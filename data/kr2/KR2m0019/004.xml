<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元朝典故編年考卷四</head> <lb/>
    <p>
<pb n="KR2m0019_WYG_004-1a"/>
欽定四庫全書<lb/>
　元朝典故編年考卷四<lb/>
　　　　　　　　　　　　吏部侍郎孫承澤撰<lb/>
　冕衮之制<lb/>
　　至元十二年十一月博士議擬冕天版長一尺六寸<lb/>
　　廣八寸前高八寸五分後高九寸五分身圍一尺八<lb/>
　　寸三分并納言用青羅為表紅羅為裏周廻縁以黄<lb/>
　　金天板下四面珠網結子花素墜子前後共二十有<lb/>
<pb n="KR2m0019_WYG_004-1b"/>
　　四旒以珍珠為之青碧線織天河帶兩頭各有珍珠金<lb/>
　　翠旒三節玉滴子節花金紅線組帶二上有珍珠金翠<lb/>
　　旒玉滴子下有金鐸二梅紅繡欵幔帶一黈纊二珍珠<lb/>
　　垂繫上用金萼子二簪窠欵幔組帶鈿窠各二内組帶<lb/>
　　窠四並鏤玉為之玉簪一頂面鏤雲龍衮衣用青羅夾<lb/>
　　製五采間金繪日月星辰山龍華蟲宗彛正面日一月<lb/>
　　一升龍四山十二上下襟華蟲火各六對虎雖各六對<lb/>
　　背星一升龍四山十二華蟲火各十二對虎雖各六對<lb/>
<pb n="KR2m0019_WYG_004-2a"/>
　　中單用白羅單製羅領褾襈裳一帶褾襈全紅羅<lb/>
　　八幅夾造上繡藻粉米黼黻藻三十三粉米十六<lb/>
　　黼三十二黻三十二蔽膝一帶褾襈紅羅夾造八<lb/>
　　幅上繡升龍二綬一幅六采織造紅羅托裏小綬<lb/>
　　三色同大綬銷金黃羅綬頭全上間施二玉環並<lb/>
　　碾雲龍緋白大帶一銷金黃帶頭鈿窠二十有四<lb/>
　　紅羅勒帛一青羅抹帶一佩二玉上中下璜各一<lb/>
　　半月各二並碾玉為雲龍文玉滴子各二並珍珠<lb/>
<pb n="KR2m0019_WYG_004-2b"/>
　　穿造金箆鈎獸面水葉環釘全凉帶一紅羅裏<lb/>
　　鏤金為之上為玉鵞七撻尾束各一金攀龍口玳<lb/>
　　瑁襯釘舄一重底紅羅面白綾托裏如意頭銷金<lb/>
　　黃羅縁口玉鼻八飾以珍珠金緋羅錦襪一兩<lb/>
　請廣學制<lb/>
　　至元十三年中書省博果宻疏言堯舜禹湯文武<lb/>
　　之世莫不有學故其治隆於上俗美於下而為後<lb/>
　　世所法降至漢朝亦建學校詔諸生課試補官魏<lb/>
<pb n="KR2m0019_WYG_004-3a"/>
　　武帝起自北方既定中原增制生員三千儒學以<lb/>
　　興此歴代皆有學校之証也臣等今復取平南之<lb/>
　　君建置學校者為陛下陳之晉武帝嘗平呉矣始<lb/>
　　起國子學隋文帝嘗滅陳矣俾國子學不𨽻太常唐<lb/>
　　高祖嘗滅梁矣詔諸州縣及鄉並令置學及至太<lb/>
　　宗數幸國學增築學舍至千二百間國學太學四<lb/>
　　門學亦增生員其書算各置博士乃至高麗百濟<lb/>
　　新羅高昌吐蕃諸國酋長亦遣子弟入學國學之<lb/>
<pb n="KR2m0019_WYG_004-3b"/>
　　内至八千餘人高宗因之遂令國子監領六學一<lb/>
　　曰國子學二曰太學三曰四門學四曰律學五曰<lb/>
　　書學六曰算學各置生徒有差皆承高祖之意也<lb/>
　　然晉之平呉得户五十二萬而已隋之滅陳得郡<lb/>
　　縣五百而已唐之滅梁得户六十餘萬而已乃其<lb/>
　　崇重學校已如此况我堂堂大國奄有江嶺之地<lb/>
　　計亡宋之户不下千萬此陛下神功自古未有而<lb/>
　　非晉隋唐之所敢比也然學校之政尚未全舉臣<lb/>
<pb n="KR2m0019_WYG_004-4a"/>
　　竊惜之臣等向被聖恩俾習儒學欽惟聖恩豈不<lb/>
　　以諸色人仕宦者常多蒙古人仕宦者尚少而欲<lb/>
　　臣等曉識世務以任陛下之使令乎然以學制未<lb/>
　　定朋從數少譬猶責嘉禾於數苖求良驥於數馬<lb/>
　　臣等恐其不易得也為今之計如欲人材衆多通<lb/>
　　習漢法必如古昔徧立學校然後可若曰未暇宜<lb/>
　　且於大都𢎞闡國學擇䝉古人年十五以下十歲<lb/>
　　以上質美者百人百官子弟與凡民俊秀者百人<lb/>
<pb n="KR2m0019_WYG_004-4b"/>
　　俾廩給各有定制選德業充備足為師表者充司<lb/>
　　業博士助教而教育之使其教必本於人倫明於<lb/>
　　物理為之講解經傳授以修身齊家治國平天下<lb/>
　　之道其下復立數科如小學律書算之類每科設<lb/>
　　置教授各令以本業訓導小學科則令誦讀經書<lb/>
　　教以應對進退事長之節律科則專令通曉吏事<lb/>
　　書科則專令曉習字畫算科則專令熟閑算數或<lb/>
　　一藝通然後改授或一日之間更次為之俾國子<lb/>
<pb n="KR2m0019_WYG_004-5a"/>
　　學官總領其事常加㸃勘務要俱通仍以義理為<lb/>
　　主有餘力者聽令學作文字日月歲時隨其利鈍<lb/>
　　各責所就功課程其勤惰而賞罰之勤者則升之<lb/>
　　上舍惰者則䧏之下舍待其改過則復升之假日<lb/>
　　則聽令學射自非假日無故不令出學數年以後<lb/>
　　上舍生學業有成就者乃聽學官保舉䝉古人若<lb/>
　　何品級諸色人若何仕進其未成就者且令依舊<lb/>
　　習學俟其可以從政然後歲聽學官舉其賢者能<lb/>
<pb n="KR2m0019_WYG_004-5b"/>
　　者使之依例入仕其中不可教者三年聽令出學<lb/>
　　凡學政因革生員增减若得不時奏聞則學無弊<lb/>
　　政而天下之材亦皆觀感而興起矣然後續立郡<lb/>
　　縣之學求以化民成俗無不可者臣等愚幼見於<lb/>
　　書聞於師者如此未敢必其可行伏望聖慈下臣<lb/>
　　此章令諸老先生與左丞相王贊善等商議條奏<lb/>
　　施行臣等不勝至願<lb/>
　教育人材<lb/>
<pb n="KR2m0019_WYG_004-6a"/>
　　至元十三年翰林集賢學士程鉅夫奏曰臣聞國<lb/>
　　家天下必需才以為用而人材之盛非自盛也全<lb/>
　　在國家教育之勤其衰也反是參之歴代可考也<lb/>
　　國家自中統建元以來中外臣寮亦時聞表表偉<lb/>
　　傑者皆自往時故老宿儒薰陶浸灌而然歴時既<lb/>
　　久以次淪謝邇來晨星寥寥無幾何矣臣不知更<lb/>
　　十餘年後人物當如何其瑣瑣也而主國論者恬<lb/>
　　不知怪視學校為不急謂詩書為無用不知人材<lb/>
<pb n="KR2m0019_WYG_004-6b"/>
　　盛衰張本於此蓋嘗有㫖行貢舉求好秀才上意<lb/>
　　非不諄切而妄人輒隂沮之應故事而集議凡幾<lb/>
　　作輟矣然則無怪乎選任之非才政治之不理也<lb/>
　　今已至此後當若何臣愚欲望陛下明詔有司重<lb/>
　　學校之事慎師儒之選京師首善之地尤當興建<lb/>
　　國學選一時名流為國人矜式優以餼廩隆以禮<lb/>
　　貎四方觀感有所興起外而名都大邑教官有缺<lb/>
　　不但循常例取庸人而已必使廷臣推擇可以為<lb/>
<pb n="KR2m0019_WYG_004-7a"/>
　　人表儀者條具奏聞令有禄可養而不匱職比親<lb/>
　　民而加優視教化之興廢為考第之殿最其諸生<lb/>
　　有經明行修者時與蠲免賦役依此䧏詔㫖施行<lb/>
　　庶國家教育有方多士鼓舞不倦他日隨取隨足<lb/>
　　無臨事乏才之嘆天下幸甚<lb/>
　行舶税<lb/>
　　至元十三年定江南凡鄰海諸郡與畨國徃返互<lb/>
　　易舶貨者其貨以十分取一粗者十五分取一以<lb/>
<pb n="KR2m0019_WYG_004-7b"/>
　　市舶官主之其發舶囘㠶必騐其所至之地及所<lb/>
　　易之物給以公文為之期日大抵皆因宋舊制而<lb/>
　　為之法也又制大舶給公騐小船給公憑每大船<lb/>
　　一帶柴米船八櫓船各一騐憑隨船而行或有騐<lb/>
　　無憑及數外夾帶即同私販犯人杖一百船物並<lb/>
　　没官内一半付告人充賞公騐批冩物貨不實及<lb/>
　　變賣滲泄作弊同漏船法財物没官船司官吏斷<lb/>
　　罪不敘<lb/>
<pb n="KR2m0019_WYG_004-8a"/>
　生祭故相<lb/>
　　至元十五年故丞相天祥文公至燕故太學生王<lb/>
　　炎午作生祭文曰嗚呼大丞相可死矣華元踉蹡<lb/>
　　子胥脱走丞相自叙死者數矣誠有不幸則國事<lb/>
　　未定臣節未明今鞠躬盡瘁則諸葛矣保捍閩廣<lb/>
　　則田單矣倡義勇出則顔平原申包胥矣雖舉事<lb/>
　　率無所成而大節亦無媿所欠一死耳柰何再執<lb/>
　　渉月踰時就義寂寥聞者驚惜豈丞相尚欲脱去<lb/>
<pb n="KR2m0019_WYG_004-8b"/>
　　邪尚欲有所為邪昔東南全盛不能解襄圍今以<lb/>
　　亡國一夫而欲抗天下况趙孤蹈海楚懐八關商<lb/>
　　非昔日之頑周無未獻之地南北之勢既合天人<lb/>
　　之際可知彼齊廢齊興楚亡楚復皆兩國相當之<lb/>
　　勢而兩君大臣固無恙耳今事勢無可爲而臣皆<lb/>
　　為執矣臣子之於君父臨大節决大難事可為則<lb/>
　　屈意忍死以就義必不幸則仗大節以明分故身<lb/>
　　執而勇於就義當以杲卿張廵為上李陵䧏矣而<lb/>
<pb n="KR2m0019_WYG_004-9a"/>
　　曰欲有爲且思刎頸以見志其言誠偽既不可知<lb/>
　　况刑拘勢禁不及為者十八九丞相之不爲陵不<lb/>
　　待智者而信柰何慷慨遲囘日久月積丞相不死<lb/>
　　當有死丞相者矣丞相何所俟乎以舊主尚在未<lb/>
　　忍棄捐也李昪簒楊行宻之業遷其子孫於廣陵<lb/>
　　嚴兵守之至子孫自為匹耦然猶得不死周世宗<lb/>
　　征淮南下詔撫安楊氏子孫景昇驚疑盡殺其族<lb/>
　　夫撫安本以爲德又反為禍幾微一失可不懼哉蜀<lb/>
<pb n="KR2m0019_WYG_004-9b"/>
　　王衍既歸唐莊宗發三辰之誓全其宗族未幾信<lb/>
　　伶人景進之計衍族盡誅幾微之倚伏可不畏哉<lb/>
　　夫以趙祖之遇降主天固巧於報施然建共暫處<lb/>
　　倨坐茍安舊主正坐危疑羈臣猶事骯髒而聲氣<lb/>
　　所逼猜疑必生豈無李昪之疑或景進之計則丞<lb/>
　　相於舊主不足為情而反為害矣炎午丞相鄉之<lb/>
　　晩進也前成均之弟子員進而父没退而國亡生<lb/>
　　雖愧陳東報汴之忠死不效陸機入洛之恥丞相<lb/>
<pb n="KR2m0019_WYG_004-10a"/>
　　起兵次鄉國時有少年狂子持斐牘呌軍門丞相<lb/>
　　察其憂憤而進之憐其親老而退之非僕也邪痛<lb/>
　　惟千載之事既負於前一得之愚敢黙於後進薄<lb/>
　　昭之素服先元亮之挽歌願與丞相商之廬陵非<lb/>
　　丞相父母邦乎趙太祖語孟昶母曰勿戚戚行遣<lb/>
　　汝歸蜀昶母曰妾太原人願歸太原不願歸蜀契<lb/>
　　丹遷晉出帝及李太后安太妃於建州太后疾亟<lb/>
　　謂帝曰我死焚其骨送范陽僧寺無使我爲北地<lb/>
<pb n="KR2m0019_WYG_004-10b"/>
　　鬼也安太妃臨卒亦謂帝曰當焚我為灰向南颺<lb/>
　　之庶遺魄得返中國也彼婦人彼國后一死一生<lb/>
　　尚眷眷故鄉不忍飄棄仇讎外國况忠臣義士乎<lb/>
　　人不七日穀則斃自梅嶺以出縱不得留漢廏而<lb/>
　　從田橫亦當吐周粟而友孤竹至父母邦而首丘<lb/>
　　焉廬陵盛矣科目尊矣宰相忠烈合為一傳矣舊<lb/>
　　主為老死於降邸宋亡而趙不絶矣不然或拘囚<lb/>
　　而不死或秋暑冬寒五日不汗𤓰蒂噴鼻死溺死<lb/>
<pb n="KR2m0019_WYG_004-11a"/>
　　畏死排墻死盗賊毒蛇猛虎死輕一死於鴻毛虧<lb/>
　　一簣於泰山而或遺舊主憂縱不斷趙盾之弑君<lb/>
　　亦将悔伯仁之繇我則鑄錯已無鐡噬臍寧有口<lb/>
　　乎嗚呼四忠一節待公而六爲位其間聞訃則哭<lb/>
　四集賽<lb/>
　　至元十六年置宿衛皆領於四集賽太祖功臣博<lb/>
　　勒呼博爾濟穆呼哩齊拉衮時號都爾本庫魯克<lb/>
　　猶言四傑也太祖命其世領集賽之長集賽者猶言<lb/>
<pb n="KR2m0019_WYG_004-11b"/>
　　畨直宿衛也凡宿衛每三日而一更申酉戌日博<lb/>
　　勒呼領之為第一集賽即伊克集賽博勒呼早絶<lb/>
　　太祖命以布色部代之而非四傑功臣之類故太<lb/>
　　祖以自名領之其云伊克者言天子自領之故也<lb/>
　　亥子丑日博爾濟領之為第二集賽寅卯辰日穆<lb/>
　　呼哩領之為第三集賽己午未日齊拉衮領之爲<lb/>
　　第四集賽齊拉衮後絶其後集賽常以右丞相領<lb/>
　　之凡集賽長之子孫或由天子所親信或由宰相<lb/>
<pb n="KR2m0019_WYG_004-12a"/>
　　所薦舉或以其次序所當為即襲其職以掌環衛<lb/>
　　雖其官卑勿論也及年勞既久則遂擢為一品官<lb/>
　　而四集賽之長天子或又命大臣以總之然不常<lb/>
　　設也其他預集賽之職而居禁近者分冠服弓矢<lb/>
　　食飲文史車馬廬帳府庫醫藥卜祝之事悉世守<lb/>
　　之雖以才能受任使服官政貴盛之極然一日歸<lb/>
　　至内庭則執其事如故至於子孫無改非甚親信<lb/>
　　不得預也<lb/>
<pb n="KR2m0019_WYG_004-12b"/>
　舉官自代<lb/>
　　至元十六年御史魏初言舊制常㕘官諸州刺<lb/>
　　史上任三日舉一人自代况風紀之職與常員異<lb/>
　　請自今監察御史按察司官在任一歲各舉一人<lb/>
　　自代所舉不當有罰不惟砥礪風節亦可為國得<lb/>
　　人從之令各官舉一人自代視所舉之人以定其<lb/>
　　人之賢否著為令此制始於宋行之故得人為盛<lb/>
　　不獨御史按察使當然也<lb/>
<pb n="KR2m0019_WYG_004-13a"/>
　立太史局<lb/>
　　至元十六年初立太史局局中刻漏舊以木為之<lb/>
　　其形如碑故名碑漏内設曲筒鑄銅為丸自碑首<lb/>
　　轉行而下鳴鐃以為節其漏經久廢壊晨昏失度<lb/>
　　大德元年中書俾履謙視之因見刻漏旁有宋舊<lb/>
　　銅壺四於是按圖考定蓮花寳山等漏制命工改<lb/>
　　作又請重建鼓樓增置更鼓并守漏卒當時遵用<lb/>
　　之<lb/>
<pb n="KR2m0019_WYG_004-13b"/>
　建司天臺<lb/>
　　十六年太史令王恂請建司天臺於大都儀象圭<lb/>
　　表皆銅為之增銅表至四十尺測影長而眞又請<lb/>
　　上都洛陽等五處分置儀表各選監候官從之因<lb/>
　　勅郭守敬由上都抵南海測影具訪通天文厯數<lb/>
　授時厯成<lb/>
　　至元十七年授時厯成初上召王恂定新厯恂以<lb/>
　　爲厯數而不知厯理宜得許衡領之乃以衡為國<lb/>
<pb n="KR2m0019_WYG_004-14a"/>
　　子祭酒領太史院事召至京衡以為冬至者厯之<lb/>
　　本而求厯本者在騐氣今所用宋舊儀自汴還至<lb/>
　　京師已乖舛加之歲久規環不叶乃與太史令郭<lb/>
　　守敬等新製儀象圭表自丙子之冬日測晷影得<lb/>
　　丁丑戊寅己夘三年冬至加時减大明厯十九刻<lb/>
　　二十分又增損古歲餘歲差法上考春秋以來冬<lb/>
　　至無不盡合以月食衝及金水二星距騐冬至日<lb/>
　　躔校舊厯退七十六分以月轉遲疾中平行度騐<lb/>
<pb n="KR2m0019_WYG_004-14b"/>
　　月離宿度加舊厯三十刻以綫代管闚測赤道宿<lb/>
　　度以四正定氣立損益限以定日之盈縮分二十<lb/>
　　八限為三百三十六以定月之遲疾以赤道變九<lb/>
　　道定月行以遲疾定度分定朔而不用平行度以<lb/>
　　日月實合時刻定晦而不用虗進法以躔離脁朒<lb/>
　　定交食其法視古皆宻而又悉去諸厯積年月日<lb/>
　　法之傅㑹者一本天道自然之數可以施之永久<lb/>
　　而無弊其餘正訛完闕蓋非一事十七年厯成奏<lb/>
<pb n="KR2m0019_WYG_004-15a"/>
　　上之賜名曰授時<lb/>
　　初劉秉忠以大明厯自遼金承用二百餘年寖以<lb/>
　　缺失議欲修正而卒十三年江左既平帝思用其<lb/>
　　言遂以守敬與王恂率南北日官分掌測騐推歩<lb/>
　　於下而命宰相王文謙與樞宻張易為之主領裁<lb/>
　　奏於上左丞許衡參預其事守敬首言厯之本在<lb/>
　　於測騐而測騐之器莫先儀表今司天渾儀宋皇<lb/>
　　祐中汴京所造不與此處天度相符比量南北二<lb/>
<pb n="KR2m0019_WYG_004-15b"/>
　　極約差四度表石年深亦復欹側守敬乃盡考其失<lb/>
　　而移置之既又别圖高爽地以木為重棚創作簡<lb/>
　　儀高表用相比覆又以為天樞附極而動昔人常<lb/>
　　展管望之未得其的作候極儀極辰既位天體斯<lb/>
　　正作渾天象象雖形似莫適所用作玲瓏儀以表<lb/>
　　之短方測天之正圜莫若以圜求圜作仰儀古有<lb/>
　　經緯結而不動守敬易之作立運儀日有中道月<lb/>
　　有九行守敬一之作澄理儀表高景虚罔象非真<lb/>
<pb n="KR2m0019_WYG_004-16a"/>
　　作景符月雖有明察景則難作闚几厯法之騐在<lb/>
　　於交會作日月食儀天有赤道輪以當之兩極低<lb/>
　　昂標以指之作星晷定時儀又作正方案九表懸<lb/>
　　正儀座正儀為四方行測者所用又作仰規覆矩<lb/>
　　圖異方渾盖圖日出入永短圖與上諸儀互相參<lb/>
　　攷十六年改局為太史院以恂為太史令守敬為<lb/>
　　同知太史院事給印章立官府及奏進儀表式守<lb/>
　　敬當帝前指陳理數至於日宴帝不為倦守敬因<lb/>
<pb n="KR2m0019_WYG_004-16b"/>
　　奏唐一行開元間令南宫説天下測景書中見者<lb/>
　　凡十三處今疆宇比唐尤大若不逺方測騐日月<lb/>
　　交食分數時刻不同晝夜長短不同日月星辰去<lb/>
　　天高下不同即目測騐人少可先南北立表取直<lb/>
　　測景帝可其奏遂設監候官一十四員分道而出<lb/>
　　東至高麗西極滇池南踰朱崖北盡鐡勒四海測<lb/>
　　騐凡二十九所十七年新厯告成<lb/>
　　十七年六月頒授時厯詔曰自古有國牧民之君<lb/>
<pb n="KR2m0019_WYG_004-17a"/>
　　必以欽天授時為立治之本黃帝堯舜以至三代<lb/>
　　莫不皆然為日官者皆世守其業隨時考騐以與<lb/>
　　天合故厯法無數更之弊及秦滅先聖之術每置<lb/>
　　閏於歲終古法蓋殫廢矣由兩漢而下立積年日<lb/>
　　法以為推歩之准因仍法襲以迄於今夫天運流<lb/>
　　行不息而欲以一定之法拘之未有久而不差之<lb/>
　　理差而必改其勢有不得不然者今命太史院作<lb/>
　　靈臺制儀象日測月騐以考其度數之真積年日法<lb/>
<pb n="KR2m0019_WYG_004-17b"/>
　　皆所不取庶幾脗合天運而永終無弊乃者新厯<lb/>
　　告成賜名曰授時厯自至元十八年正月一日頒<lb/>
　　行布告遐邇咸使聞知<lb/>
　窮河源<lb/>
　　至元十七年三月上使招討使都實窮河源四閲<lb/>
　　月始抵其地既還圖其形勢來上言河出吐蕃朶<lb/>
　　甘思西鄙有泉百餘泓方可七八十里沮洳散渙<lb/>
　　不可逼視登高望之如列星然名鄂端諾爾鄂端<lb/>
<pb n="KR2m0019_WYG_004-18a"/>
　　諾爾華言星宿海也羣流奔輳近五七里匯為二<lb/>
　　巨澤名鄂楞諾爾自西而東連屬成川號齊必勒河<lb/>
　　又合伊爾齊呼蘭伊拉齊三河其流寖大始名黃<lb/>
　　河又岐為八九股行二十日至大雪山名騰格哩哈<lb/>
　　達即崑崙也由崑崙南至庫濟及克特二地始相<lb/>
　　屬又經哈喇伯勒齊爾之地合細黃河及竒爾穆<lb/>
　　蘇二水北行復折而西流過崑崙北又轉而東北<lb/>
　　行約二十餘日至積石始入中國云約自河發源<lb/>
<pb n="KR2m0019_WYG_004-18b"/>
　　至中國計及萬里然其間溪澗流絡莫知紀極崑<lb/>
　　崙之西人跡簡少而山皆草石至積石方林木茂<lb/>
　　暢世言河九折盖彼地有二折焉<lb/>
　經畧使<lb/>
　　至元十八年九月立經畧使問民疾苦招諭叛逆<lb/>
　　果有怙終不悛者罪之總督大小官吏治兵裒粟<lb/>
　　精練士卒審用成算申明紀律先定江西湖廣江<lb/>
　　浙福建諸處併力犄角務収平復之效不尚屠戮<lb/>
<pb n="KR2m0019_WYG_004-19a"/>
　　之威江南各省義民忠君親上姓名不能上逹者<lb/>
　　優加撫存量才騐功授以官爵旌表孝子順孫義<lb/>
　　夫節婦高年耆徳常令有司存恤鰥寡孤獨選官<lb/>
　　二員為經畧使㕘謀官辟名士一人掌案牘設行<lb/>
　　軍司馬一員秩正五品掌軍律<lb/>
　不召之臣<lb/>
　　至元十九年徵處士劉因為右贊善大夫尋辭歸<lb/>
　　至至元二十八年復以集賢學士徵之上書宰相<lb/>
<pb n="KR2m0019_WYG_004-19b"/>
　　曰因自幼讀書洽聞大人君子之餘論雖他無得<lb/>
　　至如君臣之義見之甚明凡吾人之所以得安居<lb/>
　　而暇食以遂其生聚之樂者皆君上之賜也故或<lb/>
　　給力役或出知能必各有以自効因未嘗效尺寸<lb/>
　　之力以報國家養育生成之德而恩命連至敢偃<lb/>
　　蹇不出貪高尚之名以自媚負國家知遇之恩而<lb/>
　　得罪於聖門中庸之教哉且因之立心自幼及長<lb/>
　　交游皆能知之閣下亦或知之向者先儲皇以贊<lb/>
<pb n="KR2m0019_WYG_004-20a"/>
　　善召至奉㫖令教學後以老母中風還家不幸竟<lb/>
　　遭憂制今聖天子加因以不次之寵處之以優崇<lb/>
　　之地雖隱晦者亦将出而仕矣况因非素隱晦者<lb/>
　　耶是以形留意徃命與心違病卧空齋惶懼待罪<lb/>
　　因素有羸疾自去年䘮子繼以痁瘧今歲歴夏迨<lb/>
　　秋蒸發腹痛下血不已自嘆旁無期功之親家無紀<lb/>
　　綱之僕恐一旦身先朝露必至累人已於先人墓<lb/>
　　側營一舍以待盡使者至初聞之惶怖無地竊謂<lb/>
<pb n="KR2m0019_WYG_004-20b"/>
　　供職雖未扶病而行而恩命則不敢不扶病而拜<lb/>
　　若稍渉遲疑不惟臣子之心有所不安而蹤跡高<lb/>
　　峻已不近於人情矣且留使者候病稍退與之俱<lb/>
　　行遷延至今服療百無一效望閣下俯加矜憫曲<lb/>
　　為保全因實踈逺微賤與帷幄諸公不同進退惟<lb/>
　　閣下成就之書上朝廷不强致帝且曰古有不召<lb/>
　　之臣其斯人之徒與<lb/>
　行海運<lb/>
<pb n="KR2m0019_WYG_004-21a"/>
　　至元十九年行海運初巴延平宋遣朱清張塇載<lb/>
　　宋庫藏諸物從海道入京二人遂言海道可通於<lb/>
　　是罷新河之事專用海運立萬户府二以朱清為<lb/>
　　中萬户張瑄為千户蒙古岱為萬户府逹嚕噶齊<lb/>
　　其道自平江劉家港入海經揚州路通州海門縣<lb/>
　　黃連沙頭萬里長灘開洋沿山㠗而行抵淮安路<lb/>
　　鹽城縣歴西海州海寧府東海縣宻州膠州界放<lb/>
　　靈山洋投東北路多淺沙行月餘始抵成山計其水<lb/>
<pb n="KR2m0019_WYG_004-21b"/>
　　路自上海至揚州馬頭凡一萬三千三百五十里<lb/>
　　至元二十九年朱清等言其路險惡復開生道自<lb/>
　　劉家港開洋至撑却沙轉沙嘴至三沙洋子江過<lb/>
　　匾擔沙大洪又過萬里長灘放大洋至青水洋又<lb/>
　　經黑水洋至成山過劉家島至芝芣沙門二島放<lb/>
　　萊州大洋抵界河口其道差為徑直明年千戸殷<lb/>
　　明畧又開新道從劉家港入海至崇明州三沙放<lb/>
　　洋向東行入黑水大洋從成山轉西至劉家島又<lb/>
<pb n="KR2m0019_WYG_004-22a"/>
　　至登州沙門島於萊州大洋入界河當舟行風信<lb/>
　　有時自浙西至京師不過旬日而已視前二道為<lb/>
　　最便<lb/>
　　海運船有仙鶴哨船每船三十隻為一綱大都船<lb/>
　　九百餘隻漕米三百餘萬石船户八千餘户又分<lb/>
　　其綱為三十每綱設押綱官二人以常選正八品<lb/>
　　為之其行船者又顧募水手移置揚州先加教習<lb/>
　　領其事者則設專官秩三品而任之又專責清瑄<lb/>
<pb n="KR2m0019_WYG_004-22b"/>
　　輩但加秩耳不易其人此所以享其利幾百年<lb/>
　京畿都漕運使司<lb/>
　　至元十九年置京畿都漕運使司至二十四年分<lb/>
　　立都漕運司於河西務止領在京諸倉出納糧斛<lb/>
　　及新運糧提舉司站車儹運公事其在河西務者<lb/>
　　掌御河上下至直沽河西務李二寺通州等處儧<lb/>
　　運糧斛各置運使二人<lb/>
　上林苑署<lb/>
<pb n="KR2m0019_WYG_004-23a"/>
　　置上林苑署署令署丞各一人直長一人掌宫苑<lb/>
　　栽植花卉供進蔬果苜蓿以飼駝馬備煤炭以給<lb/>
　　營繕<lb/>
　增給官吏俸<lb/>
　　二十年崔彧言今百官月俸不能副贍養之資難<lb/>
　　責以亷勤之操宜更議增庶官月俸所增俸鈔雖<lb/>
　　賦之於民官吏不貪民必受惠其有以貪扺罪又<lb/>
　　復何辭遂詔内外官吏俸以十分為差增給五分<lb/>
<pb n="KR2m0019_WYG_004-23b"/>
　盗蹠阿衡<lb/>
　　至元二十二年御史陳天祥糾盧世榮言世榮素<lb/>
　　無文藝亦無武功惟以商販所獲之貲趨附權臣<lb/>
　　營求入仕輿贓輦賄輸送權門由白身擢江西𣙜<lb/>
　　茶轉運使專務貪饕所犯贓私動以萬計不悔前<lb/>
　　非狂悖愈甚以苛刻為自安之䇿以誅求為干進<lb/>
　　之門既懐無饜之心廣設攘掊之計而又身當要<lb/>
　　路手握重權雖位在丞相之下朝省大政實獨專<lb/>
<pb n="KR2m0019_WYG_004-24a"/>
　　之是猶以盗蹠而掌阿衡之任不止流殃於當代<lb/>
　　亦恐永弊於往來朝廷信其虗誑之説俾居相位<lb/>
　　名為試相實授正權較其所能敗闕如此考其所<lb/>
　　行毫髪無稱此皆已徃之真跡可謂已試之明騐<lb/>
　　若謂必須再試止可叙以他官宰相之權豈宜輕<lb/>
　　授夫宰天下譬猶製錦初欲騐其能否先當試以<lb/>
　　布帛如無能効所損或輕今捐相位以試賢愚猶<lb/>
　　舍美錦以較量工拙脱致墮壊悔将何及國家之<lb/>
<pb n="KR2m0019_WYG_004-24b"/>
　　與百姓上下如同一身民乃國之血氣國乃民之<lb/>
　　膚體血氣充實則膚體康强血氣損傷則膚體羸<lb/>
　　病未有耗其血氣能使膚體豐榮者是故民富則<lb/>
　　國富民貧則國貧民安則國安民困則國困其理<lb/>
　　然也民必須賦輕而後足國必待民足而後豐書<lb/>
　　曰民為邦本本固邦寧厯考前代因百姓富安以<lb/>
　　致亂百姓困窮以致治自有天地以來未之聞也<lb/>
　　夫財者土地所生民力所集天地之間歲有常數<lb/>
<pb n="KR2m0019_WYG_004-25a"/>
　　惟其取之有節故其用之不乏今世榮欲以一歲<lb/>
　　之期將致十年之積危萬民之命易一世之榮廣<lb/>
　　邀增羡之功不恤顛連之患期錙銖之誅取誘上<lb/>
　　下以交征視民如讐為國斂怨果欲不為國家之<lb/>
　　逺慮惟取速效於目前肆意誅求何所不得然其<lb/>
　　生財之本既已不存斂財之方復何所頼將見民<lb/>
　　間由此凋耗天下由此空虛安危利害之機殆有<lb/>
　　不可勝言者計其任事以來百有餘日騐其事跡<lb/>
<pb n="KR2m0019_WYG_004-25b"/>
　　備有顯明今取其所言而與所言已不相副者各<lb/>
　　舉數端始言能令鈔法如舊鈔今愈虚始言能令<lb/>
　　百物自賤物今愈貴始言課程增添三百萬錠不<lb/>
　　取諸民而辦今却廹脅諸路官司增數包認始言<lb/>
　　能令民快樂凡今所為無非敗法擾民者若不蚤<lb/>
　　為更張須其自敗正猶蠧雖除去木病亦深始嫌<lb/>
　　曲突徙薪終見焦頭爛額事至於此救將何及臣<lb/>
　　亦知阿附權要則寵榮可期違忤重臣則禍患難<lb/>
<pb n="KR2m0019_WYG_004-26a"/>
　　測緘黙自固亦豈不能正以事在國家關繋不淺<lb/>
　　憂深慮切不得無言世榮居中書專權自怙無敢<lb/>
　　言者天祥䟽上詔丞相以下雜問其罪遂命誅之<lb/>
　刑獄不宜遥制<lb/>
　　至元二十二年哈喇哈遜由掌宿衛拜大宗正用<lb/>
　　法平允時欲以江南獄𨽻宗正哈喇哈遜曰江南<lb/>
　　新附教令未孚且相去數千里欲遥制其刑獄得<lb/>
　　無寃乎事遂止<lb/>
<pb n="KR2m0019_WYG_004-26b"/>
　肅政亷訪司<lb/>
　　改提刑按察司為肅政亷訪司按治帥府漕司軍<lb/>
　　民司屬兼照刷諸司文卷遲錯責違慢官吏運司<lb/>
　　官吏年終按問刷卷亦如之每司亷訪使二員長<lb/>
　　曰監司次曰大使監司守司次官每年九月分司<lb/>
　　次年四月還司獨大使於西㕔置分司按治本路<lb/>
　　司屬闕則次官代之副使以下分按夏六月冬十<lb/>
　　二月二次審囚就刷所按路分司屬上下半年文<lb/>
<pb n="KR2m0019_WYG_004-27a"/>
　　卷餘不係分按審囚時月安坐視事<lb/>
　清冗職<lb/>
　　至元二十三年七月詔曰惟我祖宗肇造區夏雖<lb/>
　　中書已嘗建立而官制未暇舉行迨予圖大以宅<lb/>
　　中思欲繼志而述事集儒臣之公議法前代之彛<lb/>
　　章爰立省部院臺以正朝廷綱紀自疆土極照臨<lb/>
　　之逺而省臺有内外之分日益月增官冗人濫嘗<lb/>
　　勅有司而澄汰意能舊制之遵承比聞近侍之言<lb/>
<pb n="KR2m0019_WYG_004-27b"/>
　　謂益曩時之弊彼不勝重任有壅上聞茍尚蹈匪<lb/>
　　彛時惟予咎其清冗職用復前規於戱官不必備<lb/>
　　惟其人朕恪守已成之憲爾尚克勤於乃事尚永<lb/>
　　肩圖報之心由是銓定省院臺部官屬中書省令<lb/>
　　外左右丞相並一員平章二員左右丞並一員㕘<lb/>
　　政僉省並二員樞宻院除院使外知院一員副使<lb/>
　　僉院並二員院判二員御史臺大夫一員中丞侍<lb/>
　　御史治書並二員行臺同六部尚書侍郎郎中員<lb/>
<pb n="KR2m0019_WYG_004-28a"/>
　　外郎並二員其餘衙署並委都省斟酌裁减仍詔<lb/>
　　諭中外<lb/>
　大司農司<lb/>
　　至元二十三年復立大司農司趙天麟上言聖朝<lb/>
　　若稽古道既立司農司又令臨民官兼管内勸農<lb/>
　　事凡以當務之為急也伏望陛下軫於睿慮重此<lb/>
　　農桑躬耕藉田后親蠶以先之凡農家之孝弟力<lb/>
　　田者鄉三老具實舉之免其人當年所耕田租税<lb/>
<pb n="KR2m0019_WYG_004-28b"/>
　　之半凡民恃富無他故而有田不耕有桑不蠶者<lb/>
　　鄉三老具實舉之就令於當年倍科其閒田之租<lb/>
　　税凡民老幼有田不能耕有桑不能蠶者令下之<lb/>
　　後限一年湏要顧停客戸完置牛具違限者如無<lb/>
　　故不耕蠶之例凡勸農官管内有田桑無故不耕<lb/>
　　蠶者委亷訪司察勸農官而罰之凡逃户田桑令<lb/>
　　下之後限一年官爲召人耕蠶違限則委亷訪<lb/>
　　司察勸農官而罰之凡勸農官皆可自具飲食若<lb/>
<pb n="KR2m0019_WYG_004-29a"/>
　　以後復有騷擾農家者委亷訪司察之如受賄之<lb/>
　　罪罪之如是則官皆慎勸民皆力耕男有餘粟女<lb/>
　　有餘帛矣<lb/>
　錢鈔之議<lb/>
　　至元二十四年中書傳㫖議更鈔用錢吏部尚書<lb/>
　　劉宣獻議曰原交鈔所起漢唐以來所未有宋紹<lb/>
　　興初軍餉不繼造此以誘商旅為沿邉糴買之計<lb/>
　　比銅錢易於賫擎民甚便之稍有滯碍即用見錢<lb/>
<pb n="KR2m0019_WYG_004-29b"/>
　　尚存古人子母相權之意日益月增其法寖弊欲<lb/>
　　求目前速效未見良策新鈔必欲創造用權舊鈔<lb/>
　　只是改換名目無金銀作本稱提軍國支用不復<lb/>
　　抑損三數年後亦如元寳矣宋金之弊足爲殷鍳<lb/>
　　鑄造銅錢又當詳䆒秦漢隋唐金宋利病著在史<lb/>
　　策不待縷陳國朝廢錢已久一旦行之功費不貲<lb/>
　　非爲逺計大抵利民權物其要自不妄用始若濟<lb/>
　　丘壑之用非惟鑄造不敷抑亦不久自弊矣屬僧<lb/>
<pb n="KR2m0019_WYG_004-30a"/>
　　格謀立尚書省以專國柄錢議遂罷三月甲午僧<lb/>
　　格以交鈔及中統元寳行之既久物重鈔輕遂建<lb/>
　　議更造至元鈔行之自一貫至五十文凡十有一<lb/>
　　等每一貫文視中統鈔五貫文時宋宗室趙孟頫<lb/>
　　曰始造中統時以銀為本虚實相權及今二十年<lb/>
　　輕重相去至數十倍故既改元中統為至元後二<lb/>
　　十年至元鈔必復如中統矣若計鈔抵法疑於太<lb/>
　　重或以孟頫年少來自南方意頗不平其言詰之<lb/>
<pb n="KR2m0019_WYG_004-30b"/>
　　曰今朝廷用鈔故犯法者以鈔計贓汝以為非欲<lb/>
　　沮格至元鈔耶孟頫曰頫奉詔與議不敢不言今<lb/>
　　中統鈔虚故改至元鈔謂至元鈔終無虚時寧有<lb/>
　　是理公不揆於理欲以勢相凌可乎其人慚而止<lb/>
　專官勸農<lb/>
　　是年詔行大司農各道勸農營田司廵行勸課舉<lb/>
　　察勤惰歲具府州縣勸農官實跡以為殿最諸路<lb/>
　　經歴縣尹官以下並聽裁决或怙勢作威侵官害<lb/>
<pb n="KR2m0019_WYG_004-31a"/>
　　農者從提刑按察司䆒治又募民能耕江南曠土<lb/>
　　及曠公田者免差役三年輸租免三分之一<lb/>
　國學議<lb/>
　　至元二十四年翰林檢閲官袁桶上國學議曰成<lb/>
　　周國學之制略見於大司樂其遺禮可法者見於<lb/>
　　文王世子三代而上其詳莫得而聞焉漢武表章<lb/>
　　六經興太學至後漢為尤盛唐制微附益之而其<lb/>
　　制愈加詳宻今可考也宋朝承唐之舊而國學之<lb/>
<pb n="KR2m0019_WYG_004-31b"/>
　　制日隳至於紹興國學愈廢雖名三學而國學非<lb/>
　　真國子矣夫所謂三舍法者崇寧宣和之弊也至<lb/>
　　秦檜而復增之月書季考又甚於唐明經帖括之<lb/>
　　弊唐楊綰嘗曰進士誦當代之文而不通經史明<lb/>
　　經但記帖括或投牒自舉非虚席待賢之意宋之<lb/>
　　末造類不出此今科舉既廢而國學定制深有典<lb/>
　　學教胄子之意倘得如唐制五經各立博士俾之<lb/>
　　專治一經互為問難以盡其義至於當世之要務<lb/>
<pb n="KR2m0019_WYG_004-32a"/>
　　則略如宋胡瑗立湖學之法如禮樂刑政兵農漕<lb/>
　　運河渠等事亦朝夕講習庶足以見經濟之實徃<lb/>
　　者朱熹議貢舉制亦欲以經説會粹如詩則鄭氏<lb/>
　　歐陽氏王氏吕氏書則孔氏蘇氏呉氏之類先儒<lb/>
　　用心實欲見之行事近者江南學校教法止於四<lb/>
　　書髫齕諸生相師成風字義精熟靡有遺忘一有<lb/>
　　詰難則茫然不能以對甚者知其學之不能通也<lb/>
　　於是大言以蓋之議禮止於誠敬言樂止於中和<lb/>
<pb n="KR2m0019_WYG_004-32b"/>
　　其不渉史者謂自漢而下皆霸道其不能詞章也<lb/>
　　謂之玩物䘮志又以昔之大臣見於行事者皆本<lb/>
　　於節用而愛人之一語功業之成何所不可殊不<lb/>
　　知通逹之深者必悉天下之利害灌膏養根非終<lb/>
　　於六經之格言不可也又古者教法春夏學干戈<lb/>
　　秋冬學羽籥若射御書數皆得謂之學非若今所<lb/>
　　謂四書而止儒者博而寡要故世常以儒詬誚由<lb/>
　　國學而化成於天下將見儒者之用不可勝盡儒<lb/>
<pb n="KR2m0019_WYG_004-33a"/>
　　何能以病於世哉<lb/>
　相職進賢<lb/>
　　至元二十五年集賢學士程鉅夫疏言臣聞天子<lb/>
　　之職莫大於擇相宰相之職莫大於進賢茍不以<lb/>
　　進賢為急而唯以貨殖為心非爲上爲德為下為<lb/>
　　民之意也昔文帝以決獄及錢穀問丞相周勃勃<lb/>
　　不能對陳平進曰陛下問決獄責廷尉問錢穀責<lb/>
　　治粟内史宰相上理隂陽下遂萬物之宜外鎮四<lb/>
<pb n="KR2m0019_WYG_004-33b"/>
　　夷内親附百姓觀其所言可以知宰相之職矣今<lb/>
　　權姦用事立尚書鈎考錢穀以剥割生民為務所<lb/>
　　委任者率皆貪饕邀利之人江南盗賊竊發良以<lb/>
　　此也臣竊以爲宜清尚書之政損行省之權罷言<lb/>
　　利之官行恤民之政於國為便鉅夫原名文海避<lb/>
　　國諱以字行<lb/>
　修㑹通河<lb/>
　　至元二十六年壽張縣尹韓仲暉太史院令史邊<lb/>
<pb n="KR2m0019_WYG_004-34a"/>
　　源相繼建言開河置牐引汶水逹舟於御河以便<lb/>
　　公私漕販省遣漕副馬之貞與源等按視地勢商<lb/>
　　度工用於是圖上可開之狀詔出楮幣一百五十<lb/>
　　萬緡米四百石鹽五萬斤以為傭直備器用徵旁<lb/>
　　郡丁夫三萬驛遣斷事官莽蘓爾禮部尚書張孔<lb/>
　　孫兵部尚書李處巽等董其役首事於至元二十<lb/>
　　六年正月己亥起於須城安山之西南止於臨清<lb/>
　　之御河其長二百五十餘里中建牐三十有一度<lb/>
<pb n="KR2m0019_WYG_004-34b"/>
　　高低分逺邇以節蓄洩六月辛亥成凡役工二百<lb/>
　　五十一萬七百四十有八賜名曰會通河<lb/>
　燕京路總管<lb/>
　　至元二十七年立燕京路總管改大都路都總管<lb/>
　　府置逹嚕噶齊二人都總管二人秩正三品即京<lb/>
　　尹之職也副逹嚕噶齊同知治中判官推官各二<lb/>
　　人經歴知事各二人提控案牘各四人照磨兼管<lb/>
　　勾一人領府一州十一凡本府官吏惟逹嚕噶齊<lb/>
<pb n="KR2m0019_WYG_004-35a"/>
　　一人及總管推官專治路政餘皆分任供需之事<lb/>
　　故又號曰供需府<lb/>
　户口之數<lb/>
　　二十七年天下户口之數户一千三百一十九萬<lb/>
　　六千二百有六口五千八百八十三萬四千七百<lb/>
　　一十有一按宋徽宣和四年户部獻户二千八十<lb/>
　　八萬二千三百五十八口四千六百七十三萬四<lb/>
　　千七百八十四至是户口之數户一千三百一十<lb/>
<pb n="KR2m0019_WYG_004-35b"/>
　　九萬六千二百有六口五千八百八十三萬四千<lb/>
　　七百一十有一自宣和壬寅至元庚寅一百六十<lb/>
　　餘年較之宣和不能三分之二<lb/>
　加封五嶽四瀆四海<lb/>
　　至元二十八年二月詔曰朕惟名山大川國之秩<lb/>
　　祀今嶽瀆四海皆在封宇之内民物阜康時惟神<lb/>
　　休而封號未加無以昭荅靈貺可加上東嶽為天<lb/>
　　齊大生仁聖帝南嶽司天大化昭聖帝西嶽金天<lb/>
<pb n="KR2m0019_WYG_004-36a"/>
　　大利順聖帝北嶽安天大貞𤣥聖帝中嶽中天大<lb/>
　　寧崇聖帝加封江瀆為廣源順濟王河瀆露源𢎞<lb/>
　　濟王淮瀆長源溥濟王濟瀆清源善濟王東海為<lb/>
　　廣德靈㑹王南海廣利靈孚王西海廣潤靈通王<lb/>
　　北海廣澤靈祐王仍各遣官詣祠致告以稱朕敬<lb/>
　　恭神明之意<lb/>
　都水監<lb/>
　　至元二十八年丞相諤勒哲奏置都水監於京師監<lb/>
<pb n="KR2m0019_WYG_004-36b"/>
　　少監丞各二員河道提舉司官三幕官一通惠河<lb/>
　　牐官二十又八㑹通河牐官三十又三此其屬通<lb/>
　　惠金水盧溝白溝御溝㑹通七河通惠之廣源㑹<lb/>
　　川朝宗澄清文明惠和慶豐平津溥濟通流廣利<lb/>
　　㑹通之㑹通土壩李海周店七級阿城京門夀張<lb/>
　　土山三义安山開河岡城兖州濟州趙村石佛新<lb/>
　　店師莊棗林孟陽泊金溝沽頭五十五牐阜通之<lb/>
　　千斯常慶西陽郭村鄭村王村深溝七壩都城外<lb/>
<pb n="KR2m0019_WYG_004-37a"/>
　　内百五十六橋皇城西之積水潭𨽻焉凡河若壩<lb/>
　　填淤則測以平而浚之牐橋之木朽甃裂則加理<lb/>
　　牐置則水至則則啓以制其涸溢潭之水共尚食<lb/>
　　金水入大内敢有浴者澣衣者棄土石瓴甋其中<lb/>
　　驅馬牛徃飲者皆執而笞之屋於岸道因以陿病<lb/>
　　牽舟者則毁其屋碾磑金水上游者亦撤之或言<lb/>
　　某水可渠可塘可捍以奪其地或某水墊民田廬<lb/>
　　則受命徃視而决其議禦其患大率南至河東至<lb/>
<pb n="KR2m0019_WYG_004-37b"/>
　　淮西至蜀北盡燕晉朔漠水之政皆歸之<lb/>
　修通惠河<lb/>
　　至元二十八年都水監郭守敬奉詔舉水利因建<lb/>
　　言疏鑿通州至都河改引渾水溉田於舊牐河蹤<lb/>
　　跡導清水上自昌平縣白浮村引神山泉西折南轉<lb/>
　　過雙塔榆河一畆玉泉諸水至西門入都城南滙<lb/>
　　爲積水潭東南出文明門東至通州高麗莊入白<lb/>
　　河總長一百六十四里一百四歩塞清水口一十<lb/>
<pb n="KR2m0019_WYG_004-38a"/>
　　二處共長三百一十歩壩牐一十處共二十座節<lb/>
　　水以通漕運誠為便益從之首事於至元二十九年<lb/>
　　之春告成於三十年之秋賜名曰通惠凡役軍一<lb/>
　　萬九千一百二十九工匠五百四十二水手三百<lb/>
　　一十九没官囚𨽻百七十二計二百八十五萬工<lb/>
　　用楮幣百五十二萬錠糧三萬八千七百石木石<lb/>
　　等物稱是役興之日命丞相以下皆親操畚鍤為<lb/>
　　之倡置牐之處徃徃於地中得舊時磚木時人為<lb/>
<pb n="KR2m0019_WYG_004-38b"/>
　　之感服船既通行公私兩便先時通州至大都五<lb/>
　　十里陸輓官糧歲若干萬民不勝其悴至是皆罷<lb/>
　　之其壩牐之名曰廣源牐西城牐二上牐在和義<lb/>
　　門外西北一里下牐在和義水門西三歩海子牐<lb/>
　　在都城内文明牐二上牐在麗正門外水門東南<lb/>
　　下牐在文明門西南一里魏村牐二上牐在文明<lb/>
　　門東南一里下牐西至上閘一里籍東牐二在都<lb/>
　　城東南王家莊郊亭牐二在都城東南二十五里<lb/>
<pb n="KR2m0019_WYG_004-39a"/>
　　銀王莊通州牐二上牐在通州西門外下牐在通<lb/>
　　州南門外楊尹牐二在都城東南三十里朝宗牐<lb/>
　　二上牐在萬億庫南百歩下牐去上牐百歩成宗<lb/>
　　元貞元年改西城牐名㑹川海子牐名澄清文明<lb/>
　　牐仍用舊名魏村牐名惠和籍東牐名慶豐郊亭<lb/>
　　牐名平津通州牐名通流河門牐名廣利楊尹牐<lb/>
　　名溥濟武宗至大四年六月省臣言通州至大都<lb/>
　　運糧河牐始務速成故皆用木嵗久木朽一旦俱<lb/>
<pb n="KR2m0019_WYG_004-39b"/>
　　敗然後致力将見不勝其勞今爲永固計宜用磚<lb/>
　　石以次修治從之後至泰定四年始修完焉<lb/>
　頒農桑雜令<lb/>
　　至元二十八年詔班農桑雜令每村以五十家立<lb/>
　　一社擇高年曉農事為長增至百家别設長一人<lb/>
　　不及五十家者與别村合社地逺不能合者聽自<lb/>
　　立社專掌教督農民凡種田者立牌橛於田側書<lb/>
　　某社某人於上社長以時㸃視勸戒不率教者籍<lb/>
<pb n="KR2m0019_WYG_004-40a"/>
　　其姓名以授提㸃官行罰仍大書所犯於門候改<lb/>
　　過除之不改則罰其代充本社夫役社中有䘮病<lb/>
　　不能耕種者合衆力助之一社災病多者兩社均<lb/>
　　助浚河渠以防旱暵地高者造水車貧不能造者<lb/>
　　官給材木田無水者穿井井深不能得水者聽種<lb/>
　　區田又每丁課種棗二十本雜果十本土性不宜<lb/>
　　者種榆桞等其數以生成爲率願多種者聽其無<lb/>
　　地及有疾者不與各社種苜蓿以防饑近水之家<lb/>
<pb n="KR2m0019_WYG_004-40b"/>
　　許鑿池養魚牧鵞鴨蒔蓮藕菱芡蒲葦以助衣食<lb/>
　　荒閒之地悉以付民每年十月合州縣正官一員<lb/>
　　廵視有蝗蝻遺子者設法除之<lb/>
　禁止民間祭東嶽<lb/>
　　至元二十八年東平布衣趙天麟上策曰臣聞天<lb/>
　　子祭天地及天下之名山大川諸侯祭社稷及名<lb/>
　　山大川之在其地者大夫祭五祀士祭宗廟庻人<lb/>
　　祭祖考於寢上得兼下下不得僭上皆有制以節<lb/>
<pb n="KR2m0019_WYG_004-41a"/>
　　之今國家稱秩元祀咸秩無文既有禮部及太常<lb/>
　　寺侍儀司以備其節文又詔令所在官司歳時致<lb/>
　　祭五岳四瀆名山大川歴代聖帝明王忠臣節士<lb/>
　　之載在祀典者皆其宜也竊見方今小民不安常<lb/>
　　典妄事明神其類甚多不可枚舉夫東嶽者太平<lb/>
　　天子告成之地東方藩侯當祀之山今乃有倡優<lb/>
　　戲謔之徒貨殖屠沽之子每年春季四方雲聚有<lb/>
　　提挈全家而至者干越邦典渫瀆神明停廢産業<lb/>
<pb n="KR2m0019_WYG_004-41b"/>
　　耗損食貨亦已甚矣昔季氏魯國之上卿旅於泰<lb/>
　　山孔子猶欲其宰救之况小民之賤乎大人之教<lb/>
　　不以名器分之則將紊矣小人之心不以名器繩<lb/>
　　之則將恣矣况淫祀者事神之誠極寡希福之貪<lb/>
　　甚多且父慈子孝何用焚香上安下順何須楮幣<lb/>
　　不然則雖竭天下之香繼爐而焚之罄天下之楮<lb/>
　　為幣而爇之臣知其斷無益矣然而聖人立祀禮<lb/>
　　者報其當然之本行吾當然之義也伏望陛下申<lb/>
<pb n="KR2m0019_WYG_004-42a"/>
　　明前詔使天下郡縣官各祭名山大川聖帝明王<lb/>
　　忠臣節士之在其地者凡下民當祭之神如祖先<lb/>
　　及門庭户竈等聽之凡非典所當祀而祀者禁之<lb/>
　　無令妄瀆凡祈神賽社漿酒臛肉飾立神像泥金<lb/>
　　鏤木者禁之無令妄費如是則非但巫風寢消抑<lb/>
　　亦富民一助<lb/>
　金水河<lb/>
　　至元二十九年二月中書右丞瑪蘓庫言金水河<lb/>
<pb n="KR2m0019_WYG_004-42b"/>
　　所經運石大河及高良河西河俱有跨河跳槽今<lb/>
　　已損壊請新之是年六月興工明年二月工畢至<lb/>
　　大四年七月奉㫖引金水河水注之光天殿西花<lb/>
　　園石山前舊池置牐四以節水閏七月興工九月<lb/>
　　成按金水河其源出宛平縣玉泉山流至義和門<lb/>
　　南水門入京城故得金水之名<lb/>
　修白河<lb/>
　　白河在漷州東四里北出通州潞縣南入於通州<lb/>
<pb n="KR2m0019_WYG_004-43a"/>
　　境又東南至香河縣界又流入於武清縣境逹靜<lb/>
　　海縣界至元三十年九月漕司言通州運糧河全<lb/>
　　仰白榆渾三河之水合流名曰潞河舟楫之行有<lb/>
　　年矣今歲新開牐河分引渾榆二河上源之水故<lb/>
　　自李二寺至通州三十餘里河道淺澁今春夏大<lb/>
　　旱有止深二尺處糧船不通改用小料船搬載淹<lb/>
　　延歳月致虧粮數先是都水監相視白河自東岸<lb/>
　　呉家庄前就大河西南斜開小河二里許引榆河<lb/>
<pb n="KR2m0019_WYG_004-43b"/>
　　合流至深溝壩下以通漕舟今丈量自深溝榆河<lb/>
　　上灣至吳家庄龍王廟前白河西南至壩河八百<lb/>
　　歩及廵視知榆河上源塞閉其水盡趨通惠河止<lb/>
　　有白佛靈溝一子母三小河水入榆河泉脉微不<lb/>
　　能勝舟擬自吳家庄就龍王廟前閉白河於西南<lb/>
　　開小渠引水自壩河上灣入榆河庻可漕運又深<lb/>
　　溝樂歲五倉積貯新舊糧七十餘萬石站車輓運<lb/>
　　艱緩由是訪視通州城北通惠河積水至深溝村<lb/>
<pb n="KR2m0019_WYG_004-44a"/>
　　西水渠去樂歲廣儲等倉甚近擬自積水處由舊<lb/>
　　渠北開四百歩至樂歲倉西北以小料船運載甚<lb/>
　　便准行<lb/>
　克謹天戒<lb/>
　　至元三十年平章政事博果宻以星孛帝座上疏<lb/>
　　言風雨自天而至人則棟宇以待之江河為地之<lb/>
　　限人則舟楫以通之天地有所不能者人則爲之<lb/>
　　此人所以與天地參也且父母怒人子不敢疾怨<lb/>
<pb n="KR2m0019_WYG_004-44b"/>
　　惟起敬起孝故易言之象曰君子以恐懼修省詩<lb/>
　　曰敬天之怒又曰遇災而懼三代聖王克謹天戒<lb/>
　　鮮不有終漢文之世同日山崩者二十有九日食<lb/>
　　地震頻歲有之善用此道天亦悔禍海内乂安此<lb/>
　　前代之龜鑑也臣願陛下法古<lb/>
　傳國璽<lb/>
　　至元三十年御史中丞崔彧得玉印以為傳國璽<lb/>
　　獻之時穆呼哩曾孫碩德已死而貧其妻出玉璽<lb/>
<pb n="KR2m0019_WYG_004-45a"/>
　　一鬻之或以告彧彧召秘書監丞楊桓辨其文曰<lb/>
　　受命於天既壽永昌此歴代傳國璽也遂獻之故<lb/>
　　太子妃鴻吉哩氏徧示羣臣丞相以下次第上壽<lb/>
　　慶曰神寳之出實宫車晏駕之後此乃天意屬於<lb/>
　　皇太孫也乃遣右丞張九思賚授之<lb/>
　　進璽牋曰資德大夫御史中丞臣崔彧言至元三<lb/>
　　十一年歲次甲午春正月既旦臣番直宿衛御史臺<lb/>
　　通事臣庫庫楚即衞所告曰太師國王之孫曰碩<lb/>
<pb n="KR2m0019_WYG_004-45b"/>
　　徳者嘗官同知通政院事今既殁矣生産散失家<lb/>
　　計窘極其妻托克托眞榮病一子甫九歲託以玉見<lb/>
　　貿供朝夕之給及出玉印也庫庫楚䝉古人不曉<lb/>
　　文字兹故來告聞之且驚且疑乃還私家取視之<lb/>
　　色混青緑而𤣥光采射人其方可黍尺四寸厚及<lb/>
　　方之三不足背紐盤螭四厭方際紐盡璽堮之上<lb/>
　　取中通一横窽可徑二分舊貫以韋條面有象文<lb/>
　　八刻盡㨗徑位置匀適皆若蟲鳥魚龍之狀别有<lb/>
<pb n="KR2m0019_WYG_004-46a"/>
　　彷彿有若命字若壽字者心益驚駭意謂無乃<lb/>
　　當此昌運傳國璽出乎急召監察御史臣楊桓至<lb/>
　　即讀之曰受命於天既壽永昌此傳國寳璽文也<lb/>
　　聞之果合前意神為肅然乃加以淨緜複以白帕<lb/>
　　率御史臣楊桓通事臣庫庫楚直趨青宫因鎮國<lb/>
　　上將軍都指揮使詹事王慶端嘉議大夫家令臣<lb/>
　　阿斯罕少中大夫詹事院判臣布薩壽導謁進獻<lb/>
　　皇太后御前<hi>徽仁裕聖皇后</hi>啓曰此古傳國璽也秦以和<lb/>
<pb n="KR2m0019_WYG_004-46b"/>
　　氏璧所造厥後有天下者寳之以君萬國然自前<lb/>
　　代失之久矣今當宫車晚出諸大臣僉議迎請皇<lb/>
　　太孫<hi>成宗</hi>龍飛之時不求而見此乃天示其瑞應<lb/>
　　也宜早逹於皇太孫行殿以符靈貺已䝉嘉納翼<lb/>
　　曰令資善大夫中書右丞詹事臣張九思少中大<lb/>
　　夫詹事院判臣布薩壽傳皇太孫親為付授此蓋<lb/>
　　皇太妃懿慮深逺非臣愚所能及也臣前又啓収<lb/>
　　藏寳璽之家不知甄别循常以玉求鬻臣見而識<lb/>
<pb n="KR2m0019_WYG_004-47a"/>
　　之特持來獻彼猶未知望恩䘏其家傳㫖賜收玉<lb/>
　　之家楮幣二千五百貫并逮臣等進辨其寳者三<lb/>
　　人衣段各一表裏紋金綺素有差以為異日旌實<lb/>
　　之徵臣等已詣府前敬受訖自惟無狀不勝慚赧<lb/>
　　又上寶璽考按許慎説文壐玉者印也以守土故<lb/>
　　為文從爾從土其義蓋曰天付爾此器俾寳之以<lb/>
　　守爾土也至周太史籀易為從爾從玉義取天付<lb/>
　　爾此玉寳以為天下君也三代以上璽文無所考<lb/>
<pb n="KR2m0019_WYG_004-47b"/>
　　諸史籍并寳璽篆文圖説曰傳國璽方四寸其上<lb/>
　　文飾如前楚以卞和所獻之璞琢而成璧後求昬<lb/>
　　於趙以納聘焉秦昭王請以十城易之而不獲始<lb/>
　　皇併六國得之命李斯篆其文玉工孫夀刻之太<lb/>
　　平御覧又以為藍田玉所刻二世子嬰奉璽䧏沛<lb/>
　　公於軹道旁高祖即位服其璽因世傳之謂為傳<lb/>
　　國璽厥後孺子未立藏於長樂宫及莽簒位使安<lb/>
　　陽侯王舜廹太后求之太后怒罵而不與舜言益<lb/>
<pb n="KR2m0019_WYG_004-48a"/>
　　切出璽投之地璽因歸莽及更始滅莽校尉公賓<lb/>
　　得璽詣宛獻於更始赤眉殺更始立盆子璽為盆<lb/>
　　子所有後盆子面縳奉璽於光武至獻帝董卓作<lb/>
　　亂掌璽者投於井中孫堅征董卓於井中得之袁<lb/>
　　術奪於堅袁術死荆州刺史徐璆聞帝為曹操迎<lb/>
　　在許昌以璽送之帝後遜位并以璽歸魏高貴鄉<lb/>
　　公禪位璽歸於晉懐帝遇劉聰之害璽歸於聰聰<lb/>
　　死歸曜曜為石勒所滅璽入於勒滅入於冉閔敗<lb/>
<pb n="KR2m0019_WYG_004-48b"/>
　　見收於閔之將軍蔣幹晉征西將軍謝尚購得之<lb/>
　　以還東晉時穆帝永和八年也自璽寄劉石共五<lb/>
　　十三年晉復得之是後宋齊梁陳相傳以至於隋<lb/>
　　滅陳蕭后與太子正道并傳國璽並入於突厥唐<lb/>
　　太宗即位寳璽未獲乃自刻玉曰皇帝景命有德<lb/>
　　者昌貞觀四年蕭后與正道自突厥奉璽歸於唐<lb/>
　　唐始得焉朱温簒唐璽入於温莊宗定亂璽入於<lb/>
　　後唐莊宗遇害明宗嗣立再傳養子從珂是為廢<lb/>
<pb n="KR2m0019_WYG_004-49a"/>
　　帝石氏簒立自焚自是璽不知所在至宋哲宗咸<lb/>
　　陽民叚義獻玉璽及徽宗為金所虜凡有寳璽金<lb/>
　　皆取之内璽一十有四青玉傳國一其色與今所<lb/>
　　獻玉璽相同則知宋之南遷二百年無此寳璽也<lb/>
　　明矣然自金既取於宋之後寳璽出處得失亦未<lb/>
　　見明説以及我元適集皇太孫寳命所歸之際應<lb/>
　　期而出臣職總御史親㑹盛事不可以不録又圖<lb/>
　　中别有璽其文亦八旁注曰此傳國背文也今見<lb/>
<pb n="KR2m0019_WYG_004-49b"/>
　　寶璽之背皆刻螭形蟠屈凹凸不齊徧廢厭四際<lb/>
　　無地可置此文按太平御覽秦光十九年雝州刺<lb/>
　　史郄恢表慕容永稱藩奉璽方六寸厚七分蟠螭<lb/>
　　為鼻今高四寸六分四邊龜文下有字曰受天之<lb/>
　　命皇帝壽昌原其所由未詳厥始以斯言之當别<lb/>
　　是一璽非今傳國璽也此又不可不辨臣彧誠惶<lb/>
　　誠恐頓首頓首謹奉牋上進以聞伏希聴覽微臣<lb/>
　　不勝瞻望之至<lb/>
<pb n="KR2m0019_WYG_004-50a"/>
　金齒進象<lb/>
　　至元三十一年雲南金齒路進馴象三趙天麟上<lb/>
　　言方今纂組綾錦金珠璧貝未嘗無之殊方異物<lb/>
　　禽鳥犀象未嘗郤之至於珍羞異饌自山海而來<lb/>
　　者多矣俳優賤物充一笑之資者衆矣其間為害<lb/>
　　不一試畧陳之夫貧人富户相去懸殊富者見在<lb/>
　　上之奢麗雖日承示儉之詔而不從焉蓋從行不<lb/>
　　從言也以致風俗大變貧者益貧能無為濫之民<lb/>
<pb n="KR2m0019_WYG_004-50b"/>
　　乎極寒之後風雪飛揚漁樵之流乞丐之人龜手<lb/>
　　粟肌鶉衣襤褸内皆饑餒外罹寒凍原其所失由<lb/>
　　富民之奢故也貧民之心非獨不欲奢也但其勢<lb/>
　　不得然耳幸獲微利則又狥習俗而用之此所以<lb/>
　　貧者益貧也夫牛馬雞犬之類中國之所常有上<lb/>
　　下之所共育畜之無失其時則所謂得實利而壯<lb/>
　　吾國之基彼斑斕之獸粲錯之馬有之不足以增<lb/>
　　光無之不足以為歉者近年以來駢羅而至梯山<lb/>
<pb n="KR2m0019_WYG_004-51a"/>
　　航海輦贐輿金或重譯而來呈或望風而並凑府<lb/>
　　無虚月史不絶書若以冠帶百蠻車書萬里而論<lb/>
　　之則不世之嘉致莫大之神功若以帝王大體古<lb/>
　　今通議而言之則受之而不郤啓之而不杜亦非<lb/>
　　所以盡聖明之本心也按夏禹任土作貢而召公<lb/>
　　之戒其主且曰不作無益害有益功乃成不貴異<lb/>
　　物賤用物則逺人格真知言者也東周之際楚子<lb/>
　　不臣包茅不至無以縮酒齊桓仗義而問其罪春<lb/>
<pb n="KR2m0019_WYG_004-51b"/>
　　秋大之西漢之時大宛未服天馬未來怒激中國<lb/>
　　武帝恃力而侵其域當代病之此二者足以審中<lb/>
　　國之貢乃所當然而逺人之物未宜取之也豈惟<lb/>
　　逺人之物未宜取之哉至於中國無益之物亦不<lb/>
　　可取之也是以孝文還千里馬元帝罷齊三服官<lb/>
　　仁儉之名如揭日月雖欲下民之不感豈可得哉<lb/>
　　且異物蕩心其害一也使外國聞之而以國家為<lb/>
　　有嗜好其害二也水陸轉運役人非細其害三也<lb/>
<pb n="KR2m0019_WYG_004-52a"/>
　　有三害而無一利亦何尚之哉伏望陛下昭報徽<lb/>
　　聲俾揚遐境凡四逺之納欵者聽書檄奏聞而不<lb/>
　　求其獻物聽子弟入朝而不求其納賄若然則化<lb/>
　　天下以德示天下以無欲將見西番東徼之主君<lb/>
　　毳幕靈州之酋長承恩而來享慕道以来王矣<lb/>
　開治三呉水利<lb/>
　　至元三十一年中書省奏准大興工役開挑太湖<lb/>
　　練湖澱山等湖並通江逹海河港先是都水監任<lb/>
<pb n="KR2m0019_WYG_004-52b"/>
　　仁發上言尚書云三江既入震澤底定三江乃婁<lb/>
　　江東江呉松江也震澤乃太湖也太湖納百川之<lb/>
　　水而注之三江三江洩太湖之水而入於海水有<lb/>
　　所歸復有所洩則震蕩者平定尚何霖潦之可憂<lb/>
　　哉三江已塞僅有吳松一江今來下源沙高水淺<lb/>
　　不甚湍急若及早開濬工費省而易爲力數年之<lb/>
　　後愈久愈湮工費倍而難爲功所當預為之圖也<lb/>
　　今之言水利者謂水性就下道而使之通流而已<lb/>
<pb n="KR2m0019_WYG_004-53a"/>
　　河港陂塘狹者廣之高者下之塞者浚之瀰漫者<lb/>
　　隄防之人皆能言殊不知治水之法須識潮水之<lb/>
　　背順地形之高低沙泥之聚散隘口之緩急尋源<lb/>
　　泝流各得其當合開者開合閉者閉合隄防者隄<lb/>
　　防庻不徒勞民力而民享無窮之利昔自唐至宋<lb/>
　　陳令公丞相裴度范文正公葉内翰朱晦庵蘇東<lb/>
　　坡歐陽文忠公等皆陳言脩浚或吝於浩費而不<lb/>
　　行或惑於浮議而弗講或始行而終惑或營修不<lb/>
<pb n="KR2m0019_WYG_004-53b"/>
　　得治水之法因循歲月少見實效歸附以來江河<lb/>
　　淮海鈌官管治愈見堙塞二十餘年之間水利大<lb/>
　　壊以致蘇湖常秀之良田多棄為荒蕪之地深可<lb/>
　　痛惜范文正公新至開浚是時論者阻之或曰江<lb/>
　　水已高不納此流或曰日有潮至水安得就下或<lb/>
　　曰沙因潮至數年復塞或曰開浚之役重勞民力<lb/>
　　公以為江海善下故得為百谷王豈能不下於此<lb/>
　　謂江水已高不納此流者非也彼一日之潮有損<lb/>
<pb n="KR2m0019_WYG_004-54a"/>
　　有增三分其時損居一焉乗其損而趨之勢孰可<lb/>
　　禦謂日有潮至水安得丁者非也新道之河必設<lb/>
　　諸閘常時扄之沙不能塞每春理其閘外工減數<lb/>
　　倍亦復何患謂沙因潮至數年復塞者非也江南<lb/>
　　所植惟稻大水一至秋無他望俾之專通溝瀆脱<lb/>
　　百姓於飢殍佚道使之雖勞不怨謂開浚之役重<lb/>
　　勞民力者非也於是力排浮議疏瀹積澇民受其<lb/>
　　賜又有對東坡公言吳中水患者乃謂天理之當<lb/>
<pb n="KR2m0019_WYG_004-54b"/>
　　然不可復以力修治東坡曰不然父老皆言水患<lb/>
　　所從來者百四十年耳蓋人事不修之故非天時<lb/>
　　之所致也范蘇二説愚雖不敏深以爲然<lb/>
　立義倉<lb/>
　　至元中趙天麟上策曰隋開皇五年長孫平奏令<lb/>
　　軍民當社共立義倉収穫之日隨其所得各出粟<lb/>
　　麥貯之當社社司檢校勿使損壊當社飢饉即用<lb/>
　　賑給至於隋末公私廪積可供五十年長孫平之<lb/>
<pb n="KR2m0019_WYG_004-55a"/>
　　力也迨至元六年有㫖毎社立一義倉社長主之<lb/>
　　每遇年熟毎親丁納粟五斗驅丁二斗無粟聽納<lb/>
　　雜色官司並不得拘檢借貸勒支後遇歉歲就給<lb/>
　　社民食用社長明置収支文厯無致損耗自是以<lb/>
　　來二十餘年於今矣然而社倉多有空乏之處頃<lb/>
　　來水旱相仍蝗螟蔽天飢饉薦臻四方迭苦轉互<lb/>
　　就食老弱不能逺移而殍者衆矣彼隋立義倉而<lb/>
　　富今立義倉而貧豈今民之不及隋民哉臣試陳<lb/>
<pb n="KR2m0019_WYG_004-55b"/>
　　之今條欵使義倉計丁納粟意以飢饉之時計丁<lb/>
　　出之以取均也又條欵使驅丁半之彼驅丁亦人<lb/>
　　也尊卑雖異口腹無殊至儉之日驅丁豈可獨半<lb/>
　　食哉又計丁出納則婦人不納豈不食哉又同社<lb/>
　　村居無田者豈可坐食而獨不獲哉樂歲粒米狼<lb/>
　　戾乞丐者踵門猶且與之况一社之人而至儉豈<lb/>
　　宜分彼此哉是蓋當時大臣議法者有乖陛下之<lb/>
　　本心也伏望陛下普頒明詔詳諭農民凡一社立<lb/>
<pb n="KR2m0019_WYG_004-56a"/>
　　社長社司各一人社下諸家共穿築倉窖一所爲<lb/>
　　義倉凡子粒成熟之時納則計田産頃畆之多寡<lb/>
　　而聚之凡納例常年毎畆粟率一升稻率二升凡<lb/>
　　大有年聽自相勸督而増數納之凡水旱螟蝗聽<lb/>
　　自相免凡同社豐歉不均宜免其歉者所當納之<lb/>
　　數凡飢饉不得已之時出則計口數之多寡而散<lb/>
　　之凡出例每口日一升儲多毎口日二升勒為定<lb/>
　　體凡社長社司掌管義倉不得私用凡官司不得<lb/>
<pb n="KR2m0019_WYG_004-56b"/>
　　拘檢借貸及許納雜色皆有前詔在焉如是則非<lb/>
　　惟共相賑救而義風亦行矣<lb/>
　起輦谷<lb/>
　　至元三十一年駕崩葬起輦谷谷在漠北後皆從<lb/>
　　葬於是其制凡宫車晏駕棺用香楠木中分為二<lb/>
　　刳肖人形其廣狹長短僅足容身而已殮用貂皮<lb/>
　　㡌其靴韈繫腰盒鉢俱用白粉皮為之殉以金壺<lb/>
　　瓶二盞一椀楪匙筯各一殮訖用黃金為箍四條<lb/>
<pb n="KR2m0019_WYG_004-57a"/>
　　以束之輿車用白氊青縁訥克實為簾覆棺亦以<lb/>
　　訥克實為之前行用䝉古巫媪一人衣新衣騎馬<lb/>
　　牽馬一疋以黃金飾鞍轡籠以訥克實謂之金靈<lb/>
　　馬日三次用羊奠祭至所葬陵地其開穴所起之<lb/>
　　土成塊依次排列之棺既下復依次掩覆之其有<lb/>
　　剰土則逺置他所送葬官三員居五里外日一次<lb/>
　　燒飯致祭三年然後返<lb/>
　<lb/>
<pb n="KR2m0019_WYG_004-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元朝典故編年考卷四<lb/>
</p>
<p>
</p>
  </div>
</body>
</text>
</TEI>
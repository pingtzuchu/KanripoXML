<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>無錫縣志卷二</head> <lb/>
    <p>
<pb n="KR2k0028_WYG_002-1a"/>
欽定四庫全書<lb/>
　無錫縣志卷二<lb/>
山川第二<lb/>
易曰天險不可升也地險山川邱陵也王公設險以守<lb/>
其國自古城郭莫不因山川之險以為之固無錫屆乎<lb/>
浙右之地無名山大川之限而其所恃一本於先王之<lb/>
敎化體天地尊卑之義民生習為禮法以固其封域而<lb/>
山川之佳秀者適足為邑人逰衍之娱有不足以恃其<lb/>
<pb n="KR2k0028_WYG_002-1b"/>
險焉然亦職方之所不可缺也作山川第二<lb/>
總山二之一<lb/>
地里家言山亦多岐矣雖其言之不經要亦有其理其<lb/>
言江南諸山皆自西蜀而來逾河導江並入于海蓋以<lb/>
地勢言之莫髙於西北由是指西北之山為天下之根<lb/>
本脊脈順其性而下以至於東而止論其勢然耳或言<lb/>
浙之諸山悉本天目之來脈此據浙之一境而言蓋杭<lb/>
為兩浙之都㑹天目居杭之境内界乎浙之兩間巍然<lb/>
<pb n="KR2k0028_WYG_002-2a"/>
傑出莫之與京地里家言凡山低者多則高者為主故<lb/>
以天目為浙之主山則兩浙之山皆附屬矣其他不足<lb/>
論也且以無錫一邑言之既以錫山為主自錫山西北<lb/>
由恵山龍山周囘起伏缺而為㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>走而為青山大穹<lb/>
或斷或屬行五十餘里入於太湖由錫山而南蓄而為<lb/>
獨山引而為石塘軍將蜿蜒盤礴亦五十里而入於湖<lb/>
其他若鴻堠膠顧芙蓉石窒等山率皆孤邱獨巘東西<lb/>
望於錫山有拱輔之勢此無錫諸山之大畧也<lb/>
<pb n="KR2k0028_WYG_002-2b"/>
錫山去州西七里開元鄉在恵山之東本恵山之脈也<lb/>
恵山至是中斷伏而為山岡缺半里許復起為錫山至<lb/>
錫山而山脈始絶唐陸鴻漸恵山記云恵山東峯當周<lb/>
秦間大產鉛錫所以謂之錫山至漢興錫方殫後有於<lb/>
山下得銘云有錫兵天下争無錫寧天下清有錫沴天<lb/>
下弊無錫義天下濟至王莽之時錫復出光武至順帝<lb/>
之世錫累竭自是以來不復有錫故東峯至今謂之錫<lb/>
山考之銘記則知是山古嘗出錫有關於世也又按無<lb/>
<pb n="KR2k0028_WYG_002-3a"/>
錫諸山皆高惟錫山獨低地理家言凡山髙者多則低<lb/>
者為主故世以錫山為主山恵山雖髙不得並稱也俗<lb/>
云客山髙利客不利主理或然耳其山得以主山稱故<lb/>
擅名浙右山上有小石圓廓若盆引竅潛通山谷積水<lb/>
嘗滿雖大旱飲千人不竭俗呼為仙人洗面石山前有<lb/>
蕩曰月子蕩山下有澗曰錫山澗二泉之𣲖由澗引入<lb/>
梁溪元延祐間里姓倪文光創精舍於山之陰名清微<lb/>
築隄遏澗為水簾作潺湲之聲晝夜不輟山根有聖水<lb/>
<pb n="KR2k0028_WYG_002-3b"/>
井宋盧至柔隱山中學道時所鑿環甃以甓上悉書符<lb/>
篆以為汲飲可以愈疾至今邑人信之山側有塢曰秦<lb/>
王塢恵山記云始皇東㳺望氣者以金陵太湖間有天<lb/>
子氣故掘而厭之其東復有塢曰烏腰塢皆與山近春<lb/>
申君廟在山下<lb/>
恵山在州西境内去州七里當錫山之西南徐記云其<lb/>
南北數十里嶺東西各有泉皆合梁清溪水西南入太<lb/>
湖唐陸鴻漸恵山記云恵山古華山也是山連亘二百<lb/>
<pb n="KR2k0028_WYG_002-4a"/>
餘里吳地志云華山在吳城西一百里晋宋時號曰厯<lb/>
山郡國志云南朝多以北方山川郡邑之名權創其地<lb/>
又以此山為厯山以擬帝舜所耕者山北有石田曰舜<lb/>
田有石井曰舜井其村因謂之厯村寰宇記云無錫有<lb/>
古厯山下有春申君祠又有范蠡城釋寳唱名僧傳云<lb/>
沙門僧顯宋元徽中過江住京城彌陀寺後入吳憩華<lb/>
山精舍華山上有方池池中千葉蓮華服之羽輕與華<lb/>
州華山所產同老子枕中記云華山者吳西神山是也<lb/>
<pb n="KR2k0028_WYG_002-4b"/>
郡國志又云無錫有九龍山亦曰冠龍山鴻漸記云是<lb/>
山一名九隴一名九龍一名鬪龍九龍者謂山九起若<lb/>
龍虬縹螭合㳫之狀鬬龍者隋大業末山上有龍鬬六<lb/>
十日因以名之按今山有九峯下有九澗其第一峯有<lb/>
寺曰普利院寺後有若冰洞冰泉及天下第二泉山西<lb/>
復有古洞潛通包山即古洞陽觀今亦擁閉山下有羅<lb/>
漢泉今不見其迹山側有黄公澗因黄歇以名去黄城<lb/>
八里自錫山東第一峯曰恵山由恵山而北曰龍山自<lb/>
<pb n="KR2k0028_WYG_002-5a"/>
龍山龍尾斷曰㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>口舜山又在其北又名舜柯山<lb/>
即所謂厯山也其上有舜田不種而禾歳恒産一二穂<lb/>
并舜井在焉自恵山北至龍山凡九起止㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>口而山<lb/>
脈始微斷至舜山復起北走迤邐入湖皆恵山之脈故<lb/>
昔人併稱之耳不然則寰宇記何以言厯山下有春申<lb/>
君祠及范蠡城哉今春申君祠廟基在錫山當恵山之<lb/>
東范蠡城即所謂斗城者是也在恵山之西去春申君<lb/>
廟六七里而所謂舜山者從恵山自南而北相去懸絶<lb/>
<pb n="KR2k0028_WYG_002-5b"/>
十里在九峯之外不應與恵山混稱也特以恵山之名<lb/>
著故併稱之無疑矣然觀南徐記所云是山南北數十<lb/>
里則縣西之山與恵山同脈者皆可以恵山稱而陸羽<lb/>
記又云是山連亘二百餘里則又知太湖諸山與恵山<lb/>
勢若相接者皆可稱為恵山又不獨指同脈之山也而<lb/>
謂之厯山則當自南朝始曰舜山舜柯者後人因厯山<lb/>
之名故附㑹其說舜田舜井不過假舜之名以神其事<lb/>
耳兹山得泉水之勝為錫之名峯髙人逸士既多卜築<lb/>
<pb n="KR2k0028_WYG_002-6a"/>
若孟信安之别墅尤遂初之齋居皆在焉其他僧坊仙<lb/>
館若孟氏之時思倪氏之清微凡以菴若院名率皆占<lb/>
山之勢指為佳境四方㳺衍之人舟車隘塞攜觴挈榼<lb/>
歳無虚日而兹山之名將與湛茂之陸鴻漸同為不朽<lb/>
矣其山雖為一邑之名勝然無深林大谷之藏竒葩異<lb/>
草之產惟鴻漸所品之泉實為天下第二及金蓮花世<lb/>
亦罕有圖經雖稱出石香葇然亦不見采録馬鞍嶺在<lb/>
山上<lb/>
<pb n="KR2k0028_WYG_002-6b"/>
璨山去州西七里在恵山東南亦恵山之脈山之麓有<lb/>
明陽觀云即古洞陽觀基也觀中有亭曰横翠以望諸<lb/>
峯山半有閣曰望湖下瞰太湖蒼蒼𣺌𣺌一瞬彌矚旁<lb/>
有半山之亭亦可遐睇山上有泉曰洞酌泉由觀而上<lb/>
可到泉上有亭可坐可睡山下有大塚元延祐間邑士<lb/>
强以惪買地附山築為大隴凡有死而無以為殯者給<lb/>
以葬穴至今號為義塚春暮之月邑人祭掃率往逰焉<lb/>
亦為邑之名境山後有義興嶺由此可徑義興大池塢<lb/>
<pb n="KR2k0028_WYG_002-7a"/>
牛來塢即㳺來塢皆在山南龍腿塢在大池塢北<lb/>
章山在恵山之西南與璨山前後相向皆恵山之來脈<lb/>
龍山迺恵山之北尾一名龍山蓋恵山自南而來其中<lb/>
為馬鞍嶺自馬鞍嶺而北至龍山而恵山之岡斷矣越<lb/>
絶書所謂縣西有龍尾陵道春申君初封吳所築者即<lb/>
此是也至今山尾呼曰龍尾山上有龍潭周氏風土記<lb/>
云龍山去縣十八里上有三峯有白龍潭東晋時有家<lb/>
其上者妻妊三年忽產一龍色如銀七日昇天去龍母<lb/>
<pb n="KR2k0028_WYG_002-7b"/>
死葬於山頂龍父併所居成潭號曰白龍潭自後遇龍<lb/>
一歸歳則大熟山由是名按此山春申君時已稱龍尾<lb/>
陵道則龍山之名又恐不止於東晋產龍之後也山下<lb/>
有精舍曰悟空宋宗姓若嵓之小隱長松茂林深蒨蓊<lb/>
鬱可以㳺處有軒曰翫雲當恵山西來第七峯之下朝<lb/>
霏夕陰宛若圖畫方外張伯雨及往來之士皆有留題<lb/>
山西有澗曰囘龍澗其水從山之西循山而北轉龍尾<lb/>
東流注于河<lb/>
<pb n="KR2k0028_WYG_002-8a"/>
㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>山在龍山西去州一十八里恵山諸峯至龍山龍<lb/>
尾稍斷數十步然後突起為㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>山其斷處曰㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>口<lb/>
由㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>口以通湖上諸山舜山與㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>山相指舜山去<lb/>
州西北三十里一名柯山俗合而名之曰舜柯山即所<lb/>
謂厯山也與龍山㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>皆相近中斷處即㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>口風土<lb/>
記及陸羽恵山記云西神山聯峯疊嶂之中有柯山者<lb/>
吳公子仲雍六世孫柯相所治之處故山以柯名郡國<lb/>
志稱南朝多以北方山川郡邑之名權創其地故以恵<lb/>
<pb n="KR2k0028_WYG_002-8b"/>
為厯山今厯山不云恵山而此山其獨指為厯山者豈<lb/>
此山與厯山之形真肖特表而出之耶恵山之脈相去<lb/>
固不甚懸絶也蓋恵山西來山勢連亘四十里蜿蜒盤<lb/>
礴至是始得其半豈四十里之山皆得為恵山稱是山<lb/>
居適其中恵山既改為厯山故指此山界乎兩間者總<lb/>
而名之耶而所謂舜山豈亦因厯山之故而變稱耶山<lb/>
上有舜田舜井豈亦因是耶抑以舜田舜井之故後人<lb/>
妄指此山為厯山而呼為舜山耶不可必其說也故併<lb/>
<pb n="KR2k0028_WYG_002-9a"/>
疏之以俟知者辯焉<lb/>
東孔山去州西一十八里舜山之陰其上有宋端明尤<lb/>
袤墓<lb/>
西孔山去州二十里與東孔山相屬皆舜山之來脈<lb/>
石盆山在舜山之西<lb/>
勝山在石盆西與舜山接山下有煮狗嶺<lb/>
雞籠山在勝山西自石盆而下皆舜山之連脈<lb/>
青山去州西北三十五里面太湖山下有張循王墓及<lb/>
<pb n="KR2k0028_WYG_002-9b"/>
華藏寺由青山嶺以入寺中山下有小嶺塔子嶺唐灣<lb/>
去青山不遠<lb/>
唐灣山在青山下邊太湖唐灣上蒼峴嶺在其側皆青<lb/>
山之連脈<lb/>
大穹山去州西北四十五里<lb/>
廣長山在大穹山西<lb/>
白射山又名白石山去州西五十里面太湖在廣長山<lb/>
之西<lb/>
<pb n="KR2k0028_WYG_002-10a"/>
月牌山在白射山西與白石山連<lb/>
章山在月牌山西與月牌山連<lb/>
大雷山小雷山並在章山西章山之連脈郡志云雷山<lb/>
在太湖中馬跡山西風土記云震澤中大雷山小雷山<lb/>
或以為舜漁之所按今富安鄉有大雷小雷二山邊太<lb/>
湖當在馬跡之東南俗呼大犂山小犂山今吳縣洞庭<lb/>
山亦有大雷小雷之名郡志所錄當為富安之二山風<lb/>
土記所載乃洞庭之二山特以名同誤指之耳此山俗<lb/>
<pb n="KR2k0028_WYG_002-10b"/>
以雷為犂者蓋語訛也或以為大驢小驢失之逺矣又<lb/>
名閭江山其稱大驢小驢或因此耳<lb/>
陳灣山在小雷山西<lb/>
胥山在小雷山之西由陳灣而上曰廟渚山即此山也<lb/>
山下即閭江史記曰吳王夫差殺子胥取其屍盛鴟夷<lb/>
浮之江中吳人憐之為立祠是曰胥山張晏曰胥山邊<lb/>
太湖去江不逺百步故云江上今閭江有闔閭城下有<lb/>
伍員廟山以廟渚名者此也其山去州五十里下有青<lb/>
<pb n="KR2k0028_WYG_002-11a"/>
山嶺<lb/>
韓灣山在廟渚山下與青山嶺接自大穹而下諸山悉<lb/>
連亘相屬皆為閭江山之連脈<lb/>
歸山去州西北四十五里風土記云闔閭殺伍子胥以鴟<lb/>
革裹之浮於江中子胥既死吳人於此山猶望其歸故<lb/>
命其山曰歸山<lb/>
胡山與歸山相近<lb/>
平塔山去歸山不逺皆在閭江山東<lb/>
<pb n="KR2k0028_WYG_002-11b"/>
長腰山去州西北四十五里山上有嶺曰長腰嶺<lb/>
賈山去州西北四十五里在長腰嶺東<lb/>
苦奄山去州西北四十五里皆近安陽山<lb/>
安陽山在州之西北寰宇記云安陽山到州五十里周<lb/>
囘一十八里髙一百丈風土記云周武王封章子贇於<lb/>
無錫為安陽侯至今山下有周贇墓意者山之名義兆<lb/>
始於此今人稱為陽山亦稱曰西陽山郡志云山在陽<lb/>
湖之上故名二說當有合也其山平地拔起髙峯圓峻<lb/>
<pb n="KR2k0028_WYG_002-12a"/>
四望如一挹湖水之光包林木之秀若人之有文采然<lb/>
故世易以美名曰文筆峰山趾有翠微院長廊邃宇甲<lb/>
於鄉為今名刹山頂有龍池廣袤三丈深過一仭嵗旱<lb/>
禱之嘗驗山出大石可為礲臼始見采於漢大夫陸端<lb/>
旁近數州藉以用之惟文質麄礪不堪作他器也然自<lb/>
漢至今取之不竭山之空嵌皆弊於掘鑿故中多洞穴<lb/>
舊稱三十六洞今山多圯塞不可尋究但言九門洞張<lb/>
公洞甘草洞清水洞而已要皆為取石之穴非天成也<lb/>
<pb n="KR2k0028_WYG_002-12b"/>
錫山之脈蜿蜒北走至是始斷<lb/>
横山在㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>西周囘十四丈髙九十丈去州西二十里<lb/>
其東與龍山勢若相附中斷為平田通㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>口以出恵<lb/>
山其西與管社山相望中隔為梁溪太湖在其北磻竜<lb/>
澗大澗皆在山下<lb/>
許山去州西南二十七里在横山之西鎮山在其東月<lb/>
山在其西是謂山之兩尾<lb/>
西顧山去州西北三十里在孔山之北與横山近<lb/>
<pb n="KR2k0028_WYG_002-13a"/>
雞坑山去州西二十五里邊太湖<lb/>
石步山與雞坑山相連<lb/>
晶山與石步山近俗呼為甑□山謂山形之肖也<lb/>
管社山去州西二十五里西南入太湖與獨山相峙中<lb/>
匯為浦嶺門亦名廟門其東望于横山溪流導二山並<lb/>
注於湖<lb/>
獨山去州西南一十八里其北與管社山相望衝為浦<lb/>
嶺門南與充山對峙中匯為門號曰獨山門溪流入五<lb/>
<pb n="KR2k0028_WYG_002-13b"/>
湖演漾而西從門出太湖<lb/>
充山去州西南二十五里與獨山相對山下有灣曰曹<lb/>
灣自曹灣而下坦為平壌悉皆良田相去不一里許截<lb/>
然中斷為獨山門山東即五里湖湖水由山下里西流<lb/>
入太湖<lb/>
朱山一名朱墓山在充山南去州二十五里<lb/>
漆塘山去州西南二十五里與朱山相連北臨五里湖<lb/>
宋知州錢紳退老卜築其間遺趾尚存㳺者咸造焉山<lb/>
<pb n="KR2k0028_WYG_002-14a"/>
南有塢曰狗腸塢狗腸塢北曰南桃花塢羅嶺又在其<lb/>
南<lb/>
石塘山一名廟塘山在漆塘山之北去州西南二十五<lb/>
里山西有徐偃王廟山下有石塘枕長廣溪一名廟塘<lb/>
按廟記云錫山西南一舍而近是為五里湖湖之陽有<lb/>
山山之陽有廟又云廟山相傳曰廟塘廟據其趾石塘<lb/>
横其東山是以名山北有嶺曰山門嶺嶺後通漆塘大<lb/>
浮二山<lb/>
<pb n="KR2k0028_WYG_002-14b"/>
路耿山去州西南二十五里在石塘山北得揚名開化<lb/>
二鄉諸山之中其山髙聳冠乎兩間層巒疊嶂四面環<lb/>
繞若相朝拱然前俯長溪後背太湖要名佳勝之境山<lb/>
旁有塢曰董塢與山相接山下有嶺曰羅嶺可徑石塘<lb/>
山復有小山無名俗稱為野山由野山而度許舍<lb/>
許舍山去州西南三十五里在路耿山之南横山之東<lb/>
羣峯盤旋結為深谷宋待制蔣諧顯謨許徳之侍郎施<lb/>
坰禮部尤袤皆嘗卜築其内山東有湯村嶺<lb/>
<pb n="KR2k0028_WYG_002-15a"/>
南横山去州南四十里當許舍山南<lb/>
白茅山在南横山之南與南横山接山下有嶺曰赤石<lb/>
嶺<lb/>
羊祈山與白茅山連<lb/>
軍將山去州南四十里邊太湖南唐時嘗屯軍此山以<lb/>
禦吳越之兵故以軍將名其山山北有塢曰甲仗塢相<lb/>
傳所以貯兵器之地南曰官材塢俗稱為官來塢西曰<lb/>
竹弱塢<lb/>
<pb n="KR2k0028_WYG_002-15b"/>
五浪山與軍將山連山下有嶺曰芮家嶺嶺下皆平田<lb/>
吳塘門在其下吳塘山相近焉石人塢在山西<lb/>
廟山<lb/>
龜山<lb/>
裏山<lb/>
長太山去州南四十里在裏山北山下有長太寺<lb/>
過山在長太山南<lb/>
吳塘山去州四十五里邊太湖其山與鵓鴣山南北相<lb/>
<pb n="KR2k0028_WYG_002-16a"/>
望山下坦為平田去三里許始匯而為川號曰吳塘門<lb/>
溪流從中瀉入太湖門上駕横木為畧杓名沙木橋由<lb/>
是徑鵓鴣山以通湖上之路自充山至吳塘山山勢連<lb/>
亘五六十里或起或伏獨路耿軍將最髙要皆為路耿<lb/>
軍將之來脈<lb/>
鵓鴣山去州南五十里山下皆良田離山一里許即吳<lb/>
塘門其山與吳塘山南北相望<lb/>
沙頭山一名廟山在沙觜上邊太湖與鵓鴣山相近其<lb/>
<pb n="KR2k0028_WYG_002-16b"/>
沙觜亦曰廟山觜<lb/>
沙觜山在沙頭山南其南即竹山<lb/>
竹山在沙觜山南無錫諸山之南脈至是而絶<lb/>
鴻山去州東五十里本名皇山吳地志及南徐記云太<lb/>
伯宅東九里有皇山太伯所葬即此山是也語訛以皇<lb/>
為鴻耳一名梅李山亦曰梅里平墟髙十丈上有太伯<lb/>
墓<lb/>
白擔山去州東四十五里<lb/>
<pb n="KR2k0028_WYG_002-17a"/>
佘山<lb/>
奚山去州東四十五里亦名晶山俗呼為諧山奚字語<lb/>
訛也<lb/>
石窒山去州東五十里<lb/>
嵩山去州東五十三里嵩或作松南徐記云松山一名<lb/>
少孤山<lb/>
堠山去州東四十里吳地志云堠山周囘七里髙七十<lb/>
丈南徐記云堠山北有白石峴堠或作緱龍腿山在其<lb/>
<pb n="KR2k0028_WYG_002-17b"/>
下亦堠山之脈<lb/>
膠山去州東北四十里在堠山東北髙九十丈長九里<lb/>
山上有梁蕭侍郎宅今為招提旁有泉出山竇中味甘<lb/>
色白名曰竇乳泉又有滌硯泉世傳蕭公肄業時嘗滌<lb/>
硯是池故名池上有亭曰硯水亭山上有獸蹄痕寺僧<lb/>
神其說以為金牛跡是山與恵山相去四十五里東西<lb/>
相望宛若翠屏其西小峯曰鳯凰山甑□山與鳯凰山<lb/>
連揷旗山與甑□山連皆膠山之來脈<lb/>
<pb n="KR2k0028_WYG_002-18a"/>
芙蓉山或稱余蓉山或稱余洪山去州東三十里其山<lb/>
周囘八里髙三十丈歳遇清明㳺衍之人畢萃此山俗<lb/>
因目為清明山山上有二土邱一號龍井峰峰上有龍<lb/>
井嵗旱可禱又名天一峯復有頑石二各髙六七尺人<lb/>
呼為石公石母二石對峙中可通人往來或云山下居<lb/>
民時望見石有光彩又有金雞石明澤可愛與公毋石<lb/>
相連世傳每至歳旦昧爽有金雞飛鳴其上亦未見其<lb/>
必然山之西趾有田一䂓名彈子邱中有土壠隨田圎<lb/>
<pb n="KR2k0028_WYG_002-18b"/>
轉宛若彈丸環壠四旁之田一犁可竟不費周折稱以<lb/>
為異土人不敢近壠而鋤鋤輙蛇虺出焉當芙蓉湖之<lb/>
未塞為田時登臨兹山可以凝眺烟水山由是名其曰<lb/>
余容曰余洪者皆因吳人語訛謬稱之耳<lb/>
斗山去州東北四十里其山長九里山頂自南至北有<lb/>
土邱七象北斗形故以斗名山山之中有黄腰嶺西通<lb/>
牛塘山上有白堊朱石<lb/>
囘山在斗山之東與斗山同𣲖里人併稱為囘斗山<lb/>
<pb n="KR2k0028_WYG_002-19a"/>
觀基山在囘山北二山相連本回山之𣲖山西有舊<hi>闕</hi>
碑無字<lb/>
枝柚山或云梔子山在回山西其山多生苦梔<lb/>
黄文山俗呼為黄梅山四山皆頑石不宜樹木在回山<lb/>
東<lb/>
前山在回山東南去回山不逺<lb/>
白石山在前山東與前山相近皆斗山之餘脈<lb/>
西髙山去州東北二十五里興寧鄉其山平淺無深林<lb/>
<pb n="KR2k0028_WYG_002-19b"/>
邃谷山之南峯頂上有仙人禮拜石石上有迹類人額<lb/>
痕及兩肘膝伏處相傳人俯其上不論老稚長短其額<lb/>
與肘膝處皆當其穴以為異山中有路可通興道鄉其<lb/>
中峯曰靈龜山北峯曰鳯凰山山西世為里姓髙氏之<lb/>
居山由是名俗呼為西膠山蓋指膠山為東故誤稱耳<lb/>
東顧山去州東六十五里其山占江陰常熟無錫三州<lb/>
境寰宇記云顧山東屬蘇州西屬常州一名馬婆山山<lb/>
上有寺及龍潭<lb/>
<pb n="KR2k0028_WYG_002-20a"/>
金匱山又名紫金山在州城東北隅第六箭河上鳯光<lb/>
橋東周迴數十丈當邑之中邑之主山也世傳有金匱<lb/>
藏書於山下為無錫之巨鎮故名今按此山負土所成<lb/>
要非天設屆邑之中故指為鎮山云然亦總山之不可<lb/>
佚也姑附之於篇末<lb/>
總水二之二<lb/>
周禮載九州之浸揚州其浸曰五湖即今之太湖也無<lb/>
錫據太湖之東倚湖為浸環州之水皆出納於湖旱則<lb/>
<pb n="KR2k0028_WYG_002-20b"/>
隄以遏之澇則疏以浚之此無錫之水利也嘗考邑之<lb/>
水源出於恵山之泉至山下分為二道一注於雙河一<lb/>
下於梁溪皆合於運河之水湖流之出而通於運河者<lb/>
其南皆自小五湖而入青祁淹過大小渲而㑹于梁溪<lb/>
以達於河餘若長廣新安烏角諸溪及蠡瀆之水或竟<lb/>
出為河流或相㑹于溪水至運河則皆合而為一其北<lb/>
閭江陽湖之出皆太湖之餘波閭江之水悉㑹于雙河<lb/>
口陽湖之流則貫直湖淹而出花渡雙牌諸港皆達于<lb/>
<pb n="KR2k0028_WYG_002-21a"/>
運河而復合為一運河之水其南皆東注于太伯瀆鴨<lb/>
城河而入蠡湖以下東海其北則東流為五瀉水支分<lb/>
脈拆至江陰而達于大江此無錫之水勢也<lb/>
太湖去州西南一十八里自西而北繞州之境四十五<lb/>
里即古具區震澤所謂五湖者是也越絶書云太湖周<lb/>
回三萬六千頃禹貢之震澤爾雅云吳越之間巨區其<lb/>
湖周回五百里襟帶吳興毘陵諸縣界東南水都也周<lb/>
官揚州其浸五湖張勃吳錄五湖者太湖之别名以其<lb/>
<pb n="KR2k0028_WYG_002-21b"/>
周行五百餘里故以五湖為名郭璞爾雅巨區註云縣<lb/>
南太湖也中有包山山下有洞庭穴道潛行水底無所<lb/>
不通號為地脈舊經云湖内有靈山去北岸二百里其<lb/>
山清秀山中有靈山寺舊屬無錫後割入晉陵南際有<lb/>
洞庭山在蘇州吳縣界產柑橘與瀟湘洞庭等非船莫<lb/>
通寰宇記云太湖從湖州長興厯常州義興晉陵及無<lb/>
錫界今按太湖南自平江長洲縣入長興與義興並行<lb/>
四十八里東南至吳縣界自烏山北沿湖西岸東行六<lb/>
<pb n="KR2k0028_WYG_002-22a"/>
十二里又與吳縣為界沿湖屈曲越常州界一百四十<lb/>
八里與州之分水為界占州之新安開化揚名開元富<lb/>
安五鄉由新安鄉烏角溪口自南而西迤邐行至富安<lb/>
之閭江而止為是州之巨浸西流之水皆㑹於獨山吳<lb/>
塘浦嶺諸門而通太湖<lb/>
小五湖在州南一十八里一名五里湖其北梁溪水順<lb/>
流而南二十里其東南長廣溪迢迢二十餘里注于西<lb/>
北皆至湖口與梁溪水㑹二水合流由是湖過獨山門<lb/>
<pb n="KR2k0028_WYG_002-22b"/>
及廟門而通于太湖<lb/>
青祁淹去州西南二十里揚名鄉東西二十里南北一<lb/>
十八里梁溪自州西迤邐西南流分為大渲小渲二淹<lb/>
並行至青祁淹口復合為一由淹入五里湖從廟門獨<lb/>
山門下太湖<lb/>
大渲淹小渲淹去州西南一十六里揚名鄉梁溪由開<lb/>
元鄉自北而南直流行五里至孤瀆口分為二道其西<lb/>
為大渲東為小渲二水中隔平壌相去五里餘復行二<lb/>
<pb n="KR2k0028_WYG_002-23a"/>
十里許至青祁淹始合里人多植蓮芰于是夏秋之月<lb/>
荷花盛開彌望不絶好事者往往泛舟汀渚為煙水之<lb/>
逰以謝炎暑<lb/>
梁溪即梁清溪距州城西四十丈闊十丈深三丈源發<lb/>
於恵山之泉入溪為南北流其南繞恵山西南三十里<lb/>
自小渲淹西流出浦嶺獨山二門入太湖其北至五里<lb/>
橋與運河通今謂之雙河口吳地志云古溪極陿梁大<lb/>
同中重浚故號曰梁溪南北長三十里郡志云梁溪去<lb/>
<pb n="KR2k0028_WYG_002-23b"/>
州一十八里按今溪在西門外去州治纔數十步人止<lb/>
稱西溪而不言梁溪其云十八里者併其發源處稱之<lb/>
耳據溪側有將軍堰今構石梁于上遺趾尚存去州南<lb/>
可一百五十步風土記云唐景龍三年置堰堰旁有梁<lb/>
蕭將軍墓宋嘉祐中開運河通梁溪取太湖水堰遂廢<lb/>
毘陵圖經云唐將軍單雄信提兵道此以鎗止水為堰<lb/>
故號將軍堰舊有閘今廢二說不同互有得也凡歳澇<lb/>
則是邑之水由溪泄入太湖旱則湖水復自此溪回居<lb/>
<pb n="KR2k0028_WYG_002-24a"/>
民藉以溉田俗云州人不能逺出出輒懐歸以此溪水<lb/>
有回性所致孤瀆曹黄涇梁墓涇俱在州南揚名鄉其<lb/>
水由溪東出運河<lb/>
長廣溪去州南一十八里廣二十五丈長三十五里占<lb/>
揚名開化二鄉亦恵泉之脈吳地記云縣南有長廣溪<lb/>
水深三尺陳勲所導按今溪由梁溪西南而下從揚名<lb/>
鄉南至開化鄉水分為二道其南出吳塘門其北至揚<lb/>
名鄉由五里湖出獨山門並入太湖溉田百餘頃大旱<lb/>
<pb n="KR2k0028_WYG_002-24b"/>
不竭<lb/>
唐干淹去州南二十里開化鄉長五里其水南自洪邱<lb/>
淹東從五里湖其西與北皆由太湖西流而至中蓄為<lb/>
浸東北出于蠡河<lb/>
洪邱淹去州南四十五里開化鄉其水南自太湖演漾<lb/>
而來蓄為浸澤東北出于蠡河<lb/>
蠡瀆去州南三十里在新安鄉寰宇記云范蠡伐吳所<lb/>
開又云太伯瀆西帶官河東達范蠡瀆入蘇州界澱淤<lb/>
<pb n="KR2k0028_WYG_002-25a"/>
年深元和八年孟簡開浚之併導蠡湖長八十里即此<lb/>
瀆也按今此瀆在新安鄉通太湖其地謂之蠡口自蠡<lb/>
口北流十餘里而與梁墓涇合為一今人稱為蠡河自<lb/>
涇口東出運河與太伯瀆之水㑹為河流東葑瀆周涇<lb/>
皆自蠡瀆而來達于運河<lb/>
赤城溪長五里去州南三十五里新安鄉太湖之上南<lb/>
通太湖北入于蠡淹<lb/>
烏角溪長六里去州東南四十五里新安鄉太湖之上<lb/>
<pb n="KR2k0028_WYG_002-25b"/>
東出望亭入運河西至于太湖是溪中分為平江南北<lb/>
之限隔<lb/>
新安溪長六里去州東南四十里新安鄉與太湖相近<lb/>
東出運河其南與西並通太湖<lb/>
閭江在州西四五十里太湖上即太湖之别浦也史記<lb/>
云夫差殺伍子胥取其尸盛鴟夷革浮之江中即此地<lb/>
其江與太湖合流實太湖之區也特别其名耳江上有<lb/>
觜凡十五曰閭江觜錢家觜陳家觜蔣家觜奮家觜盤<lb/>
<pb n="KR2k0028_WYG_002-26a"/>
塢觜章山觜鹽亭觜大驢觜秦墓觜韓家觜後峴觜邵<lb/>
墓觜許峴觜奮横觜皆近江之島又有恵家觜杜公觜<lb/>
蓮荷觜皆在湖上去江不逺<lb/>
陽湖去州西北四十里神䕶鄉東西八里南北三十二<lb/>
里深五尺寰宇記云陽湖在晉陵無錫兩縣去常州東<lb/>
六十四里南入太湖二縣中分為界北通蚊濤臨津等湖<lb/>
謂之三湖南徐記云陽湖壅塞久壊宋文帝元嘉中治<lb/>
湖之四旁成良田數百頃今存湖名北復有一湖俗謂<lb/>
<pb n="KR2k0028_WYG_002-26b"/>
之北陽湖亦曰宋建湖度其地本臨津以宋文帝嘗治<lb/>
故名<lb/>
雙河在開元鄉去州北門外一里西溪之尾於此與運<lb/>
河合而為一曰雙河其流從運河入越布政鄉自西北<lb/>
而南復引于西貫直湖港過張橋為陸墟河而與晉陵<lb/>
縣界長岸河接其流通於太湖者皆自直湖港而下秋<lb/>
子瀆毛瀆皆運河之旁流而西者並注于雙河<lb/>
北渡港在青城鄉運河之旁流而西者貫直湖港入雙<lb/>
<pb n="KR2k0028_WYG_002-27a"/>
牌而與雙河之水合而為一<lb/>
直湖港在青城鄉由運河而入志公港南下為北洋湖<lb/>
湖之南即港之脈直南而下貫于神䕶富安二鄉入晉<lb/>
陵縣界而下于湖<lb/>
雙牌港在青城鄉近晉陵縣界越神䕶鄉過黄灣橋而<lb/>
入于南陽湖<lb/>
運河東南自長洲縣界望亭入本州界行四十五里越<lb/>
州城迤□西行四十五里至五牧口出晉陵縣界勝七<lb/>
<pb n="KR2k0028_WYG_002-27b"/>
百石舟大業雜記云隋大業六年十二月勅開江南河<lb/>
自京口至餘杭郡八百餘里水面闊十餘丈又擬通龍<lb/>
舟并置驛館草頓並足欲東巡㑹稽自唐武徳以後至<lb/>
今累浚為東南之水驛城中河凡十有八皆運河之支<lb/>
流别𣲖曰斥瀆在北倉泥橋西㙂曰胡橋河在州治後<lb/>
曰州橋河在州治前曰營河在州東與州橋河胡橋河<lb/>
並通由胡橋河東出運河曰水䃮河在大市橋南曰束<lb/>
帶河河上即宋尤端明之故宅河繞其居故以束帶名<lb/>
<pb n="KR2k0028_WYG_002-28a"/>
自斥瀆而下皆引西溪水東入運河曰倉前新河元大<lb/>
徳間鑿水通漕運曰弓河曰九箭河皆縣之古河運河<lb/>
舊通焉今多堙塞二河併疏其說於後自倉前新河而<lb/>
下皆在運河東<lb/>
弓河本舊縣之羅城濠也歳久無可驗但稱東河故老<lb/>
相傳云弓河自閘口灣灣由東門而南出度僧橋通運<lb/>
河如弓之背故號弓河以運河比之弓絃也<lb/>
九箭河在弓河上有河九道皆通運河若弓之有箭然<lb/>
<pb n="KR2k0028_WYG_002-28b"/>
故老云無錫有九龍峯下有九澗城中有九箭河應之<lb/>
諺云九箭通出三公今通者惟第六箭河餘皆漸次堙<lb/>
塞今列九箭河于左<lb/>
　第一箭河在東南隅邊巷西止官街而絶水常涸不<lb/>
　通舟<lb/>
　第二箭河在東南隅莊巷底河面頗闊祇長十餘丈<lb/>
　耳可停舟<lb/>
　第三箭河在東南隅染涇橋西稍西而止東向粗可<lb/>
<pb n="KR2k0028_WYG_002-29a"/>
　通舟<lb/>
　第四箭河在東南隅楊家巷頗深闊西至大街而止<lb/>
　稍可停舟<lb/>
　第五箭河在東南隅董家巷西止𤣥聖觀前稍西而<lb/>
　止但一大溝耳<lb/>
　第六箭河在東南東北兩隅界東自𤣥元宫前而入<lb/>
　西出運河稍通小舟河北有善智尼寺又名師姑河<lb/>
　第七箭河在東北隅福田巷底惟存一溝約長三四<lb/>
<pb n="KR2k0028_WYG_002-29b"/>
　十丈西至陳賢良墓右而止<lb/>
　第八箭河在東北隅自東門橋北而入西通洞虗觀<lb/>
　前而止可通小舟<lb/>
　第九箭河在東北隅盛巷底惟存河口一二丈耳<lb/>
五瀉水即五瀉河去州北一十四里天授鄉通運河闊<lb/>
六丈深七尺其源上湖大陂自五瀉口北岸行泝流四<lb/>
十里至江陰晉陵兩縣界雉尾口從界北四十七里深<lb/>
三尺已上至申浦上口北入大江潮汐所至可勝二百<lb/>
<pb n="KR2k0028_WYG_002-30a"/>
石舟溉田一百七十餘頃舊有堰臨官塘稱五瀉堰宋<lb/>
元祐間既治蓮蓉湖為田因置閘於是以備旱澇今則<lb/>
架橋其上曰髙橋以通徒行堰與閘俱廢矣運河水由<lb/>
橋下北流越興寧鄉入江陰界由夏港而入于江<lb/>
長渠在州東北二十四里北入江陰境勝二百石舟或<lb/>
云在州西北一十五里入五瀉渠泝流六十里北入江<lb/>
陰軍按此渠當與五㵼水同𣲖而異名驗其方隅之向<lb/>
背地里之相去與泝流之逺近水力勝載一一可比而<lb/>
<pb n="KR2k0028_WYG_002-30b"/>
推况出自北門入江陰之水道莫此為大特以歳久蔑<lb/>
有識者姑辨其說用闕其疑<lb/>
歐瀆去州西北四十里興道鄉有減水石䃮斗門閘宋<lb/>
元祐間置蓋以芙蓉湖為田遇澇則開閘泄水從閘口<lb/>
出由江陰界以入江<lb/>
閘口河其水從五瀉水東流而為陸逐港過蔡家渡分<lb/>
為二道其一循州城而東越景雲鄉至梅里鄉界口而<lb/>
入于伯瀆其一至膠山鄉界口東流越膠山鄉而匯于<lb/>
<pb n="KR2k0028_WYG_002-31a"/>
南與宅仁鄉新河合又行數里北走而入于江陰界<lb/>
五步湖去州東北七里天授鄉東西二十里南北一十<lb/>
里南徐記云五湖其源濁而流清溉田百餘頃或云即<lb/>
陶穀所隱之處梁載十道四蕃志云漢末錢塘縣陶穀<lb/>
有道藝隱居五部湖時大旱蝗太守奉印綬請為無錫<lb/>
令穀退而歎曰郡界有災安得懐道而不救之到城修<lb/>
六事行弭災之術三日雨蝗盡死穀乃遁去今此湖皆<lb/>
塞為良田惟所經之道稱五步塘今之塘頭即其地<lb/>
<pb n="KR2k0028_WYG_002-31b"/>
芙蓉湖在州東北興道鄉寰宇記云上湖一名芙蓉湖<lb/>
亦謂之無錫湖占晉陵江陰無錫三縣界西去常州五<lb/>
十九里東西四十五里南北四十里深五尺東流為五<lb/>
瀉水毘陵志云芙蓉湖在縣東五十五里南北八十里<lb/>
南入無錫縣北入江陰軍東南入平江府北入揚子江<lb/>
吳地記云無錫湖萬五千三百頃為晉陵上湖又云無<lb/>
錫湖通長洲多魚而甚清徐州記云横山北曰上湖南<lb/>
曰芙蓉湖陸羽恵山記云恵山東北九里有上湖一名<lb/>
<pb n="KR2k0028_WYG_002-32a"/>
射貴湖一名芙蓉湖其湖南控長洲東洞江陰北掩晉<lb/>
陵蒼蒼𣺌𣺌迫於軒戸故恵山有望湖閣蓋自山下百<lb/>
餘里目極荷花不斷以為江南煙水之盛於是皮日休<lb/>
買舟與陸龜蒙及毘陵居士魏不琢共為煙水之樂時<lb/>
乘短舫載一甔酒由五瀉逕入震澤穿松陵抵杭越號<lb/>
其舟曰五瀉舟南徐記云芙蓉湖晉張闓基其中洩湖<lb/>
水令入五瀉注於巨區欲以為田盛冬著赭衣令百姓<lb/>
負土值天寒凝沍施功不成而罷至宋居民因其舊迹<lb/>
<pb n="KR2k0028_WYG_002-32b"/>
隄岸堰水塞湖為田今悉南東其畆矣湖之經界漫不<lb/>
可考獨興道鄉麻塘橋至今有湖東湖西之稱亦皆良<lb/>
田無復痕跡以諸家傳記所載考之則芙蓉湖占平江<lb/>
常州江陰凡三郡自無錫推之其南當與延祥鄉鵝肫<lb/>
蕩接為控長洲之境東入興道鄉麻塘港以北為洞江<lb/>
陰之界北出興道鄉越歐瀆為掩晉陵之域其西則五<lb/>
瀉水從東流入于湖如此則南北不下七八十里東西<lb/>
亦四五十里始合傳記所載獨徐州記稱横山北曰上<lb/>
<pb n="KR2k0028_WYG_002-33a"/>
湖南曰芙蓉湖按今南横山在州西南開化鄉去恵山<lb/>
不下十里北横山在州西北開元鄉去恵山亦十五里<lb/>
兩山相望皆在運河之西臨太湖而恵山記稱東北九<lb/>
里有上湖若在横山之北不應與恵山逺近不倫姑辯<lb/>
其說合諸家傳記之載并著徐州記之失好事者或可<lb/>
因是以求古跡<lb/>
西𤓰瀆在興道鄉其源出天授鄉運河自蠡河西北至<lb/>
興道鄉而始以瀆名行二里而與麻塘港合<lb/>
<pb n="KR2k0028_WYG_002-33b"/>
麻塘港自咸塘河之西而為鄒祁河至興寧鄉界口名<lb/>
麻塘尖而為麻塘港行二里許與西𤓰瀆㑹而接于江<lb/>
陰界<lb/>
咸塘河在天授鄉出北門運河之水入于髙橋之南而<lb/>
貫于五丫浜為河之起脈北走越興寧鄉而通于江陰<lb/>
界<lb/>
嚴埭河在天授鄉由北門橋而下出閘口河為蔡家渡<lb/>
從渡口向北直下即河之起脈入興寧鄉為泰平港入<lb/>
<pb n="KR2k0028_WYG_002-34a"/>
膠山鄉為嚴埭河河流由是入江陰界其泰平港北流<lb/>
轉西亦入于江陰之境由夏港而達于江其東則為興<lb/>
塘港其北則為劉家河<lb/>
興塘港嚴埭河下流至宅仁鄉分為二道其東則為興<lb/>
塘港至宅仁鄉而絶復引水東流而為包堰河至懐仁<lb/>
鄉而中貫為南北流南接于盛塘河河水東入常熟之<lb/>
境西通上福鄉芙蓉塘河其包堰河北通于江陰界<lb/>
張塘河在興寧鄉太平港之旁注于西者稍行至胡家<lb/>
<pb n="KR2k0028_WYG_002-34b"/>
渡分為二道西為張涇通五瀉水其南入天授鄉咸塘<lb/>
河北通江陰界<lb/>
太伯瀆去州東五里貫景雲太伯梅里垂慶四鄉西枕<lb/>
官河東通蠡湖又東達于濠湖入平江界嵗久淤塞唐<lb/>
元和間刺史孟簡浚之長八十里闊一丈二尺深四尺<lb/>
民獲霑溉之利唐書地里志云元和八年孟簡開太伯<lb/>
瀆東連蠡湖寰宇記云太伯瀆西帶官河東達范蠡瀆<lb/>
入蘇州界澱塞年深粗分涯岸元和八年孟簡開浚之<lb/>
<pb n="KR2k0028_WYG_002-35a"/>
併導蠡湖長八十七里廣十有二丈自後太伯瀆謂之<lb/>
孟瀆蠡湖謂之孟湖孟簡傳云元和中簡為刺史有孟<lb/>
瀆久淤治道溉田千頃盧仝有謝諫議茶歌云安得知<lb/>
百萬億蒼生命墮巔崖受辛苦之句正浚此瀆時為其<lb/>
勞民也此瀆始開於太伯所以備民之旱澇民徳太伯<lb/>
故名其瀆以示不忘瀆上至今有太伯廟<lb/>
鴨城河在梅里鄉其源自運河而來東出江陂橋過景<lb/>
雲鄉越梅里上福至延祥鄉而止其在景雲謂之王莊<lb/>
<pb n="KR2k0028_WYG_002-35b"/>
橋河江陂河在梅里謂之新塘河鴨城河在上福謂之<lb/>
信義瀆杜家河亦名太平橋河至延祥鄉稍蓄而為謝<lb/>
蕩引流至甘露水分為二道其一過濠橋而去其一由<lb/>
月河而出皆東注于濠湖<lb/>
破塘河在梅里鄉起于鴨城河越太伯鄉過大橋南入<lb/>
于蠡湖<lb/>
潭塘河在梅里鄉鴨城河之旁注而北者至宅仁鄉為<lb/>
劉家河貫興塘港與新河接<lb/>
<pb n="KR2k0028_WYG_002-36a"/>
新河在宅仁鄉南自尤村渡至江陰界河面雖闊底大<lb/>
淺水常涸惟通小舟春夏水漲巨艦始通故老相傳云<lb/>
建炎間大金太子南征被困一夕開此河通大江而去<lb/>
故名曰新河河上有馮梓二堰今廢<lb/>
斷塘河在上福鄉太平橋河之别脈至延祥鄉而貫于<lb/>
濠橋河<lb/>
横塘河在上福鄉信義瀆之旁注于北者漸流引東貫<lb/>
走馬塘為芙蓉塘河至懐仁鄉為盛塘河而入于常熟<lb/>
<pb n="KR2k0028_WYG_002-36b"/>
界<lb/>
羊尖河鯉河俱盛塘河之别脈顧市河亦包堰河之别<lb/>
脈皆東㑹于羊尖河而入常熟界<lb/>
蠡湖在州東南五十五里與平江長洲縣分界即今太<lb/>
伯鄉之漕湖也郡志云蠡湖在縣東南五十五里與蘇<lb/>
州吳縣分界寰宇記云范蠡伐吳開造蠡瀆通此湖故<lb/>
號曰蠡湖唐書地里志云元和八年孟簡開泰伯瀆併<lb/>
導蠡湖自後太伯瀆謂之孟瀆蠡湖謂之孟湖按今漕<lb/>
<pb n="KR2k0028_WYG_002-37a"/>
湖在太伯鄉當州之東南去州五十餘里東西十二里<lb/>
南北六里其地率皆占長洲之境邊湖之旁僅得一二<lb/>
里為無錫之界湖水泝流而西與太伯瀆接貫景雲垂<lb/>
慶梅里太伯四鄉而出于運河至今梅里太伯界口有<lb/>
河名蠡尖口距湖三十里平江城東餘門數里外亦有<lb/>
蠡口去湖十餘里今謂之漕湖實古之蠡湖也而郡志<lb/>
謂與蘇州吳縣分界者蓋唐以前未縣長洲其地皆吳<lb/>
縣之境而𨽻于蘇至唐始分置長洲縣故後人襲舊之<lb/>
<pb n="KR2k0028_WYG_002-37b"/>
文不變其實然謂之漕湖則不知自何代始其湖之浸<lb/>
皆長洲之利無錫獨得其一區耳<lb/>
濠湖在州東七十里東西四里南北三里即今延祥鄉<lb/>
之鵝肫蕩也謂之鵝肫者取其形之肖俗呼之耳亦云<lb/>
河湖語訛故也自湖向東稀墩與長洲縣界接稀墩向<lb/>
北三十里至苑山經湖中心與平江常熟州分界西南<lb/>
達於蠡湖<lb/>
　無錫縣志卷二<lb/>
</p>
<p>
</p>
  </div>
</body>
</text>
</TEI>
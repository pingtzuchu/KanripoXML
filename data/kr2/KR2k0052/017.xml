<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四川通志卷十七</head> <lb/>
    <p>
<pb n="KR2k0052_WYG_017-1a"/>
欽定四庫全書<lb/>
　四川通志卷十七<lb/>
　屯田<lb/>
　　黄帝立丘井出則荷戈入則振旅兵民本合一也<lb/>
　　自阡陌開而兵農始分矣漢文用鼂錯言募民實<lb/>
　　塞下趙充國金城之役屯牧湟中屯田之制於斯<lb/>
　　肇舉其屯於蜀中者歴代有之葢均其衆以壯邊<lb/>
　　衛上無養兵之費下無供邊之勞不可謂非制之<lb/>
<pb n="KR2k0052_WYG_017-1b"/>
　　得也顧蜀中明季被兵土滿而曠幸際我<lb/>
　朝太平日久生齒繁而疆隅闢野無隙地軍有餘糧<lb/>
　　士飽馬騰之象已不必更議屯田而兵食罔弗充<lb/>
　　足又何庸强介胄之士責以耒耜為哉然則相地<lb/>
　　度時固不得與李通之屯順陽諸葛之屯渭水同<lb/>
　　日而語矣作屯田志<lb/>
　宋髙宗紹興五年詔淮南川陜荆㐮屯田紹興七年<lb/>
　　以川陜宣撫吳玠治廢堰營田六十莊計田八百<lb/>
<pb n="KR2k0052_WYG_017-2a"/>
　　五十四頃歲収一十五萬石以助軍儲詔奬諭焉<lb/>
　　度宗咸淳三年詔除淮蜀湖㐮之民所種屯田租<lb/>
　　舊欠并除之復催者以違制論<lb/>
　元世祖四年勅鞏昌總帥汪惟正戍青居軍還屯利<lb/>
　　州<lb/>
　　至元二年命四川行院分官屯田十一年置西蜀<lb/>
　　四川屯田經略司遣瀘州屯田軍四千轉漕重慶<lb/>
　　十六年以巴哈行西川樞宻院事總兵入川平宋<lb/>
<pb n="KR2k0052_WYG_017-2b"/>
　　諸城之未下者調兵守釣魚山寨屯田<lb/>
　明正統元年奏准各處屯種毎軍止徵餘糧六石二<lb/>
　　斗令各處軍職舍人除應襲外毎五丁撥地四十<lb/>
　　二畆耕種照例辦納籽粒二年令各都司衛所管<lb/>
　　屯官三年滿日造冊二千里以裏赴京比較二千<lb/>
　　里以外從按察司並廵按御史比較又令四川都<lb/>
　　司衛所屯種水田者納米陸地者納豆八年添設<lb/>
　　提督屯田僉事以耑理之<lb/>
<pb n="KR2k0052_WYG_017-3a"/>
　　隆慶二年命大臣分督屯田一徃江北兼山東河<lb/>
　　南一徃江南兼浙湖雲貴一徃河東兼四川諸衛<lb/>
　　所<lb/>
　　萬厯六年四川各衛所屯田通共四萬八千八百<lb/>
　　四分零一十畆三分五釐二毫三絲四忽八㣲成<lb/>
　　都右等二十二衛所各項屯田毎二十四畆為一<lb/>
　　分共三萬九千五百九十四分零一十畆三分五<lb/>
　　釐一毫三絲四忽八㣲原額屯田一萬二千六百<lb/>
<pb n="KR2k0052_WYG_017-3b"/>
　　三十四分零八畆五分三釐六毫新増屯田一萬<lb/>
　　八千九百六十一分零二畆三分九釐八毫遺失<lb/>
　　清出田一千二百四十八分零二十畆四分四釐<lb/>
　　四毫四絲額外屯田八百七十五分零二十二畆<lb/>
　　五分三釐二毫四絲八忽屯糧各項毎分徵糧六<lb/>
　　石通共糧二十九萬四千三百三十九石四斗九<lb/>
　　升五合六勺三抄一撮八圭一粒二粟成都右等<lb/>
　　二十二衛所各項屯糧共二十三萬九千七十九<lb/>
<pb n="KR2k0052_WYG_017-4a"/>
　　　石四斗九升五合七勺三抄一撮八圭一粒三粟<lb/>
　　　原額糧七萬五千八百六石一斗三升四合新増<lb/>
　　　糧一十一萬三千七百六十六石五斗九升九合<lb/>
　　　五勺遺失清出糧七千四百九十三石一斗一升<lb/>
　　　一合一勺額外糧五千二百五十五石六斗三升<lb/>
　　　三合一勺二抄今成都右等二十二衛荒廢建昌<lb/>
　　　五衛改軍為民<lb/>
　皇清順治七年四川廵撫李國英<lb/>
<pb n="KR2k0052_WYG_017-4b"/>
　　題為蜀疆屯政肇舉兵民少濟竒荒仰祈<lb/>
聖鑒事案照順治五年七月内准督餉部<hi>臣</hi>王來用咨准<lb/>
　　　户部咨先該臣奏為兵民以食為天屯田安川本<lb/>
　　　計等事一疏請䝉<lb/>
聖恩允撥濟川牛種銀五萬兩隨行委守東道臣袁一相<lb/>
　　　臣標㕘將王述宗赴秦接領買過秦牛一千二百<lb/>
　　　七十三隻籽種白米粟米黄豆小麥共四千九百<lb/>
　　　二十四石五斗一升内除水手人夫觧官員役支<lb/>
<pb n="KR2k0052_WYG_017-5a"/>
　　　過口糧六百六十九石九斗實到保寧倉四千二<lb/>
　　　百五十四石六斗一升陸續觧運入川并買本地<lb/>
　　　籽種榖豆雜糧共二百一十四石一斗二升八合<lb/>
　　　行布政司轉發保寧順慶龍安潼川等府州縣兵<lb/>
　　　民就地開墾耕種又經查取順治六年分収獲屯<lb/>
　　　租數目冊報去後今據該司呈稱蜀省頻經荒亂<lb/>
　　　公私交罄新舊介士之芻粟概仰給於秦其轉輸<lb/>
　　　之苦輓運之勞耗費虧折難以縷指本院撫輯殘<lb/>
<pb n="KR2k0052_WYG_017-5b"/>
　　　黎躊躇本計緩之無以養士急之又恐厲民特疏<lb/>
　　　請發牛種開屯䝉<lb/>
皇恩重念蜀困<lb/>
俞發帑銀五萬兩本司遵奉憲檄移㑹守東道袁一相叅<lb/>
　　　將王述宗徃秦接領就便採買牛隻籽種管糧右<lb/>
　　　布政吳允茂專任督催保順龍潼各屬量地聚民<lb/>
　　　招徠開墾牛種陸續運至隨交院鎮司道府縣給<lb/>
　　　發兵民且耕且戰統為布分畫一遵行順治六年<lb/>
<pb n="KR2k0052_WYG_017-6a"/>
　　　分廼經始之初領種有先後不同籽種完納有多<lb/>
　　　寡不等計一歲之入除原發牛種尚存兵民外共<lb/>
　　　得稻粟榖豆雜糧府斗六千八百九十四石四斗<lb/>
　　　八升三合折算京斗六千三百四十四石七斗七<lb/>
　　　升四合零此則六年分所収之數也伏乞撫都院<lb/>
　　　移咨報部特賜具題雖涓滴無補於髙深然在匱<lb/>
　　　乏時升合皆膏澤也備細逐一造冊開報等因到<lb/>
　　　<hi>臣</hi>據此該<hi>臣</hi>逐細查明看得蜀地赤野荒殘招徠<lb/>
<pb n="KR2k0052_WYG_017-6b"/>
　　　無術因於受事之初嘔心區畫思所以還定安集<lb/>
　　　之圗故特請頒牛種贍給開屯以資本計䝉<lb/>
恩霈發銀五萬兩委官買運前項牛種交給布政司臣王<lb/>
　　　原膴查収清楚酌發保寧順慶龍安潼川等屬兵<lb/>
　　　民結廬墾種一以使流離風鶴堅其戀土之心一<lb/>
　　　以使枵腹窮兵少救呼庚之苦<lb/>
聖恩深厚軍民咸被如天矣及查前項牛種自秦至蜀觧<lb/>
　　　運良艱向來隨到隨給前後之領種不齊因而量<lb/>
<pb n="KR2k0052_WYG_017-7a"/>
　　縮酌盈納租之多寡亦異查據順治六年分發兵<lb/>
　　民領過牛九百三十七隻内除司道各官領牛六<lb/>
　　十一隻因蜀中無從編徵俸薪莫措故權令自耕<lb/>
　　以資養亷又除龍安於六年五月領牛二十隻播<lb/>
　　種逾時應於順治七年承租又綿州領牛三十隻<lb/>
　　因地荒民少止給民二十隻承租尚存寄養十隻<lb/>
　　順治六年分實在承租牛八百二十九隻支白米<lb/>
　　折算籽種連粟豆雜糧共計一千四百九十五石<lb/>
<pb n="KR2k0052_WYG_017-7b"/>
　　八升民屯共収租稻粟豆雜糧五千八十石兵屯<lb/>
　　共収租稻粟豆雜糧計一千八百一十四石四斗<lb/>
　　八升三合通算順治六年兵民二屯共収租稻粟<lb/>
　　榖雜糧府斗六千八百九十四石四斗八升三合<lb/>
　　折算京斗米六千三百四十四石七斗九升四合<lb/>
　　零陸續接濟六年分軍需訖尚有剰存牛隻交保<lb/>
　　順二府寄養見經陸續招佃給發開屯俟七年終<lb/>
　　彚報其剰存籽種因六年夏秋官兵糧餉匱絀動<lb/>
<pb n="KR2k0052_WYG_017-8a"/>
　　　支接濟統入兵糧冊内另行報銷此雖<hi>臣</hi>同按<hi>臣</hi>
　　　與司道守令諸<hi>臣</hi>勉力舉行悉心區置俾仳離少<lb/>
　　　獲生全實<lb/>
聖上軫念窮荒隆恩再造之所致也除將買過牛種銀五<lb/>
　　　萬兩并六年分按例収獲屯租細數逐一另冊咨<lb/>
　　　部外今據該司詳報前來<hi>臣</hi>謹㑹同按<hi>臣</hi>張瑃合<lb/>
　　　詞具<lb/>
　　題<lb/>
<pb n="KR2k0052_WYG_017-8b"/>
　　　康熙六年四川總督苖澄<lb/>
　　題為革弊務窮其所由興利必圗其可久敬陳管見<lb/>
　　　仰祈<lb/>
睿鑒採擇事康熙五年内兩經部覆奉<lb/>
㫖依議欽此備咨到<hi>臣</hi>隨即備咨撫提二臣及行布政司<lb/>
　　　酌議去後於康熙六年閏四月初四日據布政司<lb/>
　　　呈詳到<hi>臣</hi>該<hi>臣</hi>看得蜀省自屠戮以後百里之内<lb/>
　　　幾絶人烟凡兵丁駐劄之處無不有肥美之地可<lb/>
<pb n="KR2k0052_WYG_017-9a"/>
　　墾則耘播緝防其功固可並奏而無礙也古人行<lb/>
　　師有虞兵食不繼而分半屯田且耕且戰豈有古<lb/>
　　人能行於軍旅方殷之際而今人獨不能行於休<lb/>
　　兵罷戰之日乎<hi>臣</hi>是以再四思維通盤打算除提<lb/>
　　標官兵有節制通省居重馭輕之勢未便分撥又<lb/>
　　建昌一鎮及松潘漳臘小河龍安威茂疊溪平番<lb/>
　　石泉黎雅等營路俱設在極邊不便輕為抽撥且<lb/>
　　駐劄之地俱屬不毛難議開種又如永寧一鎮併<lb/>
<pb n="KR2k0052_WYG_017-9b"/>
　　建武馬邊大壩龍塲峩邊潼綿順合等營額設兵<lb/>
　　丁無幾俱難議抽屯外今酌擬於重夔鎮撥步守<lb/>
　　兵八百四十名遵義鎮撥步守兵二百名川北鎮<lb/>
　　撥步守兵六百名水師鎮撥步守兵一千名重慶<lb/>
　　城守營撥步戰守兵七百五十名成都城守營撥<lb/>
　　步戰守兵六百名叙馬營撥步守兵三百四十名<lb/>
　　通巴營撥步守兵二百名仁懐營撥步守兵二百<lb/>
　　名黔彭營撥步戰守兵三百四十名達州營撥步<lb/>
<pb n="KR2k0052_WYG_017-10a"/>
　　戰守兵三百四十名巫山營撥步戰守兵三百四<lb/>
　　十名昌寧營撥步守兵三百四十名太平營撥步<lb/>
　　戰守兵一百六十名以上共計抽撥屯兵六千二<lb/>
　　百五十名再照<hi>臣</hi>標三營亦有節制全省居重馭<lb/>
　　輕之勢但<hi>臣</hi>駐劄重慶與重夔水師二鎮相近分<lb/>
　　布頗周亦應抽撥七百五十名共七千名應查其<lb/>
　　駐劄處所如逼近邊隘而田地沃衍者即於本處<lb/>
　　開墾要不致貽悞地方也至興屯所入之數約一<lb/>
<pb n="KR2k0052_WYG_017-10b"/>
　　人可以耕田五畆毎畆約可収榖三石毎榖一石<lb/>
　　約可得浄米四斗計一人五畆所入歲可得浄米<lb/>
　　六石通計七千人毎歲可入浄米四萬二千石此<lb/>
　　興屯所入之數也至屯本一項計二人耕田十畆<lb/>
　　應合用水牛一隻農具一付籽種一石通計七千<lb/>
　　人應用水牛三千五百隻農具三千五百付籽種<lb/>
　　三千五百石其價值計水牛毎隻應用一十四兩<lb/>
　　農具籽種毎石付各應用一兩通計應需五萬六<lb/>
<pb n="KR2k0052_WYG_017-11a"/>
　　　千兩此應用屯本之數也惟是錢糧不敷之際此<lb/>
　　　項屯本若必請户部撥給未免又費一番措置而<lb/>
　　　徃返查議之間不免稽延日月今酌一不煩部撥<lb/>
　　　不費司帑而出入無二之法以候<lb/>
睿裁焉葢蜀省額兵四萬名毎歲約需口糧米十二三萬<lb/>
　　　石及查蜀省毎年本色徵需糧米可支兵食者通<lb/>
　　　計不及二萬石其餘非發銀召買即係以四錢三<lb/>
　　　分京斗折給而此項召買折給銀兩毎歲皆係户<lb/>
<pb n="KR2k0052_WYG_017-11b"/>
　　　部於頭年估計撥發者但部内係按年全撥而在<lb/>
　　　外係逐月支銷則此項部撥米折銀兩固於春夏<lb/>
　　　之時强半尚存司庫而未動也今興屯在春而秋<lb/>
　　　間即可坐収興屯之米計屯本共需五萬六千兩<lb/>
　　　不若徑於來歲米折銀内動支給發而將秋収所<lb/>
　　　得屯米四萬二千石即支來歲秋冬兵食徑照例<lb/>
　　　以四錢三分京斗算作折色奏銷則恰該銀五萬<lb/>
　　　六千兩適足原發屯本之數除本年所収屯米折<lb/>
<pb n="KR2k0052_WYG_017-12a"/>
　　　價已完本年所發屯本外以後<lb/>
　朝廷毎年坐収興屯四萬二千石之米歲可省户部撥<lb/>
　　　給折色銀五萬六千兩其於<lb/>
　　國計軍需似亦有小補也再照抽屯各兵大約俱在<lb/>
　　　汛防處所開種即令該鎮營原管將弁俱各兼董<lb/>
　　　其事不但耕守無岐抑且臂指相習似不必另設<lb/>
　　　分理之員以致縻費而滋擾也即間有一二地方<lb/>
　　　磽瘠湏調赴成都開墾者亦只湏於本營中遴一<lb/>
<pb n="KR2k0052_WYG_017-12b"/>
　　　諳練老成之千把管押監督同徃無煩另設多事<lb/>
　　　至於清疆界而禁紛争辨肥磽而察勤惰與夫種<lb/>
　　　種應行事宜又在<hi>臣</hi>與該管營弁併鄰近開屯地<lb/>
　　　方之有司隨時斟酌損益務得其宜而不敢一一<lb/>
　　　上塵<lb/>
清聽也但恒情可與樂成難於創始今一旦以介胄之夫<lb/>
　　　令親耒耜其間不無視為苦難今既決意舉行更<lb/>
　　　祈<lb/>
<pb n="KR2k0052_WYG_017-13a"/>
皇上勅部嚴立勸懲之法如抽屯各鎮營内就近兼屯務<lb/>
　　　各官有不實心任事借端推諉以致貽悞者經<hi>臣</hi>
　　　指㕘作何從重議處以為慢上悞公之戒若三年<lb/>
　　　内屯務修舉克勤罔懈經<hi>臣</hi>
　　題報作何從優議叙以示奬勵庻幾勸懲明而人知<lb/>
　　　自奮將充國金城之效不難再見今日矣<lb/>
　　　廵撫四川都察院右副都御史張德地<lb/>
　　題為革弊務窮等事康熙七年十一月初八日據四<lb/>
<pb n="KR2k0052_WYG_017-13b"/>
　　　川布政司郎廷相呈稱奉本院案驗准户部咨四<lb/>
　　　川清吏司案呈奉本部送户科抄出本部覆四川<lb/>
　　　總督苖澄題前事等因奉<lb/>
㫖該部議奏欽此欽遵抄出到部該<hi>臣</hi>等查得蜀省營兵<lb/>
　　　屯種一事先據四川總督苖澄酌議於重夔等鎮<lb/>
　　　共抽兵七千名開墾將秋収所得屯米四萬二千<lb/>
　　　石即支來歲秋冬兵食以後毎年可省部撥折色<lb/>
　　　銀五萬六千兩業經<hi>臣</hi>部覆准奉<lb/>
<pb n="KR2k0052_WYG_017-14a"/>
㫖遵行在案今據該督疏稱<lb/>
俞㫖到川之日已踰仲春播種之期請於來歲舉行等因<lb/>
　　　前來但查該督先題疏内已稱屯種事宜俱逐一<lb/>
　　　分晰明確自應於文到舉行二月内既已文到三<lb/>
　　　月即可耕種且正值耕種之時稱已逾期來歲舉<lb/>
　　　行不合其中恐已經耕種藉稱未經耕種亦未可<lb/>
　　　定相應仍照前<lb/>
㫖遵行可也等因奉<lb/>
<pb n="KR2k0052_WYG_017-14b"/>
㫖這四川田地若以為全經墾種不給所食錢糧如實未<lb/>
　耕種兵丁何賴以生果否耕種著再察明具奏欽此欽<lb/>
　　　遵抄出到部該<hi>臣</hi>等查得二月内既已文到正當<lb/>
　　　耕種之時並未逾期且伊疏稱已將布政司觧到<lb/>
　　　銀兩照數買備牛隻農具籽種分發各兵等語如<lb/>
　　　果逾期應於文到即行具報且將牛隻農具籽種<lb/>
　　　等物已經分發何至四月終始稱逾期具題推此<lb/>
　　　則因伊身離任徇情具報亦不可定相應請<lb/>
<pb n="KR2k0052_WYG_017-15a"/>
勅該督撫仍照前<lb/>
㫖遵行可也等因奉<lb/>
㫖前苗澄稱照伊所請二月内既已文到牛隻籽種已發<lb/>
　兵丁後又稱踰期兵丁不及開墾前後參差今若照爾<lb/>
　部所議不給錢糧兵丁如實未開墾何賴以生著行文<lb/>
　該撫將部文到日實係開墾與否察明到時將苖澄一<lb/>
　併察議具奏欽此欽遵抄部送司案呈到部移咨到院<lb/>
　　　轉行到司隨移提督併咨行各鎮營路去後除各<lb/>
<pb n="KR2k0052_WYG_017-15b"/>
　　　鎮回報繁文不贅外今准提督照㑹内開該本提<lb/>
　　　督看得抽兵屯田利賴軍國謬叨蜀帥敢不殫心<lb/>
　　　及將部文奉<lb/>
㫖播種踰期並兵丁實未開墾不給錢糧何賴以生事宜<lb/>
　　　咨行各鎮營確查去後兹據各回稱前督苖部院<lb/>
　　　於康熙七年二月内准到部文通行各鎮營承領<lb/>
　　　牛種農器因四川地方遼濶奉行在三月及差人<lb/>
　　　赴重承領回日徃返躭延又在五六月不等不但<lb/>
<pb n="KR2k0052_WYG_017-16a"/>
　　　時已踰春而且夏季將盡康熙七年分是以實未<lb/>
　　　開墾也至於兵丁既未開墾錢糧仍舊支給誠有<lb/>
　　　如<lb/>
皇仁體恤之至意乃各鎮營嚴責將領督率屯兵芟草開<lb/>
　　　荒預為康熙八年分興屯之計不料各兵身親南<lb/>
　　　畆以荷戈之夫荷鋤非其所長欲耕不能即强耕<lb/>
　　　無益勢必兵農兩悞紛紛泣訴處處皆然且謂全<lb/>
　　　川四面環夷其中百里無烟彈壓防禦差使䕶餉<lb/>
<pb n="KR2k0052_WYG_017-16b"/>
　　　民舖未設安塘遞送盡係兵丁兵農勢難兼顧恐<lb/>
　　　致貽悞地方各鎮營身任封疆目撃各兵不能開<lb/>
　　　屯之狀不得不據實陳請代為控籲者也本提督<lb/>
　　　再四思維前督苖部院抽兵七千名開屯原取其<lb/>
　　　銷兵省餉今以素不耕穫之人而欲求以耕穫之<lb/>
　　　利恐兵徒銷而餉不可省何如就事變通從長酌<lb/>
　　　議之為得也以本提督管見計之與其抽兵七千<lb/>
　　　人日後兵農兩悞莫若度全川稍緩之地量為裁<lb/>
<pb n="KR2k0052_WYG_017-17a"/>
　　　汰其可裁汰者共計缺額並實在官兵一千七百<lb/>
　　　餘員名馬八百八十餘匹俸餉乾米操賞等項毎<lb/>
　　　歲共減出銀五萬六千三百有竒是上可有禆於<lb/>
　　國計下亦無悞於地方似於銷兵省餉之<lb/>
　廟謨庻可少佐其萬一云爾倘荷<lb/>
俞允仍行各鎮營將原領牛種農具如數變價還官所有<lb/>
　　　本提督前具題移緩就急一疏議裁重慶城守營<lb/>
　　　馬兵改戰戰兵改守撥補提標潼綿等營缺額將<lb/>
<pb n="KR2k0052_WYG_017-17b"/>
　　　該標營缺額同前後議抽建武重夔等鎮營缺額<lb/>
　　　兵丁移付建昌六汛召募並今裁水師各鎮營官<lb/>
　　　兵馬匹裁兵減餉細數另冊移送係關錢糧事務<lb/>
　　　煩為查照備移事理希即轉呈撫院主稿具題至<lb/>
　　　於裁出見兵除水師鎮原係投誠兵丁應仰體<lb/>
　朝廷安插得所之<lb/>
㫖照發原籍編里為民其各鎮營裁出見兵二百四十餘<lb/>
　　　名撥付缺額營伍頂補食糧裁出馬匹查各鎮營<lb/>
<pb n="KR2k0052_WYG_017-18a"/>
　　　有倒斃者撥發騎操並裁缺遊守等官統俟<lb/>
俞允之日本提督另疏具<lb/>
　　題外相應一併移明等因准此該本司覆看得屯田<lb/>
　　　一案各營本年實未開墾情由已經提督備載甚<lb/>
　　　明惟查屯田出自鎮營軍政取裁提督既以兵不<lb/>
　　　習耕將來無益而有貽悞遂議裁兵減餉因即就<lb/>
　　　事以為變通此必提督灼見兵情確為定議軍機<lb/>
　　　重大誠非本司所敢輕議者然即據見在方議止<lb/>
<pb n="KR2k0052_WYG_017-18b"/>
　　　屯則從前實未開墾又不問可知也伏乞本院察<lb/>
　　　提督咨移屯田難墾之兵情據各營本年未墾之<lb/>
　　　實覆查前總督原有明歲開墾之檄行憑各屬買<lb/>
　　　備籽種見在儲倉之的証則屯田實未開墾皆為<lb/>
　　　鑿鑿無疑而本司之遵奉行查實非泄泄從事所<lb/>
　　　有備録提督移送清冊相應一併具詳等因到<hi>臣</hi>
　　　據此又准提督<hi>臣</hi>咨覆縁由已經備載司詳毋庸<lb/>
　　　贅叙外該<hi>臣</hi>看得蜀省抽兵屯種先經原任督<hi>臣</hi>
<pb n="KR2k0052_WYG_017-19a"/>
　　　苖澄具<lb/>
　　題部覆奉<lb/>
㫖行<hi>臣</hi>將部文到日實係開墾與否察明題報等因<hi>臣</hi>隨<lb/>
　　　咨移提鎮各營並行布政司星速轉行各屬確查<lb/>
　　　去後屢經嚴催今據布政司郎廷相呈稱部文雖<lb/>
　　　在二月終到川而督<hi>臣</hi>苖澄提取屯本買備牛隻<lb/>
　　　農器分發承領俱在四五六月之間不等是分發<lb/>
　　　承領之日入夏交秋久踰春耕之期矣又各屬發<lb/>
<pb n="KR2k0052_WYG_017-19b"/>
　　　買籽種咸稱見在貯倉俟來春給發則各營今歲<lb/>
　　　尚未領種屯耕也明矣是部文到日實未開墾之<lb/>
　　　確據也又准提<hi>臣</hi>咨開兵丁既未開墾糧餉仍舊<lb/>
　　　支給乃各營屯兵以荷戈之夫荷鋤非其所長欲<lb/>
　　　耕不諳强耕無益與其抽屯七千人日後兵農兩<lb/>
　　　悞不若度全川稍緩之地量為裁汰毎歲共減出<lb/>
　　　銀五萬六千三百有竒銷兵省餉有裨<lb/>
　　國計造冊咨題前來<hi>臣</hi>思撤兵興屯原為兵餉不足<lb/>
<pb n="KR2k0052_WYG_017-20a"/>
　　冀將來糧米可以漸増外協可以漸省成屬荒地<lb/>
　　頗多就此可以漸墾實為殘川要務無柰始經撥<lb/>
　　舉即有兵不諳農之控將來艱難已可概見川省<lb/>
　　自兵燹之後土著稀少所以見在各營兵丁皆係<lb/>
　　外省有自幼從戎而食餉者有隨寇入川而投誠<lb/>
　　者荷戈持㦸是其所長胼手胝足實所未習總計<lb/>
　　全川田土惟成都一隅稍為平坦其餘皆髙山深<lb/>
　　澗實非外省之人所能措手者今若必照前議行<lb/>
<pb n="KR2k0052_WYG_017-20b"/>
　　之誠恐兵不習耕土不宜人勢必有種無収既無<lb/>
　　家室可戀而欲如數徵糧則抵償無策雖欲不逃<lb/>
　　而不可得也且兵民雜處未免有彼此之分究竟<lb/>
　　兵屯増餉未能而牛種付之烏有或致轉妨民耕<lb/>
　　亦未可知雖蜀中見在寧謐而邊隅要隘捍衛仍<lb/>
　　宜周備此提<hi>臣</hi>恐防禦興屯兩有所悞所以有度<lb/>
　　稍緩之地量為裁汰毎歲可省數萬金之議也<hi>臣</hi>
　　愚以為提<hi>臣</hi>久在封疆軍情素悉節省變通誠為<lb/>
<pb n="KR2k0052_WYG_017-21a"/>
　　　有見若䝉<lb/>
俞允毎歲可實省數萬金之外協而與前議歲増之米數<lb/>
　　　似乎取效多矣總為通變節費起見統候部議請<lb/>
　　　自<lb/>
睿裁非<hi>臣</hi>所敢擅便也除將應裁應補兵馬冊送部查核<lb/>
　　　外<hi>臣</hi>謹具<lb/>
　　題伏乞<lb/>
皇上睿鑒勅部議覆施行為此具本謹<lb/>
<pb n="KR2k0052_WYG_017-21b"/>
　　題部議應如所請題奉<lb/>
俞允<lb/>
　　邊防<lb/>
　　　蜀僻處邊陲界鄰蠻部如叙永重夔巴通水藺昔<lb/>
　　　時固稱險阻矣至建昌一郡苖猓環居一線羊腸<lb/>
　　　椎髻出沒捍衛所宜熟籌若乃松茂威疊之地即<lb/>
　　　古氐羌與西番接壤皆以孤城介在絶域防禦之<lb/>
　　　道尤當加謹焉今<lb/>
<pb n="KR2k0052_WYG_017-22a"/>
聖天子睿慮神謨超軼百代於各邊要地置營汛以樹藩<lb/>
　　　籬宣化導以安住牧關防縝宻覬覦潛消所由異<lb/>
　　　域傾心羣番革面來享來王之盛為亘古所莫及<lb/>
　　　也作邊防志<lb/>
　　松茂道屬<lb/>
　　　西番<lb/>
　　　西番即吐番也其先本羌類凡百餘種散處河湟<lb/>
　　　江岷間其酋發羌唐旄等居析支水西後有樊兄<lb/>
<pb n="KR2k0052_WYG_017-22b"/>
　　　者西濟河踰積石居跂布川或邏婆川隋開皇中<lb/>
　　　有論贊索居牂牁西唐貞觀二年始通中國代宗<lb/>
　　　大厯十五年十月吐番率衆入冦上令李晟等討<lb/>
　　　平之其先崔寧在蜀十餘年恃其地險兵强恣為<lb/>
　　　淫侈朝廷不能易後因入朝吐番與南詔合兵三<lb/>
　　　道寇蜀州縣多陷上憂之趣寧歸鎮楊炎言於上<lb/>
　　　曰不若留寧發范陽戍兵雜禁兵徃擊之何憂不<lb/>
　　　克因得納親兵於其腹中蜀將必不敢動然後更<lb/>
<pb n="KR2k0052_WYG_017-23a"/>
　　授他帥使千里沃壌復為國有是因小害而収大<lb/>
　　利也上遂留寧遣李晟等擊破之德宗建中元年<lb/>
　　吐番乞歸其俘蜀將士言不可歸上曰戎狄犯塞<lb/>
　　則擊之服則歸之擊以示威歸以示信威信不立<lb/>
　　何以懐逺悉命歸之是年吐番遣使入貢貞元三<lb/>
　　年韋臯領劔南節度使吐番寇瀘北臯遣兵擊破<lb/>
　　之五年復巂州八年攻維州獲其將九年拔吐番<lb/>
　　五十柵斬首與投崖死者無數十七年臯遣將將<lb/>
<pb n="KR2k0052_WYG_017-23b"/>
　　兵二萬出成都西山南北九道並進破吐番於雅<lb/>
　　州轉戰千里拔城七軍鎮三焚堡百五十斬首萬<lb/>
　　餘級圍維州吐番遣大相論芥熱將兵十萬徃救<lb/>
　　臯設伏邀之獲論芥熱殺其士卒過半自後西邊<lb/>
　　寧靖唐末種類分散入内屬者謂之熟户餘謂之<lb/>
　　生户文宗太和四年李德裕為西川節度使作籌<lb/>
　　邊樓圗蜀地形南入南詔西達吐番日召習邊事<lb/>
　　者訪以險要未踰月皆若身嘗涉歴乃去屬兵羸<lb/>
<pb n="KR2k0052_WYG_017-24a"/>
　　弱者四千人募少壯與北兵得二千五百人與土<lb/>
　　兵㕘居轉相訓習日益精練威聲大振吐番首領<lb/>
　　悉怛謀舉維州來降德裕遣兵守其城且奏其狀<lb/>
　　帝使羣臣議皆如德裕策而牛僧孺獨謂納降無<lb/>
　　以示信上然之詔德裕以其城及悉怛謀等歸吐<lb/>
　　番吐番誅之境上武宗㑹昌三年德裕言維州據<lb/>
　　高山絶頂三面臨江在戎虜平川之衝是漢地徃<lb/>
　　來之路自為吐番所陷號曰無憂城得此遂併力<lb/>
<pb n="KR2k0052_WYG_017-24b"/>
　　西邊憑陵近甸故韋臯欲經略河湟以此為始臣<lb/>
　　到西蜀空壁來歸山西八國皆願内屬可減八處<lb/>
　　鎮兵坐収千里舊地當時不喜臣者望風疾臣詔<lb/>
　　送悉怛謀等命彼自戮絶忠款之路快兇虐之情<lb/>
　　從古以來未有此事乞追奬忠魂詔贈悉怛謀為<lb/>
　　右衛將軍宋時朝貢不絶其首領嘉勒斯賚始居鄯<lb/>
　　州後徙青州神宗哲宗髙宗朝皆授以官元憲宗<lb/>
　　始於河州置吐番宣慰司都元帥府又於四川徼<lb/>
<pb n="KR2k0052_WYG_017-25a"/>
　　外置碉門魚通黎雅長河西等處宣撫司世祖時<lb/>
　　復郡縣其地設官分職以吐番僧人薩巴為大寳<lb/>
　　法王帝師領之嗣者數世弟子號司徒國公佩金<lb/>
　　玉印者前後相望明洪武間設行都司於建昌無<lb/>
　　復南警西邊松茂諸蠻反覆不常十三年遣御史大<lb/>
　　夫丁玉討平之召集諸寨首領給以銀錁俾各守<lb/>
　　地方蠻人以為世寳又於東路設八郎麻兒匝芒<lb/>
　　兒者阿角寨四安撫司與麥匝者多北定祈命蛒<lb/>
<pb n="KR2k0052_WYG_017-25b"/>
　　匝牟力結等一十七長官司俱𨽻松潘衛南路設長<lb/>
　　寧安撫司與岳希蓬静州隴木頭三長官司俱𨽻<lb/>
　　茂州疊溪欎郎二長官司𨽻疊溪千户所各降印<lb/>
　　信仍立首領一人為土官以世掌之永樂間建立<lb/>
　　董卜韓湖等宣慰使司雜谷等安撫司於吐番境<lb/>
　　内以統番部其俗尚異端故於松潘又立番僧二<lb/>
　　人為國師曰商巴曰綽領二人為禪師曰黎巴曰<lb/>
　　完卜商巴事道黎巴事佛皆授銀印令撫諭之宣<lb/>
<pb n="KR2k0052_WYG_017-26a"/>
　　德二年松潘千户錢宏聞有交阯之役憚於逺征<lb/>
　　乃誘蠻族入寇虚張奏報得留不遣蠻自是煽禍<lb/>
　　攻圍城堡朝廷遣都指揮韓整高隆調四川各衛<lb/>
　　官軍五千員征之至威州黄土舖失利道遂不通<lb/>
　　三年命總兵都督陳懷劉昭㕘將趙安蔣貴等率<lb/>
　　陜西兵四萬由洮州入松潘觧圍懐増置城堡守<lb/>
　　備回京蠻猶弗靖八年復遣都督方政調四川建<lb/>
　　昌貴州官軍討平之正統四年都督指揮趙諒誘<lb/>
<pb n="KR2k0052_WYG_017-26b"/>
　　執蠻長國師商巴以犯邊被擒奏聞遣都督李安<lb/>
　　征之㝷察其偽且生釁乃誅諒蠻始服十二年僉<lb/>
　　都御史寇深提督軍務修飭營堡平治道路於疊<lb/>
　　溪迤上添設普安靖夷鎮番三堡又於麻答崖青<lb/>
　　岡嘴畫佛崖海螺洞萬江崖沿山鑿石駕木懸棧<lb/>
　　縻費錢糧巨萬軍民胥困而後人賴其利景泰二<lb/>
　　年蠻長王永隂持兩端煽動上下五族欲拒南路<lb/>
　　刑部侍郎羅綺撫治松潘設䇿制勝一舉殄之厥<lb/>
<pb n="KR2k0052_WYG_017-27a"/>
　　後召綺還京但置按察司副使一員整飭松茂二<lb/>
　　路兵備天順五年蠻復要截糧道入龍安石泉等<lb/>
　　處成化十一年蠻勢益張按察司僉事林璧奏請<lb/>
　　文職重臣提督軍事乃勅廵撫四川右副都御史<lb/>
　　張瓚兼理邊務十三年瓚調漢土官兵五萬分布<lb/>
　　東南二路駐劄十月令都指揮沈運李鎬等分兵<lb/>
　　攻剿掇坪懦弱白羊嶺鵝飲溪大白飲馬池通林<lb/>
　　等二十一寨進克木爪竹頭坪等寨斬蠻四百餘<lb/>
<pb n="KR2k0052_WYG_017-27b"/>
　　人於是商巴等二十六族詣軍門獻馬納款各諭<lb/>
　　以利害遣之十四年正月僉事林璧進攻黄頭復<lb/>
　　水諸寨俘馘三百餘人總兵堯彧領兵二萬攻西<lb/>
　　坡等寨都指揮謝琳等分兵為五哨進攻前後殺<lb/>
　　獲男婦七百餘人赭其碉房九百墜崖死者不可<lb/>
　　勝計番蠻困憊輸款正德二年副總兵楊宏兵備<lb/>
　　高江誘殺綽領寺國師雪郎三出諸番紏合圍殺<lb/>
　　官軍自後本寺小宛卜等動出擾害松城之外不<lb/>
<pb n="KR2k0052_WYG_017-28a"/>
　　敢晝牧十一年副總兵張傑兵備胡澧整兵奮敵<lb/>
　　蠻稍懼歛嘉靖間烏都勃鴿鵝兒鷄公刁農五寨<lb/>
　　番蠻紏合黑虎等寨八百餘番攻圍長安等堡阻<lb/>
　　截南路勢甚猖獗十二年廵按御史宋庭立奏調<lb/>
　　漢土官兵七千分為六哨命守備指揮李葵鄧斌<lb/>
　　陳崇魯元忠宋璉領哨夾攻朝廷又勅副總兵何<lb/>
　　卿自松潘來節制諸軍又勅都御史楊守禮提督<lb/>
　　軍務烏都等十一寨皆次第剿平又屠遮花寨於<lb/>
<pb n="KR2k0052_WYG_017-28b"/>
　　是黑虎等寨觀望寒心皆詣軍門納款僉議仍量<lb/>
　　給賞需以示柔逺之恩十三年廵撫都御史宋滄<lb/>
　　克平壩底白草諸寨諸夷獻侵地二千餘頃又克<lb/>
　　茂州鷄公寨十五年長寧等處深淺諸寨番蠻求<lb/>
　　索賞需兵備副使朱紈督兵搗其巢擒斬首惡餘<lb/>
　　俱以次降年例賞需盡行裁革於是西陲安靖<lb/>
皇清定鼎之後蠢兹番蠻間猶騷動順治十二年威州<lb/>
　　龍蒲等寨逆番紏合賊黨攻城掘冢勢甚猖獗總<lb/>
<pb n="KR2k0052_WYG_017-29a"/>
　　督李國英檄行威茂監軍道僉事程翔鳳松潘副<lb/>
　　總兵王明德出其不意六路進兵殲其兇首掃穴<lb/>
　　平碉剿撫並用諸蠻乃服十四年雜谷土官桑吉<lb/>
　　朋阿日土官巴必太合兵千餘攻圍瓦寺土官曲<lb/>
　　翊伸番砦未下闖入内地劫堡斷橋殺戮汶民掠<lb/>
　　去男婦四十餘人監軍道僉事程翔鳳調防威守<lb/>
　　備關天爵林阿桂等領勁兵六百首尾夾攻斬馘<lb/>
　　不計其數生擒兇首阿朋并賊番一十三人桑吉<lb/>
<pb n="KR2k0052_WYG_017-29b"/>
　　朋巴必太共負重傷逃回六月内吉朋輸款納甲<lb/>
　　以圗自新各番控龥部院願獻所掠男婦以贖阿<lb/>
　　朋及釋阿朋歸見吉朋沒其家貲遂成莫觧之讐<lb/>
　　康熙元年内水田星上曾頭三寨賊番聽阿朋誘<lb/>
　　惑阻路横劫威保聲息不通威茂兵備道㕘政陳<lb/>
　　子達松潘副總兵何德成奉令調剿四路夾撃平<lb/>
　　其寨斬其渠魁各番始納款輸賦聽瓦寺打喇二<lb/>
　　土司官約束毎歲量給賞需以示羈縻諸番悉平<lb/>
<pb n="KR2k0052_WYG_017-30a"/>
　　康熙二年剿上下五族先是青片上下五族等寨<lb/>
　　生番散居石泉茂州山後地方綿亘數百里兇肆<lb/>
　　自擅不討之日久矣至是松潘副總兵何德成奉<lb/>
　　令剿撫於正月十七日分兵進討克平下五族上<lb/>
　　五族之番畏威投順願𨽻版圗合上下五族毎年<lb/>
　　俱輸蠟認糧番寨近茂州者責之茂州隴木土司<lb/>
　　管束近石泉者責之石泉縣唐李土司管束邊患<lb/>
　　以靖又阿朋紏阿姜濟等於元年内逐土官桑吉<lb/>
<pb n="KR2k0052_WYG_017-30b"/>
　　朋於别思蠻地方而立其姪視雜谷如几上肉也<lb/>
　　夫雜谷古維州地吉朋為貢臣長無吉朋則無維<lb/>
　　州無維州則威保之藩籬不固矣兵備道陳子達<lb/>
　　有鑒於此十二月遣中軍張士龍由董卜接吉朋<lb/>
　　至省㝷帶至汶示部番以有所歸並宣布<lb/>
朝廷恩威撫諭阿朋迎故主以葢前愆柰阿朋恃惡不<lb/>
　　悛斷我繩橋阻我哨道煽引諸番攻堡日急亦於<lb/>
　　康熙二年始討平之二十四年疊溪大定堡山後<lb/>
<pb n="KR2k0052_WYG_017-31a"/>
　　住牧巴豬五族逆番阻道劫營抗撫拒敵四川廵<lb/>
　　撫韓士竒<lb/>
　題請抽調漢土官兵相機進剿復繕寫招撫告示委<lb/>
　　松威道僉事王騭親徃列角雙馬等寨諭以安分<lb/>
　　住牧免取株連并招撫巴豬令其歸順乃逆番恃<lb/>
　　其𦂳鄰之卓沙白卜撮箕等寨為之脅從反覆抗<lb/>
　　撫松潘總兵高鼎領兵攻擊各寨剪其羽翼逆番<lb/>
　　猶恃險拒敵我兵奮勇直攻斬焚逆番數百餘人<lb/>
<pb n="KR2k0052_WYG_017-31b"/>
　　遂屯營山頂給發白旗招安各寨俱畏威投降惟<lb/>
　　巴豬逆番詐降復叛廵撫韓士竒隨分遣漢土官<lb/>
　　兵三路進發巴豬逆番約六七千人亦分三路迎<lb/>
　　敵我兵奮勇攻擊自辰至卯當陣擒斬并焚死追<lb/>
　　殺番蠻七百餘口獲偽印一顆偽勅一道紗㡌一<lb/>
　　頂角帶一條其首惡挖子已被焚死餘番盡奔大<lb/>
　　厯日寨見大兵追至復奔黄梁走大定我兵力追<lb/>
　　抵黑水江岸復擒斬一千餘人其先後招撫番蠻<lb/>
<pb n="KR2k0052_WYG_017-32a"/>
　　　共一十三寨輸賦納糧屬大定堡撫夷管束邊患<lb/>
　　　遂消康熙三十七年松潘黄勝關外川柘等寨係<lb/>
　　　潘州故址久沒番地番目綽爾濟等夷搶去占住<lb/>
　　　屯牧人畜經廵撫貝和諾委筆帖式爾吉圗查詢<lb/>
　　　招撫始輸誠納賦松潘鎮屬之漳臘營西路包子<lb/>
　　　寺牟尼等寨平番南路雲昌等寨及東路阿思洞<lb/>
　　　等寨諸番自昔梗化旋撫旋叛野性靡常迨<lb/>
聖祖仁皇帝蕩平偽逆恢復以來始皆傾心向化於康熙<lb/>
<pb n="KR2k0052_WYG_017-32b"/>
　　　四十二年經總兵周文英宣布<lb/>
　朝廷威德加意撫賞西北兩路土目情願毎年輸納青<lb/>
　　　稞貝母聽充正項五十九年庚子口外惡洛西番<lb/>
　　　劫我兵民提督岳鍾琪松潘總兵路振揚請兵由<lb/>
　　　松潘進剿數敗賊番阿壩土目旦増等歸降願償<lb/>
　　　所劫許之先是住藏之厄魯特貝勒額付阿保移<lb/>
　　　文<lb/>
　　乾清門頭等侍衛拉錫言西邊郭羅克愛滿肆行搶<lb/>
<pb n="KR2k0052_WYG_017-33a"/>
　　　掠請派兵剿撫奉<lb/>
㫖着提督岳鍾琪等即行剿撫蕩平又派滿洲兵數百名<lb/>
　　　并插漢丹津兵協助提督岳鍾琪遊撃周瑛於五<lb/>
　　　十九年冬十月率諸軍進攻取下郭羅克之吉宜<lb/>
　　　卡等處二十一寨直抵中郭羅克之那務等寨賊<lb/>
　　　番出敵官兵奮武連破一十九寨斬三百餘級擒<lb/>
　　　獲首惡酸他兒蚌索布六戈乗勢復抵上郭羅克<lb/>
　　　之插六等寨寨目旦増等綁縛首惡假壒并賊從<lb/>
<pb n="KR2k0052_WYG_017-33b"/>
　　　格羅二十二名以獻賊從盡正法首惡酸他兒蚌<lb/>
　　　等三名觧部其投誠番衆令雜谷土目囊索沙加<lb/>
　　　布管理留土兵一千名駐劄自黄勝關至惡洛俱<lb/>
　　　安塘站由是西番平服我<lb/>
皇上膺寳籙之元年四川提督岳鍾琪因西寧之役帶領<lb/>
　　　遊擊張元佐王剛并漢土官兵由黄勝關出口剿<lb/>
　　　撫十二部落招安阿壩郎隋毛革麥雜等處番目<lb/>
　　　彎布桑頓獨賴林柯等納土歸誠雍正二年甲辰<lb/>
<pb n="KR2k0052_WYG_017-34a"/>
　　下羊峝兇番拔那剛譲笑等復猖獗不法松潘鎮<lb/>
　　總兵張元佐率領遊撃劉屏翰邱名揚進剿擒獲<lb/>
　　首惡餘寨投誠番目牽慢甲箇札實太等率各寨<lb/>
　　番皆願為編户闢地二百四十里得番民三十七<lb/>
　　寨建城於南坪壩為南坪營川陜道路始通五年<lb/>
　　丁未雜谷土司約束下郭羅克番蠻不嚴仍行劫<lb/>
　　掠川陜總督岳鍾琪遣平番營守備宋宗璋領兵<lb/>
　　進剿招撫下郭羅克阿樹等一十三寨歸併本營<lb/>
<pb n="KR2k0052_WYG_017-34b"/>
　　管轄由是川陜各邊并閫内番屬俱帖然懾服<lb/>
天朝威德各安住牧大抵番人性耐饑寒壘石巢居如<lb/>
　　浮圗數重人以梯上下貨藏於上人居其中畜溷<lb/>
　　於下高一二丈者謂之鷄籠十餘丈者謂之碉房<lb/>
　　凡遇糧夫經行或據險築塘或臨高擂石或隔河<lb/>
　　放流矢截軍索貨徃徃有不能制者自<lb/>
朝廷天威大振文德誕敷薄海内外罔不率從土夷傾<lb/>
　　心向化自無復向日之頑梗者矣<lb/>
<pb n="KR2k0052_WYG_017-35a"/>
　　茂羌<lb/>
　　茂州氐羌地方數千里始在萬山漢武南通夜郎<lb/>
　　西開冉駹始置汶山郡驅羌蠻而西之以大江為<lb/>
　　限舊領羈縻蠻自推一人為州將常在茂州受處<lb/>
　　分州舊無城惟植鹿角蠻以昏夜入州掠人畜貨<lb/>
　　賣遣州將徃贖之習以為常宋神宗熙寧八年范<lb/>
　　百常知州事民請築城既而蠻長訴稱城侵其地<lb/>
　　乞罷築百常不許九年三月始興築静州蠻數百<lb/>
<pb n="KR2k0052_WYG_017-35b"/>
　　奄至百常率州兵擊斬數人蠻乃退百常遷民入<lb/>
　　牙城明日蠻數千人四面焚鹿角及廬舍引梯衝<lb/>
　　攻牙城矢石雨下百常悉衆乗城拒守二蠻長為<lb/>
　　木櫑所傷乃却州南有鷄宗關通永康軍北有隴<lb/>
　　東道通綿州皆為蠻所據百常募人間道詣成都<lb/>
　　又書木牌數百投江中告急蜀綿兵救之蠻始觧<lb/>
　　圍誓和明設茂州以統羌民設茂州衛以統軍伍<lb/>
　　軍居内城民居外城永樂間羌民黑大肆行不法<lb/>
<pb n="KR2k0052_WYG_017-36a"/>
　　四川都指揮李敬率兵進剿直搗賊窟擒斬渠魁<lb/>
　　正德八年羌豪張敖劉芳焦拱等誘羌民圍城欲<lb/>
　　殺指揮萬嘉言等嚇銀七百兩敖畏罪使其黨唐<lb/>
　　茂誣奏嘉言等受羌民錢伺勘官至復聚衆圍之<lb/>
　　殺旗舍廖易受陶惠等以脅勘官自是益横動輙<lb/>
　　攻城殺人十一年撫按官亷知其狀行楊兵備擒<lb/>
　　敖等殺之萬厯二年刁農窄溪得勝魏門等寨願<lb/>
　　納款降附知州張化美探知其情條議具報招撫<lb/>
<pb n="KR2k0052_WYG_017-36b"/>
　　歸順量給羈縻列為編民崇禎末年土司乗亂佔<lb/>
　　據各寨羌民搆訟頻年不安<lb/>
　國朝康熙六年知州黄陛查驗前知州張化美給劵<lb/>
　　遵奉院道批詳給以木牌鐵刻鑴石州前永𨽻茂<lb/>
　　州不許土司侵管羌民悦服惟黑虎生番歴代以<lb/>
　　來恃其山箐險阻屢肆猖獗有明三百年出沒官<lb/>
　　道掠虜人民䖍劉牲畜歲無虚日接連茂州龍溪<lb/>
　　十八寨羊腸一線羌番雜處其人皆不通聲教非<lb/>
<pb n="KR2k0052_WYG_017-37a"/>
　　可以威力制以文誥服者故明時設軍衛亭障斥<lb/>
　　候逺邇相望所謂綢繆禦侮之計難且慎矣自我<lb/>
　國家統一區宇天威疊震聲靈赫濯先時龍蒲星水<lb/>
　　等寨蠢動帥臣用張撻伐黑虎龍溪各寨固已聞<lb/>
　　風竄伏㒺敢跳梁康熙四十二年廵撫貝和諾提<lb/>
　　督岳昇龍先後招撫各寨納土歸誠俱賞給銀牌<lb/>
　　縀布牲牢米物復命州牧協同威茂㕘將親臨碉<lb/>
　　寨閱其疆界稽其户口以杜侵冐諸羌羣相恱服<lb/>
<pb n="KR2k0052_WYG_017-37b"/>
　　獻圗列冊黑虎七族生番毎年量輸麥糧以示羈<lb/>
　　縻龍溪十八寨得户千一十有二歲輸麥糧八十<lb/>
　　石自是各番始畏威懐徳傾心内附大抵茂去省<lb/>
　　近漢夷相半羌民久被<lb/>
　聲教間有不逞者可以王法繩之惟松疊為巴西極<lb/>
　　塞夷情狡狙控制維艱且雜谷金川土司毎毎恃<lb/>
　　功驕縱故必重兵備守葢松茂所以扼塞吐番疊<lb/>
　　溪則為松茂脈絡昔人謂吐番有事必自黎文南<lb/>
<pb n="KR2k0052_WYG_017-38a"/>
　　詔有事必自沈黎吐番南詔共有事必於灌口然<lb/>
　　則三城為邊之藩籬灌口為疊茂喉襟威茂為灌<lb/>
　　口保障岷山又為全蜀之屏翰者也<lb/>
　　附前明楊一桂鵰剿處置人荒等三寨議<lb/>
　　萬厯七年松潘兵備副使楊一桂議松潘設居極<lb/>
　　邊番種近多為地方患最桀驁者無如丢骨人荒<lb/>
　　沒舌三寨跳梁架砦堵截糧運時或黙地築塘劫<lb/>
　　掠財物連年犯順未嘗一創以致肆惡横行請相<lb/>
<pb n="KR2k0052_WYG_017-38b"/>
　　機剿撫等因又按察司關行楊副使覆議三寨陸<lb/>
　　梁宜加誅剿但大征恐滋别寨疑畏未若鵰剿可<lb/>
　　以懲一戒百廵撫王廷瞻看議四川要地莫重於<lb/>
　　松潘番蠻悍戾莫甚於三寨狼貪無厭出沒無常<lb/>
　　數十年來地方苦其荼毒葢以負山箐之險挾羽<lb/>
　　翼之衆耳鵰剿之議允屬可行又據提督歸化指<lb/>
　　揮曹希彬報三寨番蠻聞知委官放糧聚衆搶奪<lb/>
　　等情即令希彬帶領千户李世傑等奮勇對敵斬<lb/>
<pb n="KR2k0052_WYG_017-39a"/>
　　番級五顆獲馬匹器械乗勢追之番據險力戰因<lb/>
　　調大兵深入擒斬四十五人銃箭傷死無算燒燬<lb/>
　　碉寨平房七十八座糧儲一空各寨哀詞納款羅<lb/>
　　拜投降奏上有功人員分别賞賚<lb/>
　　處置風村白草投順等番奏議<lb/>
　　萬厯七年二月四川廵撫王廷瞻據兵備道黄德<lb/>
　　洋據石泉縣報稱熟番全保領肉兒卦寨番牌餓<lb/>
　　柘等説各番不曽窩藏丢骨人荒沒舌三寨蠻子<lb/>
<pb n="KR2k0052_WYG_017-39b"/>
　　今與齊風村巔等十一寨備馬甲前來投降願做<lb/>
　　百姓隨帶番牌兒十書餓柘等譯審又據守備宗<lb/>
　　綬呈稱熟番羅背報稱白草野猪窩等一十七寨<lb/>
　　説近日村巔等寨投降討得安生這白草等寨生<lb/>
　　番商量齊心亦出馬甲器械投降願做百姓望賞<lb/>
　　白旗任守地方等情本道審得二十八寨男婦八<lb/>
　　千四百九十四口仍行各官譯審俱願各換姓名<lb/>
　　毎年萬夀聖節長至各番俱叩頭毎寨輸蠟一斤<lb/>
<pb n="KR2k0052_WYG_017-40a"/>
　　以供灌燭之用等情僉事黄德洋議得各番在嘉<lb/>
　　靖二十三年僭稱偽帝及李保將軍黑殺總兵等<lb/>
　　號致煩興兵征討今一旦回心向化誠是竒事廵<lb/>
　　撫王廷瞻廵按虞懐忠看議風村白草等番素恃<lb/>
　　虎負常逞鴟張盤據各番之中宻邇㑹城之地部<lb/>
　　落既衆控御為難因松潘三寨鵰剿投降又見威<lb/>
　　茂諸羌議封納款一旦傾心甚衆願為編氓者有<lb/>
　　之矣而變易番姓則前此未聞願貢方物者有之<lb/>
<pb n="KR2k0052_WYG_017-40b"/>
　　矣而從習漢儀至今始見此二百餘年蜀川之所<lb/>
　　僅有者也奏上奉㫖黄德洋先行賞賚通判李茂<lb/>
　　先仍以都司職銜管壩底事專一撫化番夷其風<lb/>
　　村白草等番収入石泉版籍自此邊境寧謐<lb/>
　國朝鵰剿各寨奏疏<lb/>
　　鵰剿龍蒲等寨疏<lb/>
　　四川廵撫李國英<lb/>
　題為塘報鵰剿逆寨大㨗仰祈<lb/>
<pb n="KR2k0052_WYG_017-41a"/>
睿鑒事順治十二年九月牌行監軍道官吏仰查龍番自<lb/>
　　　前砍狗盟誓悔罪俛服之後於某月日復於某處<lb/>
　　　某所為某事不法應剿要見侵犯者何地受害者<lb/>
　　　何人作祟者係何情形紏合黑虎生番誰人眼見<lb/>
　　　有何憑據今應當作何剿除逐一開列詳報以憑<lb/>
　　　裁奪如係風影之言或小人挾讐謊聳希利一面<lb/>
　　　傳諭各番守法安分一面據實回報嚴行查處毋<lb/>
　　　得再以模稜之語徒煩議論等因到道該道將逆<lb/>
<pb n="KR2k0052_WYG_017-41b"/>
　　　番通賊叛亂實蹟逐一列款呈詳批行松潘副將<lb/>
　　　王明德調集官兵㑹同監軍道進剿去後隨據監<lb/>
　　　軍道僉事程翔鳳具由呈報十二月二十日本道<lb/>
　　　㑹同副將王明德奉令鵰剿六路進兵搗其巢穴<lb/>
　　　焚斬賊番不計其數剗平八十七碉兇孽既除餘<lb/>
　　　黨奔潰曲山大寺等寨諸番望風投順各給白旗<lb/>
　　　招安許其自新該臣看得龍蒲等三寨逆番偪處<lb/>
　　　威州城外相隔一衣帶水耳自獻逆據蜀惡番投<lb/>
<pb n="KR2k0052_WYG_017-42a"/>
　　逆受印之後即大肆桀驁恃其碉寨險峻黨羽繁<lb/>
　　多阻截行商焚燒關堡威城外纍纍千冢掘發無<lb/>
　　遺人鬼含寃欲食其肉而寢處之非一日矣且隂<lb/>
　　與成灌逆賊常相勾連屢謀為内應以我隄備之<lb/>
　　嚴不得發該邊道將屢請於臣謂是心腹之患宜<lb/>
　　先剪也臣行查明確密授方略出其不意乃馘其<lb/>
　　兇渠焚其碉寨逆番幾無遺種舉百十年盤踞之<lb/>
　　窟穴一旦蕩為灰燼踏為平陸洩神人久憤之寃<lb/>
<pb n="KR2k0052_WYG_017-42b"/>
　　除内地肘腋之患餘威所震且使抝山大寺小寺<lb/>
　　等寨素稱頑梗作祟者莫不畏懼乞降稽顙恐後<lb/>
　　亦可謂快心之舉矣除漏網惡番檄行道將嚴加<lb/>
　　緝捕投順各寨給旗安插奪獲偽印關防二顆轉<lb/>
　　齎　肅王同固山查驗鳥鎗盔甲等項収營存貯<lb/>
　　所獲牛羊分給有功員役並優恤陣亡官兵外至<lb/>
　　監軍僉事程翔鳳祕謀制勝松潘副縂兵王明德<lb/>
　　勇略超羣文武合同以致克㨗並在事有功員役<lb/>
<pb n="KR2k0052_WYG_017-43a"/>
　　　所當一例紀録者也謹㑹同督臣金礪按臣髙民<lb/>
　　　瞻合詞具<lb/>
　　題奉<lb/>
㫖據奏逆寨剪除具見調度有方在事有功官丁着察叙<lb/>
　具奏該部知道<lb/>
　　　鵰剿處置星上水田曽頭等寨疏<lb/>
　　　四川廵撫佟鳳彩<lb/>
　　題為恭報生番畏威歸誠率土輸賦並陳分管控制<lb/>
<pb n="KR2k0052_WYG_017-43b"/>
　　　之法仰祈<lb/>
睿鑒事據威茂道㕘政陳子達呈報據西路保縣乾通一<lb/>
　　　帶士民焦溥袁明保等訴為逆番造叛愈熾殺戮<lb/>
　　　殘民難堪等事該本道看得自威至保古道一帶<lb/>
　　　乃<lb/>
　　國家内地而星水諸番雖從來不受約束徃徃隆冬<lb/>
　　　水涸伏路搶奪非敢稱兵横肆對壘抗衡也今為<lb/>
　　　叛逆阿朋煽動結黨猖狂謀襲古道致威保首尾<lb/>
<pb n="KR2k0052_WYG_017-44a"/>
　　不接今據村民呼籲望救情廹詞哀相應轉詳伏<lb/>
　　乞本院俯鑒輿情立賜裁奪由詳奉批曽頭星上<lb/>
　　水田等寨逆番比附阿朋聚衆稱兵謀襲内地法<lb/>
　　不容貸據詳已咨移提督矣仰一面嚴加防禦若<lb/>
　　官兵到時該道㑹同領兵營將相機剿撫務出萬<lb/>
　　全仍嚴飭瓦寺曲翊伸謹守邊界不許逆番竄逃<lb/>
　　彼地至於糧米更湏極力措備務俾飽騰可也本<lb/>
　　年十月三十日又奉總督部院都御史李國英批<lb/>
<pb n="KR2k0052_WYG_017-44b"/>
　　據逆番猖狂阻道截殺法無可宥但前准提督咨<lb/>
　　報水田星上各寨比附阿朋作叛情形業經咨覆<lb/>
　　只俟招撫阿朋不服即進兵一同誅剿矣奉此該<lb/>
　　本道隨於十一月二十四日㑹同松潘副將何德<lb/>
　　成俱到古城察各寨之險易並逆番為惡之首從<lb/>
　　分布進剿其進剿情形斬馘賊級獲其器械節經<lb/>
　　塘報在案本道見番寨如鱗逆番如蝟雖一時官<lb/>
　　兵剿洗而逃奔者實繁有徒我兵來而獸散我兵<lb/>
<pb n="KR2k0052_WYG_017-45a"/>
　　去而蜂屯禍根未絶終非長䇿遂定議招撫即傳<lb/>
　　喚牛騾二寨番目朋之太路必等給以白旗令徃<lb/>
　　招撫曾頭寨仍喚活擒番目郭之太本道親觧其<lb/>
　　縳諭以<lb/>
　國法惕以兵威亦給予白旗令徃招撫星上水田各<lb/>
　　敗番並赤鷄寨敗逃於星水寨各番遂於二十六<lb/>
　　七等日曽頭星上水田赤鷄等寨番頭俱赴本道<lb/>
　　投見本道仰體本院恩威並施責其拒敵官兵之<lb/>
<pb n="KR2k0052_WYG_017-45b"/>
　　罪仍許其改過自新遂各認納官糧一百一十五<lb/>
　　石作我熟番又再查曽頭星水各寨原無統率各<lb/>
　　自雄長乃就中查番頭之最桀黠者給以劄付提<lb/>
　　調諸番催納麥糧而總轄則歸之瓦寺土司與打<lb/>
　　喇土司分管本年正月初四日本道齊集隨征將<lb/>
　　領千把領旗等官並各寨歸順番目大張鼓樂犒<lb/>
　　賞已畢即頒給鐵刻糧牌内書糧石數目並各官<lb/>
　　銜寨分一給番寨為憑一發威州存案而各寨番<lb/>
<pb n="KR2k0052_WYG_017-46a"/>
　　　目俱俛首悦服回寨訖此皆仰荷本院威略逺振<lb/>
　　　遐邇覃服之所致也仍將本道自買茂州官店一<lb/>
　　　所毎歲収店租銀一十五兩捐作各番賞需以示<lb/>
　　　羈縻等因呈報到院據此該臣看得星上水田等<lb/>
　　　寨乃界連威州之生番也當明季時倚險為勢黠<lb/>
　　　悍異常從來未歸王化及雜谷土官番目阿朋驅<lb/>
　　　逐本官桑吉朋聚衆稱兵而渠等輙敢附比作祟<lb/>
　　　屢犯内地臣隨移商督提二臣行令該道將遵奉<lb/>
<pb n="KR2k0052_WYG_017-46b"/>
俞㫖先行招撫各逆番仍怙惡不悛後我兵搗巢破穴始<lb/>
　　　畏威歸誠率土輸賦除進剿斬獲情形所獲器械<lb/>
　　　已經督臣詳細題報在案惟是各番地處深山窮<lb/>
　　　谷之中皆刀耕火種素稱窮苦若免其輸賦恐番<lb/>
　　　性犬羊叵測不常而向背無可稽考故令認納雜<lb/>
　　　糧一百一十五石雖為數無幾然不過見歸誠之<lb/>
　　　據而已至於各番種類繁多因將番頭朋之太量<lb/>
　　　加提調名色威茂道給以印劄約束番寨而總轄<lb/>
<pb n="KR2k0052_WYG_017-47a"/>
　　　則分𨽻之於瓦寺打喇二土司至各番既已歸誠<lb/>
　　　輸賦而歲賞又係撫邊之要道據威茂道陳子達<lb/>
　　　詳議自買官店一所毎歲約租銀一十五兩捐作<lb/>
　　　遞年賞需俾新附野番既畏其威復懐其德應如<lb/>
　　　所議謹<lb/>
　　題奉<lb/>
㫖依議<lb/>
　　　鵰剿阿朋疏<lb/>
<pb n="KR2k0052_WYG_017-47b"/>
　　　四川總督李國英<lb/>
　　題為番目謀吞内地提臣督兵剿平恭報大㨗事康<lb/>
　　　熙二年正月内據威茂兵備㕘政陳子達呈報逆<lb/>
　　　番阿朋結黨逐主土官桑吉朋避之别思蠻地方<lb/>
　　　及接吉朋至省阿朋仍攻據要隘阻其歸路等因<lb/>
　　　到院隨咨移提督相機剿撫去後隨准提督咨移<lb/>
　　　親統官兵於二月十一日深入賊巢攻破老碉擒<lb/>
　　　阿朋阿姜濟當陣斬之剿撫番寨一百三十有竒<lb/>
<pb n="KR2k0052_WYG_017-48a"/>
　　　桑吉朋仍安置維州等因咨移到部院該臣看得<lb/>
　　　逆番阿朋阿姜濟等擅逐土官協謀不軌紏連生<lb/>
　　　番窺犯内地勢甚猖狂臣咨移撫提轉行道將屢<lb/>
　　　為招諭恬不知改及臣具疏入<lb/>
　告奉有酌發官兵再行撫諭如仍抗拒不服即行剿滅<lb/>
　　　之<lb/>
㫖臣准部咨後即奉有㑹剿巨寇之<lb/>
命隨將撫剿阿朋咨移撫提兩臣轉行道將再加曉諭開<lb/>
<pb n="KR2k0052_WYG_017-48b"/>
　　　導以昭<lb/>
　朝廷浩蕩之恩無柰阿朋阿姜濟等冥頑抗背全無悛<lb/>
　　　悔之心尤且唆黨肆劫流毒滋蔓臣咨移撫臣籌<lb/>
　　　措糧糈將進剿機宜密咨提臣於十一月十四日<lb/>
　　　檄令松潘副將何德成統領官兵㑹同撫提兩標<lb/>
　　　及威茂各將兵相機進發沿邊各寨撫者撫剿者<lb/>
　　　剿而阿朋等猶據險丹這猛老寨阻阨要隘抗衡<lb/>
　　　愈力該提臣於正月二十六日親統士馬前徃剿<lb/>
<pb n="KR2k0052_WYG_017-49a"/>
　　　撫並用至二月十一日阿朋等擁衆拒敵三路官<lb/>
　　　兵出竒追殺雖奔入老碉尚未大挫兇鋒及十二<lb/>
　　　十三等日攻破頭碉二碉猶有逆番救援盡為擊<lb/>
　　　敗至攻破三碉而阿朋等力窮勢急突圍衝出各<lb/>
　　　將士奮力合撃阿朋阿姜濟當陣斬馘各番兵追<lb/>
　　　殺無遺共計撫剿番寨一百三十有竒元兇授首<lb/>
　　　諸番効順其雜谷土官桑吉朋仍歸維州一時聲<lb/>
　　　靈丕播十數萬之番蠻俯首納款千餘里之巖疆<lb/>
<pb n="KR2k0052_WYG_017-49b"/>
　　　奠如磐石是役也皆仰賴我<lb/>
皇上威德逺震致報大㨗而師武臣力其功良有足多者<lb/>
　　　均應照例紀叙奉<lb/>
㫖依議<lb/>
　　　平定巴豬等寨逆番情形疏<lb/>
　　　康熙二十四年九月四川廵撫韓士竒<lb/>
　　題為恭報平定巴豬等寨逆番情形等事該臣看得<lb/>
　　　巴豬等寨逆番阻道劫營抗撫拒敵情形先經臣<lb/>
<pb n="KR2k0052_WYG_017-50a"/>
　　　等一面㑹疏密<lb/>
　　題一面抽調漢土官兵相機進剿復念此等生番從<lb/>
　　　古不庭罔知漢法先當示以兵威繼宜諭以招撫<lb/>
　　　使其畏威懐德傾心向化各安住牧以仰體我<lb/>
皇上好生之仁臣是以繕寫告示傳牌專委松威道僉事<lb/>
　　　王騭面領親徃大定堡一帶責令安廵土司並通<lb/>
　　　事人等執持牌示曉諭列角雙馬等寨安分住牧<lb/>
　　　不許助惡自取株連并招撫巴豬逆番悔悟歸順<lb/>
<pb n="KR2k0052_WYG_017-50b"/>
　　　親到軍前受撫免其進剿又經屢檄該道并咨移<lb/>
　　　松潘鎮㑹同多方招撫不得妄行殺戮致傷生命<lb/>
　　　去後今據該道王騭呈詳并准松潘鎮臣髙鼎咨<lb/>
　　　稱差人化諭再三鎮道曲盡招撫而巴豬逆番留<lb/>
　　　我徃招人役作質始議數番前來投拜願獻首惡<lb/>
　　　一人交還搶去器械送以退兵牛羊該鎮道隨准<lb/>
　　　其受撫給示領賞回寨擒獻首惡而𦂳鄰之卓沙<lb/>
　　　小厯日白卜等寨見巴豬已降方赴軍前受撫各<lb/>
<pb n="KR2k0052_WYG_017-51a"/>
　　領告示賞需令歸本寨去訖嗣見巴豬逆番詐稱<lb/>
　　首惡挖子逃走恃險復叛致已經受撫之卓沙等<lb/>
　　寨亦變幻而抗撫矣因思巴豬逆番所恃雙馬列<lb/>
　　角廟山小寨大小厯日卓沙白卜撮箕等寨為之<lb/>
　　脇從必先剪其羽翼以示兵威遂分遣官兵攻取<lb/>
　　小寨老窩垜列角寨乃逆番敢以鳥鎗箭石恃險<lb/>
　　拒敵我兵奮勇齊攻斬殺逆番七十餘名燒死逆<lb/>
　　番數百餘名我兵屯營山頂給發白旗招安而白<lb/>
<pb n="KR2k0052_WYG_017-51b"/>
　　卜卓沙小厯日撮箕雙馬廟山作力合卜等寨及<lb/>
　　已破之小寨老窩垜列角三寨始畏兵威投降恐<lb/>
　　後願納糧差永不侵犯哨道惟巴豬寨逆番詐降<lb/>
　　復叛怙終不悛惡貫滿盈自干<lb/>
天討隨分遣撫標遊擊冶秉孝提標遊擊穆廷栻城守<lb/>
　　副將賀雙耀松潘鎮標遊擊李鎮鼎王世臣瓦寺<lb/>
　　土官坦朋吉卜等授以方略統領官兵三股進發<lb/>
　　而巴豬逆番約有六千餘名各執弓矢鳥鎗亦分<lb/>
<pb n="KR2k0052_WYG_017-52a"/>
　　三股前來迎敵我兵奮勇攻撃當陣斬殺一千七<lb/>
　　百餘名生擒梟首及跟追殺死捜出正法逆番共<lb/>
　　計一千餘名得獲鳥鎗弓箭長鎗甚多燒死番蠻<lb/>
　　二千三百餘名捜獲偽印一顆偽勅一道紗㡌一<lb/>
　　頂角帶一條當同塘報咨觧在案尚有巴豬漏網<lb/>
　　餘孽盡奔大厯日寨見我兵追至復奔梁黄走徃<lb/>
　　大定我兵復至大定逆番聚衆拒敵我兵奮勇力<lb/>
　　戰陣斬七百餘名焚死三百餘名其不能入寨者<lb/>
<pb n="KR2k0052_WYG_017-52b"/>
　　我兵追至黑水江岸逆番浮水過江者僅止百十<lb/>
　　餘名餘皆落水溺死我兵欲渡江窮追但隔江乃<lb/>
　　係黑水生番之界不便深入重地是以回營今厯<lb/>
　　日梁黄大定俱已投降受撫認納糧差至巴豬首<lb/>
　　惡挖子業已被火焚死驗明首級無異等因造具<lb/>
　　有功人員傷亡官兵得獲器械并白卜撮箕小厯<lb/>
　　日卓沙作力合卜小寨子老窩垜列角廟山雙馬<lb/>
　　大厯日大定梁黄一十三寨納糧清冊呈賫前來<lb/>
<pb n="KR2k0052_WYG_017-53a"/>
　　　臣查此一役也數百年不歸<lb/>
　王化之生番今一旦願納糧差為我編氓數百年不獲<lb/>
　　　清寧之官道自此不煩送哨邊患永消此皆仰賴<lb/>
皇上天威遐震之所致也雖所納之糧為數無幾然借此<lb/>
　　　以羈縻其野蠻之性知有約束而不敢再行作祟<lb/>
　　　為害矣至在事有功人員相機調度剿撫並用者<lb/>
　　　松潘鎮臣髙鼎松威道臣王騭也其餘有功人員<lb/>
　　　并傷亡官兵及各寨納糧數目等冊除送部查核<lb/>
<pb n="KR2k0052_WYG_017-53b"/>
　　　以聽分别議叙恤賞并將捜獲偽紗㡌角帶臣即<lb/>
　　　在外焚燬止將偽勅印送部查収銷燬外所有平<lb/>
　　　定巴豬等寨逆番情形理合題報臣謹㑹同川陜<lb/>
　　　總督臣席爾達四川提督臣何傅合詞具<lb/>
　　題伏乞<lb/>
皇上睿鑒勅部議覆施行<lb/>
　　　按松茂道屬周秦為西羌所居自漢武帝募民耕<lb/>
　　　塞下以代轉輸設河西五郡以洮州岷州河州扶<lb/>
<pb n="KR2k0052_WYG_017-54a"/>
　　州潘州松州𨽻湟中郡後趙充國設金城十二屯<lb/>
　　政統十五萬之衆分十二屯營開設松州亦在屯<lb/>
　　營之一屯兵一萬有零置䕶羌校尉迨後屯政廢<lb/>
　　弛轉運不給始分洮州岷州河州屬秦松州潘州<lb/>
　　扶州屬蜀至漢季晉魏或設或失邊防不復可考<lb/>
　　至隋改設縣治名曰交川<hi>在今紅花屯一里</hi>又設翼州即<lb/>
　　今疊溪所在漢時名蠶陵縣皆屬松潘地方唐貞<lb/>
　　觀間總天下之屯開府兵九百九十有竒設立松<lb/>
<pb n="KR2k0052_WYG_017-54b"/>
　　州亦屬府兵之一設一都督府統之至一易而為<lb/>
　　彍騎再易而為戍兵松州駐劄數萬之衆以防禦<lb/>
　　吐番宋設上中下潘州明洪武十三年設松州衛<lb/>
　　潘州衛二十年廢潘州衛止設松潘衛軍民掌印<lb/>
　　指揮使司設一副總兵領之總設兵備道統領宣<lb/>
　　德四年調成都前衛後所為小河所千户増置城<lb/>
　　堡添調成都利保等衛所官軍更番戍守先年兵<lb/>
　　備提督皆侍郎都御史成化初改設按察司副使<lb/>
<pb n="KR2k0052_WYG_017-55a"/>
　　　總理之<lb/>
　皇清蕩平宇内百制維新順治初奉裁茂州衛疊溪威<lb/>
　　　州小河等千户所十年以地方荒殘將安綿道暫<lb/>
　　　停推補㝷奉裁改松潘道為松龍道提調龍安順<lb/>
　　　治十八年仍改為松潘道威茂道兼攝廵西道康<lb/>
　　　熙六年二道俱奉裁於康熙八年<lb/>
　　題請復設松威道松潘仍設分守副總兵添設城守<lb/>
　　　守備龍安威茂仍各設㕘將疊溪小河漳臘仍各<lb/>
<pb n="KR2k0052_WYG_017-55b"/>
　　　設遊擊平番石泉各設守備康熙十年奉<lb/>
㫖改遵義為協松潘為鎮設松潘鎮中左右三營遊擊三<lb/>
　　　員守備三員馬步兵二千四名迨康熙二十七年<lb/>
　　　改松威道為松茂道祗設松潘鎮馬步兵二千名<lb/>
　　　仍管龍茂漳疊小河平番南坪等營各屬要害分<lb/>
　　　兵汛守松潘舊有四州三近漳臘今阿失寨即上<lb/>
　　　潘州班班簇即下潘州二州之間即中潘州去松<lb/>
　　　不過二三日故城遺址尚存今設潘州達建二營<lb/>
<pb n="KR2k0052_WYG_017-56a"/>
　　亦屬松潘管轄與漳臘諸番犬牙相㕘自松達茂<lb/>
　　三百餘里路循河岸夷碉棋布山巖視之如蜂房<lb/>
　　堡縣有堡過漢索橋則古維州故城三面臨江殊<lb/>
　　陡險葢董卜韓湖宣慰司與雜谷安撫司交界處<lb/>
　　城上有李德裕籌邊樓明景泰間為叛夷王永所<lb/>
　　毁遺址尚存州址今為雜谷碉寨迤北則古無憂<lb/>
　　城故經畧者謂松潘乃西蜀之重鎮諸番之要區<lb/>
　　東連龍安南接威茂西距吐番北抵洮岷鎮城關<lb/>
<pb n="KR2k0052_WYG_017-56b"/>
　　堡之外四面皆番威茂疊龍亦屬要地故先時俱<lb/>
　　設重兵以鎮之<lb/>
　國家大張撻伐廓清蕩平節制之兵一可當千經制<lb/>
　　所設營鎮馬步戰守簡閱倍精已詳載兵制矣比<lb/>
　　年以來諸番帖服邊圉敉寧但夷情叵測綢繆未<lb/>
　　雨又在籌邊者加意勿懈云<lb/>
　<lb/>
　四川通志卷十七<lb/>
</p>
<p>
</p>
  </div>
</body>
</text>
</TEI>
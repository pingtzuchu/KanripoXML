<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四川通志巻九上</head> <lb/>
    <p>
<pb n="KR2k0052_WYG_009-1a"/>
欽定四庫全書<lb/>
　四川通志巻九上<lb/>
　人物<lb/>
　直𨽻嘉定州<hi>雍正十二年陞為府</hi>
　漢杜　撫<hi>犍為人受業於薛漢定韓詩章句後居鄉里教授逺近宗之時馮良為尉恥迎督郵</hi>
　　<hi>因毁車裂冠遁至犍為從撫受業</hi>
　　周　循<hi>犍為人教授生徒時新都楊統從循習業統子厚亦受業於循父子俱得循傳顯名</hi>
　　<hi>於世</hi>
<pb n="KR2k0052_WYG_009-1b"/>
　　費　貽<hi>字奉君犍為人公孫述據蜀貽漆身為癩佯狂以避之與任永馬信同辭徵聘蜀平</hi>
　　<hi>擢合浦太守</hi>
　　任　永<hi>字君業犍為人好學博古公孫述累徵待以高位託青盲不至及聞述敗則曰世適</hi>
　　<hi>平目即清光武聞而徵之㑹病卒</hi>
　　馬　信<hi>犍為人不仕公孫述與任永並託青盲及述敗乃盥洗更視光武召之亦㑹疾卒</hi>
　　楊　渙<hi>字孟義犍為人見耆舊傳子文方冀州刺史孫準字伯伾官太守太尉李固舉之</hi>
　　楊　宗<hi>字徳仲夾江人為益州太守</hi>
　蜀漢伍梁<hi>字徳山犍為人以節操稱為丞相亮功曹遷五官中郎將諫議大夫與秦宓杜微齊</hi>
<pb n="KR2k0052_WYG_009-2a"/>
　　<hi>名</hi>
　　程　瓊<hi>犍為人官尚書與巴郡文立交後晉武帝聞其名以問立對曰臣知其人但年垂八</hi>
　　<hi>十秉性謙退無復當時之望不以上聞耳瓊聞之曰廣休可謂不黨矣</hi>
　　費　詩<hi>字公舉犍為人劉璋時為綿竹令先主平蜀以詩為督軍從事出為牂牁郡太守先</hi>
　　<hi>主為漢中王遣詩拜闗公為前將軍公聞黄忠領後將軍怒曰丈夫終不與老軍同列不拜詩謂公</hi>
　　<hi>曰立王業者所用非一昔蕭曹與高祖少小親舊而陳韓亡命後至論其班列韓最居上未聞蕭曹</hi>
　　<hi>以此為怒今漢中王以一時之功隆崇於漢升然意之輕重寧當與君侯齊乎且王與君侯譬猶一體</hi>
　　<hi>同休等戚禍福共之愚謂君侯不宜計官號之高下為意也僕一介之使銜命以來君侯不受拜如</hi>
<pb n="KR2k0052_WYG_009-2b"/>
　　<hi>是便還但惜此舉動恐有後悔耳公大感悟遂即拜受後羣議推漢中王上尊號詩上疏曰陛下憤</hi>
　　<hi>曹氏簒竊糾合士衆以討賊今大敵未克而先自立恐人心疑惑昔高祖與楚約先入闗者王及子</hi>
　　<hi>嬰就降尚懐推讓今不法高祖臣愚不為陛下取也由是左遷永昌從事後主時累官諫議大夫</hi>
　　楊　洪<hi>犍為人為益州從事昭烈攻漢中不克急議發益州兵孔明以問洪洪曰漢中益州</hi>
　　<hi>咽喉存亡之機㑹若無漢中則無蜀矣此家門之禍也發兵何疑亮從之後為蜀郡太守事母至孝</hi>
　　<hi>清忠端亮治國如家</hi>
　　張　翼<hi>犍為人建興十一年南夷劉胄反翼為庲降都督性剛猛不得蠻夷心將舉兵討冑</hi>
　　<hi>胄未破翼被徵當還而以馬忠代翼或勸翼宜便馳騎即罪翼曰不然吾以蠻夷蠢動不稱職故還</hi>
<pb n="KR2k0052_WYG_009-3a"/>
　　<hi>耳然代人未到吾方臨戰塲當運糧積穀為滅賊之資豈可以黜退之故而廢公家之事乎於是統</hi>
　　<hi>攝不懈代到乃發忠因其資以殄胄丞相亮聞而嘉之後追論其功賜翼爵闗内侯</hi>
　晉費　立<hi>字建熙州人學養冲邃察孝亷王國中尉王年少好遊觀立常正色匡諌及上疏風</hi>
　　<hi>喻辭義尤剴切合規箴之體出為成都令縣名難治立蒞之垂績以性公亮入為州大中正累厯州</hi>
　　<hi>郡封闗内侯永嘉六年與子并歿於邊寇</hi>
　　楊　彭<hi>字敬宗弟逵字訓宗犍為人各以徳行稱同察孝亷彭比蘇令甘露降其縣逵滇池</hi>
　　<hi>令殊俗懐其徳</hi>
　　張　徵<hi>字建興犍為人翼子篤志好學官至廣漢太守</hi>
<pb n="KR2k0052_WYG_009-3b"/>
　　費　緝<hi>字文平犍為人清檢有治幹舉秀才累官至涪陵太守後遷譙内史</hi>
　　張　統<hi>犍為人仕苻秦為羑水令長安失守吕光自龜茲還凉州刺史梁熙謀閉境拒之未</hi>
　　<hi>決統曰今闗中大亂京師存亡不可知吕光之來其志難測將軍世受大恩忠誠夙著立勲王室宜</hi>
　　<hi>在今日熙竟不能用統言後光果殺熙據凉州</hi>
　唐仲子陵<hi>峩眉人讀書峩山好古學舉賢良方正擢太常博士厯員外郎及卒惟圖書斗酒而</hi>
　　<hi>已</hi>
　　吳　審<hi>字叔禮犍為人舉孝亷有文行大中六年客京兆卒時人哀之</hi>
　宋何友諒<hi>州人知忠州作白居易年譜與陳傳良所作各有發明</hi>
<pb n="KR2k0052_WYG_009-4a"/>
　　田　錫<hi>字表聖洪雅人太平興國中進士累官諫議大夫奏議剴切詳明太宗稱為汲黯及</hi>
　　<hi>卒遺表奏仁宗謂宜慈儉守位清浄化人居安思危在治思亂仁宗惻然謂宰相李沆曰田錫直臣</hi>
　　<hi>也贈工部侍郎録其二子並為大理評事錫耿介寡合慕魏徵李絳之為人嘗曰吾立朝以來章奏</hi>
　　<hi>五十有二皆諌臣任職之常言茍獲從之幸也豈可藏之以賣直乎遂皆焚之</hi>
　　孫拱辰<hi>字徳甫洪雅人踐行不越矩度善屬文詩尤清麗遺稿十五巻</hi>
　　王　澤<hi>字忠民洪雅人為雙流尉邑方改創澤賛佐有條理衆感之為立生祠陞永康主簿</hi>
　　<hi>百姓挽留咸稱為古遺愛云</hi>
　　王夢易<hi>字潛夫榮縣人累世同居家號義門父伯琦因州有鹽井籍民煎輸惟有禄家得免</hi>
<pb n="KR2k0052_WYG_009-4b"/>
　　<hi>琦請於州均之為官戸所誣齎恨以歿夢易登皇祐中進士調綿州法曹掾官至太常博士欲成父</hi>
　　<hi>志言於三司得上聞還籍者二百家蠲歲額三十萬致仕歸里築石於雙溪之上名曰歸來亭</hi>
　　李　觀<hi>字用賓夾江人崇寧中進士初為虢戸掾民犯法當杖守欲重其罪觀執不可知岐</hi>
　　<hi>山縣俗健訟持吏短長前令多不終觀撫綏善良豪猾無所貸俗遂變權成都運判時公私告匱鎮</hi>
　　<hi>以清静歲饑東北流民入蜀觀令散居寺觀賑以官廩活人甚多累官恭知政事卒諡曰允敏</hi>
　　聶　英<hi>顯謨閣學士直聲懿行朝野重之</hi>
　　晁　武<hi>字于飛夾江人敷文閣直學士精於詞翰著有北山集</hi>
　　楊　岳<hi>夾江人任榮州刺史以學行為一代鴻儒</hi>
<pb n="KR2k0052_WYG_009-5a"/>
　　文敦詩<hi>夾江人年二十一薦於鄉士友交賀敦詩曰士當以踐履為要今徒事空言規進取</hi>
　　<hi>非古之道也益刻苦讀書思所以行其言摘録入則孝出則弟貧而樂富而好禮數語掲之座右</hi>
　　勾龍廷實<hi>夾江人政和中進士召試學士院除校書郎後知眉州作通濟堰以漑民田眉</hi>
　　<hi>人刻石記其事</hi>
　　勾龍傳<hi>字明甫夾江人撰春秋三傳分國紀事本末劉後溪序之稱其嗜古尊經確乎自信</hi>
　　<hi>云</hi>
　　何熙志<hi>夾江人紹興間進士有文名晁公武薦為臺屬除授御史</hi>
　　藺敏修<hi>夾江人幼頴敏博通羣書紹興中進士官至朝奉郎著論語解詩解</hi>
<pb n="KR2k0052_WYG_009-5b"/>
　　劉　甲<hi>字師文其先東光人元祐宰相摯之後流寓龍游遂家焉淳熙初進士吳曦叛甲以</hi>
　　<hi>大義拒之召赴行在遷寶謨閣直學士晝有所為夜必書之名自監有奏議十巻卒諡清惠</hi>
　　余　嶸<hi>字景瞻夾江人官戸部郎嘉定辛未使金賀生辰㑹有北師至涿而返所著有使燕</hi>
　　<hi>録</hi>
　　于震孫<hi>字長卿犍為人以詞賦試第一調隆州録事㕘軍知廣都人遵其敎令一境大治累</hi>
　　<hi>官朝奉大夫</hi>
　　薛　緩<hi>夾江人舉進士累遷祕書郎廷對極言韓侂胄之奸坐免官與魏了翁講明易理著</hi>
　　<hi>易解十巻</hi>
<pb n="KR2k0052_WYG_009-6a"/>
　　馮拜佐<hi>夾江人任敘州太守與魏了翁講晰周禮</hi>
　　尹均祥<hi>夾江人舉賢良方正授崇寧簿撫字有聲</hi>
　明梅應魁<hi>威逺人洪武中為寧波府推官不事苛刻辨鄞縣民邵觀之誣人服其神明永樂三</hi>
　　<hi>年應求賢薦陞刑部郎中厯廣東布政使</hi>
　　孫　瑜<hi>犍為人洪武間舉能吏累官至戸部侍郎卒贈尚書子冕守城有功授為戸科給事</hi>
　　<hi>中</hi>
　　任　敏<hi>字勉學州人年十九領鄉薦永樂間進士歴官山東亷使有骨鯁聲孫有齡為翰林</hi>
　　<hi>庶吉士官憲副</hi>
<pb n="KR2k0052_WYG_009-6b"/>
　　劉　昶<hi>犍為人仁恕好施代人完娶者四營葬者七永樂辛卯領鄉薦宣徳丁未考選稱旨</hi>
　　<hi>擢御史未幾卒所施未竟其學紳士惜之</hi>
　　邢　綸<hi>字理之犍為人邃於春秋登賢書任池川同知恒捐俸以贍故舊尚書席珍洗馬張</hi>
　　<hi>朝給事安磐少卿趙時進士譚誾楊士麟皆從學世比之龍門王通云</hi>
　　劉　肅<hi>字敬之州人成化丙戌進士授行人奉冊封秦府却其私餽拜監察御史按江西湖</hi>
　　<hi>廣風裁懋著歴河南布政使</hi>
　　陳惟直<hi>州人少以奇童名弱冠領蜀解成進士授安福令擢銓部主政厯驗封郎有鯁直聲</hi>
　　<hi>假歸言官交薦起補山西憲副厯湖廣左布政使卒生平名節自持在晉特黜佞臣宋之問祠祀人</hi>
<pb n="KR2k0052_WYG_009-7a"/>
　　<hi>服其有識</hi>
　　張　春<hi>峩眉人由舉人官至陜西僉事致仕歸囊無私物監司欲與以地春謝不受曰無以</hi>
　　<hi>是為子孫憂</hi>
　　錢　貴<hi>峩眉人以明經任雲南富民縣令簡重亷平邑人李義為盜所誣貴亷其寃釋之義</hi>
　　<hi>以三百金謝貴叱之去在邑常治圃自給及<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>士民哀之</hi>
　　張　鵬<hi>洪雅人𢎞治中進士授徽州府推官讞獄明允嘗忤逆瑾瑾敗乃拜河南道御史以</hi>
　　<hi>直聞巡視兩淮忤中貴移病家居後陞巡按山西又以論大臣謫知漳州著北還集并西巡稿</hi>
　　陳　喆<hi>洪雅人由歳貢任學正事親孝以經義淑人鄉閭宗族貧者周恤之</hi>
<pb n="KR2k0052_WYG_009-7b"/>
　　徐文華<hi>字用光州人有節操工詩文登𢎞治中進士任大理評事改御史陞大理寺左少卿</hi>
　　<hi>以言事編戌遼陽㑹赦還至静海卒與給事中安磐侍御程啟充給事中彭汝實為友一時蜀中論</hi>
　　<hi>人物四子稱首隆慶初贈僉都御史</hi>
　　童　瑞<hi>州人進士歴戶科都給事敢言時弊論王衡李鸞獄疏中貴矯取太倉銀雨悉治如</hi>
　　<hi>法官至工部尚書屢疏乞歸林下世宗嘉慰焉</hi>
　　彭汝實<hi>字子充州人由進士授南京吏科給事中極言近習變亂與國是偏執往復萬言又</hi>
　　<hi>作貂璫録以寓化導不果上罷歸居家孝謹結廬山居成就後學</hi>
　　程啟充<hi>字以道州人𢎞治中進士為御史抗䟽清監局諌獵發馬昻祕謀皆其大者嘉靖初</hi>
<pb n="KR2k0052_WYG_009-8a"/>
　　<hi>以議大禮謫戍十餘年放還置義田以贍宗族捐家貲以新學宫又置學田若干畝隆慶間贈光禄</hi>
　　<hi>寺少卿</hi>
　　高任説<hi>字汝霖州人少篤學性端重嘗銘其座曰程明道坐如泥塑包文肅笑比河清後舉</hi>
　　<hi>進士厯知鎮江府政先惠愛陞浙江提學未任卒</hi>
　　趙　時<hi>犍為人正徳間舉人厯知三郡連克巨寇有異績擢太僕寺少卿</hi>
　　楊仲瓊<hi>州人進士授蒲城令定歲輸化刁頑陞戸部郎首疏清理邊儲議賑荒歉任大理守</hi>
　　<hi>鑿渠灌田釐弊甦困民請留者九年後終潼闗憲副為洪雅紳耆之表</hi>
　　孫　甫<hi>犍為人邃於易登進士知南城縣值宸濠叛力保城池境賴以安去南城日民泣送</hi>
<pb n="KR2k0052_WYG_009-8b"/>
　　<hi>之</hi>
　　王　詠<hi>州人嘉靖中進士選庶吉士授御史厯官江西㕘議文學政事為一時最子毓宗萬</hi>
　　<hi>厯時亦成進士官檢討陞中允請告歸里卒兩世詞林鄉黨稱其有世徳焉</hi>
　　高　光<hi>峩眉人嘉靖中進士官至雲南僉事嘗捐俸賑饑後歸閉門却掃不談世事時人高</hi>
　　<hi>之</hi>
　　安　磐<hi>字公石州人户部主事祐之子登進士選庶吉士改兵科給事中與程侍御彭給事</hi>
　　<hi>相友善時號三高陞都給事議大禮伏闕被笞家居守禮著家禮儀節萬厯改元贈太常寺少卿</hi>
　　茍延庚<hi>峩眉人萬厯癸丑進士任湖廣兵備僉事勵志亷潔公餘力學不倦罷官歸里之日</hi>
<pb n="KR2k0052_WYG_009-9a"/>
　　<hi>囊無餘貲泊如也</hi>
　　汪紹伊<hi>洪雅人萬厯戊戌進士授行人時蜀糧協濟貴州至江津交兌轉江督運者留難米</hi>
　　<hi>多爛濕民甚苦之紹伊適奉使還蜀經其地曰民瘼如此非有司者之過耶於是督運者愧謝立為</hi>
　　<hi>貯倉民賴以蘇厯官承天知府丁艱歸不復出仕</hi>
　　趙　楷<hi>字憲吾犍為人由進士任御史巡山西鹺政奏免運課以母老陳情終養起雲南憲</hi>
　　<hi>副潛心理學多所著述</hi>
　　聶汝器<hi>字公偉犍為人年二十父俊卒於國子監旦暮悲號往負骸骨歸補邑諸生撰孝友</hi>
　　<hi>賦新都楊慎奇其人為作孝子行舉孝亷任唐縣令省河夫費歳減錢千緡又修南陽隄唐民肖像</hi>
<pb n="KR2k0052_WYG_009-9b"/>
　　<hi>祀焉</hi>
　　劉　江<hi>字源岷洪雅人舉孝亷授江西東鄉令厯陞桂林府知府有賢良聲擢廣西按察使</hi>
　　<hi>端身率屬丰采凜然致仕二十餘年舉動不茍士類重之</hi>
　　趙正學<hi>字子崇犍為人幼從父任耀州師事三原馬理遂傳其學性樸實口無過言尤篤孝</hi>
　　<hi>友舉進士厯官河南按察使平師紹尚之亂止修河之役中州士民肖像祀之</hi>
　直𨽻眉州<lb/>
　漢張　皓<hi>字叔明州人漢留侯六世孫五遷至尚書僕射後出為彭城相徵拜廷尉辨正疑獄</hi>
　　<hi>順帝即位拜司空多薦達天下士時趙騰因災變當伏重法皓諫曰騰本欲盡忠正諌如遂誅戮塞</hi>
<pb n="KR2k0052_WYG_009-10a"/>
　　<hi>諫諍之源非所以昭徳示後世也帝悟減騰死罪</hi>
　　張　綱<hi>字伯紀皓之子少明經學仕御史與杜喬等持節分按天下綱獨埋輪都亭曰豺狼</hi>
　　<hi>當道安問狐狸遂劾梁兾等奸惡廣陵賊張嬰寇亂冀乃諷尚書以綱為廣陵守綱單車造嬰壘諭</hi>
　　<hi>以成敗之幾嬰深感悟乃降南州晏然</hi>
　蜀漢楊戲<hi>彭山人為漢督軍從事職典刑獄論法決疑號為平當累拜䕶軍監軍出領梓潼守</hi>
　　<hi>入為射聲校尉所在清静不煩延熙間著蜀漢輔臣贊</hi>
　晉李　興<hi>彭山人宻之子一名安太傅掾永興中鎮南將軍劉𢎞至隆中觀諸葛亮故宅立碣</hi>
　　<hi>表閭命興為文</hi>
<pb n="KR2k0052_WYG_009-10b"/>
　　楊　邠<hi>字岐之州人少好學砥勵名行刺史王濬舉秀才累遷汶山太守永嘉初進衡陽内</hi>
　　<hi>史遇流民叛亂遂破郡城獲邠欲以為主邠不許賊晝夜執守邠候其少怠夜急走比覺已去逺收</hi>
　　<hi>餘衆欲投湘州刺史茍眺其圖進取㑹眺降賊邠孤軍賊攻圍之誓死不移遂卒年六十九</hi>
　唐蘇　祐<hi>州人刺史味道之後父釿唐末隱居行義甚高祐自少極力問學穎悟過人嘗至成</hi>
　　<hi>都遇道士異之屏人謂曰吾能變化百物將以授子祐固辭道士笑曰是果有以過於人矣子杲杲</hi>
　　<hi>子序序子洵皆有成</hi>
　宋段思恭<hi>州人乾徳間全師雄之黨攻眉思恭募先登者許以厚賞賊遂敗思恭矯詔出上供</hi>
　　<hi>錢帛給之其後度支劾思恭太祖嘉其果斷不罪命知州事</hi>
<pb n="KR2k0052_WYG_009-11a"/>
　　孫降衷<hi>州人少博學慷慨多大志嘗至洛陽見宋太祖知非常人傾心事之及太祖平蜀召</hi>
　　<hi>見授眉州别駕</hi>
　　宋垂範<hi>州人景徳間進士知潭州有惠政後掛冠歸趙抃贈詩云休官鎮浮俗眉壽冠同年</hi>
　　<hi>恬養八十歲苦吟三百篇</hi>
　　孫　抃<hi>字夢得州人其六世祖長孺喜藏書號書樓抃好學能繼長孺志登進士皇祐中為</hi>
　　<hi>御史中丞内侍王守中建節抃奏罷之張貴妃卒追冊為后抃上疏力争累遷翰林學士承㫖官至</hi>
　　<hi>叅知政事卒諡文懿</hi>
　　石待問<hi>州人少以詩賦名累官至太常丞時丁謂畏其直錢易竒其文楊億李諤服其議論</hi>
<pb n="KR2k0052_WYG_009-11b"/>
　　<hi>即此可概其人</hi>
　　石揚休<hi>州人少孤力學舉進士累官刑部員外郎知制誥仁宗朝上疏力請廣言路尊儒術</hi>
　　<hi>防壅蔽禁奢侈其言皆有益於國云</hi>
　　陳希亮<hi>青神人幼孤好學其兄使治息錢希亮悉召逋家焚其劵天聖中舉進士厯知數州</hi>
　　<hi>累官太常少卿以才幹剛直名四子忱度支郎中恪滑州推官恂大理寺丞慥有隱名號方山子孫</hi>
　　<hi>去非官至㕘知政事</hi>
　　蘇　洵<hi>字老泉州人祐曾孫序季子兄渙舉進士官至都官郎中洵年二十七始發憤為學</hi>
　　<hi>遂通百家六經之說二子軾轍同舉進士父子文章遂擅天下宰相韓琦薦於朝除校書郎尋以為</hi>
<pb n="KR2k0052_WYG_009-12a"/>
　　<hi>文安簿修纂禮書卒贈光禄寺丞有文集二十巻諡法三巻傳於世初王安石名籍盛洵以其不近</hi>
　　<hi>人情作辨奸論及安石用事人服其先見云</hi>
　　蘇　軾<hi>字子瞻父洵嘗遊學四方母程氏親授以書嘉祐二年試禮部歐陽修得軾刑賞忠</hi>
　　<hi>厚論驚喜疑門人曾鞏所為乃寘第二復以春秋對議居第一修曰吾當避此人出一頭地治平二</hi>
　　<hi>年入判登聞鼓院英宗自藩邸聞其名欲召入翰林知制誥宰相韓琦曰軾才逺大器也他日自當</hi>
　　<hi>為天下用今驟進適以累之遂直史館熙寧中王安石創行新法軾上書論其不便安石怒使御史</hi>
　　<hi>謝景溫論奏其過窮治無所得軾遂請外通判杭州復徙知密徐二州再知湖州多以詩寄慨御史</hi>
　　<hi>李定舒亶媒蘖以為訕謗欲寘之死神宗憐之以黄州團練副使安置量移汝州元祐元年遷中書</hi>
<pb n="KR2k0052_WYG_009-12b"/>
　　<hi>舍人尋除翰林學士哲宗嘗召對便殿宣仁后曰先帝每誦卿文章必歎曰奇才奇才但未及進用</hi>
　　<hi>卿耳軾不覺哭失聲后與哲宗亦泣已而命坐賜茶撤御前金蓮燭送歸院厯官禮部尚書兼端明</hi>
　　<hi>殿學士後坐元祐黨籍累貶儋耳更三大赦遂提舉玉局觀歸卒於常州高宗即位贈資政殿學士</hi>
　　<hi>諡文忠有東坡集數百巻行於世</hi>
　　蘇　轍<hi>字子由年十九與兄軾同登進士熙寧二年上書言事召對延和殿時青苗法既行</hi>
　　<hi>轍以書扺安石遂出為河南推官未幾改著作佐郎復僉書南京判官元豐二年坐兄軾以詩得罪</hi>
　　<hi>謫監筠州酒稅五年不得調移知績溪哲宗元祐元年召為右司諫宣仁后臨朝司馬光吕公著欲</hi>
　　<hi>革弊政而舊相蔡確等窺伺得失轍皆論去之又疏吕惠卿之奸以散官安置建州二年遷起居郎</hi>
<pb n="KR2k0052_WYG_009-13a"/>
　　<hi>中書舍人時宰執欲稍引用元豐舊黨以平夙怨謂之調停宣仁后疑不决轍面斥其非復疏論之</hi>
　　<hi>由是調停之說遂寢六年拜尚書右丞進門下侍郎是年夏人犯邊轍引漢武事上奏哲宗不悅落</hi>
　　<hi>職知汝州累謫雷州安置遇赦北歸以大中大夫致仕築室於許號頴濱遺老卒年七十四淳熙中</hi>
　　<hi>諡文定所著有春秋傳古史老子解欒城集並行於世</hi>
　　蘇　過<hi>軾之子軾謫嶺海獨過隨侍嘗為文曰志隱軾覽之曰吾可安於夷矣厯官郾城令</hi>
　　<hi>通判中山府皆有績所著有孔門弟子别傳斜川集子七人籥節□篳籧箾</hi>
　　劉　渤<hi>州人初令溫江修建學校元符中詔求直言凡九上書辯宣仁太后之誣及司馬光</hi>
　　<hi>之枉乞用范純仁蘇轍斥退章惇蔡卞吕惠卿蔡京改提舉河北路常平尋坐元祐黨籍</hi>
<pb n="KR2k0052_WYG_009-13b"/>
　　任　孜<hi>州人以問學氣節推重鄉里名與蘇洵相上下官至光禄寺丞有能聲其弟伋亦知</hi>
　　<hi>名通判黄州後知瀘州皆有偉績時稱為大任小任</hi>
　　史　炤<hi>州人博古能文蘇氏兄弟以師事之著通鑑釋文三十巻</hi>
　　桂　堂<hi>州人熙寧中守威州時霸康保霸二州交惡堂自攜牛酒㑹二酋長諭以禍福乃降</hi>
　　朱台符<hi>州人父賦官至殿中丞台符敏於詞藻舉進士累官工部員外郎屢疏極言朝延得</hi>
　　<hi>失有集三十巻弟昌符亦舉進士官至屯田員外郎子公佐亦登進士第次子壽隆試將作主簿</hi>
　　楊孟容<hi>州人累官至淮安軍治平間與濮議不合熙寧間議新法又不合元祐中乞致仕哲</hi>
　　<hi>宗書清節二字賜之</hi>
<pb n="KR2k0052_WYG_009-14a"/>
　　巢　谷<hi>字元修州人與蘇氏兄弟交最深二蘇謫嶺海谷徒步訪之至新州病死轍聞哭失</hi>
　　<hi>聲曰谷於朋友之義誠可謂無愧矣</hi>
　　楊　迹<hi>青神人少好學有文名嘗謁黄庭堅論學術邪正自是學有指歸學者宗之</hi>
　　杜莘老<hi>青神人甫十三世孫累官殿中侍御史後以直顯謨閣知遂寧府嘗嘆曰臺諫當論</hi>
　　<hi>天下第一事若有所畏姑言其次是欺其心不敬其君者也及任言責極言無隱取衆所指目者悉</hi>
　　<hi>擊去之聲振一時都人稱骨鯁者必曰杜殿院云</hi>
　　王　當<hi>字子思州人元祐中蘇軾以賢良方正薦廷對慷慨不避權貴調龍游尉蔡京知成</hi>
　　<hi>都舉為學官不赴後京入相遂不復仕富於經學尢邃易與春秋著春秋列國名臣傳五十巻</hi>
<pb n="KR2k0052_WYG_009-14b"/>
　　吕　陶<hi>字元鈞彭山人舉進士言新法忤王安石意通判蜀州尋知彭州哲宗即位除殿中</hi>
　　<hi>侍御史上疏論蔡確韓縝章惇負國相繼罷去官至集賢殿學士</hi>
　　文　初<hi>彭山人父永客汴初尚在襁褓年二十至汴訪父踰年始得之暨登第封永為承事</hi>
　　<hi>郎安輿奉迎時人稱之</hi>
　　程之邵<hi>州人任新繁主簿厯知鄭州累官顯謨閣待制攝元帥事屯兵行邊敵人聞風遁去</hi>
　　任伯雨<hi>字徳翁州人孜之子邃於經術登進士知雍邱縣擢右正言首擊章惇章八上貶惇</hi>
　　<hi>處州繼論蔡卞六事居官半載所上一百八疏大臣畏其多言俾權給事曾布惡之出知虢州黨事</hi>
　　<hi>起削籍編管通州徙儋州以星赦量移道州以八寶赦提㸃明道宫卒年七十冇三</hi>
<pb n="KR2k0052_WYG_009-15a"/>
　　王　宿<hi>州人與同郡李由頤程之才楊明家愿楊珣楊千鈞賈勉中史彭年孫㑹嘉度史欽</hi>
　　<hi>家徳基家翰劉剛楊實張儒史勵節史移中家寧史書言張繻史勤李故成彪費易等二十五人俱</hi>
　　<hi>元符時以上書入黨籍</hi>
　　家　愿<hi>州人紹聖初舉進士為樂至令元符初應詔上書凡萬言入黨籍坐禁錮大觀初起</hi>
　　<hi>知雙流高宗時擢知閬州初蘇轍讀愿䇿謂當以直道聞果然</hi>
　　任　諒<hi>州人徙汝陽幼孤力學舉進士累官龍圖閣直學士知京兆府能前知郭藥師必反</hi>
　　<hi>嘗為懷州新學碑徽宗見之嘆曰文士也</hi>
　　任盡言<hi>州人紹興中朝臣推湯鵬舉侍御史鵬舉思退子盡言以啟賀曰以三尺之童連冠</hi>
<pb n="KR2k0052_WYG_009-15b"/>
　　<hi>雨科之士老牛䑛犢溺愛誰先野鳥為鸞欺君孰甚</hi>
　　王　箴<hi>州人蘇軾妻兄九歲通經弱冠時軾見其文甚愛賞箴與成都侯元叔每論古文退</hi>
　　<hi>即書數百言如史漢論賛元叔嘆其有良史才元祐間屢徵不仕子光先亦登進士第以詩文名</hi>
　　師維藩<hi>州人為全州文學精於春秋徽宗時興太學國子司業高閱言建學之始宜崇老成</hi>
　　<hi>以誘掖後進乃以維藩薦詔除國子學録</hi>
　　楊　洵<hi>丹稜人元豐五年進士知廣都縣與家愿上書語切直入黨籍禁錮</hi>
　　李　燾<hi>字仁甫丹稜人紹興間進士厯官祕閣修撰同脩國史以雷震建言上嘉其讜直拜</hi>
　　<hi>禮部侍郎除敷文閣學士致仕卒贈太師諡文簡張南軒嘗稱之曰李仁甫如霜松雪柏所著資政</hi>
<pb n="KR2k0052_WYG_009-16a"/>
　　<hi>通鑑長編一百八巻</hi>
　　李　垕<hi>燾次子官祕書省著作郎直言極諫嘗多奏議朝論重之</hi>
　　李　壁<hi>燾第五子性聰慧為文精博登進士第累官端明殿學士知遂寧府平張福亂卒贈</hi>
　　<hi>資政殿學士著書凡數百巻</hi>
　　李　<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
                    <hi>燾第七子登進士第入為館職有文名奏對忠讜厯官禮部尚書淳祐元年奏請周</hi>
　　<hi>程張朱從祀黜王安石上從之以資政殿學士卒諡文肅</hi>
　　王　賞<hi>州人舉進士累官禮部侍郎兼直學士忤秦檜意出知利州賞為文師蘇軾有玉臺</hi>
　　<hi>集子稱學問該洽初除直秘閣知龍州有美政累官吏部郎中嘗著東都事畧一百二十巻</hi>
<pb n="KR2k0052_WYG_009-16b"/>
　　孫道夫<hi>丹稜人隨計貢辟雍坐收蘇氏文除籍後以張浚薦召對言修徳以回天意定都以</hi>
　　<hi>繫人心等事上諭宰相渡江以來文氣未有如道夫者除祕書正字累官知蜀州遇事明斷人目為</hi>
　　<hi>水晶燈籠累官權禮部侍郎性剛直為秦檜沈該所忌云</hi>
　　史守道<hi>字孟博州人通春秋登進士第官迪功郎致仕歸里所著博齋集春秋通㑹等書行</hi>
　　<hi>世</hi>
　　楊　椿<hi>州人舉省試第一以不附秦檜被斥紹興末始起兵部尚書兼翰林學士除㕘知政</hi>
　　<hi>事卒諡文安</hi>
　　程　掌<hi>字叔運州人豪俊明辨紹興三年廷試第一歴洋州觀察推官徒步謁真徳秀於浦</hi>
<pb n="KR2k0052_WYG_009-17a"/>
　　<hi>城議論時事皆中機務所著雲歸鼓吹自由編等書行於世</hi>
　　宇文介<hi>州人登進士第歴官給事中與李燾同朝遇事敢言孝宗嘗召對謂有古直臣之風</hi>
　　史　通<hi>丹稜人少與兄恂以文學知名厯官石磐令有古循吏風著易經乾坤别解詩書義</hi>
　　<hi>論孟義子義又世務機要十巻芻蕘䇿十巻</hi>
　　楊大全<hi>青神人乾道中進士調溫江尉召監登聞鼓院時光宗久不詣重華宫大全為萬言</hi>
　　<hi>書以諫人稱忠直寧宗時累官司農寺丞㑹御史虚位有薦大全者囑一往見大全笑謝之明日遂</hi>
　　<hi>乞外知金州</hi>
　　劉　焞<hi>州人賛讀恭王邸權尚書禮部侍郎光宗以太子尹臨安焞為判官兼少尹佐政諸</hi>
<pb n="KR2k0052_WYG_009-17b"/>
　　<hi>貴不便出為湖北轉運判官知静江府平李接亂</hi>
　　家大酋<hi>州人愿曾孫舉進士初授昭化主簿吳曦判大酉不受其招淳祐中侍講經筵累官</hi>
　　<hi>工部侍郎與宰相史嵩之論不合罷去大酉為人方直雖遭遇數奇所守不變卒諡文節</hi>
　　唐　瞻<hi>丹稜人唐庚之兄一名白虎字望之治春秋皆有家法</hi>
　　唐　庚<hi>字子西丹稜人善屬文舉進士遷承議郎卒庚為文精宻作察言諸篇遂為士林所</hi>
　　<hi>賞</hi>
　　楊　明<hi>丹稜人累官朝請郎知合州以清節著</hi>
　　樊漢炳<hi>青神人厯官尚書才望著聞</hi>
<pb n="KR2k0052_WYG_009-18a"/>
　　唐文若<hi>丹稜人庚子少英邁不羣為文豪儁登進士第</hi>
　　楊　煒<hi>青神人為文通敏官修職郎</hi>
　　楊汝明<hi>青神人舉進士為成都觀察推官吳曦叛汝明不受其招曦平宣諭使吳獵以聞遂</hi>
　　<hi>召入累遷工部尚書</hi>
　　楊　棟<hi>青神人汝明從子紹定間進士為宗政少卿廷對以正心修身之說進且云臣所學</hi>
　　<hi>三十年止此一說至為易簡累官禮部尚書叅知政事以資政殿學士卒贈少保所著有崇道集平</hi>
　　<hi>舟文集</hi>
　　楊文仲<hi>棟從子幼孤母胡氏守節自誓敎養諸子文仲邃於春秋寶祐初登進士累官太常</hi>
<pb n="KR2k0052_WYG_009-18b"/>
　　<hi>丞兼崇政殿說書以積誠感帝意官至工部侍郎兼國子祭酒後知泉州卒有見山集行於世</hi>
　　楊泰之<hi>青神人字叔正少刻志力學慶元初應試調瀘州尉厯知果州皆有異政寶慶間召</hi>
　　<hi>對謂今以直言求人而以直言罪之使天下士以言為戒恐士氣益消沮矣理宗奇其對遷大理寺</hi>
　　<hi>少卿出知重慶府主鴻禧觀卒</hi>
　明左　經<hi>州人洪武初任興山教諭博通經史人稱左五經蜀士有聲者多出其門所著有武</hi>
　　<hi>昌集行於世</hi>
　　譙　明<hi>州人任御史巡按廣東鋤治豪猾亷介剛直改按雲南雪寃婦按撫苗夷邊宇寧戢</hi>
　　余　祥<hi>青神人任戸部郎中厯官亷介篤於故舊奔父喪負一篋過眉人飲以酒即於篋傍</hi>
<pb n="KR2k0052_WYG_009-19a"/>
　　<hi>
                        <graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>地者三主人訝之曰此吾友骸骨也吾負歸欲葬其鄉耳其好義如此後以子子俊貴贈都御史</hi>
　　余子俊<hi>祥子登景泰辛未進士成化間為戸部郎有幹濟才遷西安知府城中井惡飲者多</hi>
　　<hi>病乃為渠引滻水入城中人呼為余公井又開洪口灌溉民享其利厯官都御史巡撫陜西於榆林</hi>
　　<hi>鎮修牆千餘里屯守有方以功晉兵部尚書總督三邊尋致仕復起為尚書加太子少保鎮大同名</hi>
　　<hi>譽益彰以疾卒諡肅敏姪寰登進士官至戸部主事子真錦衣衛同知以忤逆瑾改南京孫承恩襲</hi>
　　<hi>父職改四川都司充永寧㕘將承勛登進士官至翰林修撰承業登進士官至雲南僉事</hi>
　　楊　榮<hi>青神人為政興利除害復逋逃者七百餘戸時有虎夜入城傷人榮禱於城隍祠虎</hi>
　　<hi>死廟前厯官叅政</hi>
<pb n="KR2k0052_WYG_009-19b"/>
　　余　寰<hi>青神人子俊姪𢎞治間進士授戸部主事有能名識大體語及邊務輒能道其山川</hi>
　　<hi>險阻慨然有用世之志後以督餉功遷員外郎進階奉訓大夫</hi>
　　王一麟<hi>青神人𢎞治中進士授歙縣令補戸部主事從總制叢蘭分理邊務轉餉有功陞員</hi>
　　<hi>外郎致仕家居後進視為楷範</hi>
　　張愈嚴<hi>州人由刑部郎出守南康當兵變之後勞心撫恤卒於官士民號泣祠祀名宦</hi>
　　張景賢<hi>愈嚴之孫備兵洞庭解散羣盜又禦倭於狼山大㨗世宗賜金帛擢至右僉都御史</hi>
　　<hi>以不合時相閑住詩文書法俱臻絶妙</hi>
　直隷卭州<lb/>
<pb n="KR2k0052_WYG_009-20a"/>
　漢林　閭<hi>字公孺州人揚雄嘗師事之</hi>
　　陳　立<hi>州人成帝時守牂牁討平寇亂又徙巴郡再守天水治績為天下最天子賜以金帛</hi>
　　<hi>後為左䕶軍</hi>
　晉常　勗<hi>字修業大邑人察孝亷除郫令為政簡而不煩鄧艾入蜀破諸葛瞻於綿竹威振西</hi>
　　<hi>土諸縣望風降下朂獨率吏民固城拒守後主檄令降詣艾刺史袁宏嘉勗志節辟為主簿</hi>
　　常　忌<hi>字茂通勗從弟喪親哀戚以孝聞察孝亷為郎使吳稱職晉武帝踐阼拜騎都尉除</hi>
　　<hi>河内令州號為難治忌挫折豪勢風教大行入為州倅方議為郡守㑹卒</hi>
　唐梁　震<hi>州人登進士遊中原道出荆南為高季興所留甚重之震恥為所汚只稱唐進士終</hi>
<pb n="KR2k0052_WYG_009-20b"/>
　　<hi>身</hi>
　宋計用章<hi>字虞卿州人天禧中章年十八登進士通判延安時范雍為帥章勸其修城練兵以</hi>
　　<hi>備不測雍不聽及元昊圍城召問䇿用章以一死報國對會大雪圍解厯官至都官員外郎</hi>
　　計有功<hi>用章之孫其父良輔慶厯三年進士有功夙好學有至行所著有唐詩紀事行於世</hi>
　　費孝先<hi>大邑人至和初嘗遊青城董正圖學舍壞其竹牀欲償其值正圖曰成敗有數何償</hi>
　　<hi>焉孝先視其側書曰某月日為費孝先壞遂大驚歎因師事正圖授以易學孝先遂以術名聞天下</hi>
　　李　絢<hi>字公素州人舉進士累官起居舍人龍圖閣直學士仁宗春秋高未有繼嗣因侍祀</hi>
　　<hi>高禖還奏賦其指言遠嬖寵近賢良則子孫蕃衍仁宗嘉納之</hi>
<pb n="KR2k0052_WYG_009-21a"/>
　　趙　卨<hi>州人舉進士為汾州司法㕘軍郭逵宣撫陜西辟掌文書多所建明夏人入寇俘馘</hi>
　　<hi>有功累官龍圖學士帥延安元祐中進端明殿學士</hi>
　　陳　賓<hi>州人熈寧中上書論蔡京之奸號白衣御史</hi>
　　常安民<hi>州人年十四入太學有賢名熙寧中進士累遷御史論章惇蔡京之奸峻直不回京</hi>
　　<hi>用事詆為黨籍流落終身後贈諫議大夫</hi>
　　吳　時<hi>州人進士知鄭縣徽宗時為司業出提舉河東常平童貫經畧北方時因進對言必</hi>
　　<hi>速亂王黼怒斥之尋為徽猷閣侍制敏於為文未嘗屬藁人目之曰立地書厨</hi>
　　常　同<hi>州人安民子政和中進士除太常博士紹興初知柳州首論朋黨之禍除殿中侍御</hi>
<pb n="KR2k0052_WYG_009-21b"/>
　　<hi>史又言和議先振國威則和戰常在我若一意議和則和戰常在彼人服其言後以顯謨閣學士知</hi>
　　<hi>湖州卒葬嘉興子孫家焉</hi>
　　李　僑<hi>州人紹興中進士時光宗不豫久未朝重華宫僑初釋謁即慨然上疏曰禄不逮養</hi>
　　<hi>乞將所得官資回贈二親冀以感動上意朝論偉之</hi>
　　魏了翁<hi>字華父蒲江人本高姓出繼魏氏慶元中進士厯官僉書樞宻院事忤史彌逺謫官</hi>
　　<hi>卒諡文靖贈秦國公了翁潛心闗閩之學築室鶴山授徒講學學者稱鶴山先生弟文翁為眉山尉</hi>
　　<hi>俱祀鄉賢</hi>
　　魏文翁<hi>登進士任眉山尉後知敘州嘗讀書思貽父母令名自號果齋</hi>
<pb n="KR2k0052_WYG_009-22a"/>
　　張行成<hi>字文饒州人自號觀物先生魏了翁稱其得易數之詳大畧因象以推數因數以推</hi>
　　<hi>理得朱子本義之旨</hi>
　　高定子<hi>字瞻叔兄稼以忠烈著定子博通六經累官端明殿學士僉書樞宻院事兼㕘知政</hi>
　　<hi>事嘗以事忤史嵩之謫官卒贈少保其所歴之州縣以敎化為先所著有存齋文集比門類稿</hi>
　　高斯得<hi>稼之子少從李坤臣學坤臣失明斯得嘗扶侍之紹定中成進士授利州路推官歴</hi>
　　<hi>史館檢閱稼死事於沔斯得奉遺骸歸葬累官㕘知政事</hi>
　明張思誠<hi>大邑人洪武中進士任山東按察司副使聲績赫然</hi>
　　張如巒<hi>州人由舉人厯官知府居官清潔後以戅直不狥時好致仕歸里始終一操鄉評推</hi>
<pb n="KR2k0052_WYG_009-22b"/>
　　<hi>重之</hi>
　　梁　謙<hi>州人永樂中進士累官浙江提學士林向服有公明神速之語致政歸田廉静自守</hi>
　　<hi>鄉里推焉</hi>
　　孫之益<hi>字六吉州人萬厯丁未進士厯任太僕寺卿天啟時同鄒元標等劾奏魏忠賢欺君</hi>
　　<hi>擅權觸忤璫貴解職家居崇禎元年忠賢伏誅起復仕至浙江巡撫</hi>
　　王廷簡<hi>州人登進士初知江陵即抗權相被黜未幾復起用厯陞廣西副使所在有惠政退</hi>
　　<hi>歸家居三十餘載晉階二品屢薦不出所著有警愚筆紀今賢懿行録鄉閭則之入祀鄉賢</hi>
　　劉應辰<hi>州人孝子文恂之子兄弟九人皆篤友干誼應辰尤多隱徳教子綱紀俱成名</hi>
<pb n="KR2k0052_WYG_009-23a"/>
　　劉　綱<hi>應辰子登進士才學敏裕館選未幾即疏諫弭災極論元輔朝論憚而服之尋左遷</hi>
　　<hi>外職卒於家有館閣草並弟紀所作合為二劉文集</hi>
　　劉　紀<hi>應辰次子幼清而慧弱冠領解著有劉子宥生等編西南之士多負笈錯趾其門任</hi>
　　<hi>漢陽令年餘有異政思母老不能迎養和歸去來辭韻一篇拂袖而返囊槖蕭然隱居葫灣山中未</hi>
　　<hi>幾卒</hi>
　直隷潼川州<hi>雍正十二年陞為府</hi>
　漢文　泰<hi>州人守益州不從莽述光武嘉之</hi>
　　鄭　紀<hi>字長伯射洪人仕至永昌太守以亷潔稱圖形東觀</hi>
<pb n="KR2k0052_WYG_009-23b"/>
　　譚　顯<hi>字子誦射洪人師事司徒魯恭以孝舉厯豫州刺史收捕盜賊千餘憫其困苦陷罪</hi>
　　<hi>釋之乃自劾詔置勿理仕至長樂衛尉</hi>
　　王　渙<hi>字稚子射洪人舉茂才初為河内溫令縣多奸猾渙以方畧擒誅之由是道不拾遺</hi>
　　<hi>夜不閉戸民歌之曰王稚子世未有平徭役百姓喜遷兗州刺史部中肅清拜侍御史又為洛陽令</hi>
　　<hi>公平亷正發奸摘伏京師稱以為神病卒百姓痛哭為立祠祀之永初二年詔曰故洛陽令王渙秉</hi>
　　<hi>清修之節蹈羔羊之義拜其子石為郎</hi>
　　馮　灝<hi>字叔宰射洪人累官至越巂太守所在著有政聲避梁兾隱居作易章句及刺奢說</hi>
　　<hi>恬然終老</hi>
<pb n="KR2k0052_WYG_009-24a"/>
　　王　堂<hi>字伯敬射洪人初為邑郡太守舉孝子嚴永隱士黄錯張滿徙左扶風政教嚴明轉</hi>
　　<hi>汝南太守舉陳蕃為功曹應嗣為司隸校尉時號知人</hi>
　蜀漢王商<hi>字文表堂之孫博學多聞仕至蜀郡太守有懿徳高名</hi>
　　李　朝<hi>字偉南射洪人益州别駕從事與弟邈俱以文稱號二龍常面諍昭烈時稱骨鯁</hi>
　　杜　微<hi>字國輔州人任安弟子先主定蜀稱疾不出建興二年孔明簡舊徳以為主簿輿而</hi>
　　<hi>致之固辭孔明曰君但當以徳輔時不責以軍事何為求去乃拜諫議大夫從其志焉</hi>
　　李　譔<hi>字欽仲射洪人從梓潼尹黙講學五經諸子無不該博後主以為太子庶子嘗著古</hi>
　　<hi>文易書毛詩三禮左傳指歸</hi>
<pb n="KR2k0052_WYG_009-24b"/>
　晉李　毅<hi>字允剛射洪人朝之子少敏達年二十餘詣郡太學受業太守王濬臨講問祭酒姬</hi>
　　<hi>豔曰學中有可成進幾百人豔對曰可有百人怒曰童冠八百而成者百人教亦奚為毅對曰如豔</hi>
　　<hi>之言明府之教盛於孔門不為少也濬竒之引為主簿後從濬伐吳與何攀並為㕘軍吳平封闗内</hi>
　　<hi>侯厯寧州刺史加龍驤將軍封成都侯諡曰威</hi>
　　李　苾<hi>字叔馨毅從弟也自少砥礪名行仕犍為太守以清儉履道稱</hi>
　　王　化<hi>字伯逺王商之孫父彭為巴郡太守化兄弟四人少有令望蜀漢時化除閬中令為</hi>
　　<hi>政清静察孝亷入晉復察孝亷為樂涫令縣近邊塞值夷人反化率吏民積穀堅守夷斷道重圍伺</hi>
　　<hi>敵怠惰出軍擊之民得野掠適大軍驟至夷乃退化以功封為闗内侯年七十有二卒</hi>
<pb n="KR2k0052_WYG_009-25a"/>
　　王　振<hi>字仲遠化仲弟亦有徳任廣都令巴東太守</hi>
　　王　岱<hi>字季遠化叔弟勤恪居官厯廣陽作唐令</hi>
　　王　崇<hi>字幼遠化季弟學業淵博雅性洪粹舉秀才尚書郎陳壽同入京洛為二州標雋仕</hi>
　　<hi>至蜀郡太守所著有蜀書</hi>
　　王長文<hi>字徳叡射洪人天姿聰警高暢敏識治五經博綜羣籍州三辟書佐不就武帝時刺</hi>
　　<hi>史胡羆辟從事祭酒長文佯發狂疾步擔走出門羆累請還遂歸家養母講學著書以母欲禄養咸</hi>
　　<hi>寧中領蜀郡太守後因喪去官民思其政復起應梁王彤辟從誅賈氏有功封闗内侯卒年六十四</hi>
　　龔　穎<hi>遂寧人益州刺史毛璩辟為從事璩為譙縱所殺佐吏並逃穎獨奔赴殯送以禮後</hi>
<pb n="KR2k0052_WYG_009-25b"/>
　　<hi>縱僭位禮徵不起脅以兵刃執志彌堅竟不屈節</hi>
　唐符偉明趙元淑<hi>俱蓬溪人楊炯長江賦及孔子廟堂碑稱偉明元淑為鄉望所重以</hi>
　　<hi>詩禮化俗云</hi>
　　陳子昻<hi>字伯玉射洪人父元敬歲饑出粟萬石賑鄉里子昻年十八尚未知書輕財好施一</hi>
　　<hi>日入鄉校感悔力學舉進士武后時拜麟臺正字請興明堂建太學語多切直拜右拾遺時吐蕃入</hi>
　　<hi>寇為邊患最甚后方謀開蜀山因桂州道剪生羌以襲吐蕃子昻上書諌止之武攸宜以其儒者謝</hi>
　　<hi>不納居數日復進計攸宜怒徙署軍曹聖厯初以父老表解官歸養父喪廬冢次縣令段簡貪暴聞</hi>
　　<hi>其富欲害之家人納二十萬緡簡薄其賂捕繫獄中子昻初見捕自筮卦不吉果死於獄年四十三</hi>
<pb n="KR2k0052_WYG_009-26a"/>
　　<hi>人愛惜之唐興文章承徐庾餘風子昻始變雅正初為感遇詩三十八章王適曰是必為海内文宗</hi>
　　<hi>乃請交焉</hi>
　　陳　光<hi>字孔明子昻長子登進士官至朝議大夫詩入正聲集宋譜云是子嫓美前後難兄</hi>
　　<hi>難弟並秀光宗學有淵源政多劻贊</hi>
　　陳易輔<hi>光長子明經進士仕至監察御史與弟簡輔齊名決獄發奸宦業顯著</hi>
　　張九宗<hi>遂寧人以儒業起家仕至御史遂寧文學自九宗倡焉</hi>
　　王　慧<hi>州人博學能文仕至左補闕後遷通州司馬</hi>
　　李　湛<hi>射洪人義府子真西山嘗曰義府奸邪人也其子湛以忠義聞若湛者洵可謂葢父</hi>
<pb n="KR2k0052_WYG_009-26b"/>
　　<hi>之愆矣</hi>
　　李　浦<hi>射洪人著有補履書十餘巻世號補履先生時宰相張延賞表拜右拾遺正色抗辭</hi>
　<hi>朝堂敬憚</hi>
　　嚴昌文<hi>鹽亭人厯官至御史以言事不合黜為合江令卒於官葬合江號為端正公墓云</hi>
　　嚴　震<hi>鹽亭人與兄恍登進士詞氣豪贍累遷山南東道節度使進同中書門下平章事建</hi>
　　<hi>中間韋正狀其治行為山南第一徳宗幸鳯天進封太保卒諡忠穆</hi>
　　嚴　礪<hi>震之從祖弟貞元十五年以興州刺史兼御史大夫出為山南西道節度使寛明儉</hi>
　　<hi>惠嘗疏嘉陵江通澧水以漑民田州民徳之元和元年以檢校尚書左僕射改東川節度使平劉闢</hi>
<pb n="KR2k0052_WYG_009-27a"/>
　　<hi>拔劒門守險功居第一</hi>
　宋趙延義<hi>中江人兼通三經以術數擢判司天監與藝祖論五代漢祚短促由慘刻非天數時</hi>
　　<hi>議誅蘇逢吉劉銖族聞延義語遂貸之</hi>
　　蘇易簡<hi>字太簡中江人太平興國五年狀元以文章知名徐鉉稱其孝誠可以表人子篤學</hi>
　　<hi>可以牖後進好尚可以激偷薄言行可以型有位累官翰林學士承㫖眷遇夐絶御書玉堂之署賜</hi>
　　<hi>之累官㕘知政事出知鄧州移陳州卒贈禮部尚書</hi>
　　汝　顔<hi>州人舉進士調鳯州幕職年未老請致仕仁宗嘉其高尚特授太子舍人</hi>
　　馮　宋<hi>州人太學生與陳同伏闕上書遂被黜落</hi>
<pb n="KR2k0052_WYG_009-27b"/>
　　謝　金<hi>字子真州人太平興國五年進士少居五龍山以詩自娛其詩平澹有韋柳遺風</hi>
　　楊　鄂<hi>州人有文名寇萊公比之相如王褒之儔仕至兖州判官</hi>
　　牟　袞<hi>字君華中江人端拱元年進士少負奇志嘗受學於普州多岳以文章著名累官翰</hi>
　　<hi>林學士天禧間致仕著書自娛有詩文行於世</hi>
　　于　至<hi>蓬溪人七歲能屬文十七歲遊京師端拱五年及第上書十餘萬言時文章襲五代</hi>
　　<hi>遺風至自出機軸嘗作蓬萊宫賦寇萊公準甚重之</hi>
　　馮光戩<hi>安岳人時李順已平諸將縱殺降附解體光戩白大將楊瓊止之自是降者以千數</hi>
　　景　泰<hi>州人字周卿天禧三年進士受坊州軍士推官通判慶州上言元昊必反又上邊臣</hi>
<pb n="KR2k0052_WYG_009-28a"/>
　　<hi>要略二十巻平戎䇿十五篇徙知寧原二州以奇兵敗元昊於彭楊取鎮陽賊不敢犯後陟泰鳯路</hi>
　　<hi>總管</hi>
　　張　述<hi>字紹明州人景祐元年進士為大理寺丞仁宗未有嗣述上言繼嗣為國之本宜擢</hi>
　　<hi>宗親之賢者異其禮秩試以職務俾内外知聖心有所屬前後凡七上語最激切仁宗不以為罪厯</hi>
　　<hi>知數州皆有政績累遷尚書職方員外郎</hi>
　　姚　渙<hi>州人景祐中進士初監益州交子務發奸隱萬緡主吏法當死渙曰殺人干澤非吾</hi>
　　<hi>志也義不蔽奸而已願不受賞於是全活者衆知陜州宜都以盜獄上渙疑之移核他有司無何果</hi>
　　<hi>獲真盜徙知涪州民夷信服終光禄卿</hi>
<pb n="KR2k0052_WYG_009-28b"/>
　　文　同<hi>字與可鹽亭人皇祐元年以博學宏詞登進士官至湖州太守興利除害不避權勢</hi>
　　<hi>同善詩文篆隷行草飛白又善畵竹文彥伯奇之曰襟懷灑落如晴雲秋月塵埃不到與蘇軾交最</hi>
　　<hi>善軾嘗為同作篔簹谷記畵竹記詩篇倡和尤多同著有丹淵集</hi>
　　傅　耆<hi>字伯成州人少勵志學古年十四舉於鄉時周濓溪判合州因陸小溪知耆以書通</hi>
　　<hi>訊耆往合州從之講明理學登皇祐六年進士厯知漢州至今遂寧稱耆為理學名儒</hi>
　　蘇舜欽<hi>字子美中江人易簡孫少有大志好古文辭與歐陽修友善修服膺其文章行誼以</hi>
　　<hi>為一時寡二杜衍愛其才以女妻之舜欽弱冠范仲淹薦於朝召試集賢校理極言時政得失忌者</hi>
　　<hi>中之坐黜廢寓吳中築滄浪亭詩歌豪放卒年四十二修為作墓誌祭文惋惜之情一篇中三致意</hi>
<pb n="KR2k0052_WYG_009-29a"/>
　　<hi>焉</hi>
　　蘇舜元<hi>字才翁中江人任氣節善詩歌工草書厯仕至三司度支判官所著有才翁集行世</hi>
　　蒲　規<hi>字正臣安岳人有文名為洪雅令始以嚴治終以仁濟洪人徳之</hi>
　　杜　田<hi>安岳人以文章孝行舉厯江寧府教授終大邑縣丞所至有聲著杜詩補遺正謬行</hi>
　　<hi>於世</hi>
　　馮如晦<hi>安岳人進士性明察遇事果斷范純仁帥環慶時有訟純仁不法詔置獄寧州命如</hi>
　　<hi>晦往訊力辨其誣富弼韓縝有詩述其事</hi>
　　楊天惠<hi>州人熙寧二年舉進士知雙流縣多著政績文詞有西漢之風蘇軾稱許之</hi>
<pb n="KR2k0052_WYG_009-29b"/>
　　馮　山<hi>字允南安岳人熙寧末為祕書丞通判梓州鄧洵武薦為臺官山以不諳新法辭不</hi>
　　<hi>就退居二十年范祖禹薦於朝官至禮部郎中所著春秋通解十巻允南集十巻</hi>
　　王　維<hi>射洪人元豐元年進士仕至榮州太守清節著聞</hi>
　　馮　澥<hi>字長源山之子元豐中進士靖康初召為左諌議大夫遷尚書左丞紹興間以資政</hi>
　　<hi>殿學士致仕卒郡人張庭堅以言事斥象州死妻子流離澥力賑其家</hi>
　　趙　開<hi>字應祥安岳人元符二年進士為成都路轉運判官建炎初提舉陜西茶馬𣙜酒法</hi>
　　<hi>時張浚治兵秦川犒賞所費取辦於開而資常有餘</hi>
　　馮　檝<hi>字濟川蓬溪人自號不動居士政和八年進士為正字紹興中知涪州奏免瀘敘長</hi>
<pb n="KR2k0052_WYG_009-30a"/>
　　<hi>寧招兵之擾仕至敷文閣直學士左中奉大夫</hi>
　　馮康國<hi>初名轓字元邇遂寧人建炎三年進士高宗次杭州轓為節制㕘議苗劉之變張浚</hi>
　　<hi>遣轓諭以禍福二凶稍戢孟后垂簾補兵部員外郎更名康國厯官顯謨閣知䕫州紹興十一年卒</hi>
　　劉鳯儀<hi>字韶美遂寧人紹興二年進士累遷禮部郎孝宗受禪欲上光堯冊寶鳯儀言乞候</hi>
　　<hi>欽宗終制尋遷兵部侍郎兼侍講御史張持國言其書癖曠廢職事斥歸後起知均漢梁三州</hi>
　　李　蔓<hi>字修儒遂寧人隆興中進士初知瀘州建招撫䇿所至興利除害仕至利州提㸃刑</hi>
　　<hi>獄</hi>
　　楊　甲<hi>遂寧人乾道二年對䇿言恢復之志不堅者二事上覽對不悅置第五賜文林郎清</hi>
<pb n="KR2k0052_WYG_009-30b"/>
　<lb/>
　　楊　輔<hi>甲之弟進士及第累官龍圖閣學士兼江淮制置使厯兵部尚書愛君愛國知無不</hi>
　　<hi>言言無不切兄弟五人自為師友以孝聞諡莊惠有文集十巻</hi>
　　杜　孟<hi>樂至人讀書太學因童貫蔡京用事幡然而歸嘗訓子孫曰忠孝吾家之寶經史吾</hi>
　　<hi>家之田號為寶田杜氏</hi>
　　姚希得<hi>州人嘉定元年進士授小溪簿調磐石令更調嘉州司理㕘軍厯知慶元府發廩賑</hi>
　　<hi>饑奏蠲逋負百萬石民賴以甦召為國子丞累官兵部尚書疏言用人才修政事治甲兵惜財用四</hi>
　　<hi>事拜端明殿學士乞解機務以資政殿大學士潼川郡公致仕卒贈少保寧宗嘗言希得才望堪為</hi>
<pb n="KR2k0052_WYG_009-31a"/>
　　<hi>閫帥所著有續言行録並奏藁等集</hi>
　　吳　泳<hi>中江人嘉定中進士厯著作郎屢抗疏直言遷寶章閣直學士嘗上言養心以清明</hi>
　　<hi>約已以恭儉進徳以剛毅帝深嘉納厯知溫泉州有鶴林集</hi>
　　吳昌裔<hi>字季永中江人泳弟好程朱書研繹不倦舉進士厯監察御史遇事敢言慮蜀阽危</hi>
　　<hi>條定規模審功賞訪軍實儲帥才四事以進徙為大理少卿以寶章閣待制致仕卒諡忠肅有儲鑑</hi>
　　<hi>奏議四書講義行世</hi>
　　袁　廓<hi>州人由國學生仕至三司戸部侍郎厯守四郡清聲直氣為世所重</hi>
　元趙成慶<hi>州人累官御史中丞卓有風裁激濁楊清官吏畏服</hi>
<pb n="KR2k0052_WYG_009-31b"/>
　　張谷寶<hi>州人厯官御史遷平陽路總管徳洽於民政聲清肅</hi>
　　崔洪範<hi>中江人同知涿州累遷西臺御史剛直嚴明名播朝野</hi>
　　許維禎<hi>遂寧人為淮安判官屬縣鹽城有二虎為患維禎黙禱神祠一虎去一虎死祠前境</hi>
　　<hi>内旱蝗禱而得雨蝗亦息歲無雪民多疾禱之雪深三尺朝廷聞其事褒奬之</hi>
　　謝　端<hi>遂寧人累官翰林直學士朝廷制䇿多出其手時稱有史才著正統論傳於世</hi>
　　文禮愷<hi>遂寧人登延祐進士文章雅重於時人羡為朝陽鳴鳯</hi>
　明陳　漢<hi>鹽亭人元末徐壽輝據蘄黄漢為萬戶率所部攻之洪武初歸附嘉其知幾拜大將</hi>
　　<hi>軍都督府斷事後乞休太祖賜以歌有罕希老人七十餘虎頭猿臂蒼髯鬚之句</hi>
<pb n="KR2k0052_WYG_009-32a"/>
　　王文貴<hi>中江人洪武間進士自縣令厯大理少卿居官清慎時論推重之</hi>
　　陸必壽<hi>中江人洪武間貢生拜御史巡按江西及河南皆有聲望</hi>
　　甘　應<hi>樂至人洪武間監生擢廣東鹽課提舉政績著開累官布政使司致仕歸家崇祀鄉</hi>
　　<hi>賢</hi>
　　席　復<hi>遂寧人嘗從吳澄潜心經史洪武十三年劉基宋濓薦應賢良方正授潼川學訓與</hi>
　　<hi>諸生講濓洛心性之學以年老致仕歸號横岡先生</hi>
　　黄　勅<hi>中江人少穎異以竒童稱舉明經為學博著述甚富年八十卒</hi>
　　王　璲<hi>遂寧人永樂間編修才思敏㨗與解縉等而華藻過之後居吳為寓公卒</hi>
<pb n="KR2k0052_WYG_009-32b"/>
　　徐　英<hi>中江人景泰間進士任給事中立朝方正抗直不撓官至都御史</hi>
　　楊　冕<hi>安岳人天順元年進士授階州知州庚寅西番據石城叛都御史項忠薦冕以僉事</hi>
　　<hi>整飭平涼固原蘭靖兵備俘𫉬甚衆後沙克嘉斯賚寇邊募兵捍禦有功擢副使</hi>
　　王　璿<hi>安岳人天順間進士知臨淮潔己愛民政聲大著擢監察御史以抗論黜知宜都又</hi>
　　<hi>厯宣城江陵咸有嘉績擢倅楚雄歴尋甸知府卒</hi>
　　堯　卿<hi>字廷輔安岳人甘貧務學登順天己丑進士知昭化縣有異政擢太僕丞知銅仁府</hi>
　　<hi>威著苗疆黎民安堵</hi>
　　李　常<hi>字恆吉安岳諸生累困棘闈晚由貢分教莊浪衛學訓課不倦始終以清苦自持士</hi>
<pb n="KR2k0052_WYG_009-33a"/>
　　<hi>人化之致仕居家鄉人觀其動止以為步趨其見信於人若此</hi>
　　吳　憲<hi>字廷章安岳人弱冠領鄉薦屢上春官不第授鄠縣教諭文學教化鳴於闗中秦隴</hi>
　　<hi>聞風來學者約數百人尋轉國子助教成化初特陞翰林院檢討與修國史以疾致仕</hi>
　　于　瀛<hi>字登賢安岳人登京闈賢書父孟暉卒京邸扶櫬還葬徒跣萬里後判澂江府民有</hi>
　　<hi>寃獄力辨其誣再判金華府尋卒於任</hi>
　　章憲極<hi>字錫疇安岳人貢生以鄉舉任彭山令有治聲</hi>
　　李　萼<hi>字完之安岳人成化間由舉人任陜西慶陽府通判尋陞同知以余司馬子俊薦授</hi>
　　<hi>山西僉事儲備賑荒有惠政厯陞福建按察使平反寃情僚吏服其明決卒於官崇祀名宦</hi>
<pb n="KR2k0052_WYG_009-33b"/>
　　王縉紳<hi>安岳人進士厯官監察御史按浙江先後章奏皆見推行擢湖廣僉事懇乞致仕歸</hi>
　　<hi>不入城市與楊冕等講學於真南書院士無遠近負笈從遊稱真南先生</hi>
　　席　書<hi>遂寧人𢎞治間進士初知郯城興水利墾荒田厯戸工二部主事作漕河志時雲南</hi>
　　<hi>晝晦詔考察雲貴諸官吏公疏言致災之由在朝廷不必苛責臣下擢河南僉事請截漕米賑饑累</hi>
　　<hi>遷福建布政使宸濠之變發帑金募兵討之陞湖廣巡撫擒豪民除貪吏進南京兵部侍郎江淮大</hi>
　　<hi>饑條上賑濟䇿全活者數十萬又議大禮稱㫖被召累陞禮部尚書武英殿大學士卒諡文襄</hi>
　　席　春<hi>書弟正徳丁丑進士選翰林庶吉士授河南道監察御史差雲貴清戎大著風裁嘉</hi>
　　<hi>靖初條上中外利弊上嘉納改翰林檢討進侍講學士充經筵講官多諷論規救上寵遇甚渥進學</hi>
<pb n="KR2k0052_WYG_009-34a"/>
　　<hi>士掌院事厯吏部侍郎著有席太史文集</hi>
　　席　彖<hi>書弟厯任給事中以諌謫夷陵州城舊無井彖鑿之民以為便卒於官萬厯改元贈</hi>
　　<hi>光禄少卿</hi>
　　張　翀<hi>州人正徳辛未進士改翰林庶吉士厯都給事中嘉靖初疏請取回各省鎮守太監</hi>
　　<hi>言甚切直復請罷額外貢獻以舒民困議大禮上怒詰責<graphic n="KR4332" url="https://raw.githubusercontent.com/kanripo/KR-Gaiji/master/images/KR4332.png" mimeType="image/png"/>執議益堅乃同修撰楊慎遮百官於金</hi>
　　<hi>水橋曰萬代瞻仰在此一舉有不同心者共擊之伏哭文華門聲聞大内上震怒逮繫錦衣獄杖八</hi>
　　<hi>十謫戍瞿塘處困十年始終一節卒於戍所隆慶改元贈太常寺少卿著文集二十巻行於世</hi>
　　楊　儀<hi>射洪人正徳丁丑進士授刑部主事以議禮逮繫錦衣獄杖於闕廷後厯兵部郎中</hi>
<pb n="KR2k0052_WYG_009-34b"/>
　　<hi>晉貴州㕘議兵備畢節土酋叛督兵征𠞰俘斬甚衆邊境以安</hi>
　　譚　誾<hi>蓬溪人正徳間進士厯陜西副使備兵固原始議修築邊牆永為保障邊有鐵鑄泉</hi>
　　<hi>番人數飲馬於此誾分兵守之不敢近境</hi>
　　余本實<hi>遂寧人正徳間為御史巡按雲南有聲後轉河南副使忤逆瑾罷歸</hi>
　　王　瑄<hi>遂寧人正徳時任都給事中以建言罷歸遂閉門絶請謁人多賢之</hi>
　　楊　名<hi>遂寧人正徳中官翰林編修上疏忤權貴免官家居敦行著書時論推重隆慶改元</hi>
　　<hi>贈光禄少卿</hi>
　　余方山<hi>遂寧人舉孝亷與王陽明遊得𫝊良知之學所著有五經四書實解崇祀鄉賢</hi>
<pb n="KR2k0052_WYG_009-35a"/>
　　張　庠<hi>蓬溪人正徳間進士厯官貴州兵備副使都勻黠猓連年負固庠整兵直𢷬其巢執</hi>
　　<hi>渠魁釋脇從猓人畏服稱小諸葛</hi>
　　黄　珂<hi>遂寧人由縣令厯尚書有介直譽宸濠奏求䕶衞珂堅執不署時人以為難卒諡簡</hi>
　　<hi>肅</hi>
　　黎希哲<hi>樂至人正徳間厯訓西平安寧二學陞教諭有文行卒日門人哀之今里中稱醇謹</hi>
　　<hi>者必曰黎氏云</hi>
　　王　完<hi>州人正徳辛未進士授廣信府推官遷貴州道監察御史巡按應天上疏請立朱子</hi>
　　<hi>後於徽州復置五經博士一人宣城例貢雪梨完疏其物微而應貢甚艱言甚剴切特俞報罷永著</hi>
<pb n="KR2k0052_WYG_009-35b"/>
　　<hi>為令厯官十年乞歸享年八十卒</hi>
　　歐　珠<hi>州人正徳六年進士授行人簡任雲南道監察御史以謇直著聲巡按兩浙時杭州</hi>
　　<hi>織造太監張志聰十年不完工珠下左布政馬卿議裁色料志聰因誣搆卿下詔獄珠疏救且劾志</hi>
　　<hi>聰有㫖責珠謫判商州轉知滑縣卒</hi>
　　白　賁<hi>州人嘉靖間進士授行人選廣西道監察御史入臺中凡七疏發嚴嵩之奸辯夏言</hi>
　　<hi>之枉時世宗以中宫不遜下勅輔臣議行貶斥賁伏闕力諍辭極悽惋出按雲南屢檄安南入貢修</hi>
　　<hi>藩臣禮至今南中稱名御史</hi>
　　周　賛<hi>州人由鄉薦任湖廣夷陵知州多惠政厯陞知鶴慶府鶴慶舊無科第賛改遷學宫</hi>
<pb n="KR2k0052_WYG_009-36a"/>
　　<hi>激勵後進科第至今不絶入名宦祠</hi>
　　張錫命<hi>字月沙州人翀之裔孫進士厯官御史巡按兩淮卓有聲稱</hi>
　　謝東山<hi>射洪人嘉靖中進士授兵部主事厯郎中累官至右僉都御史巡撫山東敡厯中外</hi>
　　<hi>者二十年著述有近譬軒集四十巻詩抄四十巻詩話四巻行於世</hi>
　　王維賢<hi>中江人嘉靖十一年進士授河内縣令政務節愛調江都去任日士民遮道痛哭維</hi>
　　<hi>賢口占云哭聲載道擁如林我亦欷歔淚滿襟莫道人心不可感感人未或是真心遷刑部主事厯</hi>
　　<hi>陜西㕘議分守慶陽飭武備邊境晏然會丁艱歸遂不復出年九十卒</hi>
　　譚　宣<hi>蓬溪人知河源縣時巨寇陳孜剽掠邊鄙民被屠戮宣以誠諭之賊乃解㪚鄰境亦</hi>
<pb n="KR2k0052_WYG_009-36b"/>
　　<hi>賴以安</hi>
　　陳　講<hi>遂寧人嘉靖中歴直隷山西提學所至造育人材卓有成就歸休著茶馬志如鳥集</hi>
　　<hi>等書海内重之</hi>
　　黎堯勲<hi>樂至人嘉靖十四年進士授泰州知州泰州田賦不均堯勲特上疏請均丈定額部</hi>
　　<hi>覆允行且令天下有田賦不均者俱宜清丈定數著為令厯仕至陜西㕘政陞太僕卿</hi>
　　楊維璧<hi>樂至人由選貢官夷陵州知州時有天下第一清官之譽致仕歸置義田以助族人</hi>
　　<hi>享年八十卒祀鄉賢</hi>
　　楊　澄<hi>射洪人舉進士官監察御史巡按兩淮於泰州築隄百二十里置舖周道商船稱便</hi>
<pb n="KR2k0052_WYG_009-37a"/>
　　<hi>遂名楊公隄後遷大理少卿厯遷都御史巡撫山西所在皆有政績子最以忠節著聞</hi>
　　湯紹恩<hi>安岳人嘉靖丙戌進士厯紹興知府瀕海潮至多渰沒田舍紹恩議築隄建閘以時</hi>
　　<hi>蓄洩闢田至數千畝越人歌之曰泰山巔高於天長江水清到底功名如山水萬古留青史立祠崇</hi>
　　<hi>祀後厯陞山東布政使卒於官</hi>
　　黄　華<hi>遂寧人從遊湛甘泉之門舉嘉靖十一年進士厯戸部郎知松江府奏上正風俗等</hi>
　　<hi>十二事切中時弊又督餉有功陞江西副使厯布政使晉光禄卿一日内官奉㫖取光禄寺銀十萬</hi>
　　<hi>兩華抗㫖僅以半進時論偉焉告歸昌明道學激引後進尋卒帝悼惜賜祭一壇特予葬賻著有麟</hi>
　　<hi>經解義並詩文集十二巻</hi>
<pb n="KR2k0052_WYG_009-37b"/>
　　譚　纉<hi>蓬溪人由進士以行人選授江西道監察御史議禮杖於闕廷又㕘論貴戚强奪民</hi>
　　<hi>田幾中竒禍繼又劾掌院汪列先以揭帖呈堂列讀之面發赤云吾亦至此乎纉對曰御史無狀據</hi>
　　<hi>所聞不敢隱也聞者吐舌十年陞信陽兵備副使致仕卒</hi>
　　張　肅<hi>州人由鄉薦授承天府通判時留都兵變劫户部侍郎憲府檢轉餉者難其人肅毅</hi>
　　<hi>然任之又委督修隄功不三月告成隄計百八十丈楚人徳之為立祠焉陞普安州知州遂投檄歸</hi>
　　<hi>著鹿峰諸集行於世</hi>
　　張二南<hi>州人由鄉薦授南鄭教諭陞通渭縣令縣舊土城二南盡易以石不勞民而城工成撫</hi>
　　<hi>按交薦之帝賜以金擢守商州踰年移所治營造新州賜名興安商民賴之</hi>
<pb n="KR2k0052_WYG_009-38a"/>
　　張正道<hi>州人授豐城縣令厯陞福建僉事值武林兵變調鎮台州飭紀律覈軍餉兵民安堵</hi>
　　<hi>因思母寢疾卒於官著有觀察文集十二巻行於世</hi>
　　王　任<hi>州人萬厯初進士授戸部主事尋轉刑部郎恤刑湖廣多平反陞陜西㕘議有邊功</hi>
　　<hi>賜金綺進河南㕘政駐汝南賑荒殱寇以功進福建右轄卒於任</hi>
　　張正學<hi>州人萬厯中進士以中書舍人選吏科給事中時神宗久不臨朝乃上言宜延見宰</hi>
　　<hi>輔委任大臣召用言官監察兩宫工程因極言蜀省採木諸弊皆嘉納之值三殿災又雷震西安門</hi>
　　<hi>諭諸臣修省輔臣冇調停採礦欲責成撫按部臣歲額為令正學因上疏極言其非且謂山澤寶藏</hi>
　　<hi>蓄為地靈發為山輝鍾為人傑若斵斷其脈則協氣不流而災沴生焉疏入調貴州宣慰司經厯卒</hi>
<pb n="KR2k0052_WYG_009-38b"/>
　　<hi>著有道徳經測㫖澹如齋文集行世</hi>
　　白　恂<hi>州人少博洽性謙謹由明經授成都訓導陞楚雄縣令以俸入代為貧民輸賦滇民</hi>
　　<hi>有白老佛之稱致仕歸年八十卒無以為斂親故助之</hi>
　　李長芳<hi>州人萬厯戊午舉人居家孝友授寶雞敎諭課士有方崇祀鄉賢</hi>
　　張任學<hi>字留孺安岳人天啓乙丑進士初授太原令未幾調繁榆次崇禎間以亷能擢雲南</hi>
　　<hi>道御史屢有建白懐宗嘉納之書其名於御屏遂命巡按兩淮先是賊犯鳯陽賊去陵旁有窟疑為</hi>
　　<hi>賊掘命中使驗之自鳯撫以下論死者數十人任學按其事見窟小而曲無鍬鍤痕語中使曰狐穴</hi>
　　<hi>耳非掘也上其狀各官得減死時賊遍河南推臺臣監軍皆不欲往任學毅然受命且憤諸鎮養寇</hi>
<pb n="KR2k0052_WYG_009-39a"/>
　　<hi>疏請改總兵職銜討賊拔罪弁羅岱為中軍運籌分布有羅山襄承隨棗汝許諸㨗會有忌功者遂</hi>
　　<hi>解組歸菽水承歡蕭然寒素崇禎末仍以直指起之而任學已卒</hi>
　　王　伉<hi>字偉軒州人進士厯官太常少卿忤權璫魏忠賢掛冠歸里崇禎間起巡撫雲南時</hi>
　　<hi>臨安士官普名聲肆行不軌伉奏聞督兵𠞰之功將成名聲賄當路劾以啟釁遂被逮論死臺臣申</hi>
　　<hi>救得改戍遇赦歸普逆無所顧忌更為滇患後詔起伉伉已卒</hi>
　　李　實<hi>字如石遂寧人崇禎中進士為人方正清潔於書無所不讀令蘇州長洲縣民懐其</hi>
　　<hi>徳遂寓於蘇市隱者三十年著述甚富子仙根以鼎甲厯官户部侍郎實衣粗食澹如未有禄養者</hi>
　　<hi>年八十卒</hi>
<pb n="KR2k0052_WYG_009-39b"/>
　　蒲來舉<hi>蓬溪舉人初任陜西醴泉調劇甘泉縣奉解京餉數十萬響馬數十人入城搶刼一</hi>
　　<hi>縣居民盡逃來舉主僕二人堅守銀扛持刀殺賊數人被害事聞贈太僕寺卿</hi>
　　吕大器<hi>字東川遂寧人崇禎戊辰進士初授行人擢吏部文選郎遷陜西闗南道副使尋巡</hi>
　　<hi>撫甘肅計誅悍弁邊境晏然擢兵部侍郎時賊寇江西命大器督𠞰乃宻布方畧遣將於衢袁萬載</hi>
　　<hi>萍灃諸路撲賊殆盡丁艱歸哀毁骨立</hi>
　　楊騰龍<hi>射洪人天性孝友好善樂施以子應魁貴贈中憲大夫邑中人士公舉鄉賢亦准入</hi>
　　<hi>祀</hi>
　直隷瀘州<lb/>
<pb n="KR2k0052_WYG_009-40a"/>
　周尹吉甫<hi>州人宣王時北伐玁狁有功詩人美之曰文武吉甫萬邦為憲</hi>
　蜀漢董允<hi>州人仕為侍中兼尚書令秉心公亮專獻納之任武侯稱為忠亮死節之臣後主寵</hi>
　　<hi>宦者黄皓皓畏允終允之世不敢為</hi>
　唐先　汪<hi>州之南里人七歲日誦萬言貞元中舉神童後授合江令</hi>
　宋劉望之<hi>字叔儀合江人紹興間進士宰相沈該薦授學官遷祕書省正字著有觀堂集</hi>
　　趙　遹<hi>州人有文武才時夷酋卜漏剽掠遹行部昌州與别將分道追及獲卜漏斬之</hi>
　　許　沆<hi>州人累官太府少卿該博善文詞有章奏賦詠雜著行世</hi>
　　毛　璞<hi>州人乾道中進士厯侍中終廉憲凡所著有六經解并三餘録自號方山子</hi>
<pb n="KR2k0052_WYG_009-40b"/>
　　李鳴復<hi>州人嘉定初進士歴大理少卿侍御史兼侍讀進對言荆襄制臣有當戒者三曰去</hi>
　　<hi>私禁暴懲怒工以為然立遷樞宻院大學士</hi>
　　先甲龍<hi>州人唐先汪裔孫開慶中進士退居安樂山講九經有讀書藏</hi>
　元劉　植<hi>州人為國子大司成博學工文著名於時</hi>
　明張　俊<hi>州人永樂中解元登進士授御史累遷都御史敭厯中外卓有聲稱著書立言鄉評</hi>
　　<hi>信服</hi>
　　朱子和<hi>州人嘉靖間進士有異才補刑曹有勢家奴犯法論如律典江西試稱得人僉憲浙</hi>
　　<hi>江以能吏稱著有初溪集藏之家子恭官㕘議姪藻官辰沅副使俱以治行聞</hi>
<pb n="KR2k0052_WYG_009-41a"/>
　　王朝璽<hi>州人嘉靖乙卯鄉薦任山東齊東縣以清介著節及歸囊槖蕭然適邑大饑罄粟賑</hi>
　　<hi>貸窮民夀九十六歲</hi>
　　李　鍪<hi>州人嘉靖中舉孝亷自幼以孝友聞授平江教諭捐俸以修學舍及為長子令備邊</hi>
　　<hi>儲化强暴興革利弊當事薦為循吏</hi>
　　李惟觀<hi>鍪子嘉靖進士初為寧國理刑平反寃抑民祠祀之拜御史建言崇正學等事皆見</hi>
　　<hi>嘉納擢湖廣僉事平金岡大寇轉陜西㕘議致仕歸著有西臺疏草</hi>
　　何其賢<hi>州人領鄉薦二十餘年未嘗一至公庭令湖廣通城有劇盗匿大姓家其賢宻計擒</hi>
　　<hi>之人稱神明出俸金以謝干謁留意刑獄民無寃抑以憂旱禱雨勞瘁致疾卒於官士民號泣送柩</hi>
<pb n="KR2k0052_WYG_009-41b"/>
　　<hi>抵里里人榮之</hi>
　　韓　□<hi>州人嘉靖中進士性耿介為吏部考功郎舉察咸當時布政使張翰㕘政張冕有時</hi>
　　<hi>名為言者所諷□力解之署文選杜請謁抑僥倖權貴切齒</hi>
　　張天秩<hi>江安人舉明經任瀘州訓導好練習兵法以從征改邊佐均徭役省里甲邑人受其</hi>
　　<hi>惠</hi>
　　董邦理<hi>合江人號少原嘉靖間進士任廣平推官民間有卻狐裘辯寃獄之誦擢戸部員外</hi>
　　<hi>奉使過里卒崇祀鄉賢</hi>
　　周　萃<hi>字正宇合江人萬厯中舉人任雲南保山令後知滕越州俱以清亷著致仕歸里徳</hi>
<pb n="KR2k0052_WYG_009-42a"/>
　　<hi>望益高屢舉鄉飲正賓壽九十卒崇祀鄉賢</hi>
　　陳　忠<hi>合江人貢士才識明敏官刑部郎以能平反洗寃抑著聲</hi>
　　陳　珪<hi>合江人貢士樂道安貧任宿州學正每教人看取本來生意致仕歸人思之為勒碑</hi>
　　<hi>焉晚年研究十三經俱有解另著格致録</hi>
　　馮　任<hi>合江人舉孝亷博極羣書居官嚢槖蕭然在家不入公門冇司重之</hi>
　　趙　杰<hi>合江人舉孝亷守新興開創學校請革銀塲士民肖像祀之乞休著述時與諸生言</hi>
　　<hi>忠孝辨義利士習丕變人稱為趙夫子有詩文行世</hi>
　　董　翼<hi>合江人號閬風萬厯中進士授湖廣益陽令厯官貴州巡按冇直聲曽為本邑請除</hi>
<pb n="KR2k0052_WYG_009-42b"/>
　　<hi>免鐵溪倉銀里人懷其徳云</hi>
　　董　為<hi>合江人號元圃萬厯中舉人授河南内鄉令歴官苑馬卿後以平涼討賊有功致仕</hi>
　　<hi>歸著陰隲集行世曾為邑民代輸門堂銀里人感慕之</hi>
　　曾　震<hi>合江人進士才高學贍博通九流備兵榆林製有代漕陸舟法極精巧其遺制人多</hi>
　　<hi>購求之</hi>
　　曾海寛<hi>州人善詩家貧不仕授徒於合江常晚浴渡口得遺金七百盡還其主又以學資給</hi>
　　<hi>鬻女償官錢者其人納券授女寛焚而遣之</hi>
　直隷資州<lb/>
<pb n="KR2k0052_WYG_009-43a"/>
　漢王　褒<hi>州人字子淵宣帝時刺史王襄嘗請褒作召見襄中和樂職宣布詩命士依鹿鳴歌之帝聞</hi>
　　<hi>遂薦褒有軼才詔徵褒進聖主得賢臣頌上嘉賞令待詔數從行幸褒輒有歌頌受賜甚多擢諌議</hi>
　　<hi>大夫後方士言益州有金馬碧鷄之神帝使褒往祀焉卒於道</hi>
　　董　鈞<hi>字文伯資陽人習慶氏禮永平初為博士時草創郊廟禮樂威儀章服多從鈞議世</hi>
　　<hi>稱通儒累遷五官中郎將</hi>
　唐范崇凱<hi>内江人善屬文明皇命作花萼樓賦稱為天下第一弟元凱亦有文名時號梧岡雙</hi>
　　<hi>鳯</hi>
　宋孫光憲<hi>仁壽人博學多智少遊荆南高從誨署為從事累官祕書監宋兵討張文表假道荆</hi>
<pb n="KR2k0052_WYG_009-43b"/>
　　<hi>南光憲勸繼冲曰中國自周世宗時已有混一之志今宋帝規模宏逺不若早以疆土歸之則可免</hi>
　　<hi>禍繼冲從之太祖悅授光憲黄州刺史光憲聚有書數千巻捜閱不倦自號葆光子所著有荆臺集</hi>
　　<hi>等書子謂讜並進士第</hi>
　　龍昌期<hi>字起之仁夀人大中祥符間註易詩書論語孝經陰符道徳篇韓魏公使蜀奏授試</hi>
　　<hi>國子四門助教慶厯中文潞公奏授守校書郎府學講說明鎬薦為太子洗馬致仕著禮論諸書羽</hi>
　　<hi>翼先儒時多稱之</hi>
　　陳　佑<hi>仁壽人熈寧中進士官至右司諫嘗言朝政不清由奸人抵毁善𩔖乃劾論章惇蔡</hi>
　　<hi>京蔡卞郝隨鄧洵武等忤㫖出判滁州後入元祐黨籍</hi>
<pb n="KR2k0052_WYG_009-44a"/>
　　韓　駒<hi>字子蒼仁夀人少有詩名著詩法吕仁作江西詩派圖駒與焉登政和進士除祕書</hi>
　　<hi>省正字累直學士院嘗撰祀明堂圜壇方澤等樂章典則合體駒嘗從蘇轍學轍許其詩似儲光羲</hi>
　　<hi>曾端伯亦謂其文乃臺閣之文所謂官様者</hi>
　　茍簡茍聳<hi>資陽人兄弟名振元豐間及宣和中同對䇿排斥奸佞簡遂為蔡京所殺聳以</hi>
　　<hi>三舍生授營州文學</hi>
　　何　㮚<hi>字文縝仁夀人政和中進士第一累官御史中丞論王□奸邪專横罷之遷中書侍</hi>
　　<hi>郎右僕射隨欽宗北幸被執不勝家國之恨仰天大慟數日不食死弟棠弟榘俱有時名號為三鳯</hi>
　　虞允文<hi>字彬甫仁壽人七歲能屬文紹興間進士累官中書舍人直學士院金完顔亮兵入</hi>
<pb n="KR2k0052_WYG_009-44b"/>
　　<hi>江淮孝宗命葉義問督視江淮軍馬以允文㕘軍事義問敗績返建康允文收殘卒大敗北軍於采</hi>
　　<hi>石北軍走揚州内亂猝發㨗聞上大喜曰允文朕之裴度也後封雍國公卒諡忠肅著有文集行世</hi>
　　李　石<hi>州人以文學著名紹興間為校官乾道中為郎厯秉麾節坐與趙子直善觸執政怒</hi>
　　<hi>以是晚年困抑有方舟集七十巻</hi>
　　趙之禮<hi>州人字安道有逺識意氣豁如好義尊賢以孫雄貴累封少傅薛鄭齊三國公</hi>
　　趙　逵<hi>州人讀書數行俱下紹興中對䇿擢第一為秦檜所忌授僉事劒南川東後累遷至</hi>
　　<hi>中書舍人高宗嘗稱其純正可嘉又以文章似蘇軾稱為小東坡有棲雲集三十餘巻</hi>
　　趙　雄<hi>之禮孫初除正字召見極論恢復之䇿孝宗大喜以中書舍人使金與金人辯論不</hi>
<pb n="KR2k0052_WYG_009-45a"/>
　　<hi>為屈金人謂之龍鬭累官㕘知政事拜右丞相朱熹論時事上怒雄言熹戅直罪之適成其名乃止</hi>
　　<hi>後求出知瀘州光宗即位雄上萬言書陳修身齊家以正朝廷之道甚切直及卒諡文定</hi>
　　李舜臣<hi>字子思井研人八歲能屬文及長應詔入京上江東勝鑑十篇乾道初舉進士對䇿</hi>
　　<hi>論南北無可和之義出知徳興縣專尚風化稍遷至宗正寺主簿卒為學邃於易著本傳三十篇後</hi>
　　<hi>贈太師封崇國公</hi>
　　陳　咸<hi>仁壽人富文學遇事機敏登淳熙進士累官利州路轉運判官吳㬢反咸不受偽命</hi>
　　<hi>事聞遷朝請大夫後以寶謨閣待制致仕</hi>
　　虞剛簡<hi>允文之孫弟兄八人皆好學而剛簡最知名累官利州路提刑有治績嘗與魏了翁</hi>
<pb n="KR2k0052_WYG_009-45b"/>
　　<hi>范仲黼李心傳講學蜀東門外得程朱微㫖著易書論語説以發明其義蜀人師事之嘉定中屢召</hi>
　　<hi>不赴子珪知連州亦以文學知名</hi>
　　張　方<hi>字義立資陽人慶元間進士厯簡州教授知果眉二州提㸃利䕫成都路刑獄兼四</hi>
　　<hi>川制置使叅議官以母老辭歸亷明剛介見義必為又為文戒後生好尚之偏務高忘本之病其言</hi>
　　<hi>足箴叔季膏盲有烹泉遺稿一百巻</hi>
　　李性傳<hi>字成之舜臣子嘉定中進士累官起居舍人兼侍講上疏論人君喪禮嘗進讀仁皇</hi>
　　<hi>訓典帝從之累官吏部尚書淳祐中拜端明殿學士㕘知政事同知樞宻院事後以觀文殿學士致</hi>
　　<hi>仕贈少保</hi>
<pb n="KR2k0052_WYG_009-46a"/>
　　李道傳<hi>字貫之性傳弟讀程氏書玩索至忘寢食登慶元初進士厯官著作郎篤於踐履氣</hi>
　　<hi>節卓然出知真州提舉江東路常平茶鹽以惠愛著厯遷兵部郎中後出知果州道卒</hi>
　　李心傳<hi>字微之道傳弟慶元初閉户著書以崔與之魏了翁之薦為史館校勘尋撰中興四</hi>
　　<hi>朝帝紀後遷著作郎詔重修十三朝㑹要書成遷工部侍郎致仕所著書數百巻</hi>
　　牟子才<hi>字存宻井研人嘉定中進士為史館檢閱入對首言大臣不公不和六事次陳備邊</hi>
　　<hi>三䇿理宗命宰相優擢之㑹史嵩之專政忌子才遂出判吉州後累擢禮部尚書以資政殿學士卒</hi>
　　鄧若水<hi>字平仲井研人嘉定間進士為太學博士奏數千言請正史彌逺之奸丞相喬行簡</hi>
　　<hi>大駭即出若水通判寧國府數月又以言罷遂不復仕學務躬行嘗削木為主大書自古以來忠臣</hi>
<pb n="KR2k0052_WYG_009-46b"/>
　　<hi>孝子義夫節婦之位歳時祀之</hi>
　　黄　申<hi>井研人開慶間進士授徳安尉調樂安丞廉謹有聲元兵拔撫州索降狀其僚屬聨</hi>
　　<hi>署以上申獨抗不屈</hi>
　　牟應龍<hi>井研人子才孫嶽子咸淳間進士除淶陽州教授以對䇿忤賈似道調定城尉宋亡</hi>
　　<hi>不仕父子自為師友詩論經學皆有成說</hi>
　元虞　汲<hi>仁夀人剛簡孫為黄岡尉徙居臨川與吳澂友善澂稱其文清而醇晚始起家教授</hi>
　　<hi>以翰林編修致仕與子集槃俱有文名</hi>
　　虞　集<hi>汲之子隨父居臨川天性孝友𢎞才博學累遷奎章閣學士日取經史中切於天徳</hi>
<pb n="KR2k0052_WYG_009-47a"/>
　　<hi>王道者陳進經筵凡奉顧問隨事規諫論薦人才必先器識一時大誥冊咸出其手有道園學古録</hi>
　　<hi>行世卒贈仁夀公諡靖子安民知安福州</hi>
　　虞　槃<hi>集之弟性方正少與兄從吳澂遊嘗著非非國語時稱其有識詩書春秋皆自論著</hi>
　　<hi>累官湘鄉州判官有巫稱神降者州長吏皆厚贈之槃訊得巫所為狀召鞫之並其黨繩以法人服</hi>
　　<hi>其明</hi>
　明杜　諒<hi>資陽人洪武中貢生授莊浪令陞知通州有才幹太宗渡江一夕成橋論功陞陜西</hi>
　　<hi>㕘政</hi>
　　黄　貴<hi>資陽人洪武中舉人知濮州陞監察御史以直諫著</hi>
<pb n="KR2k0052_WYG_009-47b"/>
　　蔡道成<hi>資陽人洪武中貢生累官知長沙府遷河南布政使所在皆有治績</hi>
　　鄧　謙<hi>州人建擢浙江</hi>　<hi>元年任滁州同知厯戸部郎中布政秉性剛直才識過人居家</hi>
　　<hi>持正訓子孫恪守彝倫鄉人化之</hi>
　　向　敬<hi>州人永樂進士厯官大理寺丞讞獄多平反守武昌有政績卒僚佐檢其遺槖惟圖</hi>
　　<hi>書衣衾而已</hi>
　　李　蕃<hi>内江人永樂間舉人博涉羣書授漢中訓導不就洪熙改元上端本十六䇿敷陳切</hi>
　　<hi>直宣宗即位擢兵科給事中差視沿邊城堡還言闗堡虛空請城獨石等處清戎河南獻安養軍民</hi>
　　<hi>十餘事有奏議詩文若干巻</hi>
<pb n="KR2k0052_WYG_009-48a"/>
　　汪　洋<hi>字仲寛資陽人貢士任蘭州訓導勤於教士都御史薦任肅州衛學博重修學校率</hi>
　　<hi>勵諸生後告歸洋為人謙和平易處已接物事親交友居官臨事始終一致無可議者</hi>
　　李裕中<hi>資陽人授湖廣荆州府推官涖政亷明豪強斂迹厯雲南副使擒剿夷寇邊徼晏然</hi>
　　<hi>冰蘗之操始終如一</hi>
　　李　芳<hi>州人拜監察御史論劾無所避正統間按貴州會計河等寨苗賊叛芳一鼓平之撫</hi>
　　<hi>其脇從諸苗化服</hi>
　　蕭　儼<hi>内江人景泰間進士厯刑部郎中審録多所平反陞雲南㕘議河南㕘政時州官不</hi>
　　<hi>法逮巡按守巡官至京惟儼素有風力得免餘皆被黜尋陞貴州左布政使奏請頒樂器増解額俱</hi>
<pb n="KR2k0052_WYG_009-48b"/>
　　<hi>賜允後致仕卒所著有竹軒稿三十巻集皇明風雅廣選五十巻</hi>
　　田　玉<hi>内江人監生景泰間知桐鄉縣以軍功陞瑞州知州敦尚質樸政先惠愛一介不取</hi>
　　<hi>士民懷之</hi>
　　李臨安<hi>内江人景泰間進士厯戸部員外博學工詩賢名蔚起冡宰尹旻甚器重之卒於京</hi>
　　<hi>旻親臨哭弔惜其未大用云</hi>
　　張玉林<hi>内江人幼以道義自重馬湖土官安鼇聞其名延之師位為置產築室居之固辭而</hi>
　　<hi>返景泰間成進士疏言七事知夀張縣以古道化民不任刑法陞知州卒於途有静庵集及語録</hi>
　　鄧本端<hi>州人景泰間進士拜監察御史有文武才成化間劉千斤等作亂僭號命本端督諸</hi>
<pb n="KR2k0052_WYG_009-49a"/>
　　<hi>軍討平之陞陜西兵備副使</hi>
　　劉時斆<hi>内江人天順間進士任山東僉事齊魯大饑時斆抗議借公廪以救荒歉嚴兵操以</hi>
　　<hi>待調發巡撫題允行之以勞瘁卒於官</hi>
　　劉　元<hi>仁壽人天順間進士授主事厯雲南左布政清白自持惠政可紀里居時有巡方至</hi>
　　<hi>其家留之食惟肉二簋菜二品巡方敬慕之贈聨青菜芳名逺緇衣世澤長</hi>
　　李克嗣<hi>内江人成化巾進士任岳州通判府治去倉所十餘里小民憚暑難於肩運克嗣為</hi>
　　<hi>植柳道旁遂名李公隄累官河南布政使時值大饑多方賑救民賴全活巡撫南京開白茆港以通</hi>
　　<hi>舟楫行人便之遷兵部尚書㕘賛機務卓有風猷</hi>
<pb n="KR2k0052_WYG_009-49b"/>
　　劉　瑞<hi>時斆之子少穎悟父奇之勉以聖賢之學登成化中進士武宗即位疏言端政本九</hi>
　　<hi>事逆瑾亂政誣以朋黨勒致仕奉母寓楚之澧州瑾誅詔起山西提學副使服闋補浙江以復古明</hi>
　　<hi>道為己任累官南京禮部侍郎瑞厯事三朝終始一節所著有改本三國志童觀録幼學稿敷納稿</hi>
　　<hi>禁垣奏草澧南録雜序記碑序誌論序誌論議賦頌銘賛啓古今體詩若干巻藏於家</hi>
　　汪　藻<hi>内江人幼以奇童稱七歲補弟子員成化中登進士由翰林厯㕘政首劾汪直王越</hi>
　　<hi>開邊釁立西厰章上罷厰遂貶直越朝宁肅然</hi>
　　蕭　翀<hi>内江人成化間進士官至右都御史總督兩廣軍務厯官四朝聲望赫奕居家儉素</hi>
　　<hi>自持鄉閭重之</hi>
<pb n="KR2k0052_WYG_009-50a"/>
　　高齊南<hi>内江人由舉人任岳州府通判屢多善政甚得民心以子貴贈戸部侍郎</hi>
　　陳心學<hi>仁夀人安貧好學不踰繩檢潛精易理著易經約解深得朱程理要以數奇不第</hi>
　　胡　榮<hi>井研人成化進士任刑部主事陞雲南僉事通達治體獄無寃民後歸里以經授生</hi>
　　<hi>徒多所造就</hi>
　　馮積禄<hi>資陽人任山東沂州知州清介剛方有趙清獻風内擢部曹以剛直忤權貴拂衣歸</hi>
　　<hi>結廬於水東武岫岡號水東居士足不入城市者三十年以詩書自娛尤篤於行義族有商於滇而</hi>
　　<hi>道卒者積禄質田得貲付其子俾扶櫬歸御史繆文龍亦以清介自勵聞積禄高節造廬訪之歎服</hi>
　　<hi>欽重立石碣題詩褒美焉</hi>
<pb n="KR2k0052_WYG_009-50b"/>
　　王一言<hi>内江人成化進士厯都御史巡撫陜西威望儼然</hi>
　　鄧應祁<hi>字永卿内江人令楚麻城亷潔豈弟吏牘盈前不移晷而事竣尤好士折節下之麻</hi>
　　<hi>城紳士公評謂政學兼長古人罕儷云</hi>
　　宋有文<hi>州人成化間進士厯都御史巡撫陜西黜奸去貪法紀肅然致仕歸囊無餘物第宅</hi>
　　<hi>一仍其舊人多其廉而子孫亦甘守其貧云</hi>
　　高公韶<hi>字太和齊南子性警敏負奇氣年十八舉於鄉𢎞治己丑登進士授撫州推官徵為</hi>
　　<hi>御史按河東東粤秉正嫉邪獨持風裁霍文敏韜偷祭酒以訓皆出其門下南海稱名御史惟公韶</hi>
　　<hi>為最比還京有中貴豪戚謀襲柳安逺侯爵公韶執法鞫之又疏論王瓊忤㫖謫富民縣尉量移潯</hi>
<pb n="KR2k0052_WYG_009-51a"/>
　　<hi>陽令嘉靖改元詔復御史會有疑案三司不能決公韶力剖其枉獄遂白全活千人俄以母疾歸母</hi>
　　<hi>卒躃踊幾絶久之復起陞戸部右侍郎懇辭致仕優游林下二十年夀八十四卒所著有邑志補遺</hi>
　　<hi>讀史抄高氏家訓</hi>
　　張　潮<hi>内江人正徳間進士厯禮部尚書兼翰林學士以文章知名當時徳器溫醇操履端</hi>
　　<hi>正縉紳稱之</hi>
　　張元電<hi>州人負奇氣有風裁初為御史彈劾無所避忤閹瑾改刑部主事後遷知保定府武</hi>
　　<hi>宗南狩江彬以無賄故誣繫獄弗屈尋奏釋之改處州值黄巖賊起諭以禍福賊即遁去郡人感而</hi>
　　<hi>祀之後免官家居十三年卒有石峰書法文集十餘巻</hi>
<pb n="KR2k0052_WYG_009-51b"/>
　　劉望之<hi>字商霖内江人厯官南大理卿剛正有為初以給諫敢言為時宰所忌謫魏縣丞久</hi>
　　<hi>乃㕘議貴陽撫戡苗夷有功轉晉布政使劾奏寧河王奪其禄入覲不持一錢嘗語人曰凡心上忍</hi>
　　<hi>不過理上解不去法上行不得者決不可為卒年八十賜祭葬所著有一巖文集正韻便覽魏縣志</hi>
　　<hi>等書子翾翲俱登進士厯官有聲為時望族云</hi>
　　劉　翾<hi>字元翰望之子嘉靖壬戌進士令渭南多異政召入為御史敢言極諫豪貴斂跡後</hi>
　　<hi>備兵浙江以討倭功受上賞晉大㕘與時相議左嗾其黨劾之而歸有西臺疏草若干巻藏於家</hi>
　　趙貞吉<hi>内江人少穎悟絶倫讀書青神山有文名登嘉靖乙未進士試翰林庶吉士第一厯</hi>
　　<hi>學士大司成立朝謇諤遇事慷慨廷斥嚴嵩誤國謫戌嶺表隆慶初詔起侍經筵前後進講深切治</hi>
<pb n="KR2k0052_WYG_009-52a"/>
　　<hi>理皆見嘉納進大學士毅然以天下為己任與首相持議不合引歸率其徒講明理學四方從遊者</hi>
　　<hi>甚衆萬厯丙子卒諡文肅詩文與楊升菴任少海熊南沙稱蜀四大家</hi>
　　趙　占<hi>字吉卿内江人與文肅公同登賢書筮仕華容令適湖泛隄圮豪右兼幷為之正疆</hi>
　　<hi>界復流移容民尸祝之已刺秦州丞襄陽以母老乞養人稱其孝家居不營生業惟以課子為事長</hi>
　　<hi>子從先舉癸酉鄉試以文學孝行稱未仕而卒子孫世其詩禮焉</hi>
　　陳祖舜<hi>州人授麻城教諭遷漢中教授為人剛介亷直在麻城奏劾御史不法狀在漢中奏</hi>
　　<hi>保去任知府曹子徽復任其氣槩才負類如此嘗著覆瓿集若干巻趙雪航重之賛曰學博追聖賢</hi>
　　<hi>之緒文富究經傳之義秋水澹雲泊乎素志寒岩古柏凜乎義氣</hi>
<pb n="KR2k0052_WYG_009-52b"/>
　　張萬鍾<hi>州人任高安令高安舊俗新令至率有銀器為供具萬鍾辭不受更為其民償逋負</hi>
　　<hi>民徳之及憂歸鄉居不履城市二十年卒子孫發其篋笥惟書籍而已</hi>
　　高　鏞<hi>字京甫内江人初以平陽令徵拜御史按江右時分宜柄政鏞行部不修私覿又逮</hi>
　　<hi>其家不法者無少徇竟以此失歡落職外補累官南曹郎遂致政歸篋無長物庭鮮干謁其事闗鄉</hi>
　　<hi>閭利害者則侃侃言之里人陰受其福焉</hi>
　　馬呈圖<hi>内江拜監</hi>　<hi>辛酉鄉薦筮仕鄠縣令治行卓越御史巡按貴州廣西亷明方正所</hi>
　　<hi>在人思至論列謀議闗切綱紀有古埋輪風</hi>
　　陰武卿<hi>字定夫内江人七歲能文弱冠登省試第一明年成進士以刑曹郎僉闗中學憲冰</hi>
<pb n="KR2k0052_WYG_009-53a"/>
　　<hi>鑑絶人分守江右九江鄱湖盜藪為之一空尋以陜西布政司入加太常卿會舉籍田郊祀饗陵諸</hi>
　　<hi>大典善為威儀進止甚都上目屬之未幾巡撫保定又未幾協理院事厯侍郎六載晉南司空改大</hi>
　　<hi>司馬焦勞體國旋以疾卒所著月溪文集若干巻皆經世大畧</hi>
　　馬升階<hi>字汝弼内江人領鄉薦應禮部試聞王陽明講學東南毅然向往購其語録誦之有</hi>
　　<hi>當於心遂決意性命之學謁銓授武陵令豪滑斂手招貧民復業者三百家尋以直道忤上官歸士</hi>
　　<hi>民刻像祀之生平潛心理要垂老不倦所著有宜山集畧省躬慎思二録易義會通二氏㫖要諸書</hi>
　　<hi>合十餘巻行世</hi>
　　鄧繼曾<hi>州人拜兵科給事中上急修省惜名器飭戎政正禮弭災諸疏又劾戎將之不職者</hi>
<pb n="KR2k0052_WYG_009-53b"/>
　　<hi>皆見嘉納隨又劾宦官擅權下獄謫金壇縣丞在治復廢田三千餘頃溧陽崇山民聚衆為亂檄公</hi>
　　<hi>平之陞無錫令請寢增賦三萬餘石民立生祠尋罷復起令寶應擢知維摩州厯寶慶徽州知府俱</hi>
　　<hi>有遺愛</hi>
　　宋　翰<hi>州人任昆明令政尚寛平當路以吏事責之遂浩然乞歸居家嚴整以詩史自娛非</hi>
　　<hi>公事不至公門縣令以金遺之固辭不獲後令解任翰盡還之封識宛然卒年九十餘</hi>
　　蘇秉彞<hi>州人家貧嗜學厯學諭陞國子助教所至有聲以母老奏改蜀府教授病革猶與趙</hi>
　　<hi>文肅貞吉講格致性命之學至夜分乃罷明日整衣冠而卒</hi>
　　龔懋賢<hi>字晉甫内江人隆慶丁卯與兄懋賞同科於鄉戊辰成進士令廬陵奏最選授御史</hi>
<pb n="KR2k0052_WYG_009-54a"/>
　　<hi>按東粤懲貪勸亷海忠介公深服之時京師大旱詔求直言乃上五少三多疏謂天下任事之臣少</hi>
　　<hi>朝廷心膂之臣少兵少財少公論少為五少天下刑獄多冗費多議論多為三多疏入報聞觀察河</hi>
　　<hi>南為忌者所中遂堅意求歸所著書有明法堂稿學業通古本參同註疏</hi>
　　蕭如松<hi>字心甫内江人舉孝廉任貴陽司理擢留臺侍御防江視屯積弊一清會礦稅起虐</hi>
　　<hi>璫煽焰監司守令被逮纍纍屢疏論救言甚切直累官至大理寺丞所著有留臺疏經制要畧洗寃</hi>
　　<hi>要覽諸書</hi>
　　周嘉賓<hi>内江人癸未進士令范陽金谿加意拊循吏民懷畏厯陞儀部郎首嚴各藩請封查</hi>
　　<hi>勘文冊以廣朝廷敦睦之典諸竇悉除宗藩賴之</hi>
<pb n="KR2k0052_WYG_009-54b"/>
　　張堯臣<hi>字希䕫内江人進士厯戸曹出守鳯翔多惠政備兵江防嚴捕剽掠長江賴以無虞</hi>
　　<hi>遷雲南鳯酋授首堯臣與有餽餉勞厯陞布政使滇秦皆俎豆之</hi>
　　張季思<hi>字以誠内江人任御史京師大饑請發倉以賑僉憲闗中值西夏變督餉不匱陞山</hi>
　　<hi>西㕘政愛恤商民議藩封諸事皆稱碩畫請告甫三月無疾而逝</hi>
　　陳　紀<hi>字維修内江人舉孝廉由溧水教諭遷大興尹尋主戸部河南司事紀體貎碩偉江</hi>
　　<hi>陵相張居正嘗於朝班見之期一識面謝不往居正有牡丹園園丁負逋紀寘於法朝紳甚壯之</hi>
　　高　察<hi>字汝哲内江人仕至廣西布政使以不赴江陵父喪註年老休致歸時年四十有五</hi>
　　<hi>察歸儲書虚白樓蒔花種竹不問戸外事論者謂其淵博似子長汪洋似叔度清約似淵明云</hi>
<pb n="KR2k0052_WYG_009-55a"/>
　　馬魯卿<hi>字道傳内江人登進士除盩厔令語客曰吾不解為今令也客曰稍刓方為圓耳答</hi>
　　<hi>曰方可刓乎隨請改為松江府教授累遷鳯陽守繼補溫州吏治整飭入為水部郎外轉雲南按察</hi>
　　<hi>司副使未幾致仕歸以子鳴鑾封中丞</hi>
　　馬鳴鑾<hi>字君御内江人幼從大父宜泉公口授經史輒能成誦趙文肅貞吉一見嘆曰此國</hi>
　　<hi>器也登萬厯甲戌進士歴右都御史兵部侍郎總督宣大卒於官鳴鑾敭厯中外偉績甚多所著奏議</hi>
　　<hi>及籌邊尺牘鳯麓稿總若干巻</hi>
　　鄧林喬<hi>字子正内江人累官至僉都御史巡撫大同在邊三封名王十經貢市勞勩甚著晉</hi>
　　<hi>總督陜西三邊軍務命至而林喬卒已旬日著有平旦悟言三封録等書</hi>
<pb n="KR2k0052_WYG_009-55b"/>
　　何起鳴<hi>字應岐内江人以盩厔令徵入禮垣尋掌科事請蠲逋負帶徵者以萬計奉使入蜀</hi>
　　<hi>請減川西溢額課革金堂黄灘魚塹桑梓賴之累官至大司空提督壽宫所省財用無算屢疏乞歸</hi>
　　<hi>上勉徇其請時二親猶無恙朝夕承歡里人以為榮又以賜金盡推讓諸弟其天性孝友如此及卒</hi>
　　<hi>邑人請於當路建專祠祀之所著有蓄徳要覽教言奏疏諸書父祥亦以理學崇祀</hi>
　　蕭　柿<hi>字子先内江人侍御世延子弱冠領鄉薦知昆陽州陞楚雄同知以迤西督餉報最</hi>
　　<hi>遷陞澂江知府以清白稱郡多礦利毫不染指</hi>
　　梅友松<hi>内江人任工部郎營繕悉當擢㕘議累官延綏巡撫嚴守備勤訓練諸番懾服晉都</hi>
　　<hi>御史兼兵部總督三邊條上十二事皆報可旋致政歸徜徉里閈所著有奏疏九子山堂稿藏於家</hi>
<pb n="KR2k0052_WYG_009-56a"/>
　　周世科<hi>内江人進士居郎署最久政府冢宰俱同年人謂一通候京卿可立至世科終不往</hi>
　　<hi>尋補僉事未任而卒子永豐能世其業</hi>
　　余之禎<hi>字善先内江人弱冠舉進士起家襄陽司李吏治精謹以卓異稱仕終甘肅巡撫籌</hi>
　　<hi>邊禦番功在疆域賜宴紀錄士大夫榮之</hi>
　　鍾應麟<hi>字孟仁内江人厯知宿州宿值歲旱民半流徙應麟多方慰撫民獲安堵中州紅賊</hi>
　　<hi>陸梁擒其魁劉養性等數百人以卓異紀録焉</hi>
　　張應登<hi>字玉車内江人厯吏兵二科給事中任山東憲副以邊才調龍右應登性慷慨風裁</hi>
　　<hi>峻整在諫垣日多所論建如請兵食清戎政罷楚師置三省總督覈東征功罪論西討戰撫機宜皆</hi>
<pb n="KR2k0052_WYG_009-56b"/>
　　<hi>能稱㫖時稱為名給諌</hi>
　　張問達<hi>字徳孚内江人七歲能文由欈李令入為御史論蒲州相左遷浙運判聘主書院分</hi>
　　<hi>校鄉闈皆得人以萬安令起南戸部郎條上七議皆允行之</hi>
　　馮　玶<hi>資陽人天啓辛酉鄉薦初授浙江武義縣令縣舊無城郭寇賊竊發民苦之玶捐修</hi>
　　<hi>城垣周十里許民以無虞又俗多溺女錮婢公嚴禁之復刋示化諭民革其俗累官金衢二郡同知</hi>
　　<hi>郡人思其徳建祠祀之</hi>
　　王　範<hi>字慕吉内江人崇禎辛未進士知丹陽縣操持清白遇事勤敏公餘寢處廨後一室</hi>
　　<hi>三年未嘗入内行取御史巡按浙江風裁峻厲以忤時相轉僉事蜀亂寓居丹陽丹人素徳之歲時</hi>
<pb n="KR2k0052_WYG_009-57a"/>
　　<hi>贍送薪米不絶子于蕃于宣俱登科第</hi>
　　徐佩弦<hi>仁壽人崇禎辛未進士知崇仁縣在任八年興學造士潔已愛民值歲屢歉賑活者</hi>
　　<hi>以萬計行取南部主事尋陞撫州知府因寇變歸里為人慈祥豈弟能敦睦桑梓夀八十五終</hi>
　直隷綿州<lb/>
　漢杜　貞<hi>綿竹人誦書百萬言嘗言兵事於翟酺酺免後尚書令與司隷劾之復逮詣獄貞上</hi>
　　<hi>章救之受鞭笞六十獄中明酺無罪京師壯之以時衰亂散財施宗族不應公車辟卒於家</hi>
　　劉　寵<hi>字世順綿竹人明公羊春秋上計除成都令政教明肅治安漢郪郿皆著績遷牂牁</hi>
　　<hi>太守自乘一馬布衣蔬食儉以為教吏人為之立銘</hi>
<pb n="KR2k0052_WYG_009-57b"/>
　　景　毅<hi>字文堅梓潼人太守丁羽察舉孝亷司徒舉治劇為沇陽侯相高陵令立鄉學以禮</hi>
　　<hi>讓化民遷太守以子顧師事少府李膺膺誅自表免官久之拜成都令遷益州太守值益州亂後毅</hi>
　　<hi>至恩化暢洽鳩鳥巢其㕔孕育而去三府表薦徵拜議郎自免歸劉焉表拜都尉為人亷正疾淫祀</hi>
　　<hi>敕子孫惟修善為禱仁義為福年八十一而卒</hi>
　　楊　充<hi>字盛國梓潼人少好學求師遂受古學於扶風馬季長吕叔公南陽朱明叔潁川白</hi>
　　<hi>仲職精究七經其朋友則潁川荀慈明李元禮京兆羅叔景漢陽孫子夏山陽王叔茂皆海内名士</hi>
　　<hi>充還教授州里嘗言圖緯非聖人之學不以為教舉孝亷為郎卒</hi>
　　邊　韶<hi>字孝先梓潼人教授生徒常百餘桓帝徵為大中大夫</hi>
<pb n="KR2k0052_WYG_009-58a"/>
　　景　鸞<hi>字漢伯梓潼人少遊學七州遂明經術還乃撰禮畧河洛交集風角雜書月令章句</hi>
　　<hi>凡五十餘萬言太守命為功曹察孝亷舉有道博士徵不詣然上陳時政得失又戒子孫以人紀之</hi>
　　<hi>禮及遺令喪葬務從節儉云</hi>
　　韓　揆<hi>字伯彥綿竹人為邑令綺裒主簿時黄巾賊入界裒為賊所得見害揆殮葬畢詣從</hi>
　　<hi>事賈龍求兵討賊大破之揆曰本報令君而茍自活非忠也乃自殺</hi>
　　鄭　度<hi>綿竹人劉璋用為益州從事昭烈據涪城度謂璋曰彼客我主軍無轉餉仰給於我</hi>
　　<hi>今既與我仇不過野榖是資若盡驅巴蜀梓潼之民内守涪水以西倉廪野榖盡行燒除堅城勿戰</hi>
　　<hi>不過百日彼將自走走而截之此成擒矣昭烈聞而怒之璋不從</hi>
<pb n="KR2k0052_WYG_009-58b"/>
　蜀漢秦宓<hi>字子勅綿竹人有學善談辨昭烈定益州彭羕薦宓乃辟為從事祭酒踰年無所知</hi>
　　<hi>名建興元年丞相亮領益州牧選士以宓為賢迎為别駕尋拜左中郎將長水校尉居無何吳遣使</hi>
　　<hi>張溫來聘亮甚嘉溫歎曰江東菰蘆中何意生此奇才因欲見宓於溫溫將還設供帳東門外百官</hi>
　　<hi>往餞宓獨後往亮數使使促之及至與溫問答如流溫大敬服累遷大司農卒</hi>
　晉李　驤<hi>州人與成都杜軫俱為尚書郎齊名一時每有論議朝廷莫能折人稱蜀二郎</hi>
　南北朝李膺<hi>字公輔州人有才辨為涪令劉季連反刺史鄧元起討之糧乏時歸附二萬餘</hi>
　　<hi>人或說以民多詐藏若檢籍發之所獲必厚膺諌曰前有嚴敵後無繼援小民始附於我觀徳若糾</hi>
　　<hi>以刻薄衆心必離雖悔無及膺請出圖之乃率富民上軍資米得三萬斛</hi>
<pb n="KR2k0052_WYG_009-59a"/>
　宋楊允恭<hi>綿竹人少倜儻任俠初丁徳裕討賊至州允恭以䇿干之署綿漢招牧巡檢太宗時</hi>
　　<hi>捕海賊累官荆湖江浙都巡檢使允恭有心計好言事子可咸平初進士善屬文有吏幹詔試戶部</hi>
　　<hi>鹽鐵判官厯知洪宣潤夀潭等州累遷至都官員外郎弟告累官右諫議大夫授江寧知府</hi>
　　魯　交<hi>字叔達梓潼人刻苦力學長於詩仁宗手録交清夜吟賜天臺山僧嘉其清絶也仕</hi>
　　<hi>至虞部員外郎</hi>
　　楊　繪<hi>綿竹人少奇警讀書五行俱下登進士第通判荆南府遇事迎刃而解仁宗愛其才</hi>
　　<hi>神宗時知諌院改兼侍讀繪以諫官不得其言則去不拜後累官翰林學士繪表裏洞達一出於誠</hi>
　　<hi>為縉紳所重</hi>
<pb n="KR2k0052_WYG_009-59b"/>
　　宇文之紹<hi>綿竹人舉進士為文州曲水令神宗朝上疏論時政不報遂以太子中允致仕</hi>
　　<hi>歸年未四十自强於學不易其志司馬光曰吾聞志不行顧禄位如錙銖道不同視富貴如土芥今</hi>
　　<hi>於之紹見之矣</hi>
　　張　浚<hi>字徳逺綿竹人登進士第高宗時平苖劉之亂有社稷功秦檜柄國惟浚始終不主</hi>
　　<hi>和議累官僕射知樞宻院事封魏國公卒諡忠獻</hi>
　　張　栻<hi>字敬夫浚之子穎悟性成以古聖賢自期仕為直秘閣浚開府治戎栻内賛祕謀外</hi>
　　<hi>叅庶務嘗以軍事入奏孝宗異之召為吏部侍郎每召對皆言修身務學畏天恤民等事後知江陵</hi>
　　<hi>府卒諡曰宣栻聞道甚早與朱熹為友熹甞許為大本卓然學者稱為南軒先生淳祐初從祀孔子</hi>
<pb n="KR2k0052_WYG_009-60a"/>
　　<hi>廟庭著有南軒文集傳世</hi>
　　張　杓<hi>栻之弟以父恩累官知袁衢二州有能聲提舉湖北嘗入奏事孝宗甚喜杓天姿高</hi>
　　<hi>爽吏材敏給累官端明殿學士知建康府又尹臨安南渡以來京尹以杓為首子忠恕治郡以賢能</hi>
　　<hi>著官直祕閣在朝累陳諌疏有祖父風</hi>
　　張　洽<hi>栻之孫嘉定中揚州司理叅軍有獄囚久不決洽鞫得其情杖殺之有弟兄争財者</hi>
　　<hi>洽諭之曰訟於官祗為吏胥計且冒法以求勝孰若各全手足之愛乎辭氣懇切訟者感悟後為白</hi>
　　<hi>鹿洞書院長選諸生好學者日與講論務發明理奥云</hi>
　元鄧文原<hi>州人博學善書初為杭州學正累官翰林待制出僉浙西亷訪司事時有吳興民夜</hi>
<pb n="KR2k0052_WYG_009-60b"/>
　　<hi>為長身者刺其脅而死有司執值初更者使服文原鞫之得真殺人者人以為神後遷集賢直學士</hi>
　　<hi>兼國子祭酒卒諡文肅有文集行世子衍浙江儒學副提舉</hi>
　明霍繼宗<hi>安縣人永樂貢士擢御史剛正不阿天子器之巡按山東摘奸除弊風采赫然祀鄉</hi>
　　<hi>賢祠</hi>
　　金　爵<hi>州人天順間進士任太僕寺累官廣西左叅政素履純篤不言人過居官以仁恕為</hi>
　　<hi>主所至有聲</hi>
　　金獻民<hi>州人進士厯湖廣按察使為政剛明不避權倖以忤逆瑾罷歸尋召進都御史刑部</hi>
　　<hi>尚書掌院事持大體不事瑣屑糾劾彈舉臺中肅然進兵部尚書嚴明精察銓次武籍犂然不紊</hi>
<pb n="KR2k0052_WYG_009-61a"/>
　　金　臯<hi>州人正徳辛未進士選庶吉士授翰林檢討厯右春坊右贊善充東宫日講官多啟</hi>
　　<hi>沃大禮議起叩閽伏蒲逮繫錦衣獄仆於闕廷謫荆州府推官歸以詩文自娯正直端方為世楷模</hi>
　　<hi>所著有谷菴詩稿</hi>
　　金　深<hi>州人少負大志博通今古善詞章弱冠領鄉薦中嘉靖癸丑進士觀工部政郎請告</hi>
　　<hi>歸足不出户手不釋巻性嚴重以規矩自閑鄉人多敬憚之年八十無疾而卒著有緋江詩集</hi>
　　余　貴<hi>州人舉孝亷由司務厯員外知黎平黄州二郡化夷弭盜鑿井修城歸里後所行種</hi>
　　<hi>種皆造福事鄉黨人多徳之</hi>
　　李　美<hi>字充實州人進士知新淦縣值宸濠變與義兵攻截江上破其軍入為御史</hi>
<pb n="KR2k0052_WYG_009-61b"/>
　　張雲翰<hi>徳陽人由進士任給事中上宰執書拳拳以進㧞人才遵崇正學為說又以䇿獻大</hi>
　　<hi>司馬王驥極盡備邊之方仕至山東叅政</hi>
　　羅世守<hi>徳陽人以明經令江州有富家被誣告者乘世守出投狀輿中展視曰午飯一飡代</hi>
　　<hi>金三百世守遂書狀尾曰做官受私賄虧心又害理敢因一飡飯喫盡子孫米辭不受尋以母老歸</hi>
　　<hi>民像祀之</hi>
　　易以巽<hi>安縣人萬厯甲戌進士厯雲南亷使決獄明允加大理寺卿歸卒祀鄉賢</hi>
　　趙宗普<hi>字聖符安縣人由鄉貢仕潛山令邑當流寇要衝兵凶相繼宗普抵任冒死為民請</hi>
　　<hi>命正供悉免流亡漸集尋攝宿松篆一以撫字為先往來兩邑士民均感其惠逾年實授宿松為政</hi>
<pb n="KR2k0052_WYG_009-62a"/>
　　<hi>愈從寛簡遂舉清亷第一有棠陰兩邑皎月一簾之句陞儀部郎卒入名宦祀鄉賢</hi>
　　劉　夔<hi>綿竹人性謹黙不言人過不以勝氣加人好義樂施終身如一子舉鄉薦孫宇揚由</hi>
　　<hi>舉人官至大叅宇烈兵部侍郎宇亮官大學士人稱䕫積徳所致</hi>
　　劉宇亮<hi>字蓬玹䕫之孫登萬厯己未進士選庶常平生倜儻好竒以經濟顯又素慕里中張</hi>
　　<hi>魏公之為人凡館中經筵日講以及起居注誥勅撰文等事一切不與同官皆笑之閒居無事率子</hi>
　　<hi>弟童僕角射或親與格鬭以習武事累官大學士為首揆戊寅督師至真定與總督孫傅廷合營首</hi>
　　<hi>劾天津帥劉肇基逗遛詔即軍中斬之亮又再疏請寛奉㫖切責罷歸長才逺志未竟厥施公論惜</hi>
　　<hi>之</hi>
<pb n="KR2k0052_WYG_009-62b"/>
　　李　冕<hi>梓潼人天順間進士成化中厯湖廣僉事征剿辰靖叛夷擒𫉬水西寇有功陞福建</hi>
　　<hi>副使持憲有聲尋陞陜西按察使嘗與周瑛講明聖賢之學學者稱崇岡先生有崇岡集</hi>
　直隷茂州<lb/>
　宋謝方叔<hi>威州人嘉定中進士厯監察御史多所建明累遷給事中兼侍講淳祐中叅知政事</hi>
　　<hi>封永康郡侯拜右丞相兼樞密使進封惠國公</hi>
　明沈　連<hi>州人有隠徳永樂中上封事請設州學始建學立師風化以開祀鄉賢</hi>
　　支　鳯<hi>州人性剛介孝友以明經授乳源令清慎自矢民受其福解組歸士負笈從之教人</hi>
　　<hi>以躬行為本不屑屑文藝家居端整雖燕居無惰容</hi>
<pb n="KR2k0052_WYG_009-63a"/>
　　晏子綸<hi>字仲誠州人茂僻陋未有科第乃奮然負笈逰成都交諸文學講究經義遂中𢎞治</hi>
　　<hi>乙卯鄉試授陜西乾州知州為政有古循良風後改雲南賓州致政歸惟杜門訓課子孫雖臥疾不</hi>
　　<hi>倦云</hi>
　　唐宗智<hi>州人歲貢以孝弟聞仕廣東羅定同知有治績</hi>
　　陳朝儀<hi>州人嘉靖中舉孝亷知阿迷州陞雲南府同知性醇厚政多愷悌以憂歸杜門不出</hi>
　　<hi>鄉里高之</hi>
　　吳　洸<hi>威州人由選貢厯武定府同知有治劇才騰永之役以築城功受上賞初為臨潼令</hi>
　　<hi>考最擬授御史㑹臺長以資格撓之遂遷州守云</hi>
<pb n="KR2k0052_WYG_009-63b"/>
　　呉　礖<hi>威州人歲貢厯河東運副鹺政肅清歸里時止圖書數篋鄉人重之</hi>
　直隷達州<lb/>
　宋杜仁偉<hi>州人為馬步軍都指揮淳化中李順作亂仁偉罄家資給官軍討賊斬𫉬甚多以功</hi>
　　<hi>授檢校太子賓客達州别駕</hi>
　　王　汲<hi>州人嘉祐中嘗作天將以夫子為木鐸賦多士以為矜式因呼王木鐸後舉進士官</hi>
　　<hi>至梓州通判多政聲弟昌熈寧間進士任黔江令元豐中景靈宫成昌作賦獻之辭極雅麗又有太</hi>
　　<hi>平讜議三江集</hi>
　　李　傅<hi>州人元豐間進士欽宗居東宫時傅與耿南仲俱侍講及即位賜水晶斧以旌其徳</hi>
<pb n="KR2k0052_WYG_009-64a"/>
　　<hi>後知漢州</hi>
　　羅　戩<hi>州人以剛直聞游太學進孫吳二書徽宗幸學集百官蔡京坐而談兵戩哂之仰視</hi>
　　<hi>屋角觸怒歸自號觀光山人</hi>
　　王　汶<hi>州人任湖廣安鄉縣令撫字有聲歸家好善樂施鄉里賢之</hi>
　　張大中<hi>州人經史百民一覽不忘人目為書厨宣和間舉進士授南浦令時稱亷吏累官果</hi>
　　<hi>州通判</hi>
　　楊　晨<hi>州人宣和初試禮部第一丞相趙鼎薦其才召試荆蜀形勢論除賛督府機宜撫諭</hi>
　　<hi>西蜀吳玠餽遺過禮晨不欲阻其意悉上督府以佐軍用</hi>
<pb n="KR2k0052_WYG_009-64b"/>
　　袁　沔<hi>州人未冠遊太學靖康中金兵圍城上書言當東據成臯西臨沔池以銳卒𢷬其巢</hi>
　　<hi>穴則城下之師自解不報已而城陷沔歸漢中乃畫防險五事其後膺薦復條十二事力抵䛕佞用</hi>
　　<hi>事者忌之沔度不見用拂衣而歸</hi>
　　王　賓<hi>字觀國東鄉人紹興十八年王佐榜進士授從政郎大安軍教授致仕歸以亷孝化</hi>
　　<hi>其鄉人時號其地曰觀化里</hi>
　明唐　仁<hi>字秉元州人景泰中舉孝亷任吏科給事中封駁内外章奏斥廷臣不職者人多憚</hi>
　　<hi>之</hi>
　　袁　達<hi>州人成化丁未進士性聰敏讀書一目成誦廷對日試喜雨詩稱㫖授庶吉士</hi>
<pb n="KR2k0052_WYG_009-65a"/>
　　黄元白<hi>字用章州人嘉靖丙戌進士擢兵科左給事中力詆權貴幾斃廷杖者二尋分守陜</hi>
　　<hi>西邊境肅清去日軍民至泣下所著有文集若干巻藏於家</hi>
　　王以修<hi>州人嘉靖中進士厯松江嘉興二郡太守劑徭賦決嚚訟政聲卓然</hi>
　　衛承芳<hi>字君大號淇竹州人隆慶初進士厯吏部尚書加太子少保承芳聰慧嗜學善屬文</hi>
　　<hi>工草書尤長詩律敭厯中外一以清白自矢歸葬日子孫至鬻田宅以畢喪事諡清敏崇祀鄉賢</hi>
　　廖恒吉<hi>字思德州人進士由戸部郎叅滇藩度支政事文章兩相濟云</hi>
　<lb/>
　<lb/>
<pb n="KR2k0052_WYG_009-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四川通志巻九上<lb/>
<pb n="KR2k0052_WYG_009-66a"/>
　欽定四庫全書<lb/>
　　四川通志巻九下<lb/>
　皇清人物<lb/>
　　成都府<lb/>
　　　張吾瑾<hi>字石仙金堂人性純孝母疾篤日夕禱於神請以身代沈疴漸愈人稱孝感順治甲</hi>
　　　<hi>午科鄉薦第五乙未成進士授山東夏津縣令擢行人兩與文闈分校徳州田司農雯武清李中丞</hi>
　　　<hi>煒皆出其門後致仕歸里非公事不出因都江堰為成都七州縣水利力請當事修三伯洞古埭里</hi>
　　　<hi>人徳焉著有鵲符齋集邑人公舉崇祀鄉賢</hi>
<pb n="KR2k0052_WYG_009-66b"/>
　　　唐大陶<hi>成都人順治丁酉舉人康熙十年知山西長子縣以經術飭吏治公庭清暇有調鶴</hi>
　　　<hi>鳴琴之趣未久去官人皆惜之</hi>
　　　楊兆熊<hi>什邡人康熙己酉舉孝亷任湖廣漢陽令多惠政後解組歸里敎授生徒原本經術</hi>
　　　<hi>粹然一出於正  以上人物</hi>
　　重慶府<lb/>
　　　李芳述<hi>字賛芝合州人康熙十九年勇畧將軍趙良棟從白水江入川芳述率先納欵隨</hi>
　　<hi>大兵進𠞰吳逆餘黨收復滇黔累官西寧總鎮擢貴  州提督整飭營伍懾服苗蠻加太子少保卒於官</hi>
<hi>贈太子太傅鎮遠將軍諡壯      敏  以上崇祀鄉賢</hi>
<pb n="KR2k0052_WYG_009-67a"/>
　　　簡　上<hi>字謙居號石潭巴縣人性至孝幼值歲饑嘗孤身百里外負米養親順治辛卯舉於</hi>
　　　<hi>鄉知直隷鉅鹿縣事以亷能擢吏部文選司郎中提學江南後補廣西右江道所入俸多分給族黨</hi>
　　　<hi>貧乏著有四書彚解行世</hi>
　　　劉如漢<hi>字倬章號雙山巴縣人順治乙亥進士選庶吉士受職檢討後補兵科給事中章數</hi>
　　　<hi>上皆報可累遷副都御史巡撫江西未抵任丁外艱哀毁骨立尋以疾卒  䘏典甚優</hi>
　　　覃　銓<hi>字公簡巴縣人癸丑歲貢吳逆廹以偽職銓百計逃免後家居授徒多所成就</hi>
　　　茍金徽<hi>合州人康熙甲子登賢書性孝友潛心理學初任廣東曲江令以卓異陞廣西新寧</hi>
　　　<hi>州牧丁繼母艱慟甚抵家三日卒  以上人物</hi>
<pb n="KR2k0052_WYG_009-67b"/>
　　保寧府<lb/>
　　　張思房<hi>閬中人累官貴州黎平府知府改陜西鞏凉二府同知其守黎平時滇寇未靖思房</hi>
　　　<hi>折衝禦侮不少挫致政歸十餘年屢舉鄉飲大賓  以上崇祀鄉賢</hi>
　　　劉沛先<hi>字棠溪閬中人性沈黙寡言笑順治甲午舉於鄉任山東東阿令擢刑科給事中遷</hi>
　　　<hi>兵科掌印給事條陳蜀中轉運情形蜀疆無匱乏之虞秦民省轉輸之苦</hi>
<hi>聖祖嘉納之後以目      疾歸里尋卒</hi>
　　　王來熊<hi>字夢叶劒州人順治丁酉鄉薦性剛介任河南新野令宦歸囊槖蕭然</hi>
　　　趙𢎞覽<hi>字僧照劒州人少遭亂未嘗廢學中順治戊戌進士任江西廬陵令以憂去補江南</hi>
<pb n="KR2k0052_WYG_009-68a"/>
　　　<hi>虹縣令有徳政虹人感之祀名宦</hi>
　　　冉　徳<hi>廣元人康熙丙午舉於鄉避吳逆㣲聘逃匿深箐中賊刼其父徳奔救臨以刃弗去</hi>
　　　<hi>賊義而釋之蜀平選陜西西寧縣知縣</hi>
　　　李先復<hi>字曲江南部人康熈壬子舉人初任山東曹縣令後補湖廣大冶縣有惠政行取浙</hi>
<hi>命輓運江道御史厯官兵部左侍郎西陲用兵奉政歸囊      軍需至巴里坤晉工部尚書雍正元年致</hi>
　　　<hi>無餘貲然性喜施與每甘淡泊以周貧乏  以上人物</hi>
　　順慶府<lb/>
　　　趙心抃<hi>字清章西充人壬子鄉薦任山西太平令報最擢兵科給事中章疏十上皆闗國計</hi>
<pb n="KR2k0052_WYG_009-68b"/>
　　　<hi>條陳蜀省事宜尤中時弊解官歸杜門却掃鄉人忿争者輒婉言開道多所感悟  以上崇祀鄉賢</hi>
　　　郭榮貴<hi>字仲禹渠縣人性任俠明末羣寇蜂起榮貴首倡義率弟榮高及族里數千人築砦</hi>
　　　<hi>大斌山為保障計會賊吳應元驅衆二萬焚掠鄰水大竹將至渠榮貴詭詞約好乗機殺應元及左</hi>
　　　<hi>右數十人衆驚潰順治戊子秋賊楊秉印衆數萬踞禮義城與斌山對壘相持一載榮貴乗間走成</hi>
　　　<hi>都投撫軍李國英請為前驅國英遣總兵盧光祖馬化豹統兵從榮貴破之東北二道始入版圖</hi>
　　　陳　瑺<hi>營山人中順治辛卯鄉試會多盜率鄉勇力保地方歲大饑與弟<graphic n="KR2196" url="https://raw.githubusercontent.com/kanripo/KR-Gaiji/master/images/KR2196.png" mimeType="image/png"/>設塲給粟存活</hi>
　　　<hi>甚衆後任湖廣耒陽令以賢能著耒人建祠祀之</hi>
　　　陳　<graphic n="KR2196" url="https://raw.githubusercontent.com/kanripo/KR-Gaiji/master/images/KR2196.png" mimeType="image/png"/>
                    <hi>瑺之弟順治辛卯與兄同舉於鄉知河南郾城縣著有四書彚解行世</hi>
<pb n="KR2k0052_WYG_009-69a"/>
　　高儀坤<hi>字寧一西充人性孝友順治甲午薦於鄉授浙江平陽縣令卒於官無歸窆資平陽</hi>
　　<hi>民號泣斂賻送櫬歸里</hi>
　　羅為賡<hi>字西溪南充人順治甲午鄉薦任浙江孝豐令民徳之立祠祀焉擢行人致仕歸里</hi>
　　馮天培<hi>字黙佑西充人順治甲午領鄉薦第一任福建漳平縣知縣邑人徳之耄年解綬還</hi>
　　<hi>鄉值歲祲炊粥賑饑存活無數</hi>
　　陳汝昌<hi>營山人性嗜學值明季避兵奔走雖流離中手不釋巻順治丁酉科領鄉薦任江南</hi>
　　<hi>太平令有賢聲</hi>
　　黄世臣<hi>字柱伯西充人順治丁酉舉於鄉康熈二年任夾江敎諭日以經術與諸生相切劘</hi>
<pb n="KR2k0052_WYG_009-69b"/>
　　<hi>後遷江南來安知縣時值旱蝗世臣募民捕蝗滿一石者給錢一緡稻五斗民争捕以獻蝗不為災</hi>
　　陳　扆<hi>字補袞西充人順治丁酉舉人任山東鉅野令一介不取民稱其亷</hi>
　　蒲昌迪<hi>渠縣人順治丁酉舉人任山東鄆城令陞山西絳州牧鄆人籲留不忍其去昌迪喜</hi>
　　<hi>奬拔後進鄆城庶常魏希徵絳州庶常李復泌等皆於布衣受知後致仕歸卒於道絳人請入名宦</hi>
　　王之麟<hi>字呈祥西充人康熙癸卯鄉薦寡言笑人不敢干以私任廣東番禺令為政不尚苛</hi>
　　<hi>察</hi>
　　彭際盛<hi>字於斯南充人康熈六年以明經任河南武陟令邑有沁水厯為民患際盛捐金修</hi>
　　<hi>築隄塹民得安堵歲丁未蝗蝻為災深夜䖍禱蝗竟飛去後乞休歸民立祠祀之  以上人物</hi>
<pb n="KR2k0052_WYG_009-70a"/>
　敘州府<lb/>
　　樊　曙<hi>字旭東宜賔人明末以門廕襲指揮僉事博通典籍寇亂後家業蕭然躬耕養母弟</hi>
　　<hi>㬚流寓滇中老艱嗣息遣人迎歸為之置妾生一子吳逆迫以偽命力拒之年七十二卒著有楚澤吟</hi>
　　<hi>諸刻鄉以上崇祀  賢</hi>
　　宗敦一<hi>字凌霄宜賓人前明進士知江南旌徳縣愛民好士厯江南巡按督學御史</hi>
　<hi>國朝督學順天  官至通政使</hi>
　　李迎晙<hi>號青梅隆昌人前明進士順治間工部右侍郎徳望政績卓然稱異</hi>
　　蕭　韶<hi>屏山人歲貢生讀書天魁山一時從遊者悉經明行修之士當事額其廬曰儒林師</hi>
<pb n="KR2k0052_WYG_009-70b"/>
　　<hi>表後任開縣訓導</hi>
　　李　謨<hi>字采臣富順人中康熙甲子鄉試性孝友尤慷慨好義與友人楊文茲北上文茲卒</hi>
　　<hi>於都謨為經理後事扶櫬回籍後任河南太康令有亷名尋致仕歸依然寒素平居言動不茍教授</hi>
　　<hi>生徒每以收放心為急務又謂聖狂之别須於起念處省察嘗設敎峚山學者困稱峚山先生</hi>
　　鄒宗浩<hi>屏山人康熙戊寅歲貢甘貧嗜學白首弗衰</hi>
　　胡相才<hi>屏山人康熙己卯鄉薦力學不倦為一邑師表赴選中途病卒人甚惜之</hi>
　　樊敘倫<hi>字仲彞宜賓縣貢生幼失父奉母避吳逆亂荒山乏食覓糧數百里外為賊所得監</hi>
　　<hi>守甚嚴無計得脫會兵弁覓能書者敘倫稍見禮重遂以老母在哭告兵弁感動至深夜給米少許</hi>
<pb n="KR2k0052_WYG_009-71a"/>
　　<hi>縱之潛逃及抵母所母病且死敘倫呼搶大慟具棺殮時平扶舁歸葬人稱其孝</hi>
　　陳暻雯<hi>字杲亭富順人康熙乙未進士家貧力學自號破愚子任廣東樂昌令居官數年懷</hi>
　　<hi>清履潔昌人稱其有守  以上人物</hi>
　䕫州府<lb/>
　　程正性<hi>字存存萬縣人順治十六年以貢生任北直開州州同陞河南睢州牧建學宫置書</hi>
　　<hi>院歲捐俸敎育貧士遷雲南永寧同知以疾卒於官  以上人物</hi>
　龍安府<lb/>
　　張偉竒<hi>字素臣松潘衞人性孝友喜讀書尢長於言兵康熙十一年拔貢因母疾侍湯藥不</hi>
<pb n="KR2k0052_WYG_009-71b"/>
　　<hi>就選家居敎授生徒多所成就又獻䇿當事撫綏蠻部逺人率服以子元佐貴</hi>
<hi>誥封榮禄大夫賢以    上崇祀鄉</hi>
　直隷嘉定州<lb/>
　　杜廷玉<hi>州人登甲子賢書性孝友文行高卓尢喜曲成後學生平好義樂施州人慕之合請</hi>
　　<hi>入祀鄉賢</hi>
　　朱軫裔<hi>字三瞻嘉定州人性敦孝友厯患難如一康熙己酉登鄉薦任浙江景寧知縣慈惠</hi>
　　<hi>愛民人咸戴之厯任十五年陞南城兵馬司指揮使悉除陋弊尋以年老乞休至邯鄲道中病卒</hi>
　　鄒養浩<hi>榮縣人制行端方康熙九年入庠後值吳逆據蜀屏居抗節不赴選舉</hi>
<pb n="KR2k0052_WYG_009-72a"/>
　<hi>國朝恢復後始出應歲試食餼後登歲薦任重慶府  學訓導課士之法以忠孝為本文藝次之士習丕</hi>
　　<hi>變至今有道學之稱</hi>
　　吳良璧<hi>字夢星榮縣人康熙壬子副榜吳逆叛據時綱羅人士良璧隱居萬山中敎授生徒</hi>
　　<hi>康熈二十一年司鐸丹稜講學不倦</hi>
　　楊　蒧<hi>字聖與犍為人康熙辛酉領鄉薦由江安敎諭卓異擢湖廣宜章令兼攝鄰邑俱有</hi>
　　<hi>亷聲解組後宜民立生祠祀之</hi>
　　袁開聖<hi>峩眉人康熙丁卯舉於鄉家貧力學不倦邑人師事之由成都敎授卓異遷江南泰</hi>
　　<hi>興令解組後泰興人繪像祀之  以上人物</hi>
<pb n="KR2k0052_WYG_009-72b"/>
　直隷邛州<lb/>
　　植敏槐<hi>字穉青邛州人順治辛卯鄉薦明季寇患邛郡書籍多燬敏槐家藏禮記存要一書</hi>
　　<hi>潛心研究承平後邛郡諸生治禮記者皆賴其傳築室白鶴山南敎授生徒二十餘年學者稱鶴山</hi>
　　<hi>先生物以上人</hi>
　直隷潼川州<hi>雍正十二年陞為府</hi>
　　張泰階<hi>鹽亭人順治辛卯舉於鄉幼值寇變父被擄泰階哀求請代賊感動并釋之事繼母</hi>
　　<hi>孝撫諸弟友愛甚篤鄉里稱之</hi>
　　張象翀<hi>字六飛安岳人康熙甲辰進士父母早逝每值忌日致奠盡哀如初喪始宰饒陽力</hi>
<pb n="KR2k0052_WYG_009-73a"/>
　　　<hi>請裁減驛站邑多偷盜亷得首惡盡法治之盜風頓<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>擢知膠州設養生堂葺藥室撫嬰療病全活</hi>
　　　<hi>甚衆所著有處和詩集</hi>
　　　陳四聰<hi>鹽亭人事親至孝孺慕之思垂老不忘生平以誠信自矢尤好奬進後學士林奉為</hi>
　　　<hi>楷範</hi>
　　　張　烺<hi>字冲寰遂寧人敎子鵬翮成進士厯官中外烺屢膺</hi>
　<hi>封典淡若寒素刻感應篇修萬里橋廣行善事康熈五    十二年入  都門敬祝</hi>
<hi>聖祖六旬萬壽慰問良久有八卒賜養志松齡扁額年八十</hi>
<hi>賜祭葬祀以上崇        鄉賢</hi>
<pb n="KR2k0052_WYG_009-73b"/>
　　　楊應魁<hi>射洪縣人騰龍子精通滿漢文字戴本朝特用任敘瀘道實心愛民民咸感  至今</hi>
　　　<hi>祝頌</hi>
　　　李仙根<hi>字南津遂寧人順治甲午登賢書辛丑成進士</hi>
　　<hi>廷試第二授翰林院編修康熙六年安南黎維禧奪  高平莫元清搆怨侵殺維禧奪高平元清奔皈朝</hi>
<hi>聞仙根皈朝滇界也廣西總兵王會奏安南正使      以内祕書院侍讀加一品服充</hi>
<hi>勅諭黎氏移元清於廣西南寧府且致書維禧責安南臣      工誤國十節往復千端安南君臣始奉</hi>
<hi>詔後累官戸部錢法侍郎生平工書法      嫻文辭有安南使事紀要行世</hi>
　　　張鵬翮<hi>字運青遂寧人康熙庚戌進士授庶吉士由部曹出守蘇州遷河東鹽運使司歴兵</hi>
<pb n="KR2k0052_WYG_009-74a"/>
<hi>聖祖仁部左侍郎康熈二十六年      皇帝南巡</hi>
<hi>特簡浙江巡撫額轉兵部右侍郎督學江南秉公校士尋欽賜懷冰雪扁</hi>
<hi>欽命回遷都察院左都御史江總督又      籍祭告江瀆補授兩</hi>
<hi>命查西安蠲賑改授河道總督兵部尚書加進吏部尚書    太子太保在任八年轉工戸二部尚書</hi>
　　<hi>太雍正元年晉秩大學士兼吏部尚書卒於官  子太傅文華殿</hi>
<hi>賜祭𦵏諡文      端</hi>
　　　周嗣胡<hi>字參兩號遯菴安岳人年十有五補博士弟子員留心帖括博涉經史累躓棘闈隱</hi>
　　　<hi>居敎授大為士林推服晚年廬於祖墓絶跡城市以詩文自娛</hi>
<pb n="KR2k0052_WYG_009-74b"/>
　　　彭士垣<hi>遂寧人康熙癸夘舉人砥礪家修楷模一邑  以上人物</hi>
　　直隷瀘州<lb/>
　　　曾　亮<hi>瀘州人康熙甲子舉人有同族孀婦子女孤貧流寓他邑亮移歸瀘郡經理其家婚</hi>
　　　<hi>嫁俱力任之授浙江鄞縣令視民如子力拯窮困逾年致仕歸琴書外一無餘槖</hi>
　　　李鳴珂<hi>字名玉合江人淹貫經史著述甚富  以上人物</hi>
　　直隷資州<lb/>
　　　胡世安<hi>字處静别號菊潭井硏人少有異才事親孝前明進士選庶常分校禮闈典試兩浙</hi>
<hi>世祖章所得皆名儁我學士遷禮部侍郎晉尚書      皇帝擢為翰林</hi>
<pb n="KR2k0052_WYG_009-75a"/>
　　<hi>國初典章文物以及厯律多所㕘定後官至大學士  及卒</hi>
<hi>聖祖仁皇帝賜祭葬      廕䘏有加</hi>
　　　王師保<hi>字元燮資陽人性亷静以厚徳著登前明鄉薦任五河令凡利民事多方區畫值歳</hi>
　　<hi>國歉力請蠲漕米賑恤擢戸曹邑人扳輿泣送解組  朝以原官督理鳯倉設法轉輸著有成績後</hi>
　　　<hi>寓五河年七十六卒民建祠祀之  以上人物</hi>
　　直隷綿州<lb/>
　　　李　鑑<hi>字涵白安縣人前明進士任北直永清令以戅直忤權貴調湖廣黄陂有禦寇功累</hi>
　　<hi>國遷宣雲巡撫總督宣大三鎮尋罷歸復起西夏巡  初仍原官後</hi>
<pb n="KR2k0052_WYG_009-75b"/>
　　　<hi>撫當榆林告警鑑坐運帷幄不折一矢而靈州奏㨗未幾寇復犯榆林鑑授方畧大破之又濬河道</hi>
<hi>賜祭葬豁賠糧剔弊除奸靈人深徳之及卒      廕二子</hi>
　　　張舜舉<hi>順天籍進士四川綿竹人順治六年授陜西蒲城知縣旹蒲為王永强竊據暨底定</hi>
　　　<hi>城市一空舜舉招集流亡又慮兵民難以雜處建立營房兵民俱便邑境以寧</hi>
　　　白良玉<hi>字田生梓潼人幼有智計時土賊為害畫䇿捍禦庇䕶鄉鄰生平重義輕財於師友</hi>
　　　<hi>間一無恡惜順治甲午舉於鄉康熈七年任山西高平令減浮耗除雜徭善政良多歴七載以亷能</hi>
　　　<hi>行取考授科員抵京卒高平人仕於者為醵錢以助殯殮焉  以上人物</hi>
　　直隷達州<lb/>
<pb n="KR2k0052_WYG_009-76a"/>
　　唐敬一<hi>字慎齋達州人順治甲午舉於鄉厯官洮岷副使獄冇寃囚擬大辟者十七人久未</hi>
　　<hi>決敬一訊得其狀後俱省釋又勘醴泉盜案全活無辜甚衆  以上崇祀鄉賢</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0052_WYG_009-76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四川通志巻九下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四川通志卷二十四</head> <lb/>
    <p>
<pb n="KR2k0052_WYG_024-1a"/>
欽定四庫全書<lb/>
　四川通志卷二十四<lb/>
　山川<lb/>
　順慶府<lb/>
　　南充縣<hi>附郭</hi>
　　鶴鳴山<hi>在縣東十里相傳謝自然昇仙之日有鶴飛鳴於上旁有紫雲亭相近有凌雲山</hi>
　　諸葛山<hi>在縣東四十里昔武侯駐師於此陣跡猶存</hi>請雨山<hi>在縣東七十里嘗祈</hi>
　　<hi>雨有應因名</hi>朱鳳山<hi>在縣南十里周迴二十里髙一百七十二丈相傳爾朱仙及李淳風</hi>
<pb n="KR2k0052_WYG_024-1b"/>
　　<hi>修煉之地丹井尚存蘇子瞻偕黄魯直居此嵗餘魯直書準提咒刻石今尚在昔有鳳凰集此因置</hi>
　　<hi>鳳山觀</hi>清居山<hi>在縣南三十五里上有三峯下瞰四水又有仙人洞唐姚昂詩天峙兩峯</hi>
　　<hi>南北峭地盤一水古今流宋端平中徙縣治於此至元初建征南都元帥府於此山之龍笻壩山有</hi>
　　<hi>金樓髙與山等臨大江亭亭如浮屠常有光焰</hi>武陵丘山<hi>在縣南漢初縣西北九十七里</hi>
　　<hi>一名凌江山</hi>龍城山<hi>在縣西南寰宇記在流溪縣東六十里與石梯山相連盤崖如龍絶</hi>
　　<hi>壁如城</hi>重石山<hi>在縣西南元和志/在流溪縣南一里</hi>金泉山<hi>在縣西二里唐貞元</hi>
　　<hi>十年仙女謝自然於此白日飛昇上有石像韓愈詩果州南充縣寒女謝自然童騃無所識但聞有</hi>
　　<hi>神仙輕生學其術乃在金水山一朝坐空室雲霧生其間須㬰自輕舉飄若風中烟元李宏詩昔時</hi>
<pb n="KR2k0052_WYG_024-2a"/>
　　<hi>謝女昇仙處今日遺踪尚宛然蟬脱舊衣留石室龍飛流水湧金泉碑書故事封蒼蘚殿寫真容鎖</hi>
　　<hi>翠烟薄暮嶺松聽鶴唳猶疑彷佛是神仙山有青霞觀步虚臺下有金泉</hi>寳臺山<hi>在縣西二</hi>
　　<hi>里與金泉山相對上有覽秀亭</hi>西山<hi>在縣西一里山川/環抱綿延千里</hi>果山<hi>在縣西八</hi>
　　<hi>里層峯秀起上多黄柑晉御史陳夀隠居於此宋邵伯温詩從昔遨遊盛兩川充城人物自駢闐萬</hi>
　　<hi>家燈火春風陌十里綺羅明月天</hi>棲樂山<hi>在縣西十里上有棲樂池與嘉陵江相通謝自</hi>
　　<hi>然飛昇日仙樂振響峯頂因名舊有御風亭</hi>大方山<hi>在縣西三十里又有小方山並峙千</hi>
　　<hi>峯萬嶺週迴繚繞若洞天然又有神女泉</hi>佛龕山<hi>在縣西五十里一名寳玉山</hi>大耽<lb/>
　　山<hi>在縣西一百里與小耽山對峙隋居士楊耽修道於此</hi>舞鳳山<hi>在縣西北十里狀如</hi>
<pb n="KR2k0052_WYG_024-2b"/>
　　<hi>鳳翔</hi>清泉山<hi>在縣北十里有古刹下瞰龍門諸山舊志有小龍門山在縣北二十里</hi>徐<lb/>
　　仙洞<hi>在縣西富安鎮</hi>畫卦石<hi>在縣東四十里石平如砥上有八卦相傳李耳以足畫者</hi>
　　嘉陵江<hi>在縣東自蓬州流入縣境西南流六十里經城東又一百十里入合州界唐韋應物</hi>
　　<hi>詩水性自云静石中本無聲如何兩相激雷轉空山驚</hi>清水溪<hi>在縣東源出請雨山西北</hi>
　　<hi>流一十五里至縣東北入嘉陵江居民藉以溉田又有羅溪在縣東十五里荆溪在縣西十五里奏</hi>
　　<hi>溪在縣南四十里</hi>西溪<hi>在縣西自西充縣流/入至縣西南入江</hi>流溪<hi>在縣西八十里</hi>
　　<hi>流出遂州方義縣界平流三十里無灘因名下至當縣北流向東迤邐入江又有賴狼賴猿二溪亦</hi>
　　<hi>自方義縣來</hi>大斗溪<hi>在縣東八十里源出岳池縣老君山西流入江溪旁有石如斗因名</hi>
<pb n="KR2k0052_WYG_024-3a"/>
　　曲水<hi>在縣西四千里源出琉璃鎮盤迴曲折入嘉陵江</hi>是魚池<hi>漢志在安漢縣南今</hi>
　　<hi>堙</hi>大小洲<hi>在縣西/三里</hi>滴乳泉<hi>在縣西二十里昔有道士何志泉飲此泉年八</hi>
　　<hi>十面如桃紅宋樊汝賢詩雲液落山腹脈與崑崙通云何山下叟八十桃顏紅</hi>昆井<hi>在縣西六</hi>
　　<hi>十里即古之鹽井</hi>冽泉井<hi>在學東泉/味甚甘</hi>天封井<hi>在縣城内昔爾朱真人吐</hi>
　　<hi>丹在内有疾者飲之即愈</hi>
　　西充縣<lb/>
　　西充山<hi>在縣城内西北隅為一邑之勝又有化鳳山在城内東隅</hi>亞夫山<hi>在縣東與</hi>
　　<hi>縣城相倚</hi>鹿巖山<hi>在縣東八里/鹿溪出此</hi>雙圖山<hi>在縣東十里兩峯相對宛如圖</hi>
<pb n="KR2k0052_WYG_024-3b"/>
　　<hi>畫</hi>扶龍山<hi>在縣東二十/里大陵鎮</hi>南岷山<hi>在縣南一十五里上有九井十三峯</hi>
　　<hi>漢何岷隱居其上因名元至正間羣盜猖獗主簿馬䝉古岱率民築堡壘於此邑賴以全</hi>嵗堂<lb/>
　　山<hi>在縣南二十五里上有百福院邑人嵗時禳祝於此</hi>鳳儀山<hi>在縣南四十里</hi>孝廉<lb/>
　　山<hi>在縣東舊有文昌祠</hi>鳳臺山<hi>在縣西山頂方/正如臺因名</hi>官祿山<hi>在縣西四</hi>
　　<hi>十里</hi>織機山<hi>在縣西六十里/上有織女洞</hi>瓊珠山<hi>在縣西三十里蜿蜒若瓊珠相</hi>
　　<hi>連又乾明山在縣西四十里</hi>鳳頭山<hi>在縣西北五十里萬山環繞一峯特出</hi>隠居<lb/>
　　山<hi>在縣北十里上有清泉宫隋程太虛隱居於此</hi>回龍山<hi>在縣北三十里聳翠嵳峩縈迴</hi>
　　<hi>盤繞</hi>拱宸山<hi>在縣北五十里又/北十里有紫巖山</hi>蕭巖<hi>在縣西小陵鎮東髙十餘丈巖</hi>
<pb n="KR2k0052_WYG_024-4a"/>
　　<hi>竇空闊泉水清潔又名虚清巖</hi>龍潭洞<hi>在縣西五十里又名上主洞穴通秋埡龍井</hi>琴<lb/>
　　洞<hi>在縣北二十里人履其中聲響如琴</hi>西溪<hi>在縣西東流入南充縣界入江寰宇記在縣西</hi>
　　<hi>源出崇禮市山輿圖記勝在縣東四十步又有東溪舊志西溪即流溪之支流迴環曲折流合南充</hi>
　　<hi>縣之曲水入江府志虹溪在縣東縈繞學宫前即為泮池順流至郡入江即西溪也又有鹿溪在縣</hi>
　　<hi>東二十五里源出鹿巖山下即東溪也俱至三河口合流焉</hi>陵溪<hi>在縣西三十里小陵鎮亦</hi>
　　<hi>名小陵河</hi>象溪<hi>在縣北/四里</hi>海棠川<hi>在縣東源出雙圖山流十五里環繞縣治内多</hi>
　　<hi>海棠又南流一百十里至南充縣入江</hi>
　　蓬　州<lb/>
<pb n="KR2k0052_WYG_024-4b"/>
　　玉環山<hi>在州城内北隅峯巒秀麗諸山拱揖嘉陵江水環之故名下有玉環井</hi>龍角<lb/>
　　山<hi>元和志在相如縣東二百步髙三百丈</hi>雲山<hi>在州東二十里接營山縣界宋淳祐間建</hi>
　　<hi>州於此</hi>鳳凰山<hi>在州南五里上有三峯中峯髙峙兩峯相接如鳳凰飛舞之狀林木清秀</hi>
　　<hi>江水環流</hi>崇覺山<hi>在州南二十里一名永安/山兩峯髙峙下臨江水</hi>三合山<hi>在州</hi>
　　<hi>西五十里三峯並起團環相合因名</hi>五馬山<hi>在州北五里五峯髙聳勢如奔馬</hi>壯山<lb/>
　　<hi>在州北八十里</hi>嘉陵江<hi>在州東自保寧府南部縣流入州境五十里至城東又西南流六十</hi>
　　<hi>里入南充縣界岸上有石門石觜横截江心長約百丈</hi>青溪<hi>在州東自營山縣流入州境又</hi>
　　<hi>流四十里入江</hi>玉泉<hi>在州南五十里泉水湧出狀如噴玉</hi>
<pb n="KR2k0052_WYG_024-5a"/>
　　營山縣<lb/>
　　獅子山<hi>在縣東三十里以形似名</hi>青羊山<hi>在縣東五十里竒峯峭壁上有石池水泉</hi>
　　<hi>清冽不盈不涸昔有仙修煉於此常有青羊出没舊建青羊宫</hi>菩薩山<hi>在縣東寰宇記在蓬</hi>
　　<hi>山縣東三十里</hi>三角山<hi>在縣東南寰宇記在蓬山縣東三十里山形有三角</hi>景陽山<lb/>
　　<hi>在縣東四十里竒峯突兀</hi>龍朗山<hi>在縣東六十/里髙聳特出</hi>翠屏山<hi>在縣南一里梧</hi>
　　<hi>竹青翠儼如屏障</hi>石雞翁山<hi>在縣南六十里有石如雞又果州有石雞母山二山朝對</hi>
　　<hi>相去五里</hi>營山<hi>在縣西南一/里產冬青蠟</hi>印臺山<hi>在縣南三百步學前文峯</hi>五星<lb/>
　　山<hi>在縣東南五十里五峯峭麗迴環拱揖</hi>太白山<hi>在縣西/一里</hi>封竇山<hi>在縣</hi>
<pb n="KR2k0052_WYG_024-5b"/>
　　<hi>西十里</hi>雲山<hi>在縣西四十里/即古披衣山也</hi>銅鼓山<hi>在縣西寰宇記在朗池縣西連</hi>
　　<hi>閬州新政縣界</hi>衮山<hi>在縣西十五里石壁峭立隱隠若龍鱗狀山頂有鳳凰臺相傳鳳嘗棲其</hi>
　　<hi>上中有風洞下視如井有風冷然自下而上宋郡守吳㡬復詩蒼石皺文龍鱗在清泉涵泳海源通</hi>
　　青觀山<hi>在縣西北四十里地多黒石懸巖險道界達蓬州</hi>枇杷山<hi>在縣西二十里</hi>
　　<hi>山多枇杷菓</hi>雲鳳山<hi>在縣北一里山勢/髙騫若雲中飛鳯</hi>集真山<hi>在縣北八里</hi>
　　芙蓉山<hi>在縣東北八里峯巒樷秀若芙蓉然</hi>大蓬山<hi>在縣東北七十里一名綏山與</hi>
　　<hi>小蓬山相去二里列仙傳云有葛由者周成王時乗木羊入蜀蜀中王侯賔之後去追上綏山隨之</hi>
　　<hi>者皆得仙術山在安固縣東三十里即此其山髙險方圓四十里上起十二峯崖髙數十丈松木秀</hi>
<pb n="KR2k0052_WYG_024-6a"/>
　　<hi>茂狀若海中蓬萊中有朝隠洞空闊可容數百人又有透明巖孔穴相連宛如穿鑿俯瞰州郭天氣</hi>
　　<hi>清明渠達諸山歴歴可數又有雙龍池其水分黄黒二色旱禱輒應焉</hi>小蓬山<hi>在縣東北</hi>
　　<hi>七十五里一名秀立山下有溪水環繞山與大蓬俱多産蕙蘭花每春秋開時芬滿山谷間他山未</hi>
　　<hi>嘗有也</hi>神謀山<hi>在縣東北輿地紀勝在良山廢縣東七十里下有神謀池</hi>居崇山<lb/>
　　<hi>在縣東北寰宇記在廢宕渠縣西一里</hi>西巖<hi>在縣西又有東巖俯瞰大溪為一邑登臨之勝</hi>
　　孔雀洞<hi>在縣東北一百二十里石壁峭絶洞門如圭竇入之宏敞左右有石牀洞盡處有石</hi>
　　<hi>孔雀水出啄中</hi>透明巖<hi>在大蓬山前有石穴宛如鑿成一名棲真巖道士陳知禮有嵓穿徒</hi>
　　<hi>使月出没路險何妨雲往還之句</hi>嘉陵江<hi>在縣西朗池縣西七十里與蓬州接界有石門</hi>
<pb n="KR2k0052_WYG_024-6b"/>
　　<hi>津</hi>流江<hi>在縣東自儀隴縣流入明一統志有七曲匯在縣東六十里即流江下流縈迴七曲</hi>
　　<hi>兩岸岩石懸絶飛湍噴沬若烟霧騰湧合瞰天溪流入渠縣界又名七曲堰</hi>瞰天溪<hi>源出</hi>
　　<hi>西巖繞城東南下流五十里合七曲堰</hi>消水<hi>在縣東自儀隴縣流入經梁山縣東二里又東</hi>
　　<hi>南經宕渠縣西十里又南流經蓬山縣東十五里又南流注流江水</hi>黄渡河<hi>在縣東北四十</hi>
　　<hi>里衆水所㑹</hi>北觀河<hi>在縣北二十里流經雙河口至城北門外流入髙灘匯合黄渡河</hi>
　　青溪<hi>在縣西南五十里源出披衣山地名石洞下至相如縣瑞興鎮入嘉陵江舊志又有藍溪</hi>
　　<hi>在縣西二十里源出衮山南流四十里入蓬州界又四十里至清溪口入江</hi>懐德溪<hi>在縣</hi>
　　<hi>西一里有近仙書院</hi>天生池<hi>在縣西寰宇記披衣山雲山寺中有池去嘉陵江三十里江水</hi>
<pb n="KR2k0052_WYG_024-7a"/>
　　<hi>或淺其池亦淺江水或漲其池亦漲號天生池</hi>倒油池<hi>在縣北四十里坎髙十餘丈水流飛</hi>
　　<hi>瀉如倒油然</hi>淥井<hi>在縣西南三十里水/出山下冬温夏涼</hi>聖水井<hi>在縣北三十里</hi>
　　<hi>中有龍潛旱禱立應</hi>滿溪潭<hi>在縣東四十里深數十丈産魚甚多</hi>
　　儀隴縣<lb/>
　　金城山<hi>在縣城内寰宇記在縣北上平下聳衆山環向如雉堞故名上有石如貯米囊又名</hi>
　　<hi>金粟山唐義士何韜舉兵討賊死於此上建有祠其東有佛龍洞</hi>龍望山<hi>在縣東十里上</hi>
　　<hi>有望龍神祠</hi>觀隴山<hi>在縣東十五里登其/巔境内諸山皆見</hi>允家山<hi>在縣東三</hi>
　　<hi>十里</hi>斗子山<hi>在縣東輿地紀勝在蓬池縣東北三十里山勢如覆斗然上有天生池李特讀</hi>
<pb n="KR2k0052_WYG_024-7b"/>
　　<hi>書臺</hi>靈星山<hi>在縣東寰宇記在伏虞縣南/七里髙千餘尺消水源出此</hi>頂山<hi>在縣東四</hi>
　　<hi>十里宣漢水出此</hi>立山<hi>在縣東/一百里</hi>大寅山<hi>在縣東南大寅縣以此為名又有北</hi>
　　<hi>山在蓬池縣東北</hi>龍駮山<hi>在縣東南寰宇記有聖水源出蓬池縣北二十里龍駮山土人</hi>
　　<hi>浴蠶於此即倍獲</hi>樂龍山<hi>在縣東南元和志蓬池縣南三里即龍章山四時花發不絶山</hi>
　　<hi>有東巖俯瞰大溪前眺歌陽安固諸山極登眺之勝歌陽山在州南二十里</hi>東華山<hi>在縣</hi>
　　<hi>東南寰宇記在蓬池縣東三十五里</hi>伏虞山<hi>在縣東南元和志在㐲虞縣東南六十五里甚</hi>
　　<hi>險夷獠被征即避入此山上有龍湫</hi>南圖山<hi>在縣南/二里</hi>岱華山<hi>在縣西二十五</hi>
　　<hi>里</hi>髙冠山<hi>在縣西南五十里昔有/鳳鳴其上又名鳳鳴山</hi>儀隴山<hi>在縣西三十里</hi>
<pb n="KR2k0052_WYG_024-8a"/>
　　<hi>上有石刻儀隴二字一名大儀山俗名赤葛山流江出此山畔有金堆洞左有乳泉</hi>鼇山<hi>在縣</hi>
　　<hi>西北三十里山旁突出一山嶙峋若鼇因名</hi>龍源山<hi>在縣北十五里上有石泉</hi>九龍<lb/>
　　山<hi>在縣北三十里有九峯狀若龍翔</hi>石城山<hi>在縣北三十里四壁峭立如城</hi>鐵山<lb/>
　　<hi>在縣北四十里山色如鐵</hi>流江<hi>在縣南二十里源出縣西儀隴山東南流八十里合平溪入營</hi>
　　<hi>山縣界又名騐江</hi>金堆洞<hi>在縣西北三十里大儀山畔石壁刻金堆洞三字宋儀隴令張</hi>
　　<hi>英過采石江遇一女子有殊色謂英曰五百年夙願當㑹於大儀山英叱之抵任半載嘗聞機聲率</hi>
　　<hi>吏逐聲而往忽至山洞門半啓前女出迓攜之入洞即閉圓石一枚從隙出衆取歸重不能舉遂建</hi>
　　<hi>祠塑像置石於腹至今有禱輒應又名仙姬洞</hi>佛龍洞<hi>在縣西金城山明萬厯間倒塌見一</hi>
<pb n="KR2k0052_WYG_024-8b"/>
　　<hi>洞内有生成石佛上有佛龍洞三字中可容四五十人上下懸崖絶壁各數十丈</hi>鼇水<hi>在縣</hi>
　　<hi>北三十里周圍闊五里水中有石如鼇㐲</hi>平溪<hi>在縣東三十里源出允家山南流五十里入流</hi>
　　<hi>江曰合水口</hi>消水<hi>在縣東源出伏虞縣靈星/山東南流入營山縣界</hi>宣漢水<hi>在縣</hi>
　　<hi>東源出伏虞縣頂山東南經舊縣南七里又東南入良山縣界</hi>耀池<hi>在縣東南七里</hi>火井<lb/>
　　<hi>在縣南蓬池縣西南三十里水涸之時以火投其中焰從地中出可以禦寒移時方滅若掘深一二</hi>
　　<hi>尺頗有水出</hi>
　　廣安州<lb/>
　　榖城山<hi>在州東六十里髙峻能興雲雨潤五榖故名上有榖城洞</hi>富樂山<hi>在州東南</hi>
<pb n="KR2k0052_WYG_024-9a"/>
　　<hi>七十里層巒峻峭多産藥物實仙靈所居又名富靈山</hi>皛然山<hi>在州東南接鄰水縣界上</hi>
　　<hi>有龍泉晉太康間建祠勅賜孚惠靈公</hi>猊峯山<hi>在州南/二里</hi>蛇龍山<hi>在州南寰</hi>
　　<hi>宇記在新明縣東六十里</hi>大維山<hi>在廣安軍城西/南一百五十步</hi>天池山<hi>在州西南</hi>
　　白鶴山<hi>在州東寰宇記在新明縣西南十里上有白鶴觀相近又有嘉陵江</hi>白盤山<lb/>
　　<hi>在州東與皛然山相望上有林泉禱雨即應</hi>秀屏山<hi>在州西二里峭壁森聳草木叢茂宛</hi>
　　<hi>若屏障</hi>望子山<hi>在州西二十五里相傳漢馮緄之子修煉一日辭父母去以來晨白鶴飛</hi>
　　<hi>翔為候緄登此山望之果然因名又名子仙山</hi>諫坡山<hi>在州北五里舊名車婆崖有正言張</hi>
　　<hi>庭堅故居因名</hi>香爐山<hi>在州北五十/里以形似名</hi>紫金山<hi>在州北</hi>繫縧石<lb/>
<pb n="KR2k0052_WYG_024-9b"/>
　　<hi>在州西崖下石上有繫縧痕相傳異人到此禮塔解縧繫石而去</hi>渠江<hi>在州南自渠縣流入</hi>
　　<hi>州境一百四十里至州城東又一百六十里經岳池縣南又三十里至合州界與嘉陵江合寰宇記</hi>
　　<hi>渠江一名渝水</hi>篆水<hi>在州東北五里江中灘石縱横湍流奔急俗呼三十六灘至此石磧平坦</hi>
　　<hi>波紋如篆故名又傳吳伯通投以粃糠篆成石谷二字故名其間有兩渠相距二尺餘廣半之可以</hi>
　　<hi>流觴天巧使然不假人力每嵗冬春之交其水落石出人多遊焉</hi>洄水<hi>在州南以其縈迴為</hi>
　　<hi>潭故名又名清洄即渠水下流也</hi>濃水<hi>在州西輿地紀勝在安岳縣東北源出龍扶速山流</hi>
　　<hi>經蓬州之綿壩分為二派南至橡樹壩合流至城南五里東折入渠江與洄水合以水色常濁故名</hi>
　　<hi>亦名西溪水</hi>清溪水<hi>在州南輿地紀勝在新明縣東五十里源出隣水縣界西流入渠江</hi>
<pb n="KR2k0052_WYG_024-10a"/>
　　甘泉<hi>在州南猊峯山下井中有三穴中一極甘大旱不竭</hi>石泉<hi>在州東北二十里源出石</hi>
　　<hi>崖甘冷清冽</hi>寒泉<hi>在學前泉出石罅中極寒冽</hi>
　　渠　縣<lb/>
　　福夀山<hi>在縣城内唐趙忠簡於岩半書福夀二字</hi>宕渠山<hi>在縣西五十里一名大青</hi>
　　<hi>山又名花果園其山崇峻險不可登東西二石門可以出入</hi>禮義山<hi>在縣東北六十里宋</hi>
　　<hi>寳祐中嘗徙州治於此上有城址宋將胡戴榮率州人以拒元軍死此因名</hi>茅城山<hi>在縣</hi>
　　<hi>西南十三里</hi>玉蟾山<hi>在縣西三里峯巒聳/翠形如新月因名</hi>龍驤山<hi>在縣北二</hi>
　　<hi>里即符特山</hi>米居山<hi>在縣北十里昔鄉民禱龍驤山神於此是嵗倍收因名</hi>樂山<lb/>
<pb n="KR2k0052_WYG_024-10b"/>
　　<hi>在縣北三十二里每嵗正月七日鄉人攜酒食登此娛樂擊鼓吹笛以祈蠶事</hi>緑沼山<hi>在縣</hi>
　　<hi>西北五十里上有池水常綠又名常緑沼</hi>龍蘭山<hi>在縣北元和志在大竹縣北二十里</hi>八<lb/>
　　濛山<hi>在縣東北三國志建安二十年張郃自漢中進軍宕渠之濛頭盪石與張桓侯相距五十</hi>
　　<hi>餘日桓侯率精兵萬餘人從他道邀郃軍交戰道狹前後不得救桓侯遂破郃巴土乃安輿地紀勝</hi>
　　<hi>八濛山在縣東北七里起伏八處有水環之不匝者一里常有烟霧濛其上故名即張桓侯破張郃</hi>
　　<hi>處</hi>大斌山<hi>在縣東北六十里壁立數十仞四面峭削頂平如砥與禮義山對峙一名幞頭</hi>
　　<hi>山明正徳中土人避兵於此後邑人郭榮率鄉人築砦居之</hi>起文峯<hi>在縣東一里又名登</hi>
　　<hi>賢峯秀拔髙聳</hi>寳珠峯<hi>在縣西學宮前三百餘步峯頂特立與玉蟾並峙</hi>虹飲巖<lb/>
<pb n="KR2k0052_WYG_024-11a"/>
　　<hi>在縣西石巖下水自巖石中出嘗有虹飲因築亭其上名虹飲亭舊志巖上有滴水下有石臼大如</hi>
　　<hi>杯盂盛之日出時每有虹影映巖下因名</hi>石子岡<hi>在縣西三/百餘步</hi>渠江<hi>在縣東自</hi>
　　<hi>達州流入又西南入廣安州界輿地紀勝渠江在縣東三百餘步其水二源一出巴嶺山一出羅吳</hi>
　　<hi>山至永睦縣合流入縣界舊志一派自達州木頭石入縣境流五十里至三滙一派自巴州經達州</hi>
　　<hi>由清河入縣境流一百五十里至三滙二派合流又一百五十里至縣東轉西南一百五十里達廣</hi>
　　<hi>安州</hi>露水<hi>在縣東北寰宇記在大竹縣東北十五里又有貴溪水在縣北二十里皆東入渠江</hi>
　　潛水<hi>在縣東志云宕渠縣有潛水西南入江又有不曹水出西北南入灊徐谷水經注盖漢水</hi>
　　<hi>支分潛出故名今縣有大穴潛水出焉通罡山西南潛出謂之伏水或以為古潛水流與溪合又謂</hi>
<pb n="KR2k0052_WYG_024-11b"/>
　　<hi>宕渠水即潜水出南鄭縣南巴嶺謂之北水東南流與漢水合又東南流逕宕渠縣謂之宕渠水又</hi>
　　<hi>東南入漢即今之渠江自巴州南江通江二縣界流逕縣東至合州入嘉陵江</hi>流江<hi>在縣北二</hi>
　　<hi>里自營山縣流入即渝水也有大流江在縣北五里自彭水縣來又有小流江在縣南二十里自相</hi>
　　<hi>如縣來絶險髙百餘丈俗號髙灘入縣境流一百里至縣城東入渠江</hi>白水溪<hi>在縣東三</hi>
　　<hi>十里源出縣東南白水洞下流入江</hi>銅魚洲<hi>在縣南三里江中石磧黄色若銅魚狀舊傳凡</hi>
　　<hi>遇鄉試之嵗水聲潺湲異常必有登第者</hi>七曲灘<hi>在縣西北五十里交營山縣界兩岸崖石</hi>
　　<hi>峭絶倒峽奔濤瀠洄七曲</hi>龍湫<hi>在縣東四十里有瀑布數十自絶頂掛洞口下為龍湫禱雨輒</hi>
　　<hi>應</hi>
<pb n="KR2k0052_WYG_024-12a"/>
　　大竹縣<lb/>
　　仙林山<hi>在縣東一里程太虛修煉於此</hi>月城山<hi>在縣東/七十里</hi>黄城山<hi>在縣</hi>
　　<hi>東八十里絶頂寛平四圍石壁蒼然望之如城</hi>七碑山<hi>在縣東南一百里接夔州府梁山縣</hi>
　　<hi>界山有七石聳立如碑因名</hi>九盤山<hi>在縣西十里其山/髙峻盤旋九折</hi>鄰山<hi>在縣</hi>
　　<hi>西十五里山形重疊鄰比相次因名南入鄰水縣界此山産鐵鄰水出焉</hi>黒壤山<hi>輿地紀勝</hi>
　　<hi>在鄰水縣北一百里其壤皆黒故名</hi>獅子山<hi>在縣東北七十里東流溪出此</hi>金盤山<lb/>
　　<hi>在縣東北一百里仙門里亦名仙門山峯巒高聳上有仙女石梳粧石突起竒絶又有龍穴</hi>筆<lb/>
　　峯<hi>在縣西五里卓立平野髙二十丈許</hi>龍潭峽<hi>在縣南六十里有龍湫祈禱必應</hi>石<lb/>
<pb n="KR2k0052_WYG_024-12b"/>
　　船<hi>在縣西南一百里溪中有巨石長三丈許宛如石船</hi>東流溪<hi>在縣北源出獅子山西流</hi>
　　<hi>七十里至渠縣界入渠江</hi>浧水<hi>在縣東寰宇記在鄰山縣東二十步自忠州清水縣界流入即</hi>
　　<hi>東流溪也</hi>鄰水<hi>在縣西源出鄰山又西南流入鄰水縣界名曰東溪中有大磧懸流十餘丈奔</hi>
　　<hi>急若驚湍電瀉輿地紀勝鄰水有二大鄰水出鄰山頂上西南流逕鄰水入巴縣界小鄰水亦出山</hi>
　　<hi>頂西南流一百五十里入大鄰水舊志又名東溪</hi>仙門水<hi>在縣南輿地紀勝在鄰山縣西</hi>
　　<hi>北五十里源出金盤山流下龍穴入龍門鎮市崖下瀑布一百八十六丈俗號散水舊志流為大洪</hi>
　　<hi>溪入鄰水界</hi>鹽井<hi>九域志鄰山縣有卧牛井出鹽</hi>
　　岳池縣<lb/>
<pb n="KR2k0052_WYG_024-13a"/>
　　石龜山<hi>在縣西二里形如伏龜上刻龜峯二字</hi>龍穴山<hi>在縣北五里山峯髙秀穴</hi>
　　<hi>在山半崖石中有巨龍回旋之狀</hi>姜山<hi>在縣西二十里蜀/漢姜維屯兵於此</hi>巉山<hi>在縣</hi>
　　<hi>西二十里最髙峻上有寺俗呼為禹山</hi>羊山<hi>在縣西三十里峯巒秀異下有洞曰角竹樵牧</hi>
　　<hi>每見羊自洞出叱之復回世傳天監中有居士於此栖隠講誦二羊跪聽因名宋張庭堅讀書於此</hi>
　　速山<hi>在縣東四十里唐地理志岳池縣有龍扶速山即此有環水出此</hi>老君山<hi>在縣</hi>
　　<hi>北八十里相傳唐天祐間有人乗白鶴至此化為石又為白鶴山因即其地建道宫</hi>翔鳳山<lb/>
　　<hi>在縣北一里上有三峯如翔鳳之狀</hi>大龍山<hi>在縣西十里蜿蜒起伏狀若遊龍</hi>石牛<lb/>
　　洞<hi>在縣南五里靈溪水中有石似牛</hi>岳池水<hi>在縣/北</hi>將軍池<hi>在縣東五里相</hi>
<pb n="KR2k0052_WYG_024-13b"/>
　　<hi>傳諸葛武侯常駐兵於此</hi>
　　鄰水縣<lb/>
　　寳榖山<hi>在縣東四十里相傳昔有老僧攜一徒倚石建菴忽有榖自石隙出日給二僧之用</hi>
　　五華山<hi>在縣東六十里上有五峯秀色如華</hi>天馬山<hi>在縣南二十里形如天馬</hi>皛<lb/>
　　然山<hi>在縣南二十七里自宕渠山連延至此山東有崖下有石乳三條呼為石鐘村民擊之以</hi>
　　<hi>禱西有髙崖白色舊名白崖真宗閲圖經改名</hi>掛榜山<hi>在學宫之右是年邑有登第者必大</hi>
　　<hi>雷雨洗盡浮沙赤土其色曜日若金榜然</hi>黄陵山<hi>在縣南五十里崖半石窟中有泉經年不</hi>
　　<hi>盈不竭</hi>龍虎山<hi>在縣南六十里巉巖/聳峙如龍虎相持</hi>海寳山<hi>在縣西四十里</hi>
<pb n="KR2k0052_WYG_024-14a"/>
　　<hi>無際禪師成道處</hi>玉屏山<hi>在縣署後/形如屏障</hi>崑樓山<hi>在縣北五十里山巖疊峙</hi>
　　<hi>形如樓觀宋崑樓鎮以此名</hi>鄰山<hi>在縣東北八十/里接鄰山縣界</hi>書巖<hi>在縣西二十里</hi>
　　<hi>唐杜甫寓居於此石刻有書巖二字又有少陵巖</hi>卧龍坡<hi>在縣東北三十五里諸葛武侯</hi>
　　<hi>嘗經此山畔大石髙二丈有卧龍坡三大字</hi>闗門石<hi>在縣南四里兩溪夾谷石壁如削下</hi>
　　<hi>有土洲州中大石壁立</hi>老君洞<hi>在縣南六十里老君山下其水冬温夏凉</hi>白磁洞<lb/>
　　<hi>在縣北二十五里石孔如屋白磁色烟雲常覆其頂中有甘泉不竭</hi>鄰水<hi>在縣東源出鄰山南</hi>
　　<hi>流三十里入縣境中有大磧懸流十餘丈奔激又西南流五十里至縣東又西南流一百里入長夀</hi>
　　<hi>縣界又名玉溪</hi>絲經池<hi>在縣東南/八十里</hi>鴛鴦池<hi>在縣東北七十里方圓數十丈</hi>
<pb n="KR2k0052_WYG_024-14b"/>
　　<hi>時有鴛鴦浮於水上</hi>流桮池<hi>在縣西南二十里陳子昂鑿池遊賞處</hi>
　敘州府<lb/>
　　宜賔縣<hi>附郭</hi>
　　登髙山<hi>在縣東二里大江東岸險固可慿宋咸淳中移郡治於此</hi>東山<hi>在縣東北上有</hi>
　　<hi>報恩寺塔髙二百尺</hi>七星山<hi>在縣南十五里隔江慶符縣界七峯圓秀狀若聫珠</hi>蘭山<lb/>
　　<hi>寰宇記蘭山在僰道縣界圖經云蘭生於深林石門尤多有春蘭秋蘭鳳尾蘭竹蘭石蘭諸名或云</hi>
　　<hi>即慶符之石門</hi>仙侣山<hi>明一統志在縣西北産仙茅竹木森翠山腰有清泉一石分為四洞</hi>
　　<hi>其一名楊仙洞相傳為宋楊道人昇仙之地</hi>師來山<hi>在縣西北三里昔有人浮舟於此見</hi>
<pb n="KR2k0052_WYG_024-15a"/>
　　<hi>一道人自空而下止於峯頂土人呼道士為師因名後訛為書樓山山前有鬰姑臺宋時楊仙遇鬰</hi>
　　<hi>姑於此故名</hi>翠屏山<hi>在縣西北仙侣山後山色四時常青故名舊有翠屏書院</hi>朱提<lb/>
　　山<hi>在縣西五十里山出銀漢諸葛武侯書漢嘉金朱提銀採之不足以食韓愈贈崔立之詩云我</hi>
　　<hi>有雙飲醆其銀出朱提通考僰道有朱提山即此</hi>乳洞山<hi>在縣西南六十里有泉如乳一</hi>
　　<hi>名浮洞峯</hi>大黎山<hi>在縣西南元和志在/開邊縣南六十里</hi>小黎山<hi>在縣西南元和</hi>
　　<hi>志在開邊縣南四十七里寰宇記四時霪霖不絶俗呼為大漏天小漏天方輿勝覽作大小梁山</hi>
　　桂叢山<hi>在縣西北其上多桂因名</hi>赤崖山<hi>在縣西北崖岸壁立俯瞰大江色若綺霞</hi>
　　天蒼山<hi>在縣西前代屯兵墩臺遺跡尚存崖壁間有唐乾封二年詹君秀修復古戎州道記</hi>
<pb n="KR2k0052_WYG_024-15b"/>
　　<hi>其北有天蒼灘近大江</hi>可峯山<hi>在縣北七十里/一名梯雲嶺</hi>定誇山<hi>在縣西一</hi>
　　<hi>百里山坡茘枝多屬廖氏黄庭堅詩廖致平家緑茘枝即此山所出</hi>洞山<hi>在縣西定誇山後有</hi>
　　<hi>洞容數十人上有一覽亭登眺為勝</hi>石城山<hi>在縣西一百里山勢髙峻環列如城又有石夾</hi>
　　<hi>立如門或以為即古石門道也</hi>夷牢山<hi>在縣西南一百四十里夷人謂樂為牢盖其聚樂之</hi>
　　<hi>山也蘇輒遊夷牢山詩岸闊山盡平連峯遠飛漢</hi>統山<hi>在縣西/六十里</hi>汪泉山<hi>在縣</hi>
　　<hi>西北五十九里</hi>髙山<hi>在縣西北一百里上/建川主廟禱兩輒應</hi>朝陽崖<hi>在縣西北二十</hi>
　　<hi>里一名赤崖華陽國志僰道縣濱江有故蜀王兵欄下臨大灘其崖嶃峻不可鑿李氷積薪燒之其</hi>
　　<hi>處懸崖猶有赤白𤣥黄五色魚從楚來至此而止言畏崖嶼不更上也即此明一統志謂之赤崖山</hi>
<pb n="KR2k0052_WYG_024-16a"/>
　　<hi>在仙侣山西北或曰公孫述以岑彭來伐使侯丹將兵拒黄石亦即此</hi>菩薩頂<hi>輿地紀勝</hi>
　　<hi>宣化縣南山秀峯突出為菩薩頂故老常見聖燈</hi>貞婦石<hi>在縣南七里舊州岸昔有貞婦</hi>
　　<hi>夫歿無子事姑孝姑抑之嫁不從終姑之世後身歿其居之室有一大石湧出後人愛其貞操號為</hi>
　　<hi>貞婦石</hi>水簾洞<hi>在縣北十五里有瀑布泉/黄庭堅作奇觀亭於旁</hi>大江<hi>在縣東北</hi>
　　<hi>一名汶江又名都江自嘉定州犍為縣流入經宣化故城北又東繞府城北而東南出合馬湖江又</hi>
　　<hi>東南入南溪縣界水經注江水自武陽又東南經僰道縣北若水淹水合從西來㑹之又東與符黑</hi>
　　<hi>水合又東至漢安元和志汶江流經縣東北十步方輿勝覽大江兩岸有大石屹立昔人因置鐵絙</hi>
　　<hi>横截控扼其處名曰鎖江黄山谷有鎖江亭詩明一統志鎖江在府城北</hi>馬湖江<hi>在縣城南</hi>
<pb n="KR2k0052_WYG_024-16b"/>
　　<hi>源出沈黎大渡之支流即若水下流也一名瀘水一名金沙江諸葛武侯五月渡瀘即此江之上流</hi>
　　<hi>自馬湖府東北流入至府城西南一里有巒津口又東合於大江漢志越嶲遂乆縣繩水東至僰道</hi>
　　<hi>入江華陽國志僰道縣馬湖江㑹水通越巂水經注若水自㑹無合淹水又東北至朱提縣西為瀘</hi>
　　<hi>江水又東北至僰道酈注若水自大筰合繩水亦通謂之繩木又逕越巂馬湖江又東北至朱提自</hi>
　　<hi>朱提至僰道有水步道有黒水羊官水至險難渡三津之阻行者苦之故俗語有曰楢溪赤水盤蛇</hi>
　　<hi>七曲盤羊烏櫳氣與天通又有牛叩頭馬搏頰坡其艱險如此寰宇記馬湖江從州西南流出東郭</hi>
　　<hi>方輿勝覽馬湖江至平夷合石門江又至三江口合蜀江</hi>石門江<hi>在縣西南一百三十里俗</hi>
　　<hi>呼横江又名小江源出烏䝉蠻部經本府境東北流九十里與馬湖江合中有灘其水常若鐘鳴又</hi>
<pb n="KR2k0052_WYG_024-17a"/>
　　<hi>名鐘灘</hi>黒水<hi>在縣東南十五里一名南廣溪自慶符縣流入經南廣鎮北入江輿地志謂此</hi>
　　<hi>水即禹貢之黒水按禹導黒水至於三危南入於海今此水則自西南夷界流至南廣洞入江又漢</hi>
　　<hi>志南廣符黒水北至僰道入江水經注入江處謂之南廣口元和志南廣口水在開邊縣西北一里</hi>
　　<hi>唐天寳六年改為皁水新志水至南廣鎮入江南去慶符縣一百三十里江口有天柱峯巨石屹立</hi>
　　<hi>如柱</hi>存水<hi>水經注出犍為<graphic n="KR1791" url="https://raw.githubusercontent.com/kanripo/KR-Gaiji/master/images/KR1791.png" mimeType="image/png"/>鄢縣即今宜賔縣也相/傳雍闓繫馬於栁而栁成林故名<graphic n="KR1791" url="https://raw.githubusercontent.com/kanripo/KR-Gaiji/master/images/KR1791.png" mimeType="image/png"/>鄢西</hi>
　　<hi>北六十里為<graphic n="KR1791" url="https://raw.githubusercontent.com/kanripo/KR-Gaiji/master/images/KR1791.png" mimeType="image/png"/>鄢灘</hi>青衣水<hi>在縣南五里有/兩石夾江對立</hi>浞溪<hi>在縣西北一百七十</hi>
　　<hi>里昔有阿浞者居其旁故名今為月波驛</hi>越溪<hi>在縣西北一百二十里寰宇記去廢歸順縣四</hi>
　　<hi>十里流入榮州旭川界新志發源簡州山中厯仁夀井研至榮縣之牛潦橋始通舟楫七十里為越</hi>
<pb n="KR2k0052_WYG_024-17b"/>
　　<hi>溪山秀水清居民朴厚春時兩岸紅緑不假人工有天然之樂隠者常卜居焉以其道險而鄉逺也</hi>
　　<hi>俗呼為登頭溪下入大江</hi>正溪<hi>在縣西北黄山谷云府西北百二十里有正溪源出匍山東流</hi>
　　<hi>入江今有正溪驛</hi>大秋溪<hi>在縣西元和志在宜賔縣東南十三里有秋溪鹽井因名焉</hi>
　　蘇溪<hi>在縣北有前後潭瀑布千尺懸崖而下源出赤崖山下入大江一名蘇波溪</hi>涪溪<lb/>
　　<hi>在縣北十里方輿勝覽黄庭堅謫涪州别駕自號涪翁紹聖二年移戎州遊是溪而樂之因名涪溪</hi>
　　<hi>其側有安樂泉亦山谷所名源出桂叢山下入大江</hi>馬鳴溪<hi>在縣西十九里俗稱龍馬溪源</hi>
　　<hi>出慶符縣西㑹馬湖江達於蜀江昔土人鄭氏牧馬於溪上産龍駒一日振鬛長鳴躍入溪中故名</hi>
　　復魚池<hi>在縣東宋張俞有記</hi>五子池<hi>在縣西三里周廣數十丈中峙五石羅列頗匀</hi>
<pb n="KR2k0052_WYG_024-18a"/>
　　<hi>遊人每攜樽臨池為樂四旁産五色石明潤堪供賞玩</hi>天池<hi>在縣西二十里一名滇池又名</hi>
　　<hi>凌波池長十餘里闊七丈中有芰荷每風雷一動波浪凌山唐韋臯詩春暖魚抛水面梭晚晴鷺立</hi>
　　<hi>波心玉新志滇池與天池相連其中有石横亙南北如橋梁狀往來由之</hi>瑞蓮池<hi>在縣西六</hi>
　　<hi>十里馬湖江側朱提山麓中有無種蓮或閒十餘嵗一花花開則為國家瑞兆因名南中志朱提縣</hi>
　　<hi>有千秋池即此</hi>流盃池<hi>在縣北隔江二里兩石對峙而中通上下曲折約身入之磴路傴僂</hi>
　　<hi>而達於巔其中廣處黄魯直壘石為九曲號流盃池石上盡昔賢紀載多蘚剥不可讀亭館雖燬遺</hi>
　　<hi>址尚存康熙初年巡撫張徳地捐貲復構碑勒更新</hi>金魚井<hi>在縣南黄庭堅喜茶令人徧汲</hi>
　　<hi>水泉試之惟此水第一</hi>月巖井<hi>在凌雲山下清冷/芳冽煑茗尤佳</hi>伏犀灘<hi>在縣</hi>
<pb n="KR2k0052_WYG_024-18b"/>
　　<hi>東南六十里崖勢險峻遙望斑斕狀類犀牛</hi>
　　南溪縣<lb/>
　　龍騰山<hi>在縣東二里下瞰大江其北有石横空長四丈許俗呼為龍橋山半有洞深四丈額</hi>
　　<hi>鑴曰李公洞下有岑參别業盖參罷嘉州守時寓此</hi>平盖山<hi>在縣西十五里其地有三山九</hi>
　　<hi>隴惟此山特出羣峯之上山頂圓平似盖一名牛心山一名瑪璃山漢真人劉景鶴隠此煉丹有石</hi>
　　<hi>洞深邃上有石穴圓如盞有水出焉又有木生葉其文如篆謂之符葉</hi>琴山<hi>在縣南隔江二</hi>
　　<hi>里狀如琴横洲渚間俗云無徽則琴不鳴元時熊萬户者乃聚土為徽依巖閣刻羅漢諸像以成其</hi>
　　<hi>勢</hi>可廬山<hi>元和志在縣南五/十里山多笻竹</hi>隠山<hi>在縣東南隔江七里</hi>龍透<lb/>
<pb n="KR2k0052_WYG_024-19a"/>
　　山<hi>在縣東北十里山腹有洞穴深廣十餘丈</hi>瑞雲山<hi>在縣北二里雲氣常結而不散人以</hi>
　　<hi>為瑞</hi>桂輪山<hi>在縣西七十里石壁上有/黄庭堅書大桂輪山四字</hi>雲臺山<hi>在縣北八</hi>
　　<hi>十里元廖蜀望詩雲臺突出衆山低小徑縈紆上石梯古寺獨存山寂寂斷碑惟覆草蔞蔞滿空香</hi>
　　<hi>散春蘭綻萬壑烟生晚樹迷為愛其間風景好登臨㡬度杖青藜</hi>龍磨角山<hi>在縣西六</hi>
　　<hi>十里其山巉崖有劃破迹相傳龍常於此磨角</hi>大江<hi>在縣南自宜賔縣流入又東入瀘州江安</hi>
　　<hi>縣界元和志汶江經縣東</hi>青衣江<hi>在縣東十五里古有青衣國與敘州相鄰其人因賈至蜀</hi>
　　<hi>見漢衣冠遂求内附江因以名明一統志有九盤溪在縣南舊志在縣南三十里源出長寧縣鐵頂</hi>
　　<hi>寺北流四十里與僰溪合僰溪在縣南二十里源出下界石碑頭下流二十里與九盤溪合二溪合</hi>
<pb n="KR2k0052_WYG_024-19b"/>
　　<hi>流是為青衣江新志水北入江謂之青衣江口在縣東二里</hi>福溪<hi>在縣西北四十里舊名覆</hi>
　　<hi>溪亦名服溪唐劉崕為郡督改今名舊志在縣西北三十里源出宜賔縣髙洞南流六十里入江</hi>
　　九盤溪<hi>在縣南昔有童子遇龍翁於此</hi>僰溪<hi>在縣西六十里武侯征僰蠻於此歸服又</hi>
　　<hi>名服溪舊志即福溪</hi>石笋灘<hi>在縣西三十里江灘甚險窮冬水落岸有石長數丈如笋狀</hi>
　　銅鼓灘<hi>在縣學東學舊不利近嵗灘之上流生石磧髙十餘丈蔽壅下流水從巽方去自是</hi>
　　<hi>文物稍振一説在縣東三里有九龍灘石磧凡九皆狀如龍頭</hi>魚符津<hi>在縣西三十里津有</hi>
　　<hi>鴛鴦圻唐人張正船覆求屍不得妻黄氏自沈於江積四十日持正手出灘下</hi>仙源池<hi>在縣</hi>
　　<hi>北劉景鶴煉丹用此水</hi>芙蓉池<hi>在縣北/六十里</hi>鹽井<hi>九域志南溪縣有登北鹽井</hi>
<pb n="KR2k0052_WYG_024-20a"/>
　　葫蘆井<hi>在縣西北五十里劉景鶴嘗取此水煉丹鑿井口如葫蘆故名</hi>飛霞井<hi>類書</hi>
　　<hi>在南溪嘗有赤颷自井中貫日觀者如堵因建飛霞閣</hi>
　　富順縣<lb/>
　　禄來山<hi>在縣東與學宫相對宋蒲侯津以此山秀異因闢學宫相連有桂子山</hi>翠屏<lb/>
　　山<hi>在縣東四里謂之翠屏天榜</hi>同心山<hi>在縣東五里一名東山宋吕震吕慥讀書其上</hi>
　　<hi>俱以文顯故名</hi>虎頭山<hi>在縣東南六十里髙六十餘丈形如虎踞宋咸熙中嘗徙縣治於此</hi>
　　石貢山<hi>在縣東十五里山有石盤若貢物然</hi>葛仙山<hi>在縣東北七十里上有清泉葛</hi>
　　<hi>仙翁嘗憩此故名</hi>金子山<hi>在縣東北四十里峭壁蒼翠日光早映如金</hi>馬鞍山<lb/>
<pb n="KR2k0052_WYG_024-20b"/>
　　<hi>在縣東十里</hi>雞足山<hi>寰宇記在縣東/南隔水三里</hi>勸農山<hi>在縣南二里宋太守</hi>
　　<hi>黄商卿嘗勸農於此上有洗馬池清泉洞嘯臺</hi>兜子山<hi>在縣南三十五里聳拔髙峻有巨石</hi>
　　<hi>若兠鍪之形故名</hi>錫山<hi>在縣西南六十/里一名金蟾山</hi>聖燈山<hi>在縣西五里上有燈</hi>
　　<hi>出烟霧中初為一炬忽三忽五俗謂之聖燈見則封域寧謐年嵗豐稔山西有石峯峭拔髙數丈如</hi>
　　<hi>佛像呼為聖佛</hi>神龜山<hi>在縣北城内下有湖嘗見巨龜出小龜從之不可勝數故名山後有</hi>
　　<hi>洞宋時里人李見讀易於此今名讀易洞</hi>中崕山<hi>在縣西北二里山勢盤礴林木葱茂北崕</hi>
　　<hi>居左瑪瑙居右故名</hi>北崕山<hi>在縣北二里崖/足可容數百人</hi>瑪瑙山<hi>在縣西與凌雲</hi>
　　<hi>山相接諸山惟此最髙中崖有普覺院宋建北岩有羅漢洞水簾㕔</hi>凌雲山<hi>在縣西一里大</hi>
<pb n="KR2k0052_WYG_024-21a"/>
　　<hi>江前横一峯突兀為土人登臨覽勝處</hi>養秀山<hi>在縣西一里秀峯特出一名積草山</hi>几<lb/>
　　山<hi>在縣西三十里</hi>朝陽山<hi>在縣北五/里上有臺</hi>龍山<hi>在縣北十里</hi>吉公山<lb/>
　　<hi>隠人吉公居此</hi>響山<hi>山上石扣/之有聲</hi>八脚山<hi>在縣西北八十里山足分八支</hi>竹<lb/>
　　崖洞<hi>在縣東南五十里有流盃池宋侍郎鄭瑩嘗居此著前後竹崖賦</hi>青絲洞<hi>在縣</hi>
　　<hi>西四十里中有孔穿四山有池甚清旱禱輒應</hi>鯉魚洞<hi>在縣西六十里時有鯉躍出</hi>梅<lb/>
　　洞<hi>在縣北四十里一名梅龜村禱雨輒應</hi>君子石<hi>在縣南八十里江畔三石有低昂揖</hi>
　　<hi>遜之象故名</hi>海螺堆<hi>在縣南六十里山/峙江中若海螺狀</hi>雒山<hi>在縣東一名中江又</hi>
　　<hi>名金川自内江縣流入大江水經注水經縣東門外至瀘州入大江水經注雒水合綿水自漢安又</hi>
<pb n="KR2k0052_WYG_024-21b"/>
　　<hi>經江陽縣方山下入江方輿勝覽謂之釜川厯縣南門自東而西盤繚縣治形若釜然故名明一統</hi>
　　<hi>志金川中流有石堆髙出水面分布兩層前三後七世傳為三台七曜石</hi>榮溪<hi>在縣南二十里</hi>
　　<hi>源出仁夀縣自榮縣流入至縣東南合金川</hi>鼇溪<hi>在縣東北五里源出馬鞍山下入金川宋</hi>
　　<hi>李文淵築室臨溪後登進士人謂占鼇頭故名</hi>之溪<hi>在縣東南四十餘里宋嘉定中邑人吳永</hi>
　　<hi>錫建臨清亭於上</hi>黄溪<hi>在縣南二十里源自南溪/石柱山石龍支流入雒水</hi>支江<hi>在縣</hi>
　　<hi>南自南溪縣鴛鴦圻分流又東至瀘州入資江</hi>西湖<hi>在縣西方廣二頃水潔魚美菱芡蒲荷充</hi>
　　<hi>牣其中輿地紀勝西湖周圍一里有洞窈邃昔有入洞者見其女櫛髪如竇閒遺以石鏡其人致富</hi>
　　<hi>百倍宋程驤詩飽聽西湖似輞川有懐無處問長年四山攢翠爭圍地二水涵空為補天</hi>利濟<lb/>
<pb n="KR2k0052_WYG_024-22a"/>
　　池<hi>九域志用此水淋灰即鹽乾而自鹹</hi>百支池<hi>在縣西北四十里引以灌田支派不一故</hi>
　　<hi>名</hi>五龜潭<hi>在縣西其崕突出如龜形者五每隂雨則水面湧沸若有物然禱雨輒應</hi>鹽<lb/>
　　井<hi>在縣西華陽國志江陽有富義鹽井元和志富義鹽井在西南五十步月出鹽三千六百六十</hi>
　　<hi>石劒南鹽井惟此最大其餘又有井七所舊唐志俗呼為玉女泉寰宇記井深二百五十尺鑿石以</hi>
　　<hi>達鹽泉其餘又管大小井六</hi>
　　長寧縣<lb/>
　　筆架山<hi>在縣西五里山分數峯狀如筆架故名土人嘗以此山顯晦驗隂晴</hi>寳屏山<lb/>
　　<hi>在縣北一里一名登雲山舊有登雲亭山多奇花經年不絕每嵗九日邑人登髙於此</hi>牛心<lb/>
<pb n="KR2k0052_WYG_024-22b"/>
　　山<hi>在縣東三里山形翠嵂如牛心因名又名琴心山</hi>馬鞍山<hi>在縣東有流桮池烽火臺</hi>
　　金龜山<hi>在縣南一里四面平疇中突一阜如龜狀又名松子山</hi>鳳山<hi>在縣西形如鳳</hi>
　　<hi>舊志武侯馳馬其上又名走馬嶺</hi>龍翺山<hi>在縣北四十里山形蜿蜒如龍又名龍峨山</hi>
　　佛來山<hi>在縣東北九十里削壁千仞相傳六月雨霽則佛光現故名</hi>越王山<hi>在縣</hi>
　　<hi>南二十里山有越王墓故名</hi>棫山<hi>在縣南十五里峭壁插天廣延數百里上有岐路三曰蠻</hi>
　　<hi>了打繚了萬里箐皆通徼外</hi>紫竹山<hi>在縣北九十里下有龍洞禱雨輒應有宋時鑴崕曰</hi>
　　<hi>紫竹山</hi>石笋山<hi>山有五每兩山/對峙崖石峭絕</hi>巖山<hi>在縣南三十里即白崕山</hi>萬<lb/>
　　年倉山<hi>在縣東五里形方正如倉庫故名</hi>四面山<hi>在縣東北一百里四山相連皆</hi>
<pb n="KR2k0052_WYG_024-23a"/>
　　<hi>奇特如半月狀</hi>凌家巖<hi>在縣東九十里上有水流/寺遠眺敘瀘大江如帶</hi>燕巖<hi>在縣</hi>
　　<hi>北三里許棲眞洞路旁石峯森列者數百虞易簡有記</hi>萬松嶺<hi>在縣西宋趙使君詩清溪</hi>
　　<hi>狹徑小橋東春日桃花處處同我爲日長無一事偶然來此聽松風</hi>虞公峽<hi>在縣東十五里</hi>
　　<hi>武寧溪上昔有巨石横塞中流宋嘉定間故相虞允文子杭孫為守鑿之以通舟楫至今賴之石上</hi>
　　<hi>大鑴虞公峽三字</hi>楒子洞<hi>在縣北二十里内石乳凝結如楒故名又有朝眞洞在絕頂寧</hi>
　　<hi>真洞在山谷之㘭尤亢爽有棲閣堂奥之象士大夫遊此皆有題詠</hi>海棠洞<hi>在縣西昔郡人</hi>
　　<hi>王氏環植海棠春時花開郡守宴僚屬於其下</hi>羊眠洞<hi>在寳屏山後一石類羊眠故名</hi>髙<lb/>
　　坎龍洞<hi>在縣東四十里有石牀龍跡祈兩輒應</hi>小離堆<hi>在城北岸溪上溪中有怪</hi>
<pb n="KR2k0052_WYG_024-23b"/>
　　<hi>石似離堆之象因名</hi>清溪<hi>在縣東七十里寧遠砦涇灘之下輿地紀勝中多水族如蛟龍之屬</hi>
　　冷水溪<hi>在縣西發源筆架山下</hi>硯石溪<hi>在縣東北一里牛心山後峯石如盤可為</hi>
　　<hi>硯泉水亦黒新志又有梅嶺溪出縣東梅嶺皆流合淯溪</hi>淯溪<hi>在縣東北方輿勝覽東溪發源</hi>
　　<hi>白崖山又有西溪發源越王山流與桃源溪合桃源溪亦名冷水溪發源筆架山三溪至淯井合流</hi>
　　<hi>名淯溪亦名三江口又東北至武寧砦為武寧溪又東北至安寧砦為安寧溪又東北至江安縣界</hi>
　　<hi>入江</hi>東溪<hi>在縣東一里發源白崖/山下流與嘉魚泉合</hi>西溪<hi>在縣西十里發源越王山</hi>
　　<hi>流與桃源合</hi>武寧溪<hi>在縣東十五里即/虞公峽上流也</hi>仙人照影溪<hi>在縣</hi>
　　<hi>北三十里昔有捕魚者見一人立於絶崖自照其影故名</hi>介湖<hi>在縣西植荷其中旁舊有鬰藍</hi>
<pb n="KR2k0052_WYG_024-24a"/>
　　<hi>樓</hi>小桃源<hi>在冷水溪側發源筆架山下宋嘉定間張太守於此植桃李創置亭榭軒堂掘</hi>
　　<hi>地得銅牌曰小桃源</hi>享徳池<hi>在縣東五里松山下源泉湧出為池一名金井</hi>嘉魚泉<lb/>
　　<hi>在縣東一里内有小魚經年不長故名釀酒用此水極甘流合東溪</hi>龍女井<hi>在縣東昔人見</hi>
　　<hi>小女出入井間坐石上櫛髪因名</hi>淯井<hi>在縣北泉有二脈一鹹一淡取以煎鹽塞其一則皆</hi>
　　<hi>不流又謂之雌雄井</hi>涇灘瀑布<hi>在縣東七十里自山頂飛流而下長數十丈下有深潭</hi>
　　鼇匯<hi>在縣東北角鼇溪之水與西溪之水合流</hi>
　　隆昌縣<lb/>
　　天峯山<hi>在縣南三十里</hi>道觀山<hi>在縣北一里山勢迤衍峯巒聳疊</hi>回龍山<lb/>
<pb n="KR2k0052_WYG_024-24b"/>
　　<hi>在縣南一里為縣治水口山前水勢分流山後復合</hi>玉蟾山<hi>在縣南四十里盤旋聳峙如蟾</hi>
　　<hi>蜍偃仰南眺雒川迴環如帶為登臨之勝</hi>正覺山<hi>在縣南/二十里</hi>峯門山<hi>在縣西五</hi>
　　<hi>十里</hi>樓峯山<hi>在縣南五十里秀峯髙聳儼如文筆上有天盤石擊之有聲</hi>髙峯山<lb/>
　　<hi>在縣東十里</hi>黔峯山<hi>在縣北六十里懸崖峭壁眺望宏厰明孝廉彭嚴攜子弟肄業於此</hi>
　　雩泉<hi>在縣南一里回龍山後髙崖瀑布數十餘丈流下潭深莫測有洞名龍邑人郭孝懿改為</hi>
　　<hi>雩泉</hi>黑水<hi>在縣南二十里郭御史墓側小溪溪畔有石髙丈餘其香如墨遇科年香聞數里則</hi>
　　<hi>隆邑必有登科者</hi>聖水<hi>在縣南/二十里</hi>龍王洞<hi>在縣北六十里洞髙數丈下有深潭</hi>
　　<hi>旱禱立應上有龍王廟</hi>水峽口<hi>在縣南三十里三江㑹合兩岸大山如劒門巫峽懸崖削</hi>
<pb n="KR2k0052_WYG_024-25a"/>
　　<hi>壁峽水曲折而出至瀘地由沱而入於江</hi>金鵞洞<hi>在縣西里許孤山峭壁間有漢水東來遶</hi>
　　<hi>城西折環山之趾下為懸崖壁立千尺飛流如練極稱奇觀俗傳有藏金鵞其中或以銅鵞換之又</hi>
　　<hi>名換鵞洞</hi>雒江<hi>在縣西南亦名金川自富順縣流入又東南至瀘州北入於大江縣境山溪諸</hi>
　　<hi>流皆附此而注大江</hi>小溪<hi>在縣東門外内江榮昌二縣山溪水合流四十里至此又東南三十</hi>
　　<hi>里入瀘州界</hi>
　　慶符縣<lb/>
　　石門山<hi>在縣南十五里即古石門道水經注唐䝉鑿石門閣以通南中迄於建寧二千餘里</hi>
　　<hi>山道廣丈餘深三四尺塹鑿之跡猶存唐初置石門縣盖以此山為名林中産蘭品類不一春蘭花</hi>
<pb n="KR2k0052_WYG_024-25b"/>
　　<hi>生葉下素蘭花生葉上黄庭堅幽蘭亭記一幹兩三花而香有餘者蘭一幹十數花而香不足者蕙</hi>
　　<hi>一名蘭山</hi>興慶山<hi>在縣南十五里縣以此/名山腰龍洞旱禱輒應</hi>迎祥山<hi>在縣東二</hi>
　　<hi>十里宋置祥州以此為名</hi>三塔山<hi>在縣南/上有塔</hi>漢陽山<hi>在縣北八十里諸葛武侯</hi>
　　<hi>南征駐軍此山今崖壁上鐫武侯征蠻故道六字</hi>北山<hi>在縣西北七十里</hi>孝子石<lb/>
　　<hi>在縣南二里昔隗叔通之母必得江心水乃食通每汲苦迅湍忽湧出一石汲水甚便人以為孝感</hi>
　　<hi>所致</hi>乞子石<hi>在縣西南五十里兩石對立如夫婦寰宇記東石從西乞子將歸俗云人無子</hi>
　　<hi>禱之則應</hi>南廣水<hi>在縣北一百三十里源出烏䝉山箐經筠連髙縣流入又北流十五里經</hi>
　　<hi>縣西門外又東北流一百三十里至宜賔縣界南廣洞入江江口有天桂峯巨石屹立如柱下俯急</hi>
<pb n="KR2k0052_WYG_024-26a"/>
　　<hi>流每春魚自下躍上張網捕之日可得數百頭有魚躍亭</hi>石門江<hi>在縣西南源出烏䝉蠻界</hi>
　　<hi>又北經宜賔縣界合馬湖江</hi>越溪<hi>在縣西北一百二十里源出古榮州經古旭川迤邐而至</hi>
　　<hi>有石梁横截其水冒越而過入南廣水</hi>古祥溪<hi>在縣/西</hi>黒水溪<hi>在縣北七十里</hi>
　　茘枝灘<hi>在縣北二十里古崖旁多茘枝樹故名</hi>天倉灘<hi>在縣西五里每嵗水漲流</hi>
　　<hi>沙塞灘則年豐故名</hi>銅鼓池<hi>在縣西三十里周迴四十餘丈四時不涸中有一石如鼓因名</hi>
　　<hi>池</hi>鎖江津<hi>在縣北一里西岸大石屹立置鎖於江以據險岸石鐫鎖江津三字</hi>
　　髙　縣<lb/>
　　七寳山<hi>在縣東南六十里七山相連形如貫珠</hi>閣梯山<hi>在縣南二十里其山峭壁</hi>
<pb n="KR2k0052_WYG_024-26b"/>
　　<hi>如閣其路盤旋如梯故名</hi>騰山<hi>在縣西五十/里常多霧雨</hi>遠眺山<hi>在縣西二里夷人出</hi>
　　<hi>入登此可以眺望</hi>馬鞍山<hi>在縣西一里/又名朝天山</hi>連珠山<hi>在縣北一里九峯錯</hi>
　　<hi>峙如連珠</hi>三燈坡<hi>在縣西南/二十里</hi>宋江<hi>在縣西五十里水流屈曲如宋字東合清</hi>
　　<hi>冷溪舊志謂之梅嶺溪源出烏䝉山箐</hi>清冷溪<hi>在縣東五里源出七寳山北流五十里合</hi>
　　<hi>復寧溪</hi>復寧溪<hi>在縣東自珙縣發源下抵慶符可通舟楫即南廣水上流</hi>
　　筠連縣<lb/>
　　景陽山<hi>在縣東半里形如覆鐘其山平坦得日光最先故名</hi>暮春山<hi>在縣南四里古</hi>
　　<hi>木葱鬱土人暮春祈榖於此一作暮春山在縣西昔夷人舂榖於山麓</hi>木浪山<hi>在縣南二</hi>
<pb n="KR2k0052_WYG_024-27a"/>
　　<hi>十里</hi>亭臺山<hi>在縣南二十五/里髙聳如臺</hi>蠻依山<hi>在縣東五里山多岩穴蠻每依</hi>
　　<hi>止其中故名</hi>黄牛山<hi>在縣南三十里石壁上有人作驅牛狀故名</hi>十八學士<lb/>
　　山<hi>在縣西五里</hi>孔雀溪<hi>在縣西南有孔雀巡/司土舍主之後廢</hi>定川溪<hi>在縣</hi>
　　<hi>西唐定川州以此名新志有二源一出烏䝉核桃灣一出鎮雄羊落溝二水至兩河口合流十里至</hi>
　　<hi>城西又北流十里入髙縣界下入梅嶺溪</hi>龍潭<hi>在縣北水至清昔人云龍潜於此</hi>温泉<lb/>
　　<hi>在縣南十五里</hi>玉壺井<hi>井側有石攢起如蓮花</hi>
　　珙　縣<lb/>
　　芙蓉山<hi>在縣北三十里衆峯聫秀如芙蓉山有九十九峯其南二峯突起謂之小芙蓉</hi>麒<lb/>
<pb n="KR2k0052_WYG_024-27b"/>
　　麟山<hi>在縣北三里形如角端</hi>梅得山<hi>在縣西北/三十里</hi>冠帽山<hi>在縣北一</hi>
　　<hi>里峯巒巍峩形如冠冕</hi>棺木崖<hi>在縣西七十里昔為僰蠻所居嘗於崖端鑿石㧻釘置棺</hi>
　　<hi>其上以為吉</hi>落浦洞<hi>在縣南三十里洞穴深邃元封洞神為普恵侯祈禱輒應</hi>雙洞<lb/>
　　<hi>在縣南都寧驛東三里二洞相連蠻人所居總兵劉顯郭成平蠻旋師過此洞頂有石鐫天兵紀績</hi>
　　<hi>四大字</hi>穿山洞<hi>中廣十里奢酋/之叛民多避此</hi>黨敝洞<hi>相傳洞中流泉可以愈瘧</hi>
　　珙溪<hi>在縣南石多似玉因以名縣民以筒車引水灌田為利甚廣</hi>魚孔洞溪<hi>在縣</hi>
　　<hi>西十里水流洞口魚從中出故名下合珙溪</hi>羅星渡<hi>在縣南源出鎮雄流入敘郡産魚甚</hi>
　　<hi>佳</hi>
<pb n="KR2k0052_WYG_024-28a"/>
　　興文縣<lb/>
　　摩旗山<hi>在縣東二里以形似得名</hi>砲架山<hi>在縣南五里宋趙遹征蠻設砲架於此</hi>
　　南夀山<hi>在縣西南十里宋時五斗蠻酋卜漏據此</hi>晏峯<hi>在縣西南五里峯蠻峭拔唐晏</hi>
　　<hi>州及思晏縣俱以此峯為名</hi>惡戾坎<hi>在縣東南五十里山髙道險宿草荒塞明萬厯初官</hi>
　　<hi>軍擊敗蠻賊於此</hi>丹霞箐<hi>在縣南二十里旦/暮霞彩浮於樹杪</hi>凌霄城<hi>在縣南二</hi>
　　<hi>十里層巒聳翠望之如城</hi>水車河<hi>在縣北十里源出山都鄉山谷中流二十里至縣東北又</hi>
　　<hi>流至江安入江居人以竹為輪髙二三丈斜列以筒汲水而上可溉田疇號曰筒車</hi>思晏江<lb/>
　　<hi>在縣南源出思晏縣北流入江安縣界</hi>螺螄寨小溪<hi>在縣西源出建武小隘子距縣</hi>
<pb n="KR2k0052_WYG_024-28b"/>
　　<hi>十里至乾溪入洞至江安縣青岡村復出雍正七年知縣孟琇從旁開修疏導引至江安入大江</hi>
　　屏山縣　泥溪長官司<lb/>
　　赤崖山<hi>在縣東北三里</hi>寳屏山<hi>在縣東十里/山如屏障</hi>鏡山<hi>在縣西三十五</hi>
　　<hi>里山下有水澄澈如鏡</hi>金庭山<hi>在縣西六十里山勢平正狀如庭堂土石黄赤皆金色</hi>
　　玉峯山<hi>在縣東十八里山形聳秀其色若玉</hi>雷番山<hi>在縣西南三百八十里隋征西</hi>
　　<hi>南夷過此嘗書雷番山三字鐫於山之石壁山中草有毒經過牲畜必籠其口行人亦必緘黙若或</hi>
　　<hi>吐聲雖冬月必有雷霆之應</hi>五峯山<hi>在縣東北二十里五峯排列髙下相聫</hi>書樓<lb/>
　　山<hi>在縣東三十里西南去平夷司一百二十里孤峯聳秀山巔有巨石方疊如書冊故名</hi>銅<lb/>
<pb n="KR2k0052_WYG_024-29a"/>
　　鼓巖<hi>在縣西五里崖半懸石如鼓因名</hi>脚板巖<hi>在縣西南/九十里</hi>赤崖<hi>在縣</hi>
　　<hi>西南三百三十里繞帬崖在縣西五十里其崖聳秀文彩斑斕若諸夷所績繞帬之狀</hi>羅漢<lb/>
　　嶺<hi>在縣西南一百六十里</hi>八詐坡<hi>在縣西南二/百二十里</hi>馬湖江<hi>在縣南自</hi>
　　<hi>烏䝉土司流入又東入敘州府宜賔縣界即古瀘水也水經注若水自㑹無合淹水又東北經朱提</hi>
　　<hi>縣西為瀘江水又東北至僰道酈注若水自大筰合繩水通謂之神水又經越巂郡之馬湖縣謂之</hi>
　　<hi>馬湖江左合皁水又東北經朱提縣有瀘津東去縣八十里水廣六七百步深十數丈多瘴氣鮮有</hi>
　　<hi>行者舊志源出沈黎實大渡之支流源出金沙江自生蠻山箐中流出至蠻夷司合什葛溪方通舟</hi>
　　<hi>楫又經平夷司一百二十里至縣城又東一百二十里入宜賔界</hi>海泥溪<hi>在縣東十五里</hi>
<pb n="KR2k0052_WYG_024-29b"/>
　　<hi>源出寳屏山麓流入馬湖江</hi>三公溪<hi>在縣西/五里</hi>金魚溪<hi>在縣西三里中多金</hi>
　　<hi>魚</hi>泥溪<hi>在縣西二里源出宜/賔縣流入馬湖江</hi>黄龍溪<hi>在縣西四十里中有潛龍</hi>
　　<hi>黄色</hi>馬湖<hi>在縣西一百七十里湖在山頂長二十里廣七里餘中有土山可居四百餘人</hi>龍<lb/>
　　湖<hi>在縣西南三百八十里周二百餘里四圍皆峻崖去大江二里水與江同消長日夕作潮相傳</hi>
　　<hi>昔有龍馬見此</hi>鳳池<hi>在縣西二/十五里</hi>結髪灘<hi>在縣西十五里灘水縈迴狀如結髪</hi>
　　雞肝石灘　峻灘<hi>俱在縣西四十里</hi>雞公灘<hi>在縣東二里其崖如雞竦</hi>
　　<hi>立</hi>清香井<hi>在縣西半里/其水帶香</hi>鹽井渦<hi>在縣北四里其水鹽鹵</hi>
　　平夷長官司<lb/>
<pb n="KR2k0052_WYG_024-30a"/>
　　隆馬山<hi>在司西北二里其山豐隆狀如行馬</hi>大紋溪<hi>在司南十里</hi>小紋溪<lb/>
　　<hi>在司東十里二溪俱源出烏䝉鐘灘流入馬湖江水流迴漩成文</hi>檜溪<hi>在司東一里其地多</hi>
　　<hi>檜</hi>新灘<hi>在司西南/一百里</hi>大龍渦<hi>在司南二十里中有龍潛</hi>
　　蠻夷長官司<lb/>
　　大鹿山<hi>在司東南二十里山谷深逺多麋鹿</hi>小悍山<hi>在司西北一百里山崖險峻水</hi>
　　<hi>流悍急</hi>馬湖江<hi>在司南源出沈黎相傳昔有龍馬潛其内華陽國志江之崖色赤白映木</hi>
　　<hi>中魚從楚來至此而止畏崖色映水故也</hi>什葛溪<hi>在司西二里源出小悍山流入馬湖江</hi>
　　大鹿溪<hi>在司東南二十里源出大鹿山流入馬湖江</hi>
<pb n="KR2k0052_WYG_024-30b"/>
　　沐川長官司<lb/>
　　寡孤山<hi>在司東三里其山秀出衆山之表望之鬰然</hi>神木山<hi>在司西二十里舊名</hi>
　　<hi>黄種溪前明永樂四年於此山採得楠木不假人力一夕自行數里遂封為神木山嵗時祭之</hi>夷<lb/>
　　都山<hi>在司北半里髙聳秀麗夷獠多㑹於此</hi>髙現山<hi>在司南即夷都山之陽永樂五</hi>
　　<hi>年建神木山祠於上</hi>龍源山<hi>在司西北六十里山/頂有潭龍潛其内</hi>芭蕉溪<hi>在司</hi>
　　<hi>東南四十里源出龍馬山流出夷都溪入馬湖口</hi>黄種溪<hi>在司西二十里源自神木山東</hi>
　　<hi>流㑹夷都溪至蠻夷溪口入馬湖江</hi>沐川<hi>在司北一百里峯崖聳立如人沐浴之狀源出夷都</hi>
　　<hi>山流入蜀江</hi>孟密淵<hi>在司南三十里即夷都溪下流至此積而成淵</hi>
<pb n="KR2k0052_WYG_024-31a"/>
　　建武廳<lb/>
　　玉屏墩<hi>在建武廳西峯巒聳特逺近一覽昔建堡於此今存故址</hi>九絲城<hi>在建武廳</hi>
　　<hi>東險不可登昔為都蠻盤踞四面以絲圍之約重九兩故名</hi>轎頂山<hi>在建武廳東十里四</hi>
　　<hi>圍如削形類車輿</hi>印欛山<hi>轎頂山下竒峯/突兀髙插雲表</hi>文印山<hi>印欛山之下尖</hi>
　　<hi>秀如筆上有白石五片層疊如書與學宫對峙</hi>都都寨<hi>在建武廳東十里峭壁凌霄</hi>
　直𨽻叙永㕔<lb/>
　　鳳凰山<hi>在敘永廳城西</hi>土保山<hi>在敘永廳城東昔夷人土保居此</hi>鼓樓山<lb/>
　　<hi>在敘永廳城西</hi>真武山<hi>在敘永/廳東</hi>西珠山<hi>在敘永廳西南山形圓瑩如珠</hi>海<lb/>
<pb n="KR2k0052_WYG_024-31b"/>
　　漫山<hi>在敘永廳北延袤八十餘里如海水汗漫</hi>疋絹山<hi>在敘永廳西北六十里山頂飛</hi>
　　<hi>流宛如疋絹</hi>雪山<hi>在敘永廳西五十里髙出羣山林木蓊蔚相傳為月溪祖師道塲</hi>紅<lb/>
　　崖山<hi>在敘永廳城北十里髙出萬仞土石俱赤六月猶寒積雪不化上有圓覺洞石上鐫有十</hi>
　　<hi>二圓覺菩薩洞門敞豁深六十尺入不煩炬洞前有香泉井山巔有半月泉水皆甘冽盛暑掬之寒</hi>
　　<hi>可沁骨</hi>洪山<hi>在叙永廳/南十里</hi>木案山<hi>在叙永廳東南五十里上有林木下平如</hi>
　　<hi>案</hi>飛泉崖<hi>在敘永廳西五十里髙/百仞許瀑布經冬不歇</hi>流砂崖<hi>在敘永廳北隔</hi>
　　<hi>江壁立色若丹砂</hi>石笋<hi>在敘永廳/西四十里</hi>清水河<hi>在兩城之中源自鎮雄山洞下</hi>
　　<hi>通納谿大江</hi>赤水河<hi>在敘永廳東二百里源出貴州赤水衞通符陽大江</hi>通江溪<lb/>
<pb n="KR2k0052_WYG_024-32a"/>
　　<hi>源出貴州界經城南十五里㑹江門峽</hi>姑溪<hi>在敘永廳南十五里源出蠻界流入魚漕溪</hi>
　　靈湫泉<hi>在敘永廳東一百里祈雨即應</hi>黒林泉<hi>在敘永廳西六十里旱禱輒應</hi>天<lb/>
　　生池<hi>在敘永廰西北六十里水積四山中不假穿鑿</hi>石獅洞<hi>在敘永廳西六十里寒泉</hi>
　　<hi>流出成溪可溉田百畝洞口一石類獅子狀</hi>
　　永寧縣<lb/>
　　寳珠山<hi>在縣東</hi>五魁山<hi>在縣/東</hi>寳正山<hi>在縣西上建文昌宫</hi>鐘山<lb/>
　　<hi>在縣西髙出數仞其形如鐘與鼓山相連</hi>沙子山<hi>在縣/西</hi>鐵冠山<hi>在縣西</hi>雷<lb/>
　　泉山<hi>在縣西</hi>張家山<hi>在縣/西</hi>青龍山<hi>在縣南二里山形環繞勢若游龍</hi>
<pb n="KR2k0052_WYG_024-32b"/>
　　烏降山<hi>在縣西北五十里秀拔霄漢林木蓊鬰</hi>永寧河<hi>在縣西南一名水東一名</hi>
　　<hi>界首西北二百五十里至納谿入江灘石險惡明洪武二年景州侯曹震鳩工鑿石舟楫乃通</hi>漕<lb/>
　　溪<hi>在縣西南八十里</hi>銅鼓溪<hi>在縣西北/三十里</hi>甘溪<hi>在縣南十里</hi>陶公<lb/>
　　灘<hi>在縣東南</hi>金鵞池<hi>在縣西南五十里</hi>
　直𨽻雷波衛<lb/>
　　八仙山<hi>在雷波衞東五里峯巒秀麗積翠流霞</hi>鳳尾山<hi>在雷波衞東五里</hi>龍<lb/>
　　頭山<hi>在雷波衞西十里連烏角界</hi>天寳山<hi>在雷波衞西二十里連烏角界</hi>虎帳<lb/>
　　山<hi>在雷波衞北五里</hi>寳纛山<hi>在雷波衞/西北二里</hi>石城山<hi>在雷波衞北三十里</hi>
<pb n="KR2k0052_WYG_024-33a"/>
　　<hi>層峯聳翠石壁堅如城壘</hi>金沙大江<hi>在雷波衞南二十里源出西番流合岷江</hi>泰沙<lb/>
　　河<hi>在雷波衞西南七十里流合金沙江江河口靜聽水石相摶聲如奏樂</hi>
　　黄螂所<lb/>
　　貝海山<hi>在黄螂所西山形如帶秀峯蔚起佳木鬱葱</hi>龍湖<hi>在黄螂所南五里湖長二</hi>
　　<hi>十里闊五里一名龍海淵深莫測相傳明時曾出神馬故名</hi>大江<hi>在黄螂所東南由金沙江</hi>
　　<hi>流入遶東西境分流大小漢漕</hi>
　夔州府<lb/>
　　奉節縣<hi>附郭</hi>
<pb n="KR2k0052_WYG_024-33b"/>
　　卧龍山<hi>在縣東北五里武侯屯營於此上建諸葛祠因名有泉清冷</hi>白帝山<hi>在縣</hi>
　　<hi>東十三里髙聳特峙與赤甲山相接公孫述據蜀有白龍自井出因名山併以名城</hi>羊角山<lb/>
　　<hi>在縣東十餘里下臨大江</hi>赤甲山<hi>在縣東北十五里山髙峻不生草木土石皆赤如人袒胛</hi>
　　<hi>故名或謂漢取巴人為赤甲軍屯兵於此又謂古魚復縣即此</hi>白鹽山<hi>在縣東十七里崖壁</hi>
　　<hi>髙峻色如白鹽與赤甲山夾江對峙蜀之咽喉也類書髙可千餘丈俯臨神淵土人見其髙白故名</hi>
　　<hi>天旱燃火推其灰燼下穢淵中則降雨張珖書赤甲白鹽四大字於上杜甫詩卓立羣峯外基盤積</hi>
　　<hi>水邊他皆任厚地爾獨任髙天</hi>麝香山<hi>在縣東南三十里杜甫詩水生魚復浦雲暖麝香山</hi>
　　<hi>府志山有挹翠亭白居易常遊此今有香山寺</hi>石馬山<hi>在縣東/三十里</hi>文山<hi>在縣南十</hi>
<pb n="KR2k0052_WYG_024-34a"/>
　　<hi>三里諸峯秀抜左為天馬山</hi>勝己山<hi>在縣南十二里峯巒疊香巍然獨出衆山之上宋郡</hi>
　　<hi>守王十朋名曰勝己山</hi>七曜山<hi>在縣南二百里/綿延直抵施南</hi>慈容山<hi>在縣西南</hi>
　　<hi>一百四十里又金子山在縣南一百里與施南接界</hi>相公山<hi>在縣西一里</hi>官口山<lb/>
　　<hi>在縣西二十里二山雄峙層疊竒秀</hi>象鼻山<hi>在縣西/北三里</hi>九盤山<hi>在縣西北十五</hi>
　　<hi>里形勢九曲相近為佛靜山</hi>三台山<hi>在縣西北二十里峯巒三疊如三台之象</hi>天門<lb/>
　　山<hi>在縣北十五里</hi>豸頭山<hi>在縣北/十五里</hi>走馬嶺<hi>在縣東北十四里與白帝赤甲</hi>
　　<hi>二山相近</hi>長松嶺<hi>在縣北五十二里上/多古松冬夏饒風</hi>蓮花峯<hi>在縣西北五里</hi>
　　<hi>上有蓮池</hi>老虎坡<hi>在縣西八十里形/狀如虎勢極險峻</hi>灩澦堆<hi>在縣西南二百步當</hi>
<pb n="KR2k0052_WYG_024-34b"/>
　　<hi>瞿塘峽口水經注白帝城西江中有孤石為滛預石冬出水二十餘丈至夏則没寰宇記蜀江心中</hi>
　　<hi>有灩澦堆周圍二十餘丈亦曰猶豫言舟子取途不決水脈也諺曰灩澦大如象瞿塘不可上灩澦</hi>
　　<hi>大如馬瞿塘不可下峽人以此為水候入蜀記瞿塘闗西門正對灩澦堆堆碎石積成出水數十丈</hi>
　　<hi>土人云方夏秋水漲時又髙於堆數十丈昔嵗旱石露大半有三足形如鼎</hi>南鄉峽<hi>在縣</hi>
　　<hi>西四十七里大江水經焉</hi>瞿塘峽<hi>在縣東十三里禹鑿以通江府志瞿大也塘水所聚也又</hi>
　　<hi>秋冬水落為瞿春夏水溢為塘舊名西陵峽乃三峽之門兩崖對峙中貫一江灩澦當其口杜甫詩</hi>
　　<hi>三峽傳何處雙崖壯此門入天猶石色穿水入雲根白居易詩瞿塘天下險夜上信難哉岸似雙屏</hi>
　　<hi>合天如匹練開</hi>大江<hi>在縣城南一名岷江一名蜀江又名汶江自雲陽縣流入縣境八十里至</hi>
<pb n="KR2k0052_WYG_024-35a"/>
　　<hi>縣南門外又二十里入巫山界李白詩朝辭白帝彩雲間千里江陵一日還即此</hi>清瀼<hi>在縣</hi>
　　<hi>東自欄馬坎發源至城東半里南流八陣圖入大江宋洪邁夷堅志宣和中夔人龍澄曾於水中獲</hi>
　　<hi>玉印文非世間篆籀澄恍見天神立於旁曰此印乃上帝所寳今守䕶不謹遂落於此神俄不見澄</hi>
　　<hi>懼乃奉印投原處入蜀記山間之流凡通江者土人皆謂之瀼</hi>東瀼<hi>在縣東發源長松嶺南流</hi>
　　<hi>至縣城下東南入大江公孫述於東濵墾稻田號東屯後稱青苗阪夔門志東屯諸處宜𤓰疇芋區</hi>
　　<hi>瀼西亦然</hi>龍洞溪<hi>源出西北自海壩至縣西八十里入大江府志自攔馬坎發源南流入岷</hi>
　　<hi>江</hi>相公溪<hi>在縣西三里以冦萊公得名溪濵有冦公井夔諸水惟此烹茶最佳相近有三</hi>
　　<hi>岔溪取和夔麪甘美又有和豐溪在縣西一里</hi>魚復浦<hi>在縣東南二里漢魚復縣以此名即</hi>
<pb n="KR2k0052_WYG_024-35b"/>
　　<hi>八陣圓下之沙洲也</hi>清凉溪<hi>在縣東十三/里瞿塘峽上</hi>蓮花溪<hi>在縣西北十里宋周</hi>
　　<hi>行可為夔運使鑿池北嶺上種蓮王十朋詩天池水落花開蓮繡衣呼賔傾玉船</hi>天池<hi>在縣</hi>
　　<hi>西北十五里出磨臺山泉水湧出浸可千尋杜甫詩天池馬不到嵐壁鳥纔通百頃青雲杪層波白</hi>
　　<hi>石中</hi>聖姥泉<hi>在縣東入蜀記瞿塘峽有聖姥泉石上一罅人呼於旁則泉出屢呼則屢出亦</hi>
　　<hi>異事也</hi>劉封井<hi>在縣西蜀舊志漢昭烈養子劉封以退縮敗軍昭烈用鼓囊之自山頂滾</hi>
　　<hi>至平地鼓止處湧出泉水因名今在開元寺前一説劉封所鑿</hi>鹽泉井<hi>唐李貽孫䕫州都督</hi>
　　<hi>府記白帝城左五里得鹽泉十四今莫測其處寰宇記八陣圖下東南三里有一磧東西百步南北</hi>
　　<hi>四十步磧上有鹽井五口以木為桶昔嘗取鹽近時沙壅冬出夏没舊志七泉井在府東江心八陣</hi>
<pb n="KR2k0052_WYG_024-36a"/>
　　<hi>圖下水可煮鹽上温井下温井在龍脊灘南方輿勝覽鹽泉有絞篊引泉達溪每一筧用一篊嵗十</hi>
　　<hi>月旦日以新易陳有司作樂以臨之井民相慶謂之絞篊又石甕山下井六曰南井西井北井石渠</hi>
　　<hi>井浣沙井土窩井南唐志奉節縣有永安井俱不可考今按縣東南三里江濵沙磧有井四五口夏</hi>
　　<hi>秋水沒春冬始見井水泛沙而出味鹹俗呼臭鹽井在八陣圖下與龍脊灘相近諸説七泉上温下</hi>
　　<hi>温及鹽井五口即此</hi>惠民井<hi>在府治後城内原無井諸葛武侯嘗以竹筒引山水入城後人</hi>
　　<hi>或用木溜宋紹興中郡守張棁改用瓦筒甃三井以瀦水曰惠民乾道中王十朋以國有𣙜水錢遂</hi>
　　<hi>罷之嘉靖中郡守張廷相尋瓦筒舊迹西北自尖山子西南自三岔溪經十餘里引水入城注以十</hi>
　　<hi>池曰利民文徳武功化龍漾翠通濟注香揚清太平留潤民受其利名為張公井未㡬廢後守許宗</hi>
<pb n="KR2k0052_WYG_024-36b"/>
　　<hi>鑑濬舊池七處自翟家坪侯家灣引水㑹於張公井今按城外山腰石筧猶存從正西以竹筧引入</hi>
　　<hi>府治為化龍舊池分引城西北隅為注香舊池從正北引入協鎮衙内為武功舊池餘俱淤塞居人</hi>
　　<hi>多從大江取水</hi>龍脊灘<hi>在縣東三里大江中有石長百丈若龍脊夏没冬見</hi>黑石灘<lb/>
　　<hi>在縣東三十里諺云灩澦冒頂黒石下井言其險當戒吳船錄瞿塘峽中有黒石灘最號險惡兩山</hi>
　　<hi>東江驟起水勢不能平也</hi>
　　大寧縣<lb/>
　　鳳山<hi>在縣東一里一名東山臨溪千仞木石蒼翠景物幽絕上有觀音巖巖中有月窟雲巖釣</hi>
　　<hi>雪玉環浮玉寳華之勝</hi>石鍾山<hi>在縣東十五里與二仙山相對上有巨石如鍾下有三足</hi>
<pb n="KR2k0052_WYG_024-37a"/>
　　<hi>烟火之跡宛然父老以為爾朱丹爐</hi>石柱山<hi>在縣東二十里一峯削成如巫峽所望剪刀峯</hi>
　　<hi>與道士峯相連皆竒觀也</hi>二仙山<hi>在縣東北十七里髙百餘丈上下皆峭壁惟一徑寛二尺</hi>
　　<hi>長四五丈凡游者不敢下視有二仙洞一名王子洞方輿勝覽洞在鹽泉之側峭壁上有石紋如人</hi>
　　<hi>相對起伏狀洞中有仙骨長丈餘洞前有池不竭</hi>繡墩山<hi>在縣東北四十里山形如墩頂</hi>
　　<hi>平旁峻惟一徑可通昔人嘗避兵於此</hi>寳源山<hi>在縣北二十五里舊名寳山府志作寳泉</hi>
　　<hi>山氣象盤蔚大寧諸山此獨雄峻上有牡丹芍藥蘭蕙山半有石穴出泉如瀑即鹽泉也</hi>龜山<lb/>
　　<hi>在縣北六十里上有古廟遺址水泛不湮</hi>永隆山<hi>在縣北二百里又萬頃山亦在縣北廣數</hi>
　　<hi>百里多産大木中有萬頃池今不可考疑即太平縣萬頃池</hi>道士峯<hi>在縣東二里</hi>朝<lb/>
<pb n="KR2k0052_WYG_024-37b"/>
　　陽峯<hi>在縣東五里山峯向南</hi>剪刀峯<hi>在縣北八里兩峯對峙形如剪刀</hi>豹變<lb/>
　　崖<hi>在縣南二里山半石崆豹嘗隱於中因名蜀舊志羅漢洞在寳山上有石窻下有石門中有羅</hi>
　　<hi>漢因名又髙峯洞在縣北二十里洞在嶺上髙闊丈餘四面通透又仙人洞在縣北三十五里洞壑</hi>
　　<hi>幽深莫測所止相傳明狀元羅洪先嘗隠居於此</hi>大寧河<hi>在縣東門外源出寳源山南流</hi>
　　<hi>二十五里至縣城轉東南流八十里入廢大昌縣界轉入巫山縣界流合大江即古之巫溪水也</hi>
　　馬連溪<hi>在縣西五里一名昌溪舊志馬連溪源出縣西北十歇塲流經縣西至東門南淵合</hi>
　　<hi>大寧河入江</hi>珍珠簾<hi>在縣南二/十五里</hi>白馬泉<hi>在縣西十里有闗帝廟泉在神</hi>
　　<hi>座下湧出溉田千餘畝流入馬連溪昔有白馬嘗夜害禾稼因立廟鎮之馬不復出故名</hi>白鹿<lb/>
<pb n="KR2k0052_WYG_024-38a"/>
　　井<hi>在縣北二十五里寳源山麓相傳有袁氏逐白鹿於此得鹽泉故名</hi>東溪<hi>自縣東北三百</hi>
　　<hi>二十里由陜西平利縣界入境南流經馬家洞下流轉西經香墩山再西流合於西溪</hi>西溪<lb/>
　　<hi>在縣北亦由平利縣界入境南流與東溪合為髙峯河西流經下五寨又西入於大寧河</hi>
　　巫山縣<lb/>
　　陽臺山<hi>在縣城内北隅髙百丈上有陽臺遺址類書南枕大江宋玉賦朝朝暮暮陽臺之下</hi>
　　<hi>杜甫詩神女峯娟妙即此</hi>象鼻山<hi>在縣東里許/俗名江東嘴</hi>驅熊山<hi>在縣東二里下</hi>
　　<hi>有石灘四季湍急水聲如熊又名箜篌山</hi>横石山<hi>在縣東十里有巨石臨江滸</hi>大巫<lb/>
　　山<hi>在縣東三十里一名丹山首尾一百六十里圖經云此山當抗峯岷峨偕嶺衡嶽凝結翼附並</hi>
<pb n="KR2k0052_WYG_024-38b"/>
　　<hi>出青雲傳為神血涂所處山海經夏后啟之臣曰血涂是司神於巴巴人訟於血涂之所衣有血者</hi>
　　<hi>執之</hi>寒山<hi>在縣東五十里垂岸千層絶壁萬丈勢甚髙寒荆州記寒山九阪最為險峻</hi>石<lb/>
　　柱山<hi>在縣東六十里其形儼若石柱</hi>南陵山<hi>在縣南隔江一名向南山舊南陵縣以此</hi>
　　<hi>名入蜀記山極髙大有路如綫盤曲出絶頂謂之一百八盤今由建始正路也黄魯直詩一百入盤</hi>
　　<hi>攜手上至今歸夢繞羊腸</hi>巫山<hi>在縣南隔江三里形如巫字因以名縣張九齡詩巫山與天近</hi>
　　<hi>烟景常清熒</hi>鳥飛山<hi>在縣西北六十里言/山髙鳥不能越也</hi>月明山<hi>在縣西三</hi>
　　<hi>十里月上山先得明</hi>鳳凰山<hi>在縣北三十里/一名百丈坡</hi>女觀山<hi>在縣東北四里</hi>
　　<hi>有石如婦形相傳昔有婦人夫官於蜀登山望夫因化為石</hi>千丈山<hi>在縣東北一百里秀</hi>
<pb n="KR2k0052_WYG_024-39a"/>
　　<hi>異髙於衆山</hi>飛鳳山<hi>即廢大昌縣城/池其形如飛鳳</hi>磊頭山<hi>在縣北二十五里廢</hi>
　　<hi>大昌縣東四十里</hi>燈籠山<hi>在縣東北廢大昌/縣東南六十里</hi>來龍山<hi>在縣北廢</hi>
　　<hi>大昌縣南三里其左為筆架山</hi>石柱山<hi>在縣東六十里廢大昌縣南七里石笋髙百丈闊三</hi>
　　<hi>十丈上有水池不盈不涸</hi>玊屏山<hi>在縣北廢大昌/縣南五十里</hi>聚奎山<hi>在縣北廢</hi>
　　<hi>大昌縣西南三里六峯攢聚</hi>羊耳山<hi>在縣北廢大昌縣西南五十里兩峯並起宛如羊耳</hi>
　　天賜山<hi>在縣西北廢大昌縣西四十里有城有鳳嶺</hi>唐帽山<hi>在縣北廢大昌縣北</hi>
　　<hi>十五里形如唐帽下有泰山塘</hi>金頭山<hi>在縣東北廢大昌縣東北四十里山勢髙聳冬月積</hi>
　　<hi>雪不消</hi>巫峯<hi>在縣東首尾一百二十里府志沿峽一百六十里屹立江干所謂削出芙蓉也</hi>
<pb n="KR2k0052_WYG_024-39b"/>
　　<hi>類書峽中有十二峯曰望霞翠屏朝雲松巒集仙聚鶴淨壇上昇起雲飛鳳登龍聖泉沈佺期詩巫</hi>
　　<hi>山峯十二合沓隠昭囘俯眺琵琶峽平看雲女臺蘇轍巫山賦峯聨屬以十二其九可見而三不知</hi>
　　髻峯<hi>在縣南隔江三里兩峯相對如髻</hi>琵琶峯<hi>在縣西南隔江五里方輿勝覽對蜀</hi>
　　<hi>江之南形如琵琶相傳此鄉婦女多曉音律</hi>焦石巖<hi>在縣東半里鎖大寧江口</hi>烏飛<lb/>
　　巖<hi>府志在烏飛治西南四十里烏飛水經其下又燕子坡在治西北四十里與烏飛巖相對王十</hi>
　　<hi>朋詩坡名燕子燕思歸巖號烏飛烏倦飛</hi>赤溪洞<hi>在縣西二十里溪石俱赤其内深阻有重</hi>
　　<hi>門複洞相傳為龍窟禱雨即應赤溪水出焉</hi>巫峽<hi>在縣東三十里與西陵峽歸峽並稱三峽</hi>
　　<hi>類書一山三峽七百里中兩岸連天畧無闕處自非亭午夜分不見曦月絶巘多生檉栢懸泉瀑布</hi>
<pb n="KR2k0052_WYG_024-40a"/>
　　<hi>飛潄其間髙猿長嘯哀囀凄絶故漁者歌曰巴東三峽巫峽長猿鳴三聲淚沾裳杜甫詩峽開四千</hi>
　　<hi>里水合數百源即此</hi>大江<hi>在縣西自奉節縣流入縣境經縣南門外東流下入湖廣巴東縣界</hi>
　　清缸江<hi>在廢大昌縣東三十里河邊有石如缸水泛時以缸中砂石多寡卜年嵗豐歉</hi>烏<lb/>
　　飛水<hi>在縣西南水經注烏飛水出天門郡漊中縣北流至沙渠縣南又北流經巫山縣南厯三</hi>
　　<hi>道三百七十里注於江</hi>指陽河<hi>在縣南/三十里</hi>後溪河<hi>在廢大昌縣東五十五里</hi>
　　巫溪<hi>水經注巫溪水出晉興郡之宣漢縣東又南經泰昌縣南又經北井縣西東轉厯其縣南</hi>
　　<hi>縣有鹽井其水下通巫溪又南屈經巫縣東合聖泉水又南入江府志謂之昌江在縣西五十里流</hi>
　　<hi>經鎮龍洞七里浿昌陽渡為大寧河其險不下三峽</hi>羊溪<hi>在廢大昌縣東西十里成化中通判</hi>
<pb n="KR2k0052_WYG_024-40b"/>
　　<hi>王正征石和尚戰死於此</hi>馬渡溪<hi>在廢大昌縣/東南四十里</hi>茹溪<hi>在縣北俗謂之小溪</hi>
　　<hi>戰國䇿莊辛曰蔡靈侯飲茹溪之水注曰巫山之溪是也</hi>清溪<hi>在縣東十里北入江陸游云縣</hi>
　　<hi>有清水洞極深洞通山後色黯闇有水人不能入嵗旱於此禱雨</hi>萬流溪<hi>在縣東六十里</hi>
　　<hi>自湖廣施州衞大溪河發源東北流至萬流驛合於大江</hi>聖泉<hi>一名孔子泉縣東北三百步下</hi>
　　<hi>入巫溪王十朋集泉旁雖童子亦知書</hi>孝感井<hi>在縣西門外孝子王丈義母墓前四時不</hi>
　　<hi>竭</hi>楚王池<hi>在縣東北三百五十步水味甘美相傳楚襄王嘗於此納凉</hi>鴛鴦池<lb/>
　　<hi>在縣東北七十里二池相併兩水交流故名</hi>天池<hi>在縣西/五十里</hi>黒龍池<hi>在廢大昌</hi>
　　<hi>縣南三十里半山中昔有龍乗雲而下山遂成池</hi>仙女池<hi>在廢大昌縣西南三十里相傳</hi>
<pb n="KR2k0052_WYG_024-41a"/>
　　<hi>有女人澣衣於此須臾不見</hi>千頃池<hi>府志在廢大昌縣西三十里波瀾浩渺分為三道一</hi>
　　<hi>東流經縣西為井源一西流為雲陽縣湯溪一南流為奉節縣西瀼水</hi>泗瀼<hi>在縣西四十里</hi>
　　<hi>澗水横通大江兩山對峙一名錯開峽峽中距大江五里有斬龍臺</hi>跳石灘<hi>在縣東南十五</hi>
　　<hi>里相傳舊江北山頂有石跳落南崖至今險阻</hi>虎鬚灘<hi>在縣西四十五里以其險名杜甫詩</hi>
　　<hi>瞿塘漫天虎鬚怒</hi>新崩灘<hi>在縣西五十里大溪口之下水經注此山漢和帝永和十三年</hi>
　　<hi>崩晉太元二年又崩當崩之日水逆流百餘里湧起數十丈今頽崖所餘比之諸嶺尚為竦桀</hi>石<lb/>
　　柱潭<hi>在廢大昌縣南二十里從巖岫間湧出相傳為龍湫禱雨即應</hi>九水坪<hi>在廢大昌</hi>
　　<hi>縣東一百二十里</hi>通城山<hi>在廢大昌縣西六十里明末大寧今岳震垓為譚賊所陷死之</hi>
<pb n="KR2k0052_WYG_024-41b"/>
　　<hi>紳士率民兵千餘報仇與賊戰於通城山</hi>
　　雲陽縣<lb/>
　　石城山<hi>在縣東二里華陽國志<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰縣有大小石城山</hi>新軍山<hi>在縣東南十五里</hi>
　　飛鳳山<hi>在縣南大江南岸巍峩聳峙與縣治相對古刻鳳凰巖三字山半有瀑布泉注於白</hi>
　　<hi>玊池産太液元精石</hi>大梁山<hi>在縣西北六十里形/勢横亘如屋梁然</hi>漢城山<hi>在縣</hi>
　　<hi>北三十里雲安鹽塲之左漢扶嘉隱居其上唐瞿法言楊雲外相繼飛昇於此</hi>馬嶺山<hi>在縣</hi>
　　<hi>北二十九里漢扶嘉云三牛對馬嶺不出貴人出鹽井舊志三牛山去馬嶺十里皆近鹽井</hi>馬<lb/>
　　鞍山<hi>在縣北三十里與三牛山相連</hi>上下巖<hi>在縣西五十里大江北岸兩崖相去不遠</hi>
<pb n="KR2k0052_WYG_024-42a"/>
　　<hi>其下巖亦名燕子龕</hi>大江<hi>自縣西萬縣流入經城南門外三百步東流入奉節縣界</hi>彭溪<lb/>
　　<hi>自開縣合諸谷水東南流至縣西六十里為小江口入於大江漢書<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰縣容母水所出疑即此</hi>
　　東瀼河<hi>自縣北九龍池發源南流至縣東一里入大江</hi>湯溪<hi>在縣東接奉節縣界入大</hi>
　　<hi>江謂之湯口後周陸騰討冉令賢頓軍湯口遣軍渡江拔其江南八城是也寰宇記千頃池水一道</hi>
　　<hi>西南流為雲陽縣湯溪水經注湯溪水厯<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰縣翼帶鹽井一百所地道記入湯口四十三里有石</hi>
　　<hi>煮以為鹽</hi>天師泉<hi>在縣西二里每五月江水漲濁泉水自巖竇間溢出甘潔清冽用之不竭</hi>
　　<hi>凡九月而止</hi>鹽井<hi>在縣北三十里鄧希明雲安塲記塲得鹵泉二創自漢髙之來雲因訪扶</hi>
　　<hi>嘉開井利民云</hi>横石灘<hi>在縣西萬户驛旁上有/横梁又東有瞿巫灘</hi>廟基灘<hi>在縣</hi>
<pb n="KR2k0052_WYG_024-42b"/>
　　<hi>東六十里上有東陽灘又上有磁庄灘三灘俱險廟基尤甚</hi>
　　梁山縣<lb/>
　　峯門山<hi>在縣東十五里其山髙大兩崖相峙如門頂有寒泉</hi>蟠龍山<hi>在縣東三十里</hi>
　　<hi>孤峙秀傑突出衆山下有二洞洞中有二石龍首尾相蟠故名旁有噴霧崖洞中之泉下注垂崖約</hi>
　　<hi>二百餘丈噴薄如霧宋張商英謂水味甘腴偏宜煮茗非陸羽莫能辨之范成大以為天下瀑布第</hi>
　　<hi>一</hi>栢枝山<hi>在縣南十五里下/有丙穴出嘉魚</hi>逢溪山<hi>在縣南八十步</hi>石馬<lb/>
　　山<hi>在縣南五里</hi>多喜山<hi>在縣南五十里山或夜現神光見之多遇喜故名相傳陳摶曾</hi>
　　<hi>居此丹爐石枕尚存</hi>五斗山<hi>在縣西南三十里下/有御史灘桂溪出焉</hi>銅印山<hi>在縣</hi>
<pb n="KR2k0052_WYG_024-43a"/>
　　<hi>西南六十里以形似名</hi>七城山<hi>在縣西二十里山/有七峯壁立如城</hi>金鳳山<hi>在縣</hi>
　　<hi>西五十里楊市之北山南半崖有罅邃然内皆洞明其石上有若圖仙女狀面貌儼然時若揺動近</hi>
　　<hi>而視之則不見</hi>白雲山<hi>在縣西一百里竒峯突/出勢如卓筆一名筆山</hi>瓦城山<hi>一名</hi>
　　<hi>石瓦山在縣西一百十三里山巔有古人礪刀劒亂石如積瓦焉舊志在縣西一百二十里山頂平</hi>
　　<hi>坦民耕其上往往得古銅片</hi>福利山<hi>在縣西北五十里俗名狐狸山明正徳中都御史林</hi>
　　<hi>俊以其豐腴改今名</hi>小碧山<hi>在縣西北七十里孤/峯峭直色碧如玉</hi>髙都山<hi>在縣</hi>
　　<hi>北十五里峯巒迤邐百餘里舊有髙都驛唐天寳中進茘枝之路山壤腴而黄民種薑為業</hi>髙<lb/>
　　梁山<hi>在縣北二十里寰宇記山東尾跨江西首劒閣凡數千里望之若長雲垂天劒閣銘所謂</hi>
<pb n="KR2k0052_WYG_024-43b"/>
　　<hi>巖巖梁山積石峩峩即此因以名縣</hi>書院峽<hi>在縣東五十里峽石市之北每風雨晦明如聞</hi>
　　<hi>讀書聲其中有夫子崖子貢壩</hi>寒泉洞<hi>在縣西十里勝/概不減蟠龍</hi>三寳洞<hi>在縣</hi>
　　<hi>西北三十里門外峯列若寳珠中有石龍鱗爪宛然</hi>蟠龍溪<hi>在縣東三十里自蟠龍山發源</hi>
　　<hi>下噴霧崖東南流一百五十里歴忠州石寳寨入江</hi>桂溪<hi>在縣西南三十里源發五斗山北流</hi>
　　<hi>三十里至縣城西又西流七十里入墊江縣界以兩崖多桂因名唐桂溪縣以此名一名髙灘溪又</hi>
　　<hi>名御史潭</hi>雙溪<hi>在縣北經寳泉山由東鄉入江又玊帶溪源出馬村龍泉山合流入雙溪</hi>化<lb/>
　　龍淵<hi>在縣北七十里舊名落狗洞郡守陳季習更今名</hi>
　　新寧縣<lb/>
<pb n="KR2k0052_WYG_024-44a"/>
　　鷄足山<hi>在縣東三十里崛若鷄立麓分五支如鷄距又名鷄山</hi>龍神山<hi>在縣東三</hi>
　　<hi>十里上有龍神廟</hi>八面山<hi>在縣東五十里府志在治東二十里山形秀整望之八面皆方</hi>
　　<hi>相近為文山</hi>豆山<hi>在縣東六十里/産紅豆木因名</hi>鳳凰山<hi>在縣南二里又冠子山在</hi>
　　<hi>縣南十五里五面山在縣南二十里</hi>五誥山<hi>在縣南五十里五峯相連形如誥軸</hi>百節<lb/>
　　山<hi>在縣南六十里峯巒綿秀自天池至金壩分為百節故名</hi>石月山<hi>在縣南七十里有巨</hi>
　　<hi>石如月平視似上弦側視似下弦</hi>鼓嘯山<hi>在縣西南六十里其山多風動揺林木常如吟</hi>
　　<hi>嘯</hi>屏山<hi>在縣北十里平頂方麓/為邑巨鎮俗名卧牛山</hi>寳泉山<hi>在縣西十里層巒疊</hi>
　　<hi>秀下連五井泉味甚甘相近有金山石笋山</hi>峩城山<hi>在縣西北三十里相傳漢樊噲築城</hi>
<pb n="KR2k0052_WYG_024-44b"/>
　　<hi>駐兵於上</hi>天馬山<hi>在縣北/二里</hi>七峯山<hi>在縣北五里一峯七支峯巒崒嵂</hi>三<lb/>
　　角山<hi>在縣東北八十里</hi>黄茅嶺<hi>在縣南十/里超影舖</hi>聨珠峽<hi>在縣南五十里</hi>
　　<hi>衆山溪水合西北流一百里至達州</hi>七里峽<hi>在縣西北四十里衆山溪水合西南流六十里</hi>
　　<hi>合聨珠峽下流達州</hi>龍門<hi>在縣北三十里水從石/出飛瀑如練灌注千頃</hi>蕉溪<hi>在縣西一</hi>
　　<hi>里</hi>龍泉<hi>在縣北二十里</hi>
　　萬　縣<lb/>
　　黒象山<hi>在縣東十五里闗鎖水口其形如象</hi>南山<hi>在縣南三里下瞰大江疊翠如屏東</hi>
　　<hi>與明山相連</hi>羊飛山<hi>在縣西南五十里相傳昔有人學道於此常養二羊一日戒童子勿</hi>
<pb n="KR2k0052_WYG_024-45a"/>
　　<hi>放羊童子放之一羊冲天而去蜀鑑云三國時羊渠縣盖置於山下</hi>西山<hi>在縣西三里上有絶</hi>
　　<hi>塵龕石壁間有唐人題記宋皇祐中知州馬元穎魯有開元翰相繼於山麓濬池種蓮栽茘枝雜果</hi>
　　<hi>凡數百本景物清勝為夔路第一又名太白崖以李太白曾讀書於此</hi>天城山<hi>在縣西五</hi>
　　<hi>里四面峭立如堵惟西北一徑可登一名天生城相傳漢昭烈曾駐兵於此小石城山是也</hi>魚<lb/>
　　存山<hi>在縣西十里上鋭下廣崖面有石形如雙鯉</hi>木櫪山<hi>在縣西一百里昔大禹治</hi>
　　<hi>水過此見衆山漂没惟此山木櫪不動故名山頂有池隨大江水漲滅類書作水櫪山</hi>金磧<lb/>
　　山<hi>在縣西一百二十里</hi>黄蘆山<hi>在縣西一百二/十里接忠州界</hi>人存山<hi>在縣西北</hi>
　　<hi>十五里四面懸崖周圍四十里一名萬户山</hi>椅子山<hi>在縣西北二十里以形似名</hi>鐵<lb/>
<pb n="KR2k0052_WYG_024-45b"/>
　　鳳山<hi>在縣西北四十里崇岡絶壁其形如鳳</hi>石笋山<hi>在縣西北八十五里其形如笋</hi>
　　都歴山<hi>在縣北三里一峯插天飛鳥不能越又號文筆山</hi>石佛山<hi>在縣北五里形</hi>
　　<hi>如佛像</hi>獅子山<hi>在縣北八里形如狻猊/四面險絶惟鼻可登</hi>髙梁山<hi>在縣北四</hi>
　　<hi>十里與梁山接界</hi>下崖<hi>在縣東二里與古練崖並擅幽勝相傳唐末有劉道徴者鑿龕以居</hi>
　　<hi>黄魯直詩空巖靜發鐘磬響古木倒掛藤蘿昏</hi>岑公崖<hi>在縣南三里有洞可容百人石巖盤</hi>
　　<hi>結狀如華盖左為方池有泉湧出崖簷盛夏注水如簾隋岑道願隱此又名岑公洞唐刺史馬冉詩</hi>
　　<hi>南溪有仙洞咫尺非人間</hi>千金島<hi>在縣南二里近南岸屹立江心髙數丈廣百步土人每淘</hi>
　　<hi>金於此一名黄金島</hi>古練崖<hi>在縣西十里/旁有治平寺</hi>磁洞<hi>在縣南四十里産石色黒</hi>
<pb n="KR2k0052_WYG_024-46a"/>
　　<hi>性堅可作硯</hi>大江<hi>自縣西重慶府忠州界流來經城南門外東流入雲陽縣界</hi>苧溪<lb/>
　　<hi>自縣北梁山縣界分水舖發源經獅子山下折流十二灣至城西復南流入江以溪旁土肥種苧故</hi>
　　<hi>名舊志春夏漲潦則並舟為筏以百丈苧繩雙拽而渡</hi>魯池<hi>在縣西三里西山之麓南有流</hi>
　　<hi>盃池俱宋知州魯有開所鑿</hi>龍池<hi>在縣東/二十里</hi>包泉<hi>在縣西山宋元符間知州方澤</hi>
　　<hi>為銘以其品味與惠泉相上下轉運使張縯詩更挹巖前分茗碗舊遊彷彿記孤山</hi>蛾眉磧<lb/>
　　<hi>在縣南對江岸側水落石出磧形如眉多細石色斑可以游戲每正月七日鄉市士女至磧上作鷄</hi>
　　<hi>子卜擊小鼓作竹枝歌又盤龍磧舊志在縣西</hi>湖灘<hi>在縣西六十里水勢險急春夏泛溢江面</hi>
　　<hi>如湖</hi>使君灘<hi>寰宇記在縣東二里類書在雲陽縣西晉楊亮為益州至此舟覆波瀾為静蜀</hi>
<pb n="KR2k0052_WYG_024-46b"/>
　　<hi>人至今猶名使君灘張騫奉使西域於此覆舟亦名愽望灘</hi>新婦灘<hi>在縣東南十里岸上</hi>
　　<hi>有婦人容狀故名</hi>長灘井<hi>在縣西南一百里水鹹現今煎鹽</hi>
　　開　縣<lb/>
　　神仙山<hi>在縣東一里相傳昔有仙人朱衣乗白馬登此山唐天寳初置壇號神仙宫</hi>瑞<lb/>
　　石山<hi>在縣東南八里一峯突起上有瑞石</hi>毘盧山<hi>在縣東南十里髙二百丈林巒髙聳</hi>
　　<hi>雄壓諸山上有毘盧寺</hi>瑞賢山<hi>在縣南三里羣峯/秀矗俗呼州面山</hi>射洪山<hi>在縣</hi>
　　<hi>南二十里上有故城址舊傳闗索曾射於此</hi>鐵鳳山<hi>在縣南/四十里</hi>青岡山<hi>在縣</hi>
　　<hi>西南四十里峯巒崒嵂</hi>大池山<hi>在縣西十五里髙百丈頂有大池方廣百畝水極清冽</hi>
<pb n="KR2k0052_WYG_024-47a"/>
　　九折山<hi>在縣西十五里髙八十丈山形盤旋九折俗名觀音山樓閣壯麗明孝亷汪木建亭</hi>
　　<hi>道於此施茶以便往來憩息</hi>九龍山<hi>在縣西二十里有石楠垂雲玉環凝香飛虹啼猿磨</hi>
　　<hi>嵯飛仙青楓共九山峯巒聨峙勢相起伏亦名九隴山</hi>鯉城山<hi>在縣西四十里三面懸絶</hi>
　　<hi>東西有城城間有浦多生鯉因名有常渠水流經此山又有城山在縣西十五里四面懸絶東向有</hi>
　　<hi>城</hi>盛山<hi>在縣北三里突兀髙聳唐韋處厚知開州有盛山十二景詩韓愈為之序謂其入谿</hi>
　　<hi>谷出岩石追逐雲月杜甫詩拄笏看山尋盛字盖以山如盛字也上有宿雲亭隠月岫流盃池琵琶</hi>
　　<hi>臺盤石磴葫蘆沼繡衣石瓶泉井梅溪桃䲧茶嶺竹厓為十二景</hi>安樂山<hi>在縣北一百里</hi>
　　石門山<hi>在縣北一百里山有石穴名盤頭洞洞中有水産嘉魚舊屬清水縣</hi>熊耳山<lb/>
<pb n="KR2k0052_WYG_024-47b"/>
　　<hi>在縣東南五里以形似名</hi>界頂山<hi>在縣東北/七十里</hi>崖飛山<hi>在縣東北一百四十</hi>
　　<hi>里髙一百七十丈崖勢髙懸如飛鳥一名雁飛山舊志有石塔山在縣東北山下有泉分為三道一</hi>
　　<hi>入夔州一入開州一入達州</hi>登雲峯<hi>在縣南州面山岡之右髙五丈周十八丈</hi>茶嶺<lb/>
　　<hi>在縣北三十里産茶味絶佳不生雜卉</hi>獅子崖<hi>在縣北/五十里</hi>楊栁洞<hi>在縣東二</hi>
　　<hi>十里泉自洞出極清</hi>雷洞<hi>在縣東南五里温井後山側廣徳初雷震而成唐志在萬嵗縣名靈</hi>
　　<hi>洞一名東洞</hi>龍馬洞<hi>在縣西北五十里一名西洞門髙一丈方廣二畝内一石塔髙丈許</hi>
　　<hi>石座髙七尺石<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>罩之又二石龍頭角崢嶸牙爪奮怒一石柱挺立一石鼓擊之鏗然有聲上有瓔</hi>
　　<hi>珞下垂如流珠狀者數百舒卷不一形象巧於鑴刻石壁下有井方廣一丈深不可測有馬蹄跡自</hi>
<pb n="KR2k0052_WYG_024-48a"/>
　　<hi>井中出入錯雜稍北又有洞門髙七尺許以火炬照之可行三四里即滅洞口有延真觀</hi>積正<lb/>
　　洞<hi>在縣東北二十里</hi>開江<hi>自新寧縣霧山坎發源東南流至城南一里下流入雲陽縣界</hi>
　　<hi>為小江古彭溪水也</hi>清江<hi>自縣東北界頂山發源南流七十里至城東南入於開江古巴渠水</hi>
　　<hi>也</hi>墊江<hi>自縣西南青岡山發源/東流五十里入於開江</hi>白水溪<hi>自崖飛山發源南流</hi>
　　<hi>三十里至縣東北四十里入於清江</hi>三潮溪<hi>在清水温湯鹽井之側自積正洞發源至縣東</hi>
　　<hi>二十里入於清江一日三潮冬温夏凉頗為神異又有桃溪自達州大陂溪發源至縣西二十里火</hi>
　　<hi>焰壩與梓水合流注於臨江梓水溪自達州太平山發源至火熖壩注於桃溪</hi>温井<hi>在縣南其</hi>
　　<hi>水冬夏常温</hi>温湯井<hi>在縣東北五十里有松木柏木龍馬三井煎鹽輸課</hi>瑞蓮池<lb/>
<pb n="KR2k0052_WYG_024-48b"/>
　　<hi>在縣西一里青雲橋下宋元祐初嘗開兩頭蓮元至和中亦開郡守有瑞圖遺碑又名睡佛池以盛</hi>
　　<hi>山影照水中合山水二影視之宛似佛像倒睡狀</hi>
　　建始縣<lb/>
　　銀山<hi>在縣東三十里石壁峻峭白色如銀俗呼把繫沱後山</hi>禄山<hi>在縣東二十里山多</hi>
　　<hi>鳥獸昔洞蠻恃為廩禄因名</hi>州基山<hi>在縣東三十五里隋業州置於此今呼棉花壩後山</hi>
　　<hi>相近有石柱山</hi>文山<hi>在縣南五里崖如筆架中峯孤秀若文字㸃俗呼龔家崖明都憲林俊改</hi>
　　<hi>名</hi>景陽山<hi>在縣南十里又鹿/山在縣南二十里</hi>連珠山<hi>在縣西南十里五峯相連</hi>
　　<hi>如貫珠然即朝陽觀後脈</hi>猿啼山<hi>在縣西十里縣志在縣西二十五里即雲霧觀</hi>石乳<lb/>
<pb n="KR2k0052_WYG_024-49a"/>
　　山<hi>在縣西五十里山石層疊多生石乳舊志縣在萬山中多産麩金而産於石乳山者為最</hi>藥<lb/>
　　山<hi>在縣西七十里俗呼五十二壩出黄栢黄連木通貝母諸藥品</hi>龍鳳山<hi>在縣北二十里</hi>
　　<hi>玊峯禪師卓錫處</hi>當陽山<hi>在縣北五十里每日光/初出即映照崖上因名</hi>青崖<hi>在縣</hi>
　　<hi>北五十里</hi>千丈崖<hi>在縣北八十里絕頂與奉節縣分界建界生龍竹奉界生豐竹山同竹異</hi>
　　大石嶺<hi>在縣北一百五十里</hi>扯著坡<hi>在縣北一百十里山勢陡峻言車馬至此必牽</hi>
　　<hi>扯乃得上下也</hi>燕子龕<hi>在縣北一百二十里其龕乾溝之側方廣丈許行者無旅店可棲往</hi>
　　<hi>往投宿龕中</hi>老龍洞<hi>在縣北九十里夏秋水從洞出春冬無水亦行旅投宿之所</hi>石<lb/>
　　通洞<hi>在縣西三里洞門髙厰内有亭臺樓閣牀桌梯磴俱生成非人力所鑿者為一邑之勝宋</hi>
<pb n="KR2k0052_WYG_024-49b"/>
　　<hi>黄魯直嘗遊此石壁刻有涪翁二字</hi>清江<hi>在縣南一百五十里自湖廣恩施縣界流入又東入</hi>
　　<hi>湖廣巴東長陽縣界即古夷水也漢書廩君乗土船從夷水至鹽陽山水經夷水經巴郡魚復縣注</hi>
　　<hi>云水色清照十丈分沙石因名清江又施州清江縣水一名鹽水源出清江縣西南都亭山</hi>龍<lb/>
　　溪河<hi>自縣北當陽陂廢源至城南遶東下流復西轉入恩施縣界一名小溪</hi>
　　石砫司<lb/>
　　萬夀山<hi>在司東四十里周圍深溝大箐四面峭壁懸崖此山屹然中立明石砫女土司秦良</hi>
　　<hi>玊曾修砦塹以保涪酆忠萬數萬人於此</hi>石砫山<hi>在萬丈山右有山如柱直插雲端四時雲</hi>
　　<hi>霧倐開倐合司人以此驗晴雨焉</hi>斑布山<hi>在司南一里色如斑布因名</hi>鼓樓山<lb/>
<pb n="KR2k0052_WYG_024-50a"/>
　　<hi>在司南二里山頂舊有鼓樓</hi>插旗山<hi>在司西一里峭拔壁立狀若飛旗上有亭臺故址</hi>
　　馬頭山<hi>在司西五里</hi>石凉<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>山<hi>在司西北六十里形如張盖又謂之石幢山舊</hi>
　　<hi>石幢闗置此</hi>鳳凰山<hi>在司北二里許以形似名下有龜蛇棒足又名真武山</hi>方斗<lb/>
　　山<hi>在司北二十里峻極崔嵬三冬積雪如玊上有普賢道塲遺址又名倚天山</hi>萬聚山<lb/>
　　<hi>在司東北五十里衆山環聚迴合故名</hi>賔河<hi>在府東北司東八十里發源湖廣中路司界又</hi>
　　<hi>名三江溪一出挂子洞一出冷箐溪一出龍嘴山西流至司東沙子闗三水㑹流八十里環繞司城</hi>
　　<hi>下流經酆都縣界謂之葫蘆溪西入大江</hi>魚泉<hi>在司南一百里石壁中一窟清泉湧出每仲夏</hi>
　　<hi>魚從窟出孟秋魚從窟入</hi>龍潭<hi>在司東四里昔為龍窟岸山聳峙每月落山垇影映潭底景色</hi>
<pb n="KR2k0052_WYG_024-50b"/>
　　<hi>幽竒司人號為水晶宫</hi>清水潭<hi>自石凉<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>山發源南流至司西北二十里入於賔河</hi>
　龍安府<lb/>
　　平武縣<hi>附郭</hi>
　　東臯山<hi>在縣東五里</hi>金鳳山<hi>在縣東十五里其土赤色形如金鳳故名</hi>九龍<lb/>
　　山<hi>在縣東五十里其地峻險前拒鐵蛇闗抵番界一山九嶺疊聳如龍</hi>左擔山<hi>在縣東北</hi>
　　<hi>一百八十里魏志鄧艾入江油左擔道詣綿竹華陽國志自景谷有步道經江油左擔出涪鄧艾入</hi>
　　<hi>蜀所經也方輿勝覽自文州界青塘嶺至龍州一百五十里自北而南者右肩不得易所負故謂之</hi>
　　<hi>左擔路</hi>熬盤山<hi>在縣東一百八/十里白溪口</hi>長春山<hi>在縣南渡涪江東五里</hi>
<pb n="KR2k0052_WYG_024-51a"/>
　　伏龍山<hi>在縣南渡涪江東二十里蜿蜒蟠伏如龍</hi>君子山<hi>在縣南渡涪江東三十里</hi>
　　龍陽山<hi>在縣東南三十五里山勢起伏如龍上有潜龍閣</hi>箐青山<hi>在縣東南六十</hi>
　　<hi>里重峯疊嶂樹木森鬱北通青川南溪水出此流入白水又名靖軍山蜀漢孔明曾置軍於此遺址</hi>
　　<hi>尚存</hi>響崖山<hi>在縣東南一百里産錫方輿勝覽有鳴水山在江油縣東南上有飛泉觸石響</hi>
　　<hi>應山谷即此</hi>弩牙山<hi>在縣東南一百六十五里髙三千七百丈以形如弩牙故名鄧艾入</hi>
　　<hi>蜀屯兵於此</hi>石門山<hi>在縣東南六十里左思蜀都賦緣以劍閣阻以石門梁大寳中氐酋</hi>
　　<hi>楊法琛據黎州附魏益州刺史武陵王紀遣楊乾運討之拔劒閣法琛保石門元和志山在縣東一</hi>
　　<hi>百三十里有石門戍與氐分界去仇池城四百餘里唐志利州景谷縣西有石門闗即此寰宇記其</hi>
<pb n="KR2k0052_WYG_024-51b"/>
　　<hi>山有石壁相對望之如門故名</hi>龍血山<hi>在縣東南/接劒州界</hi>馬閣山<hi>在縣東南接梓</hi>
　　<hi>潼縣界</hi>十八隴山<hi>在縣東南舊唐志隂平縣有十八隴山寰宇記在縣西南五十里髙</hi>
　　<hi>千餘丈岡巒連屬有十八隴因名六隴在縣界十二隴在綿州彰明縣界</hi>鎮南山<hi>在縣南渡</hi>
　　<hi>涪江七里山峯正對府治故名</hi>藥叢山<hi>在縣南二十里多產藥材或訛為落叢東西溪皆出</hi>
　　<hi>此北流入涪江</hi>延賢山<hi>在縣南渡涪/江二十里</hi>羊角山<hi>在縣南九十里兩峯崛起</hi>
　　<hi>如羊角故名產錫</hi>天池山<hi>在縣南一百三十里髙九十丈上有池周圍二十三步其水常</hi>
　　<hi>滿號曰天池本名石人山唐天寳六年敕改靈液山又見江油縣</hi>馬頭山<hi>在縣西南十里</hi>
　　<hi>以形似名上有西嶽祠</hi>太平山<hi>在縣西三/里渡涪江</hi>西雪山<hi>在縣西三百里春夏</hi>
<pb n="KR2k0052_WYG_024-52a"/>
　　<hi>常有積雪</hi>羊昌山<hi>在縣西北十五里山崖/層疊羊昌闗即在其上</hi>仙女山<hi>在縣西北</hi>
　　<hi>九十里相𫝊有仙女靚桩遊戲於此故名</hi>崆峒山<hi>在縣西北二十五里崖谷深險不通行人</hi>
　　<hi>自雪山中嶺分派迤邐層疊突兀崢嶸</hi>火風山<hi>在縣北十五里山勢聳峭時有風震撼林</hi>
　　<hi>木其麓即箭樓山擁抱府城一名旗山</hi>馬盤山<hi>在縣東南一百十里其形似馬盤旋而上</hi>
　　<hi>後魏馬盤縣以此名</hi>化豹山<hi>在縣東北十五里山/勢髙聳限隔番寨</hi>羊盤山<hi>在縣</hi>
　　<hi>東北六十里石徑九曲如羊腸然</hi>兩埡山<hi>在縣東北七十里山嶺分峙兩埡路通秦蜀</hi>
　　大業山<hi>在縣東北寰宇記馬閣水出此</hi>老君山<hi>在縣東北廢青川所南二十里</hi>丁<lb/>
　　平山<hi>在縣東北廢青川所北二里元平章丁世珍擊叛番屯兵於此因名</hi>大雄山<hi>在縣</hi>
<pb n="KR2k0052_WYG_024-52b"/>
　　<hi>東北一百二十里明一統志在青川所北十里山形峻峭迥出羣山即北雄闗也</hi>纓絡山<lb/>
　　<hi>在縣東北廢青川所西二十里</hi>飛龍山<hi>在縣北廢青川所東三十里相近東山有北溪出其</hi>
　　<hi>下經明月闗入涪</hi>界山<hi>在縣東北三百里山/甚巍峭中通洞子灣</hi>牛心山<hi>在縣東南</hi>
　　<hi>一百二十里形同牛心梁李龍遷𦵏於山側武后時鑿斷山脈明皇幸蜀有老人蘇垣奏龍州牛心</hi>
　　<hi>山國之祖脈令日䝉塵乃則天掘鑿所致明皇命刺史修填如舊未㡬誅禄山</hi>玊案山<hi>在縣</hi>
　　<hi>東南一百五十里山有白石如玉案</hi>盖山<hi>在縣東南二百/里山勢險峻</hi>天柱山<hi>在縣</hi>
　　<hi>南二百七十里峯峙如柱</hi>童子山<hi>在縣東南一百五/十里下即烈女崖</hi>太平山<hi>在縣</hi>
　　<hi>西三里其麓有毘盧龍泉二寺</hi>箭樓山<hi>在縣北城枕其半面上建文昌閣桂林書院緑梅菴</hi>
<pb n="KR2k0052_WYG_024-53a"/>
　　<hi>為一府勝概</hi>烈女崖<hi>在縣東南一百三十里海棠舖上舊名興文閣山路盤陡下流急湍</hi>
　　<hi>明永樂五年生員嚴庸妻袁氏哭夫自溺於此詔旌之故名</hi>土門埡<hi>在縣東北廢青川所</hi>
　　<hi>北九十里與文縣接界又北五十五里即文縣之旋麻閣也</hi>石鏡<hi>在縣東二百里通壩寺前</hi>
　　<hi>隔溪有石光明如鏡</hi>涪江<hi>在縣城南自松潘衞小河流入又東南入江油縣界漢志涪水出剛</hi>
　　<hi>氐道徼外南至墊江入漢水經注水出剛氐道徼外東南流與建始水合水出平樂郡西溪西南流</hi>
　　<hi>屈而東南流入涪涪水又東南經江油戍北又東南經南安郡南又東南至涪元和志涪江南流經</hi>
　　<hi>州城東又經江油城東水出全寰宇記水在州北一里源出州西北埪峒山下流入州界又南入綿</hi>
　　<hi>州舊志涪水源出松潘衞風洞頂興龍泉由小河入縣界東南流一百三十里合火溪河又二十里</hi>
<pb n="KR2k0052_WYG_024-53b"/>
　　<hi>至縣西折經縣南又東分為二派復合為一又名金盤溪向東曲流五十里合古城髙村二河又二</hi>
　　<hi>百二十里會衆山溪水入江油縣界</hi>火溪河<hi>在縣西北二十五里源出白馬路西番界</hi>木<lb/>
　　𤓰河<hi>在縣西一百六十里源發象鼻闗至木𤓰坪銕索橋入涪水</hi>古城河<hi>在縣東三</hi>
　　<hi>十里源發銕蛇闗出羊盤溝至古城入涪江</hi>髙村河<hi>在縣東五十里源發大黄坪番界至</hi>
　　<hi>白草舖入涪</hi>杲陽河<hi>在縣東一百四十里發源文縣碧玉山東流入白水江</hi>白水<lb/>
　　江<hi>在縣東三百二十里發源漳臘公哈口經南坪文縣至強家坪入平武界東流一百三十里入</hi>
　　<hi>昭化縣界合嘉陵江魏鄧艾入蜀作浮橋於此</hi>青漪江<hi>在縣南源出藥叢山平羌崖一名平</hi>
　　<hi>通河東南流一百七十里過江油至彰明縣合涪江</hi>大印河<hi>在縣南一百四十里源出蜂園</hi>
<pb n="KR2k0052_WYG_024-54a"/>
　　<hi>溝石泉白草番界至小江河入涪江</hi>石泉河<hi>在縣東南二百三十里自石泉界流入東南流</hi>
　　<hi>七十里合水沙溪至彰明界入涪江</hi>水沙溪<hi>在縣南源出水沙壩東南曲流六十五里入石</hi>
　　<hi>泉河</hi>梓潼水<hi>在縣東南又東南入梓潼縣界一名馬閣水一名岐江水元和志隂平縣有岐</hi>
　　<hi>江水下流即梓潼水也東流經縣西南五里寰宇記馬閣水在龍州東一百五十里源出大業山東</hi>
　　<hi>南流入隂平縣界</hi>青川溪<hi>在縣東又東經劒州入昭化縣界水經注清水出平武東北南</hi>
　　<hi>流經平武城東屈經其城南又經平樂郡東南屈而南經南陽僑郡東北又東南經新巴始平二郡</hi>
　　<hi>至小劒北寰宇記清水出啼狐山闊五丈自青川縣東南入利州界其水清美亦曰啼狐水方輿勝</hi>
　　<hi>覽又作醍醐水在青川縣元明一統志青川溪源出西番界東南流經青川所南又東南經府東一</hi>
<pb n="KR2k0052_WYG_024-54b"/>
　　<hi>百二十里下流合白水入嘉陵江又醍醐水源出府東清潭嶺接青川溪入嘉陵江醍醐即啼狐也</hi>
　　鄧家渡河<hi>在縣南一百九十里發源玉壘山經流鄧家渡至青蓮壩漫坡渡入涪江</hi>明<lb/>
　　月泉<hi>在縣東南一百七十里</hi>濺珠泉<hi>在縣東南一百七十里自石崖瀉出噴激如珠</hi>
　　瀑布泉<hi>在縣南一百七十里龍陽十景記曰朝陽洞龍門峽明鏡潭瀑布泉濺珠泉明月泉</hi>
　　<hi>太白臺巢雲閣躡翠亭雲根亭</hi>靈湧泉<hi>在縣東三十里自山腰流出民資灌溉</hi>金盤<lb/>
　　溪<hi>在縣東南三百里溪旁多沙石色如金</hi>東溪<hi>在縣東十里發源藥叢山北流入涪江</hi>
　　西溪<hi>在縣東十五里發源藥叢山東流入涪江</hi>南溪<hi>在縣東南一百九十里發源箐青山</hi>
　　<hi>經流通壩入白水江</hi>清河溪<hi>在縣東十五里冬温夏凉大旱不涸飲之清香</hi>水簾洞<lb/>
<pb n="KR2k0052_WYG_024-55a"/>
　　<hi>在縣東三百二十里洞崖髙峻飛泉下垂千尺如簾</hi>
　　江油縣<lb/>
　　捧珠山<hi>在縣東五里</hi>永隆山<hi>在縣東十里上有文昌祠為昔人㑹講遊息之處</hi>
　　龍頭山<hi>在縣南五里以形似名</hi>太華山<hi>在縣西北四十里三峯竒秀有似西嶽上</hi>
　　<hi>有太華觀</hi>玊枕山<hi>在縣西/十里</hi>大匡山<hi>在縣西三十里一名大康山又名戴天山</hi>
　　<hi>楊天惠彰明逸事云李白本邑人隠居戴天大匡山吳曾漫錄云白嘗讀書於彰明大小康山杜甫</hi>
　　<hi>寄白詩康山讀書處頭白早歸來又白集有訪戴天山道士不遇詩即此</hi>天倉山<hi>在縣西七</hi>
　　<hi>十里接平武界上有天倉洞太乙真人祠杜光庭青城山記天倉諸峯屹然三十有六一名乾元山</hi>
<pb n="KR2k0052_WYG_024-55b"/>
　　石人山<hi>在縣西北一名天池山</hi>觀霧山<hi>在縣北十里霧起即雨以分隂晴極驗上</hi>
　　<hi>有銕瓦殿</hi>鳳朝山<hi>在縣東一百里形/如飛鳳環繞縣治</hi>天柱山<hi>在縣北十里山小而</hi>
　　<hi>髙形如立柱</hi>竇圌山<hi>在縣東北十里兩峯突立插天昔有竇圌字子石隠於此山故名李</hi>
　　<hi>白有送竇主簿詩即此杜光庭云山西接長岡乃通車馬東臨峭壁陡絶一隅自西壁至東峯石笋</hi>
　　<hi>如圌兩崖中斷相去百餘丈攀躋險絶人所不到</hi>三臺山<hi>在縣西南十里</hi>㸃燈山<lb/>
　　<hi>在縣南二十里一名小匡山上有李白讀書臺夜有光如燈</hi>白魚山<hi>在縣北五里相傳有</hi>
　　<hi>二魚導水至山下飛去故名</hi>火峯山<hi>在縣東二/十五里</hi>紫龍山<hi>在縣西五里舊</hi>
　　<hi>有感雨亭</hi>馬頭山<hi>在縣南/三十里</hi>鷄冠嶺<hi>在縣東七里以形似名</hi>耀紫岩<lb/>
<pb n="KR2k0052_WYG_024-56a"/>
　　<hi>在縣西南二十里菱角池後</hi>石聖岩<hi>在縣東南十里/上有大士石像</hi>太乙洞<hi>在天</hi>
　　<hi>倉山又名金光洞洞中石粉如麪可食洞深窅不可窮究相傳昔有好事者深入七日火不繼而出</hi>
　　<hi>見一銕船云</hi>仙人洞<hi>有二一在圌山竇真人修道處一在觀霧山了然和尚結夏於此洞</hi>
　　<hi>口有桂四季開花</hi>風洞<hi>在縣北其深莫測邑有風災由此而出土人持豚酒祭之</hi>龍門<lb/>
　　洞<hi>在縣北七里中有龍牀石笋泉流入涪江</hi>百匯洞<hi>在縣西二十七里潭水淵碧嵗旱禱</hi>
　　<hi>雨輙應</hi>朝陽洞<hi>在縣北十五里寰宇記在州南八十里髙九百丈隂洞潛穴氣蒸成川有</hi>
　　<hi>飛泉下流一百里入隂平縣合白櫸水</hi>九龍洞<hi>在太乙洞内下臨深崖嵗旱取洞水少許</hi>
　　<hi>祈雨屢應傍有倒垂蓮花石䆴</hi>涪江<hi>在縣北一里自平武縣流入又自東而南五十里入彰明</hi>
<pb n="KR2k0052_WYG_024-56b"/>
　　<hi>界</hi>雍村河<hi>在縣西南二十里俗名小江河其流自平武界來從北而南㑹涪江</hi>石盤<lb/>
　　河<hi>在縣東二十五里</hi>匯溪<hi>在縣西十五里源出百匯洞細流十里與雍村河合流</hi>龍<lb/>
　　潭溪<hi>在縣東六里源出竇圌山下流至石聖岩入於涪</hi>失鶴池<hi>在大匡山下唐李白</hi>
　　<hi>别匡山詩有云洗鉢僧臨失鶴池</hi>金魚池<hi>在縣東魚皆金色池水四時不涸</hi>天生<lb/>
　　池<hi>在縣東六里水極清冽居人資其灌溉</hi>鰉魚池<hi>在縣東池深産魚</hi>神水泉<lb/>
　　<hi>在縣東十五里味甘不竭</hi>龍子溝<hi>在縣東五里水四時不涸</hi>
　　石泉縣<lb/>
　　石城山<hi>在縣東一里</hi>石紐山<hi>在縣南一里有二石結紐每冬月霜晨有白毫自石</hi>
<pb n="KR2k0052_WYG_024-57a"/>
　　<hi>紐出直射雲霄方輿勝覽云禹生於石紐村新唐志石泉縣有石紐山山麓有大禹廟</hi>蒼頭<lb/>
　　山<hi>在縣南一里望之蒼然上有天齊閣俯瞰山峯秀拔江水瀠洄邑之勝境</hi>鳳凰山<hi>在縣</hi>
　　<hi>北一里下有二水合流形如飛鳳</hi>三面山<hi>在縣北六十里上有龍湫徑不及四寸而水不</hi>
　　<hi>絶</hi>棲鷄山<hi>在縣東北城外山/形肖酉字故名</hi>千佛山<hi>在縣西一百里三峯鼎峙</hi>
　　<hi>上出重霄陟其巔俯視川西如指掌上有寺覆以鐵瓦</hi>雲峯山<hi>在縣北三十里永平堡峭</hi>
　　<hi>壁峻絶五峯參差上有真武觀甚靈異常見五色霞光土人四時祭祀</hi>鐵丁山<hi>在縣西六</hi>
　　<hi>十里疊嶂深林相傳昔時常聞内有馬嘶人語朝暮奏樂聲因以丈許鐵釘釘之</hi>四磊山<lb/>
　　<hi>在縣東五十里四山對峙如柱下有龍洞</hi>素龍山<hi>在縣東北二十里羣山聳翠中一山素白</hi>
<pb n="KR2k0052_WYG_024-57b"/>
　　<hi>如龍頭角鱗爪儼然</hi>望崇山<hi>在縣東北一里疊/翠起伏環擁縣城</hi>九龍山<hi>在縣北二</hi>
　　<hi>十里山勢嶙峋排列九嶺如龍起伏狀第五嶺下即刳兒坪禹生於此血石滿溪李白書禹穴二大</hi>
　　<hi>字鑴於山頂</hi>雪峯山<hi>在縣北四十里甚髙峻冬有積雪經夏不消望若銀屏</hi>湔水<lb/>
　　<hi>在縣西一里源出玉壘山分二派一自茂州界相公嶺東流入縣界合壩底又五十里至縣西一出</hi>
　　<hi>甲竹喇嘛生番入縣界東南流一百六十里合衆山溪至縣西二水合流經縣城南又東四十里入</hi>
　　<hi>平武縣界亦名石泉水元和志作石密水</hi>水洞源<hi>在縣西三十里小溪村上有龍祠禱雨輒</hi>
　　<hi>應</hi>漁溪河<hi>在縣東/二十里</hi>龍安水<hi>在縣東南源出三面山合諸山溪之水東流入</hi>
　　<hi>安縣界亦名安昌水文同中江縣新隄記水出龍安龍爬山初若二帶東至神泉與諸谷瀵水合始</hi>
<pb n="KR2k0052_WYG_024-58a"/>
　　<hi>大</hi>白泥河<hi>在縣東五十里岸上為金錢壩有真武廟廟前紫柏一株約二十圍相傳常有</hi>
　　<hi>紅蛇繞樹伐之復生無刀斧痕</hi>瀑布泉<hi>在縣西四十里石壁峭絶泉水下瀉如素練</hi>甘<lb/>
　　泉<hi>在縣南一里山畔鐫甘泉古蹟四大字下有泉自石罅流出冬温夏凉味甘且冽</hi>
　　彰明縣<lb/>
　　孟津山<hi>在縣東南一里寰宇記西魏自讓水鄉移縣於孟津鄉即此</hi>獸目山<hi>在縣</hi>
　　<hi>北五里有百匯龍潭上下凡三潭其水常流</hi>靈臺山<hi>在縣北二十里隋志昌隆縣有靈臺</hi>
　　<hi>山寰宇記一名天桂山髙四百丈即張道陵昇僊處</hi>太華山<hi>在縣東北三十里與江油縣接</hi>
　　<hi>界羣仙録載黄奉先移家入此山廣栽牡丹開時望如錦帳</hi>附子山<hi>在縣西北四十里接</hi>
<pb n="KR2k0052_WYG_024-58b"/>
　　<hi>綿州安縣界産附子</hi>石磬山<hi>在縣/西</hi>北芒山<hi>唐志在/昌明縣</hi>天倉洞<hi>在縣</hi>
　　<hi>北五十里</hi>涪水<hi>在縣西自江油縣流入縣界分為二派一過城東一過城西共十里至縣城南</hi>
　　<hi>合流又㑹讓水㢘水入綿州界</hi>讓水<hi>在縣西五里一名長江水又名小江河源出平武縣平羌</hi>
　　<hi>巖流入縣界又東流十里至城南入涪水宋梓潼范柏年對明帝曰臣家梁益間有㢘泉讓水元和</hi>
　　<hi>志㢘水經昌明縣東北讓水出昌明縣北平地</hi>廉水<hi>在縣北十里平地泉出宋明帝因言貪泉</hi>
　　<hi>問梓潼人范柏年曰卿鄉有此泉否柏年對曰梁益惟有㢘泉與讓水不聞有貪泉帝善之舊志彰</hi>
　　<hi>明縣西有香溪唐貞觀七年醴泉出今香溪堡入安縣界</hi>甘泉井<hi>在縣西南五里其味甘冽</hi>
　　博濟井<hi>在縣城内</hi>
<pb n="KR2k0052_WYG_024-59a"/>
　　松潘衞<lb/>
　　崇山<hi>在松墦衞城西北隅城垣跨其上盤旋十有九折通紅土坡黒水等砦</hi>金蓬山<lb/>
　　<hi>在松潘衞東五里</hi>雪欄山<hi>在松潘衞東三十里山勢蟠蜒積雪不消俗呼寳頂山亦名雪</hi>
　　<hi>嶺上有闗</hi>風洞山<hi>在松潘衞東五十里髙險蟠旋數里始達其嶺東北有洞深不可測多惡</hi>
　　<hi>風每午輒作灰沙蔽天人馬俱辟易寒氣襲人觸之多死否則喘息旬日而後止</hi>雪山<hi>在松</hi>
　　<hi>潘衞東八十里春夏常有積雪寰宇記又有雪山在交川縣西南一百里其色如銀外有蠶崖路險</hi>
　　<hi>人跡罕到</hi>師家山<hi>在松潘衞東小河營北二十里一名文山宋時有師文二大姓居此山麓</hi>
　　<hi>有文山闗</hi>牛心山<hi>在松潘衞東南五十里峯巒圓秀又東四十里為火焰山山無草木其色</hi>
<pb n="KR2k0052_WYG_024-59b"/>
　　<hi>如赭</hi>砂山<hi>在松潘衞東/南一百里</hi>紅花山<hi>在松潘衞南十五里岷江所經下有屯田</hi>
　　<hi>名紅花屯</hi>洛稽山<hi>在松潘衞西元和志在/交川縣西北七十五里</hi>岷山<hi>在松潘衞西北</hi>
　　<hi>禹貢岷山導江史記作汶山又封禪書自華以西名山有瀆山蜀之汶山也漢地埋志岷山在湔氐</hi>
　　<hi>道徼外江水所出蜀志秦虙曰蜀有汶阜之山江出其腹蜀都賦岷山之精上為井絡郭璞曰岷山</hi>
　　<hi>在廣陽縣華陽國志岷山一作沃焦山其跗曰羊膊江水所出隋志汶山在汶山郡左封縣又岷山</hi>
　　<hi>在臨洮郡臨洮縣括地志岷山在溢樂縣連綿至蜀㡬二千里皆名岷山寰宇記羊膊山在平康縣</hi>
　　<hi>輿地廣記岷山在汶山縣西北俗名鐵豹嶺張敬夫西嶽碑記在茂州列鵞村其跗曰羊膊方輿勝</hi>
　　<hi>覽禹貢梁州之山四岷嶓蔡䝉西山皆岷北山皆嶓南山皆䝉也輿程記有大分水嶺在衞西北二</hi>
<pb n="KR2k0052_WYG_024-60a"/>
　　<hi>百二十里有二派一東南流為大江一西南流為大渡河或曰即古羊膊嶺也</hi>壓王嶺<hi>在松</hi>
　　<hi>潘衞北五十里</hi>小分水嶺<hi>在松潘衞北九十里/其山平坦有龍潭</hi>甘松嶺<hi>在松</hi>
　　<hi>潘衞西南後魏甘松縣取此為名隋志通軌縣有甘松山新唐書開元十九年吐番請互市於甘松</hi>
　　<hi>嶺宰相裴光庭曰甘松嶺中國之阻不如許赤嶺赤嶺在陜西西寜衞今改縣元和志嶺在嘉誠縣</hi>
　　<hi>西南十五里寰宇記按山海經云甘松嶺亦謂之松葉嶺江水發源於此土人謂之松子嶺</hi>野<lb/>
　　狐峽<hi>在松潘衞西唐貞觀八年别將李道彦分道擊突厥至闊水黨項酋長拓拔赤辝等屯野</hi>
　　<hi>狐峽拒之道彦不得進為其所敗退保松州即此</hi>羊峒<hi>在松潘衞北接陜西洮州界</hi>大<lb/>
　　江<hi>在松潘衞北自徼外流入又東南經疊溪營入茂州界禹貢岷山導江荀卿曰江出岷山其源</hi>
<pb n="KR2k0052_WYG_024-60b"/>
　　<hi>可以濫觴漢志湔氐道禹貢岷山在西徼外江水所出東南至江都入海過郡七行二千六百六十</hi>
　　<hi>里益州記大江泉流始發羊膊嶺下緣崖散漫小大百數殆未濫觴東南下百餘里至白馬嶺回行</hi>
　　<hi>二十餘里至龍涸又八十里至蠶陵縣又南下六十里至石鏡又六十餘里而至北部水經注江水</hi>
　　<hi>亦曰瀆水自羊膊嶺下至白馬嶺而厯天彭闕江水自此以上至微弱所謂發源濫觴者也江水自</hi>
　　<hi>闕東經汶闗而厯氐道縣北又經龍涸至蠶陵北部元和志有江源鎮在交川縣西北三十里通典</hi>
　　<hi>甘松嶺有江水所發之源寰宇記羊膊山下有二神湫乃大江始發之所范成大曰江源自西戎中</hi>
　　<hi>來由岷山澗壑出而合於都江今世所云只自中國言耳江源記岷山發源於臨洮木塔山山頂分</hi>
　　<hi>東西流南流八百里經甘松嶺又南經漳臘堡西其水漸大復經鐮刀灣違松潘於下水關入紅花</hi>
<pb n="KR2k0052_WYG_024-61a"/>
　　<hi>屯達疊溪界水利志江源出岷山羊膊嶺分二流一西南流為大渡河一南流為大江輿程記江源</hi>
　　<hi>出衞北大分水嶺明一統志有潘州河在司城西北六十里衞志松潘河源出西夷哈嗎鼻浪架嶺</hi>
　　<hi>又岷江源發草地自北而南灌城而出松潘多被水患舊志潘州河源出西夷哈嗎鼻浪架嶺分二</hi>
　　<hi>派一派西南流合出灶溝一派東南流厯東砦至尖橐合滴漏水出滴漏山嶺亦分二派一派西南</hi>
　　<hi>流出灶溝入西番界一派東流經惡落村至尖橐與浪架水合流入黄勝闋下又四十里至虹橋闗</hi>
　　<hi>北流漳臘河其河源出生番弓槓其山嶺水亦分二派一派東流入上羊峒生番界一派西南流至</hi>
　　<hi>漳臘境又南流四十里經漳臘城西南合波漓泉又十里至虹橋闗北與潘州河合流又曲流二十</hi>
　　<hi>八里至松潘城東入城出城西而南折又東南流一百八十里合衆山溪木過平番營入疊溪營界</hi>
<pb n="KR2k0052_WYG_024-61b"/>
　　涪水<hi>在松潘衞東東南流入龍安府平武界漢志剛氐道涪水出徼外南至墊江入漢過郡二</hi>
　　<hi>行一千六十九里水經注涪水出剛氐道徼外東南與建始水合水發平樂郡西溪西南流曲而東</hi>
　　<hi>南流注涪水又東南至江油戍舊志源出衞北小分水嶺東南流經小河所北二里又東南至龍安</hi>
　　<hi>其水淺隘又名小河一説興隆泉在衞東六十里源出雪欄山風洞頂黄龍寺後厯紅岩三合堡聚</hi>
　　<hi>衆山溪水合流成河東南流一百四十里經小河營南門外又東流三十里入平武界為涪江之源</hi>
　　闊水<hi>在松潘衞西北塞外唐貞觀八年别將李道彦分道伐吐谷渾經党項中至闊水出不意</hi>
　　<hi>襲敗之党項忿怒拒道彦於野狐峽道彦敗還松州十二年又命侯君集等分道伐吐番將軍牛進</hi>
　　<hi>達出闊水道即此</hi>濟衆泉<hi>在松潘衞西門盤繞崇山上下陡坎約及十里汲水甚艱故引</hi>
<pb n="KR2k0052_WYG_024-62a"/>
　　<hi>深山之水由西門溝以入岷江居人利之</hi>波漓泉<hi>在松潘衞東北四十五里平地湧出一百</hi>
　　<hi>八竇冬温夏凉繞漳臘城入江</hi>響水泉<hi>在松潘衞北六十里泉流湍急有聲居民資以灌溉</hi>
　　<hi>今堙</hi>
　　疊溪營<lb/>
　　雲峯山<hi>在疊溪營東六里髙聳凌雲</hi>犛牛山<hi>在疊溪營東三十里明正統中番賊</hi>
　　<hi>窺境官軍追及於犛牛山即此</hi>石鏡山<hi>在疊溪營東南水經注蠶陵南下六十里為石鏡隋</hi>
　　<hi>志翼針縣有石鏡山元和志在翼水縣東南九里山側有石圓徑二尺明澈如鏡</hi>排柵山<lb/>
　　<hi>在疊溪營南十五里明洪武十一年大軍至此屯駐立柵為營因名</hi>夀星山<hi>在疊溪營南十</hi>
<pb n="KR2k0052_WYG_024-62b"/>
　　<hi>里</hi>七頃山<hi>在疊溪營西元和志衞山縣有七頃山一名落日山山岩峻阻平地惟有七頃</hi>
　　<hi>因名周翼州在山下</hi>大雪山<hi>在疊溪營西元和志大雪山一名蓬婆山在柘縣西北一百里</hi>
　　肅番山<hi>在疊溪營西北元和志在石臼縣北八十里下有肅番鎮</hi>蠶陵山<hi>在疊溪營</hi>
　　<hi>北五里通典蠶陵縣有蠶陵山</hi>柏嶺<hi>在疊溪營西北元和志在柘縣北八十里嶺北三十里至</hi>
　　<hi>白崖驛與吐番接界</hi>大江<hi>在疊溪營西自松潘衞流入又東南入茂州界水經注引益州記曰</hi>
　　<hi>江水自龍洞又八十里至蠶陵縣又南下六十里至石鏡山又六十里至北部元和志大江經翼州</hi>
　　<hi>城西又經翼水縣西明一統志汶江在營西二里至營東南與黒水合流入茂州</hi>黑水<hi>在疊</hi>
　　<hi>溪營西北舊志源在黒水生番界東流至營城北五里入江此又一黒水非明一統志所云翼水别</hi>
<pb n="KR2k0052_WYG_024-63a"/>
　　<hi>源也</hi>七里溪<hi>在疊溪營西七里源/出松坪岩流入汶江</hi>飲馬溝<hi>在疊溪營城東源出</hi>
　　<hi>雪峯山頂懸崖而下入汶江</hi>翼水<hi>在疊溪營南東南流至茂州界入江亦名黒水元和志翼</hi>
　　<hi>水出翼水縣南明一統志在營城南五里有二源一出松潘衛境一出黒水合流如張兩翼故名</hi>
　　玉津泉<hi>在疊溪營南砌以鐡瓦石甗縁坡接引直抵城下民人取汲甚利</hi>天湧池<lb/>
　　<hi>在疊溪營南明正統間開鑿引飲馬溝水瀦其中以便居民取汲</hi>
　寧遠府<lb/>
　　西昌縣<hi>附郭</hi>
　　木托山<hi>在縣東二十里元至順初羅羅斯酋撒加伯等合諸蠻軍攻建昌守將伊埒特穆爾</hi>
<pb n="KR2k0052_WYG_024-63b"/>
　　<hi>追戰於木托山下敗之後改為木托長山下有營汛</hi>鹿角山<hi>在縣東一百十里山峯尖削狀</hi>
　　<hi>如鹿角</hi>凉山<hi>在縣東北一百三十里/羣峯嵳峩四時多寒</hi>螺髻山<hi>在縣東南四十</hi>
　　<hi>五里其山髙聳頂如螺髻上有螺髻寺四時積雪</hi>瀘山<hi>在縣南十五里西近古瀘州故名山</hi>
　　<hi>勢雄壯下臨卭池水經注卭河中有蛙巂山即此</hi>巴洞山<hi>在縣南一百八十里</hi>落腰<lb/>
　　山<hi>在縣西南二百六十里東西髙而中凹蠻人因呼為落腰</hi>馬鞍山<hi>在縣西南二十里兩</hi>
　　<hi>峯並峙形如馬鞍</hi>吕金坡山<hi>在縣西十里昔有土酋吕金居此因名</hi>天王山<lb/>
　　<hi>在縣西十五里上有天王廟</hi>青山<hi>在縣北三十里上有松林四時蒼翠一名青柯山</hi>磘<lb/>
　　山<hi>在縣南十里山下瀘河環流</hi>禄馬山<hi>在縣西/四十里</hi>旄牛山<hi>在縣西南三十</hi>
<pb n="KR2k0052_WYG_024-64a"/>
　　<hi>里西連大小西番綿亘六七百里髙出雲表詳見冕寜縣</hi>磨旗山<hi>在縣北四十里</hi>青龍<lb/>
　　山<hi>在縣東三十里卭池東滸相傳有一石浮卭水面東走漁人舁之上山至半山墜地不能動乃</hi>
　　<hi>建青龍寺右有香水泉</hi>髙崖子<hi>在縣西三十里/土百户所居</hi>瀘沽峽<hi>在縣北百</hi>
　　<hi>里東南長五里兩山壁立峽深百餘丈闊不盈尋孫水流其中淙淙有聲中有觀音巖</hi>孫水<lb/>
　　<hi>在縣西自冕寧縣流入又東南入㑹理州界漢書司馬相如橋孫水以通卭都水經注孫水自臺登</hi>
　　<hi>南流經卭都又南至㑹無亦謂之長河明一統志長河自寜番衛流經建昌城西又曰有瀘水在司</hi>
　　<hi>城南十里即此又謂之安寜河在衞西十五里磘山外源出寧番衞流合打冲河入金沙江</hi>温<lb/>
　　水<hi>在縣東北水經注卭都縣有温泉冬夏常熱其源可燖雞豚浴者能治疾昔李驤敗李流於温</hi>
<pb n="KR2k0052_WYG_024-64b"/>
　　<hi>水即此元和志有二一曰温水出蘇祈縣東二十一里平地一曰温湯水出西瀘縣西十二里山下</hi>
　　熱水池<hi>在縣北七十里源出熱水塘四時常熱流入越溪河合瀘水接金沙江</hi>懐遠<lb/>
　　河<hi>在縣南大通門外源出東北山麓經城南合瀘水</hi>寧遠河<hi>在縣西寧遠門外源出青</hi>
　　<hi>山麓西南流入瀘水</hi>卭河<hi>在縣東南十二里瀘山脚下漢地理志卭都縣有卭池驛西南夷傳</hi>
　　<hi>卭都自武帝開為縣未㡬地陷為汚澤因名卭池劉昭注引南中志卭都縣東南數里有卭都河縱</hi>
　　<hi>廣二十里元和志謂之陷河在越巂縣東南十里</hi>若水<hi>在縣西自冕寧縣流入與鹽源縣接</hi>
　　<hi>界又東南入㑹理州界亦名瀘水水經注若水自大筏合繩水自下通謂之繩水又南過卭都縣西</hi>
　　<hi>亦曰越巂水似隨地而更名矣又直南至㑹無元和志巂州西至東瀘水二百里按水經注瀘水即</hi>
<pb n="KR2k0052_WYG_024-65a"/>
　　<hi>今之金沙江也此水在其東北故又名東瀘水</hi>海子<hi>在縣東十五里其水澄澈浩闊如海多産</hi>
　　<hi>嘉魚</hi>瀑布井<hi>在縣南三十里自山/頂流下狀如白練</hi>倪家井<hi>在縣南其水清甘居</hi>
　　<hi>民日汲不竭</hi>
　　㑹理州<lb/>
　　密勒山<hi>在州東二百里產銀礦明宣徳年置銀塲遣官開採以雲南官兵充礦夫尋罷</hi>葛<lb/>
　　砧山<hi>在州東南三十里産石青有四色又土白山在州東南三十里産石緑三色漢志㑹無縣</hi>
　　<hi>東山出碧即此又名葛兆山</hi>白塔山<hi>在州南/十里</hi>海溪山<hi>在州南一百二十里</hi>
　　<hi>附黎溪站産白銅</hi>火焰山<hi>在州南一/百八十里</hi>月魯山<hi>在州南六十里上有古城</hi>
<pb n="KR2k0052_WYG_024-65b"/>
　　玊虛山<hi>在州北三十里嵯峨萬仞四時積雪宛如玊屏</hi>翠屏山<hi>在州南松竹蒼鬱屹</hi>
　　<hi>如屏嶂</hi>魯葵山<hi>在州西又有博羅/山與魯葵相接</hi>碌峽山<hi>在州東中峯峻聳左</hi>
　　<hi>右微低形像三臺</hi>鸞閣山<hi>在州北連岡疊/嶂四時皆雪</hi>蘆那山<hi>在州西延袤百</hi>
　　<hi>餘里連雲幛天盛夏常雪</hi>倚北山<hi>在州西南四面/峻絶竒峯聳立</hi>分水嶺<hi>在州北一</hi>
　　<hi>百里出紅銅礦内夾銀星漢志卭都縣南山出銅即此</hi>沙卧山<hi>在州南四十里層巒疊嶂</hi>
　　<hi>髙聳凌雲</hi>密勒獅山<hi>在州東三百里山形/甚怪宛如一獅抱毬</hi>文峯山<hi>在州南三</hi>
　　<hi>里上建文塔</hi>柏香巖<hi>在州西/多柏</hi>瀑布巖<hi>在州西南飛濤百丈從雲霧中濆薄</hi>
　　<hi>而下</hi>瀘水<hi>在州西南自鹽源縣流入又東入雲南東川土府界即古若水也後漢建武十九年</hi>
<pb n="KR2k0052_WYG_024-66a"/>
　　<hi>益州夷叛遣將軍劉尚發廣漢犍為蜀郡人及朱提夷討之尚渡瀘水入益州大破棟蠶等𦍑蜀漢</hi>
　　<hi>建興三年諸葛武侯討南中蠻五月渡瀘身入不毛晉大寧初年季驤等冦寧州刺史王遜遣將姚</hi>
　　<hi>嶽敗驤於堂琅追至瀘水敗兵争濟溺死者千餘人水經注云若水自卭都南至㑹無縣孫水南入</hi>
　　<hi>之又南有蜻蜓水入焉又經三絳縣西姑復縣北淹水注之又與母血水合又東凃水注之又經馬</hi>
　　<hi>湖縣謂之馬湖江又右合泉水又東北至朱提杜佑通典㑹川縣有瀘水即孔明渡處新唐志巂州</hi>
　　<hi>自陽蓬嶺百餘里至俄準添館又經箐口㑹川四百三十里至河子鎮城又三十里渡瀘水又五百</hi>
　　<hi>四十里至姚州舊志瀘水在衞西一百五十里南流入金沙江至廢黎溪州為馬湖江其江嵐瘴特</hi>
　　<hi>甚隆冬人過袒裼皆流汗惟雨中及夜渡無害又打冲河自鹽井衞流入至三江口合金沙江與雲</hi>
<pb n="KR2k0052_WYG_024-66b"/>
　　<hi>南武定府南北為界又東過白馬口分派入山伏流至東川土府界又自山中流出</hi>孫水<hi>在州</hi>
　　<hi>西自西昌流入又南合若水舊志謂之安寧河至三江口合流</hi>金沙江<hi>在州西南自雲南武</hi>
　　<hi>定府流入明一統志在西南一百五十里源出吐番東流合瀘水至黎溪接馬湖夾岸皆石江中沙</hi>
　　<hi>土黄色因名舊志流經雲南麗江鶴慶姚安武定諸府而入州界本雲南之白水江也按水經注蜻</hi>
　　<hi>蜓水出蜻蜓縣西南經其縣下貪水出焉又東注於繩盖即此水也</hi>駿馬河<hi>在州東水經注</hi>
　　<hi>水出㑹無縣東髙山山有天馬徑河中有貝子胎銅今堙無攷</hi>皁水<hi>在州東北華陽國志皁水</hi>
　　<hi>孫水通馬湖江水經注水出皁水而東注馬湖今入夷界</hi>荷花池<hi>在州西南一百六十里黎</hi>
　　<hi>溪驛北中有芰荷盛夏香來可以避瘴</hi>𤣥泉<hi>在州東泉色稍黒灌溉山田民於仲春祀之</hi>
<pb n="KR2k0052_WYG_024-67a"/>
　　勝功泉<hi>在州西北五里自石竇中出四時不涸</hi>玉虚河<hi>在州北出玉虚山下至東</hi>
　　<hi>南入金沙江隆州武安州田地皆利此水灌溉</hi>瀘沽河<hi>在州東南八十里源出小相公嶺流</hi>
　　<hi>入金沙江</hi>會通河<hi>發源水底龍一支得五格一支合流出鸞閣山經州前水可灌溉出阿密</hi>
　　<hi>磋珠注金沙江</hi>玉虹河<hi>由蛇街子流經州北㑹葉别河經苦竹壩南入可惡河注金沙江</hi>
　　響水河<hi>經密勺山巔水石激湍聲聞數里</hi>鹽井河<hi>在州西水味鹹飲之能消疾除</hi>
　　<hi>癭入南路河</hi>可惡河<hi>在州西南百二十里冬夏/瘴霧熏蒸流入金沙江</hi>温泉<hi>有二</hi>
　　<hi>一在州北者保村一在苦竹壩翠屛山麓</hi>
　　冕寧縣<lb/>
<pb n="KR2k0052_WYG_024-67b"/>
　　冕山<hi>在縣東廢冕山所東三里其山髙聳狀如冠冕</hi>鐵石山<hi>在縣東華陽國志臺登縣</hi>
　　<hi>山有弩石禹貢所賦元和志鐵石山在縣東三十五里山有弩石火煉成鐵極剛利</hi>南山<hi>在縣</hi>
　　<hi>南五里山勢屹然南向</hi>東山<hi>在縣西/四里</hi>白土山<hi>在縣南四十里因産白土故名</hi>
　　北山<hi>在縣北二里</hi>查元山<hi>在縣東三十里石峯髙出雲際雪凝四時不化</hi>咱耳<lb/>
　　山<hi>在城北二里又名藥山</hi>沙溪山<hi>在縣北三百/里有銅礦</hi>旄牛山<hi>在縣西北</hi>
　　<hi>三百里古稱西戎地山廣袤六七百里瀘若二水俱發源山下瀘水出東北若水出西南又見西昌</hi>
　　<hi>縣</hi>紫姑山<hi>在縣北一百四十里/山勢巍峩有銅礦</hi>銅山<hi>在縣南五里有銅礦</hi>孫<lb/>
　　水<hi>在縣東北南流入西昌界地理志臺登縣有孫水南至㑹無入若水水經注孫水一名白沙江</hi>
<pb n="KR2k0052_WYG_024-68a"/>
　　<hi>出臺登縣南流經卭都至㑹無入若水元和志臺登縣有長江水本名孫水源出縣西北湖琅山寰</hi>
　　<hi>宇記謂之長河水明一統志長河在寧番衞城東源出番界南流㑹瀘沽水經建昌城西入金沙江</hi>
　　<hi>舊志長河在縣北源出架州窩卜東南流有蘇州小河亦在縣北源出架州西番流入之又東南流</hi>
　　<hi>有南河在縣南二里源自凹鳥西番山箐流入之又南至梳妝臺合呷𤓰河太平橋河總名為安寧</hi>
　　<hi>河入西昌界</hi>呷𤓰河<hi>在縣西南源自白宿瓦/番山箐東流入長河</hi>瀘沽河<hi>在縣</hi>
　　<hi>東南明一統志在衞南八十里源出越巂衞小相公嶺又有太平橋河一名銅槽河自凉山發源流</hi>
　　<hi>入瀘沽河</hi>若水<hi>在縣西徼外東南流入西昌界史記黄帝子昌意降居若水要蜀山女生顓頊</hi>
　　<hi>於若水之野山海經南海之内黒水之間有木名曰若木若水出焉漢書元光五年司馬相如使西</hi>
<pb n="KR2k0052_WYG_024-68b"/>
　　<hi>南夷除邉闗西至沬若水漢志若水出旄牛縣徼外南至大筰入繩水其繩水出遂乆縣徼外東至</hi>
　　<hi>僰道入江行千四百里水經注若水出旄牛徼外沿流間闗蜀土東南流鮮水注之又經大筰縣入</hi>
　　<hi>繩水繩水出徼外東南分流為二水一水支流東出經廣柔縣東流入江一水南經旄牛道至大筰</hi>
　　<hi>與若水合亦通謂之繩水又南至卭都元和志臺登縣有奴諾水本名繩水流入瀘水在縣西北七</hi>
　　<hi>百里許自羌戎界流入九州要記臺登縣有鸚鵡山若水出其下即今鹽源縣打冲河之上流也</hi>
　　温泉<hi>在縣東一百四十里四時温煖可以療疾</hi>瀘河<hi>在縣南源出旄牛山東北由哈哈東</hi>
　　<hi>至觀音隘與長河水合</hi>三渡水<hi>在縣西二百里源出旄牛山西南獏狻夷境波浪縱横舟</hi>
　　<hi>楫難渡獏狻於冬春之日用氣皮袋乗人從窩卜水黒巖趕到底三處過河故名三渡水自古未用</hi>
<pb n="KR2k0052_WYG_024-69a"/>
　　<hi>船隻雍正五年剿撫獏狻修造船隻渡過漢土官兵平服兒斯等堡河水南流入鹽源縣打冲河歸</hi>
　　<hi>金沙江</hi>
　　鹽源縣<lb/>
　　柏林山<hi>在縣南十里上多松柏翠色參天元柏興府以此名</hi>斛僰和山<hi>在縣西三</hi>
　　<hi>十里産金元志金縣以縣境斛僰和山出金故名</hi>白耳山<hi>在縣西百里下有白耳村</hi>鐵<lb/>
　　石山<hi>在縣西北七十里山有砮石燒之成鐵按元和志山本在臺登縣東寰宇記引其説注昆</hi>
　　<hi>明縣下明一統志遂以入此恐有誤或别一山而所産同故名亦同也詳見冕寧</hi>剌紅瓦<lb/>
　　山<hi>在縣西北一百五十里下有金縣五村又番羅八瓦山與麗江府接界産金成粒又剌雀瓦山</hi>
<pb n="KR2k0052_WYG_024-69b"/>
　　<hi>産碎金革石瓦山産銀礦</hi>打冲河<hi>在縣東北一百六十里自冕寧西番界流入又東南入㑹</hi>
　　<hi>理州界即古若水也亦名瀘水華陽國志定筰縣在郡西渡瀘水即此舊志打冲河兩山壁立水勢</hi>
　　<hi>洶湧狼牙相距舟楫不通有索橋横亘四十二丈自舊瀘州一帶駝運必經此邉陲之天險也明時</hi>
　　<hi>濵河置所以為守禦中左所在河西中前所在河東詳見冕寧西昌</hi>雙橋河<hi>在縣西五里源</hi>
　　<hi>出凉山堡繞縣西合龍潭水北入打冲河</hi>龍潭<hi>在縣北五里從地湧出方圓四丈四時清潔相</hi>
　　<hi>傳有龍潛其中</hi>越溪河<hi>在縣東二百里源出/凉山流入打冲河</hi>海子<hi>在縣西一百九</hi>
　　<hi>十里</hi>步北澤<hi>漢志定筰縣出鹽步北澤在其南華陽國志定筰縣有鹽池步北澤是元和志</hi>
　　<hi>昆明縣有鹽井在城中凡取鹽先積柴燒之以水洗土即成黒鹽舊志鹽井在縣東有黒白二井</hi>
<pb n="KR2k0052_WYG_024-70a"/>
　　越巂衞<lb/>
　　孤山<hi>有二一在越巂衞南二十里曰大孤山髙出衆山之表一在越巂衞西五里曰小孤山</hi>
　　巂山<hi>在越巂衞西南隋志卭部有巂山元和志在卭部縣西南九里巂水出其下州郡得名以</hi>
　　<hi>此</hi>阿露山<hi>在越巂衞西五十里一名/大雪山積雪盛夏不消</hi>天王山<hi>在越巂衞</hi>
　　<hi>北五里明志總兵劉綎戮夷首三千埋此勒碑題曰鯨鯢封處夷人至今畏之</hi>小相公嶺<lb/>
　　<hi>在越巂衞南五十里形勢髙聳石磴﨑嶇自麓至頂凡十五里武侯所開即凉山北境為野夷出掠</hi>
　　<hi>之所今設兵防汛商旅往來稱便</hi>金馬山<hi>在越巂衞南十里相傳文昌顯化處</hi>魚洞<lb/>
　　山<hi>在越巂衞西南十五里龍泉站西龍泉水出焉上有文昌祠祠旁一石若百斛囷上有騾卧痕</hi>
<pb n="KR2k0052_WYG_024-70b"/>
　　<hi>旁有帝君所題百餘字漫滅不可讀</hi>石巖洞<hi>在越巂衞北三十里中可容數十人東北崖畔</hi>
　　<hi>有石版名瓊鐘擊之有聲</hi>大渡河<hi>在越巂衞北二十五里源出吐番自鐵口野夷流入與雅</hi>
　　<hi>州府清溪縣接界又東經鬼皮落野夷入峩眉縣界水勢浩大烟瘴特甚詳見清溪</hi>羅羅河<lb/>
　　<hi>在越巂衞北二十五里有二源皆出吐番界東流合魚洞河入大渡河又謂之猓玀河夏秋泛漲波</hi>
　　<hi>濤洶湧難渡冬春消涸如履平地</hi>魚洞河<hi>在越巂衞北二十五里源出吐番界東北流入</hi>
　　<hi>大渡河中産大魚故名</hi>東河<hi>在越巂衞東二里源出凉山夷地襟帶衞地合羅羅河又有湧</hi>
　　<hi>泉源出金馬山亦名魚洞河流合東河</hi>龍泉<hi>在越巂衞西自山谷流出又小溪流東南自五</hi>
　　<hi>里箐番地流出皆入魚洞河</hi>琵琶川<hi>在越巂衞南唐貞觀十七年時勿鄧酋長苴夢衝潛</hi>
<pb n="KR2k0052_WYG_024-71a"/>
　　<hi>通吐番煽惑羣蠻隔絶雲南韋臯遣兵至琵琶川討勿鄧大破之遂通雲南南路繼又以東蠻夷風</hi>
　　<hi>琵鬼主貳於吐番召斬之於琵琶川東蠻攝服即此</hi>温井<hi>在越巂衞東三十里亦曰温水引流</hi>
　　<hi>可以溉田</hi>聖東<hi>在越巂衞北一百八十里南站山後</hi>
　雅州府<lb/>
　　雅安縣<hi>附郭</hi>
　　雅安山<hi>在縣後山脈由黎雅而來因山名府一名月心山</hi>周公山<hi>在縣東寰宇記</hi>
　　<hi>在縣東南山勢屹然有龍穴相𫝊武侯南征夢見周公遂為立廟於此又名蔡山方輿勝覽謂蔡在</hi>
　　<hi>嚴道即此山</hi>嚴道山<hi>在縣南五里本名鹿角山唐天寳六年勅改今名</hi>龍觀山<lb/>
<pb n="KR2k0052_WYG_024-71b"/>
　　<hi>在縣南二十里龍觀山又名萬勝岡明楊升庵題云天設地生勝似蓬壺仙境</hi>金鷄山<hi>在縣</hi>
　　<hi>東二十里俗傳有金鷄鳴於此</hi>翠屏山<hi>在縣西二十/里環列如屏</hi>懸空山<hi>在縣南二</hi>
　　<hi>十里上有二石竒峭可愛</hi>金鳳山<hi>在縣北綿亘十里形類鳳翥其麓為蓮花池有金鳳寺</hi>
　　玉寳山<hi>在縣南十五里</hi>鳳凰山<hi>在縣北三十里峯巒起伏狀如鳳凰</hi>官帽山<lb/>
　　<hi>在縣北上有飛仙閣闗以内為雅安外為蘆山</hi>觀音巖<hi>在縣北二十里</hi>王潛古洞<lb/>
　　<hi>在縣南宋王潛讀書處</hi>多功峽<hi>在縣北五十里崖如刀截壁立千仞中通一線相傳禹治</hi>
　　<hi>水於此用功為多故名</hi>青衣水<hi>在縣北自蘆山流入又東入洪雅縣界水經注沫水與青</hi>
　　<hi>衣水於青衣縣東合為一川又東經開邦縣故平鄉元和志嚴道縣有平羌水經縣東二里</hi>平<lb/>
<pb n="KR2k0052_WYG_024-72a"/>
　　羌江<hi>在縣北環城東流至嘉定入岷江</hi>長濆江<hi>在縣東南二里一名卭水源自卭崍</hi>
　　<hi>山濆湧流出繞城東北</hi>周公水<hi>在縣東四里發源瓦/屋山經流周公山下</hi>沫水<hi>在縣</hi>
　　<hi>西五十里發源蘆山合平羌江流入岷江</hi>龍洞溪<hi>在縣東/十里</hi>蘇公井<hi>宋蘇洵攜</hi>
　　<hi>二子謁知州雷簡夫時廰右泉出味甘美因名</hi>白馬泉<hi>在縣北一百十里昔有白龍化馬出</hi>
　　<hi>遊人逐之入泉祈雨多驗</hi>觀音灘<hi>在縣東青衣江/與沬江合處</hi>丙穴<hi>在縣南五里出</hi>
　　<hi>嘉魚</hi>
　　名山縣<lb/>
　　月心山<hi>在縣城内北隅形如半月</hi>大□山<hi>在縣東四十里寰宇記南接河羅戍北入</hi>
<pb n="KR2k0052_WYG_024-72b"/>
　　<hi>卭州界髙七十丈上聳天際靈怪錯雜</hi>䝉山<hi>在縣西十五里即禹貢之䝉山山頂受全陽氣</hi>
　　<hi>産茶芳香茶譜云山有五嶺頂有茶園中頂曰上清峯所謂䝉頂也</hi>蓮花山<hi>在縣北十五里</hi>
　　<hi>山有五峯聳列如蓮花</hi>五花山<hi>在縣東南三十五里相傳武侯征孟獲於此下營五壘若</hi>
　　<hi>蓮花</hi>百丈山<hi>在縣東北唐志百丈縣有百丈山元和志百丈縣東有百丈穴故名明一統志</hi>
　　<hi>百丈山在縣東北六十里上有穴圓百尺深百丈因名</hi>湧泉山<hi>在百站驛後有百丈井泉</hi>
　　<hi>水不時湧出故名</hi>栖霞山<hi>在縣東北四十/里上有栖霞寺</hi>泉池山<hi>在縣東北寰宇</hi>
　　<hi>記在百丈縣東四十里四面懸絶上有泉池因名</hi>梨山<hi>在縣西三里徧山野梨花極盛</hi>萬<lb/>
　　工坡<hi>相傳明洪武間命藍玉收雲南道不通車馬鑿石開路費工萬餘故名</hi>名山水<lb/>
<pb n="KR2k0052_WYG_024-73a"/>
　　<hi>在縣東元和志在縣東北東南入平羌水又寰宇記自嚴道縣入至眉州流洪雅界又名青衣水明</hi>
　　<hi>一統志亦名青衣水自州界合沫水經名山縣下至嘉定今按其水自州界徑入洪雅不經名山界</hi>
　　<hi>又洪雅縣志雅水經雅州下四十里至草壩與青衣水合水出名山縣有青衣渡去渡十餘里即發</hi>
　　<hi>源處是名山水即青衣水也</hi>百丈河<hi>在縣東北舊志河源出蓮花山經廢百丈縣東下流</hi>
　　<hi>入蒲江界為銕溪河又名千丈潭</hi>汗龍洞<hi>在縣東南椊潼觀後帝君變化之所一名文昌</hi>
　　<hi>洞碑記宋開禧三年茍沬父子所鑿</hi>甘露井<hi>在䝉頂上清峯相傳甘露菩薩化身於此井内</hi>
　　<hi>井水雨不盈旱不涸後人盖之以石遊者䖍禮揭石取水烹茶則有異香若擅自揭取雖晴日即時</hi>
　　<hi>大雨常有雲霧覆井上</hi>
<pb n="KR2k0052_WYG_024-73b"/>
　　榮經縣<lb/>
　　孟山<hi>在縣東三十里前臨大江口七縱渡武侯初擒孟獲之處</hi>自由山<hi>在縣東二十里</hi>
　　<hi>髙三十丈傍亘黎州下接嚴道界厯長濆嶺鷄心山南北相連二百餘里</hi>瓦屋山<hi>在縣南九</hi>
　　<hi>十里多靈異或問禪惠大師瓦屋何以盖木皮師答曰錦府豈從機上得劍門寧自匣中開方輿勝</hi>
　　<hi>覽在縣東一百二十里誤</hi>晒經山<hi>在縣北二十里相傳唐三藏法師晒經處</hi>卭來山<lb/>
　　<hi>在縣西四十里半屬榮經半屬清溪縣漢書王陽為益州刺史行部至卭來九折坂難其險謝病去</hi>
　　<hi>官及王尊為刺史至坂叱其馭曰驅之王陽為孝子王尊為忠臣華陽國志卭來山本名卭筰古卭</hi>
　　<hi>人筰人界也</hi>銅山<hi>在縣東北三十里漢佞倖傳文帝賜鄧通蜀嚴道銅山得自鑄錢鄧氏錢</hi>
<pb n="KR2k0052_WYG_024-74a"/>
　　<hi>布天下其山多礦</hi>小坪山<hi>在縣西/三里</hi>馬耳山<hi>在縣東南五十里雙峯雄峙</hi>
　　下改山<hi>在縣南二十里下改溪出此</hi>大相公嶺<hi>在縣西六十里武侯南征經此</hi>
　　<hi>廟址尚存舊志嶺虛閣險崖明洪武間景川侯曹震修鑿以通行旅</hi>鷄止崖<hi>在縣西二十五</hi>
　　<hi>里臨大關之險路至此方平坦本名棲止凡車馬及行者皆棲止於此故名後訛為鷄止</hi>卭水<lb/>
　　<hi>在縣北漢志卭來山卭州所出東入青衣明一統志榮水在縣北源出相公嶺南經水出瓦屋山舊</hi>
　　<hi>志榮水在縣西南自卭來山發源流過箐口站繞縣東合經水入雅州界分二派一名長濆河一名</hi>
　　<hi>周公水皆入青衣江</hi>菩薩溪<hi>在縣南六十里源出瓦屋山東注平羌江傍有石佛像故名盖</hi>
　　<hi>即經水之别名也</hi>下改溪<hi>源在下改山北流/至城南下入經水</hi>祭風溪<hi>在縣西二</hi>
<pb n="KR2k0052_WYG_024-74b"/>
　　<hi>十里源出游龍山流入榮經二水溪口一洞時有風出邑人每嵗祭之以祈豐稔</hi>
　　蘆山縣<lb/>
　　始陽山<hi>在縣東十里又名羅城山綿亘如城上有瀑布可驗晴雨西魏置始陽縣於此其山</hi>
　　<hi>厯嚴道縣横亘入卭州廢火井縣界</hi>蘆山<hi>在縣東十里接始陽山又名蘆奴山</hi>龍頭山<lb/>
　　<hi>在縣東十里方輿勝覽山有前後峽綿亘四十里繞縣夭矯如龍連接番部實要害之區</hi>靈山<lb/>
　　<hi>在縣西北五里為外番要道漢書云通靈山又云鏤靈山舊唐志以此為盧山</hi>崖鉢山<hi>在縣</hi>
　　<hi>西一百里上聳雲漢莫測其髙崖上有大石鉢因名</hi>百步山<hi>在縣北四十里路接蠻界僅百</hi>
　　<hi>步許險隘難行</hi>龍虎山<hi>在縣東十里石如/龍虎相峙因名</hi>青衣水<hi>在縣北東南流</hi>
<pb n="KR2k0052_WYG_024-75a"/>
　　<hi>入雅安縣界亦名大渡河</hi>龍門河<hi>在縣東北五十里有二源一自卭州九子山西流一自徼</hi>
　　<hi>外經冷站河南流㑹於天全之金鷄峽過魚喜河入八步闗㑹於縣之東南二面至三江口㑹河水</hi>
　　<hi>為多功河又名青衣水下飛仙閣至雅安入平羌江</hi>聖水<hi>在縣東十里連筒引之行一里許又</hi>
　　<hi>伏流二三里復湧出分為五又一里入龍門河</hi>老君溪<hi>在縣南六十里一名宿溪相傳老君</hi>
　　<hi>經宿於此樵夫每見丹牀石竈有意探之不見今溪傍崖上有老君像</hi>沫水<hi>在縣西二十里</hi>
　　<hi>出靈山金波崖今人呼為銅江與天全分界</hi>
　　天全州<lb/>
　　龍頭山<hi>在州北二里形如龍首日出有崢嶸飛動之狀</hi>泥山<hi>在州東二里屹立環拱四</hi>
<pb n="KR2k0052_WYG_024-75b"/>
　　<hi>時積雨泥濘上多梅又名梅子嶺</hi>雲頂山<hi>在州北四里常有雲覆嶺上</hi>女城山<lb/>
　　<hi>在州東一百四十里相傳宋元間楊招討家女將守此壘石為城</hi>多功山<hi>在州東五十里</hi>
　　<hi>相傳大禹開此山以通峽水用功甚多因名</hi>禁山<hi>在州西二里兩崖對峙水經其中上有飛</hi>
　　<hi>流四時不竭古謂禁門闗</hi>旗纛山<hi>在州東南二十里狀若旌旗與象鼻山相近</hi>玊堡<lb/>
　　山<hi>在州東五里積雪如玉又名玉壘</hi>懸空山<hi>在州南八十里卓立天半常産芝草每有</hi>
　　<hi>聖燈夜見</hi>九天山<hi>在州北八十里/魚喜河出此</hi>鎮西山<hi>在州東二百十里相傳蜀</hi>
　　<hi>將姜維於此駐兵</hi>卧龍山<hi>在州東二十里武/侯征孟獲宿此</hi>金鳳山<hi>在州東二</hi>
　　<hi>里狀如翔鳳日映土色如金</hi>隴窩山<hi>在州東/二十里</hi>六村山<hi>在州東四十里</hi>馬<lb/>
<pb n="KR2k0052_WYG_024-76a"/>
　　鞍山<hi>在州西一百八十里髙巒聳列山狀如馬鞍然以外即為四十八寨諸番蠻界</hi>白巖<lb/>
　　<hi>在州南一里髙山雄拔白石矗立如雪亦名雪山</hi>老君洞<hi>在州東四十里有老君溪溪上</hi>
　　<hi>有洞深廣幽邃相傳老君修煉處</hi>峽口<hi>在州南四十里路通榮經峭壁崇巖下臨急湍行者</hi>
　　<hi>必摳衣乃過</hi>沫水<hi>在州北靈鷲山過金波崖又名銅江至蘆山之三江口合流總匯於多功</hi>
　　<hi>峽</hi>魚喜河<hi>在州北自鎮西山㑹九子山冷砧河金雞峽諸水合流入魚喜鄉下八步關至</hi>
　　<hi>蘆山為龍門河</hi>靈闗河<hi>在州西北自董卜界發源流經靈關合多功河入雅州</hi>樂藹<lb/>
　　河<hi>在州北源出天全寺流入龍門河</hi>和川水<hi>在州南四十里源出蠻界羅巖州至多功</hi>
　　<hi>峽合流入雅安界為平羌江</hi>龍池<hi>在州西五十里淵深莫測遇天旱投隻鴨於淵中烈風雷</hi>
<pb n="KR2k0052_WYG_024-76b"/>
　　<hi>雨立至</hi>玉龍泉<hi>在州東三十里大悲寺内/泉從石龍口噴出如玊</hi>黄溪<hi>在州東三</hi>
　　<hi>里舊志為硫黄溪以氣若硫黄故名</hi>龍井<hi>在州南三十五里地湧一泉清列甘美</hi>
　　清溪縣<lb/>
　　聖鐘山<hi>在縣東北五里昔有人聞山中鐘聲掘地果得鐘因名</hi>卭崍山<hi>在縣北五</hi>
　　<hi>里一名卭筰山盖卭人筰人界也路甚險峻有巨蛇蟄其中</hi>大闗山<hi>在縣東北五十里</hi>
　　小闗山<hi>在縣東北六十里接榮經縣界</hi>冲天山<hi>在縣東八十里險絶無路</hi>獅子<lb/>
　　山<hi>在縣東一百里以形似名</hi>和尚山<hi>在縣東南一百里與峨眉瓦屋為三乗山其峯矗立</hi>
　　<hi>紆盤十餘曲方至其巔晴日常有五色光現</hi>通望山<hi>在縣西南八十里寰宇記在大渡河</hi>
<pb n="KR2k0052_WYG_024-77a"/>
　　<hi>南與衆山相接入巂州界</hi>朝陽山<hi>在縣東南明志在北百里按唐通望縣初曰陽山盖此山</hi>
　　<hi>本在縣南明志恐誤且謂隋唐嘗置朝陽縣查隋唐志並無朝陽縣名</hi>大田山<hi>在縣西南</hi>
　　<hi>三十里下有大井水田萬厯二十四年改立黎州土千户所於大田壩其壩在山之東麓</hi>寳盖<lb/>
　　山<hi>在縣東南二十里山形如盖俗名凉徹山</hi>白崖山<hi>在縣西北十里一名鳳穴其傍有風</hi>
　　<hi>穴間有氣出騰空為白雲須臾風起其聲如雷</hi>試劒山<hi>在縣南八十里嶄然髙峻上列三峯</hi>
　　<hi>又析為二峯狀如劒削</hi>筍筤山<hi>在縣西北五十餘里曰前筤又行數十里曰後筤樵蘇者</hi>
　　<hi>以為衣食之源號錢筤</hi>飛越山<hi>在縣西北一百里西北兩面皆接羌戎界又名飛越嶺</hi>
　　登髙山<hi>在縣西五里峯巒髙聳上有小阜曰望州坡俯視城中一一可數</hi>避瘴山<lb/>
<pb n="KR2k0052_WYG_024-77b"/>
　　<hi>在縣南九十里近大渡河山側有二洞一空闊髙燥一有水流名乾濕洞每夏秋嵐瘴發時飛鳶羣</hi>
　　<hi>集其中至立冬前後瘴已乃出土人每以鳶為候相隨移居此山避之</hi>仙人洞<hi>在白崖山</hi>
　　<hi>北狀如車輪欲入者必匍匐方能過其中空闊行數十步聞泉聲鏦錚石髓溜結幽致萬狀</hi>彈<lb/>
　　琴谷<hi>在縣西北十里水出溪口聲如彈琴</hi>大渡河<hi>源出土番經縣城之南九十里東注</hi>
　　<hi>嘉定入於岷江</hi>梵音水<hi>在縣南十五里俗傳唐三藏法師至此持梵音而泉湧出故名又名</hi>
　　<hi>燦玊泉</hi>漢水<hi>在縣南六十里自飛越山出仙人洞下流至試劍山合兩澗水入大渡河</hi>兩<lb/>
　　澗水<hi>在縣東西有二源一出卭來山一出卭來山玊淵泉至城南合流五十里入流沙河</hi>白<lb/>
　　雲泉<hi>在縣東從白塔谷前取水穴城東以入始以木槽承之分為四大井</hi>海棠池<hi>在縣</hi>
<pb n="KR2k0052_WYG_024-78a"/>
　　<hi>北五里環池皆海棠舊為遊宴之地又有渥洼池在蠻部内産馬</hi>
　　沈邊長官司<lb/>
　　飛越嶺<hi>在化林東十里</hi>爐河<hi>發源無考從冷磧佛耳岩入沈邉界至小冰岩一百二十</hi>
　　<hi>里入清溪界流出</hi>以公溝水<hi>自野牛山㑹諸水一百里遶龍壩舖由沈村入爐河</hi>沈<lb/>
　　寨溪<hi>何出化林南荒山無水堰而至沈村脚下浸入土中不見所出</hi>沈村海<hi>村後二里</hi>
　　<hi>髙山頂上一海廣不過五里海魚皆紅色長止三寸</hi>化林海<hi>西南山頂一海廣不過三里化</hi>
　　<hi>林坪人皆飲之用木槽引入城邊</hi>
　<lb/>
<pb n="KR2k0052_WYG_024-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四川通志卷二十四<lb/>
</p>
<p>
</p>
  </div>
</body>
</text>
</TEI>
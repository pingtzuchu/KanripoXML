<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四川通志卷四十四</head> <lb/>
    <p>
<pb n="KR2k0052_WYG_044-1a"/>
欽定四庫全書<lb/>
　四川通志卷四十四<lb/>
　藝文<lb/>
　　序<lb/>
　晉常璩華陽國志序述<hi>巴蜀厥初開國載在書籍或因文緯或見史記乆逺隠沒</hi>
　　<hi>實多疎畧及周之世侯伯擅威雖無牧野之師有同盟要之㑹而秦資其富用兼天下漢祖階之奄</hi>
　　<hi>有四海梁益及晉分益為寧司馬相如嚴君平揚子雲陽成子鉉鄭伯邑尹彭城譙常侍任給事等</hi>
　　<hi>各集傳記以作本紀畧舉其隅其次聖稱賢仁人志士言為世範行為表則者名挂史録而陳君承</hi>
<pb n="KR2k0052_WYG_044-1b"/>
　　<hi>祚别為耆舊始漢及魏煥乎可觀然三州土地不復悉載地理志頗言山水歴代轉久郡縣分建地</hi>
　　<hi>名改易於以居然辬物知方猶未詳備於時漢晉方隆官司星列提封圖簿嵗集司空故人君學士</hi>
　　<hi>蔭髙堂翳帷幙足綜物土不必侍本紀矣曩遭阨運函夏滔湮李氏據蜀兵連戰結三州傾墜生民</hi>
　　<hi>殱盡府庭化為狐狸之窟城郭蔚為熊羆之宿宅遊雉鹿田棲虎豹平原鮮麥黍之苗千里蔑雞拘</hi>
　　<hi>之響丘城蕪邑莫有名者嗟乎三州近為荒裔桑梓之域曠為長野反側惟之心若焚灼懼益遐棄</hi>
　　<hi>城陴靡聞迺考諸舊紀先宿所傳并南裔志騐以漢書取其近是及自所聞以著斯篇又畧言公孫</hi>
　　<hi>述蜀書咸熙以來喪亂之事約取耆舊士女英彦又肇自開闢終乎永和三年凡十篇號曰華陽國</hi>
　　<hi>記夫書契有五善達道義章法戒通古今表功勲而後旌賢能恨璩才短少無逺及不早援翰執素</hi>
<pb n="KR2k0052_WYG_044-2a"/>
　　<hi>廣訪博咨流離困瘵方資腐帛於顛牆之下求餘光於灰塵之中繭滅者多故有所闕猶愈於遺忘</hi>
　　<hi>焉蜀紀言三皇乘祗車出谷口秦虙曰今之斜谷也及武王伐紂蜀亦從行史記周貞王之十六年</hi>
　　<hi>秦厲公城南鄭此谷道之通久矣而說者以為蜀王因石牛始通不然也本紀既以炳明而世俗間</hi>
　　<hi>横有為蜀傳者言蜀王蠶叢之閒周迴三千嵗又云荆人鼈靈死屍化西土後為蜀帝周萇𢎞之血</hi>
　　<hi>變成碧珠杜宇之魄化為子鵑又言蜀椎髻左袵未知書文翁始知書學按蜀紀帝君房心決事參</hi>
　　<hi>伐參伐則蜀分野言蜀在帝議政之方帝不議政則王氣流於西故周失紀綱而蜀先主七國皆王</hi>
　　<hi>蜀又稱帝此則蠶叢自王杜宇自帝皆周之叔世安得三千嵗且太素資始有生必死死終物也自</hi>
　　<hi>古以來未聞死者能更生當世或遇有之則為怪異子所不言況能為帝王乎碧珠出不一處地之</hi>
<pb n="KR2k0052_WYG_044-2b"/>
　　<hi>相距動數千里一人之血豈能致此鵑鳥今云是巂或曰巂周四海有之何必在蜀昔唐帝萬國時</hi>
　　<hi>雍虞舜光宅八表大禹功濟九州后稷封殖天下井田之制庠序之教由來逺矣孔子曰述而不作</hi>
　　<hi>信而好古竊比於我老彭則彭祖本生蜀為殷太史夫人為國史作為聖則仙自上世見稱在昔及</hi>
　　<hi>周之末服事於秦首為郡縣雖濱戎夷亦有冠冕故蜀記日大人之鄉方大之國也至於漢興反當</hi>
　　<hi>荒服而無書學乎漢書日郡國之有文學因文翁始若然翁以前齊魯當無文學哉漢末時漢中祝</hi>
　　<hi>元靈性滑稽用州牧劉焉談調之末與蜀士燕狎相與著翰墨當時以為極歡後人有以為惑恐此</hi>
　　<hi>之類必起於元靈之由也惟智者辨其不然幸也綜其理數或以為西土嶮固衿帶易守世亂先違</hi>
　　<hi>道治後服若吳楚然故逋逃必萃奸雄闚覦蓋帝王者統天理物必居土中徳膺命運非可資能恃</hi>
<pb n="KR2k0052_WYG_044-3a"/>
　　<hi>險以干常亂紀雖饕竊名號終於絶宗殄祀何者天命不可以詐詭而邀神器不可以僥倖而取也</hi>
　　<hi>是以四岳三塗陽城太室九州之嶮而不一姓冀之北土焉之所産古無興國夫恃險憑危不階歴</hi>
　　<hi>數自能傳國垂世所未有也故公孫劉氏以敗於前而諸李踵之覆亡於後天人之際存亡之術可</hi>
　　<hi>以為永鑒也干運犯歴破家喪國可以為京觀也今齊之國志貫之一揆同見不臣所以防狂狡杜</hi>
　　<hi>奸萌以崇春秋貶絶之道也而顯賢能著治亂亦以為奬勸也其序曰先王經畧萬國剖分厥甸巴</hi>
　　<hi>梁式象縣辰九俊述職賦政以均佐周斃紂相漢亡秦實繁其民世載其俊述巴志第一  維天有</hi>
　　<hi>漢監亦有光實司羣望表我華陽炎劉是應洪祚攸長述漢中志第二  井絡啟耀文昌契符茫茫</hi>
　　<hi>禹績畫為九州功冐普天率土以休光靈遐照慶祚爽流邦家濟濟世徳球球述蜀志第三  蠢爾</hi>
<pb n="KR2k0052_WYG_044-3b"/>
　　<hi>南域在彼要荒漢武徳振蠻貊是攘開州列郡幽裔來王柔逺能邇實須才良甄徳表失以明紀綱</hi>
　　<hi>述南中志第四靈亦徳中㣲巨猾干篡白夷乘釁致民塗炭爰迄  獻皇極不建牧后失圖英雄迭</hi>
　　<hi>進覆車齊軌䝉此艱難述公孫述劉二牧志第五  政去王室權流二桀𤓰分天壤宰割民物舍彼</hi>
　　<hi>信順任此智計大道既隠詭詐競設並以豪特力孚當世居正慮明名號絶替身兼萬乘籍同列國</hi>
　　<hi>述劉先主志第六二乾坤軍始樹君立王天工人代萬邦是望明不  日地不二皇茍非其器窮髙</hi>
　　<hi>必亢曚矇二主弗慮弗臧負乘致冦世業以喪述劉後主志第匕  陽升一九品物始亨帝紘失振</hi>
　　<hi>任非其良趙倡禍階亂是用長羅州播蕩朱旌莫亢皮張不造戎醜攸行哀哀元黎顧瞻靡望述大</hi>
　　<hi>同志第八纂素精南飄天維弛綱薨薨特流肆其豺狼蕩雄  承殱我益梁牧守顛摧黔首辛嘗三</hi>
<pb n="KR2k0052_WYG_044-4a"/>
　　<hi>州毁曠攸然以荒絡結王綱民亦流亡述李特雄期夀勢志第九  華獄降精江漢吐靈濟濟多士</hi>
　　<hi>命世克生徳為世雋幹為時貞畧舉士女表諸賢明世齊其美不隕其名述先賢士女總讚論第十</hi>
　　<hi>俊皇皇大晉下土是覆化澹教洽誕兹彦茂峨峨  乂亹亹英秀如嶽之崇如蘭之臭經徳秉哲綽</hi>
　　<hi>然有裕述後賢第十一成傅考行故總厥舊聞班序州部區别山川憲章  敗旌昭仁賢抑絀虛妄</hi>
　　<hi>糾正謬言顯善懲惡以杜未然述序志第十二獲譔曰駟牡騤騤萬馬龍飛陶然斯猶阜會京畿麐</hi>
　　<hi>西狩鹿從東䴢郇伯勞之旬不接辰賞兹珍嘉甘心庶幾巾為令徳一行可師瑰瑋散儻貴韜光輝</hi>
　　<hi>據沖體正平揖宣尼導以禮樂教洽化齊木訥剛孔毅有威有懐鏘鏘宮縣磬筦諧諧金奏石拊降福</hi>
　　<hi>皆總括道檢總覽幽㣲選賢與能人逺乎哉</hi>
<pb n="KR2k0052_WYG_044-4b"/>
　唐王勃入蜀紀行詩序<hi>總章二年五月癸夘余自長安觀景物於蜀遂出褒斜之</hi>
　　<hi>隘道抵岷峨之絶徑超懸谿歴翠阜迨彌月而臻焉若乃採江山之峻勢觀天地之竒作丹壑爭流</hi>
　　<hi>青峰雜起陵濤鼔怒以伏住天壁嵯峨而横立亦宇宙之絶觀者也雖莊周詫吕梁之險韓侯怯孟</hi>
　　<hi>門之峻曽何足云蓋登培塿者起衡霍之心游溝澮者發江湖之思況乎窮覽勝事足踐靈區烟霞</hi>
　　<hi>為朝夕之資風月得林泉之助嗟乎山川之感召多矣余能無情哉爰戒文律用宣行唱編為三十</hi>
　　<hi>首投諸好事焉</hi>
　　盧照隣宴梓州南亭詩序<hi>梓州地池亭者長史張公聴訟之别所也徒觀</hi>
　　<hi>其巗嶂重複川流灌注雲窓綺閭負繡堞之逶迤澗户山樓帶金隍之繚繞信巴蜀之竒制也時鳯</hi>
<pb n="KR2k0052_WYG_044-5a"/>
　　<hi>扆多閒上得和平之政鯷瀛有截下無交爭之人以公寄切上僚故久無州將連四千石之重任總</hi>
　　<hi>十萬井之雄班職逾劇而道彌髙位逾崇而徳彌廣市獄無事時狎鳥於城隅邦國不空且觀魚於</hi>
　　<hi>濠上賓階月上横聮蜷之桂枝野院風歸動葳甤之萱草則有明珠愛客置芳酒於十旬羽服神交</hi>
　　<hi>契仙遊於五日圓潭寫鏡光浮落日之津雜樹開惟彩綴飛烟之路藤蘿杳萬挂疎隂以送秋鳧雁</hi>
　　<hi>參差結流音而將夕百年之歡不再千里之賀何常下客恓惶暫停歸轡髙人賞翫豈輟斯文咸請</hi>
　　<hi>賦詩以紀勝集</hi>
　　七日綿州泛舟詩序<hi>諸公迹寓市朝心遊江海訪竒交於千里惜良辰於寸隂</hi>
　　<hi>嘗恐辜負琴書荒凉山水於是脫屣人事嗚棹川隅言追挂犢之才用卜牽牛之賞邊生經笥送炎</hi>
<pb n="KR2k0052_WYG_044-5b"/>
　　<hi>氣以濯纓郝氏書囊臨秋光而曝背似遇緱山之客還疑星漢之遊願駐景於髙天想乘霓於縮地</hi>
　　<hi>繁絲亂響涼酎時斟戲翔羽於平沙釣潛鯤於曲浦乘流則逝不覺忘歸咸可賦詩探韻成作</hi>
　　李陽冰李翰林詩序<hi>李白字太白隴西成紀人涼武昭王暠九世孫蟬聮珪組</hi>
　　<hi>世為顯著中葉非罪謫居條支易姓與名然自窮始蟬至舜五世為庶累世不大曜殊可歎焉神龍之</hi>
　　<hi>逃歸於蜀復指李樹而生伯陽驚姜之夕長庚入夢故生而名白以太白字之世稱太白之精得之</hi>
　　<hi>矣不讀非聖之書恥為鄭衛之作故其言多似天仙之辭所為著述言多諷興自三代以來風騷之</hi>
　　<hi>後馳驅屈宋鞭撻揚馬千載獨步唯公一人故王公趨風列兵結軌羣賢翕習如烏歸鳯盧黄門云</hi>
　　<hi>陳拾遺横制頽波天下質文翕然一變至今朝詩體尚有梁陳宫掖之風至公大變掃地幷盡今古</hi>
<pb n="KR2k0052_WYG_044-6a"/>
　　<hi>文集遏而不行唯公文章横被六合可謂力敞造化歟天寳中皇祖下詔徴就金馬降輦步迎如見</hi>
　　<hi>綺皓以七寳牀賜食御手調羮以飯之謂曰卿是布衣名為朕知非素蓄道義何以及此置於金鑾</hi>
　　<hi>殿出入翰林中間以國政潛草詔誥人無知者醜正同列害能成謗格言不入帝用疎之公乃浪跡</hi>
　　<hi>縱酒以自昏穢詠歌之際屢稱東山又與賀知章崔宗之等自為八仙之遊謂公謫仙人朝列賦謫</hi>
　　<hi>仙之歌凡數百首多言公之不得意天子知其不可留乃賜金歸之遂就從祖陳留採訪大使彦允</hi>
　　<hi>請北海髙天師授道籙於齊州紫極宫將東歸蓬萊仍羽人於丹丘耳陽冰試絃歌於當塗心非所</hi>
　　<hi>好公遐不棄我乘扁舟而相顧臨當掛冠公又疾亟草藁萬卷手集未修枕上授簡俾余為序論關</hi>
　　<hi>睢之義始愧卜商明春秋之辭終慙杜預自中原有事公避地八年當時著述十喪其九今所存者</hi>
<pb n="KR2k0052_WYG_044-6b"/>
　　<hi>皆得之他人焉</hi>
　　韓愈盛山十二景詩序<hi>韋侯昔以考功副郎守盛山人謂韋侯美士考功顯</hi>
　　<hi>曹盛山僻郡奪其所宜處納之惡地以枉其材韋侯將怨且不釋矣或曰不然夫得利則躍躍以喜</hi>
　　<hi>不利則戚戚以泣若不可生者豈韋侯謂哉韋侯讀六藝之文以探周公孔子之意又妙能為辭章</hi>
　　<hi>可謂儒者夫儒者之於患難茍非其自取之其拒而不受於懐也若築河隄以障屋霤其容而消之</hi>
　　<hi>也若水之於海水之於夏日其翫而忘之以文辭也若奏金石以破蟋蟀之鳴蟲飛之聲況一不快</hi>
　　<hi>於考功盛山一出入之間哉未幾果有以韋侯所為十二詩遺余考其意方日以入谿谷上岩石追</hi>
　　<hi>逐雲月不足日為事讀而詠歌之令欲棄百事往而與之遊不知其出於巴東以屬<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰也於時應</hi>
<pb n="KR2k0052_WYG_044-7a"/>
　　<hi>而和者凢十人及比年韋侯為中書舍人侍講六經禁中和者通州元司馬為宰相洋州許使君為</hi>
　　<hi>京兆忠州白使君為中書舍人李使君為諌議大夫黔府嚴中丞為祕書監温司馬為起居舍人皆</hi>
　　<hi>集闕下於是盛山十二詩與其和者大行於時聮為大卷家有之焉慕而為者將日益多則分為别</hi>
　　<hi>卷韋侯俾余題其首</hi>
　　孫逖送遂州紀參軍序<hi>遂州參軍紀公吾友雲將之令弟也敏於行志於道</hi>
　　<hi>克修人彛允副兄朂噫周公之嗣紀為其首天祚元徳必將有後不然何棣華之可久也選曹舉善</hi>
　　<hi>羣吏須才九霄始稱一命而傴穆卜吉日遄征畏途緬躋岷峨遐涉褒漢宿息巗險波臨湍悍仗信</hi>
　　<hi>不慄載義必亨方暴忠臣之志固無垂堂之責爾之寡兄克施有政是則是傚念兹在兹祛利則覦</hi>
<pb n="KR2k0052_WYG_044-7b"/>
　　<hi>心永隔逺嫌則旁言自絶故雖邛𤏡之産巴蜀之饒不潤脂膏誰謗薏苡懋繩丕徳時惟哲人羣公</hi>
　　<hi>贈言要侯題序</hi>
　　任華送李彞宰新都序<hi>宗室後進有以學術辭藻著稱者彝也少好學通九</hi>
　　<hi>流百家之言善屬文頗有大節去年制舉不㨗無何以書歴抵二相國論安邊術由是詔試西掖凡</hi>
　　<hi>數十百人彝與莊若訥髙郢同入髙等何埀翅於制舉而奮翼於西掖哉蓋道之屈伸命之通塞各</hi>
　　<hi>有時也執政以彝大人在蜀故授新都以榮之彝豈不欲髙步臺省時時與朝廷羣公談笑所以俯</hi>
　　<hi>就逺縣蓋為大人屈耳秦雲满天倐聚忽散與子分飛亦爾也古人别逺貴於贈言子昔為什邡令</hi>
　　<hi>蓋鳴琴不下堂而治今領新都則異於彼焉蓋以廬井灰於焚爇之後甿庶瘡於刀箭之末樹立存</hi>
<pb n="KR2k0052_WYG_044-8a"/>
　　<hi>育洪惟艱哉況奔衝填凑晝夜風雨誅求供應旬時山岳其親庶務則宜戴星而出戴星而入焉其</hi>
　　<hi>接賓客則宜一沐三起一飯三吐焉此朋友之望也如月照雪峰花飛錦江當有新詩時復寄來念</hi>
　　<hi>之哉李生</hi>
　　盧藏用陳氏集序<hi>昔孔宣父以天縱之才自衛返魯乃刪詩定禮述易道而修春</hi>
　　<hi>秋數千百年文章粲然可觀也孔子沒二百嵗而騷人作於是婉麗浮侈之法行焉漢興二百年賈</hi>
　　<hi>誼馬遷為人傑憲章禮樂有老成之風長卿子雲之儔瑰詭萬變亦竒特之士也惜其王公大人之</hi>
　　<hi>言溺流辭而不顯其後班張崔蔡曹劉潘陸隨波而作雖大雅不足然其遺風餘烈尚有典型宋齊</hi>
　　<hi>之末蓋顦顇矣逶迤陵頽流靡忘返至於徐庾天之將喪文也後進之士若上官儀者繼踵而生於</hi>
<pb n="KR2k0052_WYG_044-8b"/>
　　<hi>是風雅之道掃地盡矣易曰物不可以終否故受之以泰道喪五百嵗而得陳君君諱子昻字伯玉</hi>
　　<hi>蜀人也崛起江漢虎視函夏卓立千古横制頽波天下翕然質文一變非夫岷峨之精巫廬之靈則</hi>
　　<hi>何以生此故其諫諍之辭則為政之先也昭夷之碣則論議之當也國殤之文則大雅之怨也徐君</hi>
　　<hi>之議則刑禮之中也至於感激頓挫㣲顯闡幽庶幾見變化之朕以接乎天人之際者則感遇之篇</hi>
　　<hi>存焉觀其逸足駸駸方將摶扶摇而凌太清獵遺風而薄嵩岱吾見其進未見其止惜乎凐厄當世</hi>
　　<hi>道不偶時委骨巴山年志俱夭故其文未極嗚呼聰明精粹而淪剥貪饕桀驁以顯榮天乎天乎吾</hi>
　　<hi>殆未知夫天焉昔嘗與余有忘形之契四海之内一人而已良友殁矣天其喪予今探其遺文可存</hi>
　　<hi>者編而次之凢十卷恨不逢作者不得列於風人之什悲夫故粗論文變而為之序至於王霸之才</hi>
<pb n="KR2k0052_WYG_044-9a"/>
　　<hi>卓犖之行則存之别傳以繼於終篇云爾</hi>
　　盧求成都記序<hi>蜀國自秦始通秦遺蜀王五美女蜀王遣五丁迎之到梓潼見一大</hi>
　　<hi>蛇入山穴中一人掣其尾不能得五人相助大呼拽之山遂崩五丁及秦女皆死惠王遂遣張儀司</hi>
　　<hi>馬錯從石牛道滅蜀因封公子通為蜀侯以陳莊為相置巴蜀郡遷秦人萬家實之民始能秦言以</hi>
　　<hi>蜀令張若為太守前時蜀王開明尚納姜女為妃蓋五都山之精也及死𦵏於城西北遣五丁擔其</hi>
　　<hi>本山之土以為冡今有二石尚在古老言五丁擔云陳莊既為秦公子相數年遂謀反殺秦公子秦</hi>
　　<hi>伐蜀誅莊封子惲為蜀侯惲後母誣惲有罪賜劔自殺蜀人以其寃因為立祠又封子綰為蜀侯後</hi>
　　<hi>復疑綰反誅死自此但置守而已後以李冰為蜀守冰始鑿三江引水以行舟楫岷山多梓柏大竹</hi>
<pb n="KR2k0052_WYG_044-9b"/>
　　<hi>坐致材木又溉水開稻田於是沃野千里號為陸海置綿洛二水以便溉灌作石犀五以壓毒蛟命</hi>
　　<hi>曰犀牛後更為耕牛二又作三石人立水中冰非常人也與江神約曰水竭不至足盛不沒肩大鑿</hi>
　　<hi>巗崕通沬水導江之龍大怒冰乃持刀入水與龍鬬龍死遂無水害迄今䝉利蜀人稱郫繁為膏腴</hi>
　　<hi>綿洛為浸沃昭襄王時又白虎為患意廩君之魂也歴四郡傷千二百人王乃募能殺之者邑萬家</hi>
　　<hi>金帛稱是巴夷朐䏰廖中藥何謝作白竹弩於髙樓瞰而射之死王嫌其夷人乃刻石頃田不租十</hi>
　　<hi>妻不箕傷人不論殺人不死與之盟曰秦人犯夷輸黄龍一雙夷人犯秦償清酒一錘其人安之遂</hi>
　　<hi>號曰武夷其族又有濮賨賨尤武勇居渝水夾水以居為漢髙前鋒䧟陣善舞巴與蜀代為仇讎蜀</hi>
　　<hi>嘗封弟葭萌於漢中號苴侯命其邑曰葭萌至漢髙祖六年始分置廣漢郡髙后城𤏡道開青衣文</hi>
<pb n="KR2k0052_WYG_044-10a"/>
　　<hi>帝末以廬江文翁為郡守穿煎油口溉田千七百頃立文學選吏子弟皆就學令俊乂之士張叔等</hi>
　　<hi>十八人東詣愽士受七經還以教授於是岷絡之地學比齊魯孝景帝嘉嘆遣天下郡國皆立文學自</hi>
　　<hi>文翁始也文翁明天文災異後以博士徴至侍中揚州刺史孝武帝置四部都尉俾立卜八郭於是</hi>
　　<hi>郡縣多城觀矣又分牂牁置益州是為南益州宣帝地節三年穿臨邛蒲鹽井二十置鹽鐵官自漢</hi>
　　<hi>興至哀平牧守仁賢宣徳立教英偉命代之士其出如林璽書束帛交馳於梁益之地矣雖魯之洙</hi>
　　<hi>泗齊之稷下未足多也且漢徴八士蜀預其四髙帝分蜀郡北鄙置廣漢武帝分南鄙為犍為遂有</hi>
　　<hi>三蜀之號王莽改郡守為帥正以蜀郡為導江公孫述為帥正治臨卭述僭號後漢光武帝滅述還</hi>
　　<hi>為蜀郡順帝即位復為益州郡名依舊州治大城郡治小城靈帝末以劉焉為牧及卒子璋偽嗣建</hi>
<pb n="KR2k0052_WYG_044-10b"/>
　　<hi>安十九年璋迎漢左將軍劉備至遂滅璋稱帝繼漢號先主治成都魏末司馬昭平蜀復為益州晉</hi>
　　<hi>受魏禪以州領郡武帝末以成都為國封子穎為王其後賨人李雄僭稱王晉穆帝永和初桓滅温</hi>
　　<hi>之復為蜀郡譙縱反安帝命朱齡石討平之至梁分益州更置南北二益州以武陵王紀為刺史紀</hi>
　　<hi>僭帝號領兵東下為湘東王所殺後魏帝前二年尉遲迥定益州置總管後迥舉義旗不受代為隋</hi>
　　<hi>王堅所戮隋開皇元年廢總管置行臺以蜀王秀為西南道行臺尚書令三年復為總管大業元年</hi>
　　<hi>廢總管為州又改州為郡聖唐武徳元年復為總管三年置行臺改為益州以太尉秦王為益州道</hi>
　　<hi>行臺總管乂改為宋大都督府天后析益州置彭蜀漢三州開元二年始以齊景胄為劒南節度管</hi>
　　<hi>田兼姚巂等州處置兵馬使自此始有節度使也八年以李濬為使去兵馬使章仇廉瓊兼山南西</hi>
<pb n="KR2k0052_WYG_044-11a"/>
　　<hi>道採訪使其後或兼或否亦無定制上元二年始分為東西川廣徳二年復合為一大厯二年又分</hi>
　　<hi>為兩川至今不改天寳三載復為大都督府十四載明皇巡幸車駕留五月至徳二年改為成都府</hi>
　　<hi>置尹比東西二京號南都後復停大凡今之推名鎮為天下第一者曰揚益以揚為首蓋聲勢也人</hi>
　　<hi>物繁盛悉皆上著江山之秀羅錦之麗管絃歌舞之多伎巧百工之富其人勇且讓其地腴以善熟</hi>
　　<hi>較其要妙揚不足以侔其半況赤府畿縣與秦洛並故非上將賢相殊勲重徳望實為人所歸服者</hi>
　　<hi>則不得居此況控帶蠻落扼戎限羌非文武寛猛包羅法度之君子則不能得中庸以是聖庭慎擇</hi>
　　<hi>尤難其任使號有三曰節度觀察安撫先時南蠻六郡不相臣服天子每有恩賞各頒一詔呼六詔</hi>
　　<hi>開元末節度使王昱受賄上奏合六為一乃封大酋帥越國公䝉歸義為雲南王始獨稱南詔至楊</hi>
<pb n="KR2k0052_WYG_044-11b"/>
　　<hi>國忠遥領蜀郡太守兼採訪使遂擾邊閫希立功招伐乃有瀘南不利之變貞元中韋令公皋為節帥</hi>
　　<hi>復雲南背番歸漢十一月八日置使安撫兼統押西山八國近界羌蠻等使是為三使韋令公本以</hi>
　　<hi>竒勲秉旄鉞思立邊效又在鎮且嵗久南詔為其用拓地甚逺公既卒劉闢繼公後以兵守險為不</hi>
　　<hi>順誅死家籍沒後京兆公為節帥酷易軍政殊不以封域為念戍卒罔代邊蠻積忿至太和三年十</hi>
　　<hi>二月䝉羌巔遂以兵剽掠至城下杜公填門不敢與爭會監軍使矯詔宣諭蠻人遂退工巧散失良</hi>
　　<hi>民殱殄其耗半矣列政補完尚不克稱大中六年四月詔以丞相太原公有驅制羌戎之成績由邠</hi>
　　<hi>寧節度司徒同平章事鎮蜀蜀為奥壤領州十四縣七十一户百萬兵士五萬外疆接兩番人性勁</hi>
　　<hi>勇易化以道難誣以智公至以儉約帥之以謹亷不伐臨之以刑賞法制平治之人歡且舞旦夕詠</hi>
<pb n="KR2k0052_WYG_044-12a"/>
　　<hi>公之徳矣先是西蜀圖經甚備朝野之士多寄聲寫録主兹務者不勝其煩遂盡削而潛焚之長吏</hi>
　　<hi>至即據顯者集為一軸以獻繇是百不書一大中八年戸曹參軍藺𢎞宗甚好學且目覩司徒相國</hi>
　　<hi>之異績願梓以傳示於後然不文自任剪截疎長蕪言朴畧相國乃屬於小子令刋益之且曰不以</hi>
　　<hi>淹徐疾速歸於流布以為不朽之事求受命震怖又不欲以圖經為目乃搜訪編簡目為成都記五</hi>
　　<hi>卷經與圖之附益願終𢎞宗之職庶以此為助也大中九年八月五日叙</hi>
　宋陳摶易龍圖序<hi>且夫龍馬始負圖出於羲皇之代在太古之先今存已合之位或疑</hi>
　　<hi>之況更陳其未合之數耶然則何以知之答曰於仲尼三陳九卦之義探其㫖所以知之也況夫天</hi>
　　<hi>之埀象的如貫珠少有差則不成次序矣故自一至於盈萬皆累累然如絲之縷也且夫龍圖本合</hi>
<pb n="KR2k0052_WYG_044-12b"/>
　　<hi>見聖人不得見其象所以天意先未合而形其象聖人觀象而明其用是龍圖者天散而示之伏羲</hi>
　　<hi>合而用之仲尼㸃而形之始龍圖之未合也惟五十五數上二十五天數也中貫三五九外包十五</hi>
　　<hi>盡天三天五天九并五十之後用行一六元位又顯二十四之為用兹所謂天埀象矣下三十地數</hi>
　　<hi>也亦分五位皆明五之用也十分而為六形地之象焉六分而幾四象地六不配在上則一不用形</hi>
　　<hi>二十四在下則六不用亦形二卜四後既合也天一居上為道之宗地六居下為氣之本天三幹地</hi>
　　<hi>二地四為之用三若在陽則避孤隂在陰則避寡陽大矣哉龍圖之變岐分萬途今畧述其梗槩焉</hi>
　　<hi>西蜀崇龕陳摶序</hi>
　　張唐英蜀檮杌序<hi>唐英嘗觀自古姦雄竊據成都者皆因中原多故而閉闗恃險</hi>
<pb n="KR2k0052_WYG_044-13a"/>
　　<hi>以茍偷一時之安譬夫穿窬之人利於昏暝之夕年至於白晝皎然則無能為也且韋皋守蜀二十餘</hi>
　　<hi>其材智機權過於王孟逺矣止欲求兼兩蜀節鉞而不能得劉闢惑術士之言自謂才過項羽不數</hi>
　　<hi>月已就檻車之縛蓋是時朝廷清明刑政修舉賢智在位紀綱整葺彼雖欲不臣勢不能為也使皋</hi>
　　<hi>闢在五代時其為惡必有過於王孟者以此知朝廷治則蜀不能亂朝廷不治則不惟蜀為不順其</hi>
　　<hi>四方藩鎮之不順亦有不下於蜀者當王衍之入洛也三蜀之人盡喜中國之有聖人而莊宗總制</hi>
　　<hi>失馭中外繼叛蒲禹卿慟哭曰觀天下事勢如此蜀人豈有安泰之期耶必重不幸爾洎知祥入蜀</hi>
　　<hi>之後明宗頗以蜀人為疑凢髙貲有力者盡命東徙張中立歎曰蜀人之叛非蜀人為之也皆朝廷</hi>
　　<hi>委用之臣所為也其言蓋有激而云爾善乎田龍游之論曰僭偽之主改㕔堂為宫殿改紫綬為赭</hi>
<pb n="KR2k0052_WYG_044-13b"/>
　　<hi>袍改僚佐為卿相改前驅為警蹕改妻妾為后妃何如常稱成都尹永無滅族之禍耶兹可謂藥石</hi>
　　<hi>切至之言也王孟父子四世凡八十年比之公孫述輩最為久逺其間善惡之迹亦可為世之監戒</hi>
　　<hi>然編録者如耆舊𫝊鑑戒録野人閒話之類皆本末顛倒鄙俗無取真宗時知制誥路公振修凡國</hi>
　　<hi>書有前蜀後蜀世家列傳然而煩簡失當尚多疎畧如張扶馮涓張士喬段融蒲禹卿張雲陳及田</hi>
　　<hi>淳之徒諌諍章疏皆有益於教盡棄而不録此觀者所以惜其有未備也予家舊藏前蜀開國記後</hi>
　　<hi>實録凢一百三十卷嘗欲焚棄而不忍今因檢閲始終削去煩冗編年叙事分為十卷其間事實未</hi>
　　<hi>顯如髯須肥遺逺望績長禹橦蒲騷之類各為解其失誤凢五代史及皇朝日厯所載者皆畧而不</hi>
　　<hi>書名曰蜀檮杌蓋取楚史之名以為記惡之戒非徒行其小說蓋亦使亂臣賊子觀而恐懼耳</hi>
<pb n="KR2k0052_WYG_044-14a"/>
　　睦昭迴蜀檮杌後序<hi>治平四年夏六月兩當縣尹鄧君惟良顯甫自京師歸傳</hi>
　　<hi>殿中侍御史裏行張唐英次功前在閬中監征時所編蜀春秋一十巻予嘗得而觀之其編年叙事</hi>
　　<hi>之體若茍悅漢紀之例至於褒貶善惡本末貫穿駸駸乎馳於漢魏作者之間有古良史風初召試</hi>
　　<hi>祕閣在仁宗皇帝時上大水災異書時政十四事書在英宗朝時又上慎始書水災封事二道皆究</hi>
　　<hi>極乎治亂之變而探索乎天人之際今天子特排羣議而擢為殿中侍御史以其勇於敢言也方將</hi>
　　<hi>攄其所藴而大有為於時彼春秋者乃區區龍斷時無所用心而寄之空言以寓勸戒豈比夫陳夀</hi>
　　<hi>譙周輩齪齪㺯筆硯紀一方之事而無補於教耶次功舊有國體論一十卷唐史誅奸發潛論五卷</hi>
　　<hi>總要監今論五卷渝南集一十卷補正楚書十有三篇樂府歌詩千有餘篇皆祕而不傳於人而春</hi>
<pb n="KR2k0052_WYG_044-14b"/>
　　<hi>秋最後出顯甫好事密購以歸予因為刋行以廣其傳昔人得王充論衡藏之以自衒其辯豈予之</hi>
　　<hi>志哉</hi>
　　趙抃成都古今集記序<hi>僕繇慶厯至今四入蜀凢蜀中利害情偽風俗好惡</hi>
　　<hi>瞭然見之不疑嘗謂前世之士編摭記述不失於疎畧則失於漫漶不失於鄙近則失於舛雜嚮治</hi>
　　<hi>平末因取續耆舊傳而修正之去年陳和叔翰林以書見貽俾僕酌古準今别為一書此固僕之夙</hi>
　　<hi>心而未有以自發也由此參訪舊老周咨碩生緝蜀以事類成十三卷不始乎蠶叢而始乎牧誓之庸</hi>
　　<hi>徙經也從經則蠶叢不必書而書之於後何也揚雄紀之吾棄之不可也參取之而已矣事或至於</hi>
　　<hi>數說何也久論之難詳也昔者齊太公仕於周司馬遷有三說焉疑以傳疑可也神怪死生之事不</hi>
<pb n="KR2k0052_WYG_044-15a"/>
　　<hi>可以為教書之何也吾將以侍天下之窮理者也書亂臣所以戒小人書冦盗所以警出沒書蠻夷</hi>
　　<hi>所以盡制禦之本末終之以伐蜀使萬世之下咸知蜀之終不可以茍竊也其間一事一物皆酌考</hi>
　　<hi>衆書釐正譌謬然後落筆如闗公墓今荷聖寺闖然有榜焉而仁顯者孟蜀末僧也作華陽記云墓</hi>
　　<hi>在草場廟在荷聖此目擊之所當棄而從仁顯者也若夫知之有未至編之有未及則一人之功不</hi>
　　<hi>可以求備然竊意十得八九矣後之君子其亦有照於斯乎</hi>
　　范百禄成都古今集記序<hi>成都蜀之都會厥土沃腴厥民阜繁百姓浩麗</hi>
　　<hi>見謂天府縑縷之賦數路取瞻勢嚴望偉卓越他郡朝廷席五聖之厚基萬齡之泰明燭外遐愛均</hi>
　　<hi>畿輔凢選建師長必一時名徳中外皆曰可然後以尹兹土其優馭西南之意概古邈矣非獨隆於</hi>
<pb n="KR2k0052_WYG_044-15b"/>
　　<hi>今也蜀之所以為重於天下雖窮隅鴂舌咸共知之而其可以文載而永久者則往志踳錯近事缺</hi>
　　<hi>絶殆不足以彰其重熙寧壬子八月詔以參知政事趙公為資政殿大學士再蒞此府蜀之黔黎夙</hi>
　　<hi>云易擾小異故常必勤上心是時天子方惻然矜之故不憚諉公以逺公倍道而來下車之初釐所</hi>
　　<hi>當恤亟即民心平紛解累人乃説懌盡知明天子覆育逺方之意甚厚公亦自謂宜於蜀也會翰林</hi>
　　<hi>學士陳公和叔與之書曰蜀事可觀惜其墜落泯泯不耀公慨然留意每政事間隙延多學博識之</hi>
　　<hi>士與之講求故實掇採舊聞若耳目所及叅諸老長攷覆是非自開國權輿分野占象州部號名因</hi>
　　<hi>革之别其鎮其浸岡聮派屬之詳都城邑郭神祠佛廟府寺宫室學宫樓觀囿游池沼建創之日門</hi>
　　<hi>閭巷市道里亭館方面形勢至於神仙隠逸技藝術數先賢遺宅碑版名氏事物種種瓌譎竒詭纎</hi>
<pb n="KR2k0052_WYG_044-16a"/>
　　<hi>嗇畢書繇秦漢以來凡為守令犖犖有風迹者若干人有唐迄今知府事者多閎碩端毅之望又若</hi>
　　<hi>干人其行事暴於國史不可勝述其始至若代去之年月序次昭然著矣厥生鉅人千古不乏澤我</hi>
　　<hi>文化雋逸迭起科選徳進相踵於朝數百年間無一遺者物有其善雖毫釐亦補實足以為一方盛</hi>
　　<hi>觀自昔僭賊乘民凶舊事變不同久近亦異悉其致冦之由及王師夷難底平之迹與夫歴世蠻獠</hi>
　　<hi>叛服不常中國所以驅除羈縻得失之故又足以為不虞不若之明監嗚呼既有政以孚其惠又為</hi>
　　<hi>書以憲厥後公之於蜀可謂志得而道備矣書成凡若干篇以類相從為三十巻名曰成都古今集</hi>
　　<hi>記人之觀之信乎蜀之為重於天下非虛也哉</hi>
　　吕大防華陽國志後序<hi>先王之制自二十五家之閭書其恭敏任恤等而上</hi>
<pb n="KR2k0052_WYG_044-16b"/>
　　<hi>之或月書其學行或嵗考其道徳故民之賢能袤惡其吏無不與知之者焉漢魏以還井地廢而王</hi>
　　<hi>政缺然猶時有所考察旌勸而州都中正之職尚修於郡國鄉閭士女之行多見於史官隋唐急事</hi>
　　<hi>緩政此制遂廢而不舉潛徳隠行非野史紀述則悉無見於時民日益敖俗日益卑此有志之士所</hi>
　　<hi>為嘆息也晉常璩作華陽國志於一方人物丁寧反覆如恐有遺雖蠻髦之民井臼之婦茍有可紀</hi>
　　<hi>皆著於書且云得之陳夀所為耆舊傳接夀嘗為郡中正故能著述若此之詳自先漢至晉初僅四</hi>
　　<hi>百嵗士女可書者四百人亦可謂衆矣復自晉初至於周顯徳踰七百嵗而史所紀者無幾人忠魂</hi>
　　<hi>義骨與塵埃野馬同沒於丘原者蓋亦多矣豈不重可嘆惜哉此書雖繁富不及承祚之精㣲然議</hi>
　　<hi>論忠篤樂道人之書蜀記之可觀未有過於此者鏤行諸世庶有益於風教云</hi>
<pb n="KR2k0052_WYG_044-17a"/>
　　李□重刋華陽國志序<hi>古者封建五等諸國皆有史以記事後世罷封建為</hi>
　　<hi>郡然亦必有圖志以具述蓋以疆域既殊風俗各異山川有險要阨塞之當備郡邑有廢置割𨽻之</hi>
　　<hi>不常至於一士之行一民之謡皆有不可沒者顧非筆之於書則不能也周官職方氏掌天下之地</hi>
　　<hi>圖辨其邦國都鄙夷蠻閩貊五戎六翟之人民與其材用之數要至於九榖之所宜六畜之所産亦</hi>
　　<hi>亦未嘗不佔畢而紀其詳況夫環數千里之地分城置邑殆踰數十中間時異事變往往裂為偏方</hi>
　　<hi>霸國其理亂得失蓋有繫天下大數安可使放絶而無聞乎昔晉常璩華陽國志之作所以有補於</hi>
　　<hi>史家者流也子嘗攷其書部分區别各有條理其指歸有三焉首述巴蜀漢中南中之風土次列公</hi>
　　<hi>孫述劉二牧蜀二主之興廢及晉太康之混一以迄於特雄夀勢之僭竊繼之以兩漢以來先後賢</hi>
<pb n="KR2k0052_WYG_044-17b"/>
　　<hi>人梁益寧三州士女總讚序志終焉就其三者之間於一方人物尤致深意雖侏離之氓賊俚之婦</hi>
　　<hi>茍有可取在所不棄此尤足以𢎞宣風教使善惡知所懲勸豈但屑屑於山川物産以資廣見異聞</hi>
　　<hi>而已乎本朝元豐間吕汲公守成都嘗刋是書以廣其傳而載禩荒忽刓缺愈多觀者莫曉所謂予</hi>
　　<hi>每患此久矣假守臨邛官居有暇蓋嘗博訪善本以證其誤而莫之或得因摭兩漢史陳夀蜀書益</hi>
　　<hi>部耆舊傳互相叅訂以決所疑凢一事而先後失序本末舛逆者則考而正之一意而詞㫖重複句</hi>
　　<hi>讀錯雜者則刋而去之設或字誤而文理明白者則因而全之其他旁搜逺取求通文義者又非一</hi>
　　<hi>端凢此皆有明騐可信不誣者若其無所考據則亦不敢臆決姑闕之以俟能者然較以舊本之訛</hi>
　　<hi>謬大畧十得五六矣鋟木既具輒叙所以冠於篇首好古博雅與我同志者願無以夏五郭公之義</hi>
<pb n="KR2k0052_WYG_044-18a"/>
　　<hi>而律之嘉泰甲子季夏朔丹稜李<graphic n="KR1546" url="https://raw.githubusercontent.com/kanripo/KR-Gaiji/master/images/KR1546.png" mimeType="image/png"/>叔厪甫謹序</hi>
　　王剛中續成都古今集記序<hi>昔清獻公剛取張<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>勾延慶鄭暐盧求周</hi>
　　<hi>封等書為成都古今集記三十卷凢廢興遷徙及城郭官府坊市庫廄儒宫佛室仙館神祠陵墓渠</hi>
　　<hi>堰樓臺池苑之名數與風俗之好惡人物之臧否方伯監司之至去蠻夷冦盗之起滅木石之殊尤</hi>
　　<hi>蟲魚之變怪靡不畢載其采獲貫穿亦勤且詳矣自熙寧迄今凢十九年事當紀述者蓋難遽數而</hi>
　　<hi>舊記莫或踵繼見聞異辭日月寖久恐遂湮滅可不惜哉晉陵胡公至常命僚屬論次未究端緒尋</hi>
　　<hi>遷宣撫使事復中輟余來此將周嵗䝉國威靈邊堠幸帖息斯民亦安堵如故因以間隙搜訪纂輯</hi>
　　<hi>作續紀凡二十二巻前記載古事往往有差誤則辨正之脫遺則補足之清獻所云知之有未至編</hi>
<pb n="KR2k0052_WYG_044-18b"/>
　　<hi>之有未及者余固不免也其亦有待於後之君子乎</hi>
　　范鎮送彭學士序<hi>彭名乘華陽人為蜀當西南陬曰輿坤坤為地  臣故世有方</hi>
　　<hi>剛柔靜之士作焉漢時司馬相如始以文章顯而後王褒何武揚雄事業著於篇唐陳子昻用古道</hi>
　　<hi>振而時文於變意者岷峨藴精江漢蓄靈湏其時充生其人乎祥符四年宋興五十有二載矣是邦</hi>
　　<hi>之人新去兵革之苦始漸聲教之學而隴西集仙公以道藝行誼登王府主上紹休總秉權綱獨觀</hi>
　　<hi>昭曠恢大同之化罷三互之法遂有普慈之授焉縣令前驅弩䪍甚寵子弟師教檄文聿修里有冠</hi>
　　<hi>蓋之華家連序墊之盛議者謂文翁玉堂子雲書臺興儒以來未有侈於今日者已蓋聖人用一賢</hi>
　　<hi>出一令觀悦之道其利傅哉昔楊仲伯教生徒上名録者三千魯仲康選髙第至郡守者數十異時</hi>
<pb n="KR2k0052_WYG_044-19a"/>
　　<hi>立本朝議外廷絲綸王言潤色神化則西州士大夫諒共被教育也南荆領軍非久留之地故畧而</hi>
　　<hi>無述</hi>
　　送馮樞密還朝詩序<hi>茂州羌漢冉駹之遺也距成都十舍而遥雖羈蜀郡而不</hi>
　　<hi>以中國之法治之故其叛服不常緩則盜邊急則嘯聚自昔然也熙寧九年春圍茂州刼畧吏民殺</hi>
　　<hi>官兵劒南諸城騷然震驚夏四月乃詔資政殿學士諫議大夫馮公自謂徙成都以鎮撫之蜀人聞</hi>
　　<hi>公之風舊矣歡喜踴踴迎擁於道公既至則一切鎮以無事憂者釋然駭者晏然隴畆市里安堵帖</hi>
　　<hi>息王師徂征以誅以懐嵓居澗飲悉復故處乃賦田器給種食以振業之莫不稽顙厥角洗心易慮</hi>
　　<hi>要神面誓曰自今以往不復敢干王畧矣公以為武威即申文教不可後也崇飭學校以紹文翁之</hi>
<pb n="KR2k0052_WYG_044-19b"/>
　　<hi>隆講明中和以追王褒之盛宣恩徳問病苦方且與蜀人相安從其俗以為遨嬉會未暇遑而蜀人</hi>
　　<hi>亦欲偃公之休恃以涵養以永嵗月冬十月即拜公給事中知樞宻院事圖舊徳以急親賢也於是</hi>
　　<hi>蜀之在官者及其學士大夫相與採民之言作為歌詩序引以獻曰公其不終惠吾蜀而遂東邪又</hi>
　　<hi>曰公雖東當澤天下於何而不終惠吾蜀也凡若干篇以美以歡以致其誠愛歉然若猶以為未也</hi>
　　<hi>干旄之詩曰彼姝者子何以畀之其是之謂乎公且從容上前日道其詩之所云興民之利而除其</hi>
　　<hi>害則衆君之作豈特贈離紀别之為哉蓋有以補治道而致和理也</hi>
　　文同送趙大資再任成都府詩序<hi>上五年秋七月丞相以成都守</hi>
　　<hi>臣當更其所以宜往者名氏陳於上前曰是共職序才業皆可稱其任惟上之所擇者上疑神乆之</hi>
<pb n="KR2k0052_WYG_044-20a"/>
　　<hi>且曰今海内之藩域號為至重者舉莫若吾之全蜀壤土衍沃民俗豐夥外之則八國種落賴之以</hi>
　　<hi>綏輯内之則四道郡邑倚之以康靖得人而重固異他所湏智畧沈辨威惠肅給厭輿論之所與慰</hi>
　　<hi>遐陬之所欲者始為其人矣我有耆哲宛在東土是嘗屢以仁愛明恕撫吾西南之民其民懐服其</hi>
　　<hi>信厚逮今未聞有輒敢一日忘去者此將煩之再慮蒞於彼其謂往制無循襲丞相奉被上旨乃曰聖</hi>
　　<hi>所及度越常議選委良帥以遺井絡逺人䝉慶不勝至幸於是以資政殿大學士召公於營丘大斾</hi>
　　<hi>過國詔趣見上衆悉謂公輔臣必以遠辭既對便坐獨奉天語雍容啓問移漏累刻惟以願得亟裝</hi>
　　<hi>出都門并驛臨治以副上之所以待下之意訖不以私請自免以圖便安遂行上褒嘉之馳使勞諭</hi>
　　<hi>眷委之厚無與為較先是公二紀之中臨於蜀蜀人既聞公來男嘑於道女讙於竈皆曰我之匙筯</hi>
<pb n="KR2k0052_WYG_044-20b"/>
　　<hi>安於食而枕簟樂於寢者不圖今日復因於我公矣公既至簡條目去苛異刷滌梗垢磨盪昏瞀羣</hi>
　　<hi>疑革而冰消大擾息而波登未逾月而梁岷之下晏然已為樂國矣同昔者嘗聞之於公矣夫感物</hi>
　　<hi>患乎有心有心則接於物也泥而不博臨理貴乎無欲無欲則燭於理也明而不闇泯諸妄慮照以</hi>
　　<hi>正見則天下之治安有所謂齟齬而難治者哉蓋公素事如此以為身術故入匡嵓廟出殿巨屛曽</hi>
　　<hi>不以内外為輕重而一以其所無事者為政治之本凢取知於君而獲愛於民者其將繇此者與同</hi>
　　<hi>常欲有所論譔以紀公之休懿會赴官之便道出門下公因授以送行詩一篇俾同為之序同乃述</hi>
　　<hi>上之所以復用公於蜀與公之所以得蜀人之歡心者題其篇首詩自韓魏公而下凢若干草云熙</hi>
　　<hi>寧六年上元日謹序</hi>
<pb n="KR2k0052_WYG_044-21a"/>
　　楊天惠代作集府尹石刻序<hi>公頃繇長安遷尹成都方是時卷夑理之</hi>
　　<hi>具鎮臨外屏囘經緯之文設飾行臺如釃河渠以溉尋咫如峙泰岱以出膚寸以故倡治有餘日而</hi>
　　<hi>賦政無遺功間建羽旄俛同民樂或徙玉帳旁合賔好至於酒酣樂作意氣逸發徹饔緩帶風味餘</hi>
　　<hi>美輒布善紙臨素壁遊戲翰墨之娛以志燕喜之適凢為詩文題紀若干可謂盛矣而巨刻細劖光</hi>
　　<hi>明磊落上與參墟交輝下與雪山増重蓋公以代言之餘流而為文以廢歌之續别而為詩又以詩</hi>
　　<hi>文之衍溢而為書故其銀鈎玉畫世多有之而西南特為富於是縉紳耆舊識藻火之為美也過者</hi>
　　<hi>必肅山祗瀆鬼知珪璧之為珍也䕶之惟謹某竊亦博購而寳蓄之得三十帙將以其一獻諸公路</hi>
　　<hi>仰備覽觀而取其副藏之名山以賁子孫焉且某聞之也欲考盛徳者必於去焉觀之昔者周公去</hi>
<pb n="KR2k0052_WYG_044-21b"/>
　　<hi>東山而赤舄所履歌咏無射召伯去南國而甘棠所茇愛思不忘人心同然異世脗合今公道徳之</hi>
　　<hi>光仁義之澤所以被蜀土者與東山南國無異而英詞偉績金石之傳所以遺吾人者亦與赤舄甘</hi>
　　<hi>棠無以異然以星紀數易閏餘幾更逖瞻岩廟邈在雲漢顧某也無文獨不能效比興之末技冩父</hi>
　　<hi>兄之遐思乃徒撫竒蹤奉珍笥日與田夫野老雜沓頌歎於玉壘之北此某所以課誦不韙而遺恨</hi>
　　<hi>亡窮也公開府以某年甲子還朝以某年己巳入禁林升丞弼邁種方隆福禄未央</hi>
　　費煇路史别序<hi>煇自夷陵抵衡湘有為煇言廬陵有君子曰羅長源知識𢎞逺所作</hi>
　　<hi>路史博達該至恨不一日見之以方周旋五羊道當繇吉中心幾有星雲之快而猶竊患不偶比届</hi>
　　<hi>廬陵何期忽偶紹介得接公於闉闍之外議論粲發間及路史則方錦囊相隨遂獲一覩竒祕然後</hi>
<pb n="KR2k0052_WYG_044-22a"/>
　　<hi>信所謂五帝之佐無不賢三皇之佐無不聖為不虛語實天下之竒作也豈惟如是而已哉公固自</hi>
　　<hi>謂我朝之文所尚山谷老泉至於東坡少所甚愛然其發論乃有時而相似又何邪煇竊論之公之</hi>
　　<hi>立言逺過賈誼而叙述則在莊馬之間班范而下不諭也讀封建之論則知先王之制治觀封禪之</hi>
　　<hi>論則悟聖人之遺意稽小弁之說而父子兄弟之情親知詩之不主於文讀甘誓之說而君臣上下</hi>
　　<hi>之義明知書之本主於事稽㣲子三仁之論而隠顯出處之方立知義理之不浮虛稽吳楚書人之</hi>
　　<hi>說而尊卑内外之分申知春秋之有褒貶至於祝融論樂之作則直與樂記齊上下所謂西漢文章</hi>
　　<hi>能以文叙事者優為之矣嗟乎不觀論語聖賢之進退無以識三皇五帝之道髙不觀末世變故之</hi>
　　<hi>紛沓無以識三皇五帝之道大使遂行之不惟使管窺甌舉之徒不敢妄述而裘褐談禪之士亦不</hi>
<pb n="KR2k0052_WYG_044-22b"/>
　　<hi>敢以誕矣向使漢儒有知伊周非攝之論則無莽卓之禍知大麓非職之說則無曹馬之禍若齊梁</hi>
　　<hi>有此書則佛老不張唐室有此書則藩鎮不強五代而有此書則十國不狂靖康而有此書則廟社</hi>
　　<hi>不墟習而讀之固足使亂臣賊子之知懼而可以國家長乆禍亂不作矣實五經之鼓吹而諸子之</hi>
　　<hi>權衡也竊又評之立蕭曹勲業易作羅氏路史難路史之功固不在於禹下煇之孱㣲無髙銜大具</hi>
　　<hi>以邀說於人言之有不足信然昔人謂文章自有公議而公亦謂杜甫非詩人識者知公此語則知</hi>
　　<hi>路史矣丙申六月五日西蜀費煇序</hi>
　　何耕送符制置被召序<hi>二十五年冬上召四川制置使符公於成都明年春</hi>
　　<hi>命始至公以次付使事府事理裝戒行日於是賓佐掾吏雜然相與懐公之徳惜公之去往往有不</hi>
<pb n="KR2k0052_WYG_044-23a"/>
　　<hi>懌者獨其客何某揄袂奮臂抗聲於衆曰公召宜也已後矣公早揚俊聲雄辭大篇甲乙上庠繹史</hi>
　　<hi>繙經強記洽聞貴而彌專老而不休於時為耆儒登車澄清摘伏糾貪風烈巖巖嚴而不殘徘徊巴</hi>
　　<hi>蜀十有餘嵗最後以大府鄉總四路之賦國用以饒軍無乏食厥功茂焉於時為材使者蜀道謀帥</hi>
　　<hi>帝難其人峻秩西清命公往臨剔蠧治荒公不敢媮田婦畊夫知公勤勞於時為賢方伯今天子總</hi>
　　<hi>攬萬幾躬行福威舊徳名人登用無遺者方俟公來自沅州至之日拜右僕射魏公沈公相繼起遠</hi>
　　<hi>外位政府公視數公皆一體人也顧安能鬱鬱久居此乎與其利専於一方孰若澤被於天下與其</hi>
　　<hi>擁旄仗鉞為蕃宣保障之用孰若垂紳搢笏有謀謨規誨之益故曰公召宜也而吾徒尚何以戚戚</hi>
　　<hi>然兒女悲為哉雖然蜀父兄有蓄念於此久矣不敢徹聲於天子而敢私布於下執事公其聴之否</hi>
<pb n="KR2k0052_WYG_044-23b"/>
　　<hi>乎自秦丞相當國逐蜀士如棄梗無一人綴文石之班望屬車之塵者或曰謂其輕而黨同丞相惡</hi>
　　<hi>之故弗用嘻亦甚矣百步之内必有茂草而謂蜀之人人人皆輕人人皆同也不幾於誣乎兩蘇公</hi>
　　<hi>兄弟也伯氏以言語得罪瀕死不悔而其季淵靜木訥出於天性蜀國范公與温國司馬公平昔議</hi>
　　<hi>論無一不同至樂律則終身不能相合也其不輕不同者亦可概見矣或曰蜀地疎逺丞相忌之故</hi>
　　<hi>弗用此又非也宰相之用人當問其賢不賢豈當計其疎不疎逺不逺耶今有横木於道當舉以十</hi>
　　<hi>夫之力則取諸吾隣里鄉黨而足矣至於當舉以千萬夫之力則取諸塗之人可也而必曰吾之父</hi>
　　<hi>子兄弟焉吾之隣里鄉黨焉則木之横於道者沒世不行㝷常天下之大過於横木亦逺矣而宰相</hi>
　　<hi>亦且惟疎逺之務去鳴呼殆哉蜀父子竊竊然不能忘情於是者有以也夫側聞万俟公頻年於外</hi>
<pb n="KR2k0052_WYG_044-24a"/>
　　<hi>涉艱阻知情偽甚熟悉今其還宜必有至公甚盛之觀以懲創前弊慰安羣心者而沈公亦嘗為政</hi>
　　<hi>於梓於夔所至有惠愛既去人思之今公又自蜀以往天下其意者將振蜀人於二三公之手乎未</hi>
　　<hi>可知也公既見天子於殿陛上退而與万俟公魏語公沈公論天下事孰通孰利孰病其能漠然無一</hi>
　　<hi>於蜀哉蓋非今日庶政一新公道廓開之秋則公雖有欲言之心而不可以言非公與沈公在蜀日</hi>
　　<hi>久凢觀民考論人物之詳則蜀人雖抱無窮之憾而不敢以告語曰日中必熭操刀必割蓋言時之</hi>
　　<hi>不可失也公行矣嘗試為蜀人圖之</hi>
　　游侣鶴山師友雅言序<hi>鶴山公以髙明俊偉之姿刻意於學不肯隨聲接響</hi>
　　<hi>躡陳架虛如求驪龍之珠必下九淵而親攬之乃已故其議論窮極根柢多異乎人匪求異人實能</hi>
<pb n="KR2k0052_WYG_044-24b"/>
　　<hi>得衆人之所未得也尚憶嘉定十有四載余方家居公致之潼州郡齋同諸友讀易徧攷舊說切磋</hi>
　　<hi>究之一日言前輩賦雪詩欲為人所未嘗道者今觀其語亦豈人説所不能道若周濓溪無極太極</hi>
　　<hi>乃前無古人耳余因及往嵗侍後溪先生先生謂劉侍郎招美勸閲注疏以為不先此而立論恐其</hi>
　　<hi>髙明而不實公深然之及公在梁陽大肆其力於經如注疏率三四讀具鈔成編其是若非轉考詳</hi>
　　<hi>說所蓄既厚厥見孔明邇嵗披幽抉㣲掊妄扶正一話之出世竦未聞稅君巽父輯為雅言大畧可</hi>
　　<hi>睹然公之再入勸誦金華嘗過余語今日進講至易之泰吾從旁奏内君子外小人固為泰也第在</hi>
　　<hi>外而心腹是寄不為外在内而情意不親不為内余擊節稱歎公亦自得今巽父乃不及記則其胸</hi>
　　<hi>藴之竒未暇遍以語人者亦多矣嗚呼使天假之年而巽父輩終身左右隨聞必録則所以私淑後</hi>
<pb n="KR2k0052_WYG_044-25a"/>
　　<hi>人者又可勝計哉嘉熙三年十月朔南充游侣序</hi>
　　稅與權鶴山師友雅言序<hi>予登鶴山先生之門蓋歴二紀以先生出入中</hi>
　　<hi>外間七八年或五六年或三四年每一見則所聞輒一超絶及先生返自南遷起家鎮瀘予執經從</hi>
　　<hi>之相攜入京登宥府視事洎賜還奉藩以迄夢奠湖海往來永日清夜瞻前忽後先生非聖之書不</hi>
　　<hi>讀多發儒先所未言昉於甲午夏以浹丁酉春隨所得録之反復玩索如入武庫如遊寳藏如登喬</hi>
　　<hi>嶽以觀天下斯所謂仰彌髙而鑽彌堅者嗚呼以予四閲寒暑凢所見聞如此其富則二三子久相</hi>
　　<hi>從遊而不離左右者又可想而知哉昔嘗見先生移書䝉齋袁侍郎云某於六經名數文義重下苦</hi>
　　<hi>工的然見古人所至所學歴戰國暴秦以後無傳焉極於五代之亂影滅跡絶其間豈無經生學士</hi>
<pb n="KR2k0052_WYG_044-25b"/>
　　<hi>各隨才分有所建立然騖於髙逺者惟欲直指徑造以步步而行字字而講者為卑近其卑近者又</hi>
　　<hi>又以區區記誦小小辭章為學問之極功所謂合内外貫精粗百數十年間始有講㝷以發漢唐之</hi>
　　<hi>所未講又苦於實未有所見者剿說雷同為聲利計以病吾道方欲通古今為一書使有志於道者</hi>
　　<hi>猶可推源尋流而學未能信不敢容易下筆也鳴呼先生此志未酬而天奪之矣豈不為千載之恨</hi>
　　<hi>用備録師言揭諸篇端以著先生之志亦因識吾儕小人後死者之悲有宋嘉熙嵗在鶉火辰會大</hi>
　　<hi>火門人巴郡税與權掩袂書於武林之孤山</hi>
　　范成大成都古今丙記序<hi>前記趙清獻公作於熙寧七年甲寅凢三十卷</hi>
　　<hi>蜀之始封及分野梁益州劍南西川成都府屬郡縣得名之所自廢置因革之不同攷之詳矣後八</hi>
<pb n="KR2k0052_WYG_044-26a"/>
　　<hi>十七年當紹興三十年庚辰王恭簡公續為之記有辨其差誤附益其未載者二記今皆存續記之</hi>
　　<hi>成距今纔十有八年雖事之當書者不至甚夥然恐其日月寖久來者難考乃蒐耳目所及者繼書</hi>
　　<hi>之名曰丙記其二記已載者皆不重出云</hi>
　　胡元質成都古今丁記序<hi>成都古今記起自熙寧甲寅前帥趙閲道集之</hi>
　　<hi>凢三十卷後八十七年當紹興庚辰王時亨復為續記二十二卷廢置因革纎悉巨細靡不載也又</hi>
　　<hi>十有八年當淳熙丁酉范至能復為丙記十卷距時亨去日未逺雖不至如前續記之多然二書之</hi>
　　<hi>所不及者則加詳矣予以是年秋代匱帥蜀四路兵民之寄實在焉蜀久困於征輸𣙜酤之額雖減</hi>
　　<hi>鹽茗之課猶重與其他邊防民政事所當行利興害去皆有端緒可覆而考也居三年綴為丁記二</hi>
<pb n="KR2k0052_WYG_044-26b"/>
　　<hi>十五卷粗成一書惟沈黎蕃部驛騷踰時方定變之所起以迄無事隨宜措畫本末具存姑俟論定</hi>
　　<hi>别為一編合成都四記而觀之往事遺文得過半矣</hi>
　　袁説友成都文類序<hi>天地之祕藏發而為名山大川山川之秀靈斂而為文章</hi>
　　<hi>華藻二者相為頡頏而光明焉也兩京三都之賦摹寫天地繪繡山川約道徳掞天庭潤金石諧韶</hi>
　　<hi>濩與乾坤造化周流盛大於宇宙之間千百萬世下而知有兩京三都者以此文也然則天地山川</hi>
　　<hi>而可無此文哉而可以不傳此文哉益古大都會也有江山之雄有文物之盛竒觀絶景仙遊神跡</hi>
　　<hi>一草一木一石一壑名公才士騷人墨客窺竒吐芳聲流文暢散落人間何可一二數也凢此者予</hi>
　　<hi>來三年亦既畧睹矣或曰兩京三都以賦而傳使無傳焉斯文泯矣然則繇漢以來其文以益而作</hi>
<pb n="KR2k0052_WYG_044-27a"/>
　　<hi>者今獨無傳可乎有益都斯有此文此文傳益都亦傳矣爰屬寮士摭諸方策裒諸碑識流傳之所</hi>
　　<hi>膾炙友士之所見聞大篇雄章英詞綺語折法度極炫耀其以益而文者悉登載而彚輯焉斷自漢</hi>
　　<hi>以下迄於淳熙其文篇凢一干有竒類為十一目釐為五十卷益之文兹備矣嗟乎後世之士豈無</hi>
　　<hi>浮沅湘由巴蜀缺如如司馬子長者乎豈無上瞿塘過夔梓賦雲錦  杜少陵者乎又豈無自西蜀</hi>
　　<hi>歴荆楚棲遲山水間如田游巖者乎倘復得如二三公者而訪斯益擥斯文焉則知清寧闔闢至大</hi>
　　<hi>至廣之内而有所謂蜀蜀六十州亘五千里之内而有所謂益益都無量江漢炳靈之内而有所謂</hi>
　　<hi>文者其不在此書乎是書也而有傳焉庶幾乎無負於益慶元元年二月望日謹序</hi>
　　胡宗愈成都草堂詩碑序<hi>序曰草堂先生謂子美也草堂子美之故居因</hi>
<pb n="KR2k0052_WYG_044-27b"/>
　　<hi>其所居而號之曰草堂先生先生自同谷入蜀遂卜成都浣花江上萬里橋之西為草堂以居焉唐</hi>
　　<hi>之史記前後牴牾先生至成都之年月不可攷其後先生寄題草堂云經營上元始斷手寳應年然</hi>
　　<hi>則先生之來成都殆上元之初乎嚴武入朝先生送武至巴西遂如椊州蜀亂乃之閬州將遊荆楚</hi>
　　<hi>會武再鎮兩川先生乃自閬州挈妻子歸草堂武辟先生為叅謀武卒蜀又亂先生去之東川移居</hi>
　　<hi>夔州遂下荆渚泝沅湘上衡山卒於耒陽先生以詩鳴於唐凡出處去就動息勞佚悲懽憂樂忠憤</hi>
　　<hi>感激好賢惡惡一見於詩讀之可以知其世學士大夫謂之詩史其所遊歴好事者隨處刻其詩於</hi>
　　<hi>石及至成都則闕然先生之故居松竹荒凉畧不可記今丞相吕公鎮成都復作草堂於先生之舊</hi>
　　<hi>址繪先生之像於其上宗愈假符於此乃録先生之詩刻石置於草堂之壁間先生雖去此而其詩</hi>
<pb n="KR2k0052_WYG_044-28a"/>
　　<hi>之意有在於是者亦附其後庶幾好事者於以考先生去來之迹云</hi>
　　朱熹南軒先生文集序<hi>孟子沒而義利之說不明於天下中間董相仲舒諸</hi>
　　<hi>葛武侯兩程先生屢發明之而世之學者莫之能信是以其所以自為者鮮不溺於人欲之私而其</hi>
　　<hi>所以謀人之國家則亦曰功利焉而已爾爰自國家南渡以來乃有丞相魏國張忠獻公倡明大義</hi>
　　<hi>以斷國論侍讀建陽胡文定公誦說遺經以開聖學其託於空言見於行事雖若不同而於孟子之</hi>
　　<hi>言董葛程氏之意則皆有所謂千載而一轍者若近故荆州牧張侯敬夫者則張忠獻公之嗣子而</hi>
　　<hi>胡公季子五峰先生之門人也自其㓜壯不出家庭而固已得夫忠孝之傳既又講於五峰之門以</hi>
　　<hi>會其歸則其所以黙契於心者人有所不得而知也獨其見於論說則義利之間毫髪之辨蓋有出</hi>
<pb n="KR2k0052_WYG_044-28b"/>
　　<hi>於前哲之所欲言而未及究者措諸事業則凢宏綱大用鉅細顯㣲莫不洞然胸次而無一毫功利</hi>
　　<hi>之雜是以論道於家而四方學者爭鄉往之入侍經帷出臨藩屏則天子亦味其言嘉其續且將倚</hi>
　　<hi>以大用而敬夫不幸死矣敬夫既沒其弟定叟裒其故藁得四百篇以授予曰先兄不幸蚤世而其</hi>
　　<hi>同志之友亦少存者今欲次其文以行於世非子之屬而誰可予受書愀然開卷亟讀不能盡數篇</hi>
　　<hi>為之廢書太息流涕而言曰世復有斯人也耶無是人而有是書猶或可以少見其志然吾友平生</hi>
　　<hi>之言蓋不止此也因復益為求訪得諸四方學者所傳凢數十篇又發吾篋出其往還書疏讀之亦</hi>
　　<hi>多有可傳者方將為之定著繕寫歸之張氏則或者已用别本摹印而流傳廣矣遽取觀之蓋多鄉</hi>
　　<hi>所講焉而未定之論而凢近嵗以來談經論事發明道要之精語反不與焉予因慨念敬夫天資甚</hi>
<pb n="KR2k0052_WYG_044-29a"/>
　　<hi>髙聞道甚蚤其學之所就既足以名於一世然察其心蓋未嘗一日以是而自足也比年以來方且</hi>
　　<hi>窮經會友自反諸心而騐諸行事之實蓋有所謂不知年數之不足者是以其學日新而無窮其見</hi>
　　<hi>於言語文字之間始皆極於髙逺而卒反就於平實此其淺深疎宻之際後之君子其必有以處之</hi>
　　<hi>矣顧以序次之不時使其說之出於前而棄於後者或猶得以雜乎篇帙之間而讀者或不能無疑信</hi>
　　<hi>異同之惑是則予之罪也已夫於是乃復亟取前所蒐輯叅伍相校斷以敬夫晚嵗之意定其書為</hi>
　　<hi>四十四卷嗚呼使敬夫而不死則其學之所至言之所及豈又予之所得而知哉敬夫所為諸經訓</hi>
　　<hi>義唯論語說晚嘗更定今已别行其他往往未脫藁時學者别所傳録敬夫蓋不喜也以故皆不著</hi>
　　<hi>其立朝論事及其州郡條奏民間利病則上意多鄉納之亦有頗施行者以故亦不著獨取其經筵</hi>
<pb n="KR2k0052_WYG_044-29b"/>
　　<hi>日義一章附於表奏之後使敬夫所以堯舜吾君而不愧於父師之傳者讀者有以識其端云新安朱</hi>
　　<hi>熹謹序</hi>
　　秦觀送馮梓州序<hi>上即位之明年有記侍從之官各舉部使二人故龍圖閣直學</hi>
　　<hi>士滕公與二三耆老皆以馮侯叔明應詔即日除陜西路提㸃刑嶽公事觀嘗問於膝公曰馮侯何</hi>
　　<hi>如人公曰有守君子也觀曰何以知之公曰昔髙平范公之帥環慶也環將种古以寧守史籍變其</hi>
　　<hi>熟羌獄上書訟冤其言髙平公不法者七事朝廷疑之即寧州置獄而馮侯以御史推擇實奉詔往</hi>
　　<hi>訊是時髙平公坐言事去執政有惡之者欲中以危法久矣此獄之起人皆為懼及馮侯召對神宗</hi>
　　<hi>曰帥臣不法萬一有之恐誤邊事然范純仁為時名卿宜審治所以遣使者政恐有差誤耳即賜緋</hi>
<pb n="KR2k0052_WYG_044-30a"/>
　　<hi>衣銀魚馮侯拜賜出執政謂曰上怒慶帥甚君其慎之馮侯曰上意亦無他因誦所聞徳音執政不</hi>
　　<hi>悦及考按連逮熟羌之獄實不可變而古所言髙平公七事皆無狀附置以聞執政殊失望會史籍</hi>
　　<hi>有異詞詔遣晉卿覆治執政因言范純仁事亦恐勿復治未竟願令晉卿盡覆神宗曰范純仁事已明白</hi>
　　<hi>治也獄具如馮侯章於是籍古皆得罪而髙平公獨免執政大不快未幾髙平公復為鄰帥所奏謫</hi>
　　<hi>守信陽而馮侯失用事者意亦竟罷去由是言之非有守君子而何觀曰如公所云殆古之遺直也</hi>
　　<hi>豈特部使者而已哉後六年馮侯自尚書郎出守梓潼加集賢校理實始相識質其事信然嗚呼古</hi>
　　<hi>語有之人定勝天天定亦能勝人信斯言也方髙平公被誣上有聖天子之無私下有良使者之不</hi>
　　<hi>撓可以免矣而二三子表裏為姦始終巧詣至於扺罪而後已可不謂人能勝天乎然當時所謂用</hi>
<pb n="KR2k0052_WYG_044-30b"/>
　　<hi>事之臣與諸附麗之者今日屈指數之幾人為能無恙而髙平公方以故相之重保釐西洛郊馮侯</hi>
　　<hi>亦通籍儒館持節鄉郡其福禄夀考功業未艾也可不謂天定亦能勝人乎馮侯將行同舍之士二</hi>
　　<hi>十有八人餞飲於慈孝佛寺又將屬賦詩而觀以拙陋所欲言者不能盡之於詩乃述舊聞並以嘗</hi>
　　<hi>所感歎者為序贈之</hi>
　　張愈送張安道赴成都序<hi>淳化甲午嵗蜀冦亂今六十年矣無知民傳聞</hi>
　　<hi>其事鼔為訛語諠譊震驚萬口一舌咸謂嵗次於某則方隅有不幸然自春抵夏未嘗有毫髪驚秋</hi>
　　<hi>七月蠻中酋長以智髙事聞於黎轉而聞之益雲南疑若少動嵗凶之說又從而沸焉縉紳從而信</hi>
　　<hi>之焉西南一隅朝廷重憂之矣天子於是命我公來帥以全蜀安危付之蜀世有貨泉儲蓄為用自</hi>
<pb n="KR2k0052_WYG_044-31a"/>
　　<hi>昔王室不綱則權臣因而據有是知蜀之可疑而不知蜀之順逆繫中國盛衰也彼乘釁而起因危</hi>
　　<hi>而守者延頃刻之景爾王衍孟昶輩是也方今主上神聖法制純一恩霶徳流浹民骨髓擇守而統</hi>
　　<hi>之制兵而維之蜀固不足疑也而嵗凶之說其奚怪乎且蜀自偽昶納土而後朝廷以為新國凢百</hi>
　　<hi>號令撫而有之郡縣之政姑息茍簡三十年間弊寖以大淳化之際經制燼矣賦稅不均刑罰不明</hi>
　　<hi>吏暴於上民怨於下武備日廢而不知講盗賊日發而不知禁是故野夫攘臂以取州邑其易如卷</hi>
　　<hi>席然則甲午之亂非蜀之罪也非嵗之罪也乃官政欺懦而經制壤敗之罪也今則不然賦無横斂</hi>
　　<hi>刑無濫罰政無暴民無黨力於農則嵗豐工於業則財羨惟安和是恃惟嬉游是圖甚者以至外饑</hi>
　　<hi>寒而競逸樂倘繩以賞罰而驅之於盜不忍為也上兵之籍於郡者大率柔而多畏冗而不足用煖</hi>
<pb n="KR2k0052_WYG_044-31b"/>
　　<hi>衣飽食務完其生以保其妻孥一夫大呼而覬其從不能為也東兵之來戍者以為休息地至則約</hi>
　　<hi>其服食貸人以緡錢而享倍稱之息加以法制素定悉所凜畏一有小過刑而歸之謂其有釁不敢</hi>
　　<hi>為也今觀於時則大異騐於政則甚和審於民則自安度於兵則無狀而曰雲南可慮斯又不然矣</hi>
　　<hi>大理至南詔南詔至益地相去數千里山川之險阻從而可知然二種雖大皆順服之國也朝廷亦</hi>
　　<hi>嘗有恩以縻之今乃捨部族之常居附遁賊之餘黨歴險隘之逺道以謀入冦彼雖蠻夷亦知其迂</hi>
　　<hi>而不為也竊謂蠻夷之性好詐而貪利卭部諸蠻平時以馬貨我朝廷務於懐逺所償必倍彼類亦</hi>
　　<hi>喻其意得非仗冦之釁矜已之忠而徼我以惠歟必謂之詐備或闕焉必謂之信其訛尤甚信與詐</hi>
　　<hi>置而勿論可也然則閭閻之語不足信雲南之警不足憂今之好怪者必曰嵗當然無乃溺於用數</hi>
<pb n="KR2k0052_WYG_044-32a"/>
　　<hi>而昧於知幾乎騐之以人事甚明也甲午之說誠誕矣公為國巨賢徳業濟時局廟堂之才而施設</hi>
　　<hi>蜀如户庭爾必有以撫御統鎮之道而置之以安也</hi>
　　魏了翁虞忠肅公奏議序<hi>古之人決大疑定大事惟義之比焉他無所問</hi>
　　<hi>也其次則比利害得喪而言之其次則取必於智謀之末以求成於功利之下者耳咸無徇國惟身</hi>
　　<hi>是謀此鄙夫壬人又所弗論也齊壬不君陳氏簒弑沐浴而請討此義之正也傳以魯衆齊半之說</hi>
　　<hi>則以衆寡言矣滕地褊小楚齊馮陵効死而弗去此義之正也貿於事齊事楚之決則以彊弱言矣</hi>
　　<hi>衆寡彊弱何可不計然本諸義理之是非則事功之利害從之本諸事功而不必皆義理之正者有</hi>
　　<hi>矣是故仁不以勇義不以力正誼不謀利明道不計功自秦漢以來惟有董公能識此意後此則如</hi>
<pb n="KR2k0052_WYG_044-32b"/>
　　<hi>諸葛孔明者蓋亦庶幾耳自吾有金難其是非利害果孰在邪讎恥所當雪分義所當明此萬世之</hi>
　　<hi>正理以是非斷也持此說者固不為無人惟宗忠簡李忠定張忠獻胡忠簡實首立正論之幟而能</hi>
　　<hi>始終不渝者也謂宴安可翫謂屈辱無傷謂畫江可以自全謂得地不足以守此一時之私意以利</hi>
　　<hi>害言者也羣而和之者固不為無人惟耿南仲秦檜湯思退及史浩實倡為邪說之祖而刼以必行</hi>
　　<hi>者也然而百六十年之間正論數詘邪說常勝蓋所謂邪說者不惟奪於一時之利害又有患失之</hi>
　　<hi>私焉虞忠肅公出乎諸老埀盡之餘獨能奮不顧身以夀正論之脈始謂敵必渝成又策其道所從</hi>
　　<hi>出建益兵備明年則敵果以重兵壓淮西我師既衂敵乘勝薄牛渚而陣金湯侯刑馬誓師金鎧朱</hi>
　　<hi>旄以麾此何等氣勢而大將劉錡王權既罷李顯忠逺在池陽成閔亦未至我師無所附麗各鳥獸</hi>
<pb n="KR2k0052_WYG_044-33a"/>
　　<hi>散於斯時也顧欲收合餘燼以決一戰如以利害言則衆寡彊弱不敵非素拊循士大夫與越國逺</hi>
　　<hi>鬬者亦不侔如自謀則公不過受督府記犒師且趣大將建旗鼔耳戰守何與己事公非是之問也</hi>
　　<hi>公知有義焉耳破敵之明日諸校効首虜休而顯忠至公若可以自脫矣乃又以所不足慮者付顯</hi>
　　<hi>忠而身將將士馳至京口則敵騎果已薄𤓰州知我有備勢不得入卒走死向使公外顧利害内怵</hi>
　　<hi>得喪則敵之濟江久矣由是受任遂欲長驅以信大義出蔡以睨陳出襄郟以襲許出汝以逼洛出</hi>
　　<hi>嵩虢以震河東出商野以圖陜西規摹分畫具有顛末聲氣所撼闗河響應不幸而棄地事讎之論</hi>
　　<hi>自大官唱聲和者莫敢不一然公與張忠獻公不謀同心猶以區區筆舌力攖羣議而奪之氣唐鄧</hi>
　　<hi>海泗與郟西新復諸郡在廷公卿皆曰可棄公曰必不可棄忠義歸正之人俘獲流亡之人在廷公</hi>
<pb n="KR2k0052_WYG_044-33b"/>
　　<hi>卿皆曰可遣公曰必不可遣凡事體所闗茍不吾以則連章累牘多者不下十有八九少者亦六七</hi>
　　<hi>疏不得其言不己也公非以必勝為諒也大義之不可冺雖小小利害得喪之私舉不足以易之也</hi>
　　<hi>抑又有甚難者使公當軸處中而孤立寡與猶懼弗濟而所謂棄地遣俘等事不過以孤孑之蹤邈</hi>
　　<hi>在外服乃肯與在廷公卿得君行政合黨締交者爭辨弗置蓋朝誶而夕替所不遑恤吁其果難能</hi>
　　<hi>矣哉天未悔禍封宼崇姦正論覆違大機屢失公亦自知時不我與而其精忠篤諒惟知有天下之</hi>
　　<hi>正理而不恤乎他則所以維持綱常開警頑懦庶幾為將來之補者蓋與張忠獻公後先一揆為功</hi>
　　<hi>未可以淺近計也某生也不蚤不獲趣拜下風而嘗竊從薦紳大夫習聞公之賢徳且與公之孫剛</hi>
　　<hi>簡辱在親友既不度其不佞為公輒作家傳剛簡適刋公奏篇自叙梗概以屬起居劉公冠其篇首</hi>
<pb n="KR2k0052_WYG_044-34a"/>
　　<hi>又俾某申述其義竊以自幸迺不果辭嗚呼宇宙大物也豈計功求獲於知謀之末者所能用之是</hi>
　　<hi>書若行將有發於其言而見於行事者公未為不盡用云</hi>
　　吳淵鶴山文集序<hi>藝祖救百王之弊以道理為最正一語開國以用讀書人一念</hi>
　　<hi>厚蒼生文治彬郁埀三百年海内興起未艾也而文章亦無慮三變始也厭五季之萎繭而崑體出漸</hi>
　　<hi>歸雅醇猶事織組則楊宴為之倡已而迴瀾障川黜雕返樸謹議論勁風節要以闗世教述國體為</hi>
　　<hi>急則歐蘇擅其宗己而濓溪周子出焉其言以道徳而語文之能藝焉耳於是作通書著太極圖大</hi>
　　<hi>本立矣餘有所及雖不多見味其言藹如也由是先哲革出易傳探天根西銘見仁體通鑑精篡述</hi>
　　<hi>擊壤豪詩歌論宗王朱而講說吕范可謂和順積中而英華發外後生接響謂性外無餘學其弊至</hi>
<pb n="KR2k0052_WYG_044-34b"/>
　　<hi>於志道忘藝知有語録而無古今始欲由精達粗終馬本末俱舛然則言之無文行之不逺亦豈周</hi>
　　<hi>子之所尚哉此子於鶴山公之文而重有感也南渡後惟朱文公學貫理融訓經之外文膏史馥騷</hi>
　　<hi>情雅思體法畢備又未幾而公與西山真公出焉予生晚不及見考亭之典刑獨幸接二公之緒論</hi>
　　<hi>嵗在丙申公假督鉞道吴門予辱知於真希元故讀公詩文為尤熟公沒十二年而近思堯愚公之</hi>
　　<hi>二子也萃遺稿刻梓用傳屬予序之竊惟公夭分穎抜蚤從諸老游書無不讀而見道卓守道約故</hi>
　　<hi>作為文率深衍閎暢㣲一物不推二氣五行之所以運㣲一事不述三綱九法之所以尊言學必致</hi>
　　<hi>知力行言人必均氣同體神怪必不語老佛必斥攘以至一紀述一詠歌必勸少諷多必情發禮止千</hi>
　　<hi>態萬變卒歸於心及究其所以作則皆尚體要而循法度浩乎如雲浮空而莫可狀凜乎如星寒芒</hi>
<pb n="KR2k0052_WYG_044-35a"/>
　　<hi>而莫可千乃天不假以年故所可見者文而已惜哉淳祐已酉夏宛陵吳淵序</hi>
　元費著成都志序<hi>成都居全蜀上游其名稱自漢始按禹貢蜀為梁州之分岷山</hi>
　　<hi>導江東别為沱今導江與沱名縣鎮於成都此三代而上地志之見書而不可誣者文王之化行乎江</hi>
　　<hi>漢之域江有沱詠於二南之先然漢統之江以朝宗沱附於江以起興江首四瀆歴代祠其神於成</hi>
　　<hi>都故成都為江之源而荆揚之江特其委爾考禹迹聲教之所被稽文王美化之所行徵諸武王逖</hi>
　　<hi>矣西土之誓言論全蜀而泝源於成都上游之導江則孰有逾於詩書之為可信而有據哉謂三代而下</hi>
　　<hi>秦惠伐蜀而後得與中國通文翁興學於成都而後得與齊魯比不端本於夫子刪定之經惟遷史</hi>
　　<hi>之言是信亦學者之過也若周衰而諸侯畔蜀據阻自安職貢廢而文教弛秦惠伐之而後道路通</hi>
<pb n="KR2k0052_WYG_044-35b"/>
　　<hi>文翁興學而後風化復斯可也捨詩書斷自秦漢以論蜀則未可也全蜀郡志無慮數十惟成都有</hi>
　　<hi>志有文類兵餘版燬莫存蜀憲官佐搜訪百至得一二寫本迺叅稽訂正僅就編帙凢郡邑沿革與</hi>
　　<hi>夫人物風俗亦槩可考焉遂鳩上鋟梓以廣其傳若文類之詳則有待於後之好事者至正三年二</hi>
　　<hi>月費著序</hi>
　　趙采周易折衷序<hi>易該象數理未作之前其體因象數而立既作之後其理因象</hi>
　　<hi>數而顯大傳曰河出圖洛出書聖人則之河圖洛書為天地自然之文象數之大原也二圖之象皆</hi>
　　<hi>九位故伏羲則之畫為長短之九畫成乾坤二卦之小成由乾坤而八卦八卦而六十四卦以左右</hi>
　　<hi>交互而觀則兩卦得十八畫二九也是為先夭圖邵子所謂交易之易也文王則之變伏羲之卦次</hi>
<pb n="KR2k0052_WYG_044-36a"/>
　　<hi>分上下之二經上經卦三十下經三十四以一反一覆而觀除八正卦外五十六卦只成二十八卦</hi>
　　<hi>上經得十八卦下經亦得十八卦二九也是為後天易程子所謂變易之易也或曰伏羲既因象推</hi>
　　<hi>數而作先天交易之易矣文王又因象推數而作後天變易之易何哉大傳曰易之興也其於中古</hi>
　　<hi>乎作易者其有憂患乎夫子蓋謂文王當殷末世憂患而興此易也曷為見其憂患今觀後天反對</hi>
　　<hi>卦如泰反為否剥反為復晉反為明夷夬反為姤既濟反為未濟舉一二以類推則文王實憂慮天</hi>
　　<hi>下後世陰陽禍福之相為倚伏治亂安危之相為消長君子小人之相為進退只在一反覆間故示</hi>
　　<hi>人以用九扶陽而抑陰為君子謀為不小人謀為轉移造化之機此上下經所以皆寓用九之意豈</hi>
　　<hi>出於聖人之智巧皆倚天地自然之象而加一倍焉耳自古聖王之致治皆用九如舜命九官禹之</hi>
<pb n="KR2k0052_WYG_044-36b"/>
　　<hi>九功九叙九歌是已是以周公作爻辭於乾坤首發用九之義夫子翼之曰天徳下可為首也曰乾</hi>
　　<hi>元用九天下治也曰乾元用九乃見天則於九曰天則其可過哉遏則其亢矣又於大傳三陳九卦</hi>
　　<hi>以明文王處憂患之道上經取三卦而陳之用一九也下經取六卦而陳之用二九也此夫子因數</hi>
　　<hi>推理而作十翼也嗚呼易更三聖而象數義理始備自夫子歿千數百年論易者各據己見泥象數</hi>
　　<hi>者流於詭怪說義理者淪於空寂而聖人憂患作而易之㫖昧矣至宋有康節邵子推明羲文之卦畫</hi>
　　<hi>象數之學著伊川程子推衍夫子之意而卦畫之理明武夷朱文公作本義釐正上下經十翼而還</hi>
　　<hi>其舊作啓䝉本邵子而發先天雖本義專主卜筮然於門人問答又以為易中先儒舊說皆不可廢</hi>
　　<hi>但互體五行納甲飛伏之類未及致思耳故愚以為今時學者之讀易當由邵程朱三先王之說沂</hi>
<pb n="KR2k0052_WYG_044-37a"/>
　　<hi>而上之以會羲文周孔之心庶幾可與言易矣然邵子無易解其說僅見於觀物篇故愚是集以程</hi>
　　<hi>朱傳義為主而附以鄙見問亦竊取先懦象數變互以資發明雖然俗士口易賢人體易聖人忘易</hi>
　　<hi>孟子著書未嘗及易邵子以為易道存焉且以為善用易人能用易是為知易嗚呼韋編三絶企東</hi>
　　<hi>家之無過蠧簡百年慨西伯之有憂愚雖衰老願就有道而正焉後學潼川趙采徳亮謹序</hi>
　　吳澄六經補注序<hi>先聖王之教士也以詩書禮樂為四術易者古筮之繇辭春秋</hi>
　　<hi>者侯國之史記自夫子贊易修春秋之後學者始以易春秋合先王教士之四術而為六經經焚於</hi>
　　<hi>秦而易獨存經出於漢而樂獨亡幸而未亡者若書若禮往往殘缺惟詩與春秋稍完而已漢儒専</hi>
　　<hi>門傳授守其師說不為無功於經而聖人之意則未大明於世也魏晉而唐注義漸廣至宋諸儒而</hi>
<pb n="KR2k0052_WYG_044-37b"/>
　　<hi>經學為極盛矣程子之易立言幾與先聖並然自為一書則可非可以經注論若論經注則朱氏詩</hi>
　　<hi>集傳之外俱不能無遺憾也後儒於其既精既當者或未能嚌味其所可取則於其未精未當者又</hi>
　　<hi>豈人人而能推索其所未至哉予嘗於此重有慨焉而可與者甚鮮也蜀懦黄澤楚望貧而力學往</hi>
　　<hi>年初識之於筠今年再遇之於江讀易詩書春秋及周官禮記悉欲為之補注補注之書未成而各</hi>
　　<hi>經先有辨釋宏綱要義昭揭其大而不遺其小究竟謹審灼有真見先儒舊說可從者拳拳尊信不</hi>
　　<hi>敢輕肆臆說以相是非用功深用意厚以予所見明經之士未有能及之者也晚年見此寧不為之</hi>
　　<hi>大快乎楚望不輕以示人而徳化縣令王君乃為鋟梓以傳予嘆美之不足因以諗為學者蓋於諸</hi>
　　<hi>經沉潛反覆然後知其用功之不易用意之不茍云</hi>
<pb n="KR2k0052_WYG_044-38a"/>
　　事韻擷英序<hi>昔歐陽公蘇老泉王荆國諸人以黯然銷魂惟别而已八字分韻賦詩送</hi>
　　<hi>裴吳江蘇得而字其詩云談詩究乎而荆國就席擬賦二篇一曰風作鱗之而一曰兩忘我與而满</hi>
　　<hi>座駭服宋以前和詩和意不和韻至荆國東坡黄山谷始以用韻竒險為工蓋其胸中蟠萬卷書隨</hi>
　　<hi>取隨有愈出愈巧故得以相矜尚也倘記覽之愽不及前賢則不能不資於檢閲於是有詩韻等書</hi>
　　<hi>然其間往往陳腐用之不足起人意江州路教授西蜀張夀翁所編事韻擷英削去陳腐之字而皆</hi>
　　<hi>竒險之韻荆國嘗謂晏元獻公用事的切後見其類藁乃知其有自來纂輯之書亦不為無功也夀</hi>
　　<hi>翁此編可為賦詩用韻之助其功不既多矣乎置一袠則人人皆用竒險之韻何異於王蘇黄三鉅</hi>
　　<hi>公也哉</hi>
<pb n="KR2k0052_WYG_044-38b"/>
　　篆書序<hi>秦𨽻興而篆書廢漢四百年莫有能者觀於漢代碑刻可見矣三國六朝間亦無聞</hi>
　　<hi>焉唐三百年李當塗一人而已自秦丞相逮於宋初蓋千年僅有徐騎省以能繼當塗自許何斯學</hi>
　　<hi>之寥寥也宋人能篆書者頗多於唐蜀魏文靖公至今為人所稱陳伯英魏公鄉人也游藝之暇及</hi>
　　<hi>此所書千字文體整潔真可上希文靖者夫陳之先世少師公於蘇文忠公為大父行叅政公當宋</hi>
　　<hi>南渡之際以詩名家咸淳季年别院省試春秋第一人伯英季父也一家文學之傳不絶伯英名瑛</hi>
　　<hi>受朝命為郡教授</hi>
　　魏文彞鶴山雅言序<hi>伏惟先髙祖秦國文靖公事宋穆陵以正學直道任斯文</hi>
　　<hi>之寄天下不敢以官氏而稱之曰鶴山先生休光懿徳槩可想見矣立言垂訓以私淑後人者有九</hi>
<pb n="KR2k0052_WYG_044-39a"/>
　　<hi>經要義鶴山大全集易集義此三書昔刋於徽之學宫已行於世其他如周禮折衷經史雜抄觀物</hi>
　　<hi>經世說與夫門人所記師友雅言等篇尚藏於家近吳郡金伯祥父即文彝所藏雅言命子鏐繕録</hi>
　　<hi>鋟刻諸梓以廣其傳俾宗族鄉黨咸與觀焉何其幸歟是則前輩之紀聞伯祥之好義同為不朽云</hi>
　　<hi>時至正二十四年龍集甲辰夏五月甲子六世孫文彝百拜謹識</hi>
　　張䇓釋奠儀注序<hi>禮曰皮弁祭菜示敬道也禮書殘缺釋奠釋菜名義徒存儀文</hi>
　　<hi>無可考者唐開元禮彷彿儀禮饋食篇節文無詳朱文公謂政和新儀差錯獨於開元禮有取申明</hi>
　　<hi>至於再三竟格不下身沒之後郡邑倣而行之能通其義者尠矣中原文物肇開四方取則舍魯奚</hi>
　　<hi>適闕里昔罹兵革宫室荆榛蓋二十年牲殺器皿衣服不備勢使然也而儀章度數固多可議者象</hi>
<pb n="KR2k0052_WYG_044-39b"/>
　　<hi>設非古也開元禮猶云設席是無象也髙臺巍坐而席地之禮不可見帶劍秦漢冠服之飾也開元</hi>
　　<hi>禮朝會猶有解劍之席冕服挾劍未之有聞二者之失所從來久矣神位西坐東向尸位也配位東</hi>
　　<hi>坐西向主人位也自尸禮廢禮家謂自内出者無匹不行自外至者無主不止故立神以配而為主</hi>
　　<hi>焉開元以後遷神位南面配位猶故也進顔孟南向參列如浮圖老子宫者孔氏祖庭廣記謂金大</hi>
　　<hi>定四十年所行何所稽乎楹間兩堦五齊三酒以四代之器為備物之享也列數瓦缶果為何說尸</hi>
　　<hi>尊不就洗禮也登罍爵於牀洗者以尸尊自居犧象不錯諸地主人遂不坐實爵簡亦甚矣幣之未</hi>
　　<hi>薦寅諸神位之左示不敢褻陳之階庭與主人俱升則不嚴矣蓋事由草創未之講也予典教於兹</hi>
　　<hi>思有以正之顧不學雜服不能安禮而雖善無徴不信乃取朱文公所考訂自儀禮開元禮而下裒</hi>
<pb n="KR2k0052_WYG_044-40a"/>
　　<hi>為一編命學徒肄習且與講說義數使之入耳會心既知義理之安將不期改而自改併附社稷風</hi>
　　<hi>雲雷雨之祀庶好禮者有取焉抑禮有本有文是書所載文也習禮之士因文而究其本知交於神</hi>
　　<hi>明不徒籩豆之事㣲之顯誠之不可揜也如此則可謂知禮矣若夫器樂冠服之度則又博採諸家</hi>
　　<hi>之說從其是者訂其失者與此編并藏孔氏俾後來之文獻有足徴云</hi>
　　虞集送趙茂元序<hi>百十年前吾蜀鄉先生之教學者自論語孟子易詩書春秋禮</hi>
　　<hi>皆依古注疏句讀授之正經日三百字為率若傳注史書文章之屬必盡其日力乃止率晨興至宿</hi>
　　<hi>分不得休以為常持身以尚孝友惇忠信厲節義得為事其為文多尚左氏蘇子瞻之説及稍長而後</hi>
　　<hi>從於程周之學焉故其學者雖不皆至博洽而亦之無甚空疎及其用力於窮理正心之學則古聖賢</hi>
<pb n="KR2k0052_WYG_044-40b"/>
　　<hi>書帝王之制度固己先著於胸中及得其要則觸類無所不通此其大概也集與舍弟未髫齔先君</hi>
　　<hi>攜之避地嶺海諸書皆先君口授十嵗至長沙始就外傅從祖父祕監公必使求諸鄉人教之猶守</hi>
　　<hi>此法也弱冠至臨川鄉人惟一二人在焉一人為故宋樂安縣丞黄某予同鄉人也江西帥臣黄棄</hi>
　　<hi>疾以臨川内附檄至樂安縣丞獨不肻傳檄者國人義而不忍殺之去入深山中忍饑不至死教其</hi>
　　<hi>子讀春秋而已其一人故宋崇仁縣丞范大冶成都人幼時嘗及從學滄江書塾中宋亡亦貧不仕</hi>
　　<hi>時時來與先君先舅語舉書傳常連卷數千百言不遺一字天文地理律厯姓氏職官一問累千百</hi>
　　<hi>言不止先君嘗勗某曰讀書當如范公之博立身當如黄公之嚴斯言猶在耳也於是稍從侍側問</hi>
　　<hi>鄉里文獻之在東南者則知臨卭魏氏子孫在吳都眉山平丹陽氏在天臺或在武陵桂芝程氏在</hi>
<pb n="KR2k0052_WYG_044-41a"/>
　　<hi>安吉學齋史氏在江陰同郡牟氏亦在安吉集在京師歴年遂多皆不能於此有所攷問而士友之</hi>
　　<hi>至自蜀者從而問之則遺老舊書多不存矣不亦悲乎至治壬戌集既脫先君喪省墓吳門而趙君</hi>
　　<hi>茂元在焉蓋與予皆眉山楊氏之外孫也以楊氏之學論之平丹公為朱氏張氏之學以道學自任</hi>
　　<hi>其議論政事必出於此而見山公與其弟吏部公以春秋嘗為太學師陳義甚正非特文學而已宋</hi>
　　<hi>亡五十年其門人學者皆盡諸舅氏亦己物故遺書存者無幾獨茂元猶能有所誦而傳之庶幾遺</hi>
　　<hi>風流韻之可見者乎至順辛未茂元來調官京師急於親養乞逺方一巡檄以去集知其情不敢以</hi>
　　<hi>館閣薦留將行求一言以叙别念無足為茂元言者獨以昔者蜀人為學之說而陳之庶乎其鄉人</hi>
　　<hi>昆弟子孫之在東南者因集之言亦有以推其先世之學者而立焉則區區恭敬桑梓之㣲意也集</hi>
<pb n="KR2k0052_WYG_044-41b"/>
　　<hi>老矣茂元尚有以勗予也哉</hi>
　　送杜立夫歸西蜀序<hi>天厯建元詔書播告中外天下翕然同心達順蜀帥以世</hi>
　　<hi>臣宿將倚勢狂悖阻險為暴潼川杜巖肖一布衣逺方書生能言國家統緒之正天命人心之歸在</hi>
　　<hi>我今上皇帝明詔忠厚之至也省臣奈何迷不知復陷吾蜀以不義之名而致殺毒於無辜者哉遂</hi>
　　<hi>被重罪其得不死者特幸免而已蜀事定省起杜生為掾行御史臺與蜀憲交章論杜生事宜見表</hi>
　　<hi>異憲臺騰狀朝廷未報也杜生以掾進奏京師事已即西還人或謂生宜少留朝議必有以處忠義</hi>
　　<hi>之士者生曰吾以使事來當歸報耳不知其他也嗚呼君子之所為惟其義之當而已矣當慷慨論</hi>
　　<hi>逆順去就時惟知義之所在當如是耳初豈有假此望榮進之意哉不然非有肉食之奉職事之繫</hi>
<pb n="KR2k0052_WYG_044-42a"/>
　　<hi>也而甘以七尺之身自試於必死不測之危禍哉今日之事御史言之朝廷知之天下壯之學士大</hi>
　　<hi>夫韙之謂杜生者可無憾也忠義不見用自係朝廷弗係杜矣僕執筆太史若生之事敢軼而勿書</hi>
　　<hi>乎非特為鄉里之有生也</hi>
　　送趙茂元歸鄉序<hi>百年之前吾蜀文獻之懿多出在東南名家者數十宋亡先輩</hi>
　　<hi>凋謝流風餘韻其存者寡矣眉山趙君茂元自其大父王大父世以春秋掇巍科登顯仕有譽聞於</hi>
　　<hi>當世於同郡楊氏史氏程氏家氏門戸相望互為意婚婣雖逺在吳越家庭之間郁郁乎故鄉近古之</hi>
　　<hi>也内附垂六十年茂元父子服其冠衣講學郡縣不以官卑禄薄為嫌意氣濯如也藹如也至治壬</hi>
　　<hi>戍予適吳將即遺老故家而有徵焉未幾召還史館未及有所訪問擉茂元方為吳學正得從容焉</hi>
<pb n="KR2k0052_WYG_044-42b"/>
　　<hi>而茂元有悼亡之戚亦不獲盡所欲言也後十年調官京師乃取閩一巡檄以去曰親老矣急於養</hi>
　　<hi>焉又忽以别噫予終無以廣其寡陋也乎前年被詔纂述史記頗恨蜀學㣲絶諸君子緒言不以見</hi>
　　<hi>於故府聞茂元得其曾外祖平丹楊公遺文將從官下并其家集刻之此志誠至厚矣集欲更推其</hi>
　　<hi>意訪諸家之有傳者録以上送其於補塞闕遺不亦美哉敢書此以為别</hi>
　明彭韶四川成都志序<hi>郡邑之有志猶國有史家有譜一時雖非所急百世之下</hi>
　　<hi>終賴之蓋求修已之要治民之本志若無取焉然於稽疆理之分合考致治之因革鑒人才之得失</hi>
　　<hi>與夫民情風土往迹舊聞皆於是乎徵志惡可無哉况善學者即事反已未必無助也成都古有華</hi>
　　<hi>陽等志久而失傳宋熙寧間趙清獻公再知成都始刪修古今事為集記紹興間制置王恭簡公再</hi>
<pb n="KR2k0052_WYG_044-43a"/>
　　<hi>集熙豐以來事為續記至淳熙間范石湖胡長文二公相繼帥蜀又集南渡以後事為丙丁二記丙</hi>
　　<hi>丁言者意以集記為甲續記為乙且次第以俟後人於無窮也凡事目創於集記後三記皆祖述之</hi>
　　<hi>四記者今皆行於世二千年之蜀中更變故事得不泯者四記之力也自後迄於宋季至元氏二百</hi>
　　<hi>餘年無有纂修之者我朝宣徳初故少宗伯五羊陳公庭器來為四川憲使乃修成都府志於古事</hi>
　　<hi>採四記所言而約之於今事依官修圖志而新之其於淳熙以後至正以前之事則未暇補入亦無</hi>
　　<hi>序文凢例可稽蓋未成之書也陳公文行髙雅善於著述豈以當時召入之遽而止歟邇又五十年</hi>
　　<hi>矣成化丙申春襄城李公勉及韶偕處藩憲相與慨嘆之事若緩而急不可終墜乃延禮致仕紀善</hi>
　　<hi>黎君士紘貢士徐君山甫重加纂集韶於餘力亦為考校間附以鄙見論序一二至是粗完凢二十</hi>
<pb n="KR2k0052_WYG_044-43b"/>
　　<hi>五卷其義例頗與集記不同不敢以戊巳為差名曰四川成都志惜李公擢貳内臺無從而就正也</hi>
　　<hi>遺舛之咎其得而辭諸</hi>
　　楊孟瑛序酆都志目録<hi>右酆都志目録孟瑛所次第武王賜太公履東至於</hi>
　　<hi>海西於河南於穆陵北於無棣孟子亦曰域民以封疆之界益都分土畫而為邑以是為守也故首</hi>
　　<hi>疆域疆域之内有山有川故次山川山川險阨邑恃以固故次形勝九州皆有分星不以是辨野何</hi>
　　<hi>以察妖祥故次星野世易物改則邑有併有割故次沿草邑以民為本故次戸口有人此有土故次</hi>
　　<hi>田賦有財故次土産山川土田戸口貢賦必治以官故次官治三里之城七里之郭與民守之故次</hi>
　　<hi>城郭街與坊卷皆城中之途市則鄉民市買以粟與械器相易所謂以羨補不足者也故次街市坊</hi>
<pb n="KR2k0052_WYG_044-44a"/>
　　<hi>巷城有坊鄉有里所以區别民居故次鄉里郵驛宣令津梁通往來皆政之不可闕也故次郵驛次</hi>
　　<hi>津梁政有所宜先莫如窮民故次惠政嵗有豐凶不可無備故次荒政足食足兵事相維繫故次武</hi>
　　<hi>備民為貴社稷次之故次祀典民治神事政具修矣又何加焉曰教之故次學校科貢則學校所成</hi>
　　<hi>也科貢茂才異等或行業名世科貢之英也故次人物教化興行賢哲作則則風動於上習變於下</hi>
　　<hi>故次風俗風俗大都以廉恥節義為重故次貞節次隠逸然必一邑之間得賢長貳為之父母師帥</hi>
　　<hi>休養以厚生化導以敦俗乃有賴焉故次名宦推封以勸孝賜髙年爵所以敬長者風化之餘世改</hi>
　　<hi>人亡遺跡未泯皆人物之餘故次恩典古蹟次丘墓次樓臺惟老釋之教於吾道别為一端故次釋</hi>
　　<hi>老文所以紀一邑之事詩則咏歌之者也故以為終惟邑有志猶國有史史掌於史官曰有録嵗有</hi>
<pb n="KR2k0052_WYG_044-44b"/>
　　<hi>紀代有書郡邑得人則志修否則廢廢文則事皆逸文獻不足徴矣豈細故哉吾邑之志毁於兵燹</hi>
　　<hi>且百年成化甲午教諭陳先生瓛嘗有事編纂未脫稿滿去𢎞治丙辰麻城明侯紳雅意修輯請於</hi>
　　<hi>郡宋公甫公以屬孟瑛延長夀孔藎臣與同事由是摭實於稗官質疑於故老事以類分例以義立</hi>
　　<hi>類例之端各著臆說雖才乏三長而事備條目覽疆域則見經畫閱廢置則見盛衰稽戸口田賦則</hi>
　　<hi>見貧當考風俗人物則見政教吾鄉之文獻蓋庶幾焉凢治邑者取一編置案牘之間仕優而讀之</hi>
　　<hi>因文以求義因事以求鑒興廢補敝因革從時吾民尚亦有利哉某成是書板行十餘年矣常自病</hi>
　　<hi>寡陋況多闕遺備官天府特乘餘暇刪定而更刻之序此於目錄左方</hi>
　　劉瑞䕫州府志序<hi>夔介雍及荆古梁州之東徼由岷峨而下山川流峙若堂奥然</hi>
<pb n="KR2k0052_WYG_044-45a"/>
　　<hi>夔其門與而峽又門之隘而髙者峽口有堆曰灎澦孤根峭骨獨抗奔濤於終古而諸石牙撑角觗</hi>
　　<hi>者奴耳左右二山曰白鹽赤甲硉矹倚天而售竒獻巧如峙三峰者其兒孫乎此豈徒哉乃剛柔之</hi>
　　<hi>變結而為千城以閟夫參井之靈孕府治實臨是徼亦雄矣府下有縣曰奉節曰巫山曰雲陽曰萬</hi>
　　<hi>曰達以至於建始名凢十二縱横無慮千里其間沿革顯晦地勢人物丕績異行風俗食貨與夫古</hi>
　　<hi>今文字未之或無不志其誰以傳洪武辛酉改州為府到今無方策可考闕事孰大焉正徳已巳臨</hi>
　　<hi>川吳君顯之起進士冬官郎中出領夔牧視篆餘慨厥心已顧賊起兩川戎馬騷屑弗暇越壬申林</hi>
　　<hi>見素公殱賊殆盡而民汔稍康君乃移札十二縣俾咨訪所當書者以至聘文士彚次成志將鋟梓</hi>
　　<hi>屬予序焉鳴呼夔其有光也繼今閱是志而知吳君此舉衆弛畢張雲布星列應斂襟言曰有是哉</hi>
<pb n="KR2k0052_WYG_044-45b"/>
　　<hi>夔也可忽諸汎形勝交會神摩氣盪而偉人迭出焉其志固不止此人稱吳君興學慎罸節財重彝</hi>
　　<hi>典而膏澤乎民者良厚斯足徵矣嗚呼夔其有光也夫故序</hi>
　　周洪謨送牟秉常先生序<hi>予叙郡人物自漢以來見史傳者固非一人惟</hi>
　　<hi>宋程公許忠信孝友出於天性史深褒之特以抗直不阿故屢遷華秩而輒屢斥然而公許始終一</hi>
　　<hi>節不變所守雖古直躬之君子蓋不過焉今秉常先生公許里人也其才敏迨公許而直諒亦似之</hi>
　　<hi>永樂乙未舉進士入翰林為庶吉士五經諸子百家之書靡不讀而過目輒成誦一時輩行皆多其</hi>
　　<hi>博洽自以為不可及暨授監察御史彈劾無所避未幾有忤權貴銜之中以法謫戍遼東繼徙張掖</hi>
　　<hi>棲遲二十年於今矣邊帥以下皆器重之先生砥礪日閱經史至忘寢食暇則賦詩草書故其詩益</hi>
<pb n="KR2k0052_WYG_044-46a"/>
　　<hi>工而草益精近嵗為邊帥所薦始復其冠帶仍給事邊閫頃之以公務來京師既而與故交留詩别</hi>
　　<hi>縉紳大夫和之者凢若干首兹復以使至乃集詩而俾予序之鳴呼先生久詘矣信孟子所謂困心</hi>
　　<hi>衡慮而又甚焉者也讀先生之詩未嘗不為之於邑而觀者或誚其悲悽之至殊不知三百篇之可</hi>
　　<hi>以怨者皆出其性情之正而無尤焉先生之詩亦猶是爾古之君子内舉不避親外舉不棄讐安得</hi>
　　<hi>若人者起先生於荒陲乎況今上勵精致理下詔求賢不棄側陋倘有薦者則束帛之徵在旦夕焉</hi>
　　<hi>因書此以識别</hi>
　　陸釴青忠惠集序<hi>洪武間蜀人青文勝尉龍陽值髙皇帝初定天下稅額撓令者</hi>
　　<hi>往往中禍尉慨邑土沮洳不稼賦重而民逋也邑將圯矣奚尉為遂叩闕抗疏三上不報經於登聞</hi>
<pb n="KR2k0052_WYG_044-46b"/>
　　<hi>鼔下上憐其忠減邑税大半邑人思其惠為祠祀之其子孫遂家焉憶余昔備職史館知青尉名暨</hi>
　　<hi>官楚中楚之大夫士每談尉事至感激悲愴不能自遏惜未考其蹟也今年春歴龍陽采詢邑風咸</hi>
　　<hi>籍籍頌尉如新田夫野老語及有垂涕下者曰吾邑㣲尉且無噍類矣嗟乎尉不負民民亦奚敢忘</hi>
　　<hi>尉哉青子時中者尉五世孫間持遺愛録請序予曰愛能忠矣忠曷歉焉忠克濟惠維爾祖攸行遂</hi>
　　<hi>更其名曰忠惠而序之序曰古稱循吏治國如治家愛民如愛子斯言至矣然未聞肖子為其家以</hi>
　　<hi>捐生慈母為其子以委命則尉之為國與民又有厚於顧其私者斯循吏所難能也可不謂獨行與</hi>
　　<hi>雖然文勝一尉職耳當其稅逋民移邑茍不支必有任其咎者尉乃奮然以身當之至忘疏逖之分</hi>
　　<hi>冒離越之嫌抗孤直之詞觸阻撓之禁試履咥之危犯五大不韙艱難一死而求濟焉非其忠愛惻</hi>
<pb n="KR2k0052_WYG_044-47a"/>
　　<hi>怛根乎天性未有不役於物者易曰艮其背不獲其身行其庭不見其人青尉庶幾有之嗟乎殺身</hi>
　　<hi>事易及民功難死而無補奚用死為若公之死有史魚之直而迹過其烈有邭模之誠而功過其實</hi>
　　<hi>廟食百世宜矣是故讀忠惠祠録而不惕然敬慨然悲泫然流涕其為吏也必不良其為臣也必不</hi>
　　<hi>忠則是録之作可以勸矣亦可以愧矣録舊本多錯冗余稍為更定首像贊公檄次傳記諸文次詩</hi>
　　<hi>釐為二卷付時中校刻云</hi>
　　趙貞吉内外二篇都序<hi>或問曰子曷編古今書為内外篇也曰子意在備經</hi>
　　<hi>世之法俾願治之主有所採擇耳經曰域中有四大而王居一焉王即經世之主也其位為統其臣</hi>
　　<hi>為傳其令為制其事為誌其道為典其徳為行其才為藝其技為術譬之於車輪轅輻轂軸蓋箱一</hi>
<pb n="KR2k0052_WYG_044-47b"/>
　　<hi>不備非完車也能知七部之書皆以贊治而固其統也則於經世之法如探果於囊走丸於坂亦易</hi>
　　<hi>知而易行矣或曰若此善矣曷為贅以出世通無悖乎答曰出世通西方化人之書也先秦之代聞</hi>
　　<hi>化人之名未睹其書也至漢明帝世書入中國漸多漸竒英辟哲臣譯而保之於今六十餘卷矣閉</hi>
　　<hi>深辨奥與儒墨之倫分光而並壘既云普拾遺聞可獨棄此而不録乎烏得為贅且子亦聞出世義</hi>
　　<hi>乎化人知法以浮生鼎鼎百年勞藴為世也往者為過去世續者為未來世三世流轉未有涯際而至</hi>
　　<hi>人常住之心不與之流轉也此謂之横出三世也又此世者五濁混混名為欲界升之為色界再升</hi>
　　<hi>為無色界然升者復墜墜者復升無已時也而至人常住之心不與之升沈也此謂之豎出三世也</hi>
　　<hi>界即世也夫俾經世者得此常住真心而用之於化理其益豈小哉烏得為悖或曰然則曷為外之</hi>
<pb n="KR2k0052_WYG_044-48a"/>
　　<hi>也曰内外者主客之謂也經世為主出世為客化人之道旅泊三界身世如寄其於世也非客義乎</hi>
　　<hi>譬之家居為主人出遊為客子内則為主而外則為客也此就一人而喻也又譬之家有二子焉一</hi>
　　<hi>耕而一釣則耕者名農而釣者名漁農在鄉而漁則在疆矣其地與業固在外也非有意於外之也</hi>
　　史業二門都序<hi>客問曰經世通分史業二門何也答曰經世通者史氏掌故之書也</hi>
　　<hi>統傳制誌史之綱而紀事之方也典行藝術業之常而記言之章也史有綱而業有常則體有宗而</hi>
　　<hi>宗有眼故化理可稽而道術不裂是謂史之良也經世之主其能舍諸客曰子學道者何以史自居</hi>
　　<hi>噫是烏知六經之皆史乎又烏知仲尼為史之聖乎六經羣言之宗也仲尼萬世之眼也班固陳夀</hi>
　　<hi>以下不足與於斯言也司馬子長自謂百代史官亦有意於尊孔氏明道術矣惜也統典未建傳行</hi>
<pb n="KR2k0052_WYG_044-48b"/>
　　<hi>不彰制誌鬱而不明藝術漏而不張務多而不要其宗好竒而未具夫眼者必亂也烏能原化理而</hi>
　　<hi>究道術哉予為此篇臚以八部攝以二門求免此散亂之咎己耳是故臚以八者常歸諸二也攝以</hi>
　　<hi>二者常求諸一也客未達請詳示之答曰今夫經世之位為統輔統之功為傳上所出令曰制下所</hi>
　　<hi>建事曰誌攝於史者其體恒異而同歸於記事之宗命世之訓為典翼典之徳為行久習而工曰藝</hi>
　　<hi>得訣而妙曰術攝於業者其體恒異而歸之記言之宗是謂臚以八者常歸諸二也故知茍得其宗</hi>
　　<hi>雖愈多而不散若夫史所攝體雖異而眼在於統統建而天下之治出於一治一則外王之法行而</hi>
　　<hi>傳制誌皆隨之一矣業所攝體異而眼在於典典建而天下之道出於一道一則内聖之學明而行</hi>
　　<hi>藝術皆隨之一矣是謂攝以二者常求諸一也故知茍得其眼雖愈竒而不亂客曰何以明之曰子</hi>
<pb n="KR2k0052_WYG_044-49a"/>
　　<hi>亦知用師乎善將者虎韜數明則兵益多而益善此不散之喻也子又知博奕乎善奕者馬目冗成</hi>
　　<hi>則碁愈刧而愈活此不亂之喻也客曰唯唯</hi>
　　劉文簡文集序<hi>初予入史館求文簡劉公集甚勤而不得見越二十年今始見於金</hi>
　　<hi>陵公之冢孫宗之新刻於寧國本也初公領蜀解以成化丁未進士第二人入居太史當是時合州</hi>
　　<hi>鄒公汝愚亦策入等為庶吉士蓋一年而得蜀二竒士文章器業皆甲於時云無何鄒公以災變應</hi>
　　<hi>詔抗疏斥貴臣遂謫以死死時年二十四嵗耳公則雍雍侍從館閣且垂三十年至太宗伯卒於位</hi>
　　<hi>當武皇之末年幾入内閣秉政矣有所壓不得上故世皆知公遲蓄俟時未竟大施以為憾焉嗟嗟</hi>
　　<hi>乃若指意所存則畧具是書中矣向予求觀公集冀覩其文采耳今稍涉世變處憂患知世所以盛</hi>
<pb n="KR2k0052_WYG_044-49b"/>
　　<hi>衰之故也又嘗竊求公指意之所在聞長老言先朝居法從禁林之臣皆尚質守法兢兢耳僦屋以</hi>
　　<hi>居借馬以出醵數十錢而飲杜門簡交遊人人知自慎重循至秉用日尤避權勢逺形迹祖法國是</hi>
　　<hi>心心目目畏毫髮離去即皇恐大罪不可赦潔清負重不事表襮嗟乎若此即文事可知矣是時諸</hi>
　　<hi>司勤於案牘止重吏事至著作盡諉曰此翰林事非吾業雖諸翰林亦曰文章吾職也而不讓質直</hi>
　　<hi>厚温暢正而無枝葉操觚指事辭若不足而氣常有餘故當是時信道信度淳風大行海内充富將</hi>
　　<hi>勇馬騰館無嫚書徼無侵疆此亦世之最盛而得士之最效然也公蓋始終𢎞治正徳之世矣盛極</hi>
　　<hi>思變半合半離之會也今觀之集中櫽括尺度不失耆宿文皆典實辭尚指要辯而不肆諸多持正</hi>
　　<hi>長者之言詩興而諷無綺靡幽眇之習予不及見公由其言以探其志意之所存其與前所稱不合</hi>
<pb n="KR2k0052_WYG_044-50a"/>
　　<hi>者鮮矣尚公不亡得秉用於末年必能為之坊維不至如後之潰放也悲夫士者世之所由盛衰也</hi>
　　<hi>文者又士之所由盛衰也故予觀公之文必先論公之世而惜其未竟於世豈過哉今論者皆咎鄒</hi>
　　<hi>公若不猝發後必大用於世徒悻悻無益嗟乎能必鄒公之黙則不死乎即文簡公紆徐退俟三十</hi>
　　<hi>年孰不謂慎矣而亦瞥焉喪夜半壑中之舟也則又將誰尤乎士與世相值之難非一日矣鄒公集</hi>
　　<hi>往吳公獻臣刻於成都予嘗得徧觀之亦英發如其人嗟乎予小子敢忘諸先哲之美哉書復於吾</hi>
　　<hi>友宗之以答其纘述之勤也</hi>
　　余承勛遊峩集序<hi>蜀名山岷峨最著岷嶓則禹貢有之峨連蔡䝉乘載所不及故</hi>
　　<hi>無主名自夫有圖志也峨眉與青城鶴鳴諸桀嶂始昭載籍而秩次之固五嶽之遺也然靈峻險僻</hi>
<pb n="KR2k0052_WYG_044-50b"/>
　　<hi>游歌寡儔作賊如揚雄太冲景純諸子但稱之曰絶限曰重阻曰為泉陽之掲寥寥此數語焉爾其</hi>
　　<hi>他則多望吟寄咏實未之窮探周覽盡峨之中所有而取之故知峨者鮮矣乃憲察春山富公以所</hi>
　　<hi>著遊峨圖記與夫詩若干首授余讀之蓋守古渝時所作也三復嘆曰古者因地括象故坐覽要害</hi>
　　<hi>限定策畫者尚夫圖山川異制故序名物述理藴以翼乎方志之編次焉尚夫記辨水土齊聲音各</hi>
　　<hi>因其性參夫化理而流通之風俗所由至矣尚夫詩是故春山兹遊盡取夫峨所有而圖志聲歌之</hi>
　　<hi>三尚之美備矣自後擢憲察按沈黎備豫陳紀逺人懐綏乃慨夫邛崍險阻犯瘴霧而走集者疲且</hi>
　　<hi>病久矣乃審雜候程險夷議逺邇自越巂求西南夷别蹊闢而治之分堠列戍捷孔道數百里以達</hi>
　　<hi>於峨眉之麓其民歌誦之蓋先圖定畫化理旁行採風於衢路者皆於是乎三尚得之謂非籌邊之</hi>
<pb n="KR2k0052_WYG_044-51a"/>
　　<hi>助也邪是以序其集</hi>
　　遊峨山詩序<hi>峨眉不列於五嶽故掌域典祀弗及也然奠區㝠奥限跡重阻自然懐新</hi>
　　<hi>覽異屏喧濟勝者亦鮮及之也閩侍御丘練塘子巡於蜀所至攬述推表其山川焉乃西睨三峨近</hi>
　　<hi>在眉睫嘅往軺之絶軌也乃曰廣川大谷異制民生其間異俗遊歴而弗諮其周奚取於觀風乎遂</hi>
　　<hi>命驅車三峨之麓登閎計邃絶其巔以發皇覽也則山河布象華夷陳紀出遐入幽烟雲盪目即其</hi>
　　<hi>中泉石詭絶仙靈所居琳瑯金薤之制布滿崖谷練塘子乃曰匡廬桀嶂明逺宣歌天台神秀興公</hi>
　　<hi>作賦三峨之盛不減於廬於台多矣來遊其可以無述遂占悰暢詠發為四聲英儔競調翩翩累帙</hi>
　　<hi>固將以搜三峨之秀異次之筆札矣是故採獲士風行將宣其艱難括其險阻以為之圖奏於天子</hi>
<pb n="KR2k0052_WYG_044-51b"/>
　　<hi>若曰是可以綴禹貢周官之緒風人之體在是矣</hi>
　　陳文燭楊升菴太史年譜序<hi>楊用修先生没卜八年矣余過新都收其</hi>
　　<hi>遺書十才一二也偶得先生年譜於友人朱秉器乃簡子紹芳所次年譜例編年而此直書往簡子</hi>
　　<hi>布衣遊滇先生見其詩結交驩甚大都實録云先生從子行人以義刻傳而屬予叙嗟乎士生不百</hi>
　　<hi>年耳欲成名於千百年之後豈不難哉先生兒時過目成誦每一搦管萬言立就文忠公竒之見者</hi>
　　<hi>呼為神童即少擬過秦論真賈長沙之匹也甫弱冠對大廷第一時正徳辛未吾鄉李文正公在内</hi>
　　<hi>閣有重名手先生策嘆曰海涵地負大放厥辭擊節賞之嘉靖初年上疏議大禮謫戍永昌四十餘</hi>
　　<hi>年而卒於滇余覽兹譜蓋不知涕沾襟云先生敏慧天授又世掌中祕假之嵗月廣厦細旃從容啓</hi>
<pb n="KR2k0052_WYG_044-52a"/>
　　<hi>沃無論勲業式糓厥考即國家典章之盛當潤色而還之古乃使延搜窮探之志極於深山斷碑之</hi>
　　<hi>間揚摧往邃彈射家約其著作四百餘種斯足蓋代矣憶公家子雲多識竒字先生風節不啻過之</hi>
　　<hi>彼賞為絶倫者桓譚一人耳今宇内聞先生名願為之執鞭片言隻字類皆珍之先生之名雖百世</hi>
　　<hi>可知也昔蘇子瞻以不識范文正公為平生之恨而得序其集幸託名於文字間余思彚先生之言</hi>
　　<hi>共為全書未能也</hi>
　李贄楊升菴文集序<hi>余讀先生文集有感焉夫古不之聖賢其生也不易其死亦</hi>
　　<hi>易生不易故生而人皆仰死不易故死而人皆思於是乎前而生者猶冀有待於後世後而生者又</hi>
　　<hi>每嘆恨於後時同時而生者又每每比之如附驥比之如附青雲則聖賢之生死固大矣余讀先生</hi>
<pb n="KR2k0052_WYG_044-52b"/>
　　<hi>文集欲求其生卒之年月而不得也遍閱諸序文而序文又不載彼蓋以為序人之文只宜稱贊其</hi>
　　<hi>文云耳亦猶序道學者必大其道叙功業者必大其功叙人品者必表掦其梗概而豈知其不然乎</hi>
　　<hi>葢所謂文集者謂其人之文的然必可傳於後世然後集而傳之也則其人之文當皎然如日星之</hi>
　　<hi>炳煥凡有目者能覩之矣而又何藉於叙贊乎彼叙贊不已贅乎况其人或未必能文則又何以知</hi>
　　<hi>其文之必可傳而遂贊而叙之以傳也故愚嘗謂世之叙文者多其無識子孫欲借他人位望以光顯</hi>
　　<hi>其父祖耳不然則其勢之不容以不詣而又不容以不文辭者也夫文而待人以傳則其文可知也</hi>
　　<hi>將誰傳之也若其不敢不請又不敢辭則叙文者亦只宜直述其生卒之日與生平之次第使讀者</hi>
　　<hi>有考焉斯善矣吁先生人品如此道徳如此才望如此而終身不得一試故發之於文無一體不備</hi>
<pb n="KR2k0052_WYG_044-53a"/>
　　<hi>亦無備不造雖遊其門者尚不能贊一辭況後人哉余是以竊附景仰之私欲考其生卒始末履歴</hi>
　　<hi>之詳如昔人所謂年譜者時時置几案間儼然如遊其門躡而從之而序集皆不載以故恨也况復</hi>
　　<hi>有愚人者從風吠聲以先生但可謂之博學人焉尤可笑矣</hi>
　　張之厚楊伯子玉房集序<hi>往予校士臨邛尺幅中光怪陸離心甚異之首</hi>
　　<hi>拔則楊氏伯仲子也兩生一以神勝一以韵勝如豐城電光相為雌雄不可逼視時予杖策登峨眉</hi>
　　<hi>仰接混茫俯視一氣巫峰數螺青衣一帶憶太白登落鴈峰頭謂呼吸可通帝座恨未攜謝朓驚人</hi>
　　<hi>詩來予亦恨未挾兩生共卧白雲於霄雿間也及撤棘則雄劍沈而雌劍起光輝煇曄業傾動一時</hi>
　　<hi>矣予乃懸藝國門靡不扼腕伯子予曰古有霄練見光而不見影其近是乎已而召集署中與論上</hi>
<pb n="KR2k0052_WYG_044-53b"/>
　　<hi>下如吕梁噴薄天潢射注無所不有命賦鑿舟則按部選次波洄雲委千言立就予甚駭其博而嘆</hi>
　　<hi>嚮者之知子猶淺也已而又閱所付殺青玉房集則駸駸騷選初唐合為一家言尤多所自得而未</hi>
　　<hi>艾夫在蜀作者子雲而後乃有用修用修家藏中祕晚滯遐方始發奮而為日新富有遺膏剰馥霑</hi>
　　<hi>丐靡窮伯子崛起泥壤聲振琳瑯貫用修之壘而拔其赤幟計自今以往學日益博著作日益富木</hi>
　　<hi>鷄之養日益到靈鳯刷羽翛然萬仞誰得而夭閼之哉子知子之神神則無所不變化盛徳大業悉</hi>
　　<hi>從此出子善刀而藏予姑志之以俟異日之知子者知子之不得為三巴有也</hi>
　　墓誌<lb/>
　唐蘇絳賈島墓誌銘<hi>公諱島字閬仙范陽人也自周康王封少子建侯於賈因而氏</hi>
<pb n="KR2k0052_WYG_044-54a"/>
　　<hi>焉誼則大漢太傅寅則晉尚書由是徽音流逺祖宗官爵顧未研詳中多髙蹈不仕公展其長材間</hi>
　　<hi>氣超卓挺生六經百氏無不該覽妙之尤者屬思五言孤絶之句記在人口穿楊未中遽罹誹謗解</hi>
　　<hi>褐受遂州長江主簿三年在任卷不釋手秩滿遷普州司倉叅軍諸侯待之以賓禮未嘗評人之是</hi>
　　<hi>非丰骨自清㝠搜至理悟浮幻之莫實信無生之以可求知矣哉又工筆法得鍾張之奥所著文篇不</hi>
　　<hi>新句綺靡為意淡然躡陶謝之蹤片雲獨鶴髙步塵表長沙裁賦事畧同焉攸望遭時來紫泥必降</hi>
　　<hi>優游華省游泳清塗噫修短定期數豈能越會昌癸亥嵗七月二十八日終於郡官舍春秋六十有</hi>
　　<hi>四嗚呼歿未浹旬又轉授普州司户叅軍榮命雖來於公何有痛而無子夫人劉氏承公遺言粤以</hi>
　　<hi>明年三月庚子日𦵏於普南安泉山慮陵谷變遷刋石紀時絳忝公知己見命為誌詞仍為之銘曰</hi>
<pb n="KR2k0052_WYG_044-54b"/>
　　<hi>猗歟賈君天縱竒文名髙天下鶴不在雲蚤振聲光髙步出羣今則已矣馨若蘭薫</hi>
　明劉讓璵安居祠栁玭墓碑<hi>安居邑之太平里有唐刺史栁公諱玭之墓焉</hi>
　　<hi>安居為重慶支邑重慶古渝州之地公始謫於渝而遷於瀘二州鄰壤也豈遂歿於瀘而返𦵏於渝</hi>
　　<hi>抑豈嘗因官於是遂家焉而今乃其後無傳者歟顛末罔所究但據唐史昔嘗撫卷於公而起敬焉</hi>
　　<hi>者適官於是而聞有公之墓能無情乎哉將請於朝特立廟顧力所不逮奉我皇制凡郡縣名宦者</hi>
　　<hi>通祠之而邑未有是也因新祠遂奉公首焉安居之有邑自成化庚子先是屬銅梁未有公祠公之</hi>
　　<hi>制行昭青史固不惜祠之有無而公之墓在是其不可無祠者蓋亦天理人心之終不可誣者也夫</hi>
　　<hi>賢不肖者才也幸不幸命也是非好惡者萬世之公也史載栁氏自公綽以孝弟禮法為士大夫宗</hi>
<pb n="KR2k0052_WYG_044-55a"/>
　　<hi>蓋嘗為將帥淫泆者沈之江嘗為京兆振肅朝綱是公綽也而公為祚裔又以門第戒子弟加勤勵</hi>
　　<hi>則公之以道律身罔忝乃先以倡厥後其為子孝可知也史載公嘗為御史大夫上欲以為相宦官</hi>
　　<hi>惡之故謫於外則公之正色立朝不為青蠅之阿附而以直道事其君其為臣忠可知也公忠孝人</hi>
　　<hi>也其賢乎而卒不竟用以死命也豈直道罪哉伊周大行其志而孔孟老於行不枉已而正人者非</hi>
　　<hi>有二途轍也就唐論之若宋璟佐開元之盛而卒以賣直疑陸贄之於徳宗李絳之於憲宗皆始親</hi>
　　<hi>而終疏猶委於直道無怪也至於房杜魏徴於太宗要亦非茍合取容者而其道無不售公所遇時</hi>
　　<hi>為昭宗猶鋭然有恢復志而決裂之勢既成也遂顛跌以至於無唐前乎此若裴度顔真卿云亡鄭</hi>
　　<hi>畋又亡後乎此崔印之類是也則當時朝之人望固未有公先者舉昭宗一時用舍亦孰有愈於欲</hi>
<pb n="KR2k0052_WYG_044-55b"/>
　　<hi>相公一事使其然是否泰而剥復也而不果人為公惜謂不少貶以有成豈其然何則使公得遇如</hi>
　　<hi>太宗相業豈不偉乎奴僕薰腐之餘何能為孟子之沮於臧倉而以不遇魯侯歸諸天故曰幸不幸</hi>
　　<hi>命也然歴五代宋元至於今千嵗餘而公之清風髙節終古常新言栁公之墓聞者莫不興起焉一</hi>
　　<hi>隅之墟一抔之土云乎哉於以見民之秉彝好是懿徳而為善者勸也故曰是非好惡者萬世之公</hi>
　　<hi>也而小人輩猶軒然自以為得計不亦謬乎讓璵既新公祠即公墓拜之斬艾荆棘之交道而立石</hi>
　　<hi>遂書此為之記</hi>
　　余承勛修復宋蘇洵墳祠記<hi>嘉靖壬子春臺史汝南喻公時按部眉山</hi>
　　<hi>夜夢與東坡先生接因謁三蘇祠為文祭之曰東坡潁濱葬於吾鄉之汝潁間墓至今存也惟老泉</hi>
<pb n="KR2k0052_WYG_044-56a"/>
　　<hi>先生𦵏眉山故墟按歐陽公誌墓在武陽之可龍里豈為人所滅其跡久而無所考耶遂命其守楊</hi>
　　<hi>侯秉和上下彭眉間求之竟弗獲議者謂東山十里廣福寺者相傳為老泉勅賜守冢之寺也即其</hi>
　　<hi>地封而祠焉弗愈於終亡已乎不然潁濱墳院記有之廣福為先公文安府君墳側之積舍也距墳</hi>
　　<hi>四里許翁初十葬得安鎮之山有泉曰老翁井墳距泉西南祇十餘步爾今之求老泉墓者舍寺而</hi>
　　<hi>求諸泉近之矣侯乃度方里以諮其泉遂得之於石龍東㟁之栁溝山中其山壯偉環抱泉坌然出</hi>
　　<hi>於兩山之間畜為井翁謂𦵏書恊吉為神之居其信然哉乃復得聯槨於山楹之下雖無埋辭翁祭</hi>
　　<hi>程夫人文惟子之墳鑿為二室徵夫泉與穴信乎為老泉遺冢也若石龍者適在彭眉界中豈可龍</hi>
　　<hi>相傳之誤耶侯因諭居民我弗爾罪圖别址以徙爾居我將冶泉穴構祠宇乃封乃樹申樵採之禁</hi>
<pb n="KR2k0052_WYG_044-56b"/>
　　<hi>於守冢焉庶幾老泉之靈爽栖於此矣遂約其勞費以聞於臺使從之未幾祠成侯屬承勛記其事</hi>
　　<hi>仰而嘆曰老翁井僻泉也自老泉而有聞焉今老泉墓冺矣據老翁井而復得之翁之井銘曰惟我</hi>
　　<hi>與爾遂終不民翁與泉何異世相遭之竒也哉說者謂東坡潁濱若歸祔翁所謂庚壬之穴則翁之</hi>
　　<hi>墓至今存可也不然老泉嘗欲卜居河南貧不能遂二公蓋承其先志者今二公塋域中亦有小眉</hi>
　　<hi>山西望蟇頤風景不殊又安知老泉之靈不往來遨遊於汝潁間耶至三蘇氏之所以存者歐陽公</hi>
　　<hi>銘曰偉與明允亦既有文而又有子故其父子兄弟一時文名震京師其終也忠愛孝悌之節率可</hi>
　　<hi>以表見於天下後世其存而不朽者在是矣又豈繫於一抔之土為蘇氏有無輕重哉若夫臺史之</hi>
　　<hi>文章節氣視蘇氏異代而齊光者故其感契之深寓諸夢寐極意而推表之矣嗚呼佳城見白日而</hi>
<pb n="KR2k0052_WYG_044-57a"/>
　　<hi>滕公𦵏峽槨墮而王果復營斂之今老泉之廢井亦幾五百年而遇臺史封而祠焉非異數也已乎</hi>
　　<hi>翁諱洵字明允號老泉其詳在宋史傳兹故畧是舉也憲伯陳公常道楊公守約叅伯鄭公光溥學</hi>
　　<hi>憲陳公鎏先後贊成若吾鄉之少卿吳君嘉祥憲副弟承業亦嘗與泉諮焉識録以為記</hi>
　　彭華遷𦵏宋濓墓記<hi>金華潛溪宋景濓先生博極經史百家書發為文章奔放</hi>
　　<hi>雄豪與司馬子長馳騁相上下而理致過之在元時已負天下之望後退隠龍門山著書以見志太</hi>
　　<hi>祖髙皇帝於庚子之嵗初定鼎金陵即遣使䀻先生先生幡然應詔一見即加禮敬尋命授皇太子</hi>
　　<hi>經先生開導詳明且日侍上左右敷陳大經大法及髙皇帝定有天下凢所以立陳綱紀詔諭臣民</hi>
　　<hi>定一代之法以垂無疆之休其超出百王永庇萬世雖出天縱聖人宏模逺識而贊襄黼黻於左右</hi>
<pb n="KR2k0052_WYG_044-57b"/>
　　<hi>者實維先生是賴先生之名薄海外内罔不聞知而列侍從被眷顧恩寵之隆無與比者晚有致政</hi>
　　<hi>之命杜門山居不幸以孫慎得罪坐是遷於蜀卒於夔遂寓𦵏於夔府之西蓮花峰下洪武十四年</hi>
　　<hi>五月也享年七十有二既而蜀獻王思其賢遷𦵏於城都之東二十里許賜田以供祠祀後百十有</hi>
　　<hi>五年為成化二十一年巡撫都憲孫公仁巡按御史俞公振才憲使周公藩臬諸公偕拜奠墓下四</hi>
　　<hi>顧徘徊慨然興懐周公以地理家山水不環會土脈淺薄語同寅盍謀遷之僉憲潘公璋特啓於蜀</hi>
　　<hi>王王慨然命善相地者卜吉地卜得其二其一宋承奉璟已規為夀藏矣王以諭宋宋頓首曰臣經</hi>
　　<hi>營生後計久矣且有居室數十間號凈居寺又有田園若千又有池塘竹木之勝今卜者曰吉可以</hi>
　　<hi>遷𦵏宋學士惟殿下命臣不得而有也凢百可以供祠祀者並以奉祀臣不得纎毫有焉王曰甚善</hi>
<pb n="KR2k0052_WYG_044-58a"/>
　　<hi>周聞之喜甚手録髙皇與宋手書暨誥勅暨一時名公卿贊詞以進王益感歎遂以是年十一月十</hi>
　　<hi>二日躬臨墓所命左長史蕭用平致奠且召其子孫錫賚甚厚墳既啓棺漫㪚且朽幸遺骸尚在乃</hi>
　　<hi>易棺重斂以十二月十三日改窆焉廢凈居浮屠像改為先生祠於以妥先生神靈周公走書數千</hi>
　　<hi>里至京師求予記之將勒之石以埀永久昔者文王遷葬朽骨武王封忠臣之墓聖經賢傳特書之</hi>
　　<hi>以為美談今蜀王之於宋不獨封之而又遷𦵏焉而又加祠祀焉於禮有之以祀禮教敬則民不茍</hi>
　　<hi>賢王之所以興起民之不茍者固有契於先王之盛典而克繼獻王之志無愧焉者於此亦槩見矣</hi>
　　<hi>且周憲使先舉其端宋承奉克相其成而郡佐寮友咸欣然左右之無有齟齬於其間而宋先生之</hi>
　　<hi>靈遂獲妥於此歴千萬年其如存嗚呼先生雖不克正首丘真可以瞑目地下無遺憾焉</hi>
<pb n="KR2k0052_WYG_044-58b"/>
　　復宋濓官爵祭墓記<hi>天生名世之賢輔弼一代之治其徳業聞望當時人重之</hi>
　　<hi>後世人慕之固有闗乎氣運而不偶然者也若翰林學士承㫖宋景濓先生其人焉先生在國朝洪</hi>
　　<hi>武間以長孫慎坐法謫居蜀之茂州行次夔門抱疾而卒旅墓蓮花峰下永樂間蜀獻王念其為開</hi>
　　<hi>國文臣之首具棺移葬成都之東郊外積嵗久之墓且為建祠肖像設主而祀焉門堂寢室傍室之</hi>
　　<hi>制咸如禮髙明爽塏樹木森焉凡拜祠下者敬仰而不舍去𢎞治丙辰蜀之按察司僉事王勅以翰</hi>
　　<hi>林編修奉勅提調學校修舉遺典達之巡撫都御史馮公俊意謂崇有徳報有功朝廷盛典也當我</hi>
　　<hi>太祖髙皇帝定鼎金陵思得真儒禆益治道宋濓應聘出焉曰侍左右而啓沃之功居多命輔青宫</hi>
　　<hi>而導迪之績尤著用敷教化人材因之輩出俾典論思朝廷為之增重凢斟酌郊社宗廟山川百神</hi>
<pb n="KR2k0052_WYG_044-59a"/>
　　<hi>之典朝享晏慶禮樂律厯衣冠之制四夷朝貢賞賚之儀及勲臣名卿焯徳耀功論次紀述之文悉稱</hi>
　　<hi>上㫖太祖稱其侍朕十有九年忠誠可貫金石由是觀之則濓誠當朝之勲舊可以與國咸休食報</hi>
　　<hi>無窮者也然異鄉枯骨雖改窆於名藩而殊典寵褒則待舉於君上宜復其官崇之以祀匪惟表其</hi>
　　<hi>學行妥其英靈而且激勵四方之人也馮公俊偕巡撫御史魏君英各述其意以聞且謂僉事拳拳</hi>
　　<hi>懇切舉行至再固亟欲朝廷追褒耆舊以敦風化誠為有見上覽其奏時賜俞允復其官如故命有</hi>
　　<hi>司於葬所祠堂内春秋依儀致祭嗚呼先生泯歿百有餘年矣一旦荷承休命而其名益顯天下士</hi>
　　<hi>夫孰不交口稱快哉巡按御史榮君華劉君琬布政使鄭君洪漢按察使李遜叅政葉贄李進崔陞</hi>
　　<hi>副使劉璋黄濙叅議沙璧喬縉僉事毛憲劉杲曲鋭張昺朱福胥謂先生之榮斯文之幸也不可無</hi>
<pb n="KR2k0052_WYG_044-59b"/>
　　<hi>紀以垂諸後乃諉之予嗟予小子烏足以形容先生盛徳邪義弗敢辭故既述先生復官之由且序</hi>
　　<hi>先生履歴之實先生諱濓字景濓金華人潛溪其别號也隠者張繼之謂其天分非凡誠意伯劉公</hi>
　　<hi>謂其主聖經而奴百氏栁文肅公謂其以絶倫之識而濟以精博之學在元至正中薦為國史院編</hi>
　　<hi>修固辭弗就特應太祖之徵擢為儒學提舉繼改起居注偶以疾歸上偕太子恩禮優渥未幾應詔</hi>
　　<hi>總修元史陞翰林學士知制誥尋兼太子贊善大夫超拜翰林學士承㫖比致政還家寵賚尤勝而</hi>
　　<hi>褒封誥詞皆上親製天下榮之平生纂述有日厯寳訓龍門子凝道記周禮潛溪翰苑芝園蘿山等</hi>
　　<hi>集醇正雄健辨愽宏深敷闡大猷藻飾治具陶冶造化之英華啓發聖賢之藴奥歐陽文公鉉謂非</hi>
　　<hi>才具衆長識邁千古安能與於斯先生真名世之賢也然而末路﨑嶇兹命矣夫今當道力舉遺典</hi>
<pb n="KR2k0052_WYG_044-60a"/>
　　<hi>而崇重先賢是克知所務者也嗚呼先生功在朝廷而文𫝊後世殆將與日月爭光無俟言贅若乃</hi>
　　<hi>追崇之典實維始於今日予小子敢託言以傳焉</hi>
　　虞懐忠虞允文神道碑銘<hi>宋紹隆之際有社稷重臣曰虞公巍然為百代</hi>
　　<hi>標表云公諱允文字彬甫其先系出唐文懿公世南後徙蜀隆州父封秦國公祺登進士第卓犖有</hi>
　　<hi>大度公事秦公及母太夫人甚䖍謹母歾廬墓側白鳥來巢時稱其孝感公紹興中舉進士知渠州</hi>
　　<hi>時秦檜當國忌蜀士檜既歾公乃以薦召對論士風大概言以文章進者抑其輕浮以言語進者黜</hi>
　　<hi>其巧偽以政事進者去其苛刻庶可任重致逺上嘉納之除祕書丞遷禮部郎時史浩擅權主和議</hi>
　　<hi>誤國是公力言和不可恃備不可弛淮泗之防不可稍懈也而金亮果敗盟自將兵百萬渡准中外</hi>
<pb n="KR2k0052_WYG_044-60b"/>
　　<hi>震懾樞臣葉義問督江淮軍一戰而犇兩淮盡失金軍大臨采石公受命犒師時敵騎充斥我兵星</hi>
　　<hi>㪚公以忠義激勉諸將或謂公宜灼幾自固公正色叱之曰危及社稷吾將安避乃收散卒布陣列</hi>
　　<hi>戈船為五部分甫畢敵大呼譟絶江而下直薄采石公帥將士殊死戰遂大破之亮趨𤓰州為其下</hi>
　　<hi>所刺捷聞上大喜曰允文忠義出天性朕之裏度也上至建康以公亢川陜宣諭使時史浩議棄徳</hi>
　　<hi>順三路公疏力爭不可湯思退議棄唐鄧海泗四州公復力爭不可凡所言皆闗軍國大計朝議終</hi>
　　<hi>不用公亦力執不撓乾道初兩叅大政及吳璘卒復以樞宻院宣撫四川書聖主得賢臣頌賜之乾</hi>
　　<hi>道五年大拜公輸忠輔導尤加意士彚置材館録一時名士如胡銓王十朋趙汝愚洪适汪應辰周</hi>
　　<hi>必大李燾皆推誠薦引又言朱熹不在程頤下宜登用之必有啓沃之益秦誓美大臣休休有容以</hi>
<pb n="KR2k0052_WYG_044-61a"/>
　　<hi>能保國家黎民其公之謂哉忠嘗綜核古名碩無忝為大臣者於唐得狄懐英裴中立於宋得冦平</hi>
　　<hi>仲李伯紀是四公皆以章逢儒生功安社稷而忠肅公屼然奮翥其後實與四公異代齊名其所遇</hi>
　　<hi>之時不同其心一也謂公為宋社稷臣諒哉予家先中丞叙次譜系實出公後兹予按蜀道經仁夀</hi>
　　<hi>展謁公墓泫然歔欷慨慕公之流風邑尹梁秉禮為崇封樹清出祭田五百丈令僧人法旺佃種以</hi>
　　<hi>供時祀又伐石丐予言予竊惟人臣致身匡國安常處順以抒猷制勝其成功也易為力唯當戎馬</hi>
　　<hi>跳梁大兵犇北國事阽危之日乃能出其忠力摧彼強敵以措天下國家於泰山之安此非才與誠</hi>
　　<hi>合以社稷為已任者疇克臻兹哉予每讀宋書至忠肅公傳未嘗不斂袵正色若挹覩其侃侃然堂</hi>
　　<hi>堂然也公真人傑哉秦公阡表業有任太史文予兹復為公碑而系之以銘銘曰猗忠肅公矯矯人</hi>
<pb n="KR2k0052_WYG_044-61b"/>
　　<hi>龍忠弼丹扆氣凌白虹紹興之季憸壬登庸公排其奸如草偃風金亮孔熾窺我淮泗戈船千艘貔</hi>
　　<hi>貅萬騎樞臣鼠竄驍將狐避公摧其鋒如虎驅兕乃梟強敵乃固宗社克殫勤勞不遑夙夜徳順唐</hi>
　　<hi>鄧均不可舍慷慨其言如日照野綸除大拜柄握中書材館有録賓榻無虛熹銓朋愚皆世大儒公</hi>
　　<hi>薦其賢如茅連茹中立克蔡懐英討賦平仲峩峩伯紀屹屹公兼厥美並崇厥徳穆如清風赫若皎</hi>
　　<hi>日隆山之鄉皇塔之陽玉藏千禩金肅萬霜徳馨未沬厥後克昌於鑠勲庸視兹銘章</hi>
　　趙貞吉忠州重修唐陸贄祠墓記<hi>唐以來謫賢之居巴蜀者未有</hi>
　　<hi>若宣公之著者矣卒而遂旅葬焉亦未有若公之卓者矣蓋公之道足以師表百代而遇竟厄於一</hi>
　　<hi>時遂使公功在社稷而身沒蒿萊故志士仁人為之掩涕耳夫舞綴長短可以觀徳公亘古人也宜</hi>
<pb n="KR2k0052_WYG_044-62a"/>
　　<hi>崇報祀以示不忘於久逺而祠墓蕪没流風冺墜無以妥靈爽而慰瞻式豈非後賢之責而觀風者</hi>
　　<hi>之過也與頃年巡撫四川閩中黄公始以督木行役過州往省公墓於南山之下見之奭然感焉即</hi>
　　<hi>命吏授式經始改治之無何堂除寢室亭苑庖湢悉極繕緻已又増其封域大其表柱廣其稷畆蓋</hi>
　　<hi>踰年而衆務俱備既黄公遷為川貴總督駐節辰沅而湖南羅公代之於時助役者巡按御史郭君</hi>
　　<hi>董君查盤給事中李君御史劉君督木郎中李君副使樓君王君叅議繆君僉事張君志合而聲同</hi>
　　<hi>成黄公之美也受成董事者重慶府知府薛君趙通判偉黄知州器重白指揮世簪役勤而事集相</hi>
　　<hi>黄公之志也聞二公又欲訪公裔於嘉湖謀卜於其家太保東湖公而未即至至則典祀有人愈備</hi>
　　<hi>也嗟乎公沒千載而崇報之事至是始備非諸賢力取以為已責而任之抑安能慰已往之忠貞而</hi>
<pb n="KR2k0052_WYG_044-62b"/>
　　<hi>成曠代之偉觀若是之盛也哉乃黄公頃以書抵予則惟欲予抒實事以張風教不啻悼其不遇於</hi>
　　<hi>一時而已也則其見誠卓矣予不佞安得不掇公之大者於以諗吾巴蜀夔庸之士使知慕公以彰</hi>
　　<hi>雅道於無窮顧區區責恨於裴氏之子而重為公戚戚也哉予聞之公之所以軒輊今古之才賢而</hi>
　　<hi>鮮與之儔者有四道焉致主之忠也經世之才也學術之正也文章之美也夫四者之道誠得其一</hi>
　　<hi>端而畢其能事亦足以名世獨立矣況於四者之並盛乎公之所以度漢跨唐畏宋而難儔者以此</hi>
　　<hi>蘇子瞻曰公智如子房而文則過才如賈傅而術不疎是公之度漢也魏公徵負其忠與才耳韓公</hi>
　　<hi>愈工其正與美耳是公之跨唐也故論者曰其惟宋之范公希文乎身總四道足以似公而予亦以</hi>
　　<hi>為知言觀其言宗謨訓學原誠明蹈規履方行無疵翳風義取舍軌法皆合地居實近無愧憲章矣</hi>
<pb n="KR2k0052_WYG_044-63a"/>
　　<hi>然范公英特邁往而公則淵冲不盈即其四十罷相已幾不惑五十處約隣於知命大用之則龍驟</hi>
　　<hi>虎變而散之無垠逺擯之則聲藏光涵而斂於無朕是公忘名獨契乃范之所宜畏也然則謂公直</hi>
　　<hi>躡道真而為亞聖之儔王佐之侣者非耶嗟乎國家之有臣如此而未盡其用也於公則何憾矣夫</hi>
　　<hi>論公至此則向者以其阨於一時而為公淹涕者誠不足言與然非黄公之嘉樂前修而見之卓也</hi>
　　<hi>孰為一啓予也哉因併記之以告吾巴蜀夔庸之士知慕公者使自擇而勉焉</hi>
　　王世貞張佳印墓誌銘<hi>太子太保兵部尚書銅梁公之乞歸也實在萬厯丁</hi>
　　<hi>亥云蓋三上而天子猶難之最後不得已乃許馳驛以行而一時公卿大臣咸謂公甚壯武即縣官</hi>
　　<hi>有緩急必召公既歸猶目徵公起居食飲狀以為國輕重而至明年戊子公卒得風疾不起天子為</hi>
<pb n="KR2k0052_WYG_044-63b"/>
　　<hi>之震悼輟朝下宗伯太宰司空議贈公太保予祭九壇俾工部郎馬魯卿治葬於是公卿大臣西嚮</hi>
　　<hi>咨嗟嘆息曰國梀摧矣公既易簀謂其子曰葬我必以王元美誌銘元美友兄弟也而劉元子為兒</hi>
　　<hi>時交其必元子狀之於是其子錦衣君叔琦等卜以庚寅夏四月葬公於鳯凰山之賜塋而先期奉</hi>
　　<hi>元子之狀以請予從金陵得公訃即為位而哭以些辭寓夏官之役於公里即不能下從公而又何</hi>
　　<hi>敢辭公張姓楚之孝感人其先有天性者避元季兵亂竄於蜀深入於瀘之銅梁係籍焉再傳而為</hi>
　　<hi>䢛配汪又傳為巽配劉又傳為文錦是曰南潨公配沈自南潨公而上遡迥皆以公貴贈如公而配</hi>
　　<hi>皆一品夫人公諱佳印字肖甫初自號㠠山以其家在居來兩山間更之曰居來山人沈夫人感異</hi>
　　<hi>夢而生公公少穎敏秀俊異凢兒七嵗侍南潨公舉古書傳語即能談質如素習者曰誦書干餘言</hi>
<pb n="KR2k0052_WYG_044-64a"/>
　　<hi>十七為諸生義試輒冠諸生時重慶太守光州劉公出行部得公文而大竒之使與其子游即元子</hi>
　　<hi>也劉公固以古文辭名又好談兵多竒文籍盡以屬公公間與元子談英雄而歎曰夫英雄者其吾</hi>
　　<hi>家子房乎當其動以無之用當其靜以有之用卒遇之而若素忽斂之而叵測若文子之談笑於衷</hi>
　　<hi>甲周條侯之安卧於攻壘斯其亞矣元子異其志而公又益習先秦西京言下上於黄初大厯之間</hi>
　　<hi>多所厭咀矣二十三舉於蜀明年遂成進士出補大名之滑令滑故三輔巖邑也公至按牘獻決若</hi>
　　<hi>神而恒以情衷法而行之兩造甫畢各得意而去吏民之嚴愛公若父母矣時緹帥挾上寵張甚其</hi>
　　<hi>所遣調事官校與詔㫖並重公一日晏坐有弁而急裝者一髯輔之至邑門門者㦸之叱曰我官校</hi>
　　<hi>也遂入公下與語徑前曰縣官欲捕若邑耿氏豪亦與若有連胥吏以下皆辟易遂挾公入别室出</hi>
<pb n="KR2k0052_WYG_044-64b"/>
　　<hi>七首交置於項公心知所謂曰若何欲曰予我萬金公陽驚曰我何所得萬金髯者曰某庫有萬金</hi>
　　<hi>公復陽驚曰庫金誠有之第上皆邑賦長名氏若出十里外必敗且今日予公庫金法必死不予亦</hi>
　　<hi>死死等耳寧死國引其頸曰七首胡不下髯者曰我何忍下第欲得金耳公徐謂曰邑國中多富人</hi>
　　<hi>我出一紙授之即不得萬金可半致也呼一小吏前命筆書紙應賦金者二十曹曰緹帥責金甚急</hi>
　　<hi>可入賦致二百金來予之時丞簿跼蹐儀門外尚謂果官校捕公既得公所賦金主名乃皆賊曹游</hi>
　　<hi>徼驍武者也始知為刧賦亟集此二十人者人奉二十金而袖鐵椎前謁公謂民貧所賦金止此矣</hi>
　　<hi>公陽怒曰賦汝入二百金胡二十也何以解二公槖復令一人前忽躍而就之髯者出不意即自剄</hi>
　　<hi>死解縳弁者訊之名任敬髯者髙章也使游徼四跡郊外有三四輕騎皆逸去考問皆得其人磔於</hi>
<pb n="KR2k0052_WYG_044-65a"/>
　　<hi>市公之見刧時從容若無事者刧既解鼾卧達旦人是以知公可大受矣公居邑多暇乃益為歌詩</hi>
　　<hi>而李于鱗守順徳為比壤于鱗郎刑部時與余及同舍郎徐子與梁公實宗子相及吳舍人明卿歌</hi>
　　<hi>詩酬倡頗傳於人公意豔之乃謁于鱗出其詩為贄于鱗大善之與折節講鈞禮然公益心儀于鱗</hi>
　　<hi>矣時嵗大饑而富民有故壅糴者公請於臺平價納諸倉為粥以食饑者所全活數萬計事聞特賜</hi>
　　<hi>金幣公冶理流聞法當首垣省以年未及格擢户部主事命下于鱗以書寄余盟壇中有一當齊秦</hi>
　　<hi>賦者張肖甫也公實不死矣公既入遂與余比部徳甫同造我而是時諸君子藝文翩翩自肆相砥</hi>
　　<hi>礪為髙人之行且飛觴染翰卜夜無已而公獨温然其間若巨源濬冲而年又最少宗吳頗蹈籍公</hi>
　　<hi>卿而恒呼公張少保云其後公加至宫保而汪司馬伯玉書戯余少保今驗矣足下得無亦沾沾乎</hi>
<pb n="KR2k0052_WYG_044-65b"/>
　　<hi>亡何出𣙜閩廣金帛公洗手出入毫髮無所私道南改兵部職方主事蓋太宰建寧李公知之也俄以</hi>
　　<hi>潨公喪歸一切裁之古禮而哀獨至服除至京師時蜀當有吏部闕而太宰嘉禾呉公難其人聞公</hi>
　　<hi>且至曰此佳吏部郎也至則補故官而少日以司勲郎請時權相分宜已前知之風公賂而不得乃</hi>
　　<hi>睨謂吳公是子故太宰私人今太宰亦私之耶吳公持之不得乃遷公膳部郎以自解而公故社中</hi>
　　<hi>友皆徙謫無在者第與南海黎惟敬汝南張助甫濮陽李伯承廬陵胡正甫多所倡和側目者讒之</hi>
　　<hi>分宜子曰故王李社中白眼而譏執政者此子尚無他於是假風霾變察諸官僚而公得謫矣謫而</hi>
　　<hi>同知陳州是時子與守汝寧而明卿由謫遷歸徳司理三人相會自愉快然公獨不自處遷客勤修</hi>
　　<hi>其千陬盗姦惕息中丞吳興蔡公嘗識是三人者備客主禮時人稱之遷知蒲州蒲於晉最雄其疆</hi>
<pb n="KR2k0052_WYG_044-66a"/>
　　<hi>土貴家櫛比而亟遭地震之變廬舍畜牧無所賦不時供公委曲拊循之而威亦不廢若他所操攝</hi>
　　<hi>則遊刃解也銓部雅知公之屈而得其政理超河南按察僉事飭潁上兵公益得發舒潁毫之間謐</hi>
　　<hi>如矣尋改雲南為提督學政以經術文雅振諸生昆明㸃蒼之勝皆以古文辭收之自是公望益重</hi>
　　<hi>遷叅議廣西入飭大名兵備為副使分守甘州為右叅政按察山西為使所至有聲實吏民所頌稱</hi>
　　<hi>山西之未幾而復超拜都察院右僉都御史提督應天等處軍務兼巡撫公乘傳至九江而安慶以</hi>
　　<hi>兵變聞道路洶洶為梗公夜趣潛山屬九江兵使者使郵報安慶軍門旦夕至矣會版卒前已就擒</hi>
　　<hi>餘黨謀外應者脅息不敢動而公自桐城走金陵任詗得其實則安慶之衛體宿重與郡守抗而守</hi>
　　<hi>志隆以故南兵部出稍裁之而又嚴核其占役指揮馬負圖張志學張承祖忿使其舍人挑悍卒故</hi>
<pb n="KR2k0052_WYG_044-66b"/>
　　<hi>嘗為盜江洋者吳錫等張旗幟犯守守跳遂行剽人財帛守已與守備設筴平之矣公乃具疏上其</hi>
　　<hi>事請一切正法而留守中貴人意惑之謂守實激之變以摇公公不為動詔逮指揮等論死而以錫</hi>
　　<hi>付公行法焉守卒得白公出履行諸郡縣務持大體不屑屑期會務以民瘼吏弊為急時余强起大</hi>
　　<hi>名遷山西皆得公代不相及余奉慈諱歸而公來按部相持而泣懽甚比余服甫除公與郭御史之</hi>
　　<hi>薦剡上矣余起湖廣入為太僕卿公猶在事念太夫人老欲奉之還蜀上疏乞休而太宰楊襄毅公</hi>
　　<hi>故蒲人熟公賢而固留之所以褒揚甚至然公間嘗語余必歸矣吾之承乏兹土也故相新鄭公實</hi>
　　<hi>才我而次相江陵公從臾之吾以為大臣一意為國用才而已兩無所報謝二公乃兩疑我以為必</hi>
　　<hi>偏有所厚新鄭去矣而江陵公方柄國是且甘心我而安慶倅王應桂者故為指揮孽守志隆者也</hi>
<pb n="KR2k0052_WYG_044-67a"/>
　　<hi>公極論其狀應戍而南臺與之有連曲庇之得末減因入其蜚語中公江陵果信之俾聴調用公欣</hi>
　　<hi>然奉太夫人歸蜀公歸而諸謂公寃不蔽白簡者謂公賢可大用者籍籍江陵公不自安又察知公</hi>
　　<hi>實無他後乃大悔曰吾幾失此人時江陵公雖忮而尚能為縣官急才尋補南京鴻臚寺卿公始獨</hi>
　　<hi>身之任未幾遷南光禄卿擢右副都御史巡撫真保諸郡甫發江口而太夫人之計至矣公噭號不</hi>
　　<hi>欲生括髮粥飲晝夜馳歸哀毁如失南潨公强自力治葬既襄事推先人之産值千金者以予兄服</hi>
　　<hi>甫除而召撫陜西未任改宣府順義王别部滿五冦邉公伏兵擊退之上賜金帛過當是嵗公所減</hi>
　　<hi>省緡錢以萬計城七堡一城二堡又城獨石半壁猫兒塔三城修南山邊牆萬六千九百四十丈功</hi>
　　<hi>倍而費省復屢賜金帛入為兵部右侍郎未幾而浙江有驕卒之警督撫浙者吳中丞善言故良吏</hi>
<pb n="KR2k0052_WYG_044-67b"/>
　　<hi>也而不習兵嘗取中㫖減卒月餉卒訴之不聴遂噪而縛吳公車中冠履俱破至演武場羣詈吳公</hi>
　　<hi>而數之且甘心焉會工部郎謙與二御史往解譬百端然猶責吳公狀使復餉而以二千金謝過乃</hi>
　　<hi>已吳公遂出遜於吳興當此之時吳楚閩越之卒皆驕而督撫臣悸至有穴垣以防不測者事聞江</hi>
　　<hi>陵公曰孰能制之既謂吾得人矣遂請公兼右僉都御史出鎮浙許以便宜行事公馳至京口約余出</hi>
　　<hi>會余方稱道民謝不能出公謂若何而可予謂不僇則廢法多僇則生變惟以時緩急得其魁而已</hi>
　　<hi>公頷之時陸與繩以少司空里居公過之謀與余合然公甫與吳公代而市民之亂復起始杭城中</hi>
　　<hi>諸柵俱有役夫司干陬諸土著者募游手充之其後必取身役其人惰多借貴勢以免夫數益以狹</hi>
　　<hi>役益迫而游手無所得食僑客丁仕卿假利便言之監司弗聴意忿忿曰謂我曹無爪距耶寧營卒</hi>
<pb n="KR2k0052_WYG_044-68a"/>
　　<hi>之不若謀之市猾搆詛為亂而會仕卿坐他法郡囊三木以徇市猾相與纂奪之諸無賴子益䴢集</hi>
　　<hi>行焚貴勢家謂庇其應役者遂破兩臺使門畧其衣裝以出使者跳與三司俱匿跡佛廬以免事聞</hi>
　　<hi>公謂其人曰營兵哨海者發乎曰發矣而二營留問留者不與市民合耶曰未也公喜曰吾知所以</hi>
　　<hi>處矣速驅之從吏惴惴無人色公飲食談笑自若既抵鎮而民行剽愈甚盡毁諸柵以快意千餘人</hi>
　　<hi>且抵臺門公以輕輿出諭之而從者材官劍客數十人皆彀弓挾鳥銃以從公直前臨橋而諭曰汝</hi>
　　<hi>曹母反反則以天下兵孥僇汝矣且汝必有所苦曰苦夜役耳夫强有力之家倚貴勢之家以免而</hi>
　　<hi>監司守令若弗聞也者公曰易耳奈何以汝一憤易汝族即下令除役衆始叩首退既退而行剽巨</hi>
　　<hi>室竟夜火光亘天公夜草檄質明使一校馳喻之衆裂其檄公大怒曰上命我誅亂卒今乃見亂民</hi>
<pb n="KR2k0052_WYG_044-68b"/>
　　<hi>而靡耶召遊擊將軍徐景星使呼二營之長入而慰勉之曰亂民之惡極矣雖然非爾曹比易剪也</hi>
　　<hi>何不自以為功贖曩罪乎咸踴躍聴命公又呼黠卒之首倡亂者馬文英劉庭用曰聞汝二人前自</hi>
　　<hi>縛請死壯士也汝死法胡不死義且必不死二人亦踴躍聴命公乃約束二營壯士使景星帥而討</hi>
　　<hi>亂民凢四戰大敗之生獲百五十人至轅門而丁悉仕卿與焉公擇其豪得五十人皆斬首梟轅門餘</hi>
　　<hi>下獄其從亂者咸惕伏或鳥獸㪚去杭人若更生公具疏以聞且謂爾來有司奉行太過裁削太甚</hi>
　　<hi>徒務虛名不究實禍以至逺近離心乘機竊發始而兵變繼而民變誠見人心不固戎首易生若非</hi>
　　<hi>仰藉明威申飭法度其接踵挾持不知所終蓋陰以風喻江陵公也江陵雖忮而為之少寛言於上</hi>
　　<hi>優詔褒答以公奮身犯難定於俄頃紀綱大振忠績卓異賜飛魚服金二鎰文綺四表裏是嵗以追</hi>
<pb n="KR2k0052_WYG_044-69a"/>
　　<hi>録宣府功又以考三載績後先録一子補冑子公私念兵且戢矣寛之則廢法急之則生變乃陽好</hi>
　　<hi>謂二倡亂者馬文英劉庭用曰罪可贖矣予之冠帶二人意自得洋洋羣卒間且有所侵侮羣卒大</hi>
　　<hi>怨恨謂若倡我以亂自為功得官而使我曹尚惴惴也公度是二渠者與衆心左無能為矣乃與兵</hi>
　　<hi>使者顧君養謙謀俾發諸營之卒哨於海而宻以名屬徐將軍下令縛之至軍門升文英庭用數而</hi>
　　<hi>斬之餘皆赦弗治仍呼平亂者二營卒語之曰吾非不得若主名以昔有㣲勛耳且吾不欲食言羣</hi>
　　<hi>卒咸股栗唯唯既而曰吾曹始能食寢矣公復具疏時江陵前死而代執政者以公功請上大恱拜</hi>
　　<hi>都察院右副都御史兼兵部左侍郎俾還部理左侍郎事當是時余里居頗習其事為志之且謂誅</hi>
　　<hi>亂卒利用緩不佞竊或知之速而能當緩而能宻則非所與知也劉元子聞之亦曰子房之籌與趙</hi>
<pb n="KR2k0052_WYG_044-69b"/>
　　<hi>文子條侯之瞻少年時所自許何若左劵也公既得代道拜兵部尚書協理京營戎政尋又改兼左</hi>
　　<hi>副都御史總督薊遼三鎮兼理糧餉公之在浙也蓋不獨兩定大變而已所規畫十議革保甲間架</hi>
　　<hi>差稅不便者皆奏而行之浙人至今奉以為條令而相與謳思公不忘且生祠焉公既至薊門申約</hi>
　　<hi>束蒐卒乘信賞必罰大將偏禆以下凜若負霜雪屢立戰功先後以捷聞賜蟒金文綺予世襲又據</hi>
　　<hi>險斥墩屹然金湯矣兵部尚書缺廷推公上遲佪久之乃决入理部事當廷試亢讀卷官嵗決重辟</hi>
　　<hi>當廷審秉筆者為吏部而上忽以屬公蓋重公也公為人坦心大度而性又愛客有以藝文至者無</hi>
　　<hi>不延納客氣益發舒或自詭能得公意有所闗說公雖不之許亦不問而中貴人驕故以兵部為外</hi>
　　<hi>藏公多執不之應以是怨公臺諫乘而有齕公者賴上知之然公以盛滿自抑恒曰功成名遂身退</hi>
<pb n="KR2k0052_WYG_044-70a"/>
　　<hi>天之道也吾家子房非師哉三上書乞骸骨辭益懇始得俞㫖歸而買田巴嶽𤣥天宫為靖廬延道</hi>
　　<hi>士與共居又謁潼川州雲臺觀𤣥帝像曰先太夫人意也為文紀其勝飄飄然有遺世志云將盡刻</hi>
　　<hi>其詩文集走書金陵謂王子為我悉序之前是已叙公詩及奏議矣書至金陵之日而公卒於乎明</hi>
　　<hi>興以來稱文武才者獨王文成楊文襄余肅敏而已肅敏小孫於武而文襄疎放又非公比也公之</hi>
　　<hi>就大矣不當以一雕蟲之技與不佞還往之私溷公誌然公之精神實注焉尋曹子桓所云云可以</hi>
　　<hi>已哉公集若干卷行於世配一品夫人向氏有婦徳佐公至貴老丈夫子五錦衣指揮僉事叔琦娶</hi>
　　<hi>冷恭人鄉貢士叔珮娶舒南京左軍都督府經歴生叔璽娶髙女一曰蒲適髙元之向夫人出也國子</hi>
　　<hi>叔珂娶髙思生叔環娶楊女一曰潯適髙任之側室趙氏出也女一曰杭火氏出也諸孫男十人女</hi>
<pb n="KR2k0052_WYG_044-70b"/>
　　<hi>十人元孫宜孫保孫同孫女曰蕙曰夀曰芳及未名者叔琦出也肇孫女曰變者叔珮出也貽孫振</hi>
　　<hi>孫明孫女曰雲曰祥曰保曰瑞曰桂叔璽出也蘭孫女曰淑叔珂出也所婚字多名家銘曰惟滑其</hi>
　　<hi>邑三輔西偏公時為令晳而少年刧盗之雄篡挾金錢公色不動授筴外援卒以身危刧首遂駢其</hi>
　　<hi>帥上谷網徼猾敵彼不自意有所縱舍綏之以徳振之以武譬若驕稚繋我掌股或朴或乳無敢齟</hi>
　　<hi>齬其最艱者莫若錢唐亂卒虎伏民乃䲭張公曰驅之從吏仆僵乃乘輕與示以周行彼陽伏從而</hi>
　　<hi>更披倡大勇赫然呼此戎兵留者二營爾罪實輕殲彼狡徒雪爾罪名戎兵懽呼公賜更生受律賈</hi>
　　<hi>鋭薄彼䲭狐若掃敗葉纍纍就俘斬頭穴胸血流為渠餘黨遁逃弭耳以逋悍卒犯帥胡可弗誅伺</hi>
　　<hi>之彌嵗乃獲首渠彼實不知益縱以驕縛之轅門惜不敢囂曲赦二營以全夙要迅霆一收白日昭</hi>
<pb n="KR2k0052_WYG_044-71a"/>
　　<hi>昭公之心儀乃在子房及其作行實等汾陽單騎走敵氣吞戎羌收僇降人天威忽揚歸從赤松始</hi>
　　<hi>得斂藏猗公之武不取攻鬬猗公之勲不在甲胄仁心為勇毅以𢎞就造物私爾胡不竟究文士無用</hi>
　　<hi>敢藉公彀</hi>
　　郭子章漢揚雄墓記<hi>予入郫進諸生問揚子雲亭對曰揚子故有亭已改為書</hi>
　　<hi>院祀揚子其中已復改為學宫移揚子祀鄉賢無復亭矣問揚子裔對曰郫無復揚子者予曰揚子</hi>
　　<hi>五世俱獨傳一子宜不蕃今海内亦鮮揚姓者㣲治獨郫也問揚子墓對曰墓在邑西二十里蕪穢不</hi>
　　<hi>里中兒樵牧其上行道嗟憐予曰是即非侯芭所名𤣥冢者疑衣冠葬也不宜盡銷滅乃檄有司封</hi>
　　<hi>之土周遭樹以栢下令禁樵牧成都守耿子健暨郫令李某題其墓石予題之曰漢揚法𤣥先生之</hi>
<pb n="KR2k0052_WYG_044-71b"/>
　　<hi>墓子健手書之付郫令勒之石郫人而後乃今知死士壟貴矣夫法何也法言也夫𤣥何也太𤣥也</hi>
　　<hi>揚子著書繁富如反騷廣騷畔牢愁甘泉羽獵等篇至老而悔之獨法與𤣥其大者蔡中郎題太丘</hi>
　　<hi>曰文範顔延之題元亮曰靖節皆其大也嗟乎世之訾揚子者訾其不死漢而臣莽予師胡廬山先</hi>
　　<hi>生為揚子辯未仕莽累千言顧亦未有確據美新安漢二篇即揚子百喙無以自解予謂美新不劇</hi>
　　<hi>漢而劇秦法言不曰繼漢而曰安漢揚子之心蓋亦有大不得已焉者且古今國亡而死者度不死</hi>
　　<hi>無為也其不死者忍其死將有為也殷亡矣箕範未衍箕子何以死子糾亡矣春秋未一匡四稱八</hi>
　　<hi>觀諸書未就管仲何以死司馬遷辱矣史記未竟遷何以死故曰死有重於泰山又惡知法言太𤣥</hi>
　　<hi>二書不就於漢亡之後邪又惡知揚子之不死不為是邪予因題揚子墓而系之法𤣥明不死意也</hi>
<pb n="KR2k0052_WYG_044-72a"/>
　　<hi>嗟乎李令伯嗤漢為偽朝予過彭山冢嶽嶽若封譙周勸後主降魏而千年一丘坐据充國之堂又</hi>
　　<hi>何於揚子過之深邪而不一剪其松區也</hi>
　　李鑑趙宗普墓誌銘<hi>趙公諱宗普字聖符爰攷之山右太原之文水公所厥始</hi>
　　<hi>也成都郡安邑後所遷也玉曾大考也顯貴大考也賢考也黄氏母也公所自生也張氏元配也沈</hi>
　　<hi>氏杜氏繼配也公所伉儷也考及公俱以覃恩封贈文林郎安慶府宿松縣知縣母及妻皆封贈孺</hi>
　　<hi>人公之恩榮也博士弟子員宗朴兄也公所友于也子四人長珀郡之貢生次玥玳珆俱業儒公所</hi>
　　<hi>蕃衍也崇禎乙亥科中鄉試拔貢第二十六名公所起也壬午宰皖之灊山兼攝宿松甲申實授宿</hi>
　　<hi>松乙酉擢儀部主政未任公所閲官也灊宿兩邑殄於兵燹荒疫公至則為之寛禁緩求以集流亡</hi>
<pb n="KR2k0052_WYG_044-72b"/>
　　<hi>其斧事不期於明察期於平其莅民不期炎炎為燀赫期於拊循惠懐於是黠者息翼而他走頑者</hi>
　　<hi>潤涎以冒徳胥者抱牘而屏氣耕者饁者畫圻而讓畔衿者佩者執業而辨方估者化居而嬉㕓偷</hi>
　　<hi>者寢其狐鳴而徙於耕井耆者穉者歌於壤婆於巷以故謝事歸皖松灊百姓如失怙恃遮道泣送</hi>
　　<hi>卧轍力爭此公之一治於灊再治於松之政績也六年長郎珀自松來寧泣謂予曰先大人以丙戌</hi>
　　<hi>見背假葬於松乞一言以慰先靈備悉其冶行之大槩者如此予與令先君為蘭茝友猶記髪燥時</hi>
　　<hi>曾面公之大考國卿公敦厚樸誠具豐隆相公考亦如之妣黄孺人内徳貞良舉公於萬厯二十五</hi>
　　<hi>年丁酉二月二十九日庚寅公生而英爽倜儻有壯志自弱冠成秀才凢大小試每作冠軍初受知</hi>
　　<hi>於豫章涂公紹奎繼拔識於楚黄何公閎中名遂大<graphic n="KR2369" url="https://raw.githubusercontent.com/kanripo/KR-Gaiji/master/images/KR2369.png" mimeType="image/png"/>鍧喜讀汪洋閎肆之書喜談忠孝節義之事</hi>
<pb n="KR2k0052_WYG_044-73a"/>
　　<hi>喜交遊目空四海之人尤専攻於形家言與懸壺市肆之術雖郭邵兩先生無以過之辭寡而遇辯</hi>
　　<hi>者能折氣婉而遇大事能斷嘗與予讀書東山深燈夜語據石談文風雨聨床晦明相依道義之親</hi>
　　<hi>如同骨肉回首思之宛然如昨而今安在哉予所以不禁欷歔而惋惜者也公與予婣聨百世嘗周</hi>
　　<hi>旋公家庭之間備悉公處家之事心符公早卒遺兩子一女公撫育無異所生族人之窶者每推其</hi>
　　<hi>所餘以贍窘急課子每以古義相規不使即於匪彝今公子珀語言動靜一軌於正繼配杜孺人及</hi>
　　<hi>玥玳珆諸子女與珀妻梁氏皆攖獻賊之難不辱賊手是即家範之所貽也此公立身行已之崕畧</hi>
　　<hi>也丙戌東流縣之變公不少屈抗賊以死夫生死之故亦大矣而公所以處之如此嗚呼其於義命</hi>
　　<hi>可謂能安之矣公死七日珀子索於江而全軀如故不毁寸臠飽魚鼈之腹是必有鬼神之呵䕶焉</hi>
<pb n="KR2k0052_WYG_044-73b"/>
　　<hi>事亦甚竒而近怪也松人思公之賢老㓜相攜扶祭哭又為之卜吉牛眠以妥其靈嗚呼公蜀人也</hi>
　　<hi>而死於松葬於松若故園之反無日亦將而逍而遥而嬉而娛是為永世之廬焉殆莫之致而致者</hi>
　　<hi>命也莫之為而為者天也嗚呼有公之行而不能大昌其先有公之才而不能盡用於時有公之節</hi>
　　<hi>義而當事者不能上其事使荷思綸之褒此公不能不怏怏於九原也雖然珀孝子也必能仰體公</hi>
　　<hi>意奮發其所雄以光厥志公死猶生矣又為之銘曰𤾂江之幽魂邅迴焉錦水之邈神所依依隨異</hi>
　　<hi>物腐敗者有盡之身與峩峰玉壘長峙天地者清節髙風時久而石堅後之人見之常凜凜生氣於</hi>
　　<hi>予言</hi>
　　祭文<lb/>
<pb n="KR2k0052_WYG_044-74a"/>
　宋王十朋謁文宣王廟文<hi>惟夫子之道一以貫之奚間乎邇遐不陋九夷而欲</hi>
　　<hi>居行乎蠻貊如一家今坤維文物之富人才之盛有洙泗風而無媿於諸華茍非聖教之旁逺豈一</hi>
　　<hi>文翁能化之耶某一介書生䝉恩帥巴媿無果達藝之才可以從政而亦粗知富庶教之何加若夫</hi>
　　<hi>事賢友仁與學道而愛人也固不敢不勉所欲與諸生共勉者曰忠曰孝曰思無邪</hi>
　　謁昭烈廟文<hi>嗚呼東都之季盗窺神器分鼎者三帝乃劉氏有髙皇度有光武氣有王</hi>
　　<hi>佐臣無中原地以區區蜀抗大國二天厭漢徳壯圖弗遂功雖少貶四海歸義永安故宫遺迹可記</hi>
　　<hi>君臣有廟英雄墮涙嵗月浸逺棟宇莫治某來守是邦過而興喟一新廟貌薄薦殽胾旁觀八陣細</hi>
　　<hi>讀三志我雖有酒不祀曹魏</hi>
<pb n="KR2k0052_WYG_044-74b"/>
　　謁武侯廟文<hi>丞相忠武蜀之伊吕髙卧南陽悲吟梁甫草廬之中三顧先主將漢是興</hi>
　　<hi>非劉曷與君臣魚水蛟龍雲雨才十曹丕志小寰宇假令無死師一再舉吳魏可吞禮樂可許寧使</hi>
　　<hi>英雄墮淚今古將畧非長庸史之語某受命天子來帥兹土夢觀八陣果至夔府廟貌僅存風流可</hi>
　　<hi>覩旁有闗張一龍二虎安得斯人以消外侮</hi>
　明蜀獻王祭漢昭烈文<hi>維洪武二十四年嵗次辛未十二月二十八日敢昭告於</hi>
　　<hi>漢昭烈皇帝漢丞相諸葛忠武侯曰龍興雲從君明臣良曠千載而一遇何會合之不常曰若稽古</hi>
　　<hi>實惟成湯三聘莘野承筐是將咸有一徳革夏為商歴嬴秦而兩漢孰能襲其遺芳偉中山之帝胄</hi>
　　<hi>當羣雄之擾攘嘘炎燄於寒灰時三顧於南陽情交懽於魚水言靡間於關張保岷峨控荆湘三分</hi>
<pb n="KR2k0052_WYG_044-75a"/>
　　<hi>天下開拓封疆信同心而協力視當代而有光予丕仰於休風幸開國於是邦覩閟宫之頽圯歎古</hi>
　　<hi>柏之荒凉命我將士繚以垣牆屹棟宇之崔嵬煥丹青之焜煌新規模於今日聚精神於一堂告厥</hi>
　　<hi>成功我心孔臧遣官致祭釃酒刲羊惟帝與侯神其洋洋佑我蜀民降福穰穰</hi>
　　祭杜甫文<hi>維洪武二十六年嵗次癸酉十二月某日遣官以牲醴之奠致祭於草堂先生</hi>
　　<hi>杜公曰先生距今日之世數百餘年而成都草堂之名至今日而猶傳予嘗縱觀之萬里橋之西浣</hi>
　　<hi>花溪之邊尋草堂之故址黯衰草兮寒烟是以不能無所感也於是命工搆堂闢地一㕓扁舊名於</hi>
　　<hi>其上庶幾過者仰慕乎先賢然人之所傳者先生之遺編也而予之所羨者蓋以先生一飯之頃而</hi>
　　<hi>忠君愛國之念惓惓雖其出巫峽下湘川固不戀戀於此而先生之精神猶水之在地無所往而不</hi>
<pb n="KR2k0052_WYG_044-75b"/>
　　<hi>在焉爰矢辭於翰墨寫予心之悁悁臨風釃酒尚其來旃</hi>
　　許應元立杜甫祠祭文<hi>承聖皇之景貺返按職於夔子陟赤甲之巑岏歴東</hi>
　　<hi>屯之遺址悼哲人之逢屯居委約於江潭賭鴻藻之繽紛增累欷而汍瀾昔三季之末造閔斯文之</hi>
　　<hi>墜地閱五際之亶延王風鬱其蓁穢惟夫子之淵淑秉至精於上皇挺姱節之崔嵬吐昌辭之琳琅</hi>
　　<hi>遭濁世之紛拏婘邅迍以窘步顧江皋而戾止奄三年以東驚瞻遺墟之遼廓歎禾黍之離離敞崇</hi>
　　<hi>宫於北阜願招神以來棲山有椒兮沚有蘭靈之來兮雲旗翻靈兮靈兮洵樂胥巴謳楚舞神所娛</hi>
　　<hi>殽函重闕不可以遽往神不樂此其焉如尚饗</hi>
　　陳獻章祭鄒智文<hi>嗚呼汝愚不括其囊而晦其光汲汲皇皇不小其節而畏其折</hi>
<pb n="KR2k0052_WYG_044-76a"/>
　　<hi>轟轟烈烈昔在翰林語黙淺深孰識其心頃來南海窮而不悔乃見其介業以時興行以志成君子</hi>
　　<hi>之貞貞徳之幹毌受天損何命之短已而已而天道無知哀此孤嫠死不辟險生必就檢是曰無忝</hi>
　　<hi>北風蕭蕭雲旗揺揺蜀道之遼觴酒豆肉盡此一哭魂返無速</hi>
　　楊亷祭鄒智文<hi>嗚呼汝愚縱子以讀中祕之書胡乃草疏而論執政之臣置子以步</hi>
　　<hi>瀛州之上曷為取禍而投瘴海之濱子體甚弱奚宜逺行豈知有其國而不知有其身子有父在家</hi>
　　<hi>故食貧豈盡忠於君而不得暇顧其親嗚呼實子之道如此得程書而不能久於朝廷匪子之志如</hi>
　　<hi>此而不欲以皓皓之白而䝉世俗之埃塵方子之訃至予猶疑其未真不然何殺元城於嶺外者竟</hi>
　　<hi>一夜而斃竄子瞻於儋耳者卒不能不使之返輪既而詢得其實始哭於寢門而涕淚為之沾巾嗚</hi>
<pb n="KR2k0052_WYG_044-76b"/>
　　<hi>呼傷哉痛子妙齡</hi>
　　楊慎祭劉春文<hi>岷山之精井絡通津焜曜峻極實生偉人天生我公匪邦伊世在邦</hi>
　　<hi>為珍在世為瑞三禮首選鼎魁及第摛藻天庭敷言近陛有頍文苑蔚為儒宗講金華而議白虎記</hi>
　　<hi>東觀而考南宫瑰詞直筆大雅古風隨仕階而譽命思職居以効忠乃陟宗伯乃掌邦禮公徳寅清</hi>
　　<hi>公衷簡易是禮是儀爰契爰似酌言可施違覆堪紀宅憂詔還總已留錀報政來朝帝念舊學視草</hi>
　　<hi>西垣演綸東閣維新天子更化立年饑渇宅俊寤寐英賢公才公望孰與公先天不憖遺公下少延</hi>
　　<hi>哀哉賀門鞠為弔間嗟兮梁木霜稼已俱區中之緣永絶蒼生之望遂虛嗚呼位至八座夀登六袤</hi>
　　<hi>雖尊榮之已膺恨效用之未極在公者則立徳立言足以不朽而無恨在議者則為世為民重以不</hi>
<pb n="KR2k0052_WYG_044-77a"/>
　　<hi>滿而興噫也杳杳靈駕載返東川敬陳薄奠以告祖筵</hi>
　　張時徹祭宋濓文<hi>先生學究天人之際道遡濓洛之宗才優經濟之具志存禮樂</hi>
　　<hi>之隆丁天造之草昧乃嘉遯而居貞遜史職而不居入龍門以采苓綜百家之邃㫖騁六籍之夷庚</hi>
　　<hi>觀其四符八樞十二㣲之著蓋非徒騖神於藝文之囿而實欲趾烈於三代之英適元運之告逝當</hi>
　　<hi>真主之龍興肆蒲輪以下聘乃奮鬣而揚翎班學士之精秩亦奉㫖以授經紓黼黻之鴻猷宰文章</hi>
　　<hi>之主盟方君臣之同樂槩夷夏而欽名師大雅之明哲遂乞身而宅畊何鴻鵠之既舉而繒繳之復</hi>
　　<hi>嬰終殞身於遐竄惜旅魂之煢煢寧首丘之弗懷同湘纍以飄零嗚呼遭屯而雌伏兮固哲士之恒</hi>
　　<hi>也際泰而遘閔兮非凢衆之所明也歴年禩之渺邈煥耿光其若生播靈爽於川服衍道派於婺城</hi>
<pb n="KR2k0052_WYG_044-77b"/>
　　<hi>雖砆璠之異尚孰品徳而不京矧小子之固陋實是矱而是繩瞻遺像之奕奕涕既隕而沾纓踐豆</hi>
　　<hi>籩以致奠庶表著乎休聲</hi>
　　祭方孝孺文<hi>昔孔子有殺身成仁之訓孟子有舍生取義之箴而先儒繹之曰只是成</hi>
　　<hi>就一個是而已於戲若正學先生之死非所謂殺身以成仁者耶非所謂舍生以取義者耶非所謂</hi>
　　<hi>成就一個是者耶蓋乙丑之變靖難之師入矣革除之君亡矣文皇既踐寳阼親則髙皇帝之子也</hi>
　　<hi>非若異姓之革命也非有市朝之遷易社稷之變置也人心依戴縉紳比肩而事之而先生之隆徳</hi>
　　<hi>重望是文皇與用事左右之所傾慕而必欲致之者也使當是時於所謂曰仁曰義曰是者見之不</hi>
　　<hi>的而持之不堅未有不褰裳而就之者矣何乃裹衰而行投筆而慟書詞以絶命不忍一詔之草而</hi>
<pb n="KR2k0052_WYG_044-78a"/>
　　<hi>甘以其身裂肝醢膚而使親故八百四十七人者相從於魚肉也蓋先生之生也應木星之祥宜其</hi>
　　<hi>出也被髙皇之眷文足駕蘇黄而不屑為學必肩濓洛而不遽止方將窮源洙泗而比績伊傅使道</hi>
　　<hi>符往聖功贊二儀斯已矣至抱夷齊之介而㣘死節之名則先生之不幸焉耳古稱死有輕於鴻毛</hi>
　　<hi>有重於泰山若先生之死其謂之鴻毛乎其謂之泰山乎文皇嘗語人曰彼食其禄自盡其心耳仁</hi>
　　<hi>皇亦曰若方孝孺輩皆忠臣也以二聖之言若是則奚俟於久而後論定哉於戲先生之仁成矣義</hi>
　　<hi>取矣是就矣死且不可朽矣而天下後世猶致恨不已者則以九族盡誅而使千百年之宗祀不血</hi>
　　<hi>食也於戲哀哉徹也生同桑梓誦先生之遺文跂先生之芳烈未嘗不惻然而悲澘然而涕也乃今</hi>
　　<hi>持節劍南實先生流寓之地顧瞻廟祀其為悲也涕也又豈如恒情而已哉乃原先生之心而告之</hi>
<pb n="KR2k0052_WYG_044-78b"/>
　　<hi>幽冥之中其謂余知先生也耶其謂不知先生也耶</hi>
　　郭棐祭三賢祠文<hi>維萬厯二年嵗次甲戌秋九月壬申朔越廿有八日某謹致奠</hi>
　　<hi>於少陵杜先生康節邵先生潛溪宋先生之靈曰於戯豪傑之生世也或顯或隠其道不同而惠澤</hi>
　　<hi>之流被也無久無暫其感則一惟三先生實貴於夔其演易有臺秋興有咏龍門有述瑰瑋傑特之</hi>
　　<hi>製作既與日月並輝光其聞觴不樂一飯不忘百折不挫忠耿磊落之精誠又與川嶽同流峙立言</hi>
　　<hi>立徳奕禩彌芳純節純心曠世相感顧兹祠宇思繫士民嵗月邈綿榱棟頽圯某承乏兹土拜瞻惻</hi>
　　<hi>然諏吉鳩工尅期竣事神庥斯妥馨悳彌彰敬滌牲牷薄申誠悃惟靈昭假福兹氓萌伏惟尚饗</hi>
　　祭赤甲山文<hi>夔多火災民咸謂赤甲山為祟也予竊謂神職在福民奚忍祟之敬具牲</hi>
<pb n="KR2k0052_WYG_044-79a"/>
　　<hi>醪於觀文樓遥望山神奠而祝之詞曰繄兹山之巑岏作夔門之巨鎮嚴飛巒之特起緬羣峰之揖</hi>
　　<hi>遜如龍躍於九淵若鳳翔於千仞何卉木之潔濯乃赤背之嶙峋彼閭閻之黔黎苦回禄之煨燼謂</hi>
　　<hi>山神其尸之咸蹙額而頓囟予惟神之挺直著一方之靈信人依神以胥宇神福民以膏潤胡利澤</hi>
　　<hi>之弗被忍煽熖以加釁斯愚蚩之臆度豈正直之所任予願神之鑒觀愍斯民之疾疹驅雷車之轟</hi>
　　<hi>鋾滅火鞭之燐煴掃餘灰於累刼廓雄威於一震人藉之而帡幪物由之而於牣庶奠麗於四氓斂</hi>
　　<hi>休嘉於百順匪惟息羣庶之流言抑且騰千禩之芳聞惟伸其圖之尚饗</hi>
　　曾三省祭胡子昭文<hi>嗚呼臣之於君弟之於師義等在三生死以之文皇靖難</hi>
　　<hi>公致其命希直殉君公嗣其勁二百年來忠魂黯然聖人厯服明詔痛焉曰修俎豆曰録苗裔祖武</hi>
<pb n="KR2k0052_WYG_044-79b"/>
　　<hi>孫謀善述善繼蜀有専祠向以祀方公出其門宜列於旁赫赫坤維視此正氣日月精光同流罔既</hi>
　　<hi>公也伯夷弟亦叔齊另有褒表公其慰兮</hi>
　　李化龍祭張監軍文<hi>嗚呼鄙諺有之人死留名誠得死所雖死猶生惟公誕河</hi>
　　<hi>山之粹氣毓燕趙之精英負竒每悲歌慷慨臨事輒憤惋不平當其守山海備蘭州蓋嘗丸泥封闗</hi>
　　<hi>稱北門之鎻鑰亦嘗鳴劒扺掌絶大漠以横行既逆叛之發難遂杖策而西征扣門數語肝膽立傾</hi>
　　<hi>語時事腐心動色恨叩九閽之無路談叛逆嚼齦立髪願捐七尺以相從遂戌服而蹈重闗之險乃</hi>
　　<hi>匹馬而監却月之營信明天日威肅雷霆望之者鶴唳風聲而避歸之者簞食壺漿以迎既扺賊壘</hi>
　　<hi>獨主齊盟時投袂而作三軍之氣時揮戈而倡九地之攻義形於色即衆忌旁猜其奚恤威加於敵</hi>
<pb n="KR2k0052_WYG_044-80a"/>
　　<hi>遂灰飛電掃以成功蓋聞初五之戰公獨揺旗助喊與賊相持者終日初六之入公則勺水不下卒</hi>
　　<hi>致勞形而敝精蓋夫功以此立病以此成者與嗟夫公之死非一端矣當其機可乘而輒失盟屢要</hi>
　　<hi>而無功甘養虎而遺患誰築室而返耕縮朒者為賊所愚至不以一矢相加遺庸憒者縱恣剽掠等</hi>
　　<hi>三尺若一髪之輕即走卒為之氣塞何況受命而監國之兵又況乎三月之間山嵐水瘴之與居困</hi>
　　<hi>苦饑渇之相仍公之死勞耶憤耶憂耶鬱耶不然胡為乎以飄飄凌雲之氣不數日而失藏山之壑</hi>
　　<hi>咽鄰笛之聲嗟乎公則死矣赤膽忠心之士竟與山原之道殣同命世之容容碌碌者何限往往飽</hi>
　　<hi>富貴而享功名顧㢘頗藺相如其人死矣千載之下猶有生氣曹蜍李志奄奄如泉下人何足為生</hi>
　　<hi>憶當五月望後義師漸老余且脂車秣馬欲馳入栁營而親取衡命者之首乃以家訃而不果於行</hi>
<pb n="KR2k0052_WYG_044-80b"/>
　　<hi>獨灑泣而草檄誓一死以激羣情即大衆不無感動公獨搏膺頓足矢諸天日遂以一日而克萬仞</hi>
　　<hi>之城然則公之死半為國半為我也余亦何心而不掩泣返袂涕汍瀾而淚縱横臨風一奠茹哀數</hi>
　　<hi>語蓋半以紀公殉國之蹟而半以洩吾不平之鳴嗚呼哀哉</hi>
　　祭房張二將文<hi>嗚呼二將軍之死也經嵗於今矣古有言死有重於泰山有輕於鴻</hi>
　　<hi>毛如二將軍之死輕耶重耶夫逆賊應龍淫怒自逞荼毒生靈原野厭人之肉川谷流人之血既有</hi>
　　<hi>年於今矣人臣無將將則必誅封疆之臣滅此朝食豈俟問哉乃數年來未有顯言誅之者何也懦</hi>
　　<hi>者以私婪者以賄茍就一切之利而不顧國家久逺之害晚近庸臣大抵然耳蓋顯言誅之自房將</hi>
　　<hi>軍始將軍提一旅捍孤城豈足以當播州之全師顧義氣所激直欲捽逆賊而平吞之恩重身輕威</hi>
<pb n="KR2k0052_WYG_044-81a"/>
　　<hi>尊命賤所從來矣迨逆賊捲土而來相與從事於顔行將軍不沮不懾擁孤軍抗强敵又得謀勇俱</hi>
　　<hi>足如張將軍其人者左右其間一戰東溪再戰凹埡奮臂一呼萬夫辟易斬將搴旗潰圍䧟陣何其</hi>
　　<hi>壯也終以力盡援絶鼔衰士散竟至以身殉城然其英風義烈猶足吐懦夫之氣激壯士之肝亦已</hi>
　　<hi>竒矣且自二將軍死而後賊負不可赦之罪人堅必誅賊之心九伐方張四征伊始此非賊能死二</hi>
　　<hi>將軍乃二將軍能滅賊也假令守綦江者非有磊磊落落如二將軍必且與賊通必且為賊諱養其</hi>
　　<hi>鱗甲長其羽翼突而鵲起席卷川巴李特王建前事不逺即不然殺人者可以不死無君者可以自</hi>
　　<hi>全將使人懐問鼎之心户比齒馬之跡僭擬成風綱常掃地不及十年人其淪乎瓦解陸沈豈足為</hi>
　　<hi>喻蓋二將軍之死非獨以存蜀是天下理亂得失之闗也即謂之重於泰山是耶非耶嗟乎人誰無</hi>
<pb n="KR2k0052_WYG_044-81b"/>
　　<hi>死以法死以賄死以寒疾不可汗五日死以飲酒御婦人死等死耳要以生無榮名死無令聞縱使</hi>
　　<hi>百十萬刼只如未生甚且遺之臭矣則其死輕也二將軍死既聞天子嘉其義烈贈以極品賞以延</hi>
　　<hi>世千秋廟貌比於睢陽嗟嗟可不謂重耶龍既入渝城誓師剿逆髙二將軍之義乃為文以祭之二</hi>
　　<hi>將軍有靈當且率綦城之厲鬼以殺賊始信二將軍果能滅賊死乃益重也尚饗</hi>
　　彭端吾祭宋濓文<hi>嗚呼先生生於浦陽遇主於集慶而卒於白帝乃葬於華陽嗚</hi>
　　<hi>呼先生胡為而至於此凡危疑憂患之中人也必其人暗於幾勢誕慢無方不然則剛愎自用才伎</hi>
　　<hi>甚張也先生辭官晚季之代著書龍門之旁席珍以俟泰運杖策而應明昌可謂知㣲而知彰矣嗜</hi>
　　<hi>殺首戒當宁仁孝急牖元良春秋致刑賞中論韜略以典謨為匡方丘陳清心寡欲之對齊室悉三</hi>
<pb n="KR2k0052_WYG_044-82a"/>
　　<hi>代有道之長兢業存朽索之鑒納約貸迂行之不狂可謂過補而美將矣家事無隠於君側温樹</hi>
　　<hi>對於子行片言皆可私覆㣲善必見廷揚九年不毁人一短終身不矜寵違常可謂忠慤而誠莊矣</hi>
　　<hi>郊廟山川百神之典朝會慶好律厯之經四方貢宴齎賞之節勛舊卿士功徳之慶酌百世之儀則</hi>
　　<hi>定一代之圓方每奏未嘗不稱善草創爍然有紀醉綱可謂述作之煌煌者矣甘露獻仁主之頌旨酒</hi>
　　<hi>學士之章賜馬恩鴻驥泣咏鷹信納禽荒文綺隆四皓之訓襲衣儲百嵗之裝請老猶遲其杖履夢</hi>
　　<hi>寐勤發於明王可謂極寵眷而榮光者矣其獨任文墨而不願任事也蓋已懼權勢之披猖其奉勅</hi>
　　<hi>撰文賜日本使而必却其金也蓋已避外交之㣲茫其不欲家私富貴而久逺為子孫計也蓋已慮</hi>
　　<hi>寵盛之或戕而卒以其孫慎生逆黨疑逮禍即發而不能於先生所毖防嗚呼先生之忠可信於帝之平曰</hi>
<pb n="KR2k0052_WYG_044-82b"/>
　　<hi>無疑於倉皇先生之信可令儲君為之投水國母為之齋誦而卒無解於帝之中藏嗚呼知人帝猶</hi>
　　<hi>難惟先生對敭人不可測誤帝帝不可測焉得不誤其躬事勢至此亦不可得而藏矣嗚呼先生不</hi>
　　<hi>能全始終於髙帝歾猶幸得於獻王魂不幸旅殞於夔子骨猶幸珍遷於華陽慎不幸顛鼎於震位</hi>
　　<hi>擇猶幸續濟於坤方端吾攬轡訪古過淨居寺憑先生之丘而弔焉慕先生之道惜先生之亡聊為</hi>
　　<hi>先生導凝滯於九地寫幽沈於一觴也嗚呼尚饗</hi>
　　舒鵬翼祭禹文<hi>當堯之時洚水滔天民遭䧟溺茹毛飲血厥食惟艱堯有憂焉舉禹</hi>
　　<hi>治之俾繩鯀業禹自冀州梁岐岳陽覃懐至於衡漳又自積石龍門壺口雷首砥柱析城至於王屋</hi>
　　<hi>又自嶓冢荆山内方大别衡山敷淺雲夢至於彭蠡蓋不敢陻塞汨亂以取震怒故浩浩湯湯東注</hi>
<pb n="KR2k0052_WYG_044-83a"/>
　　<hi>江海禹可謂智矣禹傷先人鯀以功不成坐誅迺手胼足胝居外十三年過門不入生啓不得子惡</hi>
　　<hi>衣菲食陸行乘車水行乘船泥行乘橇山行乘<graphic n="KR1964" url="https://raw.githubusercontent.com/kanripo/KR-Gaiji/master/images/KR1964.png" mimeType="image/png"/>日孳孳排決濬瀹弗遑寧處禹可謂孝矣方其隨</hi>
　　<hi>山刋木鬼神龍蛇䕶惜巢穴作為妖怪風沙晝暝迷失道路禹迺仰空咨嗟俄見上帝授以太上呼</hi>
　　<hi>召萬靈之書且令其臣狂章虞餘黄魔大費庚辰童律為之助由是能呼吸風雲役使神物竟得開</hi>
　　<hi>鑿之志禹可謂神矣四隩既宅九州攸同棄得以播百糓契得以敷五教垂得以司百工皋陶得以</hi>
　　<hi>明五刑伯夷得以典三禮后夔得以正五音龍得以主賓客任土作貢勞而不伐禹可謂功矣是故</hi>
　　<hi>天錫洪範舜禪帝位致彛倫之攸叙會諸侯於塗山而下民底定萬世永賴孔子曰禹吾無間然</hi>
　　<hi>矣嗚呼禹之功史雖載之而不知其由於孝禹之智人能言之而不知其由於神合智與神謂之聖</hi>
<pb n="KR2k0052_WYG_044-83b"/>
　　<hi>合功與孝謂之徳徳且聖庶幾其記禹哉復作九歌俾士人誦之以侑饗祀歌曰洚水儆堯兮汎濫</hi>
　　<hi>國中四岳薦禹兮俾為司空禹治水兮注之東蓋力極横流兮為民粒食乘四載兮勞心焦思克</hi>
　　<hi>前愆兮萬世之利交聲為律兮身為度其言可信兮其仁可附庶土  正兮底慎財賦  不自滿假</hi>
　　<hi>兮拜昌言聲教訖兮奠黎元水土平兮生齒繁兮洛出書兮錫九疇通九道兮開九州亹亹穆穆</hi>
　　<hi>六府孔修服娶塗山兮辛任啓呱呱兮何心荒度土工兮五  弼成  膺厯數兮帝命赫泣罪人兮</hi>
　　<hi>痛自責舞干羽兮有苗格明輯五瑞兮建皇極朝玉帛兮會萬國戮防風兮  黜陟  宅百揆兮股</hi>
　　<hi>肱良敷文明兮庶事康於堯舜兮大耿光</hi>
　　跋<lb/>
<pb n="KR2k0052_WYG_044-84a"/>
　宋胡元質石經跋<hi>石經云者以俗儒穿鑿經籍疑誤後學而立也漢靈帝時博士試甲</hi>
　　<hi>乙科爭第髙下至有行賂改蘭臺漆書經字者諸儒受詔於熹平成刻於光和俾天下咸取則焉碑</hi>
　　<hi>髙一丈廣四尺水經云立石太學其上悉刻蔡邕名隋志有大字石經七種其論云漢鐫七經皆蔡</hi>
　　<hi>邕書史亦稱邕自書册使工鐫刻其畫畫超詣要非蔡中郎不能到也然遺經今存者體各不同雖</hi>
　　<hi>中郎兼備衆體而篇章之富未必能辦於一人之手傳稱邕與堂谿典楊賜馬日殫張馴韓說單颺</hi>
　　<hi>等正定諸經意者當時諸儒同渉筆於其間不可知也然歴年多更變故久陵遷谷變煨燼剥蝕之</hi>
　　<hi>餘甚取為柱礎為砲石者唐初魏鄭公首訪求之十得其一况於今哉兹來少城得墜刻於一二故</hi>
　　<hi>家雖間斷不齊然殘圭裂璧亦可寳也因以鑱之錦官西樓庶幾補古之缺文云爾</hi>
<pb n="KR2k0052_WYG_044-84b"/>
　　張縯石經跋<hi>石經本末丞相洪公論載於𨽻釋詳矣洪公所未及者今粗見於此唐章</hi>
　　<hi>懐太子引洛陽記注范曄漢書稱石經凢四十六碑及髙澄遷石經於鄴通鑑所書為五十三碑自</hi>
　　<hi>東漢歴魏晉宋數百年間洛陽數被兵此碑當有毁者其遷於鄴乃視洛陽記多六焉疑洛陽記未</hi>
　　<hi>詳也碑製髙一丈廣四尺六經文多必非四十六碑所能盡者宋常山公河南志稱石經凢七十三</hi>
　　<hi>碑常山公博物洽聞歐陽文忠每以古今疑事諮之河南所書必有據依矣後周伐齊毁碑以為砲</hi>
　　<hi>石方髙緯昏亂兩陣勝負之頃猶需孽婦一觀遂以其國輸後周復何有於石經則此碑之殘毁亦</hi>
　　<hi>宜也貞觀考古止得石經數段其傳於今者亦可知其無幾矣蔡邕本傳稱邕自書丹於碑不言為</hi>
　　<hi>何體書今世所傳皆為𨽻體至儒林傳序則云為古文篆𨽻三體書法以相參檢注言古文謂孔氏</hi>
<pb n="KR2k0052_WYG_044-85a"/>
　　<hi>壁中書以縯考之孔壁所藏皆蝌蚪文字孔安國當武帝之世已稱蝌蚪書無能知者其承詔為尚</hi>
　　<hi>書五十九篇作傳為𨽻古定不復從蝌蚪古文邕獨安能具三體書法於安國之後二百年哉漢建</hi>
　　<hi>武之際杜林避地河西得古文尚書一軸諸儒共傳寳之一軸已為世所珍如此熹平距建武又幾</hi>
　　<hi>載乃謂六經悉能為古文非事情也或者邕以三體叅檢其文而書丹於碑則定為𨽻亦如孔安國</hi>
　　<hi>之書傳耶儒林傳序疑字有誤者初邕正定六經與堂谿典等數人同受詔今六經字體不一當是</hi>
　　<hi>時書策者亦不獨邕也姑識其末以俟博識之君子</hi>
　　宇文紹奕石經䟦<hi>側聞給事内翰胡公以道徳文章華我國家其經濟事業似唐</hi>
　　<hi>李文饒而風節過之方論上前慷慨激烈動悟淵聴在玉堂鎖闥益攄所學禆贊聖聴訂正國是被</hi>
<pb n="KR2k0052_WYG_044-85b"/>
　　<hi>寵隆異冠絶在廷公每以天下自任推六經精㣲寓諸日用至於屋壁所藏殘編斷刻收拾無遺常</hi>
　　<hi>歎石經𨽻畫最古旁搜博訪合諸家所藏得蔡中郎石經四千二百七十字有竒以楷書釋之又得</hi>
　　<hi>古文篆𨽻三體石經遺字八百一十九並鑱諸石永貽不朽按范曄史稱蔡邕自書丹使工鐫刻酈</hi>
　　<hi>道元注水經亦云光和六年立石於太學其上悉刻蔡邕名則大字石經出於一筆似無可疑若夫</hi>
　　<hi>三體石經以儒林傳考之則其書已出於東漢時水經乃云刻之魏正始中意者魏刻殆以補漢刻</hi>
　　<hi>之遺亡耳</hi>
　　歐陽修唐夔州都督府記跋<hi>余嘗謂唐世人人工書故其名堙没者不</hi>
　　<hi>勝數每與君謨嘆息于斯也如具靈該繆師愈今人尚不知其姓名况其書乎余以集録之博僅各</hi>
<pb n="KR2k0052_WYG_044-86a"/>
　　<hi>得其一耳</hi>
　　後漢文翁學生題名跋<hi>右漢文翁學生題名凡一百有八人文學祭酒典學</hi>
　　<hi>從事各一人司儀主事各二人左生七十三人右生三十人文翁在蜀教學之盛為漢稱首其弟子</hi>
　　<hi>著籍者何止於此蓋其磨滅之餘所存者此耳治平元年六月二十日書</hi>
　　漢周公禮殿記跋<hi>右漢周公禮殿記者今成都府學有漢時所建舊屋柱皆正方</hi>
　　<hi>上狹下濶北記在柱上刻之靈帝初平五年立距今蓋千年矣而字畫完好可讀當時石刻在者往</hi>
　　<hi>往磨滅北記託於屋楹乃與金石爭夀亦異矣記有云甲午年故府梓橦文君增造吏舍二百餘間</hi>
　　<hi>按華陽國志有文參字子竒梓潼人平帝用為益州太守不從王莽公孫述光武嘉之疑此記所載</hi>
<pb n="KR2k0052_WYG_044-86b"/>
　　<hi>即其人也蓋光武建武十年嵗次甲午云</hi>
　　王履道跋東坡書<hi>世學公書者多矣劍拔弩張驥奔猊抉則不能無至于尺牘狎</hi>
　　<hi>書姿態横生不矜而妍不束而莊不軼而豪蕭散容與霏霏如零春之雨森疎掩斂熠熠如從月之</hi>
　　<hi>星紆徐婉轉纚纚如抽繭之絲恐學者所未到也</hi>
　　黄庭堅題東坡字後<hi>東坡居士極不惜書然不可乞每乞書者正色詰責之或</hi>
　　<hi>終不與一字元祐中鎖試禮部每見過案上紙不擇精麄書遍乃已性喜酒然不能四五龠己爛醉</hi>
　　<hi>不辭謝而就卧鼻鼾如雷少焉蘇醒落筆如風雨雖謔弄皆有義味真神仙中人此豈與今世翰墨</hi>
　　<hi>之士爭衡哉</hi>
<pb n="KR2k0052_WYG_044-87a"/>
　　跋東坡墨迹<hi>東坡道人少日學蘭亭故其書姿媚似徐季海至酒酣放浪意忘工拙字</hi>
　　<hi>特瘦勁迺似栁誠懸中嵗喜學顧魯公楊風子書其合處不減李北海於葦圓而韻勝挾以文章妙</hi>
　　<hi>天下忠義貫日月之氣本朝善書自當推為第一數百年後必有知子此論者</hi>
　　陸游跋古柏圖<hi>此圖吾家舊藏予居成都七年屢至漢昭烈惠陵此柏在陵旁廟中</hi>
　　<hi>忠武侯室之南所謂先主武侯同閟宫者於此略無小異則畫工亦當時名手也淳熙六年龍集已</hi>
　　<hi>亥六月一日陸某識</hi>
　　跋中和院東坡帖<hi>此一巻皆蘇仲虎尚書所藏鑒定精審無一帖可疑者刻石在</hi>
　　<hi>成都大聖慈寺中和勝相院淳熙六年六月十七日陸務觀題</hi>
<pb n="KR2k0052_WYG_044-87b"/>
　　跋陵陽先生詩草<hi>右陵陽先生韓子蒼詩草一卷得之其孫籍先生詩擅天下然</hi>
　　<hi>反覆塗乙又歴疏詩所從來其嚴如此可以為後輩法矣予聞先生詩成即以予人久或累月逺或</hi>
　　<hi>千里復追取更定無毫髪恨乃止則此草未必皆定本也大歇庵詩一章徐師川作而先生手録之</hi>
　　<hi>亦足見其無昔人爭名之病矣故附見卷中淳熙庚子四月二十二日笠澤陸某書</hi>
　　跋東坡問疾帖<hi>東坡先生憂其親黨之疾委曲詳盡如此則愛君憂國之際可知矣</hi>
　　<hi>其曰勿使常醫弄疾天下之至言讀之使人感嘆彌日淳熙九年五月乙未甫里陸某書</hi>
　　跋東坡詩草<hi>東坡此詩云清吟雜夢寐得句旋已忘固已竒矣晚謫惠州復出一聨云</hi>
　　<hi>春江有佳句我醉墮渺茫則又加於少作一等近世詩人老而益嚴蓋未有如東坡者也學者或以</hi>
<pb n="KR2k0052_WYG_044-88a"/>
　　<hi>易心讀之何哉淳熙九年五月二十六日玉局祠吏陸某書於鏡湖下鷗亭</hi>
　　跋三蘇遺文<hi>比書蜀郡吕商隠周輔所編周輔入朝為史官得唐安守以歸未至家暴</hi>
　　<hi>卒可悲也淳熙十一年正月十一日務觀識</hi>
　　跋東坡書髓<hi>成都西樓下石刻東坡法帙十卷擇其尤竒逸者為之編號東坡書髓三</hi>
　　<hi>十年間未嘗釋手去嵗都下脫敗甚乃再裝緝之嘉泰二年嵗在癸亥九月三日務觀老學庵北牕</hi>
　　<hi>手記</hi>
　　跋闗著作行記<hi>著作闗公出使峽中風采峻甚仕者人人震慄莫敢仰視某以孤生</hi>
　　<hi>起罪籍萬里佐州淺闇滯拙自期且汰去而闗公獨厚遇之舉酒賦詩談臺閣舊事忘其位之重也</hi>
<pb n="KR2k0052_WYG_044-88b"/>
　　<hi>公免歸之明年某以事至卧龍山咸平寺長老惠璉言公往有行記今將刻之石因屬某書其末某</hi>
　　<hi>曰方闗公之門可炙手時此書乃不出今公歸卧青城山下賓客解散形勢一變而璉方刻其書為</hi>
　　<hi>不朽計嗟乎足以愧士大夫矣乾道七年七月左奉議郎通判夔州軍州主管學事陸某謹識</hi>
　　趙明誠漢巴郡太守樊敏碑跋<hi>石漢巴郡太守樊君碑云君諱敏字</hi>
　　<hi>叔達肇祖虙戲遺苗后稷為堯種樹社漆徙岐天顧亶父乃萌昌發周室衰㣲雲伯匡弼晉為韓稷</hi>
　　<hi>魯分為楊充曜封邑厥土河東樹漢之際或居於楚或集於梁君纘其緒華南西疆又云總角好學</hi>
　　<hi>治榖氏經貫究道度無文不睹於是國君備禮招請濯冕題輿傑立忠謇有夷史之直卓宻之風鄉</hi>
　　<hi>黨見歸察孝除郎永昌長史遷宕渠令大將軍卒光和之末京師擾攘雄狐綏綏冠履同囊封袂長</hi>
<pb n="KR2k0052_WYG_044-89a"/>
　　<hi>驅卑走枕北國復重察辭病不就再奉朝聘七辟外臺甞為治中諸部從事又云季世不祥米巫凶</hi>
　　<hi>虐姦狡並起䧟附者衆君執一心賴無洿恥復辟司徒道辭不往牧伯劉公表授巴郡以助義郡尉</hi>
　　<hi>養疾閭里又辟奮義校尉年八十有四嵗在協洽紀驗期臻奄忽藏形其後有銘最後題建安十年</hi>
　　<hi>二月上旬造他漢碑類多刓缺而此碑獨首尾完好故載其大畧於此所謂米巫凶虐者謂張角也</hi>
　元虞集跋先氏書巖<hi>凉國公勲業聞望著於天下我國家蓍龜也年七十餘閒居金</hi>
　　<hi>陵又以文章學問為吾道砥柱其得於天而裕於人何其盛哉讀書巖之記序其原委博瞻考據鄉</hi>
　　<hi>里晚生後進蓋有不及聞者吾蜀百千年故家舊族若先氏巖者多有之矣安得一一表章於大臣</hi>
　　<hi>元老之手乎然先氏子孫所恃以不朽者不徒在於巖者矣</hi>
<pb n="KR2k0052_WYG_044-89b"/>
　　謝端跋先氏書巖<hi>端亦蜀人也流離江漢間幾十餘年矣某山某水不知幾何所</hi>
　　<hi>讀書巖之記始知先氏之有賢子孫矣端今老矣行於四方欲求一畆之居而不可得吾蜀多異人</hi>
　　<hi>異書何時扁舟泝江而上從書巖嵐光林影之下求其遺書而讀之庶幾補過以希前修汝礪可尚</hi>
　　<hi>不吾却也其可感慨也夫</hi>
　明蜀獻王跋宋濓楹銘<hi>積丘山之善尚未為君子貪絲毫之利便䧟於小人此金</hi>
　　<hi>華宋太史景濓楹銘蓋其引年而歸田里時所作也昔衛武公年九十猶作抑詩以自警即此意歟</hi>
　　<hi>其門人王紳為予書此予取而讀之悚然若親見太史於前也惕然若親聞太史之言也所謂雖無</hi>
　　<hi>老成人尚有典刑噫信乎古語云從善如登從惡如崩可不慎哉今觀紳文章孝友蚤有時望誠可</hi>
<pb n="KR2k0052_WYG_044-90a"/>
　　<hi>謂青出於藍水寒於氷者矣然於此銘尤當書諸紳而弗忘則非惟無負於太史無負於已之所學</hi>
　　<hi>也特識數語以歸於紳且用以自朂</hi>
　　惠王跋鮮于樞書諸葛表後<hi>鮮于太常伯機胸次無滯迹所書漢丞相</hi>
　　<hi>諸葛公出師二表真墨筆力遒勁韵度不凡得妙中之妙與趙松雪相伯仲宜其為世所寳余罷朝</hi>
　　<hi>每每披閲心目豁然但恐其墨渝紙敝不能久有於天地間因命工勒石以惠來學云時成化十三</hi>
　　<hi>年五月一日識</hi>
　　鄒智跋釣魚城志後<hi>子嘗觀天下之大勢矣立國於北者恃黄河之險立國於</hi>
　　<hi>南者恃長江之險而蜀實江之上游也敵人有蜀則舟師可自蜀浮江而下而長江之險敵人與我</hi>
<pb n="KR2k0052_WYG_044-90b"/>
　　<hi>共之矣由此言之則守江尤在於守蜀也元南侵而必自蜀始豈非有見於此與冉氏弟兄受知余</hi>
　　<hi>玠而首畫城釣魚之策王堅張珏且戰且守至死不渝豈非有見於此與向使無釣魚城則無蜀久</hi>
　　<hi>矣無蜀則無江南久矣宋之宗杜豈待崖山而後亡哉嗚呼當兹城之成也宋無西顧之憂元無東</hi>
　　<hi>下之路使賈似道能用汪立信之策陳宜中能用文天祥之策下游與上游齊奮内郡與外郡併力</hi>
　　<hi>天下事未可知也天時不齊人事好乖令人有千古不平之憤</hi>
　　魏瀚牟女打虎賦跋<hi>粤王化既邈習俗澆薄雖父子兄弟夫婦利害所在不相</hi>
　　<hi>顧惜甚至戕恩賊義有難言者余遷守兹郡聴讞之際凢悖倫傷恩者靡不開其蔽而通其明全其</hi>
　　<hi>情而懼以法然固有心革威懾翻然悔悟者而倫理尚未見厚訟獄終未能清豈身教之政有未至</hi>
<pb n="KR2k0052_WYG_044-91a"/>
　　<hi>而習染之錮未易新耶僉憲范公追賦牟氏打虎救母詩惓惓以牟女之孝為足重而守令能旌勸</hi>
　　<hi>為可嘉公復以職在觀風申諭吾民勿使是女専美於前公之意必扶持世教弭息訟源不特文字</hi>
　　<hi>之可稱述而已凢在吾民獨不思牟一弱女而孝心激烈捍虎救母奮不顧身況壯而為男子者乎</hi>
　　<hi>又況讀書明理為丈夫者乎</hi>
　<lb/>
　<lb/>
　<lb/>
　<lb/>
<pb n="KR2k0052_WYG_044-91b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四川通志卷四十四<lb/>
<pb n="KR2k0052_WYG_044-92a"/>
欽定四庫全書<lb/>
　四川通志卷四十四<lb/>
　藝文<lb/>
　　序<lb/>
　晉常璩華陽國志序述<hi>巴蜀厥初開國載在書籍或因文緯或見史記乆逺隠沒</hi>
　　<hi>實多疎畧及周之世侯伯擅威雖無牧野之師有同盟要之㑹而秦資其富用兼天下漢祖階之奄</hi>
　　<hi>有四海梁益及晉分益為寧司馬相如嚴君平揚子雲陽成子鉉鄭伯邑尹彭城譙常侍任給事等</hi>
　　<hi>各集傳記以作本紀畧舉其隅其次聖稱賢仁人志士言為世範行為表則者名挂史録而陳君承</hi>
<pb n="KR2k0052_WYG_044-92b"/>
　　<hi>祚别為耆舊始漢及魏煥乎可觀然三州土地不復悉載地理志頗言山水歴代轉久郡縣分建地</hi>
　　<hi>名改易於以居然辬物知方猶未詳備於時漢晉方隆官司星列提封圖簿嵗集司空故人君學士</hi>
　　<hi>蔭髙堂翳帷幙足綜物土不必侍本紀矣曩遭阨運函夏滔湮李氏據蜀兵連戰結三州傾墜生民</hi>
　　<hi>殱盡府庭化為狐狸之窟城郭蔚為熊羆之宿宅遊雉鹿田棲虎豹平原鮮麥黍之苗千里蔑雞拘</hi>
　　<hi>之響丘城蕪邑莫有名者嗟乎三州近為荒裔桑梓之域曠為長野反側惟之心若焚灼懼益遐棄</hi>
　　<hi>城陴靡聞迺考諸舊紀先宿所傳并南裔志騐以漢書取其近是及自所聞以著斯篇又畧言公孫</hi>
　　<hi>述蜀書咸熙以來喪亂之事約取耆舊士女英彦又肇自開闢終乎永和三年凡十篇號曰華陽國</hi>
　　<hi>記夫書契有五善達道義章法戒通古今表功勲而後旌賢能恨璩才短少無逺及不早援翰執素</hi>
<pb n="KR2k0052_WYG_044-93a"/>
　　<hi>廣訪博咨流離困瘵方資腐帛於顛牆之下求餘光於灰塵之中繭滅者多故有所闕猶愈於遺忘</hi>
　　<hi>焉蜀紀言三皇乘祗車出谷口秦虙曰今之斜谷也及武王伐紂蜀亦從行史記周貞王之十六年</hi>
　　<hi>秦厲公城南鄭此谷道之通久矣而說者以為蜀王因石牛始通不然也本紀既以炳明而世俗間</hi>
　　<hi>横有為蜀傳者言蜀王蠶叢之閒周迴三千嵗又云荆人鼈靈死屍化西土後為蜀帝周萇𢎞之血</hi>
　　<hi>變成碧珠杜宇之魄化為子鵑又言蜀椎髻左袵未知書文翁始知書學按蜀紀帝君房心決事參</hi>
　　<hi>伐參伐則蜀分野言蜀在帝議政之方帝不議政則王氣流於西故周失紀綱而蜀先主七國皆王</hi>
　　<hi>蜀又稱帝此則蠶叢自王杜宇自帝皆周之叔世安得三千嵗且太素資始有生必死死終物也自</hi>
　　<hi>古以來未聞死者能更生當世或遇有之則為怪異子所不言況能為帝王乎碧珠出不一處地之</hi>
<pb n="KR2k0052_WYG_044-93b"/>
　　<hi>相距動數千里一人之血豈能致此鵑鳥今云是巂或曰巂周四海有之何必在蜀昔唐帝萬國時</hi>
　　<hi>雍虞舜光宅八表大禹功濟九州后稷封殖天下井田之制庠序之教由來逺矣孔子曰述而不作</hi>
　　<hi>信而好古竊比於我老彭則彭祖本生蜀為殷太史夫人為國史作為聖則仙自上世見稱在昔及</hi>
　　<hi>周之末服事於秦首為郡縣雖濱戎夷亦有冠冕故蜀記日大人之鄉方大之國也至於漢興反當</hi>
　　<hi>荒服而無書學乎漢書日郡國之有文學因文翁始若然翁以前齊魯當無文學哉漢末時漢中祝</hi>
　　<hi>元靈性滑稽用州牧劉焉談調之末與蜀士燕狎相與著翰墨當時以為極歡後人有以為惑恐此</hi>
　　<hi>之類必起於元靈之由也惟智者辨其不然幸也綜其理數或以為西土嶮固衿帶易守世亂先違</hi>
　　<hi>道治後服若吳楚然故逋逃必萃奸雄闚覦蓋帝王者統天理物必居土中徳膺命運非可資能恃</hi>
<pb n="KR2k0052_WYG_044-94a"/>
　　<hi>險以干常亂紀雖饕竊名號終於絶宗殄祀何者天命不可以詐詭而邀神器不可以僥倖而取也</hi>
　　<hi>是以四岳三塗陽城太室九州之嶮而不一姓冀之北土焉之所産古無興國夫恃險憑危不階歴</hi>
　　<hi>數自能傳國垂世所未有也故公孫劉氏以敗於前而諸李踵之覆亡於後天人之際存亡之術可</hi>
　　<hi>以為永鑒也干運犯歴破家喪國可以為京觀也今齊之國志貫之一揆同見不臣所以防狂狡杜</hi>
　　<hi>奸萌以崇春秋貶絶之道也而顯賢能著治亂亦以為奬勸也其序曰先王經畧萬國剖分厥甸巴</hi>
　　<hi>梁式象縣辰九俊述職賦政以均佐周斃紂相漢亡秦實繁其民世載其俊述巴志第一  維天有</hi>
　　<hi>漢監亦有光實司羣望表我華陽炎劉是應洪祚攸長述漢中志第二  井絡啟耀文昌契符茫茫</hi>
　　<hi>禹績畫為九州功冐普天率土以休光靈遐照慶祚爽流邦家濟濟世徳球球述蜀志第三  蠢爾</hi>
<pb n="KR2k0052_WYG_044-94b"/>
　　<hi>南域在彼要荒漢武徳振蠻貊是攘開州列郡幽裔來王柔逺能邇實須才良甄徳表失以明紀綱</hi>
　　<hi>述南中志第四靈亦徳中㣲巨猾干篡白夷乘釁致民塗炭爰迄  獻皇極不建牧后失圖英雄迭</hi>
　　<hi>進覆車齊軌䝉此艱難述公孫述劉二牧志第五  政去王室權流二桀𤓰分天壤宰割民物舍彼</hi>
　　<hi>信順任此智計大道既隠詭詐競設並以豪特力孚當世居正慮明名號絶替身兼萬乘籍同列國</hi>
　　<hi>述劉先主志第六二乾坤軍始樹君立王天工人代萬邦是望明不  日地不二皇茍非其器窮髙</hi>
　　<hi>必亢曚矇二主弗慮弗臧負乘致冦世業以喪述劉後主志第匕  陽升一九品物始亨帝紘失振</hi>
　　<hi>任非其良趙倡禍階亂是用長羅州播蕩朱旌莫亢皮張不造戎醜攸行哀哀元黎顧瞻靡望述大</hi>
　　<hi>同志第八纂素精南飄天維弛綱薨薨特流肆其豺狼蕩雄  承殱我益梁牧守顛摧黔首辛嘗三</hi>
<pb n="KR2k0052_WYG_044-95a"/>
　　<hi>州毁曠攸然以荒絡結王綱民亦流亡述李特雄期夀勢志第九  華獄降精江漢吐靈濟濟多士</hi>
　　<hi>命世克生徳為世雋幹為時貞畧舉士女表諸賢明世齊其美不隕其名述先賢士女總讚論第十</hi>
　　<hi>俊皇皇大晉下土是覆化澹教洽誕兹彦茂峨峨  乂亹亹英秀如嶽之崇如蘭之臭經徳秉哲綽</hi>
　　<hi>然有裕述後賢第十一成傅考行故總厥舊聞班序州部區别山川憲章  敗旌昭仁賢抑絀虛妄</hi>
　　<hi>糾正謬言顯善懲惡以杜未然述序志第十二獲譔曰駟牡騤騤萬馬龍飛陶然斯猶阜會京畿麐</hi>
　　<hi>西狩鹿從東䴢郇伯勞之旬不接辰賞兹珍嘉甘心庶幾巾為令徳一行可師瑰瑋散儻貴韜光輝</hi>
　　<hi>據沖體正平揖宣尼導以禮樂教洽化齊木訥剛孔毅有威有懐鏘鏘宮縣磬筦諧諧金奏石拊降福</hi>
　　<hi>皆總括道檢總覽幽㣲選賢與能人逺乎哉</hi>
<pb n="KR2k0052_WYG_044-95b"/>
　唐王勃入蜀紀行詩序<hi>總章二年五月癸夘余自長安觀景物於蜀遂出褒斜之</hi>
　　<hi>隘道抵岷峨之絶徑超懸谿歴翠阜迨彌月而臻焉若乃採江山之峻勢觀天地之竒作丹壑爭流</hi>
　　<hi>青峰雜起陵濤鼔怒以伏住天壁嵯峨而横立亦宇宙之絶觀者也雖莊周詫吕梁之險韓侯怯孟</hi>
　　<hi>門之峻曽何足云蓋登培塿者起衡霍之心游溝澮者發江湖之思況乎窮覽勝事足踐靈區烟霞</hi>
　　<hi>為朝夕之資風月得林泉之助嗟乎山川之感召多矣余能無情哉爰戒文律用宣行唱編為三十</hi>
　　<hi>首投諸好事焉</hi>
　　盧照隣宴梓州南亭詩序<hi>梓州地池亭者長史張公聴訟之别所也徒觀</hi>
　　<hi>其巗嶂重複川流灌注雲窓綺閭負繡堞之逶迤澗户山樓帶金隍之繚繞信巴蜀之竒制也時鳯</hi>
<pb n="KR2k0052_WYG_044-96a"/>
　　<hi>扆多閒上得和平之政鯷瀛有截下無交爭之人以公寄切上僚故久無州將連四千石之重任總</hi>
　　<hi>十萬井之雄班職逾劇而道彌髙位逾崇而徳彌廣市獄無事時狎鳥於城隅邦國不空且觀魚於</hi>
　　<hi>濠上賓階月上横聮蜷之桂枝野院風歸動葳甤之萱草則有明珠愛客置芳酒於十旬羽服神交</hi>
　　<hi>契仙遊於五日圓潭寫鏡光浮落日之津雜樹開惟彩綴飛烟之路藤蘿杳萬挂疎隂以送秋鳧雁</hi>
　　<hi>參差結流音而將夕百年之歡不再千里之賀何常下客恓惶暫停歸轡髙人賞翫豈輟斯文咸請</hi>
　　<hi>賦詩以紀勝集</hi>
　　七日綿州泛舟詩序<hi>諸公迹寓市朝心遊江海訪竒交於千里惜良辰於寸隂</hi>
　　<hi>嘗恐辜負琴書荒凉山水於是脫屣人事嗚棹川隅言追挂犢之才用卜牽牛之賞邊生經笥送炎</hi>
<pb n="KR2k0052_WYG_044-96b"/>
　　<hi>氣以濯纓郝氏書囊臨秋光而曝背似遇緱山之客還疑星漢之遊願駐景於髙天想乘霓於縮地</hi>
　　<hi>繁絲亂響涼酎時斟戲翔羽於平沙釣潛鯤於曲浦乘流則逝不覺忘歸咸可賦詩探韻成作</hi>
　　李陽冰李翰林詩序<hi>李白字太白隴西成紀人涼武昭王暠九世孫蟬聮珪組</hi>
　　<hi>世為顯著中葉非罪謫居條支易姓與名然自窮始蟬至舜五世為庶累世不大曜殊可歎焉神龍之</hi>
　　<hi>逃歸於蜀復指李樹而生伯陽驚姜之夕長庚入夢故生而名白以太白字之世稱太白之精得之</hi>
　　<hi>矣不讀非聖之書恥為鄭衛之作故其言多似天仙之辭所為著述言多諷興自三代以來風騷之</hi>
　　<hi>後馳驅屈宋鞭撻揚馬千載獨步唯公一人故王公趨風列兵結軌羣賢翕習如烏歸鳯盧黄門云</hi>
　　<hi>陳拾遺横制頽波天下質文翕然一變至今朝詩體尚有梁陳宫掖之風至公大變掃地幷盡今古</hi>
<pb n="KR2k0052_WYG_044-97a"/>
　　<hi>文集遏而不行唯公文章横被六合可謂力敞造化歟天寳中皇祖下詔徴就金馬降輦步迎如見</hi>
　　<hi>綺皓以七寳牀賜食御手調羮以飯之謂曰卿是布衣名為朕知非素蓄道義何以及此置於金鑾</hi>
　　<hi>殿出入翰林中間以國政潛草詔誥人無知者醜正同列害能成謗格言不入帝用疎之公乃浪跡</hi>
　　<hi>縱酒以自昏穢詠歌之際屢稱東山又與賀知章崔宗之等自為八仙之遊謂公謫仙人朝列賦謫</hi>
　　<hi>仙之歌凡數百首多言公之不得意天子知其不可留乃賜金歸之遂就從祖陳留採訪大使彦允</hi>
　　<hi>請北海髙天師授道籙於齊州紫極宫將東歸蓬萊仍羽人於丹丘耳陽冰試絃歌於當塗心非所</hi>
　　<hi>好公遐不棄我乘扁舟而相顧臨當掛冠公又疾亟草藁萬卷手集未修枕上授簡俾余為序論關</hi>
　　<hi>睢之義始愧卜商明春秋之辭終慙杜預自中原有事公避地八年當時著述十喪其九今所存者</hi>
<pb n="KR2k0052_WYG_044-97b"/>
　　<hi>皆得之他人焉</hi>
　　韓愈盛山十二景詩序<hi>韋侯昔以考功副郎守盛山人謂韋侯美士考功顯</hi>
　　<hi>曹盛山僻郡奪其所宜處納之惡地以枉其材韋侯將怨且不釋矣或曰不然夫得利則躍躍以喜</hi>
　　<hi>不利則戚戚以泣若不可生者豈韋侯謂哉韋侯讀六藝之文以探周公孔子之意又妙能為辭章</hi>
　　<hi>可謂儒者夫儒者之於患難茍非其自取之其拒而不受於懐也若築河隄以障屋霤其容而消之</hi>
　　<hi>也若水之於海水之於夏日其翫而忘之以文辭也若奏金石以破蟋蟀之鳴蟲飛之聲況一不快</hi>
　　<hi>於考功盛山一出入之間哉未幾果有以韋侯所為十二詩遺余考其意方日以入谿谷上岩石追</hi>
　　<hi>逐雲月不足日為事讀而詠歌之令欲棄百事往而與之遊不知其出於巴東以屬<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰也於時應</hi>
<pb n="KR2k0052_WYG_044-98a"/>
　　<hi>而和者凢十人及比年韋侯為中書舍人侍講六經禁中和者通州元司馬為宰相洋州許使君為</hi>
　　<hi>京兆忠州白使君為中書舍人李使君為諌議大夫黔府嚴中丞為祕書監温司馬為起居舍人皆</hi>
　　<hi>集闕下於是盛山十二詩與其和者大行於時聮為大卷家有之焉慕而為者將日益多則分為别</hi>
　　<hi>卷韋侯俾余題其首</hi>
　　孫逖送遂州紀參軍序<hi>遂州參軍紀公吾友雲將之令弟也敏於行志於道</hi>
　　<hi>克修人彛允副兄朂噫周公之嗣紀為其首天祚元徳必將有後不然何棣華之可久也選曹舉善</hi>
　　<hi>羣吏須才九霄始稱一命而傴穆卜吉日遄征畏途緬躋岷峨遐涉褒漢宿息巗險波臨湍悍仗信</hi>
　　<hi>不慄載義必亨方暴忠臣之志固無垂堂之責爾之寡兄克施有政是則是傚念兹在兹祛利則覦</hi>
<pb n="KR2k0052_WYG_044-98b"/>
　　<hi>心永隔逺嫌則旁言自絶故雖邛𤏡之産巴蜀之饒不潤脂膏誰謗薏苡懋繩丕徳時惟哲人羣公</hi>
　　<hi>贈言要侯題序</hi>
　　任華送李彞宰新都序<hi>宗室後進有以學術辭藻著稱者彝也少好學通九</hi>
　　<hi>流百家之言善屬文頗有大節去年制舉不㨗無何以書歴抵二相國論安邊術由是詔試西掖凡</hi>
　　<hi>數十百人彝與莊若訥髙郢同入髙等何埀翅於制舉而奮翼於西掖哉蓋道之屈伸命之通塞各</hi>
　　<hi>有時也執政以彝大人在蜀故授新都以榮之彝豈不欲髙步臺省時時與朝廷羣公談笑所以俯</hi>
　　<hi>就逺縣蓋為大人屈耳秦雲满天倐聚忽散與子分飛亦爾也古人别逺貴於贈言子昔為什邡令</hi>
　　<hi>蓋鳴琴不下堂而治今領新都則異於彼焉蓋以廬井灰於焚爇之後甿庶瘡於刀箭之末樹立存</hi>
<pb n="KR2k0052_WYG_044-99a"/>
　　<hi>育洪惟艱哉況奔衝填凑晝夜風雨誅求供應旬時山岳其親庶務則宜戴星而出戴星而入焉其</hi>
　　<hi>接賓客則宜一沐三起一飯三吐焉此朋友之望也如月照雪峰花飛錦江當有新詩時復寄來念</hi>
　　<hi>之哉李生</hi>
　　盧藏用陳氏集序<hi>昔孔宣父以天縱之才自衛返魯乃刪詩定禮述易道而修春</hi>
　　<hi>秋數千百年文章粲然可觀也孔子沒二百嵗而騷人作於是婉麗浮侈之法行焉漢興二百年賈</hi>
　　<hi>誼馬遷為人傑憲章禮樂有老成之風長卿子雲之儔瑰詭萬變亦竒特之士也惜其王公大人之</hi>
　　<hi>言溺流辭而不顯其後班張崔蔡曹劉潘陸隨波而作雖大雅不足然其遺風餘烈尚有典型宋齊</hi>
　　<hi>之末蓋顦顇矣逶迤陵頽流靡忘返至於徐庾天之將喪文也後進之士若上官儀者繼踵而生於</hi>
<pb n="KR2k0052_WYG_044-99b"/>
　　<hi>是風雅之道掃地盡矣易曰物不可以終否故受之以泰道喪五百嵗而得陳君君諱子昻字伯玉</hi>
　　<hi>蜀人也崛起江漢虎視函夏卓立千古横制頽波天下翕然質文一變非夫岷峨之精巫廬之靈則</hi>
　　<hi>何以生此故其諫諍之辭則為政之先也昭夷之碣則論議之當也國殤之文則大雅之怨也徐君</hi>
　　<hi>之議則刑禮之中也至於感激頓挫㣲顯闡幽庶幾見變化之朕以接乎天人之際者則感遇之篇</hi>
　　<hi>存焉觀其逸足駸駸方將摶扶摇而凌太清獵遺風而薄嵩岱吾見其進未見其止惜乎凐厄當世</hi>
　　<hi>道不偶時委骨巴山年志俱夭故其文未極嗚呼聰明精粹而淪剥貪饕桀驁以顯榮天乎天乎吾</hi>
　　<hi>殆未知夫天焉昔嘗與余有忘形之契四海之内一人而已良友殁矣天其喪予今探其遺文可存</hi>
　　<hi>者編而次之凢十卷恨不逢作者不得列於風人之什悲夫故粗論文變而為之序至於王霸之才</hi>
<pb n="KR2k0052_WYG_044-100a"/>
　　<hi>卓犖之行則存之别傳以繼於終篇云爾</hi>
　　盧求成都記序<hi>蜀國自秦始通秦遺蜀王五美女蜀王遣五丁迎之到梓潼見一大</hi>
　　<hi>蛇入山穴中一人掣其尾不能得五人相助大呼拽之山遂崩五丁及秦女皆死惠王遂遣張儀司</hi>
　　<hi>馬錯從石牛道滅蜀因封公子通為蜀侯以陳莊為相置巴蜀郡遷秦人萬家實之民始能秦言以</hi>
　　<hi>蜀令張若為太守前時蜀王開明尚納姜女為妃蓋五都山之精也及死𦵏於城西北遣五丁擔其</hi>
　　<hi>本山之土以為冡今有二石尚在古老言五丁擔云陳莊既為秦公子相數年遂謀反殺秦公子秦</hi>
　　<hi>伐蜀誅莊封子惲為蜀侯惲後母誣惲有罪賜劔自殺蜀人以其寃因為立祠又封子綰為蜀侯後</hi>
　　<hi>復疑綰反誅死自此但置守而已後以李冰為蜀守冰始鑿三江引水以行舟楫岷山多梓柏大竹</hi>
<pb n="KR2k0052_WYG_044-100b"/>
　　<hi>坐致材木又溉水開稻田於是沃野千里號為陸海置綿洛二水以便溉灌作石犀五以壓毒蛟命</hi>
　　<hi>曰犀牛後更為耕牛二又作三石人立水中冰非常人也與江神約曰水竭不至足盛不沒肩大鑿</hi>
　　<hi>巗崕通沬水導江之龍大怒冰乃持刀入水與龍鬬龍死遂無水害迄今䝉利蜀人稱郫繁為膏腴</hi>
　　<hi>綿洛為浸沃昭襄王時又白虎為患意廩君之魂也歴四郡傷千二百人王乃募能殺之者邑萬家</hi>
　　<hi>金帛稱是巴夷朐䏰廖中藥何謝作白竹弩於髙樓瞰而射之死王嫌其夷人乃刻石頃田不租十</hi>
　　<hi>妻不箕傷人不論殺人不死與之盟曰秦人犯夷輸黄龍一雙夷人犯秦償清酒一錘其人安之遂</hi>
　　<hi>號曰武夷其族又有濮賨賨尤武勇居渝水夾水以居為漢髙前鋒䧟陣善舞巴與蜀代為仇讎蜀</hi>
　　<hi>嘗封弟葭萌於漢中號苴侯命其邑曰葭萌至漢髙祖六年始分置廣漢郡髙后城𤏡道開青衣文</hi>
<pb n="KR2k0052_WYG_044-101a"/>
　　<hi>帝末以廬江文翁為郡守穿煎油口溉田千七百頃立文學選吏子弟皆就學令俊乂之士張叔等</hi>
　　<hi>十八人東詣愽士受七經還以教授於是岷絡之地學比齊魯孝景帝嘉嘆遣天下郡國皆立文學自</hi>
　　<hi>文翁始也文翁明天文災異後以博士徴至侍中揚州刺史孝武帝置四部都尉俾立卜八郭於是</hi>
　　<hi>郡縣多城觀矣又分牂牁置益州是為南益州宣帝地節三年穿臨邛蒲鹽井二十置鹽鐵官自漢</hi>
　　<hi>興至哀平牧守仁賢宣徳立教英偉命代之士其出如林璽書束帛交馳於梁益之地矣雖魯之洙</hi>
　　<hi>泗齊之稷下未足多也且漢徴八士蜀預其四髙帝分蜀郡北鄙置廣漢武帝分南鄙為犍為遂有</hi>
　　<hi>三蜀之號王莽改郡守為帥正以蜀郡為導江公孫述為帥正治臨卭述僭號後漢光武帝滅述還</hi>
　　<hi>為蜀郡順帝即位復為益州郡名依舊州治大城郡治小城靈帝末以劉焉為牧及卒子璋偽嗣建</hi>
<pb n="KR2k0052_WYG_044-101b"/>
　　<hi>安十九年璋迎漢左將軍劉備至遂滅璋稱帝繼漢號先主治成都魏末司馬昭平蜀復為益州晉</hi>
　　<hi>受魏禪以州領郡武帝末以成都為國封子穎為王其後賨人李雄僭稱王晉穆帝永和初桓滅温</hi>
　　<hi>之復為蜀郡譙縱反安帝命朱齡石討平之至梁分益州更置南北二益州以武陵王紀為刺史紀</hi>
　　<hi>僭帝號領兵東下為湘東王所殺後魏帝前二年尉遲迥定益州置總管後迥舉義旗不受代為隋</hi>
　　<hi>王堅所戮隋開皇元年廢總管置行臺以蜀王秀為西南道行臺尚書令三年復為總管大業元年</hi>
　　<hi>廢總管為州又改州為郡聖唐武徳元年復為總管三年置行臺改為益州以太尉秦王為益州道</hi>
　　<hi>行臺總管乂改為宋大都督府天后析益州置彭蜀漢三州開元二年始以齊景胄為劒南節度管</hi>
　　<hi>田兼姚巂等州處置兵馬使自此始有節度使也八年以李濬為使去兵馬使章仇廉瓊兼山南西</hi>
<pb n="KR2k0052_WYG_044-102a"/>
　　<hi>道採訪使其後或兼或否亦無定制上元二年始分為東西川廣徳二年復合為一大厯二年又分</hi>
　　<hi>為兩川至今不改天寳三載復為大都督府十四載明皇巡幸車駕留五月至徳二年改為成都府</hi>
　　<hi>置尹比東西二京號南都後復停大凡今之推名鎮為天下第一者曰揚益以揚為首蓋聲勢也人</hi>
　　<hi>物繁盛悉皆上著江山之秀羅錦之麗管絃歌舞之多伎巧百工之富其人勇且讓其地腴以善熟</hi>
　　<hi>較其要妙揚不足以侔其半況赤府畿縣與秦洛並故非上將賢相殊勲重徳望實為人所歸服者</hi>
　　<hi>則不得居此況控帶蠻落扼戎限羌非文武寛猛包羅法度之君子則不能得中庸以是聖庭慎擇</hi>
　　<hi>尤難其任使號有三曰節度觀察安撫先時南蠻六郡不相臣服天子每有恩賞各頒一詔呼六詔</hi>
　　<hi>開元末節度使王昱受賄上奏合六為一乃封大酋帥越國公䝉歸義為雲南王始獨稱南詔至楊</hi>
<pb n="KR2k0052_WYG_044-102b"/>
　　<hi>國忠遥領蜀郡太守兼採訪使遂擾邊閫希立功招伐乃有瀘南不利之變貞元中韋令公皋為節帥</hi>
　　<hi>復雲南背番歸漢十一月八日置使安撫兼統押西山八國近界羌蠻等使是為三使韋令公本以</hi>
　　<hi>竒勲秉旄鉞思立邊效又在鎮且嵗久南詔為其用拓地甚逺公既卒劉闢繼公後以兵守險為不</hi>
　　<hi>順誅死家籍沒後京兆公為節帥酷易軍政殊不以封域為念戍卒罔代邊蠻積忿至太和三年十</hi>
　　<hi>二月䝉羌巔遂以兵剽掠至城下杜公填門不敢與爭會監軍使矯詔宣諭蠻人遂退工巧散失良</hi>
　　<hi>民殱殄其耗半矣列政補完尚不克稱大中六年四月詔以丞相太原公有驅制羌戎之成績由邠</hi>
　　<hi>寧節度司徒同平章事鎮蜀蜀為奥壤領州十四縣七十一户百萬兵士五萬外疆接兩番人性勁</hi>
　　<hi>勇易化以道難誣以智公至以儉約帥之以謹亷不伐臨之以刑賞法制平治之人歡且舞旦夕詠</hi>
<pb n="KR2k0052_WYG_044-103a"/>
　　<hi>公之徳矣先是西蜀圖經甚備朝野之士多寄聲寫録主兹務者不勝其煩遂盡削而潛焚之長吏</hi>
　　<hi>至即據顯者集為一軸以獻繇是百不書一大中八年戸曹參軍藺𢎞宗甚好學且目覩司徒相國</hi>
　　<hi>之異績願梓以傳示於後然不文自任剪截疎長蕪言朴畧相國乃屬於小子令刋益之且曰不以</hi>
　　<hi>淹徐疾速歸於流布以為不朽之事求受命震怖又不欲以圖經為目乃搜訪編簡目為成都記五</hi>
　　<hi>卷經與圖之附益願終𢎞宗之職庶以此為助也大中九年八月五日叙</hi>
　宋陳摶易龍圖序<hi>且夫龍馬始負圖出於羲皇之代在太古之先今存已合之位或疑</hi>
　　<hi>之況更陳其未合之數耶然則何以知之答曰於仲尼三陳九卦之義探其㫖所以知之也況夫天</hi>
　　<hi>之埀象的如貫珠少有差則不成次序矣故自一至於盈萬皆累累然如絲之縷也且夫龍圖本合</hi>
<pb n="KR2k0052_WYG_044-103b"/>
　　<hi>見聖人不得見其象所以天意先未合而形其象聖人觀象而明其用是龍圖者天散而示之伏羲</hi>
　　<hi>合而用之仲尼㸃而形之始龍圖之未合也惟五十五數上二十五天數也中貫三五九外包十五</hi>
　　<hi>盡天三天五天九并五十之後用行一六元位又顯二十四之為用兹所謂天埀象矣下三十地數</hi>
　　<hi>也亦分五位皆明五之用也十分而為六形地之象焉六分而幾四象地六不配在上則一不用形</hi>
　　<hi>二十四在下則六不用亦形二卜四後既合也天一居上為道之宗地六居下為氣之本天三幹地</hi>
　　<hi>二地四為之用三若在陽則避孤隂在陰則避寡陽大矣哉龍圖之變岐分萬途今畧述其梗槩焉</hi>
　　<hi>西蜀崇龕陳摶序</hi>
　　張唐英蜀檮杌序<hi>唐英嘗觀自古姦雄竊據成都者皆因中原多故而閉闗恃險</hi>
<pb n="KR2k0052_WYG_044-104a"/>
　　<hi>以茍偷一時之安譬夫穿窬之人利於昏暝之夕年至於白晝皎然則無能為也且韋皋守蜀二十餘</hi>
　　<hi>其材智機權過於王孟逺矣止欲求兼兩蜀節鉞而不能得劉闢惑術士之言自謂才過項羽不數</hi>
　　<hi>月已就檻車之縛蓋是時朝廷清明刑政修舉賢智在位紀綱整葺彼雖欲不臣勢不能為也使皋</hi>
　　<hi>闢在五代時其為惡必有過於王孟者以此知朝廷治則蜀不能亂朝廷不治則不惟蜀為不順其</hi>
　　<hi>四方藩鎮之不順亦有不下於蜀者當王衍之入洛也三蜀之人盡喜中國之有聖人而莊宗總制</hi>
　　<hi>失馭中外繼叛蒲禹卿慟哭曰觀天下事勢如此蜀人豈有安泰之期耶必重不幸爾洎知祥入蜀</hi>
　　<hi>之後明宗頗以蜀人為疑凢髙貲有力者盡命東徙張中立歎曰蜀人之叛非蜀人為之也皆朝廷</hi>
　　<hi>委用之臣所為也其言蓋有激而云爾善乎田龍游之論曰僭偽之主改㕔堂為宫殿改紫綬為赭</hi>
<pb n="KR2k0052_WYG_044-104b"/>
　　<hi>袍改僚佐為卿相改前驅為警蹕改妻妾為后妃何如常稱成都尹永無滅族之禍耶兹可謂藥石</hi>
　　<hi>切至之言也王孟父子四世凡八十年比之公孫述輩最為久逺其間善惡之迹亦可為世之監戒</hi>
　　<hi>然編録者如耆舊𫝊鑑戒録野人閒話之類皆本末顛倒鄙俗無取真宗時知制誥路公振修凡國</hi>
　　<hi>書有前蜀後蜀世家列傳然而煩簡失當尚多疎畧如張扶馮涓張士喬段融蒲禹卿張雲陳及田</hi>
　　<hi>淳之徒諌諍章疏皆有益於教盡棄而不録此觀者所以惜其有未備也予家舊藏前蜀開國記後</hi>
　　<hi>實録凢一百三十卷嘗欲焚棄而不忍今因檢閲始終削去煩冗編年叙事分為十卷其間事實未</hi>
　　<hi>顯如髯須肥遺逺望績長禹橦蒲騷之類各為解其失誤凢五代史及皇朝日厯所載者皆畧而不</hi>
　　<hi>書名曰蜀檮杌蓋取楚史之名以為記惡之戒非徒行其小說蓋亦使亂臣賊子觀而恐懼耳</hi>
<pb n="KR2k0052_WYG_044-105a"/>
　　睦昭迴蜀檮杌後序<hi>治平四年夏六月兩當縣尹鄧君惟良顯甫自京師歸傳</hi>
　　<hi>殿中侍御史裏行張唐英次功前在閬中監征時所編蜀春秋一十巻予嘗得而觀之其編年叙事</hi>
　　<hi>之體若茍悅漢紀之例至於褒貶善惡本末貫穿駸駸乎馳於漢魏作者之間有古良史風初召試</hi>
　　<hi>祕閣在仁宗皇帝時上大水災異書時政十四事書在英宗朝時又上慎始書水災封事二道皆究</hi>
　　<hi>極乎治亂之變而探索乎天人之際今天子特排羣議而擢為殿中侍御史以其勇於敢言也方將</hi>
　　<hi>攄其所藴而大有為於時彼春秋者乃區區龍斷時無所用心而寄之空言以寓勸戒豈比夫陳夀</hi>
　　<hi>譙周輩齪齪㺯筆硯紀一方之事而無補於教耶次功舊有國體論一十卷唐史誅奸發潛論五卷</hi>
　　<hi>總要監今論五卷渝南集一十卷補正楚書十有三篇樂府歌詩千有餘篇皆祕而不傳於人而春</hi>
<pb n="KR2k0052_WYG_044-105b"/>
　　<hi>秋最後出顯甫好事密購以歸予因為刋行以廣其傳昔人得王充論衡藏之以自衒其辯豈予之</hi>
　　<hi>志哉</hi>
　　趙抃成都古今集記序<hi>僕繇慶厯至今四入蜀凢蜀中利害情偽風俗好惡</hi>
　　<hi>瞭然見之不疑嘗謂前世之士編摭記述不失於疎畧則失於漫漶不失於鄙近則失於舛雜嚮治</hi>
　　<hi>平末因取續耆舊傳而修正之去年陳和叔翰林以書見貽俾僕酌古準今别為一書此固僕之夙</hi>
　　<hi>心而未有以自發也由此參訪舊老周咨碩生緝蜀以事類成十三卷不始乎蠶叢而始乎牧誓之庸</hi>
　　<hi>徙經也從經則蠶叢不必書而書之於後何也揚雄紀之吾棄之不可也參取之而已矣事或至於</hi>
　　<hi>數說何也久論之難詳也昔者齊太公仕於周司馬遷有三說焉疑以傳疑可也神怪死生之事不</hi>
<pb n="KR2k0052_WYG_044-106a"/>
　　<hi>可以為教書之何也吾將以侍天下之窮理者也書亂臣所以戒小人書冦盗所以警出沒書蠻夷</hi>
　　<hi>所以盡制禦之本末終之以伐蜀使萬世之下咸知蜀之終不可以茍竊也其間一事一物皆酌考</hi>
　　<hi>衆書釐正譌謬然後落筆如闗公墓今荷聖寺闖然有榜焉而仁顯者孟蜀末僧也作華陽記云墓</hi>
　　<hi>在草場廟在荷聖此目擊之所當棄而從仁顯者也若夫知之有未至編之有未及則一人之功不</hi>
　　<hi>可以求備然竊意十得八九矣後之君子其亦有照於斯乎</hi>
　　范百禄成都古今集記序<hi>成都蜀之都會厥土沃腴厥民阜繁百姓浩麗</hi>
　　<hi>見謂天府縑縷之賦數路取瞻勢嚴望偉卓越他郡朝廷席五聖之厚基萬齡之泰明燭外遐愛均</hi>
　　<hi>畿輔凢選建師長必一時名徳中外皆曰可然後以尹兹土其優馭西南之意概古邈矣非獨隆於</hi>
<pb n="KR2k0052_WYG_044-106b"/>
　　<hi>今也蜀之所以為重於天下雖窮隅鴂舌咸共知之而其可以文載而永久者則往志踳錯近事缺</hi>
　　<hi>絶殆不足以彰其重熙寧壬子八月詔以參知政事趙公為資政殿大學士再蒞此府蜀之黔黎夙</hi>
　　<hi>云易擾小異故常必勤上心是時天子方惻然矜之故不憚諉公以逺公倍道而來下車之初釐所</hi>
　　<hi>當恤亟即民心平紛解累人乃説懌盡知明天子覆育逺方之意甚厚公亦自謂宜於蜀也會翰林</hi>
　　<hi>學士陳公和叔與之書曰蜀事可觀惜其墜落泯泯不耀公慨然留意每政事間隙延多學博識之</hi>
　　<hi>士與之講求故實掇採舊聞若耳目所及叅諸老長攷覆是非自開國權輿分野占象州部號名因</hi>
　　<hi>革之别其鎮其浸岡聮派屬之詳都城邑郭神祠佛廟府寺宫室學宫樓觀囿游池沼建創之日門</hi>
　　<hi>閭巷市道里亭館方面形勢至於神仙隠逸技藝術數先賢遺宅碑版名氏事物種種瓌譎竒詭纎</hi>
<pb n="KR2k0052_WYG_044-107a"/>
　　<hi>嗇畢書繇秦漢以來凡為守令犖犖有風迹者若干人有唐迄今知府事者多閎碩端毅之望又若</hi>
　　<hi>干人其行事暴於國史不可勝述其始至若代去之年月序次昭然著矣厥生鉅人千古不乏澤我</hi>
　　<hi>文化雋逸迭起科選徳進相踵於朝數百年間無一遺者物有其善雖毫釐亦補實足以為一方盛</hi>
　　<hi>觀自昔僭賊乘民凶舊事變不同久近亦異悉其致冦之由及王師夷難底平之迹與夫歴世蠻獠</hi>
　　<hi>叛服不常中國所以驅除羈縻得失之故又足以為不虞不若之明監嗚呼既有政以孚其惠又為</hi>
　　<hi>書以憲厥後公之於蜀可謂志得而道備矣書成凡若干篇以類相從為三十巻名曰成都古今集</hi>
　　<hi>記人之觀之信乎蜀之為重於天下非虛也哉</hi>
　　吕大防華陽國志後序<hi>先王之制自二十五家之閭書其恭敏任恤等而上</hi>
<pb n="KR2k0052_WYG_044-107b"/>
　　<hi>之或月書其學行或嵗考其道徳故民之賢能袤惡其吏無不與知之者焉漢魏以還井地廢而王</hi>
　　<hi>政缺然猶時有所考察旌勸而州都中正之職尚修於郡國鄉閭士女之行多見於史官隋唐急事</hi>
　　<hi>緩政此制遂廢而不舉潛徳隠行非野史紀述則悉無見於時民日益敖俗日益卑此有志之士所</hi>
　　<hi>為嘆息也晉常璩作華陽國志於一方人物丁寧反覆如恐有遺雖蠻髦之民井臼之婦茍有可紀</hi>
　　<hi>皆著於書且云得之陳夀所為耆舊傳接夀嘗為郡中正故能著述若此之詳自先漢至晉初僅四</hi>
　　<hi>百嵗士女可書者四百人亦可謂衆矣復自晉初至於周顯徳踰七百嵗而史所紀者無幾人忠魂</hi>
　　<hi>義骨與塵埃野馬同沒於丘原者蓋亦多矣豈不重可嘆惜哉此書雖繁富不及承祚之精㣲然議</hi>
　　<hi>論忠篤樂道人之書蜀記之可觀未有過於此者鏤行諸世庶有益於風教云</hi>
<pb n="KR2k0052_WYG_044-108a"/>
　　李□重刋華陽國志序<hi>古者封建五等諸國皆有史以記事後世罷封建為</hi>
　　<hi>郡然亦必有圖志以具述蓋以疆域既殊風俗各異山川有險要阨塞之當備郡邑有廢置割𨽻之</hi>
　　<hi>不常至於一士之行一民之謡皆有不可沒者顧非筆之於書則不能也周官職方氏掌天下之地</hi>
　　<hi>圖辨其邦國都鄙夷蠻閩貊五戎六翟之人民與其材用之數要至於九榖之所宜六畜之所産亦</hi>
　　<hi>亦未嘗不佔畢而紀其詳況夫環數千里之地分城置邑殆踰數十中間時異事變往往裂為偏方</hi>
　　<hi>霸國其理亂得失蓋有繫天下大數安可使放絶而無聞乎昔晉常璩華陽國志之作所以有補於</hi>
　　<hi>史家者流也子嘗攷其書部分區别各有條理其指歸有三焉首述巴蜀漢中南中之風土次列公</hi>
　　<hi>孫述劉二牧蜀二主之興廢及晉太康之混一以迄於特雄夀勢之僭竊繼之以兩漢以來先後賢</hi>
<pb n="KR2k0052_WYG_044-108b"/>
　　<hi>人梁益寧三州士女總讚序志終焉就其三者之間於一方人物尤致深意雖侏離之氓賊俚之婦</hi>
　　<hi>茍有可取在所不棄此尤足以𢎞宣風教使善惡知所懲勸豈但屑屑於山川物産以資廣見異聞</hi>
　　<hi>而已乎本朝元豐間吕汲公守成都嘗刋是書以廣其傳而載禩荒忽刓缺愈多觀者莫曉所謂予</hi>
　　<hi>每患此久矣假守臨邛官居有暇蓋嘗博訪善本以證其誤而莫之或得因摭兩漢史陳夀蜀書益</hi>
　　<hi>部耆舊傳互相叅訂以決所疑凢一事而先後失序本末舛逆者則考而正之一意而詞㫖重複句</hi>
　　<hi>讀錯雜者則刋而去之設或字誤而文理明白者則因而全之其他旁搜逺取求通文義者又非一</hi>
　　<hi>端凢此皆有明騐可信不誣者若其無所考據則亦不敢臆決姑闕之以俟能者然較以舊本之訛</hi>
　　<hi>謬大畧十得五六矣鋟木既具輒叙所以冠於篇首好古博雅與我同志者願無以夏五郭公之義</hi>
<pb n="KR2k0052_WYG_044-109a"/>
　　<hi>而律之嘉泰甲子季夏朔丹稜李<graphic n="KR1546" url="https://raw.githubusercontent.com/kanripo/KR-Gaiji/master/images/KR1546.png" mimeType="image/png"/>叔厪甫謹序</hi>
　　王剛中續成都古今集記序<hi>昔清獻公剛取張<graphic n="KR1207" url="https://raw.githubusercontent.com/kanripo/KR-Gaiji/master/images/KR1207.png" mimeType="image/png"/>勾延慶鄭暐盧求周</hi>
　　<hi>封等書為成都古今集記三十卷凢廢興遷徙及城郭官府坊市庫廄儒宫佛室仙館神祠陵墓渠</hi>
　　<hi>堰樓臺池苑之名數與風俗之好惡人物之臧否方伯監司之至去蠻夷冦盗之起滅木石之殊尤</hi>
　　<hi>蟲魚之變怪靡不畢載其采獲貫穿亦勤且詳矣自熙寧迄今凢十九年事當紀述者蓋難遽數而</hi>
　　<hi>舊記莫或踵繼見聞異辭日月寖久恐遂湮滅可不惜哉晉陵胡公至常命僚屬論次未究端緒尋</hi>
　　<hi>遷宣撫使事復中輟余來此將周嵗䝉國威靈邊堠幸帖息斯民亦安堵如故因以間隙搜訪纂輯</hi>
　　<hi>作續紀凡二十二巻前記載古事往往有差誤則辨正之脫遺則補足之清獻所云知之有未至編</hi>
<pb n="KR2k0052_WYG_044-109b"/>
　　<hi>之有未及者余固不免也其亦有待於後之君子乎</hi>
　　范鎮送彭學士序<hi>彭名乘華陽人為蜀當西南陬曰輿坤坤為地  臣故世有方</hi>
　　<hi>剛柔靜之士作焉漢時司馬相如始以文章顯而後王褒何武揚雄事業著於篇唐陳子昻用古道</hi>
　　<hi>振而時文於變意者岷峨藴精江漢蓄靈湏其時充生其人乎祥符四年宋興五十有二載矣是邦</hi>
　　<hi>之人新去兵革之苦始漸聲教之學而隴西集仙公以道藝行誼登王府主上紹休總秉權綱獨觀</hi>
　　<hi>昭曠恢大同之化罷三互之法遂有普慈之授焉縣令前驅弩䪍甚寵子弟師教檄文聿修里有冠</hi>
　　<hi>蓋之華家連序墊之盛議者謂文翁玉堂子雲書臺興儒以來未有侈於今日者已蓋聖人用一賢</hi>
　　<hi>出一令觀悦之道其利傅哉昔楊仲伯教生徒上名録者三千魯仲康選髙第至郡守者數十異時</hi>
<pb n="KR2k0052_WYG_044-110a"/>
　　<hi>立本朝議外廷絲綸王言潤色神化則西州士大夫諒共被教育也南荆領軍非久留之地故畧而</hi>
　　<hi>無述</hi>
　　送馮樞密還朝詩序<hi>茂州羌漢冉駹之遺也距成都十舍而遥雖羈蜀郡而不</hi>
　　<hi>以中國之法治之故其叛服不常緩則盜邊急則嘯聚自昔然也熙寧九年春圍茂州刼畧吏民殺</hi>
　　<hi>官兵劒南諸城騷然震驚夏四月乃詔資政殿學士諫議大夫馮公自謂徙成都以鎮撫之蜀人聞</hi>
　　<hi>公之風舊矣歡喜踴踴迎擁於道公既至則一切鎮以無事憂者釋然駭者晏然隴畆市里安堵帖</hi>
　　<hi>息王師徂征以誅以懐嵓居澗飲悉復故處乃賦田器給種食以振業之莫不稽顙厥角洗心易慮</hi>
　　<hi>要神面誓曰自今以往不復敢干王畧矣公以為武威即申文教不可後也崇飭學校以紹文翁之</hi>
<pb n="KR2k0052_WYG_044-110b"/>
　　<hi>隆講明中和以追王褒之盛宣恩徳問病苦方且與蜀人相安從其俗以為遨嬉會未暇遑而蜀人</hi>
　　<hi>亦欲偃公之休恃以涵養以永嵗月冬十月即拜公給事中知樞宻院事圖舊徳以急親賢也於是</hi>
　　<hi>蜀之在官者及其學士大夫相與採民之言作為歌詩序引以獻曰公其不終惠吾蜀而遂東邪又</hi>
　　<hi>曰公雖東當澤天下於何而不終惠吾蜀也凡若干篇以美以歡以致其誠愛歉然若猶以為未也</hi>
　　<hi>干旄之詩曰彼姝者子何以畀之其是之謂乎公且從容上前日道其詩之所云興民之利而除其</hi>
　　<hi>害則衆君之作豈特贈離紀别之為哉蓋有以補治道而致和理也</hi>
　　文同送趙大資再任成都府詩序<hi>上五年秋七月丞相以成都守</hi>
　　<hi>臣當更其所以宜往者名氏陳於上前曰是共職序才業皆可稱其任惟上之所擇者上疑神乆之</hi>
<pb n="KR2k0052_WYG_044-111a"/>
　　<hi>且曰今海内之藩域號為至重者舉莫若吾之全蜀壤土衍沃民俗豐夥外之則八國種落賴之以</hi>
　　<hi>綏輯内之則四道郡邑倚之以康靖得人而重固異他所湏智畧沈辨威惠肅給厭輿論之所與慰</hi>
　　<hi>遐陬之所欲者始為其人矣我有耆哲宛在東土是嘗屢以仁愛明恕撫吾西南之民其民懐服其</hi>
　　<hi>信厚逮今未聞有輒敢一日忘去者此將煩之再慮蒞於彼其謂往制無循襲丞相奉被上旨乃曰聖</hi>
　　<hi>所及度越常議選委良帥以遺井絡逺人䝉慶不勝至幸於是以資政殿大學士召公於營丘大斾</hi>
　　<hi>過國詔趣見上衆悉謂公輔臣必以遠辭既對便坐獨奉天語雍容啓問移漏累刻惟以願得亟裝</hi>
　　<hi>出都門并驛臨治以副上之所以待下之意訖不以私請自免以圖便安遂行上褒嘉之馳使勞諭</hi>
　　<hi>眷委之厚無與為較先是公二紀之中臨於蜀蜀人既聞公來男嘑於道女讙於竈皆曰我之匙筯</hi>
<pb n="KR2k0052_WYG_044-111b"/>
　　<hi>安於食而枕簟樂於寢者不圖今日復因於我公矣公既至簡條目去苛異刷滌梗垢磨盪昏瞀羣</hi>
　　<hi>疑革而冰消大擾息而波登未逾月而梁岷之下晏然已為樂國矣同昔者嘗聞之於公矣夫感物</hi>
　　<hi>患乎有心有心則接於物也泥而不博臨理貴乎無欲無欲則燭於理也明而不闇泯諸妄慮照以</hi>
　　<hi>正見則天下之治安有所謂齟齬而難治者哉蓋公素事如此以為身術故入匡嵓廟出殿巨屛曽</hi>
　　<hi>不以内外為輕重而一以其所無事者為政治之本凢取知於君而獲愛於民者其將繇此者與同</hi>
　　<hi>常欲有所論譔以紀公之休懿會赴官之便道出門下公因授以送行詩一篇俾同為之序同乃述</hi>
　　<hi>上之所以復用公於蜀與公之所以得蜀人之歡心者題其篇首詩自韓魏公而下凢若干草云熙</hi>
　　<hi>寧六年上元日謹序</hi>
<pb n="KR2k0052_WYG_044-112a"/>
　　楊天惠代作集府尹石刻序<hi>公頃繇長安遷尹成都方是時卷夑理之</hi>
　　<hi>具鎮臨外屏囘經緯之文設飾行臺如釃河渠以溉尋咫如峙泰岱以出膚寸以故倡治有餘日而</hi>
　　<hi>賦政無遺功間建羽旄俛同民樂或徙玉帳旁合賔好至於酒酣樂作意氣逸發徹饔緩帶風味餘</hi>
　　<hi>美輒布善紙臨素壁遊戲翰墨之娛以志燕喜之適凢為詩文題紀若干可謂盛矣而巨刻細劖光</hi>
　　<hi>明磊落上與參墟交輝下與雪山増重蓋公以代言之餘流而為文以廢歌之續别而為詩又以詩</hi>
　　<hi>文之衍溢而為書故其銀鈎玉畫世多有之而西南特為富於是縉紳耆舊識藻火之為美也過者</hi>
　　<hi>必肅山祗瀆鬼知珪璧之為珍也䕶之惟謹某竊亦博購而寳蓄之得三十帙將以其一獻諸公路</hi>
　　<hi>仰備覽觀而取其副藏之名山以賁子孫焉且某聞之也欲考盛徳者必於去焉觀之昔者周公去</hi>
<pb n="KR2k0052_WYG_044-112b"/>
　　<hi>東山而赤舄所履歌咏無射召伯去南國而甘棠所茇愛思不忘人心同然異世脗合今公道徳之</hi>
　　<hi>光仁義之澤所以被蜀土者與東山南國無異而英詞偉績金石之傳所以遺吾人者亦與赤舄甘</hi>
　　<hi>棠無以異然以星紀數易閏餘幾更逖瞻岩廟邈在雲漢顧某也無文獨不能效比興之末技冩父</hi>
　　<hi>兄之遐思乃徒撫竒蹤奉珍笥日與田夫野老雜沓頌歎於玉壘之北此某所以課誦不韙而遺恨</hi>
　　<hi>亡窮也公開府以某年甲子還朝以某年己巳入禁林升丞弼邁種方隆福禄未央</hi>
　　費煇路史别序<hi>煇自夷陵抵衡湘有為煇言廬陵有君子曰羅長源知識𢎞逺所作</hi>
　　<hi>路史博達該至恨不一日見之以方周旋五羊道當繇吉中心幾有星雲之快而猶竊患不偶比届</hi>
　　<hi>廬陵何期忽偶紹介得接公於闉闍之外議論粲發間及路史則方錦囊相隨遂獲一覩竒祕然後</hi>
<pb n="KR2k0052_WYG_044-113a"/>
　　<hi>信所謂五帝之佐無不賢三皇之佐無不聖為不虛語實天下之竒作也豈惟如是而已哉公固自</hi>
　　<hi>謂我朝之文所尚山谷老泉至於東坡少所甚愛然其發論乃有時而相似又何邪煇竊論之公之</hi>
　　<hi>立言逺過賈誼而叙述則在莊馬之間班范而下不諭也讀封建之論則知先王之制治觀封禪之</hi>
　　<hi>論則悟聖人之遺意稽小弁之說而父子兄弟之情親知詩之不主於文讀甘誓之說而君臣上下</hi>
　　<hi>之義明知書之本主於事稽㣲子三仁之論而隠顯出處之方立知義理之不浮虛稽吳楚書人之</hi>
　　<hi>說而尊卑内外之分申知春秋之有褒貶至於祝融論樂之作則直與樂記齊上下所謂西漢文章</hi>
　　<hi>能以文叙事者優為之矣嗟乎不觀論語聖賢之進退無以識三皇五帝之道髙不觀末世變故之</hi>
　　<hi>紛沓無以識三皇五帝之道大使遂行之不惟使管窺甌舉之徒不敢妄述而裘褐談禪之士亦不</hi>
<pb n="KR2k0052_WYG_044-113b"/>
　　<hi>敢以誕矣向使漢儒有知伊周非攝之論則無莽卓之禍知大麓非職之說則無曹馬之禍若齊梁</hi>
　　<hi>有此書則佛老不張唐室有此書則藩鎮不強五代而有此書則十國不狂靖康而有此書則廟社</hi>
　　<hi>不墟習而讀之固足使亂臣賊子之知懼而可以國家長乆禍亂不作矣實五經之鼓吹而諸子之</hi>
　　<hi>權衡也竊又評之立蕭曹勲業易作羅氏路史難路史之功固不在於禹下煇之孱㣲無髙銜大具</hi>
　　<hi>以邀說於人言之有不足信然昔人謂文章自有公議而公亦謂杜甫非詩人識者知公此語則知</hi>
　　<hi>路史矣丙申六月五日西蜀費煇序</hi>
　　何耕送符制置被召序<hi>二十五年冬上召四川制置使符公於成都明年春</hi>
　　<hi>命始至公以次付使事府事理裝戒行日於是賓佐掾吏雜然相與懐公之徳惜公之去往往有不</hi>
<pb n="KR2k0052_WYG_044-114a"/>
　　<hi>懌者獨其客何某揄袂奮臂抗聲於衆曰公召宜也已後矣公早揚俊聲雄辭大篇甲乙上庠繹史</hi>
　　<hi>繙經強記洽聞貴而彌專老而不休於時為耆儒登車澄清摘伏糾貪風烈巖巖嚴而不殘徘徊巴</hi>
　　<hi>蜀十有餘嵗最後以大府鄉總四路之賦國用以饒軍無乏食厥功茂焉於時為材使者蜀道謀帥</hi>
　　<hi>帝難其人峻秩西清命公往臨剔蠧治荒公不敢媮田婦畊夫知公勤勞於時為賢方伯今天子總</hi>
　　<hi>攬萬幾躬行福威舊徳名人登用無遺者方俟公來自沅州至之日拜右僕射魏公沈公相繼起遠</hi>
　　<hi>外位政府公視數公皆一體人也顧安能鬱鬱久居此乎與其利専於一方孰若澤被於天下與其</hi>
　　<hi>擁旄仗鉞為蕃宣保障之用孰若垂紳搢笏有謀謨規誨之益故曰公召宜也而吾徒尚何以戚戚</hi>
　　<hi>然兒女悲為哉雖然蜀父兄有蓄念於此久矣不敢徹聲於天子而敢私布於下執事公其聴之否</hi>
<pb n="KR2k0052_WYG_044-114b"/>
　　<hi>乎自秦丞相當國逐蜀士如棄梗無一人綴文石之班望屬車之塵者或曰謂其輕而黨同丞相惡</hi>
　　<hi>之故弗用嘻亦甚矣百步之内必有茂草而謂蜀之人人人皆輕人人皆同也不幾於誣乎兩蘇公</hi>
　　<hi>兄弟也伯氏以言語得罪瀕死不悔而其季淵靜木訥出於天性蜀國范公與温國司馬公平昔議</hi>
　　<hi>論無一不同至樂律則終身不能相合也其不輕不同者亦可概見矣或曰蜀地疎逺丞相忌之故</hi>
　　<hi>弗用此又非也宰相之用人當問其賢不賢豈當計其疎不疎逺不逺耶今有横木於道當舉以十</hi>
　　<hi>夫之力則取諸吾隣里鄉黨而足矣至於當舉以千萬夫之力則取諸塗之人可也而必曰吾之父</hi>
　　<hi>子兄弟焉吾之隣里鄉黨焉則木之横於道者沒世不行㝷常天下之大過於横木亦逺矣而宰相</hi>
　　<hi>亦且惟疎逺之務去鳴呼殆哉蜀父子竊竊然不能忘情於是者有以也夫側聞万俟公頻年於外</hi>
<pb n="KR2k0052_WYG_044-115a"/>
　　<hi>涉艱阻知情偽甚熟悉今其還宜必有至公甚盛之觀以懲創前弊慰安羣心者而沈公亦嘗為政</hi>
　　<hi>於梓於夔所至有惠愛既去人思之今公又自蜀以往天下其意者將振蜀人於二三公之手乎未</hi>
　　<hi>可知也公既見天子於殿陛上退而與万俟公魏語公沈公論天下事孰通孰利孰病其能漠然無一</hi>
　　<hi>於蜀哉蓋非今日庶政一新公道廓開之秋則公雖有欲言之心而不可以言非公與沈公在蜀日</hi>
　　<hi>久凢觀民考論人物之詳則蜀人雖抱無窮之憾而不敢以告語曰日中必熭操刀必割蓋言時之</hi>
　　<hi>不可失也公行矣嘗試為蜀人圖之</hi>
　　游侣鶴山師友雅言序<hi>鶴山公以髙明俊偉之姿刻意於學不肯隨聲接響</hi>
　　<hi>躡陳架虛如求驪龍之珠必下九淵而親攬之乃已故其議論窮極根柢多異乎人匪求異人實能</hi>
<pb n="KR2k0052_WYG_044-115b"/>
　　<hi>得衆人之所未得也尚憶嘉定十有四載余方家居公致之潼州郡齋同諸友讀易徧攷舊說切磋</hi>
　　<hi>究之一日言前輩賦雪詩欲為人所未嘗道者今觀其語亦豈人説所不能道若周濓溪無極太極</hi>
　　<hi>乃前無古人耳余因及往嵗侍後溪先生先生謂劉侍郎招美勸閲注疏以為不先此而立論恐其</hi>
　　<hi>髙明而不實公深然之及公在梁陽大肆其力於經如注疏率三四讀具鈔成編其是若非轉考詳</hi>
　　<hi>說所蓄既厚厥見孔明邇嵗披幽抉㣲掊妄扶正一話之出世竦未聞稅君巽父輯為雅言大畧可</hi>
　　<hi>睹然公之再入勸誦金華嘗過余語今日進講至易之泰吾從旁奏内君子外小人固為泰也第在</hi>
　　<hi>外而心腹是寄不為外在内而情意不親不為内余擊節稱歎公亦自得今巽父乃不及記則其胸</hi>
　　<hi>藴之竒未暇遍以語人者亦多矣嗚呼使天假之年而巽父輩終身左右隨聞必録則所以私淑後</hi>
<pb n="KR2k0052_WYG_044-116a"/>
　　<hi>人者又可勝計哉嘉熙三年十月朔南充游侣序</hi>
　　稅與權鶴山師友雅言序<hi>予登鶴山先生之門蓋歴二紀以先生出入中</hi>
　　<hi>外間七八年或五六年或三四年每一見則所聞輒一超絶及先生返自南遷起家鎮瀘予執經從</hi>
　　<hi>之相攜入京登宥府視事洎賜還奉藩以迄夢奠湖海往來永日清夜瞻前忽後先生非聖之書不</hi>
　　<hi>讀多發儒先所未言昉於甲午夏以浹丁酉春隨所得録之反復玩索如入武庫如遊寳藏如登喬</hi>
　　<hi>嶽以觀天下斯所謂仰彌髙而鑽彌堅者嗚呼以予四閲寒暑凢所見聞如此其富則二三子久相</hi>
　　<hi>從遊而不離左右者又可想而知哉昔嘗見先生移書䝉齋袁侍郎云某於六經名數文義重下苦</hi>
　　<hi>工的然見古人所至所學歴戰國暴秦以後無傳焉極於五代之亂影滅跡絶其間豈無經生學士</hi>
<pb n="KR2k0052_WYG_044-116b"/>
　　<hi>各隨才分有所建立然騖於髙逺者惟欲直指徑造以步步而行字字而講者為卑近其卑近者又</hi>
　　<hi>又以區區記誦小小辭章為學問之極功所謂合内外貫精粗百數十年間始有講㝷以發漢唐之</hi>
　　<hi>所未講又苦於實未有所見者剿說雷同為聲利計以病吾道方欲通古今為一書使有志於道者</hi>
　　<hi>猶可推源尋流而學未能信不敢容易下筆也鳴呼先生此志未酬而天奪之矣豈不為千載之恨</hi>
　　<hi>用備録師言揭諸篇端以著先生之志亦因識吾儕小人後死者之悲有宋嘉熙嵗在鶉火辰會大</hi>
　　<hi>火門人巴郡税與權掩袂書於武林之孤山</hi>
　　范成大成都古今丙記序<hi>前記趙清獻公作於熙寧七年甲寅凢三十卷</hi>
　　<hi>蜀之始封及分野梁益州劍南西川成都府屬郡縣得名之所自廢置因革之不同攷之詳矣後八</hi>
<pb n="KR2k0052_WYG_044-117a"/>
　　<hi>十七年當紹興三十年庚辰王恭簡公續為之記有辨其差誤附益其未載者二記今皆存續記之</hi>
　　<hi>成距今纔十有八年雖事之當書者不至甚夥然恐其日月寖久來者難考乃蒐耳目所及者繼書</hi>
　　<hi>之名曰丙記其二記已載者皆不重出云</hi>
　　胡元質成都古今丁記序<hi>成都古今記起自熙寧甲寅前帥趙閲道集之</hi>
　　<hi>凢三十卷後八十七年當紹興庚辰王時亨復為續記二十二卷廢置因革纎悉巨細靡不載也又</hi>
　　<hi>十有八年當淳熙丁酉范至能復為丙記十卷距時亨去日未逺雖不至如前續記之多然二書之</hi>
　　<hi>所不及者則加詳矣予以是年秋代匱帥蜀四路兵民之寄實在焉蜀久困於征輸𣙜酤之額雖減</hi>
　　<hi>鹽茗之課猶重與其他邊防民政事所當行利興害去皆有端緒可覆而考也居三年綴為丁記二</hi>
<pb n="KR2k0052_WYG_044-117b"/>
　　<hi>十五卷粗成一書惟沈黎蕃部驛騷踰時方定變之所起以迄無事隨宜措畫本末具存姑俟論定</hi>
　　<hi>别為一編合成都四記而觀之往事遺文得過半矣</hi>
　　袁説友成都文類序<hi>天地之祕藏發而為名山大川山川之秀靈斂而為文章</hi>
　　<hi>華藻二者相為頡頏而光明焉也兩京三都之賦摹寫天地繪繡山川約道徳掞天庭潤金石諧韶</hi>
　　<hi>濩與乾坤造化周流盛大於宇宙之間千百萬世下而知有兩京三都者以此文也然則天地山川</hi>
　　<hi>而可無此文哉而可以不傳此文哉益古大都會也有江山之雄有文物之盛竒觀絶景仙遊神跡</hi>
　　<hi>一草一木一石一壑名公才士騷人墨客窺竒吐芳聲流文暢散落人間何可一二數也凢此者予</hi>
　　<hi>來三年亦既畧睹矣或曰兩京三都以賦而傳使無傳焉斯文泯矣然則繇漢以來其文以益而作</hi>
<pb n="KR2k0052_WYG_044-118a"/>
　　<hi>者今獨無傳可乎有益都斯有此文此文傳益都亦傳矣爰屬寮士摭諸方策裒諸碑識流傳之所</hi>
　　<hi>膾炙友士之所見聞大篇雄章英詞綺語折法度極炫耀其以益而文者悉登載而彚輯焉斷自漢</hi>
　　<hi>以下迄於淳熙其文篇凢一干有竒類為十一目釐為五十卷益之文兹備矣嗟乎後世之士豈無</hi>
　　<hi>浮沅湘由巴蜀缺如如司馬子長者乎豈無上瞿塘過夔梓賦雲錦  杜少陵者乎又豈無自西蜀</hi>
　　<hi>歴荆楚棲遲山水間如田游巖者乎倘復得如二三公者而訪斯益擥斯文焉則知清寧闔闢至大</hi>
　　<hi>至廣之内而有所謂蜀蜀六十州亘五千里之内而有所謂益益都無量江漢炳靈之内而有所謂</hi>
　　<hi>文者其不在此書乎是書也而有傳焉庶幾乎無負於益慶元元年二月望日謹序</hi>
　　胡宗愈成都草堂詩碑序<hi>序曰草堂先生謂子美也草堂子美之故居因</hi>
<pb n="KR2k0052_WYG_044-118b"/>
　　<hi>其所居而號之曰草堂先生先生自同谷入蜀遂卜成都浣花江上萬里橋之西為草堂以居焉唐</hi>
　　<hi>之史記前後牴牾先生至成都之年月不可攷其後先生寄題草堂云經營上元始斷手寳應年然</hi>
　　<hi>則先生之來成都殆上元之初乎嚴武入朝先生送武至巴西遂如椊州蜀亂乃之閬州將遊荆楚</hi>
　　<hi>會武再鎮兩川先生乃自閬州挈妻子歸草堂武辟先生為叅謀武卒蜀又亂先生去之東川移居</hi>
　　<hi>夔州遂下荆渚泝沅湘上衡山卒於耒陽先生以詩鳴於唐凡出處去就動息勞佚悲懽憂樂忠憤</hi>
　　<hi>感激好賢惡惡一見於詩讀之可以知其世學士大夫謂之詩史其所遊歴好事者隨處刻其詩於</hi>
　　<hi>石及至成都則闕然先生之故居松竹荒凉畧不可記今丞相吕公鎮成都復作草堂於先生之舊</hi>
　　<hi>址繪先生之像於其上宗愈假符於此乃録先生之詩刻石置於草堂之壁間先生雖去此而其詩</hi>
<pb n="KR2k0052_WYG_044-119a"/>
　　<hi>之意有在於是者亦附其後庶幾好事者於以考先生去來之迹云</hi>
　　朱熹南軒先生文集序<hi>孟子沒而義利之說不明於天下中間董相仲舒諸</hi>
　　<hi>葛武侯兩程先生屢發明之而世之學者莫之能信是以其所以自為者鮮不溺於人欲之私而其</hi>
　　<hi>所以謀人之國家則亦曰功利焉而已爾爰自國家南渡以來乃有丞相魏國張忠獻公倡明大義</hi>
　　<hi>以斷國論侍讀建陽胡文定公誦說遺經以開聖學其託於空言見於行事雖若不同而於孟子之</hi>
　　<hi>言董葛程氏之意則皆有所謂千載而一轍者若近故荆州牧張侯敬夫者則張忠獻公之嗣子而</hi>
　　<hi>胡公季子五峰先生之門人也自其㓜壯不出家庭而固已得夫忠孝之傳既又講於五峰之門以</hi>
　　<hi>會其歸則其所以黙契於心者人有所不得而知也獨其見於論說則義利之間毫髪之辨蓋有出</hi>
<pb n="KR2k0052_WYG_044-119b"/>
　　<hi>於前哲之所欲言而未及究者措諸事業則凢宏綱大用鉅細顯㣲莫不洞然胸次而無一毫功利</hi>
　　<hi>之雜是以論道於家而四方學者爭鄉往之入侍經帷出臨藩屏則天子亦味其言嘉其續且將倚</hi>
　　<hi>以大用而敬夫不幸死矣敬夫既沒其弟定叟裒其故藁得四百篇以授予曰先兄不幸蚤世而其</hi>
　　<hi>同志之友亦少存者今欲次其文以行於世非子之屬而誰可予受書愀然開卷亟讀不能盡數篇</hi>
　　<hi>為之廢書太息流涕而言曰世復有斯人也耶無是人而有是書猶或可以少見其志然吾友平生</hi>
　　<hi>之言蓋不止此也因復益為求訪得諸四方學者所傳凢數十篇又發吾篋出其往還書疏讀之亦</hi>
　　<hi>多有可傳者方將為之定著繕寫歸之張氏則或者已用别本摹印而流傳廣矣遽取觀之蓋多鄉</hi>
　　<hi>所講焉而未定之論而凢近嵗以來談經論事發明道要之精語反不與焉予因慨念敬夫天資甚</hi>
<pb n="KR2k0052_WYG_044-120a"/>
　　<hi>髙聞道甚蚤其學之所就既足以名於一世然察其心蓋未嘗一日以是而自足也比年以來方且</hi>
　　<hi>窮經會友自反諸心而騐諸行事之實蓋有所謂不知年數之不足者是以其學日新而無窮其見</hi>
　　<hi>於言語文字之間始皆極於髙逺而卒反就於平實此其淺深疎宻之際後之君子其必有以處之</hi>
　　<hi>矣顧以序次之不時使其說之出於前而棄於後者或猶得以雜乎篇帙之間而讀者或不能無疑信</hi>
　　<hi>異同之惑是則予之罪也已夫於是乃復亟取前所蒐輯叅伍相校斷以敬夫晚嵗之意定其書為</hi>
　　<hi>四十四卷嗚呼使敬夫而不死則其學之所至言之所及豈又予之所得而知哉敬夫所為諸經訓</hi>
　　<hi>義唯論語說晚嘗更定今已别行其他往往未脫藁時學者别所傳録敬夫蓋不喜也以故皆不著</hi>
　　<hi>其立朝論事及其州郡條奏民間利病則上意多鄉納之亦有頗施行者以故亦不著獨取其經筵</hi>
<pb n="KR2k0052_WYG_044-120b"/>
　　<hi>日義一章附於表奏之後使敬夫所以堯舜吾君而不愧於父師之傳者讀者有以識其端云新安朱</hi>
　　<hi>熹謹序</hi>
　　秦觀送馮梓州序<hi>上即位之明年有記侍從之官各舉部使二人故龍圖閣直學</hi>
　　<hi>士滕公與二三耆老皆以馮侯叔明應詔即日除陜西路提㸃刑嶽公事觀嘗問於膝公曰馮侯何</hi>
　　<hi>如人公曰有守君子也觀曰何以知之公曰昔髙平范公之帥環慶也環將种古以寧守史籍變其</hi>
　　<hi>熟羌獄上書訟冤其言髙平公不法者七事朝廷疑之即寧州置獄而馮侯以御史推擇實奉詔往</hi>
　　<hi>訊是時髙平公坐言事去執政有惡之者欲中以危法久矣此獄之起人皆為懼及馮侯召對神宗</hi>
　　<hi>曰帥臣不法萬一有之恐誤邊事然范純仁為時名卿宜審治所以遣使者政恐有差誤耳即賜緋</hi>
<pb n="KR2k0052_WYG_044-121a"/>
　　<hi>衣銀魚馮侯拜賜出執政謂曰上怒慶帥甚君其慎之馮侯曰上意亦無他因誦所聞徳音執政不</hi>
　　<hi>悦及考按連逮熟羌之獄實不可變而古所言髙平公七事皆無狀附置以聞執政殊失望會史籍</hi>
　　<hi>有異詞詔遣晉卿覆治執政因言范純仁事亦恐勿復治未竟願令晉卿盡覆神宗曰范純仁事已明白</hi>
　　<hi>治也獄具如馮侯章於是籍古皆得罪而髙平公獨免執政大不快未幾髙平公復為鄰帥所奏謫</hi>
　　<hi>守信陽而馮侯失用事者意亦竟罷去由是言之非有守君子而何觀曰如公所云殆古之遺直也</hi>
　　<hi>豈特部使者而已哉後六年馮侯自尚書郎出守梓潼加集賢校理實始相識質其事信然嗚呼古</hi>
　　<hi>語有之人定勝天天定亦能勝人信斯言也方髙平公被誣上有聖天子之無私下有良使者之不</hi>
　　<hi>撓可以免矣而二三子表裏為姦始終巧詣至於扺罪而後已可不謂人能勝天乎然當時所謂用</hi>
<pb n="KR2k0052_WYG_044-121b"/>
　　<hi>事之臣與諸附麗之者今日屈指數之幾人為能無恙而髙平公方以故相之重保釐西洛郊馮侯</hi>
　　<hi>亦通籍儒館持節鄉郡其福禄夀考功業未艾也可不謂天定亦能勝人乎馮侯將行同舍之士二</hi>
　　<hi>十有八人餞飲於慈孝佛寺又將屬賦詩而觀以拙陋所欲言者不能盡之於詩乃述舊聞並以嘗</hi>
　　<hi>所感歎者為序贈之</hi>
　　張愈送張安道赴成都序<hi>淳化甲午嵗蜀冦亂今六十年矣無知民傳聞</hi>
　　<hi>其事鼔為訛語諠譊震驚萬口一舌咸謂嵗次於某則方隅有不幸然自春抵夏未嘗有毫髪驚秋</hi>
　　<hi>七月蠻中酋長以智髙事聞於黎轉而聞之益雲南疑若少動嵗凶之說又從而沸焉縉紳從而信</hi>
　　<hi>之焉西南一隅朝廷重憂之矣天子於是命我公來帥以全蜀安危付之蜀世有貨泉儲蓄為用自</hi>
<pb n="KR2k0052_WYG_044-122a"/>
　　<hi>昔王室不綱則權臣因而據有是知蜀之可疑而不知蜀之順逆繫中國盛衰也彼乘釁而起因危</hi>
　　<hi>而守者延頃刻之景爾王衍孟昶輩是也方今主上神聖法制純一恩霶徳流浹民骨髓擇守而統</hi>
　　<hi>之制兵而維之蜀固不足疑也而嵗凶之說其奚怪乎且蜀自偽昶納土而後朝廷以為新國凢百</hi>
　　<hi>號令撫而有之郡縣之政姑息茍簡三十年間弊寖以大淳化之際經制燼矣賦稅不均刑罰不明</hi>
　　<hi>吏暴於上民怨於下武備日廢而不知講盗賊日發而不知禁是故野夫攘臂以取州邑其易如卷</hi>
　　<hi>席然則甲午之亂非蜀之罪也非嵗之罪也乃官政欺懦而經制壤敗之罪也今則不然賦無横斂</hi>
　　<hi>刑無濫罰政無暴民無黨力於農則嵗豐工於業則財羨惟安和是恃惟嬉游是圖甚者以至外饑</hi>
　　<hi>寒而競逸樂倘繩以賞罰而驅之於盜不忍為也上兵之籍於郡者大率柔而多畏冗而不足用煖</hi>
<pb n="KR2k0052_WYG_044-122b"/>
　　<hi>衣飽食務完其生以保其妻孥一夫大呼而覬其從不能為也東兵之來戍者以為休息地至則約</hi>
　　<hi>其服食貸人以緡錢而享倍稱之息加以法制素定悉所凜畏一有小過刑而歸之謂其有釁不敢</hi>
　　<hi>為也今觀於時則大異騐於政則甚和審於民則自安度於兵則無狀而曰雲南可慮斯又不然矣</hi>
　　<hi>大理至南詔南詔至益地相去數千里山川之險阻從而可知然二種雖大皆順服之國也朝廷亦</hi>
　　<hi>嘗有恩以縻之今乃捨部族之常居附遁賊之餘黨歴險隘之逺道以謀入冦彼雖蠻夷亦知其迂</hi>
　　<hi>而不為也竊謂蠻夷之性好詐而貪利卭部諸蠻平時以馬貨我朝廷務於懐逺所償必倍彼類亦</hi>
　　<hi>喻其意得非仗冦之釁矜已之忠而徼我以惠歟必謂之詐備或闕焉必謂之信其訛尤甚信與詐</hi>
　　<hi>置而勿論可也然則閭閻之語不足信雲南之警不足憂今之好怪者必曰嵗當然無乃溺於用數</hi>
<pb n="KR2k0052_WYG_044-123a"/>
　　<hi>而昧於知幾乎騐之以人事甚明也甲午之說誠誕矣公為國巨賢徳業濟時局廟堂之才而施設</hi>
　　<hi>蜀如户庭爾必有以撫御統鎮之道而置之以安也</hi>
　　魏了翁虞忠肅公奏議序<hi>古之人決大疑定大事惟義之比焉他無所問</hi>
　　<hi>也其次則比利害得喪而言之其次則取必於智謀之末以求成於功利之下者耳咸無徇國惟身</hi>
　　<hi>是謀此鄙夫壬人又所弗論也齊壬不君陳氏簒弑沐浴而請討此義之正也傳以魯衆齊半之說</hi>
　　<hi>則以衆寡言矣滕地褊小楚齊馮陵効死而弗去此義之正也貿於事齊事楚之決則以彊弱言矣</hi>
　　<hi>衆寡彊弱何可不計然本諸義理之是非則事功之利害從之本諸事功而不必皆義理之正者有</hi>
　　<hi>矣是故仁不以勇義不以力正誼不謀利明道不計功自秦漢以來惟有董公能識此意後此則如</hi>
<pb n="KR2k0052_WYG_044-123b"/>
　　<hi>諸葛孔明者蓋亦庶幾耳自吾有金難其是非利害果孰在邪讎恥所當雪分義所當明此萬世之</hi>
　　<hi>正理以是非斷也持此說者固不為無人惟宗忠簡李忠定張忠獻胡忠簡實首立正論之幟而能</hi>
　　<hi>始終不渝者也謂宴安可翫謂屈辱無傷謂畫江可以自全謂得地不足以守此一時之私意以利</hi>
　　<hi>害言者也羣而和之者固不為無人惟耿南仲秦檜湯思退及史浩實倡為邪說之祖而刼以必行</hi>
　　<hi>者也然而百六十年之間正論數詘邪說常勝蓋所謂邪說者不惟奪於一時之利害又有患失之</hi>
　　<hi>私焉虞忠肅公出乎諸老埀盡之餘獨能奮不顧身以夀正論之脈始謂敵必渝成又策其道所從</hi>
　　<hi>出建益兵備明年則敵果以重兵壓淮西我師既衂敵乘勝薄牛渚而陣金湯侯刑馬誓師金鎧朱</hi>
　　<hi>旄以麾此何等氣勢而大將劉錡王權既罷李顯忠逺在池陽成閔亦未至我師無所附麗各鳥獸</hi>
<pb n="KR2k0052_WYG_044-124a"/>
　　<hi>散於斯時也顧欲收合餘燼以決一戰如以利害言則衆寡彊弱不敵非素拊循士大夫與越國逺</hi>
　　<hi>鬬者亦不侔如自謀則公不過受督府記犒師且趣大將建旗鼔耳戰守何與己事公非是之問也</hi>
　　<hi>公知有義焉耳破敵之明日諸校効首虜休而顯忠至公若可以自脫矣乃又以所不足慮者付顯</hi>
　　<hi>忠而身將將士馳至京口則敵騎果已薄𤓰州知我有備勢不得入卒走死向使公外顧利害内怵</hi>
　　<hi>得喪則敵之濟江久矣由是受任遂欲長驅以信大義出蔡以睨陳出襄郟以襲許出汝以逼洛出</hi>
　　<hi>嵩虢以震河東出商野以圖陜西規摹分畫具有顛末聲氣所撼闗河響應不幸而棄地事讎之論</hi>
　　<hi>自大官唱聲和者莫敢不一然公與張忠獻公不謀同心猶以區區筆舌力攖羣議而奪之氣唐鄧</hi>
　　<hi>海泗與郟西新復諸郡在廷公卿皆曰可棄公曰必不可棄忠義歸正之人俘獲流亡之人在廷公</hi>
<pb n="KR2k0052_WYG_044-124b"/>
　　<hi>卿皆曰可遣公曰必不可遣凡事體所闗茍不吾以則連章累牘多者不下十有八九少者亦六七</hi>
　　<hi>疏不得其言不己也公非以必勝為諒也大義之不可冺雖小小利害得喪之私舉不足以易之也</hi>
　　<hi>抑又有甚難者使公當軸處中而孤立寡與猶懼弗濟而所謂棄地遣俘等事不過以孤孑之蹤邈</hi>
　　<hi>在外服乃肯與在廷公卿得君行政合黨締交者爭辨弗置蓋朝誶而夕替所不遑恤吁其果難能</hi>
　　<hi>矣哉天未悔禍封宼崇姦正論覆違大機屢失公亦自知時不我與而其精忠篤諒惟知有天下之</hi>
　　<hi>正理而不恤乎他則所以維持綱常開警頑懦庶幾為將來之補者蓋與張忠獻公後先一揆為功</hi>
　　<hi>未可以淺近計也某生也不蚤不獲趣拜下風而嘗竊從薦紳大夫習聞公之賢徳且與公之孫剛</hi>
　　<hi>簡辱在親友既不度其不佞為公輒作家傳剛簡適刋公奏篇自叙梗概以屬起居劉公冠其篇首</hi>
<pb n="KR2k0052_WYG_044-125a"/>
　　<hi>又俾某申述其義竊以自幸迺不果辭嗚呼宇宙大物也豈計功求獲於知謀之末者所能用之是</hi>
　　<hi>書若行將有發於其言而見於行事者公未為不盡用云</hi>
　　吳淵鶴山文集序<hi>藝祖救百王之弊以道理為最正一語開國以用讀書人一念</hi>
　　<hi>厚蒼生文治彬郁埀三百年海内興起未艾也而文章亦無慮三變始也厭五季之萎繭而崑體出漸</hi>
　　<hi>歸雅醇猶事織組則楊宴為之倡已而迴瀾障川黜雕返樸謹議論勁風節要以闗世教述國體為</hi>
　　<hi>急則歐蘇擅其宗己而濓溪周子出焉其言以道徳而語文之能藝焉耳於是作通書著太極圖大</hi>
　　<hi>本立矣餘有所及雖不多見味其言藹如也由是先哲革出易傳探天根西銘見仁體通鑑精篡述</hi>
　　<hi>擊壤豪詩歌論宗王朱而講說吕范可謂和順積中而英華發外後生接響謂性外無餘學其弊至</hi>
<pb n="KR2k0052_WYG_044-125b"/>
　　<hi>於志道忘藝知有語録而無古今始欲由精達粗終馬本末俱舛然則言之無文行之不逺亦豈周</hi>
　　<hi>子之所尚哉此子於鶴山公之文而重有感也南渡後惟朱文公學貫理融訓經之外文膏史馥騷</hi>
　　<hi>情雅思體法畢備又未幾而公與西山真公出焉予生晚不及見考亭之典刑獨幸接二公之緒論</hi>
　　<hi>嵗在丙申公假督鉞道吴門予辱知於真希元故讀公詩文為尤熟公沒十二年而近思堯愚公之</hi>
　　<hi>二子也萃遺稿刻梓用傳屬予序之竊惟公夭分穎抜蚤從諸老游書無不讀而見道卓守道約故</hi>
　　<hi>作為文率深衍閎暢㣲一物不推二氣五行之所以運㣲一事不述三綱九法之所以尊言學必致</hi>
　　<hi>知力行言人必均氣同體神怪必不語老佛必斥攘以至一紀述一詠歌必勸少諷多必情發禮止千</hi>
　　<hi>態萬變卒歸於心及究其所以作則皆尚體要而循法度浩乎如雲浮空而莫可狀凜乎如星寒芒</hi>
<pb n="KR2k0052_WYG_044-126a"/>
　　<hi>而莫可千乃天不假以年故所可見者文而已惜哉淳祐已酉夏宛陵吳淵序</hi>
　元費著成都志序<hi>成都居全蜀上游其名稱自漢始按禹貢蜀為梁州之分岷山</hi>
　　<hi>導江東别為沱今導江與沱名縣鎮於成都此三代而上地志之見書而不可誣者文王之化行乎江</hi>
　　<hi>漢之域江有沱詠於二南之先然漢統之江以朝宗沱附於江以起興江首四瀆歴代祠其神於成</hi>
　　<hi>都故成都為江之源而荆揚之江特其委爾考禹迹聲教之所被稽文王美化之所行徵諸武王逖</hi>
　　<hi>矣西土之誓言論全蜀而泝源於成都上游之導江則孰有逾於詩書之為可信而有據哉謂三代而下</hi>
　　<hi>秦惠伐蜀而後得與中國通文翁興學於成都而後得與齊魯比不端本於夫子刪定之經惟遷史</hi>
　　<hi>之言是信亦學者之過也若周衰而諸侯畔蜀據阻自安職貢廢而文教弛秦惠伐之而後道路通</hi>
<pb n="KR2k0052_WYG_044-126b"/>
　　<hi>文翁興學而後風化復斯可也捨詩書斷自秦漢以論蜀則未可也全蜀郡志無慮數十惟成都有</hi>
　　<hi>志有文類兵餘版燬莫存蜀憲官佐搜訪百至得一二寫本迺叅稽訂正僅就編帙凢郡邑沿革與</hi>
　　<hi>夫人物風俗亦槩可考焉遂鳩上鋟梓以廣其傳若文類之詳則有待於後之好事者至正三年二</hi>
　　<hi>月費著序</hi>
　　趙采周易折衷序<hi>易該象數理未作之前其體因象數而立既作之後其理因象</hi>
　　<hi>數而顯大傳曰河出圖洛出書聖人則之河圖洛書為天地自然之文象數之大原也二圖之象皆</hi>
　　<hi>九位故伏羲則之畫為長短之九畫成乾坤二卦之小成由乾坤而八卦八卦而六十四卦以左右</hi>
　　<hi>交互而觀則兩卦得十八畫二九也是為先夭圖邵子所謂交易之易也文王則之變伏羲之卦次</hi>
<pb n="KR2k0052_WYG_044-127a"/>
　　<hi>分上下之二經上經卦三十下經三十四以一反一覆而觀除八正卦外五十六卦只成二十八卦</hi>
　　<hi>上經得十八卦下經亦得十八卦二九也是為後天易程子所謂變易之易也或曰伏羲既因象推</hi>
　　<hi>數而作先天交易之易矣文王又因象推數而作後天變易之易何哉大傳曰易之興也其於中古</hi>
　　<hi>乎作易者其有憂患乎夫子蓋謂文王當殷末世憂患而興此易也曷為見其憂患今觀後天反對</hi>
　　<hi>卦如泰反為否剥反為復晉反為明夷夬反為姤既濟反為未濟舉一二以類推則文王實憂慮天</hi>
　　<hi>下後世陰陽禍福之相為倚伏治亂安危之相為消長君子小人之相為進退只在一反覆間故示</hi>
　　<hi>人以用九扶陽而抑陰為君子謀為不小人謀為轉移造化之機此上下經所以皆寓用九之意豈</hi>
　　<hi>出於聖人之智巧皆倚天地自然之象而加一倍焉耳自古聖王之致治皆用九如舜命九官禹之</hi>
<pb n="KR2k0052_WYG_044-127b"/>
　　<hi>九功九叙九歌是已是以周公作爻辭於乾坤首發用九之義夫子翼之曰天徳下可為首也曰乾</hi>
　　<hi>元用九天下治也曰乾元用九乃見天則於九曰天則其可過哉遏則其亢矣又於大傳三陳九卦</hi>
　　<hi>以明文王處憂患之道上經取三卦而陳之用一九也下經取六卦而陳之用二九也此夫子因數</hi>
　　<hi>推理而作十翼也嗚呼易更三聖而象數義理始備自夫子歿千數百年論易者各據己見泥象數</hi>
　　<hi>者流於詭怪說義理者淪於空寂而聖人憂患作而易之㫖昧矣至宋有康節邵子推明羲文之卦畫</hi>
　　<hi>象數之學著伊川程子推衍夫子之意而卦畫之理明武夷朱文公作本義釐正上下經十翼而還</hi>
　　<hi>其舊作啓䝉本邵子而發先天雖本義專主卜筮然於門人問答又以為易中先儒舊說皆不可廢</hi>
　　<hi>但互體五行納甲飛伏之類未及致思耳故愚以為今時學者之讀易當由邵程朱三先王之說沂</hi>
<pb n="KR2k0052_WYG_044-128a"/>
　　<hi>而上之以會羲文周孔之心庶幾可與言易矣然邵子無易解其說僅見於觀物篇故愚是集以程</hi>
　　<hi>朱傳義為主而附以鄙見問亦竊取先懦象數變互以資發明雖然俗士口易賢人體易聖人忘易</hi>
　　<hi>孟子著書未嘗及易邵子以為易道存焉且以為善用易人能用易是為知易嗚呼韋編三絶企東</hi>
　　<hi>家之無過蠧簡百年慨西伯之有憂愚雖衰老願就有道而正焉後學潼川趙采徳亮謹序</hi>
　　吳澄六經補注序<hi>先聖王之教士也以詩書禮樂為四術易者古筮之繇辭春秋</hi>
　　<hi>者侯國之史記自夫子贊易修春秋之後學者始以易春秋合先王教士之四術而為六經經焚於</hi>
　　<hi>秦而易獨存經出於漢而樂獨亡幸而未亡者若書若禮往往殘缺惟詩與春秋稍完而已漢儒専</hi>
　　<hi>門傳授守其師說不為無功於經而聖人之意則未大明於世也魏晉而唐注義漸廣至宋諸儒而</hi>
<pb n="KR2k0052_WYG_044-128b"/>
　　<hi>經學為極盛矣程子之易立言幾與先聖並然自為一書則可非可以經注論若論經注則朱氏詩</hi>
　　<hi>集傳之外俱不能無遺憾也後儒於其既精既當者或未能嚌味其所可取則於其未精未當者又</hi>
　　<hi>豈人人而能推索其所未至哉予嘗於此重有慨焉而可與者甚鮮也蜀懦黄澤楚望貧而力學往</hi>
　　<hi>年初識之於筠今年再遇之於江讀易詩書春秋及周官禮記悉欲為之補注補注之書未成而各</hi>
　　<hi>經先有辨釋宏綱要義昭揭其大而不遺其小究竟謹審灼有真見先儒舊說可從者拳拳尊信不</hi>
　　<hi>敢輕肆臆說以相是非用功深用意厚以予所見明經之士未有能及之者也晚年見此寧不為之</hi>
　　<hi>大快乎楚望不輕以示人而徳化縣令王君乃為鋟梓以傳予嘆美之不足因以諗為學者蓋於諸</hi>
　　<hi>經沉潛反覆然後知其用功之不易用意之不茍云</hi>
<pb n="KR2k0052_WYG_044-129a"/>
　　事韻擷英序<hi>昔歐陽公蘇老泉王荆國諸人以黯然銷魂惟别而已八字分韻賦詩送</hi>
　　<hi>裴吳江蘇得而字其詩云談詩究乎而荆國就席擬賦二篇一曰風作鱗之而一曰兩忘我與而满</hi>
　　<hi>座駭服宋以前和詩和意不和韻至荆國東坡黄山谷始以用韻竒險為工蓋其胸中蟠萬卷書隨</hi>
　　<hi>取隨有愈出愈巧故得以相矜尚也倘記覽之愽不及前賢則不能不資於檢閲於是有詩韻等書</hi>
　　<hi>然其間往往陳腐用之不足起人意江州路教授西蜀張夀翁所編事韻擷英削去陳腐之字而皆</hi>
　　<hi>竒險之韻荆國嘗謂晏元獻公用事的切後見其類藁乃知其有自來纂輯之書亦不為無功也夀</hi>
　　<hi>翁此編可為賦詩用韻之助其功不既多矣乎置一袠則人人皆用竒險之韻何異於王蘇黄三鉅</hi>
　　<hi>公也哉</hi>
<pb n="KR2k0052_WYG_044-129b"/>
　　篆書序<hi>秦𨽻興而篆書廢漢四百年莫有能者觀於漢代碑刻可見矣三國六朝間亦無聞</hi>
　　<hi>焉唐三百年李當塗一人而已自秦丞相逮於宋初蓋千年僅有徐騎省以能繼當塗自許何斯學</hi>
　　<hi>之寥寥也宋人能篆書者頗多於唐蜀魏文靖公至今為人所稱陳伯英魏公鄉人也游藝之暇及</hi>
　　<hi>此所書千字文體整潔真可上希文靖者夫陳之先世少師公於蘇文忠公為大父行叅政公當宋</hi>
　　<hi>南渡之際以詩名家咸淳季年别院省試春秋第一人伯英季父也一家文學之傳不絶伯英名瑛</hi>
　　<hi>受朝命為郡教授</hi>
　　魏文彞鶴山雅言序<hi>伏惟先髙祖秦國文靖公事宋穆陵以正學直道任斯文</hi>
　　<hi>之寄天下不敢以官氏而稱之曰鶴山先生休光懿徳槩可想見矣立言垂訓以私淑後人者有九</hi>
<pb n="KR2k0052_WYG_044-130a"/>
　　<hi>經要義鶴山大全集易集義此三書昔刋於徽之學宫已行於世其他如周禮折衷經史雜抄觀物</hi>
　　<hi>經世說與夫門人所記師友雅言等篇尚藏於家近吳郡金伯祥父即文彝所藏雅言命子鏐繕録</hi>
　　<hi>鋟刻諸梓以廣其傳俾宗族鄉黨咸與觀焉何其幸歟是則前輩之紀聞伯祥之好義同為不朽云</hi>
　　<hi>時至正二十四年龍集甲辰夏五月甲子六世孫文彝百拜謹識</hi>
　　張䇓釋奠儀注序<hi>禮曰皮弁祭菜示敬道也禮書殘缺釋奠釋菜名義徒存儀文</hi>
　　<hi>無可考者唐開元禮彷彿儀禮饋食篇節文無詳朱文公謂政和新儀差錯獨於開元禮有取申明</hi>
　　<hi>至於再三竟格不下身沒之後郡邑倣而行之能通其義者尠矣中原文物肇開四方取則舍魯奚</hi>
　　<hi>適闕里昔罹兵革宫室荆榛蓋二十年牲殺器皿衣服不備勢使然也而儀章度數固多可議者象</hi>
<pb n="KR2k0052_WYG_044-130b"/>
　　<hi>設非古也開元禮猶云設席是無象也髙臺巍坐而席地之禮不可見帶劍秦漢冠服之飾也開元</hi>
　　<hi>禮朝會猶有解劍之席冕服挾劍未之有聞二者之失所從來久矣神位西坐東向尸位也配位東</hi>
　　<hi>坐西向主人位也自尸禮廢禮家謂自内出者無匹不行自外至者無主不止故立神以配而為主</hi>
　　<hi>焉開元以後遷神位南面配位猶故也進顔孟南向參列如浮圖老子宫者孔氏祖庭廣記謂金大</hi>
　　<hi>定四十年所行何所稽乎楹間兩堦五齊三酒以四代之器為備物之享也列數瓦缶果為何說尸</hi>
　　<hi>尊不就洗禮也登罍爵於牀洗者以尸尊自居犧象不錯諸地主人遂不坐實爵簡亦甚矣幣之未</hi>
　　<hi>薦寅諸神位之左示不敢褻陳之階庭與主人俱升則不嚴矣蓋事由草創未之講也予典教於兹</hi>
　　<hi>思有以正之顧不學雜服不能安禮而雖善無徴不信乃取朱文公所考訂自儀禮開元禮而下裒</hi>
<pb n="KR2k0052_WYG_044-131a"/>
　　<hi>為一編命學徒肄習且與講說義數使之入耳會心既知義理之安將不期改而自改併附社稷風</hi>
　　<hi>雲雷雨之祀庶好禮者有取焉抑禮有本有文是書所載文也習禮之士因文而究其本知交於神</hi>
　　<hi>明不徒籩豆之事㣲之顯誠之不可揜也如此則可謂知禮矣若夫器樂冠服之度則又博採諸家</hi>
　　<hi>之說從其是者訂其失者與此編并藏孔氏俾後來之文獻有足徴云</hi>
　　虞集送趙茂元序<hi>百十年前吾蜀鄉先生之教學者自論語孟子易詩書春秋禮</hi>
　　<hi>皆依古注疏句讀授之正經日三百字為率若傳注史書文章之屬必盡其日力乃止率晨興至宿</hi>
　　<hi>分不得休以為常持身以尚孝友惇忠信厲節義得為事其為文多尚左氏蘇子瞻之説及稍長而後</hi>
　　<hi>從於程周之學焉故其學者雖不皆至博洽而亦之無甚空疎及其用力於窮理正心之學則古聖賢</hi>
<pb n="KR2k0052_WYG_044-131b"/>
　　<hi>書帝王之制度固己先著於胸中及得其要則觸類無所不通此其大概也集與舍弟未髫齔先君</hi>
　　<hi>攜之避地嶺海諸書皆先君口授十嵗至長沙始就外傅從祖父祕監公必使求諸鄉人教之猶守</hi>
　　<hi>此法也弱冠至臨川鄉人惟一二人在焉一人為故宋樂安縣丞黄某予同鄉人也江西帥臣黄棄</hi>
　　<hi>疾以臨川内附檄至樂安縣丞獨不肻傳檄者國人義而不忍殺之去入深山中忍饑不至死教其</hi>
　　<hi>子讀春秋而已其一人故宋崇仁縣丞范大冶成都人幼時嘗及從學滄江書塾中宋亡亦貧不仕</hi>
　　<hi>時時來與先君先舅語舉書傳常連卷數千百言不遺一字天文地理律厯姓氏職官一問累千百</hi>
　　<hi>言不止先君嘗勗某曰讀書當如范公之博立身當如黄公之嚴斯言猶在耳也於是稍從侍側問</hi>
　　<hi>鄉里文獻之在東南者則知臨卭魏氏子孫在吳都眉山平丹陽氏在天臺或在武陵桂芝程氏在</hi>
<pb n="KR2k0052_WYG_044-132a"/>
　　<hi>安吉學齋史氏在江陰同郡牟氏亦在安吉集在京師歴年遂多皆不能於此有所攷問而士友之</hi>
　　<hi>至自蜀者從而問之則遺老舊書多不存矣不亦悲乎至治壬戌集既脫先君喪省墓吳門而趙君</hi>
　　<hi>茂元在焉蓋與予皆眉山楊氏之外孫也以楊氏之學論之平丹公為朱氏張氏之學以道學自任</hi>
　　<hi>其議論政事必出於此而見山公與其弟吏部公以春秋嘗為太學師陳義甚正非特文學而已宋</hi>
　　<hi>亡五十年其門人學者皆盡諸舅氏亦己物故遺書存者無幾獨茂元猶能有所誦而傳之庶幾遺</hi>
　　<hi>風流韻之可見者乎至順辛未茂元來調官京師急於親養乞逺方一巡檄以去集知其情不敢以</hi>
　　<hi>館閣薦留將行求一言以叙别念無足為茂元言者獨以昔者蜀人為學之說而陳之庶乎其鄉人</hi>
　　<hi>昆弟子孫之在東南者因集之言亦有以推其先世之學者而立焉則區區恭敬桑梓之㣲意也集</hi>
<pb n="KR2k0052_WYG_044-132b"/>
　　<hi>老矣茂元尚有以勗予也哉</hi>
　　送杜立夫歸西蜀序<hi>天厯建元詔書播告中外天下翕然同心達順蜀帥以世</hi>
　　<hi>臣宿將倚勢狂悖阻險為暴潼川杜巖肖一布衣逺方書生能言國家統緒之正天命人心之歸在</hi>
　　<hi>我今上皇帝明詔忠厚之至也省臣奈何迷不知復陷吾蜀以不義之名而致殺毒於無辜者哉遂</hi>
　　<hi>被重罪其得不死者特幸免而已蜀事定省起杜生為掾行御史臺與蜀憲交章論杜生事宜見表</hi>
　　<hi>異憲臺騰狀朝廷未報也杜生以掾進奏京師事已即西還人或謂生宜少留朝議必有以處忠義</hi>
　　<hi>之士者生曰吾以使事來當歸報耳不知其他也嗚呼君子之所為惟其義之當而已矣當慷慨論</hi>
　　<hi>逆順去就時惟知義之所在當如是耳初豈有假此望榮進之意哉不然非有肉食之奉職事之繫</hi>
<pb n="KR2k0052_WYG_044-133a"/>
　　<hi>也而甘以七尺之身自試於必死不測之危禍哉今日之事御史言之朝廷知之天下壯之學士大</hi>
　　<hi>夫韙之謂杜生者可無憾也忠義不見用自係朝廷弗係杜矣僕執筆太史若生之事敢軼而勿書</hi>
　　<hi>乎非特為鄉里之有生也</hi>
　　送趙茂元歸鄉序<hi>百年之前吾蜀文獻之懿多出在東南名家者數十宋亡先輩</hi>
　　<hi>凋謝流風餘韻其存者寡矣眉山趙君茂元自其大父王大父世以春秋掇巍科登顯仕有譽聞於</hi>
　　<hi>當世於同郡楊氏史氏程氏家氏門戸相望互為意婚婣雖逺在吳越家庭之間郁郁乎故鄉近古之</hi>
　　<hi>也内附垂六十年茂元父子服其冠衣講學郡縣不以官卑禄薄為嫌意氣濯如也藹如也至治壬</hi>
　　<hi>戍予適吳將即遺老故家而有徵焉未幾召還史館未及有所訪問擉茂元方為吳學正得從容焉</hi>
<pb n="KR2k0052_WYG_044-133b"/>
　　<hi>而茂元有悼亡之戚亦不獲盡所欲言也後十年調官京師乃取閩一巡檄以去曰親老矣急於養</hi>
　　<hi>焉又忽以别噫予終無以廣其寡陋也乎前年被詔纂述史記頗恨蜀學㣲絶諸君子緒言不以見</hi>
　　<hi>於故府聞茂元得其曾外祖平丹楊公遺文將從官下并其家集刻之此志誠至厚矣集欲更推其</hi>
　　<hi>意訪諸家之有傳者録以上送其於補塞闕遺不亦美哉敢書此以為别</hi>
　明彭韶四川成都志序<hi>郡邑之有志猶國有史家有譜一時雖非所急百世之下</hi>
　　<hi>終賴之蓋求修已之要治民之本志若無取焉然於稽疆理之分合考致治之因革鑒人才之得失</hi>
　　<hi>與夫民情風土往迹舊聞皆於是乎徵志惡可無哉况善學者即事反已未必無助也成都古有華</hi>
　　<hi>陽等志久而失傳宋熙寧間趙清獻公再知成都始刪修古今事為集記紹興間制置王恭簡公再</hi>
<pb n="KR2k0052_WYG_044-134a"/>
　　<hi>集熙豐以來事為續記至淳熙間范石湖胡長文二公相繼帥蜀又集南渡以後事為丙丁二記丙</hi>
　　<hi>丁言者意以集記為甲續記為乙且次第以俟後人於無窮也凡事目創於集記後三記皆祖述之</hi>
　　<hi>四記者今皆行於世二千年之蜀中更變故事得不泯者四記之力也自後迄於宋季至元氏二百</hi>
　　<hi>餘年無有纂修之者我朝宣徳初故少宗伯五羊陳公庭器來為四川憲使乃修成都府志於古事</hi>
　　<hi>採四記所言而約之於今事依官修圖志而新之其於淳熙以後至正以前之事則未暇補入亦無</hi>
　　<hi>序文凢例可稽蓋未成之書也陳公文行髙雅善於著述豈以當時召入之遽而止歟邇又五十年</hi>
　　<hi>矣成化丙申春襄城李公勉及韶偕處藩憲相與慨嘆之事若緩而急不可終墜乃延禮致仕紀善</hi>
　　<hi>黎君士紘貢士徐君山甫重加纂集韶於餘力亦為考校間附以鄙見論序一二至是粗完凢二十</hi>
<pb n="KR2k0052_WYG_044-134b"/>
　　<hi>五卷其義例頗與集記不同不敢以戊巳為差名曰四川成都志惜李公擢貳内臺無從而就正也</hi>
　　<hi>遺舛之咎其得而辭諸</hi>
　　楊孟瑛序酆都志目録<hi>右酆都志目録孟瑛所次第武王賜太公履東至於</hi>
　　<hi>海西於河南於穆陵北於無棣孟子亦曰域民以封疆之界益都分土畫而為邑以是為守也故首</hi>
　　<hi>疆域疆域之内有山有川故次山川山川險阨邑恃以固故次形勝九州皆有分星不以是辨野何</hi>
　　<hi>以察妖祥故次星野世易物改則邑有併有割故次沿草邑以民為本故次戸口有人此有土故次</hi>
　　<hi>田賦有財故次土産山川土田戸口貢賦必治以官故次官治三里之城七里之郭與民守之故次</hi>
　　<hi>城郭街與坊卷皆城中之途市則鄉民市買以粟與械器相易所謂以羨補不足者也故次街市坊</hi>
<pb n="KR2k0052_WYG_044-135a"/>
　　<hi>巷城有坊鄉有里所以區别民居故次鄉里郵驛宣令津梁通往來皆政之不可闕也故次郵驛次</hi>
　　<hi>津梁政有所宜先莫如窮民故次惠政嵗有豐凶不可無備故次荒政足食足兵事相維繫故次武</hi>
　　<hi>備民為貴社稷次之故次祀典民治神事政具修矣又何加焉曰教之故次學校科貢則學校所成</hi>
　　<hi>也科貢茂才異等或行業名世科貢之英也故次人物教化興行賢哲作則則風動於上習變於下</hi>
　　<hi>故次風俗風俗大都以廉恥節義為重故次貞節次隠逸然必一邑之間得賢長貳為之父母師帥</hi>
　　<hi>休養以厚生化導以敦俗乃有賴焉故次名宦推封以勸孝賜髙年爵所以敬長者風化之餘世改</hi>
　　<hi>人亡遺跡未泯皆人物之餘故次恩典古蹟次丘墓次樓臺惟老釋之教於吾道别為一端故次釋</hi>
　　<hi>老文所以紀一邑之事詩則咏歌之者也故以為終惟邑有志猶國有史史掌於史官曰有録嵗有</hi>
<pb n="KR2k0052_WYG_044-135b"/>
　　<hi>紀代有書郡邑得人則志修否則廢廢文則事皆逸文獻不足徴矣豈細故哉吾邑之志毁於兵燹</hi>
　　<hi>且百年成化甲午教諭陳先生瓛嘗有事編纂未脫稿滿去𢎞治丙辰麻城明侯紳雅意修輯請於</hi>
　　<hi>郡宋公甫公以屬孟瑛延長夀孔藎臣與同事由是摭實於稗官質疑於故老事以類分例以義立</hi>
　　<hi>類例之端各著臆說雖才乏三長而事備條目覽疆域則見經畫閱廢置則見盛衰稽戸口田賦則</hi>
　　<hi>見貧當考風俗人物則見政教吾鄉之文獻蓋庶幾焉凢治邑者取一編置案牘之間仕優而讀之</hi>
　　<hi>因文以求義因事以求鑒興廢補敝因革從時吾民尚亦有利哉某成是書板行十餘年矣常自病</hi>
　　<hi>寡陋況多闕遺備官天府特乘餘暇刪定而更刻之序此於目錄左方</hi>
　　劉瑞䕫州府志序<hi>夔介雍及荆古梁州之東徼由岷峨而下山川流峙若堂奥然</hi>
<pb n="KR2k0052_WYG_044-136a"/>
　　<hi>夔其門與而峽又門之隘而髙者峽口有堆曰灎澦孤根峭骨獨抗奔濤於終古而諸石牙撑角觗</hi>
　　<hi>者奴耳左右二山曰白鹽赤甲硉矹倚天而售竒獻巧如峙三峰者其兒孫乎此豈徒哉乃剛柔之</hi>
　　<hi>變結而為千城以閟夫參井之靈孕府治實臨是徼亦雄矣府下有縣曰奉節曰巫山曰雲陽曰萬</hi>
　　<hi>曰達以至於建始名凢十二縱横無慮千里其間沿革顯晦地勢人物丕績異行風俗食貨與夫古</hi>
　　<hi>今文字未之或無不志其誰以傳洪武辛酉改州為府到今無方策可考闕事孰大焉正徳已巳臨</hi>
　　<hi>川吳君顯之起進士冬官郎中出領夔牧視篆餘慨厥心已顧賊起兩川戎馬騷屑弗暇越壬申林</hi>
　　<hi>見素公殱賊殆盡而民汔稍康君乃移札十二縣俾咨訪所當書者以至聘文士彚次成志將鋟梓</hi>
　　<hi>屬予序焉鳴呼夔其有光也繼今閱是志而知吳君此舉衆弛畢張雲布星列應斂襟言曰有是哉</hi>
<pb n="KR2k0052_WYG_044-136b"/>
　　<hi>夔也可忽諸汎形勝交會神摩氣盪而偉人迭出焉其志固不止此人稱吳君興學慎罸節財重彝</hi>
　　<hi>典而膏澤乎民者良厚斯足徵矣嗚呼夔其有光也夫故序</hi>
　　周洪謨送牟秉常先生序<hi>予叙郡人物自漢以來見史傳者固非一人惟</hi>
　　<hi>宋程公許忠信孝友出於天性史深褒之特以抗直不阿故屢遷華秩而輒屢斥然而公許始終一</hi>
　　<hi>節不變所守雖古直躬之君子蓋不過焉今秉常先生公許里人也其才敏迨公許而直諒亦似之</hi>
　　<hi>永樂乙未舉進士入翰林為庶吉士五經諸子百家之書靡不讀而過目輒成誦一時輩行皆多其</hi>
　　<hi>博洽自以為不可及暨授監察御史彈劾無所避未幾有忤權貴銜之中以法謫戍遼東繼徙張掖</hi>
　　<hi>棲遲二十年於今矣邊帥以下皆器重之先生砥礪日閱經史至忘寢食暇則賦詩草書故其詩益</hi>
<pb n="KR2k0052_WYG_044-137a"/>
　　<hi>工而草益精近嵗為邊帥所薦始復其冠帶仍給事邊閫頃之以公務來京師既而與故交留詩别</hi>
　　<hi>縉紳大夫和之者凢若干首兹復以使至乃集詩而俾予序之鳴呼先生久詘矣信孟子所謂困心</hi>
　　<hi>衡慮而又甚焉者也讀先生之詩未嘗不為之於邑而觀者或誚其悲悽之至殊不知三百篇之可</hi>
　　<hi>以怨者皆出其性情之正而無尤焉先生之詩亦猶是爾古之君子内舉不避親外舉不棄讐安得</hi>
　　<hi>若人者起先生於荒陲乎況今上勵精致理下詔求賢不棄側陋倘有薦者則束帛之徵在旦夕焉</hi>
　　<hi>因書此以識别</hi>
　　陸釴青忠惠集序<hi>洪武間蜀人青文勝尉龍陽值髙皇帝初定天下稅額撓令者</hi>
　　<hi>往往中禍尉慨邑土沮洳不稼賦重而民逋也邑將圯矣奚尉為遂叩闕抗疏三上不報經於登聞</hi>
<pb n="KR2k0052_WYG_044-137b"/>
　　<hi>鼔下上憐其忠減邑税大半邑人思其惠為祠祀之其子孫遂家焉憶余昔備職史館知青尉名暨</hi>
　　<hi>官楚中楚之大夫士每談尉事至感激悲愴不能自遏惜未考其蹟也今年春歴龍陽采詢邑風咸</hi>
　　<hi>籍籍頌尉如新田夫野老語及有垂涕下者曰吾邑㣲尉且無噍類矣嗟乎尉不負民民亦奚敢忘</hi>
　　<hi>尉哉青子時中者尉五世孫間持遺愛録請序予曰愛能忠矣忠曷歉焉忠克濟惠維爾祖攸行遂</hi>
　　<hi>更其名曰忠惠而序之序曰古稱循吏治國如治家愛民如愛子斯言至矣然未聞肖子為其家以</hi>
　　<hi>捐生慈母為其子以委命則尉之為國與民又有厚於顧其私者斯循吏所難能也可不謂獨行與</hi>
　　<hi>雖然文勝一尉職耳當其稅逋民移邑茍不支必有任其咎者尉乃奮然以身當之至忘疏逖之分</hi>
　　<hi>冒離越之嫌抗孤直之詞觸阻撓之禁試履咥之危犯五大不韙艱難一死而求濟焉非其忠愛惻</hi>
<pb n="KR2k0052_WYG_044-138a"/>
　　<hi>怛根乎天性未有不役於物者易曰艮其背不獲其身行其庭不見其人青尉庶幾有之嗟乎殺身</hi>
　　<hi>事易及民功難死而無補奚用死為若公之死有史魚之直而迹過其烈有邭模之誠而功過其實</hi>
　　<hi>廟食百世宜矣是故讀忠惠祠録而不惕然敬慨然悲泫然流涕其為吏也必不良其為臣也必不</hi>
　　<hi>忠則是録之作可以勸矣亦可以愧矣録舊本多錯冗余稍為更定首像贊公檄次傳記諸文次詩</hi>
　　<hi>釐為二卷付時中校刻云</hi>
　　趙貞吉内外二篇都序<hi>或問曰子曷編古今書為内外篇也曰子意在備經</hi>
　　<hi>世之法俾願治之主有所採擇耳經曰域中有四大而王居一焉王即經世之主也其位為統其臣</hi>
　　<hi>為傳其令為制其事為誌其道為典其徳為行其才為藝其技為術譬之於車輪轅輻轂軸蓋箱一</hi>
<pb n="KR2k0052_WYG_044-138b"/>
　　<hi>不備非完車也能知七部之書皆以贊治而固其統也則於經世之法如探果於囊走丸於坂亦易</hi>
　　<hi>知而易行矣或曰若此善矣曷為贅以出世通無悖乎答曰出世通西方化人之書也先秦之代聞</hi>
　　<hi>化人之名未睹其書也至漢明帝世書入中國漸多漸竒英辟哲臣譯而保之於今六十餘卷矣閉</hi>
　　<hi>深辨奥與儒墨之倫分光而並壘既云普拾遺聞可獨棄此而不録乎烏得為贅且子亦聞出世義</hi>
　　<hi>乎化人知法以浮生鼎鼎百年勞藴為世也往者為過去世續者為未來世三世流轉未有涯際而至</hi>
　　<hi>人常住之心不與之流轉也此謂之横出三世也又此世者五濁混混名為欲界升之為色界再升</hi>
　　<hi>為無色界然升者復墜墜者復升無已時也而至人常住之心不與之升沈也此謂之豎出三世也</hi>
　　<hi>界即世也夫俾經世者得此常住真心而用之於化理其益豈小哉烏得為悖或曰然則曷為外之</hi>
<pb n="KR2k0052_WYG_044-139a"/>
　　<hi>也曰内外者主客之謂也經世為主出世為客化人之道旅泊三界身世如寄其於世也非客義乎</hi>
　　<hi>譬之家居為主人出遊為客子内則為主而外則為客也此就一人而喻也又譬之家有二子焉一</hi>
　　<hi>耕而一釣則耕者名農而釣者名漁農在鄉而漁則在疆矣其地與業固在外也非有意於外之也</hi>
　　史業二門都序<hi>客問曰經世通分史業二門何也答曰經世通者史氏掌故之書也</hi>
　　<hi>統傳制誌史之綱而紀事之方也典行藝術業之常而記言之章也史有綱而業有常則體有宗而</hi>
　　<hi>宗有眼故化理可稽而道術不裂是謂史之良也經世之主其能舍諸客曰子學道者何以史自居</hi>
　　<hi>噫是烏知六經之皆史乎又烏知仲尼為史之聖乎六經羣言之宗也仲尼萬世之眼也班固陳夀</hi>
　　<hi>以下不足與於斯言也司馬子長自謂百代史官亦有意於尊孔氏明道術矣惜也統典未建傳行</hi>
<pb n="KR2k0052_WYG_044-139b"/>
　　<hi>不彰制誌鬱而不明藝術漏而不張務多而不要其宗好竒而未具夫眼者必亂也烏能原化理而</hi>
　　<hi>究道術哉予為此篇臚以八部攝以二門求免此散亂之咎己耳是故臚以八者常歸諸二也攝以</hi>
　　<hi>二者常求諸一也客未達請詳示之答曰今夫經世之位為統輔統之功為傳上所出令曰制下所</hi>
　　<hi>建事曰誌攝於史者其體恒異而同歸於記事之宗命世之訓為典翼典之徳為行久習而工曰藝</hi>
　　<hi>得訣而妙曰術攝於業者其體恒異而歸之記言之宗是謂臚以八者常歸諸二也故知茍得其宗</hi>
　　<hi>雖愈多而不散若夫史所攝體雖異而眼在於統統建而天下之治出於一治一則外王之法行而</hi>
　　<hi>傳制誌皆隨之一矣業所攝體異而眼在於典典建而天下之道出於一道一則内聖之學明而行</hi>
　　<hi>藝術皆隨之一矣是謂攝以二者常求諸一也故知茍得其眼雖愈竒而不亂客曰何以明之曰子</hi>
<pb n="KR2k0052_WYG_044-140a"/>
　　<hi>亦知用師乎善將者虎韜數明則兵益多而益善此不散之喻也子又知博奕乎善奕者馬目冗成</hi>
　　<hi>則碁愈刧而愈活此不亂之喻也客曰唯唯</hi>
　　劉文簡文集序<hi>初予入史館求文簡劉公集甚勤而不得見越二十年今始見於金</hi>
　　<hi>陵公之冢孫宗之新刻於寧國本也初公領蜀解以成化丁未進士第二人入居太史當是時合州</hi>
　　<hi>鄒公汝愚亦策入等為庶吉士蓋一年而得蜀二竒士文章器業皆甲於時云無何鄒公以災變應</hi>
　　<hi>詔抗疏斥貴臣遂謫以死死時年二十四嵗耳公則雍雍侍從館閣且垂三十年至太宗伯卒於位</hi>
　　<hi>當武皇之末年幾入内閣秉政矣有所壓不得上故世皆知公遲蓄俟時未竟大施以為憾焉嗟嗟</hi>
　　<hi>乃若指意所存則畧具是書中矣向予求觀公集冀覩其文采耳今稍涉世變處憂患知世所以盛</hi>
<pb n="KR2k0052_WYG_044-140b"/>
　　<hi>衰之故也又嘗竊求公指意之所在聞長老言先朝居法從禁林之臣皆尚質守法兢兢耳僦屋以</hi>
　　<hi>居借馬以出醵數十錢而飲杜門簡交遊人人知自慎重循至秉用日尤避權勢逺形迹祖法國是</hi>
　　<hi>心心目目畏毫髮離去即皇恐大罪不可赦潔清負重不事表襮嗟乎若此即文事可知矣是時諸</hi>
　　<hi>司勤於案牘止重吏事至著作盡諉曰此翰林事非吾業雖諸翰林亦曰文章吾職也而不讓質直</hi>
　　<hi>厚温暢正而無枝葉操觚指事辭若不足而氣常有餘故當是時信道信度淳風大行海内充富將</hi>
　　<hi>勇馬騰館無嫚書徼無侵疆此亦世之最盛而得士之最效然也公蓋始終𢎞治正徳之世矣盛極</hi>
　　<hi>思變半合半離之會也今觀之集中櫽括尺度不失耆宿文皆典實辭尚指要辯而不肆諸多持正</hi>
　　<hi>長者之言詩興而諷無綺靡幽眇之習予不及見公由其言以探其志意之所存其與前所稱不合</hi>
<pb n="KR2k0052_WYG_044-141a"/>
　　<hi>者鮮矣尚公不亡得秉用於末年必能為之坊維不至如後之潰放也悲夫士者世之所由盛衰也</hi>
　　<hi>文者又士之所由盛衰也故予觀公之文必先論公之世而惜其未竟於世豈過哉今論者皆咎鄒</hi>
　　<hi>公若不猝發後必大用於世徒悻悻無益嗟乎能必鄒公之黙則不死乎即文簡公紆徐退俟三十</hi>
　　<hi>年孰不謂慎矣而亦瞥焉喪夜半壑中之舟也則又將誰尤乎士與世相值之難非一日矣鄒公集</hi>
　　<hi>往吳公獻臣刻於成都予嘗得徧觀之亦英發如其人嗟乎予小子敢忘諸先哲之美哉書復於吾</hi>
　　<hi>友宗之以答其纘述之勤也</hi>
　　余承勛遊峩集序<hi>蜀名山岷峨最著岷嶓則禹貢有之峨連蔡䝉乘載所不及故</hi>
　　<hi>無主名自夫有圖志也峨眉與青城鶴鳴諸桀嶂始昭載籍而秩次之固五嶽之遺也然靈峻險僻</hi>
<pb n="KR2k0052_WYG_044-141b"/>
　　<hi>游歌寡儔作賊如揚雄太冲景純諸子但稱之曰絶限曰重阻曰為泉陽之掲寥寥此數語焉爾其</hi>
　　<hi>他則多望吟寄咏實未之窮探周覽盡峨之中所有而取之故知峨者鮮矣乃憲察春山富公以所</hi>
　　<hi>著遊峨圖記與夫詩若干首授余讀之蓋守古渝時所作也三復嘆曰古者因地括象故坐覽要害</hi>
　　<hi>限定策畫者尚夫圖山川異制故序名物述理藴以翼乎方志之編次焉尚夫記辨水土齊聲音各</hi>
　　<hi>因其性參夫化理而流通之風俗所由至矣尚夫詩是故春山兹遊盡取夫峨所有而圖志聲歌之</hi>
　　<hi>三尚之美備矣自後擢憲察按沈黎備豫陳紀逺人懐綏乃慨夫邛崍險阻犯瘴霧而走集者疲且</hi>
　　<hi>病久矣乃審雜候程險夷議逺邇自越巂求西南夷别蹊闢而治之分堠列戍捷孔道數百里以達</hi>
　　<hi>於峨眉之麓其民歌誦之蓋先圖定畫化理旁行採風於衢路者皆於是乎三尚得之謂非籌邊之</hi>
<pb n="KR2k0052_WYG_044-142a"/>
　　<hi>助也邪是以序其集</hi>
　　遊峨山詩序<hi>峨眉不列於五嶽故掌域典祀弗及也然奠區㝠奥限跡重阻自然懐新</hi>
　　<hi>覽異屏喧濟勝者亦鮮及之也閩侍御丘練塘子巡於蜀所至攬述推表其山川焉乃西睨三峨近</hi>
　　<hi>在眉睫嘅往軺之絶軌也乃曰廣川大谷異制民生其間異俗遊歴而弗諮其周奚取於觀風乎遂</hi>
　　<hi>命驅車三峨之麓登閎計邃絶其巔以發皇覽也則山河布象華夷陳紀出遐入幽烟雲盪目即其</hi>
　　<hi>中泉石詭絶仙靈所居琳瑯金薤之制布滿崖谷練塘子乃曰匡廬桀嶂明逺宣歌天台神秀興公</hi>
　　<hi>作賦三峨之盛不減於廬於台多矣來遊其可以無述遂占悰暢詠發為四聲英儔競調翩翩累帙</hi>
　　<hi>固將以搜三峨之秀異次之筆札矣是故採獲士風行將宣其艱難括其險阻以為之圖奏於天子</hi>
<pb n="KR2k0052_WYG_044-142b"/>
　　<hi>若曰是可以綴禹貢周官之緒風人之體在是矣</hi>
　　陳文燭楊升菴太史年譜序<hi>楊用修先生没卜八年矣余過新都收其</hi>
　　<hi>遺書十才一二也偶得先生年譜於友人朱秉器乃簡子紹芳所次年譜例編年而此直書往簡子</hi>
　　<hi>布衣遊滇先生見其詩結交驩甚大都實録云先生從子行人以義刻傳而屬予叙嗟乎士生不百</hi>
　　<hi>年耳欲成名於千百年之後豈不難哉先生兒時過目成誦每一搦管萬言立就文忠公竒之見者</hi>
　　<hi>呼為神童即少擬過秦論真賈長沙之匹也甫弱冠對大廷第一時正徳辛未吾鄉李文正公在内</hi>
　　<hi>閣有重名手先生策嘆曰海涵地負大放厥辭擊節賞之嘉靖初年上疏議大禮謫戍永昌四十餘</hi>
　　<hi>年而卒於滇余覽兹譜蓋不知涕沾襟云先生敏慧天授又世掌中祕假之嵗月廣厦細旃從容啓</hi>
<pb n="KR2k0052_WYG_044-143a"/>
　　<hi>沃無論勲業式糓厥考即國家典章之盛當潤色而還之古乃使延搜窮探之志極於深山斷碑之</hi>
　　<hi>間揚摧往邃彈射家約其著作四百餘種斯足蓋代矣憶公家子雲多識竒字先生風節不啻過之</hi>
　　<hi>彼賞為絶倫者桓譚一人耳今宇内聞先生名願為之執鞭片言隻字類皆珍之先生之名雖百世</hi>
　　<hi>可知也昔蘇子瞻以不識范文正公為平生之恨而得序其集幸託名於文字間余思彚先生之言</hi>
　　<hi>共為全書未能也</hi>
　李贄楊升菴文集序<hi>余讀先生文集有感焉夫古不之聖賢其生也不易其死亦</hi>
　　<hi>易生不易故生而人皆仰死不易故死而人皆思於是乎前而生者猶冀有待於後世後而生者又</hi>
　　<hi>每嘆恨於後時同時而生者又每每比之如附驥比之如附青雲則聖賢之生死固大矣余讀先生</hi>
<pb n="KR2k0052_WYG_044-143b"/>
　　<hi>文集欲求其生卒之年月而不得也遍閱諸序文而序文又不載彼蓋以為序人之文只宜稱贊其</hi>
　　<hi>文云耳亦猶序道學者必大其道叙功業者必大其功叙人品者必表掦其梗概而豈知其不然乎</hi>
　　<hi>葢所謂文集者謂其人之文的然必可傳於後世然後集而傳之也則其人之文當皎然如日星之</hi>
　　<hi>炳煥凡有目者能覩之矣而又何藉於叙贊乎彼叙贊不已贅乎况其人或未必能文則又何以知</hi>
　　<hi>其文之必可傳而遂贊而叙之以傳也故愚嘗謂世之叙文者多其無識子孫欲借他人位望以光顯</hi>
　　<hi>其父祖耳不然則其勢之不容以不詣而又不容以不文辭者也夫文而待人以傳則其文可知也</hi>
　　<hi>將誰傳之也若其不敢不請又不敢辭則叙文者亦只宜直述其生卒之日與生平之次第使讀者</hi>
　　<hi>有考焉斯善矣吁先生人品如此道徳如此才望如此而終身不得一試故發之於文無一體不備</hi>
<pb n="KR2k0052_WYG_044-144a"/>
　　<hi>亦無備不造雖遊其門者尚不能贊一辭況後人哉余是以竊附景仰之私欲考其生卒始末履歴</hi>
　　<hi>之詳如昔人所謂年譜者時時置几案間儼然如遊其門躡而從之而序集皆不載以故恨也况復</hi>
　　<hi>有愚人者從風吠聲以先生但可謂之博學人焉尤可笑矣</hi>
　　張之厚楊伯子玉房集序<hi>往予校士臨邛尺幅中光怪陸離心甚異之首</hi>
　　<hi>拔則楊氏伯仲子也兩生一以神勝一以韵勝如豐城電光相為雌雄不可逼視時予杖策登峨眉</hi>
　　<hi>仰接混茫俯視一氣巫峰數螺青衣一帶憶太白登落鴈峰頭謂呼吸可通帝座恨未攜謝朓驚人</hi>
　　<hi>詩來予亦恨未挾兩生共卧白雲於霄雿間也及撤棘則雄劍沈而雌劍起光輝煇曄業傾動一時</hi>
　　<hi>矣予乃懸藝國門靡不扼腕伯子予曰古有霄練見光而不見影其近是乎已而召集署中與論上</hi>
<pb n="KR2k0052_WYG_044-144b"/>
　　<hi>下如吕梁噴薄天潢射注無所不有命賦鑿舟則按部選次波洄雲委千言立就予甚駭其博而嘆</hi>
　　<hi>嚮者之知子猶淺也已而又閱所付殺青玉房集則駸駸騷選初唐合為一家言尤多所自得而未</hi>
　　<hi>艾夫在蜀作者子雲而後乃有用修用修家藏中祕晚滯遐方始發奮而為日新富有遺膏剰馥霑</hi>
　　<hi>丐靡窮伯子崛起泥壤聲振琳瑯貫用修之壘而拔其赤幟計自今以往學日益博著作日益富木</hi>
　　<hi>鷄之養日益到靈鳯刷羽翛然萬仞誰得而夭閼之哉子知子之神神則無所不變化盛徳大業悉</hi>
　　<hi>從此出子善刀而藏予姑志之以俟異日之知子者知子之不得為三巴有也</hi>
　　墓誌<lb/>
　唐蘇絳賈島墓誌銘<hi>公諱島字閬仙范陽人也自周康王封少子建侯於賈因而氏</hi>
<pb n="KR2k0052_WYG_044-145a"/>
　　<hi>焉誼則大漢太傅寅則晉尚書由是徽音流逺祖宗官爵顧未研詳中多髙蹈不仕公展其長材間</hi>
　　<hi>氣超卓挺生六經百氏無不該覽妙之尤者屬思五言孤絶之句記在人口穿楊未中遽罹誹謗解</hi>
　　<hi>褐受遂州長江主簿三年在任卷不釋手秩滿遷普州司倉叅軍諸侯待之以賓禮未嘗評人之是</hi>
　　<hi>非丰骨自清㝠搜至理悟浮幻之莫實信無生之以可求知矣哉又工筆法得鍾張之奥所著文篇不</hi>
　　<hi>新句綺靡為意淡然躡陶謝之蹤片雲獨鶴髙步塵表長沙裁賦事畧同焉攸望遭時來紫泥必降</hi>
　　<hi>優游華省游泳清塗噫修短定期數豈能越會昌癸亥嵗七月二十八日終於郡官舍春秋六十有</hi>
　　<hi>四嗚呼歿未浹旬又轉授普州司户叅軍榮命雖來於公何有痛而無子夫人劉氏承公遺言粤以</hi>
　　<hi>明年三月庚子日𦵏於普南安泉山慮陵谷變遷刋石紀時絳忝公知己見命為誌詞仍為之銘曰</hi>
<pb n="KR2k0052_WYG_044-145b"/>
　　<hi>猗歟賈君天縱竒文名髙天下鶴不在雲蚤振聲光髙步出羣今則已矣馨若蘭薫</hi>
　明劉讓璵安居祠栁玭墓碑<hi>安居邑之太平里有唐刺史栁公諱玭之墓焉</hi>
　　<hi>安居為重慶支邑重慶古渝州之地公始謫於渝而遷於瀘二州鄰壤也豈遂歿於瀘而返𦵏於渝</hi>
　　<hi>抑豈嘗因官於是遂家焉而今乃其後無傳者歟顛末罔所究但據唐史昔嘗撫卷於公而起敬焉</hi>
　　<hi>者適官於是而聞有公之墓能無情乎哉將請於朝特立廟顧力所不逮奉我皇制凡郡縣名宦者</hi>
　　<hi>通祠之而邑未有是也因新祠遂奉公首焉安居之有邑自成化庚子先是屬銅梁未有公祠公之</hi>
　　<hi>制行昭青史固不惜祠之有無而公之墓在是其不可無祠者蓋亦天理人心之終不可誣者也夫</hi>
　　<hi>賢不肖者才也幸不幸命也是非好惡者萬世之公也史載栁氏自公綽以孝弟禮法為士大夫宗</hi>
<pb n="KR2k0052_WYG_044-146a"/>
　　<hi>蓋嘗為將帥淫泆者沈之江嘗為京兆振肅朝綱是公綽也而公為祚裔又以門第戒子弟加勤勵</hi>
　　<hi>則公之以道律身罔忝乃先以倡厥後其為子孝可知也史載公嘗為御史大夫上欲以為相宦官</hi>
　　<hi>惡之故謫於外則公之正色立朝不為青蠅之阿附而以直道事其君其為臣忠可知也公忠孝人</hi>
　　<hi>也其賢乎而卒不竟用以死命也豈直道罪哉伊周大行其志而孔孟老於行不枉已而正人者非</hi>
　　<hi>有二途轍也就唐論之若宋璟佐開元之盛而卒以賣直疑陸贄之於徳宗李絳之於憲宗皆始親</hi>
　　<hi>而終疏猶委於直道無怪也至於房杜魏徴於太宗要亦非茍合取容者而其道無不售公所遇時</hi>
　　<hi>為昭宗猶鋭然有恢復志而決裂之勢既成也遂顛跌以至於無唐前乎此若裴度顔真卿云亡鄭</hi>
　　<hi>畋又亡後乎此崔印之類是也則當時朝之人望固未有公先者舉昭宗一時用舍亦孰有愈於欲</hi>
<pb n="KR2k0052_WYG_044-146b"/>
　　<hi>相公一事使其然是否泰而剥復也而不果人為公惜謂不少貶以有成豈其然何則使公得遇如</hi>
　　<hi>太宗相業豈不偉乎奴僕薰腐之餘何能為孟子之沮於臧倉而以不遇魯侯歸諸天故曰幸不幸</hi>
　　<hi>命也然歴五代宋元至於今千嵗餘而公之清風髙節終古常新言栁公之墓聞者莫不興起焉一</hi>
　　<hi>隅之墟一抔之土云乎哉於以見民之秉彝好是懿徳而為善者勸也故曰是非好惡者萬世之公</hi>
　　<hi>也而小人輩猶軒然自以為得計不亦謬乎讓璵既新公祠即公墓拜之斬艾荆棘之交道而立石</hi>
　　<hi>遂書此為之記</hi>
　　余承勛修復宋蘇洵墳祠記<hi>嘉靖壬子春臺史汝南喻公時按部眉山</hi>
　　<hi>夜夢與東坡先生接因謁三蘇祠為文祭之曰東坡潁濱葬於吾鄉之汝潁間墓至今存也惟老泉</hi>
<pb n="KR2k0052_WYG_044-147a"/>
　　<hi>先生𦵏眉山故墟按歐陽公誌墓在武陽之可龍里豈為人所滅其跡久而無所考耶遂命其守楊</hi>
　　<hi>侯秉和上下彭眉間求之竟弗獲議者謂東山十里廣福寺者相傳為老泉勅賜守冢之寺也即其</hi>
　　<hi>地封而祠焉弗愈於終亡已乎不然潁濱墳院記有之廣福為先公文安府君墳側之積舍也距墳</hi>
　　<hi>四里許翁初十葬得安鎮之山有泉曰老翁井墳距泉西南祇十餘步爾今之求老泉墓者舍寺而</hi>
　　<hi>求諸泉近之矣侯乃度方里以諮其泉遂得之於石龍東㟁之栁溝山中其山壯偉環抱泉坌然出</hi>
　　<hi>於兩山之間畜為井翁謂𦵏書恊吉為神之居其信然哉乃復得聯槨於山楹之下雖無埋辭翁祭</hi>
　　<hi>程夫人文惟子之墳鑿為二室徵夫泉與穴信乎為老泉遺冢也若石龍者適在彭眉界中豈可龍</hi>
　　<hi>相傳之誤耶侯因諭居民我弗爾罪圖别址以徙爾居我將冶泉穴構祠宇乃封乃樹申樵採之禁</hi>
<pb n="KR2k0052_WYG_044-147b"/>
　　<hi>於守冢焉庶幾老泉之靈爽栖於此矣遂約其勞費以聞於臺使從之未幾祠成侯屬承勛記其事</hi>
　　<hi>仰而嘆曰老翁井僻泉也自老泉而有聞焉今老泉墓冺矣據老翁井而復得之翁之井銘曰惟我</hi>
　　<hi>與爾遂終不民翁與泉何異世相遭之竒也哉說者謂東坡潁濱若歸祔翁所謂庚壬之穴則翁之</hi>
　　<hi>墓至今存可也不然老泉嘗欲卜居河南貧不能遂二公蓋承其先志者今二公塋域中亦有小眉</hi>
　　<hi>山西望蟇頤風景不殊又安知老泉之靈不往來遨遊於汝潁間耶至三蘇氏之所以存者歐陽公</hi>
　　<hi>銘曰偉與明允亦既有文而又有子故其父子兄弟一時文名震京師其終也忠愛孝悌之節率可</hi>
　　<hi>以表見於天下後世其存而不朽者在是矣又豈繫於一抔之土為蘇氏有無輕重哉若夫臺史之</hi>
　　<hi>文章節氣視蘇氏異代而齊光者故其感契之深寓諸夢寐極意而推表之矣嗚呼佳城見白日而</hi>
<pb n="KR2k0052_WYG_044-148a"/>
　　<hi>滕公𦵏峽槨墮而王果復營斂之今老泉之廢井亦幾五百年而遇臺史封而祠焉非異數也已乎</hi>
　　<hi>翁諱洵字明允號老泉其詳在宋史傳兹故畧是舉也憲伯陳公常道楊公守約叅伯鄭公光溥學</hi>
　　<hi>憲陳公鎏先後贊成若吾鄉之少卿吳君嘉祥憲副弟承業亦嘗與泉諮焉識録以為記</hi>
　　彭華遷𦵏宋濓墓記<hi>金華潛溪宋景濓先生博極經史百家書發為文章奔放</hi>
　　<hi>雄豪與司馬子長馳騁相上下而理致過之在元時已負天下之望後退隠龍門山著書以見志太</hi>
　　<hi>祖髙皇帝於庚子之嵗初定鼎金陵即遣使䀻先生先生幡然應詔一見即加禮敬尋命授皇太子</hi>
　　<hi>經先生開導詳明且日侍上左右敷陳大經大法及髙皇帝定有天下凢所以立陳綱紀詔諭臣民</hi>
　　<hi>定一代之法以垂無疆之休其超出百王永庇萬世雖出天縱聖人宏模逺識而贊襄黼黻於左右</hi>
<pb n="KR2k0052_WYG_044-148b"/>
　　<hi>者實維先生是賴先生之名薄海外内罔不聞知而列侍從被眷顧恩寵之隆無與比者晚有致政</hi>
　　<hi>之命杜門山居不幸以孫慎得罪坐是遷於蜀卒於夔遂寓𦵏於夔府之西蓮花峰下洪武十四年</hi>
　　<hi>五月也享年七十有二既而蜀獻王思其賢遷𦵏於城都之東二十里許賜田以供祠祀後百十有</hi>
　　<hi>五年為成化二十一年巡撫都憲孫公仁巡按御史俞公振才憲使周公藩臬諸公偕拜奠墓下四</hi>
　　<hi>顧徘徊慨然興懐周公以地理家山水不環會土脈淺薄語同寅盍謀遷之僉憲潘公璋特啓於蜀</hi>
　　<hi>王王慨然命善相地者卜吉地卜得其二其一宋承奉璟已規為夀藏矣王以諭宋宋頓首曰臣經</hi>
　　<hi>營生後計久矣且有居室數十間號凈居寺又有田園若千又有池塘竹木之勝今卜者曰吉可以</hi>
　　<hi>遷𦵏宋學士惟殿下命臣不得而有也凢百可以供祠祀者並以奉祀臣不得纎毫有焉王曰甚善</hi>
<pb n="KR2k0052_WYG_044-149a"/>
　　<hi>周聞之喜甚手録髙皇與宋手書暨誥勅暨一時名公卿贊詞以進王益感歎遂以是年十一月十</hi>
　　<hi>二日躬臨墓所命左長史蕭用平致奠且召其子孫錫賚甚厚墳既啓棺漫㪚且朽幸遺骸尚在乃</hi>
　　<hi>易棺重斂以十二月十三日改窆焉廢凈居浮屠像改為先生祠於以妥先生神靈周公走書數千</hi>
　　<hi>里至京師求予記之將勒之石以埀永久昔者文王遷葬朽骨武王封忠臣之墓聖經賢傳特書之</hi>
　　<hi>以為美談今蜀王之於宋不獨封之而又遷𦵏焉而又加祠祀焉於禮有之以祀禮教敬則民不茍</hi>
　　<hi>賢王之所以興起民之不茍者固有契於先王之盛典而克繼獻王之志無愧焉者於此亦槩見矣</hi>
　　<hi>且周憲使先舉其端宋承奉克相其成而郡佐寮友咸欣然左右之無有齟齬於其間而宋先生之</hi>
　　<hi>靈遂獲妥於此歴千萬年其如存嗚呼先生雖不克正首丘真可以瞑目地下無遺憾焉</hi>
<pb n="KR2k0052_WYG_044-149b"/>
　　復宋濓官爵祭墓記<hi>天生名世之賢輔弼一代之治其徳業聞望當時人重之</hi>
　　<hi>後世人慕之固有闗乎氣運而不偶然者也若翰林學士承㫖宋景濓先生其人焉先生在國朝洪</hi>
　　<hi>武間以長孫慎坐法謫居蜀之茂州行次夔門抱疾而卒旅墓蓮花峰下永樂間蜀獻王念其為開</hi>
　　<hi>國文臣之首具棺移葬成都之東郊外積嵗久之墓且為建祠肖像設主而祀焉門堂寢室傍室之</hi>
　　<hi>制咸如禮髙明爽塏樹木森焉凡拜祠下者敬仰而不舍去𢎞治丙辰蜀之按察司僉事王勅以翰</hi>
　　<hi>林編修奉勅提調學校修舉遺典達之巡撫都御史馮公俊意謂崇有徳報有功朝廷盛典也當我</hi>
　　<hi>太祖髙皇帝定鼎金陵思得真儒禆益治道宋濓應聘出焉曰侍左右而啓沃之功居多命輔青宫</hi>
　　<hi>而導迪之績尤著用敷教化人材因之輩出俾典論思朝廷為之增重凢斟酌郊社宗廟山川百神</hi>
<pb n="KR2k0052_WYG_044-150a"/>
　　<hi>之典朝享晏慶禮樂律厯衣冠之制四夷朝貢賞賚之儀及勲臣名卿焯徳耀功論次紀述之文悉稱</hi>
　　<hi>上㫖太祖稱其侍朕十有九年忠誠可貫金石由是觀之則濓誠當朝之勲舊可以與國咸休食報</hi>
　　<hi>無窮者也然異鄉枯骨雖改窆於名藩而殊典寵褒則待舉於君上宜復其官崇之以祀匪惟表其</hi>
　　<hi>學行妥其英靈而且激勵四方之人也馮公俊偕巡撫御史魏君英各述其意以聞且謂僉事拳拳</hi>
　　<hi>懇切舉行至再固亟欲朝廷追褒耆舊以敦風化誠為有見上覽其奏時賜俞允復其官如故命有</hi>
　　<hi>司於葬所祠堂内春秋依儀致祭嗚呼先生泯歿百有餘年矣一旦荷承休命而其名益顯天下士</hi>
　　<hi>夫孰不交口稱快哉巡按御史榮君華劉君琬布政使鄭君洪漢按察使李遜叅政葉贄李進崔陞</hi>
　　<hi>副使劉璋黄濙叅議沙璧喬縉僉事毛憲劉杲曲鋭張昺朱福胥謂先生之榮斯文之幸也不可無</hi>
<pb n="KR2k0052_WYG_044-150b"/>
　　<hi>紀以垂諸後乃諉之予嗟予小子烏足以形容先生盛徳邪義弗敢辭故既述先生復官之由且序</hi>
　　<hi>先生履歴之實先生諱濓字景濓金華人潛溪其别號也隠者張繼之謂其天分非凡誠意伯劉公</hi>
　　<hi>謂其主聖經而奴百氏栁文肅公謂其以絶倫之識而濟以精博之學在元至正中薦為國史院編</hi>
　　<hi>修固辭弗就特應太祖之徵擢為儒學提舉繼改起居注偶以疾歸上偕太子恩禮優渥未幾應詔</hi>
　　<hi>總修元史陞翰林學士知制誥尋兼太子贊善大夫超拜翰林學士承㫖比致政還家寵賚尤勝而</hi>
　　<hi>褒封誥詞皆上親製天下榮之平生纂述有日厯寳訓龍門子凝道記周禮潛溪翰苑芝園蘿山等</hi>
　　<hi>集醇正雄健辨愽宏深敷闡大猷藻飾治具陶冶造化之英華啓發聖賢之藴奥歐陽文公鉉謂非</hi>
　　<hi>才具衆長識邁千古安能與於斯先生真名世之賢也然而末路﨑嶇兹命矣夫今當道力舉遺典</hi>
<pb n="KR2k0052_WYG_044-151a"/>
　　<hi>而崇重先賢是克知所務者也嗚呼先生功在朝廷而文𫝊後世殆將與日月爭光無俟言贅若乃</hi>
　　<hi>追崇之典實維始於今日予小子敢託言以傳焉</hi>
　　虞懐忠虞允文神道碑銘<hi>宋紹隆之際有社稷重臣曰虞公巍然為百代</hi>
　　<hi>標表云公諱允文字彬甫其先系出唐文懿公世南後徙蜀隆州父封秦國公祺登進士第卓犖有</hi>
　　<hi>大度公事秦公及母太夫人甚䖍謹母歾廬墓側白鳥來巢時稱其孝感公紹興中舉進士知渠州</hi>
　　<hi>時秦檜當國忌蜀士檜既歾公乃以薦召對論士風大概言以文章進者抑其輕浮以言語進者黜</hi>
　　<hi>其巧偽以政事進者去其苛刻庶可任重致逺上嘉納之除祕書丞遷禮部郎時史浩擅權主和議</hi>
　　<hi>誤國是公力言和不可恃備不可弛淮泗之防不可稍懈也而金亮果敗盟自將兵百萬渡准中外</hi>
<pb n="KR2k0052_WYG_044-151b"/>
　　<hi>震懾樞臣葉義問督江淮軍一戰而犇兩淮盡失金軍大臨采石公受命犒師時敵騎充斥我兵星</hi>
　　<hi>㪚公以忠義激勉諸將或謂公宜灼幾自固公正色叱之曰危及社稷吾將安避乃收散卒布陣列</hi>
　　<hi>戈船為五部分甫畢敵大呼譟絶江而下直薄采石公帥將士殊死戰遂大破之亮趨𤓰州為其下</hi>
　　<hi>所刺捷聞上大喜曰允文忠義出天性朕之裏度也上至建康以公亢川陜宣諭使時史浩議棄徳</hi>
　　<hi>順三路公疏力爭不可湯思退議棄唐鄧海泗四州公復力爭不可凡所言皆闗軍國大計朝議終</hi>
　　<hi>不用公亦力執不撓乾道初兩叅大政及吳璘卒復以樞宻院宣撫四川書聖主得賢臣頌賜之乾</hi>
　　<hi>道五年大拜公輸忠輔導尤加意士彚置材館録一時名士如胡銓王十朋趙汝愚洪适汪應辰周</hi>
　　<hi>必大李燾皆推誠薦引又言朱熹不在程頤下宜登用之必有啓沃之益秦誓美大臣休休有容以</hi>
<pb n="KR2k0052_WYG_044-152a"/>
　　<hi>能保國家黎民其公之謂哉忠嘗綜核古名碩無忝為大臣者於唐得狄懐英裴中立於宋得冦平</hi>
　　<hi>仲李伯紀是四公皆以章逢儒生功安社稷而忠肅公屼然奮翥其後實與四公異代齊名其所遇</hi>
　　<hi>之時不同其心一也謂公為宋社稷臣諒哉予家先中丞叙次譜系實出公後兹予按蜀道經仁夀</hi>
　　<hi>展謁公墓泫然歔欷慨慕公之流風邑尹梁秉禮為崇封樹清出祭田五百丈令僧人法旺佃種以</hi>
　　<hi>供時祀又伐石丐予言予竊惟人臣致身匡國安常處順以抒猷制勝其成功也易為力唯當戎馬</hi>
　　<hi>跳梁大兵犇北國事阽危之日乃能出其忠力摧彼強敵以措天下國家於泰山之安此非才與誠</hi>
　　<hi>合以社稷為已任者疇克臻兹哉予每讀宋書至忠肅公傳未嘗不斂袵正色若挹覩其侃侃然堂</hi>
　　<hi>堂然也公真人傑哉秦公阡表業有任太史文予兹復為公碑而系之以銘銘曰猗忠肅公矯矯人</hi>
<pb n="KR2k0052_WYG_044-152b"/>
　　<hi>龍忠弼丹扆氣凌白虹紹興之季憸壬登庸公排其奸如草偃風金亮孔熾窺我淮泗戈船千艘貔</hi>
　　<hi>貅萬騎樞臣鼠竄驍將狐避公摧其鋒如虎驅兕乃梟強敵乃固宗社克殫勤勞不遑夙夜徳順唐</hi>
　　<hi>鄧均不可舍慷慨其言如日照野綸除大拜柄握中書材館有録賓榻無虛熹銓朋愚皆世大儒公</hi>
　　<hi>薦其賢如茅連茹中立克蔡懐英討賦平仲峩峩伯紀屹屹公兼厥美並崇厥徳穆如清風赫若皎</hi>
　　<hi>日隆山之鄉皇塔之陽玉藏千禩金肅萬霜徳馨未沬厥後克昌於鑠勲庸視兹銘章</hi>
　　趙貞吉忠州重修唐陸贄祠墓記<hi>唐以來謫賢之居巴蜀者未有</hi>
　　<hi>若宣公之著者矣卒而遂旅葬焉亦未有若公之卓者矣蓋公之道足以師表百代而遇竟厄於一</hi>
　　<hi>時遂使公功在社稷而身沒蒿萊故志士仁人為之掩涕耳夫舞綴長短可以觀徳公亘古人也宜</hi>
<pb n="KR2k0052_WYG_044-153a"/>
　　<hi>崇報祀以示不忘於久逺而祠墓蕪没流風冺墜無以妥靈爽而慰瞻式豈非後賢之責而觀風者</hi>
　　<hi>之過也與頃年巡撫四川閩中黄公始以督木行役過州往省公墓於南山之下見之奭然感焉即</hi>
　　<hi>命吏授式經始改治之無何堂除寢室亭苑庖湢悉極繕緻已又増其封域大其表柱廣其稷畆蓋</hi>
　　<hi>踰年而衆務俱備既黄公遷為川貴總督駐節辰沅而湖南羅公代之於時助役者巡按御史郭君</hi>
　　<hi>董君查盤給事中李君御史劉君督木郎中李君副使樓君王君叅議繆君僉事張君志合而聲同</hi>
　　<hi>成黄公之美也受成董事者重慶府知府薛君趙通判偉黄知州器重白指揮世簪役勤而事集相</hi>
　　<hi>黄公之志也聞二公又欲訪公裔於嘉湖謀卜於其家太保東湖公而未即至至則典祀有人愈備</hi>
　　<hi>也嗟乎公沒千載而崇報之事至是始備非諸賢力取以為已責而任之抑安能慰已往之忠貞而</hi>
<pb n="KR2k0052_WYG_044-153b"/>
　　<hi>成曠代之偉觀若是之盛也哉乃黄公頃以書抵予則惟欲予抒實事以張風教不啻悼其不遇於</hi>
　　<hi>一時而已也則其見誠卓矣予不佞安得不掇公之大者於以諗吾巴蜀夔庸之士使知慕公以彰</hi>
　　<hi>雅道於無窮顧區區責恨於裴氏之子而重為公戚戚也哉予聞之公之所以軒輊今古之才賢而</hi>
　　<hi>鮮與之儔者有四道焉致主之忠也經世之才也學術之正也文章之美也夫四者之道誠得其一</hi>
　　<hi>端而畢其能事亦足以名世獨立矣況於四者之並盛乎公之所以度漢跨唐畏宋而難儔者以此</hi>
　　<hi>蘇子瞻曰公智如子房而文則過才如賈傅而術不疎是公之度漢也魏公徵負其忠與才耳韓公</hi>
　　<hi>愈工其正與美耳是公之跨唐也故論者曰其惟宋之范公希文乎身總四道足以似公而予亦以</hi>
　　<hi>為知言觀其言宗謨訓學原誠明蹈規履方行無疵翳風義取舍軌法皆合地居實近無愧憲章矣</hi>
<pb n="KR2k0052_WYG_044-154a"/>
　　<hi>然范公英特邁往而公則淵冲不盈即其四十罷相已幾不惑五十處約隣於知命大用之則龍驟</hi>
　　<hi>虎變而散之無垠逺擯之則聲藏光涵而斂於無朕是公忘名獨契乃范之所宜畏也然則謂公直</hi>
　　<hi>躡道真而為亞聖之儔王佐之侣者非耶嗟乎國家之有臣如此而未盡其用也於公則何憾矣夫</hi>
　　<hi>論公至此則向者以其阨於一時而為公淹涕者誠不足言與然非黄公之嘉樂前修而見之卓也</hi>
　　<hi>孰為一啓予也哉因併記之以告吾巴蜀夔庸之士知慕公者使自擇而勉焉</hi>
　　王世貞張佳印墓誌銘<hi>太子太保兵部尚書銅梁公之乞歸也實在萬厯丁</hi>
　　<hi>亥云蓋三上而天子猶難之最後不得已乃許馳驛以行而一時公卿大臣咸謂公甚壯武即縣官</hi>
　　<hi>有緩急必召公既歸猶目徵公起居食飲狀以為國輕重而至明年戊子公卒得風疾不起天子為</hi>
<pb n="KR2k0052_WYG_044-154b"/>
　　<hi>之震悼輟朝下宗伯太宰司空議贈公太保予祭九壇俾工部郎馬魯卿治葬於是公卿大臣西嚮</hi>
　　<hi>咨嗟嘆息曰國梀摧矣公既易簀謂其子曰葬我必以王元美誌銘元美友兄弟也而劉元子為兒</hi>
　　<hi>時交其必元子狀之於是其子錦衣君叔琦等卜以庚寅夏四月葬公於鳯凰山之賜塋而先期奉</hi>
　　<hi>元子之狀以請予從金陵得公訃即為位而哭以些辭寓夏官之役於公里即不能下從公而又何</hi>
　　<hi>敢辭公張姓楚之孝感人其先有天性者避元季兵亂竄於蜀深入於瀘之銅梁係籍焉再傳而為</hi>
　　<hi>䢛配汪又傳為巽配劉又傳為文錦是曰南潨公配沈自南潨公而上遡迥皆以公貴贈如公而配</hi>
　　<hi>皆一品夫人公諱佳印字肖甫初自號㠠山以其家在居來兩山間更之曰居來山人沈夫人感異</hi>
　　<hi>夢而生公公少穎敏秀俊異凢兒七嵗侍南潨公舉古書傳語即能談質如素習者曰誦書干餘言</hi>
<pb n="KR2k0052_WYG_044-155a"/>
　　<hi>十七為諸生義試輒冠諸生時重慶太守光州劉公出行部得公文而大竒之使與其子游即元子</hi>
　　<hi>也劉公固以古文辭名又好談兵多竒文籍盡以屬公公間與元子談英雄而歎曰夫英雄者其吾</hi>
　　<hi>家子房乎當其動以無之用當其靜以有之用卒遇之而若素忽斂之而叵測若文子之談笑於衷</hi>
　　<hi>甲周條侯之安卧於攻壘斯其亞矣元子異其志而公又益習先秦西京言下上於黄初大厯之間</hi>
　　<hi>多所厭咀矣二十三舉於蜀明年遂成進士出補大名之滑令滑故三輔巖邑也公至按牘獻決若</hi>
　　<hi>神而恒以情衷法而行之兩造甫畢各得意而去吏民之嚴愛公若父母矣時緹帥挾上寵張甚其</hi>
　　<hi>所遣調事官校與詔㫖並重公一日晏坐有弁而急裝者一髯輔之至邑門門者㦸之叱曰我官校</hi>
　　<hi>也遂入公下與語徑前曰縣官欲捕若邑耿氏豪亦與若有連胥吏以下皆辟易遂挾公入别室出</hi>
<pb n="KR2k0052_WYG_044-155b"/>
　　<hi>七首交置於項公心知所謂曰若何欲曰予我萬金公陽驚曰我何所得萬金髯者曰某庫有萬金</hi>
　　<hi>公復陽驚曰庫金誠有之第上皆邑賦長名氏若出十里外必敗且今日予公庫金法必死不予亦</hi>
　　<hi>死死等耳寧死國引其頸曰七首胡不下髯者曰我何忍下第欲得金耳公徐謂曰邑國中多富人</hi>
　　<hi>我出一紙授之即不得萬金可半致也呼一小吏前命筆書紙應賦金者二十曹曰緹帥責金甚急</hi>
　　<hi>可入賦致二百金來予之時丞簿跼蹐儀門外尚謂果官校捕公既得公所賦金主名乃皆賊曹游</hi>
　　<hi>徼驍武者也始知為刧賦亟集此二十人者人奉二十金而袖鐵椎前謁公謂民貧所賦金止此矣</hi>
　　<hi>公陽怒曰賦汝入二百金胡二十也何以解二公槖復令一人前忽躍而就之髯者出不意即自剄</hi>
　　<hi>死解縳弁者訊之名任敬髯者髙章也使游徼四跡郊外有三四輕騎皆逸去考問皆得其人磔於</hi>
<pb n="KR2k0052_WYG_044-156a"/>
　　<hi>市公之見刧時從容若無事者刧既解鼾卧達旦人是以知公可大受矣公居邑多暇乃益為歌詩</hi>
　　<hi>而李于鱗守順徳為比壤于鱗郎刑部時與余及同舍郎徐子與梁公實宗子相及吳舍人明卿歌</hi>
　　<hi>詩酬倡頗傳於人公意豔之乃謁于鱗出其詩為贄于鱗大善之與折節講鈞禮然公益心儀于鱗</hi>
　　<hi>矣時嵗大饑而富民有故壅糴者公請於臺平價納諸倉為粥以食饑者所全活數萬計事聞特賜</hi>
　　<hi>金幣公冶理流聞法當首垣省以年未及格擢户部主事命下于鱗以書寄余盟壇中有一當齊秦</hi>
　　<hi>賦者張肖甫也公實不死矣公既入遂與余比部徳甫同造我而是時諸君子藝文翩翩自肆相砥</hi>
　　<hi>礪為髙人之行且飛觴染翰卜夜無已而公獨温然其間若巨源濬冲而年又最少宗吳頗蹈籍公</hi>
　　<hi>卿而恒呼公張少保云其後公加至宫保而汪司馬伯玉書戯余少保今驗矣足下得無亦沾沾乎</hi>
<pb n="KR2k0052_WYG_044-156b"/>
　　<hi>亡何出𣙜閩廣金帛公洗手出入毫髮無所私道南改兵部職方主事蓋太宰建寧李公知之也俄以</hi>
　　<hi>潨公喪歸一切裁之古禮而哀獨至服除至京師時蜀當有吏部闕而太宰嘉禾呉公難其人聞公</hi>
　　<hi>且至曰此佳吏部郎也至則補故官而少日以司勲郎請時權相分宜已前知之風公賂而不得乃</hi>
　　<hi>睨謂吳公是子故太宰私人今太宰亦私之耶吳公持之不得乃遷公膳部郎以自解而公故社中</hi>
　　<hi>友皆徙謫無在者第與南海黎惟敬汝南張助甫濮陽李伯承廬陵胡正甫多所倡和側目者讒之</hi>
　　<hi>分宜子曰故王李社中白眼而譏執政者此子尚無他於是假風霾變察諸官僚而公得謫矣謫而</hi>
　　<hi>同知陳州是時子與守汝寧而明卿由謫遷歸徳司理三人相會自愉快然公獨不自處遷客勤修</hi>
　　<hi>其千陬盗姦惕息中丞吳興蔡公嘗識是三人者備客主禮時人稱之遷知蒲州蒲於晉最雄其疆</hi>
<pb n="KR2k0052_WYG_044-157a"/>
　　<hi>土貴家櫛比而亟遭地震之變廬舍畜牧無所賦不時供公委曲拊循之而威亦不廢若他所操攝</hi>
　　<hi>則遊刃解也銓部雅知公之屈而得其政理超河南按察僉事飭潁上兵公益得發舒潁毫之間謐</hi>
　　<hi>如矣尋改雲南為提督學政以經術文雅振諸生昆明㸃蒼之勝皆以古文辭收之自是公望益重</hi>
　　<hi>遷叅議廣西入飭大名兵備為副使分守甘州為右叅政按察山西為使所至有聲實吏民所頌稱</hi>
　　<hi>山西之未幾而復超拜都察院右僉都御史提督應天等處軍務兼巡撫公乘傳至九江而安慶以</hi>
　　<hi>兵變聞道路洶洶為梗公夜趣潛山屬九江兵使者使郵報安慶軍門旦夕至矣會版卒前已就擒</hi>
　　<hi>餘黨謀外應者脅息不敢動而公自桐城走金陵任詗得其實則安慶之衛體宿重與郡守抗而守</hi>
　　<hi>志隆以故南兵部出稍裁之而又嚴核其占役指揮馬負圖張志學張承祖忿使其舍人挑悍卒故</hi>
<pb n="KR2k0052_WYG_044-157b"/>
　　<hi>嘗為盜江洋者吳錫等張旗幟犯守守跳遂行剽人財帛守已與守備設筴平之矣公乃具疏上其</hi>
　　<hi>事請一切正法而留守中貴人意惑之謂守實激之變以摇公公不為動詔逮指揮等論死而以錫</hi>
　　<hi>付公行法焉守卒得白公出履行諸郡縣務持大體不屑屑期會務以民瘼吏弊為急時余强起大</hi>
　　<hi>名遷山西皆得公代不相及余奉慈諱歸而公來按部相持而泣懽甚比余服甫除公與郭御史之</hi>
　　<hi>薦剡上矣余起湖廣入為太僕卿公猶在事念太夫人老欲奉之還蜀上疏乞休而太宰楊襄毅公</hi>
　　<hi>故蒲人熟公賢而固留之所以褒揚甚至然公間嘗語余必歸矣吾之承乏兹土也故相新鄭公實</hi>
　　<hi>才我而次相江陵公從臾之吾以為大臣一意為國用才而已兩無所報謝二公乃兩疑我以為必</hi>
　　<hi>偏有所厚新鄭去矣而江陵公方柄國是且甘心我而安慶倅王應桂者故為指揮孽守志隆者也</hi>
<pb n="KR2k0052_WYG_044-158a"/>
　　<hi>公極論其狀應戍而南臺與之有連曲庇之得末減因入其蜚語中公江陵果信之俾聴調用公欣</hi>
　　<hi>然奉太夫人歸蜀公歸而諸謂公寃不蔽白簡者謂公賢可大用者籍籍江陵公不自安又察知公</hi>
　　<hi>實無他後乃大悔曰吾幾失此人時江陵公雖忮而尚能為縣官急才尋補南京鴻臚寺卿公始獨</hi>
　　<hi>身之任未幾遷南光禄卿擢右副都御史巡撫真保諸郡甫發江口而太夫人之計至矣公噭號不</hi>
　　<hi>欲生括髮粥飲晝夜馳歸哀毁如失南潨公强自力治葬既襄事推先人之産值千金者以予兄服</hi>
　　<hi>甫除而召撫陜西未任改宣府順義王别部滿五冦邉公伏兵擊退之上賜金帛過當是嵗公所減</hi>
　　<hi>省緡錢以萬計城七堡一城二堡又城獨石半壁猫兒塔三城修南山邊牆萬六千九百四十丈功</hi>
　　<hi>倍而費省復屢賜金帛入為兵部右侍郎未幾而浙江有驕卒之警督撫浙者吳中丞善言故良吏</hi>
<pb n="KR2k0052_WYG_044-158b"/>
　　<hi>也而不習兵嘗取中㫖減卒月餉卒訴之不聴遂噪而縛吳公車中冠履俱破至演武場羣詈吳公</hi>
　　<hi>而數之且甘心焉會工部郎謙與二御史往解譬百端然猶責吳公狀使復餉而以二千金謝過乃</hi>
　　<hi>已吳公遂出遜於吳興當此之時吳楚閩越之卒皆驕而督撫臣悸至有穴垣以防不測者事聞江</hi>
　　<hi>陵公曰孰能制之既謂吾得人矣遂請公兼右僉都御史出鎮浙許以便宜行事公馳至京口約余出</hi>
　　<hi>會余方稱道民謝不能出公謂若何而可予謂不僇則廢法多僇則生變惟以時緩急得其魁而已</hi>
　　<hi>公頷之時陸與繩以少司空里居公過之謀與余合然公甫與吳公代而市民之亂復起始杭城中</hi>
　　<hi>諸柵俱有役夫司干陬諸土著者募游手充之其後必取身役其人惰多借貴勢以免夫數益以狹</hi>
　　<hi>役益迫而游手無所得食僑客丁仕卿假利便言之監司弗聴意忿忿曰謂我曹無爪距耶寧營卒</hi>
<pb n="KR2k0052_WYG_044-159a"/>
　　<hi>之不若謀之市猾搆詛為亂而會仕卿坐他法郡囊三木以徇市猾相與纂奪之諸無賴子益䴢集</hi>
　　<hi>行焚貴勢家謂庇其應役者遂破兩臺使門畧其衣裝以出使者跳與三司俱匿跡佛廬以免事聞</hi>
　　<hi>公謂其人曰營兵哨海者發乎曰發矣而二營留問留者不與市民合耶曰未也公喜曰吾知所以</hi>
　　<hi>處矣速驅之從吏惴惴無人色公飲食談笑自若既抵鎮而民行剽愈甚盡毁諸柵以快意千餘人</hi>
　　<hi>且抵臺門公以輕輿出諭之而從者材官劍客數十人皆彀弓挾鳥銃以從公直前臨橋而諭曰汝</hi>
　　<hi>曹母反反則以天下兵孥僇汝矣且汝必有所苦曰苦夜役耳夫强有力之家倚貴勢之家以免而</hi>
　　<hi>監司守令若弗聞也者公曰易耳奈何以汝一憤易汝族即下令除役衆始叩首退既退而行剽巨</hi>
　　<hi>室竟夜火光亘天公夜草檄質明使一校馳喻之衆裂其檄公大怒曰上命我誅亂卒今乃見亂民</hi>
<pb n="KR2k0052_WYG_044-159b"/>
　　<hi>而靡耶召遊擊將軍徐景星使呼二營之長入而慰勉之曰亂民之惡極矣雖然非爾曹比易剪也</hi>
　　<hi>何不自以為功贖曩罪乎咸踴躍聴命公又呼黠卒之首倡亂者馬文英劉庭用曰聞汝二人前自</hi>
　　<hi>縛請死壯士也汝死法胡不死義且必不死二人亦踴躍聴命公乃約束二營壯士使景星帥而討</hi>
　　<hi>亂民凢四戰大敗之生獲百五十人至轅門而丁悉仕卿與焉公擇其豪得五十人皆斬首梟轅門餘</hi>
　　<hi>下獄其從亂者咸惕伏或鳥獸㪚去杭人若更生公具疏以聞且謂爾來有司奉行太過裁削太甚</hi>
　　<hi>徒務虛名不究實禍以至逺近離心乘機竊發始而兵變繼而民變誠見人心不固戎首易生若非</hi>
　　<hi>仰藉明威申飭法度其接踵挾持不知所終蓋陰以風喻江陵公也江陵雖忮而為之少寛言於上</hi>
　　<hi>優詔褒答以公奮身犯難定於俄頃紀綱大振忠績卓異賜飛魚服金二鎰文綺四表裏是嵗以追</hi>
<pb n="KR2k0052_WYG_044-160a"/>
　　<hi>録宣府功又以考三載績後先録一子補冑子公私念兵且戢矣寛之則廢法急之則生變乃陽好</hi>
　　<hi>謂二倡亂者馬文英劉庭用曰罪可贖矣予之冠帶二人意自得洋洋羣卒間且有所侵侮羣卒大</hi>
　　<hi>怨恨謂若倡我以亂自為功得官而使我曹尚惴惴也公度是二渠者與衆心左無能為矣乃與兵</hi>
　　<hi>使者顧君養謙謀俾發諸營之卒哨於海而宻以名屬徐將軍下令縛之至軍門升文英庭用數而</hi>
　　<hi>斬之餘皆赦弗治仍呼平亂者二營卒語之曰吾非不得若主名以昔有㣲勛耳且吾不欲食言羣</hi>
　　<hi>卒咸股栗唯唯既而曰吾曹始能食寢矣公復具疏時江陵前死而代執政者以公功請上大恱拜</hi>
　　<hi>都察院右副都御史兼兵部左侍郎俾還部理左侍郎事當是時余里居頗習其事為志之且謂誅</hi>
　　<hi>亂卒利用緩不佞竊或知之速而能當緩而能宻則非所與知也劉元子聞之亦曰子房之籌與趙</hi>
<pb n="KR2k0052_WYG_044-160b"/>
　　<hi>文子條侯之瞻少年時所自許何若左劵也公既得代道拜兵部尚書協理京營戎政尋又改兼左</hi>
　　<hi>副都御史總督薊遼三鎮兼理糧餉公之在浙也蓋不獨兩定大變而已所規畫十議革保甲間架</hi>
　　<hi>差稅不便者皆奏而行之浙人至今奉以為條令而相與謳思公不忘且生祠焉公既至薊門申約</hi>
　　<hi>束蒐卒乘信賞必罰大將偏禆以下凜若負霜雪屢立戰功先後以捷聞賜蟒金文綺予世襲又據</hi>
　　<hi>險斥墩屹然金湯矣兵部尚書缺廷推公上遲佪久之乃决入理部事當廷試亢讀卷官嵗決重辟</hi>
　　<hi>當廷審秉筆者為吏部而上忽以屬公蓋重公也公為人坦心大度而性又愛客有以藝文至者無</hi>
　　<hi>不延納客氣益發舒或自詭能得公意有所闗說公雖不之許亦不問而中貴人驕故以兵部為外</hi>
　　<hi>藏公多執不之應以是怨公臺諫乘而有齕公者賴上知之然公以盛滿自抑恒曰功成名遂身退</hi>
<pb n="KR2k0052_WYG_044-161a"/>
　　<hi>天之道也吾家子房非師哉三上書乞骸骨辭益懇始得俞㫖歸而買田巴嶽𤣥天宫為靖廬延道</hi>
　　<hi>士與共居又謁潼川州雲臺觀𤣥帝像曰先太夫人意也為文紀其勝飄飄然有遺世志云將盡刻</hi>
　　<hi>其詩文集走書金陵謂王子為我悉序之前是已叙公詩及奏議矣書至金陵之日而公卒於乎明</hi>
　　<hi>興以來稱文武才者獨王文成楊文襄余肅敏而已肅敏小孫於武而文襄疎放又非公比也公之</hi>
　　<hi>就大矣不當以一雕蟲之技與不佞還往之私溷公誌然公之精神實注焉尋曹子桓所云云可以</hi>
　　<hi>已哉公集若干卷行於世配一品夫人向氏有婦徳佐公至貴老丈夫子五錦衣指揮僉事叔琦娶</hi>
　　<hi>冷恭人鄉貢士叔珮娶舒南京左軍都督府經歴生叔璽娶髙女一曰蒲適髙元之向夫人出也國子</hi>
　　<hi>叔珂娶髙思生叔環娶楊女一曰潯適髙任之側室趙氏出也女一曰杭火氏出也諸孫男十人女</hi>
<pb n="KR2k0052_WYG_044-161b"/>
　　<hi>十人元孫宜孫保孫同孫女曰蕙曰夀曰芳及未名者叔琦出也肇孫女曰變者叔珮出也貽孫振</hi>
　　<hi>孫明孫女曰雲曰祥曰保曰瑞曰桂叔璽出也蘭孫女曰淑叔珂出也所婚字多名家銘曰惟滑其</hi>
　　<hi>邑三輔西偏公時為令晳而少年刧盗之雄篡挾金錢公色不動授筴外援卒以身危刧首遂駢其</hi>
　　<hi>帥上谷網徼猾敵彼不自意有所縱舍綏之以徳振之以武譬若驕稚繋我掌股或朴或乳無敢齟</hi>
　　<hi>齬其最艱者莫若錢唐亂卒虎伏民乃䲭張公曰驅之從吏仆僵乃乘輕與示以周行彼陽伏從而</hi>
　　<hi>更披倡大勇赫然呼此戎兵留者二營爾罪實輕殲彼狡徒雪爾罪名戎兵懽呼公賜更生受律賈</hi>
　　<hi>鋭薄彼䲭狐若掃敗葉纍纍就俘斬頭穴胸血流為渠餘黨遁逃弭耳以逋悍卒犯帥胡可弗誅伺</hi>
　　<hi>之彌嵗乃獲首渠彼實不知益縱以驕縛之轅門惜不敢囂曲赦二營以全夙要迅霆一收白日昭</hi>
<pb n="KR2k0052_WYG_044-162a"/>
　　<hi>昭公之心儀乃在子房及其作行實等汾陽單騎走敵氣吞戎羌收僇降人天威忽揚歸從赤松始</hi>
　　<hi>得斂藏猗公之武不取攻鬬猗公之勲不在甲胄仁心為勇毅以𢎞就造物私爾胡不竟究文士無用</hi>
　　<hi>敢藉公彀</hi>
　　郭子章漢揚雄墓記<hi>予入郫進諸生問揚子雲亭對曰揚子故有亭已改為書</hi>
　　<hi>院祀揚子其中已復改為學宫移揚子祀鄉賢無復亭矣問揚子裔對曰郫無復揚子者予曰揚子</hi>
　　<hi>五世俱獨傳一子宜不蕃今海内亦鮮揚姓者㣲治獨郫也問揚子墓對曰墓在邑西二十里蕪穢不</hi>
　　<hi>里中兒樵牧其上行道嗟憐予曰是即非侯芭所名𤣥冢者疑衣冠葬也不宜盡銷滅乃檄有司封</hi>
　　<hi>之土周遭樹以栢下令禁樵牧成都守耿子健暨郫令李某題其墓石予題之曰漢揚法𤣥先生之</hi>
<pb n="KR2k0052_WYG_044-162b"/>
　　<hi>墓子健手書之付郫令勒之石郫人而後乃今知死士壟貴矣夫法何也法言也夫𤣥何也太𤣥也</hi>
　　<hi>揚子著書繁富如反騷廣騷畔牢愁甘泉羽獵等篇至老而悔之獨法與𤣥其大者蔡中郎題太丘</hi>
　　<hi>曰文範顔延之題元亮曰靖節皆其大也嗟乎世之訾揚子者訾其不死漢而臣莽予師胡廬山先</hi>
　　<hi>生為揚子辯未仕莽累千言顧亦未有確據美新安漢二篇即揚子百喙無以自解予謂美新不劇</hi>
　　<hi>漢而劇秦法言不曰繼漢而曰安漢揚子之心蓋亦有大不得已焉者且古今國亡而死者度不死</hi>
　　<hi>無為也其不死者忍其死將有為也殷亡矣箕範未衍箕子何以死子糾亡矣春秋未一匡四稱八</hi>
　　<hi>觀諸書未就管仲何以死司馬遷辱矣史記未竟遷何以死故曰死有重於泰山又惡知法言太𤣥</hi>
　　<hi>二書不就於漢亡之後邪又惡知揚子之不死不為是邪予因題揚子墓而系之法𤣥明不死意也</hi>
<pb n="KR2k0052_WYG_044-163a"/>
　　<hi>嗟乎李令伯嗤漢為偽朝予過彭山冢嶽嶽若封譙周勸後主降魏而千年一丘坐据充國之堂又</hi>
　　<hi>何於揚子過之深邪而不一剪其松區也</hi>
　　李鑑趙宗普墓誌銘<hi>趙公諱宗普字聖符爰攷之山右太原之文水公所厥始</hi>
　　<hi>也成都郡安邑後所遷也玉曾大考也顯貴大考也賢考也黄氏母也公所自生也張氏元配也沈</hi>
　　<hi>氏杜氏繼配也公所伉儷也考及公俱以覃恩封贈文林郎安慶府宿松縣知縣母及妻皆封贈孺</hi>
　　<hi>人公之恩榮也博士弟子員宗朴兄也公所友于也子四人長珀郡之貢生次玥玳珆俱業儒公所</hi>
　　<hi>蕃衍也崇禎乙亥科中鄉試拔貢第二十六名公所起也壬午宰皖之灊山兼攝宿松甲申實授宿</hi>
　　<hi>松乙酉擢儀部主政未任公所閲官也灊宿兩邑殄於兵燹荒疫公至則為之寛禁緩求以集流亡</hi>
<pb n="KR2k0052_WYG_044-163b"/>
　　<hi>其斧事不期於明察期於平其莅民不期炎炎為燀赫期於拊循惠懐於是黠者息翼而他走頑者</hi>
　　<hi>潤涎以冒徳胥者抱牘而屏氣耕者饁者畫圻而讓畔衿者佩者執業而辨方估者化居而嬉㕓偷</hi>
　　<hi>者寢其狐鳴而徙於耕井耆者穉者歌於壤婆於巷以故謝事歸皖松灊百姓如失怙恃遮道泣送</hi>
　　<hi>卧轍力爭此公之一治於灊再治於松之政績也六年長郎珀自松來寧泣謂予曰先大人以丙戌</hi>
　　<hi>見背假葬於松乞一言以慰先靈備悉其冶行之大槩者如此予與令先君為蘭茝友猶記髪燥時</hi>
　　<hi>曾面公之大考國卿公敦厚樸誠具豐隆相公考亦如之妣黄孺人内徳貞良舉公於萬厯二十五</hi>
　　<hi>年丁酉二月二十九日庚寅公生而英爽倜儻有壯志自弱冠成秀才凢大小試每作冠軍初受知</hi>
　　<hi>於豫章涂公紹奎繼拔識於楚黄何公閎中名遂大<graphic n="KR2369" url="https://raw.githubusercontent.com/kanripo/KR-Gaiji/master/images/KR2369.png" mimeType="image/png"/>鍧喜讀汪洋閎肆之書喜談忠孝節義之事</hi>
<pb n="KR2k0052_WYG_044-164a"/>
　　<hi>喜交遊目空四海之人尤専攻於形家言與懸壺市肆之術雖郭邵兩先生無以過之辭寡而遇辯</hi>
　　<hi>者能折氣婉而遇大事能斷嘗與予讀書東山深燈夜語據石談文風雨聨床晦明相依道義之親</hi>
　　<hi>如同骨肉回首思之宛然如昨而今安在哉予所以不禁欷歔而惋惜者也公與予婣聨百世嘗周</hi>
　　<hi>旋公家庭之間備悉公處家之事心符公早卒遺兩子一女公撫育無異所生族人之窶者每推其</hi>
　　<hi>所餘以贍窘急課子每以古義相規不使即於匪彝今公子珀語言動靜一軌於正繼配杜孺人及</hi>
　　<hi>玥玳珆諸子女與珀妻梁氏皆攖獻賊之難不辱賊手是即家範之所貽也此公立身行已之崕畧</hi>
　　<hi>也丙戌東流縣之變公不少屈抗賊以死夫生死之故亦大矣而公所以處之如此嗚呼其於義命</hi>
　　<hi>可謂能安之矣公死七日珀子索於江而全軀如故不毁寸臠飽魚鼈之腹是必有鬼神之呵䕶焉</hi>
<pb n="KR2k0052_WYG_044-164b"/>
　　<hi>事亦甚竒而近怪也松人思公之賢老㓜相攜扶祭哭又為之卜吉牛眠以妥其靈嗚呼公蜀人也</hi>
　　<hi>而死於松葬於松若故園之反無日亦將而逍而遥而嬉而娛是為永世之廬焉殆莫之致而致者</hi>
　　<hi>命也莫之為而為者天也嗚呼有公之行而不能大昌其先有公之才而不能盡用於時有公之節</hi>
　　<hi>義而當事者不能上其事使荷思綸之褒此公不能不怏怏於九原也雖然珀孝子也必能仰體公</hi>
　　<hi>意奮發其所雄以光厥志公死猶生矣又為之銘曰𤾂江之幽魂邅迴焉錦水之邈神所依依隨異</hi>
　　<hi>物腐敗者有盡之身與峩峰玉壘長峙天地者清節髙風時久而石堅後之人見之常凜凜生氣於</hi>
　　<hi>予言</hi>
　　祭文<lb/>
<pb n="KR2k0052_WYG_044-165a"/>
　宋王十朋謁文宣王廟文<hi>惟夫子之道一以貫之奚間乎邇遐不陋九夷而欲</hi>
　　<hi>居行乎蠻貊如一家今坤維文物之富人才之盛有洙泗風而無媿於諸華茍非聖教之旁逺豈一</hi>
　　<hi>文翁能化之耶某一介書生䝉恩帥巴媿無果達藝之才可以從政而亦粗知富庶教之何加若夫</hi>
　　<hi>事賢友仁與學道而愛人也固不敢不勉所欲與諸生共勉者曰忠曰孝曰思無邪</hi>
　　謁昭烈廟文<hi>嗚呼東都之季盗窺神器分鼎者三帝乃劉氏有髙皇度有光武氣有王</hi>
　　<hi>佐臣無中原地以區區蜀抗大國二天厭漢徳壯圖弗遂功雖少貶四海歸義永安故宫遺迹可記</hi>
　　<hi>君臣有廟英雄墮涙嵗月浸逺棟宇莫治某來守是邦過而興喟一新廟貌薄薦殽胾旁觀八陣細</hi>
　　<hi>讀三志我雖有酒不祀曹魏</hi>
<pb n="KR2k0052_WYG_044-165b"/>
　　謁武侯廟文<hi>丞相忠武蜀之伊吕髙卧南陽悲吟梁甫草廬之中三顧先主將漢是興</hi>
　　<hi>非劉曷與君臣魚水蛟龍雲雨才十曹丕志小寰宇假令無死師一再舉吳魏可吞禮樂可許寧使</hi>
　　<hi>英雄墮淚今古將畧非長庸史之語某受命天子來帥兹土夢觀八陣果至夔府廟貌僅存風流可</hi>
　　<hi>覩旁有闗張一龍二虎安得斯人以消外侮</hi>
　明蜀獻王祭漢昭烈文<hi>維洪武二十四年嵗次辛未十二月二十八日敢昭告於</hi>
　　<hi>漢昭烈皇帝漢丞相諸葛忠武侯曰龍興雲從君明臣良曠千載而一遇何會合之不常曰若稽古</hi>
　　<hi>實惟成湯三聘莘野承筐是將咸有一徳革夏為商歴嬴秦而兩漢孰能襲其遺芳偉中山之帝胄</hi>
　　<hi>當羣雄之擾攘嘘炎燄於寒灰時三顧於南陽情交懽於魚水言靡間於關張保岷峨控荆湘三分</hi>
<pb n="KR2k0052_WYG_044-166a"/>
　　<hi>天下開拓封疆信同心而協力視當代而有光予丕仰於休風幸開國於是邦覩閟宫之頽圯歎古</hi>
　　<hi>柏之荒凉命我將士繚以垣牆屹棟宇之崔嵬煥丹青之焜煌新規模於今日聚精神於一堂告厥</hi>
　　<hi>成功我心孔臧遣官致祭釃酒刲羊惟帝與侯神其洋洋佑我蜀民降福穰穰</hi>
　　祭杜甫文<hi>維洪武二十六年嵗次癸酉十二月某日遣官以牲醴之奠致祭於草堂先生</hi>
　　<hi>杜公曰先生距今日之世數百餘年而成都草堂之名至今日而猶傳予嘗縱觀之萬里橋之西浣</hi>
　　<hi>花溪之邊尋草堂之故址黯衰草兮寒烟是以不能無所感也於是命工搆堂闢地一㕓扁舊名於</hi>
　　<hi>其上庶幾過者仰慕乎先賢然人之所傳者先生之遺編也而予之所羨者蓋以先生一飯之頃而</hi>
　　<hi>忠君愛國之念惓惓雖其出巫峽下湘川固不戀戀於此而先生之精神猶水之在地無所往而不</hi>
<pb n="KR2k0052_WYG_044-166b"/>
　　<hi>在焉爰矢辭於翰墨寫予心之悁悁臨風釃酒尚其來旃</hi>
　　許應元立杜甫祠祭文<hi>承聖皇之景貺返按職於夔子陟赤甲之巑岏歴東</hi>
　　<hi>屯之遺址悼哲人之逢屯居委約於江潭賭鴻藻之繽紛增累欷而汍瀾昔三季之末造閔斯文之</hi>
　　<hi>墜地閱五際之亶延王風鬱其蓁穢惟夫子之淵淑秉至精於上皇挺姱節之崔嵬吐昌辭之琳琅</hi>
　　<hi>遭濁世之紛拏婘邅迍以窘步顧江皋而戾止奄三年以東驚瞻遺墟之遼廓歎禾黍之離離敞崇</hi>
　　<hi>宫於北阜願招神以來棲山有椒兮沚有蘭靈之來兮雲旗翻靈兮靈兮洵樂胥巴謳楚舞神所娛</hi>
　　<hi>殽函重闕不可以遽往神不樂此其焉如尚饗</hi>
　　陳獻章祭鄒智文<hi>嗚呼汝愚不括其囊而晦其光汲汲皇皇不小其節而畏其折</hi>
<pb n="KR2k0052_WYG_044-167a"/>
　　<hi>轟轟烈烈昔在翰林語黙淺深孰識其心頃來南海窮而不悔乃見其介業以時興行以志成君子</hi>
　　<hi>之貞貞徳之幹毌受天損何命之短已而已而天道無知哀此孤嫠死不辟險生必就檢是曰無忝</hi>
　　<hi>北風蕭蕭雲旗揺揺蜀道之遼觴酒豆肉盡此一哭魂返無速</hi>
　　楊亷祭鄒智文<hi>嗚呼汝愚縱子以讀中祕之書胡乃草疏而論執政之臣置子以步</hi>
　　<hi>瀛州之上曷為取禍而投瘴海之濱子體甚弱奚宜逺行豈知有其國而不知有其身子有父在家</hi>
　　<hi>故食貧豈盡忠於君而不得暇顧其親嗚呼實子之道如此得程書而不能久於朝廷匪子之志如</hi>
　　<hi>此而不欲以皓皓之白而䝉世俗之埃塵方子之訃至予猶疑其未真不然何殺元城於嶺外者竟</hi>
　　<hi>一夜而斃竄子瞻於儋耳者卒不能不使之返輪既而詢得其實始哭於寢門而涕淚為之沾巾嗚</hi>
<pb n="KR2k0052_WYG_044-167b"/>
　　<hi>呼傷哉痛子妙齡</hi>
　　楊慎祭劉春文<hi>岷山之精井絡通津焜曜峻極實生偉人天生我公匪邦伊世在邦</hi>
　　<hi>為珍在世為瑞三禮首選鼎魁及第摛藻天庭敷言近陛有頍文苑蔚為儒宗講金華而議白虎記</hi>
　　<hi>東觀而考南宫瑰詞直筆大雅古風隨仕階而譽命思職居以効忠乃陟宗伯乃掌邦禮公徳寅清</hi>
　　<hi>公衷簡易是禮是儀爰契爰似酌言可施違覆堪紀宅憂詔還總已留錀報政來朝帝念舊學視草</hi>
　　<hi>西垣演綸東閣維新天子更化立年饑渇宅俊寤寐英賢公才公望孰與公先天不憖遺公下少延</hi>
　　<hi>哀哉賀門鞠為弔間嗟兮梁木霜稼已俱區中之緣永絶蒼生之望遂虛嗚呼位至八座夀登六袤</hi>
　　<hi>雖尊榮之已膺恨效用之未極在公者則立徳立言足以不朽而無恨在議者則為世為民重以不</hi>
<pb n="KR2k0052_WYG_044-168a"/>
　　<hi>滿而興噫也杳杳靈駕載返東川敬陳薄奠以告祖筵</hi>
　　張時徹祭宋濓文<hi>先生學究天人之際道遡濓洛之宗才優經濟之具志存禮樂</hi>
　　<hi>之隆丁天造之草昧乃嘉遯而居貞遜史職而不居入龍門以采苓綜百家之邃㫖騁六籍之夷庚</hi>
　　<hi>觀其四符八樞十二㣲之著蓋非徒騖神於藝文之囿而實欲趾烈於三代之英適元運之告逝當</hi>
　　<hi>真主之龍興肆蒲輪以下聘乃奮鬣而揚翎班學士之精秩亦奉㫖以授經紓黼黻之鴻猷宰文章</hi>
　　<hi>之主盟方君臣之同樂槩夷夏而欽名師大雅之明哲遂乞身而宅畊何鴻鵠之既舉而繒繳之復</hi>
　　<hi>嬰終殞身於遐竄惜旅魂之煢煢寧首丘之弗懷同湘纍以飄零嗚呼遭屯而雌伏兮固哲士之恒</hi>
　　<hi>也際泰而遘閔兮非凢衆之所明也歴年禩之渺邈煥耿光其若生播靈爽於川服衍道派於婺城</hi>
<pb n="KR2k0052_WYG_044-168b"/>
　　<hi>雖砆璠之異尚孰品徳而不京矧小子之固陋實是矱而是繩瞻遺像之奕奕涕既隕而沾纓踐豆</hi>
　　<hi>籩以致奠庶表著乎休聲</hi>
　　祭方孝孺文<hi>昔孔子有殺身成仁之訓孟子有舍生取義之箴而先儒繹之曰只是成</hi>
　　<hi>就一個是而已於戲若正學先生之死非所謂殺身以成仁者耶非所謂舍生以取義者耶非所謂</hi>
　　<hi>成就一個是者耶蓋乙丑之變靖難之師入矣革除之君亡矣文皇既踐寳阼親則髙皇帝之子也</hi>
　　<hi>非若異姓之革命也非有市朝之遷易社稷之變置也人心依戴縉紳比肩而事之而先生之隆徳</hi>
　　<hi>重望是文皇與用事左右之所傾慕而必欲致之者也使當是時於所謂曰仁曰義曰是者見之不</hi>
　　<hi>的而持之不堅未有不褰裳而就之者矣何乃裹衰而行投筆而慟書詞以絶命不忍一詔之草而</hi>
<pb n="KR2k0052_WYG_044-169a"/>
　　<hi>甘以其身裂肝醢膚而使親故八百四十七人者相從於魚肉也蓋先生之生也應木星之祥宜其</hi>
　　<hi>出也被髙皇之眷文足駕蘇黄而不屑為學必肩濓洛而不遽止方將窮源洙泗而比績伊傅使道</hi>
　　<hi>符往聖功贊二儀斯已矣至抱夷齊之介而㣘死節之名則先生之不幸焉耳古稱死有輕於鴻毛</hi>
　　<hi>有重於泰山若先生之死其謂之鴻毛乎其謂之泰山乎文皇嘗語人曰彼食其禄自盡其心耳仁</hi>
　　<hi>皇亦曰若方孝孺輩皆忠臣也以二聖之言若是則奚俟於久而後論定哉於戲先生之仁成矣義</hi>
　　<hi>取矣是就矣死且不可朽矣而天下後世猶致恨不已者則以九族盡誅而使千百年之宗祀不血</hi>
　　<hi>食也於戲哀哉徹也生同桑梓誦先生之遺文跂先生之芳烈未嘗不惻然而悲澘然而涕也乃今</hi>
　　<hi>持節劍南實先生流寓之地顧瞻廟祀其為悲也涕也又豈如恒情而已哉乃原先生之心而告之</hi>
<pb n="KR2k0052_WYG_044-169b"/>
　　<hi>幽冥之中其謂余知先生也耶其謂不知先生也耶</hi>
　　郭棐祭三賢祠文<hi>維萬厯二年嵗次甲戌秋九月壬申朔越廿有八日某謹致奠</hi>
　　<hi>於少陵杜先生康節邵先生潛溪宋先生之靈曰於戯豪傑之生世也或顯或隠其道不同而惠澤</hi>
　　<hi>之流被也無久無暫其感則一惟三先生實貴於夔其演易有臺秋興有咏龍門有述瑰瑋傑特之</hi>
　　<hi>製作既與日月並輝光其聞觴不樂一飯不忘百折不挫忠耿磊落之精誠又與川嶽同流峙立言</hi>
　　<hi>立徳奕禩彌芳純節純心曠世相感顧兹祠宇思繫士民嵗月邈綿榱棟頽圯某承乏兹土拜瞻惻</hi>
　　<hi>然諏吉鳩工尅期竣事神庥斯妥馨悳彌彰敬滌牲牷薄申誠悃惟靈昭假福兹氓萌伏惟尚饗</hi>
　　祭赤甲山文<hi>夔多火災民咸謂赤甲山為祟也予竊謂神職在福民奚忍祟之敬具牲</hi>
<pb n="KR2k0052_WYG_044-170a"/>
　　<hi>醪於觀文樓遥望山神奠而祝之詞曰繄兹山之巑岏作夔門之巨鎮嚴飛巒之特起緬羣峰之揖</hi>
　　<hi>遜如龍躍於九淵若鳳翔於千仞何卉木之潔濯乃赤背之嶙峋彼閭閻之黔黎苦回禄之煨燼謂</hi>
　　<hi>山神其尸之咸蹙額而頓囟予惟神之挺直著一方之靈信人依神以胥宇神福民以膏潤胡利澤</hi>
　　<hi>之弗被忍煽熖以加釁斯愚蚩之臆度豈正直之所任予願神之鑒觀愍斯民之疾疹驅雷車之轟</hi>
　　<hi>鋾滅火鞭之燐煴掃餘灰於累刼廓雄威於一震人藉之而帡幪物由之而於牣庶奠麗於四氓斂</hi>
　　<hi>休嘉於百順匪惟息羣庶之流言抑且騰千禩之芳聞惟伸其圖之尚饗</hi>
　　曾三省祭胡子昭文<hi>嗚呼臣之於君弟之於師義等在三生死以之文皇靖難</hi>
　　<hi>公致其命希直殉君公嗣其勁二百年來忠魂黯然聖人厯服明詔痛焉曰修俎豆曰録苗裔祖武</hi>
<pb n="KR2k0052_WYG_044-170b"/>
　　<hi>孫謀善述善繼蜀有専祠向以祀方公出其門宜列於旁赫赫坤維視此正氣日月精光同流罔既</hi>
　　<hi>公也伯夷弟亦叔齊另有褒表公其慰兮</hi>
　　李化龍祭張監軍文<hi>嗚呼鄙諺有之人死留名誠得死所雖死猶生惟公誕河</hi>
　　<hi>山之粹氣毓燕趙之精英負竒每悲歌慷慨臨事輒憤惋不平當其守山海備蘭州蓋嘗丸泥封闗</hi>
　　<hi>稱北門之鎻鑰亦嘗鳴劒扺掌絶大漠以横行既逆叛之發難遂杖策而西征扣門數語肝膽立傾</hi>
　　<hi>語時事腐心動色恨叩九閽之無路談叛逆嚼齦立髪願捐七尺以相從遂戌服而蹈重闗之險乃</hi>
　　<hi>匹馬而監却月之營信明天日威肅雷霆望之者鶴唳風聲而避歸之者簞食壺漿以迎既扺賊壘</hi>
　　<hi>獨主齊盟時投袂而作三軍之氣時揮戈而倡九地之攻義形於色即衆忌旁猜其奚恤威加於敵</hi>
<pb n="KR2k0052_WYG_044-171a"/>
　　<hi>遂灰飛電掃以成功蓋聞初五之戰公獨揺旗助喊與賊相持者終日初六之入公則勺水不下卒</hi>
　　<hi>致勞形而敝精蓋夫功以此立病以此成者與嗟夫公之死非一端矣當其機可乘而輒失盟屢要</hi>
　　<hi>而無功甘養虎而遺患誰築室而返耕縮朒者為賊所愚至不以一矢相加遺庸憒者縱恣剽掠等</hi>
　　<hi>三尺若一髪之輕即走卒為之氣塞何況受命而監國之兵又況乎三月之間山嵐水瘴之與居困</hi>
　　<hi>苦饑渇之相仍公之死勞耶憤耶憂耶鬱耶不然胡為乎以飄飄凌雲之氣不數日而失藏山之壑</hi>
　　<hi>咽鄰笛之聲嗟乎公則死矣赤膽忠心之士竟與山原之道殣同命世之容容碌碌者何限往往飽</hi>
　　<hi>富貴而享功名顧㢘頗藺相如其人死矣千載之下猶有生氣曹蜍李志奄奄如泉下人何足為生</hi>
　　<hi>憶當五月望後義師漸老余且脂車秣馬欲馳入栁營而親取衡命者之首乃以家訃而不果於行</hi>
<pb n="KR2k0052_WYG_044-171b"/>
　　<hi>獨灑泣而草檄誓一死以激羣情即大衆不無感動公獨搏膺頓足矢諸天日遂以一日而克萬仞</hi>
　　<hi>之城然則公之死半為國半為我也余亦何心而不掩泣返袂涕汍瀾而淚縱横臨風一奠茹哀數</hi>
　　<hi>語蓋半以紀公殉國之蹟而半以洩吾不平之鳴嗚呼哀哉</hi>
　　祭房張二將文<hi>嗚呼二將軍之死也經嵗於今矣古有言死有重於泰山有輕於鴻</hi>
　　<hi>毛如二將軍之死輕耶重耶夫逆賊應龍淫怒自逞荼毒生靈原野厭人之肉川谷流人之血既有</hi>
　　<hi>年於今矣人臣無將將則必誅封疆之臣滅此朝食豈俟問哉乃數年來未有顯言誅之者何也懦</hi>
　　<hi>者以私婪者以賄茍就一切之利而不顧國家久逺之害晚近庸臣大抵然耳蓋顯言誅之自房將</hi>
　　<hi>軍始將軍提一旅捍孤城豈足以當播州之全師顧義氣所激直欲捽逆賊而平吞之恩重身輕威</hi>
<pb n="KR2k0052_WYG_044-172a"/>
　　<hi>尊命賤所從來矣迨逆賊捲土而來相與從事於顔行將軍不沮不懾擁孤軍抗强敵又得謀勇俱</hi>
　　<hi>足如張將軍其人者左右其間一戰東溪再戰凹埡奮臂一呼萬夫辟易斬將搴旗潰圍䧟陣何其</hi>
　　<hi>壯也終以力盡援絶鼔衰士散竟至以身殉城然其英風義烈猶足吐懦夫之氣激壯士之肝亦已</hi>
　　<hi>竒矣且自二將軍死而後賊負不可赦之罪人堅必誅賊之心九伐方張四征伊始此非賊能死二</hi>
　　<hi>將軍乃二將軍能滅賊也假令守綦江者非有磊磊落落如二將軍必且與賊通必且為賊諱養其</hi>
　　<hi>鱗甲長其羽翼突而鵲起席卷川巴李特王建前事不逺即不然殺人者可以不死無君者可以自</hi>
　　<hi>全將使人懐問鼎之心户比齒馬之跡僭擬成風綱常掃地不及十年人其淪乎瓦解陸沈豈足為</hi>
　　<hi>喻蓋二將軍之死非獨以存蜀是天下理亂得失之闗也即謂之重於泰山是耶非耶嗟乎人誰無</hi>
<pb n="KR2k0052_WYG_044-172b"/>
　　<hi>死以法死以賄死以寒疾不可汗五日死以飲酒御婦人死等死耳要以生無榮名死無令聞縱使</hi>
　　<hi>百十萬刼只如未生甚且遺之臭矣則其死輕也二將軍死既聞天子嘉其義烈贈以極品賞以延</hi>
　　<hi>世千秋廟貌比於睢陽嗟嗟可不謂重耶龍既入渝城誓師剿逆髙二將軍之義乃為文以祭之二</hi>
　　<hi>將軍有靈當且率綦城之厲鬼以殺賊始信二將軍果能滅賊死乃益重也尚饗</hi>
　　彭端吾祭宋濓文<hi>嗚呼先生生於浦陽遇主於集慶而卒於白帝乃葬於華陽嗚</hi>
　　<hi>呼先生胡為而至於此凡危疑憂患之中人也必其人暗於幾勢誕慢無方不然則剛愎自用才伎</hi>
　　<hi>甚張也先生辭官晚季之代著書龍門之旁席珍以俟泰運杖策而應明昌可謂知㣲而知彰矣嗜</hi>
　　<hi>殺首戒當宁仁孝急牖元良春秋致刑賞中論韜略以典謨為匡方丘陳清心寡欲之對齊室悉三</hi>
<pb n="KR2k0052_WYG_044-173a"/>
　　<hi>代有道之長兢業存朽索之鑒納約貸迂行之不狂可謂過補而美將矣家事無隠於君側温樹</hi>
　　<hi>對於子行片言皆可私覆㣲善必見廷揚九年不毁人一短終身不矜寵違常可謂忠慤而誠莊矣</hi>
　　<hi>郊廟山川百神之典朝會慶好律厯之經四方貢宴齎賞之節勛舊卿士功徳之慶酌百世之儀則</hi>
　　<hi>定一代之圓方每奏未嘗不稱善草創爍然有紀醉綱可謂述作之煌煌者矣甘露獻仁主之頌旨酒</hi>
　　<hi>學士之章賜馬恩鴻驥泣咏鷹信納禽荒文綺隆四皓之訓襲衣儲百嵗之裝請老猶遲其杖履夢</hi>
　　<hi>寐勤發於明王可謂極寵眷而榮光者矣其獨任文墨而不願任事也蓋已懼權勢之披猖其奉勅</hi>
　　<hi>撰文賜日本使而必却其金也蓋已避外交之㣲茫其不欲家私富貴而久逺為子孫計也蓋已慮</hi>
　　<hi>寵盛之或戕而卒以其孫慎生逆黨疑逮禍即發而不能於先生所毖防嗚呼先生之忠可信於帝之平曰</hi>
<pb n="KR2k0052_WYG_044-173b"/>
　　<hi>無疑於倉皇先生之信可令儲君為之投水國母為之齋誦而卒無解於帝之中藏嗚呼知人帝猶</hi>
　　<hi>難惟先生對敭人不可測誤帝帝不可測焉得不誤其躬事勢至此亦不可得而藏矣嗚呼先生不</hi>
　　<hi>能全始終於髙帝歾猶幸得於獻王魂不幸旅殞於夔子骨猶幸珍遷於華陽慎不幸顛鼎於震位</hi>
　　<hi>擇猶幸續濟於坤方端吾攬轡訪古過淨居寺憑先生之丘而弔焉慕先生之道惜先生之亡聊為</hi>
　　<hi>先生導凝滯於九地寫幽沈於一觴也嗚呼尚饗</hi>
　　舒鵬翼祭禹文<hi>當堯之時洚水滔天民遭䧟溺茹毛飲血厥食惟艱堯有憂焉舉禹</hi>
　　<hi>治之俾繩鯀業禹自冀州梁岐岳陽覃懐至於衡漳又自積石龍門壺口雷首砥柱析城至於王屋</hi>
　　<hi>又自嶓冢荆山内方大别衡山敷淺雲夢至於彭蠡蓋不敢陻塞汨亂以取震怒故浩浩湯湯東注</hi>
<pb n="KR2k0052_WYG_044-174a"/>
　　<hi>江海禹可謂智矣禹傷先人鯀以功不成坐誅迺手胼足胝居外十三年過門不入生啓不得子惡</hi>
　　<hi>衣菲食陸行乘車水行乘船泥行乘橇山行乘<graphic n="KR1964" url="https://raw.githubusercontent.com/kanripo/KR-Gaiji/master/images/KR1964.png" mimeType="image/png"/>日孳孳排決濬瀹弗遑寧處禹可謂孝矣方其隨</hi>
　　<hi>山刋木鬼神龍蛇䕶惜巢穴作為妖怪風沙晝暝迷失道路禹迺仰空咨嗟俄見上帝授以太上呼</hi>
　　<hi>召萬靈之書且令其臣狂章虞餘黄魔大費庚辰童律為之助由是能呼吸風雲役使神物竟得開</hi>
　　<hi>鑿之志禹可謂神矣四隩既宅九州攸同棄得以播百糓契得以敷五教垂得以司百工皋陶得以</hi>
　　<hi>明五刑伯夷得以典三禮后夔得以正五音龍得以主賓客任土作貢勞而不伐禹可謂功矣是故</hi>
　　<hi>天錫洪範舜禪帝位致彛倫之攸叙會諸侯於塗山而下民底定萬世永賴孔子曰禹吾無間然</hi>
　　<hi>矣嗚呼禹之功史雖載之而不知其由於孝禹之智人能言之而不知其由於神合智與神謂之聖</hi>
<pb n="KR2k0052_WYG_044-174b"/>
　　<hi>合功與孝謂之徳徳且聖庶幾其記禹哉復作九歌俾士人誦之以侑饗祀歌曰洚水儆堯兮汎濫</hi>
　　<hi>國中四岳薦禹兮俾為司空禹治水兮注之東蓋力極横流兮為民粒食乘四載兮勞心焦思克</hi>
　　<hi>前愆兮萬世之利交聲為律兮身為度其言可信兮其仁可附庶土  正兮底慎財賦  不自滿假</hi>
　　<hi>兮拜昌言聲教訖兮奠黎元水土平兮生齒繁兮洛出書兮錫九疇通九道兮開九州亹亹穆穆</hi>
　　<hi>六府孔修服娶塗山兮辛任啓呱呱兮何心荒度土工兮五  弼成  膺厯數兮帝命赫泣罪人兮</hi>
　　<hi>痛自責舞干羽兮有苗格明輯五瑞兮建皇極朝玉帛兮會萬國戮防風兮  黜陟  宅百揆兮股</hi>
　　<hi>肱良敷文明兮庶事康於堯舜兮大耿光</hi>
　　跋<lb/>
<pb n="KR2k0052_WYG_044-175a"/>
　宋胡元質石經跋<hi>石經云者以俗儒穿鑿經籍疑誤後學而立也漢靈帝時博士試甲</hi>
　　<hi>乙科爭第髙下至有行賂改蘭臺漆書經字者諸儒受詔於熹平成刻於光和俾天下咸取則焉碑</hi>
　　<hi>髙一丈廣四尺水經云立石太學其上悉刻蔡邕名隋志有大字石經七種其論云漢鐫七經皆蔡</hi>
　　<hi>邕書史亦稱邕自書册使工鐫刻其畫畫超詣要非蔡中郎不能到也然遺經今存者體各不同雖</hi>
　　<hi>中郎兼備衆體而篇章之富未必能辦於一人之手傳稱邕與堂谿典楊賜馬日殫張馴韓說單颺</hi>
　　<hi>等正定諸經意者當時諸儒同渉筆於其間不可知也然歴年多更變故久陵遷谷變煨燼剥蝕之</hi>
　　<hi>餘甚取為柱礎為砲石者唐初魏鄭公首訪求之十得其一况於今哉兹來少城得墜刻於一二故</hi>
　　<hi>家雖間斷不齊然殘圭裂璧亦可寳也因以鑱之錦官西樓庶幾補古之缺文云爾</hi>
<pb n="KR2k0052_WYG_044-175b"/>
　　張縯石經跋<hi>石經本末丞相洪公論載於𨽻釋詳矣洪公所未及者今粗見於此唐章</hi>
　　<hi>懐太子引洛陽記注范曄漢書稱石經凢四十六碑及髙澄遷石經於鄴通鑑所書為五十三碑自</hi>
　　<hi>東漢歴魏晉宋數百年間洛陽數被兵此碑當有毁者其遷於鄴乃視洛陽記多六焉疑洛陽記未</hi>
　　<hi>詳也碑製髙一丈廣四尺六經文多必非四十六碑所能盡者宋常山公河南志稱石經凢七十三</hi>
　　<hi>碑常山公博物洽聞歐陽文忠每以古今疑事諮之河南所書必有據依矣後周伐齊毁碑以為砲</hi>
　　<hi>石方髙緯昏亂兩陣勝負之頃猶需孽婦一觀遂以其國輸後周復何有於石經則此碑之殘毁亦</hi>
　　<hi>宜也貞觀考古止得石經數段其傳於今者亦可知其無幾矣蔡邕本傳稱邕自書丹於碑不言為</hi>
　　<hi>何體書今世所傳皆為𨽻體至儒林傳序則云為古文篆𨽻三體書法以相參檢注言古文謂孔氏</hi>
<pb n="KR2k0052_WYG_044-176a"/>
　　<hi>壁中書以縯考之孔壁所藏皆蝌蚪文字孔安國當武帝之世已稱蝌蚪書無能知者其承詔為尚</hi>
　　<hi>書五十九篇作傳為𨽻古定不復從蝌蚪古文邕獨安能具三體書法於安國之後二百年哉漢建</hi>
　　<hi>武之際杜林避地河西得古文尚書一軸諸儒共傳寳之一軸已為世所珍如此熹平距建武又幾</hi>
　　<hi>載乃謂六經悉能為古文非事情也或者邕以三體叅檢其文而書丹於碑則定為𨽻亦如孔安國</hi>
　　<hi>之書傳耶儒林傳序疑字有誤者初邕正定六經與堂谿典等數人同受詔今六經字體不一當是</hi>
　　<hi>時書策者亦不獨邕也姑識其末以俟博識之君子</hi>
　　宇文紹奕石經䟦<hi>側聞給事内翰胡公以道徳文章華我國家其經濟事業似唐</hi>
　　<hi>李文饒而風節過之方論上前慷慨激烈動悟淵聴在玉堂鎖闥益攄所學禆贊聖聴訂正國是被</hi>
<pb n="KR2k0052_WYG_044-176b"/>
　　<hi>寵隆異冠絶在廷公每以天下自任推六經精㣲寓諸日用至於屋壁所藏殘編斷刻收拾無遺常</hi>
　　<hi>歎石經𨽻畫最古旁搜博訪合諸家所藏得蔡中郎石經四千二百七十字有竒以楷書釋之又得</hi>
　　<hi>古文篆𨽻三體石經遺字八百一十九並鑱諸石永貽不朽按范曄史稱蔡邕自書丹使工鐫刻酈</hi>
　　<hi>道元注水經亦云光和六年立石於太學其上悉刻蔡邕名則大字石經出於一筆似無可疑若夫</hi>
　　<hi>三體石經以儒林傳考之則其書已出於東漢時水經乃云刻之魏正始中意者魏刻殆以補漢刻</hi>
　　<hi>之遺亡耳</hi>
　　歐陽修唐夔州都督府記跋<hi>余嘗謂唐世人人工書故其名堙没者不</hi>
　　<hi>勝數每與君謨嘆息于斯也如具靈該繆師愈今人尚不知其姓名况其書乎余以集録之博僅各</hi>
<pb n="KR2k0052_WYG_044-177a"/>
　　<hi>得其一耳</hi>
　　後漢文翁學生題名跋<hi>右漢文翁學生題名凡一百有八人文學祭酒典學</hi>
　　<hi>從事各一人司儀主事各二人左生七十三人右生三十人文翁在蜀教學之盛為漢稱首其弟子</hi>
　　<hi>著籍者何止於此蓋其磨滅之餘所存者此耳治平元年六月二十日書</hi>
　　漢周公禮殿記跋<hi>右漢周公禮殿記者今成都府學有漢時所建舊屋柱皆正方</hi>
　　<hi>上狹下濶北記在柱上刻之靈帝初平五年立距今蓋千年矣而字畫完好可讀當時石刻在者往</hi>
　　<hi>往磨滅北記託於屋楹乃與金石爭夀亦異矣記有云甲午年故府梓橦文君增造吏舍二百餘間</hi>
　　<hi>按華陽國志有文參字子竒梓潼人平帝用為益州太守不從王莽公孫述光武嘉之疑此記所載</hi>
<pb n="KR2k0052_WYG_044-177b"/>
　　<hi>即其人也蓋光武建武十年嵗次甲午云</hi>
　　王履道跋東坡書<hi>世學公書者多矣劍拔弩張驥奔猊抉則不能無至于尺牘狎</hi>
　　<hi>書姿態横生不矜而妍不束而莊不軼而豪蕭散容與霏霏如零春之雨森疎掩斂熠熠如從月之</hi>
　　<hi>星紆徐婉轉纚纚如抽繭之絲恐學者所未到也</hi>
　　黄庭堅題東坡字後<hi>東坡居士極不惜書然不可乞每乞書者正色詰責之或</hi>
　　<hi>終不與一字元祐中鎖試禮部每見過案上紙不擇精麄書遍乃已性喜酒然不能四五龠己爛醉</hi>
　　<hi>不辭謝而就卧鼻鼾如雷少焉蘇醒落筆如風雨雖謔弄皆有義味真神仙中人此豈與今世翰墨</hi>
　　<hi>之士爭衡哉</hi>
<pb n="KR2k0052_WYG_044-178a"/>
　　跋東坡墨迹<hi>東坡道人少日學蘭亭故其書姿媚似徐季海至酒酣放浪意忘工拙字</hi>
　　<hi>特瘦勁迺似栁誠懸中嵗喜學顧魯公楊風子書其合處不減李北海於葦圓而韻勝挾以文章妙</hi>
　　<hi>天下忠義貫日月之氣本朝善書自當推為第一數百年後必有知子此論者</hi>
　　陸游跋古柏圖<hi>此圖吾家舊藏予居成都七年屢至漢昭烈惠陵此柏在陵旁廟中</hi>
　　<hi>忠武侯室之南所謂先主武侯同閟宫者於此略無小異則畫工亦當時名手也淳熙六年龍集已</hi>
　　<hi>亥六月一日陸某識</hi>
　　跋中和院東坡帖<hi>此一巻皆蘇仲虎尚書所藏鑒定精審無一帖可疑者刻石在</hi>
　　<hi>成都大聖慈寺中和勝相院淳熙六年六月十七日陸務觀題</hi>
<pb n="KR2k0052_WYG_044-178b"/>
　　跋陵陽先生詩草<hi>右陵陽先生韓子蒼詩草一卷得之其孫籍先生詩擅天下然</hi>
　　<hi>反覆塗乙又歴疏詩所從來其嚴如此可以為後輩法矣予聞先生詩成即以予人久或累月逺或</hi>
　　<hi>千里復追取更定無毫髪恨乃止則此草未必皆定本也大歇庵詩一章徐師川作而先生手録之</hi>
　　<hi>亦足見其無昔人爭名之病矣故附見卷中淳熙庚子四月二十二日笠澤陸某書</hi>
　　跋東坡問疾帖<hi>東坡先生憂其親黨之疾委曲詳盡如此則愛君憂國之際可知矣</hi>
　　<hi>其曰勿使常醫弄疾天下之至言讀之使人感嘆彌日淳熙九年五月乙未甫里陸某書</hi>
　　跋東坡詩草<hi>東坡此詩云清吟雜夢寐得句旋已忘固已竒矣晚謫惠州復出一聨云</hi>
　　<hi>春江有佳句我醉墮渺茫則又加於少作一等近世詩人老而益嚴蓋未有如東坡者也學者或以</hi>
<pb n="KR2k0052_WYG_044-179a"/>
　　<hi>易心讀之何哉淳熙九年五月二十六日玉局祠吏陸某書於鏡湖下鷗亭</hi>
　　跋三蘇遺文<hi>比書蜀郡吕商隠周輔所編周輔入朝為史官得唐安守以歸未至家暴</hi>
　　<hi>卒可悲也淳熙十一年正月十一日務觀識</hi>
　　跋東坡書髓<hi>成都西樓下石刻東坡法帙十卷擇其尤竒逸者為之編號東坡書髓三</hi>
　　<hi>十年間未嘗釋手去嵗都下脫敗甚乃再裝緝之嘉泰二年嵗在癸亥九月三日務觀老學庵北牕</hi>
　　<hi>手記</hi>
　　跋闗著作行記<hi>著作闗公出使峽中風采峻甚仕者人人震慄莫敢仰視某以孤生</hi>
　　<hi>起罪籍萬里佐州淺闇滯拙自期且汰去而闗公獨厚遇之舉酒賦詩談臺閣舊事忘其位之重也</hi>
<pb n="KR2k0052_WYG_044-179b"/>
　　<hi>公免歸之明年某以事至卧龍山咸平寺長老惠璉言公往有行記今將刻之石因屬某書其末某</hi>
　　<hi>曰方闗公之門可炙手時此書乃不出今公歸卧青城山下賓客解散形勢一變而璉方刻其書為</hi>
　　<hi>不朽計嗟乎足以愧士大夫矣乾道七年七月左奉議郎通判夔州軍州主管學事陸某謹識</hi>
　　趙明誠漢巴郡太守樊敏碑跋<hi>石漢巴郡太守樊君碑云君諱敏字</hi>
　　<hi>叔達肇祖虙戲遺苗后稷為堯種樹社漆徙岐天顧亶父乃萌昌發周室衰㣲雲伯匡弼晉為韓稷</hi>
　　<hi>魯分為楊充曜封邑厥土河東樹漢之際或居於楚或集於梁君纘其緒華南西疆又云總角好學</hi>
　　<hi>治榖氏經貫究道度無文不睹於是國君備禮招請濯冕題輿傑立忠謇有夷史之直卓宻之風鄉</hi>
　　<hi>黨見歸察孝除郎永昌長史遷宕渠令大將軍卒光和之末京師擾攘雄狐綏綏冠履同囊封袂長</hi>
<pb n="KR2k0052_WYG_044-180a"/>
　　<hi>驅卑走枕北國復重察辭病不就再奉朝聘七辟外臺甞為治中諸部從事又云季世不祥米巫凶</hi>
　　<hi>虐姦狡並起䧟附者衆君執一心賴無洿恥復辟司徒道辭不往牧伯劉公表授巴郡以助義郡尉</hi>
　　<hi>養疾閭里又辟奮義校尉年八十有四嵗在協洽紀驗期臻奄忽藏形其後有銘最後題建安十年</hi>
　　<hi>二月上旬造他漢碑類多刓缺而此碑獨首尾完好故載其大畧於此所謂米巫凶虐者謂張角也</hi>
　元虞集跋先氏書巖<hi>凉國公勲業聞望著於天下我國家蓍龜也年七十餘閒居金</hi>
　　<hi>陵又以文章學問為吾道砥柱其得於天而裕於人何其盛哉讀書巖之記序其原委博瞻考據鄉</hi>
　　<hi>里晚生後進蓋有不及聞者吾蜀百千年故家舊族若先氏巖者多有之矣安得一一表章於大臣</hi>
　　<hi>元老之手乎然先氏子孫所恃以不朽者不徒在於巖者矣</hi>
<pb n="KR2k0052_WYG_044-180b"/>
　　謝端跋先氏書巖<hi>端亦蜀人也流離江漢間幾十餘年矣某山某水不知幾何所</hi>
　　<hi>讀書巖之記始知先氏之有賢子孫矣端今老矣行於四方欲求一畆之居而不可得吾蜀多異人</hi>
　　<hi>異書何時扁舟泝江而上從書巖嵐光林影之下求其遺書而讀之庶幾補過以希前修汝礪可尚</hi>
　　<hi>不吾却也其可感慨也夫</hi>
　明蜀獻王跋宋濓楹銘<hi>積丘山之善尚未為君子貪絲毫之利便䧟於小人此金</hi>
　　<hi>華宋太史景濓楹銘蓋其引年而歸田里時所作也昔衛武公年九十猶作抑詩以自警即此意歟</hi>
　　<hi>其門人王紳為予書此予取而讀之悚然若親見太史於前也惕然若親聞太史之言也所謂雖無</hi>
　　<hi>老成人尚有典刑噫信乎古語云從善如登從惡如崩可不慎哉今觀紳文章孝友蚤有時望誠可</hi>
<pb n="KR2k0052_WYG_044-181a"/>
　　<hi>謂青出於藍水寒於氷者矣然於此銘尤當書諸紳而弗忘則非惟無負於太史無負於已之所學</hi>
　　<hi>也特識數語以歸於紳且用以自朂</hi>
　　惠王跋鮮于樞書諸葛表後<hi>鮮于太常伯機胸次無滯迹所書漢丞相</hi>
　　<hi>諸葛公出師二表真墨筆力遒勁韵度不凡得妙中之妙與趙松雪相伯仲宜其為世所寳余罷朝</hi>
　　<hi>每每披閲心目豁然但恐其墨渝紙敝不能久有於天地間因命工勒石以惠來學云時成化十三</hi>
　　<hi>年五月一日識</hi>
　　鄒智跋釣魚城志後<hi>子嘗觀天下之大勢矣立國於北者恃黄河之險立國於</hi>
　　<hi>南者恃長江之險而蜀實江之上游也敵人有蜀則舟師可自蜀浮江而下而長江之險敵人與我</hi>
<pb n="KR2k0052_WYG_044-181b"/>
　　<hi>共之矣由此言之則守江尤在於守蜀也元南侵而必自蜀始豈非有見於此與冉氏弟兄受知余</hi>
　　<hi>玠而首畫城釣魚之策王堅張珏且戰且守至死不渝豈非有見於此與向使無釣魚城則無蜀久</hi>
　　<hi>矣無蜀則無江南久矣宋之宗杜豈待崖山而後亡哉嗚呼當兹城之成也宋無西顧之憂元無東</hi>
　　<hi>下之路使賈似道能用汪立信之策陳宜中能用文天祥之策下游與上游齊奮内郡與外郡併力</hi>
　　<hi>天下事未可知也天時不齊人事好乖令人有千古不平之憤</hi>
　　魏瀚牟女打虎賦跋<hi>粤王化既邈習俗澆薄雖父子兄弟夫婦利害所在不相</hi>
　　<hi>顧惜甚至戕恩賊義有難言者余遷守兹郡聴讞之際凢悖倫傷恩者靡不開其蔽而通其明全其</hi>
　　<hi>情而懼以法然固有心革威懾翻然悔悟者而倫理尚未見厚訟獄終未能清豈身教之政有未至</hi>
<pb n="KR2k0052_WYG_044-182a"/>
　　<hi>而習染之錮未易新耶僉憲范公追賦牟氏打虎救母詩惓惓以牟女之孝為足重而守令能旌勸</hi>
　　<hi>為可嘉公復以職在觀風申諭吾民勿使是女専美於前公之意必扶持世教弭息訟源不特文字</hi>
　　<hi>之可稱述而已凢在吾民獨不思牟一弱女而孝心激烈捍虎救母奮不顧身況壯而為男子者乎</hi>
　　<hi>又況讀書明理為丈夫者乎</hi>
　<lb/>
　<lb/>
　<lb/>
　<lb/>
<pb n="KR2k0052_WYG_044-182b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四川通志卷四十四<lb/>
</p>
<p>
</p>
  </div>
</body>
</text>
</TEI>
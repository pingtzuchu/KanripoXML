<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四川通志卷二十六</head> <lb/>
    <p>
<pb n="KR2k0052_WYG_026-1a"/>
欽定四庫全書<lb/>
　四川通志卷二十六<lb/>
　古蹟<hi>亭臺樓閣附</hi>
　　大凡有事攷古者茍得其遺跡之所存則當時之<lb/>
　　規模形勢與夫政治方畧皆瞭然若指諸掌葢大<lb/>
　　賢君子其精神歷久而不湮而後之知人論世胥<lb/>
　　有藉矣蜀中如爾雅臺籌邊樓文事武備固已攬<lb/>
　　其大概他若三賢之堂二老之閣高山景行於此<lb/>
<pb n="KR2k0052_WYG_026-1b"/>
　　有流連不盡者焉况夫望古遥集則父老所傳聞<lb/>
　　簡編所紀載又何一不足以動人慨慕也哉作古<lb/>
　　蹟志<lb/>
　成都府<lb/>
　　成都縣<hi>附郭</hi>
　　古蜀國<hi>按史記黄帝子曰昌意娶蜀山氏女生帝高陽後封其支庻於蜀歷夏商至周衰始</hi>
　　<hi>稱王秦惠王九年司馬錯伐蜀滅之揚䧺蜀本紀荆人鼈靈為蜀相其王杜宇以國禪之號開明帝</hi>
　　<hi>下至三代有開明尚始去帝號稱王華陽國志周衰蜀侯蠶叢先七國稱王其後王曰杜宇移治郫</hi>
<pb n="KR2k0052_WYG_026-2a"/>
　　<hi>邑或治瞿上七國稱王杜宇稱帝禪位於其相開明九世有開明尚復稱王徙治成都後與苴巴相</hi>
　　<hi>攻為秦所并</hi>大城<hi>一名子城秦張儀所築初築時城屢頽不立忽有大龜出於江周旋而走</hi>
　　<hi>儀以問巫巫言依龜行處築之可成從之功果就故又稱龜城</hi>少城<hi>一名小城在子城之西蜀</hi>
　　<hi>都賦亞以少城接乎其西舊志張儀既築大城後一年又築少城華陽國志秦惠王二十七年張若</hi>
　　<hi>城成都周十二里縣本治赤里街若徙治少城容齋筆録晉益州刺史治大城蜀都太守治少城永</hi>
　　<hi>和三年桓温平李勢夷少城宋張詠創設記隋開皇初蜀王附張儀舊城増築南西二隅通廣十里</hi>
　　<hi>亦曰少城時因謂大城曰子城其後少城復毀</hi>羅城<hi>唐乾符六年高駢為劒南西川節度使以</hi>
　　<hi>子城湫隘展築羅城周二十五里以甓甃之亦名大元城</hi>羊馬城<hi>後唐天成二年孟知祥於</hi>
<pb n="KR2k0052_WYG_026-2b"/>
　　<hi>羅城外增築羊馬城周四十餘里及孟昶時僭擬宫苑城上盡種芙蓉謂左右曰此誠錦城矣故又</hi>
　　<hi>名芙蓉城</hi>赤塗城<hi>在縣北三里晉大/安中李特所築</hi>宋興廢郡<hi>在縣北宋志元</hi>
　　<hi>嘉十年立領南漢建昌永川三縣齊梁皆因之後周俱并入城都今縣北有宋興山葢以故郡得名</hi>
　　廢蜀王府<hi>在縣城内明洪武中建又有永川内江徳陽石泉汶川慶符南川等七王府今</hi>
　　<hi>皆廢</hi>廢寧川衛<hi>在縣東四里明洪武十一年建又成都右衞在縣西三里中衞在縣西南</hi>
　　<hi>七里前衛在縣南六里後衛在縣東三里俱同時建又成都左䕶衛在縣西南七里為蜀府建今皆</hi>
　　<hi>廢</hi>司馬相如宅<hi>在縣西南五里蜀記在市橋西即文君當壚滌器處舊傳宅在少城</hi>
　　<hi>中笮橋下百步許明一綂志金花寺即相如故宅劉宋時有番僧攜金花玉像至此因名</hi>揚䧺<lb/>
<pb n="KR2k0052_WYG_026-3a"/>
　　宅<hi>即今縣治寰宇記在少城西南一名草𤣥堂方輿勝覽中有載酒亭及洗墨池</hi>嚴君平<lb/>
　　宅<hi>在縣西即君平賣卜處後為普賢寺今名嚴真觀内有通仙井相傳與綿竹縣君平宅井通昔</hi>
　　<hi>有人濬井得銅錢三徑可二寸因恍惚不安復投井中立愈或謂此即君平擲卦錢也</hi>諸葛<lb/>
　　亮宅<hi>在縣北二里今為乘烟觀</hi>李膺宅<hi>寰宇記在縣西三里或云是姜維宅</hi>杜甫<lb/>
　　宅<hi>寰宇記在縣西郭外地屬犀浦縣接浣花溪舊傳杜甫草堂有二一在萬里橋一在浣花溪萬</hi>
　　<hi>里橋者今不可攷</hi>籌邊樓<hi>在縣西唐李德裕建四壁畫蠻夷險要日與習邊事者籌畫其</hi>
　　<hi>上宋范成大又改建子城西南今圯一説茂州保縣亦有籌邊樓</hi>張儀樓<hi>在縣西南元和</hi>
　　<hi>志在城西南髙百餘丈臨山瞰江明一綂志即宣明門樓也一名菟樓</hi>錦樓<hi>在龜城唐建一</hi>
<pb n="KR2k0052_WYG_026-3b"/>
　　<hi>名錦江樓前瞰大江西望雪嶺東望長松明末張獻忠攻成都總兵劉佳印戰敗廵撫龍文光急遣</hi>
　　<hi>人往灌縣決堰水注江以益城濠賊四面縱火遂圮</hi>大觀樓<hi>在縣城内開府束園都御史喬</hi>
　　<hi>壁星改名天尺樓</hi>海棠樓<hi>在縣西唐李回建鄭谷詩上國休誇紅艷杏深溪自照緑苔磯</hi>
　　<hi>一枝低帶流鶯睡數片猶如舞蝶飛</hi>五福樓<hi>在縣城内唐韋臯建以上俱無存</hi>望鄉<lb/>
　　臺<hi>在縣北十里蜀王秀所築</hi>讀書臺<hi>在縣北二里寰宇記孔明相蜀築此臺以集諸儒兼</hi>
　　<hi>待四方賢士今為乗烟觀城東二十五里有唐段文昌讀書臺彰明縣北五十里有李白讀書臺</hi>
　　雲臺<hi>在縣北門外俗名賽雲臺即玉局觀</hi>望京臺<hi>在縣北十五里唐韋臯築</hi>講經<lb/>
　　臺<hi>在縣西青羊宫内相傳老子遺址</hi>降生臺<hi>與講經/臺對面</hi>紫金臺<hi>在青羊宫</hi>
<pb n="KR2k0052_WYG_026-4a"/>
　　<hi>通明寳閣之後</hi>載酒亭<hi>在城外市橋西漢司馬相如宅内唐杜甫詩茂陵多病後尚愛卓文</hi>
　　<hi>君酒肆人間世琴臺日暮雲嘉靖中學使陳鎏建坊於道傍題曰琴臺徑沿徑半里許始達松栢榿</hi>
　　<hi>柳遺址猶存</hi>草𤣥亭<hi>在縣南揚䧺宅内寰宇記在華陽縣少城西南郫縣又有揚䧺讀書</hi>
　　<hi>堂趙抃為記</hi>百花閣<hi>在城西向/百花潭</hi>尊經閣<hi>在府學明倫堂後知府耿定力</hi>
　　<hi>重葺舊址無存</hi>魁星閣<hi>在府學正面明萬厯間布政王志逺建今圮</hi>通明寳閣<lb/>
　　<hi>在青羊宮九皇殿後上祀玉皇</hi>静勝堂<hi>在府治/内宋建</hi>䧺邊堂<hi>在府治内宋時建於</hi>
　　<hi>甲庫之北</hi>圜通堂<hi>在府治園中宋/建趙抃葺之</hi>惠逺堂<hi>在府治内宋靖康初盧法</hi>
　　<hi>初建以禮殿人物繪圖其上</hi>草白堂<hi>即洗墨池明方伯程正誼建  國朝知府冀應熊重</hi>
<pb n="KR2k0052_WYG_026-4b"/>
　　<hi>修池前立石碑書洗墨池三字</hi>草堂<hi>在縣西南五里浣花溪上即唐杜甫宅甫詩萬里橋西宅</hi>
　　<hi>百花潭北莊謂此又有草堂别館明廵撫劉東臯廵按王金川建獻賊毀  國朝知府冀應熊重修</hi>
　　<hi>立碑書草堂寺三字右為工部祠廵撫張徳地建立石勒像後有小亭環以修竹題咏甚夥</hi>石<lb/>
　　鏡<hi>揚䧺蜀本紀武都丈夫化為女子顔色美好葢山之精也蜀王娶以為妻無幾物故於成都郭</hi>
　　<hi>中塟之以石鏡一枚今武擔山上有石徑五尺厚五寸瑩徹可鑑號曰石鏡</hi>石笋<hi>在縣西華</hi>
　　<hi>陽國志蜀時毎一王死輙為立大石今石笋是也號為笋里劉禹錫福成寺記益州石門街大逵西</hi>
　　<hi>馳曰石笋街</hi>五丁擔<hi>華陽國志成都縣内有一方折石圍可六尺長三尺許去城北六十</hi>
　　<hi>里曰毘橋有一折石亦如之相傳為五丁成武擔山石擔</hi>支機石<hi>在縣西嚴真觀博物志有</hi>
<pb n="KR2k0052_WYG_026-5a"/>
　　<hi>人乘槎入天河得一石歸問嚴君平曰此織女支機石也相傳有欲琢之為器者風雷驟作咫尺昏</hi>
　　<hi>曀遂不敢犯</hi>碧雞坊<hi>在縣西南隅益州記成都之坊百有二十第四曰碧雞</hi>石婦<lb/>
　　<hi>昔有孝婦守節孝於舅姑後人刻石像之白居易詩至今為婦者見此孝心生不比山頭石空有望</hi>
　　<hi>夫名</hi>
　　　古碑記附<lb/>
　　漢蜀郡守何君造尊楗閣碑<hi>容齋隨筆云在成都末云建武中元一年</hi>
　　唐僧大辯修功德碑<hi>元和十五年立在文殊閣</hi>觀政閣記<hi>秦漢至唐</hi>
　　<hi>領太守刺史節度使之職有功績可攷者畫像得二十八人别圖於他閣而榜曰觀政吕大防成都</hi>
<pb n="KR2k0052_WYG_026-5b"/>
　　<hi>志云二十有八人李冰文翁王遵張堪第五倫亷范种暠李膺高䀢諸葛亮王濟高儉陸象先蘇頲</hi>
　　<hi>嚴武翟寕韋臯高崇文武元衡段文昌李德裕楊嗣復杜悰魏謩牛叢夏侯牧高駢陳敬瑄</hi>成<lb/>
　　都古今前後記<hi>眉山人孫汝聰修成都古今前後記六十卷見眉州江鄉記</hi>趙<lb/>
　　淸獻公成都記<hi>見張有成光福寺記</hi>成都志<hi>袁説/友序</hi>古石刻<hi>共二</hi>
　　<hi>十有三在廢藩府中後改為貢院於瓦礫中得之皆古名書内有仙筆四按察使李翀霄豎之至公</hi>
　　<hi>堂左為文記之</hi>
　　華陽縣<hi>附郭</hi>
　　錦城<hi>在縣南華陽國志萬里橋南岸道西有城故錦官也元和志錦城在縣南十里故錦官城</hi>
<pb n="KR2k0052_WYG_026-6a"/>
　　<hi>錦官猶合浦之有珠官也又有車官城在錦城西</hi>盤古城<hi>元和志在縣東三十里方輿勝</hi>
　　<hi>覽在盤古祠</hi>廣都故城<hi>在縣東南蜀本紀蜀王本治廣都之樊鄉後徒成都漢置縣屬</hi>
　　<hi>蜀郡華陽國志縣以元朔二年置在郡南三十里蜀號三都成都新都廣都是也王葬改為就都亭</hi>
　　<hi>後漢復故晉永和中分縣界置寧蜀郡領廣漢廣都升遷西鄉四縣宋以後因之周廢寧蜀郡隋仁</hi>
　　<hi>壽元年改縣曰䨇流而此遂廢章懐太子曰廣都故城在成都縣東南唐又别置廣都縣明一綂志</hi>
　　<hi>廣都廢縣在府南四十五里漢廣都城在其東北十五里又有晉廣都城在其北十三里此無所攷</hi>
　　懐寧廢郡<hi>在縣南晉安帝時置屬南秦州宋元嘉十六年改屬益州領西平萬年二縣齊</hi>
　　<hi>梁皆因之後周廢郡縣并入成都</hi>文翁石室<hi>在縣南又名文翁學堂即今之成都府學</hi>
<pb n="KR2k0052_WYG_026-6b"/>
　　<hi>華陽國志文翁立學精舍講堂作石室一曰玉室舊志文翁立學作石室在城南安帝永初間遇火</hi>
　　<hi>興平初太守高䀢更新又增一石室始作禮殿以祀先聖周公畫三皇五帝七十二子及三代兩漢</hi>
　　<hi>君臣像於壁李膺記後漢中平火延學觀廂廊一時蕩盡惟此堂火焰不及壁上悉圖古聖賢齊永</hi>
　　<hi>明中劉瑱更圖馬内有禮殿記歐陽修謂蔡邕所書柱上有鍾㑹𨽻書葢追文翁高君之美而書也</hi>
　　<hi>又周公禮殿圖攷禮殿制度甚古低屋方柱柱上狹下廣與今異制殿有板龕䕶先聖像丘文播畫</hi>
　　<hi>山水龕後有板壁黄筌畫湖灘禮殿之壁高下三方圖像世傳晉太康中太守張牧之筆即張載父</hi>
　　<hi>也宋嘉祐中王素命摹寫為七卷凡一百五十五人為成都禮殿聖賢圖紹興中席益又摹寫於石</hi>
　　<hi>經堂凡一百六十八人明末為獻賊所毀十國朝康熙四十三年按察使劉德芳修復之六  年學</hi>
<pb n="KR2k0052_WYG_026-7a"/>
　　<hi>使方覲増修講堂學舍三十餘間拔通省士之尤者延師敎之一時文物稱盛</hi>譙樓<hi>在縣東南</hi>
　　<hi>即鐘鼓樓明萬厯丁巳知府江和修建獻賊焚毀後重修為成都勝槩</hi>散花樓<hi>在縣東北</hi>
　　<hi>隅唐建李白詩日照錦城頭朝光散花樓金牕夾繡户珠箔懸瓊鈎</hi>雪錦樓<hi>在縣東大慈寺</hi>
　　<hi>前取杜甫雪嶺界天白錦城曛日黄之句為名</hi>合江亭<hi>在縣東南二江合流處唐韋臯建吕</hi>
　　<hi>大防重修有記俯而觀之滄浪渺然東山翠麓與烟林篁竹列峙於前一府之䧺觀也</hi>就都<lb/>
　　亭<hi>在縣南三十里故廣都城也元朔二年置王葬改名就都亭後漢復故</hi>飛鸞閣<hi>蜀王</hi>
　　<hi>衍建今圯</hi>螽斯堂<hi>在縣西南/江瀆廟内</hi>石犀<hi>在縣南三十五里秦太守李冰作五石犀</hi>
　　<hi>沈江以壓水怪其後土人立廟祀冰號石犀廟今有一石在大慈寺佛殿前攷華陽國志李冰石犀</hi>
<pb n="KR2k0052_WYG_026-7b"/>
　　<hi>一頭在市橋即今金花橋也或以為秦惠王所遺者非</hi>天涯石<hi>在縣東</hi>五塊石<lb/>
　　<hi>在縣南萬里橋之西五石相疊高一丈餘圍倍之相傳下有海眼昔人常起其石風雨㬧作</hi>蠶<lb/>
　　市<hi>舊志在大慈寺前蜀民重蠶事毎嵗二月望日於寺前鬻蠶器謂之蠶市唐韋南康有記宋太</hi>
　　<hi>守田況有詩</hi>蔣琬宅<hi>在縣東七里又犀浦縣/有蔣橋亦以琬得名</hi>赤里街<hi>在縣</hi>
　　<hi>南寰宇記成都之南街名赤里華陽國志成都舊治赤里街</hi>雞鳴原<hi>在縣南十五里宋咸</hi>
　　<hi>平三年知蜀州楊懐忠攻益州賊王均乘勝逐之砦於雞鳴原以待王師即此</hi>
　　　古碑記附<lb/>
　　漢文翁學生題名<hi>集古録不著書人名氏文翁題名可見者凡一百十二人碑在</hi>
<pb n="KR2k0052_WYG_026-8a"/>
　　<hi>益州</hi>漢文翁石柱記<hi>集古録云漢𨽻不著書撰人名氏永初中火災被焚惟廟内兩</hi>
　　<hi>闕存太守高䀢重立又於其東創周公禮殿碑以初平五年立</hi>殿柱記<hi>先儒謂鍾會書按鍾</hi>
　　<hi>會於季漢炎興元年始入蜀距漢興平初禩已七十一年不應追書也今在禮殿</hi>東漢學<lb/>
　　殿嵗月記<hi>繫年録云紹興六年成都敎授范仲殳奏疏言本府學殿建於東漢之初平漢</hi>
　　<hi>人以大𨽻記其修築嵗月刻於東楹至今九百四十三年葢天下棟宇之古無過於此者</hi>宋高<lb/>
　　宗御書大成殿榜<hi>繫年録云紹興六年上書大成殿榜賜成都府學</hi>左右<lb/>
　　生題名<hi>集古録謂為晉宋間碑</hi>晉益州刺史羅君碑<hi>在碑陰</hi>晉<lb/>
　　朱齡石刻宋高祖檄譙縱文<hi>在石室</hi>館學廟堂記<hi>唐永</hi>
<pb n="KR2k0052_WYG_026-8b"/>
　　<hi>徽元年賀公亮撰集古録謂不著撰人名氏不同</hi>州學廟堂頌<hi>唐神龍二年立</hi>唐<lb/>
　　太平公主出家勒<hi>在天慶觀</hi>孔子廟堂碑<hi>唐開元中周灝撰</hi>唐<lb/>
　　平蠻碑<hi>集古録云唐蕭晉用撰開元十九年刻石紀功在成都昭烈帝廟又容齋隨筆成都</hi>
　　<hi>有開元十九年南蠻為邊患明皇遣内常侍高守信為南道招慰處置使以討之拔其九城此新舊</hi>
　　<hi>唐書及野史皆不載肅宗以魚朝恩為觀軍容處置使憲宗用王承瓘為招討使議者譏其以中人</hi>
　　<hi>主兵柄不知明皇用守信葢有以啟之也</hi>先主廟碑<hi>貞元四年蘇端撰在昭烈帝廟中</hi>
　　韋臯寳國寺記<hi>政元中立</hi>段文昌元和中律師銘<hi>在府學</hi>
　　蠶市記<hi>韋南康撰在寳厯寺寺有南康像</hi>武侯碑陰記<hi>集古録云唐崔備撰</hi>
<pb n="KR2k0052_WYG_026-9a"/>
　　<hi>元和二年武元衡刻及其僚屬題名於武侯廟碑陰</hi>古柏行<hi>長慶四年段文昌撰</hi>重寫<lb/>
　　前益州五長史真記<hi>李文饒撰云益州草堂寺列畫前長史一十四人代稱絶</hi>
　　<hi>迹余嘗於數公子孫之家獲見圖狀乃知草堂給事靡不造真者余以精舍甚古貌相將頓乃選其</hi>
　　<hi>功德尤盛者五人模於郡之㕔記</hi>資福院記<hi>集古録云唐李德裕撰長慶二年立石</hi>
　　諸葛武侯碑<hi>在昭烈帝廟中長慶四年裴度撰柳公綽書</hi>總綰大學碑<lb/>
　　<hi>周益州刺史齊國公宇文憲頌德碑</hi>石室贊<hi>唐維州刺史鄭藏休撰大厯十年殿中侍御史</hi>
　　<hi>李樞篆</hi>修文宣王廟碣<hi>會昌五年裴坦撰</hi>唐柳公權書金剛<lb/>
　　經<hi>在嘉祐禪院</hi>唐韋南康碑二<hi>並在大慈/寺佛殿中</hi>石本九經<hi>在府</hi>
<pb n="KR2k0052_WYG_026-9b"/>
　　<hi>學容齋隨筆云孟昶時所刻其書淵世民三字皆闕畫葢高祖太宗諱也</hi>龍興寺碑<hi>容齋</hi>
　　<hi>隨筆云前蜀王時所立及唐諸帝皆平闕云</hi>高騈築城記<hi>在城中信相院唐中和四</hi>
　　<hi>年翰林王徽記</hi>孟知祥修城記<hi>後唐天成二年李昊記</hi>唐明皇追諡<lb/>
　　孔子册文<hi>宋太平興國五年府尹辛仲甫立石</hi>十賢贊<hi>舊志今在其七姚崇贊冉</hi>
　　<hi>伯牛宋璟贊冉有源乾耀贊閔子騫韋杭贊子貢陸餘慶贊子路盧從愿贊子游裴崔贊子夏</hi>文<lb/>
　　翁等畫像十贊<hi>宋祁撰柌之内圖文翁嚴君平鄭子真司馬相如揚子雲蜀士先賢</hi>
　　<hi>凡九及公之像而十常山公贊</hi>蘇文忠公留題<hi>成都志云極樂院有文忠公壁間留</hi>
　　<hi>題至和丙申李春二十八日眉陽蘇軾與弟蘇轍來觀盧㮙伽筆迹今存</hi>
<pb n="KR2k0052_WYG_026-10a"/>
　　雙流縣<lb/>
　　蠶叢城<hi>在縣南十八里相傳蠶叢氏所都</hi>瞿上城<hi>在縣東十八里華陽國志杜宇</hi>
　　<hi>或治瞿上即此</hi>宜城<hi>在縣東南十里宜城山下相傳漢任安所築又名武陽城</hi>廣都故<lb/>
　　城<hi>在縣東南七里漢故縣隋廢唐龍朔二年分䨇流縣後置屬成都府元和志龍紀初王建敗四</hi>
　　<hi>川將山行章於廣都即此宋因之元廢</hi>逍遥堂<hi>在縣/南</hi>諸葛亮宅<hi>在縣東元</hi>
　　<hi>和志諸葛亮宅在廣都縣南十九里按孔明表云薄田十五頃桑八百株即此地也</hi>望川原<lb/>
　　<hi>在縣西任豫益州記廣都縣有望川原後漢時鑿石二十里引取郫江水灌廣都田</hi>
　　溫江縣<lb/>
<pb n="KR2k0052_WYG_026-10b"/>
　　魚鳧城<hi>在縣北十里相傳古魚鳬氏所都</hi>方便城<hi>在縣北魚鳬城北五里漢朱遵</hi>
　　<hi>所築</hi>萬春故城<hi>今縣治隋置元和志温江縣東至成都府五十七里本郫縣地隋仁壽三</hi>
　　<hi>年於郫東境置萬春縣九域志在府西南五十里舊志謂縣之長春鄉即萬春城故址</hi>郭城<lb/>
　　<hi>在縣西二十二里</hi>金烏池<hi>在縣/西</hi>天綱井<hi>在縣西二十五里</hi>鳴江樓<lb/>
　　<hi>在縣西今廢</hi>斐竹亭<hi>在縣東</hi>
　　新津縣<lb/>
　　新津故城<hi>在縣東三里周閔帝元年置并置犍為郡隋開皇初郡廢大業中又廢焚道縣</hi>
　　<hi>入馬唐屬蜀州元一統志隋開皇初移今治</hi>公孫述城<hi>在縣西三十里高三丈周九里</hi>
<pb n="KR2k0052_WYG_026-11a"/>
　　<hi>舊志述所築疑即崇慶州之臨卭城也</hi>三女池<hi>在縣東南十里宋時有宋氏三女父亡母</hi>
　　<hi>㷀居三女誓不適人母死哀毀盡禮迨葬夜負土以覆塚晝則俱隱不見塚前忽汙為池故名</hi>東<lb/>
　　坡亭<hi>在縣南二里</hi>
　　　古碑記附<lb/>
　　唐開元皇帝送趙仙甫尊師歸蜀詩<hi>舊志在寳貞觀</hi>
　　金堂縣<lb/>
　　金堂故城<hi>在縣南即今古城鎮唐置屬漢州元和志縣北至州五十二里本漢牛鞞縣地</hi>
　　<hi>咸亨二年蜀郡長史李崇奏析雒縣新都及金水三縣置以縣界連金堂山故名宋屬懐安軍寰宇</hi>
<pb n="KR2k0052_WYG_026-11b"/>
　　<hi>記縣在軍西北五十里圖經舊縣治在金堂峽口</hi>懷安故城<hi>在縣東南五十里晉義熙</hi>
　　<hi>末朱齡石於東山置金水戍西魏置金淵縣并置金淵郡後周郡廢隋屬蜀郡唐武德元年改名金</hi>
　　<hi>水屬簡州宋乾德五年以縣置懐安軍元至元十三年并入懐州二十年又并州入金堂縣</hi>白<lb/>
　　牟廢縣<hi>在縣東西魏時置後周廢入全淵</hi>鸚鵡舍利塔<hi>在縣三學山有斐氏</hi>
　　<hi>得鸚鵡告以六齋之禁後即非時不食日夕持佛號一日忽不懌養者問曰將西歸乎為爾鳴磬一</hi>
　　<hi>撃念一彌陀十念成奄然而絶得舍利十餘粒僧慧觀為之建塔韋南康有記</hi>石室<hi>在三學山上</hi>
　　　古碑記附<lb/>
　　漢張子陽碑<hi>舊志漢幽州刺史牂牁太守張子陽碑在唐化鎮沿江五里許乃子陽墓</hi>
<pb n="KR2k0052_WYG_026-12a"/>
　　<hi>漢順帝永建四年造</hi>唐昌利觀記<hi>舊志在昌利縣延祥觀開元中金堂尉沛國武犍撰</hi>
　　王頭陀塔銘<hi>在銀頂山塔院貞元十五年璧□撰</hi>如舜禪師碑銘<hi>舊志</hi>
　　<hi>在龍槐院唐節度使杜悰撰</hi>支提石塔記<hi>在三學山唐節度使段文昌撰</hi>為八<lb/>
　　戒和尚謝復三學山精舍表<hi>李商隱撰</hi>放生記誓文<hi>舊志</hi>
　　<hi>在中江岸太和二年令狐紃撰</hi>杜光庭功德碑<hi>在三學山</hi>楊浦壽昌記<lb/>
　　<hi>在郎中山</hi>三學山飛石記<hi>邑宰張/西撰</hi>段翳故宅舊碑<hi>舊志後漢</hi>
　　<hi>隱士段翳故宅即今天慶觀有段隱君李真人二像舊碑字畫磨滅不可辨</hi>金堂尉武<lb/>
　　犍碑<hi>在延祥觀唐開元中立</hi>
<pb n="KR2k0052_WYG_026-12b"/>
　　新都縣<lb/>
　　新都故城<hi>在縣東二十里漢置法正依劉璋為新都令即此隋廢唐復置</hi>始康故<lb/>
　　城<hi>在縣南二里晉末置始康郡治始康縣宋時寄治成都西魏廢</hi>唐僖宗行殿<hi>在縣</hi>
　　<hi>北寳光寺後有遺礎方圍一丈二尺圓徑二尺高一尺八寸鐫有詩銘</hi>八陣圖<hi>在縣北十</hi>
　　<hi>九里彌牟鎮按圖經云八陣凡三在夔者六十有四方陣法也在彌牟者一百二十有八當頭陣法</hi>
　　<hi>也在碁盤市者二百五十有六下營法也碁盤市亦曰南市在廢廣都縣李膺益州記稚子闕北五</hi>
　　<hi>里有武侯八陣圖土城四門中起六十四魁八八為行魁方一丈高三尺緯畧曰八陣圖在新都者</hi>
　　<hi>峙土為魁植以紅石四門二首六十四魁八八成行兩陣並峙周凡四百七十二歩魁百二十有八</hi>
<pb n="KR2k0052_WYG_026-13a"/>
　　麻姑洞<hi>在繁陽山洞穴深邃中有丹鼎石牀宋縣尉王几嘗秉燭欲窮之遇蝙蝠撲燭乃不</hi>
　　<hi>復進</hi>石闕<hi>在縣北十里東漢循吏王稚子卒葬於此故又稱稚子闕劉經撰記以擬甘棠</hi>寳<lb/>
　　光塔<hi>在縣北寳光寺唐悟達國師重修舊塔掘地得石函中有舍利十三顆因建浮圖名無垢</hi>
　　<hi>浄光</hi>龍門洞<hi>在龍門山下世傳唐如榮於此飛昇旱禱輙應</hi>
　　　古碑記附<lb/>
　　漢王渙墓碑<hi>在縣北五里墓前有二石闕一題漢故兗州刺史雒陽令王君稚子之闕</hi>
　　<hi>一題漢故先零侍御史河内縣令王君稚子之闕</hi>
　　簡　州<lb/>
<pb n="KR2k0052_WYG_026-13b"/>
　　陽安廢縣<hi>在州東漢置牛鞞縣屬犍為郡東晉屬蜀都宋曰鞞縣齊復改牛鞞西魏改陽</hi>
　　<hi>安為武康郡治周閔帝元年於武康郡置資州州後徙資中隋復為簡州治唐因之九域志陽安有</hi>
　　<hi>牛鞞鎮舊志州治舊在絳河明正德八年徙治河南州西一里有牛鞞戍即故縣也又州東二里有</hi>
　　<hi>陽安故縣自元以前治此</hi>婆閏城<hi>在州南九十里本牛鞞縣地西魏恭帝二年置隋廢</hi>平<lb/>
　　泉廢縣<hi>在州西南隋開皇十八年移婆閏縣治頼黎池改曰平泉屬益州仁壽三年改屬簡</hi>
　　<hi>州唐因之</hi>靈泉廢縣<hi>在州西北唐置屬成都府元和志縣西至府六十里天寳元年改曰</hi>
　　<hi>靈池以縣南靈池為名宋天聖四年改曰靈泉元至元二十二年省入簡州舊志今州西七十里龍</hi>
　　<hi>泉鎮即故靈泉縣也</hi>貴平廢縣<hi>在州西南四十里本廣都縣之東南境西魏置唐開元十</hi>
<pb n="KR2k0052_WYG_026-14a"/>
　　<hi>四年移治祿川在今仁壽縣東北界九域志平泉縣有貴平鎮</hi>朱桃椎故里<hi>在州西靈</hi>
　　<hi>泉故縣東一里今為安静院</hi>夔石<hi>在長松山下/石狀如夔</hi>小桃源<hi>在州北三里春</hi>
　　<hi>時江岸桃開不減武陵之勝</hi>藏真巖<hi>在州西三里宋/狀元許蔣手書</hi>叢桂樓<hi>在州</hi>
　　<hi>南雙市街宋紹興中為李瞰如李進修范時中袁炎牟子正同登科第故名</hi>望湖樓<hi>在州</hi>
　　<hi>南三里下瞰江流山光水色交相帶映輕舟小艇時出柳陰中不減瀟湘苕霅之景</hi>江月樓<lb/>
　　<hi>在州東下臨赤鴈二水之會壯麗甲於天下方輿勝覽在舊郡折柳亭朝天門外</hi>狀元樓<lb/>
　　<hi>在城内宋慶元五年邑人許奕廷試第一故名</hi>墨玉臺<hi>在東溪上宋學士劉光祖所居今東</hi>
　　<hi>林寺即其讀書樓故址</hi>觀瀾亭<hi>在絳溪西岸明知/州駱秉韶建今廢</hi>碧波亭<hi>在東</hi>
<pb n="KR2k0052_WYG_026-14b"/>
　　<hi>溪墨玉臺上溪水環遶其下</hi>頒春亭<hi>在州舊治/中今圯</hi>歇馬亭<hi>在州西四十里</hi>
　　<hi>漢昭烈帝征吳駐蹕於此因名</hi>清忠堂<hi>在州治舊廳為宋趙抃范純仁建</hi>
　　　古碑記附<lb/>
　　後周宇文泰紀功碑<hi>舊志碑在本州界泰數遣都督入蜀一治石岡縣一治懐</hi>
　　<hi>逺縣見簡州志</hi>郡守壁記名氏<hi>唐貞觀十三年建見劉左史折柳亭記</hi>韋南<lb/>
　　康紀功碑<hi>舊志在州治頒春亭側碑甚巨乃御製皇太子臣誦奉勅書</hi>廣乾符<lb/>
　　修城碑<hi>舊志在州城隍廟</hi>天光觀唐碑<hi>舊志觀在陽安縣東三十里有唐碑</hi>
　　<hi>可讀天和初三洞道士王道賜因張文舉施地基創建</hi>羅漢院石刻<hi>舊志在陽安縣</hi>
<pb n="KR2k0052_WYG_026-15a"/>
　　<hi>東有僧繼暉斬木開基而嵓石呈露見石鐫羅漢等像有碑曰唐興元年禪師道明鐫刻</hi>靈巖<lb/>
　　院石刻<hi>舊志在平泉縣西南二十五里元和長慶間刻</hi>周文王廟碑<hi>舊志在陽</hi>
　　<hi>安縣西北七十五里即後周高祖文帝廟舊碑題額云大周植其碑元年嵗次丁丑造元年即後周</hi>
　　<hi>閔帝之初元也</hi>北巖院碑<hi>舊志院有唐碑/大厯時重修</hi>聖居院碑<hi>舊志唐中</hi>
　　<hi>和年建</hi>孔聖顔子像二碑<hi>宋趙伯豪得之於今孔聖家廟吳道子所畫  在文</hi>
　　<hi>廟</hi>紀功碑<hi>在舊城内唐韋南康駐/節於簡立石紀功碑存</hi>西銘石刻<hi>宋學士趙</hi>
　　<hi>介胄手書置之東巖今失</hi>
　　崇慶州<lb/>
<pb n="KR2k0052_WYG_026-15b"/>
　　晉原廢縣<hi>在州東十里漢置江原縣屬蜀郡晉永嘉中李䧺立漢原郡並改縣曰漢原永</hi>
　　<hi>和中平蜀改郡曰晉原復改縣曰江原宋齊因之周廢郡改縣曰晉原隋屬蜀郡唐於縣置蜀州後</hi>
　　<hi>魏改置多融縣隋復改曰晉原宋為崇慶府治明初省縣入州</hi>漢源廢縣<hi>舊志在州西北</hi>
　　<hi>五十里今為横原鎮一作懐逺鎮相傳李䧺置縣於此</hi>晉樂廢縣<hi>在州西南三十里宋</hi>
　　<hi>置晉屬沈黎郡宋屬晉原郡齊因之西魏廢舊志作晉康縣疑即晉樂之誤</hi>永康廢縣<lb/>
　　<hi>在州西北六十里五代蜀置寰宇記廣政十二年割郭信等入鄉就横渠鎮置徵税院十六年升為</hi>
　　<hi>永康縣屬蜀州宋因之元至元十二年省入州今之四界鎮即其廢址</hi>江源廢縣<hi>在州</hi>
　　<hi>東南三十里魏置西魏置犍為郡隋開皇初郡廢又徙僰道縣於此大業初廢入新津縣唐武德元</hi>
<pb n="KR2k0052_WYG_026-16a"/>
　　<hi>年改置唐隆縣屬益州垂拱二年割入蜀州長壽二年改曰唐安至德二年又改唐興宋開寳四年</hi>
　　<hi>改曰江源元至正二十年廢</hi>臨卭故城<hi>在州西南寰宇記江源縣有臨卭故城俗名公</hi>
　　<hi>孫城李䧺時置舊唐志晉於唐隆縣界置臨卭縣後魏平蜀始自唐隆移還臨卭</hi>百家門<lb/>
　　<hi>在州西北兩山上闔下闢宛如門户</hi>忙城子<hi>在州西北四十里舊傳唐明皇幸蜀駐蹕於此</hi>
　　<hi>不三日而城成因名舊志作蠻子城</hi>尚友閣<hi>在州西湖上宋紹興問計敏夫領郡事以髙適</hi>
　　<hi>嘗為此州守與杜甫酬唱乃建閣刻二公詩於内顔其額曰尚友</hi>東閣<hi>在州東相傳杜甫招</hi>
　　<hi>裴迪官梅處杜詩東閣官梅動詩興還如何遜在揚州</hi>四相堂<hi>在州内唐建以張東之鍾</hi>
　　<hi>紹京李峴王績四公皆牧是州後為相故名前有榮慶堂宋紹興間知州孫大中建</hi>讀書臺<lb/>
<pb n="KR2k0052_WYG_026-16b"/>
　　<hi>在州東段文昌讀書處</hi>
　　　古碑記附<lb/>
　　蜀王主碑<hi>舊志在晉原縣西南二里唐房琯撰</hi>唐李百藥碑<hi>舊志在江源縣</hi>
　　<hi>之萬嵗寺</hi>唐開元碑<hi>舊志在晉原常清/觀鮮于仲通撰</hi>唐樊知遷碑<hi>舊志</hi>
　　<hi>在江源縣浄居寺顔師古撰</hi>翠圍山碑<hi>舊志在永康之翠圍寺</hi>萬嵗寺碑<lb/>
　　<hi>舊志在萬嵗寺</hi>善頌堂留題<hi>舊志見/趙抃註</hi>范鎮留題<hi>舊志在太平院范公</hi>
　　<hi>入蜀遊岷山遇此紀行於寺之經閣上云熙寧八年三月遊青城間四月趨峨眉俱過此與百世相</hi>
　　<hi>見百朋百嘉侍行蜀郡公記</hi>法天寺留題<hi>見法天寺註</hi>蜀州刺史廟<lb/>
<pb n="KR2k0052_WYG_026-17a"/>
　　壁記<hi>唐詩紀事貞元十四年皇甫澈刺蜀州時賦四相詩序曰蜀州刺史㕔壁記云居相位者</hi>
　　<hi>前後四公謨明弼諧遷轉厯北顧已無取忝跡於斯景行遺烈嗟嘆不足也謹述其行事詠其休美</hi>
　　<hi>庶將來君子知聖朝之德云爾</hi>
　　郫　縣<lb/>
　　古郫城<hi>在縣北秦置華陽國志杜宇初治郫邑秦張若城郫城周迴七里在郡西北六十里</hi>
　　<hi>晉大安二年李䧺攻據郫城尋自稱益州牧治之後克成都遂自郫遷據馬宋元嘉十年州賊趙廣</hi>
　　<hi>自廣漢至郫連營數百周籍之攻郫克之梁天監初鄧元起攻劉季連於成都留輜重於郫季連將</hi>
　　<hi>李奉伯間道襲郫陥之元起捨郫徑圍州城下皆此城也</hi>犀浦縣<hi>在縣東二十五里本成都</hi>
<pb n="KR2k0052_WYG_026-17b"/>
　　<hi>縣地唐垂拱二年置取李冰所造石犀為名宋熙寧五年廢為鎮并入郫縣舊志即古晉興城今為</hi>
　　<hi>犀浦縣</hi>杜鵑城<hi>在縣/北郊</hi>郫筒井<hi>在縣治内晉山濤治郫時刳大竹釀酴醿作酒</hi>
　　<hi>兼旬方開香聞百歩</hi>讀書臺<hi>在縣西十五里揚䧺建</hi>
　　灌　縣<lb/>
　　都安故城<hi>在縣東二十里即今之導江舖季漢時分綿虒縣置屬汶山郡劉宋為汶山郡</hi>
　　<hi>治隋廢唐武德元年置盤龍縣於此尋改灌乾寧二年又改導江垂拱二年自益州割屬彭州宋屬</hi>
　　<hi>永康軍後還屬彭州元至元十三年省入灌州寰宇記縣在軍東十八里本屬都安縣地周天和三</hi>
　　<hi>年廢汶山郡以縣併入郫縣别於灌口置汶山縣唐改盤龍又改導江尋自灌口移遷舊邑今縣有</hi>
<pb n="KR2k0052_WYG_026-18a"/>
　　<hi>諾城即故都安城也</hi>青城廢縣<hi>在縣西四十里本漢江原縣地齊置齊基縣屬汶山郡梁</hi>
　　<hi>置齊基郡後周天和四年廢郡改縣曰青城隋屬蜀郡唐垂拱中改屬蜀州開元十八年改曰青城</hi>
　　<hi>元和志宋乾德四年改屬永康軍寰宇記熙寧五年軍廢還屬蜀州後復屬永康軍元至元十三年</hi>
　　<hi>省入灌州</hi>玉女房<hi>在縣西華陽國志李冰西於玉女房下白沙郵作三石人立水中寰宇記</hi>
　　<hi>玉女房在導江縣其房鑿山為穴深數十丈中有廊廡堂室屈曲</hi>永康石<hi>在縣西三十五</hi>
　　<hi>里石白似玉今名韞玉山</hi>羊灌田<hi>在縣西華陽國志李冰自湔堰分穿羊摩江灌江唐志彭</hi>
　　<hi>州有羊灌田守捉城元和初髙霞寓追劉闢及之於羊灌田即此</hi>花蘂夫人宅<hi>在縣</hi>
　　<hi>西南方輿勝覽在故青城縣陳後山詩話費氏青城人五代時以才色入蜀宫後主嬖之效王建作</hi>
<pb n="KR2k0052_WYG_026-18b"/>
　　<hi>宫詞百首後入於宋按舊志蜀王孟昶妃花蘂夫人資邑汪家壩女也昶降宋妃賦詩自縊死葬於</hi>
　　<hi>其邑</hi>老人村<hi>在縣西七十/里岷山之南</hi>湔氐村<hi>在縣北李䧺築范賢館在馬</hi>鐵<lb/>
　　龜<hi>在都江堰元四川亷訪僉事吉當普鑄萬斤大龜以鎮江之險明嘉靖中僉事施千祥改鑄鐵</hi>
　　<hi>牛有記</hi>牡丹坪<hi>在縣西南八十里方輿勝覽自青城之長平山捫蘿而上由鳥道三十里</hi>
　　<hi>許平阜數十畝有高樹蔽天昋深先花後葉狀若芙蓉譙定夫李浩隱其中范成大詩千丈牡丹如</hi>
　　<hi>錦葢人間姚魏敢争先</hi>觀江陂<hi>在縣城内季漢後主眺望汶江之所</hi>范長生像<lb/>
　　<hi>在青城山中有孫太古畫壁侍中范長生舉手整貂蟬像詩云浮世昇沈何足計丹成碧落珥貂蟬</hi>
　　鬼筆跡<hi>在縣城内大龍橋側深一十三丈濶三十丈</hi>擲筆槽<hi>在青城山相傳天師</hi>
<pb n="KR2k0052_WYG_026-19a"/>
　　<hi>誓鬼擲筆於石上以成槽至今草木皆有墨㸃</hi>紫栢<hi>在灌口西有古樹圍八九丈上有寄生木</hi>
　　<hi>亦大數圍傳言秦物也</hi>晉磚<hi>在治西鉢盂泉因墾地得一磚上有晉太康年號</hi>朝天<lb/>
　　寺石<hi>正德中有僧闢寺址得一石詩皆剝落存結句云天孫縱有閒針線難繡西川百里圖筆</hi>
　　<hi>法遒勁可愛</hi>軒皇臺<hi>在青城山文人峯下舊有龍穴出水淹害禾稼漢張道陵立石臺於</hi>
　　<hi>上以鎮之</hi>鬬雞臺<hi>在縣西一/里洪崖上</hi>疏江亭<hi>在縣西二里相傳大禹導江於此碑</hi>
　　<hi>尚存又名都江亭</hi>廣莫亭<hi>在縣西吕大防記危簷飛楹負城四出眺覽之盛甲於東南</hi>
　　赤城閣<hi>在縣西按皇與攷在青城山中范寂隱居於此閣前有寂手植楠劉禪時改為碧落</hi>
　　<hi>觀宋曰長生觀寂得長生久視之術昭烈帝累召不赴封逍遙公</hi>
<pb n="KR2k0052_WYG_026-19b"/>
　　　古碑記附<lb/>
　　漢石刻治道記<hi>在平磨崖之西有漢石刻二一曰建平五年者孝哀時刻一曰永平</hi>
　　<hi>元年者孝明時刻</hi>隋薛道衡磨崖碑<hi>在三女祠後刺史薛道衡撰或云薛僧</hi>
　　唐韋作觀魚記<hi>在北山朝天寺貞觀十三年立</hi>唐崇德廟記<hi>李德裕鎮</hi>
　　<hi>蜀時重建崇德廟命段全暐為記</hi>唐寳幢院記<hi>在青城海宴寺元和十四年立</hi>唐<lb/>
　　僖宗中和年改海晏寺碑<hi>在本寺</hi>唐觀音院記<hi>在廢青城</hi>
　　<hi>縣東南九里乾符二年記</hi>青城山碑<hi>在常道觀軒轅石龕之下隋大業七年立太常博士</hi>
　　<hi>隂道撰</hi>唐明皇真容<hi>在六時/巖下</hi>修丈人殿祝文碣<hi>在丈人觀</hi>
<pb n="KR2k0052_WYG_026-20a"/>
　　<hi>進士任磻撰</hi>置丈人觀碑<hi>徐大亨撰在丈/人觀三門下</hi>紀符瑞碣<hi>甘遺</hi>
　　<hi>榮八分書在丈人觀三門右</hi>延慶移觀手詔碑<hi>在延慶觀後絶峯上石龕中唐</hi>
　　<hi>開元十二年立</hi>唐吳行魯碑<hi>舊志在鬬雞臺字畫磨滅唐大中十一年治𨽻彭州時長</hi>
　　<hi>史吳行魯建</hi>玉壘關碑<hi>唐大中十年白敏中帥蜀日建旁即募府陳可度頌功德碑</hi>
　　獠澤水石記<hi>舊志石門崖壁鐫吳行魯大中七年奉使廵邊行見獠澤水石記</hi>徐<lb/>
　　浩書金剛經<hi>舊志天宫院有唐人徐浩書金剛經全帙刻石</hi>杜光庭重修<lb/>
　　冲妙觀記<hi>在廢青城縣</hi>韓擇木八分書<hi>舊志延慶觀靈寳真人五符幢</hi>
　　<hi>下有記銘開元十一年立</hi>偽蜀嘉王墨迹<hi>舊志偽蜀王建宗子嘉王宗壽與能仁院</hi>
<pb n="KR2k0052_WYG_026-20b"/>
　　<hi>僧卯往來書劄二十餘簡墨迹如新</hi>迎祥寺鐘樓石刻<hi>舊志在廢導江縣北迎祥</hi>
　　<hi>寺不記年月觀其有節度押衙字知為唐末五代間刻也又有老泉為記東坡所書碑刻</hi>青城<lb/>
　　山甲記<hi>舊志唐杜光庭編</hi>永康志<hi>舊志教授張僧編</hi>
　　崇寧縣<lb/>
　　嚴君平讀書臺<hi>在縣西</hi>賣卜井<hi>在縣西南十里相傳為君平遺蹟</hi>
　　新繁縣<lb/>
　　繁縣故城<hi>在縣東北三十五里漢置高帝九年封張昭為繁侯即此季漢延熙十年凉州</hi>
　　<hi>夷降姜維徙居於繁而遷繁民居新縣故名新繁元和志新繁縣東南至成都府六十里本漢繁縣</hi>
<pb n="KR2k0052_WYG_026-21a"/>
　　<hi>因繁江為名周改為新繁元一綂志漢故繁城在九隴縣東十四里新繁城在崇寜縣東二十里舊</hi>
　　<hi>志繁城在今縣北二十里</hi>王子城<hi>在縣北寰宇記在九隴縣漢封雍齒子於此</hi>蠶市<lb/>
　　<hi>在縣南十五里俗謂之盤古廟當即蠶叢氏也</hi>蠻子城<hi>在縣東十五里唐咸通中南詔蠻冦</hi>
　　<hi>成都於此築城以拒官軍因名</hi>打麥場<hi>在縣東二十里舊傳王老慕道飲道士浸瘡酒時方</hi>
　　<hi>打麥忽風動雲蒸一時輕舉闔家昇仙鄉人名其地為打麥場今墾為田</hi>花村<hi>在縣北牛心山</hi>
　　<hi>下</hi>望雪樓<hi>在縣/北</hi>寫經臺<hi>在縣北三十里相傳漢末有居士於此援筆書空曰</hi>
　　<hi>為諸天寫經後凡雨降臺獨不湮</hi>
　　　古碑記附<lb/>
<pb n="KR2k0052_WYG_026-21b"/>
　　誓水碑<hi>在縣北二十里李冰鑿山導江刻石於水旁誓曰淺無至足深無至肩唐貞元十四</hi>
　　<hi>年立今毀</hi>
　　漢　州<lb/>
　　廢雒縣<hi>即今州治或云在州南漢置屬廣漢郡更始初南陽人宗成入畧漢中商人王岑亦</hi>
　　<hi>起兵雒縣殺王莽庸部牧朱遵以應建安十八年先主自綿竹進兵圍雒遂進圍成都魏景元四年</hi>
　　<hi>鄧艾破諸葛瞻於綿竹進至雒晉初徙廣漢郡治廣漢而以雒縣為新都郡治郡尋廢復為廣漢郡</hi>
　　<hi>治隋開皇初郡廢又嘗移綿竹之名於此尋復故</hi>湔陽故城<hi>在州南南北朝時置以在</hi>
　　<hi>湔水之陽故名</hi>葭萌城<hi>在州東五十里/或以為漢故縣</hi>西五城古城<hi>寰宇記在</hi>
<pb n="KR2k0052_WYG_026-22a"/>
　　<hi>縣界宋元嘉九年以舊五城置新城郡復於此置西五城</hi>懐中廢縣<hi>在州北後周時改遂</hi>
　　<hi>寧郡尋廢</hi>七星井<hi>在元妙觀相傳/為嚴君平鑿</hi>君平卜臺<hi>在州東一里一名八</hi>
　　<hi>卦臺寰宇記在雁橋東臺高數丈</hi>講道臺<hi>在州東程明道伊川隨父珦守漢州講道處址</hi>
　　<hi>尚存</hi>先賢堂<hi>在學宫前祀明道/伊川南軒址尚存</hi>清心堂<hi>在州城内宋文同建</hi>五<lb/>
　　津府<hi>在州南新唐志漢州有五津府葢以五侯津為名</hi>
　　什邡縣<lb/>
　　雍齒故城<hi>在縣南漢髙帝五年封雍齒為什邡侯後為縣屬廣漢郡後州廢唐武德三年</hi>
　　<hi>復置</hi>南陽故城<hi>在縣西二十三里李膺記李䧺叛蜀遣李壽盡掠漢川五千餘家流寓於</hi>
<pb n="KR2k0052_WYG_026-22b"/>
　　<hi>此晉太康元年置為郡後魏三年廢今為南陽鄉</hi>青雀柱<hi>在縣西三里有石柱書青雀二</hi>
　　<hi>字相傳為唐明皇手書</hi>八角井<hi>在縣西三里相傳龎真人煉丹處其水可愈瘡疾</hi>將<lb/>
　　相臺<hi>在縣南三里漢高祖封雍齒處臺猶存</hi>冷泉亭<hi>在縣西四十里</hi>
　　彭　縣<lb/>
　　晉壽城<hi>在縣西北三十里劉宋元嘉十三年置晉壽郡治晉壽縣齊因之梁改置東益州</hi>
　　九隴廢縣<hi>在縣西北梁置東益州後周廢州改郡縣俱曰九隴隋開皇初郡廢仁壽初置</hi>
　　<hi>濛州大業初州廢屬蜀郡唐武德三年復置濛州貞觀二年州廢屬益州垂拱二年改置彭州歴代</hi>
　　<hi>因之元至元十三年并入彭州</hi>濛陽廢縣<hi>在縣東北唐置元和志縣北至彭州四十里本</hi>
<pb n="KR2k0052_WYG_026-23a"/>
　　<hi>九隴雒新都新繁什邡五縣地儀鳯二年置在濛江之北故名龍紀初王建攻西川帥陳敬瑄將山</hi>
　　<hi>行章自新繁敗屯濛陽即此寰宇記在州東三十九里明初省入彭縣今為濛陽場</hi>堋口廢<lb/>
　　縣<hi>在縣西北十五里九域志宋熙寧二年置四年并入九隴縣</hi>天水故城<hi>寰宇記後</hi>
　　<hi>魏無益州改天水為九隴郡以九曲山故名</hi>東湖<hi>在縣東宋政和中眉山蘇洵開濬</hi>西<lb/>
　　湖<hi>在縣西唐元和間郡守王潛蕭佑鑿</hi>龍興塔<hi>在縣北龍興寺宋大觀中預知禪師建高</hi>
　　<hi>三十餘丈為級十七可望百里</hi>雲居院塔<hi>在曲尺山宋樂音王祖師建高十三層院西石</hi>
　　<hi>嵓内樂音王真身猶在</hi>南樓<hi>在縣治内范百祿有記</hi>
　重慶府<lb/>
<pb n="KR2k0052_WYG_026-23b"/>
　　巴　縣<hi>附郭</hi>
　　古灘城<hi>舊志在縣東八十里輿地紀勝在縣東七十里岷江岸周一百歩濶五尺相傳巴子</hi>
　　<hi>於此置津立城因名</hi>江州故城<hi>在縣西相傳為秦張儀築漢置江州縣為巴郡治杜預注</hi>
　　<hi>江州故巴國都也後漢初公孫述據蜀遣將從閬中下江州建武十一年岑彭討述述將田戎敗保</hi>
　　<hi>江州彭至城下以城固糧多難卒拔留馮駿守之建安十六年先主入蜀至巴郡由江州而北十九</hi>
　　<hi>年諸葛亮軍至江州破巴郡章武二年東伐張飛自閬中發兵會江州遇害建興四年諸葛亮欲出</hi>
　　<hi>軍漢中李嚴當知後事自永安移屯江州因築大城華陽國志秦時張儀滅巴城江州漢世郡治江</hi>
　　<hi>州地勢剛險皆重屋累居又不相容結舫水居者五百餘家承三江之會夏水漲盛壤㪚顛溺無數</hi>
<pb n="KR2k0052_WYG_026-24a"/>
　　<hi>又曰舊城在巴水北有甘橋宫今北府城是也後乃還南城李嚴更城大城周迴十六里欲穿城山</hi>
　　<hi>自汶江導水入巴江使城在孤洲上會嚴被徵故穿山不逮後改曰巴縣隋志巴郡治巴縣周廢墊</hi>
　　<hi>江縣入章懐太子曰江州故城在巴縣西北元和志巴縣在岷江之西漢水之南即李嚴所修古巴</hi>
　　<hi>城也南齊改為墊江縣周武成三年改曰巴縣寰宇記南齊五年江州自郡移理僰溪口又移墊江</hi>
　　<hi>就江州舊理也</hi>古霸州<hi>在縣東南二百六十里舊唐志貞觀四年分巴縣南界置南平府領</hi>
　　<hi>南平清谷周泉昆山和山白溪瀛山七縣八年改曰霸州十三年廢</hi>南平廢縣<hi>在縣東南</hi>
　　<hi>三百二十里唐屬渝州元和志縣西至州一百三十里本漢江州縣地貞觀四年分巴縣置南平縣</hi>
　　<hi>屬南平州十三年州廢改屬渝州寰宇記貞觀初置南平州仍於州理立南平縣今縣南三十五里</hi>
<pb n="KR2k0052_WYG_026-24b"/>
　　<hi>有古霸州十三年州廢移南平縣於西北即永淳以前舊理所也永淳二年又東南移六十里於平</hi>
　　<hi>鄉古頓壩權置行縣即今理宋雍熙中省入巴縣</hi>古東陽郡<hi>在縣西一百里齊建武元</hi>
　　<hi>年割巴縣置東陽郡舊志周時始廢今為東陽鎮</hi>古樂城<hi>輿地紀勝在縣西南</hi>枳縣<lb/>
　　城<hi>舊志縣西一百里晉桓温伐蜀移枳縣於臨溪城遂廢</hi>丹陽廢縣<hi>舊志在縣東南</hi>
　　<hi>三十里唐置</hi>漢初廢縣<hi>舊志在縣西北一百九十里梁置新興郡西魏改縣曰漢初隋</hi>
　　<hi>屬涪州唐宋屬合州詳見順慶府南充縣</hi>多功城<hi>在縣西四十里宋淳祐中築</hi>巴子<lb/>
　　園<hi>在縣左一名巴子巖</hi>御書樓<hi>在府學内收/貯欽賜御籍</hi>澄清樓<hi>在縣朝天門内</hi>
　　<hi>覽秀環翠俯瞰大江</hi>桂香樓<hi>在縣文/昌宫後</hi>華光樓<hi>一在縣西三里一在縣忠孝坊</hi>
<pb n="KR2k0052_WYG_026-25a"/>
　　金碧臺<hi>在縣南宋制置使余玠築</hi>潮音閣<hi>在縣/北</hi>紫金閣<hi>在縣北</hi>萬<lb/>
　　佛閣<hi>在縣北</hi>招賢館<hi>在縣東宋余玠建其供帳一如帥府所居下令曰欲有謀以告</hi>
　　<hi>者近則徑詣公府逺則自言於郡所在以禮聘之</hi>
　　　古碑記附<lb/>
　　漢故益州刺史碑<hi>舊志在本府</hi>巴郡太守張汭頌德碑<lb/>
　　<hi>舊志漢靈帝中平五年立事見合州志今碑在府學</hi>白君冢碑<hi>舊志字殘缺</hi>禹廟<lb/>
　　碑銘<hi>舊志塗山有大禹及塗后祠皆有碑銘</hi>豐年碑<hi>舊志在江岸碑謂之雍熙碑毎</hi>
　　<hi>水落碑出則年豐人争摹搨數十年不一見  國朝康熙四十八年二月内此碑見</hi>蜀廣政<lb/>
<pb n="KR2k0052_WYG_026-25b"/>
　　十五碑<hi>舊志在東陽鎮市</hi>周濓溪跋彭應求詩序碑<hi>舊志在温</hi>
　　<hi>泉寺</hi>圖經<hi>李宗/諤編</hi>雙狀元碑<hi>在儒學内為宋守紹興狀元黄鳯祥開禧狀元馮時</hi>
　　<hi>行立</hi>
　　江津縣<lb/>
　　江陽故城<hi>在縣西南隋志巴郡領江津縣舊曰江州西魏改江陽置七門郡開皇初郡廢</hi>
　　<hi>十八年縣改名唐屬渝州寰宇記南齊永明五年江州縣自郡城移理僰溪口宋志乾德五年移至</hi>
　　<hi>馬騣鎮至今因之舊志江陽故城在今縣西南僰溪口即南江口也</hi>萬壽舊縣<hi>在縣西南</hi>
　　<hi>唐置屬渝州元和志縣東南至州二百八十里本漢江州縣地武德三年分江津縣置萬春縣五年</hi>
<pb n="KR2k0052_WYG_026-26a"/>
　　<hi>改名宋乾德五年省入江津</hi>范鎮村<hi>在縣西樓臺山麓宋范鎮嘗寓此後人慕之因以名</hi>
　　<hi>村</hi>荔枝園<hi>在治後舊有茘枝樹/傳為唐時植也今無</hi>金注字<hi>舊志在縣西五里昔</hi>
　　<hi>有僧憩此有鳥銜僧衣袖牽之而上見注字隱石縫中遺跡尚存</hi>金釵影<hi>舊志在縣東一</hi>
　　<hi>百五十里周溪上石磧中有淺水周迴五六尺隱見䨇金釵影</hi>香草樓<hi>在縣西南三十里李</hi>
　　<hi>膺益州記江州縣西南有仙池昔仙人居此池側多植香草</hi>瑞竹亭<hi>在縣後相傳明景泰</hi>
　　<hi>中建</hi>
　　長壽縣<lb/>
　　樂溫廢縣<hi>在縣西北唐置屬涪州元和志縣東南至州一百十里本漢枳縣地周明帝分</hi>
<pb n="KR2k0052_WYG_026-26b"/>
　　<hi>屬巴縣武德二年改置因山為名輿地紀勝在州西八十里元省入涪州置涪陵廵司明玉珍改置</hi>
　　<hi>今縣西北去故縣五十里</hi>永安廢縣<hi>在縣西南唐置寰宇記武德元年析涪陵巴二縣地</hi>
　　<hi>於涪州西南一百五十里置以縣北永安山為名開元二年民以為非便遂廢新唐志又以為開元</hi>
　　<hi>二十二年省入樂温</hi>樂城廢縣<hi>在縣西華陽國志蜀延熙十七年省巴郡樂城縣今縣西</hi>
　　<hi>一百里有樂磧鎮即其故址</hi>懷清臺<hi>一綂志在縣西南史記貨殖傳有巴寡婦清得丹穴</hi>
　　<hi>之利用以自衞始皇以為貞婦為築此臺括地志清臺山俗名貞女峽在永安縣東北七十里輿地</hi>
　　<hi>紀勝貞女山在涪州溯江四十里江北岸舊志載在南川境内皆無所攷此從一綂志</hi>風月<lb/>
　　臺<hi>在縣西北輿地紀勝在樂温縣北白虎山下有石龕名風月臺</hi>煉丹臺<hi>在縣北一里相</hi>
<pb n="KR2k0052_WYG_026-27a"/>
　　<hi>傳徐神翁煉丹處毎於天清月朗臺烟霞直起干霄故巴景以北觀烟霞為最邑人何其徽九日登</hi>
　　<hi>臺詩徑滿藤蘿石滿苔仙人不見瑞香開登臨尚有清風在好對烟霞送酒杯</hi>
　　永川縣<lb/>
　　永川故縣<hi>今縣治唐置屬昌州元和志縣西北至州九十里大厯十一年置東西北三面</hi>
　　<hi>並枕侯溪南面接延陵英山新唐志分壁山縣置寰宇記在州東南一百五十里以山川濶逺因名</hi>
　　<hi>元省入大足明復置</hi>仙人跡<hi>在縣南三十里巨石上有雙足跡其大如箕</hi>
　　　古碑記附<lb/>
　　石佛寺記<hi>在縣東二十里方舟李公石為記</hi>
<pb n="KR2k0052_WYG_026-27b"/>
　　壁山縣<lb/>
　　壁山故縣<hi>今縣治唐置屬渝州元和志縣東北至州一百八十里本江津萬壽巴三縣地</hi>
　　<hi>四面高山中央平田周迴約二百里天寳中諸州逃户多投此營種至德二年置縣因山為名宋因</hi>
　　<hi>之元一綂志以地廣人稀并入巴縣明成化中復置  國朝仍省入永川雍正七年復置</hi>
　　榮昌縣<lb/>
　　廢昌州<hi>在縣東北唐置本漢資中墊江江陽三縣之境唐乾元中左拾遺李鼎祚以山川遼</hi>
　　<hi>濶奏請割瀘普渝合資榮等六州界置昌州尋為狂賊張朝等所焚州遂廢大厯十年節度使崔寧</hi>
　　<hi>又復奏置以鎮壓夷獠郭下為静南縣乾元元年與州同置唐末移州治於大足宋初縣廢</hi>昌<lb/>
<pb n="KR2k0052_WYG_026-28a"/>
　　元廢縣<hi>在縣西北唐置屬昌州元和志縣東至州一百二十里乾元二年與州同置東接瀬</hi>
　　<hi>波西臨耶水輿地紀勝周顯德初為冦所焚移治羅市鎮天禧中又移今治元廢今為昌元里</hi>寳<lb/>
　　葢鎮<hi>九域志昌元縣有寳葢鎮舊志寳葢鎮即今治也</hi>
　　　古碑記附<lb/>
　　演敎院碑<hi>舊志在昌州舊基院有斷碑唐咸通嵗縣令唐允中建</hi>浄土院碑<lb/>
　　<hi>舊志在昌元縣東四十里唐大和五年建</hi>唐韋君碑<hi>舊志在北山乾寧二年靖南令胡密</hi>
　　<hi>撰</hi>吳季子墓碑<hi>舊志在北山相傳為搨孔子書開元中殷仲容奉詔模  大厯中蕭</hi>
　　<hi>定刋之潤州有張從申題其後</hi>高祖大風歌碑<hi>舊志在北山</hi>六經圖碑<lb/>
<pb n="KR2k0052_WYG_026-28b"/>
　　<hi>舊志在郡學郡人楊甲鼎卿著</hi>六十四卦象碑<hi>舊志在昌元縣</hi>畫維摩石<lb/>
　　碑<hi>舊志紹興間北山刻云郡惠因寺藏殿壁陰有水墨畫文殊詣維摩問疾一堵意全相妙合經</hi>
　　<hi>所説</hi>古文孝經<hi>舊志在北山凡二十二章與今文十八章小異按今文先出於漢初而古</hi>
　　<hi>文與尚書同出惟孔子壊宅今文已盛而古文獨不得列之學宫  孔安國馬融為之傳及明皇注</hi>
　　<hi>今文十八章孝經為古文益徵矣司馬光范祖禹皆曾繳進光謂始藏文時去古未逺其書最真祖</hi>
　　<hi>禹又為之説亦云古文庶得其正</hi>靖南志<hi>太守黎伯㢲序</hi>
　　大足縣<lb/>
　　大足故城<hi>今縣治唐置屬昌州元和志乾元元年與州同置東臨赤水西枕營山新唐志</hi>
<pb n="KR2k0052_WYG_026-29a"/>
　　<hi>分合州之巴川縣置唐末為昌州治寰宇記縣以界内大足川為名輿地紀勝舊里在虎頭大足壩</hi>
　　<hi>元州縣俱廢入合州明初復置天順中築城甃以石周五里  國朝省入榮昌縣雍正七年復置</hi>
　　五桂樓<hi>在縣東宋乾道間邑士陳伯䧺等五人同奏名太守曹硏建樓以旌之</hi>香棠<lb/>
　　亭<hi>在縣内皇輿攷昔有調昌守者求易便地彭淵才聞而止之曰昌佳郡也守問故曰海棠患無</hi>
　　<hi>香獨昌地産者香故號海棠香國非佳郡乎取名以此今廢</hi>棠花亭<hi>在縣内今廢</hi>
　　綦江縣<lb/>
　　綦市<hi>即今縣治輿地紀勝宋紹興二十六年移南川鎮税務於大綦市明一綂志綦江縣即古</hi>
　　<hi>綦市洪武初改置為縣或曰縣本明玉珍所置也萬厯二十七年楊應龍叛入其郛踰月乃復</hi>南<lb/>
<pb n="KR2k0052_WYG_026-29b"/>
　　川故縣<hi>在縣南九十里唐武德二年置曰隆陽屬南川先天元年避諱改為南川宋皇祐五</hi>
　　<hi>年州廢以縣屬渝州後省入南平軍九域志南平軍熙寧七年招收西南番部以南川縣銅佛壩地</hi>
　　<hi>置仍省南川縣為鎮入焉元豐元年復置南川縣為軍治尋廢按銅佛壩在故南平城西門外地有</hi>
　　<hi>銅佛像二相傳為唐明皇所鑄</hi>丹溪廢縣<hi>在縣東南三十里丹溪水曲故名唐武德初置</hi>
　　<hi>貞觀十七年廢</hi>瀛山廢縣<hi>在縣西北瀛山下唐置舊唐志貞觀四年南平州領瀛山縣十</hi>
　　<hi>三年省</hi>廢溱州<hi>在縣南接貴州遵義府桐梓縣界唐置元和志本邑郡之南境貞觀十六</hi>
　　<hi>年有渝州萬壽縣人牟智才上封事請於西南夷竇渝之界招慰不庭建立州縣至十七年置以南</hi>
　　<hi>有湊溪水為名屬黔州都督府治榮懿縣又領扶觀縣東北至州五十里以縣東扶觀山為名皆與</hi>
<pb n="KR2k0052_WYG_026-30a"/>
　　<hi>州同置舊唐志天寳初改曰湊溪郡乾元初復曰湊州又領樂來縣咸亨元年廢宋初州沒於蠻九</hi>
　　<hi>域志南平軍有榮懿砦溱溪堡宋志軍領溱溪砦本羈縻溱州熙寧七年招納置榮懿等砦大觀二</hi>
　　<hi>年别置溱州及溱溪縣宣和二年州縣俱廢以溱溪砦屬南平軍</hi>廣惠錢監<hi>在縣南宋</hi>
　　<hi>置以鑄鐵錢紹興末郡守張鼎以取炭逺鼓鑄不充遂廢</hi>
　　南川縣<lb/>
　　隆化故城<hi>今縣治唐置屬涪州元和志縣東北至州三百里本漢枳縣地周以後為巴縣</hi>
　　<hi>地貞觀十一年分巴縣置隆化縣因縣西永隆山為名先天二年以犯廟諱改曰賓化宋復曰隆化</hi>
　　<hi>熙寧七年改屬南平軍元一綂志宋嘉熙三年徙軍治於此元至元十二年併縣入南川於此置理</hi>
<pb n="KR2k0052_WYG_026-30b"/>
　　<hi>自後遂為南川縣</hi>三溪廢縣<hi>舊志在縣境唐貞觀中置屬南州城甚危險</hi>賽樂<lb/>
　　園<hi>舊志在縣西郭宋太守封固以邊境清寧築為逰宴之地有緑漪軒及賞心風月二亭</hi>懐<lb/>
　　清臺<hi>在縣北寰宇記在賓化縣俗名貞女山又見長壽</hi>飛雲閣<hi>在縣普澤寺内宋建</hi>
　　<hi>舊志南川縣普澤寺有飛雲萬卷衍慶凝香四樓</hi>
　　　古碑記附<lb/>
　　西心坎崖上𨽻書<hi>舊志心坎崖上有𨽻書云太初三年三月十六日共二十餘字</hi>
　　<hi>多殘缺不可讀在溱溪砦路</hi>吹角壩古磨崖<hi>舊志吹角壩有古磨崖風雨晙剥苔</hi>
　　<hi>蘚侵蝕惟識建安二字他不可辨在溱州堡</hi>姜維碑<hi>舊志在吹角壩穴内相傳為姜維碑</hi>
<pb n="KR2k0052_WYG_026-31a"/>
　　<hi>今已磨滅</hi>南州石像頌<hi>舊志南州鎮下三里崖上有石佛像近嵗有碑出於下云南州</hi>
　　<hi>城門前石岸石像頌併序司法叅軍員外郎置司正靳豫撰乃開元十八年十二月丙戌中大夫使</hi>
　　<hi>持節南州諸軍事守南州刺史上柱國普昌唐虞景所造盧舍那石像也</hi>白鵠寺鍾碑<lb/>
　　<hi>鍾記字雖磨滅尚餘一二可識曰白鵠寺鍾處士彭城劉欣撰</hi>劉孝標墓銘<hi>晏殊撰</hi>
　　南平志<hi>郡守趙彦邁序</hi>
　　黔江縣<lb/>
　　石城故縣<hi>在今縣東南二十里隋置巴東郡領石城縣開皇初置庸州大業初州廢唐置</hi>
　　<hi>黔州元和志縣本漢酉陽縣地隋開皇五年置石城縣屬庸州大業二年廢武德元年又置天寳元</hi>
<pb n="KR2k0052_WYG_026-31b"/>
　　<hi>年改名黔江寰宇記武德元年移置無慈城貞觀四年又移今所元一綂志縣昔為蠻洞侵擾移治</hi>
　　<hi>老鷹砦按縣東南七十里有老鷹關疑即其地也</hi>丹興廢縣<hi>即今縣寰宇記丹興故縣</hi>
　　<hi>今黔州東二百里黔江縣</hi>
　　　古碑記附<lb/>
　　漢故孝亷柳莊敏碑<hi>在州廨内字跡糢糊</hi>唐黔南節度使趙<lb/>
　　國珍德政碑<hi>上元二年立在州南隔江</hi>重建州衙碑<hi>在州治</hi>廣德<lb/>
　　元年碑<hi>寰宇記云開寳四年黔南上言江心有石魚見上有古記云廣德元年二月大江水</hi>
　　<hi>退石魚見部民相傳豐稔之兆</hi>崔寧神道碑<hi>歐陽公集古録在長慶二年</hi>黃魯<lb/>
<pb n="KR2k0052_WYG_026-32a"/>
　　直留題<hi>魯直謫居有涪翁晚策杖至此觀江漲雨餘天欲凉十五字墨跡在州之嘉禾堂此</hi>
　　<hi>外如緑陰堂丹泉萬卷堂皆魯直墨跡</hi>
　　合　州<lb/>
　　石照廢縣<hi>今州治漢置墊江縣屬巴郡宋齊時僑置東宕渠都梁敬帝時益州陥魏前梁</hi>
　　<hi>川刺史譙淹屯於東遂寜為宇文貴所攻徙屯墊江尋為賀若敦所敗地遂入魏隋志涪陵郡西魏</hi>
　　<hi>置合州開皇末改涪州治石鏡縣舊曰墊江置宕渠郡西魏改邵為墊江縣為石鏡開皇初郡廢大</hi>
　　<hi>業初改置郡唐復為合州元和志宋元嘉中於此置東宕渠郡後魏恭帝改置合州以涪江嘉陵江</hi>
　　<hi>合流為名治石鏡縣本屬墊江縣宋武帝置宕渠縣以涪水北有圓石似鏡為名宋初改曰石照淳</hi>
<pb n="KR2k0052_WYG_026-32b"/>
　　<hi>祐三年余玠帥蜀兼知重慶府時從冉璡言首徙州城治釣魚山縣亦隨徙焉元憲宗九年親督諸</hi>
　　<hi>軍攻合州城不克至元二年元帥阿敦與宋兵戰於釣魚山敗之四年總帥汪良臣請立砦於母章</hi>
　　<hi>德山以當釣魚之衝從之十五年州將王立以城降二十二年州縣始復還故治明初省縣入州按</hi>
　　<hi>隋志與元和志不同疑有誤</hi>赤水廢縣<hi>在州西北隋開皇八年置屬涪陵郡唐屬合州</hi>
　　<hi>元和志縣東北至州一百里本漢墊江縣地隋於今縣西二里置縣因水為名寰宇記唐武德元年</hi>
　　<hi>移於今理宋因之九域志熙寜四年省入銅梁七年復置在州西北一百三十里葢徙而北也元至</hi>
　　<hi>元二十年省入石照</hi>巴子城<hi>在州南華陽國志巴子或治墊江在巴郡西北中水西一百里</hi>
　　<hi>括地志巴子故都在石鏡縣南五里九域志舊傳楚襄王滅巴子封庻子於濮江之南號銅梁侯即</hi>
<pb n="KR2k0052_WYG_026-33a"/>
　　<hi>此</hi>宋王城<hi>輿地紀勝在/州南二里</hi>清華樓<hi>在州東晁公武作記</hi>合州樓<lb/>
　　<hi>在州治内杜甫有詩</hi>紫清樓<hi>在州東土/主廟前</hi>惠濟亭<hi>在州北單公亭上</hi>養<lb/>
　　心亭<hi>在州東宋張宗範所居背山面水搆亭其中周濓溪偶至愛之題曰養心亭而為之説</hi>
　　嵗寒亭<hi>在州西南明玉珍據蜀郡人董孝友以兵抗之守刼石坪虎頭寨一境頼以保全後</hi>
　　<hi>歸明太祖封萬户侯卒命建亭祀之</hi>仙臺<hi>在州西北輿地紀勝在赤水縣北五里晉時廣漢人</hi>
　　<hi>馮葢羅煉丹於此永嘉三年舉家仙去</hi>讀書臺<hi>一在州東北七里漢末薛融讀書處一在</hi>
　　<hi>州西二十里牟山唐康元良讀書處</hi>朝宗閣<hi>在州北下/瞰金石磧</hi>松風閣<hi>皇輿攷在</hi>
　　<hi>州銅梁山上有趙伯業讀書臺</hi>駕鶴軒<hi>在州龍多山之東下視涪水如帶烟雲出沒山之偉</hi>
<pb n="KR2k0052_WYG_026-33b"/>
　　<hi>觀也明一綂志在合州西北一百里</hi>
　　　古碑記附<lb/>
　　唐令長新戒<hi>舊志在赤水縣開元二十四年立明皇嘗擇縣令百六十三人賜以丁寜</hi>
　　<hi>之戒其後為縣者皆以戒刻石集古錄取焉景祐中令重刻之</hi>石門彌陀像<hi>舊志在石</hi>
　　<hi>照縣之北巖唐開元二十一年州别駕張釗為刺史孫希莊作</hi>涪内水石鏡題名<lb/>
　　<hi>舊志大唐大厯十年三月三日此石出時兵甲息黎庻歸六氣調五種熟刺史兼侍御史王鋌記又</hi>
　　<hi>大厯十三年立題名記於石鏡之阯</hi>盧舍那佛二菩薩記<hi>舊志在石照縣之北</hi>
　　<hi>巖唐長慶二年刺史劉温撰</hi>集聖院記<hi>舊志在赤水縣之龍多山唐咸通問李稽撰</hi>
<pb n="KR2k0052_WYG_026-34a"/>
　　濮巖銘<hi>距城三里元祐五年郡守州劉象功磨崖</hi>唐孫樵龍多山錄<hi>舊刻</hi>
　　<hi>刓闕元祐七年劉象功再書遒勁可喜</hi>龍多山鷲臺院記<hi>紹興三十二年十一</hi>
　　<hi>月縉雲馮時行紀</hi>將軍祠石刻<hi>在龍門東八里印士院有將軍祠石刻云故唐將也</hi>
　　<hi>逃難山中而死葬山隂或曰戰國人也嵗春夏民以車葢迎其神張幄致饗</hi>唐永泰二<lb/>
　　年石刻<hi>在縣西五十里化度院石刻但云永泰二年按永泰齊明帝唐代宗年號齊永泰止</hi>
　　<hi>五月而永泰二年十一月始改大厯其為唐無疑</hi>鴈塔題名<hi>舊志在赤水縣廨宣和間</hi>
　　<hi>柳瑊始刻置長安慈恩寺</hi>活樂鄉校記<hi>舊志㳂涪江四十二里郡人度正立夫子廟士</hi>
　　<hi>之向學者始有所依歸又自為記</hi>墊江志<hi>郡守任逢編</hi>
<pb n="KR2k0052_WYG_026-34b"/>
　　銅梁縣<lb/>
　　銅梁故城<hi>在縣北唐置屬合州取小銅梁山為名舊唐志初治奴崙山南開元三年移治</hi>
　　<hi>武金坑寰宇記本漢墊江縣地舊理在今縣北四十里奴崙山北列宿壩上開元三年移就涪江南</hi>
　　<hi>岸權立十六年遂東南移於東流溪壩上即今理也宋因之九域志在州西一百三十里明一統志</hi>
　　<hi>在州西南九十里元移今治葢既并巴川縣之後遂南移於巴川舊縣側近也  國朝并入合州雍</hi>
　　<hi>正七年復置</hi>巴川廢縣<hi>在縣西南唐置合州元和志縣北至州二百里開元二年刺史</hi>
　　<hi>孫希莊奏割石鏡之南銅梁之東置寰宇記本漢墊江縣地以地在巴川故名宋因之元初并入銅</hi>
　　<hi>梁</hi>崇龕廢縣<hi>在隆龕山下隋置唐屬普州元和志縣西至州一百十里隋開皇三年於</hi>
<pb n="KR2k0052_WYG_026-35a"/>
　　<hi>此置崇龕鎮大業十二年於鎮置縣先天二年改名舊唐志本周隆龕城隋置縣舊治整瀬川久視</hi>
　　<hi>元年移理波羅川九域志乾德五年省為鎮入安居按此乃潼川遂寧縣之廢安居也雍正六年并</hi>
　　<hi>入銅梁</hi>望仙樓<hi>在縣西唐合州刺史趙延之仙去邑人為建此樓</hi>陳摶故宅<lb/>
　　<hi>輿地紀勝在崇龕鎮去鎮二里宋初即其宅為靈山觀宣和中賜額曰欽真</hi>
　　　古碑記附<lb/>
　　古書巖<hi>舊志在巴川縣石間隱隱如篆文不可讀</hi>祭龍多山題名<hi>舊志天寳</hi>
　　<hi>十四載十月十一日大中大夫守巴川郡太守真寜縣開國男上柱國賜紫金魚袋韋藏鋒準制醮</hi>
　　<hi>祭</hi>季子墓銘<hi>舊志在巴川縣相傳皇孔子書張從申記云舊石堙滅明  命殷仲容搨</hi>
<pb n="KR2k0052_WYG_026-35b"/>
　　<hi>本傳之大厯中再刻</hi>
　　定逺縣<lb/>
　　定逺故城<hi>在江北十里元置元志本宋地名女菁坪至元四年創為武勝軍後改為定逺</hi>
　　<hi>州二十四年降為縣屬合州明初江水漲溢嘉靖三十年知縣胡濓移今冶  國朝并入合州雍正</hi>
　　<hi>七年復置</hi>退思閣<hi>在縣治㕔後嘉靖中知縣胡濓建</hi>
　　忠　州<lb/>
　　臨江故城<hi>今州治漢置華陽國志縣在枳東四百里東接胊䏰梁置臨江郡周置臨州唐</hi>
　　<hi>改忠州皆治臨江寰宇記本以臨江川為名明初始省入州</hi>龍渠廢縣<hi>在州東九域志</hi>
<pb n="KR2k0052_WYG_026-36a"/>
　　<hi>乾德六年以䕫州龍渠鎮𨽻州開寳二年置南賓慰司在州東南一百八十里宋志南渡後増置龍</hi>
　　<hi>渠縣屬忠州元省</hi>故石城<hi>在州東寰宇記石城在州東一里當岷江北岸李䧺之亂巴西</hi>
　　<hi>郡寄理此城</hi>屈原塔<hi>在州東蘇軾詩屈原古壯士就死意甚烈世俗安得知眷眷不忍決</hi>
　　<hi>南賓舊屬楚山下有遺塔應是奉佛人恐子就淪滅舊志入巴縣誤</hi>四望樓<hi>在州南長慶中</hi>
　　<hi>下邽白居易貶州刺史時建有詩江上新樓名四望東西南北水茫茫</hi>荔枝樓<hi>在州城西</hi>
　　<hi>南隅白居易建有詩荔枝新熟雞冠色燒酒初開琥珀香欲摘一枝傾一盞西樓無客對誰嘗又有</hi>
　　<hi>東樓西樓東坡西坡皆居易遺跡</hi>懐忠樓<hi>在州翠屏山半為陸宣公建</hi>巴子臺<lb/>
　　<hi>在州東白居易登城東古臺詩迢遞東郊上有土青崔嵬不知何代物疑是巴王臺</hi>照鏡臺<lb/>
<pb n="KR2k0052_WYG_026-36b"/>
　　<hi>在州東岷江之中有石圓如鏡水落石出相傳昔有仙女嘗臨於此故名</hi>望夫臺<hi>在州南十</hi>
　　<hi>里</hi>舉桮亭<hi>在州東石/盤山上</hi>鳴玉亭<hi>在州郡圃/西宋建</hi>四賢閣<hi>在州</hi>
　　<hi>北四賢謂劉晏陸贄李吉甫白居易也知州王闢之建黄庭堅有記</hi>
　　　古碑記附<lb/>
　　丁房雙闕<hi>在寧江縣巴王廟有二闕對峙廟高二丈上為層觀飛簷袤襃四房多刻人物</hi>
　　<hi>皆極巧妙諸刻漫滅僅有漢丁房等字尚可辨也</hi>屈原碑<hi>見九域志</hi>江原君石<lb/>
　　闕<hi>在州西十五里今遷於郡庠有延熹二年等十七字</hi>嚴孝子碑<hi>在城西十二里今遷</hi>
　　<hi>於郡儀門碑字漫滅有延熹二年等八十字</hi>五大夫碑<hi>在梁山軍界上𨽻字俱漫滅</hi>
<pb n="KR2k0052_WYG_026-37a"/>
　　修道碑<hi>字亦漫滅有建初二年等十八字</hi>嚴顔碑<hi>蘇東坡嚴顔碑詩註在忠州詩</hi>
　　<hi>曰先主反劉璋兵意頗不義孔明古豪傑何以為此事劉璋固庸主誰為死不二嚴子獨何賢談笑</hi>
　　<hi>傲碪几國亡君已執嗟子死誰為何人刻山石使我空涕淚</hi>玉虛觀有唐碑四<lb/>
　　<hi>皆修建觀宇碑</hi>洞真觀唐明皇夢天帝降碑<hi>在本觀</hi>禹廟唐<lb/>
　　碑<hi>字畫漫滅</hi>唐士洲耆老思舊記<hi>貞元十七年段文昌記</hi>唐刺史<lb/>
　　房公式善狀碑<hi>在唐士洲上普寧院中今在郡庠</hi>唐率更柘漿帖<lb/>
　　<hi>唐率更柘漿帖真蹟藏於臨江農民瞿氏聖深購得之命男宗摹於忠之議道堂紹聖四年七月二</hi>
　　<hi>十四日題後有涪翁跋</hi>王右軍半月橘帖<hi>在州庠有涪翁題跋</hi>南賓志<lb/>
<pb n="KR2k0052_WYG_026-37b"/>
　　<hi>樊漢炳序</hi>荔枝圖序<hi>白文公撰</hi>
　　酆都縣<lb/>
　　平都故城<hi>今縣治譙周巴記和帝分枳縣置華陽國志巴子治江州或治平都蜀延熙十</hi>
　　<hi>七年省舊唐志忠州領酆都縣即後漢平都縣義寧二年分臨江置乾寧二年荆南帥成汭泝江畧</hi>
　　<hi>地黔中帥王建肇棄州退保酆都汭將趙武又自黔中數攻酆都建肇降於王建後唐孟知祥將朱</hi>
　　<hi>偓侵涪州武泰帥楊漢賓奔忠州偓追至酆都還取涪州宋元豐後廢南渡後復置明始改為酆都</hi>
　　<hi>縣</hi>南賓廢縣<hi>在縣東南七十里唐武德二年分武寧縣置屬忠州寰宇記在州西南百</hi>
　　<hi>里本漢臨江縣地宋元因之明洪武初省入酆都</hi>五雲樓<hi>在縣北三里唐段文昌建</hi>挹<lb/>
<pb n="KR2k0052_WYG_026-38a"/>
　　翠樓<hi>在縣西</hi>拱辰樓<hi>在縣/北</hi>凌雲閣<hi>在縣東北平都山頂碑刻凌雲二字</hi>
　　　古碑記附<lb/>
　　酆都景德觀唐碑十<hi>段丞相修觀記段少監修觀記天尊石像記老君石像記</hi>
　　<hi>感應碑張大理詩杜光庭石函記李吉甫真人影堂記二真君碑二仙公碑</hi>唐平都二<lb/>
　　仙公碑<hi>景雲二年李䖍之撰</hi>唐平都山二仙君銘<hi>景雲二年薛湜撰</hi>
　　玉石碑<hi>即景德觀三真人碑唐貞元中李吉甫撰碑石瑩潤號曰玉石碑</hi>唐平都<lb/>
　　山真人景堂記<hi>平都堂碑惟此三碑尤佳皆李吉甫撰又曰玉石碑</hi>唐酆都<lb/>
　　三官堂碑<hi>唐中和元年忠州刺史陳侁撰</hi>唐杜光庭碑<hi>在平都山</hi>商比<lb/>
<pb n="KR2k0052_WYG_026-38b"/>
　　干銅盤銘<hi>唐人開元間於偃師縣掘地得商比干銅盤銘有十六字字畫竒古其釋云右</hi>
　　<hi>林左泉後岡前道萬世之銘兹馬是寳後五歩乃比干墓今碑銘復列於平都山</hi>
　　墊江縣<lb/>
　　墊江故縣<hi>今縣治漢墊江縣在今合州隋志宕渠郡領墊江縣西魏置及容川容山郡周</hi>
　　<hi>改曰魏安開皇初郡廢十八年縣改名唐屬忠州舊唐志魏分臨江縣置寰宇記縣在州西一百七</hi>
　　<hi>十里魏恭帝三年置墊江縣周天和三年改魏安隋復故也其西魏容川在縣境以容川為名</hi>桂<lb/>
　　溪廢縣<hi>在縣東北唐武德二年分臨江縣置曰清水縣屬忠州天寳元年改名九域志熙寧</hi>
　　<hi>五年省入墊江</hi>
<pb n="KR2k0052_WYG_026-39a"/>
　　涪　州<lb/>
　　枳縣故城<hi>在州西古巴邑漢置枳縣屬巴郡華陽國志縣在巴郡東四百里治涪陵水會</hi>
　　<hi>巴先王陵墓多在此東晉改置涪陵郡宋時并涪陵郡入巴東其枳縣仍屬巴郡齊志復有涪陵郡</hi>
　　<hi>屬巴州中興元年廢故帝寳卷為涪陵王即此隋仍枳縣周廢入巴縣又涪陵縣舊曰漢平置涪陵</hi>
　　<hi>郡開皇初郡廢十三年縣改名唐初始於縣置涪州寰宇記引四夷縣道記云自涪陵西泝蜀江十</hi>
　　<hi>五里有雞鳴峽上有枳城即漢枳縣也李䧺據蜀後亂廢桓温平蜀别立枳縣於今郡東北十里鄰</hi>
　　<hi>溪口又置枳城郡尋廢周武保定四年涪陵首領田思鶴歸化於故枳城立涪陵鎮開皇三年移漢</hi>
　　<hi>平縣於鎮城仍改漢平為涪陵縣因鎮為名大業三年又罷為鎮此與隋志不同新唐志涪州武德</hi>
<pb n="KR2k0052_WYG_026-39b"/>
　　<hi>元年以涪陵鎮置治涪陵縣宋志咸淳二年移州治三台山元還故治始并縣入州</hi>漢平廢<lb/>
　　縣<hi>在州東南華陽國志蜀延熙十三年置屬涪陵郡晉因之宋省齊復置隋又廢寰宇記漢平縣</hi>
　　<hi>在今涪州東一百二十里羅溪山北岷江之南白水入江處側近開皇三年移入涪陵地</hi>武隆<lb/>
　　廢縣<hi>在州東南唐置曰武龍縣屬涪州元和志縣西北至州二百五十里本漢涪陵縣地武德</hi>
　　<hi>元年分置寰宇記本涪陵枳二縣地以邑界武龍山為名宋因之宋志宣和元年改曰枳縣紹聖元</hi>
　　<hi>年復故元因之明洪武初改日武隆  國朝省入涪州</hi>溫山廢縣<hi>在州西北一百一十</hi>
　　<hi>里舊志作樂溫縣誤新唐志涪州有溫山縣本屬南潾州亦武德初所置九域志熙寧三年省為鎮</hi>
　　<hi>入涪陵</hi>馬援壩<hi>在州南五里相傳馬伏波/征五溪蠻曾住此因名</hi>馬武埡<hi>在州</hi>
<pb n="KR2k0052_WYG_026-40a"/>
　　<hi>西五十里漢馬武屯兵處</hi>荔枝園<hi>在州西十五里昔楊妃嗜荔枝當事以馬遞馳載七日夜</hi>
　　<hi>至京</hi>江心石魚<hi>舊志州鑑湖上流有石刻䨇魚皆三十六鱗一街萱草一銜蓮花有石秤</hi>
　　<hi>石斗在旁現則年豐</hi>致逺亭<hi>在州北㸃易洞側/宋守范仲武建</hi>碧雲亭<hi>在州東三</hi>
　　<hi>里宋建</hi>吳公堂<hi>在州南山水泛溢宋太守呉光輔疏之民獲免害故號吳公溪其孫信仲</hi>
　　<hi>繼守是邦建堂因名</hi>四賢樓<hi>在州北巖西四賢謂程頤黃庭堅尹焞□定也</hi>鈎深堂<lb/>
　　<hi>舊志闕注按據皇輿攷在北巖即普浄寺程頤謫涪時闢堂註易黃庭堅扁曰鈎深一綂志在涪州</hi>
　　<hi>北嘉定丁丑范仲武詣為北巖書院</hi>
　　　古碑記附<lb/>
<pb n="KR2k0052_WYG_026-40b"/>
　　涪陵太守闕<hi>舊志書漢涪陵太守龎肱闕龎肱即龎士元之子劉後主時嘗為涪陵太</hi>
　　<hi>守淳熙中賢良任子宜舟過涪陵於小民家見漢𨽻隱然遂載以歸碑在左綿任賢良家至今猶存</hi>
　　<hi>此事得之䕫路鈐幹馮田乃任之甥</hi>唐千福院水泉記<hi>光啟中太守張濬撰</hi>李<lb/>
　　文定公神道碑<hi>在報恩光孝禪寺張方平撰</hi>普浄院記<hi>在涪陵江北普</hi>
　　<hi>浄院治平間校書郎傅耆記</hi>誓虎碑<hi>在許䧺山下廣漢縣令神道俗傳為誓虎碑碑仆遂</hi>
　　<hi>有虎入城設祭立碑虎害乃能止</hi>古書出碑<hi>舊志樂温縣四十里按石刻云唐大厯間</hi>
　　<hi>有人修山路於石穴中得科斗書數軸故名</hi>山谷碑<hi>在涪陵尉廨㕔</hi>涪陵紀書<lb/>
　　<hi>紀伊川和靖諸賢語録</hi>花蘂夫人詩序<hi>舊志熙寧五年臣安國奉詔定蜀民所獻</hi>
<pb n="KR2k0052_WYG_026-41a"/>
　　<hi>書可入三館者得花蘂夫人詩乃出於花蘂手而辭甚竒與王建宫辭無異建自唐至今誦者不絶</hi>
　　<hi>口而此獨遺棄不見甚為可惜也臣謹繕冩入三館而歸口誦數篇於丞相安石明日與中書語及</hi>
　　<hi>之而王珪馮京願傳其本於是盛行於時花蘂者偽蜀孟昶夫人事在國史臣安國題</hi>龜陵<lb/>
　　志<hi>楊興序</hi>新志<hi>鄭鑑序</hi>
　　彭水縣<lb/>
　　涪陵故城<hi>在今治西漢置三國蜀志延熙十一年涪陵屬國民夷反使鄧芝討平之華陽</hi>
　　<hi>國志涪陵巴之南鄙從枳縣南入泝舟涪水秦司馬錯由之以取黔中漢後恒有都尉守之建安六</hi>
　　<hi>年縣民謝本白劉璋求以丹興漢葭二縣為郡初以為巴東屬國後遂為涪陵郡延熙十三年大姓</hi>
<pb n="KR2k0052_WYG_026-41b"/>
　　<hi>徐巨反鄧芝討平之東晉廢隋志有黔安郡周置黔州不帶郡治彭水縣開皇十三年置唐復置黔</hi>
　　<hi>州元和志黔州本漢涪陵縣理後漢獻帝時分為四縣置屬國都尉理涪陵蜀先主又增置一縣改</hi>
　　<hi>為郡晉永嘉後地沒蠻夷經二百六十五年至宇文周保定四年涪陵蠻帥田思鶴以地内附因置</hi>
　　<hi>奉州建德三年改為黔州大業三年又改為黔安郡因周隋州郡之名遂與秦漢黔中郡犬牙難辨</hi>
　　<hi>其實秦漢黔中是今辰綿叙奬溪澧郎施等州與今黔中及夷費思播隔越峻嶺嶺東有沅江東注</hi>
　　<hi>洞庭湖西有涪陵江自牂牁北歴播費思黔等州北注岷江貞觀四年自令州東九十里故州城移</hi>
　　<hi>於涪陵江東彭水之南天寳六年都督蕭克濟以舊城傾欹又移築於江畔寰宇記又引四夷縣道</hi>
　　<hi>記云故城在涪陵江之西舊志有故縣在縣西壺頭山之麓</hi>漢葭廢縣<hi>在縣東宋志建</hi>
<pb n="KR2k0052_WYG_026-42a"/>
　　<hi>安六年劉璋分涪陵立晉屬涪陵郡後省寰宇記漢葭在郡東一百里澧源出縣界葢今州東九十</hi>
　　<hi>里故黔州城是也</hi>都濡廢縣<hi>在縣南唐置屬黔州元和志縣北至州二百里貞觀二十</hi>
　　<hi>年析洋水縣置九域志嘉祐八年省為鎮入彭水</hi>漢復廢縣<hi>在縣南晉志涪陵郡治漢</hi>
　　<hi>復縣寰宇記蜀先主増置也</hi>洪杜廢縣<hi>在縣南唐置屬黔州元和志縣北至州一百三</hi>
　　<hi>十里武德二年析彭水縣於今縣北十八里置因縣東一里洪杜山為名麟德三年移於今理寰宇</hi>
　　<hi>記貞觀三年北移於洪杜溪麟德二年又移龔湍九域志嘉祐八年省入彭水</hi>洋水廢縣<lb/>
　　<hi>在縣西南唐置屬黔州元和志武德二年於今縣東一百六十里九域志嘉祐八年省為砦入彭水</hi>
　　<hi>縣熙寜二年又改為鎮</hi>信寧廢縣<hi>在州西北隋末置唐屬黔州元和志縣東南至州一</hi>
<pb n="KR2k0052_WYG_026-42b"/>
　　<hi>百三十里大業十一年於今縣西南置信安縣武德二年改曰信寧屬義州貞觀四年移於今理十</hi>
　　<hi>一年屬黔州寰宇記初置於今縣西南七里以地據信安山為名</hi>采芹城<hi>在縣東山半相</hi>
　　<hi>傳明洪武中藍玉築以屯兵</hi>萬卷堂<hi>在縣東黄庭堅/建聚書於此</hi>五龍室<hi>在縣</hi>
　　<hi>西摩圍山下</hi>
　　酉陽宣撫司<lb/>
　　酉陽廢縣<hi>在司北輿地紀勝溪州三亭縣西北一百九十餘里别有酉陽城乃劉蜀所置</hi>
　　<hi>舊志唐末黃巢之亂酉陽蠻叛駙馬冉人才征之留守其地其後遂世有之宋置酉陽縣元置為州</hi>
　　<hi>洪武五年冉如彪納土歸附升為宣撫司仍令世守其地其民分三種曰冉家曰南容曰犵獠</hi>
<pb n="KR2k0052_WYG_026-43a"/>
　保寧府<lb/>
　　閬中縣<hi>附郭</hi>
　　閬中故城<hi>在縣西秦置縣後漢建安五年張魯據漢中劉璋以龎義為巴郡太守屯閬中</hi>
　　<hi>以禦魯㝷改為巴西郡治西魏改隆州唐改閬州圖經貞觀十一年徙於州東咸亨二年又徙蟠龍</hi>
　　<hi>山側載初元年又徙張儀故城宋淳熙中移州治於大獲山元徙還故縣</hi>西水廢縣<hi>在縣</hi>
　　<hi>西十里後周置元并入南部又見南部縣</hi>新政廢縣<hi>在縣西一百二十里本漢充國縣地</hi>
　　<hi>唐置新政縣元并入南部又見南部縣</hi>思恭廢縣<hi>在縣東舊唐志武德元年分閬中置</hi>
　　<hi>思恭縣屬隆州七年省入</hi>新井廢縣<hi>在縣東七十里接南部界唐置詳見南部</hi>奉谷<lb/>
<pb n="KR2k0052_WYG_026-43b"/>
　　廢縣<hi>舊志在縣東一百里建置無攷疑即蒼溪奉國縣之誤</hi>張儀城<hi>在縣東二十里</hi>
　　<hi>秦時築唐初徙縣治於此今名白沙壩</hi>古隆城<hi>在縣東魏置隆城鎮後改南梁州通鑑永</hi>
　　<hi>安二年西魏改南梁為隆州寰宇記取其連岡地勢高隆為名</hi>東樓<hi>在縣南嘉陵江上杜甫詩</hi>
　　<hi>層城有高樓制古丹雘存迢迢百尺餘豁達開四門</hi>南樓<hi>在縣南據江山之會唐滕王元嬰建</hi>
　　<hi>一統志宋太守李獻清有南樓詩序</hi>碧玉樓<hi>在縣西南一綂志宋德之建於城西南隅亦名</hi>
　　<hi>十二樓以成閬苑之勝槩舊志碧玉樓今名過街樓</hi>清逺樓<hi>在府治大門舊有古樓極其壯</hi>
　　<hi>麗葢閬苑數樓之一也明末燬曰國朝康熙八年知府薛柱斗重建額  清逺</hi>會經樓<hi>在縣</hi>
　　<hi>城内將相坊宋元祐中建置經史子集總一萬餘卷宋蘇軾題額蒲宗孟記范百禄輩皆有詩</hi>敵<lb/>
<pb n="KR2k0052_WYG_026-44a"/>
　　萬樓<hi>在縣城内䧺威廟後因張桓侯號萬人敵故名</hi>占星臺<hi>在縣東蟠龍山唐袁天綱</hi>
　　<hi>築以占天象遺址尚存</hi>奪錦亭<hi>在縣東八里紫翠/如屏絢爛奪目</hi>紫薇亭<hi>在縣</hi>
　　<hi>南巖山上宋陳堯叟兄弟嘗讀書於此御書賜名曰紫薇亭</hi>捧硯亭<hi>在縣南巖山上宋司</hi>
　　<hi>馬池嘗攜其子光遊此因賦詩命光捧硯後遂以名亭</hi>閬峯亭<hi>在縣南閬山上元建寰宇</hi>
　　<hi>記其山四合於郡故曰閬中多仙聖遊集焉陸放翁有詩</hi>盤龍池亭<hi>在縣北一里</hi>紅<lb/>
　　藥亭<hi>在縣城内太守朱壽昌建文輿可常賦十詠詩</hi>張將軍亭<hi>在縣城北崖</hi>玉<lb/>
　　亭<hi>在縣北六里繳子山上杜甫詩閬中城北玉臺碧又曰中天積翠玉臺遙是也</hi>滕王亭<lb/>
　　<hi>在縣北玉臺觀滕王元嬰所建杜甫詩君王臺榭枕巴山萬丈仙梯尚可攀即此</hi>錦屏閣<lb/>
<pb n="KR2k0052_WYG_026-44b"/>
　　<hi>在縣錦屏山嘉靖中知府張思聰建</hi>丹梯閣<hi>在縣南龕/山宋建</hi>瑯琊閣<hi>在府治竹</hi>
　　<hi>隱亭後</hi>堆香閣<hi>在縣/城内</hi>劍屏閣<hi>在縣北與/錦屏山對</hi>雲間閣<hi>在縣南龕</hi>
　　<hi>山絶頂杜甫寄嚴武詩遙知簇鞍馬囘首白雲間</hi>凌霄閣<hi>在縣城東觀音寺左古佛雲樓</hi>
　　<hi>故址嘉陵江自西北環遶城郭至東湍流直下萬厯丁亥郡人張文運徐敏倡議建閣封鎖水口知</hi>
　　<hi>府苗煥題額日凌霄</hi>思政堂<hi>在縣東宋紹聖/二年建董丕記</hi>將相堂<hi>在縣城南合星</hi>
　　<hi>巖即陳堯叟兄弟讀書所</hi>整暇堂<hi>在縣北十里/黄庭堅為記</hi>吏隱堂<hi>在縣西南一百</hi>
　　<hi>二十里宋司馬光范鎮有詩</hi>治平園<hi>在城内方輿勝覽宋治平初太守朱夀昌築中有亭</hi>
　　<hi>臺池塢之勝文與可常賦十詠詩</hi>閬苑<hi>在縣西故城内輿地紀勝唐初魯王靈䕫滕王元嬰</hi>
<pb n="KR2k0052_WYG_026-45a"/>
　　<hi>相繼鎮是州以衙宇卑陋遂修飾宏大之擬於宫苑謂之隆苑其後避明皇諱改曰閬苑</hi>袁天<lb/>
　　綱宅<hi>在蟠龍山之側</hi>唐道襲故宅<hi>在城内或云即今之廢報恩寺</hi>范目故<lb/>
　　宅<hi>在州南十里漢高祖廟側</hi>玉女房<hi>在蟠龍山南一石長四十丈高五尺中有門户若人</hi>
　　<hi>掩閉然</hi>
　　　古碑記附<lb/>
　　唐貞觀碑<hi>在太霄觀其石光瑩前後可鑒人號透明碑</hi>顔魯公磨滅記<lb/>
　　<hi>在廢新政縣離堆山下歐陽修集古録唐顔真郷撰并書碑以寳應元年立於閬州</hi>大厯碑<lb/>
　　<hi>在廢新政縣江崖之次顔真卿書碑傍有佛老  孔子像及二小記大厯中建</hi>王徽留題<lb/>
<pb n="KR2k0052_WYG_026-45b"/>
　　詩<hi>唐僖宗朝丞相王徽未第時曽經閬中次南部合符寺賦有詩</hi>李後主書<hi>南唐李主</hi>
　　<hi>煜善書元祐二年太守李孝直乃煜族孫也家藏有煜親書李白古風摹勒於普通院</hi>唐道<lb/>
　　襲墓碑<hi>在報恩寺</hi>寇萊公詩<hi>準嘗過新井慈光院留海棠詩云春風花雜滿欄香</hi>
　　<hi>盡日幽吟嘆異常翻笑牡丹虛得地玉階間落對君王今刻於縣㕔事</hi>閬苑碑記<hi>有二</hi>
　　<hi>一係朱渉文一係何永文續記曹無忌文新記王震序</hi>
　　蒼溪縣<lb/>
　　蒼溪故縣<hi>在縣西南晉太康中置宋元嘉八年并入漢昌</hi>漢昌故城<hi>在縣東北</hi>
　　<hi>寰宇記本漢閬中縣地後漢於今縣北巴岳山側置漢昌縣隋開皇四年移理曲肘川十八年改曰</hi>
<pb n="KR2k0052_WYG_026-46a"/>
　　<hi>蒼溪因縣界蒼溪谷為名即今縣也</hi>奉國廢縣<hi>在縣東寰宇記縣在閬州東北九十四里</hi>
　　<hi>梁武帝始於此立白馬義陽二郡後魏恭帝二年廢義陽郡改為奉國縣屬白馬郡以此地始來附</hi>
　　<hi>於魏故以奉國為名輿地紀勝熙寧八年徙治重錦元至元二十年省入蒼溪</hi>岐坪廢縣<lb/>
　　<hi>在縣東北百里寰宇記本漢葭萌縣地宋分立宋安縣後魏廢帝三年始改宋安曰岐坪九域志熙</hi>
　　<hi>寧三年省岐坪縣為鎮入奉國</hi>方州城<hi>在縣東北方山後魏置江州恭帝改方州天和二年</hi>
　　<hi>廢唐武德三年復置八年廢</hi>大獲城<hi>在縣東南大獲山宋紹定中都統孫臣王堅所築淳</hi>
　　<hi>熙三年制置使余玠増修此城為閬州治而以蒼溪縣為倚郭後䝉古取雅州至閬之大獲山降其</hi>
　　<hi>城即此</hi>讀書巖<hi>在柏崖鄉萬山/中漢譙元所居</hi>遊春臺<hi>在縣南相傳杜甫遊春處</hi>
<pb n="KR2k0052_WYG_026-46b"/>
　　放船亭<hi>在縣東北臨嘉陵江杜甫詩送客蒼溪縣山寒雨不開直愁騎馬滑故作放船囘</hi>
　　望鶴亭<hi>在縣東宋吕遊詩九轉丹成人去後千年樹老鶴歸遲</hi>魁柏亭<hi>在縣東南</hi>
　　<hi>三十里大獲山之東</hi>
　　南部縣<lb/>
　　南部故城<hi>在縣南跨鼇山宋寳祐中嘗移縣治於此元復還故治</hi>充國故城<lb/>
　　<hi>在縣西北漢置晉廢寰宇記充國故城新井縣東北二十八里東北去閬州六十里後廢</hi>新井<lb/>
　　廢縣<hi>在縣西六十里唐置舊唐志本漢充國縣地武德元年分南部晉安二縣置屬閬州寰宇</hi>
　　<hi>記在州南九十里縣界有鹽井因名宋因之元并入南部</hi>新政廢縣<hi>在縣東十里唐置屬</hi>
<pb n="KR2k0052_WYG_026-47a"/>
　　<hi>閬州元和志本漢充國縣地舊唐志武德四年分南部相如二縣置新唐志新政本日新城與晉城</hi>
　　<hi>俱避隱太子改名宋因之輿地紀勝元豐五年徙治晉安元并入南部</hi>西水廢縣<hi>在縣</hi>
　　<hi>西北梁置寰宇記縣在州西一百二十里梁大同中於今縣西北三十五里置掌天戍後魏廢戍周</hi>
　　<hi>閔帝元年改為西水縣以界内西水為名隋大業元年移於今理輿地紀勝引圖經大業中以水泛</hi>
　　<hi>漲徙治彭定故宅宋因之元省入南部</hi>晉安廢縣<hi>在縣西北四十里晉置西充國縣屬</hi>
　　<hi>巴西郡宋曰西國縣屬北巴西郡齊因之隋志巴西郡領晉城縣舊曰西充國梁置木蘭郡西魏廢</hi>
　　<hi>郡改縣名舊唐志閬州領晉安縣漢閬中地梁置金匱郡又為金遷郡隋省郡改縣曰晉城武德中</hi>
　　<hi>又改曰晉安寰宇記晉安在州西北十里晉於此置晉安縣梁於此置金遷戍周閔帝改為金遷郡</hi>
<pb n="KR2k0052_WYG_026-47b"/>
　　<hi>仍置晉安晉城西水三縣屬馬郡理晉安隋開皇三年罷郡省晉安縣仍自今縣東十四里移晉城</hi>
　　<hi>縣於晉安舊理唐武德四年改曰晉安即今理也九域志熙寧三年省為鎮入西水</hi>譙王城<lb/>
　　<hi>在縣西新井廢縣之北二十里譙縱所築</hi>柏臺鄉<hi>在縣西北輿地紀勝唐何煥家於西水縣</hi>
　　<hi>平亭鄉開元中為殿中侍御史知名明皇賜其鄉曰柏臺</hi>鮮于仲通故里<hi>在縣東南</hi>
　　<hi>六十里廢新政縣東</hi>陳氏石室<hi>在廢新井縣宋陳堯叟兄弟讀書處其地有三石笋相傳</hi>
　　<hi>三陳讀書於此平地突出此石</hi>二龍里<hi>在廢新井縣唐/任畹任疇所居</hi>瓜皮詩<hi>在縣</hi>
　　<hi>北二里有凌雲洞唐蒲景珣家於此吕洞賓訪之不遇以瓜皮寫詩於石云我自黄粱未熟時已知</hi>
　　<hi>靈谷有仙竒丹池玉露妝珠浦劎閣寒光爍翠微雲鎖玉樓鋪洞雪琴横鶴膝展江湄有人試問君</hi>
<pb n="KR2k0052_WYG_026-48a"/>
　　<hi>山景不識君山景是誰字痕常溼隨擦隨現明洪武中失此石</hi>清風樓<hi>在縣東</hi>搗藥<lb/>
　　臺<hi>在縣西北一百四十里思依山上</hi>大寳樓閣<hi>在縣/城内</hi>龍門閣<hi>在縣嘉陵</hi>
　　<hi>江上石壁陡立險不易登明一綂志在廣元縣北千佛崖側杜甫有詩</hi>
　　　古碑記附<lb/>
　　鮮于氏神道碑<hi>一在二敎院崖上一在墓田其文與書皆出顔真卿又有奬諭仲通</hi>
　　<hi>碑在墓田亦真卿書</hi>裴晉公銘<hi>唐丞相晉公之後裴某嘗為新政令因家於南部牧得晉</hi>
　　<hi>公之像及累任告身自撰真贊墓銘藏於其家</hi>
　　廣元縣<lb/>
<pb n="KR2k0052_WYG_026-48b"/>
　　興安故城<hi>在縣東本漢葭萌縣地晉置興安縣屬晉壽郡梁大同中改曰黎州大寳初氐</hi>
　　<hi>酋楊法琛襲據黎州益州刺史武陵王紀遣將楊乾運等討平之及紀僭號以席嶷為黎州刺史嶷</hi>
　　<hi>至州屬西魏改曰利州後周大象二年益州總管王謙舉兵討楊堅遣將達奚堪攻利州堰嘉陵江</hi>
　　<hi>水灌之利州總管豆盧勣固守不能克隋始改州治興安縣日綿谷尋又改為義城郡治唐仍為利</hi>
　　<hi>州治宋置利州路元改為廣元路明洪武中降為州省綿谷縣入之尋又降為縣</hi>華陽廢<lb/>
　　縣<hi>在縣北建置無所攷</hi>烏奴城<hi>在縣西齊永泰初置東晉壽郡於此</hi>石亭廢縣<lb/>
　　<hi>在縣北疑是齊永泰初分東晉壽郡時所置後魏正始二年祁巒取漢中諸城戍梁晉壽太守王景</hi>
　　<hi>印屯據石亭巒遣將李義珍擊走之即此後廢為戍</hi>嘉川廢縣<hi>在縣東寰宇記本漢葭萌</hi>
<pb n="KR2k0052_WYG_026-49a"/>
　　<hi>縣地宋武帝於此置興樂縣西魏恭帝元年改為嘉川取嘉陵江所經為名也九域志咸平五年改</hi>
　　<hi>屬利州元并入綿谷縣</hi>平蜀故城<hi>在縣東南元和志本漢葭萌縣地西魏恭帝元年置</hi>
　　<hi>義城縣隋義寧二年改名義清天寳元年改名印山以縣北三十里可印山為名宋初避諱改曰裔</hi>
　　　<hi>乾德三年改曰平蜀寧三年省入嘉川縣</hi>通平廢縣<hi>在縣東南一百六十里寰宇記</hi>
　　<hi>梁大通六年於此置池川縣屬木門郡隋閣皇初省為池川里唐初復分清化西北界置縣永泰元</hi>
　　<hi>年改曰通平乾德五年并入嘉川新唐志通平縣寳厯元年省入太平葢其後復置至宋始廢耳</hi>
　　會景亭　寳峯亭　望鄉臺<hi>俱在縣東唐武元衡送柳郎中詩望鄉臺</hi>
　　<hi>下秦人去學射山中杜魄哀舊志在縣南三十里</hi>天后故宅<hi>在縣北一里報恩寺又有</hi>
<pb n="KR2k0052_WYG_026-49b"/>
　　<hi>梳洗樓在州西北渡江二里</hi>籌筆驛<hi>在縣北九十里即今神宣驛諸葛武侯出師嘗駐軍</hi>
　　<hi>籌畫於此杜牧詩永安宫受詔籌筆驛沈思畫地乾坤在濡毫勝負知李商隱詩魚鳥猶疑畏簡書</hi>
　　<hi>風雲長為䕶儲胥</hi>
　　　古碑記附<lb/>
　　南池新亭碑<hi>劒南詩藳云唐長慶中南池新亭碑在漢高帝廟側亭已失所在</hi>李<lb/>
　　義山碑<hi>在籌筆驛</hi>棧道銘<hi>歐陽詹丈撰</hi>蘇頲利州北佛龕前<lb/>
　　重題<hi>在佛龕</hi>山谷紀行碑<hi>在廢嘉川縣靈溪寺元豐三年題</hi>圖經寧<lb/>
　　武志<hi>楊炎正編鄒卿序</hi>
<pb n="KR2k0052_WYG_026-50a"/>
　　昭化縣<lb/>
　　晉壽故城<hi>在縣南本古苴國也史記秦惠王時苴蜀相攻因使張儀司馬錯取蜀華陽國</hi>
　　<hi>志周顯王時蜀王封其弟葭萌於漢中號曰苴侯命其邑曰葭萌苴侯與巴王為好巴蜀讎也蜀王</hi>
　　<hi>怒伐苴苴侯奔巴求救於秦秦因以㓕巴蜀後遂置葭萌縣後漢建安十七年昭烈帝入蜀屯於葭</hi>
　　<hi>萌十八年西襲成都留中郎將霍峻守葭萌城即此蜀定後因改葭萌曰漢壽晉又改晉壽武帝又</hi>
　　<hi>於縣置晉壽郡宋因之齊分東界為東晉壽郡遂以此為西晉壽後周時郡縣俱廢輿地紀勝益昌</hi>
　　<hi>東南沿江有平田號黄金壩即故晉壽城址</hi>益昌故城<hi>今縣治宋志白水郡領益昌縣</hi>
　　<hi>元和志本漢葭萌縣地晉改晉壽周改益昌唐志宋始改為昭化</hi>葭萌廢縣<hi>在縣南晉</hi>
<pb n="KR2k0052_WYG_026-50b"/>
　　<hi>置曰晉安屬巴西郡隋改名唐屬利州元和志縣北至州一百十五里本漢葭萌縣地東晉於今縣</hi>
　　<hi>南置晉安縣隋改為葭萌仍漢舊縣名也宋因之元初并入昭化</hi>白水故城<hi>在縣西北</hi>
　　<hi>漢置白水縣屬廣溪郡後漢因之昭烈帝分屬梓潼郡晉初因之後分屬晉壽郡宋元嘉十二年為</hi>
　　<hi>仇池氐楊難當所據十九年裴方明討難當克白水遂平仇池孝建中立楊元和為武都王治白水</hi>
　　<hi>不能自立後奔於魏其後遂置白水郡嘗屬於楊氐梁置平興郡兼置北益州以氐酋楊法琛為刺</hi>
　　<hi>史大寳初法琛襲據黎州益州刺史武陵王紀遣將楊乾運討平之廢北益州焚平興而歸隋又置</hi>
　　<hi>景谷縣按隋志義城郡領景谷縣舊曰白水置平興郡開皇初郡廢縣改名平興十八年又改曰景</hi>
　　<hi>谷唐屬利州尋廢</hi>沙州故城<hi>在縣西北唐武德四年置貞觀元年廢</hi>景谷廢<lb/>
<pb n="KR2k0052_WYG_026-51a"/>
　　縣<hi>在縣西北隋置因縣北景谷為名魏景元初鄧艾侵蜀自陰平由景谷道傍入即此按舊志景</hi>
　　<hi>谷廢縣在今縣西北一百里漢白水縣又在其北</hi>東洛廢郡<hi>在縣西北四十里劉宋初</hi>
　　<hi>置戍於此西魏置東洛郡隋志周省東洛郡入景谷</hi>魚盤廢縣<hi>在縣西北梁置魚石洞戍</hi>
　　<hi>大寳初楊乾運攻楊法琛於平興法琛退保魚石洞即此西魏置魚盤縣隋大業初省入景谷</hi>白<lb/>
　　壩城<hi>在縣西北一百三十里唐紀大厯十四年吐番入冦分道趨扶文掠方維白壩建中初復</hi>
　　<hi>寇西川詔東川兵自江油趨白壩與山南兵合擊破之即此</hi>闗索城<hi>在縣東相傳關索屯</hi>
　　<hi>兵於此</hi>藥臺<hi>在縣西竇子明丹竈存馬其臺與爐皆鐫石工巧</hi>石櫃閣　馬<lb/>
　　鳴閣<hi>俱在縣北昔曹操曰此閣過漢中之平陰乃咽喉要路也</hi>
<pb n="KR2k0052_WYG_026-51b"/>
　　巴　州<lb/>
　　其章廢縣<hi>在州東三十里唐志作竒章梁普通六年置又置哀戎郡隋開皇三年罷郡屬</hi>
　　<hi>巴州唐寳厯七年廢尋復置太和中牛僧孺為相封竒章公即此宋熙寧五年省入曽口舊志在州</hi>
　　<hi>東八十里誤</hi>化成廢縣<hi>即今治漢置漢昌縣晉屬巴西郡宋初縣廢梁復置改曰梁廣</hi>
　　<hi>屬歸化郡周改化成隋開皇初郡廢大葉初復置郡唐改巴州後皆因之明初省化城入州舊志在</hi>
　　<hi>州西六十里誤</hi>始寧廢縣<hi>在州東南梁普通六年置屬清化郡隋開皇初郡廢唐屬巴州</hi>
　　<hi>宋乾德四年并入其章</hi>曽口廢縣<hi>在州東南四十里梁普通六年置以曽口谷為名隋</hi>
　　<hi>屬清化郡唐屬巴州宋因之元廢</hi>歸仁廢縣<hi>在州東南一百二十里梁置平州縣屬遂</hi>
<pb n="KR2k0052_WYG_026-52a"/>
　　<hi>寧郡周改同昌隋開皇初改曰歸仁屬清化郡唐武德元年屬巴州二年改屬萬州貞觀元年還屬</hi>
　　<hi>巴州宋乾德四年并入曽口</hi>恩陽廢縣<hi>在州西南八十里本漢閬中縣地梁普通六年</hi>
　　<hi>分置義陽縣又於縣置義陽郡屬巴州後魏以郡屬江州恭帝改江州為方州周天和二年廢方州</hi>
　　<hi>以郡仍屬巴州隋開皇三年罷郡十八年改縣曰恩陽宋因之元至元二十年并入化成</hi>七盤<lb/>
　　廢縣<hi>在州西北一百二十里唐久視元年置屬巴州以在七盤山之東南故名宋熙寧二年并</hi>
　　<hi>入恩陽</hi>清化廢縣<hi>在州西北六十里寰宇記本漢葭萌縣地梁普通六年於今縣北二</hi>
　　<hi>十里置木門郡又於郡置伏疆縣並因山為名隋廢郡改縣為清化唐貞觀元年始自木門城移於</hi>
　　<hi>今理九域志宋咸平二年以清化縣屬集州熙寧五年省入化成</hi>盤道廢縣<hi>在州北寰</hi>
<pb n="KR2k0052_WYG_026-52b"/>
　　<hi>宇記在清化縣東四十里本漢宕渠縣地宋末於今縣西南十里置北水郡梁普通六年於郡置難</hi>
　　<hi>江縣後魏恭帝三年改縣曰盤道因龍腹山道路盤曲為名隋開皇三年罷郡屬巴州唐貞觀十一</hi>
　　<hi>年自故城移於今理寳厯元年并入恩陽長慶中復置宋乾德四年并入清化</hi>新得廢州<lb/>
　　<hi>在州東元至元二十年置屬保寧路尋廢</hi>小寧廢州<hi>在州東南與新得同時置㝷廢舊志</hi>
　　<hi>在州西百里誤</hi>平梁城<hi>在州西二十五里平梁山上宋淳祐中都綂張寳築</hi>擊甌樓<lb/>
　　<hi>在州東唐張曙有擊甌樓賦馮介詩座上擊甌清似玉</hi>太子讀書臺<hi>在州東南三十</hi>
　　<hi>里相傳章懐太子讀書處</hi>美農臺<hi>在州/東</hi>流觴亭<hi>在州西龕山上唐嚴武建</hi>飛<lb/>
　　霞亭<hi>在州南龕山路極險峻又名南龕樓懸崖削壁鐫佛千計多刻唐宋名人詩俯瞰巴江烟</hi>
<pb n="KR2k0052_WYG_026-53a"/>
　　<hi>水浩渺誠倖觀也葺國朝知州孟用益修</hi>駕鶴亭<hi>在州王望山上為章懐太子遺跡</hi>
　　化龍池館<hi>在州治後</hi>
　　　古碑記附<lb/>
　　唐守巴州裴褘修廨宇記<hi>會昌四年甲子嵗立今在郡廳</hi>唐古佛<lb/>
　　龕石刻<hi>在城南二里大書石刻載唐乾元三年山南西道嚴武奏臣頃牧巴州其州南一里</hi>
　　<hi>有古佛龕舊石鐫五百餘佛望特賜洪名勅以光福為額</hi>北山老君影跡詩<hi>王望</hi>
　　<hi>山舊名北山山半石壁隱出老君像唐人為賦北山老君影跡書</hi>唐張褘題擊甌<lb/>
　　樓記<hi>唐中和四年尚書右丞相户部張褘記賦在樓下</hi>唐巴州紫極宫記<lb/>
<pb n="KR2k0052_WYG_026-53b"/>
　　<hi>大中元年軍事判官進士蕭珣記在迎真宫</hi>唐嚴將軍廟記<hi>廟在城西門内碑在</hi>
　　<hi>本廟唐貞元元年韋曽為廟記</hi>南龕題詩石刻<hi>在州南二里廣福寺自唐迄今題詠</hi>
　　<hi>皆刻於石</hi>唐兜率寺碑<hi>在東龕寺廢而碑存字剝落難辨</hi>唐李繼顔誥<lb/>
　　詞<hi>刻於郡㕔唐光化三年中書舍人錢玥行</hi>放生潭字<hi>在州東五里有一潭石刻放生</hi>
　　<hi>潭字毎水落石出方見意亦唐刻也</hi>薛使君布政碑<hi>唐乾符年間壁州刺史裴冥辭</hi>
　　<hi>立石</hi>唐人題西龕櫻桃詩<hi>在西龕其/名磨滅</hi>石鼓峽記<hi>趙寅為集</hi>
　　<hi>州刺史有石鼓峽記在難江縣</hi>唐貞元石刻<hi>在恩陽縣南渡江登石梯數百級上義陽</hi>
　　<hi>舊縣治石梯之側懸崖上有刻字唐貞元四年十月二十日再修此路餘皆磨滅難辨</hi>南隆<lb/>
<pb n="KR2k0052_WYG_026-54a"/>
　　州牟縣界碑<hi>在恩陽縣西北八里有斷碑刻南隆州牟縣界十里北集州難江縣界五</hi>
　　<hi>里縣令李昱立</hi>唐韋蘇州詩<hi>韋蘇州送令狐岫宰恩陽詩刻石於縣之驛亭</hi>唐難<lb/>
　　江公山威惠廟記<hi>唐天寳改元田彦識撰廟在難江縣神乃漢張魯之神也</hi>唐<lb/>
　　嚴武乞賜山南寺表<hi>乾元三年</hi>南山記<hi>唐中和四年尚書右丞相張褘</hi>
　　<hi>題</hi>巴南新置屋宇什物石記<hi>㑹昌四年巴州刺史裴褘記</hi>修路<lb/>
　　記<hi>鄭子信撰</hi>城牙樓記<hi>圖經李楫為記有舊碑二其一偽蜀廣政己未記其一天聖乙</hi>
　　<hi>丑記</hi>七佛龕<hi>圖經唐張褘扈從僖宗入蜀經此鐫龕名公鉅卿題詠甚多皆刻於後</hi>沙<lb/>
　　□渡碑<hi>在難江縣唐集州刺史蘇味道題字</hi>嚴侍御暮春五言詩<hi>在西</hi>
<pb n="KR2k0052_WYG_026-54b"/>
　　<hi>龕寺</hi>史俊寄嚴侍御楠木詩<hi>在南龕</hi>郄昻陪嚴使君暮<lb/>
　　春五言二首<hi>在南龕</hi>蕭珦建天王堂記<hi>在天王堂</hi>羊士諤<lb/>
　　十四詠<hi>在東龕</hi>折柳詩十絶<hi>嘉祐五年太守鄭淵賦柳詩十絶刻石其自序</hi>
　　<hi>見折柳亭下</hi>流桮十四詠<hi>流觴亭在西龕寺唐乾元戊戌嚴鄭公武所創大厯間盜</hi>
　　<hi>起地遂廢開成丙辰刺史唐元封復修葢取羊士諤流桮十四詠以自序為證云</hi>巴南十<lb/>
　　七景<hi>蘇欽以閬中望江南十首記郡景别駕史彭永仍賦巴南十七景</hi>清化前志<lb/>
　　<hi>教授劉甲編</hi>續志<hi>教授李鈞編</hi>
　　通江縣<lb/>
<pb n="KR2k0052_WYG_026-55a"/>
　　諾水故城<hi>即今治本漢宣漢縣地梁分置始寧縣元魏分始寧置諾水縣隋開皇三年省</hi>
　　<hi>唐武德八年復分始寧東境置縣於縣置壁州宋省壁州以縣屬巴州尋復分為上下通江二縣元</hi>
　　<hi>至元二十年皆併入曾口後復置通江縣明洪武中徙今治今縣東九十里有廢通江縣葢即宋之</hi>
　　<hi>下通江也</hi>符陽廢縣<hi>在縣北七十里寰宇記晉宋為宣漢縣地後魏正始中置其章郡領</hi>
　　<hi>符陽縣亦無人户寄理渠州後周天和五年開拓此地始移其章郡及縣理於此宋熙寧五年省入</hi>
　　<hi>通江</hi>白石廢縣<hi>在縣東北一百里舊唐志魏置以白石水為名寰宇記後魏廢帝於今縣</hi>
　　<hi>西南十五里立白石縣屬其章郡唐武德七年自魏所置縣移於今縣東南一里證聖元年又移於</hi>
　　<hi>今理宋熙寧五年省入通江</hi>巴東廢縣<hi>在縣東寰宇記廢巴東縣在州東一百四十里</hi>
<pb n="KR2k0052_WYG_026-55b"/>
　　<hi>東與通州之東鄉縣接界本漢宕渠縣地唐開元中壁州三縣耆老狀論太平曲水王福村界東南</hi>
　　<hi>連通州即為浮遊所集請置邑就以撫之由是勅置太平縣取彼地太平州為名天寳十年改為巴</hi>
　　<hi>東以處巴江之東為名宋乾德四年併入通江</hi>廣納廢縣<hi>在縣南五十里本漢宕渠縣地</hi>
　　<hi>唐初置縣寳厯元年并入白石諾水二縣大中初復置宋乾德五年併入通江</hi>得漢城<hi>在縣</hi>
　　<hi>東得漢山上漢高祖王漢中屯糧處三國時増築之名曰擂鼓城宋制置使余玠嘗移節於此石刻</hi>
　　<hi>尚存</hi>大城<hi>在縣東百里白石廢縣之側/宋淳熙中馬金雲屯戍於此</hi>孫氏池亭<hi>在縣</hi>
　　<hi>東二十里相傳孫思邈洗藥處</hi>相墨堂<hi>在縣治内宋嘉定中縣尉宋炎震建以藏禮部尚書</hi>
　　<hi>黄裳書翰邑令何鏐有記</hi>聖鹿堂<hi>在縣西</hi>
<pb n="KR2k0052_WYG_026-56a"/>
　　　古碑記附<lb/>
　　壁州神廟石刻<hi>在縣北有元光三年制書刻於石</hi>龍興寺碑<hi>在縣南一</hi>
　　<hi>里龍興寺唐壁州刺史鄭凝績之父鄭畋作乾符中鄭凝績侍養其父畋於壁時所作也</hi>壁州<lb/>
　　山寺記<hi>大唐中和嵗次癸卯丞相鄭畋撰</hi>孫氏園石刻<hi>在縣二十里龍灘之</hi>
　　<hi>側唐監察御史盧重阜率壁州刺史辛巢父等六人分韻賦詩鐫於石</hi>
　　南江縣<lb/>
　　集州故城<hi>即今治梁大同中置東巴州於洋川界魏恭帝二年改曰集州人户寡少寄理</hi>
　　<hi>梁州周天和元年於巴嶺南置難江縣因江水難涉故名移集州理之隋大業二年廢集州仍於廢</hi>
<pb n="KR2k0052_WYG_026-56b"/>
　　<hi>州城置公山鎮唐武德元年廢鎮復於難江置州宋熙寧中廢州以縣屬巴州元廢明正德中復於</hi>
　　<hi>故址置縣改今名舊志云縣南一里今之縣學即古集州城也</hi>大牟廢縣<hi>在縣西南本漢</hi>
　　<hi>葭萌縣地唐志武德元年割清化西界置因縣東有大牟山為名屬静州貞觀十七年屬巴州永泰</hi>
　　<hi>元年改屬集州寰宇記宋乾德五年併入難江</hi>平桑廢縣<hi>在縣西南唐武德元年置屬集</hi>
　　<hi>州貞觀元年廢二年復置六年省入難江</hi>長池廢縣<hi>在縣南後周置曲細縣隋開皇末改</hi>
　　<hi>曰長池屬清化郡唐武德初改屬集州貞觀六年省</hi>
　　　古碑記附<lb/>
　　集州兩角山記<hi>唐某州刺史楊師謀書今在難江縣</hi>集州紫極宫記<lb/>
<pb n="KR2k0052_WYG_026-57a"/>
　　<hi>唐開元二年兵部尚書牛仙客書在難江縣</hi>菖蒲澗記<hi>唐開成四年或云集州刺史蘇</hi>
　　<hi>味道遺蹟</hi>
　　劒　州<lb/>
　　普安廢縣<hi>今州治本漢梓潼縣地劉宋置南安郡蕭齊置南安縣為治西魏改曰普安唐</hi>
　　<hi>為劒州附郭縣後皆因之明洪武中省入州</hi>永歸廢縣<hi>在州東南五十三里齊置白水</hi>
　　<hi>縣屬南安郡西魏改曰永歸隋屬普安郡唐屬劎州寰宇記在臨津縣北四十九里本臨津縣地九</hi>
　　<hi>域志乾德五年省入劒門縣今名永歸壩</hi>臨津廢縣<hi>在州東南一百里梁天監十八年置</hi>
　　<hi>胡原縣隋開皇七年改曰臨津屬普安郡唐屬劒州九域志熙寧五年省為鎮入普安今有漿池屯</hi>
<pb n="KR2k0052_WYG_026-57b"/>
　　<hi>即其故址</hi>黃安廢縣<hi>在州南一百四十里寰宇記梁置梁安縣後周天和中改黃安唐改</hi>
　　<hi>普成宋因之九域志元至元二十年省入普安</hi>武連廢縣<hi>在州西南八十里元和志本漢</hi>
　　<hi>椊潼縣地宋元嘉中於縣南五里僑立武都郡下辨縣又改下辨僑置武功縣周明帝始改武功為</hi>
　　<hi>武連隋大業九年移今理宋因之元廢今為武連驛寰宇記廢下辨縣在武連縣南五里臨小潼水</hi>
　　新巴廢郡<hi>在州西北宋志梁州有新巴郡晉安帝分巴西郡立領新安晉安晉成三縣又</hi>
　　<hi>益州有南新巴郡元嘉十二年於劒南立領新巴晉成晉安漢昌桓陵五縣南齊志新巴郡亦治新</hi>
　　<hi>巴而南新巴郡寄治陰平隋志新巴郡治晉安在今昭化界</hi>始平廢縣<hi>在州北晉置始</hi>
　　<hi>平郡治始平縣宋元嘉三年仇池氐楊興平歸順使始平太守龎諮進據武興齊因之魏屬南白水</hi>
<pb n="KR2k0052_WYG_026-58a"/>
　　<hi>郡尋廢</hi>劒門廢縣<hi>在州東北六十里元和志本漢葭萌縣地唐聖厯三年分普安永歸</hi>
　　<hi>陰平三縣置因劒門闗為名宋因之元至元二十年省入普安</hi>漢德故城<hi>在州東北四十</hi>
　　<hi>五里季漢置屬梓潼郡宋齊因之後省元和志一名黃盧城其城周圍百五十歩三面並阻絶澗唯</hi>
　　<hi>西面少平</hi>石牛道<hi>在州東北大劒山蜀王使/五丁開道取石牛即此</hi>姜維城<hi>在劒</hi>
　　<hi>門闗絶頂姜維為鍾㑹所敗退保劒闗屯兵於此</hi>安樂泉<hi>在州西南唐明皇幸蜀飲此水</hi>
　　<hi>甘之因賜名有張光𨽻書安樂泉三大字</hi>翠雲廊<hi>自劒閣南至閬川再至梓潼三百餘里明</hi>
　　<hi>正德時知州李璧以石砌路旁植栢數十萬株如蒼龍蜿蜒夏不見日  國朝知州喬鉢題曰翠雲</hi>
　　<hi>廊</hi>思賢樓<hi>在州劒門闗宋人畫有張載/李白柳宗元像於其上今圯</hi>春風樓<hi>在州</hi>
<pb n="KR2k0052_WYG_026-58b"/>
　　<hi>東</hi>逍遙樓<hi>在州武連驛石鐫顔魯/公書逍遙樓三大字</hi>讀書臺<hi>在州西三十里</hi>
　　<hi>宋黃兼山講學處</hi>小月臺<hi>在州天榜山腹取東坡山高月小意  國朝州守喬鉢建</hi>玉<lb/>
　　女臺<hi>在州大劒山絶頂峭壁千仞下瞰古道行人如蟻相傳有玉女煉丹於此</hi>倚劒亭<lb/>
　　<hi>在州劒門驛之側</hi>重陽亭<hi>在州劒門驛東鳴鶴山上唐刺史蔣侑建李商隱有銘宋治平</hi>
　　<hi>中太守張頌重修元末毀明正德中知州李璧再造今圮</hi>褫虎亭<hi>在州西門外高石上亭北</hi>
　　<hi>有石洞方整如屋鉢國朝康熙三年有虎為民患時匿洞中州守喬  圍殺之褫虎皮於此石上故</hi>
　　<hi>建是亭</hi>横翠閣<hi>在州西南洞真觀之左宋道士張文政建州牧何朝隱有記其畧云山之</hi>
　　<hi>泉石草樹雞犬人家凡登兹閣皆一目而盡正李謫仙所謂樵夫耕叟出入畫圖者余過而愛之因</hi>
<pb n="KR2k0052_WYG_026-59a"/>
　　<hi>為榜曰横翠</hi>飛仙閣<hi>在州北劒闗半里杜甫詩土門山行窄㣲徑緣秋毫棧雲闌干峻梯</hi>
　　<hi>石結構牢</hi>明善堂<hi>宋趙大全建有記</hi>
　　　古碑記附<lb/>
　　種松碑<hi>在今武連驛晉郭璞遺跡也碑刻云縣路翠武功貴縣路青武功榮</hi>磨崖碑<lb/>
　　<hi>在州東鶴鳴山崖廣丈餘刻顔真卿書元結中興頌於上葢宋以前所刻也</hi>悟本寺碑<lb/>
　　<hi>唐盧照鄰撰在臨津縣之悟本寺文闕</hi>清義何氏古碑<hi>在劒門登高臺有一古碑</hi>
　　<hi>唐光宅中建云何氏名慕者生四子孝弟義遜家八十口不異居儀鳯二年勅賜清義門</hi>靈泉<lb/>
　　碑<hi>在廢普安縣報國寺唐僖宗巡幸至此有徽恙飲其泉頓覺清愈因名為報國靈泉劉國均撰</hi>
<pb n="KR2k0052_WYG_026-59b"/>
　　<hi>有記刻石</hi>唐韋表㣲劒閣銘　修闗石刻<hi>在劒門石刻甚多皆五代</hi>
　　<hi>天成長典廣順間牒也</hi>唐碑<hi>在梁山寺東坡南行錄題水櫪觀詩飛簷如劒寺註云出劒門</hi>
　　<hi>東望有一寺山巔樓閣隱隱可見有一二碑皆磨滅正唐碑也</hi>唐叔明題劒門碑<lb/>
　　<hi>在闗口棄繻亭之南貞元二年張允書</hi>唐劒閣碑<hi>李復撰</hi>趙清獻留題<lb/>
　　<hi>在誌公寺</hi>魏太尉鄧艾神廟記<hi>唐長慶四年刺史邢丹題</hi>鄧艾衛聖<lb/>
　　侯碑<hi>唐中和五年刺史郭淮立石</hi>宣詔亭碑<hi>天成四/年立</hi>懐素書<hi>在駕</hi>
　　<hi>鶴山紫霄觀崖半</hi>晉張載劒閣銘<hi>王隱晉書云昔張載隨父入蜀作劒閣銘益州</hi>
　　<hi>刺史張敏見其文乃表天子刻石於劒閣焉</hi>
<pb n="KR2k0052_WYG_026-60a"/>
　順慶府<lb/>
　　南充縣<hi>附郭</hi>
　　充國城<hi>舊志在府南三十五里宋邵伯温有山圍翠合水連雲萬户樓臺照眼明之句</hi>安<lb/>
　　漢故城<hi>在縣北三十五里漢置屬巴郡華陽國志初平元年安漢趙穎建議分巴為三郡穎</hi>
　　<hi>欲得巴舊名以墊江以上為巴郡治安漢建安六年改為巴郡移治閬中以安漢屬之晉志惠帝分</hi>
　　<hi>安漢屬宕渠郡劉宋又分置南宕渠郡隋志巴西郡領南充縣舊曰安漢置宕渠郡開皇初郡廢十</hi>
　　<hi>八年縣改名唐改果州元和志宋於安漢故城置南宕渠郡隋改南充寰宇記後魏平蜀於今州北</hi>
　　<hi>三十七里石笋壩置南宕渠郡其縣亦移就郡理隋廢郡仍移縣理安漢城㝷改南充以古充國為</hi>
<pb n="KR2k0052_WYG_026-60b"/>
　　<hi>名宋因之宋志淳祐九年徙治清居山元時復還舊治一説舊郡城在今城北五里北津渡明洪武</hi>
　　<hi>初始徙今治</hi>宕渠城<hi>在縣北四十里/即石筍壩城也</hi>流溪廢縣<hi>在縣西南唐志</hi>
　　<hi>開曜元年析南充縣地於流溪水側置屬果州寰宇記在州西南八十五里宋熙寧六年省為鎮入</hi>
　　<hi>南充紹興二十七年復置元至元二十年省</hi>漢初廢縣<hi>在縣南隋志漢初縣梁置新興</hi>
　　<hi>郡西魏改郡曰清居縣曰漢初闇皇初郡廢屬涪陵郡唐屬合州元和志縣東南至州一百九十四</hi>
　　<hi>里本漢墊江縣地後魏置縣寰宇記梁大同中於此立新興郡後魏恭帝三年於今縣西北六十里</hi>
　　<hi>置清居郡及清居縣以地勢爽塏故名隋初郡廢改縣為漢初十六年始自故郡城移於今理宋因</hi>
　　<hi>之九域志元至元二十年併入南充</hi>徵州故城<hi>在縣西南五代唐長典初董璋以東川叛</hi>
<pb n="KR2k0052_WYG_026-61a"/>
　　<hi>引兵陥徵州即此</hi>譙周宅<hi>在縣北五里有/碑又有觀星臺</hi>袁天綱宅<hi>在縣西金</hi>
　　<hi>泉山</hi>金塿<hi>在清居山高與寺等亭/亭如浮屠常有光焰</hi>畫卦石<hi>在縣東四十里石有</hi>
　　<hi>八卦痕相傳為李耳遺跡</hi>抱樸庵<hi>在金泉山北相傳抱樸子隱此石壁刻抱樸庵三字</hi>開<lb/>
　　漢樓<hi>在縣南昔紀信誑楚而漢業以成故名</hi>萬卷樓<hi>在縣金泉山下晉陳壽讀書於</hi>
　　<hi>此舊唐志在南充縣西八里果山上</hi>仙鶴樓<hi>在縣東宋邵伯温詩春去春來好風月鶴樓端</hi>
　　<hi>勝庾公樓</hi>讀書樓<hi>在縣南元時郡人拜都輩/讀書於此皆登進士故名</hi>望江樓<hi>在縣</hi>
　　<hi>北一里大學士陳以勤建</hi>北津樓<hi>在縣北五里道人張三丰詩誰喚吾來蜀内逰北津樓勝</hi>
　　<hi>岳陽樓烟迷沙岸魚歌起水照江城嵗月收萬里清波朝夕湧千層白塔古今浮壯懐無限登臨處</hi>
<pb n="KR2k0052_WYG_026-61b"/>
　　<hi>始識南邊第一州</hi>清暉樓<hi>在縣北下瞰大/江波濤浩淼</hi>光相臺<hi>在縣清居山右</hi>
　　琴臺<hi>在縣南司馬長卿嘗寓此</hi>七佛臺<hi>在縣清居山後有佛足鳯足靈蹟</hi>覽秀<lb/>
　　臺<hi>在縣西七里舊為鄉士期集題名所</hi>觀星臺<hi>在縣北五里昔譙周觀星於此</hi>藏春<lb/>
　　亭<hi>在府治内</hi>靈雨亭<hi>在府堂後知府沈良佐建同知魯儒記</hi>四水亭　清<lb/>
　　風亭<hi>俱在縣西</hi>五友亭<hi>在縣南宋游丙題云明月清風為道友古典今文為義友孤雲</hi>
　　<hi>野鶴為自在友怪石流水為娱樂友山果橡栗為相保友是五友者無須臾不在此間也</hi>湖心<lb/>
　　亭<hi>在縣西北二里昝雲鶴建黃輝有詩</hi>相樂堂　平政堂　静治堂<lb/>
　　<hi>俱在府治内又有萬卷坐笑凝香桂堂竹堂諸名</hi>歩虛堂<hi>在縣金泉山唐女謝自然成仙</hi>
<pb n="KR2k0052_WYG_026-62a"/>
　　<hi>處宋鄭方庭詩平生酷好退之詩謝女仙蹤頗自疑不到步虚臺下看瓊瑛瑤珮有誰知</hi>蓬山<lb/>
　　館<hi>在縣内里輿攷稱為一郡美觀</hi>
　　　古碑記附<lb/>
　　二良牧碑<hi>馬肩孟撰載唐二刺史事碑在郡治醋庫之側</hi>唐移縣碑<hi>在縣門首</hi>
　　<hi>大中年立文字磨㓕不可辨</hi>漢車騎崖石刻<hi>郡國志後漢車騎將軍馮緄於此鐫</hi>
　　<hi>崖刻石十有餘處寰宇記在流溪縣</hi>唐朱鳯山觀銘<hi>長史息袁記文在山上</hi>唐<lb/>
　　金泉山仙述居文<hi>唐太和五年果州刺史韋公肅文在山上</hi>唐鄭餘慶<lb/>
　　詩刻<hi>在金泉山</hi>唐誥刻<hi>在金/泉山</hi>偽蜀刺史徐光溥詩刻<hi>在金</hi>
<pb n="KR2k0052_WYG_026-62b"/>
　　<hi>泉山</hi>唐王維送楊長史赴果州詩<hi>在郡治</hi>偽蜀誓火碑<lb/>
　　<hi>永平五年建在州北廣川廟</hi>永興節度使王彦超重建行成思<lb/>
　　堂石刻<hi>不著其姓今石刻云作堂在姑孰把摩來果山男子四方志萬里如目前振振佳公</hi>
　　<hi>子性行純於天既知仁有本自應枝葉繁宣尼語參孝推廣十八篇若能擴充之人思極其全道行</hi>
　　<hi>身亦立揚名顯其光囘觀廬墓人卑車何足言</hi>謝寰山靈泉碑<hi>謝真人父謝寰所居</hi>
　　<hi>名謝寰山院名靈泉有唐碑字多訛缺</hi>耆舊錄<hi>自漢紀信以下三十六人並見學録蒲士</hi>
　　<hi>龍所編耆舊録又有趙嗣業趙昌藻游問為之贊并繪像於鄉賢堂又自隱逸王公宇以下一十四</hi>
　　<hi>人在耆舊録外亦繪像於鄉賢堂又復搜訪自王綰以下二十餘士悉繫於左而其游公仲鴻傳紀</hi>
<pb n="KR2k0052_WYG_026-63a"/>
　　<hi>趙忠定紹熙甲寅始末甚詳</hi>開漢志<hi>郡守朱繁開<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>志序紀將軍加封誥詞有云實開漢</hi>
　　<hi>業故建樓命名曰開漢郡志名編亦曰開漢</hi>
　　西充縣<lb/>
　　西充故城<hi>即今治本漢安漢縣地唐置屬果州寰宇記在州西北五十九里唐以南充縣</hi>
　　<hi>地繁濶折西北之境立縣取後西充縣為名按後漢有西充國縣在今保寧府南部縣界</hi>紀信<lb/>
　　故宅<hi>在縣東三十里高陽里扶龍村</hi>程太虛宅<hi>在縣東十里䨇圖山後</hi>梯雲<lb/>
　　樓<hi>在縣南</hi>清泉宫<hi>在縣北十里隋程太虛隱居於此</hi>
　　　古碑記附<lb/>
<pb n="KR2k0052_WYG_026-63b"/>
　　唐屈突公德政碑<hi>在縣資福寺河南府陸渾尉崔晟撰</hi>唐仙林觀碑<lb/>
　　<hi>在縣列真觀唐中書侍郎趙彦昭撰</hi>唐程仙師蟬蛻偈竈筴碑<hi>在縣降真</hi>
　　<hi>觀</hi>唐圭峯禪師傳法碑<hi>在縣金/<graphic n="KR1567" url="https://raw.githubusercontent.com/kanripo/KR-Gaiji/master/images/KR1567.png" mimeType="image/png"/>院</hi>
　　蓬　州<lb/>
　　相如故城<hi>今州治隋志巴西郡領相如縣梁置梓潼郡魏廢唐屬果州舊唐志本漢安漢</hi>
　　<hi>縣地以縣南相如故宅為名寰宇記縣在州東八十五里梁天監六年置宋志寳祐六年改屬蓬州</hi>
　　<hi>元一統志宋淳祐三年四川制置使余玠以相如縣接近蓬州營山縣界旁有雲山近去嘉陵江十</hi>
　　<hi>五里其山崇峻乃營立砦柵俾縣民附入雲山保聚寳祐六年郡守張大悦以城歸附遂以相如縣</hi>
<pb n="KR2k0052_WYG_026-64a"/>
　　<hi>撥屬蓬州至元十五年蜀定令毀雲山砦復以軍民還舊理然此州從昔依山為治距相如縣嘉陵</hi>
　　<hi>江一百餘里不當水陸舟車之㑹乃徙州於此為理所建宣撫征南都元帥府并蓬州軍民總管府</hi>
　　<hi>二十年並廢明初又廢縣入州</hi>蓬池故城<hi>舊志在州東唐宋時建州治於此故址尚存</hi>
　　梓潼故城<hi>輿地紀勝在相如縣西南二十七里</hi>司馬相如宅<hi>在州南四十里</hi>
　　<hi>後改為先聖寺相傳乃相如故里又有琴臺高六尺周四十四步亦相如遺跡</hi>山燈<hi>舊志治南</hi>
　　<hi>山上嘗有燈光夜見凡五處初發三四㸃漸至數十百㸃光耀射人土人呼為聖燈</hi>御書樓<lb/>
　　<hi>在州東六十里</hi>文明樓<hi>在州南舊為相如縣/學樓鄉人何弱翁建</hi>瑞蓮亭<hi>在州南石</hi>
　　<hi>佛寺左宋張商英建</hi>蓬萊閣<hi>在州治内知/州畢宗賢建</hi>琴堂<hi>在州西南六十里相傳司</hi>
<pb n="KR2k0052_WYG_026-64b"/>
　　<hi>馬相如彈琴於此</hi>芳溪館<hi>在州西唐元稹感夣詩十月初二日我行蓬州西三十里有館</hi>
　　<hi>其館名芳溪</hi>
　　　古碑記附<lb/>
　　隋䝉州普光寺碑<hi>歐陽集古錄云䝉州普光寺碑䝉州者漢南陽郡之育陽縣也</hi>
　　<hi>碑以仁壽元年建碑無書撰人名氏而筆畫遒美玩之無倦葢開皇仁夀以來碑碣字畫多妙而往</hi>
　　<hi>往不著名氏惟丁道䕶所書嘗著之然碑石在者尤少余每興蔡君謨惜之自大業以後率更與虞</hi>
　　<hi>世南書妙絶既接於唐遂大顯</hi>唐萬嵗通天碑<hi>報恩光孝觀在石泉縣有周萬嵗通</hi>
　　<hi>天碑前内供奉書手王惠元書其石撃之清亮全類玉音碑陰鐫段文昌留題</hi>唐僖宗碑<lb/>
<pb n="KR2k0052_WYG_026-65a"/>
　　<hi>圖經云今碑字渡有唐僖宗一碑云乾符四年漢陰縣助修道施主云云</hi>相如故宅石<lb/>
　　記<hi>舊志在光聖寺唐陳子昻之文剝落不可讀</hi>
　　營山縣<lb/>
　　營山故城<hi>在縣東北八十里</hi>宕渠廢縣<hi>在縣東北漢故宕渠縣在今渠縣界</hi>
　　<hi>此乃梁置也隋志宕渠郡領宕渠縣梁置并置景陽郡開皇初郡廢唐武德初改屬蓬州舊唐志縣</hi>
　　<hi>舊治在長樂山長安三年移治羅穫水寰宇記縣在州東一百里本漢舊縣梁太清元年於此置景</hi>
　　<hi>陽郡及縣因縣界山為名唐寳厯元年併入蓬山大中中又置乾德三年併入良山</hi>郎池故<lb/>
　　縣<hi>在縣北唐置舊唐志武德四年分相如縣置屬果州寰宇記縣在蓬州南三十五里本漢宕渠</hi>
<pb n="KR2k0052_WYG_026-65b"/>
　　<hi>縣地唐置縣以臨古郎池為名寳應元年租庸使徐演奏自果州割屬蓬州大厯五年遭狂賊焚燒</hi>
　　<hi>自後權置行縣未立城壁貞元元年移於營山歇馬館為理即今理也新唐志寳厯元年省開成二</hi>
　　<hi>年復置九域志大中祥符五年改曰營山在州南六十里</hi>良山廢縣<hi>在縣東北本漢宕渠</hi>
　　<hi>縣地梁置安固縣隋志安固縣梁置周置蓬州大業初州廢屬清化郡舊唐志安固本漢宕渠縣地</hi>
　　<hi>梁屬伏虞郡周改蓬州隋廢屬巴州武德元年復置蓬州開元末徙州治大寅改安固曰良山寰宇</hi>
　　<hi>記縣在州東七十二里本梁大同元年置唐元和中廢新唐志作寳厯元年廢大中中復置熙寧五</hi>
　　<hi>年省為鎮入伏虞建炎三年復置元至元二十年省入營山</hi>蓬山廢縣<hi>在縣東梁置曰</hi>
　　<hi>綏安隋改咸安屬宕渠郡唐屬蓬州寰宇記縣在州東南九十里本漢宕渠縣地梁大同中於此置</hi>
<pb n="KR2k0052_WYG_026-66a"/>
　　<hi>綏安縣屬景陽郡隋改咸安至德二年又改曰蓬山以縣界内山為名宋熙寧三年省為鎮入營山</hi>
　　御書樓<hi>在縣東六十里</hi>鳯凰臺<hi>在縣西十五里昔有鳯凰棲於此</hi>讀書臺<lb/>
　　<hi>在縣東六十里大蓬山晉李特讀書於此</hi>
　　儀隴縣<lb/>
　　隆城廢郡<hi>在縣北隋志巴西郡領儀隴縣梁置并置隆城郡開皇初郡廢寰宇記縣在蓬</hi>
　　<hi>州西北六十里梁天監元年於此置隆城郡因隆城山為名隋郡廢唐武德元年屬蓬州三年割屬</hi>
　　<hi>方州八年州廢還屬蓬州縣城原在金城山頂四面懸絶石壁高八十丈周圍五里唯西南稍通人</hi>
　　<hi>馬開元二十六年移於山下平溪即今理也元一統志自蜀多難此縣人民隨州徙於雲山城保聚</hi>
<pb n="KR2k0052_WYG_026-66b"/>
　　<hi>元初復還舊治</hi>蓬池廢縣<hi>在縣東南六十里本漢閬中縣地梁置大寅縣屬巴西郡舊唐</hi>
　　<hi>志縣舊治斗子山後移治闗壇口武德元年屬蓬州開元中移州來治新唐志廣德元年改曰蓬池</hi>
　　<hi>後省開成元年復置宋因之元一統志宋淳祐三年制置使余玠以蓬州舊治經兵革荒廢移治於</hi>
　　<hi>營山縣界雲山以蓬池屬之至元二十年併入儀隴</hi>伏虞廢縣<hi>在縣東八十里隋志梁置</hi>
　　<hi>曰宣漢又置伏虞郡開皇初郡廢十八年改縣曰伏虞屬清化郡唐改屬蓬州寰宇記縣在州東北</hi>
　　<hi>六十里本漢宕渠縣地梁大同中於今縣東三十里置宣漢縣隋改伏虞以伏虞山為名武德元年</hi>
　　<hi>移理山頂開元末百姓請去險就平遂西移於消水側即今理也宋因之九域志元至元二十年省</hi>
　　<hi>入儀隴</hi>羔羊縣<hi>府志在縣西/儀隴山原</hi>古方州<hi>府志在金城山唐置州於此</hi>
<pb n="KR2k0052_WYG_026-67a"/>
　　芝蘭莊<hi>在城西一里孟蜀時有王先生者年幾百嵗蜀王召至欲縻以爵不可遂告歸詔賜</hi>
　　<hi>所居田數頃為遊息地號曰芝蘭莊</hi>文昌樓<hi>在縣/南</hi>保障樓<hi>在縣金城山頂知縣</hi>
　　<hi>廖登建</hi>邀月亭<hi>在縣東龕院盤石上元一統志在縣北二十里有石可數十丈方而平濶</hi>
　　<hi>丈餘上可坐十人名曰邀月臺</hi>
　　廣安州<lb/>
　　渠江廢縣<hi>在州北五里寰宇記本漢宕渠縣地後漢為賨城縣今縣北十二里有古賨城</hi>
　　<hi>一名始安城梁普通三年於此置始安縣屬北宕渠郡隋改曰賨城大業元年自故城移於今理南</hi>
　　<hi>臨渠水東枕大溪乾德六年以合果渠三州相去路逺山川險僻多聚寇攘遂以合州濃洄渠州新</hi>
<pb n="KR2k0052_WYG_026-67b"/>
　　<hi>明二鎮置廣安軍治渠江從轉運使劉人燧之請也宋志淳祐三年余玠城大良平為軍治所舊志</hi>
　　<hi>大良城在州東北六十里名勝志石壁四絶天險之地寳祐中陷於蒙古景定初復取之元至元中</hi>
　　<hi>始還濃洄舊鎮明初省縣入州</hi>豐樂廢縣<hi>在州西北唐武德元年分渠江縣置屬渠州八</hi>
　　<hi>年仍省入</hi>虎嘯城<hi>舊志在州東北十里</hi>李廣城　黃禄城　釣魚<lb/>
　　城　月山城　鼇山城<hi>舊志俱在州北</hi>陳子昻故居<hi>在岳門鎮</hi>
　　<hi>相傳子昻自射洪遷居於此七世同居今有子昻讀書臺又有孝義臺</hi>石龜<hi>在州北十里井</hi>
　　<hi>中有石龜相傳嘗能轉移其首所指之方嵗必豐稔</hi>秀屏樓<hi>在州西宋建以州有秀屏山因</hi>
　　<hi>名</hi>會仙樓<hi>在州西/宋建</hi>孝義臺<hi>在州岳鋪門一名讀書臺唐陳子昻之後田射</hi>
<pb n="KR2k0052_WYG_026-68a"/>
　　<hi>洪遷居於此七世同居唐時旌表之</hi>戲仙臺<hi>輿地紀勝州北十里高灘溪相傳有仙女遊戲</hi>
　　<hi>其上</hi>潄玉亭<hi>在州治内宋建郡/人吳伯通有詩</hi>擬峴亭<hi>在州南二里</hi>霄漢<lb/>
　　閣<hi>在州西顔真卿書額石刻尚存</hi>自治堂<hi>在州治内宋建又有盡心進思登秀泠然思政</hi>
　　<hi>明逺六堂今廢</hi>
　　　古碑記附<lb/>
　　道德經碑<hi>在治北紫極觀唐咸通中刺史陳壽建</hi>鶴棲山古碑<hi>鶴棲山在</hi>
　　<hi>都鎮有古碑字雖漫滅尚髣髴可認其大畧云唐貞元十年嵗在甲戌果州女子謝自然白日昇仙</hi>
　　<hi>刺史李堅以狀聞又為之傳於時先有鶴雙棲宿此山然後飛迎自然駕之而去自是俗呼為鶴棲</hi>
<pb n="KR2k0052_WYG_026-68b"/>
　　<hi>山按自然昇仙在果州金泉李堅上其事唐德宗賜詔今刻於金泉年月日與前所載不差</hi>顔<lb/>
　　魯公碑<hi>舊傳邑宰有姓顔者魯公之先魯公之刺湖州也過道因有碑銘今碑磨㓕存十四</hi>
　　<hi>字曰命除湖州刺史顔真卿勒銘於道院乾道中移置軍城</hi>勅賜孚惠靈公廟<lb/>
　　碑<hi>在皛然山有晉太康八年碑文</hi>
　　渠　縣<lb/>
　　流江故城<hi>在縣北十里隋志宕渠郡梁置渠州治流江縣魏置又置流江郡開皇初郡廢</hi>
　　<hi>大業初改置宕渠郡唐復於縣置渠州舊唐志流江本<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>宕渠縣地梁置渠州改北宕渠郡周又改</hi>
　　<hi>流江郡仍置流江縣武德初復改曰渠州宋元皆因之明初始改為渠縣省流江入之一説即今之</hi>
<pb n="KR2k0052_WYG_026-69a"/>
　　<hi>縣治</hi>宕渠故城<hi>在縣東北漢置郡尋廢蜀漢復置華陽國志晉永興初陷於李䧺復置郡</hi>
　　<hi>永嘉三年譙登舉兵攻宕渠殺䧺巴西太守馬脱義熙三年劉裕遣毛修之等討譙縱至宕渠軍叛</hi>
　　<hi>修之奔還白帝其後荒廢章懐太子曰宕渠故城在流江縣東北七十里俗名車騎城寰宇記其城</hi>
　　<hi>後漢車騎將軍馮緄増修故俗名車騎城自李壽叛後地為諸獠所侵郡縣悉廢宋人自漢宕渠移</hi>
　　<hi>理安漢故城也</hi>賨城廢縣<hi>在縣東北華陽國志秦昭襄王時有白虎為害胊䏰夷廖仲樂</hi>
　　<hi>等應募射殺之乃刻石為盟復其人頃田不租十妻不算漢興從高祖定秦因以復之户嵗出賨錢</hi>
　　<hi>口四十世號曰白虎復夷亦曰板楯蠻今所謂弜頭虎子者也後漢永初以後每助郡討破羗寇順</hi>
　　<hi>桓之世板楯數反太守趙溫以恩信降服於是宕渠出九穗之禾光和二年板楯復叛遣太守曹謙</hi>
<pb n="KR2k0052_WYG_026-69b"/>
　　<hi>宣詔降赦一時清戢晉書賨者廩君之苗裔水經注宕渠葢古賨也縣有賨城舊唐志武德元年分</hi>
　　<hi>置賨城義興二縣屬渠州八年省寰宇記故賨國城在流江縣東北七十四里古賨國都也又見大</hi>
　　<hi>竹縣</hi>鳯來里<hi>在縣東北一百里接大竹縣/界相傳後周時鳯凰集於此</hi>禮義城<hi>在縣</hi>
　　<hi>東六十里宋寳祐中徙渠州於此練使將軍胡榮率州人以死與元軍相拒故名</hi>承慶樓<lb/>
　　<hi>在縣治内王伯衢祖龍川翁建後毀伯衢修復李太初為扁曰承慶有記</hi>起文峯樓<hi>在縣</hi>
　　<hi>東一里宋嘉祐間建</hi>讀書臺<hi>在縣龍穴山相傳唐/何少卿讀書之所</hi>燕居堂<hi>在縣</hi>
　　<hi>南宋陳義建有戒子詩石刻</hi>虹飲亭<hi>在縣西巖宋建</hi>
　　　古碑記附<lb/>
<pb n="KR2k0052_WYG_026-70a"/>
　　三聖碑<hi>唐睿宗御製文在縣南州學内</hi>公府建置碑<hi>開寳三年張琪記乾德六</hi>
　　<hi>年許允修創</hi>大唐渠江縣冲相寺碑<hi>立於㑹昌之後</hi>
　　大竹縣<lb/>
　　木門鎮<hi>即今治唐宋太竹縣在今縣北鳯來鄉接渠縣界元至元二十年省鄰山縣入之因</hi>
　　<hi>移治木門鎮舊志縣東門城内有二小岡地雖相連而土色則别上有兩木對生交合如闕即木門</hi>
　　<hi>遺址也</hi>鄰山故城<hi>在縣東南隋志鄰水縣有梁置鄰州魏改鄰山郡開皇初郡廢舊唐</hi>
　　<hi>志渠州領鄰山縣梁置隋廢武德元年分鄰水復置又置鄰州八年州廢屬渠州寰宇記縣在州東</hi>
　　<hi>南一百里本漢宕渠縣地自晉至齊並為夷獠所據梁大同三年於此置鄰州入鄰山縣後魏廢帝</hi>
<pb n="KR2k0052_WYG_026-70b"/>
　　<hi>改為鄰山郡以山為名隋初郡廢併縣入鄰水唐復置縣城西南北三面有池迴繞東阻浧水甚險</hi>
　　<hi>固俗號為金城宋志乾德三年移治故鄰州城元至元二十年併入大竹</hi>鹽泉廢縣<hi>在縣</hi>
　　<hi>南唐志武德元年分置鹽泉縣屬鄰州㝷省葢因鹽井為名</hi>賨城<hi>在縣北七十里詳見渠縣</hi>
　　榮城<hi>在縣東北仙門里四圍險峻高阜寛平宋末保此以禦䝉古</hi>鳯來鄉<hi>在縣北一</hi>
　　<hi>百里入渠縣界相傳舊縣治此</hi>
　　岳池縣<lb/>
　　岳池故縣<hi>在今縣西北唐置屬果州舊唐志萬嵗通天二年分南充相如二縣置初治思</hi>
　　<hi>岳池開元二十年移治今所宋改屬廣安軍元因之舊志舊治在伏江里明洪武初始徙今治  國朝</hi>
<pb n="KR2k0052_WYG_026-71a"/>
　　<hi>省入廣安州雍正七年復置</hi>新明廢縣<hi>在縣南十里唐置屬合州元和志縣西南至州</hi>
　　<hi>一百二十里本漢墊江地武德二年分石鏡之東北界置宋初改屬廣安軍寰宇記在軍西南六十</hi>
　　<hi>里本置於渠水中索鉞洲上以新被明化為名聖厯三年刺史張東之以舊縣多水害奏移於嘉陵</hi>
　　<hi>江東岸北連靈巖山即今理也宋志開寳三年移治軍溪鎮九域志元省入岳池</hi>和溪廢<lb/>
　　縣<hi>在縣西二十里宋置九域志新明縣有和溪鎮輿地紀勝開禧三年太守閆伯敏奏乞升鎮為</hi>
　　<hi>縣屬廣安軍元省入岳池</hi>洗馬坊<hi>在姜山上傳/為姜維遺跡</hi>揚䧺讀書臺<hi>在縣</hi>
　　<hi>西時有鹿眠户外</hi>
　　　古碑記附<lb/>
<pb n="KR2k0052_WYG_026-71b"/>
　　龜山碑<hi>在縣東六十里鑿池得斷碑乃唐人經行所記</hi>
　　鄰水縣<lb/>
　　鄰水故城<hi>在縣北隋志宕渠郡領鄰水縣梁置并置鄰州魏改鄰山郡開皇初廢郡唐屬</hi>
　　<hi>渠州寰宇記縣在州東南一百三十里漢宕渠縣地梁大同三年置鄰水縣屬鄰州因水為名寄理</hi>
　　<hi>州域隋開皇元年自州城移於岳池溪今縣北九里故城是也唐武德二年自故城移於今理寳厯</hi>
　　<hi>中山南西道節度使裴度奏廢大中初又置輿地紀勝乾德四年移治崑樓鎮在州東南一百五十</hi>
　　<hi>里九域志縣有鄰水鎮葢即故縣也元省明復置</hi>書巖<hi>在城西三十里杜工部刻書巖二字</hi>
　　袞繡樓<hi>在縣西六十里宋嘉定間建知縣趙彦礪為制置使安丙立遺址尚存</hi>
<pb n="KR2k0052_WYG_026-72a"/>
　敘州府<lb/>
　　宜賓縣<lb/>
　　僰道故城<hi>即今治古僰侯國漢置縣華陽國志縣在南安縣東四百里治馬湖江會高后</hi>
　　<hi>六年城孝昭六年始為郡治唐為戎州治元和志梁大同十年使先鐵討定夷獠乃立戎州即以鐵</hi>
　　<hi>為刺史後遵不改治僰道縣周保定三年改曰外江大業三年復故寰宇記㑹昌二年馬湖江水漂</hi>
　　<hi>蕩隋州移在北岸其犍為郡故城在青衣江南七里謂之舊州崖宋改曰宜賓為敘州治咸淳三年</hi>
　　<hi>隨州治徙登高山元至元三年還治三江口即唐初故址至今不改</hi>
                    <graphic n="KR1791" url="https://raw.githubusercontent.com/kanripo/KR-Gaiji/master/images/KR1791.png" mimeType="image/png"/>鄢廢縣<hi>在縣西北</hi>
　　<hi>本漢僰道縣地析置<graphic n="KR1791" url="https://raw.githubusercontent.com/kanripo/KR-Gaiji/master/images/KR1791.png" mimeType="image/png"/>鄢縣屬犍為郡後漢省隋末復置唐武德二年省三年復置天寳初改為義</hi>
<pb n="KR2k0052_WYG_026-72b"/>
　　<hi>賓屬戎州元和志東南至州一百六十里本漢南安縣地寰宇記復移於狼川即今理太平興國初</hi>
　　<hi>避諱改曰宜賓熙寧四年省為宜賓鎮入僰道</hi>宣化廢縣<hi>在縣西北本唐義賓縣地宋宣</hi>
　　<hi>和中置屬敘州府元元貞二年置萬户府領兵屯田明初省今為宣化鎮</hi>廢殷州<hi>在縣西北</hi>
　　<hi>新唐志咸亨三年昆明蠻内附置殷州尋廢開元十五年分戎州復置後又廢貞元二年節度使韋</hi>
　　<hi>臯復表置為羈縻州𨽻戎州都督府故南溪之境也領殷州東公龍原韋川劒興五縣寰宇記商州</hi>
　　<hi>是獠在州西北二百九十三里屬南溪供納賦税葢宋初避諱改殷為商也後廢</hi>歸順廢<lb/>
　　縣<hi>在縣西北唐聖厯三年分<graphic n="KR1791" url="https://raw.githubusercontent.com/kanripo/KR-Gaiji/master/images/KR1791.png" mimeType="image/png"/>鄢縣置屬戎州元和志在開邊縣北一百三十里野客川上元元</hi>
　　<hi>年以獠叛廢永泰二年復置宋乾德中廢僰道寰宇記在州西北三十里</hi>開邊廢縣<hi>在縣</hi>
<pb n="KR2k0052_WYG_026-73a"/>
　　<hi>西南隋開皇六年置屬犍為郡唐屬戎州元和志縣東北至州六十五里本漢僰道縣地新唐志貞</hi>
　　<hi>觀四年以開邊石門朱提三縣置南通州八年改賢州㝷廢以縣𨽻戎州宋乾德中廢寰宇記縣在</hi>
　　<hi>馬湖朱提兩江口</hi>弔黃樓<hi>在縣/東</hi>東樓<hi>在縣東北唐建杜甫詩重碧拈春酒輕紅</hi>
　　<hi>擘荔枝樓高欲愁思横笛未休吹</hi>西樓<hi>在縣北宋譙炎建劉翼之詩西樓何似在東樓但覺</hi>
　　<hi>今州勝舊州山色不藏興廢跡江聲空載古今愁</hi>冠冕樓<hi>在縣東北取黃庭堅賦冠冕兩</hi>
　　<hi>川故名</hi>鬱姑臺<hi>在縣北師來山上宋楊/真君遇鬱姑仙於此</hi>鎖江亭<hi>在縣城外</hi>
　　<hi>鎖江岸側石刻鎖江二字黄庭堅詩鎖江亭上一樽酒山自白雲江自横陸游詩千㝷鐵鎖還堪恨</hi>
　　<hi>空鎖長江不鎖愁</hi>墨妙亭<hi>在縣東貯黄/庭堅筆蹟</hi>見月亭<hi>在縣西北</hi>濯纓<lb/>
<pb n="KR2k0052_WYG_026-73b"/>
　　亭<hi>在府學前</hi>荔枝亭<hi>在縣北舊有荔枝樹故名又有江山一覽亭君子亭醒心亭春風亭</hi>
　　<hi>超然亭俱在西湖旁</hi>涪翁亭<hi>在縣大江北岸/宋黄魯直建</hi>二老閣<hi>在縣東閣中繪</hi>
　　<hi>杜甫黄庭堅像</hi>蟾明閣<hi>在縣/南</hi>亷靖堂　中和堂<hi>俱在府治内</hi>崇<lb/>
　　正堂<hi>在縣東南即宜賓舊學萬厯初叅議楊一桂改建</hi>思賢堂<hi>在縣城外鎖江岸側</hi>
　　味諌軒<hi>在縣北皇輿攷郡人蔡次律嘗延黄魯直飲軒極精潔外植黃柑數株因乞名題曰</hi>
　　<hi>味諌舊志後王子予以橄欖遺庭堅作詩云方懐味諌堂中果忽見金盤橄欖來想共餘甘有𤓰葛</hi>
　　<hi>苦中真味晚方回</hi>
　　　古碑記附<lb/>
<pb n="KR2k0052_WYG_026-74a"/>
　　韋南康紀功碑<hi>在舊州壩唐元和五年刺史張九宗立碑陰載南康謝賜表</hi>定<lb/>
　　誇湖唐碑<hi>在縣東門外有曰山蒼蒼烟際横波渺𣺌湖水平其餘漫㓕不可攷</hi>唐古<lb/>
　　戎道碑<hi>在縣治之對西天蒼山巖壁間乃唐乾封二年詹君秀修道記筆畫遒勁</hi>金箱<lb/>
　　浩<hi>舊志在宣化之上三十里宋呉季成卜居在山之阿有黄山谷書盤谷序䖍州學記碑刻</hi>花<lb/>
　　臺寺碑記<hi>唐元和五年張九宗撰</hi>唐都督戎州李通破賊碑<lb/>
　　<hi>在縣南一百里</hi>唐黎幹墓表<hi>在縣西岸石馬溪之上今石馬尚存</hi>
　　南溪縣<lb/>
　　戎州故城<hi>在縣西梁改置南廣縣於此隋改曰南溪唐初為戎州治貞元中改為屬縣元</hi>
<pb n="KR2k0052_WYG_026-74b"/>
　　<hi>和志縣西至州五十里本漢僰道縣地汶江經其南是也長慶中又為州治㑹昌二年復為屬縣乾</hi>
　　<hi>符二年分置奮戎城宋乾德中移縣治之寰宇記縣在州東一百二十里以在僰溪之南為名即今</hi>
　　<hi>治舊志古戎州在今縣西七十里即今之李莊驛是也或以奮戎城在府南又或以為縣即漢之南</hi>
　　<hi>廣皆誤</hi>鴛鴦圻<hi>在縣南即黄氏女沈水㝷其夫尸處晉永和三年桓温軍至青衣李勢發</hi>
　　<hi>兵拒之其將昝堅引兵自江北鴛鴦圻渡向犍為即此</hi>彯梅樓<hi>在縣南五里</hi>南溪<lb/>
　　古臺<hi>在縣西北唐楊發家於此有詩云茅屋往來久山深不置門草長迷井口花落擁籬根入</hi>
　　<hi>院將雛鳥攀藤抱子猿曽逢異人説風景似桃源</hi>凉署亭<hi>在縣東龍騰山有魯直書凉水</hi>
　　<hi>亭三大字</hi>愛蓮亭<hi>在縣城内/泮宫西</hi>清虛閣<hi>在縣北</hi>
<pb n="KR2k0052_WYG_026-75a"/>
　　　古碑記附<lb/>
　　黃山谷晤軒石刻<hi>舊志在資聖院</hi>
　　富順縣<lb/>
　　虎頭城<hi>在縣西虎頭山上因山為城不假修築宋咸淳初移監治於此元初仍徙舊治</hi>來<lb/>
　　鳯廢縣<hi>在縣東唐武德四年置屬瀘州九年并入</hi>西疇<hi>在縣西南方輿勝覽由城西絶</hi>
　　<hi>江而上西行六七里其地廣六十畝萬松森列嘉樹鬱葱為李氏西疇有亭臺齋館泉石花木之勝</hi>
　　讀書洞<hi>在縣北神龜山右宋隱士李見註易處又名讀易洞</hi>南樓<hi>在縣南縣令虞夷簡</hi>
　　<hi>建魏了翁記</hi>振文樓<hi>在縣治内/魏了翁記</hi>臨賦亭<hi>在縣東南宋嘉定間邑人呉永</hi>
<pb n="KR2k0052_WYG_026-75b"/>
　　<hi>錫建有記</hi>霧隱堂<hi>在縣北魏/了翁記</hi>清操堂<hi>在縣東</hi>烟霏閣　清<lb/>
　　華閣<hi>俱在縣城内宋時建</hi>清陰軒<hi>在縣/西</hi>火井<hi>在縣西北</hi>
　　　古碑記附<lb/>
　　漢董孝子墓表<hi>舊志聖登山之近有漢益州刺史廣平郡侯董孝子之墓碑</hi>磨<lb/>
　　崖碑<hi>舊志宋皇祐七年知監張齊古題云西山城郭沿灘數里羣峯重疊一佛獨立容相端正</hi>
　　<hi>真如塑出高聳數丈古代留跡後倚林翠前瞰江碧圖記謂聖佛</hi>中崖普覺院碑<lb/>
　　<hi>舊志天禧丁丑賜院名定康二年翰林學士李淑撰</hi>咸平奬諭李處榮勅<hi>舊志</hi>
　　<hi>守臣黃裳跋章聖皇帝録邦人李處榮殄殲均賊之功擢榮州長史勅書藏其家</hi>富順志<lb/>
<pb n="KR2k0052_WYG_026-76a"/>
　　<hi>舊志郡守楊汝為序</hi>
　　長寧縣<lb/>
　　廢淯州<hi>今縣治唐久視元年置羈縻淯州以淯井為名領新定淯川固城居牢四縣五代置</hi>
　　<hi>淯井鎮宋初置淯井監祥符六年瀘州蠻酋斗望寇淯井監奪鹽井轉運使寇瑊合兩路兵至江安</hi>
　　<hi>大破之七年更城淯井監濬三壕以環之八年蠻人得箇祥獻長寧晏奉高薛鞏淯思峩等十州地</hi>
　　<hi>因復置淯井監於此屬瀘州九域志監在州西南二百六十三里政和四年改建長寜軍移治武寧</hi>
　　<hi>宣和二年復舊治</hi>安寧廢縣<hi>在縣東北五十里唐初置羈縻長寧州領婆負婆居青鹽</hi>
　　<hi>羅門四縣宋熙寧六年改置安夷寨大觀四年廢政和六年復置南宋嘉定四年升為安寧縣屬長</hi>
<pb n="KR2k0052_WYG_026-76b"/>
　　<hi>寧軍元至元二十二年廢明洪武四年復置七年并入</hi>武寧廢縣<hi>在縣東北宋熙寧七</hi>
　　<hi>年置小溪口砦十年改武寧砦政和四年置武寜縣為長寧軍治五年晏州叛夷卜漏攻長寧軍武</hi>
　　<hi>寧縣官軍拒却之宣和二年廢為堡四年為砦南宋屬安寧縣元廢</hi>武侯塔<hi>在縣東涇灘高</hi>
　　<hi>峯上輿地紀勝云諸葛武侯所築以誓蠻夷者</hi>小桃源<hi>在縣西冷水溪上相傳有耕者得一</hi>
　　<hi>銅牌鐫曰小桃源上有詩云綽約去朝真仙源萬木春要知竊桃客定是㑹稽人</hi>龍門碑<lb/>
　　<hi>舊志相傳漁者於小溪中得一石碑上鐫龍門二大字疑唐置龍門縣故物云</hi>桂香樓<hi>在縣</hi>
　　<hi>東一名桂花樓宋建</hi>芙蓉樓<hi>在縣/西北</hi>熙春樓<hi>在縣/北</hi>潄壑亭<hi>在縣西</hi>
　　臨流閣<hi>在縣嘉魚泉上又名舞雩亭</hi>清風閣<hi>在縣/治内</hi>迴龍閣<hi>在縣城南</hi>
<pb n="KR2k0052_WYG_026-77a"/>
　　<hi>一里雩泉前崖上遺址尚存</hi>闗墨堂　酌水堂<hi>俱在縣治内</hi>
　　　古碑記附<lb/>
　　五代偽蜀勅牒<hi>武成三年牒淯井鎮羈縻十州五國土都虞候羅元審武成三年牒</hi>
　　<hi>淯井鎮羈縻淯井土刺史羅元楚永平元年牒土兵馬使羅元審</hi>范百禄誓夷碑<lb/>
　　<hi>宋熙寜七年平五囤蠻立在令報恩寺</hi>梅聖俞春雪詩<hi>歸田録載蘇子瞻嘗於淯</hi>
　　<hi>井監得夷人所賣蠻弓衣其文繡梅聖俞春雪詩葢以其名重轉落夷中</hi>宋朝所給誥<lb/>
　　劄<hi>嘉祐三年給長寧軍夷人頭首斗葢充上刺史誥</hi>祥符平夷本末　慶<lb/>
　　厯皇祐平夷畧　熙寧經制諸夷本末　元豐平<lb/>
<pb n="KR2k0052_WYG_026-77b"/>
　　乞弟本末　范榮公進誓平夷文表　趙招討平<lb/>
　　晏夷賀捷表　長寧志<hi>嘉定己卯敎授賀寅東序</hi>
　　隆昌縣<lb/>
　　隆橋馬驛<hi>在縣東明初置屬榮昌縣嘉靖四十五年改屬富順縣隆慶元年廵撫譚綸以</hi>
　　<hi>驛界瀘州富順榮昌三境地屬曠野因奏割三州縣犬牙地置縣</hi>薰風樓<hi>在縣治前</hi>
　　慶符縣<lb/>
　　漢陽廢縣<hi>在縣内漢置屬犍為郡葢以在漢水之陽為名王莾改曰新通後漢復故三國</hi>
　　<hi>蜀志法正子邈官至<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>陽太守則蜀漢時嘗改郡矣晉屬朱提郡宋齊皆因之按名勝志又以瀘州</hi>
<pb n="KR2k0052_WYG_026-78a"/>
　　<hi>江安縣為古漢陽</hi>石門廢縣<hi>在縣南十里唐初置貞觀八年省宋置石門砦明廵撫曾</hi>
　　<hi>省吾征九絲蠻至此有九折寧非險清時自坦途之句</hi>鹽泉廢縣<hi>在縣西新唐志貞觀</hi>
　　<hi>五年析石門置鹽泉縣屬南通州八年并入撫夷元和志鹽泉鎮在開邊縣西南八十里即故縣也</hi>
　　廢祥州<hi>在縣西一里宋政和三年置宣和二年廢</hi>廢曲州<hi>在縣西唐置天寳中移治</hi>
　　<hi>開邊縣界</hi>撫夷廢縣<hi>在縣西新唐志貞觀八年省石門朱提鹽泉三縣置撫夷縣屬戎州</hi>
　　<hi>天寳元年省入義賓</hi>僰道廢縣<hi>漢置舊志/謂即今治</hi>來附廢縣<hi>在縣西北十五</hi>
　　<hi>里宋政和三年置屬祥州宣和三年廢即今之來復舖</hi>拱極樓<hi>在縣西今存石柱</hi>魚<lb/>
　　躍亭<hi>在縣南廣洞下每嵗清明前後魚自下躍上張網捕之所獲甚夥故名</hi>靖邊亭<lb/>
<pb n="KR2k0052_WYG_026-78b"/>
　　<hi>在縣東五里今圯</hi>省耕亭<hi>在縣城外一里今圯僅存石柱</hi>
　　　古碑記附<lb/>
　　晉張麟夫人墓表<hi>舊志在縣南一百六十里</hi>唐南詔王碑<hi>舊志在石</hi>
　　<hi>門界唐貞元七年袁滋題</hi>
　　筠連縣<lb/>
　　騰川廢縣<hi>在縣南寰宇記筠州在戎州南四百七十里南廣溪洞元改置筠連州又置騰</hi>
　　<hi>川縣為州治明初廢入明一統志作元置定川縣疑騰定二字之誤舊志謂即今之縣治</hi>廢連<lb/>
　　州<hi>在縣西唐置宋改為羈縻州寰宇記連州在戎州西南廣溪洞析筠州置元并入</hi>定邊<lb/>
<pb n="KR2k0052_WYG_026-79a"/>
　　樓<hi>在縣城西遺址尚存</hi>
　　高　縣<lb/>
　　古高州<hi>在縣南一百二十里唐置羈縻高州領柯巴移甫徙西三縣元至元間知州張景良</hi>
　　<hi>移治懐逺砦明洪武中知縣王旭復徙今治</hi>楠木園<hi>在縣西/二十里</hi>連珠閣<hi>在縣</hi>
　　<hi>東六十里七寳山上因七山相連形若貫珠故名</hi>
　　珙　縣<lb/>
　　鞏州故城<hi>在縣西唐置寰宇記鞏州在戎州南三百十里南廣溪洞</hi>南廣廢縣<lb/>
　　<hi>在縣西南漢置縣屬犍為郡華陽國志太初元年置縣為犍為郡治孝昭元年郡移僰道以縣屬之</hi>
<pb n="KR2k0052_WYG_026-79b"/>
　　<hi>蜀漢延熙中置南廣郡晉建武元年郡廢屬朱提郡元帝時王遜移朱提郡來治永昌中還舊治咸</hi>
　　<hi>康中李䧺復置南廣郡屬寧州宋齊因之隋開皇四年改置協州大業初廢入開邊縣唐武德元年</hi>
　　<hi>復置天寶中移於州西南四百九十里</hi>播郎州<hi>在縣西北新唐志戎州羈縻播郎州祈鞏</hi>
　　<hi>州置領播勝從顔順化三縣寰宇記在州南二百八十七里南廣溪洞</hi>廢薛州<hi>在縣西唐</hi>
　　<hi>儀鳯二年置領黃池播陵縣先天二年降為羈縻州天寳初改黃池郡乾元初仍改薛州屬瀘州都</hi>
　　<hi>督府宋初因之熙寧後廢入長寧軍</hi>廢定州<hi>在縣西南新唐志瀘州羈縻有定州領支江扶</hi>
　　<hi>德二縣宋因之元至元十三年置千户所明廢</hi>廢思峩州<hi>在縣東新唐志瀘州羈縻思峩</hi>
　　<hi>州天授二年置領多溪洛溪二縣宋初因之熙寧後廢入長寧軍</hi>廢扶德州<hi>在縣南唐</hi>
<pb n="KR2k0052_WYG_026-80a"/>
　　<hi>置領宋水扶德柯陰三縣宋因之元廢</hi>都寧廢縣<hi>在縣南七十里明萬厯中置</hi>走<lb/>
　　馬田<hi>在縣南七十里先是僰人懸酋長之棺於巖上每閒金鼓之聲明萬厯中總兵劉顯過此</hi>
　　<hi>聞而異之土人以告顯馳馬田中發三矢俱中其棺金鼓遂絶人因呼為走馬田今三矢猶在</hi>柳<lb/>
　　公堂<hi>在縣西為宋柳光熙建</hi>
　　興文縣<lb/>
　　古晏州<hi>在縣西唐志晏州領思峩柯陰新賓扶來思晏哆剛羅陽七縣宋熙寧中屬長寧軍</hi>
　　<hi>政和中為五斗蠻所據元改置戎州於此明初廢州為縣萬厯四年廵撫㑹省吾平都掌蠻奏改今</hi>
　　<hi>名</hi>哆剛廢縣<hi>在縣東南唐晏州所領七縣之一宋祥符中哆剛蠻斗望猖獗即此</hi>廢<lb/>
<pb n="KR2k0052_WYG_026-80b"/>
　　悦州<hi>在縣南唐置領甘泉青賓臨川悦水夷鄰胡璠六縣屬戎州都督府寰宇記在戎州南二</hi>
　　<hi>百十七里南廣溪洞</hi>淩霄城<hi>在縣東一百二十里宋置屬長寧軍明初屬戎縣都掌蠻依為</hi>
　　<hi>巢穴成化四年樞臣程信督兵討之别將李鑛攻淩霄城其城三面峭壁南則深箐連互數十里鑛</hi>
　　<hi>循南崖而北梯崖架壑以進自高攻下惶遽多墜崖死遂破之隆慶中蠻復據險叛萬厯初撫臣曽</hi>
　　<hi>省吾帥臣劉顯攻淩霄城拔之詔改淩霄城為拱極城</hi>
　　屏山縣<lb/>
　　馬湖故城<hi>在縣西南季漢時置屬越巂郡晉省唐置鎮於此號平夷軍城乃乾符二年高</hi>
　　<hi>駢所築宋時蠻主屯湖内元至元十三年内附始分其地置六長官司曰雷坡泥溪平夷蠻夷夷都</hi>
<pb n="KR2k0052_WYG_026-81a"/>
　　<hi>沐川設馬湖路於蠻夷夷都溪口之南岸大德四年始遷今治至元元年并六司而為三二十三年</hi>
　　<hi>明玉珍據蜀復分三司為五明洪武四年土總管其安濟歸附改路為府復設五長官司使安氏世守</hi>
　　<hi>地五傳至安鼇而叛𢎞治九年討平之始設流官</hi>子雲築室<hi>在沐川司西北</hi>薛文<lb/>
　　清書室<hi>在縣東二十里</hi>新鎮城<hi>在縣北二百五十里今設為邊營</hi>藏甲洞<lb/>
　　<hi>在縣新鎮城北一里武侯祠後其洞直通河岸相傳武侯藏甲於此</hi>三丰石<hi>舊志在東江中</hi>
　　<hi>水涸時見有山高月小水落石出八字相傳以為張三丰所書無鐫鑿痕而墨跡如故</hi>十丈<lb/>
　　空<hi>懸崖絶壁廣數十丈相傳武侯南征過此投三㦸於上彷彿有形壁間多名人題咏</hi>白雲<lb/>
　　洞<hi>相傳王守中調息處</hi>御書樓<hi>在縣/東</hi>合江樓<hi>在縣東臨二江之濱</hi>
<pb n="KR2k0052_WYG_026-81b"/>
　　建武㕔<lb/>
　　九絲城<hi>在建武㕔東古都蠻世居其地城險峻不可登四面以絲圍之約重九兩故名明萬</hi>
　　<hi>厯中蠻首阿大等叛巡撫㑹省吾督師討平之</hi>
　　永寧縣<hi>敘水㕔屬</hi>
　　永寧舊城<hi>在縣西八十里漁漕溪即元永寧路舊址也</hi>古藺州<hi>在縣東一百里</hi>
　　<hi>唐元和初置</hi>米益城<hi>在縣北八十里居民/家饒米穀無水旱憂</hi>闗索嶺<hi>在縣西七</hi>
　　<hi>十里相傳闗索過此因道險令兵士填土為嶺</hi>落窩城<hi>在縣東三十里明馬曄建以為戍堡</hi>
　夔州府<lb/>
<pb n="KR2k0052_WYG_026-82a"/>
　　奉節縣<hi>附郭</hi>
　　魚復故城<hi>在縣東北本春秋庸國魚邑左傳文公十六年楚伐庸禆鯈魚人實逐楚師漢</hi>
　　<hi>置魚復縣後徙白帝城水經注章懐太子曰魚復故城今奉節縣北赤甲城是又寰宇記云古魚復</hi>
　　<hi>縣在奉節縣西十五里蜀改永安今無城壁二説不同</hi>白帝城<hi>在縣東十里公孫述據蜀</hi>
　　<hi>所築後漢建安十八年諸葛亮等自荆州泝流定白帝江州章武二年先主征呉敗還至魚復改曰</hi>
　　<hi>永安孫權聞先主駐白帝遣使請和晉義熙元年譙縱據蜀以弟明子為巴州刺史屯白帝二年益</hi>
　　<hi>州刺史司馬榮期擊破之西魏恭帝三年李遷哲討信州蠻擊破其酋五子王等因留鎮白帝諸蠻</hi>
　　<hi>畏服遣子弟入質者千餘家遷哲乃於白帝城外築城以處之後周天和元年陸騰平信州蠻更於</hi>
<pb n="KR2k0052_WYG_026-82b"/>
　　<hi>先主故宫城南八陣灘北臨江岸築城移州治之㝷復還舊志劉禹錫䕫州㕔壁記州城初在瀼西</hi>
　　<hi>周建德五年總管王述移治白帝方輿勝覽州城以宋景德二年移治瀼西名臣言行録高宗時夔</hi>
　　<hi>路亷訪使曹東請築瞿塘闗於唐夔州故基置兵屯守宋韓宣瞿塘城記䕫州城在瀼西闗城在瀼</hi>
　　<hi>東元一統志宋熙祐二年以兵火復移州治白帝四年余玠命韓宣城瞿塘至元二十二年仍還瀼</hi>
　　<hi>西舊治</hi>永安宫城<hi>即今之府學季漢章武二年昭烈征呉為陸遜所敗還白帝改魚復</hi>
　　<hi>為永安宫居之即諸葛亮受遺處寰宇記先主於永安縣西别置永安宫</hi>陽口廢縣<hi>在縣</hi>
　　<hi>西水經注陽元水出陽口縣西南東北流經其縣南又東北入江寰宇記梁置陽口縣葢在今州西</hi>
　　<hi>陽水口後魏廢帝三年移巴郡理此</hi>八陣圖磧<hi>在縣南二里大江之濱其陣聚細石為之</hi>
<pb n="KR2k0052_WYG_026-83a"/>
　　<hi>各高五尺廣十圍歴然碁布縱横相當中間去九尺正中開南北巷悉廣五尺凡六十四春夏為水</hi>
　　<hi>所沒退復如故晉桓溫伐蜀經之曰此常山蛇勢也杜甫詩江流石不轉遺恨失吞呉</hi>石鼓<lb/>
　　<hi>與八陣圖隔江相對世傳孔明敎戰之鼓</hi>水邏城<hi>在縣東後周天和元年信州蠻冉令賢等</hi>
　　<hi>據巴峽攻白帝於江南險要之地立十城自率精鋭守江北水邏城周將陸騰討之兵至楊口先拔</hi>
　　<hi>其江南八城因數道入攻水邏路經石壁城其城險峻四面壁立惟一小徑縁梯而上騰披甲先登</hi>
　　<hi>遂克之又有石勝城亦稱險要騰又襲取之然後引兵向水邏蠻衆大潰斬獲無算别將司馬裔又</hi>
　　<hi>下其二十餘城因為京觀於水邏城側</hi>石墨城<hi>在縣東北境冉令賢黨向五子王據此陸</hi>
　　<hi>騰既平水邏因遣王毫屯牢坪以圓石墨立柵遏其走路遂悉平之</hi>故陵村<hi>在縣西水經注</hi>
<pb n="KR2k0052_WYG_026-83b"/>
　　<hi>舊郡治故陵溪西二里故陵村溪即永谷也</hi>巴鄉村<hi>在縣西寰宇記在南鄉峽西八十里</hi>
　　<hi>水經注故陵江之左岸有巴鄉村村人善醸俗名巴鄉清</hi>東屯<hi>在縣東輿地紀勝公孫述於東</hi>
　　<hi>瀼水濱墾稻田因號東屯稻田水畦延袤可得百許頃前帶清溪後枕崇岡樹木葱菁氣象深秀杜</hi>
　　<hi>甫移居東屯詩白鹽危嶠北赤甲古城西</hi>杜甫宅<hi>在縣東北陸游高齋記云少陵居夔凡三</hi>
　　<hi>徙一在白帝城一在瀼西一在東屯皆名高齋東屯李氏居已數世上距少陵纔三易主唐大厯初</hi>
　　<hi>故劵猶存方與勝覽世傳計臺乃少陵故宅今有祠堂萬厯初於瀼西故址建草閣</hi>鮑家莊<lb/>
　　<hi>在縣北舊傳漢末鮑氏三孃勇力絶倫亷康賊欲娶之不屈與戰破之後闗索來攻遂以城降同為</hi>
　　<hi>漢室討賊今城磧尚存</hi>柏柱<hi>在白帝城西大十圍高三丈世傳為公孫述樓柱枯而不朽</hi>
<pb n="KR2k0052_WYG_026-84a"/>
　　蓮花池<hi>在府治後山形如覆蓮上有池種蓮花宋周惇頤判夔州嘗遊此</hi>制勝樓<lb/>
　　<hi>在府治内王延禧詩䕫子城新築長江便作壕百蠻歸指掌三峽見秋毫</hi>白雲樓<hi>在縣城内</hi>
　　<hi>樓有三層登覽之勝甲於一郡今廢</hi>最高樓<hi>在縣東杜甫詩城尖徑仄旌斾愁獨立縹緲之</hi>
　　<hi>飛樓峽坼雲霾龍虎睡江清日抱黿鼉遊</hi>白帝樓<hi>在縣東杜甫詩江度寒山閣城高絶塞樓</hi>
　　<hi>翠屏宜晚對白谷會深遊又漠漠虛無裹連連睥睨侵樓光去日逺峽影入江深</hi>五桂樓<lb/>
　　<hi>在府學前宋大觀中郡人李裳及弟襲裳子公京襲子公奭公奕父子叔姪五人相繼登科因名范</hi>
　　<hi>仲黼為記久廢</hi>静暉樓<hi>在府治内王十朋詩占得高明地長聞燕寢香江流匹練白竹日萬</hi>
　　<hi>金黄久廢</hi>觀文樓<hi>在府治後明嘉靖知府張環建陳時範題曰觀文郭棐修葺作記</hi>會<lb/>
<pb n="KR2k0052_WYG_026-84b"/>
　　勝樓<hi>在縣東正德初郡守呉潜建</hi>萬丈樓<hi>在縣東十里相傳為杜甫故居</hi>擂鼓<lb/>
　　臺<hi>在縣西五里大江北岸傳為漢張桓侯故蹟</hi>八陣臺<hi>在縣東武侯廟前下瞰八陣石</hi>
　　<hi>蹟</hi>挹翠亭<hi>在縣麝香山白/居易遊息之所</hi>鎖江亭<hi>在縣白帝城南宋元祐間運判</hi>
　　<hi>宋肇改為三峽堂</hi>永安亭<hi>在縣學明倫堂後康熙二十七年知府許嗣印建</hi>江月<lb/>
　　亭<hi>在府治内王十朋詩長江何處水明月幾州天月與江無約相逢是偶然</hi>公會亭<hi>在府</hi>
　　<hi>治内宋時袁倚李貽孫皆有記</hi>望華亭<hi>在府治後成化間郡守呉晟築土為臺𢎞治辛酉郡</hi>
　　<hi>守楊竒為亭額曰望華</hi>臨江閣<hi>在府治/内西隅</hi>清風閣<hi>在縣白帝城中即今之譙</hi>
　　<hi>樓</hi>草閣<hi>在府治東十里即杜少陵瀼西舊址萬厯三年知府郭棐行知縣羅繡藻建上倚龍</hi>
<pb n="KR2k0052_WYG_026-85a"/>
　　<hi>山下瞰瞿唐頗極形勝副使陳文燭作碑記</hi>同春閣<hi>在縣前正德初郡守呉潛建</hi>十<lb/>
　　賢堂<hi>在縣城内初名嵗寒又名忠孝宋慶厯中建以祀前賢嘗至蜀者屈原諸葛亮嚴挺之杜</hi>
　　<hi>甫陸贄韋昭範白居易柳鎮寇準唐介凡十人畫像堂中外栽修竹王十朋詩六月修筠帶雨移丁</hi>
　　<hi>寜䕶取嵗寒枝十賢清節高千古不是此君誰與宜</hi>越公堂<hi>在縣瞿塘闗内隋楊素建</hi>詩<lb/>
　　史堂<hi>在府志内有杜甫畫像</hi>整暇堂<hi>在府治内又名易治王十朋詩風俗無難易治</hi>
　　<hi>之端在人古夔尤易治風俗本來淳</hi>瑞白堂<hi>在府治内揚海有記王十朋詩昔日曾夔州兹</hi>
　　<hi>堂見三白為瑞不嫌多年豐最宜麥</hi>開濟堂<hi>在縣東武侯廟下瞰八陣磧取杜甫兩朝開濟</hi>
　　<hi>老臣心詩義</hi>去思堂<hi>在縣治士民思前守楊/竒德澤繪像祀之今圯</hi>三峽堂<hi>在縣</hi>
<pb n="KR2k0052_WYG_026-85b"/>
　　<hi>東瞿塘闗宋肇記有詩白帝城空朝雨晴白鹽山暗暮雲平</hi>粉壁堂<hi>在縣瞿塘峽口白鹽</hi>
　　<hi>山昔人磨崖刻中興頌於上</hi>霽月館<hi>在府治内古計臺相傳渝州趙稔之居後遷於此遺</hi>
　　<hi>址尚存</hi>
　　　古碑記附<lb/>
　　唐䕫州刺史廳壁記<hi>長慶二年五月一日刺史中山劉禹錫撰</hi>夔州始<lb/>
　　興寺移鐵像記<hi>劉禹錫撰</hi>夔州都督府記<hi>唐會昌五年刺史李貽孫</hi>
　　<hi>文繆師禹書載集古録今在漕臺</hi>鏁水記<hi>碑字但記官名有都押衙金吾大將軍白元曜</hi>
　　<hi>等字</hi>闗城白帝廟碑<hi>碑凡三一元和元年一長興二年一廣政元年</hi>重修大<lb/>
<pb n="KR2k0052_WYG_026-86a"/>
　　仙廟碑<hi>唐寧江軍掌書記司空薰撰同光四年建</hi>杜少陵詩石刻<hi>少陵遊蜀</hi>
　　<hi>凡八稔而在夔獨三年平生所賦詩凡千四百六篇可攷而在夔者乃三百六十有一治平中知州</hi>
　　<hi>賈昌言刻十二石於北圍嵗久字漫建中靖國元年運判王蘧新為十碑今碑在漕司</hi>移城<lb/>
　　記<hi>景德四年丁謂撰</hi>八陣圖銘<hi>舊經有圖銘石刻在磧中今不復見蘇子由詩云中</hi>
　　<hi>原堯不到置陣狹無所</hi>甃井記<hi>陳剛記云夔惟節度府漕臺西㕔有井紹興二年井壞景</hi>
　　<hi>公領使事發地百尺而及泉以柟木甃之</hi>夔州圖經<hi>故相國安陽公乾曜嘗參軍修圖經</hi>
　　<hi>言風俗甚備見劉禹錫集</hi>舊圖經<hi>李國/緯編</hi>固陵集<hi>費士戣編</hi>新夔州志<lb/>
　　<hi>馬導編</hi>
<pb n="KR2k0052_WYG_026-86b"/>
　　大寧縣<lb/>
　　大寧故城<hi>在縣北八里寰宇記宋開寳六年於此置監以収鹽課</hi>仙人洞<hi>在縣</hi>
　　<hi>北三十五里洞壑幽深莫測所止相傳羅洪先隱居於此不知所終有詩留於壁</hi>朝陽樓<lb/>
　　<hi>在縣治内宋嘉祐中孔嗣宗建</hi>絶雲樓<hi>在縣/治内</hi>飛泉亭<hi>在縣舊監宋時建其在監</hi>
　　<hi>治者曰藏春塢江山堂芳菲館清閟閣皆當時之勝境</hi>凝香堂<hi>在縣北孔嗣宗建四面環</hi>
　　<hi>以花卉</hi>江山堂<hi>在縣東白㢲詩分符/真吏隱燕侵傍岩樓</hi>清風閣<hi>在縣南宋淳化</hi>
　　<hi>中建</hi>觀瀾館<hi>在縣治内成化二/年知縣何光建</hi>拂雲館<hi>在縣北宋時刑曹廨舍之</hi>
　　<hi>西宣和中陳似有記</hi>
<pb n="KR2k0052_WYG_026-87a"/>
　　　古碑記附<lb/>
　　丁謂䕫州移城記<hi>景德三年記太祖皇帝出師平蜀由劒巫峽分兵以入而灩澦</hi>
　　<hi>激射峻惡樓船戰艦難進易退步騎自襄州西山裹糧兼行林麓無際澗壑相接不知道路之所從</hi>
　　<hi>得蜀民詣王師獻畫由大寧路直趨夔州平蜀之師實取道於此也</hi>
　　巫山縣<lb/>
　　楚王宫<hi>在縣東北一里俗謂之細腰宫前有一池亦當時燕遊之地今湮沒一云在女觀山</hi>
　　<hi>西畔小山頂南望江山竒麗</hi>巫縣故城<hi>在縣東北秦昭襄王三十年取楚巫郡立縣屬</hi>
　　<hi>南郡吴孫休分為建平郡治隋始曰巫山縣章懐太子曰巫縣故城在巫山縣北寰宇記本夔子熊</hi>
<pb n="KR2k0052_WYG_026-87b"/>
　　<hi>摯所治晉移今治在夔州東南七十二里</hi>江陰廢縣<hi>在縣西六十里元一統志後周天和</hi>
　　<hi>初置縣建德中廢</hi>南陵故城<hi>在縣南大江南岸晉南渡後置縣屬建平郡劉宋元嘉中</hi>
　　<hi>廢今縣南大江渡口有南陵渡</hi>大昌廢縣<hi>在縣北一百二十里本亟縣地屬建平郡宋齊</hi>
　　<hi>因之後周避諱改曰大昌置永昌郡郡尋廢隋屬巴東郡唐屬夔州寰宇記宋端拱元年改屬大寧</hi>
　　<hi>監宋志舊在監南六十里嘉定八年移治水口監元至元二十年并入大寧州明洪武四年復置後</hi>
　　<hi>并入大寧永樂初復置改屬夔州府  國朝康熙九年省入巫山</hi>北井廢縣<hi>在縣北大</hi>
　　<hi>昌廢縣東南二十五里晉初置屬巴東郡因有鹽井在縣北故名泰始五年改屬建平郡宋齊因之</hi>
　　<hi>周天和中省入大昌</hi>故東陽府<hi>在縣東一里隋置/唐貞觀三年廢</hi>天賜城<hi>在縣</hi>
<pb n="KR2k0052_WYG_026-88a"/>
　　<hi>西北廢大昌縣西六十里宋將亷康所築景定中守將徐宗武立名</hi>藏春塢<hi>在縣北今有三</hi>
　　<hi>台崖即其地也中空洞可容百人</hi>燕子坡<hi>在縣北與烏/飛巖相對</hi>昭君村<hi>在縣</hi>
　　<hi>東九十里</hi>陽臺<hi>在縣西宋玉賦朝朝暮暮陽臺之下即此又名陽雲臺取高唐賦楚王遊陽雲</hi>
　　<hi>之臺意寰宇記臺髙百二十丈南枕長江或云陽臺與高唐觀在來鶴峯上今雖各有遺址然漫無</hi>
　　<hi>所攷</hi>望江亭　瞻雲亭<hi>俱在縣西</hi>
　　　古碑記附<lb/>
　　漢鹽鐵盆記<hi>舊志在巫山黄太史石刻云余弟嗣直來攝邑事堂下有大鹽盆有欵識</hi>
　　<hi>葢漢時物也其末曰永平二年</hi>晉桓溫𨽻字碑<hi>舊志在巫山有太史跋嘉定癸未漕</hi>
<pb n="KR2k0052_WYG_026-88b"/>
　　<hi>使王觀之并黄太史跋俱徙置漕廨王漕又作跋語攷之為晉周撫墓碑今亦湮沒</hi>神女廟<lb/>
　　碑<hi>舊志在巫山集古録唐李吉甫詩一首以貞元十四年刻丘元素一首無刻石年月李貽孫三</hi>
　　<hi>首會昌五年刻敬騫一首元和五年刻沈幼貞書其他皆無名氏</hi>巫山詩碑<hi>唐金吾衛</hi>
　　<hi>兵曹參軍沈幼貞撰元和五年建</hi>
　　雲陽縣<lb/>
　　<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰城<hi>在縣西六十里漢置屬巴郡後漢興平元年劉璋遣趙韙擊劉表屯<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰即此城也</hi>
　　<hi>晉屬巴東郡宋以後因之周改置雲安縣此縣遂廢章懷太子曰雲安西萬户故城即漢之<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰縣</hi>
　　<hi>今有萬户壩即其遺址舊志係漢扶嘉食邑</hi>雲安故城<hi>在縣東北本漢/<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰縣地唐末</hi>
<pb n="KR2k0052_WYG_026-89a"/>
　　<hi>置監以收鹽課宋亦置監於此屬雲安軍寰宇記熙寧四年以雲安監户口析置安義縣八年還𨽻</hi>
　　<hi>雲安復為監在軍東北三十里元并入雲安軍明置監課司於此</hi>寳子塔<hi>在縣東大江中</hi>
　　<hi>昔人鑿石為之為行舟之則詩云水侵寳塔脚下舟休要錯</hi>雲臺<hi>在縣北廢大昌縣南二里</hi>
　　演易堂<hi>在縣北三十里地名向陽坪宋邵康節於此註易</hi>水閣<hi>在縣南</hi>德輝<lb/>
　　堂<hi>在縣北宋晁公遡有記</hi>杜鵑亭<hi>在縣北前有巨石每嵗春深則杜鵑啼其上杜甫詩</hi>
　　<hi>雲安有杜鵑因名</hi>橘官堂<hi>在縣南五峯驛前李亳有記</hi>
　　　古碑記附<lb/>
　　周靈王符碑<hi>舊志在棲霞宫文末有周靈王三字</hi>漢處士金廣延母<lb/>
<pb n="KR2k0052_WYG_026-89b"/>
　　子碑<hi>舊志初無文字但有人物</hi>廣雲外尊師碑<hi>舊志在雲昇宫唐杜光庭撰見</hi>
　　<hi>九域志今名棲霞宫</hi>人物碑<hi>舊志所勒皆車馬人物或云古者修車馬偹器械之圖也</hi>
　　梁山縣<lb/>
　　梁山故城<hi>在縣西西魏置按寰宇記後周天和二年分魚泉置梁山縣因界内高梁山為</hi>
　　<hi>名九域志開寳三年以萬州石氏屯田務置梁山軍割梁山縣𨽻馬熙寧五年又析忠州桂溪地益</hi>
　　<hi>軍元初曰梁山軍尋升為州明初復為縣</hi>萬川城<hi>即今縣治一云在縣西西魏平蜀置萬川</hi>
　　<hi>郡於此復徙南浦</hi>吕保藏家<hi>在縣東北輿地紀勝梁山絶崖半腹有一穴人跡不到漢</hi>
　　<hi>赤眉之亂邑人吕保藏家貲巨萬鑿石以居冦不能近後舉家隱焉</hi>垂雲樓<hi>在縣北右瞰萬</hi>
<pb n="KR2k0052_WYG_026-90a"/>
　　<hi>石樓左倚東山景物竒麗</hi>桂香樓<hi>在縣儒學内萬厯二年副使范璲行置知梁山事推官董</hi>
　　<hi>學孔重修</hi>萬石樓<hi>在縣東北宋知/州李仲孚建</hi>白兔亭<hi>在縣東飛雪亭左嘉靖壬</hi>
　　<hi>辰獲白兔於此巡撫宋滄遣使馳獻命建亭並勒石䜿坊亭當孔道題咏頗多為夔州勝蹟</hi>瑞<lb/>
　　豐亭<hi>在縣東陸游詩峽中地褊嘗苦貧政令愈簡民愈淳本來無事只畏擾擾者才吏非庸人</hi>
　　<hi>都梁之民獨無苦須晴得晴雨得雨父老羅拜豐年賜縱産芝房非上瑞</hi>飛練亭<hi>在縣東三</hi>
　　<hi>十里蟠龍山瀑布之側東坡名之曰飛雪亭</hi>
　　　古碑記附<lb/>
　　涼山吕保藏漢篆<hi>舊志源山保有吕保藏在絶崖半腹漢赤眉之亂吕保藏家資</hi>
<pb n="KR2k0052_WYG_026-90b"/>
　　<hi>巨萬舉家終馬紹熙中有樵夫得一劵於崖側非鋼非鐵其聲鏘然上有古篆云西漢之末赤眉邂</hi>
　　<hi>逅黄全千兩坑埋而走羔豚十祭其財自阜今藏所猶存</hi>浮蘭碑<hi>通川志記梁山軍忠州兩</hi>
　　<hi>界舊有石刻漢時官屬及白虎夷王夷民等姓名字多磨㓕</hi>梁山驛唐碑<hi>題云令長</hi>
　　<hi>新誡之記乃明皇御製梁山令尹茂元得此誡於萬州守河東裴公而刻之乃大中十年也嘉定丁</hi>
　　<hi>卯郡守李錫移其碑於軍治其詞云我求令長保乂下民民之不安必有所因侵漁浸廣賦役不均</hi>
　　<hi>使夫離㪚莫闗其身徵諸善理寄爾良臣與之革故政在維新調風變俗背偽歸真敎化為先惠䘏</hi>
　　<hi>於貧無小無大以躬以親青旌勸農孰不攸遵曷云被之我澤如春</hi>舊梁山驛碑<hi>舊志</hi>
　　<hi>軍之東四十里相傳李唐時有白虎蛟龍為民害民遷居以避之韓昌黎嘗按部經行二害乃去作</hi>
<pb n="KR2k0052_WYG_026-91a"/>
　　<hi>碑識之今名其地為碑抝猶存溪側字多漫㓕不可識</hi>飛練亭碑<hi>多唐人碑刻</hi>圖<lb/>
　　經<hi>敎授黄震仲撰</hi>
　　新寧縣<lb/>
　　舊縣壩<hi>在縣東三十里今存兩石獅相傳為舊縣故物</hi>東闗故郡<hi>在縣西北十里</hi>
　　<hi>寰宇記通川梁置開巴郡而東闗郡置於開州領龍蛇新寧二縣周建德五年始割屬萬州故城在</hi>
　　<hi>新寧縣西北四十五里</hi>李靖埡<hi>在縣西二十里與金山相接唐武德初蠻酋冉肇寇信州</hi>
　　<hi>李靖擊斬於此故名</hi>愧竹臺<hi>舊志在縣治後知/縣胡明書修有記</hi>萬柳書齋<hi>在縣</hi>
　　<hi>西明邑人趙鼇罷歸時建此吟誦其間</hi>
<pb n="KR2k0052_WYG_026-91b"/>
　　萬　縣<lb/>
　　南浦故城<hi>今縣治或云在大江之南岸本名羊渠季漢建興八年改曰南浦魏改魚泉寰</hi>
　　<hi>宇記魏廢帝元年置魚泉縣以地土多泉民頼漁罟為名隋志後周置安鄉郡後改縣曰安鄉郡曰</hi>
　　<hi>萬川隋開皇初郡廢十八年縣仍改名南浦按華陽國志固陵郡初領羊渠縣吳平後省改置南浦</hi>
　　<hi>縣在郡南三百里</hi>武寧廢縣<hi>在縣西一百六十里舊傳為巴子故城漢臨江縣地後周</hi>
　　<hi>武帝時折置源陽縣並置南州及南都郡建德四年改郡曰懐德縣曰武寧隋開皇初州郡俱廢縣</hi>
　　<hi>屬巴東郡唐屬萬州宋元皆因之明初省入萬縣</hi>許旌陽宅<hi>在廢武寧縣西一里今為</hi>
　　<hi>白鶴觀</hi>分水公館<hi>在縣西百里/明𢎞治年建</hi>岑公洞<hi>舊志在大江南岸唐岑公</hi>
<pb n="KR2k0052_WYG_026-92a"/>
　　<hi>隱於此山中有石狀如芝名曰石芝又有泉曰灌芝泉</hi>流桮池<hi>在縣西二里宋守魯有開</hi>
　　<hi>所鑿</hi>江會樓<hi>在縣/北</hi>桂華樓<hi>在縣治内慶元中張賓知萬州以州士二人同年登</hi>
　　<hi>科故名</hi>二詠亭<hi>在縣東張俞范鎮常唱酬於此太守趙希緄因以名亭</hi>西山亭<lb/>
　　<hi>方與勝覽距萬州治二里其初蔓草荒蕪宋郡守馬元穎魯有開元翰相繼修葺為峽上勝境</hi>七<lb/>
　　賢堂<hi>在縣東繪像祀宋張俞魯有開范鎮蘇洵蘇軾蘇轍黄庭堅</hi>
　　　古碑記附<lb/>
　　報恩寺漢碑<hi>圖經云硤中漢刻少今萬州報恩寺有碑高五尺乃漢桓帝延熹間所刻</hi>
　　<hi>凡百餘字土人謂之宜子碑</hi>絶塵龕石刻<hi>絶塵龕三字在西山石壁字體清勁類晉</hi>
<pb n="KR2k0052_WYG_026-92b"/>
　　<hi>宋人書</hi>寳像記<hi>鍊巖有莊修/隋朝寳像記</hi>岑先生銘<hi>嚴挺之撰開元二年立又</hi>
　　<hi>有段文昌銘貞元三年四月十五日鐫</hi>岑公洞記<hi>在岑公洞元和八年段文昌記</hi>魯<lb/>
　　直留題<hi>在岑公洞下巖寺</hi>聖業院碑<hi>在蘇溪大江之濱石旁蘚封可見者僅有</hi>
　　<hi>咸通三年十一月建數字</hi>大雲寺碑<hi>寺有唐僧圓滿傳中和間萬州守李裁書</hi>冉仁<lb/>
　　才碑<hi>見㳂革門南浦州下</hi>萬州廟碑<hi>乾德乙丑白廷誨為刺史重修碑雖存而漫滅</hi>
　　<hi>不可讀</hi>白刺史題名記<hi>開賓二年九月白廷誨題名記上云刺史白廷誨今萬利</hi>
　　<hi>廟有碑仆草莾中攷之字皆漫滅獨白刺史名衛在</hi>靈顯王碑<hi>舊志加封昭毅武惠靈顯</hi>
　　<hi>王遺愛碑碣於廟</hi>南浦志<hi>趙善/贛編</hi>新志<hi>王子申序</hi>
<pb n="KR2k0052_WYG_026-93a"/>
　　開　縣<lb/>
　　開江故城<hi>在縣東一里後漢建安二十一年置漢豐縣於此西魏改永寧寰宇記周天和</hi>
　　<hi>元年改縣曰永寧於縣置周安郡隋開皇三年罷郡屬開州十八年改曰盛山大業二年州廢始屬</hi>
　　<hi>巴東唐改開江武德元年移今治</hi>清水廢縣<hi>在縣東北六十里漢/<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰縣地宋武帝分</hi>
　　<hi>置巴渠縣後周天和元年分巴東置萬安郡隋開皇三年罷郡屬開州大業二年州廢屬萬安郡唐</hi>
　　<hi>武德初屬開州二年移今治寳厯中節度使裴度奏廢并入開江尋復置仍屬開州宋元豐後改曰</hi>
　　<hi>清水元廢舊志周曰萬縣隋改萬世唐貞觀二十三年改曰萬嵗與前説不同</hi>新浦廢縣<lb/>
　　<hi>在縣西南九十里本漢胊䏰縣地寰宇記宋永初中置後魏恭帝三年於縣置開江郡後周天和五</hi>
<pb n="KR2k0052_WYG_026-93b"/>
　　<hi>年改江會郡建德五年郡廢屬周安郡隋開皇初郡廢屬開州大業二年州廢屬巴東郡唐仍屬開</hi>
　　<hi>州武德七年自縣西北故城移於今縣宋慶厯四年并入開江</hi>西流廢縣<hi>在縣西北一百</hi>
　　<hi>五十里後魏置漢興縣西魏改曰西流後周屬周安郡隋開皇三年罷周安郡以縣屬開州大業初</hi>
　　<hi>州廢改屬通州郡唐武德初改屬開州貞觀初省入盛山</hi>黃侯城<hi>在縣東五里五代時土人</hi>
　　<hi>黃侯二家避兵於此</hi>虎跳城<hi>在縣南七十里五代孟知祥據蜀土人築以防寇</hi>老鴉<lb/>
　　城<hi>在縣南八里宋政和初土人避寇所築</hi>鯉魚城<hi>在縣南九十里宋建炎初土人築</hi>
　　仙女鏡<hi>在縣南五里山巔有石圓五丈餘明徹如鏡</hi>白鶴樓<hi>在縣城内宋慶元中</hi>
　　<hi>建即今鼓樓</hi>四並臺<hi>在縣北三十里宋張/灝有詩遺址尚存</hi>雲鴻亭<hi>在縣南三</hi>
<pb n="KR2k0052_WYG_026-94a"/>
　　<hi>十里宋賈緯有詩</hi>宿雲亭<hi>在縣盛山溫造有記韋處厚詩薺平連郡國帶繞抱江城張籍</hi>
　　<hi>詩捲簾無俗客應只見雲來</hi>翠薌亭<hi>在縣北宋夏侯孚先記云盛山風物冠冕峽郡其間</hi>
　　<hi>十二樓多唐宋名人唱和</hi>盛山堂<hi>在縣後圃太守柳公綽建韋處厚為開州刺史時嘗咏遊</hi>
　　<hi>其地有盛山堂十二景詩韓愈為序</hi>懐古堂<hi>在縣東圃為太守陳公璟建</hi>遺愛堂<lb/>
　　<hi>在縣西圃為太守王正甫建</hi>裕民堂<hi>在縣舊州治内又有惠養䨇柏二宋盧德有詩</hi>
　　　古碑記附<lb/>
　　盛山宿雲亭記名<hi>在縣西北三里唐元和十三年刺史韋處厚詩溫造撰記</hi>盛<lb/>
　　山十二題詩<hi>唐韋處厚撰韓文序云韋侯所為十二詩讀而詠歌之令人欲棄百事往</hi>
<pb n="KR2k0052_WYG_026-94b"/>
　　<hi>與之遊和者元稹許康佐白居易李景儉嚴武温造於是盛山十二詩與其和者廣行於時</hi>唐<lb/>
　　開元刺史新宅記<hi>權德輿撰</hi>盛山集<hi>商有/序撰</hi>圖經<hi>李宗諤編</hi>
　　建始縣<lb/>
　　業州故城<hi>在縣東晉置建始縣於此後周建德三年改置業州貞觀八年州廢屬施州方</hi>
　　<hi>輿勝覽故業州在今縣東州基山下</hi>石通洞<hi>在縣西三里前後通明可客數百人中有層臺</hi>
　　<hi>宋明文人詩刻甚多</hi>層臺<hi>在縣西三里石通洞中/宋明文人多題詩刻石</hi>淡寧居<hi>在縣</hi>
　　<hi>治内令國朝康熙年間縣  劉珙徵修</hi>
　四川通志卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四川通志巻八</head> <lb/>
    <p>
<pb n="KR2k0052_WYG_008-1a"/>
欽定四庫全書<lb/>
　四川通志巻八<lb/>
　人物<lb/>
　　江漢炳靈世載其英卿雲褒武之儔邈乎尚矣唐<lb/>
　　宋元明以來人材輩出亦越我<lb/>
　朝氣運日隆敎化日浹徳業文章理學經濟麟麟炳<lb/>
　　炳光振千秋葢非獨閭里之榮也夫鄉國之賢兩<lb/>
　　廡從祀其人固自不朽而後先迭起者或行誼可<lb/>
<pb n="KR2k0052_WYG_008-1b"/>
　　風或才猷較著輿論斯在物望攸歸亦難以湮没<lb/>
　　昔人有云其山嶻嶪而嵯峩其人磊落而英多當<lb/>
　　斯語者舍蜀中安歸乎作人物志<lb/>
　成都府<lb/>
　周商　瞿<hi>雙流人孔子弟子生於瞿上鄉殁亦𦵏於瞿上至今墓碣猶存文翁石室圖作商矍</hi>
　　<hi>上</hi>
　漢張　寛<hi>字叔文成都人景帝時廬江文黨為蜀郡守選寛等詣長安就博士受業寛還敎授</hi>
　　<hi>於蜀由是蜀學比齊魯仕至揚州刺史作春秋章句十五篇</hi>
<pb n="KR2k0052_WYG_008-2a"/>
　　司馬相如<hi>字長卿成都人少好讀書學撃劒事景帝為武騎常侍以病免後客逰梁著子</hi>
　　<hi>虚賦盛稱苑囿車獵逰觀之羙其意㣲而婉其詞麗以則主於諷諫武帝讀而善之以蜀人楊得意</hi>
　　<hi>薦召見屢獻賦拜為郎㑹唐䝉驚擾巴蜀遣相如諭之拜中郎建節乗傳至蜀通卭筰還報帝大悦</hi>
　　<hi>後復奏大人賦帝稱其飄飄有凌雲之意尋以病免居茂陵</hi>
　　楊　宣<hi>字君緯什邡人少受學於楚國王子張河内鄭子侯長於天文圖緯成帝徴拜諫議</hi>
　　<hi>大夫勸上立定陶王為太子出為交州牧太子即位徴拜太倉令上言封周公孔子後帝從之又薦</hi>
　　<hi>王剛徐吉郭越龔勝皆名士平帝時持節授為講學大夫</hi>
　　揚　雄<hi>字子雲成都人少好學博極羣書口吃不能劇談而好深沈之思成帝時為郎給事</hi>
<pb n="KR2k0052_WYG_008-2b"/>
　　<hi>黄門嘗奏甘泉河東校獵長楊四賦又著法言及太𤣥經等書</hi>
　　楊　終<hi>字子山成都人習春秋為郡小吏詣京師受業顯宗時召拜校書郎中嘗受詔刪大</hi>
　　<hi>史公書為十餘萬言又著春秋外傳十二篇改定章十五萬言</hi>
　　李　尤<hi>字伯仁新都人少以文章顯名侍中賈逵薦尤有相如揚雄之才明帝召作東觀辟</hi>
　　<hi>雍等賦拜諫議大夫太子廢為濟隂王尤上書切諫順帝立遷樂安相尢與劉珍共撰漢紀又所著</hi>
　　<hi>詩賦銘誄頌七嘆十典凡三十八篇</hi>
　　諒　輔<hi>字漢儒新都人為郡五官掾時天大旱乃祝曰輔不能進諫納忠薦賢退惡至令天</hi>
　　<hi>地降災咎在我乎若日中不雨乞以身自焚頃之雲合雨澍一郡霑洽</hi>
<pb n="KR2k0052_WYG_008-3a"/>
　　翟　酺<hi>字子超新都人四世傳詩酺尤善老子及圖緯天文厯算徴拜議郎遷侍中安帝時</hi>
　　<hi>元舅耿寳及皇后子弟閻顯等並用威權酺上疏切諫不省出為酒泉太守擊殺叛羗威名大振遷</hi>
　　<hi>京兆尹順帝即位拜光禄大夫遷將作大匠屢因災異多所匡正以忤權貴罷歸</hi>
　　何　英<hi>字叔俊郫縣人學通經緯著漢徳春秋十五巻孫汶亦深於學著世務三十篇</hi>
　　任　永<hi>字叔本新繁人少習齊詩逰京師敎授十餘年友人董奉徳病死洛陽永躬推鹿車</hi>
　　<hi>載喪至其家後奔師喪道卒臨命勅兄子造曰必致我尸於師之門使死而有知魂靈方不慙</hi>
　　張　楷<hi>字公超霸子通嚴氏春秋古文尚書門徒常百人五府連辟舉賢良不就順帝詔云</hi>
　　<hi>楷行慕原憲操擬夷齊郡守以禮發遣稱疾不起性好道術能作五里霧</hi>
<pb n="KR2k0052_WYG_008-3b"/>
　　張　陵<hi>字處冲楷子官尚書大將軍梁冀帶劒入省陵叱之出勅虎賁奪之冀跪謝陵不應</hi>
　　<hi>即劾奏冀請廷尉論罪有詔以一嵗俸贖百僚肅然初冀弟不疑舉陵孝亷責曰舉君適以自禍陵</hi>
　　<hi>曰今伸公憲正報私恩也</hi>
　　朱　普<hi>字伯禽雙流人為郡功曹刺史與太守有隙訐劾之普被逮詣新都獄掠笞連月肌</hi>
　　<hi>肉臭腐卒證太守無罪勅其子曰我死載喪詣闕使天子知我心</hi>
　　任　昉<hi>字文始成都人為尚書令梁冀憚之出為平原太守冀誅後昉復為尚書令歴司𨽻</hi>
　　<hi>校尉</hi>
　　趙　戒<hi>字志伯成都人質帝時為司空梁冀弑帝戒與胡廣李固以清河王蒜明徳著聞宜</hi>
<pb n="KR2k0052_WYG_008-4a"/>
　　<hi>立冀不從改立桓帝戒官至太尉封亭侯</hi>
　　趙　典<hi>字仲經成都人少篤行博學襲封為太常朝廷毎有疑議輙咨問之典據經正對兄</hi>
　　<hi>子謙司𨽻尉車師王侍子為董卓所愛數犯法謙收殺之卓怒甚而素敬憚謙故不加罪轉為前將</hi>
　　<hi>軍擊賊有功封郫侯卒弟温初為京兆丞歎曰大丈夫當雄飛安能雌伏棄官去嵗饑設賑所活萬</hi>
　　<hi>餘人獻帝徴為侍中時李傕郭汜相攻劫帝温與傕書曰於易一為過再為渉三而弗改滅其頂凶</hi>
　　<hi>傕怒欲殺之免官歸</hi>
　蜀漢董扶<hi>字茂安蜀郡人兼通數經善歐陽尚書又事聘君楊厚究極圖䜟至京師遊覽太學</hi>
　　<hi>還鄉敎授弟子靈帝徴拜侍中在朝稱為儒宗甚見器重尋為蜀郡屬國都尉年八十二卒始扶發</hi>
<pb n="KR2k0052_WYG_008-4b"/>
　　<hi>詞抗論益部少雙故號曰至止言人莫能當所至而談止也後丞相亮問秦虙以扶所長虙曰董扶</hi>
　　<hi>能褒秋毫之善貶纎芥之惡</hi>
　　杜　瓊<hi>成都人受學於任安精究安術累官太常静黙少言闔門自守不妄交一時名臣如</hi>
　　<hi>蔣琬費禕輩皆器重之著韓詩章句十餘萬言</hi>
　　文　齊<hi>漢州人守滇雲疏鑿陂池厲兵保障甚有能聲</hi>
　晉杜　軫<hi>成都人舉孝亷除建寜令政化大行士民悦服秩滿將歸羣蠻追送賂遺甚多軫一</hi>
　　<hi>無所受累遷尚書郎軫子毘為益州刺史次子秀為羅尚主簿俱死節於賊</hi>
　　杜　烈<hi>成都人軫之弟歴安陽令明於政事遷衡陽守聞兄軫亡自表兄子幼弱求去詔轉</hi>
<pb n="KR2k0052_WYG_008-5a"/>
　　<hi>犍為太守蜀人榮之</hi>
　　夀　良<hi>字文淑成都人良少與犍為張徴費緝並知名治春秋三傳貫通五經操身貞素刺</hi>
　　<hi>史皇甫晏貢之三司遂辟於太宰除霸城令歴始平太守治政著稱徙扶風轉秦國内史子紹累官</hi>
　　<hi>大長秋卒𦵏於洛北邙山</hi>
　　柳　隠<hi>字休然成都人少與同郡杜正柳伸並知名隠直誠篤亮交友居厚達於從政數從</hi>
　　<hi>大將軍姜維征伐臨事設計嘗敵陷陣勇畧冠軍為牙門將巴郡太守騎都尉遷漢中黄金圍督景</hi>
　　<hi>耀六年魏鎮西將軍鍾㑹侵蜀入漢川圍戍多下惟隠堅壁不動㑹别將攻之不能克後主既降以</hi>
　　<hi>手令勅隠乃詣㑹晉文帝聞而義之咸熙元年内移河東拜議郎武帝踐阼以為西河太守在官三</hi>
<pb n="KR2k0052_WYG_008-5b"/>
　　<hi>年以年老去官乞骸還蜀卒於家年八十長子充連道令次子初舉秀才</hi>
　　任　熙<hi>字伯逺成都人漢大司農昉之後世有名徳父元字秀明犍為太守執金吾熙治毛</hi>
　　<hi>詩京房易通五經事親至孝居䘮毁瘠為州鄉所稱察孝亷除南鄭令以病去官復授南鄭不就轉</hi>
　　<hi>梓潼令為政清静辭疾告歸太康中除越巂䕶軍非其好也不往徴給事中終以疾辭而蜀郡令每</hi>
　　<hi>至官為之修謁嵗致羊酒即家拜朱提太守固讓不之官好述作詩誄論難皆燦豔年六十九卒於</hi>
　　<hi>家子蕃察孝亷蕃子迪俱知名</hi>
　　何　攀<hi>郫縣人初為益州主簿泰始十年益州刺史皇甫晏表請討汶山白馬諸夷時盛夏</hi>
　　<hi>出兵其所將中州兵蔡雄等以汶山道險又畏諸夷强遂引牙門張宏等殺晏誣其欲率已共反故</hi>
<pb n="KR2k0052_WYG_008-6a"/>
　　<hi>殺之求以免罪攀以母喪在家釋衰絰詣洛訴晏忠孝而宏等惡逆詔以王濬為益州刺史斬宏等</hi>
　　<hi>咸寜三年三月詔罷屯田兵大作舟船為伐吳計攀以為佃兵五六百人作船不能卒辦後者未成</hi>
　　<hi>前者已腐宜召諸郡休兵借諸郡武吏並萬餘人造作嵗終可成濬從之即令攀典舟船器仗冬十</hi>
　　<hi>月遣攀詣洛表吳可伐後累以功封西城侯官大司農</hi>
　南北朝羅研<hi>字深微成都人有文學為刺史鄧元起属吏蕭淵藻以私憾殺元起而誣以反</hi>
　　<hi>研詣闕訟之上贈元起征西將軍後刺史蕭恢聞研名辟為别駕時郡盜大起或嘲蜀人貪亂對曰</hi>
　　<hi>蜀川積弊實非一朝窮迫之人十有八九束縛之吏旬或二三若家畜五母雞二母彘牀有百錢布</hi>
　　<hi>被甑有數升麥飯雖蘇張巧説於前韓白接踵于後將不能使一夫為盜況貪亂乎後為散騎侍郎</hi>
<pb n="KR2k0052_WYG_008-6b"/>
　隋何　妥<hi>郫縣人少儆敏有口才初事梁湘東王嘗上疏陳八事後歸隋與蘇威有隙出為龍</hi>
　　<hi>州刺史時有負笈逰者妥皆為講説在職三年以病請還後為國子祭酒卒諡曰肅</hi>
　五代孫逢吉<hi>成都人博學尤善毛詩孟蜀時為國子博士檢校刻五經於蜀學同郡林罕亦</hi>
　　<hi>善文學著説文二十篇目曰林氏小説附刻於學宫</hi>
　　李　起<hi>成都人仕孟蜀為補闕蜀以李昊領威信節度起援故事謂宰相無領方鎮者持論</hi>
　　<hi>侃直昊畏之語曰以子之才能慎黙當為翰林學士起曰喉無舌乃不言耳</hi>
　宋卞　震<hi>成都人孟蜀進士為渝州判蜀平仍舊職㑹賊圍城震率士卒戰守與刺史陳文襲</hi>
　　<hi>夾攻破之賊遂平子襄舉進士知將樂縣咸平中為淮南轉運明敏有幹局所至著名</hi>
<pb n="KR2k0052_WYG_008-7a"/>
　　歐陽廻<hi>華陽人父珏通泉令廻初仕孟蜀累官翰林學士遷平章事監修國史嘗擬白居易</hi>
　　<hi>諷諫詩十五篇以獻昶嘉之賚以銀器錦綵後隨昶歸宋充翰林學士卒贈工部尚書</hi>
　　王　永<hi>華陽人為右補闕吳越納土永受命往均賦至則悉除無名之輸或言其多偏私太</hi>
　　<hi>宗詰之對曰使新附民䝉天子仁恩雖得罪死不恨太宗大悦</hi>
　　勾中正<hi>華陽人孟蜀時舉進士歸宋補曹州録事叅軍中正精於字學古文篆𨽻行草無不</hi>
　　<hi>工太宗時獻八體書授著作佐郎直史館詔詳定篇韻及雍熙廣韻子若古希古俱進士第</hi>
　　何　隨<hi>郫縣人初仕孟蜀為安漢令蜀亡去官詔有司遣吏送隨詣京時巴地大饑送吏取</hi>
　　<hi>民芋以自給隨以緡繫芋根償其值民視芋見糹相與語曰聞何安漢亷必此也</hi>
<pb n="KR2k0052_WYG_008-7b"/>
　　羅處約<hi>華陽人太宗時進士形神豐偉有詞學初知吳縣召直史館卒年三十三有東觀集</hi>
　　<hi>十巻</hi>
　　王　著<hi>成都人進士授隆平主簿累官殿中侍御史善著書太宗政暇嘗以文墨自娱著侍</hi>
　　<hi>書多所規益</hi>
　　陳　充<hi>字若虚成都人雍熙中進士及第真宗時累官刑部郎中祥符六年擢西京御史臺</hi>
　　<hi>充詞學典贍性曠達善談謔澹于榮利臨終自為墓誌有中庸子集二十巻</hi>
　　任　玠<hi>成都人通經史曉音律琴奕丹青皆得其妙真宗令試學士院撰詩一千二百韻以</hi>
　　<hi>進賜進士授汝州團練推官玠具野服捧告身詣登聞鼓院納還西歸</hi>
<pb n="KR2k0052_WYG_008-8a"/>
　　李建中<hi>成都人太宗時進士累官太常博士表陳時政歴知曹解蔡潁四州終判太府寺性</hi>
　　<hi>簡静恬於榮利善書札𨽻篆籀俱入妙有集三十巻子周道周士相繼登進士第</hi>
　　薛　映<hi>成都人好學有文知開封府為治嚴明陞江南轉運使歴知數州雞初鳴即起冠帶</hi>
　　<hi>黎明決事雖寒暑無異累官禮部尚書集賢院學士卒諡曰文恭</hi>
　　梅　摰<hi>字公儀新繁人天聖進士性淳静平居未嘗問生業仕為侍御史嘗力論外戚李用</hi>
　　<hi>和不宜加平章事又言張堯佐緣宫掖以進恐累聖徳仁宗嘗稱其言事有體後歴知數州有奏議</hi>
　　<hi>四十餘篇</hi>
　　何　剡<hi>字聖從成都人景祐間進士為殿中侍御史嘗極陳夏竦奸狀仁宗諭曰古有碎首</hi>
<pb n="KR2k0052_WYG_008-8b"/>
　　<hi>諫者卿能之乎對曰君不從諫則臣碎首今陛下納諫如流臣何敢掠羙累官龍圖閣直學士尚書</hi>
　　<hi>右丞</hi>
　　何維翰<hi>字叔良成都人試南省不第遂不復應舉居鄉里以敎導為事薛簡肅奎薦其文行賜</hi>
　　<hi>粟帛韓魏公琦安撫劒南時蜀大旱維翰募民間得米千斛以助賑濟琦嘉之薦授四門助敎辟府</hi>
　　<hi>學説書</hi>
　　吳師孟<hi>成都人慶厯中進士及第博學善修書文與名甚著官至通議大夫子縝初登第即求</hi>
　　<hi>修唐書歐陽永叔以其年少拒之及書成縝乃作唐書糾繆</hi>
　　吕　陶<hi>字元鈞成都人皇祐中進士其先曰懐玉曰公立世以風節聞陶通判蜀州知彭州</hi>
<pb n="KR2k0052_WYG_008-9a"/>
　　<hi>俱有政績哲宗時除殿中侍御史上疏論蔡確韓縝章惇之奸以集賢院學士出知潞州後入元祐</hi>
　　<hi>黨籍</hi>
　　張唐英<hi>字次公新津人有文學撰蜀禱机嘉祐名臣傳皇祐中登進士英宗朝進慎始書授</hi>
　　<hi>臺官范蜀公薦之擢殿中侍御史裏行丁父憂卒</hi>
　　李謹交<hi>成都人幼頴異讀書一過輒能成誦父師器之年十四舉進士嘗進牡丹詩仁宗嘉</hi>
　　<hi>之官至鄂州觀察推官</hi>
　　范　鎮<hi>字景仁華陽人仁宗時知諌院務引大體常請建儲面陳激切至泣下帝亦泣曰朕</hi>
　　<hi>知卿忠鯁當俟之前後章凡十九上不聽轉翰林學士論新法與王安石不合以户部侍郎致仕司</hi>
<pb n="KR2k0052_WYG_008-9b"/>
　　<hi>馬光嘗曰勇決吾不如范景仁卒諡文忠有文集百巻</hi>
　　范百禄<hi>鎮兄錯之子第進士又中制科累官翰林學士哲宗朝上言分别邪正之目以類相</hi>
　　<hi>反者二十餘條以龍圖閣學士知開封府獄無繫囚後以資政殿學士知河南府卒諡文簡</hi>
　　范祖述<hi>百禄子知鞏縣鑿南山導水入洛邑無水患以百禄在黨籍謫監中嶽廟久之知台</hi>
　　<hi>州奏罷黄柑葛簟之貢靖康中避地汝州與汝守趙子櫟共城守旁郡盡陷汝獨全累官朝議大夫</hi>
　　范祖禹<hi>字淳夫鎮之從孫舉進士為校書郎從司馬光修資治通鑑有史才歴官侍講勸帝</hi>
　　<hi>日御經筵除諫議大夫請帝先辨邪臣為翰林學士講説明切世稱講官第一後章惇譖之竄化州</hi>
　　<hi>卒所著帝學帝鑑仁皇政典行於世</hi>
<pb n="KR2k0052_WYG_008-10a"/>
　　范　冲<hi>祖禹子紹聖中進士高宗時為宗政少卿直史館先是祖禹修神宗實録盡斥王安</hi>
　　<hi>石之誤為蔡京所惡謫死嶺表至是命冲重修神哲兩朝實録累官至翰林侍講學士</hi>
　　王　珪<hi>字禹玉永之後弱嵗竒警日誦數千言舉進士通判揚州後為翰林學士文章閎麗</hi>
　　<hi>自成一家朝廷大典冊多出其手累官尚書左僕射兼門下侍郎封岐國公卒贈太師謚文恭有華</hi>
　　<hi>陽集</hi>
　　梁　鼎<hi>華陽人祖鉞孟蜀劒門關使父文獻乘氏令鼎擢進士知秭歸縣為度支判官建議</hi>
　　<hi>興水利歴知數州皆有政績磊落尚氣節好學工篆籀著隠書史論等書</hi>
　　李大臨<hi>華陽人嘉祐中進士累官秘閣校理僦居陋巷時仁宗遣使賜御書使者見大臨親</hi>
<pb n="KR2k0052_WYG_008-10b"/>
　　<hi>秣馬還奏帝曰李大臨真㢘吏也大臨清整有守議論識大體神宗時知制誥屢言青苖之害時論</hi>
　　<hi>偉之</hi>
　　鄭少微<hi>字明舉華陽人少孤力學元祐中成進士時蘇軾知貢舉得少微及郫邑楊天惠三</hi>
　　<hi>嵎李新時人稱為三儁宣和間上書論時政坐廢貧無田宅寓居金繩院十五年不屈其志學益古</hi>
　　<hi>文益工後徙居臨卭自號木鴈居士後官至朝請郎有集行於世</hi>
　　李　畋<hi>華陽人以學行為郷里所稱初蜀士不樂仕宦張詠敦勉就舉畋遂登第累官知榮</hi>
　　<hi>州自號谷子所著歌詩雜文總百巻張詠語録三巻孔子弟子傳贊六十巻同舉者成都張及歴官</hi>
　　<hi>御史張逵歴官職方皆有時名</hi>
<pb n="KR2k0052_WYG_008-11a"/>
　　王　琪<hi>華陽人舉進士歴知數州政尚簡静以禮部侍郎致仕</hi>
　　蹇周輔<hi>雙流人少與范鎮何剡為布衣交舉進士知宜賓縣累官河北都轉運使遷刑部周</hi>
　　<hi>輔强學善屬文子序辰亦善文仕至翰林學士承㫖</hi>
　　宇文昌齡<hi>雙流人進士神宗時為監察御史職事修飭累遷太常少卿詔議郊祀合祭論</hi>
　　<hi>者不一後竟用昌齡議出知梓夀等州徽宗立為户部侍郎建議嵗省陜西糴價五百萬子常累官</hi>
　　<hi>提舉成都路茶馬盡革宿弊馬遂溢額進祕閣修撰知䕫州府</hi>
　　謝　湜<hi>金堂人元豐進士官至國子博士伊川高弟入京師過洛見伊川問曰何之曰將試</hi>
　　<hi>敎官伊川曰吾嘗買婢而欲試之其母怒曰吾女豈試者今求為人師而試之其不為此媪怒者㡬</hi>
<pb n="KR2k0052_WYG_008-11b"/>
　　<hi>希湜遂不行</hi>
　　宇文粹中<hi>雙流人以文學稱累官至尚書右丞</hi>
　　宇文紹節<hi>粹中子登進士第累官端明殿學士僉書樞密院事多所建明朝廷咨訪蜀事</hi>
　　<hi>紹節審而後言皆周悉事情卒諡忠惠</hi>
　　尹　瞻<hi>温江人以博通知名舉進士嘗通判永州建學訓士一日城中火且風瞻具朝服向</hi>
　　<hi>火拜風止火熄</hi>
　　許　樊<hi>進士哲宗時為侍御史章惇請發司馬光吕公著冡樊曰此非盛徳事也乃止惇又</hi>
　　<hi>欲殺元祐諸臣如漢唐誅戮黨人故事樊又曰本朝治道逺過漢唐者以其未嘗殺戮大臣也事亦</hi>
<pb n="KR2k0052_WYG_008-12a"/>
　　<hi>寢</hi>
　　謝　潛<hi>湜之弟元祐進士與兄齊名學術醇正議論剛方未嘗少貶以投時好嘗詆安石新</hi>
　　<hi>法遂坐黨籍廢錮顛頓以至終身時頗惜之</hi>
　　趙介胄<hi>甫冠舉進士常撫威州夷人遮道挽留擢侍講入經筵所著有易傳論語孟子講義</hi>
　　<hi>漢書筆記北征録後漢纂言通鑑綱要等書</hi>
　　勾　濤<hi>字景山新繁人崇寜中進士累官史館修撰後為湖北安撫使知潭州秦檜嘗命人</hi>
　　<hi>諭意欲與共政濤辭乃上書論時事之害政者高宗歎其忠有文集西掖制書奏議數巻</hi>
　　勾龍如淵<hi>灌縣人政和中金遣使議和許歸河南地使者倨甚議受書之禮未決如淵建</hi>
<pb n="KR2k0052_WYG_008-12b"/>
　　<hi>議取其書納禁中人情始安</hi>
　　楊希仲<hi>新津人未第時館成都富家主人少婦調客希仲拒之其妻是夕夢人告曰汝夫獨</hi>
　　<hi>處他鄉能自操持不欺暗室神明知之當令魁多士以為報嵗暮希仲歸妻因問之乃言其故後果</hi>
　　<hi>發解登政和進士</hi>
　　張孝祥<hi>字安國温江人紹興二十四年廷對高宗擢孝祥第一以為祕書郎累遷起居舍人</hi>
　　<hi>孝宗時為集英殿修撰張浚與湯思退不協孝祥言二相當同心戮力以副陛下恢復之志歴官荆</hi>
　　<hi>南湖北路安撫使請祠卒</hi>
　　楊天惠<hi>郫縣人幼警敏嘗取韓愈歐陽修文集縱觀作歌行十數篇舉元豐進士徽宗時上</hi>
<pb n="KR2k0052_WYG_008-13a"/>
　　<hi>書言事甚剴切後入黨籍有文集行世</hi>
　　孫松夀<hi>郫縣人字巖老博學工文詞紹興中進士剛方廣潔不求人知居官決事多用經術</hi>
　　<hi>嘗守漢嘉甚有惠愛范成大入蜀引松夀薦於朝召用不起趙雄在樞府侍上言其賢詔特轉一官</hi>
　　<hi>賜三品服趙汝愚入蜀復奏松夀掛冠勇退幾二十年内行素飭終始不渝乞賜褒表以勵風俗除</hi>
　　<hi>直祕閣松夀素清强晚而彌壯年九十餘乃卒蜀人號為牧齋先生</hi>
　　楊應詢<hi>郫縣人歴知信安保定軍為河北沿邊安撫使有政績知雄州治兵積粟夷人不敢</hi>
　　<hi>犯邊後為定州真定大名副都總管諡康理</hi>
　　鮮大年<hi>灌縣人令綿竹存心公恕蒞政勤敏不為豪猾所撓凡事之廢墜及前人所憚為者</hi>
<pb n="KR2k0052_WYG_008-13b"/>
　　<hi>悉舉行之</hi>
　　胡晉臣<hi>崇慶州人紹興末進士為成都通判孝宗召對除著作佐郎時近習用事晉臣極論</hi>
　　<hi>之出知漢州後為侍御史林栗奏朱熹傲慢晉臣上疏留熹累官叅知政事與留正同心輔政卒諡</hi>
　　<hi>文靖</hi>
　　李　繁<hi>崇慶州人第進士為隆州推官攝綿州賑饑活十餘萬人又知永康提刑成都路兼</hi>
　　<hi>提舉常平嵗饑又賑活百七十萬人知興元府奏罷和糴之法梁洋間繪像祀之遷太府少卿繁講</hi>
　　<hi>學臨政皆有源委撰桃溪集百巻</hi>
　　劉光祖<hi>簡州陽安人登進士第為潼川提刑司檢法淳熙初召對論恢復事稱㫖光宗時為</hi>
<pb n="KR2k0052_WYG_008-14a"/>
　　<hi>殿中侍御史極論道學所繫甚重撰涪州學記諫官指為謗訕奪職謫居房州終顯謨閣直學士奉</hi>
　　<hi>祠卒諡文節有後溪集</hi>
　　趙全叔<hi>簡州人性孝友歴合嘉雅三州推官累官華文閣待制知興元府治行皆可紀所著</hi>
　　<hi>述甚富</hi>
　　宋徳之<hi>崇慶州人慶元初累官武學博士與諸生論八陣之象本乎八卦竒正之變往來相</hi>
　　<hi>生而不窮娓娓數千言甚得其㫖出知閬州又自湖北提刑召為兵部郎官朝論疑安丙徳之言蜀</hi>
　　<hi>無安丙朝廷無蜀矣時韙其言歴官知眉州</hi>
　　許　奕<hi>簡州人慶元五年第一人及第授東川節度判官韓侂胄議開邉奕貽書甚言不可</hi>
<pb n="KR2k0052_WYG_008-14b"/>
　　<hi>以給事中使金金人禮迓甚恭累官寳謨閣直學士知潼川府奕天性孝友家庭無間言在朝論諫</hi>
　　<hi>甚多稱骨鯁臣通籀𨽻書所著有毛詩説論尚書周禮講義等書</hi>
　　趙彦呐<hi>彭縣人少以才稱吳㬢叛以禄禧為偽守守䕫彦呐結義士殺之遂顯名於時嘉定</hi>
　　<hi>中經理西和州金兵再至戰却之在州五年得軍民心端平初官為四川制置使</hi>
　　許　彪<hi>奕之子紹定中知中江作義冢於亞松山遺骸暴骨無所歸者悉瘞之尋以内艱去</hi>
　　<hi>重道守禮人稱其不愧家學云</hi>
　元趙世延<hi>成都人先世居於雍父為元帥鎮蜀因家成都世延究心儒者體用之學擢御史劾</hi>
　　<hi>僧格不法鞫獄平陽發伊哷圗贓巨萬歴四川肅政亷訪使軍官抑良民為奴痛加懲治又修都江</hi>
<pb n="KR2k0052_WYG_008-15a"/>
　　<hi>堰入為御史中丞劾丞相特們徳爾罷之進大都留守乞外拜四川行省平章開巴縣江津屯田七</hi>
　　<hi>百八十二頃嵗粟三萬七千七百石仁宗崩特們徳爾復相逮世延至京下獄逼令自裁世延不為</hi>
　　<hi>動拜珠為言其寃乃得釋文宗拜為中書平章監修經世大典封魯國公養疾還成都卒諡文忠子</hi>
　　<hi>伯䕫州路總管死於囊嘉特之難贈蜀郡公諡忠愍</hi>
　　費　著<hi>華陽人進士授國子助敎有詩名居母喪盡禮哀毁骨立歴漢中亷訪使調重慶府</hi>
　　<hi>總管卒於犍為兄克誠亦擢進士時人謂成都二費</hi>
　　黄　澤<hi>澤於名物度數考覈精審而義理一宗程朱作易春秋二經解三禮述畧大徳中授</hi>
　　<hi>江州景星書院山長</hi>
<pb n="KR2k0052_WYG_008-15b"/>
　　張　䇓<hi>灌縣人僑寓江左從金華王柏學六經語孟以及周程張朱之書靡不潛心講究至</hi>
　　<hi>元中行臺中丞吳曼慶延至江寜學逺近翕然尊師之稱曰導江先生有經説文集行世</hi>
　明王　平<hi>新繁人洪武間以御史遷河南僉事行部孟津宜陽屬吏有謀以貨撓法者平以狀</hi>
　　<hi>聞特勅褒奬累官右都御史</hi>
　　焦　敏<hi>灌縣人洪武間以貢生任永豐訓導蹇義薦擢主事歴刑部員外卒於官敏諳刑名</hi>
　　<hi>而行之以恕所至著冰蘗聲曽孫韶登成化進士授刑部主事陞武選郎中出知曲靖境産瑞禾府</hi>
　　<hi>民歌曰一本二穗嘉穀滿田太守焦公仁徳及天為立生祠祀之終副使</hi>
　　楊　直<hi>漢州人洪武中監生授監察御史謹持憲度歴交阯按察使</hi>
<pb n="KR2k0052_WYG_008-16a"/>
　　周　滿<hi>字謙之漢州人幼頴慧登進士初授主政理事之暇六經書史子集無不精研其説</hi>
　　<hi>為文富贍累官都御史宦途所歴如滇南宣大汀䖍皆有異績後家居益肆力於學著有周易象義</hi>
　　<hi>春秋原義受庵文集共若干巻</hi>
　　鄭彦文<hi>彭縣人元貴州宣慰使洪武間投誠安撫播貴水西畢節有功擢户部侍郎守貴州</hi>
　　鄒　昱<hi>華陽人偽夏平章鄒興之子興治民有恩為夏守瞿唐死於陣太祖義之命入祀昱</hi>
　　<hi>於永樂初以監生授漢中府同知勤政敢為終湖廣布政使</hi>
　　劉成穆<hi>崇慶州人竒穎不羣齠齡善文辭年十五登賢書即以是嵗感妖夢卒葢唐李長吉</hi>
　　<hi>之流也所著有鉉倩集傳於世</hi>
<pb n="KR2k0052_WYG_008-16b"/>
　　楊自泊<hi>崇慶州人舉孝亷初知萍鄉縣陞袁州府丞刑部員外後僉憲滇南屢著賢聲鄉評</hi>
　　<hi>推重</hi>
　　王　紀<hi>郫縣人以明經入太學見推六館知宛平縣公正亷慎綽有成績歴儀制郎中</hi>
　　李　全<hi>郫縣人任南大理評事謙恭慎密達於政體㫁獄主平恕時以正人稱之</hi>
　　尹　淳<hi>崇慶州人正統中舉孝亷授狄道敎諭言動不茍以身率人九年擢御史巡按雲南</hi>
　　<hi>摘發奸宄所至有聲歴官叅政致仕歸著陶洽集二十巻</hi>
　　莊　昇<hi>成都人正統中進士任御史秉性狷介僉憲山東前官曽瘞金署中而卒僕掘得金</hi>
　　<hi>昇遣還前官之子未㡬昇亦卒弱子扶櫬歸家貧甚蜀藩賜以𦵏地都御史汪浩恤其家始存活</hi>
<pb n="KR2k0052_WYG_008-17a"/>
　　何漢宗<hi>温江人正統間進士歴官副使平生尚氣節不随時俯仰居官清介學士周宏謨稱</hi>
　　<hi>為鐵石心䁑</hi>
　　楊　觀<hi>新都人正統中進士任御史調蒲城知縣新都舉進士自觀始居官行已卓有聲稱</hi>
　　杜　銘<hi>金堂人正統間進士性孝友與人誠信能决大事辨疑獄位至司寇歴官五朝忠勤</hi>
　　<hi>如一功成身退世稱完人</hi>
　　桂　山<hi>字本寜成都人南唐司空桂卿之後登景泰辛未進士歴户部郎中練達亷潔凡有</hi>
　　<hi>闗軍國者雖咈衆力為之不顧司徒馬昂甚稱之陞廣西恭政守左江時大籐峽猺獞寇南寜亟山</hi>
　　<hi>一日馳至選土兵據要害以禦之烽火相望寇懼俱遁去民頼安堵自是蠻夷畏其威不敢肆云</hi>
<pb n="KR2k0052_WYG_008-17b"/>
　　洪　冕<hi>字廷章成都人登景泰進士仕為御史歴官叅政遏抑權豪振肅紀綱所至政聲卓</hi>
　　<hi>然</hi>
　　桂茂之<hi>成都人山之姪景泰甲戍進士官户部歴郎中陞雲南恭議廣東右恭政恬静清勤</hi>
　　<hi>精於吏治所至有聲弟莘之成化丙午舉人子珠正徳丙子舉人居官咸有冰玉操士論重之孫嘉</hi>
　　<hi>孝嘉靖中進士人以為茂之積徳云</hi>
　　梁萬鍾<hi>温江人景泰間進士知仁和興利舉廢崇敎厚俗邑民繪像祀之擢知杭州治西湖</hi>
　　<hi>淤患陞兩浙鹽運使未幾乞休坐逆瑾掎摭代償逋負三千兩盡鬻田産輸官恬不介意年九十尚</hi>
　　<hi>無恙訓課子孫相繼登科</hi>
<pb n="KR2k0052_WYG_008-18a"/>
　　温　琮<hi>華陽人景泰中進士任御史巡按雲南時藩鎮錢能貪横琮執法不撓風裁特著能</hi>
　　<hi>始斂跡弟璽成化間成進士歴陞河南叅議時人有難兄難弟之稱子仁和亦累官禮部尚書大學</hi>
　　<hi>士</hi>
　　謝秉中<hi>華陽人天順間進士任御史剛介正直不避權倖尋陞雲南副使</hi>
　　王　弼<hi>華陽人天順間進士初知開化豪民余聨勒奪人田土妻女持府縣短長前令不能</hi>
　　<hi>制弼以法繩之其黨懼誅火牛尾為厭勝術弼捕之急乃夜持七首匿公廨將害弼為雷震死後擢</hi>
　　<hi>監察御史平反獄囚數十人陞福建僉事漳南温文聚衆為惡弼以計獲斬之衆遂散弼質實清慎</hi>
　　<hi>居䘮三年足不至公府子汝舟汝梅俱登進士</hi>
<pb n="KR2k0052_WYG_008-18b"/>
　　王汝舟<hi>弼之子進士歴官至左布政使篤實剛明心貎如一致仕歸家惟有圖書而已</hi>
　　王　銓<hi>金堂人博學能文登天順間進士授刑科給事中多建白有直名陞河南左叅政得</hi>
　　<hi>士民心</hi>
　　革從時<hi>成都人登天順中進士歴主事員外郎以直氣自負上疏言五事曰開言路明義利</hi>
　　<hi>汰冗官嚴考察飭邊務多見施行後忤權貴調知濟寜州卒</hi>
　　張　賁<hi>華陽人成化中進士歴太僕少卿謙恭勤儉所至皆得民心退歸山水自娯益堅孤</hi>
　　<hi>介鄉黨稱之</hi>
　　李宗泗<hi>彭縣人成化辛丑進士任池州府推官入為御史一時多所建白有褒崇宣聖控運</hi>
<pb n="KR2k0052_WYG_008-19a"/>
　　<hi>邊儲諸疏尋擢僉憲築臨清河堤朝廷賜金帛勞焉閩廣寇儆以憲副備兵南贛城㑹昌以扼其衝</hi>
　　<hi>卒於宫所著有挹清軒集</hi>
　　莊　誠<hi>成都人昇孫力學茹苦中丁卯鄉試敎諭公安課士作人得袁宗道卓有藻鑑士皆</hi>
　　<hi>服之移令徐豐多善政擢趙州守瀕行盡括贖金二千緍為民抵逋賦蘇活萬衆累官朝陽郡丞以</hi>
　　<hi>勞卒於官行囊蕭然子祖詔舉孝亷祖誥祖誨成進士俱以忠烈著詩書孝悌醖釀家庭才望㢘聲</hi>
　　<hi>琳瑯宦績人謂皆誠之積善云</hi>
　　何　琛<hi>成都人登成化中進士知蠡縣有善政拜御史清理湖廣貴州糧儲及巡按雲南風</hi>
　　<hi>裁凜凜權豪斂跡時征叛夷劾將官擅殺冐功者黜之陞山東副使調江西觸逆瑾罷職瑾誅起為</hi>
<pb n="KR2k0052_WYG_008-19b"/>
　　<hi>湖廣按察遷貴州左布政使卒於官時論重之</hi>
　　陳一經<hi>成都人登成化中進士歴任左布政使清介不阿致仕歸杜絶請謁鄉評重之</hi>
　　許　淳<hi>成都人登成化中進士歴陞雲南布政使抗逆瑾有直聲家居篤實謙慎為衆所服</hi>
　　趙永禎<hi>成都人登成化中進士知汝州平易近民時豪强據公渠専水利永禎疏濬復舊民</hi>
　　<hi>頼之官至南京刑部員外著竹忩小草</hi>
　　楊　玫<hi>新都人先世居楚元末有避亂入蜀者嘗活數百人即其鼻祖也玫以監生授水寜</hi>
　　<hi>吏目公亷平恕州地廣人稀招佃鄰境與土民共耕而收其租鄰守請納厚價買之玫時署州印持</hi>
　　<hi>不可曰他日生齒漸繁吾不為怨首乎後知州至卒如其請分價數百以遺玫玫不受後卒於官長</hi>
<pb n="KR2k0052_WYG_008-20a"/>
　　<hi>子次子繼逝餘子俱幼妻熊氏䕶三喪還中途阻兵僑寓三年乃得歸家熊性嚴有徳以義方敎後</hi>
　　<hi>人故子孫多顯官玫屢贈少保文淵閣大學士</hi>
　　楊廷和<hi>字介夫新都人成化中以竒童中鄉試弱冠登進士官翰林檢討歴陞翰林學士兼</hi>
　　<hi>户部侍郎為劉瑾所嫉改調南京後召拜華葢殿大學士兼吏部尚書與梁儲蔣冕同心輔政武宗</hi>
　　<hi>無後廷和議迎立肅宗登極後旋以議禮落職廷和怡然歸里卒於家隆慶初追復其官諡文忠</hi>
　　湯　仰<hi>新都人進士任部郎出知衢州府累官布政使惠政流聞致仕歸仕宦三十年囊無</hi>
　　<hi>餘蓄座有銘曰勢無使盡福無享盡事無做盡言無道盡以此養徳庶幾身潤延及子孫亦有餘慶</hi>
　　<hi>此可見其大都云</hi>
<pb n="KR2k0052_WYG_008-20b"/>
　　楊有仁<hi>廷和之孫登進士即具疏論時相以母老不果上鄒元標廷杖歸衆莫敢問視有仁</hi>
　　<hi>獨送之國門以行人選侍御史抗論不避權勢累遷河南僉事遂拂衣歸居鄉清儉雖出相門無異</hi>
　　<hi>寒士</hi>
　　楊宗吾<hi>廷和曽孫以任子官錦衣指揮開採中州不欲煩民抗章求罷禍幾不測然中州竟</hi>
　　<hi>藉以罷役初與監璫同事璫横甚宗吾屢上疏劾之由是權璫斂迹中州人甚感其惠</hi>
　　廖　鉉<hi>崇慶州人成化間進士奏改額米千餘石州民稱快知監利西安二縣有惠政遷雲</hi>
　　<hi>南大理同知歴廣南知府築城池興敎化致政歸進階三品</hi>
　　盧　英<hi>字文華崇慶州人幼篤孝弟宗黨稱之稍長肆力於學得一善言終身不忘登進士</hi>
<pb n="KR2k0052_WYG_008-21a"/>
　　<hi>知黄巖縣俗狡詐强悍未十年而縣令去者六七英為政以愛民為本内質實而外端方所行多善</hi>
　　<hi>政百姓畏而愛之</hi>
　　任　漢<hi>温江人成化間進士歴御史抗疏論列權貴悉皆斂避林俊稱真御史累進布政使</hi>
　　<hi>陞右副都御史總治鄖陽經畧三省多所建白陞大理寺卿平生孝友容止矜莊有詩六巻奏議十</hi>
　　<hi>巻</hi>
　　王資良<hi>金堂人成化間進士官兵部郎中遇事精審不紆不迫名公卿咸禮重之擢臨安守</hi>
　　<hi>夷民雜處難治良大布恩信民愛之如父母雅重風敎士經指授者咸登科第晚年吟咏陶然自得</hi>
　　胡　倫<hi>字天叙漢州人進士初授主事累官鄖陽知府甚有惠政秩滿當遷以忤逆瑾遂歸</hi>
<pb n="KR2k0052_WYG_008-21b"/>
　　<hi>鄖民慕之不忘嘗鑿井府治西稱曰胡公井</hi>
　　曹　山<hi>什邡人𢎞治間舉孝亷任杭州府推官讞獄多所平反擢寜波府同知有勢豪横行</hi>
　　<hi>者山以誠感之清出侵田二十餘萬畝減賠糧米七百餘石至今民受其惠</hi>
　　李志剛<hi>成都人登𢎞治進士歴刑部員外首劾逆瑾不法推廣東僉事平劇盜復民田以萬</hi>
　　<hi>計民立祠祀之居家友愛四方從逰之士相望於門</hi>
　　萬　輔<hi>崇慶州人舉人持重簡黙崇俗尚浮屠輔思易之親喪遵行家禮儀節鄉人感化諺</hi>
　　<hi>曰萬民一呼喪禮皆儒初訓居巢後諭榖城諸生皆法之稱曰鈍庵先生</hi>
　　敖　選<hi>金堂人少孤貧嗜學不倦後成進士授上海令痛革時弊請託不行行取廣西道御</hi>
<pb n="KR2k0052_WYG_008-22a"/>
　　<hi>史彈劾不避權貴請告還家囊篋蕭然卒之日無以為殮聞者感歎</hi>
　　何守拙<hi>字子工簡州人少穎敏講明心學尋以鄉薦令楚之永明崇正黜邪擢麗江同知㑹</hi>
　　<hi>追論土酋鳯氏之亂死事者入崇祀典惟張澤如制而議者將欲濫及守拙以詩諷當路不悦竟罷</hi>
　　<hi>去</hi>
　　王　伯<hi>字希召灌縣人𢎞治中舉孝亷知蘄水縣仁恕明敏建浮橋築隄於巴河鎮民咸賴</hi>
　　<hi>之祀鄉賢</hi>
　　李　璲<hi>彭縣人以鄉薦司訓襄陽夜有賊入室以米肉遣之賊感泣為善遷順徳諭聞陳白</hi>
　　<hi>沙講學往見之坐語移日白沙歎曰君資可以入道</hi>
<pb n="KR2k0052_WYG_008-22b"/>
　　顧　佖<hi>字民表成都人正徳中進士知豐城縣興學省刑築隄捍水時宸濠謀逆以重兵阻</hi>
　　<hi>江佖飛馳告變於南贑廵撫王守仁守仁急㑹諸郡合兵進討南昌遂擒逆濠叙功首薦超陞大理</hi>
　　<hi>寺丞遷少卿免歸後言官交薦被命起用佖曰吾衰矣恐無以報朝廷未㡬疾卒聞者惜之</hi>
　　劉士元<hi>彭縣人七嵗能文二十登進士正徳中任貴州巡撫平生孝友撝謙才猷文雅為時</hi>
　　<hi>推重</hi>
　　祝𢎞舒<hi>温江人正徳間進士任寒山令賑歉恤孤以才能調浙之太平俗不舉女𢎞舒下令</hi>
　　<hi>嚴禁全活甚多陞江淮鹽運使乞休歸著榿野漫興若千巻</hi>
　　范時儆<hi>成都人正徳中進士好古博學倜儻有文武才僉憲滇中道聞安鳯之變星馳入省</hi>
<pb n="KR2k0052_WYG_008-23a"/>
　　<hi>慨然以討賊自任鎮巡倚重檄領六路兵攻賊不血刃而地方廓清後以外艱歸廬墓三年服闋力</hi>
　　<hi>請養母躬耕浣溪囊無長物恬如也</hi>
　　姚　激<hi>崇寜人登正徳辛未進士世宗御極臨軒竒其貎有特簡意㑹激病卒崇有科第實</hi>
　　<hi>自激始兄溥亦仕為潛江令皆有才名時稱二難</hi>
　　李　佶<hi>金堂人正徳間進士選翰林庶吉士嘉靖初拜御史巡按浙江獨持風裁一時貪墨</hi>
　　<hi>望風解去奏革織造太監以剛直忤時相毅然乞休縉紳重其風節</hi>
　　桂嘉孝<hi>成都人茂之孫嘉靖癸丑進士初任車駕司主事綜馬政修邊牆移武選郎中持公</hi>
　　<hi>覈弊擢守漳州府時寇薄漳城嘉孝乘間入漳慰安居民申嚴戰守賊衆尋遁去士民尸而祝之轉</hi>
<pb n="KR2k0052_WYG_008-23b"/>
　　<hi>淮浙鹽運使嵗増鹽課數萬緡一介不取辨烏程李令之誣雪屠氏二女殺父之獄人人頌徳焉歴</hi>
　　<hi>官二十年卒</hi>
　　周　俶<hi>成都人嘉靖辛丑進士居官清謹亢直為南京兆尹人畏其嚴尋請告歸里日惟種</hi>
　　<hi>樹治圃門庭寂然鄉評重之</hi>
　　劉　進<hi>成都人為人剛直舉嘉靖戊午孝廉作宰滇中時直指某同鄉也進不樂庭見遂毅</hi>
　　<hi>然掛冠歸家無長物守道終身</hi>
　　陳　傑<hi>字位卿成都人舉孝亷仕楚廣濟令澹於名利投牒而歸家居三十年鄉閭以為矜</hi>
　　<hi>式年九十無疾而逝</hi>
<pb n="KR2k0052_WYG_008-24a"/>
　　周　遜<hi>成都人嘉靖中進士以疾居家後徴為刑部主事累官雲南叅議辭歸清操勁節為</hi>
　　<hi>時推重有五津詩集</hi>
　　何　全<hi>字原學成都人嘉靖中進士自少以文學孝行稱歴官江西叅議有惠政時濱海倭</hi>
　　<hi>患甚亟全追海寇于南隩平倭寇于蘇常且奏減税租以蘇民困士民立生祠以祀之</hi>
　　周以庠<hi>始生之夜母夢李白至其家九嵗能吟咏春日口占云自歎春回寒未減固窮不肯</hi>
　　<hi>賣心田廣居豈但餘千厦時價何曽值一錢父歎其早慧及長領鄉薦赴京途遇一廷試貢生被盜</hi>
　　<hi>囊竭以庠許以三十金為助言訖亟取與之生感其惠且訝其速以庠曰凡人善念易起易止恐轉</hi>
　　<hi>念故耳</hi>
<pb n="KR2k0052_WYG_008-24b"/>
　　王　印<hi>字徳徴華陽人嘉靖戊午鄉薦任粤西義寜縣有少年武㫁一邑者印擒治之乃潛</hi>
　　<hi>置蠱毒欲害印印不死民以為神素性嚴重恥干謁蜀中當事多重之</hi>
　　焦　瑀<hi>雙流人以貢授處州通判時海寇猖獗瑀誘其酋長來降遷同知致仕後奉詔存問</hi>
　　<hi>進階知府</hi>
　　顧紹履<hi>成都人文章徳行為里中儀型嘉靖辛酉舉人補國子助敎歴西安同知所至持廉</hi>
　　<hi>守法有惠政致仕歸子道領丁酉鄉薦道子其登癸丑進士</hi>
　　樊景麟<hi>彭縣人進士知長沙民謠曰樊作長沙官止飲長沙水仕至雲南憲副忤巡撫意被</hi>
　　<hi>劾朝臣皆素知景麟共言善狀巡撫罷景麟亦掛冠而歸</hi>
<pb n="KR2k0052_WYG_008-25a"/>
　　邊維垣<hi>字師甫彭縣人進士初授南工部郎𣙜蕪湖清慎奉法忌者反以京察中之調禹州</hi>
　　<hi>同知未幾攝守事出重囚鞫無辜士人白部使者竟釋之京陵王不法藏納亡賴隂署邏卒悉捕繫</hi>
　　<hi>之置法又攝睢州條省里徭千六百金郡有張烈婦死節甚竒議旌例宜聽臺請維垣曰表節守臣</hi>
　　<hi>職也若候㑹勘移文則停閣數年而不得慰幽魂竟自奏行為州佐凡期嵗兩上章名大顯破例内</hi>
　　<hi>轉累官江右巡撫轉南工部侍郎屢上疏求去皆慰留卒於官朝野惜之</hi>
　　李鳯毛<hi>字于翔彭縣人嘉靖庚戌進士由大名府推官行取御史巡按宣大時北敵方熾鳯</hi>
　　<hi>毛區畫戰守前後凡三十餘疏皆報可陞光禄少卿㑹凉樓災自陳待罪上念邊功置不問復疏清</hi>
　　<hi>查破冐嵗省光禄十餘萬金未幾遷南太僕嚴世蕃惡其不附已假風霾考察致仕歸</hi>
<pb n="KR2k0052_WYG_008-25b"/>
　　馬朝錫<hi>字晉卿彭縣人進士起家蕭山令調安東開荒田招流徙後𣙜關蕪湖奏革船税以</hi>
　　<hi>便行人尋以䜛歸朝野惜之著有捫參樓集五道原等書</hi>
　　劉　藻<hi>字文潔彭縣人以太學生領順天鄉薦為富平令政敎兼舉不避權勢未久乞致仕</hi>
　　<hi>歸聚徒講誦以冲淡自守</hi>
　　唐廷珍<hi>字宗儒彭縣人由選貢令安化縣平易仁恕清修苦節百姓戴之</hi>
　　顧紹俶<hi>字善夫號右江成都人年十九即有志程朱之學復深究易理手抄諸儒語録三十</hi>
　　<hi>餘巻創宗祠家塾更置義田以供祭祀其子造成進士為臺臣紹俶封御史論者謂其宜祀於鄉云</hi>
　　焦維章<hi>灌縣人嘉靖丙戌進士歴河南大叅三典文衡兩司學憲清謹正直皆著藻鑑云</hi>
<pb n="KR2k0052_WYG_008-26a"/>
　　胥　鉉<hi>華陽人嘉靖庚子舉人性朴忠耿介官提舉尤謹修職業未幾遂拂衣歸</hi>
　　鄒華南<hi>新津人嘉靖間進士累歴仕途居官清正卒祀鄉賢</hi>
　　姚繼先<hi>成都人中隆慶丁卯鄉試累官平凉知府時值大旱繼先禱雨立應又捐俸設粥賑</hi>
　　<hi>饑活者萬計累陞任太僕少卿以生母訃歸里遂堅卧不出所著有紹菴文集若干巻</hi>
　　楊師心<hi>字觀吾華陽人舉孝㢘日以歌吟自娛且慮當時文體卑弱獨以文學敎士類人多</hi>
　　<hi>宗之比於梁山來徴君知徳當事薦於朝㑹師心以疾卒事遂寢時人稱徴君云</hi>
　　李商耕<hi>華陽人萬厯癸未進士以父先芳年已耄耋陳請終養事親幾十年起遷户部主事</hi>
　　<hi>監税徳州釐蠹弊察廉貪屬吏望風斂戢擢守襄陽後忤權璫左遷兩浙運同商耕不辨毅然解組</hi>
<pb n="KR2k0052_WYG_008-26b"/>
　　<hi>襄人為之立去思碑云</hi>
　　王徳敷<hi>萬厯間以貢生任荊州府敎授致仕家居足不至公門日以訓課為事隆冬盛暑講</hi>
　　<hi>習不輟夀九十卒時人稱為典型</hi>
　　鄒　遇<hi>新津人萬厯中進士歴江西布政陞湖廣巡撫卒於官生平剛方耿介以禮自持周</hi>
　　<hi>恤鄰孤里人重之祀鄉賢</hi>
　　何存斆<hi>字念卿成都人萬厯丁丑進士歴刑部郎時京師大俠鄭任成者歐死平人人不敢</hi>
　　<hi>問司寇以屬存斆卒論如律陞雲南僉事條弊政十議積蠹一清時永昌兵變賊挾戚同知為質存</hi>
　　<hi>斆密謀出竒擒之賊卒授首戚得無恙旋以養疴歸里十餘年卒</hi>
<pb n="KR2k0052_WYG_008-27a"/>
　　李元齡<hi>字仁卿華陽人幼聰敏以竒童稱中萬厯丁丑進士任臨清州知州入為都水郎治</hi>
　　<hi>淮河工最加四品服俸旋以養母請告後起平陽知府陞山東按察副使乞休生平好義業師張桂</hi>
　　<hi>東無子奉之終身殁而立祠祀之著有翼經隨筆及詩文若干巻</hi>
　　劉　羙<hi>字世徳華陽人萬厯甲戍進士孝事孀母初任洋縣令調金壇兩邑皆著循聲入為</hi>
　　<hi>户部主事司𣙜九江以㢘直自矢任滿乞終養所著有臆説雜爼集解</hi>
　　劉克勤<hi>新繁人萬厯乙未進士初任永州司理有聲陞南户曹管中都倉分亳不取擢黄州</hi>
　　<hi>知府操持益峻尋卒於官黄人至今思之</hi>
　　李一敬<hi>華陽人恬静端方甘貧力學中萬厯辛丑進士任即墨令单車之任約己愛民絶餽</hi>
<pb n="KR2k0052_WYG_008-27b"/>
　　<hi>獻屏宴逰風裁凜然竟以勞瘁攖疾危坐㕔事卒櫬歸里第妻孥猶苦飢寒士紳親友皆惻然歎惜</hi>
　　<hi>之</hi>
　　費嘉誥<hi>新繁人邑諸生性誠恕處鄉黨間雖遇寒賤未嘗凌忽後以明經授大竹敎諭訓士</hi>
　　<hi>有法卒於官嘉誥善詩詞生四子長經國貢士官訓導次經世次經濟皆庠生獻賊陷川經世以不</hi>
　　<hi>受偽職遇害次經虞事親以孝聞舉崇禎間鄉薦任雲南昆明令廉潔端嚴民戴之曰吾邑四十餘</hi>
　　<hi>年不見此清官矣時土官吳必奎反討平之驗閲武定俘民全活甚多陞雲南府同知再遷廣西知</hi>
　　<hi>府不之官歸里著書鄉人服其清介</hi>
　重慶府<lb/>
<pb n="KR2k0052_WYG_008-28a"/>
　漢謁　渙<hi>江州人仕為汝南太守有公直稱與同邑司𨽻校尉陳為度遼將軍詩章皆有時名</hi>
　　然　温<hi>江州人仕為度遼將軍守桂陽長於治民能得其心</hi>
　　譙　元<hi>字君黄合州人成帝時仕為諫議大夫因王莽僭亂遂避之不事公孫述鄉人作詩</hi>
　　<hi>以羙之</hi>
　蜀漢董和<hi>其先巴郡江州人徙南郡枝江漢末率族西還依劉璋任成都令時俗侈甚和率以</hi>
　　<hi>儉遷益州守清約如前推誠服夷南方信愛之先主定蜀徴和為中郎將與諸葛亮並署大司馬事</hi>
　　<hi>外牧殊域内幹機衡二十餘年卒之日家無擔儲亮追思稱歎不置</hi>
　晉文　立<hi>字廣休巴郡臨江人少逰蜀太學治毛詩三禮兼通羣書累官梁州别駕咸熙元年</hi>
<pb n="KR2k0052_WYG_008-28b"/>
　　<hi>舉秀才除郎中武帝方欲懐納梁益引致雋彦拜立濟隂太守武帝立太子立為中庶子上疏太子</hi>
　　<hi>宜選賢佐帝報可立又上故蜀大官及盡忠死事者子孫雖仕郡國或有不才同之齊民為劇又上</hi>
　　<hi>諸葛亮蔣琬費禕等子孫流徙中畿宜見叙用立事東宫盡輔導之節帝降詔嘉之以為散騎常侍</hi>
　　<hi>累辭不許西界獻馬帝問立馬何如對曰乞問太僕帝每善其恭慎遷衛尉猶兼都職中朝服其賢</hi>
　　<hi>雅為時名卿咸寜末卒乃送𦵏於蜀使者䕶喪事郡縣修墳塋當時榮之又立同郡有毛楚楊崇二</hi>
　　<hi>人皆以羙徳著楚為牂牁太守崇為武陵太守</hi>
　　母　雅<hi>巴郡江州人學冠四科貢於朝除涪陵漢平令為夜郎太守夷人感其惠卒年八十</hi>
　　<hi>有二</hi>
<pb n="KR2k0052_WYG_008-29a"/>
　唐李陽冰<hi>合州人開元中為當塗令有政績宗人李白常往依之善篆書州治景厚堂有所書</hi>
　　<hi>積善之家必有餘慶八字石刻尚存</hi>
　五代張武<hi>合州人後唐時仕王建為破浪都頭大破高季昌於䕫州府歴陞武鎮軍節度使</hi>
　宋母夢牛<hi>郡人初授樂源縣尉優於吏事茂著亷聲累主文試院官至承直郎有全歸集行世</hi>
　　石公恕<hi>江津人以武功大夫知威州有能名常作文刻碑戒子孫母得分異子孫世守其訓</hi>
　　張　弦<hi>江津人舉進士召對直言無所避忌累仕至湖廣總領有幹局長於籌邊</hi>
　　馮時行<hi>壁山人字當可紹興間狀元授左朝奉郎極言秦檜和議之非出知萬州秦檜諷使</hi>
　　<hi>者摭拾其罪坐廢有縉雲集行於世</hi>
<pb n="KR2k0052_WYG_008-29b"/>
　　趙　性<hi>合州人紹興中對䇿集英有曰以括囊為深計臣知其人矣主和議者當之以首䑕</hi>
　　<hi>為圓機臣知其人矣杜言路者當之考官大驚以為劉蕡無以過檜欲罪之值檜卒而止</hi>
　　羅志冲<hi>合州人潛心六經最精於易著易解發明程氏之㫖為多</hi>
　　度　正<hi>合州人早從朱文公學歴官國子監丞上疏極言李全必反且獻破全之䇿有三累</hi>
　　<hi>遷禮部侍郎有性善堂集</hi>
　　楊　載<hi>涪陵人以功名自負金立劉豫載白張浚願得百兩横行敵中當手刃劉豫以報浚</hi>
　　<hi>壯其言遂遣之載偕十士至金偽降金信任之載行反間豫果廢十士已亡其八乃決歸浚以聞授</hi>
　　<hi>知永睦縣</hi>
<pb n="KR2k0052_WYG_008-30a"/>
　　蒲國寳<hi>壁山人開禧時狀元飽飫六藝淹貫經史</hi>
　　趙　立<hi>郡人第進士以上書忤賈似道被謫徳祐初起為太社令湖北提刑使趣諸將入衛</hi>
　　<hi>至蜀時昝萬夀已降於元張珏知重慶府方設城守為後圖立無以復命至涪州沉水而死</hi>
　元賈長卿<hi>長夀人淹貫經史以文章名凡使蜀者事竣還朝士大夫相訪必首詢曽得賈長卿</hi>
　　<hi>文字否其為人所慕如此</hi>
　明江徳海<hi>墊江人洪武初建學以明經授本學訓導以身率人多士信服植柏學宫餘䕃猶存</hi>
　　劉　信<hi>郡人洪武初由賢良方正任陜西叅政左遷東流巡檢從征江介畨夷有功陞忠州</hi>
　　<hi>千户</hi>
<pb n="KR2k0052_WYG_008-30b"/>
　　楊金奉<hi>邑梅司人洪武初為長官熟知邊情子孫世襲</hi>
　　冉如彪<hi>酉陽司人洪武初知酉陽州善於化導風俗丕變陞宣撫世襲</hi>
　　柳　申<hi>長夀人洪武間任大名府同知尋陞大名知府深得民心童謠曰兒童竹馬街前唱</hi>
　　<hi>還是舊官今日來</hi>
　　李　鑑<hi>江津人以鄉舉敎諭蒲圻得士子心歴常徳知府遇荒設賑多所全活</hi>
　　石敏中<hi>江津人由嵗貢任松滋知縣清慎㢘介居官如治家備軍餉築城垣民不知困松滋</hi>
　　<hi>至今徳之</hi>
　　江孟綸<hi>江津人進士拜御史謇諤敢言巡按陜西大賑飢民辯民寃抑所著有梅庵集行於</hi>
<pb n="KR2k0052_WYG_008-31a"/>
　　<hi>世</hi>
　　江　淵<hi>江津人由進士歴官至學士工部尚書清勤簡静忠鯁不阿尤善文詞著觀老錦榮</hi>
　　<hi>諸集</hi>
　　王　鐸<hi>榮昌人洪武中由太學生任嘉定縣丞政績著聞累官交阯布政使</hi>
　　胡　謙<hi>南川人洪武間以鄉薦拜御史風裁凜然以忤權貴左遷不赴任家居二十餘年而</hi>
　　<hi>卒</hi>
　　康　健<hi>合州人初名子榮洪武間由太學生授給事中受太祖眷注改今名敷奏詳明歴官</hi>
　　<hi>二十餘年冰霜之操終始不渝</hi>
<pb n="KR2k0052_WYG_008-31b"/>
　　莫仲昭<hi>銅梁人洪武中由太學生累官至浙江布政使老成諳練所至多有恵政上下咸孚</hi>
　　陳　价<hi>銅梁人累官至都御史歴任三十餘年名實茂著有詩文藏於家弟僑子揆相繼登</hi>
　　<hi>科</hi>
　　楊大榮<hi>酆都人由進士歴江西僉事剛敏多政績學士程敏政為作傳</hi>
　　楊孟瑛<hi>酆都人進士歴杭州知府不畏强禦居鄉嚴毅人服其介</hi>
　　陳　常<hi>長夀人洪武中任常徳府同知清戎有法吏民懐畏且鞫訊明決獄無寃滯卒於官</hi>
　　<hi>囊篋蕭然鄉評重之</hi>
　　鄒　成<hi>墊江人洪武間以太學生拜御史巡按入閩振揚綱紀吏民畏服</hi>
<pb n="KR2k0052_WYG_008-32a"/>
　　牟　俸<hi>巴縣人由進士拜御史有鐵面稱歴山東巡撫救荒擒賊有功於時</hi>
　　白　勉<hi>涪州人進士歴官刑部侍郎練達刑名有匡濟才及卒賜御祭有剛方清介之褒鄉</hi>
　　<hi>人榮之</hi>
　　劉　岌<hi>涪州人清慎謙和歴仕兩朝眷注獨厚以禮部尚書致仕居家恂恂鄉人稱之</hi>
　　李　琳<hi>定逺人洪武末由鄉薦拜御史持憲得體風采凜然陞福建僉事</hi>
　　李永寜<hi>定逺人由進士守桂林清介剛方始終一節有古人風</hi>
　　謝　庸<hi>忠州人永樂初由鄉薦拜御史發奸摘伏行部肅然歴官山東副使</hi>
　　李　允<hi>忠州人進士歴翰林檢討年届四十辭歸鄉黨重之</hi>
<pb n="KR2k0052_WYG_008-32b"/>
　　譚　棨<hi>涪州人進士任陜西叅政居家孝友歴官清亷御評重之</hi>
　　張　□<hi>涪州人以鄉薦任知州剛正孝友以所居為祠堂率族衆修祀事鄉人化之</hi>
　　何以讓<hi>涪州人由舉人任武昌令判大名府陳情終養贈懿孝名儒著有兩都賦等書行世</hi>
　　卜孔時<hi>江津人由舉人任同知以剛正忤税監誣奏繫獄凡十九年宰相申時行請釋之出</hi>
　　<hi>獄兩鬢俱霜遷漢陽知府事詳明紀</hi>
　　楊　姜<hi>江津人由舉人任蘇州府同知居官清正忤織造監被謫事載明紀</hi>
　　周　榮<hi>合州人永樂間拜御史卓有直聲致仕歸足跡不至公門人服其介</hi>
　　沈　運<hi>重慶府指揮充叅將守威茂蠻叛殺人運密置兵門内呼蠻至犒以酒食因并其黨</hi>
<pb n="KR2k0052_WYG_008-33a"/>
　　<hi>殱之</hi>
　　陳　志<hi>巴縣人為燕山䕶衛指揮僉事有謀勇洪武末從靖難兵屢立戰功永樂初封遂安</hi>
　　<hi>伯</hi>
　　蹇　義<hi>巴縣人洪武中進士初為吏部侍郎靖難後進尚書成祖北巡佐太子監國熟於典</hi>
　　<hi>故政務大體奉命巡應天考察甚公進少師多啟沃宣徳初卒在官五十餘年凡歴五朝諡忠定</hi>
　　蹇　霆<hi>巴縣人尚書義之孫歴僉事剛方清儉處事合度吏民感之人稱其不愧祖武云</hi>
　　蹇　賢<hi>巴縣人永樂中任監察御史執憲公平累官布政使有冰蘗聲</hi>
　　伍　秉<hi>合州人正統中進士拜御史性剛介不附權貴劾中書李寳并總兵石亨擅權左遷</hi>
<pb n="KR2k0052_WYG_008-33b"/>
　　<hi>卒</hi>
　　賈　奭<hi>巴縣人景泰中歴都御史剛介亷直不趨時好自居官至乞休如一日焉</hi>
　　江朝宗<hi>巴縣人景泰中進士授翰林院侍讀學士進講經筵多啟沃之助時人俱推重之</hi>
　　陳　仲<hi>巴縣人初任通判擒賊有功擢知府解組歸不入城邑鄉人高其志節</hi>
　　蔣雲漢<hi>巴縣人天順中進士敭歴中外徳望兼著累官至布政使一室蕭然清苦莫踰</hi>
　　費　廣<hi>合州人由進士拜御史天順初上䟽劾石亨擅權謫知永寜改貴池卒於官有約齋</hi>
　　<hi>詩文集行世</hi>
　　李人儀<hi>榮昌人天順中任御史䟽劾總兵石亨出守襄陽後改荆州卒於官</hi>
<pb n="KR2k0052_WYG_008-34a"/>
　　何仲山<hi>涪州人成化丁酉舉人任武安令苞苴不行人稱其㢘致仕歸里崇祀鄉賢</hi>
　　趙　烱<hi>永川人成化中任瀏陽令拜御史擢雲南副使亷正明達番漢悦服以忤時相謫漢</hi>
　　<hi>中府同知</hi>
　　羅廷唯<hi>永州人進士知棗强縣盜賊斂跡後拜御史條陳時政皆見嘉納</hi>
　　朱光正<hi>大足人成化中由舉人知河西剛明亷謹得吏民心交阯侵邊光正喻以大義夷退</hi>
　　<hi>當道書談笑却兵旌之</hi>
　　王　璽<hi>合州人成化中進士授給事中封駁奏對著聲於時擢叅議浩然乞歸家居二十餘</hi>
　　<hi>年</hi>
<pb n="KR2k0052_WYG_008-34b"/>
　　劉　規<hi>巴縣人成化中任御史立朝有聲以忤權貴罷歸子春貴贈尚書</hi>
　　羅九鼎<hi>合州人成化間進士筮仕大理評事多辯冤抑致仕歸家杜門不事請謁鄉評稱重</hi>
　　馮　衡<hi>合州人成化間進士風度沈逺令吳江大著彊項聲未幾拂衣歸徒歩千里與陳白</hi>
　　<hi>沙逰白沙高其誼以見一顔其堂以唐詩有相逢盡道休官去林下何曽見一人之句也</hi>
　　何　梯<hi>合州人成化中進士拜御史歴任十餘年囊無羡金薄田數頃與族人共之年踰八</hi>
　　<hi>十無疾而終</hi>
　　曽　昂<hi>銅梁人成化中歴官知府有文學能知人長於政事所至常有去後思</hi>
　　張禎叔<hi>巴縣人成化中歴官都御史以直言謫官風節為時所重</hi>
<pb n="KR2k0052_WYG_008-35a"/>
　　陳　瑞<hi>忠州人𢎞治初以進士拜給事中䟽劾中官郭鏞乞罷内侍官不得叅機務上嘉納</hi>
　　<hi>之陞光禄卿請禁浮屠罷國醮及減奢費等事後省親道卒聞者咸歎惜之</hi>
　　詹　奎<hi>巴縣人𢎞治中進士為户部郎劾權奸掛冠歸後以徴召復起歴官十餘年家貧如</hi>
　　<hi>故</hi>
　　曹　<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>
                    <hi>巴縣人𢎞治中進士任刑部員外郎治獄無冤出使晉藩餽遺無所受好古力學為</hi>
　　<hi>時所重</hi>
　　姚學禮<hi>巴縣人𢎞治中進士歴叅議性忠侃初居南臺以敢言忤逆瑾罷歸人稱其忠節</hi>
　　楊應春<hi>長夀人歴仕有政聲長於文學著世徳補拙集</hi>
<pb n="KR2k0052_WYG_008-35b"/>
　　郭明郁<hi>長夀人以鄉薦授學録深潛有識所著有五經註北山文集</hi>
　　聶　賢<hi>長夀人舉進士由御史陞按察僉事歴刑部尚書以疾乞休</hi>
　　楊　慶<hi>長夀人任通判深得民心去之日士民遮道泣留時有羣燕飛繞其車人以為仁愛</hi>
　　<hi>所感</hi>
　　戴　錦<hi>長夀人舉進士𢎞治中抗䟽請除壅蔽權貴忌之中傷落職貧不能歸流寓徐淮間</hi>
　　<hi>授徒自給久之及歸著絅菴諸集行於世</hi>
　　余能繼<hi>長夀人生平剛正邑紳士憚服之以鄉薦授枝江令清正明允徳愛在民恥阿附權</hi>
　　<hi>要遂拂衣歸讀書教子自娛</hi>
<pb n="KR2k0052_WYG_008-36a"/>
　　劉　茝<hi>涪州人正徳初任給事中時劉瑾擅權首抗䟽極言其奸被廷杖落職瑾敗起守金</hi>
　　<hi>華尋歸世宗初復徴為江西副使以疾卒</hi>
　　胡守約<hi>合州人正徳初以鄉薦授彭蠡知縣值寇攻城親出督戰身被數創遇異人療之不</hi>
　　<hi>死歴官知府</hi>
　　張　縉<hi>巴縣人正徳初歴官都御史巡撫兩浙恩威並著有保障功</hi>
　　劉鶴年<hi>巴縣人正徳中進士操守亷峻始任兵曹門無私謁歴官雲南布政不持一錢時稱</hi>
　　<hi>㢘吏</hi>
　　李　邦<hi>巴縣人正徳間以鄉薦歴員外為人狷介莊嚴凜然不可犯鄉人敬之</hi>
<pb n="KR2k0052_WYG_008-36b"/>
　　任　轍<hi>巴縣人嘉靖初進士知許州嵗旱多方賑恤擢守黄州採木之役曲為調停民困以</hi>
　　<hi>蘇歴官貴州都御史計縛叛夷許吾等邊陲賴以奠安</hi>
　　李文進<hi>巴縣人嘉靖中進士歴給事中劾權貴不職晉都御史巡撫浙江大同等處執訊𫉬</hi>
　　<hi>醜所向有功歴刑部尚書</hi>
　　劉啟宗<hi>巴縣人嘉靖中進士任衢州府推官擢給事中抗言不避權貴謫荔浦尉歴陞提學</hi>
　　<hi>副使改苑馬卿居官二十餘年持亷守正卓有風裁</hi>
　　劉應箕<hi>巴縣人嘉靖中進士初知餘姚歴擢陽和兵備與督府王崇古處置北敵得體起拜</hi>
　　<hi>僉都御史旋晉副都御史卒所著有欵塞錄擊轅集續集行於世</hi>
<pb n="KR2k0052_WYG_008-37a"/>
　　王　春<hi>巴縣人少負竒才學頗淹博尤精於易嘉靖中以嵗薦任安化訓導兩臺檄修楚志</hi>
　　<hi>才名大著楊太史過巴時造其廬考論竒字所著有縉峰内外集藏於家</hi>
　　胡堯臣<hi>銅梁人嘉靖中進士授大理評事歴浙江僉事會賊江天祥反擒殺之擢湖廣叅議</hi>
　　<hi>攝兵備擒巨盜趙朝勝事聞旌賞遷副使歴陞浙江布政時海寇王直招集倭寇聨舟島嶼與内地</hi>
　　<hi>奸民交通沿海為患堯臣以計招致寘諸法拜副都御史巡撫河南尋卒</hi>
　　李純朴<hi>定逺人嘉靖中任刑部主事改監察御史時俺答請鐵鍋部覆許之邊臣因議互市</hi>
　　<hi>純朴上疏極言其不可己又申救𫉬譴言官鄭履等又請以薛瑄從祀文廟按部廣西獨持風節毁</hi>
　　<hi>李士實碑人稱為真御史以不附時宰謫知監利縣裁魚例三百金其㢘介類如此所著有懐野文</hi>
<pb n="KR2k0052_WYG_008-37b"/>
　　<hi>集奏議行於世</hi>
　　劉　春<hi>巴縣人官至文淵閣大學士卒諡文簡沈静寡欲居官守正涖政㢘明文行為鄉閭</hi>
　　<hi>表率</hi>
　　李士亨<hi>銅梁人號竹野由舉人仕至副使通籍二十年夫人兩承恩為命婦服止布素課諸</hi>
　　<hi>子名之曰養徳養志後二子捷南宫人皆謂清白吏子孫自是昌大云</hi>
　　高　懋<hi>銅梁人嘉靖中進士擢監察御史論列有聲常按江北兩浙所至振肅風紀多異績</hi>
　　<hi>嵗潦請蠲租全活甚衆尋遷湖廣副使兵備辰沅時苗寇為患懋每出密䇿多所斬𫉬又解五砦之</hi>
　　<hi>圍地方安堵晉叅政遂謝政歸</hi>
<pb n="KR2k0052_WYG_008-38a"/>
　　李　恒<hi>銅梁人嘉靖中貢入大學大司成深器之授奉新丞邑人多狡猾供應夫馬常後時</hi>
　　<hi>不給捐俸辦之二年免歸囊不滿十金雅志好修絶跡公門卒之日闔邑之士私諡曰恭懿先生</hi>
　　張佳印<hi>銅梁人少頴敏日誦千餘言尤工古文詞嘉靖中進士初知滑縣有詐錦衣官校至</hi>
　　<hi>者出七首挾取帑金印從容計擒之嵗大飢平糶設粥活人甚衆詔賜金幣遷户部主事尋督學雲</hi>
　　<hi>南整飭滇士稱西南齊魯焉累陞巡撫應天宣府俱著勲績浙以兵變聞上特命往視浙民復變印</hi>
　　<hi>設方計不踰時兩定之上優詔賜緋進爵兵部尚書總督薊遼三鎮時邊境不寜土蠻入寇印指授</hi>
　　<hi>方畧先後以捷聞詔賜甚厚進太子太保廕錦衣千户世襲所著有崌崍集督撫奏議行於世</hi>
　　熊動之<hi>榮昌人幼稱竒童過目成誦十二齡補諸生長通五經尤精二戴中嘉靖丙午鄉試</hi>
<pb n="KR2k0052_WYG_008-38b"/>
　　<hi>四入春聞竟以數竒不遇年四十而卒生平守嚴一介里人至今欽仰長子文炳痛父齎志以歿下</hi>
　　<hi>帷攻苦敎子應占成進士歴贈動之陜西左布政使</hi>
　　喻茂堅<hi>榮昌人釋褐知銅陵縣流賊猖獗縣無城郭茂堅内外設備奪賊艦百餘艘以卓異</hi>
　　<hi>拜御史決疑獄緝巨奸墨吏觧去歴任陜西布政時有花馬池之警分兵退敵賜白金文綺撫鄖陽</hi>
　　<hi>奉命勘楚世子弑逆事疏上如議特旌其直總督漕運適妖賊紅羅女反設計平之轉刑部尚書䟽</hi>
　　<hi>救夏言觸怒歸囊無百金享年九十有三卒賜𦵏祭祀鄉賢</hi>
　　喻應豸<hi>茂堅孫由恩貢任安寜同知陞尋甸通判兼攝邑事萬口稱為喻母卒於官行李蕭</hi>
　　<hi>條不愧其祖之清白云祀鄉賢</hi>
<pb n="KR2k0052_WYG_008-39a"/>
　　喻應台<hi>榮昌人由舉人令漢陽有恥效鷹鸇居然鸞鳯之譽應台謙讓性成雖童孺亦必以</hi>
　　<hi>禮貎待之故居官愛民好士歴任黎平知府華夷悦服卒祀鄉賢</hi>
　　冷　珂<hi>榮昌人登嘉靖丙戍進士座師稱其文竒字竒想其人亦竒珂幽居亦端坐罕入寢</hi>
　　<hi>室楊升菴服其淵博當道慕而造門亦罕見其面除中書享年七十終</hi>
　　曹　忭<hi>巴縣人號自山由庶吉士改户科給事中疏劾張桂忤㫖逮錦衣獄尋降謪歸居鄉</hi>
　　<hi>嘉言懿行不勝殫述二子一孫皆進士至今稱先輩典型必曰曹自山先生云</hi>
　　王　琬<hi>巴縣人嘉靖中領鄉薦歴任廣東副使屢著賢聲至今所在思之</hi>
　　劉　綡<hi>巴縣人累代通顯以世徳著聞綡雅負文學尤有至行閭里稱述之舉省元歴仕未</hi>
<pb n="KR2k0052_WYG_008-39b"/>
　　<hi>顯識者卜其流澤之未艾云</hi>
　　田登年<hi>忠州人嘉靖中進士知青陽縣邑無城倭舊為患登年剙建不避怨勞民賴以安歴</hi>
　　<hi>任大理司正恤刑廣東多所平反出冤獄五十餘人廣人徳之所著有洗寃錄</hi>
　　羅青霄<hi>忠州人少游金陵旋從游湛甘泉授以理學深達奥義嘉靖中進士授歸徳府推官</hi>
　　<hi>歴兵部郎中應詔陳定六事大要為忠州興利除害上多議從之忠南峯石砫土司與楚中路等司</hi>
　　<hi>接壤世為忠患青霄請復川湖總督以控制之時皆以為碩畫出知漳州府漳人頌之為著清漳政</hi>
　　<hi>績錄然竟以介直忤時歸家環堵蕭然年八十終</hi>
　　郭嘉文<hi>大足人嘉靖中鄉薦授盩厔敎諭正身飭教遷知白河縣以徳化民未幾告休民泣</hi>
<pb n="KR2k0052_WYG_008-40a"/>
　　<hi>不忍别家居值蔡賊之亂焚刼居民望其廬舍咸相戒曰慎勿燬郭公室也其感人如此著有警心</hi>
　　<hi>百勿篇行於世</hi>
　　吳鵬翼<hi>大足人嘉靖中舉人知湘鄉縣裁嵗例千餘金催科一諭以理邑有巨盜彭廷憲者</hi>
　　<hi>剽掠洞庭垂二十年前令不敢問鵬翼計縛之逺邇稱快</hi>
　　雷孔聞<hi>大足人少岐嶷趙文肅貞吉見其文歎賞之嘉靖中進士時嚴嵩當國同第者往謁</hi>
　　<hi>閽人難之孔聞毅然作邑遂返嚴聞之訝為耿介士授辰州府推官會土夷奪嫡據印屢檄諭之不</hi>
　　<hi>服孔聞至以禮法化誨夷悉畏服遷户部主事尋乞歸邑人至今傳頌焉</hi>
　　鄢桂枝<hi>大足人嘉靖中舉人知翼城縣邑素稱難治桂枝抑强梗裁冗費恤刑獄賑貧乏境</hi>
<pb n="KR2k0052_WYG_008-40b"/>
　　<hi>内大化舊王府嵗例銀百餘兩悉取之民桂枝申革之擢知劒州翼民遮道送之先是麗江土夷鄰</hi>
　　<hi>劒境上田膏腴前守聽民自賣桂枝一切禁止土夷欲收其糧潛以金餽叱之曰賣田已悞若糧去</hi>
　　<hi>土人不為我用是重困吾民也竟不許祀名宦祠</hi>
　　簡　籍<hi>巴縣人嘉靖中領鄉薦官泰州學正亷介不茍品為世範年近百嵗誦程子四箴而</hi>
　　<hi>卒巡撫稱其性資從善家世業儒經累朝全盛之太平近百嵗康寜之上夀為旌其廬</hi>
　　李臨陽<hi>江津人性端亮常以寇萊公自許嘉靖中進士歴官岳州府知府亷平惠愛嵗飢多</hi>
　　<hi>方賑濟全活以數萬計擢陜西按察司後致仕歸闔郡士民遮道送之有士大夫為著惠愛録</hi>
　　周世逺<hi>江津人嘉靖中進士<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>官山西右布政所在亷明仁恵以清望著</hi>
<pb n="KR2k0052_WYG_008-41a"/>
　　徐效賢<hi>江津人嘉靖中舉人知澄城縣清亷守正體國恤民澄城人繪像尸祝之祀名宦</hi>
　　文　方<hi>合州人號少江司李楚中素忤嚴嵩父子及嚴氏敗人多以附嚴被累獨方免以疾</hi>
　　<hi>歸舉朝高其氣節家居奉母母卒廬墓不入城市時白蓮賊亂過其門相戒勿擾服闋後徴辟屢下</hi>
　　<hi>至中途以病上䟽辭歸未久而逝</hi>
　　李　諫<hi>合州人號誠軒弱冠登賢書即老成持重初仕高邑縣單騎赴任九年不攜宅眷衙</hi>
　　<hi>齋清冷如氷上官咸器重之以為治平第一居官二十年歸里囊無擔儲當事高其誼頻為式廬暇</hi>
　　<hi>日與田野農民杯酒笑傲彈琴種花有彭澤遺意</hi>
　　胡世賞<hi>合州人進士由縣令屢陞至刑部尚書皆有政績居鄉醇厚郡人悉推重之</hi>
<pb n="KR2k0052_WYG_008-41b"/>
　　曽所能<hi>涪州人嘉靖中舉人知雲南石屏州丰儀倜儻語言慷慨居鄉著孝友聲及居官以</hi>
　　<hi>愛民為本盡心水利州人至今思之</hi>
　　李士震<hi>長夀人舉人歴知麻陽翁源兩縣清嚴慈愛公庭無訟民有疾病手劑療之乞歸敎</hi>
　　<hi>子孫以修徳讀書生五子登科者四</hi>
　　劉世曽<hi>巴縣人嘉靖中進士立朝介直與馮璫不合遂引疾歸清苦一如寒素後馮璫敗起</hi>
　　<hi>拜僉都御史巡撫雲南會賊岳鳯與緬交通内犯乃上䟽請剿卒克大憝上嘉之晉副都御史廕一</hi>
　　<hi>子錦衣百户</hi>
　　夏子雲<hi>涪州人嘉靖中鄉薦從趙文肅貞吉談理學因歎曰丈夫不恥不聞道乃豔一第耶</hi>
<pb n="KR2k0052_WYG_008-42a"/>
　　<hi>自是躡屩為五嶽游久之謁選知舒城縣時有貴人以事往道舒勢强甚子雲故不為理貴人踉蹌</hi>
　　<hi>以去竟坐不稱調判寜州遷判岳州府治九谿馭諸武弁嚴毅不少假借威令大行當道屢薦詔進</hi>
　　<hi>五品服俸陞衡州府同知尋引歸所著有少素文集諸書行於世</hi>
　　文羽麟<hi>涪州人嘉靖中鄉舉任陜州知州歴官㢘平居家孝友絶跡公庭尤以文詞著子孫</hi>
　　<hi>科第蟬聨不絶</hi>
　　文　作<hi>涪州人隆慶中進士初知聞喜縣以治最徴歴武選郎贊議帷幄平遼之役其功居</hi>
　　<hi>多及遷雲南叅政分守臨元時羅雄土舍殺父據險潛謀不軌作奉檄剿之賊黨再叛復剿平之先</hi>
　　<hi>後以功上聞陞廣東布政並増秩</hi>
<pb n="KR2k0052_WYG_008-42b"/>
　　劉世賞<hi>巴縣人少為文潁異姜鳯阿茅鹿門咸器重之隆慶中進士歴官布政居官二十餘</hi>
　　<hi>年清慎如一處家温儉後人罕及</hi>
　　曹大埜<hi>巴縣人隆慶中進士初知祁門縣㢘平不苛舉卓異拜户科給事中論新鄭相當國</hi>
　　<hi>有十大不忠謫乾州判官尋歴遷僉都御史巡撫江西懲酷吏薦賢能訪隠逸甄錄遺士多所成就</hi>
　　<hi>無㡬為言者所中遂掛冠歸行李蕭然有棠韻焉</hi>
　　汪言臣<hi>巴縣人萬厯中進士選翰林院庶吉士改監察御史巡按順天時馮璫用事以子民</hi>
　　<hi>來謁言臣絶不與通上䟽白御史劉臺之寃朝議稱快發倉粟賑平山邑饑民全活甚衆已巡廣東</hi>
　　<hi>治珠池盜萬人擒其渠魁餘釋弗治民用欣服及再入京亦多所論列一時偉之</hi>
<pb n="KR2k0052_WYG_008-43a"/>
　　高　倬<hi>忠州人天啟乙丑進士官御史性謹厚然遇事敢言多所建白以草塲災罷歸朝臣</hi>
　　<hi>交章薦其可大用尋復職歴官操江巡撫卒</hi>
　　曹邦化<hi>江津人以明經授吉安州通判嚴正不阿郡人劉給事忤時相時相銜之欲誣以事</hi>
　　<hi>邦化力為之辯𫉬免遷寜州知州子進可登科報至遂辭不就任致仕歸里操行淳厚卒祀鄉賢</hi>
　　曹進可<hi>邦化子由舉人歴官貴州新鎮道副使撫苖有聲從黔撫王三善監軍進剿大方屢</hi>
　　<hi>言苖性叵測不宜懸軍深入三善不聼以及於敗進可馬上中石幾死與所部數百人突圍而出未</hi>
　　<hi>㡬致政歸優游林下二十餘年慕義好施鄉人徳之夀八十四而終户部侍郎倪斯蕙銘其墓有擊</hi>
　　<hi>楫祖逖免胄汾陽制勝諸葛籌邊贊皇之語云</hi>
<pb n="KR2k0052_WYG_008-43b"/>
　　王應熊<hi>巴縣人進士歴仕舘閣直經筵有啟沃功官至大學士立身清介文章為時推重懐</hi>
　　<hi>宗末年起首輔因時黨不協乞歸</hi>
　　陳新甲<hi>長夀人少登賢書性極孝友有警敏才歴官薊遼總督整飭軍伍請選將用材懐宗</hi>
　　<hi>召對細陳邊計形勢緩急累千萬言帝重之書其名於御屏特陞兵部尚書為忌者所搆竟寘重典</hi>
　　<hi>帝心旋深悔悼焉</hi>
　　龔三級<hi>江津人崇禎間嵗薦生平操履清正學務躬行任綏陽敎諭日與諸生講論多所成</hi>
　　<hi>就陞安順府推官辭不赴任既歸惟以書史自娛尤嚴於義方之訓二子弱冠掇科承其家學</hi>
　　曹　恢<hi>江津人崇禎壬午舉人任行人司博極羣書究心濂洛之學後罷官里居以積學力</hi>
<pb n="KR2k0052_WYG_008-44a"/>
　　<hi>行教子弟年八十有三猶披覽不輟與同里龔懋熙俱稱典型學者宗之</hi>
　保寜府<lb/>
　漢范　目<hi>閬中人素有方畧知高祖必定天下説帝為募發賨民要與共定三秦後封目為長</hi>
　　<hi>安建章鄉侯</hi>
　　譙　隆<hi>閬中人為上林令武帝欲廣苑囿隆固諫後遷成臯令</hi>
　　洛下閎<hi>閬中人隠居洛亭武帝時徴待詔太史改造太初厯</hi>
　　嚴　遵<hi>閬中人為長安縣令治政嚴明擢揚州刺史後當遷吏民遮道止之凡三遷車轍不</hi>
　　<hi>得行</hi>
<pb n="KR2k0052_WYG_008-44b"/>
　　任文公<hi>閬中人善天文王莽簒漢乃擕妻子奔於深山後武擔石折文公歎曰西川智士死</hi>
　　<hi>我其當之乎益部語曰任文公智無䨇</hi>
　　趙　珜<hi>閬中人為公車令王莽居攝棄官而歸</hi>
　　趙　閎<hi>閬中人嘗逰長安刺史王尊竒之後仕為凉州刺史卓有能聲</hi>
　　楊　仁<hi>閬中人學韓詩舉孝㢘補北宫衛士令條對時政稱㫖明帝崩馬后諸子爭入宫仁</hi>
　　<hi>披甲執㦸嚴勒門衛莫敢進者章帝立拜什邡令為政寛恵後辟司徒掾</hi>
　蜀漢周羣<hi>閬中人父舒明天文羣少受家學觀氣候言災祥多中舉茂才昭烈署為儒林校尉</hi>
　　<hi>後欲與曹操爭漢中問羣羣曰當得其地後果如羣言</hi>
<pb n="KR2k0052_WYG_008-45a"/>
　　馬　參<hi>閬中人仕為廣漢太守有治行累官至尚書僕射</hi>
　　馬　忠<hi>字徳言閬中人為牂牁太守桑遠能邇甚垂恵愛官至鎮南大將軍卒後南中為立</hi>
　　<hi>祠祀</hi>
　唐鮮于仲通<hi>南部人與弟叔明皆博學天寳中進士為京兆尹歴御史中丞劒南節度使以</hi>
　　<hi>忤楊國忠貶官顔真卿誌其墓</hi>
　　鮮于叔明<hi>仲通弟擢明經歴洛陽令商州刺史繼仲通為京兆尹民有前尹赫赫後尹熙</hi>
　　<hi>熙之號累遷尚書左僕射徳宗時封薊國公以太子太傅致仕卒諡曰襄子昇累官太子詹事</hi>
　　李　逢<hi>劒州人文行俱高尤邃於易</hi>
<pb n="KR2k0052_WYG_008-45b"/>
　宋陳省華<hi>閬中人有吏幹初事孟昶為西水尉蜀平歸宋累官光禄卿拜諫議大夫卒贈太子</hi>
　　<hi>少師</hi>
　　陳堯叟<hi>省華長子端拱間進士第一累官同平章事以右僕射知河陽卒諡文忠堯叟姿貎</hi>
　　<hi>甚偉奏對明辯入典機密軍馬之籍悉能周記</hi>
　　陳堯佐<hi>省華次子進士及第官至叅知政事同平章事以太子太師致仕卒諡文恵為人寛</hi>
　　<hi>厚儉約好學不輟自號知餘子所著文集三十餘巻</hi>
　　陳堯咨<hi>省華季子咸平中進士第一累官翰林學士後以武信軍節度使知天雄軍卒諡康</hi>
　　<hi>肅為人以氣節自任工𨽻書善射世號小由基子述古篤學能文累官至舘閣校勘</hi>
<pb n="KR2k0052_WYG_008-46a"/>
　　裴　莊<hi>字端已閬中人孟蜀時以明經登第歸宋䟽論邊將無功願申明紀律無使玩弛報</hi>
　　<hi>可淳化三年召訪邊事稱㫖又條列四事政曰去暴征二曰省嚴刑三曰擇吏職四曰敦稼  䟽入</hi>
　　<hi>詔令開陳其所宜行莊對甚悉帝嘉納之累官至西京留守御史臺入判刑部以疾分司西京郊祀</hi>
　　<hi>改光禄卿求歸上都卒年八十一</hi>
　　陳　漸<hi>堯叟從子少以文學知名太宗時嘗與父堯封同廷試漸中第辭不受願擢其父許</hi>
　　<hi>之後累官耀州節度推官有文集十五巻自號金龜子</hi>
　　何　永<hi>閬中人以宋徳隆盛記載踈畧乃裒次三十巻號閬苑記其後同縣曹無忌乂増二</hi>
　　<hi>十六巻俱閬中人</hi>
<pb n="KR2k0052_WYG_008-46b"/>
　　蒲宗孟<hi>南部人曽祖潁士聚書百餘篋以訓子弟宗孟皇祐中進士官尚書左丞後以資政</hi>
　　<hi>殿大學士知河中卒</hi>
　　蒲　卣<hi>南部人幼開敏登元豐進士歴提舉京湖常平提㸃潼川刑獄論税𣙜不便罷之累</hi>
　　<hi>官中大夫</hi>
　　鮮于侁<hi>南部人仲通商孫字子駿端重力學舉進士值行新法侁為利州路判官不請青苖</hi>
　　<hi>錢蘇軾謂其上不害法中不傷民下不廢親為三難元祐中為諫議大夫建議以富弼配享神宗出</hi>
　　<hi>為京東轉運使温公嘆曰此一路福星也後以集賢修撰知陳州卒子綽太學博士</hi>
　　馬　涓<hi>南部人父從政未有子買一妄詢知其父卒於官不克還故鬻之遂遣還不責所值</hi>
<pb n="KR2k0052_WYG_008-47a"/>
　　<hi>後夢一翁謝曰女見還君隂徳也聞之上帝矣令君家富貴涓涓不絶後生子以涓名魁太學鄉薦</hi>
　　<hi>中元祐狀元上䟽忤蔡京罷歸</hi>
　　雍孝聞<hi>南部人元符末力詆紹聖用事者未幾廷試時相誣以謗毁先烈亟加流竄入元祐</hi>
　　<hi>黨籍</hi>
　　李　森<hi>巴州人政和中進士高宗時為侍中抗䟽劾王黼出知復州</hi>
　　黄　裳<hi>劒州人幼能屬文乾道中進士為嘉王翊善光宗召諭曰王進學皆卿之功裳曰若</hi>
　　<hi>欲進徳修業追蹤古先哲王須尋天下第一人上問為誰以朱熹對官至尚書兼侍讀贈大學士諡</hi>
　　<hi>忠文裳端純孝犮每講讀随事納忠所著有春秋講義兼山集子瑾為大宗正</hi>
<pb n="KR2k0052_WYG_008-47b"/>
　　張行成<hi>字文饒號觀物劒門鄉人與兄少成字寛饒俱登紹興間進士學士黄裳亟稱觀物</hi>
　　<hi>先生魏了翁亦云吾鄉觀物先生得易數之詳有通變經世述翼鉉通靈等書傳於世</hi>
　　陳　槩<hi>劒州人乾道中進士直諒剛毅以師禮事張南軒問答往來講晣精㣲且為作潔白</hi>
　　<hi>堂記皆聖賢服行之訓槩兄栗隠居不仕兄弟皆與黄裳友善名重一時</hi>
　　鮮于天一<hi>劒州人登嘉定中鄉薦日誦數千言通天文厯數地理方技其學甚博風度粹</hi>
　　<hi>然制行和雅一時名儒皆推重之</hi>
　　蒲叔獻<hi>南部人管成都漕民歌之曰運使姓蒲民力可蘇召為宗正卿以韓侂胄用事遂請</hi>
　　<hi>去時論壯之</hi>
<pb n="KR2k0052_WYG_008-48a"/>
　　馮友能<hi>南部人官至中書門下平章事一月間上封事數十廷諫不避朝野憚之</hi>
　　楊巨源<hi>昭化人倜儻有大志善騎射監合江倉吳曦反巨源從征擒曦誅之功為第一補承</hi>
　　<hi>事郎後因安丙爭功殺之事白贈寳謨閣直學士諡忠愍子復正為四川制置使</hi>
　　嚴大猷<hi>蒼溪人吳曦僭蜀大猷詩云笏未到時難擊泚兵如入手易擒吳後特授隆慶府司</hi>
　　<hi>理叅軍著補闕蜀都賦方山集四巻</hi>
　　向　佺<hi>通江人理宗時有邊警佺多方悍禦卒贈團練使</hi>
　明蔣良輔<hi>閬中人洪武間歴官給事中以忤權貴出知羅山後任吉安府知府卓有政聲</hi>
　　趙　欽<hi>洪武間舉人任宿遷敎諭考滿之京太祖欲授以重秩對曰臣有過曽取諸生米三</hi>
<pb n="KR2k0052_WYG_008-48b"/>
　　<hi>升以待急客上笑曰孔子所謂束脩非止此也因歎曰取米待急客權也為臣不欺君忠也命吏部</hi>
　　<hi>秩欽善地就禄待養遷新都教諭造士有聲</hi>
　　韓　義<hi>南部人貢生博學善詩時行人巡茶至縣遂𣙜税為民害義上䟽言本縣無茶行人</hi>
　　<hi>强𣙜殃民帝嘉其能言除南甸令</hi>
　　李延昌<hi>南部人洪武中由孝亷任提舉再任開州居官端重以㢘儉率民時郡有湖池島嶼</hi>
　　<hi>縈迴往來逰宴供費甚繁延昌一旦毁之逰人遂絶累官至大名知府</hi>
　　文時中<hi>南部人舉孝㢘任兖州府學敎授改四氏學敎諭衍聖公孔彦縉受學焉嘗充順天</hi>
　　<hi>鄉試禮部會試同考官公明能得士時號尋樂先生</hi>
<pb n="KR2k0052_WYG_008-49a"/>
　　馮允敬<hi>南部人任山東登萊轉運使嘗䟽民情十五事上俞其七召還將大用之允敬以親</hi>
　　<hi>老抗章歸為時推許</hi>
　　申克敬<hi>昭化人太學生才能卓練宦績著聞歴官河南右布政使</hi>
　　何　淵<hi>巴州人州學舊鮮科目淵首以儒士登孫賢榜筮仕龍泉令政教大行肇修隄防為</hi>
　　<hi>一方保障以憂歸補贑榆縣值嵗荒多方賑濟全活甚衆</hi>
　　陳　鳯<hi>巴州人任刑部主事累乞致仕家居怡然自得築室種竹所著有蚓鳴集行世</hi>
　　王天爵<hi>劒州人洪武中由賢良方正薦至京帝試以欽若吴天賦稱㫖授太原知府卓有聲</hi>
　　<hi>績始終一節時輩推重</hi>
<pb n="KR2k0052_WYG_008-49b"/>
　　母　祥<hi>劒州人洪武中國學生除禮科給事中轉禮部郎中奉命巡視湖廣沙汰官吏復遣</hi>
　　<hi>鎮守北平陞太僕寺少卿從靖難師著功擢本寺卿以勤謹聞</hi>
　　徐　璋<hi>劒州人監生授鎮逺府同知盡心供職累官河南按察司僉事</hi>
　　馬　信<hi>閬中人永樂中進士任檢討陞大理寺副年未四十致仕楊文貞公送之以詩曰誰</hi>
　　<hi>似翰林馬檢討黒頭苦思戀家山人比之錢若水云</hi>
　　劉元凱<hi>閬中人由進士授太平令正風俗興學校有馴虎甘露之祥歴户部郎中辭疾家居</hi>
　　<hi>講學不輟著夢覺稿詩文語錄</hi>
　　任　儀<hi>閬中人進士選庶吉士授御史適權貴以内命建佛會于興隆寺一御史乗馬過寺</hi>
<pb n="KR2k0052_WYG_008-50a"/>
　　<hi>門為宦者所辱儀上䟽劾之坐是外補歴遷山西右叅政忤逆瑾再謫西安府同知所著有錦屏集</hi>
　　<hi>十巻</hi>
　　王文秀<hi>閬中人知鄠縣改良鄉皆著政績當道稱之曰古貎古心不茍同於流俗省耕省斂</hi>
　　<hi>大有造於疲民後遷鞏昌府通判致政家居足跡不履公庭所著有四書周易講義藏於家</hi>
　　袁　璿<hi>廣元人以貢任雲南縣令恵政恤民民追思之</hi>
　　任　彬<hi>蒼溪人景㤗間舉人授雲南石屏知州州俗夷漢雜處乃立社學興州學選生徒之</hi>
　　<hi>質羙者授以經義親督課業次年舉鄉試者二人時有長官司吏目高秉權為頭目刁諒毒死委彬</hi>
　　<hi>檢勘刁諒送黄白金數百兩拒絶不受明正諒罪人服其㢘</hi>
<pb n="KR2k0052_WYG_008-50b"/>
　　向　翀<hi>通江人成化乙未進士擢御史巡按山東秉公考察屬吏感之又詔㫖凡鬪毆人者</hi>
　　<hi>得論減翀言如弟毆兄死姪毆叔母死事闗倫理法在無赦餘者亦當追白金一鎰給死者之家遂</hi>
　　<hi>頒為例家居卒謝遷楊廷和為撰墓誌</hi>
　　任守中<hi>通江人舉孝亷任蕭縣敎諭制行不茍好義樂道後四子俱由國學登仕邑人重之</hi>
　　向　閤<hi>翀之孫舉人筮仕鳯縣極事撫綏以忤上官改補石首敎諭遷平凉通判督三邊軍</hi>
　　<hi>餉上籌邊十二䇿遷瀋府長史卒於官初通江茶課累民閤赴公車建議條上制報可至今鄉中頌</hi>
　　<hi>徳</hi>
　　李　容<hi>巴州人舉孝㢘器度嚴正敎授鄉閭卓有師範𢎞治初應試禮聞時門生檢討王九</hi>
<pb n="KR2k0052_WYG_008-51a"/>
　　<hi>思充同考官容堅執不就士論偉之後知狄道以㢘直稱</hi>
　　任惟賢<hi>閬中人進士性耿介學務躬行敦倫睦族歴任三十餘年清白自守家無餘積人多</hi>
　　<hi>景仰焉</hi>
　　李　實<hi>巴州人𢎞治癸丑進士授翰林檢討陞岐府長史動守禮法持正不阿有中官欲侵</hi>
　　<hi>旁郡葦税實執不可遂誣實下獄尋得白改趙府長史後致仕進階三品</hi>
　　王尊賢<hi>閬中人性剛介博學能文嘉靖中貢至太學時帝好方士多灾異人莫敢言尊賢撰</hi>
　　<hi>聖學要義中和衍義上之及諌立東宫忤權臣下獄已而帝閲其書竒之謂輔臣曰布衣敢言當世</hi>
　　<hi>事者忠臣也釋其獄授程番推官有異政致仕歸貧如韋布著史學辨疑紫霄文集</hi>
<pb n="KR2k0052_WYG_008-51b"/>
　　楊勝賢<hi>閬中人由監生歴官雲南安寜知州調陜西華州以賢能著陞西安知府加叅政俸</hi>
　　陳宗虞<hi>字于詔閬中人進士由郎署出憲閩中時有倭警宗虞著廓清功屢任江浙亦以兵</hi>
　　<hi>事見竒海疆賴之嘗與銅梁張佳印等結社玉臺續七子之業南充任瀚序其詩又精墨妙喜奬掖</hi>
　　<hi>後進執經問字者履錯户外後祀鄉賢</hi>
　　趙炳然<hi>劒州人嘉靖乙未進士歴官兵部尚書慷慨沈毅凡所建白必據事直陳以文學侍</hi>
　　<hi>從之臣歴漠北海南戎馬艱危者垂二十年加太子太保卒諡恭襄著歴官奏議集若干巻</hi>
　　何　澄<hi>劒州人舉孝㢘知永福縣築陂濬渠與民興利除害及解去邑民爭餽金帛一無所</hi>
　　<hi>受時稱循良</hi>
<pb n="KR2k0052_WYG_008-52a"/>
　順慶府<lb/>
　漢龎　雄<hi>渠縣人永平二年南單于擅興烏桓兵殺遼東守耿䕫雄受命討之大破單于遷大</hi>
　　<hi>鴻臚封都亭侯</hi>
　　馮　煥<hi>渠縣人安帝時幽州刺史秉正嫉邪為奸黨中傷詐作璽書收煥其子緄勸煥上訟</hi>
　　<hi>果得詐者抵罪會卒帝憫之賜錢十萬官緄郎中</hi>
　　馮　緄<hi>字鴻卿煥之子少學春秋司馬兵法安帝時舉孝㢘累官車騎將軍討長沙武陵蠻</hi>
　　<hi>有功賜錢十萬不受官至廷尉以剛正忤宦官時稱其公直及卒郡人廟祀之子鸞舉孝亷為郎中</hi>
　　馮　允<hi>緄之弟清白有孝行通尚書善推歩累官至校尉</hi>
<pb n="KR2k0052_WYG_008-52b"/>
　　元　賀<hi>渠縣人第五倫薦為九江郡太守改沛郡所至多有徳政遷大司農卿去日吏民涕</hi>
　　<hi>泣送之</hi>
　　陳　禪<hi>廣安州人字紀山仕郡功曹舉善黜惡邦内畏服舉茂才為漢中太守時土蠻叛聞</hi>
　　<hi>禪名即降服遷馮翊順帝時官至司𨽻校尉</hi>
　蜀漢譙周<hi>廣安州人耽古篤學研精六經仕漢至光禄大夫嘗著仇國論以諷姜維孫秀躬耕</hi>
　　<hi>桓温辟之不應</hi>
　　譙　熙<hi>周之仲子舉孝㢘為本郡大中正尋除沔陽縣令</hi>
　　譙　同<hi>熙之弟少知名不受州府之聘刺史夀良與東羌校尉何攀貢之三司及大將軍幕</hi>
<pb n="KR2k0052_WYG_008-53a"/>
　　<hi>府再為尚書郎除無錫令</hi>
　　王　平<hi>字子京渠縣人諸葛亮征隴西以平叅軍事屬馬謖謖違亮㫖敗於街亭惟平領衆</hi>
　　<hi>鳴鼓自振張郃疑有伏不敢進累官至漢中太守封安漢侯</hi>
　　勾　扶<hi>渠縣人忠勇寛厚昭烈時數有戰功爵位亞於王平官至左將軍封宕渠侯</hi>
　晉陳　夀<hi>字承祚廣安州人少好學師事同郡譙周蜀仕蜀為觀閣令史蜀平司空張華薦夀撰</hi>
　　<hi>相諸葛亮集奏之除著作郎領本郡中正撰三國志凡六十五篇時人稱其善序事實有良史之才</hi>
　　閻　纘<hi>廣安州人博覽墳典慷慨有大節懐愍太子廢纘輿棺詣闕上書理太子寃子五人</hi>
　　<hi>皆聞望有才長子亨為遼西太守</hi>
<pb n="KR2k0052_WYG_008-53b"/>
　　龔　壯<hi>渠縣人潔已守道平生重忠孝大節父叔為李特所殺積年不除喪卒為李夀定計</hi>
　　<hi>殺特及夀立徴壯不就又上封事勸夀稱藩於晉夀不聽辭歸</hi>
　梁侯　瑱<hi>廣安州人屢平蜀賊後敗侯景歴官司空太尉都督五州鎮湓城以功封零陵郡公</hi>
　　<hi>諡莊肅</hi>
　　趙　震<hi>西充人任威逺令聽民訟以明倫為重</hi>
　宋何　煥<hi>西充人初通判真定契丹入冦上䟽請申明紀律師退召訪邊事稱㫖拜監察御史</hi>
　　<hi>風節凜然時人稱之號其里曰柏臺</hi>
　　李協恭<hi>儀隴人雍熙間狀元授梓州刺史何宗元九龍歌孔孟周公道有歸昨夜夢中猶徘</hi>
<pb n="KR2k0052_WYG_008-54a"/>
　　<hi>徊先生芳躅猶堪追題曰為狀元李協恭作</hi>
　　何　渉<hi>廣安州人讀書畫夜刻苦過目不忘六經百家山經地志醫卜之術無所不通後舉</hi>
　　<hi>進士知合州遷司户員外郎著有春秋本㫖盧江集七十巻</hi>
　　雍　鈞<hi>廣安州人治平中進士授為御史臺主簿時章惇用事朝士盈門鈞獨不往惇怒黜</hi>
　　<hi>鈞蓬州</hi>
　　何麗天<hi>廣安州人宦逰中都賦懐親十三篇如毛詩體随表上進求外補上嘉其志因詔嶺</hi>
　　<hi>南逺官皆許迎飬</hi>
　　彭　任<hi>岳池人慶厯中富弼使遼任與偕行道次語弼曰朝廷書詞萬一與口傳異將何以</hi>
<pb n="KR2k0052_WYG_008-54b"/>
　　<hi>對啟視果不同弼即日還朝更書而去任之力也任又與蘇老泉友善</hi>
　　黎　錞<hi>廣安州人慶厯進士朝議大夫英宗以蜀士為問歐陽修對曰文行蘇洵經術黎錞</hi>
　　<hi>嘗知眉州蘇軾作逺景樓記稱其簡而文剛而仁明正而不阿久而民益信之</hi>
　　王叔簡<hi>渠縣人徙居廣安博學能文尤長於詩登進士判潼川痛洗鹽筴之弊太常博士葉</hi>
　　<hi>進常以志行端一才能强敏薦之時稱其有難進易退之節</hi>
　　張天珏<hi>岳池人嘗讀書角竹洞元豐間舉進士累遷諫議大夫蒞官盡職志節甚偉立朝敢</hi>
　　<hi>諫知無不言</hi>
　　彭　戢<hi>鄰水人元祐中進士為兩浙提舉奉祠以歸嘗畜雙鶴士夫送行詩有扁舟載雙鶴</hi>
<pb n="KR2k0052_WYG_008-55a"/>
　　<hi>萬巻貯羣書之句</hi>
　　馮子修<hi>西充人元枯中進士為長安令不附童貫節義凜然</hi>
　　鄭　修<hi>蓬州人年七嵗日誦萬言登元祐進士知梁山州軍禄有餘悉為民代輸未及引年</hi>
　　<hi>幡然而歸結茅以居扁曰飯牛庵年八十七卒今墓在蓬池</hi>
　　雍　沿<hi>營山人舉進士善吟咏有詩集行世</hi>
　　張廷堅<hi>廣安州人字才之元祐中進士嘗上言司馬光吕公著之賢又薦蘇軾蘇轍忤執政</hi>
　　<hi>出為京東轉運判官蔡京欲引為已用廷堅不從京憾之列諸黨籍編管象州卒贈徽猷閣學士諡</hi>
　　<hi>節愍</hi>
<pb n="KR2k0052_WYG_008-55b"/>
　　㳺　桂<hi>廣安州人隆興中進士志慕聖賢學窮性理所著有禮記經學三十一巻行世</hi>
　　安堯臣<hi>廣安州人宣和初上書論權要補承務郎累官南平太守</hi>
　　王　𫝊<hi>通六經詞賦秦蜀之士受業其門者多顯達</hi>
　　游仲鴻<hi>廣安州人淳熙中進士知中江制置使金鏜等薦之召入宰相趙汝愚甚重之時光</hi>
　　<hi>宗以久不視重華宫鴻移汝愚書陳宗社計及孝宗升遐遂贊定大䇿後知嘉定有政績卒諡曰忠</hi>
　　安　丙<hi>廣安州人淳熙進士以資正殿大學士為四川安撫制置使平吳曦之亂進少傅卒</hi>
　　<hi>贈少師諡忠定著有皛然集</hi>
　　游　似<hi>仲鴻子嘉定中進士累官吏部尚書入侍經筵帝問太宗貞觀治效何速如是似推</hi>
<pb n="KR2k0052_WYG_008-56a"/>
　　<hi>原以對淳祐中為右丞相兼樞宻使封南充公卒贈少師諡清獻</hi>
　　蒲擇之<hi>渠縣人紹定間進士歴禮部尚書淳祜中元人犯蜀以擇之為制置使有却敵功</hi>
　元文如玊<hi>郡人少嗜學舉進士官東路太守政平訟簡士民懐之</hi>
　　陳繼賢<hi>廣安州人登延祐進士判懷逺有㢘明公正之稱捐俸鑄祭器置文廟中又置書萬</hi>
　　<hi>餘巻</hi>
　　袁　岱<hi>渠縣人能文舉進士為蓬州路大寜判官有廣聲</hi>
　明母思義<hi>蓬州人洪武初舉人工詩文累官知府名著一時</hi>
　　慶　智<hi>蓬州人洪武中由太學生任户科給事中卒祀鄉賢</hi>
<pb n="KR2k0052_WYG_008-56b"/>
　　楊貴亨<hi>營山人洪武間舉賢良方正任部郎後知江西廣信府</hi>
　　于　紹<hi>營山人舉賢良方正任知縣招流移墾荒田政績甚著</hi>
　　唐　臣<hi>營山人由進士歴知府有惠政轉鹽運使未任而卒囊無一錢當道賢之著有拙庵</hi>
　　<hi>集</hi>
　　于　禎<hi>營山人洪武中由大學生歴御史言時事有直聲後知河南府</hi>
　　羅茂英<hi>儀隴人洪武中監生歴官清謹聲譽著聞終副使家無餘積</hi>
　　范　循<hi>南充人永樂初進士擢御史陞貴州僉事克持憲紀有古人風以劾嬖倖𫉬罪直聲</hi>
　　<hi>聞於中外</hi>
<pb n="KR2k0052_WYG_008-57a"/>
　　王　鐸<hi>蓬州人永樂中舉孝㢘官萬縣訓導畧陽敎諭嘗陳保釐十二䇿有補著顔子集并</hi>
　　<hi>詩稿行於世</hi>
　　石　泉<hi>岳池人永樂間舉人歴南陽知府時嵗大旱泉披髪跣足拜禱三日大雨如注四野</hi>
　　<hi>優渥</hi>
　　王　賓<hi>廣安州人永樂戊戌進士以御史建言廷杖罷歸卒祀鄉賢孫梁嘉靖癸卯舉人曽</hi>
　　<hi>孫徳光徳完萬厯己卯同榜徳完中癸未進士由庶常改給事中建言廷杖</hi>
　　張　永<hi>南充人景泰中進士選翰林庶吉士授禮部主事擢知嚴州府為政嚴明嵗飢不待</hi>
　　<hi>報請減税額御史上其狀賜璽書褒羙</hi>
<pb n="KR2k0052_WYG_008-57b"/>
　　馮　孜<hi>南充人景泰中進士授户部主事擢知延安府改邵武寛賦役雪寃獄建陽賊嘯聚</hi>
　　<hi>孜直抵巢穴擒斬賊首民頼以安陞湖廣叅政以親喪去任歸里廬墓哀毁遂養疾不出士論高之</hi>
　　王　佩<hi>南充人進士性剛毅不随時俯仰歴湖廣副使卓有風裁及歸飭躬勵行鄉里推重</hi>
　　汪　洋<hi>岳池人天順中舉人以訓導分較楚闈累官至雲南同知清戎弭盜均役濬渠陞知</hi>
　　<hi>府</hi>
　　吳伯通<hi>廣安州人天順中進士歴官按察使學務躬行以道自任督學河南浙江振起士類</hi>
　　<hi>惓惓以治心養性為訓居家建甘棠書院敎授百餘人手錄白鹿洞規示之著達意稿近思錄學者</hi>
　　<hi>稱石谷先生</hi>
<pb n="KR2k0052_WYG_008-58a"/>
　　向　時<hi>岳池人成化中進士歴南京禮部郎中知徳安府均里役息爭訟民心感悦致仕歸</hi>
　　<hi>訓子孫以㢘介家範凜然年八十手猶不釋巻</hi>
　　向　信<hi>時之子由進士歴御史上封事數十條巡視通倉議修運河皆有碩畫</hi>
　　楊　純<hi>鄰水人成化中進士任監察御史巡按貴州㫁决如流任滿百姓乞留一年上許之</hi>
　　<hi>民謡曰鄰水楊但願年年巡貴陽貪汚畏法軍民安康歴陞陜西副使去之日黎獠遮道涕泣攀留</hi>
　　馬　金<hi>西充人由進士累官至浙江布政使所至有惠政民為祠祀弟龠由進士厯官叅政</hi>
　　<hi>併有聲譽於時</hi>
　　馬廷用<hi>號紫崖西充人成化中進士歴官侍讀學士以經學推重天下所著文集數十巻學</hi>
<pb n="KR2k0052_WYG_008-58b"/>
　　<hi>者宗之</hi>
　　李陽春<hi>渠縣人𢎞治中進士任行人奉使各藩餽遺一無所受居諫議彈劾不避權要以太</hi>
　　<hi>常少卿致仕歸恂恂如書生鄉人仰之</hi>
　　譚　倫<hi>鄰水人𢎞治中進士任潮州府知府築海口隄數千丈民居獲安砌廣信橋往來便</hi>
　　<hi>之</hi>
　　王　昂<hi>廣安州人𢎞治中進士官給事中歴陜西副使彈劾不避權貴致仕歸敦行古道表</hi>
　　<hi>正鄉閭</hi>
　　楊一鈞<hi>鄰水人𢎞治間進士官漢中知府禦侮救荒民頼以安陞浙江副使漢人為祀名宦</hi>
<pb n="KR2k0052_WYG_008-59a"/>
　　柳　稷<hi>南充人𢎞治中進士著有封建論疾作曰吾嘗夢作志伊學顔論其能久乎果卒於</hi>
　　<hi>京</hi>
　　毋　恩<hi>蓬州人𢎞治中進士知臨海縣治行卓然有聲陞湖廣道御史著有詩集及家禮考</hi>
　　韓士英<hi>南充人正徳中進士授主事𣙜税江西時宸濠不軌英持正不與通及守岳陽弭盜</hi>
　　<hi>賑饑屢有異政歴陞都御史巡撫鳯陽晉大司徒改司馬滌<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>減租選將練卒赫然有聲</hi>
　　江萬實<hi>大竹人正徳初進士任監察御史巡按江西抗䟽言事動關國體時討寜庶人及平</hi>
　　<hi>華林巨寇皆與有功稱名御史</hi>
　　毋徳純<hi>南充人由進士歴大理寺正以議禮獲譴尋復職陞尚寳卿吏部尚書楊博䟽言徳</hi>
<pb n="KR2k0052_WYG_008-59b"/>
　　<hi>純爭論國事力劾權奸衡困既深緩急可用數語可見其生平云</hi>
　　張　芊<hi>郡人正徳中進士為郎中𣙜税浙江以㢘名擢漢中知府持法公平不逐時好所至</hi>
　　<hi>有遺愛人爭傳誦</hi>
　　韓　孜<hi>南充人登鄉薦後築室青茅山沈酣典籍寒暑不輟任司務奉命賑秦民頒賚有法</hi>
　　<hi>恩無不徧後遷員外</hi>
　　石天柱<hi>岳池人正徳戊辰進士歴都給事中立朝敢言武宗欲幸宣府天柱刺血書䟽以進</hi>
　　<hi>遂止兵部尚書彭澤被誣當刑天柱陳澤征伐功忤㫖外調嘉靖初詔復前職尋陞大理寺丞卒於</hi>
　　<hi>官所著有秀峯集及奏稿</hi>
<pb n="KR2k0052_WYG_008-60a"/>
　　馮　馴<hi>岳池人正徳中進士授户部主事㑹乾清宫災䟽弭變七事言甚懇切出守興化除</hi>
　　<hi>害民吏役素號二虎三彪者政治肅然民謠曰馮太守來何遲書吏瘠百姓肥銓部考最榜天下第</hi>
　　<hi>一官至江西布政使司</hi>
　　余正已<hi>岳池人授清豐敎諭愽聞强記明數學造木牛流馬屢試輒騐定厯法三上䟽糾占</hi>
　　<hi>候之失阻於權右齎志以殁識者哀之</hi>
　　楊　端<hi>岳池人正徳中進士以行人封楚藩却其餽擢御史巡北城清戎除盜釐奸剔<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>議</hi>
　　<hi>大禮謫随州判官卒於家隆慶初贈少卿</hi>
　　張大用<hi>岳池人嘉靖中進士性英邁以部属𣙜税城蕪湖報羡以千計遷陜西臬憲奉勅修長</hi>
<pb n="KR2k0052_WYG_008-60b"/>
　　<hi>建鎮朔樓工成陞副使管鹽法有太監敗鹽政叅劾之一道肅然</hi>
　　張　郁<hi>蓬州人由太學生歴武昌鶴慶推官太僕寺正所至有聲子相由進士知醴泉慈谿</hi>
　　<hi>以㢘能名</hi>
　　王竒嗣<hi>蓬州人嘉靖甲子舉人任貴州思南推官陞知州遂乞歸不持一物卒之日語其子</hi>
　　<hi>曰我生七十三平生不愧天在家不説事做官不要錢子孫皆如此福澤永綿綿諸子鬻産以𦵏亦</hi>
　　<hi>可稱清白吏矣</hi>
　　張　鑑<hi>南充人嘉靖中進士初授㑹稽令均田畝豪右侵占民田悉清還之流移復業者五</hi>
　　<hi>千家行取南御史出守建寜備兵臨清尋陞山西按察使後巡撫山東行丈量墾田保甲弭盜法天</hi>
<pb n="KR2k0052_WYG_008-61a"/>
　　<hi>下則之引疾歸用薦起總督糧儲八年宿蠧盡革卒時囊無一金人比之趙清獻云所著有皇極經</hi>
　　<hi>世衍義賦役法屯操奏案東安圖議石州奏䟽江泉别集中丞遺稿行於世</hi>
　　任　瀚<hi>南充人嘉靖己丑進士對䇿稱㫖由庶吉士歴侍經筵寵眷甚渥為當國者所忌乞</hi>
　　<hi>休年甫四十絶跡公庭工於文尤善自祕海内慕其文者接踵於路家居五十餘年以疾卒所著述</hi>
　　<hi>甚多</hi>
　　馮　薦<hi>南充人登進士由榖城令擢御史時世宗好方技䟽五上皆嘉納歴按山東湖廣兩</hi>
　　<hi>主試事公明有聲以敢言忤權貴遷知府遂引疾歸捐俸置業以貽宗族婣戚之貧乏者士林重之</hi>
　　王　遵<hi>南充人嘉靖乙未進士任東陽縣令以寛平為理邑有礦徒横肆遵馳尺一諭之皆</hi>
<pb n="KR2k0052_WYG_008-61b"/>
　　<hi>帖服後為刑部郎有大獄株連數百人公䟽枉滌滯全活甚衆累官布政使閩省備倭尤為邊防所</hi>
　　<hi>賴焉</hi>
　　王　廷<hi>南充人號南岷嘉靖中進士由户部主事改御史彈劾權忤謫州倅直聲籍籍陞蘇</hi>
　　<hi>州知府勤明㢘介吳人祠祀之累官河道總督轉翰籌畫咸當機宜又奏平倭功乞歸年登八十嘗</hi>
　　<hi>被存問卒贈少保諡恭節所著有奏議詩文拊缶集兩漢書抄等書</hi>
　　嚴　敬<hi>營山人質直好義行喪禮斥浮屠人皆效法</hi>
　　楊　沂<hi>西充人嘉靖戊午觧元登進士文章行誼至今傳誦</hi>
　　袁　諫<hi>西充人由進士歴官陜西神木兵備道卓有政聲後里居賑荒造橋周寒士恤孤寡</hi>
<pb n="KR2k0052_WYG_008-62a"/>
　　<hi>迄今口碑存焉</hi>
　　楊　璽<hi>西充人家貧寡合力學自持後為湘隂令以直道去任民有去思碑</hi>
　　李　竹<hi>李益之叔生而神異一目數行俱下精天文數學不為舉子業家人迫之入塲草畢</hi>
　　<hi>不謄真監臨重其名命房官謄之既中式有草幅偏能中李竹藻文何自落孫山之句性嗜酒不宦</hi>
　　<hi>不娶著有發明天文正謬等書</hi>
　　李　益<hi>南充人由舉人令寜鄉值清丈之役實心平賦豪右不悦尋改定邊捐俸創學士風</hi>
　　<hi>丕變又嘗築石洞哨以禦寇決黒龍江灌溉瘠土全活者萬家所至皆祠祀之</hi>
　　李若梓<hi>益之孫性孝友仕襄城令郡有麵油航税為諸商病悉罷之三年調洪洞襄民赴闕</hi>
<pb n="KR2k0052_WYG_008-62b"/>
　　<hi>上䟽懇留奉㫖以民情思戀着照舊供職㫖下已到洪洞數月矣山西撫按亦據民詞留之其畧云</hi>
　　<hi>襄城洪洞均為赤子奪此還彼若洪洞何後陞陜西兵備道時流寇猖獗斬渠魁神一元擒普天飛</hi>
　　<hi>以勞瘁致病遷授河南布政使司卒崇祀鄉賢</hi>
　　文　衡<hi>南充人由進士任雲南僉事歴官以冰蘗著文章行誼卓有古風</hi>
　　王續之<hi>南充人廷孫嘉靖壬戌進士歴兩浙憲副雲南大叅江西布政司忠誠天賦敡歴有</hi>
　　<hi>聲</hi>
　　王　度<hi>南充人精易學後學宗焉仕御史臺院中皆以老成推重之</hi>
　　劉尚綸<hi>大竹人由嵗貢任順天推官時有疑獄久不能決尚綸一加推問即得其情人稱為</hi>
<pb n="KR2k0052_WYG_008-63a"/>
　　<hi>神</hi>
　　徐萬璧<hi>大竹人嘉靖癸未進士歴官陜西兵憲上籌邊議邊境賴以保障有罪囚不應死與</hi>
　　<hi>御史爭之不得投劾歸養邑往有協濟萬縣守備東鄉諸役民不堪命萬璧力言於當路罷之里民</hi>
　　<hi>至今頌焉所著有縣志族譜五谷集諸書</hi>
　　王　袞<hi>廣安州人性孝友登嘉靖中進士授行人擢御史執法不阿抗䟽危言切中時事如</hi>
　　<hi>辨天地合祭條馬政四事荒政十七事皆其大者巡按湖廣貪墨皆望風解綬去時人稱名御史云</hi>
　　王　柄<hi>渠縣人嘉靖丙戌進士任主事𣙜税不私一物守岳州有築隄功遷雲南副使徳威</hi>
　　<hi>丕著蠻酋納款乞休家居課子睦族鄉里翕然化之</hi>
<pb n="KR2k0052_WYG_008-63b"/>
　　王嗣文<hi>大竹人由嵗貢仕至山東副使時齊藩事多不法嗣文抗直不阿力為裁抑後皆畏</hi>
　　<hi>憚無敢干紀者</hi>
　　李應和<hi>大竹人由進士任給事中遷叅議亷介自守以徳化民有侵官地若干畝者有司漁</hi>
　　<hi>獵其利置不問應和清出還官計畝徴税官民兩便人為立碑頌徳焉</hi>
　　李初元<hi>營山人嘉靖甲辰進士任御史性剛介出按河南豪右聞風歛跡卒於汴署啟其篋</hi>
　　<hi>惟遺金五錢布襪一䨇同官嗟歎</hi>
　　唐　寅<hi>營山人以貢生任華隂令清操自勵歸不治田産惟書史自娛衣布食蔬人所不堪</hi>
　　<hi>而寅處之澹如也</hi>
<pb n="KR2k0052_WYG_008-64a"/>
　　楊　侃<hi>營山人以嵗貢司訓於秦登陜西乙酉鄉薦任知縣終雲南曲靖知府質亮端方所</hi>
　　<hi>至有聲處鄉黨恂恂與物無忤</hi>
　　李　籌<hi>營山人少有文行任褒城令獨著清操恤民隠革弊政舉循良第一</hi>
　　龔一麐<hi>營山人性資端謹文學博綜歴仕二十餘年所在皆有恩澤致仕歸著有南雍集</hi>
　　陳以勤<hi>南充人由進士選翰林庶吉士同新鄭高拱侍講穆宗潛邸拱去後獨侍九年啟沃</hi>
　　<hi>最多㑹儲位不安力為保䕶功著翊翼穆宗初年手詔以禮卿入内閣筦樞務於時巖廊畫一海宇</hi>
　　<hi>和寜以勤之功居多焉家居十七年卒於里第穆宗震悼輟朝賜祭𦵏如例諡文端初公遲迴宦轍</hi>
　　<hi>不屑投足倖門或笑其迂公歎曰士君子立身行已當自迂始作法於迂其弊猶通作法於通則孔</hi>
<pb n="KR2k0052_WYG_008-64b"/>
　　<hi>光張禹之徒且抗旌攘臂而前矣故迄今有談先輩典型者必以以勤為歸</hi>
　　陳于陛<hi>以勤子由進士入中祕至叅大政是時帝方深居羣臣希進見于陛心憂之䟽六事</hi>
　　<hi>以獻悉採其意行之言官被斥者南北臺省㡬空于陛亟䟽其無罪皆報聞又請纂修五史備一代</hi>
　　<hi>紀載既得請日夜編摩鈎校不遺餘力竟以此憊病劇而終天子為哀悼輟朝賜諭祭命皇長子往</hi>
　　<hi>賻之禮部郎一人持節䕶喪歸第贈少保諡文憲</hi>
　　黄　輝<hi>南充人字平倩號慎軒弱冠舉省元由進士選入中祕光宗在東宫輝為講讀官啟</hi>
　　<hi>沃調䕶甚見親禮歴大司成後引疾歸家居清素一如寒士四十喪偶終不再娶文名動天下尤精</hi>
　　<hi>翰墨海内多寳之著有鐵庵集八十巻平倩逸稿三十六巻</hi>
<pb n="KR2k0052_WYG_008-65a"/>
　　王徳完<hi>廣安州人任兵科都給事中神宗欲易東宫抗䟽直諫下詔獄究問主使只供太祖</hi>
　　<hi>高皇帝廷杖一百為民光宗初論保國本功第一陞左僉都御史歴户部尚書卒賜贈廕祭𦵏焉</hi>
　　鄭　卿<hi>西充人萬厯丁酉舉人博極羣書屢上春官不第選金堂敎諭未任卒所著有博雅</hi>
　　<hi>篇百四十巻</hi>
　　羅　玊<hi>西充人為黔滇御史謫發奸回籍籍有聲</hi>
　　李　兆<hi>字見可西充人由進士崇禎間三典銓選生平剛正不阿權貴人無敢干以私者累</hi>
　　<hi>官至右通政卒</hi>
　敘州府<lb/>
<pb n="KR2k0052_WYG_008-65b"/>
　唐黎　幹<hi>戎州人善星緯喜談辯𤣥宗時待詔翰林擢諫議大夫遷京兆尹</hi>
　宋丁處榮<hi>富順人咸平間王均叛圍富順守佐俱逃處榮具牛酒宴均於譙樓擒斬之擢為州</hi>
　　<hi>長史</hi>
　　李英恪<hi>富順人與丁處榮同誅王均擢知富順監其子見嘗讀書於神龜山著易樞</hi>
　　牟　葢<hi>長寜人嘉祐初獠人謀内寇葢引兵趨之捕斬七千餘級鈴轄司上聞詔賜錢鈔三</hi>
　　<hi>十萬并錦袍銀帶尋為本州刺史</hi>
　　廖　翰<hi>宜賓人少以孝義聞時有蠻叛翰與戰於馬鳴溪敗䧟溪水中流數里不沒時皆異</hi>
　　<hi>之</hi>
<pb n="KR2k0052_WYG_008-66a"/>
　　廖　琮<hi>翰之子嘉祐二年進士歴官至朝議大夫年未五十即致仕歸里敎授鄉閭多所成</hi>
　　<hi>就縉紳高之</hi>
　　廖有衡<hi>字致平琮之子進士及第官至朝議大夫家有荔枝二株實綠而味甘黄庭堅與衡</hi>
　　<hi>友善號綠荔枝廖氏後人因而稱之以别其族</hi>
　　李文淵<hi>宜賓人治平初進士累官至朝議大夫時蔡京竒其才欲招致之文淵乃謝病還鄉</hi>
　　程　驤<hi>富順人紹興間進士知監事政平訟理有詩云吏散庭空無一事雲來雨過只催詩</hi>
　　許志寜<hi>南溪人紹興中進士居鄉多善行邑人敬而化之嘗割地為學宫見宋似孫碑記</hi>
　　史子申<hi>南溪人博學登開禧初進士南溪登第由子申始歴官提㸃刑獄</hi>
<pb n="KR2k0052_WYG_008-66b"/>
　　張　彬<hi>郡人以上舍登第留張浚募下富平之役彬以十二事諫浚不從去通判瀘州曲端</hi>
　　<hi>之死彬以書與浚明端非叛者</hi>
　　程公許<hi>郡人少孝友與兄公説公碩俱登嘉定進士累官刑部尚書授寳章閣學士知隆興</hi>
　　<hi>府進龍圖閣學士卒贈宣奉大夫所著有塵缶集内外制奏議行於世</hi>
　明熊宗魯<hi>南溪人貢生洪武初授為北平叅議永樂中遷陞交阯叅政歴官數載卓有政聲</hi>
　　周均徳<hi>郡人洪武中以聰明正直舉授工部右侍郎</hi>
　　安　濟<hi>土人洪武初湯和克蜀首率衆歸附授土知府賜詔褒嘉子孫世襲</hi>
　　安　本<hi>濟之子洪武間襲土知府建公署改學校永樂中賜誥褒封</hi>
<pb n="KR2k0052_WYG_008-67a"/>
　　鮮　原<hi>泥溪人永樂初以國子生授階州知州勸民勤農務善政甚多遷山東轉運同知</hi>
　　郭　㢘<hi>富順人永樂初進士歴尚書䟽諫北征詞甚剴切聲聞中外後歸鄉里有中貴至邑</hi>
　　<hi>誅求太甚公束帶見之既退中貴曰郭公在此遂去</hi>
　　何永川<hi>郡人幼習書算大司徒夏原吉見而器重之薦為本部主事歴任襄陽九江知府</hi>
　　李志義<hi>宜賓人進士任刑部郎中忠厚㢘平僚属推重</hi>
　　李從智<hi>宜賓人進士永樂中任大理寺評事讞獄無寃陞知蘇州府以㢘能著名後謝病歸</hi>
　　<hi>屢徴不起</hi>
　　梁承宗<hi>宜賓人永樂中進士歴山東監察御史秉公執法親老乞歸養詔許之</hi>
<pb n="KR2k0052_WYG_008-67b"/>
　　牟　倫<hi>宜賓人永樂中進士任監察御史直言抗䟽叙南衛軍每苦逺調奏免之立鄉社以</hi>
　　<hi>作養後學郡人咸敬慕焉</hi>
　　周　儒<hi>南溪人舉人歴官同知性質朴不事靡華聘黄氏女貧且陋人謂曰汝巨族高才何</hi>
　　<hi>不别娶儒應之曰此天命也棄之不祥竟納之</hi>
　　李永通<hi>長寜人正統中進士官至侍讀學士經筵進講多所啟沃文章羽翼六經治鄭氏三</hi>
　　<hi>禮著為疏傳輔導憲宗勲勞益懋</hi>
　　周洪謨<hi>長寜人登正統間進士官翰林即勸勤經筵以明聖學謹内外以敦政本成化初荆</hi>
　　<hi>襄流民為亂洪謨建議設州縣以撫治之遂開設鄖陽府累陞禮部侍郎正璿璣玉衡蔡傳之訛改</hi>
<pb n="KR2k0052_WYG_008-68a"/>
　　<hi>明七政尋掌邦禮凡朝廷制作禮儀如祧廟祔廟文議俱經裁酌遂為定制卒諡文安著四書五經</hi>
　　<hi>辦疑及南臯子箐齋集</hi>
　　李　本<hi>富順人正統中進士居内翰長於撰著歴官禮部尚書時多建明朝野推重</hi>
　　胡　深<hi>富順人景㤗中進士任户部主事抗直不阿忤權貴謫戍塞外後公論既定詔復其</hi>
　　<hi>官</hi>
　　安　洪<hi>景泰間巡撫某以邊事寜息洪與有功䟽聞於朝上給賜官帶襲授祖職</hi>
　　侯　旺<hi>長寜人天順初中鄉試居家時都蠻猖獗攻圍城邑有謀遷避者旺移書鹽水壩官</hi>
　　<hi>軍示以死守城賴以全為息縣令俗好訟慣以墜胎誣人旺按治如律俗因以變乞歸詩曰迂叟襟</hi>
<pb n="KR2k0052_WYG_008-68b"/>
　　<hi>懷惟典籍兒孫事業在綱常正徳間知縣婁懌立祠以祀</hi>
　　周汝瑞<hi>洪謨長子成化間舉人授户部司務轉中府經歴逆瑾伏誅條上五事俱見嘉納秩</hi>
　　<hi>滿陞銅仁知府至則興學撫叛漢夷懐服陞河運使進階叅政謝病歸鄉與弟汝靖徜徉山水</hi>
　　<hi>人擬之二蘇云</hi>
　　吳道宏<hi>宜賓人進士天順中歴任南京大理寺卿居諫垣時上言星變詞甚切總制三邊招</hi>
　　<hi>撫流移民賴以安</hi>
　　范　珠<hi>字介庵成化丙辰進士任浙江道御史嘉靖初議大禮諸臣廷諫欲刑以錫蛇珠解</hi>
　　<hi>衣裸體自糾錫蛇伏諫曰陛下若納臣言則天下治不納臣言則天下亂上怒欲加刑忽風雨暴至</hi>
<pb n="KR2k0052_WYG_008-69a"/>
　　<hi>雷擊錫蛇𫉬免上嘉其直賜聨曰柏府霜操真御史黄堂直正古諸侯又賜金𤓰一對稱為鐵面御</hi>
　　<hi>史歸里卒賜祭</hi>
　　周正蕃<hi>𢎞治間中鄉試知江西建昌縣舊有遺糧四百石正蕃詳免之民徳焉適南部催糧</hi>
　　<hi>者至正蕃拂其覬望乃以劣調漢川縣縣例糧萬石徵銀萬兩小民不勝逋負正蕃具奏奉㫖著直</hi>
　　<hi>指議覆乃每石減銀貳錢又奏革劉家堡捕盜通判添設主簿仍申復陽羅驛故道以分省夫馬請</hi>
　　<hi>菜湖嵗收官銀以備賑濟凡事擔當敢為勁節不撓類如此</hi>
　　晏　鐸<hi>字振之以庶吉士改御史按直𨽻山東所至有聲以言事謫上高典史興學校抑豪</hi>
　　<hi>奸鄰境寇亂官兵不能討鐸承檄捕之歸所掠於民境内以安増註孝經小學周易叅同契解隂符</hi>
<pb n="KR2k0052_WYG_008-69b"/>
　　<hi>經注青雲集等書</hi>
　　劉景寅<hi>長寜人𢎞治癸丑進士為户部主事蒞政㢘謹尋進員外郎逆瑾招致不從勒為民</hi>
　　<hi>瑾誅陞陜西叅政㑹武宗北狩諸吏皆趨行在景寅坐鎮城中日理煩劇因卒於官所著有忠恕軒</hi>
　　<hi>集若干巻</hi>
　　何　振<hi>慶符人進士歴官考功郎中勤慎威嚴不狥權勢以疾乞歸累徵不起</hi>
　　喻　良<hi>高縣人進士有文學為當時所宗歴官雲南按察使表率百僚輿論攸属</hi>
　　劉　澣<hi>珙縣人進士任監察御史奉敕征蠻有竒功民建祠祀之</hi>
　　李　傅<hi>珙縣人𢎞治乙未進士知襄陽府時流賊鄢本恕湖賊楊廣富等寇諸縣督兵悉擒</hi>
<pb n="KR2k0052_WYG_008-70a"/>
　　<hi>捕尋以外艱歸後陞巡海副使剿平海寇吏部奏天下卓異第一轉貴州叅政奉命撫勘宣慰事至</hi>
　　<hi>誠開導宣慰父子感服署布政篆年餘致政歸代者查羡金七百餘送至宅傳笑曰義可取則取之</hi>
　　<hi>矣固却不受其清介類如此</hi>
　　陳　輔<hi>宜賓人𢎞治壬戍進士歴刑部郎中剛介不屈執法明允以勘戚畹事忤㫖就逮後</hi>
　　<hi>帝知其直後陞荆襄兵備乞休歸田徳望為朝野所重</hi>
　　陳　準<hi>南溪人𢎞治中舉人歴官通政致任歸環堵蕭然以易學授徒出其門者皆為名宦</hi>
　　<hi>年八十餘卒</hi>
　　劉景宇<hi>南溪人正徳卒未進士任御史因䟽薦王守仁不報遂謝病桂蕚以書招之不應嘗</hi>
<pb n="KR2k0052_WYG_008-70b"/>
　　<hi>手書范滂傳掲於庭日夕三復每嵗終將諸當道餽遺悉歸有司作書答謝</hi>
　　周　惠<hi>宜賓人正徳丁丑進士嘉靖初任刑曹決獄明允歴官滇憲温厚淳謹政績著聞以</hi>
　　<hi>終養歸鄉評推重</hi>
　　卞　偉<hi>宜賓人嘉靖乙丑進士任御史巡按陜西豪右斂手擢雲南副使威攝土酋事繼母</hi>
　　<hi>克盡孝養卒年八十</hi>
　　李文續<hi>字紹庭宜賓人嘉靖己丑進士以監察御史廵按湖廣歴陞河南布政司考天下清官</hi>
　　<hi>第一</hi>
　　郝維嶽<hi>郡人嘉靖己丑進士累官至福建按察使招平劇盜擢雲南布政使民有青天之頌</hi>
<pb n="KR2k0052_WYG_008-71a"/>
　　<hi>居鄉謙讓家教端嚴終都御史廵撫雲南</hi>
　　熊　過<hi>字南沙富順人嘉靖癸未進士授翰林庶吉士官至禮部郎中著周易象㫖春秋明</hi>
　　<hi>志錄行於世</hi>
　　甘為霖<hi>富順人嘉靖癸未進士歴官至少保工部尚書學問淵深孝友篤至自治郡陟孤卿</hi>
　　<hi>公㢘自矢權貴莫撓太廟建立議度材盡制省費世宗甚眷注後陳情養母歸里人重其行誼</hi>
　　路　顒<hi>富順人嘉靖癸未進士官户部侍郎時西山昌平一帶民苦賊寇顒奉勅賑濟撫綏</hi>
　　<hi>流移得所總督漕運聲稱益隆解歸田宅一仍其舊鄉黨高之</hi>
　　李方至<hi>富順人嘉靖中進士歴工部郎中以抗䟽忤權要棄官歸家居幾二十年一經庭訓</hi>
<pb n="KR2k0052_WYG_008-71b"/>
　　<hi>子長春官至尚書方至猶及見之人以為盛徳之報</hi>
　　李長春<hi>字棠軒方至之子隆慶戊辰進士歴官至禮部尚書聰潁博洽有詩文行世</hi>
　　熊師旦<hi>字于侯富順人萬厯丙辰進士博洽經史尤工古文詞著晉言全刻</hi>
　　伍文煥<hi>字象明郡人由進士歴户科給事中兼六科事萬歴間帝欲易儲同鄒元標累䟽力</hi>
　　<hi>爭被謫光宗即位加太僕卿起用尋卒</hi>
　　樊一蘅<hi>字杜臯宜賓人登萬厯己未進士精史學及周程張邵之書筮仕襄陽令有聲召入</hi>
　　<hi>銓部人不敢干以私後為寜夏巡撫歸里值蜀亂諸鎮將跋扈一蘅正色責之咸慴服年七十八卒</hi>
　　王　常<hi>平夷司人由進士歴㕘政幼孤苦心力學及貴分俸惠族在粤平獠賊功最著</hi>
<pb n="KR2k0052_WYG_008-72a"/>
　　熊應昌<hi>郡人性正直博學多才後膺嵗薦未仕而卒人咸惜之</hi>
　　阮振中<hi>字紹一富順人父良選歴官秦楚有清名天啟辛酉振中舉孝㢘崇禎甲戌知夀昌</hi>
　　<hi>縣剖疑獄創堅城擒靛寇以㢘能舉卓異夀昌人祠祀之辛巳擢江西道御史奏免湖州欠絹差視</hi>
　　<hi>河東乞終養欽假省親杜門終老弟捷中死寇難</hi>
　　宋世第<hi>字南仍富順人明經天啟辛酉奢崇明叛世第寓建武賊將至建時安邊郡丞出署</hi>
　　<hi>他邑篆本所千户知㕔帑尚貯銀數千兩欲借以給兵為守城計守者難之世第矯邊丞檄發帑金</hi>
　　<hi>給兵城乃獲全丞至嘉其績具狀聞於撫軍朱爕元爕元訝曰此有用才也馳書徵請軍門贊畫機</hi>
　　<hi>宜後仕至雲南彌勒知州多恵政丁内艱歸里年七十八卒</hi>
<pb n="KR2k0052_WYG_008-72b"/>
　夔州府<lb/>
　漢扶　嘉<hi>雲陽人其母於湯溪水側夢龍而生嘉長占吉凶巧發竒中高祖為漢王時與嘉相</hi>
　　<hi>遇嘉勸定三秦高祖以嘉志在扶翼賜姓扶氏官至廷尉食邑朐䏰</hi>
　梁徐世譜<hi>奉節人勇力善水戰元帝時領水軍所造器械随機損益妙思出人</hi>
　唐李　逺<hi>郡人守承古泰和初進士大中間歴建州刺史令狐綯薦逺為杭州宣宗曰朕聞逺</hi>
　　<hi>有詩云長日惟消一局棋豈可以臨郡乎綯曰詩人之言非有實也仍薦逺㢘察可任乃俞之後視</hi>
　　<hi>逺到郡謝上表左右曰不足煩聖慮也宣宗曰逺到郡無非時表章止有此謝上表安知不有情懇</hi>
　　<hi>乎吾不敢忽也仕終御史中丞</hi>
<pb n="KR2k0052_WYG_008-73a"/>
　宋宗　晏<hi>郡人為都押衙乾徳中寇犯䕫境晏捍禦甚力民賴以安以功補右班殿直達州招</hi>
　　<hi>安巡檢後轉西頭供奉官</hi>
　　龍景昭<hi>奉節人少有武勇初仕蜀為施州刺史歸宋改右千牛衛將軍初景昭弟處塘等四</hi>
　　<hi>人随孟昶入朝卒於道太祖憫之以其子補殿直</hi>
　　廖彦正<hi>郡人為南平司錄參軍徽宗求直言彦正上封事論時政缺失由是被召㑹修河除</hi>
　　<hi>都水使中人有與爭者彦正欲力正其罪遂被斥後與黨籍</hi>
　　李　裳<hi>奉節人弟襲子公京公奕孫茂相繼登進士皆為正士時號五桂</hi>
　　詹　邈<hi>建始人元祐二年及第有文名士林推重</hi>
<pb n="KR2k0052_WYG_008-73b"/>
　　姚邦基<hi>大寜人政和進士為尉氏令劉豫僭號遂匿山林聚徒以養豫誅朝廷尋訪隠逸邦</hi>
　　<hi>基與焉高宗嘉之授以京秩</hi>
　　袁師奭<hi>雲陽人紹興間進士第父孝純兄師允師文與師奭四人相繼登科鄉人榮之</hi>
　明陳思聰<hi>奉節人洪武間福建副使清謹有吏才</hi>
　　冉　通<hi>萬縣人洪武中進士任兵科都給事中面折廷諍直聲動天下雖在竄逐讀書不輟</hi>
　　馬克用<hi>土人明初為長官善撫夷落人心歸附子孫世襲</hi>
　　陳世顯<hi>土人洪武間為宣撫同知撫夷有功子孫世襲</hi>
　　冉文彬<hi>土人洪武間為宣撫僉事撫字有方士民悦服子孫世襲</hi>
<pb n="KR2k0052_WYG_008-74a"/>
　　雷　震<hi>新寜人永樂戊子舉人任襄陽學諭上䟽諫英宗親征不報及復辟錄言官陞禮部</hi>
　　<hi>主事尋以直言忤㫖謫戍遼東卒</hi>
　　王思睿<hi>巫山人宣徳間任吏部文選主事剛正無私朝士推服</hi>
　　陳　恭<hi>奉節人正統間知安慶明敏鯁介時稱循吏</hi>
　　柳　英<hi>字子鍾巫山人歴光禄卿剛方峭直不阿權勢</hi>
　　黄以春<hi>雲陽人正統進士歴郎中守正不阿時稱長者</hi>
　　周　泰<hi>新寜人天泰州同知</hi>　<hi>間任龍陽知縣㢘謹有聲陞稱清官第一致政歸行李蕭</hi>
　　<hi>然</hi>
<pb n="KR2k0052_WYG_008-74b"/>
　　汪　瀚<hi>開縣人成化中進士知修武蒞政㢘勤嵗旱設賑民頼全活以憂去父老泣留歴官</hi>
　　<hi>太僕寺丞</hi>
　　嚴　琥<hi>開縣人成化末任高州府同知時石城信宜二縣大飢民多流徙琥捐俸賑濟化州</hi>
　　<hi>吳州等處嵗辦鑛鐵民苦賠補無敢言者琥力請停止民歌曰活我嚴父生我慈母</hi>
　　汪安宅<hi>開縣人讀書好古不求聞達鄢藍賊攻城安宅率鄉兵禦之有别室在城外賊欲乗</hi>
　　<hi>以攻城安宅發火箭焚其室連燒賊營圍遂解時稱為汪義士</hi>
　　王彦竒<hi>雲陽人𢎞治中進士任知府端士習新橋梁士民徳之累官至都御史</hi>
　　熊希古<hi>新寜人𢎞治間知天台縣歴官刑部員外以忤逆瑾謫官尋復員外陞郎中讞㫁明</hi>
<pb n="KR2k0052_WYG_008-75a"/>
　　<hi>允擢守臨江築城弭盜卓有聲稱後陞雲南副使</hi>
　　朱　鵬<hi>新寜人嘗省親於楚之益陽過洞庭舟覆鵬獨抱一木經晝夜不死人以為孝所至</hi>
　　<hi>後任蒲圻知縣多善績尤嗜詩有集藏於家</hi>
　　趙　鏊<hi>新寜人正徳末任大理寺寺副嘗决大獄持身清介不避權貴罷歸建高柳書齋吟</hi>
　　<hi>詠不絶</hi>
　　牟秉元<hi>奉節人居家孝友鄉人化之任廣東南雄府照磨勤㢘供職當道旌異</hi>
　　黄　封<hi>雲陽人嘉靖中進士任兵部郎中端方有守</hi>
　　王其高<hi>雲陽人寡言笑慎取與絶跡公門潛心儒業督學額其門曰學正行優</hi>
<pb n="KR2k0052_WYG_008-75b"/>
　　郎文林<hi>萬縣人任經厯器度渾厚家甚貧人有餽金者却不受</hi>
　　傅時望<hi>字仲瞻萬縣人隆慶戊辰進士授桂林知府禦倭寇嫻方畧桂人至今稱焉</hi>
　　邵仲禄<hi>字孟康奉節人登隆慶二年進士補江山令治行卓異召居銓部歴容臺京兆俱被</hi>
　　<hi>眷倚萬厯中任江西巡撫卒贈少司馬所著有四書易經講意鄉範諸書</hi>
　　鄧漢臣<hi>萬縣人㧞貢生萬歴十七年任無錫縣令澹泊自甘百姓號為鄧菜羮</hi>
　　劉五韓<hi>萬縣人生時母夢飛鳯入懐遂字夢鳯體不勝衣言若不出諸口萬厯間進士任江</hi>
　　<hi>南無錫縣令以㢘直著</hi>
　　于繼勲<hi>奉節人少孤事母至孝身長七尺鷙勇絶倫治春秋曉暢兵機郡守辟居帳下遇土</hi>
<pb n="KR2k0052_WYG_008-76a"/>
　　<hi>酋相攻輒遣慰撫萬厯中檄調征九絲城松潘等處斬獲甚衆以功陞郴桂守備擢鄖陽都司僉事</hi>
　　<hi>屢有戰功引疾乞歸</hi>
　　江鳴臯<hi>奉節人精於易學者宗之萬歴中授臨戎令㢘介有風裁</hi>
　　沈鴻儒<hi>萬縣人家貧父早亡撫弟妹敎育婚嫁中崇禎丁卯舉人歴任南京户部郎中</hi>
　龍安府<lb/>
　唐李　白<hi>字太白唐宗室也其父流寓彰明生白母娠時夢長庚星入懷故以白名才氣逸邁</hi>
　　<hi>縱横仕俠賀之章薦之於明皇召入試清平調歎曰仙才也坐以七寳牀手調羮賜之天寳末嘗推</hi>
　　<hi>薦郭子儀果為中興功首後白坐永王璘事長流夜郎久之㑹赦得還終於宣城</hi>
<pb n="KR2k0052_WYG_008-76b"/>
　宋張安行<hi>彰明人登崇寜三年進士歴官朝議大夫賜緋魚為人慷慨有學為時推重</hi>
　　文日新<hi>彰明人乾道四年進士㢘恵仁慈治民以信仕終㢘訪使朝廷延訪耆舊論治道日</hi>
　　<hi>新與焉</hi>
　　張　珖<hi>淳熙中湖北副漕刺劒州受民多善政築隄捍水患博學工書題白鹽赤甲等字于</hi>
　　<hi>䕫峽</hi>
　　雍繁孫<hi>平武人紹定中進士以文學名一時</hi>
　明王　溥<hi>成化中進士任完縣令蒞政慈祥每謁祭文廟進諸生究經傳大指士人化之陞禮</hi>
　　<hi>部主事</hi>
<pb n="KR2k0052_WYG_008-77a"/>
　　衛　信<hi>江油人舉孝㢘後守荆州秩滿當遷民乞留之歴九載政澤淪洽一時推重為賢守</hi>
　　<hi>焉</hi>
　　徐　忠<hi>江油人進士任户部主事澹于仕進二年遂乞歸里居敦行古道言笑不茍為時所</hi>
　　<hi>重</hi>
　　王　盤<hi>舉人授漢川令復補光化以㢘平蒞政兩邑民俱建祠祀之</hi>
　　張　哲<hi>石泉人監生任南康節推愷悌勤慎惠愛及人見南康名宦</hi>
　　南　東<hi>平武人選貢厯公安醴泉二邑令政尚寛平歸置義冢葬枯骨夀八十卒</hi>
　　孫逢吉<hi>江油人監生為兩當令建學興農士民感徳考滿歸田訓子孫睦族黨年九十有三</hi>
<pb n="KR2k0052_WYG_008-77b"/>
　　<hi>談笑而終</hi>
　　豐　爵<hi>疊漢千户深曉韜畧遇敵果敢歴陞逰擊將軍</hi>
　　易文衛<hi>松潘衛學諸生少逰學内江得所師遂挈家就居不返者數年多識治體善論邊務</hi>
　　<hi>所著有籌邊䇿</hi>
　寜逺府<lb/>
　明吳朝元<hi>越巂衛人以明經授鳯陽府照磨性剛㫁決事明允太守嘉其才委攝虹縣能撫字</hi>
　　<hi>其民虹人徳之歸里引掖後進喜施予周人困乏為衛中之典型云</hi>
　雅州府<lb/>
<pb n="KR2k0052_WYG_008-78a"/>
　漢衛　繼<hi>名山人父為縣功曹縣長張君無子撫繼為嗣敏達博學歴仕清顯後復姓衛氏遷</hi>
　　<hi>奉車都尉忠誠為衆所推</hi>
　　郭徳明<hi>清溪人師事陳留王孝逸通知文史漢王諒反遣將綦良攻黎州徳明年十八募士</hi>
　　<hi>軍五千號令嚴整倍道擊賊破之</hi>
　　樊　敏<hi>字叔達蘆山人總角好學治穀梁春秋察孝㢘除郎官遷宕渠令遭母憂去光和末</hi>
　　<hi>重舉孝㢘辭不就後因聘為治中諸部從事彈凶糾貪務鋤民穢州里翕然號曰吏師以助義都尉</hi>
　　<hi>養疾閭里年八十有四卒</hi>
　五代王承肇<hi>郡人蜀王宗侃之子母崔氏夢周公山神降祥遂生承肇後一僧見曰周公山</hi>
<pb n="KR2k0052_WYG_008-78b"/>
　　<hi>靈氣減半乃孕於此子耶後節制洋州為行軍司馬</hi>
　宋景自芳<hi>郡人少負勇畧破賊有功</hi>
　　曹克明<hi>郡人光實從子喜兵法善騎射屢平賊寇以功遷知鼎州卒嘉賜推誠宣順功臣</hi>
　　楊　巽<hi>蘆山人嗜學工文大觀中成進士</hi>
　　張巽之<hi>郡人寳祐二年進士以文行著</hi>
　　張　誾<hi>字子儀州人知睂州有恵政妻黄氏黄庭菜堅族姑子履娶史琰女才而賢即庭堅緑</hi>
　　<hi>贊所云史君炎玉也次子祉字介卿擢進士第調青神尉時庭堅居涪州溯流往見每器重之云</hi>
　元趙榮祖<hi>名山人任江源令子賢任嚴道尹時人語曰名邑趙氏流芳大同父子相繼五受朝</hi>
<pb n="KR2k0052_WYG_008-79a"/>
　　<hi>封深入吐蕃屢建竒功食禄𫉬賞垂世無窮</hi>
　明王　彬<hi>郡人監生厯㑹通知縣為政公平有賢能聲</hi>
　　許　恩<hi>郡人正徳庚午舉人嘗奏請復茶課以濟邊用裁冗員以省民財迄今公私利之累</hi>
　　<hi>調宜良令勸農養老捐俸施棺士民頌焉</hi>
　　李應元<hi>郡人舉孝㢘初知寜羌州捐俸濟荒建倉儲榖擢真定同知著䝉山堂稿六堂文集</hi>
　　張經濟<hi>郡人知澧陵蘆溪以㢘謹名</hi>
　　陳應禎<hi>字國啟名山人有孝行嘉靖中舉順天鄉試任敎諭陞鎮逺知縣未㡬解組行李蕭</hi>
　　<hi>然</hi>
<pb n="KR2k0052_WYG_008-79b"/>
　　葉桂章<hi>江西桂溪籍名山人幼穎敏善詞章正徳間領鄉薦第一登舒芬榜進士累官翰林</hi>
　　<hi>侍講卒祀鄉賢</hi>
　　晏朝寅<hi>名山人萬厯中進士歴官知府卒祀鄉賢</hi>
　　張　裴<hi>蘆山人舉孝㢘歴官監察御史勤慎端慤歴江南布政使司</hi>
　<lb/>
　<lb/>
　<lb/>
　四川通志巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四川通志巻十二</head> <lb/>
    <p>
<pb n="KR2k0052_WYG_012-1a"/>
欽定四庫全書<lb/>
　四川通志巻十二<lb/>
　忠義<lb/>
　　河嶽日星為乾坤正氣人生其間秉五行之靈秀<lb/>
　　而依阿淟涊不能以成仁取義自任非夫也蜀在<lb/>
　　徃代為用武之國當其時忘家忘身大節不奪赫<lb/>
　　然為光岳偉人者固自不乏至於<lb/>
　國朝殄氛靖宼用張仁義之師而臨難殉節之臣慷<lb/>
<pb n="KR2k0052_WYG_012-1b"/>
　　慨從容見危致命太史公所謂與日月争光者兹<lb/>
　　其人歟至若鄉閭之賢慕義彊仁或因公憤發為<lb/>
　　國干城或力庇一方好行其徳英風烈概亦可書<lb/>
　　之以垂不朽作忠義志<lb/>
　成都府<lb/>
　漢何　武<hi>郫縣人字君公宣帝時射䇿為郎舉賢良方正第一拜諫議大夫遷揚州刺史成帝</hi>
　　<hi>以為京兆尹進大司空封氾鄉侯武以忠義自奮好薦拔士類王莽簒位誅不附己者武因自殺史</hi>
　　<hi>稱其公忠云</hi>
<pb n="KR2k0052_WYG_012-2a"/>
　　王　忳<hi>新都人嘗詣京師見一書生疾困愍而視之書生曰我腰有金十斤願相贈死後乞</hi>
　　<hi>藏骸骨忳即鬻一斤營其葬餘悉置棺下後為大度亭長有馬馳入亭中大風飄一繡被復堕忳前</hi>
　　<hi>忳怪白令令以歸忳馬主訪至忳所得其狀嘆曰卿何隂徳而致此忳因告以書生事驚曰是我子</hi>
　　<hi>也遂與俱迎喪餘金尚存厚遺忳忳不受由是顯名舉茂才為鄒令宿斄亭亭長白有鬼數殺人忳</hi>
　　<hi>不聽夜夢女子曰妾夫為涪令之官亭長利貨財殺我一家十人瘞樓下忳且召亭長詰問具服罪</hi>
　　<hi>即收其同謀悉誅之</hi>
　　王皓王嘉<hi>皓字子離嘉字公卿俱成都人平帝時皓令羙陽嘉為郎王莽簒位皆棄官歸</hi>
　　<hi>公孫述遣使召皓嘉皓自刎以首付使者述怒遂誅皓家屬嘉聞而歎亦對其使者伏劔而死</hi>
<pb n="KR2k0052_WYG_012-2b"/>
　　羅　衍<hi>成都人公孫述據蜀衍説述尚書解文卿鄭文伯共諫述使歸漢述怒閉三子於幽</hi>
　　<hi>室三子守志不回死之</hi>
　　侯　剛<hi>字直孟新繁人為中郎王莽簒位剛佯狂負木主詣闕號哭莽使問之剛曰漢承堯</hi>
　　<hi>緒享無窮之祚今簒之豈天意乎吾寕蹈仁義而死之不忍事非主莽怒殺之後光武立遣使歸葬</hi>
　　常　播<hi>字文平灌縣人仕縣主簿功曹縣長廣都朱㳺被上誣劾以逋没官穀當論重罪播</hi>
　　<hi>詣獄争訟身受數百杖肌膚潰爛毒痛甚慘至更三獄幽閉一年有餘事始得白游免刑戮衆咸嘉</hi>
　　<hi>播節義凛然不為刑屈舉孝亷除郪長年五十餘終</hi>
　　章　明<hi>字公濡新繁人為大中大夫王莽簒位明歎曰吾不忍以一身事二主遂自殺</hi>
<pb n="KR2k0052_WYG_012-3a"/>
　　張　任<hi>新都人為劉璋將性忠義與昭烈戰屢敗退守雒城昭烈圍雒欲招之降任曰老臣</hi>
　　<hi>終不能事二主矣城陷不屈死</hi>
　蜀漢張裔<hi>成都人治公羊春秋愽涉書史漢昭烈定益州以為太守後為丞相亮參軍裔少與</hi>
　　<hi>楊恭友善恭早死遺孤未數嵗裔迎恭母事之如母撫恭子如子為娶婦買田宅時人重其義後加</hi>
　　<hi>撫漢將軍</hi>
　　吕　凱<hi>字季平永昌人仕郡五官掾功曹時雍闓等聞先主崩於永安驕黠滋甚凱與府丞</hi>
　　<hi>王伉閉境拒闓及丞相亮討闓至南中上表曰永昌郡吏吕凱府丞王伉等執忠絶域十有餘年雍</hi>
　　<hi>闓髙定偪有東北而凱等守義不與交通臣不意永昌風俗敦直乃爾以凱為雲南太守封陽遷亭</hi>
<pb n="KR2k0052_WYG_012-3b"/>
　　<hi>侯後為叛夷所害</hi>
　　傅　彤<hi>義陽人為將軍昭烈東征敗衂使彤及馮習張南拒後吳軍追至語彤曰何不降彤</hi>
　　<hi>罵曰吳狗安有漢將軍降者復戰與張南馮習俱死吳軍中</hi>
　　傅　僉<hi>彤之子彤死拜僉為左中郎後為闗口守將㑹副貳蔣舒率衆降鍾㑹僉格鬭死</hi>
　　馬　良<hi>字季常襄陽宜城人兄弟五人並有才名鄉里為之諺曰馬氏五常白眉最良先主</hi>
　　<hi>領荆州辟為從事諸葛亮以昆弟待之亮入蜀良留荆州先主稱帝以良為侍中遣入武陵招納五</hi>
　　<hi>溪蠻夷夷帥皆受印號㑹先主敗績於夷陵良遂遇害</hi>
　　諸葛贍<hi>字思逺丞相亮子年十七尚公主拜騎都尉屢遷侍中尚書僕射加軍師將軍亮嘗</hi>
<pb n="KR2k0052_WYG_012-4a"/>
　　<hi>以瞻聰慧嫌其早成恐非重器戒曰夫君子之行静以修身儉以養徳非澹泊無以明志非寧静無</hi>
　　<hi>以致逺及魏鄧艾入蜀瞻督諸將至涪城力戰而死時年三十七長子尚亦遇害次子京位至廣州</hi>
　　<hi>刺史</hi>
　　諸葛尚<hi>瞻子年少慷慨有大節鄧艾縋兵入蜀取江油瞻引兵七萬人守綿竹尚年十九為</hi>
　　<hi>前部鄧艾遺書諭降尚勸瞻斬其使父子俱力戰死之</hi>
　　張　遵<hi>飛之孫苞之子為尚書郎同諸葛瞻引軍拒鄧艾於綿竹戰死</hi>
　唐王先成<hi>彭州軍士昭宗景福元年六月王建圍彭日乆不下民皆竄匿山谷建兵肆行剽掠</hi>
　　<hi>先成度建諸將惟王宗侃最賢乃徃説之切陳彭民流離困厄狀宗侃惻然因以白建建説撤圍民</hi>
<pb n="KR2k0052_WYG_012-4b"/>
　　<hi>復故業</hi>
　　楊　晟<hi>昭宗乾寧二年五月以司徒守彭州王建據蜀數攻彭州城陷之日不屈而死</hi>
　　安師建<hi>彭州馬歩使王建攻彭州殺其守楊晟執師建欲使為將帥師建泣謝曰誓與楊司</hi>
　　<hi>徒同生死不忍復戴日月速死為恵再三諭之不從乃殺之</hi>
　宋郝　逢<hi>成都人幼好學不以寒餒為憂咸平中賊亂索諸生官之不從者戮逢曰逢非儒不</hi>
　　<hi>能從命詞氣不屈賊怒令引去斬之復問者三終不易詞賊意解乃敬而釋之</hi>
　　杜翊世<hi>華陽人紹聖中進士通判懐逺軍靖康初中原多故夏人乗隙入寇奄至城下翊世</hi>
　　<hi>與知軍劉銓率衆守禦謀徙妻子於長安妻張氏曰寧同死此城陷賊脅使降翊世瞋目叱之舉家</hi>
<pb n="KR2k0052_WYG_012-5a"/>
　　<hi>皆赴烈熖中死事聞贈朝議大夫官其後表所居曰忠義坊</hi>
　　黄　哲<hi>華陽人崇寧進士知永興軍舉主管文字徐師仁薦於朝忤蔡京意除國子學録遷</hi>
　　<hi>宗正寺少卿金人陷都城索玉牒哲貯以陶器坎地而藏獲免髙宗郎位被㫖迎玉牒及幸維揚哲</hi>
　　<hi>言宜幸金陵為朝論所阻除國子祭酒後扈駕渡江被金兵追執不屈死</hi>
　　宇文虚中<hi>雙流人粹中之弟舉進士官至僉書樞宻院事謫韶州建炎初應詔以資政殿</hi>
　　<hi>大學士使金金留之虚中密以蠟書奏虚實後遇害有文集行于世</hi>
　　楊震仲<hi>成都人負氣節淳熙進士知仁夀縣後擢知大安軍吳㬢叛招震仲辭疾不行遺書</hi>
　　<hi>家人曰武興之事從之失節不從禍立見我死禍止一身不及妻子遂飲藥死詔贈朝奉大夫諡節</hi>
<pb n="KR2k0052_WYG_012-5b"/>
　　<hi>毅賜廟額曰旌忠</hi>
　　王　翊<hi>字公輔郫縣人寳慶進士吳䂀常招入幕抗節不拜後為叅謀官元兵至蜀竭力拒</hi>
　　<hi>守城陷朝服危坐尋赴井死</hi>
　　羅　涓<hi>崇寧人合州同知厯知劔眉二州以母老歸養元軍入蜀不屈而死</hi>
　　劉紹榮<hi>四川都巡檢使兵馬鈐轄符昭夀驕恣侵虐軍士趙延順謀作亂殺昭夀欲奉紹榮</hi>
　　<hi>紹榮曰我本燕人性直豈與爾同逆耶汝急殺我我不負朝廷遂經而死</hi>
　　張　玘<hi>四川都巡檢使與青城王小波戰於江原射中之已而為小波所殺波亦傷重而死</hi>
　　丁　黼<hi>成都制置使嘉熙初元兵趨成都黼夜出城南迎戰至石筍街兵散力戰而死黼帥</hi>
<pb n="KR2k0052_WYG_012-6a"/>
　　<hi>蜀為政寛大蜀人思之</hi>
　　陳隆之<hi>四川制置使淳祐初成都被圍城破隆之家數百口皆死檻隆之至漢州使諭州城</hi>
　　<hi>降隆之大呼令堅守勿降遂見殺</hi>
　　李大㑹<hi>簡州守元兵攻城大㑹見執不屈被害</hi>
　元文允中<hi>成都人天資髙邁無書不通為嘉定路學正至正時狀元及第任修撰為四川儒學</hi>
　　<hi>捉舉遭亂沒於難</hi>
　　布景範<hi>新都人至正進士益涼同知時李額驢侵掠景範舉義兵拒之力戰終日矢盡而死</hi>
　　張繼志<hi>四川行省郎中以政最聞遷本道亷訪司副使時李嘉陷四川繼志帥兵與戰力屈</hi>
<pb n="KR2k0052_WYG_012-6b"/>
　　<hi>被執不食而死</hi>
　　岳時中<hi>成都人為漢州太守李嘉入宼時中率兵殺賊甚衆衆寡不敵死之</hi>
　　馮文舉<hi>什邡人初舉鄉試授漢州學正逹嚕噶齊燕僚屬以一手致酒文舉不受遂拂衣去</hi>
　　<hi>次科復登第歴雲南儒學提舉明玉珍攻雲南文舉謂其妻曰我元進士䝉厚恩今軍至有死無二</hi>
　　<hi>汝光州馬中丞子孫也其從之乎馬氏曰官人既欲死妾願相從遂焚香立誓皆自縊死時人重之</hi>
　明王　福<hi>成都人讀書尚義偽夏時元御史丁夀曽流寓於蜀福館之事以父禮既卒厚殯蜀</hi>
　　<hi>藩聞其事更福名義命儒臣賦詩美之</hi>
　　吳承勛<hi>成都人治博士業平生篤孝尚義内外待舉火者數十家又施藥濟貧苦閭里頼之</hi>
<pb n="KR2k0052_WYG_012-7a"/>
　　何宗魯<hi>郫縣人監生知浪穹縣為政嚴明剛直不屈為上官窮摭而死先遺書所知曰某以</hi>
　　<hi>私怨繫我經年我死訴上帝未幾某果暴卒靈異甚著民立祠祀之</hi>
　　方　法<hi>桐城人洪武己夘舉人四川都司斷事文皇即位諸司皆表賀法不肯署名尋被逮</hi>
　　<hi>舟過安慶投江死</hi>
　　方　政<hi>蜀人宣德初以都督征松潘勇畧過人屢立戰功後陣亡少師楊東里嘗薦之云亷</hi>
　　<hi>謹公勤衆所推服</hi>
　　陳　懐<hi>合肥人宣徳初西畨攻圍松潘懐以都督帥軍由洮州入解圍開道増置城堡調官</hi>
　　<hi>軍輪班備守後以陣亡封伯爵</hi>
<pb n="KR2k0052_WYG_012-7b"/>
　　何　洪<hi>全椒人正統時征麓川以功陞都指揮景泰間征天柱銅鼓等處進都督僉事洪御</hi>
　　<hi>衆嚴整待之有恩將士樂於用命故所向有功天順癸未徳陽賊帥趙鐸既降復叛逼成都洪率師</hi>
　　<hi>討之死於戰贈都督同知</hi>
　　趙　祐<hi>雙流人𢎞治中進士正徳初授御史立朝謇諤屢上疏陳時弊劾劉瑾罷歸瑾誅復</hi>
　　<hi>陞副使未就任而卒</hi>
　　馬　傑<hi>涿鹿衛人進士正徳初任副使征藍廷瑞等不避艱險直抵其巢穴力戰而死</hi>
　　王　源<hi>太原人進士正徳初任僉事值藍廷瑞等作亂源巡厯營山賊已逼境顧兵無可用</hi>
　　<hi>以死自誓賊至城陷源遇害於顔魯公祠</hi>
<pb n="KR2k0052_WYG_012-8a"/>
　　吳　景<hi>南陵人進士正徳初任僉事性剛方慷慨多大節遇賊曹甫寇江津景督戰死之</hi>
　　楊　慎<hi>號升庵新都人大師廷和子少穎悟七嵗作弔古戰塲文人争傳誦正徳庚辰進士</hi>
　　<hi>殿試第一授修撰嘉靖初議大禮伏闕泣諫廷杖幾絶已謫戍滇南慷慨就道蠻荒逺地手不釋巻</hi>
　　<hi>晚年學益博著述益富隆慶初詔徵命下慎已卒贈光禄少卿所著書四百餘巻行於世</hi>
　　劉克學<hi>什邡人嘉靖中進士任徳清知縣以才調上海時值倭變縣舊無城克學日夜率民</hi>
　　<hi>築之甫完工宼至乘城防禦身中流矢久之以勞瘁致仕歸尋卒士民祀之</hi>
　　房嘉寵<hi>靖虜衛人任四川守備萬厯二十五年楊應龍屢犯綦江嘉寵職任守禦時大兵未</hi>
　　<hi>集應龍遣沐照攻城城陷死之後事聞立廟以祀加贈官秩</hi>
<pb n="KR2k0052_WYG_012-8b"/>
　　張良賢<hi>固原人萬厯中以叅將守綦江與房嘉寵竭力守禦因衆寡不敵城陷而死事聞立</hi>
　　<hi>廟祀之贈官有差</hi>
　　劉繼祖<hi>成都中衛世襲指揮調征九絲蠻斬獲有功推選中軍轉陞馬湖守備奉督撫令與</hi>
　　<hi>李獻忠連營把截馬湖要路夷兵猝至遂與戰斬賊十餘人援兵不至與獻忠同日陣亡事聞褒恤</hi>
　　魯文獻<hi>彭縣人以母老兄瞽不仕道遇遺金不拾歳旱且疫捐地以瘞道殣</hi>
　　易志明<hi>彭縣人居慈峯三子務農為業共爨濟貧瘞殍建橋鄉黨以三代遺民褒之</hi>
　　張守業<hi>彭縣人張文廣僕文廣疾篤託孤於其壻壻辭因屬守業業泣受之成塟畢即迎里</hi>
　　<hi>中諸生至登記簿籍封扃内宅安養主母撫孤成立仍邀前諸生至奉簿籍管鑰悉歸其主財産數</hi>
<pb n="KR2k0052_WYG_012-9a"/>
　　<hi>倍於前毫不自私衆請復其身守業曰我張氏老奴也將安徃士大夫待以賔禮</hi>
　　徐可求<hi>由進士厯副都御史巡撫四川駐節重慶秉政清肅卓有風裁天啓元年藺酋奢寅</hi>
　　<hi>有叛志因邉堠有警偽言願以兵三萬人備邉可求閲兵於演武場寅將樊龍等索餉頒賞不給遂</hi>
　　<hi>叛執可求殺之並從官數百人</hi>
　　傅炳清<hi>字光宇簡州諸生天啓辛酉藺酋奢崇明叛炳清為所執不屈大罵賊怒殺之事聞</hi>
　　<hi>旌表</hi>
　　程時修<hi>成都諸生精易學生徒雲集間得修脯即以購書有餘盡以給諸生之貧者學使先</hi>
　　<hi>後禮奬咸謂輕財尚義年八十三卒</hi>
<pb n="KR2k0052_WYG_012-9b"/>
　　王秉乾<hi>字毓精華陽人初任湖廣湘隂縣賦重差繁民疲於奔命秉乾捐俸金代民完觧天</hi>
　　<hi>啓五年以卓異行取時魏璫擅權欲招致秉乾秉乾力拒之遂罷考選授大理寺正平反無冤滯致</hi>
　　<hi>仕歸言行不茍人咸奉為模楷賊陷成都秉乾先令闔家眷投井罵賊死之</hi>
　　胡永夀<hi>其先楚之衡州人父眞為新繁典史遂家馬夀至九十七平生樂善好施鄰有盜取</hi>
　　<hi>其綵帛者衆得其情告之夀曰彼亦自有帛耳我何與焉嘗有積金遇急難者慨然與之老年時每</hi>
　　<hi>扶以蒼頭徐行街巷遇貧乏常加賑濟子孫科第蟬聫人以為積徳之報</hi>
　　馬　玘<hi>新繁人與華陽諸生蔣文魁善知其貧贍之且為之娶郫人羅嘉賔貸玘金三百旋</hi>
　　<hi>遘難玘焚其劵有叔卒於雅州遺孤方襁褓乃迎柩歸養其嬸撫孤備至嘗貨布於市盜者竊去旁</hi>
<pb n="KR2k0052_WYG_012-10a"/>
　　<hi>見者以告玘曰彼買去非竊也盜愧謝不復為盜</hi>
　　陳雲鵬<hi>字凌斗漢州人父早逝率母教十六補諸生值奢酋變援兵饑乏鵬罄所有輸榖麥</hi>
　　<hi>凡千五百石明末獻逆搜執之欲授以官不從遂罹害子太常後登鄉薦任廣東廣州府推官</hi>
　　塗澤民<hi>字志伊漢川人進士初任内黄知縣累官僉都御史巡撫八閩時值海寇曽一本倡</hi>
　　<hi>亂上疏合兩廣㑹剿廣兵未至澤民先機出奇屢破賊兵數千悉就火死㨗聞進副都御史廕一子</hi>
　　<hi>著有説詩意得諸書</hi>
　　駱日升<hi>福建人由進士歴川南道副使奉命監軍有風裁嚴紀律同巡撫徐可求㸃閲奢寅</hi>
　　<hi>兵變亂卒起遂遇害時東川守道孫好古巡道李維周知府張文炳咸罵賊死之</hi>
<pb n="KR2k0052_WYG_012-10b"/>
　　黄文魁<hi>福建人四川總兵值奢寅兵變文魁手刄梟賊賊攢刺殺之其妾聞變投水死</hi>
　　唐慶忠<hi>彭縣人性好施雖斗米必濟貧乏</hi>
　　楊𢎞義<hi>彭縣人鄰有寒士敖選家甚貧𢎞義周之後得志酬以千金不受</hi>
　　顧其仁<hi>字湛一華陽人任工科都給事中天啓間逆璫魏忠賢擅權其仁特疏紏叅落職為</hi>
　　<hi>民崇禎元年以忠鯁起用復原官尋遷陜西㕘政致仕卒</hi>
　　乾曰貞<hi>字遵陽成都人任知縣丁内艱歸事父孝謹獻賊陷城曰貞以磚擊賊而死</hi>
　　邱之坊<hi>字粲吾成都人明經子祖徳任山東濟南府推官受封如其銜之坊素以理學名獻</hi>
　　<hi>賊陷城成都偽令遣役招之坊之坊卧於牀曰吾受國恩已久更知誰耶轉背復卧不食而死</hi>
<pb n="KR2k0052_WYG_012-11a"/>
　　邱祖福<hi>之坊第三子成都府諸生賊陷城賊官遣役招其父父卧不起祖福代父徃賊嗔其</hi>
　　<hi>不跪祖福曰吾乃朝廷士子豈跪賊乎罵不絶口而死</hi>
　　陳士竒<hi>字平人鎮海人以進士任督學副使藻鑑甚明崇禎十五年陞僉都御史巡撫四川</hi>
　　<hi>尋遷南通政時獻逆犯蜀已入䕫門士竒至重慶將吏謂士竒曰既卸撫軍事公可去矣士竒以新</hi>
　　<hi>撫未至義與封疆共存亡遂奉瑞藩堅守重慶城陷死之</hi>
　　丁應選馬京馬亭李華宇<hi>應選官建昌行都司海棠堡指揮使署所印崇</hi>
　　<hi>禎甲申八月初九日賊破成都巡道胡恒調應選救援行至黎州所官沈雲龍阻截其兵頼宣慰馬</hi>
　　<hi>京及京弟亭令通使白某及子白寰翠招集黎州富莊姜黄李柰蔡包張七姓頭人子弟合兵萬餘</hi>
<pb n="KR2k0052_WYG_012-11b"/>
　　<hi>千戸李華宇年八十率領赴黎至雅州界八歩石龍觀川對岸與賊力戰殺賊數千恢復黎雅與應</hi>
　　<hi>選合兵殺賊苦戰三載後兵敗應選與二馬陣亡華宇及白氏父子被擒磔死榮經令黄儒城破被</hi>
　　<hi>磔縣之開善寺時有天全碉門六番招討使楊之明成都進士朱俸伊川北舉人鄭延爵率兵拒賊</hi>
　　<hi>於雅州龍仙闗兵敗之明俸伊就擒二人皆被賊磔死成都南闗延爵逃至總岡山收兵再戰後亦</hi>
　　<hi>殁於陣</hi>
　　楊孟凱<hi>知簡州值妖人劉千斤亂守禦甚力賊不敢犯</hi>
　　徐瑞屢<hi>彭縣人性孝謹業醫治病不計貧富賊至脱衣履置觀音泉岸上赴水死</hi>
　　魯城隍<hi>彭縣人人以其正直有守遂以城隍呼之失其名賊至執城隍赴省大罵不屈賊割</hi>
<pb n="KR2k0052_WYG_012-12a"/>
　　<hi>其舌猶噀血大罵賊寸磔死之</hi>
　　劉祚昌<hi>彭縣諸生匿山中被賊執大罵不屈賊遂殺之</hi>
　　莊祖詔<hi>字鳳傳成都人累官順天府冶中在任清正居家敦睦子孫皆明經獻賊至城陷舉</hi>
　　<hi>家死之</hi>
　　龍文光<hi>桺州人由進士分守川北道以叅政擢右僉都御史巡撫四川駐節順慶聞獻賊至</hi>
　　<hi>成都星馳赴省以圖拒守城陷投水死</hi>
　　劉之渤<hi>字羽長寳鷄人由進士以御史巡按四川時獻賊犯成都之渤與巡撫龍文光調兵</hi>
　　<hi>守成都城陷被執賊以之渤秦人同鄉欲降之之渤瞋目大罵曰死賊我恨不滅汝豈從汝作賊乎</hi>
<pb n="KR2k0052_WYG_012-12b"/>
　　<hi>罵不絶口賊怒磔之臨死語賊曰汝寧多殺我一刀少殺我一百姓遂死</hi>
　　張繼孟<hi>扶風人進士任按察副使分巡川西獻賊陷成都死之</hi>
　　陳其赤<hi>江西崇仁進士任守西道獻賊陷成都不屈自投百花潭死</hi>
　　方堯相<hi>字紹虞黄岡人任監紀同知提兵守城而餉不繼與巡按請於蜀藩不允城陷被執</hi>
　　<hi>不屈尋受害於萬里橋有絶命詞曰時危節見古今同取義成仁且盡忠江水茫茫須借力此身飄</hi>
　　<hi>蕩赴團風方家團風鎮故云</hi>
　　劉鎮藩<hi>山東人鎮蜀死獻賊之難</hi>
　　劉士斗<hi>廣東南海人由進士任成都府推官以亷能著以巡按劉之渤特薦擢建昌兵備僉</hi>
<pb n="KR2k0052_WYG_012-13a"/>
　　<hi>事獻賊將入境之渤趨之行士斗曰安危生死同此耳復何徃遂與之渤畫䇿以守及城陷死之</hi>
　　沈雲祚<hi>江南太倉人由進士知華陽縣獻賊攻成都城陷被執雲祚罵賊不屈死之</hi>
　　王源長<hi>新津人崇禎間㧞貢值獻賊變源長揭一聨於室云存心正大光明夜可焚香告上</hi>
　　<hi>帝立身忠孝亷節日將披赤事明君後為獻賊所執不屈死妻徐亦自縊</hi>
　　莊祖誥<hi>字天秩成都人歴雲南按察使致仕歸獻賊屠城祖誥衣冠端坐於堂賊至痛罵遂</hi>
　　<hi>罹害</hi>
　　何教授<hi>失其名獻賊破成都坐明倫堂鳴鼓集諸生不至夫婦自縊死</hi>
　　徐明蛟<hi>四川撫標叅將崇禎末督兵討賊陷陣遇害</hi>
<pb n="KR2k0052_WYG_012-13b"/>
　　李思明<hi>華陽人以賣線為業辛勤居積孝事繼母田氏凡葬市民陳軫輩三十餘冢施棺槨</hi>
　　<hi>衣米無算</hi>
　　王履亨<hi>字坤軸華陽人歴任宣府同知被獻賊執至新橋不屈投江而死</hi>
　　何繼臯<hi>字直卿華陽諸生偽學官楊允升迫脅應考繼臯憤恨大罵即自刎死</hi>
　　李之珍<hi>崇禎末授都司僉書甲申獻賊陷成都死之</hi>
　　阮士竒<hi>雅州指揮領兵守成都獻賊破成都城陷死之</hi>
　　顧鼎鉉<hi>貢生崇禎末流賊執之鼎鉉罵不絶口賊抉其兩目以死</hi>
　　雷應竒<hi>素負俠氣崇禎末賊至應竒曰柰何郡縣無一人殺賊者糾集義勇拒賊於髙境關</hi>
<pb n="KR2k0052_WYG_012-14a"/>
　　<hi>力戰死之</hi>
　　竇　成<hi>川西小卒𨽻安慶撫標弁將廖應登營守桐城隨應登出偵賊並為賊所獲且挟至</hi>
　　<hi>城下諭城中降應登未及言成大聲曰廖將軍今被賊執來諭城降然賊兵無幾大營未至城中可</hi>
　　<hi>堅守勿為廖將軍所惑也賊怒寸磔之桐人感泣立專祠春秋享祀</hi>
　　劉佳印<hi>崇禎末四川總兵官獻寇圍成都與巡撫龍文光率官軍三千從川北來謀設守城</hi>
　　<hi>破同文光赴浣花溪死</hi>
　　鄭安民<hi>浙江人由貢生授蜀府長史賊圍成都安民守南城城陷不屈死之</hi>
　　王勵精<hi>陜西米脂人崇禎末知崇慶州以清亮端方著獻賊破成都勵精具朝服北向拜復</hi>
<pb n="KR2k0052_WYG_012-14b"/>
　　<hi>西向如北禮從容書為臣死忠為子死孝而今而後庶幾無愧十六字於屏投筆登樓貯火藥於樓下</hi>
　　<hi>賊至令僕縱火自焚死獻賊壯其節斂遺骸葬之</hi>
　　趙嘉煒<hi>浙江人監生崇禎十七年知郫縣甫五月獻賊陷成都時嘉煒方督修都江堰賊執</hi>
　　<hi>之不屈投江死</hi>
　　李　甲<hi>湖廣蒲圻人由舉人知雙流縣崇禎甲申委署建昌監理㕔道經榮經縣值獻賊犯</hi>
　　<hi>雅安官軍潰甲隨師中力竭死焉一僕守甲尸數年後楚路通始載以歸</hi>
　重慶府<lb/>
　周巴蔓子<hi>忠州人周末巴國亂蔓子時為將軍請師於楚許以三城楚既救巴遣使請城蔓子</hi>
<pb n="KR2k0052_WYG_012-15a"/>
　　<hi>曰藉楚之靈克弭禍難誠許楚王三城可將吾頭徃謝城不可得也乃自刎以頭授楚使楚王嘆曰</hi>
　　<hi>使吾得臣若巴蔓子用城何為乃以上卿禮葬其頭巴國葬其身亦以上卿禮</hi>
　漢嚴　顏<hi>建安中為劉璋將領巴郡太守為張飛所虜飛呵顏曰大軍至何不早降而敢截戰</hi>
　　<hi>顏曰公等無狀侵奪我州我州但有斷頭將軍無降將軍也飛怒令斬之顔容色不變曰斫頭便斫</hi>
　　<hi>頭何怒為飛壯而釋之</hi>
　　甘　寧<hi>墊江人仕孫吳嘗獻計孫權謂先取黄祖鼓行而據楚闗可漸窺巴蜀權深納其言</hi>
　　<hi>時稱江表虎臣後以戰死</hi>
　宋袁延慶<hi>元祐間以軍功授合州兵馬攝事天性忠義兄弟七人協力平賊范鎮為作忠義傳</hi>
<pb n="KR2k0052_WYG_012-15b"/>
　　屈　堅<hi>忠州防禦使建炎初金人圍陜府堅引兵救之圍解後金人執堅堅曰吾來解圍城</hi>
　　<hi>茍全吾死何憾叱金人使速殺之</hi>
　　陳用庚<hi>淳熙間任大足教授適元詔至用庚曰我宋臣也不拜棄官去</hi>
　　趙昂發<hi>大足人為遂寧州司戸咸淳中權池州通判元兵渡江池州守王起宗遁昂發攝州</hi>
　　<hi>事為守禦備明年元兵大至昂發知不能守乃置酒與親友飲訣謂其妻雍氏使出走雍氏曰君為</hi>
　　<hi>忠臣我獨不能為忠臣婦乎及兵薄城昂發書几上曰國不可背城不可降夫婦同死節義成雙遂</hi>
　　<hi>與雍同縊死事聞諡文節雍氏贈順義夫人</hi>
　　劉　霖<hi>永川人徳祐元年瀘州守梅應春以城降於元霖獻計於郡守張玨恢復瀘州後元</hi>
<pb n="KR2k0052_WYG_012-16a"/>
　　<hi>兵陷重慶霖被執不屈死之</hi>
　　郝仲連<hi>昌元人為防禦節制河東軍馬元將婁宿以重兵壓城仲連力戰度不能守先自殺</hi>
　　<hi>其妻女城陷不屈並其子皆遇害贈觀察使</hi>
　　曹　琦<hi>知南平軍元兵來攻被執既得脱南歸時制置使辟為主管機宜文字聞都統趙安</hi>
　　<hi>以城降琦遂自縊而死</hi>
　　張　珏<hi>陜西鳳州人魁雄有謀善用兵以都統制守合州算無遺䇿徳祐元年陞四川制置</hi>
　　<hi>使兼知重慶府元兵攻重慶玨率兵與戰趙安等夜開門出降珏巷戰力盡走涪州元將追執之至</hi>
　　<hi>安西解弓弦縊死文天祥在獄詩西南失大將葢謂珏也</hi>
<pb n="KR2k0052_WYG_012-16b"/>
　　馮　堃<hi>以六郡鎮撫使守咸淳府元兵攻城楊文安與堃同里開諭之使降堃不從既而城</hi>
　　<hi>陷堃悉力巷戰力屈就擒死之</hi>
　　王　僊<hi>涪州守元兵攻圍無虚日勢孤援絶宋亡一年城始破僊自刎死</hi>
　明鄒公瑾<hi>江津人洪武初以經明行修薦本縣教諭擢監察御史建文時死節</hi>
　　劉　元<hi>長夀人洪武中任吏部貟外奉使過河南見餓殍盈道發倉賑之草奏上聞活人以</hi>
　　<hi>萬數</hi>
　　胡子昭<hi>大足人任榮縣學訓導陞翰林院檢討厯刑部侍郎建文初充纂修官文皇渡江與</hi>
　　<hi>方孝孺等俱不屈死臨刑詩曰兩間正氣歸泉壤一㸃丹心在帝鄉嘉靖間立祠崇祀</hi>
<pb n="KR2k0052_WYG_012-17a"/>
　　江　英<hi>江津人永樂初應求賢舉知滄州擢叅議值宼亂多所捍禦有功於時</hi>
　　尹　鉉<hi>巴縣人正統中進士拜監察御史從征北邊卒於土木之難</hi>
　　李　實<hi>合州人號虚菴進士英宗北狩舉朝無敢徃者實以都給事中加侍郎使北單騎入</hi>
　　<hi>敵營面折額森得見帝帝喜曰在此逾年始見卿至矣時實賦有重整衣冠拜上皇備聞聖語重凄</hi>
　　<hi>凉之句自實有此行後漸議迎駕論者謂回鑾之功不在李賢而在實</hi>
　　劉　福<hi>巴縣人成化中厯貴州按察使盤江賊叛挺身赴戰遇害</hi>
　　王養心<hi>巴縣人郡庠生工詩文筆札有才氣樊龍張彤之變養心詐降周旋兩賊欲行反間</hi>
　　<hi>因勸彤殺龍事洩龍收養心令供同謀者養心備受諸苦體無完膚瀕死不招遂被支解後録其子</hi>
<pb n="KR2k0052_WYG_012-17b"/>
　　<hi>入學</hi>
　　燕有臺<hi>巴縣人以貢生任榮經縣教諭值藺賊據城遂閉户絶食憤悒而死又貢生劉雨金</hi>
　　<hi>廪生曹延詵鄒良翰俱不食而死</hi>
　　陳懐德<hi>巴縣人吏員任雲南衛經歴多籌畫後歸里值樊龍之變以田産貸金募兵並率鄉</hi>
　　<hi>里之願從者三百餘人守牛角沱以保鄉里遇賊力戰而死</hi>
　　張祚達<hi>巴縣人素負驍勇樊賊欲官之乃引刀刲其臁見骨得免後與賊戰南紀門下連斬</hi>
　　<hi>數級力屈死之</hi>
　　王俊民<hi>合州人正徳間以進士歴給事中謇諤有聲中外畏憚嘉靖中永嘉方眷遇尊顯衆</hi>
<pb n="KR2k0052_WYG_012-18a"/>
　　<hi>無敢抗俊民前後持大禮諸疏糾之不少假竟忤㫖斃杖下隆慶初詔賜追恤</hi>
　　楊正朝<hi>江津人與向保王曰生俱為民兵正徳中吳僉事守江津為流賊所敗三人俱以甲</hi>
　　<hi>為吳擁蔽賊並殺之</hi>
　　龔　恕<hi>江津人明經著有龍門詩集任寧夏衛經厯以憂歸廬墓三載置義田二處一以贍</hi>
　　<hi>族之貧者一以贍族之為士使勤於學至今稱之</hi>
　　趙可懷<hi>巴縣人嘉靖中進士由知縣屢著異績厯遷兵部右侍郎巡撫應天興利除弊吳人</hi>
　　<hi>戴服焉又以平倭屢助兵給餉劻勷居多詔入為工部左侍郎㑹横璫陳奉暴於楚奉特簡徃撫遂</hi>
　　<hi>定楚亂晉兵部尚書楚悍宗聚亂鼓譟軍門可懷開門出諭申明祖訓國法且戒標兵毋得入衛欲</hi>
<pb n="KR2k0052_WYG_012-18b"/>
　　<hi>以静鎮釋之忽逆黨狂逞擁入遂遇害事聞加賜葬祭廕一子中書舍人</hi>
　　蘇孚陶舜臣<hi>俱合州諸生嘉靖末白蓮賊起殺掠人民二生奮然討賊親冒矢石為賊</hi>
　　<hi>所殺州人悼之請入祠祀</hi>
　　鄒　智<hi>字汝愚合州人别號立齋年十有四舉省試第一以庻吉士值星變上疏言陽不能</hi>
　　<hi>制隂宜進君子退小人萬安劉吉尹直三小人王恕王竑彭韶三君子其言切直觸時忌被逮繫獄</hi>
　　<hi>謫石城吏目死時年二十六諡曰忠介</hi>
　　董之威<hi>合州諸生萬厯間妖賊田純聚衆攻城之威率衆固守城頼以全又能出竒擊賊擒</hi>
　　<hi>其渠黨獻馘軍門授以職未仕而卒</hi>
<pb n="KR2k0052_WYG_012-19a"/>
　　張奏凱<hi>綦江人天啓四年征播有功授川北副總兵復拒闖賊陞天柱總兵㑹獻賊攻成都</hi>
　　<hi>奏凱守東門城陷死難</hi>
　　張邦登<hi>綦江人鄉里中喪不能殯者邦登助以棺具癸未邑有火災所居左右俱燼其家獨</hi>
　　<hi>存人僉謂好善之報云</hi>
　　夏衍虞<hi>江津人天啓丁卯舉於鄉任臨漳知縣有惠政陞曲靖司理署道事丁亥張賊陷滇</hi>
　　<hi>衍虞貽巡按羅國瓛書約為義舉事覺遂與國瓛俱閤門遇害</hi>
　　李　興<hi>永川人路拾遺金盡還其主市猪過於所直邀其主償足之晨出遇盜其園蔬者即</hi>
　　<hi>歸以避之其厚重如此</hi>
<pb n="KR2k0052_WYG_012-19b"/>
　　董盡倫<hi>合州人舉鄉薦歴大同鞏昌府丞以鯁介忤時歸築舍蘭溪謝絶干謁值奢酋據重</hi>
　　<hi>慶將入合州盡倫捐貲募兵與州守議拒賊賊使吏蔡璇招降倫剔其睛以酒吞而殺之兵威大振</hi>
　　<hi>賊不敢入境川以北頼其保障督兵進取佛圖闗為賊所害事聞贈光禄卿世襲錦衣千户特祠血</hi>
　　<hi>食</hi>
　　詹天階白璽王三元封尚聘鄢應期<hi>俱綦江諸生值播賊變被</hi>
　　<hi>執不屈一時同受害</hi>
　　蔣世鉉<hi>永川人獻賊遣其黨由重慶入永川居民竄匿世鉉倡集義旅二百餘人攖城守禦</hi>
　　<hi>後與賊戰於東門為賊所執招之降世鉉瞋目大呼曰寧速殺不屈賊怒寸磔之臨死罵不絶口</hi>
<pb n="KR2k0052_WYG_012-20a"/>
　　李文隂<hi>壁山人崇禎間任川北鎮副總兵守石隘與張獻忠戰於白水江被擒逼降罵賊不</hi>
　　<hi>屈死之</hi>
　　羅良沛<hi>壁山人好善樂施歲置棺數十具貧不能殯者助之歲饑出積穀以賑年八十卒</hi>
　　曾異撰<hi>榮昌人崇禎壬午舉人知貴州永寧州賊䧟黔窺滇州人望風欲遁時江津進士程</hi>
　　<hi>玉成明經龔懋勲寓州署與曽畫䇿曰州據盤江天險阨吭全滇棄之不守豈人臣義乎遂激勵軍</hi>
　　<hi>民竭力拒之賊至愈衆勢不能支城遂陷異撰同程玉成龔懋勲閤署自焚死</hi>
　　羅大爵<hi>合州人崇禎間鎮成都賊至死之</hi>
　　董克治<hi>合州諸生魁梧慷慨崇禎末獻賊破重慶旁掠合州克治傾貲募義勇殺賊甚多後</hi>
<pb n="KR2k0052_WYG_012-20b"/>
　　<hi>於長安坪與賊死戰力不能支率兵民據洞中避賊賊誘以髙爵不為動相守月餘賊鑿山積火其</hi>
　　<hi>上凡三千餘人感克治風義毫無變志俱被燻而死</hi>
　　郭大德<hi>銅梁人隨父宦之楚宿蘄江旅館拾遺金還主家居喜施與族黨貧不能婚嫁者力</hi>
　　<hi>助之人稱義士</hi>
　　梁士騏<hi>永川人崇禎己夘舉人獻賊陷城士騏遇賊欲執以行騏不屈大罵受刄</hi>
　　彭　琯<hi>永川人登崇禎甲戌進士授福建漳州府推官行取工科給事中值李賊變被執大</hi>
　　<hi>罵不屈受慘刑死</hi>
　　曹立卿<hi>江津人郡庠生賦性端方潛心經史以躬行實踐為學持功過格二十餘年言動不</hi>
<pb n="KR2k0052_WYG_012-21a"/>
　　<hi>茍為鄉黨所矜式明末闖逆陷京師立卿聞之北向泣血悲憤成疾洎獻賊據川懸偽職逼勒士紳</hi>
　　<hi>籠絡甚衆立卿誓死不汚偽命易簣時戒子恔曰吾家世受國恩爾弱冠登賢書兹大節攸闗之日</hi>
　　<hi>失身取義只争些子吾一生自反無愧今日可謂得全所生爾其勉之又曰我此時若萌一貪生念</hi>
　　<hi>便如烈火燒身想到守身全歸真入清涼境界矣言畢而逝</hi>
　　張九經<hi>涪州人客有隠金銅佛中寄其家後家破盜以佛故未攫去客至九經歸佛與金客</hi>
　　<hi>感其義分金謝之竟不受</hi>
　　段髙選<hi>雲南人進士任巴縣忠厚慈祥甚得民心藺賊變被害巴人悲之</hi>
　　王　錫<hi>字古田江西新建人進士任巴縣有實學異才愛民課士聲卓一時獻賊陷渝錫倉</hi>
<pb n="KR2k0052_WYG_012-21b"/>
　　<hi>卒被執慷慨激烈罵聲甚厲賊怒與巡撫陳士竒備受五毒磔死</hi>
　　王行儉<hi>字質行江南宜興人崇禎丁丑進士知重慶府甲申六月獻賊攻城城陷賊縛巡撫</hi>
　　<hi>陳士奇知巴縣事王錫暨行儉縛之演武塲中将殺之俄而雷電晦寘獻忠對天詬曰我殺人與天</hi>
　　<hi>何渉架飛礟向天齊擊之遂皆遇害</hi>
　保寧府<lb/>
　漢譙　鉉<hi>閬中人成帝時以對䇿髙第拜議郎數陳災異及养居攝易姓名竄歸公孫述連聘</hi>
　　<hi>不起賜以毒藥鉉嘆曰保志全髙死亦何恨其子瑛盡捐家貲十萬以贖父死乃獲免</hi>
　蜀漢黄崇<hi>閬中人事後主為尚書郎鄧艾冦蜀崇勸諸葛瞻速行據險不從崇苦諫流涕艾兵</hi>
<pb n="KR2k0052_WYG_012-22a"/>
　　<hi>入綿竹崇帥麾下力戰死於陣</hi>
　　程　畿<hi>字季然閬中人昭烈領益州牧辟為從事祭酒章武二年昭烈東征敗績畿奉帝泝</hi>
　　<hi>江走石門灘追者甚急或告畿曰後追至解船可以免畿曰吾在軍中未嘗為敵走況從天子而見</hi>
　　<hi>危哉追者至畿身執㦸戰死</hi>
　五代姚洪<hi>隷董璋部下璋反唐令洪戍閬州璋以書誘之洪投諸厠州破謂洪曰何須相負洪</hi>
　　<hi>曰老賊昔為李氏奴感恩無窮今天子用汝為節度何負於汝而反耶寧為天子死不同人奴生璋</hi>
　　<hi>怒然鑊於前令壮士十人刲其肉自啗之明宗厚恤其家官二子焉</hi>
　宋羅承之<hi>巴州人少慷慨好兵畧乾德中文恊率衆攻閬中承之竭兵募士擒恊太祖召見賜</hi>
<pb n="KR2k0052_WYG_012-22b"/>
　　<hi>感義軍節度使兼知巴州</hi>
　　上官正<hi>開封人太宗跱為劍門都監李順遣衆數萬冦劍門正麾下止疲兵數百激以忠義</hi>
　　<hi>勇氣百倍㑹成都監軍宿翰兵至正與合兵擊賊大敗之斬馘幾盡時朝廷深以賊阻棧道為憂正</hi>
　　<hi>孤軍力戰閣道無壅王師得以長驅滅賊以功加招安使又與平王均劉旰之亂官至大将軍防禦</hi>
　　<hi>使</hi>
　　張　憲<hi>閬中人岳武穆用為偏将驍勇絶倫征戰有大功與岳雲俱為秦檜所害明追諡烈</hi>
　　<hi>文侯配祀岳武穆於杭州西湖及湯隂</hi>
　　楊震仲<hi>知南部縣有惠政及民呉㬢招之不從飲毒而死</hi>
<pb n="KR2k0052_WYG_012-23a"/>
　　朱　勇<hi>利州統制與金人戰於瓦亭被執臨死罵詈不絶口事聞立廟賜額忠節在寳峰寺</hi>
　　<hi>之東</hi>
　　趙　廣<hi>寳祐間為閬中推官有氣節元兵至不屈而死</hi>
　　張實楊立徐昕王佐<hi>實為馬湖守将為元紉璘所獲遣招苦竹隘實入隘遂與</hi>
　　<hi>守将楊立堅守元兵至劍州攻隘取之立戰死獲實殺之進圍長寧山鵞頂堡守将徐昕王佐亦戰</hi>
　　<hi>死</hi>
　　曹友聞<hi>利州都統有智勇屢敗元兵遂扼仙人闗蜀帥强檄徙大安與弟友諒部将劉虎齊</hi>
　　<hi>發禦敵力戰一軍皆死血流三十里</hi>
<pb n="KR2k0052_WYG_012-23b"/>
　　江彦清<hi>巴州人德祐初任珍州守瀘州守梅應春以城降於元元兵併力攻珍城城陷巷戰</hi>
　　<hi>而死</hi>
　元范　忠<hi>至正間為劍州萬户明玉珍陷巴州擒之不屈而死</hi>
　明鮮　𢎞<hi>閬中人任醫學正科天順間㓂掠南部逼閬境檄𢎞率民兵禦之遇賊力戰死旌祀</hi>
　　張友諒<hi>南部人成化初邑中苦山賊劫掠知府李正芳檄友諒及其弟友富友貴率敢死之</hi>
　　<hi>士搗賊巢穴絶其黨類追賊魁儀隴斬之當道嘉奨欲表友諒為巡檢固辭御史費亷有詩以表焉</hi>
　　王　通<hi>南部人藍賊猖獗太守李正芳使衛封境通生擒掠陣三人斬之於市後同黄興逐</hi>
　　<hi>賊通斬賊首一人以援兵不至通與興同冒矢石死之太守躬視俱給以冠帶殮𦵏之存恤其家</hi>
<pb n="KR2k0052_WYG_012-24a"/>
　　劉　湖<hi>閬中人𢎞治初歲饑湖捐金急公奉檄散賑岳池全活甚衆</hi>
　　傅　義<hi>閬中人知保定縣遭值逆瑾用事毅然不屈遂罷歸瑾誅起用永福縣卒時人語曰</hi>
　　<hi>孝言無間於鄉閭正氣不阿於權倖</hi>
　　李　毅<hi>南部人讀書明理有詩文集宣德正統間儲榖數千石賑貸貧民遭歲連荒乃取劵</hi>
　　<hi>悉焚之仍納榖數百斛於賑濟倉中人稱其義</hi>
　　雷應通<hi>廣元人正徳初流賊衝百丈闗縣令何溥提兵拒敵應通父子七人踴躍倡衆誓以</hi>
　　<hi>死戰經旬無援為賊所執父子俱罵賊死</hi>
　　李開之<hi>劍州人冠帶散官都御史林俊募征鄢藍率兵至入寜山挺身赴敵手刃二賊為賊</hi>
<pb n="KR2k0052_WYG_012-24b"/>
　　<hi>擒不屈而死林公壮之祀忠義祠</hi>
　　馬　傑<hi>正德中知蒼溪以剿鄢賊戰敗自刎死</hi>
　　陳　表<hi>蒼溪諸生鄢藍賊迫境表率鄉兵陳紹聰等禦之盡日對敵殺賊數十人無援被執</hi>
　　<hi>不屈罵賊死</hi>
　　袁　璋<hi>南江人正德間藍賊倡亂都御史林俊委令殺賊璋所向有功其後兵盡矢竭為賊</hi>
　　<hi>所獲男襲挺身救父連殺七賊被擒襲死三日目猶瞠視其父林俊為詩挽之榜其門父子忠節縂</hi>
　　<hi>制彭澤嘉其節義勒石城隍廟祀於忠義祠</hi>
　　羅　照<hi>南昌人正徳中以吏員任劔州判官鄢藍之變率鄉勇拒守被執不屈死之其子价</hi>
<pb n="KR2k0052_WYG_012-25a"/>
　　<hi>復號召勇士圖復父仇亦見殺奏聞殮送還鄉廕价子入監讀書復於州東為立忠義廟</hi>
　　徐　旻<hi>千户所百户奉令討鄢藍多斬獲功副使馮傑於鐵山闗被圍旻單騎進救援兵不</hi>
　　<hi>至被擒罵賊不屈死總制彭澤為奏聞贈正千户</hi>
　　蔡　髙<hi>利州府指揮值鄢藍之變奉檄守隘賊至髙督衆力戰為賊所執不屈死</hi>
　　馬繩祖<hi>利州衛百戸奢酋叛督兵戰江門身被數創猶奮勇衝陣死事聞旌叙崇祀忠烈祠</hi>
　　楊輔政<hi>通江南山巨族也正德間督率族衆追鄢藍賊戰於羅江列坪鎮賊屢却輔政乘勝</hi>
　　<hi>逐北孤軍逺入援兵不前力戰死都御史林俊奏聞立忠烈坊以旌之</hi>
　　茍　惠<hi>通江人剛烈有膽畧藍賊起恵率兵合玀<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>軍為犄角以擊之賊敗走龍潭惠從間</hi>
<pb n="KR2k0052_WYG_012-25b"/>
　　<hi>道衝殺賊溺水中死水為之不流復與戰於松樹埡殺傷甚衆會日暮賊伏兵出惠力屈而死有司</hi>
　　<hi>錄其子良䇿為縣諸生良䇿方廬墓賊擒之去亦不屈死</hi>
　　茍　溥<hi>通江人惠族弟膂力過人鄢藍陷城縱火烟焰蔽天溥帥鋭卒五百人合兵進擊敗</hi>
　　<hi>賊於三花頂兵聲大振尋又敗賊於龍潭屍枕山谷忽賊數百潛入其家溥短兵接戰身被數十創</hi>
　　<hi>死父子兄弟同時遇害者三十五人</hi>
　　張茂輔姜玉山鄭廷禄<hi>俱劍州人領鄉兵禦賊死</hi>
　　鄭　輅<hi>劍州人鄢藍賊陷城輅奔歸謂父母曰賊至矣請死以當之遂縊於門賊哀之父母</hi>
　　<hi>得免於難</hi>
<pb n="KR2k0052_WYG_012-26a"/>
　　朱林趙俊王思政<hi>俱劍州人時鄢藍賊起禦戰而死今俱祀忠義祠</hi>
　　馬仁徳<hi>巴州人嘉靖七年大荒疫仁德出粟濟貧掩埋流殍二千有餘御史邱道隆奨曰馬</hi>
　　<hi>仁德濟貧掩骼仁人所為誠不易得乃旌其門曰尚義</hi>
　　王名正<hi>千戸所千户嘉靖中奉委採木時入山多觸瘴生還者十不三四人多規避名正獨</hi>
　　<hi>慨然請徃獲木千章果死瘴癘遺言寄子曰我死無遺憾獨母老失養為不安耳汝善圖之一言不</hi>
　　<hi>及私學使郭子章為立傳</hi>
　　盛　典<hi>利州衛千户萬厯丙戌盜賊猖獗秦蜀皆擾典領兵拒敵至楊家壩射殺一賊衆賊</hi>
　　<hi>湧至典受重傷血漬衣履猶躍馬殺二賊死</hi>
<pb n="KR2k0052_WYG_012-26b"/>
　　王才啓<hi>劍州諸生流賊攻城才啟登城禦敵射殺二賊城陷遂遇害</hi>
　　李猶龍<hi>廣元人獻賊破廣猶龍以抗節被害</hi>
　　楊于鼎<hi>劍州人舉孝廉崇禎十年冦至衆潰于鼎率子姪楊令青等與州守徐尚卿守城城</hi>
　　<hi>陷尚卿被執于鼎率衆巷戰奮臂擊賊賊怒支解以死子姪並被殺</hi>
　　王承祖<hi>劍州人御史梁之棟僕也獻賊據蜀之棟子田璧知不免止一五歲兒名繩武召承</hi>
　　<hi>祖夫婦嘱之曰一綫之脈盡託於汝其善保之梁氏一家俱遇害承祖負繩武以逃賊追急遂棄己</hi>
　　<hi>子而匿繩武巖穴間得脱後賊復起知繩武在欲索之承祖又負之逃丐食山中及盜賊平息為之</hi>
　　<hi>經營婚娶延師以教庚子舉於鄉</hi>
<pb n="KR2k0052_WYG_012-27a"/>
　　竒童子<hi>通江人崇禎間流賊犯境邑令李存性守禦甚嚴賊知不可近佯為官兵将襲城道</hi>
　　<hi>遇童子紿之曰勿言我兵也童子佯應之且走将及城門大呼曰賊至矣賊殺之邑令為𦵏於城西</hi>
　　<hi>祭以文</hi>
　　羅中元<hi>字文魁劍州人任湖廣襄陽經厯有介節休致歸置田數十畝以贍族人復置祭田</hi>
　　<hi>以供祀事郡守楊如震為義田記以美之</hi>
　　劉喬杶<hi>陜西人令昭化崇禎十年賊至陣亡祀名宦</hi>
　　徐尚卿<hi>福建人由舉人知劍州崇禎十年冦至召州民語之曰此城必不可守爾等當避之</hi>
　　<hi>吾惟有死衆不忍去尚卿手書城空不可守仗節為誰危茍竄那無計殊羞孤影隨數語匿于懐自</hi>
<pb n="KR2k0052_WYG_012-27b"/>
　　<hi>縊死</hi>
　　單之賓<hi>崇禎末以中江教諭署劍州賊至民皆散去之賔罵賊死</hi>
　　鄭夢眉<hi>江西人崇禎壬午知南部縣氷蘗自矢興利除奸政聲迥異獻賊至夫婦不屈俱縊</hi>
　　<hi>死</hi>
　　李俊英<hi>南部人郡庠生姚黄賊掠南部俊英涕泣誓衆起兵旬日得數千人禦賊江岸戰屢</hi>
　　<hi>捷賊不敢犯日久糧乏其弟跪泣告曰我等冒矢石城中人相繼遁去無援矣曷暫退俊英叱之曰</hi>
　　<hi>寜為君父死不為一身生自是無敢言退者賊計窘将引還會同事有忌俊英者噪而奔賊得從下</hi>
　　<hi>流渡圍數層俊英奮勇突圍多殺傷不得出還至江岸投水死</hi>
<pb n="KR2k0052_WYG_012-28a"/>
　順慶府<lb/>
　漢紀　信<hi>廣安州人為漢将軍項羽圍漢王滎陽急王患之信曰事急矣臣請誑楚可以間出</hi>
　　<hi>信乃乘王車黄屋左纛曰食盡矣漢王請降項羽信之漢王得以數十騎出西門遁去羽於是殺信</hi>
　　<hi>宋時加封忠祐安漢公</hi>
　　紀　通<hi>信子高后八年太尉周勃討諸呂通時掌符節納北軍竟成安劉之功</hi>
　蜀漢張嶷<hi>字伯岐廣安州人昭烈時以都督平山賊除越嶲太守政先㤙惠羣蠻降服後拜盪</hi>
　　<hi>冦将軍與魏戰歿民聞之立廟以祀</hi>
　晉譙　登<hi>字慎明西充人周之孫也父為李雄巴西太守馬晚所殺登募巴蜀流士得二千人</hi>
<pb n="KR2k0052_WYG_012-28b"/>
　　<hi>時鎮西将軍羅尚駐巴郡登從尚索益軍討雄不得乃徃攻宕渠斬晚剖腹食其肝巴西賊破復詣</hi>
　　<hi>尚求軍尚㕘佐以不利辭乃加責於尚尚但下之而已㑹羅羕殺雄太守李離舉梓潼来降登徑進</hi>
　　<hi>涪城雄自攻登為登所破而尚恨登之見侮不供其軍食雄知之遣李驤致攻兵窮士餓誓死不退</hi>
　　<hi>衆亦餓死而無去者永嘉三年為驤所生得見雄言詞慷慨不屈死之</hi>
　唐何　滔<hi>岳池人隐居讀書於金城山天寳間安史之亂舉義兵討賊死難廟祀此山宋時賜</hi>
　　<hi>額曰靈濟</hi>
　宋趙　寅<hi>西充人登進士第官至奉議郎閬中分僉冇氣節元兵至不屈而死</hi>
　　杜　源<hi>蓬州人事親孝聞禧中蜀大饑疫遺殍載道北路尤甚源慨然曰民吾同胞何忍暴</hi>
<pb n="KR2k0052_WYG_012-29a"/>
　　<hi>露遂别男女骸骨作二塚𦵏之</hi>
　　王　雲<hi>字子飛西充進士厯官講議司編修欽宗遣康王如師雲為副比至磁州雲有膽識</hi>
　　<hi>衆忌雲立功故賊之雲遂死諡忠介贈尚書</hi>
　　施擇善<hi>寳祐六年為蓬州連山轉運使元兵入劍門連山守将遂以城降擇善不屈而死</hi>
　明姚氏一門<hi>永樂靖難時姚氏聚闔門男婦置酒哭祭建文痛飲俱縊死鄉里積屍焚之為</hi>
　　<hi>棺木二丈許大窖藏焉太守不敢顯旌題其碣曰姚氏之門在城南紅土坡</hi>
　　孫仲玉<hi>南充人正德癸酉流賊侵縣仲玉與衆守李灘為賊所獲令探水仲玉示不可渡且</hi>
　　<hi>呼衆固守之賊不得渡斬仲玉遂去總制彭公大書忠義以表之</hi>
<pb n="KR2k0052_WYG_012-29b"/>
　　何本清<hi>儀隴人鄢藍賊攻縣本清當先陷陣力屈死之事聞旌曰忠義</hi>
　　馬　驤<hi>字尚德西充人由貢生任都察院都事正統中陣亡賜祭𦵏廕其子惟善入監後惟</hi>
　　<hi>善官湖廣臨武令亦以清節著</hi>
　　費𢎞道<hi>蓬州人鄢賊犯境王僉事令領兵隨至營山剿賊王被執衆皆首䑕獨𢎞道躍馬格</hi>
　　<hi>闘殺數十人力屈死之事聞詔恤其家每歲給米帛免其役子孫世襲冠帶附祀忠節祠</hi>
　　王　源<hi>山西五臺人分巡川北道督兵征鄢藍至營山遇賊死之有死節傳見藝文志</hi>
　　張添夀<hi>營山人有膽氣追鄢藍賊至富順三母灘戰死事聞旌表曰義勇</hi>
　　蘇應奎<hi>渠縣人樂善好施值歲歉餓殍盈道瘞者千餘人</hi>
<pb n="KR2k0052_WYG_012-30a"/>
　　蕭伯琩<hi>渠縣人鄢藍之亂琩率堡兵剿捕累立戰功後以聲援不至戰死巡撫林俊為文祭</hi>
　　<hi>之</hi>
　　鄧　俊<hi>石首人任營山典史署縣事川北僉事王源命督兵禦賊藍廷瑞等城陷俊父子被</hi>
　　<hi>執罵賊死事聞廕其子</hi>
　　王樹極<hi>渠縣人從李興師為裨将累立戰功乙酉恢復廣安乘夜攻城李戰敗為賊獲樹極</hi>
　　<hi>已潰圍出遥見之反戈格殺數人被執不屈死</hi>
　　陳　忠<hi>渠縣人當鄢藍之亂忠輸米五百石以助軍餉蕩平後詔旌其閭曰尚義之門</hi>
　　楊凌曦<hi>營山諸生正徳間藍賊陷城擕妻女潛避身叢葦中賊獲之犯其妻妻不從凌曦不顧</hi>
<pb n="KR2k0052_WYG_012-30b"/>
　　<hi>相拒而死事聞旌為義夫</hi>
　　馬　仁<hi>營山醫官鄢藍之變城陷死於難</hi>
　　楊思義<hi>西充人嘗以貲貸人值歲荒凡未償者焚其劵又出粟千餘石入官賑濟有司立坊</hi>
　　<hi>以旌之孫文領鄉薦</hi>
　　賈　雄<hi>西充人為寧川衛百户正德間以孤軍擊賊於花牌樓斬賊百餘人力戰死賊亦敗</hi>
　　<hi>去僉事王綸檄縣致祭號曰英勇作記以紀其功</hi>
　　吉　人<hi>字天相西充人舉孝廉好施與常以財帛濟貧居家教子必以忠義其後諸子俱登</hi>
　　<hi>科第</hi>
<pb n="KR2k0052_WYG_012-31a"/>
　　何子明<hi>南充人嘉靖乙丑進士筮仕錢塘砥節礪操不阿權貴有季吏目者寃死獄中子明</hi>
　　<hi>為鳴其枉尋召為御史多所彈劾遷廣東僉憲諸如戎馬屯政備邊之事無不諳悉粤龍門從化賊</hi>
　　<hi>倡亂新寧盜鼓噪從之勢甚猖獗當事計莫知所出子明時以少㕘授節鉞招撫之不煩甲冑不肆</hi>
　　<hi>殺戮且嚴督将裨非生擒不作功由是人無倖志渠魁授首及紀平冦績晋憲副錫金帛而于明已</hi>
　　<hi>卒</hi>
　　李含乙<hi>渠縣人由進士任禮部員外崇禎末丁艱里居時張獻忠破成都以其偽都督馬元</hi>
　　<hi>利掠順慶地戍守焉含乙破家募士得數千人圍廣安州城幾陷會元利赴援含乙戰敗而死之</hi>
　　陳桂棟<hi>鄰水人崇禎庚午鄉薦任内黄縣令有惠政陞徐州牧適李賊圍城桂棟殉節</hi>
<pb n="KR2k0052_WYG_012-31b"/>
　　王　蘋<hi>崇禎間武生獻賊至語其父曰食國家水土力不能報畢命可耳父然之賊至其父</hi>
　　<hi>拔刀殺數賊死焉遂擒蘋蘋罵不絶口死</hi>
　　王光先<hi>營山諸生明李流冦犯城光先率義勇戰於城北被執欲脅之降光先罵不絶口遂</hi>
　　<hi>遇害</hi>
　　李　完<hi>西充人進士厯官御史致政歸值獻賊陷西充完不屈死</hi>
　　楊文岳<hi>南充人由進士厯任太僕卿忤逆璫謫外時登萊新設巡撫文岳首任其事甚得軍</hi>
　　<hi>民心後命討闖賊困於汝寧被執賊呼以先生文岳大罵不食數日賊灌以粥嚼舌和粥噴血復罵</hi>
　　<hi>死之</hi>
<pb n="KR2k0052_WYG_012-32a"/>
　　樊明善<hi>南充諸生闖賊破京師聞變大慟時撫軍龍文光駐節順慶明善䘮服詣軍門曰鼎</hi>
　　<hi>湖新去臣子不共戴天公聞變三日矣而無所施為耶龍深謝之後破家募士與獻賊屢戰死之</hi>
　　陳懐西<hi>南充武生獻賊誘以官懐西曰寧作明朝武生豈作逆賊元老賊斬之懸首於東門</hi>
　　<hi>其子亦哀慟而死同時西充廪生馬孫鸞罵賊被賊割舌死之</hi>
　　李乾徳<hi>字雨然西充人崇禎辛未進士累官偏沅巡撫蜀亂奉命聨合江土兵将恢復地方</hi>
　　<hi>時賊據滇黔稱王一時靡然從之無敢一言抗犯乾德獨拒不從書詞凛厲後被執與其弟升德慷</hi>
　　<hi>慨赴水死</hi>
　　張鵬翼<hi>字南溟西充明經崇禎丁丑令衡陽獻逆破城鵬翼罵賊被沈死事聞建祠䘏贈</hi>
<pb n="KR2k0052_WYG_012-32b"/>
　　王爾讀<hi>儀隴人王臯家僕獻賊破城縣令李時開被賊追及将執之爾讀奮身持石禦賊令</hi>
　　<hi>奔脱爾讀被殺</hi>
　　周宗應<hi>儀隴人為縣倉吏崇禎士午景亮兵破城知縣趙學敏被執宗應涕泣求賊願以身</hi>
　　<hi>代死賊兩釋之</hi>
　　鄧士亷<hi>字人麟廣安州人為廣東海陽令厯官至吏部尚書甲申殉難死</hi>
　　泉應化<hi>營山人值姚賊猖獗應化倡先修砦逺近難民俱集邑中冉世恒冉兆元亦各以積</hi>
　　<hi>糧濟之各砦堡俱破此砦獨全存活無數砦中泉應厚冉良富李尚聰出砦巡守被賊執俱不屈死</hi>
　　王　宷<hi>儀隴諸生時姚賊破砦被執寀曉以大義賊偶踈遂墜岩死</hi>
<pb n="KR2k0052_WYG_012-33a"/>
　　李　沁<hi>營山諸生與生員李晟督邑中義勇捍流冦有功姚黄賊起沁與晟守城東被冦傷</hi>
　　<hi>俱死</hi>
　　席雙楠<hi>儀隴諸生值姚賊破砦被執雙楠請於賊肅整衣冠向北拜伏刃而死</hi>
　　劉義國<hi>儀隴人姚賊破砦被執義國指賊大罵投岩死</hi>
　　楊正道<hi>儀隴人值姚賊破砦與其妻王氏被執賊脅之降夫妻罵賊不屈死之</hi>
　叙州府<lb/>
　宋司馬夢求<hi>叙州人温公後裔景定中進士咸淳末調江陵沙市監沙市地險固恃水為防</hi>
　　<hi>德祐初水忽涸元兵来攻乘南風縱火都統程文亮逆戰敗降夢求身着朝服望闕再拜自縊死</hi>
<pb n="KR2k0052_WYG_012-33b"/>
　　王　佐<hi>為長寧守将寳祐中元兵拔長寧佐與其子俱不屈死之</hi>
　明向　能<hi>成化初任長寧典史㑹晏州夷攻城父子奮勇出戰死於陣</hi>
　　侯啓忠<hi>長寧人𢎞治間進士厯江西㕘政安化之亂啓忠倡衆削平精忠盡節播聞中外著</hi>
　　<hi>有淯里文集</hi>
　　楊廷用<hi>宜賔人𢎞治中任應天府治中素行端嚴剛介不屈居䘮廬墓恤孤讓田有友人于</hi>
　　<hi>忠母死不能殯捐貲助之鄉人服其惇義</hi>
　　夷　靖<hi>沐川土官嘉靖初捐田種三十石為學田又出榖一千石賑饑民當事嘉之</hi>
　　唐大湖<hi>隆昌人隆慶初大旱大湖散粟賑濟全活甚衆事聞勅建義民坊旌之</hi>
<pb n="KR2k0052_WYG_012-34a"/>
　　尹　伸<hi>字子求萬厯戊戌進士厯官陜西提學湖廣布政以節義文章自負善革書尤工於</hi>
　　<hi>詩有自編東遊等集甲申歲避亂山中遇賊罵不屈賊重伸名欲生致之至井研縣界罵愈厲賊怒</hi>
　　<hi>殺之</hi>
　　馬完驥<hi>陕西人萬厯中知長寧以忠勇死題請崇祀</hi>
　　張振德<hi>蘇州人由貢生授興文知縣值奢崇明叛賊兵奄至振德血戰力盡痛哭入城率其</hi>
　　<hi>妻錢氏長媳顧氏次子張緄女淑英淑慶北向再拜縱火自焚僕嚴英顧美等男女二十一口亦同</hi>
　　<hi>時投烈焰中死惟振徳長子純以應試歸僅存一息事聞贈光祿寺卿諭祭𦵏建祠立坊諡烈愍廕</hi>
　　<hi>一子錦衣衛正千戸其妻錢氏等一體旌表附祠義僕嚴英等照例給䘏</hi>
<pb n="KR2k0052_WYG_012-34b"/>
　　王碩輔<hi>貴州人萬厯間知南溪縣奢酋之變抗節殉難事聞贈尚寳卿</hi>
　　艾吾鼎<hi>湖廣漢川人知興文縣署宜賔冦至厲聲罵之夫婦就戮閤門無存者</hi>
　　聶純昌<hi>天啓辛酉舉人是歲冬奢酋叛犯縣城純昌集鄉勇數百人拒賊東津殺賊甚衆後</hi>
　　<hi>敗衂被執不屈死廕其子</hi>
　　侯良柱<hi>郡人天啟間以副将充鎮守四川總兵官時奢崇明猖獗良柱奉命討之戰於水藺</hi>
　　<hi>崇明授首進秩宮保廕一子錦衣衛指揮獻賊冦蜀良柱鏖戰於綿州高本山力盡而死賊裂其尸</hi>
　　李　縉<hi>宜賔人天啟辛酉奢酋叛縉為千總領兵堵禦敗賊於慶符之小蒜壩陞遊擊與賊</hi>
　　<hi>又戰於金鵞池陣亡巡撫朱燮元題奏賜世襲叙南衛百户</hi>
<pb n="KR2k0052_WYG_012-35a"/>
　　李師聖<hi>隆昌人天啟時任大同推官遇流賊陷城闔家死難子迎晙賜廕</hi>
　　盧元卿<hi>字調元富順人天啟己夘解元累官寧夏河東道以清廉著聲闖賊陷秦恨力不能</hi>
　　<hi>致討轉徙秦徽間憂憤而卒</hi>
　　盧安世<hi>字環水赤水衛舉人天啟中巴學博奢賊掠城邑令死之安世鼓集義勇誘賊渠孟</hi>
　　<hi>竇山入城斬首持示賊賊驚潰掩殺無數後以監軍平賊有功陞兵備㕘議甲申冦至不屈而死</hi>
　　劉佐聖<hi>永寧諸生天啟中知奢夷有叛志乃服衣冠諭以大義賊刃之崇禎二年奉㫖旌奨</hi>
　　<hi>入鄉賢祠</hi>
　　張　令<hi>藺州土人初為宣撫奢崇明土目崇明與子寅将叛令宻通撫鎮願斬以獻事聞擢</hi>
<pb n="KR2k0052_WYG_012-35b"/>
　　<hi>副總兵守川北統領通巴五路屢著軍功賊不敢逼境者數年令善弩軍中號神弩将軍未幾調守</hi>
　　<hi>夔闗賊突至呼其壘曰誰是張将軍令挺身出戰中弩箭而死</hi>
　　胡　棟<hi>字壮宇宜賔人萬厯丙午舉人厯官鞏昌府同知崇禎丁丑冦警捐金修築北闕敵</hi>
　　<hi>臺又嘗輸餉招募義勇有功叙人賴之</hi>
　　李師武<hi>宜賔諸生與魚嘉鵬同舉義為賊所執不屈磔之</hi>
　　郭大勲<hi>宜賔諸生為流賊所執大駡不屈闔門俱死</hi>
　　王應世<hi>宜賔諸生流賊陷城被執不屈死</hi>
　　李合宗<hi>宜賔人大司馬樊一蘅壻時獻賊陷蜀一蘅奉命剿賊賊遣偽都督索其家遂執合</hi>
<pb n="KR2k0052_WYG_012-36a"/>
　　<hi>宗賊意欲藉以招一蘅合宗不從械至成都見獻忠罵不絶口乆諸生梁為憲亦一蘅壻與合宗同</hi>
　　<hi>志並械至成都俱死之</hi>
　　李獻忠<hi>成都右衛正千户為人忠勇厯征九絲白草有功陞黎雅守備調雲南征𬗟甸奪戰</hi>
　　<hi>象執渠魁大建奇捷陞本省都司僉書時建南夷猓猖獗奉督撫令引兵把截馬湖獻忠請増兵餉</hi>
　　<hi>未報建夷乘釁大舉外援斷絶獻忠力戰手刃數賊而死</hi>
　　劉之綸<hi>字與鷗宜賔人崇禎戊辰進士選庻吉士以言事超擢兵部侍郎上表出師會戰将</hi>
　　<hi>北左右度不支請遁綸曰惟一死以報君耳身中流矢卒䘮還諭祭𦵏廕其子</hi>
　　劉　信<hi>南溪人厯官廣西㕘政有廉名獠人叛信討之親冒矢石遂死於陣</hi>
<pb n="KR2k0052_WYG_012-36b"/>
　　曾印昌<hi>叙州人叙南衛世襲指揮同知陞遊擊分鎮白水江獻賊圍成都死之</hi>
　　周壩渡子<hi>遺其姓明末流賊與官兵相持兵拒南岸冦拒郡城官軍退賊欲渡江遂之喝</hi>
　　<hi>渡子駕舟不從且厲聲罵賊遂被殺</hi>
　　魚嘉鵬<hi>字萬程郡庠生篤學力行獻賊遣偽官至嘉鵬率衆殺之賊大搜獲拷詢其黨嘉鵬</hi>
　　<hi>厲聲曰我自為之恨不能殺獻賊耳他人何與賊磔殺之大學士王應熊特旌焉</hi>
　　晏正寅<hi>宜賔諸生母早䘮父貧且徴不復娶貿易教子正寅體父志讀書以成名及父死哭</hi>
　　<hi>泣三年依依孺慕邑侯常公嘗親奠焉已而獻賊躪蜀被執不屈死之</hi>
　　楊興旺<hi>永寧人值獻賊餘黨據永城興旺攜家逺避為賊搜縛興旺大罵賊斷其舌又噴血</hi>
<pb n="KR2k0052_WYG_012-37a"/>
　　<hi>怒詈賊碎其屍闔家俱遇害</hi>
　　熊兆桂<hi>字岩渠郡庠生乙酉春獻賊踞蜀兆桂率兵拒戰被縛大罵曰天運至此任爾賊奴</hi>
　　<hi>戕賊良善賊殺之剥其皮布鼓懸之城門令出入者擊之</hi>
　　劉　苞<hi>字玉巒郡庠生嗜古文詞甲申獻逆殺掠人民苞被執見其貌偉强入伍苞詈罵不</hi>
　　<hi>絶賊殺之</hi>
　　張祖周<hi>郡人苦志力學獻賊陷蜀語其友曰百年有盡何貪生為遂赴潭水死</hi>
　　周元孝<hi>字慕若郡人幼力學有文名初聘何氏女為配後何女瞽且跛父母将毁盟元孝堅</hi>
　　<hi>不肯從竟成姻崇禎丙子舉於鄉甲申歲元孝為賊所執强以官辭不受賊殺之</hi>
<pb n="KR2k0052_WYG_012-37b"/>
　　何　察<hi>慶符人明末蜀亂誓不茍生遂自縊其子五歲日夜拊父棺痛號不食而死</hi>
　　袁向科<hi>珙縣舉人官湖廣江陵令旋里值獻賊變逺避不屈賊徧索之得於鎮雄闔家死難</hi>
　䕫州府<lb/>
　五代髙彥儔<hi>為䕫州守將劉光義攻夔州彦儔閉牙城拒守判官羅濟勸其走彦儔曰吾昔</hi>
　　<hi>不能守秦川今又奔北雖人主不殺我我何靣目見蜀人乎又勸其降彦儔亦不許乃自焚死</hi>
　宋秦傳序<hi>淳化中為䕫州巡檢使賊李順犯夔州傳序督士卒晝夜拒賊城破乏食傳序盡出</hi>
　　<hi>已貲市酒肉以犒軍士衆感泣拒戰城陷投火而死</hi>
　　上官䕫<hi>宋末為萬州守将時元兵圍城䕫守禦甚力元招之降不從城陷䕫巷戰而死</hi>
<pb n="KR2k0052_WYG_012-38a"/>
　　楊夀孫<hi>雲安軍主簿元兵至清江縣夀孫與将官何唐安惟臣田廣澤多坤等連戰二日俱</hi>
　　<hi>死之</hi>
　　韓　明<hi>開州守将元兵破開州軍潰散明父子猶率部兵巷戰力屈被執死之</hi>
　明青文勝<hi>大寧人洪武間為龍陽典史邑賦凡三萬七千有奇濵於洞庭每苦水患民不能輸</hi>
　　<hi>文勝疏減凡三上不執遂縊於登聞鼓下事聞矜其誠切詔減賦二萬四千餘石民徳之妻子貧困</hi>
　　<hi>不能歸占籍龍陽有司祠祀扁曰忠惠</hi>
　　黄從禮<hi>巫山人永樂間任交州同知黎賊之叛抗節不屈死</hi>
　　唐　儉<hi>雲陽人成化十九年有雲陽㑹試舉人周欽李林劉斗邱鑑柴伸柴奉並指揮二人</hi>
<pb n="KR2k0052_WYG_012-38b"/>
　　<hi>覆舟僅以身免儉各具衣一襲銀十兩為治装赴京其好義如此</hi>
　　王　禎<hi>成化中任夔州府通判時流賊冦巫山禎率兵攻之追至大昌馬陷泥中為賊所害</hi>
　　<hi>事聞贈夔州府同知立襃恤祠以祀之</hi>
　　陳　禧<hi>廣東香山人正徳初任梁山縣典史領兵擊賊死之巡撫林俊嘉其忠勇祭之以文</hi>
　　時　植<hi>通許人監生正德初倅梁山攝縣事流賊方陳攻城力戰死之妻賈氏自縊女赴火</hi>
　　<hi>死事聞褒嘉及其妻女並錄其子</hi>
　　杜　斌<hi>大寧人監生為河南沈邱縣丞正德間流賊攻沈邱斌同都司王寳督衆力戰援絶</hi>
　　<hi>勢孤遂死焉嘉靖初事聞贈知縣廕子入監</hi>
<pb n="KR2k0052_WYG_012-39a"/>
　　向孔洙<hi>大寧人正德間流賊鄢藍攻縣孔洙率民兵臨城拒敵相持數日城陷孔洙奮勇出</hi>
　　<hi>敵衆皆鼓譟隨之面中流矢猶力戰殺傷數賊賊勢稍却賊又詐議和突入城獨尋孔洙孔洙墜城</hi>
　　<hi>而死</hi>
　　李　清<hi>開縣人正德中流賊壓境委守險隘賊間出黄土□清知其状要擊斬之事聞授武</hi>
　　<hi>寧巡檢司</hi>
　　陳秉元<hi>開縣人正德七年鄢藍為亂揚言欲奪臨江市秉元倡率義兵二千有奇追至富順</hi>
　　<hi>三毋灘奮勇當鋒賊衆辟易援兵不繼力戰死鄉人義而祀焉</hi>
　　雷　禎<hi>新寧省祭官鄢藍賊熾巡撫林俊聞其勇敢檄取領兵追賊至蒼溪時官兵敗績禎</hi>
<pb n="KR2k0052_WYG_012-39b"/>
　　<hi>奮力對敵手刃數人而死當道哀之遣官致祭</hi>
　　朱伯通朱伯珍<hi>俱新寧人值鄢藍賊之亂兄弟並起義兵屢戰有功後俱死於難都</hi>
　　<hi>憲表其墓</hi>
　　徐敬之<hi>梁山人剛悍過人流賊之變衆舉敬之為鎮長賊至身先士卒力戰而死都御史林</hi>
　　<hi>俊題其墓曰忠勇義士為文祭之</hi>
　　趙　趣<hi>梁山諸生流賊之難趣同其友黄甲呂鳳何景蕭鋭徐宣楊義寛趙采誓死赴敵連</hi>
　　<hi>戰三晝夜城陷死之都御史嘉其義立祠祀焉</hi>
　　髙日臨<hi>江西鄱陽人貢生崇禎五年任大寧令蒞任三載多惠政崇禎七年春流賊犯境日</hi>
<pb n="KR2k0052_WYG_012-40a"/>
　　<hi>臨以孤軍拒險禦賊被執不屈罵甚厲賊寸磔之遂與官舍同燼</hi>
　　鄧天禄<hi>萬縣人明末為太平戍守把總與覃璞共守城楊東廕陷太平覃璞被執賊欲降之</hi>
　　<hi>不屈賊磔璞天祿奮拳擊賊賊怒並磔之</hi>
　　羅維先<hi>萬縣人明末戌守太平楊賊陷城維先家東門事危急手刃妻子驅家人閉於一室</hi>
　　<hi>縱火焚屋躍入火中舉家俱死</hi>
　　吳獻棐<hi>萬縣貢生獻賊入城被執强以為㕘軍不受賊怒令斷臂解腕而死子之英亦被磔</hi>
　　向　書<hi>開縣人赴京渡黄河拾一囊内有巫山舉人王翺咨文銀兩因前追翺告之翺泣曰</hi>
　　<hi>吾但得文引失金二百兩悉可相酧書竟盡數歸之</hi>
<pb n="KR2k0052_WYG_012-40b"/>
　　孫天澤<hi>奉節人有里人陳朝益因事鬻子天澤憫其悲啼脱婦簪珥以贖又王明偶以納賦</hi>
　　<hi>遺金投河天澤救歸如數予之歲饑疫設粥食餓者全活甚衆又瘞流殍數百家萬厯二十七年兩</hi>
　　<hi>院額其門曰躬奉天經</hi>
　　羅　傑<hi>大昌人明末賊亂鄉人告以徃避傑云此處即避兵所正衣冠坐中堂列書史以待</hi>
　　<hi>賊至傑正色辱罵遇害</hi>
　龍安府<lb/>
　唐田　昉<hi>昭宗時刺史王建陷城昉死之</hi>
　宋王　煠<hi>平武人任宣府僉事有惠政嘉靖間流冦圍城煠力戰死</hi>
<pb n="KR2k0052_WYG_012-41a"/>
　明曾　貴<hi>洪武十年以指揮僉事征威茂松疊屢著奇功後征建昌清水江蠻中流矢卒贈都</hi>
　　<hi>指揮同知遣官致祭至今王人稱曽将軍云</hi>
　　梁道濟<hi>郡諸生與妻楊氏同避亂於山中賊執之使跪道濟罵曰我讀聖賢書忠義自許豈</hi>
　　<hi>為賊屈耶欲犯其妻妻亦罵曰我名家女士人妻爾速殺我隨夫地下予願足矣賊縛磔之夫妻至</hi>
　　<hi>死罵不絶口</hi>
　　文　理<hi>均州人宣德中知江油縣性剛政簡番冦至理與民共守城陷夫婦死之𦵏金盤溪</hi>
　　梁　昱<hi>疊溪千户宣德二年番冦攻圍阻截水道城中乏水十餘日昱委身奮勇率軍出城</hi>
　　<hi>取水以濟軍渇後戰死</hi>
<pb n="KR2k0052_WYG_012-41b"/>
　　蔣　忠<hi>疊溪所總旗正統間領軍巡視永鎮堡至白石坎遇起塘夷追至旄牛山與夷賊對</hi>
　　<hi>壘忠氣益勵中流矢而死</hi>
　　謝　琳<hi>成化中以指揮使征松茂分兵深入攻破番寨甚衆人稱為謝老虎後為番夷所襲</hi>
　　<hi>戰死</hi>
　　胡　澄<hi>疊溪所百户𢎞治間守備普安堡番人攻圍澄督兵出戰追賊至葫蘆嶮嘴力戰久</hi>
　　<hi>之不少怯中流矢死</hi>
　　張　鳳<hi>松潘衛指揮𢎞治間提督三舍送哨至松林堡忽遇蠟梅寨番賊至鳳奮勇衝陣手</hi>
　　<hi>擊數人俄被流矢貫喉猶忍傷拒敵而卒時風雨晦㝠經月祭之而天始霽人謂其忠氣所感云</hi>
<pb n="KR2k0052_WYG_012-42a"/>
　　髙　照<hi>松潘衛諸生正德六年值雪欄番僧叛照同諸指揮逐番番勢甚盛被殺</hi>
　　邉輔史寛劉賢方犍<hi>俱松潘衛百户正德六年番僧雪欄王出謀為不軌輔寛</hi>
　　<hi>孾鋒遇害賢犍被執赴寨罵不絶口賊畨縛賢犍於柱剖腹剜腸而死事聞命子孫承襲各進一階</hi>
　　孟臯張果<hi>松潘衛百户正德十年巡撫馬旻征安觀諸夷臯歿於安觀果死於羊峝事聞</hi>
　　<hi>果無子弟臯子承襲加一級</hi>
　　李　藻<hi>貴州舉人任江油縣教諭正德中值鄢藍賊之變奉委督餉守城身親決戰亡於陣</hi>
　　李　敖<hi>松潘衛百户正德十五年征惡落等寨力戰死</hi>
　　邉　輪<hi>輔弟承兄職以輔陣亡進署指揮使有邊永興者輪家僕也史卜匝者本衛餘丁嘉</hi>
<pb n="KR2k0052_WYG_012-42b"/>
　　<hi>靖七年輪巡南路至北定闗遇横梁茹兒等寨惡番約衆百餘至輪與永興史卜匝等數人奮戰值</hi>
　　<hi>天雨溪泛諸番四集輪被傷永興負輪而行至崖不能進執刃死戰知不能支乃伏於輪身主僕俱</hi>
　　<hi>被害鎮臣具奏輪死為國僕死為主一門忠義誠為可嘉詔贈輪都指揮僉事永興贈百户史卜匝</hi>
　　<hi>等俱厚賚優恤</hi>
　　田秀春<hi>松潘衛倉官嘉靖十三年同李明蕭七輸運與强番戰俱不屈死</hi>
　　范伏三<hi>松潘衛百户嘉靖十三年取花寨力戰死之</hi>
　　尹　崇<hi>松潘衛百户嘉靖十三年攻阿孝寨力戰死</hi>
　　吳　政<hi>松潘衛千户嘉靖十三年大小耳别寨番蠻三百餘在五哨溝起塘政馳馬迎敵被</hi>
<pb n="KR2k0052_WYG_012-43a"/>
　　<hi>鎗而卒</hi>
　　謝世源<hi>松潘衛指揮萬厯二十四年率兵救援至撈撒溝世源中箭傷死</hi>
　　張　□<hi>松潘衛百户守小官堡羊峝賊番屢出石闗墩劫人□修橋於闗南賊番突出□彎</hi>
　　<hi>弓連傷三人弓折被番磔死</hi>
　　李　棟<hi>松潘衛千户防紅崖堡值賊番夜劫棟隻身相持至天明力不能支遂為衆賊剖腹</hi>
　　<hi>死</hi>
　　張學詩<hi>松潘衛指揮任小河防禦遇羊峝畨四集學詩手斬十餘番力盡被執夫婦皆罹害</hi>
　　施千瑞<hi>授金吾指揮委小河練兵值羊峝番攻堡夜劫殺軍兵百餘人千端力不能支被殺</hi>
<pb n="KR2k0052_WYG_012-43b"/>
　　杜世仁<hi>松潘衛百户萬厯二十四年西夷火落赤子名八雁者率四萬餘人攻圍鎮夷堡數</hi>
　　<hi>日幾陷世仁父子三人堅守力戰箭中八雁貫腦死夷人泣聲滿營是日即撤營回巢世仁父子亦</hi>
　　<hi>各中箭傷相繼死</hi>
　　胡　寧<hi>松潘衛指揮征番僧被執剖腹而死事聞以一子承襲</hi>
　　都連芳<hi>小河百戸天啟元年與番賊戰於北門陷於泥河為賊所殺</hi>
　　楊　鸞<hi>松潘衛總旗南蠻叛鸞與戰於陡溝子賊勢衆鸞力孤被蠻賊殺之</hi>
　　王懋烈<hi>任通判獻賊據蜀抗節不降舉義兵恢復兵敗全家死難</hi>
　寜逺府<lb/>
<pb n="KR2k0052_WYG_012-44a"/>
　明髙　明<hi>西昌人以明經知湖廣長沙縣事有治聲丁内艱還里戊子春流賊入建昌明督士</hi>
　　<hi>民拒於焦家屯賊勢衆不能支明泣嘆曰我受朝廷祿豈可以從賊乎遂盡室自焚死</hi>
　雅州府<lb/>
　宋曹光實<hi>郡人父疇静南軍使少武勇遷永平軍節度乾徳中賊蠻圍其軍光實揮戈負母突</hi>
　　<hi>圍出累遷都巡檢使後又擊蠻賊於葭蘆溝戰歿帝悼之官其四子</hi>
　　孫　璹<hi>榮經人號足菴父嘗穴山通水灌田利人人猶病其不足璹繼父志乃捐貲鑿之由</hi>
　　<hi>是獲利者甚衆寧宗賜廸功郎</hi>
　　何　充<hi>德陽人通判黎州攝州事元兵破卭崃闗充自刺不死為元将所執誘之降充嘆曰</hi>
<pb n="KR2k0052_WYG_012-44b"/>
　　<hi>吾三世食趙氏禄為趙氏死無憾遂死之妻陳氏亦罵不絶口死冋時死者四十餘人</hi>
　元侯彥直<hi>郡人忠翊校尉至元間王虒冦雅彦直引兵力戰於名山兵寡力弱為賊所擒罵不</hi>
　　<hi>絶口遂遇害</hi>
　明劉東陽<hi>榮經人歲貢生嘉靖間官上海縣丞倭賊入冦力戰死予䘏</hi>
　　馬　京<hi>黎州土千户甲申獻賊犯蜀京集番衆與弟亭攻圍偽将擒獲七十餘人於演武塲</hi>
　　<hi>巾明大義斬首祭旗起義師屢戰雅州龍觀山又發義倉以濟軍民以憂瘁卒弟亭嗣之後賊犯川</hi>
　　<hi>誘執亭不屈遇害</hi>
　　黄　儒<hi>福州舉人令榮經獻賊攻城儒竭力戰守兵敗被擒磔死</hi>
<pb n="KR2k0052_WYG_012-45a"/>
　直𨽻嘉定州<hi>雍正十二年陞為府</hi>
　宋王貴行<hi>洪雅人宋末為興縣丞元兵至令率吏民迫貴行降貴行嘆曰大丈夫不能忘君以</hi>
　　<hi>事仇遂整衣冠投水死</hi>
　　侯　興<hi>為都統德祐元年元兵攻嘉定九頂山興死之事聞贈復州團練副使</hi>
　元趙　資<hi>任行省㕘政與完者都及㕘政郎革歹守嘉定偽夏明玉珍養子明三奴攻嘉定城</hi>
　　<hi>陷完者都郎革歹皆遁時資保凌雲寺三奴執其妻子以招資資曰痴婦不死何為汝不見平章婦</hi>
　　<hi>乎平章婦乃革歹之妻成都陷時赴水而死者資語畢以强弩射殺其妻已而凌雲陷資領敗兵與</hi>
　　<hi>完者都郎革歹會於龍州謀興復為偽夏游兵執至重慶玉珍欲用之三人抗志不屈同日斬于市</hi>
<pb n="KR2k0052_WYG_012-45b"/>
　　<hi>蜀人謂之曰三忠</hi>
　明宿　進<hi>字儒忠夾江人進士厯刑部員外郎逆瑾擅權進以直言受杖卒嘉靖初贈光祿卿</hi>
　　<hi>縣人祠祀</hi>
　　簡仁瑞<hi>州人天啟丁夘舉人厯官平涼知府流冦陷平涼死之</hi>
　　秦民湯<hi>漢陽人知榮縣明末值獻冦亂為賊所縛大罵不絶被射死</hi>
　　陳天祐<hi>犍為人家貧好讀書獻賊據蜀檄召不至適賊将張可望駐縣南虎吼壩天祐被執</hi>
　　<hi>至營罵賊死之闔門盡節</hi>
　　周正選<hi>犍為人拔貢值獻賊據蜀為賊将張可望所執脅降不從死之</hi>
<pb n="KR2k0052_WYG_012-46a"/>
　　周　正<hi>犍為人獻賊據成都令州縣捉之欲授以官正不從後被執與陳天祐同罵賊死之</hi>
　　<hi>其子成儒與少弟議以家属託其叔父曰臣死君子死父乃共奔賊營尋父尸抱之痛哭賊並殺之</hi>
　　王運開<hi>字亘籙夾江人崇禎間舉孝亷授雲南永昌府推官獻賊餘黨入滇攻永昌府城陷</hi>
　　<hi>自縊</hi>
　　王運閎<hi>字亨籙運開胞弟崇禎間舉孝廉後徃滇省兄遇賊陷永昌運開死之運閎被執過</hi>
　　<hi>江口占一絶曰行来漸近永昌府吾兄英靈如欲語兄弟不作兩截人魂魄同歸見父母遂投江死</hi>
　　宿士敏<hi>字元魯夹江人崇禎間舉孝廉賊陷蜀偽令迫之出士敏治装赴省至千佛巖䇿馬</hi>
　　<hi>投江馬死士敏泅水得生賊信其已死置不問已而士敏遂乘夜逃匿雅州山間易姓名人服其節</hi>
<pb n="KR2k0052_WYG_012-46b"/>
　　羅國瓛<hi>州人崇禎癸未進士以御史巡按雲南因獻賊餘孽沙定州入滇國瓛按部被執大</hi>
　　<hi>罵不屈死</hi>
　　余　飛<hi>洪雅人獻賊兵至飛誓里人曰義不共戴吾里有從賊者共誅之於是戸抽義兵衆</hi>
　　<hi>至萬餘伺賊来飛選義勇伏左右兩山多張旂幟於松柏間飛自迎敵於花溪口戰輒佯北餌之深</hi>
　　<hi>入左右伏發翼而擊之賊大敗歩騎皆陷田中斬馘無算飛且備且耕屢立戰功賊増兵索戰飛遂</hi>
　　<hi>歿於軍</hi>
　直𨽻眉州<lb/>
　漢朱　遵<hi>州人為功曹率兵拒公孫述絆馬被擒不屈死贈復漢将軍</hi>
<pb n="KR2k0052_WYG_012-47a"/>
　晉楊　稷<hi>字文曹州人泰始初為交阯太守平九真鬱林日南等郡斬呉交州刺史劉悛大将</hi>
　　<hi>軍修則武帝方授交州會孫皓遣大将軍薛珝陶璜帥十萬人攻稷被圍八月救援不至衆寡不敵</hi>
　　<hi>遂為珝璜所獲囚稷欲送皓處稷嘔血死帝嘉其忠烈贈交州刺史</hi>
　宋孫昭逺<hi>眉山人元祐中進士調長沙尉有能績建炎初遷河南尹西京留守收集散亡為義</hi>
　　<hi>兵以拒敵既而金人来攻昭逺戰不利其下欲□之南還昭逺不從遂遇害</hi>
　　劉　汲<hi>丹棱人紹聖中累官直龍圖閣知鄧州與金人戰衆潰汲力屈而死贈大中大夫諡</hi>
　　<hi>忠介</hi>
　　唐　重<hi>彭山人少有大志大觀中累官起居舍人疏言開□之禍起於童貫宜誅貫以謝天</hi>
<pb n="KR2k0052_WYG_012-47b"/>
　　<hi>下累知京兆府兼經畧制置使金人圍城固守逾月城陷重力戰中流矢死初重度金人入汴勢不</hi>
　　<hi>可支以書辭其父克臣曰忠孝不兩立義不茍生以辱吾父克臣報曰汝能以身殉國吾含笑入地</hi>
　　<hi>矣</hi>
　　史次秦<hi>州人舉進士為泰安軍教授時呉曦叛招次秦次秦以石灰桐油塗目比至託目已</hi>
　　<hi>失明母又命家人詐以訃聞乃聽還及曦平改利州主管文字仕至合州太守</hi>
　　家鉉翁<hi>眉州人舉進士問學該博尤遽於春秋累官端明殿學士僉書樞宻院事元兵至使</hi>
　　<hi>奉表祈請被執聞宋亡哭泣不食元世祖高其節欲授以官不受後教授河間成宗即位放還賜以</hi>
　　<hi>金帛辭焉</hi>
<pb n="KR2k0052_WYG_012-48a"/>
　　馮仲曄<hi>宋末知丹棱縣元兵入眉仲曄死之</hi>
　明王用才<hi>彭山人舉進士授寧府長史宸濠潛蓄異謀用才匡救以正誓死不從逮獄者累月</hi>
　　<hi>終不屈竟憂憤死事聞贈太常少卿賜祭於家</hi>
　直𨽻卭州<lb/>
　宋李　稷<hi>州人絢之子以廕厯官陕西轉運使督餉築永樂城既成輦致金帛其中以足儲偫</hi>
　　<hi>夏人圍城急稷守之不去卒死於難</hi>
　　髙　稼<hi>字南叔蒲江人嘉定七年進士真德秀一見以國士稱之厯四川制置司㕘議與元</hi>
　　<hi>兵力戰却之曰丈夫不于汗青垂名則碌碌人耳及沔城陷稼死之子斯得紹定初進士稼死事於</hi>
<pb n="KR2k0052_WYG_012-48b"/>
　　<hi>沔斯得潛至其地奉遺骸以歸後李心傳領史事辟至史館累官㕘知政事著有詩膚説等集</hi>
　　郭正孫<hi>州人舉進士累官太府丞帥興元金人内侵屹守孤城遂死於敵</hi>
　　鄧得遇<hi>州人淳祐進士知韶州遷廣西提㸃刑獄時兵起破静江得遇取幅紙書云宋室忠</hi>
　　<hi>臣鄧氏孝子不忍偷生寧廿一死</hi>
　明黄宗晦<hi>州人永樂中進士授兵科給事中征交阯居守十餘年平夷奏凱時冒烟瘴而卒</hi>
　　劉養貞<hi>大邑人由進士厯漢陽府推官陞授部郎崇禎帝殉難養貞為持服蚤暮悲泣尋卒</hi>
　　劉道貞<hi>字墨仙州人天啟辛酉舉於鄉性恬澹工詩文獻賊據成都道貞避亂沈黎激勵土</hi>
　　<hi>漢同曹勲等舉兵敗賊於小關山嚴道以南不被冦者道貞與勲之力也道貞為人縝宻時羽書交</hi>
<pb n="KR2k0052_WYG_012-49a"/>
　　<hi>馳簿書必自校以勞瘁卒人咸哀之</hi>
　　朱藴羅<hi>江夏人知蒲江縣明末值獻逆陷城罵賊闔家死節</hi>
　　胡　恒<hi>天門人號補菴由舉人任卭州巡道明末獻逆陷城恒率子之曄巷戰死之先是恒</hi>
　　<hi>託友人婺源汪光翰調兵保城及翰調兵至恒父子已戰死止媳朱氏孫峩生得脱潛民間光翰尋</hi>
　　<hi>獲之多方保䕶朱氏竟得全節及蜀平光翰送氏母子歸里蜀人多稱其信義云</hi>
　直𨽻潼川州<hi>雍正十二年陞為府</hi>
　蜀漢王甫<hi>射洪人為綿竹令劉璋時為璋書佐先主定蜀遷為荆州議曹從事後征呉戰於秭</hi>
　　<hi>歸死之</hi>
<pb n="KR2k0052_WYG_012-49b"/>
　唐李　巨<hi>宗室上元二年任遂州刺史東川兵馬使段子章反攻陷州城巨死之</hi>
　　謝萬歳<hi>為遂州都督以討琰州叛蠻入洞招諭遂遇害</hi>
　　稅　隆<hi>鹽亭人僖宗幸蜀有救駕功</hi>
　　顧彥暉<hi>東川節度使賊来攻城援絶城陷彦暉乎殺妻子乃自刎諸将亦自殺</hi>
　五代夏魯竒<hi>字邦傑青州人天成四年治遂州繕甲兵益戍守董璋懼約孟知祥攻之知祥</hi>
　　<hi>遣将軍李仁罕圍城魯奇嬰城固守城陷魯奇不屈自殺知祥義而𦵏之州人立祠祀焉</hi>
　宋賈子坤<hi>州人進士為西和州推官闗外被兵子坤與郡守陳寅誓死以守城陷同家人死之</hi>
　　<hi>追贈承議郎官其子仲武其孫昌忠純孝同登進士純孝後為右司郎中崖山師敗抱二女同妻牟</hi>
<pb n="KR2k0052_WYG_012-50a"/>
　　<hi>氏躍海死</hi>
　　楊子謨<hi>中江人性凝重淳熙七年擢甲科通判成都歲旱捐歲帑贏羡為民代輸時呉曦叛</hi>
　　<hi>諸蠻将俟釁而發子謨誓死守卒不動累遷至嘉定州卒有退齋集四十巻</hi>
　　景思忠<hi>字進之普州安岳人為長寧㕘軍夷人冦淯井思忠率部卒五百救之戰不利左右</hi>
　　<hi>勸引避不聽奮劍疾戰與弟思誼俱歿於軍神宗憫之官其子</hi>
　　蹇　彜<hi>州人以進士累官通判元兵攻蜀<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>與子永叔堅守力戰衆寡不敵城破舉家死之</hi>
　　<hi>弟維之亦舉進士都統王宣辟行軍㕘軍亦迎敵力戰而死</hi>
　明王　健<hi>樂平鄉人多力尚義嘗收捕盜賊鄉境以寧成化六年土冦嘯聚健率衆擊賊力戰</hi>
<pb n="KR2k0052_WYG_012-50b"/>
　　<hi>死僉事蕭凱弔以文有死得其正千載垂光之語</hi>
　　劉　珏<hi>中冮人成化中進士官至鶴慶知府有惠政民夷信服歲饑捐金帛以濟全活甚衆</hi>
　　<hi>贈户部侍郎</hi>
　　楊　鼐<hi>字子亨安岳人𢎞治元年饑鼐入穀千石於官以賑之知縣程春震以事聞旌其門</hi>
　　楊　最<hi>射洪人正德中進士厯官郎中轉知府雅著清操仕至太僕卿抗言國事死於廷杖</hi>
　　<hi>隆慶初詔贈都御史諡忠節</hi>
　　張　澄<hi>安岳人任平江典史流賊冦平江澄與知縣宋鑑率民兵出境對敵賊氣稍沮鑑曰</hi>
　　<hi>宜退保城東澄曰保城東則西南虚矣吾當以死拒之已而賊前鋒突至城西民兵潰澄力戰而死</hi>
<pb n="KR2k0052_WYG_012-51a"/>
　　<hi>事聞旌表廕一子入監</hi>
　　王嘉禾<hi>州人由歲貢厯任武昌府教授兄四典庠校皆以身率士致仕歸恬澹寡營三十䘮</hi>
　　<hi>偶不娶享年八十餘卒</hi>
　　羅　賢<hi>蓬溪人正德間舉人任漢中通判鄢藍賊攻城賢仗節入壘諭以禍福賊解去總兵</hi>
　　<hi>楊洪逼擾賊衆賊怒復加攻殺賢抗節死四川巡撫以事聞贈本府知府錄其子</hi>
　　岳廷鳳<hi>蓬溪人任海豐縣丞值海賊圍城母子妻孥俱被獲不降死奉㫖建坊</hi>
　　張公輅<hi>字從質安岳人嘉靖七年饑公輅出穀千石以貸窮民官為給劵公輅持劵還官著</hi>
　　<hi>有耕雲集</hi>
<pb n="KR2k0052_WYG_012-51b"/>
　　蒲來舉<hi>蓬溪人舉孝亷任甘泉令委解軍餉數百鞘宿於治内夜間響馬賊突入城劫搶居</hi>
　　<hi>民盡逃解夫亦走来舉主僕二人死守殺賊數人遇害贈太僕卿崇祀鄉賢</hi>
　　譚文化<hi>蓬溪人壬戌進士仕至兵部車駕司主事解組歸賊犯蜀欲招致之不屈而死</hi>
　　竇可進<hi>安岳人崇禎庚辰進士官雲南兵備副使致仕家居獻賊破安岳被執大罵不屈賊</hi>
　　<hi>剝其皮磔之</hi>
　　李紹先<hi>江西人崇禎中知鹽亭流冦陷城縛執紹先不屈而死贈光祿大夫廕一子祀名宦</hi>
　　王起峩<hi>字如蘇安岳人崇禎庚辰進士家居適張獻忠陷蜀起峩舉義兵萬餘拒之沒於戰</hi>
　　張公璉<hi>字玉夫安岳人嘗拾遺金立求其人還之歲饑鄉人貸不能償即焚其劵一日過故</hi>
<pb n="KR2k0052_WYG_012-52a"/>
　　<hi>人女收而嫁之及卒臨哭如市</hi>
　　李錦中<hi>州庠生獻賊遣偽官考試潼川錦中佯狂卧地旋閉户自縊</hi>
　　張應禮<hi>遂寧人官都司僉書獻賊攻遂寧應禮募民兵捍禦城賴以完後援沔陽師潰抗節</hi>
　　<hi>死</hi>
　　姚思孝<hi>遂寧人明經授内江縣教諭獻賊執之守義不屈罵賊被殺</hi>
　　李永蓁<hi>州人崇禎丙子科舉人魁岸善飲獻賊據蜀永蓁避老安寺斷葷絶飲稱病卧牀賊</hi>
　　<hi>嚴索不赴乃令偽官舁至成都張目不言引頸受刃</hi>
　直𨽻瀘州<lb/>
<pb n="KR2k0052_WYG_012-52b"/>
　晉侯　馥<hi>字世明瀘州人舉孝亷寧州刺史王遜表馥為江陽太守徃江陽之沘源撫䘏蠻獠</hi>
　　<hi>時李雄将李恭已在江陽馥修繕舟艦為進取計恭舉衆攻馥衆寡不敵為所破生擄馥送雄馥不</hi>
　　<hi>屈雄義而釋之</hi>
　宋王世昌<hi>權瀘州安撫使元兵迫城誓不屈節及城破自縊死</hi>
　　許彪孫<hi>理宗時為瀘州制置司㕘謀知州劉銓欲叛降元召彪孫草降文彪孫不從闔門仰</hi>
　　<hi>藥死之</hi>
　明朱　琉<hi>字德義州人𢎞治乙丑進士正德十二年任臨安府時盜賊滋起琉窮其淵藪率驍</hi>
　　<hi>騎擒斬之祀雲南名宦</hi>
<pb n="KR2k0052_WYG_012-53a"/>
　　曹　滕<hi>江安人鄢藍倡亂滕率衆討之至東鄉縣界糧盡與張朝輔俱為賊所執不屈死之</hi>
　　<hi>總制彭澤錄其子曰恩曰榮咸請授冠帶世襲以報之</hi>
　　傅　生<hi>納谿諸生藺賊起生聞之悲泣數日具酒食與親鄰永訣因題目不睹君親之難耳</hi>
　　<hi>不聞僭亂之聲四肢願付清流一心可質上帝之語於扇頭以遺弱孫使僕負之逃舉家乘舟自沈</hi>
　　<hi>江中冦平聞於朝旌表其閭曰一門節義</hi>
　　髙　光<hi>州人萬厯中舉孝亷任徽州别駕歸里後值藺酋奢寅叛死難崇祀</hi>
　　韓洪鼎<hi>州人萬厯中舉孝廉任澤州牧致仕歸獻賊破瀘罵賊死</hi>
　　湯名揚<hi>州人初業儒有識力天啟間藺冦起名揚集義勇百餘隨大司馬朱燮元征討屢捷</hi>
<pb n="KR2k0052_WYG_012-53b"/>
　　<hi>授松潘守将時有邊警名揚自龍安轉戰三百里築砦堡十數拒之累官為裨将流冦入蜀名揚遇</hi>
　　<hi>賊於虎頭山十數戰北之賊益恨急圍名揚於二郎闗援兵不至卒飢多戰死名揚被數十創猶舉</hi>
　　<hi>刃殺賊賊大恚磔之當事聞於朝賜廕祠祀</hi>
　　韓國士<hi>州人以勲裔為諸生藺賊逼城守者開門降國士義不肯屈令妻朱氏子三人女二</hi>
　　<hi>人皆縊死乃題句於外壁曰不貪倖生不汚賊刃闔室同歸甘於一燼題畢赴烈焰死事聞於朝詔</hi>
　　<hi>祠祀</hi>
　　方伯元<hi>州庠生獻賊至州伯元獨不屈厲聲罵賊殺之</hi>
　　晞　容<hi>州城七寳寺僧獻賊攻打豹子硐晞容奮臂曰硐中數百生靈豈可坐視其死遂糾</hi>
<pb n="KR2k0052_WYG_012-54a"/>
　　<hi>合鄉勇五百餘人身先衝殺賊大敗硐圍乃解於是簡練精悍相持兩載先後殺賊千餘一日賊突</hi>
　　<hi>至遂為賊害</hi>
　　會薦祚<hi>瀘州諸生獻賊陷城不屈投江死</hi>
　　楊　鼎<hi>江安人崇禎辛未進士厯官兵部尚書後殉難死</hi>
　　方　旭<hi>字升東郡諸生崇禎時獻賊破瀘掠諸生至賊所有泣訴求脱刃者旭叱之曰我輩</hi>
　　<hi>受國家養士之恩三百年矣恨不能噬賊之肉尚欲靦顔求脱乎大丈夫死即死耳哀乞何益賊大</hi>
　　<hi>恚支裂之至死猶怒罵不已</hi>
　　韓大賓<hi>州人崇禎丙子鄉薦任貴陽楚雄兩郡推官獻賊陷滇不屈死</hi>
<pb n="KR2k0052_WYG_012-54b"/>
　　王萬春<hi>瀘州衛指揮使崇禎末獻賊所至多降萬春率屯軍並招集義勇拒賊轉戰數日被</hi>
　　<hi>執不屈闔家遇害</hi>
　　鍾子英<hi>州庠生崇禎末兵燹後繼以饑饉蜀中人相食子英嘆曰吾讀聖賢書忍目擊此乎</hi>
　　<hi>乃尚貪生為也妻亦不忍離其夫遂携手投於江</hi>
　　蘇　瓊<hi>江南人進士崇禎末知瀘州獻賊掠州城陷瓊正衣冠向闕拜泣坐堂上賊至遂死</hi>
　　<hi>之</hi>
　直𨽻資州<lb/>
　周萇　𢎞<hi>資中人博學多智識敬王時為王畿大夫輸忠王室欲遷都以延周祚故列國大夫</hi>
<pb n="KR2k0052_WYG_012-55a"/>
　　<hi>有狄泉之役城成周也𢎞事劉文公劉氏晉范氏世為婚姻故周與范氏趙鞅以為討周人遂殺萇</hi>
　　<hi>𢎞蜀人藏其血三年化為碧玉</hi>
　宋郭　瓚<hi>字直聲内江人隨父宦游寓安陸元符末應詔上書言天下大事不報後為汝陽令</hi>
　　<hi>金兵犯蔡瓚朝服坐㕔事㦸于大罵與二子俱死</hi>
　　趙　昱<hi>雄之子少好學以周程為師厯官東川節度判官開禧中吳曦叛昱貽書成都帥臣</hi>
　　<hi>楊輔勸舉義兵昱為曦等所制遂絶粒而卒</hi>
　明馬炳然<hi>内江人成化中進士知嘉魚縣擢御史厯陞右副都巡撫寧夏正徳初改總督南京</hi>
　　<hi>糧儲為流賊劉六所殺事聞贈右都御史諡莊愍</hi>
<pb n="KR2k0052_WYG_012-55b"/>
　　余　才<hi>内江人正徳間進士官至光祿寺少卿執持堅定智識過人以議禮死於杖隆慶改</hi>
　　<hi>元贈太常少卿</hi>
　　周　冕<hi>州人嘉靖中進士任御史疏請祀太廟慎選銓曹具䝉採納又請東宫講學以端國</hi>
　　<hi>本降雲南典史尋陞兵部郎中劾嚴嵩父子冒濫軍功力救楊繼盛寃廷杖為民穆宗登極擢太僕</hi>
　　<hi>寺少卿以父憂歸卒於家</hi>
　　鄧　景<hi>州人性孝友兄明無子乞養陳氏子更名繼䕫明卒景體其意撫愛如己子繼䕫卒</hi>
　　<hi>又為立兄曷之子繼先悉以明產予之鄰人有負輸鬻婦者為代輸歸其婦嵗大歉具棺瘞道殣復</hi>
　　<hi>施鬻以餔流移親黨不能自給者尤曲為周恤人多徳之</hi>
<pb n="KR2k0052_WYG_012-56a"/>
　　孫宏初<hi>州人父環舉孝亷早卒宏初少失怙遵父遺訓儀範肅然宗族子弟嚴憚之嘗居一</hi>
　　<hi>小樓静坐讀書飯糲茹蔬意甚恬適值嵗荒設粥賑饑女弟適張姓産殊薄宏初捐腴田助之子福</hi>
　　<hi>任知縣有治聲</hi>
　　陳伯貫<hi>資陽人世業儒嘉靖壬子嵗凶邑賦難輸令被遣責民困捶楚伯貫捐金代納後民</hi>
　　<hi>争償之悉辭不受撫按表其門曰儒義先聲萬厯丁亥甲午嵗復大歉伯貫子大輔屢發積粟賑濟</hi>
　　<hi>全活甚衆至今人猶頌徳</hi>
　　劉宏芳<hi>資陽諸生為賊所拘持扇歌行至西門遂投石橋灘而死</hi>
　　張　亮<hi>内江人字伯揆少登賢書由員外郎備兵榆林陞都御史巡撫安廬時左良玉有異</hi>
<pb n="KR2k0052_WYG_012-56b"/>
　　<hi>志金陵震動亮單騎赴營談笑止之奉詔入覲條議終日洒血披誠皆見嘉納卒諡忠烈</hi>
　　周世昌<hi>内江人萬厯庚戍進士厯官雲南布政司時土酋叛勢甚鋭世昌與之相持四十餘</hi>
　　<hi>日糧盡死之</hi>
　　張於亷<hi>内江人弱冠登賢書任彭澤令一介不取致仕歸適獻賊逼就偽職於亷不從與其</hi>
　　<hi>妻鍾氏罵賊死</hi>
　　吳伯鈞<hi>内江人舉孝亷任襄陽府推官討賊卒於軍事聞諭祭賜䘏贈官廕子</hi>
　　龍新明<hi>仁夀諸生獻賊屠蜀新明集鄉勇拒賊被執罵不絶口死</hi>
　　劉士凱<hi>仁夀諸生值流賊陷成都同舉人賈鍾斗禦賊而死</hi>
<pb n="KR2k0052_WYG_012-57a"/>
　　陳應新<hi>仁夀諸生寇陷城被執罵賊死之</hi>
　　左灼陳素<hi>俱仁夀諸生流寇陷城被執不屈死之</hi>
　　辜鳳翼<hi>仁夀人天啓甲子鄉薦性謹厚言動不茍任静海知縣亷潔仁慈致仕歸值流賊陷</hi>
　　<hi>蜀以憂憤卒</hi>
　　閔繼縉<hi>仁夀人萬厯壬子舉孝亷崇禎庚辰知台州修城繕學設粥賑饑育嬰施藥百廢具</hi>
　　<hi>舉時嵗大荒民頼以存活者甚衆</hi>
　　劉三䇿<hi>江西饒州人由舉人於崇禎十三年任仁夀流賊寇蜀矢死守城多方捍禦毎對紳</hi>
　　<hi>士云事迫矣吾惟有不動心三字及城陷死之事聞贈尚寳寺丞祀名宦</hi>
<pb n="KR2k0052_WYG_012-57b"/>
　　唐鳳翥<hi>字一明一字威赤江南宿松人崇禎辛未進士除嘉興知縣補仁夀作宰兩邑俱以</hi>
　　<hi>慈得民晚節禦侮危彊吮血裹瘡接戰而死</hi>
　　賈鍾斗<hi>仁夀人崇禎己卯科舉人值獻賊據成都鍾斗率鄉勇同諸生劉士凱等禦賊力戰</hi>
　　<hi>死之</hi>
　直𨽻綿州<lb/>
　漢李　業<hi>字巨游梓潼人舉明經為議郎值王莽簒漢託病去官公孫述使人持毒酒脅之業</hi>
　　<hi>曰危邦不入遂飲䲴而死後光武下詔表其門閭以圖其像焉</hi>
　　李　翬<hi>業之子業以節死公孫述恥殺名士以賻錢百萬予之翬逃不受明嘉靖中立祠肖</hi>
<pb n="KR2k0052_WYG_012-58a"/>
　　<hi>像於業座右配享</hi>
　南北朝李苗<hi>綿州人膺之子有忠節仕元魏為散騎常侍爾朱兆反苗奮曰今朝廷有不測</hi>
　　<hi>之危正忠臣效命之日臣雖不武請以一旅徑斷河橋魏主許之苗募人從上流下縱火焚橋兆兵</hi>
　　<hi>争橋北渡死者甚衆南援不至苗力戰而死</hi>
　宋張　鏜<hi>綿竹人南軒後裔省祖墓寓楚長衡間時益王立詔天下勤王鏜起兵衡山移檄安</hi>
　　<hi>化寧鄉得民兵數千接應文天祥兵敗被執元將崔斌慕其勇欲降之鏜曰今降而死何顔見我祖</hi>
　　<hi>魏公於地下斌令書起兵始末鏜奮筆斥罵數百言斌怒殺之</hi>
　明温應祥<hi>州人有勇尚義趙鐸肆掠州境應祥挺身拒之為賊所刺腸出裂布裹之復戰二十</hi>
<pb n="KR2k0052_WYG_012-58b"/>
　　<hi>里賊皆披靡遁去至家而卒</hi>
　　曾　傳<hi>字子遇徳陽人知咸陽縣以嚴為治豪猾斂手渭水漲傳拜於泥中水為之却尋中</hi>
　　<hi>蜚語歸貧甚子守身舉進士官憲副嵗時以俸寄養乃分贍族人自甘澹泊里人以此益重之</hi>
　　趙　珊<hi>綿竹人天順甲申徳陽賊趙鐸叛珊倡義攻殺手刄數人捜捕散亡追至二郎鎮為</hi>
　　<hi>賊所害詔録其子恤其家焉</hi>
　　吳瓊學<hi>綿竹人與趙珊倡義討賊賊潰瓊學極力追賊遇害詔廕其子</hi>
　　王志恭<hi>綿州人慷慨仗義渠賊趙鐸叛攻陷州郡志恭首倡討賊之義率兵二萬餘戰徳陽</hi>
　　<hi>鐸潰志恭單騎𢷬其穴鐸幾就擒從兵不至為矛所中脇下膓出志恭以手捫腸大吁衆士前進喊</hi>
<pb n="KR2k0052_WYG_012-59a"/>
　　<hi>不絶口而死事聞贈始信校尉廕其子成都衛百户</hi>
　　何光裕<hi>梓潼人嘉靖間進士官翰林諫用仇鸞廷杖卒世宗遺詔贈太常寺卿所著有石亭</hi>
　　<hi>初集傳於世</hi>
　　蘇夢蛟<hi>綿竹人萬厯己酉舉孝亷崇禎間任陜西鳳翔令居官清正吏民愛戴邑嘗歳饑遂</hi>
　　<hi>傾已貲賑濟所活無算平生矜老恤孤助其娶葬未嘗少倦去官之日闔邑人民俱流涕罷市</hi>
　　陶以忠<hi>綿竹人萬厯己卯舉人幼以孝聞好施與及通籍即以所得坊金置田給族之貧者</hi>
　　<hi>毎年冬令鄉長各舉貧者與以衣曰吾餘此無所用行之竟其身</hi>
　　楊可賢<hi>綿竹人貢生崇禎庚辰獻賊執可賢挾之曰汝子國柱守城汝令以城降可免汝死</hi>
<pb n="KR2k0052_WYG_012-59b"/>
　　<hi>可賢佯諾之及臨城語其子曰賊兵不滿千汝堅守城勿以我為念賊殺之城不可克舍去後賊復</hi>
　　<hi>至國柱率城内士民數百人與賊戰力盡而死</hi>
　　李廣生<hi>安縣人監生大中丞鑑之子積學有聲值獻賊據蜀催赴監廣生嘆曰吾為大臣子</hi>
　　<hi>豈肯為賊屈乎遂與其妻董氏投繯死之</hi>
　　張月曉<hi>字二橋安縣人慷慨好義遇荒出穀賑濟舉鄉飲賓年八十卒</hi>
　　趙鴻偉<hi>安縣人明經教子晟成進士以義自守時獻賊據成都逼子晟赴監不應全家罹難</hi>
　　卜大經<hi>江南人崇禎末任綿竹典史獻賊陷城大經與其僕縊死</hi>
　直𨽻茂州<lb/>
<pb n="KR2k0052_WYG_012-60a"/>
　明姜　第<hi>茂州貢生任重慶府教授行敦古處曽娶瞽女終身尤足風世</hi>
　　王　達<hi>保縣人幼業儒遇番寇士民畏不敢鬬逹卧城門待旦力戰死之</hi>
　　王允徳<hi>保縣人多智畧時番夷屢破闗堡允徳出貲募鄉勇前後戰却之又屢諭和番衆使</hi>
　　<hi>不争殺民獲安堵縣令為奏聞命未下而卒</hi>
　　朱譲棟<hi>號几山明宗室襲封奉國將軍居汶川篤孝父母友于兄弟常捐貲濟内外婚喪以</hi>
　　<hi>居讓族人之貧者建橋修塔中年喪偶遂不復娶人稱其義</hi>
　　髙仲選<hi>汶川人嵗貢生任大足教諭獻逆攻汶仲選擕子女投江死</hi>
　　孟時正<hi>汶川人以明經知河南西平縣建學課士愛民如子致仕歸里賑濟鄉黨貧乏人咸</hi>
<pb n="KR2k0052_WYG_012-60b"/>
　　<hi>徳之崇祀鄉賢</hi>
　直𨽻逹州<lb/>
　宋景林洙<hi>逹州人咸平初王鈞叛林洙率鄉勇拒戰於州北為賊所戕首殞而身不仆跨馬奔</hi>
　　<hi>歸人訝之曰公無首矣屍隨墜地邦人即其地立祠祀之</hi>
　　袁　沔<hi>新寧人木冠逰太學靖康中金兵圍城上書言當東據成臯西臨沔池以銳卒擣其</hi>
　　<hi>巢穴則城下之師自解不報已而城陷沔歸漢中畫防險五事其後膺薦復條十二事力詆䛕佞用</hi>
　　<hi>事者忌之沔度不見用拂衣而歸</hi>
　明孫天舟孫天髙<hi>俱逹州鄉勇正徳初從𠞰流賊夭舟兄弟與姪某及同伍范永冠義</hi>
<pb n="KR2k0052_WYG_012-61a"/>
　　<hi>氣所激皆死於陣</hi>
　　王世琮<hi>逹州舉人任河南汝寧府推官闖賊犯河南世琮與之力戰矢貫耳不為動號王鐵</hi>
　　<hi>耳累陞河南僉事闖賊破汝寧世琮罵賊不屈賊怒用大砲擊世琮並巡撫楊文岳俱糜爛死</hi>
　　冉　璘<hi>東鄉人崇禎時恩貢流冦猖獗挈家避天臺寨賊至璘同子宗孔被執不屈死母楊</hi>
　　<hi>氏妻向氏登樓縱火自焚死</hi>
　　覃　樸<hi>太平諸生奉委守城流賊楊秉䕃圍城百計禦之三閲月城陷被執大罵不屈賊怒</hi>
　　<hi>磔之至死罵不絶口</hi>
　　袁繼登<hi>太平人由選貢任陜西安化縣李自成陷城索卬不與死之</hi>
<pb n="KR2k0052_WYG_012-61b"/>
　　覃天明<hi>太平人由貢生任陜西興安州州同致仕歸聞李自成陷都城流涕數日不食而死</hi>
　　陳朂冉學邃<hi>俱太平人賊寇蜂起朂奉文團練鄉勇堵禦獻賊入境朂與學䆳同時力</hi>
　　<hi>戰死</hi>
　　鄧明才<hi>太平人楊賊圍城明才出戰而死</hi>
　　陳　三<hi>諸生陳訏謨之僕明末遭劉二虎之亂全家擄入賊營訏謨夫婦俱亡止遺一子陳</hi>
　　<hi>三恐其罹賊害棄己子竊負幼主而逃撫育成立仍安主僕分闔邑公舉旌奬</hi>
皇清忠義<lb/>
　成都府<lb/>
<pb n="KR2k0052_WYG_012-62a"/>
　　　傅永吉<hi>成都人順治七年知福建長泰縣時鼎革初民弱兵强永吉善為彈壓九年海寇圍</hi>
　　　<hi>城永吉晝夜履堞巡督砲如飛蝗不避也與守將王進率驍勇力戰彎弓殪其酋長三人賊乃却城</hi>
　　　<hi>頼以全永吉方射賊時中砲洞腹氣垂絶猶連呼殺賊不止事</hi>
<hi>聞贈按察使司僉事      致祭廕一子</hi>
　　　蕭　亮<hi>四川人順治十二年以博士弟子員隨征入閩知寧洋縣時寇盗充斥亮𠞰撫互用</hi>
　　　<hi>復招集流亡修城郭百廢具舉士民立祠祀之</hi>
　　　張　畧<hi>山西右衛人康熈九年任四川提標右營遊擊二年隨總督李國英𠞰郝揺旗劉二</hi>
　　　<hi>虎諸冦師次䕫府三滙鋪與賊遇力戰身殞</hi>
<pb n="KR2k0052_WYG_012-62b"/>
　　　王之鼎<hi>滿洲人任四川提督康熈十九年駐節永寧吳逆偽將胡國柱等圍城急之鼎堅守</hi>
　　　<hi>彌月援兵未至城陷被執不屈死之</hi>
　　　王天禄<hi>成都人提標候推守備康熈三十九年隨師取打箭爐奉令守冷竹闗與賊蠻力戰</hi>
<hi>聞䘏賞歿於陣事子以衛千總録用      致祭廕一</hi>
　　　周玉麟<hi>成都人康熙三十九年以守備随提督唐希順進打箭爐攻大岡得功議叙厯陞冕</hi>
　　　<hi>山營逰擊四十八年冕山賊蠻羅都等肆掠玉麟帶兵徃諭賊蠻猝至四面圍攻矢石如雨玉麟身</hi>
<hi>㫖贈副中五矢猶奮勇决戰陷陣身死奉用      將䘏賞致祭廕一子𢎞祚以守備</hi>
　　重慶府<lb/>
<pb n="KR2k0052_WYG_012-63a"/>
　　李如星<hi>字井仙酆都人有膽畧當流寇猖獗時欲羅致之堅不赴尋遣將張啓殺之次子嗣靖</hi>
　　　<hi>請代不許抱父屍同死</hi>
　　　黄　瑶<hi>字白雲忠州舉人順治四年任陜西安塞令才智明敏遇事敢為殘疆大有起色六</hi>
　　　<hi>年王水强作亂瑶死守孤城力拒强敵卒殞於難事</hi>
<hi>聞贈按察司僉事廕      一子入監</hi>
　　　張　宷<hi>陜西蒲城舉人康熙十二年知綦江縣時吳逆竊據宷矢志不屈憤惋成疾死</hi>
　　　李成芳<hi>巴縣人由拔貢厯任雲南寧州州同康熙十三年吳逆悖亂寧州把總李忠投賊刧</hi>
　　　<hi>州庫成芳統領丁壯生擒李忠解報上官以功加議叙同知十四年賊復攻城成芳出城拒戰兵敗</hi>
<pb n="KR2k0052_WYG_012-63b"/>
<hi>聞贈布死之事議廕子思賢入監讀書      政司參</hi>
　　　傅汝友<hi>巴縣籍陜西延安府清澗縣人官提標隨征總兵康熙十九年出師永寕與提督王</hi>
<hi>聞贈都之鼎暨費雅達等被執至貴州不屈死事      督同知</hi>
<hi>賜祭𦵏子𢎞經廕      衛千總</hi>
　　　王無荒<hi>號曙靈河南孟津人康熙十九年由貢生任綦江令未幾吳逆餘寇至無荒百計拒</hi>
　　　<hi>守餉盡援絶死之</hi>
　　　李文仲<hi>巴縣人任貴州安籠鎮標守備雍正六年六月勦㓕八達寨逆㺜力戰陣歿事</hi>
　<hi>聞贈署都司僉書賜祭葬</hi>
<pb n="KR2k0052_WYG_012-64a"/>
　　保寧府<lb/>
　　　楊繼生<hi>字爾叙閬中人順治初由進士知福建連江縣丙申寇䧟縣繼生縊死城樓妻劉氏</hi>
　　　<hi>同日殉節</hi>
　　　楊來鳳<hi>巴州人順治四年以縣肅王令攝蒼溪縣事六年改湖廣沅陵  知縣遇賊被執不</hi>
<hi>間奉</hi>　<hi>屈死之事</hi>
<hi>㫖遣官祭𦵏贈按      察司僉事</hi>
　　　劉　崑<hi>巴州人康熙戊子科武舉雍正六年以署都司僉書管烏䝉鎮左營遊擊事八年烏</hi>
　　　<hi>䝉賊猓猝叛崑挺身決戰身被數十創力竭陣亡妻張氏妾呉氏並二女全家十餘人皆殉節</hi>
<pb n="KR2k0052_WYG_012-64b"/>
<hi>聞奉大兵至得崑子暨婢僕四人雲貴總督咨送回籍事</hi>
<hi>㫖加贈署遊擊事䘏賞致    祭廕一子以守備用</hi>
　　順慶府<lb/>
　　　李映庚<hi>字白符西充人父兆由進士厯戶部郎以清節名映庚由廕生授都察院司務康熙</hi>
　　　<hi>甲寅吳逆叛具金幣招映庚映庚力拒之旋卒</hi>
　　　王　質<hi>浙江山陰人康熙十八年由陜西髙陵縣典史隨奮威將軍王進寶入川討逆有功</hi>
　　　<hi>川陜總督哈占請授渠縣知縣十九年因公赴省值逆寇餘孽復叛被執囚繫數月抗節不屈死</hi>
　　叙州府<lb/>
<pb n="KR2k0052_WYG_012-65a"/>
　　　趙家駿<hi>忻州人順治辛丑進士康熙十一年知南溪縣時蜀省甫定城郭未修值吳逆叛家</hi>
　　　<hi>駿自度守禦無具而職司守土不可委之以去遂自縊死</hi>
　　　魯明芝<hi>湖廣鍾祥人康熙十一年任永寧中營守備以不從吳逆棄官家永寧十九年賊將</hi>
　　　<hi>胡國柱圍城明芝奮勇同兵士登陴堅守城陷死之</hi>
　　　周尚功<hi>江西豐城人康熙十三年任永寧中營遊擊以不從吳逆棄官十九年賊將胡國柱</hi>
　　　<hi>陷城被執不屈死之全家二十一口俱遇害</hi>
　　　費雅達<hi>滿洲人陜西漢羌鎮總兵官康熙十九年調守永寧賊將胡國柱圍城與提督王之</hi>
　　　<hi>鼎協力固守孤軍乏援城陷奮力與賊戰殺賊無數力盡死之</hi>
<pb n="KR2k0052_WYG_012-65b"/>
　　　張竒星<hi>屏山人康熙十九年吳逆餘黨據馬湖百姓驚逃竒星團練族姓鄉勇百餘人挺身</hi>
　　　<hi>抗賊逆黨奔潰郡民復業當事表其功曰忠勇可風</hi>
　　　閻有貴<hi>永寧人康熙十九年吳逆攻永寧城破被執不屈死</hi>
　　䕫州府<lb/>
　　　楊春芳<hi>萬縣人由行伍厯官都督同知管溫州城守副將康熙十四年耿逆犯溫州春芳死</hi>
<hi>㫖優䘏之二十年奉</hi>
<hi>賜祭葬</hi>
　　　薛人鳳<hi>浙江人由湖廣夷陵州同於康熙十九年陞䕫州通判七月解軍餉赴渝州道經萬</hi>
<pb n="KR2k0052_WYG_012-66a"/>
　　　<hi>縣適遭吳逆賊將譚𢎞叛率兵刼之於七里溝縛至天城山以偽官誘降人鳳曰吾今日止有一死</hi>
　　　<hi>耳斷不汝從也賊怒礪刄于頸奮罵愈烈死之</hi>
　　龍安府<lb/>
　　　徐維新<hi>松潘衛人雍正九年以千總隨於大兵駐劄巴里坤賊兵夤夜猝至戰歿  軍奉</hi>
<hi>㫖贈署守備䘏      賞致祭</hi>
　　寧逺府<lb/>
　　　姚開先<hi>字堯門陜西淳化人㧞貢生由山西臨縣令補鹽井衛經厯吳逆兵入蜀開先不屈</hi>
　　　<hi>自縊死</hi>
<pb n="KR2k0052_WYG_012-66b"/>
　　　常　珍<hi>陜西榆林衛人随征屢著戰功任會川營中軍守備善撫兵民漢夷戴徳康熙二十</hi>
　　　<hi>七年阿所悖逆刼殺魯姐珍率兵奮力援救竟遇害時論惜之</hi>
　　直𨽻瀘州<lb/>
　　　劉澤厚<hi>直𨽻吳橋人順治己亥進士康熙三年任江安令土賊白應龍吳天民攻城急澤厚</hi>
<hi>聞贈按率丁壯與民晝夜防守後力竭城潰死之事      察司僉事</hi>
　　直𨽻資州<lb/>
　　　胡天湛<hi>井研人順治三年知福建大田縣時盜賊猖獗所在焚掠天湛調撥卿兵悉心防禦</hi>
　　　<hi>城孤援絶力困不支四年十月初八日城陷被擒不屈而死</hi>
<pb n="KR2k0052_WYG_012-67a"/>
　　　黄開運<hi>内江人順治戊戌進士流寇至内江肆行屠戮開運集義勇士襲之斬獲甚衆賊懼</hi>
　　　<hi>走邑人多全活累官直𨽻定州知州轉刑部郎中</hi>
　　直𨽻綿州<lb/>
　　　邱希孔<hi>字所願綿州諸生為人倜儻負氣節明末避兵漢南順治六年寧夏巡撫李鑑偉其</hi>
　　　<hi>人委署靈武同知治花馬池姜瓖賊將劉登樓陷城希孔踞坐罵賊賊怒斷其頭屍猶箕踞坐上不</hi>
　　　<hi>為動賊懼以為神羅拜之乃仆</hi>
　　直𨽻逹州<lb/>
　　　張正化<hi>太平諸生流賊楊秉䕃陷太平正化偕里人避居山中分以糧食全活數千百人率</hi>
<pb n="KR2k0052_WYG_012-67b"/>
　　　<hi>鄉里保銅城寨順治六年首以寨歸總督李國英授叅將劄委令城守康熙元年從征茅麓山賊平</hi>
　　　<hi>正化曰吾保鄉里耳安事功名幸昇平可髙枕矣堅辭城守以布衣終</hi>
　　補遺<lb/>
　　　熊應鳳<hi>字碧山酆都人任浙江溫州守備順治三年平陽初入版圖山寇吳肇馨乘虛襲城</hi>
　　　<hi>據守應鳳率兵馳至一矢殲之餘衆潰遁明年西港桐山諸寇兩次攻城俱擊退及大兵至捜山𠞰</hi>
　　　<hi>捕鳳力捕殲沈可耀陳倉尤四諸賊己亥移汛磐石海寇鄭成功圍城應鳳率先登城百計守禦久</hi>
　　　<hi>不下賊以大砲裂城鳳急馳下巷戰負重傷猶殺數賊被執戮其幼子脅降鳳聲色愈厲闔門死者</hi>
<hi>聞贈副三十二人事      將</hi>
<pb n="KR2k0052_WYG_012-68a"/>
<hi>賜祭廕子天球拖沙喇哈番任溫州衛左所入籍錢塘亦      於康熙甲寅閩變在溫殉難事</hi>
<hi>聞贈遊擊</hi>
　　　楊三虎<hi>浙江義烏人任秦州副將康熙十八年吳逆寇蜀調三虎從征克復永寧城旋陷力</hi>
<hi>㫖諭祭戰死之奉      贈左都督</hi>
　　武功<lb/>
　　　禹貢三百里揆文教二百里奮武衛武功所闗千<lb/>
　　　古為昭矣蜀地素號巖疆僻在滇黔秦楚環以蠻<lb/>
　　　僰羌番幅員遼濶伏莽易生所以動煩整旅其間<lb/>
<pb n="KR2k0052_WYG_012-68b"/>
　　　運帷幄之謀决疆塲之勝克敵致果以彰戎經矯<lb/>
　　　矯虎臣為國干城者厯代固不乏人以至我<lb/>
　　朝聖武布昭無逺弗届凡選將率師旌麾所指無不<lb/>
　　　仰仗<lb/>
　天威風行電掃膚功立奏所稱師中之吉長子之功保<lb/>
　　　障重臣洵足以紀旗常而垂竹帛矣作武功志<lb/>
　　漢光武建武五年己丑公孫述據成都岑彭謀伐蜀<lb/>
　　　留威虜將軍馮駿軍江州都尉田鴻軍夷陵自引<lb/>
<pb n="KR2k0052_WYG_012-69a"/>
　　兵還屯荆州要㑹喻告諸蠻降者奏封其君長十<lb/>
　　一年乙未彭使臧宫拒延岑自分兵泝都江而上<lb/>
　　襲撃侯丹徑㧞武陽使精騎擊廣都去成都數十<lb/>
　　里勢若破竹初述聞漢兵在平曲遣兵逆之及彭<lb/>
　　至武陽繞出延岑軍後述大驚岑盛兵於沅水臧<lb/>
　　宫衆多食少欲引還㑹帝遣謁者將兵詣岑彭宫<lb/>
　　矯制取以自益登山鼔譟聲動山谷岑不意漢軍<lb/>
　　猝至大震恐宫因縱擊破之斬首溺死萬餘人岑<lb/>
<pb n="KR2k0052_WYG_012-69b"/>
　　奔成都其衆悉降十二年丙申春正月吳漢破公<lb/>
　　孫述將魏黨公孫永于魚涪津遂圍武陽述遣史<lb/>
　　興救之為吳漢擊敗因入犍為攻廣都拔之遣輕<lb/>
　　騎燒成都市橋七月將軍馮駿拔江州獲田戎吳<lb/>
　　漢將歩騎二萬逼成都阻江北使副將劉尚屯江<lb/>
　　南述使謝豐袁吉攻漢使别將刧劉尚令不得相<lb/>
　　救漢因潛兵就尚合軍迎戰大破豐吉斬之遂引<lb/>
　　兵還廣都臧宫㧞綿竹破涪城斬公孫恢復攻拔<lb/>
<pb n="KR2k0052_WYG_012-70a"/>
　　繁郫與吳漢㑹於成都公孫述困急與岑定議募<lb/>
　　勇士五千餘人助岑以擊漢軍漢隂具船欲遁蜀<lb/>
　　郡太守張堪聞之馳徃見漢謂述必敗不宜退師<lb/>
　　漢從之十一月臧宫軍咸陽門述攻漢使延岑戰<lb/>
　　宫宫敗漢䕶軍髙午唐邯將銳卒擊之述兵遂潰<lb/>
　　午刺述墮馬而死延岑以城降蜀始平<lb/>
　　安帝元初四年益州永昌越巂諸夷叛益州刺史<lb/>
　　張喬遣從事蜀郡楊竦將兵討之殺夷三萬餘人<lb/>
<pb n="KR2k0052_WYG_012-70b"/>
　　降赦三十六種舉劾姦貪長吏九十人黄綬六十<lb/>
　　人諸夷皆平<lb/>
　　獻帝初平十九年甲午閏五月諸葛亮命張飛趙<lb/>
　　雲將兵克巴東飛獲太守嚴顏令斬之顔容色不<lb/>
　　變飛見其壯釋之引為賓客雲從外水定江陽犍<lb/>
　　為飛定巴西徳陽昭烈帝進圍成都劉璋開城出<lb/>
　　降帝遷璋於公安盡歸其財以諸葛亮為軍師法<lb/>
　　正為蜀郡太守<lb/>
<pb n="KR2k0052_WYG_012-71a"/>
　蜀漢後主建興三年乙巳諸葛亮討雍闓至南中所<lb/>
　　在戰㨗由越巂入斬雍闓孟獲收闓餘衆以拒亮<lb/>
　　獲素為夷漢所服亮生擒之既得使觀於營陳之<lb/>
　　間問曰此軍何如獲曰向者不知虛實故敗今蒙<lb/>
　　觀營陳若祗如此即易勝耳亮笑縱使更戰七縱<lb/>
　　七擒而亮猶遣獲獲止不去曰丞相天威也南人<lb/>
　　不復叛矣時益州永昌牂牁越巂四郡皆平<lb/>
　晉武帝泰始八年益州牙門將張𢎞叛殺其刺史皇<lb/>
<pb n="KR2k0052_WYG_012-71b"/>
　　甫晏廣漢主簿李毅言於太守王濬曰廣漢與成<lb/>
　　都密邇而統於梁州者朝廷欲以制益州之衿領<lb/>
　　正防今日之變宜即時赴討不可失也濬欲先上<lb/>
　　請毅曰叛主之賊為惡尤大當不拘常制濬乃發<lb/>
　　兵討之<lb/>
　　惠帝永寧元年辛酉冬十一月李特據廣漢進攻<lb/>
　　成都羅尚大破之斬李特特弟李流代領其衆自<lb/>
　　稱益州牧特子雄有竒才軍事悉以任雄大安癸<lb/>
<pb n="KR2k0052_WYG_012-72a"/>
　　亥二年閏十二月尚大攻李雄雄敗走遂定成都<lb/>
　　穆帝永和二年丙午十一月都督桓溫因李勢驕<lb/>
　　淫不恤民事帥師討之袁喬麾軍前進直抵成都<lb/>
　　李勢悉衆出戰溫乘勝長驅至成都縱火燒城漢<lb/>
　　人惶懼無復鬬志勢送降文於溫尋輿櫬面縛詣<lb/>
　　軍門溫解縛焚櫬送勢及宗室十餘人於建康舉<lb/>
　　賢旌善蜀人悦之<lb/>
　　安帝隆安八年壬子十二月遣益州刺史朱齡石<lb/>
<pb n="KR2k0052_WYG_012-72b"/>
　　討蜀劉裕與齡石密謀曰徃年劉敬宣出黄虎無<lb/>
　　功而還今以大衆自外水取成都疑兵出内水此<lb/>
　　制敵之竒也而慮此聲先馳别有密書付齡石署<lb/>
　　函邉曰至白帝乃開諸軍雖進而未知處分所由<lb/>
　　癸丑九年秋七月齡石至白帝發書曰衆兵悉從<lb/>
　　外水取成都臧熹沈叔任等從中水取廣漢老弱<lb/>
　　乘髙艦從内水向黄虎於是諸軍倍道兼行譙縱<lb/>
　　果使譙道福以重兵守涪城備内水齡石攻其北<lb/>
<pb n="KR2k0052_WYG_012-73a"/>
　　城譙縱棄城出走齡石遂入成都誅縱黨羽餘皆<lb/>
　　安堵詔以齡石進監梁秦州六郡諸軍事<lb/>
　齊髙帝建元間益部山險多不賓服大度村獠前刺<lb/>
　　史不能制益州刺史陳顯逹遣使責之獠殺其使<lb/>
　　顯逹分部將吏聲將出獵夜徃襲之悉殲其衆由<lb/>
　　是山獠震服<lb/>
　梁元帝承聖二年癸酉三月武陵王紀攻江陵留蕭<lb/>
　　撝守成都帥諸軍東下梁主甚懼與魏書請討之<lb/>
<pb n="KR2k0052_WYG_012-73b"/>
　　宇文泰曰取蜀制梁在此一舉諸將咸難之大將<lb/>
　　軍尉遲迥獨以為可克泰乃遣迥圍成都五旬蕭<lb/>
　　撝屢戰皆敗乃請降魏以迥為益州刺史<lb/>
　北魏宣武帝時髙肇伐蜀假傅豎眼將軍持節領兵<lb/>
　　三萬先克蜀北及梁刺史張齊進圍益州拒塞三<lb/>
　　日䜿眼轉戰二百餘里齊大敗益州平<lb/>
　隋文帝開皇間王謙叛益州總管梁睿率于義等將<lb/>
　　歩騎二十萬討之至漢川謙阻兵以拒遣李三王<lb/>
<pb n="KR2k0052_WYG_012-74a"/>
　　守通谷睿使張威破之進龍門謙復拒敵睿軍由<lb/>
　　間道而出四面攻擊進逼成都謙走死劒南悉平<lb/>
　　仁夀初嘉州獠叛行軍總管段文振討之引軍山<lb/>
　　谷為賊所敗文振復收散軍擊其不意大破之<lb/>
　　大業二年王謙猖獗利州總管豆盧勣嬰城固守<lb/>
　　謙遣兵攻之時勣士卒不過二千書夜相拒勢漸<lb/>
　　迫勣率趙仲卿出竒兵擊之斬數千級投服二千<lb/>
　　餘衆梁睿兵至賊因解去<lb/>
<pb n="KR2k0052_WYG_012-74b"/>
　唐髙祖時二鵶蠻叛以周法尚為巴州刺史破賊於<lb/>
　　鐵山<lb/>
　　肅宗永泰元年乙未吐蕃引羌寇西山拓静等州<lb/>
　　劒南節度使嚴武先破吐蕃於當狗城武奏崔旰<lb/>
　　為漢州刺史將擊吐蕃連㧞其城攘地數百里吐<lb/>
　　蕃遂不敢犯<lb/>
　　代宗廣徳十四年己未冬十月吐蕃入寇詔神䇿<lb/>
　　都尉李晟討之斬首二千恢復維茂二州<lb/>
<pb n="KR2k0052_WYG_012-75a"/>
　　德宗貞元四年戊辰吐蕃為患將寇西川約兵十<lb/>
　　餘萬屯瀘北西川節度使韋臯遣兵擊破於清溪<lb/>
　　闗外辛巳十七年韋臯大戰吐蕃於雅州厯破四<lb/>
　　十八萬壬午十八年春正月韋臯復破吐番於維<lb/>
　　州斬首五萬自是吐番不復侵擾<lb/>
　　建中時西川兵馬使張朏襲成都為叛節度使張<lb/>
　　延賞奔鹿頭城朏醉延賞遣將捕出斬之遂復成<lb/>
　　都<lb/>
<pb n="KR2k0052_WYG_012-75b"/>
　　憲宗元和元年丙戌西川節度使劉闢作叛戊子<lb/>
　　令髙崇文與兵馬使李元奕節度使嚴礪同討之<lb/>
　　二月礪拔劒州斬其刺史文昭徳時宿將甚多皆<lb/>
　　自謂當征蜀之選及詔用崇文皆大驚崇文時屯<lb/>
　　長武城練卒五千受詔即行器械糧糗一無所闕<lb/>
　　三月劉闢將邢泚引兵遁去髙崇文入屯梓州六<lb/>
　　月崇文破鹿頭闗連戰皆㨗辛亥克成都劉闢帥<lb/>
　　數十騎西奔吐蕃崇文使髙霞寓等追及擒之及<lb/>
<pb n="KR2k0052_WYG_012-76a"/>
　　入成都屯於通衢休息士卒市肆不驚秋毫無犯<lb/>
　　檻劉闢送京師斬之餘無所問從容指麾一境皆<lb/>
　　平<lb/>
　　穆宗時吐蕃寇邉西北震動又畧雅州東川節度<lb/>
　　使王涯將兵拒之吐蕃遂不能入<lb/>
　　文宗太和四年庚戌冬十月以李徳裕為西川節<lb/>
　　度使先是南詔入寇刼掠蜀民徳裕至鎮作籌邉<lb/>
　　樓圖蜀地形南入南詔西逹吐蕃日召習邉事者<lb/>
<pb n="KR2k0052_WYG_012-76b"/>
　　訪以險要未踰月皆若身厯乃練士卒葺保障積<lb/>
　　糧儲以備邉蜀人粗安因索南詔所掠百姓得四<lb/>
　　千人<lb/>
　　懿宗咸通中南詔入寇西川節度使盧耽與瀘州<lb/>
　　刺史楊慶復戮力守禦帥牙將李讓以突將出戰<lb/>
　　殺蠻二千餘蠻夜遁<lb/>
　　僖宗乾符中南詔寇蜀髙駢徙鎮西川發兵追蠻<lb/>
　　至大渡河斬賊無數擒其酋長十餘人修復卭崍<lb/>
<pb n="KR2k0052_WYG_012-77a"/>
　　闗諸城栅置兵防禦蠻不入寇<lb/>
　宋太祖乾徳二年十二月王全斌入蜀擒其招討使<lb/>
　　韓保正蜀兵大潰劉光義曹彬帥師至䕫州䕫有<lb/>
　　鏁江為浮梁夾列礮具光義等行帝示以地圖指<lb/>
　　鏁江曰我軍泝流至此慎勿以舟師争勝當先以<lb/>
　　歩騎陸行襲擊之及師至䕫距鏁江三十里舍舟<lb/>
　　歩進先奪浮梁復牽舟而上蜀寧江制置使髙彥<lb/>
　　儔謂監軍武守謙曰北軍逺來利在速戰不如堅<lb/>
<pb n="KR2k0052_WYG_012-77b"/>
　　壁待之守謙不從獨領麾下與光義騎將張廷翰<lb/>
　　戰潰走廷翰乘勝登城彥儔戰敗奔歸自焚<lb/>
　　眞宗咸平三年庚子春三月益州戍卒作叛奉王<lb/>
　　均為帥陷漢州僭號大蜀帝以雷有終為川陜招<lb/>
　　安使帥師討之知蜀州楊懐忠㑹兵討均冬十一<lb/>
　　月雷有終復益州均走死懐忠取均首級及僭偽<lb/>
　　法物旌旗甲馬斬擒六千餘人詔進有終懐忠等<lb/>
　　秩而流其黨牛冕儋州張適連州命梁顥徃安撫<lb/>
<pb n="KR2k0052_WYG_012-78a"/>
　　之<lb/>
　明太祖洪武四年偽夏明昇據巴蜀帝命湯和為征<lb/>
　　西將軍率荆湘舟師廖永忠等由瞿塘趨重慶傅<lb/>
　　友徳為前將軍率河南陜西歩騎由秦隴趨成都<lb/>
　　上密諭友德曰蜀人恐吾西伐必悉其精鋭東守<lb/>
　　瞿塘北阻金牛若出其意外直𢷬階文門戸既弱<lb/>
　　腹心自潰命朱亮祖為副將軍率兵助伐蜀夏四<lb/>
　　月傅友徳等克蜀階州渡江至五里闗蜀將丁世<lb/>
<pb n="KR2k0052_WYG_012-78b"/>
　　珍集兵固守友徳破之竟進白水江克綿州漢江<lb/>
　　阻水欲以消息逹湯和而山川懸隔以木牌數千<lb/>
　　書克階文綿州日月投江中順流而下蜀守者見<lb/>
　　之解體友徳進逼漢州蜀守向大亨迎戰擊敗之<lb/>
　　遂拔漢州時和攻䕫州江漲師駐大溪口帝聞之<lb/>
　　詔水陸并進詔至永忠率師先次䕫府擒其帥襲<lb/>
　　興六月永忠至瞿塘闗分水陸兩道一軍攻陸寨<lb/>
　　一軍攻水寨以鐵葉裹船頭置火器蜀人盡銳來<lb/>
<pb n="KR2k0052_WYG_012-79a"/>
　　戰永忠已破陸寨既而將士舁舟出江者揚旗鼔<lb/>
　　噪而下下流之師擁舟前進火炮火筒夾擊大破<lb/>
　　之越明日湯和兵至分道並進直抵重慶明昇大<lb/>
　　懼遣使詣永忠納欵面縛銜璧與母彭氏及羣臣<lb/>
　　奉表詣軍門降並其官屬至京朝見封為歸義侯<lb/>
　　蜀地悉平<lb/>
　　洪武時松潘未下御史大夫丁玉率師平之開通<lb/>
　　闗堡設立酋長諸蠻震服<lb/>
<pb n="KR2k0052_WYG_012-79b"/>
　　二十五年壬申建昌土官月魯帖木兒叛命凉國<lb/>
　　公藍玉越巂侯兪通淵討之玉遣百户毛海誘致<lb/>
　　月魯帖木兒送京師遂於卭部州築城置越巂衛<lb/>
　　鎮守其地<lb/>
　　永樂間保縣羌民黑大肆行不法四川都指揮李<lb/>
　　敬帥兵進𠞰直𢷬賊窟悉殲其衆生擒黒大斬之<lb/>
　　羌民畏服<lb/>
　　茂州土官楊者者叛徐凱率兵討平後海西侯納<lb/>
<pb n="KR2k0052_WYG_012-80a"/>
　　哈馳降將劉大平領兵伐雲南中途太平反凱追<lb/>
　　至青州六戰六克擒太平於沔縣盡收其衆復征<lb/>
　　階文二州擒賊首張超達諸蠻遂平<lb/>
　　景泰間威州寨帥王永煽動上下五族欲拒南路<lb/>
　　時羅綺撫治松潘一舉殄之<lb/>
　　天順末䕫茂威嘉盜起連劫州郡僉事汪浩密設<lb/>
　　方畧多張疑兵深入擒斬賊衆尋討平巨賊趙鐸<lb/>
　　進浩副都<lb/>
<pb n="KR2k0052_WYG_012-80b"/>
　　憲宗成化十四年戊戌夏六月巡撫四川都御史<lb/>
　　張瓚平松潘諸蠻先後破寨五十有二降寨一百<lb/>
　　有五展拓茂州城池増置墩堡留兵戍守遂上疏<lb/>
　　班師<lb/>
　　嘉靖間河東三溝復叛朱紈誓師應敵擒斬無數<lb/>
　　餘寇悉降<lb/>
　　神宗萬厯二年甲戍春正月四川蠻夷猖獗張居<lb/>
　　正薦兵部右侍郎曾省吾徃討之授省吾方畧深<lb/>
<pb n="KR2k0052_WYG_012-81a"/>
　　入凌霄九絲等寨斬首四千六百餘級擒蠻三十<lb/>
　　六人拓地四百里得諸葛所遺銅鼓三十九面而<lb/>
　　還<lb/>
　　萬厯間播人吳洪假楊應龍後聚衆沙溪連結水<lb/>
　　西為叛時王象乾為四川巡撫設方畧討平之<lb/>
　　熹宗天啓元年辛酉九月四川永寧宣撫使奢崇<lb/>
　　明及其子奢寅與土目樊龍樊虎叛時大吏文武<lb/>
　　皆被害賊擄重慶分兵扼䕫州遵義瀘州等處全<lb/>
<pb n="KR2k0052_WYG_012-81b"/>
　　蜀震動石柱宣撫司女土官秦良玉起兵討賊所<lb/>
　　部萬餘人率弟民屏姪翼明捲甲疾趨潛至重慶<lb/>
　　營於南坪闗扼賊歸路夜襲兩河燒其船阻賊東<lb/>
　　下良玉沿江而上水陸并進留兵千人多張旌幟<lb/>
　　䕶守忠州移文䕫府設兵守瞿塘賊逼成都指揮<lb/>
　　雷安世瞿英周邦泰張愷率兵禦之安世英力戰<lb/>
　　死邦泰降愷走免巡撫都御史薛敷政左布政朱<lb/>
　　燮元併力禦賊二年壬戌春正月奢崇明出旱船<lb/>
<pb n="KR2k0052_WYG_012-82a"/>
　　　髙數丈長五百尺架樓數重左右有障板上插羽<lb/>
　　　旗一人披髪仗劎坐内列數百人各挾機弩毒矢<lb/>
　　　牛數百頭運行旁翼兩飛樓俯視城中燮元曰此<lb/>
　　　非礮石不可破乃以巨木為杆柱置兩軸柱間繫<lb/>
　　　索運千斤之石飛擊如彈丸旱船不得近又以砲<lb/>
　　　擊牛牛返走官軍逐之賊大敗其將羅乾象密約<lb/>
　　　報效由是賊中舉動皆知乾象與陷賊諸生范祖<lb/>
　　　文鄒蔚等夜焚賊營崇明驚遁還重慶事聞以燮<lb/>
<pb n="KR2k0052_WYG_012-82b"/>
　　　元為四川巡撫三年癸亥夏四月燮元列營於納<lb/>
　　　谿陽為進取而隂令諸軍㑹於長寧乘霧奪險而<lb/>
　　　入進攻永寧奢寅親自搏戰敗之追至凉傘鋪盡<lb/>
　　　燒賊營奢寅父子遁去<lb/>
　皇清順治元年<lb/>
上命肅王入川討流賊張獻忠賊聚兵順慶府屯於西充<lb/>
　　　縣之金山鋪大治舟楫將遁走湖廣賊將劉進忠<lb/>
　　　至朝天闗遇大兵降為先導<lb/>
<pb n="KR2k0052_WYG_012-83a"/>
　　肅王遣裨將同進忠疾馳五晝夜及獻忠營時賊無<lb/>
　　　游兵又無塘撥不虞<lb/>
　王師猝至獻賊衣飛蟒半臂率牙將出視進忠指示曰<lb/>
　　　此獻忠也裨將雅布蘭發一矢中額獻忠訝曰果<lb/>
　　　然遂潛伏積薪之下執近侍詢之而得曳出斬之<lb/>
　　　六年己丑賊黨盧名臣盤踞重叙馬湖一帶梅勒<lb/>
　　　章京葛朝忠總兵陳徳楊正泰等水陸兼進攻破<lb/>
　　　佛圖闗直抵賊巢斬擒無數三府悉平<lb/>
<pb n="KR2k0052_WYG_012-83b"/>
　　　康熙元年壬寅冬十二月<lb/>
上命總督李國英統領湖廣陜西河南四川四省官兵㑹<lb/>
　　　勦茅麓山賊李來亨袁宗第等李國英至䕫府道<lb/>
　　　路榛莾伐木開道以進癸卯日大兵奪羊耳山宗<lb/>
　　　第遁入深箐我師屯七里壩宗第屯茶園坪山勢<lb/>
　　　陡絶諸將攀藤而上宗第敗走巴東大兵追及巫<lb/>
　　　山遂據其城衆議移守䕫門督師計巫山地勢卑<lb/>
　　　狹雖馳驟不便可利固守於是深溝堅壘具砲石<lb/>
<pb n="KR2k0052_WYG_012-84a"/>
　　城下樹梅花椿賊至不得進椿外挑品字坑又於<lb/>
　　城外髙處立敵樓以防偵探具甫備郝永忠劉體<lb/>
　　純合數萬衆攻巫山甚急我兵出戰體純等敗走<lb/>
　　適陜西㑹𠞰兵至陳家坡奪老木空體純自縊大<lb/>
　　兵乘勝追至黄草坪永忠宗第皆授首惟李來亨<lb/>
　　居茅麓山髙險難攻我兵四面圍之來亨出入地<lb/>
　　名通梁路徑陡絶我師乘霧露未開遂奪通梁來<lb/>
　　亨力窮勢迫八月初六日焚其妻子自縊茅麓山<lb/>
<pb n="KR2k0052_WYG_012-84b"/>
　　遂破馬騰雲拓天寳王光興俱納欵投誠李自成<lb/>
　　張獻忠二賊餘孽至是誅滅殆盡總督李國英凱<lb/>
　　旋重慶全州俱入版圖矣<lb/>
　　十三年甲寅吳三桂偽總督王公良率偽將軍王<lb/>
　　鳳岐劉之衛等據䕫州逾六年庚申四川總督楊<lb/>
　　茂勲率師由楚江峽路逆流而上破巫山随風直<lb/>
　　進不二日抵䕫城兵不血刃羣逆䑕竄遁去遂復<lb/>
　　䕫郡<lb/>
<pb n="KR2k0052_WYG_012-85a"/>
　　十八年己未冬十二月吳三桂賊黨吳之茂潛兵<lb/>
　　白水壩勇畧將軍趙良棟討之抵白水賊阻江對<lb/>
　　壘十九年庚申正月初一日官兵渡江直入擒斬<lb/>
　　千餘人追至青川賊伏石峽官兵四面攻擊自未<lb/>
　　至酉殺賊無數龍安餘賊望風投降良棟乗勝追<lb/>
　　𠞰正月二十四日克成都文武兵民跪迎道左發<lb/>
　　兵各路招撫辛酉二十年三月逆黨胡國柱等復<lb/>
　　踞闗山象嶺良棟同將軍紀哈禮率總兵鄒九疇<lb/>
<pb n="KR2k0052_WYG_012-85b"/>
　　等三路征𠞰箐口站周公橋俱皆賊營官兵破之<lb/>
　　抵土地橋賊宻架鎗砲恃闗抗拒大兵分為兩翼<lb/>
　　戮力攻戰賊衆大潰良棟遣兵乘夜跋崖直上闗<lb/>
　　頂奮勇𠞰戮克復闗山象嶺黎州諸地陣斬四千<lb/>
　　餘級復戰於大渡河口斷賊歸路攻急投降建昌<lb/>
　　一帶逺近聞風相率輸誠<lb/>
　　十九年庚申賊黨王屏藩陷漢中據保寧奮威將<lb/>
　　軍王進寳討之戰於武闗身先士卒所向無前賊<lb/>
<pb n="KR2k0052_WYG_012-86a"/>
　　潰進寳直抵保寧屏籓縊死餘黨約降猶據城觀<lb/>
　　望進寳單騎馳入大呼曰我仁義將軍也降者待<lb/>
　　以不死衆賊感泣歸命遂定閬中<lb/>
　　二十四年乙丑五族番蠻作患松潘鎮總兵髙鼎<lb/>
　　請兵𠞰撫番蠻納土投誠<lb/>
　　三十九年庚辰打箭爐番蠻阻兵渡河四川提督<lb/>
　　唐希順總督席爾逹巡撫貝和諾等㑹疏進𠞰叅<lb/>
　　將李麟争先破蠻守渡大兵㑹於河西三路並進<lb/>
<pb n="KR2k0052_WYG_012-86b"/>
　　遊擊張自成等攻哪叱頂壩叅將馬爾植等攻大<lb/>
　　岡唐希順率遊擊沙虎魏國珍等直攻咱威殺蠻<lb/>
　　人四百餘衆直進𠞰哪叱頂復馳咱威攻木岡磨<lb/>
　　共斬八百餘人至磨西面從間道而上蠻兵潰逃<lb/>
　　奪營一十四座斬首千餘級張自成從宰牛埧截<lb/>
　　入追殺斬喋吧昌側集烈首級以獻馬爾植攻取<lb/>
　　大岡衆蠻憑髙據險官兵奮勇𠞰戮辛巳正月班<lb/>
　　師抵爐喇嘛番民等歡呼跪迎歸附一萬二千餘<lb/>
<pb n="KR2k0052_WYG_012-87a"/>
　　　戸皆諭以<lb/>
皇上徳威賞給銀牌緞疋鞍馬示令各安本業<lb/>
　　　四十九年庚寅寧番瓦尾逆番不法四川提督岳<lb/>
　　　昇龍領兵進𠞰招安凉山一帶沙罵阿都各路酋<lb/>
　　　長投誠<lb/>
　　　五十四年西藏凖噶爾肆行不法戕害喇藏上厪<lb/>
宸衷命定西將軍噶爾弼等帥滿漢官兵討之攻克拉里<lb/>
　　　與平逆將軍延信進取招地賊乃使推木品宰桑<lb/>
<pb n="KR2k0052_WYG_012-87b"/>
　　　守渡拒敵噶爾弼約㑹前𠞰至工卡爾拉地方苦<lb/>
　　　圖克兔等望風輸誠復攻墨竹工卡賊懼奔散遣<lb/>
　　　千總趙儒徃撫喋吧打克渣及喇嘛中古兒逹蛙<lb/>
　　　等歸順分布侍衛那沁郎中鄂理副將岳鍾琪為<lb/>
　　　頭隊都統五哥為二隊副都統吳那哈總兵趙坤<lb/>
　　　馬㑹伯為三隊攻取招地投降大小喋吧及各寺<lb/>
　　　喇嘛等衆安營固守斷賊糧道捜獲凖噶爾喇嘛<lb/>
　　　等衆立斬賊首五名招地悉平<lb/>
<pb n="KR2k0052_WYG_012-88a"/>
　　六十年辛丑松潘口外上下惡洛諸番肆行盜刧<lb/>
　　為邊民害提督岳鍾琪總兵路振揚帥兵討之賊<lb/>
　　番奔北過河悉償所刧以降並降阿壩土目且増<lb/>
　　等又西邉苦苦腦兒索羅穆等處被郭羅克愛滿<lb/>
　　等搶掠遊擊周瑛等率兵攻取下郭羅克之吉宜<lb/>
　　卡二十一寨遂抵中郭羅克連克納務等二十餘<lb/>
　　寨斬三百餘級擒獲賊首酸他兒蚌索布六戈復<lb/>
　　乘勝抵上郭羅克之插六等寨寨目旦増等綁縳<lb/>
<pb n="KR2k0052_WYG_012-88b"/>
　　首惡假磕並賊從格羅等二十二名以獻餘番皆<lb/>
　　輸誠乃以雜谷土目囊索沙加布管理其地<lb/>
　　雍正二年甲辰四川提督岳鍾琪松潘總兵路振<lb/>
　　揚率領漢土官兵出師西寧由黄勝闗出口𠞰撫<lb/>
　　十二部落招安阿壩郎惰毛革麥雜等處番目灣<lb/>
　　布桑頓等納土歸誠<lb/>
　　是年下羊峝兇番拔那等猖獗松潘鎮總兵周瑛<lb/>
　　率領遊擊劉屏翰邱名揚進𠞰擒獲逆番拔那剛<lb/>
<pb n="KR2k0052_WYG_012-89a"/>
　　　讓笑等餘寨投誠番夷皆為編戸下羊峝等處闢<lb/>
　　　地二百四十里得番民三十七寨建城於南坪壩<lb/>
　　　為南平營川陜道路始通聲援相應<lb/>
　　　四年丙午建昌大小凉山夷猓猖獗建昌鎮總兵<lb/>
　　　趙儒副將張成隆領兵𠞰撫攻克兒斯堡寨擒賊<lb/>
　　　首金格阿租官夀斬首諸夷遂平<lb/>
　　　六年戊申夏六月米貼逆夷陸氏勾連雷波土司<lb/>
　　　楊名義並附近結覺諸番及吞都千戸徳昌等聚<lb/>
<pb n="KR2k0052_WYG_012-89b"/>
　　　衆搶刼傷害滇兵陸氏旋就擒獲餘黨未靖川陜<lb/>
　　　總督岳鍾琪四川巡撫憲徳提督黄廷桂請兵進<lb/>
　　　𠞰奉<lb/>
上諭據岳鍾琪黄廷桂等奏稱米貼逆夷陸氏已經擒獲<lb/>
　　餘黨捜捕指日可竣其四川雷波土司楊明義從前<lb/>
　　私遣部落帮助陸氏今又刼奪糧運傷害兵丁並誘<lb/>
　　附近結覺阿路阿照平底等處苖蠻聚衆妄行罪惡<lb/>
　　顯著再吞都千戸徳昌私助陸氏土兵與官兵公然<lb/>
<pb n="KR2k0052_WYG_012-90a"/>
　對敵甚為狂悖均屬不法應請用兵𠞰除以安輯苗<lb/>
　地等語烏蒙等處兇苗抗拒官兵該督等遣兵進𠞰<lb/>
　今已悉就擒獲而楊明義等當陸氏潛匿之時輙敢<lb/>
　朋比隠藏今又刧糧聚衆誠為法所難宥但用兵闗<lb/>
　係𦂳要必須武職大臣統轄方為妥協著提督黄廷<lb/>
　桂即帶領㑹𠞰米貼漢土官兵檄委將弁㑹期前徃<lb/>
　仍飭副將張瑛嚴行防範相機撫𠞰著總兵張耀祖<lb/>
　帶領滇黔官兵分路堵截使賊苖四面受敵勿致竄<lb/>
<pb n="KR2k0052_WYG_012-90b"/>
　逸著總督岳鍾琪雲貴總督鄂爾泰飭總兵趙儒於<lb/>
　凉山相通阿路各處嚴加防範再飭總兵張耀祖於<lb/>
　各要路委弁巡輯遇有逃匿即行擒解黄廷桂著賞<lb/>
　銀五千兩張耀祖著賞銀五千兩為二人行軍賞賚<lb/>
　之用俱於四川司庫内動用支給此番用兵係川省<lb/>
　地方之事進退機宜著張耀祖等聽黄廷桂節制調<lb/>
　遣特諭欽此雍正六年七月初八日提督黄廷桂率<lb/>
　　漢土官兵圍吞都山擒土司徳昌攻破夷寨斬賊<lb/>
<pb n="KR2k0052_WYG_012-91a"/>
　　　首屋鷄母鷄二十餘人獲賊八十餘人分兵直搗<lb/>
　　　賊窟由黄螂雷波中路進發副將張玉駐劄黄螂<lb/>
　　　王剛駐劄竹核互為聲援遊擊康世顯渡江斷賊<lb/>
　　　歸路王安民吳維翰髙麟端等由太平馬湖兩路<lb/>
　　　截𠞰楊明義勢敗遠逃官兵乘機進𠞰復斬二百<lb/>
　　　餘級獲賊甚衆賊目遁磨石簸箕屯内恃險負固<lb/>
　　　又分遣官兵四面攻擊自己至酉九峝皆克㧞營<lb/>
　　　前進四山賊蠻膽落望風投降因體<lb/>
<pb n="KR2k0052_WYG_012-91b"/>
皇上好生之徳曉之以大義令其自新衆苗感激泣下即<lb/>
　　　進兵直抵黒龍岩黄草坪奮勇深入大破賊巢九<lb/>
　　　月十六日擒楊明義復盡奪賊寨惡目逹姐等皆<lb/>
　　　授首卑租阿路亦次第擒獲土司沙罵投誠招撫<lb/>
　　　苗民一千五百九十六戸留兵暫駐以資防範夷<lb/>
　　　地悉平<lb/>
　　　雍正八年雲南烏蒙府逆蠻肆行不法傷害滇省<lb/>
　　　官兵盤踞烏䝉東川一帶蜀滇兩省㑹兵進𠞰四<lb/>
<pb n="KR2k0052_WYG_012-92a"/>
　　　川提督黄廷桂建昌總兵趙儒統領漢土官兵堵<lb/>
　　　擒烏賊招撫沿江各路土司投誠<lb/>
　　　雍正十年壬子春三月獏狻賊番擅殺廠商負固<lb/>
　　　為逆四川總督黄廷桂因河水泛漲糧運維艱<lb/>
　　奏准於秋成後進𠞰先檄行建昌鎮總兵派撥官兵<lb/>
　　　轉飭冕山營遊擊沈國卿等帶徃三渡河口要隘<lb/>
　　　地方先行防範分屯堵截秋九月檄調漢土官兵<lb/>
　　　並調齊署叅將傅𢎞禮遊擊夀長楊澤厚洪揚沈<lb/>
<pb n="KR2k0052_WYG_012-92b"/>
　　　國卿都司馬踰隆張懐元署都司吳金章守備干<lb/>
　　　為章等悉交建昌鎮總兵趙儒統領進𠞰分遣諸<lb/>
　　　軍由河口過渡從𤓰别窩卜水墨岩赶到底四路<lb/>
　　　並進總兵趙儒駐劄媽木居中䇿應總督黄廷桂<lb/>
　　　仰遵<lb/>
睿謨悉心調度爰行密檄俾盡力掃除於時各將弁合<lb/>
　　　力同心軍士争先奮勇甫經兩月一切險巢惡硐<lb/>
　　　𠞰滅靡遺各堡首從兇番或當陣擒斬或徧山搜<lb/>
<pb n="KR2k0052_WYG_012-93a"/>
　　捕無復漏網癸丑春二月凱旋漢土官兵次第各<lb/>
　　歸營伍苗疆悉平<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0052_WYG_012-93b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四川通志巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0056_WYG_001-1a"/>
　欽定四庫全書<lb/>
　　貴州通志卷一<lb/>
　　　天文志<lb/>
　　　　<hi>星野祥異</hi>　<hi>氣候</hi>
　　　　易曰在天成象在地成形象懸而星辰之精著<lb/>
　　　　形奠而山澤之氣通天地合徳則精氣騰降交<lb/>
　　　　感理固然也黔越在荒服保章氏所未載前人<lb/>
　　　　以地近荆梁分翼軫參井之餘考核最為精當<lb/>
<pb n="KR2k0056_WYG_001-1b"/>
　　　　我<lb/>
　朝<lb/>
列聖相承效天法地順隂陽以布化七政協而休徴集亦<lb/>
　　　　既慶雲瑞糓叠奏頻書淑氣祥風旁敷遠暢曩<lb/>
　　　　時所稱瘴鄉漏天今皆疹癘潛消雨暘時若考<lb/>
　　　　諸三五六經載籍之傳正所謂天地順而四時<lb/>
　　　　當民有徳而五糓昌者作天文志首記星野其<lb/>
　　　　氣候祥異悉附焉<lb/>
<pb n="KR2k0056_WYG_001-2a"/>
貴州通志卷一<lb/>
　天文<lb/>
　　星野<lb/>
<pb n="KR2k0056_WYG_001-3a"/>
</p>
<p>
<pb n="KR2k0056_WYG_001-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_001-4b"/>
　　星經曰熒惑主霍山揚州荆州太白主華隂山凉<lb/>
　　州雍州益州<lb/>
　　又曰熒惑主輿鬼桞七星張翼軫鎮星主東井太<lb/>
　　白主奎婁胃昴畢觜參<lb/>
　　又曰玉衡第二星主益州常以五亥日候之乙亥<lb/>
　　為漢中丁亥為永昌己亥為巴郡蜀郡牂牁辛亥<lb/>
　　為廣漢癸亥為犍為凡七郡第四星主荆州常以<lb/>
　　五邜日候之乙邜為南陽己邜為零陵辛邜為桂<lb/>
<pb n="KR2k0056_WYG_001-5a"/>
　　陽癸邜為長沙丁邜為武陵凡五郡<lb/>
　　廣雅曰梁州之西屬北斗開陽一星<lb/>
　　又曰西番吐番吐谷渾及西南徼外夷人皆占狼<lb/>
　　星<lb/>
　　一綂志曰宣慰司參井分野普安州井鬼分野銅<lb/>
　　仁府星分野黎平府翼軫之餘<lb/>
　　謝東山志曰宣慰司<hi>今貴陽府</hi>貴州衛前衛<hi>今貴筑縣</hi>龍里<lb/>
　　新添<hi>今貴定縣</hi>平越清平興隆<hi>今黄/平州</hi>威清<hi>今清/鎮縣</hi>平壩<hi>今安</hi>
<pb n="KR2k0056_WYG_001-5b"/>
　　<hi>平縣</hi>普定安莊<hi>今鎮/寧州</hi>安南普安畢節烏撒<hi>今威寧州</hi>赤水<lb/>
　　等十六衛俱參井都匀府程番府<hi>今定番州</hi>永寧鎮寧<lb/>
　　安順普安四州俱參井之餘思州思南鎮逺石阡<lb/>
　　銅仁黎平六府俱翼軫之餘<lb/>
　　沈思充通志曰貴陽都匀石阡思南四府宣慰司<lb/>
　　定番安順鎮寧永寧普安五州貴前威清平壩普<lb/>
　　定安莊安南普安畢節烏撒赤水龍里新添平越<lb/>
　　清平興隆都匀一十七衛普市黄平二所俱井鬼<lb/>
<pb n="KR2k0056_WYG_001-6a"/>
　　分鎮逺銅仁思州黎平四府俱桞星之餘<lb/>
　　郭子章黔記曰黔地連楚蜀總之不出鶉首鶉火<lb/>
　　鶉尾之次又曰星經載熒惑主荆州主輿鬼桞張<lb/>
　　黔實近荆州屬鬼桞似近之<lb/>
　　衛旣齊志曰黔古無分野之說一綂志以宣慰司<lb/>
　　普安州為參井銅仁為星黎平為翼軫沈志則以<lb/>
　　貴陽等處為井鬼而以銅鎮思黎為桞分郭記又<lb/>
　　以屬鬼近似今按漢武所設之益州乃越巂犍為<lb/>
<pb n="KR2k0056_WYG_001-6b"/>
　　牂牁三郡越嶲屬滇犍為屬蜀牂牁所轄二十四<lb/>
　　邑貴陽以上皆其地也陳卓謂牂牁入參五度而<lb/>
　　班固謂東井輿鬼秦之分野西南牂牁越嶲二州<lb/>
　　皆宜屬焉則自平越以上皆為參井無疑矣獨是<lb/>
　　思銅四郡為桞分似難為據按唐志云翼軫鶉尾<lb/>
　　自房陵白帝而東盡漢之南郡江夏東達廬江南<lb/>
　　郡濵彭蠡之西長沙武陵桂陽零陵又逾南紀盡<lb/>
　　鬰林合浦之地自沅湘上流西達黔安之左皆全<lb/>
<pb n="KR2k0056_WYG_001-7a"/>
　　楚之分黔安即今之思南則銅鎮四郡自應與楚<lb/>
　　同占軫翼而不入桞分也或曰牂牁既屬益州近<lb/>
　　梁州今舎觜鬼而從參井何也曰此非臆說也牂<lb/>
　　牁占參而不占觜陳說已明至益州兼井而不兼<lb/>
　　鬼則李淳風所云自畢十二度至井十五度屬益<lb/>
　　州之言可騐也度之多者無如井少者無如觜是<lb/>
　　以井兼雍梁益三州亦猶斗牛兼呉越豫章也萬<lb/>
　　厯庚子狼星入於東井占者以為㓕播之象既而<lb/>
<pb n="KR2k0056_WYG_001-7b"/>
　　果應此非占在參井之一證耶或曰翼軫隔桞星<lb/>
　　張三位踰此及彼何名分野曰亦非臆說也僧一<lb/>
　　行曰懸象在天其本在地星之與土以精氣相屬<lb/>
　　而不係於方隅袁坤儀有言躔次相配者少相反<lb/>
　　者多青正東𤣥枵在北雍正西鶉首在南則四郡<lb/>
　　之踰桞星張而躔翼軫何以異此三人占則從二<lb/>
　　人之言寧從其衆者而已故輒以管見謂黔為參<lb/>
　　井翼軫分野貴陽安順都匀平越威寧參井之餘<lb/>
<pb n="KR2k0056_WYG_001-8a"/>
　　鎮逺石阡思南思州銅仁黎平翼軫之餘<lb/>
　　四宿占騐<lb/>
　　參宿十星一曰參伐一曰大辰一曰天市一曰鈇<lb/>
　　鉞主斬刈又為天獄主殺伐又主權衡所以平理<lb/>
　　也又主邉城為九譯參白獸之體其中三星横列<lb/>
　　三將也東北曰左肩主左將西北曰右肩主右將<lb/>
　　東南曰左足主後將軍西南曰右足主偏將軍故<lb/>
　　黄帝占參應七將中央三小星曰伐天之都尉也<lb/>
<pb n="KR2k0056_WYG_001-8b"/>
　　主胡鮮卑戎狄之國凢十度右足入畢十三度去<lb/>
　　極九十四度　觜觹三星為三軍之候行軍之藏<lb/>
　　府主葆旅收歛萬物明則軍儲盈　參旗九星在<lb/>
　　參西一曰天旗一曰天弓主司弓弩之張　玉井<lb/>
　　四星在參左足下主水漿以給厨　西南九星曰<lb/>
　　九斿天子之旗也　玉井東南四星曰軍井行軍<lb/>
　　井也軍井未達將不言渴名取此也　屏二星在<lb/>
　　玉井南為屏風天厠四星在屏東溷也　天矢一<lb/>
<pb n="KR2k0056_WYG_001-9a"/>
　　星在厠南色黄則吉　軍市十三星在參東南天<lb/>
　　軍貿易之市使有無通也　野鷄一星主變怪在<lb/>
　　軍市中市西南二星曰丈人　丈人東二星曰子<lb/>
　　子東二星曰孫<lb/>
　　東井八星天之南門黄道所經天之亭候主水衡<lb/>
　　事法令所取平也王者用法平則井星明而端列<lb/>
　　凢三十三度去極六十九度　鉞一星附井之前<lb/>
　　月宿井有風雨　狼一星在東井東南狼為野將<lb/>
<pb n="KR2k0056_WYG_001-9b"/>
　　主侵畧色有常不欲變動也　弧九星在狼東南<lb/>
　　天弓也主備盗賊常向於狼　老人一星在弧南<lb/>
　　一曰南極常以秋分之旦見於丙春分之夕没於<lb/>
　　丁見則化平主夀昌　南河北河各三星夾東井<lb/>
　　一曰天髙天之闕門主關梁　南河一曰南戍一<lb/>
　　曰南宫一曰陽門一曰越門一曰權星主火　北<lb/>
　　河一曰北戍一曰北宫一曰隂門一曰胡門一曰<lb/>
　　衡星主水兩河戍間日月五星之常道也　南河<lb/>
<pb n="KR2k0056_WYG_001-10a"/>
　　南二星曰闕丘主宫門外象魏也　五諸侯五星<lb/>
　　在東井北主刺舉戒不虞又曰理隂陽察得失一<lb/>
　　曰主帝心一曰帝師二曰帝友三曰三公四曰博<lb/>
　　士五曰太史此五者常為帝定疑議星明大潤澤<lb/>
　　則天下大治　五諸侯南三星曰天罇主盛饘粥<lb/>
　　以給酒食之正也　東一星曰積水主候水災<lb/>
　　積薪一星在積水東供給庖厨之正也　水位四<lb/>
　　星在東井東主水衡　東井西南四星曰水府主<lb/>
<pb n="KR2k0056_WYG_001-10b"/>
　　水之官也東井南垣之東四星曰四瀆江淮河濟<lb/>
　　之精也<lb/>
　　翼宿二十二星天之樂府主俳倡戲樂又主夷狄<lb/>
　　遠客負海之賔星明大禮樂興四國賔凢十八度<lb/>
　　距中行西第二星去極百四度　東甌五星在翼<lb/>
　　南蠻夷星也<lb/>
　　軫宿四星主冡宰輔臣主車騎主載任有軍出入<lb/>
　　皆占於軫又主風軫星明則車駕備凢十八度去<lb/>
<pb n="KR2k0056_WYG_001-11a"/>
　　極一百度　轄二星傅軫上下兩傍主王侯左轄<lb/>
　　為王者同姓右轄為異姓　長沙一星在軫宿中<lb/>
　　主夀命明則主夀長子孫昌　青丘七星在軫東<lb/>
　　南蠻夷之國號也　軍門二星在青丘西一曰土<lb/>
　　司空北天子六宫之門主營候豹尾威旗　噐府<lb/>
　　三十二星在軫宿南樂噐之府也明則八音和君<lb/>
　　臣平　土司空四星在青丘西主界域亦曰司徒<lb/>
　　均明則天下豐<lb/>
<pb n="KR2k0056_WYG_001-11b"/>
　　以上諸星占騐出隋天文志<lb/>
　　按周禮保章氏以星土辨九州尚已自班固取三<lb/>
　　統厯十二次配十二野嗣後史家言星野者愈悉<lb/>
　　魏太史陳卓更著郡國所入宿度唐李淳風譔晉<lb/>
　　史又著州郡躔次似踵以詳明而後人猶譏其謬<lb/>
　　亂蔽於天而不知地天官家聚訟乆矣陸績渾象<lb/>
　　測天東西徑三十五萬七千里直徑亦然張衡靈<lb/>
　　憲謂八極之維二億三萬二千三百里南北則短<lb/>
<pb n="KR2k0056_WYG_001-12a"/>
　　减千里東西則增廣千里考古今歴家亦俱云天<lb/>
　　包乎地地小於天而在天之宿度徃徃乆而差忒<lb/>
　　將焉凖之惟我<lb/>
　朝時憲新法細密精詳利瑪竇曰七政本天所麗各<lb/>
　　有異動然其本天之中心不與地之中心同也故<lb/>
　　其行轉於地之靣一周自非可謂平行也則每日<lb/>
　　不能無差矣又曰天之黄道心與地球心一也則<lb/>
　　其行於地靣一周恒為平行矣故七政之天雖不<lb/>
<pb n="KR2k0056_WYG_001-12b"/>
　　平行轉於地體之靣然於其本天之中心平行轉<lb/>
　　也是葢可以積分而推也黔之疆域在天地三分<lb/>
　　之二内舊之志星野者縁昔分𨽻荆梁以屬荆者<lb/>
　　占翼軫屬梁者占參井未必非是但論四宿之度<lb/>
　　數既不得謂黔之已處其餘而稽各府之疆域又<lb/>
　　不可謂宿之渾列其内用是上推宿度下計方隅<lb/>
　　畫而著之於右<lb/>
　　氣候<lb/>
<pb n="KR2k0056_WYG_001-13a"/>
　　黔地窳而土瘠氣沴而候愆不可以中州之氣<lb/>
　　候例也嵐氣上蒸膚寸之雲即能致雨故有漏<lb/>
　　天之號焉山髙箐深虧蔽日月一日之間而寒<lb/>
　　暖乍異百里之内而凉燠攸分田功三月始犂<lb/>
　　四月播種五月挿禾九十月納稼東作稍遲則禾<lb/>
　　苖不茂夏初無雨則收斂必歉入秋遇有大風<lb/>
　　則秀不實謂之青空農民歲入除正供之外恒<lb/>
　　不敷食所頼山坡曠土雜種燕麥荍麥水稗旱<lb/>
<pb n="KR2k0056_WYG_001-13b"/>
　　稗之屬以佐饔飱故民鮮隔歲之蓄其亦氣候使<lb/>
　　然歟<lb/>
　　貴陽北近蜀南近粤冬不祁寒夏無盛暑四時多<lb/>
　　雨少晴雨則寒晴則暖夏則晝熱夜凉田功之興<lb/>
　　遲於中土至華之開菓之熟百蔬之成則比中土<lb/>
　　差早<lb/>
　　安順東接貴陽氣候畧同無嚴寒酷暑樹藝之期<lb/>
　　亦復相近<lb/>
<pb n="KR2k0056_WYG_001-14a"/>
　　平越四面皆距本省地界氣候無異其耕種收穫<lb/>
　　先後亦不大殊<lb/>
　　都匀東南近粤嵐瘴差甚夏秋間商旅疑畏不行<lb/>
　　霜降後乃無患今亦不甚忌其耕穫則比他郡較<lb/>
　　早<lb/>
　　鎮逺思州銅仁黎平俱近楚寒亦祁寒暑亦酷暑<lb/>
　　與中州同<lb/>
　　大定三面距蜀一面接滇山髙氣寒雺霧朦朧<lb/>
<pb n="KR2k0056_WYG_001-14b"/>
　　四時皆然五六月無酷暑箐林樹木經冬不凋<lb/>
　　土寒地瘠畢節以西種惟宜荍而稻榖則鮮登<lb/>
　　焉<lb/>
　　南籠南近於粤西近於滇氣候熱多而寒少每<lb/>
　　當春夏之交隂雨初霽嵐氣薰蒸人中其氣如<lb/>
　　得瘧疾有頭疼胸懣脾瀉諸症其樹藝則與安<lb/>
　　順同<lb/>
　　石阡思南遵義俱近蜀氣候平和寒燠不爽雨暘<lb/>
<pb n="KR2k0056_WYG_001-15a"/>
　　恒調水經注謂牂牁夜郎之間山無瘴毒即此等<lb/>
　　處也<lb/>
　　祥異<lb/>
　　漢<lb/>
　　靈帝熹平三年牂牁饑斗粟千錢<lb/>
　　宋<lb/>
　　太祖乾徳二年播州田禾一莖兩穗<lb/>
　　元<lb/>
<pb n="KR2k0056_WYG_001-15b"/>
　　成宗大徳八年夏六月烏撒等路饑疫並賑恤之<lb/>
　　武宗至大元年夏六月烏撒烏蒙三日内地大震<lb/>
　　者六<lb/>
　　仁宗延祐元年夏五月思州饑發廪減價糶賑之<lb/>
　　泰定帝泰定元年春鎮逺饑　四年夏四月烏撒<lb/>
　　饑賑糧鈔有差<lb/>
　　文宗至順二年秋九月思州鎮逺饑賑之<lb/>
　　順帝至正二十二年播州田鼠食禾盡自赴水死<lb/>
<pb n="KR2k0056_WYG_001-16a"/>
　　明<lb/>
　　洪武元年普定水鬭　十一年播州蝗　二十四<lb/>
　　年鳳凰見於天柱山從鳥數萬移日乃去<lb/>
　　永樂十三年婺川山中連呼萬歳者三布政使司<lb/>
　　蔣廷瓚以聞<lb/>
　　正綂九年夏六月苖民饑𤼵粟賑之　十四年夏<lb/>
　　清平衛饑<lb/>
　　景泰二年夏大饑<lb/>
<pb n="KR2k0056_WYG_001-16b"/>
　　成化三年播州大旱　十年普定火　二十三年<lb/>
　　廵按署瓜並蒂有司以聞<lb/>
　　𢎞治元年播州大旱　六年清平大水　七年清<lb/>
　　平疫都匀鳳凰山崩　八年冬十一月地震　九<lb/>
　　年夏五月大水　十七年夏四月省城大雨雹都<lb/>
　　匀大疫<lb/>
　　正徳五年清平大有年　六年秋九月都匀地震<lb/>
　　七年思州火　九年都匀蝗　十年都匀饑　十<lb/>
<pb n="KR2k0056_WYG_001-17a"/>
　　二年清平饑　十三年夏省城大水霽虹橋圮<lb/>
　　十六年夏思州天鼓鳴<lb/>
　　嘉靖元年清平大有年都匀火　三年思南水徳<lb/>
　　司江滸巨石自轉　四年有虎至思南府署吼而<lb/>
　　出不知所之　六年都匀興隆饑　七年播州大<lb/>
　　旱思南南平倉火延燒民居　八年永寧播州大<lb/>
　　疫都匀大水淹城郭思南枯池出火十日後經雨<lb/>
　　乃滅冬疫　十年冬十一月晦普定地震　十二<lb/>
<pb n="KR2k0056_WYG_001-17b"/>
　　年春三月安南衛生兩頭男　十三年興隆大水<lb/>
　　山崩　十四年秋七月思南大雨雹　九月思南<lb/>
　　九門灘枯杉仆地經年自起復生　十五年春二<lb/>
　　月思南地震　三月天柱火播州地震有聲　秋<lb/>
　　七月思南地震聲如雷　十六年秋八月省城龍<lb/>
　　見十八年夏五月思州大水西溪二龍鬭清平隕<lb/>
　　霜殺稼　十九年石阡旱清平興隆饑　二十年<lb/>
　　石阡旱　二十一年天柱地震　二十三年興隆<lb/>
<pb n="KR2k0056_WYG_001-18a"/>
　　地震　二十五年清平興隆疫秋七月黎平野犬<lb/>
　　緣城夜吠　二十六年播州大旱秋八月隕霜殺<lb/>
　　稼　二十七年普定旱大饑斗米銀四錢　二十<lb/>
　　八年春清平芝生秋旱蝗詔免秋糧　三十年夏<lb/>
　　思州饑　三十二年大有年　三十六年普定衛<lb/>
　　署樹化爲石　三十九年冬十月大霜凝結如花<lb/>
　　草　四十年春旱三月不雨三月朔威清地震<lb/>
　　四十三年都匀地震　四十四年秋七月都匀復<lb/>
<pb n="KR2k0056_WYG_001-18b"/>
　　地震播州大雹雪傷稼<lb/>
　　隆慶元年秋七月黄平大雹傷稼　二年春二月<lb/>
　　普定火五日焚民居五千餘戸死者六十餘人<lb/>
　　四年春二月夕興隆星隕聲如雷六月蚩尤旗見<lb/>
　　於天柱　五年興隆恒雨饑　六年夏六月省城<lb/>
　　雨桂子秋八月天柱螟<lb/>
　　萬歴元年夏五月興隆大雨雹天柱螟　二年秋<lb/>
　　八月思南火焚民居二百餘戸　五年威清虎入<lb/>
<pb n="KR2k0056_WYG_001-19a"/>
　　城害三百餘人　六年播州大疫　七年婺川大<lb/>
　　水秋九月興隆黄平地震　八年秋八月黄平慶<lb/>
　　雲見　九年黎平有雀三足猫生子一身二頭<lb/>
　　十年夏五月普定大水　六月銅仁有鳥鳴文廟<lb/>
　　聲如雷興隆大有年　十二年夏五月都匀大水<lb/>
　　秋九月威清大雨雹傷稼　十五年夏六月思南<lb/>
　　水溢漂沒民居甚夥次年水亦如之　十七年春<lb/>
　　播州大疫秋有年　十九年春三月黎平大雷雨<lb/>
<pb n="KR2k0056_WYG_001-19b"/>
　　蛟出府治儀門夏五月石阡龍見　二十年春三<lb/>
　　月大風雹　二十一年春二月朔省城大風雹永<lb/>
　　寧旱畢節虎入東關民家傷六七人乃就斃　二<lb/>
　　十二年興隆大饑　二十四年夏五月安順州大<lb/>
　　水　二十六年興隆虎食百餘人　二十七年平<lb/>
　　壩等衛晝晦如夜大雷電雨雹如斗天柱縣署産<lb/>
　　紫芝　二十八年秋七月廵撫署東園芝生　二<lb/>
　　十九年夏四月不雨五月大饑斗米四錢雨桂子<lb/>
<pb n="KR2k0056_WYG_001-20a"/>
　　於貴陽六月定番地震秋七月大疫八月撫按兩<lb/>
　　署東園芝並生冬十月指揮馮國恩妻一産三男<lb/>
　　三十年夏六月赤虹垂於貴陽城北民家畢節大<lb/>
　　水漂民舍　三十二年大有年夏五月綏陽大水<lb/>
　　冬十月綏陽火城中民居幾盡　三十三年夏四<lb/>
　　月省城雨桂子　三十四年夏五月赤水永寧水<lb/>
　　漂民居三百餘戸思南沿河司麥一莖兩穗　三<lb/>
　　十六年春三月思州民易繡虎妻一産三男　四<lb/>
<pb n="KR2k0056_WYG_001-20b"/>
　　十年春正月遵義火延燒數日　四十三年都匀<lb/>
　　地震四十五年春三月安莊衛白蜨羣飛蔽天自<lb/>
　　西南向東北積地數尺越三日火闔城俱燼天柱<lb/>
　　大旱　四十六年貴陽大疫遵義地震有聲自西<lb/>
　　而南　四十七年春三月蚩尤見於遵義西方經<lb/>
　　月乃滅<lb/>
　　泰昌元年都匀饑<lb/>
　　天啟元年秋八月白虹見長竟天畢節地震　二<lb/>
<pb n="KR2k0056_WYG_001-21a"/>
　　年春三月省城龍井涸大雨雪　五年遵義大旱<lb/>
　　七年夏五月天柱晝晦<lb/>
　　崇禎三年思南火燬民居三百餘死者二十餘人<lb/>
　　四年天柱大水秋七月地震　五年天柱天鼓鳴<lb/>
　　地震有聲　六年秋八月湄潭蝦蟆數萬匝城外<lb/>
　　一日夜忽散　十年開州北極觀柱上木龍挾殿<lb/>
　　内鐘與井龍鬬山麓震撼　十一年夏五月貴陽<lb/>
　　大水漂沒廬舍溺死八十餘人　十二年夏四月<lb/>
<pb n="KR2k0056_WYG_001-21b"/>
　　豹入省城獲之隨大風㧞木屋瓦皆飛　十三年<lb/>
　　思南地震遵義大旱　十四年夏六月都匀燕數<lb/>
　　萬集府署　十五年天柱地裂　十六年畢節大<lb/>
　　雨雹鳥獸擊死者無算天柱大旱　十七年夏四<lb/>
　　月餘慶嚴家屯栗樹仆數日夜忽自起枝葉復生<lb/>
　　城外崖石開紅花大如盆<lb/>
　國朝<lb/>
　　順治三年甕安縣李樹結實俱成扁豆　四年秋<lb/>
<pb n="KR2k0056_WYG_001-22a"/>
　　七月思南梅盛開成實　五年思南大饑食木葉<lb/>
　　草根盡次年復大饑斗粟三兩遵義荒疫大饑斗<lb/>
　　粟四兩　十四年畢節雙井出紅水龍潭出黑水<lb/>
　　十七年旱大饑廵撫卞三元請動楚運米三千石<lb/>
　　賑之　十八年夏恒雨南籠旱思南雨雹大風偃<lb/>
　　木屋瓦亂飛<lb/>
　　康熈元年遵義大有年　二年安籠黄平甕安餘<lb/>
　　慶大水餘慶村民家牛生犢四耳四目八足二尾<lb/>
<pb n="KR2k0056_WYG_001-22b"/>
　　三年畢節馬生駒五足天柱牛生犢二首八足二<lb/>
　　尾　四年夏六月銅仁火公署城樓營房民居盡<lb/>
　　燬　五年畢節大水湧入東門　六年秋七月思<lb/>
　　南白氣自東北飛墮聲如雷　八年重安江大風<lb/>
　　雨雹壊民居　九年天柱地裂　十一年春三月<lb/>
　　鎮逺火三日燬民居殆盡發金賑之夏五月安籠<lb/>
　　所民鄧鳳鳴妻一産三男畢節白蛾蔽天　十二<lb/>
　　年餘慶石花開　十四年春三月遵義火闔城盡<lb/>
<pb n="KR2k0056_WYG_001-23a"/>
　　燬惟存道府縣署旬餘復火城外民居俱燼　十<lb/>
　　五年夏五月晝晦如夜　十六年畢節女化為男<lb/>
　　十八年夏四月貴陽大雨雹損廬舍　十九年春<lb/>
　　正月思南晝晦雨下如墨汁冬十一月蚩尤旗見<lb/>
　　自西北竟東南月餘乃滅　二十年秋九月貴陽<lb/>
　　地震　二十二年夏四月貴陽大風雹拔木傾舍<lb/>
　　二十三年夏五月遵義大水後復大旱饑　二十<lb/>
　　五年遵義大有年　二十六年畢節白蛾漫天有<lb/>
<pb n="KR2k0056_WYG_001-23b"/>
　　大鳥啄食之　二十七年夏五月蛟起黄平舊州<lb/>
　　都□山水衝溢偏橋鎮逺而下漂沒廬舍　二十<lb/>
　　八年春三月甕安髙車村巨石自轉　二十九年<lb/>
　　夏五月貴陽水溢衢市舟行秋七月七日婺川九<lb/>
　　條溪陸地生蓮花大於筐又生樹杪大亦如之思<lb/>
　　南長溪民家牛生犢兩首四尾八足　三十二年<lb/>
　　秋七月七日安平隕霜霪雨連月殺稼　三十三<lb/>
　　年春二月畢節西門龍見　三十七年春二月遵<lb/>
<pb n="KR2k0056_WYG_001-24a"/>
　　義火城内民居半燬　四十七年夏五月畢節大<lb/>
　　水湮沒民居　五十年春二月都匀城北河岸巨<lb/>
　　石如屋逆水自移　五十四年夏六月雷擊畢節<lb/>
　　東崗文峯塔　五十六年十二月安化縣火<lb/>
　　雍正元年大有年　四年平逺州麥秀兩岐　五<lb/>
　　年夏五月思南大水　七年秋思州府及古州之<lb/>
　　梅岑梅得諸處有五色慶雲自七月初八日至閏<lb/>
　　七月十一日凡七現大有年黔省各屬及新闢苗<lb/>
<pb n="KR2k0056_WYG_001-24b"/>
　　疆所産稻榖粟米之屬自一莖兩穗至十五六穗<lb/>
　　不等稻榖每穗四五百粒至七百粒粟米每穗長<lb/>
　　至尺有竒都匀府石産靈芝普安州稻榖生孫<lb/>
　　九年貴陽府民間瓜菓一蒂雙實　十年歳大豐<lb/>
　　十一年貴筑縣民家牛生犢五足　十二年大有<lb/>
　　年廣順州瓜茄一蒂雙實<lb/>
　<lb/>
　貴州通志卷一<lb/>
</p>
<p>
</p>
  </div>
</body>
</text>
</TEI>
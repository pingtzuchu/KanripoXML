<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貴州通志卷三十九</head> <lb/>
    <p>
<pb n="KR2k0056_WYG_039-1a"/>
欽定四庫全書<lb/>
　貴州通志卷三十九<lb/>
　藝文<lb/>
　　序<lb/>
　　明<lb/>
　　貴州通志舊序　　　　　　　　楊　慎<lb/>
　　貴州為邦在古為荒服入聖代始建官立學驅鱗<lb/>
　　介而衣裳之伐芿亂而郡縣之剗砦落而衛守之<lb/>
<pb n="KR2k0056_WYG_039-1b"/>
　　百七十年來駸駸乎濟美華風而嘉靖中又特開<lb/>
　　科増額人士争自磨礪以篤祐文化翼贊皇猷與<lb/>
　　為多焉舊有方志殊為簡畧癸丑議増修督學謝<lb/>
　　公東山實主簡書筆削博引經史旁採子集又參<lb/>
　　訪故老咨詢儒生浹洽而㒺遺精鍊而無粃屬慎<lb/>
　　為序走也衰謭何能為役暇日嘗觀常璩華陽國<lb/>
　　志自先漢初至晉四百嵗士民可書者四百人亦<lb/>
　　可謂多矣上泝漢初至三代千餘年史所紀無幾<lb/>
<pb n="KR2k0056_WYG_039-2a"/>
　　人忠魂義魄與塵埃草莽同没於邱原豈不重可<lb/>
　　惜哉諸公今日之盛舉繼絶表㣲用夏翊華復三<lb/>
　　代禮樂之權輿也余嘗嘅今之議論以邉徼為逖<lb/>
　　逺不之重而官其土者亦自厭薄之嗚呼邉可輕<lb/>
　　乎哉衣之裔曰邉器之羨曰邉而器破必自羨始<lb/>
　　衣破必自裔始邉徼之説何以異此邉可輕乎哉<lb/>
　　此又諸公職思其居靖共爾位以副九重之顧諟<lb/>
　　以啟百代之瞻仰斯志也寓禹貢之衍義職方之<lb/>
<pb n="KR2k0056_WYG_039-2b"/>
　　流别矣<lb/>
　　修七星橋序　　　　　　　　　楊　慎<lb/>
　　且蘭古壤貴筑今藩割川雲之剽分躔參井之餘<lb/>
　　度粤占西路實貫南中闗號七星孔明禡牙之地<lb/>
　　衛名畢節闗索授鉞之區雖卉服之雜居乃朝宗<lb/>
　　之首路狂溪狠谷山狀馬鞍者彌千危磴懸巖城<lb/>
　　比虎牢而倍蓰兩嶔夾岸而有水千尋過渉以無<lb/>
　　舟夏潦秋霖鼓洪濤於樹杪浮丘沉陸阻行旅於<lb/>
<pb n="KR2k0056_WYG_039-3a"/>
　　荒途叱石誰感乎黿鼉成梁空瞻於烏鵲但知行<lb/>
　　惻未見當仁道士黄一中厥徒周陽泰雲陽戾止<lb/>
　　喟然嘆云髙下必因於丘澤潮汐恒倣乎日月此<lb/>
　　雙巖有天生之石岸兼千章饒地産之名材人心<lb/>
　　若堅神力可兾矢磨杵成鍼之志徼折梅寄樠之<lb/>
　　靈薙獮刋林鳩僝鏤岊淬兹寸願礪彼羣徒髙義<lb/>
　　動萬商之淵泉勝縁集三省之刀布出蘙薈而壯<lb/>
　　結搆剗䫜逕以施輿杠雁齒旁階濺沫飛流不染<lb/>
<pb n="KR2k0056_WYG_039-3b"/>
　　魚鱗上瓦闌風伏雨無虞在天半空去地千尺星<lb/>
　　梁斗柱搘雲漢以横陳雪浪銀濤拖玉虹而曲抱<lb/>
　　騎無輸載民不褰裳陽侯驚波易為方軌馮夷侵<lb/>
　　宅履作康莊相彼橋中潬於黄河手握南征之節<lb/>
　　較昔梁孫原於黒水身乗博望之槎豈有一介羽<lb/>
　　流握其十指綿力裨君子之平政遵王道之景行<lb/>
　　歘奠夷庚㒺煩令甲歡歌美諺近傳羅鬼之口碑<lb/>
　　隠行貽名逺契<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園之心印將永兹元元之績可<lb/>
<pb n="KR2k0056_WYG_039-4a"/>
　　佩言郁郁之文爰鍥貞珉匪溢華衮薄言觀者勿<lb/>
　　替引之<lb/>
　　思南府志序　　　　　　　　　田　秋<lb/>
　　志也者識也郡之史也以稱物采域質所稽也以<lb/>
　　撰風謡淳碞所識也以永監觀文獻所屬也我古<lb/>
　　有邦莫之克廢也思何闕焉黔荒之遺習也惟是<lb/>
　　網羅之責秋自叨第以來竊有志矣而未之逮也<lb/>
　　乃嘉靖甲午郡博鍾子玉節亦有作矣而事未竟<lb/>
<pb n="KR2k0056_WYG_039-4b"/>
　　明年冬洪公承藩以南樞佐出守我邦憲古振文<lb/>
　　用繼其役𢎞敷之暇爰以鍾子稿屬予釐正凡再<lb/>
　　閲月績用吿成公乃枉軒葢過西麓之草堂而揖<lb/>
　　予曰是役也有思以來一舉者也嘉成猷逺子可<lb/>
　　無言乎哉西麓子曰嘻方册之布永矣予何言也<lb/>
　　雖然亦竊聞之矣天下平則文物盛統勢一則圖<lb/>
　　志明斯典也世運闗焉者也且有經邦之道焉昔<lb/>
　　先王之御世也立典式而觀民因風宜而設教是<lb/>
<pb n="KR2k0056_WYG_039-5a"/>
　　故陳詩納價以察趨也五土有辨以致化也書用<lb/>
　　識之以永風也九丘之典邈矣職方之典孔子述<lb/>
　　焉大都為民治設也此意而湮即記載之功盛矣<lb/>
　　眩於觀詳於末文也奚用哉是録固無良亦㒺或<lb/>
　　弗鑒於兹也昔李吉甫作元和郡國志謂執此可<lb/>
　　以善治兹録也予固無言竊有望焉博覽贍聞之<lb/>
　　士其尚予正也<lb/>
　　黎平府舊志序　　　　　　　　袁　表<lb/>
<pb n="KR2k0056_WYG_039-5b"/>
　　黎平為郡百六十年所矣郡黔而衛楚掌故無述<lb/>
　　焉先是要服也非所為文獻不足者耶既予深考<lb/>
　　之則留廣文讓有地里考張守愷有志夷雜咏馮<lb/>
　　司理天秩有黎平五開記然地里考獨載正統以<lb/>
　　前馮司理書草野其事不雅馴志夷韻語為風刺<lb/>
　　皆缺有間矣若乃幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>有考也井里有名也歴官<lb/>
　　有表也表竊有取焉於是始作黎乗乗紀載之書<lb/>
　　也義先比事詞之工鄙弗計焉舜格有苗殷克鬼<lb/>
<pb n="KR2k0056_WYG_039-6a"/>
　　方往古之跡希濶窅茫爰及唐宋拓宇開疆熙朝<lb/>
　　混一隸於職方作輿地志第一凡五篇爰城邊圉<lb/>
　　乃作廨宇樹屏命官稍視中土作建置志第二既<lb/>
　　寘之守復授之師師帥牧之文儒誨之喁喁酋長<lb/>
　　覉之縻之招攜懐逺循吏有之作官師志第三裔<lb/>
　　徼遐荒非兵不彊寘戍列屯簡旅彭彭作兵戎志<lb/>
　　第四厥賦上下視荆匪絀取之覉縻伍什而一作<lb/>
　　徵輸志以明惠第五惟兹鬼方其俗淫祀祛厥弗<lb/>
<pb n="KR2k0056_WYG_039-6b"/>
　　經協於國紀作秩祀志以昭典第六洵美士行亦<lb/>
　　有女徳信芳寓賢謬悠往蹟作文獻志以彰軌第<lb/>
　　七蠻夷蠢矣武衛匪革銷鋒鑄鐻代有石畫作邉<lb/>
　　圉志以闡伐第八述厥故事附以論著凡九卷三<lb/>
　　十有三篇爰命府史受而藏之以備覽觀以俟作<lb/>
　　者<lb/>
　　丁酉志序　　　　　　　　　　江東之<lb/>
　　黔志自中丞劉公侍御宿公増修迄今四十餘年<lb/>
<pb n="KR2k0056_WYG_039-7a"/>
　　而未有執簡從事者亦已疏矣予方有慨於其中<lb/>
　　欲胥謀於直指應公而㑹鄉先生給諫陳君以請<lb/>
　　即令有司擁篲先驅開集雅之館復延疇昔所稱<lb/>
　　一二執簡也讐校也而日趣駕焉事竣姑為不腆<lb/>
　　之辭以志嵗月今天下大一統以示無外即鬼方<lb/>
　　靡莫故地已進而中國之與列省比肩承宣徳化<lb/>
　　聖天子特於黔加額開科所謂以冠裳易鱗介以<lb/>
　　俎豆飭戰陣意在斯乎則凡天文辨析於分野地<lb/>
<pb n="KR2k0056_WYG_039-7b"/>
　　理究極於輿圖士習民風兼採於夷夏田賦兵車<lb/>
　　與時盈縮固維新之一機也考黔故志自諸葛武<lb/>
　　侯以至王文成公上下千有餘年其間英聲駿劭<lb/>
　　播溢三危概可覩矣嘉隆以來代不乏人或鐵石<lb/>
　　之衷耀竒於禦侮或瑶華之藻展采於天庭亦有<lb/>
　　却金茹淡繼美闗西之清宿徳碩儒講明洙泗之<lb/>
　　學是皆質之於前而有光俟之於後而可法昭昭<lb/>
　　在人聞見方真非乗嵗時之近録而紀之將事與<lb/>
<pb n="KR2k0056_WYG_039-8a"/>
　　時湮人隨世往典型寥邈若存若亡藉令豪傑猶<lb/>
　　興尚友之謂何今兹髙世名賢操觚登壇又得督<lb/>
　　學沈君相與印正而潤色之凡例有綱有條爰分<lb/>
　　爰合各有攸當文不傷質麗而得體黔之衣冠禮<lb/>
　　樂彰而傳矣<lb/>
　　思南舊志序　　　　　　　　　田汝成<lb/>
　　思南故宣慰司治永樂中罷司置府與内郡比百<lb/>
　　有餘年漸被文教蔚然移風而西麓田子以間出<lb/>
<pb n="KR2k0056_WYG_039-8b"/>
　　之才追琢至行領袖後生於是縉紳之士彬彬焉<lb/>
　　冠於全省矣府故無志田子喟然述作郡守洪君<lb/>
　　請而梓之既成而予以行部至府閲田子所為志<lb/>
　　知其有毣毣憂國之思焉非直以物色山川備圖<lb/>
　　籍也夫思南宇内之僻郡也山谷阨陿狫犵跧伏<lb/>
　　在昔開疆覉縻而治故其法未備境多縵土沃而<lb/>
　　善樹四方流冗亡賴匿命皆於此焉逋藪慮不為<lb/>
　　土著而胥宇者故其民易動東邇酉陽西連真播<lb/>
<pb n="KR2k0056_WYG_039-9a"/>
　　二三酋長無嚴黜陟豪舉自恣窫窳其民反目而<lb/>
　　籲天者鵲噪蠭起軼我疆埸池魚之禍比比罹之<lb/>
　　皆異省轄屬也故督課之法難行夫以法令未備<lb/>
　　之域雜以易動之民逼於豪舉自恣之比隣而郡<lb/>
　　守縣令不能制軍興鋤擊卒有草竊變安所圖昔<lb/>
　　之為思南者固亦難矣田子時建議於朝請設按<lb/>
　　察佐使一員治兵兹土兼制諸司警備不測國論<lb/>
　　韙之竟如所請乃今法制寖周而奸宄稍戢是則<lb/>
<pb n="KR2k0056_WYG_039-9b"/>
　　田子有功於父母之邦也志之作宜首表焉他所<lb/>
　　稱述固末義爾夫先王治天下慮外而勤内故政<lb/>
　　嘗均其用人也敬邇而恤逺故士有勸乃今仕者<lb/>
　　戀中朝内郡鄙邉方一閲除書即神氣沮䘮黙黙<lb/>
　　就列一切自利兾旦夕脱去為幸何暇及民夫使<lb/>
　　仕者懐沮䘮之心甚非所以攘綏四表紓主上旁<lb/>
　　矚之憂也故曰擇民而使者非良吏也擇官而宦<lb/>
　　者非忠臣也茍以自靖為心何論逺近且思南雖<lb/>
<pb n="KR2k0056_WYG_039-10a"/>
　　逺念其民獨非先王之苗裔乎出繒粟供徭役以<lb/>
　　奉其上也甚敬困於盜賊之擾不相保聚其望治<lb/>
　　於上也甚勤然則思南之民固無負於郡縣長吏<lb/>
　　也而為郡縣長吏者獨忍以邉方鄙棄斯民乎此<lb/>
　　則田子之㣲意所寓而未發於詞者予故論序首<lb/>
　　編俾後之覧者有政治之資焉若曰將以披圖籍<lb/>
　　考山川之觀而已則信為斯志之末義矣<lb/>
　　賀中丞沙城阮公撫定水西序　　孫應鰲<lb/>
<pb n="KR2k0056_WYG_039-10b"/>
　　大中丞沙城阮公拊循貴州之明年處置水西土<lb/>
　　酋安氏讋服西南底寜疏於朝部書公勞奏上天<lb/>
　　子喜降溫綸褒與特賜兼金純幣甚厚報既至藩<lb/>
　　臬諸大夫暨都䕶諸將軍咸欲揚休紀績交語清<lb/>
　　平人孫子應鰲俾載言以賀藩大夫曰安氏世禄<lb/>
　　羅施至國亨殘害安信與智搆怨誠有罪往嵗我<lb/>
　　軍軼迹之失國亨因陳兵衛守罪彌著自公臨涖<lb/>
　　是邦察知幾㣲才決游刃之餘識出漏般之表剖<lb/>
<pb n="KR2k0056_WYG_039-11a"/>
　　判禍福聴許澡雪約法既布咸遵要束方今聖神<lb/>
　　天覆悉主悉臣四夷欵塞父子請貢粤酋納土祖<lb/>
　　孫並戮何有兹醜公獨惻念無辜者衆溥好生之<lb/>
　　懿慎玉石之慘容與談笑措一方赤子枕席之上<lb/>
　　㒺騖近名㒺競勇功公實有焉昔畢公尹東郊道<lb/>
　　兼保釐召穆平淮夷命首旬宣繼自今吾儕肅將<lb/>
　　執事羣黎和安可以言保宄慝不作可以言釐政<lb/>
　　施環匝可以言旬治理昌正可以言宣皆公力也<lb/>
<pb n="KR2k0056_WYG_039-11b"/>
　　臬大夫曰髙皇帝創三尺法懸衡天下畫一來世<lb/>
　　孰敢逆節國亨有罪不在繼嗣公褫其爵仍俾其<lb/>
　　子原安智復讐之釁矜其情優其後劃其疆界俾<lb/>
　　有寜宇執其釀患之姦黨渠魁誅殺脇從流徙剪<lb/>
　　其羽翼剔其心腹國亨拜將稱王圍城鴆祖事無<lb/>
　　憑依無簡覈者不文致案問仍重其罰鍰輸諸官<lb/>
　　空其畜貨杜絶兩家隙孽設其戍糾其邪萌公剸<lb/>
　　堅制變銖分靡爽遵朝廷紀綱如在天上若從中<lb/>
<pb n="KR2k0056_WYG_039-12a"/>
　　植表而外四維之綜緯絓結不牽且揺古所稱文<lb/>
　　武為憲公其以之都䕶諸將軍曰公初至經畧戎<lb/>
　　務考山川發間諜探要領峙芻粟遴士馬亟罷僨<lb/>
　　事之舊將請更易東南名將劉君總提軍旅蒐羅<lb/>
　　部曲材官各得獻名設䇿風稜抗乎雷霆義問昭<lb/>
　　乎日星國亨聞之大懼因稽顙轅門攄暴衷愫免<lb/>
　　於殄滅夫持君之命違而征之展武之經服而舍<lb/>
　　之某等候事指使不暇給何能禆成算萬一於是<lb/>
<pb n="KR2k0056_WYG_039-12b"/>
　　鰲再拜復於諸大僚曰由藩大夫言見公篤於用<lb/>
　　恩由臬大夫言見公精於用法由諸將軍言見公<lb/>
　　嫻於用武鰲受一㕓為公氓不能覩其大惟生長<lb/>
　　斯土習聞已往任寀錯事之得失參考鄉鄰修治<lb/>
　　齊政之宜否竊窺一二之細貴陽棊布星列莫匪<lb/>
　　夷酋茍干冒國典不式王命叛侮毁常利在威克<lb/>
　　乃争强奪職骨肉私憤自相傾伐苐因時輯柔不<lb/>
　　足煩國家力利在徳綏徳先威為不競徳行於威<lb/>
<pb n="KR2k0056_WYG_039-13a"/>
　　之中善用威者也則鄧襄敏昔攻都匀鄒莊簡昔<lb/>
　　破爐山是已威先徳為不仁威行於徳之中善用<lb/>
　　徳者也則公今撫水西是已鄧鄒所處皆弱夷兼<lb/>
　　值時勢之易公今處時勢之難名與鄧鄒齊勤勞<lb/>
　　實且過之抑威克者事顯易知徳綏者功深無迹<lb/>
　　故公之功視鄧鄒猶廣厚不可量數後事之師若<lb/>
　　我三公皆可有辭永世服美無斁矣諸大僚聞斯<lb/>
　　言將無曰由治屬士民言見公明於相時審於因<lb/>
<pb n="KR2k0056_WYG_039-13b"/>
　　地哉然卒不能有出於諸大僚所交語也<lb/>
　　丁酉志序　　　　　　　　　　鄒元標<lb/>
　　元標荷殳黔筑俟罪六<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>癸未春奉詔賜環用特<lb/>
　　恩備官掖垣諸抱疆埸憂者過問黔筑事曰諸土<lb/>
　　司故世受國恩何多梗化者予曰天威照臨誰不<lb/>
　　欲守世業傳之雲仍間有不靖游民鼓掌弄之非<lb/>
　　其心也計最雄長者土輿錢榖甲兵人民不及中<lb/>
　　州一下縣且其所仗肘腋人各有心欲自相貴又<lb/>
<pb n="KR2k0056_WYG_039-14a"/>
　　四面受敵亡足計也但地磽而瘠物産既絀有田<lb/>
　　者賦税時加轉瞬輙罷州邑長及諸小吏宦情蕭<lb/>
　　索諸小吏最苦士與民上與下交病也又尺籍消<lb/>
　　耗屯田荒蕪所稱站軍者<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>於迎送軍衛益病以<lb/>
　　雄藩較之猶巨室諸子各享富饒一子獨食貧且<lb/>
　　貧者與富者賔客祭祀燕享之需相埓捉襟露肘<lb/>
　　苦可知已聞先正建議以湖北川東盡入版輿楚<lb/>
　　蜀不見小在黔筑式擴而大此其議非不偉而犬<lb/>
<pb n="KR2k0056_WYG_039-14b"/>
　　牙相制之説錮不得施難言矣聞者唯唯予同年<lb/>
　　中丞念所江公奉命鎮撫是邦舊游吿公受事斧<lb/>
　　斷斤削洞若游刃予聞之喜巳又聞公捐俸創救<lb/>
　　荒田若干又敦請予門人給諫陳君見羲鄉縉紳<lb/>
　　憲副許君吉菴大葺通志夫此兩者朱紫陽氏所<lb/>
　　至奉為令甲公毅然行於貴貴之人何幸有公也<lb/>
　　未幾公遣使以書委予序予得而披之為圖十有<lb/>
　　二附目十有八曰星野曰沿革曰形勝曰民政曰<lb/>
<pb n="KR2k0056_WYG_039-15a"/>
　　軍政曰學政曰城郭曰公署曰秩官曰名宦曰經<lb/>
　　畧曰藝文豐約同異必詳必確草創潤色裁正銓<lb/>
　　次咸得其人卓乎貴之憲章矣中丞公心葢曰百<lb/>
　　金之夫辛勤立門户必有家乗以遺後人予奈何<lb/>
　　視官不如家故竭蹷為貴筑世世計讀兹者感甲<lb/>
　　兵强弱則思振熟土苗馴梗則思馭㑹錢榖多寡<lb/>
　　則思裕稽盜賊出没則思靖察士習民風淳漓則<lb/>
　　思正此治貴大較也公惓惓是志之心也雖然醫<lb/>
<pb n="KR2k0056_WYG_039-15b"/>
　　書載隂陽虚實之宜在人悟不耳執一方御衆病<lb/>
　　病之數多方不勝病醫必敗予飲食兹土者久之<lb/>
　　上常與下有齟齬不越兩端鄙夷者茍簡塞責喜<lb/>
　　事者輕舉飈發貴事益不可支有能熟俗所宜衡<lb/>
　　物之情文武迭用徳威惟時如名醫針灸參耆旋<lb/>
　　投而立有效者然亦代不數人載在名宦可覩矣<lb/>
　　我朝列聖立極一統有誌即周禮大司徒掌史之<lb/>
　　意各省有志即小史所掌之意然其政興廢舉墜<lb/>
<pb n="KR2k0056_WYG_039-16a"/>
　　在人存亡不盡藉方册也往予恤站軍末議陳情<lb/>
　　於上得䝉俞㫖大司馬下貴當事以力詘辭故不<lb/>
　　得其人即君父之命竟至沉閣矧兹載籍竟公之<lb/>
　　志奠四境若覆盂者其在得人哉其在得人哉予<lb/>
　　敢以後先膚見熟數篇端俾同志君子有所覧鏡<lb/>
　　焉<lb/>
　　龍山志序　　　　　　　　　　鄒元標<lb/>
　　余為童子時有傳鶴樓先生集至文江者從旁窺<lb/>
<pb n="KR2k0056_WYG_039-16b"/>
　　之至龍山道院記恍逰員嶠方壺恨不旦暮往足<lb/>
　　未問曲折心津津在平州六洞中矣丁丑嵗予以<lb/>
　　罪譴是邦長老憶往時事持盃酒勞予曰此非小<lb/>
　　子昔時所欣羡而不得往其地者乎往則遺蹟固<lb/>
　　在也龍山萬叠將奉子湯沐矣所奪子者隘所與<lb/>
　　子者廣子其自寛荷殳至是創甚卧床褥者期年<lb/>
　　己夘秋始獲偕瀘州守呉明祥父及諸生周孟醇<lb/>
　　呉汝見等登眺其地逺盼交廣瀟湘近挹香爐金<lb/>
<pb n="KR2k0056_WYG_039-17a"/>
　　鳳諸名勝恨記中未盡其狀乃與諸人暢懐各論<lb/>
　　心數日始歸嗣是一觴一詠非龍不共予恐流風<lb/>
　　零落乃并先今題咏集為龍山誌因系之言曰情<lb/>
　　之好樂各因其人子厚在永州所稱鈷鉧潭愚丘<lb/>
　　謂其峭直奥深子厚為人大都類此龍山壁立萬<lb/>
　　仞如名卿碩輔垂紳正笏觀者凜然先生忠信孝<lb/>
　　友光明朗愷兹山見賞於先生固宜小子乏稜稜<lb/>
　　之節㒺卜税駕寜不見辱於兹山者幾希雖然山<lb/>
<pb n="KR2k0056_WYG_039-17b"/>
　　勢巍然不可犯由體静定而有常小子不墮初志<lb/>
　　夫巍然而静定者在我也語云髙山仰止景行行<lb/>
　　止雖不能至心竊嚮往矣<lb/>
　　貴州乙夘鄉試録後序　　　　　鍾　惺<lb/>
　　京朝官出典試事其地之逺近事之繁簡額之廣<lb/>
　　狹頗以官為差雖不可謂制而不可謂非例也猶<lb/>
　　之邉地有司以官所出之格為差雖不可謂制而<lb/>
　　不可謂非例也近主者憂邉事日非請稍變其格<lb/>
<pb n="KR2k0056_WYG_039-18a"/>
　　事且報聞黔邉地也屬有警宜從其例而臣以為<lb/>
　　三日試事帖括從容未若官黔地者千里蕭然兵<lb/>
　　民騷繹有彈壓綜理之任黔文事又簡雖寡昧如<lb/>
　　臣宜皆可往且官秩次當處諸臣後臣惺是以副<lb/>
　　工部主事臣明欽往典乙夘黔試也牘成臣明欽<lb/>
　　首為言矣臣惺復何言哉臣惟國家取士士舉於<lb/>
　　鄉者始得名為孝亷孝亷之名昉於漢漢取士之<lb/>
　　科有茂才異等有明經有孝亷三者不知所重何<lb/>
<pb n="KR2k0056_WYG_039-18b"/>
　　居顧茂才者則武帝詔中所稱跅弛不覉非常之<lb/>
　　人也而今若抑之以稱士之為諸生者其於明經<lb/>
　　則以稱諸生之廩於庠而嵗貢諸宗伯者彼茂才<lb/>
　　明經亦安然自處於孝亷之下而不争需次而不<lb/>
　　敢踰乃知國家所以鼓舞顛倒之用甚妙而意甚<lb/>
　　㣲者全在於用漢取士之法髙下其名稱而本末<lb/>
　　輕重較然矣士之得稱斯名者奈何不返而思其<lb/>
　　義也記曰資於事父以事君孟子曰不失其身而<lb/>
<pb n="KR2k0056_WYG_039-19a"/>
　　能事其親事親之道曰孝而失身之罪莫大於不<lb/>
　　亷士非孝安能忠非亷安能孝上不為士計而使<lb/>
　　士自為計士亦安能盡亷士自今以往一官寸禄<lb/>
　　上皆使得致於親上未得士一官寸禄之報而所<lb/>
　　施於士者方未已興孝訓亷凡所以全士體而養<lb/>
　　其氣者一一先其未發求之於無言代為之計而<lb/>
　　預為之所有甚於士之自為全自為養者而士反<lb/>
　　不自全不自養孝欲以事君而孝或衰於得君之<lb/>
<pb n="KR2k0056_WYG_039-19b"/>
　　專禄用以訓亷而亷或變於聚禄之厚則士負取<lb/>
　　士者取士者負國家也夫六經庸言孝與亷庸徳<lb/>
　　士有跅弛不覉非常之才而能守其經術以庸始<lb/>
　　終之斯豪傑而聖賢者得一人焉足以事君况今<lb/>
　　上嘉與廣勵不忘逺方新額至三十七人而臣等<lb/>
　　適逢其盛乎然得士而必求豪傑聖賢其人者又<lb/>
　　取必於三日之文其視有司之彈壓綜理於兵民<lb/>
　　間而必欲得其要領者難易又當何如諸士其懋<lb/>
<pb n="KR2k0056_WYG_039-20a"/>
　　勉之無使臣失言而可矣<lb/>
　　城書序　　　　　　　　　　　郭子章<lb/>
　　守城事宜武經總要有城守章紀效新書有守哨<lb/>
　　篇呂中丞有城守尹朔野有堡約籌海圖編亦載<lb/>
　　城守一卷其説詳矣顧事太煩𤨏器亦重複介胄<lb/>
　　之士多不解其説予入閩得福州何太守所刻守<lb/>
　　城事宜總括武經新書而稍箋其詞令人易曉守<lb/>
　　城之善物也己亥入黔中疆埸日駭城垣為急乃<lb/>
<pb n="KR2k0056_WYG_039-20b"/>
　　増吕尹二書數條間抒一得付之剞劂凡守城將<lb/>
　　帥人給一册命之曰城書熟讀而詳味之庶幾黔<lb/>
　　之金湯乎故曰敵無脆有備者勝國無小善守者<lb/>
　　全曰備曰守無出此書召伯營謝蒍敖城沂竊為<lb/>
　　諸將望焉<lb/>
　　平溪衛志序　　　　　　　　　失　名<lb/>
　　平之先古雄溪也事文類聚山堂考索諸集載沅<lb/>
　　州路自秦昭王伐楚取楚蠻夷地置黔中郡隋為<lb/>
<pb n="KR2k0056_WYG_039-21a"/>
　　峽州唐為法州巫州溆州宋始改沅州而五溪隸<lb/>
　　焉雄五溪之一也漢史記武陵蠻叛伏波佩征蠻<lb/>
　　將軍印越二酉渡五溪而雄始見圖籍今城北遺<lb/>
　　跡有存者土人稱馬王而不名夫其山峒峻絶林<lb/>
　　木蓊鬰初為蠻王服習無疑乃騷經屈平浮湘而<lb/>
　　南遵溆浦導沅㵲歌澧蘭沅芷而平溪實在沅之<lb/>
　　平便近都迨伏波慨毒淫於山川太白寄愁心於<lb/>
　　明月杜甫惜雲山之共李臯標石柱之銘雖蠻夷<lb/>
<pb n="KR2k0056_WYG_039-21b"/>
　　王長之時而忠臣達士才人墨客已有經歴其地<lb/>
　　咏歌其事者矣歴宋至元皆未有據惟衛治西南<lb/>
　　多曠地居民耕種間得丘墓有碑勒夫人者有衣<lb/>
　　冠類貴倨者豈其時亦文武將吏置守其間如父<lb/>
　　老所傳者故附盧陽縣歟然而銘籍無鐫則文獻<lb/>
　　不足可知也盧陽即古麻陽一統志平溪在麻陽<lb/>
　　境内明興洪武二十二年調諸萬户於五方附五<lb/>
　　所千百戸於郭内銓流職以參軍政籍六郡良家<lb/>
<pb n="KR2k0056_WYG_039-22a"/>
　　子五千六百有竒以實防守據辰沅之上㳺當滇<lb/>
　　黔之孔道面山背水創百雉雄圖刀耕火種仍夜<lb/>
　　郎故習以銅鎮為北蔽頗無厝薪之憂連清鎮為<lb/>
　　西隣實借輔車之力㵲溪東注食貨日蕃夷種南<lb/>
　　蟠獠□幾半屯田繡錯於思銅沅麻之鄉軍餉仰<lb/>
　　給於辰瀘溆黔之賦風俗愿朴未雕人情華實相<lb/>
　　濟世皇中興平始有學兩嵗貢一士雖僻在遐陬<lb/>
　　而鎻鑰之寄禮樂之修較若雄矣<lb/>
<pb n="KR2k0056_WYG_039-22b"/>
　　黔記序　　　　　　　　　　　陳尚象<lb/>
　　昔孔子欲居九夷魯論嘗紀其問答之語矣迨其<lb/>
　　後有明正徳中王陽明先生謫官龍塲有何陋軒<lb/>
　　記今翰墨淋漓壁間似有神物䕶持者嗟吾夫子<lb/>
　　所云九夷豈必即羅施之區文成之記毋亦為鄙<lb/>
　　夷我黔者廣歟大中丞郭公撫黔之癸夘嵗出所<lb/>
　　著黔記示予益可念也嘗觀名山大川載有圖經<lb/>
　　宇内昭曠之士恨不旦暮遇乃遐陬僻壤豈無一<lb/>
<pb n="KR2k0056_WYG_039-23a"/>
　　丘一壑為造化所特鍾者即輶軒過之不肻經覧<lb/>
　　人情貴耳賤目貴近賤逺大抵然也夫黔雖僻壤<lb/>
　　自我明建藩以來二百餘年二祖之所創造累朝<lb/>
　　之所覆育皇上之所觀文成化民鼓舞於恬熙士<lb/>
　　涵泳於詩書亦既彬彬質有其文苐逰譚之士往<lb/>
　　往以其意輕之士大夫聞除目一下輒厭薄不欲<lb/>
　　往此寜獨以邉徼故抑或以文獻尠少興起為難<lb/>
　　故雖千載下猶未離於或人之見耳乃今有中丞<lb/>
<pb n="KR2k0056_WYG_039-23b"/>
　　公黔記其文與獻可考鏡也余黔人何敢侈譚黔<lb/>
　　事試即記中所載理學文章忠孝節義種種具備<lb/>
　　何其盛也至於名公巨卿之經畧遷客碩儒之講<lb/>
　　明勛華増天地之光道徳作譽髦之式抑又何偉<lb/>
　　也由斯以譚則今日之黔孰與曩昔比乎今夫天<lb/>
　　地之元氣愈漸漬則愈精華國家之政治愈薫蒸<lb/>
　　則愈彪炳惟是精華彪炳者得發抒於葢代之手<lb/>
　　其人重則其地與之俱重黔葢兼而有之貴山富<lb/>
<pb n="KR2k0056_WYG_039-24a"/>
　　水與龍山龍塲行且有聞於天下後世世有昭曠<lb/>
　　之士亦必於黔乎神往矣在昔賦三都兩京者一<lb/>
　　出而貴洛陽之紙膾士林之口然或感時諷諫或<lb/>
　　折𠂻羣言且皆成於十年視公投戈染翰刻燭賦<lb/>
　　詩備一代之典章垂千秋之信史其遲速輕重固<lb/>
　　天淵矣記成當與黔並永不特海内幡然改觀固<lb/>
　　知何陋之言與陽明名軒之意俱得公而益信象<lb/>
　　不揣固陋附言末簡載其言以存汙樽土缶之一<lb/>
<pb n="KR2k0056_WYG_039-24b"/>
　　端云<lb/>
　　黔記序　　　　　　　　　　　丘禾實<lb/>
　　今天下開府置官屬之地十有三而黔最後黔非<lb/>
　　特後也籍黔之人不足以當中土一大郡又漢夷<lb/>
　　錯居而夷倍蓰焉以此宇内往往少黔其官於黔<lb/>
　　者或不欲至至則意旦夕代去固無恠其然乃士<lb/>
　　生其間或亦謬自陋通籍後往往籍其先世故里<lb/>
　　視黔若將凂焉余居常毎嘆之謂黔不足治乎是<lb/>
<pb n="KR2k0056_WYG_039-25a"/>
　　越不章甫而蜀不雅化也謂黔不足興乎是陳良<lb/>
　　不産於楚而由余不生於戎也有是哉苐地之重<lb/>
　　人也以山川而人之重地也以文獻黔自國朝始<lb/>
　　為冠帶之國文獻闕焉地奈何得重余間考鄉先<lb/>
　　輩非無崛起於時者旋就湮没載籍故府牒及列<lb/>
　　郡乗俱散漫磨滅不可讀有無乗者是無以表章<lb/>
　　聴其湮没皆黔士大夫之過也余不佞嘗讀郡志<lb/>
　　而有感焉自以學闇典墳捜羅未廣懼為山川羞<lb/>
<pb n="KR2k0056_WYG_039-25b"/>
　　乃今有郭中丞青螺公黔記中丞讀書盡天下其<lb/>
　　記黔也直取兵於武庫不勞更鑄苐中丞自平播<lb/>
　　以來拮据戎馬兵食間宜無餘力而㳺翰所染輙<lb/>
　　至充棟余曽未聞杜元凱平呉裴中立平淮有所<lb/>
　　論著也且中丞望重中書久矣獨不意旦夕代去<lb/>
　　耶余觀大事記黔之故實釐然指掌雖黔人不諗<lb/>
　　也至讀賢宦傳見鄉先輩一二典型爛然如昨而<lb/>
　　身或不知又如宣慰傳中所載昂兄弟詩蔚然風<lb/>
<pb n="KR2k0056_WYG_039-26a"/>
　　雅想其人土流有此何論華族而黔記未成時輙<lb/>
　　併湮没由此以譚未嘗表章之不可謂無獻則未<lb/>
　　嘗修之固不可謂無文也中丞所為詩文在在殺<lb/>
　　青而其肆筆為史則黔獨著中丞豈亦有意為黔<lb/>
　　文耶書成紙貴海内士與寓目焉由此必有樂至<lb/>
　　其地以紹中丞之業者若黔士既發醯雞之覆將<lb/>
　　得寳於家而不暇外索此非黔記誰啟之也記今<lb/>
　　自重天下不藉余為元晏苐余樂桑梓文獻有歸<lb/>
<pb n="KR2k0056_WYG_039-26b"/>
　　且見君子之有益於人國如此因紀其實而序之<lb/>
　　若文之工不工自是黔驢之技所不計也<lb/>
　　送少司馬蔡公撫黔序　　　　　譚元春<lb/>
　　同安蔡敬夫先生言行如古人較然不自欺其忠<lb/>
　　孝接物之志天下信之春事公久獨以為能懼今<lb/>
　　世所不足者懼也公何懼之有春事公久見公於<lb/>
　　學問之本末浩浩淵淵筆之所往孔上而周下贄<lb/>
　　俯而亮仰不遺力以達於深賾無邉際而曰吾苦<lb/>
<pb n="KR2k0056_WYG_039-27a"/>
　　不能思嗜書不暇讀於學問無所窺嗟乎春毎見<lb/>
　　有志者為之效其一二處㣲肖即志揚氣得公何<lb/>
　　懼若此吾是以見其懼也當萬歴乙夘丙辰間公<lb/>
　　在辰陽辰與黔兵食相及有欲用民力於苗者公<lb/>
　　執不可因自解歸去而臯臯訿訿者亦適自起滅<lb/>
　　數年來海内多事天下思公甚公亦念天下由晉<lb/>
　　岳起鄖中丞民以久安會黔夷不靖舊開府深入<lb/>
　　未還天子乃以公為少司馬往撫之春聞而度其<lb/>
<pb n="KR2k0056_WYG_039-27b"/>
　　故非用其才也用其氣也用其氣用其懼也方公<lb/>
　　强項不肻輕用民力時其氣已入人肝脾矣氣藏<lb/>
　　於不可見動於不可禦古之君子懼以養氣氣以<lb/>
　　養智而今之所為氣有臯臯訿訿而務以茍勝於<lb/>
　　人而已矣使臯臯訿訿而可以茍勝於人焉已洩<lb/>
　　矣已盡矣豈能復有氣乎氣之所為不可使復洩<lb/>
　　也誠以蘊之懼以守之其誠彌積其懼彌深懼日<lb/>
　　以深而氣日以達一旦不得已而用於世也則非<lb/>
<pb n="KR2k0056_WYG_039-28a"/>
　　我欲其然也氣自然也氣猶泉也泉之初萌如蚊<lb/>
　　蠕之㣲動視之不得何況於聴稍流為池為澗形<lb/>
　　見聲増至於水石交鳴喧豗不聞人語浣濯者往<lb/>
　　焉灌溉者往焉而泉則猶守其初萌之性曷往觀<lb/>
　　乎蚊蠕之㣲動矣公讀書深用人細見事透以鬼<lb/>
　　神自則而以豪聖望人初下黔命春適見於鄖中<lb/>
　　公虚心省躬遍問人所以往黔者人莫能應公自<lb/>
　　咎曰教人而不教於人學問之大詬也氣浮與滿<lb/>
<pb n="KR2k0056_WYG_039-28b"/>
　　示挹與肻綮失與何莫應也春聞之躍然吾所見<lb/>
　　公懼者益信矣懼者君子所以盡天而好謀者君<lb/>
　　子所以盡人天人自足於胸中而國運人心坦然<lb/>
　　黙聴於忠孝接物之内故成也成之為言天與人<lb/>
　　俱不必問之詞也大誥曰允蠢鰥寡哀哉予造天<lb/>
　　役遺大投艱於朕身不卬自恤君猶如此況代君<lb/>
　　者乎有鰥寡之哀以通人有天役之造以通天未<lb/>
　　有暇自恤者不懼生於自恤自恤生於暇心於是<lb/>
<pb n="KR2k0056_WYG_039-29a"/>
　　乎紛然問天問人而苦無以通之泉竭自中氣不<lb/>
　　足也春素以是聞於公敢述以為送尊其所聞竊<lb/>
　　自附於髙明云爾<lb/>
　國朝<lb/>
　　鄉飲禮儀序　　　　　　　　　衛既齊<lb/>
　　余以辛未十一月至黔視事閲一月而改嵗則周<lb/>
　　禮鄉大夫受法司徒飲酒尚徳時也黔中脫兵燹<lb/>
　　未久此典闕而有待乃集僚屬按<lb/>
<pb n="KR2k0056_WYG_039-29b"/>
　國家律令稽諸儀禮禮記酌為儀節令師儒講習於<lb/>
　　陽明書院至再至三始多格格既而嫻熟有儀遂<lb/>
　　俾新貴令行之賔僎介衆賔各執事擇人惟謹及<lb/>
　　是日嚴嚴翼翼黔人士以為創觀夫古今異宜言<lb/>
　　禮家又人人殊然而羣言淆亂折諸聖凡孔子之<lb/>
　　所明言者則皆萬世所宜行者也其節目之大者<lb/>
　　有五一曰祭祭脯醢也祭肺也祭酒也所謂報本<lb/>
　　返始以致敬也一曰爼賔僎之爼肩也主人之爼<lb/>
<pb n="KR2k0056_WYG_039-30a"/>
　　臂也介之爼胳也所謂貴骨賤骨以致辨也一曰<lb/>
　　拜拜至也拜洗也拜送也拜受也拜既也禮畢而<lb/>
　　拜送也所謂自卑以相尊讓也一曰於席末嚌肺<lb/>
　　也啐酒也告㫖也皆不當席所謂為行禮不專為<lb/>
　　飲食也一曰獻酬主人獻賔也賔酢主人也主人<lb/>
　　又自飲而酬賔也主人酬介介酬衆賔衆賔又自<lb/>
　　相酬以及於沃洗者也所謂逮賤也以儀禮之節<lb/>
　　證諸記所載孔子觀於鄉之言嗚呼至矣哉不可<lb/>
<pb n="KR2k0056_WYG_039-30b"/>
　　易矣行禮之始例應讀律禮畢例應謝<lb/>
恩余酌於讀律時兼讀孔子之言葢欲尊<lb/>
王章明聖道俾斯民知尊讓潔敬先禮後財以尚化成<lb/>
　　俗而已矣其間升降興坐簡於儀禮者十之二三<lb/>
　　僭竊之罪知無所辭庶幾人之易從而毋以繁苦<lb/>
　　視也昔者季氏逮暗而祭日不足繼之以燭有司<lb/>
　　之强力者亦跛倚而倦及子路與質明而始行事<lb/>
　　晏朝而罷而孔子以為知禮誰謂禮必委曲繁重<lb/>
<pb n="KR2k0056_WYG_039-31a"/>
　　不近人情者哉既行於省將頒其儀節於各郡縣<lb/>
　　也爰論其梗概而為之序<lb/>
　　貴州通志序　　　　　　　　　曹申吉<lb/>
　　今<lb/>
上御極之十年予奉<lb/>
簡命來撫黔陽間以暇日閲明撫臣郭青螺先生所輯<lb/>
　　黔記慨然識前代治亂之由歎撫馴之不易獨明<lb/>
　　季載籍詢諸遺老而其事亦少缺矣伏念我<lb/>
<pb n="KR2k0056_WYG_039-31b"/>
　國家底定西陲載踰星紀其豐功偉烈深仁厚澤不<lb/>
　　可以不書方欲撰述成編用垂典册既而<lb/>
上允部議令天下纂修圖志則益思所以塞<lb/>
宸渙示來兹爰率黔有司與夫碩士之有文者相與掇<lb/>
　　墜補殘抑浮削冗既戒既備遂拜手稽首而卒業<lb/>
　　焉葢聞盛世不勤逺畧虞廷干戈僅稱來格禹貢<lb/>
　　荒服亦止羈縻即以秦皇漢武雄才大畧之主其<lb/>
　　時五尺通道封守未設唐䝉司馬相如兩至夜郎<lb/>
<pb n="KR2k0056_WYG_039-32a"/>
　　甫修賔貢而西夷二郡旋置旋罷豈治網踈濶抑<lb/>
　　亦卉裳椎<graphic n="KR2155" url="https://raw.githubusercontent.com/kanripo/KR-Gaiji/master/images/KR2155.png" mimeType="image/png"/>夙稱難治故不暇以為也風會日開<lb/>
　　幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>漸廣歴唐宋迄元始易土而流明置專藩裒<lb/>
　　為郡邑猶寖尋至於中葉而典制始備葢柔逺維<lb/>
　　艱振古如斯<lb/>
　昭代聿興天付所覆百蠻君長咸奉約束亦既聲靈<lb/>
　　震於殊俗風教訖於流沙而水西負固上干天討<lb/>
　　隴氏亦弗戢於郎岱最後擺㵼扯處烏餘孽猶勤<lb/>
<pb n="KR2k0056_WYG_039-32b"/>
　　師旅雖漸次削平版章載闢未可云傳檄而定矣<lb/>
　　此又近事可覩記者也夫創之也難則治之也不<lb/>
　　易予嘗佐秩宗貳冡宰奉事殿中得仰見<lb/>
天子嘉與維新中外一視軫黔民之困以阡陌責令長<lb/>
　　俾勸於農桑念邉土貧瘠而特罷鼓鑄知荒落之<lb/>
　　區罔習法度不可以中原之律治也而寛其禁令<lb/>
　　所以懐柔逺人更張區畫者備至予抵黔既久日<lb/>
　　進殘黎而風曉<lb/>
<pb n="KR2k0056_WYG_039-33a"/>
聖世與民休養之意童叟交歡式歌且舞有事闗邉計<lb/>
　　亦次第指陳<lb/>
上不以其言為愚輙得報可庶幾蠶叢鳥道之鄉登於<lb/>
　　衽席矣顧僻處西南遥瞻<lb/>
　國門如在天上而疆宇四錯倚滇扼楚負蜀襟粤以<lb/>
　　致伏莽深山嵗煩牒問則長慮却顧所藉於繼起<lb/>
　　者有待即今日之指掌而稽繪圖入<lb/>
　吿誠亦司封土者之責也惟是野史遺聞久罹兵燹<lb/>
<pb n="KR2k0056_WYG_039-33b"/>
　　不無訛闕詎敢傳疑故雜記多列<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>事而法制尤<lb/>
　　詳於今取其足以備鑒觀可信於逺者誠使<lb/>
宵旰之餘一展卷而遐方萬里洞若觀火則治理闗焉<lb/>
　　法戒具焉豈以要荒之紀載而可忽乎因書所見<lb/>
　　以為序<lb/>
　　黔書序　　　　　　　　　　　徐嘉炎<lb/>
　　嘗考讀古今輿圖疆理之書所載山川之隆窪財<lb/>
　　賦之豐嗇與夫士馬甲兵人材風俗之備詳誠有<lb/>
<pb n="KR2k0056_WYG_039-34a"/>
　　資於治術矣而文采則不足及觀歴代詞人才子<lb/>
　　賦名都言井里擷蟲魚草木之華多宫闕城郭之<lb/>
　　盛極其偉麗矣至於攬景物之蕭條感變聲之衰<lb/>
　　颯亦復凄涼悲慨嚼徵含商然以語於治之得失<lb/>
　　民之休戚則概未之及也葢著述之不能相兼如<lb/>
　　此今讀中丞䝉齋先生黔書則不然先生之書葢<lb/>
　　專為治黔者法也黔地居五溪之外於四海之内<lb/>
　　為荒服其稱藩翰者未三百年其地尺寸皆山欲<lb/>
<pb n="KR2k0056_WYG_039-34b"/>
　　求所謂平原曠土者積數十里而不得袤丈其人<lb/>
　　自軍屯衛所官戸戍卒來自他方者雖曰黔人而<lb/>
　　皆能道其故鄉無不自稱為寓客其真黔産者則<lb/>
　　皆苗獞犵狫之種刦掠仇殺獷悍難馴易於負固<lb/>
　　其土田物産較他方瘠薄者尚不能及十之二夫<lb/>
　　以黔之地之人之不可以倚守也如彼其土田物<lb/>
　　産之無可利賴也如此夫國家何事於黔哉然聞<lb/>
　　先生之言曰無黔則粤蜀之臂可挹而滇楚之吭<lb/>
<pb n="KR2k0056_WYG_039-35a"/>
　　可扼國家數十年來亦知荒落之壤無可供天府<lb/>
　　之藏猶且日仰濟於他省嵗糜金錢而不惜者敉<lb/>
　　寜之道固如是也然則黔治則有與之俱治者黔<lb/>
　　亂則有與之俱亂者先生以英偉之才深沉之識<lb/>
　　身處其地知之審慮之周矣故其為書於所以致<lb/>
　　治而防亂者三致意焉道里之險易必詳之所以<lb/>
　　謹偵伺嚴來往也山谷之紆曲者徑遂者必分别<lb/>
　　誌之所以慎封守飭固圉也夫治蠻徼者審其地<lb/>
<pb n="KR2k0056_WYG_039-35b"/>
　　利察其人情始焉必無以啟之而繼焉必有以制<lb/>
　　之慎稽其出入之門戸熟悉其黨與之離合防其<lb/>
　　阨塞絶其勾連禁其剽掠審其器械材力之長短<lb/>
　　利鈍而善禦之所謂有以制之者也使之相安於<lb/>
　　其習俗相樂於其燕閒羣苗無驚於擾索土司勿<lb/>
　　困於誅求所謂無以啟之者也故先生之書既重<lb/>
　　於嚴兵守土而尤重於羇縻撫綏每於前人定亂<lb/>
　　服叛之舉其不事張皇不煩兵革者必津津書之<lb/>
<pb n="KR2k0056_WYG_039-36a"/>
　　以為前事之不忘後事之師此先生所以治黔即<lb/>
　　可永為治黔之法者也雖然先生之為是書又不<lb/>
　　獨以經濟自負也葢其英偉之才深沉之識具雄<lb/>
　　竒而擅奥博者又實為詞人學士之宗凡黔之草<lb/>
　　木山川人材土物皆幸有先生以發其菁英而抒<lb/>
　　其藻麗是故椎<graphic n="KR2155" url="https://raw.githubusercontent.com/kanripo/KR-Gaiji/master/images/KR2155.png" mimeType="image/png"/>刻木皆可入王會之圖也踏月<lb/>
　　吹笙皆可作名都之賦也飛雲白水之瀑可以嫓<lb/>
　　美於台廬也濟火闗索之名可以核實於紀載也<lb/>
<pb n="KR2k0056_WYG_039-36b"/>
　　牡丹之花並於洛陽渥洼之産雄於冀北以及丹<lb/>
　　砂卉革水銀雄黄之屬皆豔稱而悉數之使人視<lb/>
　　黔以為名邦以為樂土慕而安之美而賦之葢不<lb/>
　　欲使天末一隅為曹鄶之無譏於季札且將如呉<lb/>
　　蜀之見賦於左思先生之於黔不亦思深而意長<lb/>
　　乎後之讀是書者既賴以治黔而又資其餘材以<lb/>
　　考據史傳乞靈詞賦則是書也豈獨與爾雅方言<lb/>
　　與夫稽含之狀酈元之注同日而語哉至於龍塲<lb/>
<pb n="KR2k0056_WYG_039-37a"/>
　　之祠記尊昔先民而不以異同相詆訾則尤崇奬<lb/>
　　激厲之盛心矣嘉炎來黔受其書而讀之不禁快<lb/>
　　然曰是書也經濟文章任人之擕取而各得所謂<lb/>
　　仁者見之謂之仁智者見之謂之智者也葢著述<lb/>
　　之兼美者莫踰於此因樂為之序以附不朽云<lb/>
　　思南府志序　　　　　　　　　劉謙吉<lb/>
　　思南舊有志也萬厯乙未後百有餘年蔚惟我<lb/>
　朝又五十年鮮有簪筆文獻莫徵君子憂之憂之維<lb/>
<pb n="KR2k0056_WYG_039-37b"/>
　　何曰荒已闕已殘已墜已軼已紛已考之璇璣曰<lb/>
　　軫翼曰參井曰雙女曰申參於彼乎於此乎庸無<lb/>
　　荒問之章亥賔也而化卬也而印務也而婺羇縻<lb/>
　　也庸州也城樂也叙州也洪杜也寜夷也勿之據<lb/>
　　矣庸毋闕城其築乎竪則憑焉兵其防乎豕則突<lb/>
　　焉江不能帆塹不能輸田不能溝畝不能糞商不<lb/>
　　能贏工不能業入不能計出不能末流不能収移<lb/>
　　不能復庸毋殘牂柯有守番部有長非游宦也永<lb/>
<pb n="KR2k0056_WYG_039-38a"/>
　　樂十二年而府𢎞治八年而縣非諸路也丞無常<lb/>
　　設牒無專判簿無校獄無司倉無使非全制也夷<lb/>
　　醜於名沿陵於酉朗割於洞非完司也庸毋墜伏<lb/>
　　波之祠委諸莽矣河東之石隣於怪矣西麓之奏<lb/>
　　議西臺之疏草付諸燼矣水西之殉桃紅之役皆<lb/>
　　無特書也南人語南寨人語寨功賞者秦贅也攘<lb/>
　　臂者楚鴂也抱貿者巴僰也流移者豫章也蠅蠅<lb/>
　　銖銖利之所盡則鳥獸散庸毋軼且紛今<lb/>
<pb n="KR2k0056_WYG_039-38b"/>
詔下郡諸侯亦屢矣奈何以荒且闕殘且墜軼且紛者<lb/>
　　應也荒則正之闕則釐之殘則整之墜則舉之軼<lb/>
　　則補之紛則畫之正斯無忒釐斯無失整斯無敝<lb/>
　　舉斯無廢補斯無滲畫斯無偏君子所以憂也為<lb/>
　　綱十為目五十二非惟是思南也思南志成則言<lb/>
　　思南也考古者可以繩今察往者可以鏡來知已<lb/>
　　然者可以坊未然志者繩也鏡也坊也問刀耕火<lb/>
　　種昔何以繡而今何以窳問任土作貢昔何以供<lb/>
<pb n="KR2k0056_WYG_039-39a"/>
　　而今何以縮問土著胥宇昔何以戢而今何以睢<lb/>
　　問城闕子衿昔何以譽而今何以佻問計偕宦遊<lb/>
　　昔何以盛而今何以衰而不寜惟是忠孝大節躬<lb/>
　　代乗鑾者彼何人也今何以不侍御若也銅鈴齊<lb/>
　　鳴孤軍深入者彼何人也今何以不留坡若也必<lb/>
　　為聖人倡學西南者彼何人也今何以不大參若<lb/>
　　也開科目之初者給諫也覆婺學之議者中丞也<lb/>
　　請印江之學者柱史也先輩名賢紛然傑出今何<lb/>
<pb n="KR2k0056_WYG_039-39b"/>
　　以逺不逮也有功徳於民者尸而祝焉慶厯以前<lb/>
　　踵相接也今何以寥寥也抑有司曠於後而良二<lb/>
　　千石不再見歟凡此者皆予與鄉士大夫二三君<lb/>
　　子憂之深而莫能釋也恐無以彰<lb/>
盛世之休也尤有望於後之來者共明此志也<lb/>
　　貴州通志序　　　　　　　　　閻興邦<lb/>
　　志之原起於爾雅司馬遷曰書班固曰志後世相<lb/>
　　沿而不易江文通有言作史之難無出於志予以<lb/>
<pb n="KR2k0056_WYG_039-40a"/>
　　為志難矣而為黔志尤難諸省自秦漢以來分疆<lb/>
　　畫址久隸職方黔則設自明初割楚粤川滇之剰<lb/>
　　地則星野難齊也諸省名山大川各有紀載黔則<lb/>
　　牂柯九隆而外山不列於益記水不注於桑經其<lb/>
　　他樂史寰宇希先方域卷帙浩繁於黔獨畧則典<lb/>
　　籍難稽也諸省建官置牧歴年已久黔雖通於莊<lb/>
　　蹻鑿於唐䝉而由隋迄宋半屬羇縻官無循卓士<lb/>
　　號天荒元明以後畧載數人則政治難詳也西南<lb/>
<pb n="KR2k0056_WYG_039-40b"/>
　　諸省亦雜蠻獞然皆十之二三耳惟黔十一府皆<lb/>
　　苗多民少椎髻侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>半不通語言文字則風俗難<lb/>
　　同也十一郡之中為衛所三十一為長官司八十<lb/>
　　二為土舍丞同廵檢三十近雖改縣設流非一而<lb/>
　　舊册已湮新圖未訂則戸版難查也積此五難遂<lb/>
　　成三惑夜郎與遵義同疆興古與曲靖錯壤為梁<lb/>
　　為益分軫分參則惑於地且蘭遥隔於番禺紫池<lb/>
　　沿譌於貴縣舞無音淆兖充字異則惑於書晉置<lb/>
<pb n="KR2k0056_WYG_039-41a"/>
　　寜州何以刺史不涖黔土唐増採訪何以牂夷别<lb/>
　　屬劍南則惑於官黔志豈易為哉<lb/>
聖朝聲教四訖薄海以外皆入版圖矧黔在十五國之<lb/>
　　中雖去京師八千里其地則<lb/>
天子之地其民則<lb/>
天子之民其政則<lb/>
天子月吉之所頒其治則<lb/>
天子嵗終之所考庠序有光則取士増於舊額逋逃授<lb/>
<pb n="KR2k0056_WYG_039-41b"/>
　　首則苗頑格於舞干凡此皆可播之筦絃列之雅<lb/>
　　頌以傳世而行逺者也予撫黔以來五載於兹念<lb/>
　　田野之未盡闢憂在民生念異類之未盡馴憂在<lb/>
　　境土或未雨而綢繆或先時而補救負一方之重<lb/>
　　寄今幸<lb/>
天子之文徳武功風翔雲合而黔之黎庶皆已集林而<lb/>
　　改音扶杖而觀化使不分載之於成書薈而存之<lb/>
　　將古所謂土地之圖人民之教以佐王擾邦國者<lb/>
<pb n="KR2k0056_WYG_039-42a"/>
　　又何以稱焉黔志創始於明嘉靖督學謝公後修<lb/>
　　於中丞劉公暨江公今已失傳惟青螺郭公黔記<lb/>
　　僅有存者然其所載每詳於近代而畧於逺古故<lb/>
　　黔事尚有缺軼我<lb/>
皇上御極之十一年爰<lb/>
命儒臣纂修一統志至次年而貴州通志亦次編集奈<lb/>
　　書甫成即遭叛逆遂爾散失是志也前撫猗氏衛<lb/>
　　公之所修者也始於三十一年之正月而告成於<lb/>
<pb n="KR2k0056_WYG_039-42b"/>
　　是年之十月其用志固勤而為期則促予閲之非<lb/>
　　獨三十二年以後事當補入即此三十六卷山川<lb/>
　　其有定也而遺者十之三古蹟其共傳也而逸者<lb/>
　　十之五職官不詳其嵗月選舉僅記其姓名耳目<lb/>
　　之近尚多放失予意欲重修而每歎文獻之無徵<lb/>
　　又慮鳩工之不易因取各條畧加論定可増者増<lb/>
　　之不能増姑仍其舊非敢謂有功於前人亦使後<lb/>
　　之觀者以備參考云爾若夫作志之難古今同慨<lb/>
<pb n="KR2k0056_WYG_039-43a"/>
　　彼班氏之著述尚以詳於浮言畧於事實取譏於<lb/>
　　夾漈矧予也三長莫具七畧㒺窺乃欲於時日之<lb/>
　　近網羅千載之文捜採遐荒之事其為難也十百<lb/>
　　於前人然不辭其難者葢以揚<lb/>
天子之盛治垂之億萬斯年也<lb/>
　　重修貴州通志序　　　　　　　董安國<lb/>
　　粤稽禹貢一書成於九州既定之後以紀夫山川<lb/>
　　土田物産貢賦之不同而又鑄為九鼎以象物使<lb/>
<pb n="KR2k0056_WYG_039-43b"/>
　　民知神姦不逢不若周禮邦國之志掌於小史四<lb/>
　　方之志掌於外史此紀載志乗之所由來也余幼<lb/>
　　讀龍門之書漢武元鼎六年置牂柯犍為越嶲夜<lb/>
　　郎四郡以為益州宋元而來始置貴州即梁益荆<lb/>
　　楚之分也余初筮仕得楚之靖州在黔東歴官司<lb/>
　　蜀臬在黔西北皆與之隣遂稍悉其風土大抵山<lb/>
　　叢蠻雜地确民貧加以冦亂相尋凋攰尤甚辛未<lb/>
　　秋忝備黔藩由夜郎渡牂柯江見夫萬山㦸列百<lb/>
<pb n="KR2k0056_WYG_039-44a"/>
　　里烟微厥土黒墳田皆下下途間所值率皆鳥言<lb/>
　　卉服鵠面鳩形之倫視事後披覽版籍賦不過銀<lb/>
　　七萬兩米九萬八千九百餘石口一萬六千六百<lb/>
　　八十有竒其幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>風土可謂荒且陋矣恭逢我<lb/>
皇上深仁厚澤三十餘年武功耆定之餘休養生息鳩<lb/>
　　澤中而安集之浸浸乎戸口増流離復儼然滇楚<lb/>
　　間一都㑹邇年來文教誕敷黔人士濯磨砥礪炳<lb/>
　　然可觀間有潛修績學隠岩穴甘貧約以束躬敦<lb/>
<pb n="KR2k0056_WYG_039-44b"/>
　　行下及苗蠻婦女亦知節烈卓卓可稱道於是嘆<lb/>
　　人之不為地限採風者不可以其荒陋而忽也適<lb/>
　　大中丞衛公來撫是邦虚中折節相與講求治道<lb/>
　　孜孜不少倦念通志一書修於康熙十二年未及<lb/>
　　通行遭變叛盡燬署中僅遺抄本又多殘缺舛訛<lb/>
　　不足以資考據垂永久也乃命余開局延儒分類<lb/>
　　授簡以大參陸公董其事又自為裁訂惟詳惟覈<lb/>
　　自春徂冬八閲月而報成余受而讀之舉方輿象<lb/>
<pb n="KR2k0056_WYG_039-45a"/>
　　緯賦役兵防名宦先後之政績鄉賢流寓之文章<lb/>
　　與夫死事之忠勤孤[婺-矛+牙]之貞操莫不釐然大備方<lb/>
　　修輯之初殘編斷簡茫無可依據余竊憂之踰月<lb/>
　　購得郭青螺黔記若干卷魚魯豕亥始有所折𠂻<lb/>
　　續購通省郡志邑志其舊有志者十才二三咸取<lb/>
　　而釐輯之其舊未有志者亦争自蒐輯手録成帙<lb/>
　　以佐見聞所未逮因得補十二年後之事為全書<lb/>
　　並前志所遺漏者亦加詳焉非敢謂修明之功可<lb/>
<pb n="KR2k0056_WYG_039-45b"/>
　　軼前人而竭上下之心力集逺近之耳目務使荒<lb/>
　　陋之域文獻可徵以對揚<lb/>
聖天子休明之治而已矣雖然網羅舊聞以傳信者外<lb/>
　　史小史之遺意也率作興事而不託諸空言者岳<lb/>
　　牧守令之責也今黔地多石而維草其宅土多瘠<lb/>
　　而舟楫不通苗多獷而反側不常何道而使汙萊<lb/>
　　盡闢商賈熙穰桴鼓不鳴狉榛成俗當亦偹官兹<lb/>
　　土者所宜加意而綢繆也余敢不勉乎哉故於是<lb/>
<pb n="KR2k0056_WYG_039-46a"/>
　　書之成序其畧於簡端<lb/>
　　紀事<lb/>
　　明<lb/>
　　撫夷紀事　　　　　　　　　　髙　拱<lb/>
　　隆慶庚午貴州土官安國亨安智各起兵讐殺撫<lb/>
　　臣以叛聞請討之已撫臣去太僕少卿阮文中代<lb/>
　　之阮來謁事予語之曰吾聞安國亨本為羣奸撥<lb/>
　　置宣淫播虐遂讐殺安信以致信母疏窮兄安智<lb/>
<pb n="KR2k0056_WYG_039-46b"/>
　　懐恨報復相讐殺無已其交惡互訐皆讐口誣辭<lb/>
　　不足憑乃安智不能勝國亨撫臺欲為智伸意固<lb/>
　　善然郤為智所欺而擁兵居省又為智所紿而謀<lb/>
　　動干戈則多事矣國亨不服拘提見撫臺右智疑<lb/>
　　畏不敢出而撫臺遂奏以叛逆然乎哉夫叛逆者<lb/>
　　謂敢犯朝廷背法為亂者也今夷族自相殘殺未<lb/>
　　犯朝廷縱拘提不出亦只違抝違抝何以為叛逆<lb/>
　　乎乃遂輕兵掩殺彼夷民安肻束手就戮故各有<lb/>
<pb n="KR2k0056_WYG_039-47a"/>
　　殘傷然亦未聞國亨有領兵拒戰之迹固可訪而<lb/>
　　知也而今必以叛逆論之亦甚矣君行矣宜亷其<lb/>
　　實而虚心平氣處之若果如愚所聞則當去其叛<lb/>
　　逆之名究其讐殺與違抝之罪彼當必出身聼理<lb/>
　　一出身聼理便非叛逆只以其本罪罪之當無不<lb/>
　　服方為國法之正天地之公也阮至貴訪得其實<lb/>
　　果如予言乃書報予並陳處置之畧然狃於浮議<lb/>
　　不敢突變前説語多依違予乃復書曰天下事有<lb/>
<pb n="KR2k0056_WYG_039-47b"/>
　　必當明正其罪者有罪未必真人臣當自為處分<lb/>
　　不可於君父前過言之者若中原之民敢行稱亂<lb/>
　　如此則所當上吿天子發兵征討滅此而後朝食<lb/>
　　者也若夷民異類順逆殊途雖有釁隙本非叛逆<lb/>
　　之實則人臣當自為處分不可過言於君父之前<lb/>
　　何者君父天下之主威在必伸有叛逆便當撲滅<lb/>
　　可但已乎而乃事非其真釘入其罪則將如何處<lb/>
　　也安氏之亂本是安國亨安智夷族自相讐殺此<lb/>
<pb n="KR2k0056_WYG_039-48a"/>
　　乃彼家事非有犯於我者何以謂之叛逆而前撫<lb/>
　　臣乃遽以叛逆奏君父在上既聞叛逆之説則法<lb/>
　　所必行豈容輕貸而安國亨本無叛逆之實乃禍<lb/>
　　在不測但圖茍全地方官更復不原其情遂至激<lb/>
　　而成變乃又即以為叛逆之證可恨也今國亨上<lb/>
　　本訴寃乞哀懇切叛逆者若是邪而地方官仍復<lb/>
　　不為處分仍以叛逆論之遂使朝廷欲開釋而無<lb/>
　　由國亨欲投順而無路亦已過矣且安智國亨之<lb/>
<pb n="KR2k0056_WYG_039-48b"/>
　　讐也非我族類而乃居於省中謂何安智在省則<lb/>
　　讒言日甚而國亨之疑畏日深國亨之疑畏日深<lb/>
　　則智之禍愈不可解是挑之使鬬而増吾多事也<lb/>
　　故愚謂安國亨之罪固非輕而叛逆則不然安智<lb/>
　　當别有安插而省居則不可惟在處置之得宜耳<lb/>
　　以朝廷之力即族滅安氏何難顧事非其實而徒<lb/>
　　勤兵於逺非所以馭夷狄而安中國也願執事熟<lb/>
　　思之也時彼中號令未明安國亨疑畏益甚拘提<lb/>
<pb n="KR2k0056_WYG_039-49a"/>
　　益不出聲言恐軍門以勘問誘我出殺我又恐安<lb/>
　　智兵來掩殺乃日擁兵自衛於是阮乃上疏請兵<lb/>
　　糧為征剿計而書來計事予讀之曰嘻阮子誤矣<lb/>
　　安國亨所為不出者疑畏深也今明㫖既下事在<lb/>
　　必行是真以叛逆處之矣處以叛逆彼將叛逆自<lb/>
　　為也將不逼而使真乎且彼夷酋耳而勞師費財<lb/>
　　即族滅之何為況未必然乎未必然則惡可已其<lb/>
　　説長矣是不惟致彼以假為真而我亦終當以假<lb/>
<pb n="KR2k0056_WYG_039-49b"/>
　　為真也時在閣思之環牀而走同官者曰公何環<lb/>
　　牀走予曰思貴州事耳欲從之則非計欲無從則<lb/>
　　失威曰然則當何如予曰今撫臣䟽請兵糧征勦<lb/>
　　安國亨亦有奏辭辨誣乞哀甚懇固各有説也吾<lb/>
　　意欲並行之而差一風力給事中往勘若無叛逆<lb/>
　　實則只治其本罪果有叛逆實即發兵屠戮未晚<lb/>
　　彼安國亨聞勘官且至必以為吾身在勘軍門當<lb/>
　　不敢殺我我出聴理乃可以自明彼若出聴理則<lb/>
<pb n="KR2k0056_WYG_039-50a"/>
　　不叛逆自見而乃治其本罪當亦甘心亂或可戢<lb/>
　　也胥曰善予召職方郎中至授之意遂題覆得請<lb/>
　　而以吏科給事中賈三近往勘予復面授方畧乃<lb/>
　　國亨聞朝廷勘其事科官且來果喜曰吾生矣夫<lb/>
　　吾豈叛逆者哉所以不出聴理者恐軍門誘我出<lb/>
　　殺我也今既有㫖勘則吾係聴勘人軍門必不敢<lb/>
　　殺我吾乃可出聴理明吾非叛逆也葢逢人即告<lb/>
　　之語達京師先是阮開以五事一責令國亨獻出<lb/>
<pb n="KR2k0056_WYG_039-50b"/>
　　撥置人犯一照夷俗令賠償安信等人命一令分<lb/>
　　地安插疏窮母子一削奪宣慰職銜與男權替一<lb/>
　　從重罰以懲其惡令該道官曉諭而國亨母子狐<lb/>
　　疑擁兵不出如故至是乃始將漢夷犯人王實呉<lb/>
　　瓊阿弟等獻出而母子自出聴審供稱其餘人犯<lb/>
　　俱死逃及奏事未囬非有隠庇又稱願認於六犯<lb/>
　　名下賠償罰銀六千兩又稱敵殺官兵是時國亨<lb/>
　　在藺州與奢效忠講理不知安總兵統兵殺死夷<lb/>
<pb n="KR2k0056_WYG_039-51a"/>
　　目以朶楊生阿烏等此伊父兄弟男子姪率衆衝<lb/>
　　敗官兵奔過浮橋渰死願罰銀三萬五千兩又稱<lb/>
　　願將内列安插於阿傀織金二處疏窮安插於卧<lb/>
　　這内列著令退閒將安國貞頂替頭目以後再不<lb/>
　　敢搆兵讐殺又稱願革管事令男安民權理公務<lb/>
　　於是國亨即輸銀四萬一千兩送官聴處乃疏窮<lb/>
　　安智猶堅執不從聲言必欲殺安國亨子母將地<lb/>
　　方改土設流乃已阮乃處其用事撥置之人智始<lb/>
<pb n="KR2k0056_WYG_039-51b"/>
　　伏遂差衛官三員押發智與夷目漢聰等五百餘<lb/>
　　名並軍器輜重俱背負出城赴卧這織金等處安<lb/>
　　插葢科官未至而事已定矣乃科官至中途而還<lb/>
　　於是阮乃上其事曰安國亨一介小醜叨承世官<lb/>
　　奸雄類於豺狼詭譎同於狐鼠横行暴虐不守王<lb/>
　　章大肆兇殘戕害骨肉縱兵鄰境積多不赦之辜<lb/>
　　召禍門庭皆是自作之孽寵嬖倖而私通婦女信<lb/>
　　羣小而載弄干戈安智避難潛逃尤極窮追之慘<lb/>
<pb n="KR2k0056_WYG_039-52a"/>
　　官兵廹巢討罪至多拒敵之傷迹其背違多端誠<lb/>
　　於法紀難貸該臣欽承明㫖參以部咨行之多官<lb/>
　　酌乎輿論反覆兩人顛末事果出於有因毒祖屬<lb/>
　　諸曖昧殺叔起於讒疑拜將封官既無事證可指<lb/>
　　斬闗掠地又無形迹可稽拒敵損兵供自畏死激<lb/>
　　成而首惡已獻納銀罰治皆照夷俗價贖而羣犯<lb/>
　　就擒繼恩國貞釋自拘囚而無恙知未怙終安智<lb/>
　　疏窮插之原囤而有歸可因解忿即今遵此五章<lb/>
<pb n="KR2k0056_WYG_039-52b"/>
　　尚可寛其一死乃若安智野悍無知昏庸特甚初<lb/>
　　懐雪弟之寃而播弄官兵繼奉安插之後而屠掠<lb/>
　　夷目迹亦彰於肆惡罪不下於國亨但念其流離<lb/>
　　蕩析之中不失為骨肉報憤之志今奉委官解散<lb/>
　　彼亦息忿囬巢情既可原罪當薄罰若王喬呉瓊<lb/>
　　阿弟王實呉彩呉鶴駕劉禮等或投夷扇亂或拒<lb/>
　　敵朋姦自其撥置之禍一死不足盡其辜揆其情<lb/>
　　犯之殊首從亦宜别其等今議照造謀首禍者據<lb/>
<pb n="KR2k0056_WYG_039-53a"/>
　　法加以上刑結夷生事者引例分其贖遣要皆反<lb/>
　　覆憲章推用情理於刑期無刑之中寓治以不治<lb/>
　　之意無非體聖世不怒不殺之武而曲全之以並<lb/>
　　生並育之仁也且釋一門之隙可以免數省兵糧<lb/>
　　調度之勞宥一人之死因以免衆姓玉石俱焚之<lb/>
　　烈不惟鴛鷔怙勢者為之逡廵而旁觀倖利者悉<lb/>
　　以歛戢生靈寜謐邉圉奠安是皆仰仗皇上帝徳<lb/>
　　誕敷天威逺播執政面授方畧本兵區畫機宜邇<lb/>
<pb n="KR2k0056_WYG_039-53b"/>
　　者復荷聖明俯從部議特差吏科給事中賈三近<lb/>
　　銜命㑹剿先聲所至逆賊破膽是以畏威懐徳向<lb/>
　　化輸忱不煩兵革自爾帖服者也伏乞勅下該部<lb/>
　　再加查議上請將阿弟行廵按御史處決梟示王<lb/>
　　喬呉瓊固監㑹審詳決王世臣等編發烟瘴地面<lb/>
　　充軍安國亨禄氏應卒務卒白孺等姑置不死著<lb/>
　　令國亨退閒待立有竒功另處其糧馬公務責成<lb/>
　　伊男安民同禄氏代管仍安官二員一住大方一<lb/>
<pb n="KR2k0056_WYG_039-54a"/>
　　住卧這以遏二家隙端事寜之日撤囬自今處分<lb/>
　　安插之後如或國亨故再懐隙殘害安智及或安<lb/>
　　智挾讐拽兵報復俱聴臣等遵照明㫖行㑹總兵<lb/>
　　官動調四省大兵夾剿改土設流以為鴛鷔蠻長<lb/>
　　之戒乃按臣亦奏同阮指又稱安智既與國亨相<lb/>
　　忤難以屬管准與母疏窮囬原管地方安插令伊<lb/>
　　子安國貞管催一應錢糧公務云云詔下兵部議<lb/>
　　議上得㫖安國亨兇惡干紀本當動兵𠞰戮既投<lb/>
<pb n="KR2k0056_WYG_039-54b"/>
　　見伏罪遵奉約束并禄氏等都且饒他一死安國<lb/>
　　亨著革了任閒住令伊子安民代管宣慰事安智<lb/>
　　也著伊子安國貞代充頭目如再違法搆亂定行<lb/>
　　處治不饒其餘依擬欽此兵部又奏叙功曰廵撫<lb/>
　　都御史阮文中開五事以責成致二兇之讋服多<lb/>
　　方指授雖出諸黄閣之臣百爾經營實竭其赤心<lb/>
　　之義并其餘官舎人等通宜分别賞賚得㫖重賞<lb/>
　　文中餘各賞有差乃後月餘安智疏窮奏又至復<lb/>
<pb n="KR2k0056_WYG_039-55a"/>
　　辨前事乞改土設流浮言且藉藉起予計貴州至<lb/>
　　京逺甚今前㫖下纔月餘安能便得往還此必安<lb/>
　　智用事之人潛住京師隨便為謀者非必來自智<lb/>
　　也遂令通政使拘投本之人執送法司究問果有<lb/>
　　智用事二人係罷閒官乗有罪亡命投智者特令<lb/>
　　久住京師謀事今本實代為者智尚未知也乃問<lb/>
　　發充軍去浮言遂息先是巨寇者念據險擁衆萬<lb/>
　　餘人僭號稱王設官拜將宫室服用擬諸乗輿時<lb/>
<pb n="KR2k0056_WYG_039-55b"/>
　　發兵搶掠安順一帶地方民夷患苦垂三十餘年<lb/>
　　有司匿不以聞阮欲發其事剿除之書來計事予<lb/>
　　復之曰此賊稱亂既久朝廷弗得知君乃欲發其<lb/>
　　事而剿除之可謂忠矣調度既周方畧既定便當<lb/>
　　舉事吾其佐君成之阮遂發兵征勦至是擒者念<lb/>
　　斬之平其餘黨掃其巢穴土地悉歸州衛版圖深<lb/>
　　山窮谷無復逋逃淵藪而夷獠旁觀亦皆震慴阮<lb/>
　　奏上其事以為聖武布昭天威逺播宻勿樞垣指<lb/>
<pb n="KR2k0056_WYG_039-56a"/>
　　　授所至兵部覆上詔陞賚阮及各有功官有差而<lb/>
　　　阮則啟叙先後事歸功於予乃復之書曰安氏之<lb/>
　　　亂既已底定可免百萬生靈之命而今復建竒勲<lb/>
　　　勦除數十年僭王之叛逆蕩平鬼窟廓靖妖氛俾<lb/>
　　　王化宣流萬里之外㒺弗恩洽實社稷之功也固<lb/>
　　　當勒銘銅柱追跡伏波以示後世顧不偉歟僕言<lb/>
　　　有偶中葢所謂心誠求之不中不逺者顧何力之<lb/>
　　　有焉自是境土謐寜生民安業兵無征伐之苦官<lb/>
<pb n="KR2k0056_WYG_039-56b"/>
　　　免奔命之勞上下恬熙與中華埒矣予乃為紀其<lb/>
　　　事<lb/>
　　國朝<lb/>
　　　殉難紀事　　　　　　　　　　王　睿<lb/>
　　　順治元年我<lb/>
世祖章皇帝定鼎燕京時滇蜀黔粤未隸版圗丙戌<lb/>
　王師西下流賊張獻忠死於蜀其黨偽平東將軍孫可<lb/>
　　　望率醜類破永寜䧟遵義丁亥正月竄入黔省官<lb/>
<pb n="KR2k0056_WYG_039-57a"/>
　　軍如鳥獸散賊焚刦原野道路絶人烟定番州牧<lb/>
　　陳新第蜀之長夀人能禮士素得民心民戴之若<lb/>
　　父母聞變集紳士土官州民於公堂商堵禦䇿貢<lb/>
　　生饒謨有智畧合紳士條陳事宜新第大悦㑹按<lb/>
　　察使張燿參議曽益都司陳瑞徵知定番弓弩手<lb/>
　　强甚抵州結束土司募兵為恢復省城計而省城<lb/>
　　之避㓂於州者近萬家於是備器械儲糧糗濬城<lb/>
　　隍架鹿角警烽火選精鋭飛檄韋番為守城小程<lb/>
<pb n="KR2k0056_WYG_039-57b"/>
　　小龍為左翼方番洪番為右翼金石羅番盧番為<lb/>
　　應援又築壘以扼敵以威逺守偹陶世顯為右師<lb/>
　　軍土橋大龍土官龍在田佐之勇士簡成書為左<lb/>
　　師軍洞口卧龍土舍龍起潛龍飛佐之張陳諸公<lb/>
　　坐中軍調盧山木瓜等四司由椒山出水車抵青<lb/>
　　巖繞賊後以斷糧道木官通州等四里由平伐趨<lb/>
　　上馬張旌幟以為疑兵布置精詳衆志成城矣正<lb/>
　　月十八日土官龍在田敗賊於小山斬首四十九<lb/>
<pb n="KR2k0056_WYG_039-58a"/>
　　級二十二日土舍龍起潛敗賊於長田斬首二十<lb/>
　　九級二月初五日陶世顯敗賊於土橋斬首百餘<lb/>
　　級生擒二十一人可望憤甚令偽定北將軍艾能<lb/>
　　竒師號五萬初九日攻洞口成書與世顯率鋭卒<lb/>
　　更番迭戰斬賊百餘人無何二路失期敵衆我寡<lb/>
　　右師潰陶世顯龍在田龍起潛龍飛等血戰死成<lb/>
　　書孤軍難支而賊已分兩路直趨東北闗矣旋圍<lb/>
　　城賊逼城下城上萬弩俱發賊傷數百人賊少却<lb/>
<pb n="KR2k0056_WYG_039-58b"/>
　　空西門以誘我我軍弗動戒備甚嚴越翌日賊以<lb/>
　　礟攻城雉堞毁則易以板板壊則易以木賊無計<lb/>
　　以銅牌書硃字諭降新第毁其牌而擲之能竒怒<lb/>
　　躬親視城成書以藥矢射之中左臂鏖戰歴三晝<lb/>
　　夜矢乏則繼以石石乏則繼以糞無少懈賊欲退<lb/>
　　俄而賊軍師李自旺者號老神仙手執白雄雞披<lb/>
　　髮仗劒以石灰畫地繞城而詛十二日已刻城内<lb/>
　　火忽起人争滅火賊乗勢登城東隅而城陷矣州<lb/>
<pb n="KR2k0056_WYG_039-59a"/>
　　牧陳新第肅冠帶北向拜曰臣力竭矣縊於署内<lb/>
　　之馴鹿堂參議曽益題絶命詞縊於道署學正尹<lb/>
　　大任縊於明倫堂訓導徐鑣吏目安紹祖廣順奉<lb/>
　　調吏目周齡六按察使司獄陳玉環俱自經鄉官<lb/>
　　顧人龍妻李氏對縊中堂子諸生大元抱父母屍<lb/>
　　哭不去賊並殺之尹思民賦詩壁間投筆引繩死<lb/>
　　黎維垣城上督戰死胡允中冠帶坐庭中賊至允<lb/>
　　中叱之賊刃死皆州紳也時賊轟滿巷饒謨大呼<lb/>
<pb n="KR2k0056_WYG_039-59b"/>
　　曰我輩宜死戰於是諸生王道中顧從龍黄文芳<lb/>
　　李一龍夏朝卿李二龍毛一練尹湯傅尹湯卿熊<lb/>
　　化楊東明唐璉賈翰張新建王仰王基昌土官程<lb/>
　　民悦韋帝臣土舍韋之福勇士簡成書把總許華<lb/>
　　宇等奮勇力戰至學<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>成書猶格殺數賊同時百<lb/>
　　五十餘人俱戰殁舉人毛琛投井死原任教授艾<lb/>
　　養中諸生周卜年尹湯賔熊鍾隨鄉約杜凡六赴<lb/>
　　火死諸生謝賜璠黎應陽江山秀潘達黎應辰投<lb/>
<pb n="KR2k0056_WYG_039-60a"/>
　　泮池死張承祖妻呉氏大哭曰我等義不受辱遂<lb/>
　　相率而赴蓮花池者數十人焉張燿陳瑞徵與賊<lb/>
　　巷戰西隅日晡被執能竒曰公吾梓里也幸降我<lb/>
　　燿曰汝為賊吾為朝臣何梓里之有瑞徵亦大罵<lb/>
　　之同遇害武舉䝉九錫亦在執中能竒曰汝何不<lb/>
　　早降九錫曰汝何不降我能竒手射殺之是日也<lb/>
　　刀聲如礟響血甚流杵城中數百人上自官司下<lb/>
　　逮婦女竟無一生者而賊之為我殺也亦損其二<lb/>
<pb n="KR2k0056_WYG_039-60b"/>
　　日暝天忽雨㸃紅於血賊懼十三夜即旋省至桐<lb/>
　　木嶺能竒藥發死於道豈天厭其惡而假手於成<lb/>
　　書耶滿城瓦礫白骨丘聚四鄉不入城者凡三月<lb/>
　　卧龍菩提寺僧汪姓者有善行傭人拾遺骸聚東<lb/>
　　闗火而瘞之俗呼為萬人墳康熙四十五年郡人<lb/>
　　士請祠祀不果行刺史王公旌其墓曰忠烈<lb/>
　<lb/>
　貴州通志卷三十九<lb/>
</p>
<p>
</p>
  </div>
</body>
</text>
</TEI>
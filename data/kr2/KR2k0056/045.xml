<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貴州通志卷四十五</head> <lb/>
    <p>
<pb n="KR2k0056_WYG_045-1a"/>
欽定四庫全書<lb/>
　貴州通志卷四十五<lb/>
　藝文<lb/>
　　五言律<lb/>
　　唐<lb/>
　　送崔員外黔中監選　　　　　　綦母潛<lb/>
　　持衡出帝畿星指夜郎飛神女雲迎馬荆門雨濕<lb/>
　　衣聽猿收淚罷繫鴈待書稀蠻貊雖殊俗知君肝<lb/>
<pb n="KR2k0056_WYG_045-1b"/>
　　膽微<lb/>
　　送上官侍御赴黔　　　　　　　李嘉祐<lb/>
　　莫向黔中路令人到欲迷水聲巫峽裏山色夜郎<lb/>
　　西樹隔朝雲合猿窺曉月啼南方饒翠羽知爾飲<lb/>
　　清溪<lb/>
　　送侯侍御黔中充判官　　　　　劉長卿<lb/>
　　不識黔中道今看遣使臣猿啼萬里路鳥似五湖<lb/>
　　人地逺官無法山深俗豈淳須令荒徼外亦解懼<lb/>
<pb n="KR2k0056_WYG_045-2a"/>
　　埋輪<lb/>
　　黔中書事　　　　　　　　　　竇　羣<lb/>
　　萬事非京國干山擁麗譙佩刀看日曬賜馬傍江<lb/>
　　調言語多重譯壺觴每獨謠沿流如著翅不敢問<lb/>
　　歸橈<lb/>
　　寄黔府竇中丞　　　　　　　　羊士諤<lb/>
　　漢臣旌節貴萬里䕶牂柯夏月天無暑秋風水可<lb/>
　　波朝衣蟠艾綬戎幕偃雕戈滿歲歸龍闕良哉佇<lb/>
<pb n="KR2k0056_WYG_045-2b"/>
　　作歌<lb/>
　　初離黔中泊江上　　　　　　　李　頻<lb/>
　　去去把青桂平生心不違更蒙蓮府辟兼脱布衣<lb/>
　　歸霽岳明殘雪清波漾落暉無窮幽鳥戲時向棹<lb/>
　　前飛<lb/>
　　黔中酬同院韋判官　　　　　　李　頻<lb/>
　　平生同所爲相遇偶然遲各著青袍後無歸白社<lb/>
　　期江流來絶域府地管諸夷聖代都無事從公且<lb/>
<pb n="KR2k0056_WYG_045-3a"/>
　　賦詩<lb/>
　　自黔中東歸旅次淮上　　　　　李　頻<lb/>
　　行旅本同愁黔吳復阻修半年方中路窮節到孤<lb/>
　　舟夕靄垂陰野晨光動積流家山一夜夢便是昔<lb/>
　　年遊<lb/>
　　黔中罷職過峽州題田使君北樓　李　頻<lb/>
　　巴中初去日已過使君留及得尋東道還陪上北<lb/>
　　樓江衝巫峽出橋過洛宫收好是從戎罷看山覺<lb/>
<pb n="KR2k0056_WYG_045-3b"/>
　　自由<lb/>
　　寄黔南李校書　　　　　　　　許　棠<lb/>
　　從戎巫峽外吟興更應多郡響蠻江漲山昬蜀雨<lb/>
　　過公筵饒越味俗土尚巴歌中夜懷吳夢知經灧<lb/>
　　澦波<lb/>
　　送人尉黔中　　　　　　　　　周　繇<lb/>
　　盤山行幾驛水道復通巴峽漲三川雪園開四季<lb/>
　　花公庭飛白鳥官俸請丹砂知尉黔中後髙吟採<lb/>
<pb n="KR2k0056_WYG_045-4a"/>
　　物華<lb/>
　　宋<lb/>
　　送鮮于秘丞通判黔州　　　　　梅堯臣<lb/>
　　壺頭山下俗巴婦曲中聽汲井熬鹽白燒田種穀<lb/>
　　青巖風來虎嘯江雨過龍腥事簡能談者揚雄所<lb/>
　　草經<lb/>
　　元<lb/>
　　貴州　　　　　　　　　　　　范　梈<lb/>
<pb n="KR2k0056_WYG_045-4b"/>
　　離思久不愜幽情晚旋添天宜明月獨山與宿雲<lb/>
　　兼蛩語通支柱蛛絲映捲簾若無光霽在何以破<lb/>
　　朱炎<lb/>
　　明<lb/>
　　和祁順遊西峽韻　　　　　　　周　瑛<lb/>
　　溪洞入玲瓏尋山半是空松篁山鬼路烟雨水仙<lb/>
　　宫人立紅塵外馬行綠水東忽聞黄太史詩句落<lb/>
　　黔中<lb/>
<pb n="KR2k0056_WYG_045-5a"/>
　　清平道中　　　　　　　　　　杭　淮<lb/>
　　亦知春久去花尚滿陵岡小朶穿籬白微風過馬<lb/>
　　香清平蒙伐罪苖獞識尊王鹽米通吳蜀人今無<lb/>
　　異方<lb/>
　　鎮逺喜即舟　　　　　　　　　杭　淮<lb/>
　　連山霧不開壑轉一溪廻洶洶奔湍下濛濛細雨<lb/>
　　來巫山疑有峽灧澦不成堆撇旋看舟子乗流亦<lb/>
　　快哉<lb/>
<pb n="KR2k0056_WYG_045-5b"/>
　　元日新添喜晴　　　　　　　　楊　慎<lb/>
　　白日臨元歳新雲放曉晴城窺氷壑逈樓射雪峯<lb/>
　　明客鯉何時到賓鴻昨夜驚離心似蔓草處處逐<lb/>
　　春生<lb/>
　　平溪道中　　　　　　　　　　何景明<lb/>
　　徙倚平溪館天高秋氣清水螢光不定山籟響難<lb/>
　　平夜火雲間戍寒松江上城終宵無夢寐高枕聽<lb/>
　　灘聲<lb/>
<pb n="KR2k0056_WYG_045-6a"/>
　　過鎮逺　　　　　　　　　　　何景明<lb/>
　　地僻光揺落空亭長緑莎山川連蜀道市井雜夷<lb/>
　　歌旅篋衣裳少秋程風雨多無人相問訊盡日撫<lb/>
　　寒柯<lb/>
　　古郡青山下經過駐使車土官迎詔拜蠻客望城<lb/>
　　遮疊嶂營孤壘清江繞百家晚來官署裏獨坐咏<lb/>
　　皇華<lb/>
　　寥落古城池斜光照戍旗關臨苗子砦洞入長官<lb/>
<pb n="KR2k0056_WYG_045-6b"/>
　　司殊俗終難近蠻音久易知踟躕暮江上又是仲<lb/>
　　秋時<lb/>
　　安南　　　　　　　　　　　　何景明<lb/>
　　﨑嶇踰嶺路到郭已昬鐘城險苗難越關高賈不<lb/>
　　通郊烟秋牧馬崖日煖收蜂民俗殊中域生涯亦<lb/>
　　頗同<lb/>
　　查城十五夜對月　　　　　　　何景明<lb/>
　　中秋看月色移席又前楹河漢三更沒關山萬里<lb/>
<pb n="KR2k0056_WYG_045-7a"/>
　　明風烟依獨戍砧杵閉空城此夜髙堂上多應念<lb/>
　　逺征<lb/>
　　天上何所有團團白玉盤可憐秋半月只是客中<lb/>
　　看影直朱樓午輪高青瘴寒美人何處共光影隔<lb/>
　　雲端<lb/>
　　小市無兼味隣家酒亦慳佳期三五夕逺客萬重<lb/>
　　山霄漢分秋色風塵照旅顔去年當此夜坐對紫<lb/>
　　薇間<lb/>
<pb n="KR2k0056_WYG_045-7b"/>
　　鎮逺署　　　　　　　　　　　徐九臯<lb/>
　　邅廻沅浦曲轉入夜郎天路出浮雲上山懸飛葢<lb/>
　　前烟霏開逺戍林薄帶長川羽檄宵來急横戈欲<lb/>
　　按邊<lb/>
　　過善化寺　　　　　　　　　　夏　言<lb/>
　　月向潭中靜泉從雲外流寺門通徑曲樓閣傍崖<lb/>
　　幽掃石懷留偈慿軒一散愁偶來得竒賞忘却入<lb/>
　　遐<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>
<pb n="KR2k0056_WYG_045-8a"/>
　　板橋　　　　　　　　　　　　龍　遂<lb/>
　　行部當長夏停軒靜野埃暗雲侵座入横翠度墻<lb/>
　　來啼鳥窺戎斾飛花落酒杯蠻烟村市集物色足<lb/>
　　徘徊<lb/>
　　關索嶺　　　　　　　　　　　孫　璽<lb/>
　　萬里雲南路三年始得歸野梅渾破蕚官栁半垂<lb/>
　　絲嶺峻盤空險城尖疉石危邊江據形勝天畔控<lb/>
　　諸夷<lb/>
<pb n="KR2k0056_WYG_045-8b"/>
　　軍中酬焦學使過予思南别署有懷見寄<lb/>
　　　　　　　　　　　　　　　　田汝成<lb/>
　　誰道軍中樂徒勞物外吟朔風凄鼓角嘉節罷登<lb/>
　　臨草閣依山逈江梅映雪深無由欵高駕愁絶暮<lb/>
　　雲心<lb/>
　　烏蠻灘　　　　　　　　　　　田汝成<lb/>
　　一葉中流下千山兩岸開黿鼉吹浪轉燕雀受風<lb/>
　　廻巨石迎船出啼猿近客哀從來輕險絶涉此寸<lb/>
<pb n="KR2k0056_WYG_045-9a"/>
　　心摧<lb/>
　　自炎方驛暮宿亦資孔　　　　　萬士和<lb/>
　　遠道資人力扶持萬嶺中仗隨徒𨽻亂輿放僕夫<lb/>
　　空雲動嵐移黒霞收樹斂紅祗貪趨館宿未暇泣<lb/>
　　途窮<lb/>
　　送陸給事燦謫都勻驛　　　　　黄甫汸<lb/>
　　國論何年定鄉心此夕揺鴈飛天畔驛龍隱日南<lb/>
　　橋謫宦恩非薄居夷路詎遥誰憐梁太傅淚灑漢<lb/>
<pb n="KR2k0056_WYG_045-9b"/>
　　文朝<lb/>
　　象鼻嶺　　　　　　　　　　　吳國倫<lb/>
　　山形如象鼻磵道擬蠶叢筏渡千崖底車旋萬石<lb/>
　　中短亭微上月鳴瀑逺生風白髪悲行險乾坤一<lb/>
　　轉蓬<lb/>
　　署中登閣望雪　　　　　　　　吳國倫<lb/>
　　署閣擁城心羣峯䕶玉林彤雲一夜合積雪九夷<lb/>
　　深白髪寒相照清樽欵自斟幽蘭意不淺蕭瑟向<lb/>
<pb n="KR2k0056_WYG_045-10a"/>
　　鳴琴<lb/>
　　碧雲洞　　　　　　　　　　　吳國倫<lb/>
　　何意盤江外乾坤更一丘却令驄馬使早爲碧雲<lb/>
　　留煮石顔堪駐巢松蹟故幽種𤓰成五色不忝邵<lb/>
　　平侯<lb/>
　　王闇齋先生隱居高真菴屬贈　　吳國倫<lb/>
　　不覩遺榮賦誰知好道心巢雲開石室采露入青<lb/>
　　林遂與世人絶杳然仙路深浮丘如可遇吾意亦<lb/>
<pb n="KR2k0056_WYG_045-10b"/>
　　招尋<lb/>
　　夜過髙真觀訪闇齋不值　　　　吳國倫<lb/>
　　爲覔遊仙侣重過禮斗壇松雲開閴寂蘿月䕶高<lb/>
　　寒葉落疑捐珮泉鳴憶洗丹盈庭霞似雪益作剡<lb/>
　　溪看<lb/>
　　聖夀寺　　　　　　　　　　　孫應鰲<lb/>
　　空城存古寺寂寞已無僧獨有横經客時分供佛<lb/>
　　燈淡雲盤老桂寒日隱荒藤斟酌談時事相看百<lb/>
<pb n="KR2k0056_WYG_045-11a"/>
　　感增<lb/>
　　平旦草堂詠懷　　　　　　　　孫應鰲<lb/>
　　中野霞千片前峯翠萬重分襟披小草結屋倚高<lb/>
　　松懶尚儲新釀貧爲具宿舂村居無外户一任白<lb/>
　　雲封<lb/>
　　雅歌軒除夕感懷　　　　　　　嚴　清<lb/>
　　更試終何補蹉跎忽歳除長途憐四牡逺水憶雙<lb/>
　　魚地瘠宜覊處官閒勝索居棣花今欲韡矯首倍<lb/>
<pb n="KR2k0056_WYG_045-11b"/>
　　躊躇<lb/>
　　牂柯路　　　　　　　　　　　葛一龍<lb/>
　　苦雨風凄凄頑雲墮惡溪警柝響晝堡束薪防夜<lb/>
　　蹊路從虎穴出家愧鹿門擕僕夫欣涉水一洗没<lb/>
　　脛泥<lb/>
　　昨日　　　　　　　　　　　　葛一龍<lb/>
　　昨日度牂柯神竒應接多漆城新化石碧牖下懸<lb/>
　　河山鬼嘯風去雲君乗雨過晚從晴處宿煖酒趂<lb/>
<pb n="KR2k0056_WYG_045-12a"/>
　　苗歌<lb/>
　　平越山中　　　　　　　　　　葛一龍<lb/>
　　不見鳥飛還只愁天壓山泥行穿谷底火食到人<lb/>
　　間澗影石千怪秋光花一班偶聞譚過虎色變戒<lb/>
　　前攀<lb/>
　　月山寺　　　　　　　　　　　趙之屏<lb/>
　　石透長溪雨人穿半壁烟蠻村沒瘴草古寺斷荒<lb/>
　　田世事愁為病浮生拙是賢孤忠能自許彈鋏動<lb/>
<pb n="KR2k0056_WYG_045-12b"/>
　　髙天<lb/>
　　再憇飛雲巖　　　　　　　　　江盈科<lb/>
　　郵亭依梵刹古壑傍人烟泉滴渾疑雨崖浮不碍<lb/>
　　天蘚深埋舊刻藤老長新顛車馬重來日登臨憶<lb/>
　　往年<lb/>
　　華嚴洞寺　　　　　　　　　　江盈科<lb/>
　　一壑藏幽境羣山繞梵宫鳥窺僧竈飯猿掛洞門<lb/>
　　松石溜晴疑雨爐烟午颺風塵蹤憐碌碌小憇且<lb/>
<pb n="KR2k0056_WYG_045-13a"/>
　　從容<lb/>
　　觀音山絶頂　　　　　　　　　黄　堂<lb/>
　　荒林聳碧岑久坐靜禪心不雨苔常濕無雲洞自<lb/>
　　陰僧閒祗樹冷鳥語落花深高陽有伭度支遁足<lb/>
　　相尋<lb/>
　　嵇公泉次李渭韻　　　　　　　李培初<lb/>
　　選勝近魚峽題詩憶昔賢披雲循古道倚石聽鳴<lb/>
　　泉攀幽乗逺興問道愧流年坐起前山月松髙白<lb/>
<pb n="KR2k0056_WYG_045-13b"/>
　　鶴眠<lb/>
　　華嚴洞　　　　　　　　　　　史旌賢<lb/>
　　古洞誰初闢翛然無住心偶緣丹竈入因識白雲<lb/>
　　深風鐸傳空谷松鐃落梵音賢愚如許軰吾意正<lb/>
　　蕭森<lb/>
　　文筆山　　　　　　　　　　　祁　順<lb/>
　　巨筆卓晴峯天然制度工雲霞糚五色風雨助三<lb/>
　　紅脱頴非囊底生花似夢中流年多少恨終日漫<lb/>
<pb n="KR2k0056_WYG_045-14a"/>
　　書空<lb/>
　　飛雲巖　　　　　　　　　　　郭子章<lb/>
　　萬丈闢巖扄浮雲去復停幻裝螺髻碧巧綴石痕<lb/>
　　青老樹清堪掬飛泉靜可聽凭欄紆逺望暫博客<lb/>
　　懷醒<lb/>
　　靜黎洞　　　　　　　　　　　郭子章<lb/>
　　皮林甫罷兵振旅入黄平山繞猿聲近江環雉堞<lb/>
　　清連空岩洞響向晚暮烟生徙倚禪壇下憑欄寄<lb/>
<pb n="KR2k0056_WYG_045-14b"/>
　　野情<lb/>
　　雙明洞　　　　　　　　　　　黄　閣<lb/>
　　天外鍾佳勝偏憐闢地開懸崖鳴一鳥虚谷響如<lb/>
　　雷水自羣峯落人從曲徑囘寄言車馬客知否是<lb/>
　　仙臺<lb/>
　　黔中雜咏　　　　　　　　　　王士昌<lb/>
　　南服天垂盡銅標向此分洞中厖吠日天半犢耕<lb/>
　　雲蠻語逢人譯夷歌到處聞干戈新戰後殘照幾<lb/>
<pb n="KR2k0056_WYG_045-15a"/>
　　家村<lb/>
　　極樂菴　　　　　　　　　　　黄龍光<lb/>
　　正有塵勞苦來尋極樂菴玻璃千佛照空寂萬山<lb/>
　　涵香染蓮花妙僧依净土參何年仙子跡吹笛度<lb/>
　　鸞驂<lb/>
　　涵碧潭　　　　　　　　　　　李時華<lb/>
　　一水繞山城曾將洗甲兵秋波涵碧玉春漲㸃紅<lb/>
　　英龍卧歸雲濕犀沉夜月明寒潭深萬丈徹底本<lb/>
<pb n="KR2k0056_WYG_045-15b"/>
　　來清<lb/>
　　安莊夜聞警　　　　　　　　　謝三秀<lb/>
　　鼙鼓中宵急愁聞戰伐頻數家出灰燼一郡入荆<lb/>
　　榛地亂難為客途窮耻傍人披衣待明發華髪鏡<lb/>
　　中新<lb/>
　　村行即事　　　　　　　　　　謝三秀<lb/>
　　十里荒村路尋幽到薜蘿陂寒菰葉少籬晚豆花<lb/>
　　多廢寺紛蟲網貧家靜雀羅老翁晞髪坐相對説<lb/>
<pb n="KR2k0056_WYG_045-16a"/>
　　干戈<lb/>
　　送吳使君攝八畨郡事　　　　　謝三秀<lb/>
　　才子飄零久今看治郡功地當三楚盡山到八畨<lb/>
　　雄詞賦霜毫裏桑麻露冕中孤城饒吏隱解帶聽<lb/>
　　松風<lb/>
　　黎峨　　　　　　　　　　　　寗相武<lb/>
　　曠心投逺曙四野接孤烟隔樹湖光滿穿雲瀑影<lb/>
　　懸草香山氣合苔古石痕連夢境曾過此應知有<lb/>
<pb n="KR2k0056_WYG_045-16b"/>
　　夙縁<lb/>
　　貴筑憇越孝亷别業　　　　　　范　汭<lb/>
　　結宇數峯間泓渟一水灣谷風過午冷原樹入秋<lb/>
　　閒苔動頳鱗戲花揺翠羽還誰知于役者彌日此<lb/>
　　開顔<lb/>
　　讀鐡橋圖記　　　　　　　　　王思任<lb/>
　　水折三江裏橋飛百濮間化民無訟獄贈客有江<lb/>
　　山制鐡龍能避銷兵虎自閒金城方畧壯常鎮九<lb/>
<pb n="KR2k0056_WYG_045-17a"/>
　　疑關<lb/>
　　出黔途次漫興　　　　　　　　尹　伸<lb/>
　　日日思歸去今成如此歸貪趨王儉府愧息丈人<lb/>
　　機用舍從時論馳驅與願違生還差可喜風日駛<lb/>
　　驂騑<lb/>
　　渡鐡橋　　　　　　　　　　　楊繩武<lb/>
　　屹立盤江滸飛梁繫半空九臯來瑞鶴一澗飲長<lb/>
　　虹翻浪鯨鯢吼奔雲車馬通我非題柱客蹤跡感<lb/>
<pb n="KR2k0056_WYG_045-17b"/>
　　飄蓬<lb/>
　　題鐵橋　　　　　　　　　　　陳士竒<lb/>
　　瘴水春猶早炎方日未齊虎當官路鬭猿掛驛樓<lb/>
　　啼繩鎻金沙界橋飛乳洞梯當年無寶筏腸斷夜<lb/>
　　郎西<lb/>
　　過安南　　　　　　　　　　　龍文光<lb/>
　　絶頂見孤城征驂向曉行鳥啼多異響花發不知<lb/>
　　名石澗閒雲碓山田趂火耕愁聞耆老説三月未<lb/>
<pb n="KR2k0056_WYG_045-18a"/>
　　曾晴<lb/>
　　碧雲洞　　　　　　　　　　　趙天佑<lb/>
　　依舍千重樹連城百囀鶯勝遊常近郭吾意欲通<lb/>
　　名竹色窮詞賦山靈識性情慿誰祈岳手爲寫輞<lb/>
　　川屏<lb/>
　國朝<lb/>
　　遊東山寺韻　　　　　　　　　黄敬璣<lb/>
　　古刹東山上蕭條兵火餘秋聲連逺壑酒興滿幽<lb/>
<pb n="KR2k0056_WYG_045-18b"/>
　　廬翠色當忩合雲光映座虛天涯正好客不必賦<lb/>
　　無魚<lb/>
　　秋日旅懷　　　　　　　　　　李良年<lb/>
　　懶作丘園卧幽尋住此邦漏知天近蜀低見斗垂<lb/>
　　忩隔水聞寒杵踈籬帶逺江因風思舊隱新鴈幾<lb/>
　　雙雙<lb/>
　　平越禮斗亭　　　　　　　　　彭而述<lb/>
　　何處覔丹鼎苔荒舊石梯隂林飛鳥過畫棟古蟲<lb/>
<pb n="KR2k0056_WYG_045-19a"/>
　　題物色勞英主窮追到海西至今禮斗處俯瞰萬<lb/>
　　山低<lb/>
　　中河洞對月　　　　　　　　　張𢎞猷<lb/>
　　月到招提靜清光隔岸看峯高輪影障水濶露華<lb/>
　　漙暝色通幽徑春流響急湍坐聽鐘漏盡返照佛<lb/>
　　樓寒<lb/>
　　築邑城　　　　　　　　　　　丘元武<lb/>
　　按轡城頭路參差石磴斜平雲連野水霜木俯官<lb/>
<pb n="KR2k0056_WYG_045-19b"/>
　　衙風落天邊鴈秋悲日暮笳逢人多卉服珍重問<lb/>
　　桑麻<lb/>
　　中和寺　　　　　　　　　　　林華晥<lb/>
　　山意諸天雨溪痕獨木橋遡流知菜葉開徑折蘆<lb/>
　　條筧接香泉到茶成禮樹遥太平如不隔鐘鼓自<lb/>
　　昏朝<lb/>
　　暮秋遊照壁山　　　　　　　　吳廷正<lb/>
　　孤嶂開僧舍山門碧蘚侵遊人不到處吾軰獨登<lb/>
<pb n="KR2k0056_WYG_045-20a"/>
　　臨黄葉尊前樹清秋客裡心黔南風日好只是憶<lb/>
　　山陰<lb/>
　　平越道中望三丰影　　　　　　潘　馴<lb/>
　　仙在山之後焉能預寫真定知無色處先有不亡<lb/>
　　身羽化亦已久兹形何尚新始知惟肖者反是再<lb/>
　　來人<lb/>
　　鎮逺舟行　　　　　　　　　　彭始奮<lb/>
　　到來黔地盡人語隔溪東孤驛微茫裏寒流隱見<lb/>
<pb n="KR2k0056_WYG_045-20b"/>
　　中灘髙常畏石舟小不須風寂寞何王殿岩花强<lb/>
　　自紅<lb/>
　　偏橋至鎮逺　　　　　　　　　張一鵠<lb/>
　　有水可乗筏其如難渡何不辭車馬憊還怯虎狼<lb/>
　　過楚水偏橋盡黔山平越多城陰最慘淡一路少<lb/>
　　田禾<lb/>
　　宿太平菴是日至新添衛　　　　張一鵠<lb/>
　　僕御荒疆少牂柯戰壘殘蟲迎秋作響水激石生<lb/>
<pb n="KR2k0056_WYG_045-21a"/>
　　湍黒霧連雲暗青山背日寒莫言烟瘴苦久役厭<lb/>
　　征鞍<lb/>
　　炎方驛道中　　　　　　　　　髙　晫<lb/>
　　秋色來何極逺山接近山松穿雲滴翠花過雨飛<lb/>
　　斑鳥道烽烟外柴門蠻僰間盤江千萬轉祗自照<lb/>
　　愁顔<lb/>
　　鸚鵡寺　　　　　　　　　　　田　雯<lb/>
　　去地數千尺御風天際行空中鸚鵡寺何處鷓鴣<lb/>
<pb n="KR2k0056_WYG_045-21b"/>
　　聲嵐漲羣峯失霞鋪逺水明前山雲不斷片片馬<lb/>
　　蹄生<lb/>
　　送李遜五舍人　　　　　　　　田　雯<lb/>
　　九月驚寒早驅車别夜郎青山遮馬首紅葉壓行<lb/>
　　裝蘆酒村蒭賤梅花驛館荒金門臣朔飽贈爾數<lb/>
　　檳榔<lb/>
　　秋日遊漏趵泉　　　　　　　　衛既齊<lb/>
　　靈泉不盈掬時縮復時盈脉脉元精合鱗鱗細浪<lb/>
<pb n="KR2k0056_WYG_045-22a"/>
　　生似徴潮汐信因悟卷舒情徙倚塵機息凭欄欲<lb/>
　　濯纓<lb/>
　　黔中雜咏　　　　　　　　　　張履晉<lb/>
　　賦難登禹貢版止𨽻周官無海魚鹽嗇重山虎豹<lb/>
　　蟠司農煩粟帛開府集衣冠願覩垂裳化虞廷再<lb/>
　　舞干<lb/>
　　甲子三月貴陽汪使君載酒邀同吳參軍遊東山<lb/>
　　　　　　　　　　　　　　　　黄元浩<lb/>
<pb n="KR2k0056_WYG_045-22b"/>
　　共赴尋山約山行午欲晴嶺腰猶接寺雨脚已離<lb/>
　　城危磴苔衣滑繁花石縫生到門參古佛鐘皷半<lb/>
　　空鳴<lb/>
　　醉與山門别無愁沾濕歸急揮風色過截住雨聲<lb/>
　　飛馬已辭青嶂僧猶立翠微晚鐘崖上落囘望思<lb/>
　　依依<lb/>
　　遊憑虛洞　　　　　　　　　　越　珃<lb/>
　　一龕藏古洞陟磴探其幽雲氣忽然合天風吹不<lb/>
<pb n="KR2k0056_WYG_045-23a"/>
　　休險逾累黍力幻失五丁謀攬勝兹方始已居最<lb/>
　　上籌<lb/>
　　水月庵訪友　　　　　　　　　譚　瑞<lb/>
　　自昔繙經處重來伴客吟編籬花滿徑傍水竹成<lb/>
　　林鐘靜僧初定情空境自深留連溪上月探取滌<lb/>
　　塵襟<lb/>
　　水月庵　　　　　　　　　　　唐肇健<lb/>
　　兹庵饒野趣四面俯漣漪客少苔蘚嫩僧慵佛火<lb/>
<pb n="KR2k0056_WYG_045-23b"/>
　　遲茶㕑依水結蓮座鑿山支靜極晨昏候梵聲雲<lb/>
　　外吹<lb/>
　　九日登東山　　　　　　　　　劉逺譽<lb/>
　　欲將秋盡覽極力上崔嵬㕍陣連雲結風濤逐樹<lb/>
　　來捫碑觀舊句坐石掃蒼苔天氣重陽好迎人菊<lb/>
　　正開<lb/>
　　送許竹隱之任思州　　　　　　汪　琬<lb/>
　　故國兵戈滿長途雨雪滋當予去官日值爾逺行<lb/>
<pb n="KR2k0056_WYG_045-24a"/>
　　時芳草投書渚叢篁鼓瑟祠好從登眺處遥爲寄<lb/>
　　相思<lb/>
　　萬聖山　　　　　　　　　　　許　虬<lb/>
　　丹砂勾漏覔絳雪更堪餐不借峩眉嶺長依玉露<lb/>
　　盤穿花麋角煖巢樹鶴裳寒簾捲先疑曉清光萬<lb/>
　　古傳<lb/>
　　松巋寺<hi>寺舊在深山今臨新路</hi>　　　　　　高其倬<lb/>
　　溪色澄無滓嵐光翠欲流幾盤松外徑一牖竹間<lb/>
<pb n="KR2k0056_WYG_045-24b"/>
　　樓鐘放依岩殷雲停爲客留髯僧同一笑蹤跡愧<lb/>
　　藏舟<lb/>
　　山家　　　　　　　　　　　　高其倬<lb/>
　　逕有於莬跡林多格磔音踈烟通屋角凸石露田<lb/>
　　心懷土生涯薄謀家意念深依仁還望歳循政等<lb/>
　　甘霖<lb/>
　　普安道中　　　　　　　　　　常　安<lb/>
　　水勢盤州好三溪滙一溪路窮山向背人倦驛高<lb/>
<pb n="KR2k0056_WYG_045-25a"/>
　　低密樹遮輿幰飛雲襯馬蹄南中山硉矹日擬上<lb/>
　　丹梯<lb/>
　　再行龍里遇風雨　　　　　　　常　安<lb/>
　　一綫天開塹前峯接後峯寒崖飛白練空谷老青<lb/>
　　松雨過秋容淡烟平驛路封重行雲竇裏衝破萬<lb/>
　　千重<lb/>
　　上元前三日遊黔靈山　　　　　晏斯盛<lb/>
　　深窈同盤谷陰森少六塵探泉從曲折看竹每逡<lb/>
<pb n="KR2k0056_WYG_045-25b"/>
　　巡簷積舊年雪堂開元夜春餘寒怯中座傾榼醉<lb/>
　　來頻<lb/>
　　杳靄探何極嚴城近可凭平疇流㶁㶁雉堞齒稜<lb/>
　　稜梅柳猶含雨松杉未脱氷行㕑烟散後天半有<lb/>
　　春燈<lb/>
　　題來仙閣　　　　　　　　　　錢元昌<lb/>
　　朗吟人不識别却岳陽樓直訪黔山勝無如雪洞<lb/>
　　幽塵清開法界機靜見瀛洲片刻飛雲駐仙風萬<lb/>
<pb n="KR2k0056_WYG_045-26a"/>
　　古流<lb/>
　　傑閣凌虚構䖍心祝瓣香祥烟通四面爽氣接三<lb/>
　　光欲迓乗雷駕先瞻渡海航自今來往數即此是<lb/>
　　仙鄉<lb/>
　　排律<lb/>
　　明<lb/>
　　碧雲洞　　　　　　　　　　　孫應鰲<lb/>
　　早罷荆門鎮言尋石户耕風塵閒老眼丘壑淡秋<lb/>
<pb n="KR2k0056_WYG_045-26b"/>
　　情忽枉騷人劄深懐勝地盟洞泉開僻壤詞賦振<lb/>
　　韶韺一徑層林入千巖曲竇平軒忩含宿潤箭括<lb/>
　　引新晴雪障羅青壁霞標帶赤城龍蟠潭隱隱猿<lb/>
　　嘯谷碀碀五韙俱旌美千竒不辨名鬼神留斧鑿<lb/>
　　造化見生成日淨沉朝彩天澄起夜聲蔚藍盤島<lb/>
　　嶼花鳥映空明信矣遺塵世悠然薄太清念心思<lb/>
　　得象閲世欲餐英何日搴裳去同君策杖行鈎𤣥<lb/>
　　舒雅况發興出髙評獨往探牛斗相知洽弟兄斯<lb/>
<pb n="KR2k0056_WYG_045-27a"/>
　　遊如可遂豈羨接蓬瀛<lb/>
　　太虛洞　　　　　　　　　　　韓仲雍<lb/>
　　磴路逶迤上岩扉杳靄窺澄霞漾飛蓋新月隱横<lb/>
　　坻地主勤供帳山僧逺執覊燭天紛雉炬殷地動<lb/>
　　鼉吹綠荔懸眥迥丹梯置足欹陰房愁涅袂温室<lb/>
　　競揚綦雪色疑伭乳烟光逗紫帷牀爲龍卧處穴<lb/>
　　是鳯來時擁徑成三秀堆峯列九嶷玲瓏連不斷<lb/>
　　廻曲到還離佛座輝珠絡仙臺暗碧滋雙林初止<lb/>
<pb n="KR2k0056_WYG_045-27b"/>
　　觀六道宛低眉通氣理非謬雕形工若爲莫須驚<lb/>
　　造物直欲問庖羲舉策家風劭無蹊國步竒勝情<lb/>
　　輕捫陟名士暢追隨歩幄重徴伎花宫再引巵接<lb/>
　　䍦拚倒著玉漏且催遲<lb/>
　　玉池　　　　　　　　　　　　趙　釴<lb/>
　　疊石圍池水誅茅結舫亭偶然成野趣曠矣勝郊<lb/>
　　坰開鑿何人力幽深本地靈兩堤新樹緑萬㸃舊<lb/>
　　山青窈窕牛羊徑瀠洄鷗鷺汀花繁添滉漾月出<lb/>
<pb n="KR2k0056_WYG_045-28a"/>
　　照清泠心逺少塵事何須慕四溟<lb/>
　　送周子賢按貴州　　　　　　　薛　蕙<lb/>
　　萬里牂柯路炎洲百粤南懸梯穿鳥道流沫下龍<lb/>
　　潭赤坂黿鼉出𤣥厓日月含虹霓蒸海氣烟霧灑<lb/>
　　春嵐飛<graphic n="KR1702" url="https://raw.githubusercontent.com/kanripo/KR-Gaiji/master/images/KR1702.png" mimeType="image/png"/>縁篁竹垂猿墮石楠橘花香細細藤刺<lb/>
　　緑毶毶嶺外青驄馭臺中白筆簪秦冠高鐵柱漢<lb/>
　　節照金函行邁應多暇登臨素所耽江山吟謝客<lb/>
　　物色助清談送逺都無緒憂時且不堪安危廷諍<lb/>
<pb n="KR2k0056_WYG_045-28b"/>
　　地遲子促朝參<lb/>
　　金芝亭　　　　　　　　　　　劉應麒<lb/>
　　王師若時雨草木亦蕃滋共道中丞署雙蟠五色<lb/>
　　芝芬芳蘭弈葉掩映樹連枝道路壺漿後轅門燕<lb/>
　　喜時歌應階寶鼎茹可駐仙姿蒟醬兼筇杖窮兵<lb/>
　　空爾爲<lb/>
　　七言律<lb/>
　　唐<lb/>
<pb n="KR2k0056_WYG_045-29a"/>
　　送王十五判官扶侍還黔中　　　杜　甫<lb/>
　　大家東征逐子囘風生洲渚錦帆開青青竹笋迎<lb/>
　　船出白白江魚入饌來離别不堪無限意艱危須<lb/>
　　仗濟時才黔陽信使應稀少莫怪頻頻勸酒杯<lb/>
　　送義舟師却還黔南<hi>並引</hi>　　　　劉禹錫<lb/>
　　　黔之鄉在秦楚爲爭地近世人多過言其幽荒<lb/>
　　　以談笑聞者又從而張皇之猶夫束藴逐原燎<lb/>
　　　或近乎語妖適有沙門義舟道黔江而來能畫<lb/>
<pb n="KR2k0056_WYG_045-29b"/>
　　　地爲山川及條其風俗纎悉可信且曰貧道以<lb/>
　　　一錫遊他方衆矣至黔而不知其逺始遇前節<lb/>
　　　使而聞今節使益賢而文故其佐多才士麾圍<lb/>
　　　之下曳裾秉筆彬然與兎園同風蕃僧以外學<lb/>
　　　嗜篇章時或攝衣爲末至客其來也約主人乗<lb/>
　　　秋風而還今乞詞以颺之如捧意珠行住坐卧<lb/>
　　　知相好耳余曰唯命筆爲七言以應之<lb/>
　　黔江秋水漫雲霓獨泛慈航路不迷猿狖窺齋林<lb/>
<pb n="KR2k0056_WYG_045-30a"/>
　　葉動蛟龍聞咒浪花低如蓮半偈心常悟問菊新<lb/>
　　詩手自擕常説麾圍似靈鷲却將山屐上丹梯<lb/>
　　將赴黔州先寄本府中丞　　　　李　頻<lb/>
　　八月瞿塘到底翻孤舟上得已消魂幕中職罷猶<lb/>
　　趨府闕下官成未謝恩丹嶂聳空無過鳥青林覆<lb/>
　　水有垂猿感知肺腑終難説從此辭歸便掃門<lb/>
　　寄黔中王從事　　　　　　　　羅　隱<lb/>
　　故人刀筆事軍書南轉黔江半月餘别後鄉闗情<lb/>
<pb n="KR2k0056_WYG_045-30b"/>
　　幾許近來詩酒興何如貪將醉袖吟鶯谷不把瑶<lb/>
　　緘附鯉魚近日舉觴君莫問生涯牢落鬢蕭疎<lb/>
　　元<lb/>
　　過七星闗　　　　　　　　　　李　京<lb/>
　　七星闗上一囘頭遥望鄉闗路阻修欲向雲山攀<lb/>
　　北斗不辭鞍馬過南州兩厓斬壁連天起一水漂<lb/>
　　花出洞流聞道清時無瘴癘行人經此不須愁<lb/>
　　過牂柯江　　　　　　　　　　李　京<lb/>
<pb n="KR2k0056_WYG_045-31a"/>
　　歸歟何日是真歸慙媿山林與願違垂老八千餘<lb/>
　　里謫囘頭四十九年非窮邊野水黄雲渡夢裏田<lb/>
　　家白板扉珍重沙禽頻見下也應知我久忘機<lb/>
　　明<lb/>
　　善應橋　　　　　　　　　　　沈　朂<lb/>
　　飛石攢空若畫成跨溪環洞巧經營水從玉蝀腰<lb/>
　　間過人在金鰲背上行應有素書堪進履豈無駟<lb/>
　　馬更題名適來偶倚危欄看偏喜滄浪可濯纓<lb/>
<pb n="KR2k0056_WYG_045-31b"/>
　　碧雲洞　　　　　　　　　　　楊　彛<lb/>
　　山腰誰作洞門開絶谷層巒亦壯哉滿地白雲無<lb/>
　　徑路一溪流水隔塵埃欲從阮肇登仙去曾見初<lb/>
　　平叱石來勝覽於人隨處有何須海上覔蓬萊<lb/>
　　碧雲洞　　　　　　　　　　　蔣宗魯<lb/>
　　雲水南明萬象天竒蹤異宇洞中𤣥瑶壇翠桂虬<lb/>
　　龍見華葢丹崖鳷鵲旋澗道風泉開逺巘石門花<lb/>
　　霧帶平川蓬瀛仙侣耽春勝對酌滄洲思爽然<lb/>
<pb n="KR2k0056_WYG_045-32a"/>
　　石阡書懷　　　　　　　　　　祁　順<lb/>
　　男兒弧矢平生志厯遍中華到石阡椎髻卉裳荒<lb/>
　　服地劍牛刀犢太平年雨餘山翠開圖畫夜靜泉<lb/>
　　聲落管絃俗客不來公事簡倚忩頻和白雲篇<lb/>
　　木閣箐　　　　　　　　　　　王守仁<lb/>
　　痩馬支離緣絶塵連峯窈窕入層雲山村樹暝驚<lb/>
　　鴉陣澗道雲深逢鹿羣凍合衡茅炊火斷望迷孤<lb/>
　　塞暮笳聞正思講席諸賢在綘蠟清醅坐夜分<lb/>
<pb n="KR2k0056_WYG_045-32b"/>
　　武侯祠　　　　　　　　　　　王守仁<lb/>
　　隔水樵漁亦幾家緣岡石徑入溪斜松林晚映千<lb/>
　　峯雨楓葉秋連萬樹霞漸覺形骸忘物外未妨遊<lb/>
　　樂在天涯頻來不用勞僧榻已借汀鷗一席沙<lb/>
　　落日江波動客衣水南綠竹見巖扉漁人收網舟<lb/>
　　初集野老忘機坐未歸漸覺林間棲翼亂想看天<lb/>
　　北暮雲飛年年嵗晚常爲客閒殺西湖舊釣磯<lb/>
　　六廣曉發　　　　　　　　　　王守仁<lb/>
<pb n="KR2k0056_WYG_045-33a"/>
　　初日曈曈似晚霞雨痕新霽渡頭沙溪深幾曲雲<lb/>
　　藏峽樹老千年雪作花白鳥去邊廻驛路青厓缺<lb/>
　　處見人家遍行竒勝纔經此江上無勞羨九華<lb/>
　　過七盤嶺　　　　　　　　　　王守仁<lb/>
　　鳥道縈紆下七盤古藤蒼木峽聲寒境多竒絶非<lb/>
　　吾土時可淹留是謫官猶記邊烽傳羽檄近聞苗<lb/>
　　俗化衣冠投簪實有居夷志垂白難承菽水歡<lb/>
　　題興隆衛壁　　　　　　　　　王守仁<lb/>
<pb n="KR2k0056_WYG_045-33b"/>
　　山城高下見樓臺野戍參差暮角催貴筑路從峯<lb/>
　　頂入夜郎人自日邊來鶯花夾道驚春老雉堞連<lb/>
　　雲向晚開尺素屢題還屢擲衡南那有㕍飛囘<lb/>
　　龍泉石徑　　　　　　　　　　王守仁<lb/>
　　水花如練落長松雪際天橋隱白虹遼鶴不來華<lb/>
　　表爛仙人一去石樓空徒聞鵲駕横秋夕漫説秦<lb/>
　　鞭到海東移放長江還濟險可憐虛却萬山中<lb/>
　　元夕　　　　　　　　　　　　王守仁<lb/>
<pb n="KR2k0056_WYG_045-34a"/>
　　故園今夕是元宵獨向蠻村坐寂寥賴有遺經堪<lb/>
　　作伴喜無車馬過相邀春還草閣梅先動月滿虚<lb/>
　　庭雪未消堂上花燈諸弟集重闈應念一身遥<lb/>
　　南將軍廟　　　　　　　　　　王守仁<lb/>
　　死矣中丞莫漫疑孤城援絶久知危賀蘭未滅空<lb/>
　　遺恨南八如生定有爲風雨長廊嘶鐵馬松杉陰<lb/>
　　霧捲龍旗英魂千載知何處歳歳邊翁賽旅祠<lb/>
　　經盤江次劉元瑞韻　　　　　　杭　淮<lb/>
<pb n="KR2k0056_WYG_045-34b"/>
　　踰岡陟嶺兼多病臘盡春來不記程瘴水已知多<lb/>
　　客淚窮山只是有人行縁崖晝霧愁俱黒觸馬春<lb/>
　　花眼一明西蜀未知天下險老夫筋力盡南征<lb/>
　　重安江晚渡　　　　　　　　　夏　言<lb/>
　　重安江色清可憐江頭下馬渡江船黄茅野屋淡<lb/>
　　秋日粉堞山城愁暮烟朱旗郵兵走相報繡衣使<lb/>
　　者來行邊故人經年不見面何得萬里同尊前<lb/>
　　烏撒衛九日　　　　　　　　　楊　慎<lb/>
<pb n="KR2k0056_WYG_045-35a"/>
　　百年身世苦辛行九日登臨感慨生鴻鴈未傳滇<lb/>
　　海信茱萸偏動蜀山情空庭露白羣鴉散古木霜<lb/>
　　黄獨鶴驚尊酒相思揺落地江湖不隔夢歸程<lb/>
　　南庵　　　　　　　　　　　　王　訓<lb/>
　　凈度招提舊結茅地偏應不逺塵囂山腰倒接城<lb/>
　　邊路水口斜通閣外橋深院落花無客掃空門掩<lb/>
　　日有誰敲忘懷好結蓮花社分付山僧早見招<lb/>
　　澄江閣　　　　　　　　　　　程　㸅<lb/>
<pb n="KR2k0056_WYG_045-35b"/>
　　欲陟層巒路未通凭欄覽盡郡中峯前墟麥秀田<lb/>
　　家宅隔岸芹香泮水宫雨霽有聲生翠竹日髙無<lb/>
　　影覆蒼松省耕偶向澄江閣消受清凉一榻風<lb/>
　　登香爐山　　　　　　　　　　汪　良<lb/>
　　爐山之高高入雲嶙峋壁立無支分雄闗未許容<lb/>
　　雙馬殺氣曾教走萬軍林翠濕衣人不覺猿聲嘯<lb/>
　　壑客驚聞攀縁直到層巔立囘首相將日已曛<lb/>
　　安莊道中　　　　　　　　　　何景明<lb/>
<pb n="KR2k0056_WYG_045-36a"/>
　　處處人家空薜蘿幾年凋弊擾干戈山過白水峯<lb/>
　　巒峻路入盤江瘴癘多嶺徼土風連百粤郊原人<lb/>
　　語雜諸羅側身西望看銅柱此地曾經馬伏波<lb/>
　　新興　　　　　　　　　　　　何景明<lb/>
　　蕭條窮巷掩荆扉立馬荒原見鳥飛城爲燒殘鄽<lb/>
　　市少地從戰後草萊肥燐生隂雨黄昏見鬼哭秋<lb/>
　　山白日微却怪當年出師者豈無寸策逹戎機<lb/>
　　烏撒道中　　　　　　　　　　萬士和<lb/>
<pb n="KR2k0056_WYG_045-36b"/>
　　地當髙處峯隨轉雲到窮時路更賖夏半火刀方<lb/>
　　布種晚來牛馬不歸家瘴烟寒鎻蠻村樹嵐霧晴<lb/>
　　迷客子槎干羽未能馴鬼國祗貪關市中鹽茶<lb/>
　　送劉員外使黔中　　　　　　　李攀龍<lb/>
　　牂柯萬里越王臺北眺中原秋色來江嶂忽分三<lb/>
　　楚斷海天不盡百蠻開白雲使者乗軺過金馬祠<lb/>
　　官擁節廻爲泛昆明誇上苑令知漢主自雄才<lb/>
　　過盤江　　　　　　　　　　　杜　拯<lb/>
<pb n="KR2k0056_WYG_045-37a"/>
　　泛泛盤江三月天一篷瘴雨夜郎船渡頭草樹雲<lb/>
　　垂鎻袖裏檳榔客自憐太液恩波勞夢想劍池春<lb/>
　　水隔風烟臨流此際情何限極目湘雲思渺然<lb/>
　　過層臺驛　　　　　　　　　　吳國倫<lb/>
　　野潦奔鳴石徑斜疎林殘月見田家編籬半䕶卭<lb/>
　　王竹築塢新移望帝花荒驛傍山連蜀道逺人重<lb/>
　　譯問京華鄉音斷絶愁如夢何處髙風急暮笳<lb/>
　　過白崖驛　　　　　　　　　　吳國倫<lb/>
<pb n="KR2k0056_WYG_045-37b"/>
　　箐林幽窈石巃嵸永日驅馳徼未窮驛道久通滇<lb/>
　　蜀使居人猶雜漢夷風崖間板屋依雲架塞外芒<lb/>
　　山人雨空赤水寧辭三峽逺雙魚爲寄楚江東<lb/>
　　東山大觀樓　　　　　　　　　吳國倫<lb/>
　　東山突兀雲爲巔百雉參差雙練懸入寺渾迷上<lb/>
　　下界倚樓欲盡西南天江光逺浸九華玉石甲紛<lb/>
　　披千葉蓮睥睨羣山解飛動誰當坐嘯清蠻烟<lb/>
　　銅崖　　　　　　　　　　　　吳國倫<lb/>
<pb n="KR2k0056_WYG_045-38a"/>
　　雙江渡頭水磷磷孤嶼飛棹如有神天造中流一<lb/>
　　柱觀地標何代三銅人野航送酒小於葉彩蝀當<lb/>
　　磯重作綸莫道金焦獨形勝蠻山亦自無風塵<lb/>
　　黔中雜詩　　　　　　　　　　江盈科<lb/>
　　羣峯莾互插天遥旅魄都從一望銷蠻語兼傳紅<lb/>
　　犵狫土風漸入紫薑苗耕山到處皆慿火出户無<lb/>
　　人不佩刀一自播兵蹂躪後幾家茅屋入蕭條<lb/>
　　何處關山是盡期馬蹄終日厯嶔嵜村墟寂寂寒<lb/>
<pb n="KR2k0056_WYG_045-38b"/>
　　烟火野鎮蕭蕭閃戍旗天斷不聞陽雁過雲深只<lb/>
　　有嶺猿知我期漢吏寛文網莫把繁文縛屬夷<lb/>
　　地險人稀物態凉蕭疎羸馬與牂羊綵繩貫貝苗<lb/>
　　姬飾蠻錦裁衣衛士裝絶壁燒痕隨雨綠隔年禾<lb/>
　　穗入舂香民間蓄積看如此那得公家咏積倉<lb/>
　　一山如㦸一如環列嶂層層杳莫攀風雨豈無魑<lb/>
　　魅嘯月明應有鶴笙還花苗所在營三窟草檄誰<lb/>
　　人諭百蠻見説赤丸時報警天涯壯士盡凋顔<lb/>
<pb n="KR2k0056_WYG_045-39a"/>
　　黔陽署中雜咏　　　　　　　　江盈科<lb/>
　　天涯髙閣幾囘慿林卧終然愧季鷹水碓似人舂<lb/>
　　覺緩石牀如雪冷難勝鼠窺籬下初抽笋猿挂岩<lb/>
　　前欲斷藤環視四山饒爽氣倩誰拄杖與同登<lb/>
　　徙倚空亭石磴斜晚風容易掃殘霞蟻封土潤霑<lb/>
　　新雨燕嘴泥香帶落花病後檢方親曬藥睡餘瀹<lb/>
　　鼎自烹茶年光怕説如流水幾度春歸未到家<lb/>
　　薛侍御出按貴州便道歸雲南省覲　唐時升<lb/>
<pb n="KR2k0056_WYG_045-39b"/>
　　繡衣持節出長安南入牂柯路萬盤重箐濕雲常<lb/>
　　欲雨點蒼晴雪不知寒登車自埽豺狼跡遇客爭<lb/>
　　彈獬廌冠遥憶樹頭新酒熟刺桐花下正承懽<lb/>
　　川上學舍　　　　　　　　　　李　渭<lb/>
　　高閣峯陰人獨立碧梧秋色滿江城松巒月落猿<lb/>
　　啼冷雲路風凄鴈字驚紫塞未𫝊銷甲信玉樓猶<lb/>
　　聽擣衣聲年年對菊誰無賦此日樽前意未平<lb/>
　　葛鏡橋　　　　　　　　　　　郭子章<lb/>
<pb n="KR2k0056_WYG_045-40a"/>
　　麻哈江頭鎻碧波知君兩度布金多三春重壓雷<lb/>
　　霆吼萬里如從枕席過澗底慿空連北斗夢中了<lb/>
　　願謝維摩聖明許我東歸養酌酒平新問釣簔<lb/>
　　餘慶玉虛洞　　　　　　　　　郭子章<lb/>
　　玉虛古洞寂無隣洞口陰陰紫翠匀八百餘年狼<lb/>
　　穴凈三千世界佛堂春凌空野鶴來巢閣解語山<lb/>
　　魈畏近人更說瓊漿流道左濯纓潄齒一停輪<lb/>
　　過餘慶司　　　　　　　　　　郭子章<lb/>
<pb n="KR2k0056_WYG_045-40b"/>
　　餘慶山行踏磴危幸逢春仲日遲遲荒村祭社仍<lb/>
　　茅屋新户編門半竹籬夾道櫻桃開白蕋隔江楊<lb/>
　　柳換新枝猶聞豺虎當吾路去去埋輪一問之<lb/>
　　霽虹橋　　　　　　　　　　　郭子章<lb/>
　　髣髴中流駕巨鰲獨撑春水跨江臯祗疑螮蝀垂<lb/>
　　仙渚那畏蛟龍挾怒濤聲擊桃花紅漲偃色揺柳<lb/>
　　樹綠雲髙千秋鎮逺行人頌不獨當年畫六韜<lb/>
　　東山　　　　　　　　　　　　郭子章<lb/>
<pb n="KR2k0056_WYG_045-41a"/>
　　山接夷嵎曉日暉名山勝似此山稀天開巨鎮雲<lb/>
　　常簇地擁雄圖瘴欲晞箐樹揺空金刹動江流遶<lb/>
　　郭玉虹飛居然别墅堪招隱那得風塵學息機<lb/>
　　銅鼓山　　　　　　　　　　　郭子章<lb/>
　　嵬峩孤嶺矗城東羅甸猶髙漢相功岩谷深藏銅<lb/>
　　鼓在天河一洗甲兵空峯蟠羽翼三分烈棠芾風<lb/>
　　霜百代雄聞道幾廻陰雨夕餘音髣髴掛崆峒<lb/>
　　武侯祠　　　　　　　　　　　郭子章<lb/>
<pb n="KR2k0056_WYG_045-41b"/>
　　曾從羅甸畫兵機七縱雄聲凜鐵衣銅鼓風雲藏<lb/>
　　陣畧祠壇草木識天威雕闌俯瞰蠻烟凈綵棟遥<lb/>
　　連蜀日輝鼎足未酬伊吕志千秋有恨鵲南飛<lb/>
　　鸚鵡溪道中　　　　　　　　　李　瑞<lb/>
　　廢垣幾處望中存楊柳青青蔭石門人爲冦侵先<lb/>
　　避地犬知主去尚防村侵階流水隨渠滿依樹啼<lb/>
　　鶯到日昏何事草塲成戰伐令人三嘆不能飱<lb/>
　　七星關　　　　　　　　　　　梁　佐<lb/>
<pb n="KR2k0056_WYG_045-42a"/>
　　巉崖飛閣倚長空鑿石尋源誦禹功地迥黿門淘<lb/>
　　晝雪天低蜃棟拂晴虹三巴西接虬龍靜六詔南<lb/>
　　通象馬雄我欲乗風生羽翰星槎雲海泛飄蓬<lb/>
　　别郭開府　　　　　　　　　　謝三秀<lb/>
　　客情秋色共蒼蒼耐可離筵菊正黄爲訪杜蘅先<lb/>
　　過楚敢云詞賦重遊梁孤猿夜嘯千峯月匹馬寒<lb/>
　　嘶萬里霜前路總令知已在憐才誰似郭汾陽<lb/>
　　春日泛舟牂江　　　　　　　　謝三秀<lb/>
<pb n="KR2k0056_WYG_045-42b"/>
　　江路分明㵲水灣汀花汀草破愁顔朝慿短棹乗<lb/>
　　風去暮逐孤蓬載月還逸興尚餘尊酒在浮名不<lb/>
　　及釣絲閒胡床箕踞逢多暇看遍南城十里山<lb/>
　　宿西村　　　　　　　　　　　謝三秀<lb/>
　　西村襆被酒初香寒逼莎鷄漸入牀深巷犬聲如<lb/>
　　豹吠空田鶴影似人長山樓笛起家家月野浦砧<lb/>
　　殘夜夜霜垂老生涯耕稼在衡茅吾擬托柴桑<lb/>
　　送趙遜敏東歸　　　　　　　　宋　昻<lb/>
<pb n="KR2k0056_WYG_045-43a"/>
　　琴鶴先生樂自然故山歸去白雲邊柴門柳憶陶<lb/>
　　元亮玉洞人迎葛稚川行色蒼茫䘤影外離情蕭<lb/>
　　索酒杯前欲知别後相思意疎柳寒梅鎻暮烟<lb/>
　　送楊知事　　　　　　　　　　宋　昻<lb/>
　　江水澄清樹葉丹臨岐人送栢臺官十年幃幄參<lb/>
　　機務一旦雲霄振羽翰風靜洞庭髙浪逺月明揚<lb/>
　　子暮潮寒京華到日春光好花柳無邊馬上看<lb/>
　　憶舊遊　　　　　　　　　　　宋　昱<lb/>
<pb n="KR2k0056_WYG_045-43b"/>
　　記得曾遊蜀路時西川人物盡相知聨鑣共訪揚<lb/>
　　雄宅擕酒同登杜甫祠夜月樓臺飛逸興春風花<lb/>
　　柳入新詩於今囘首真成暮獨立蒼苔有所思<lb/>
　　圍中　　　　　　　　　　　　史永安<lb/>
　　仗劍山墉羸馬孤手揮矢石下征襦可憐草木根<lb/>
　　皮盡更苦巢窠雀鼠無萬里天髙心自靖四圍路<lb/>
　　斷眼空枯望來節鉞皆臣子忍把封疆付豕狐<lb/>
　　人工神庇兩無尤力戰孤城歳已週血染山河風<lb/>
<pb n="KR2k0056_WYG_045-44a"/>
　　景慘火連郊郭夕陽愁皇天有意培完節義士何<lb/>
　　勞效泣囚留得此腔忠憤在好隨張許共千秋<lb/>
　　思南道中　　　　　　　　　　陰子淑<lb/>
　　陰雨初晴鷄亂鳴軺車行處未天明嵐深只説山<lb/>
　　無路林靜還聞水有聲一曲鏡湖何處乞數莖霜<lb/>
　　鬢此中生僕夫莫憚驅馳早已有田翁接隴耕<lb/>
　　白泉漁樂　　　　　　　　　　李庭家<lb/>
　　解却袍簪到白泉披襟散髪酒腸寛半蓬夜月三<lb/>
<pb n="KR2k0056_WYG_045-44b"/>
　　更夢兩岸春花一釣竿得句詩人來短棹忘機鷗<lb/>
　　鳥過前灘陰晴只恁烟波靜流水高山自在看<lb/>
　　安莊道中　　　　　　　　　　丁養浩<lb/>
　　畦田百疊鎻山腰雨後流泉似海潮青嶂午陰看<lb/>
　　飯犢碧林秋靜聽鳴蜩一簾暝色人歸市半壑腥<lb/>
　　風虎過橋更待月明刁斗動滿天蒼碧夜迢迢<lb/>
　　盤江橋　　　　　　　　　　　張鏡心<lb/>
　　萬里盤江裂地來巨靈掌劈半山開波騰斷峽虛<lb/>
<pb n="KR2k0056_WYG_045-45a"/>
　　蘭楫石咽濤聲走怒雷湧霧迷漫千嶂合穿雲繚<lb/>
　　遶一龍廻從今人渡金繩上共賴君饒濟世才<lb/>
　　華嚴洞　　　　　　　　　　　張鏡心<lb/>
　　門前車馬日紛紛野鶴閒僧總不聞洞裏竒文成<lb/>
　　物象巖間真氣自氤氲平空石湧三江浪何處晴<lb/>
　　飛五嶽雲可是如來舌本動故將花雨繡山紋<lb/>
　　得廵黔馮侍御書却寄　　　　　王應熊<lb/>
　　矢清蠻部在登車半壁功髙大樹餘馬粟寒生驄<lb/>
<pb n="KR2k0056_WYG_045-45b"/>
　　使厩犢刀秋靜竹王墟紆籌預定先庚策退食惟<lb/>
　　搜大酉書却寄草堂情不淺拒霜花發鴈來初<lb/>
　　圍中自誓　　　　　　　　　　潘潤民<lb/>
　　孤城苦守歳云徂望斷援師淚欲枯烽火連天雲<lb/>
　　黯慘僵屍滿地血糢糊爲憐豢養埀三世遑恤伶<lb/>
　　仃有二孤力盡自甘抛一死昻藏寧肻負吾軀<lb/>
　　解圍志喜　　　　　　　　　　楊師孔<lb/>
　　朔風凛凛正重圍倐報王師指義旂將畧從天乗<lb/>
<pb n="KR2k0056_WYG_045-46a"/>
　　勝下蠻營捲地望塵歸城頭殘壘聞嘶馬委巷尫<lb/>
　　羸笑啟扉自是天威雄絶徼新標銅柱答垂衣<lb/>
　　龍山寺夜坐　　　　　　　　　黄龍光<lb/>
　　勞勞車馬夜郎西耐可尋僧對佛栖幽壑度鐘風<lb/>
　　曲折層崖置寺石髙低燈花落盡人千里暝色明<lb/>
　　初月一溪却怪年來空浪迹白雲多處亂山迷<lb/>
　　飛瀑泉　　　　　　　　　　　楊秀冕<lb/>
　　雪乳泠泠濕翠衣水晶珠箔夜生輝雙流潄玉岩<lb/>
<pb n="KR2k0056_WYG_045-46b"/>
　　邊出疋練横空樹杪飛川谷草香仙鹿過石潭雲<lb/>
　　凈毒龍歸武陵歳歳桃花發幾度漁郎問釣磯<lb/>
　　登東山　　　　　　　　　　　黄　珂<lb/>
　　城上旌旗帶雨懸城邊草樹晝生烟山光水色連<lb/>
　　千里人語鷄聲傍一川望眼漫勞迎過鴈愁懷無<lb/>
　　奈聽啼鵑登臨直上最高處恍若身遊萬仞天<lb/>
　　和劉覲國觀察青蓮界　　　　　　鄧　鐘<lb/>
　　東山禪室接雲屏使節翻勞駐野亭雨後泉飛千<lb/>
<pb n="KR2k0056_WYG_045-47a"/>
　　澗白霜前木落數峯青論文應合延津劍借箸先<lb/>
　　瞻益部星海内交懽能有幾那堪聚散若流螢<lb/>
　　鐵橋告竣志喜　　　　　　　　朱家民<lb/>
　　牂柯形勢向雲盤山插層霄萬疉寒地險難容江<lb/>
　　立柱神工止許鐵爲欄人從蜃市樓中現我在金<lb/>
　　鰲背上看三載胼胝今底定伏波銅柱照巑岏<lb/>
　　橋工竣次第建石城十一座告成志喜<lb/>
　　　　　　　　　　　　　　　　朱家民<lb/>
<pb n="KR2k0056_WYG_045-47b"/>
　　畫破青山路一條走鞭飛鐵去來遥礙天岩樹冬<lb/>
　　先發鎻磴溪雲晝不銷耕鑿止聞歌帝力車驂不<lb/>
　　復畏兵驕金湯聨落皇輿鞏盡職何功敢任勞<lb/>
　　池亭飲楊憲副　　　　　　　　尹　伸<lb/>
　　干戈猶得問林亭景物應憐歳再經粉褪犀文抽<lb/>
　　苑竹香浮蓮葉膩春萍吳歈恕聽材官曲拇陣隨<lb/>
　　傾小吏瓶觀者堵墻都一噱半池燈影亂殘星<lb/>
　國朝<lb/>
<pb n="KR2k0056_WYG_045-48a"/>
　　初秋過麻哈城西觀音寺　　　　朱前詒<lb/>
　　上方樓閣傍西城緩步秋光物外情百丈微風松<lb/>
　　子落兩株細雨桂花清山臨埤堄烟雲滿門近溪<lb/>
　　潭瀑布聲坐久不須燈火促一鈎新月正東生<lb/>
　　清平驛　　　　　　　　　　　丘元武<lb/>
　　三家茅屋一孤城甬道曾聞百戰經零落青憐飛<lb/>
　　火聚寂寥丹壁宿鴟鳴門前屠狗讙新市閣外松<lb/>
　　楸識老兵爲問當年誰改作於今郵舍出雙旌<lb/>
<pb n="KR2k0056_WYG_045-48b"/>
　　雕墻髙築是誰家擁䕶山城徧赤霞故部石臺春<lb/>
　　度曲新營板屋夜吹笳空傳虎拜離宫柳不記龍<lb/>
　　廵上苑花十載南人憑弔歇書生簪筆夕陽斜<lb/>
　　赴黔臬别梁培元靖州　　　　　彭而述<lb/>
　　三年兩過靖州城屢見飛雲馬首生異國初逢黄<lb/>
　　葉下蠻方更聽暮猿鳴相看聚散還今夕無那江<lb/>
　　山是别情建業若逢黔郡使驛書早寄故人聲<lb/>
　　關嶺　　　　　　　　　　　　彭而述<lb/>
<pb n="KR2k0056_WYG_045-49a"/>
　　將軍遺廟噪棲烏攬轡青山日欲晡短碣蝸涎苔<lb/>
　　剥落虛堂鬼火樹凋枯箕裘遺恨三分國社稷纔<lb/>
　　成五月瀘却喜山河蒙姓字長留漢月接成都<lb/>
　　次常東園九龍寺　　　　　　　許　虬<lb/>
　　古寺松門枕大江真如洗鉢老龍降山環簇擁峯<lb/>
　　當殿樹繞參差翠到窓閣上風閒揺鐵馬庭前月<lb/>
　　滿代銀缸朝來步屧陂塘去綠水芙蓉對影雙<lb/>
　　三月三日登南泉絶頂道院　　　吳廷正<lb/>
<pb n="KR2k0056_WYG_045-49b"/>
　　髙閣開襟且浩歌况逢修禊此中過幽岩日暖分<lb/>
　　丹竈絶磵雲生暗薜蘿足下青山隨處好愁來白<lb/>
　　髪一春多可憐故國流觴地風景依稀似永和<lb/>
　　暮春還客溪别業　　　　　　　胡嶔華<lb/>
　　花源不似避秦時擔荷行歌日正遲路轉千峯尋<lb/>
　　故業身慚疋馬識前溪桐華<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>閒門閉柳色毶<lb/>
　　毶舊館移初願幾年成錯計白鷗重與水相期<lb/>
　　石船　　　　　　　　　　　　潘　馴<lb/>
<pb n="KR2k0056_WYG_045-50a"/>
　　鑿石爲船鬼斧竒翩然一棹欲何之空横野水無<lb/>
　　人渡徒有中流擊楫思風定可垂嚴子釣月明疑<lb/>
　　自剡溪移莫言刳木般倕巧形製先留䆳古時<lb/>
　　盤江　　　　　　　　　　　　程　封<lb/>
　　盤江中斷鐵橋開乍見心驚首欲囘誰遣鬼工排<lb/>
　　烏道直教天塹走龍媒如雲戍卒防秋去盡地金<lb/>
　　錢轉餉來聞説波流通緬甸河源萬里令人哀<lb/>
　　午日馬上偶成　　　　　　　　楊雍建<lb/>
<pb n="KR2k0056_WYG_045-50b"/>
　　鞅掌何曾片刻閒夢魂並未到鄉關王師是處呼<lb/>
　　庚癸民命還當惜草菅蒲酒異鄉容易醉衰年戎<lb/>
　　馬幾時還長沙徒洒憂時淚輸與箕山潁水灣<lb/>
　　小樓　　　　　　　　　　　　田　雯<lb/>
　　淺衙隙地北岡頭竹柱泥忩架小樓南陌青峯相<lb/>
　　對立東河白水一邊流看來阮籍嫌多壁牽去張<lb/>
　　融只似舟山郭夕陽鴉數㸃慿闌滿眼夜郎秋<lb/>
　　飛雲巖　　　　　　　　　　　田　雯<lb/>
<pb n="KR2k0056_WYG_045-51a"/>
　　飛雲巖立翠千重草色登臨日下舂莫信人間惟<lb/>
　　五嶽須知天末有三峯秦灰漢壘羣仙宅雲陣花<lb/>
　　幢古佛蹤如此竒山誰領畧曾無七十二家封<lb/>
　　羅永菴　　　　　　　　　　　陸祚蕃<lb/>
　　燕子飛來勢莫遮衮衣只合換袈裟啼鵑竹裂悲<lb/>
　　蕭寺歸鶴烟迷憶故家香稻帝分天上供寒潭龍<lb/>
　　獻佛前花西山封樹無消息鎮日南枝噪暮鴉<lb/>
　　抵鄭家塲　　　　　　　　　　李　鎧<lb/>
<pb n="KR2k0056_WYG_045-51b"/>
　　落日驅車覽大荒浮雲髙捲鬱蒼茫星分井鬼崇<lb/>
　　山盡地接牂柯僰道長幾度烽烟餘茂草廿年生<lb/>
　　聚尚殘疆慚無供奉才名盛迢遞何緣到夜郎<lb/>
　　草塘寒食　　　　　　　　　　熊　軾<lb/>
　　寒食覊途悵未還濁醪傾倒遣愁顔塘横積翠烟<lb/>
　　中柳門掩斜陽雨後山相對好花思故侣每逢佳<lb/>
　　節憶鄉關千家禁火聊同俗搔首猶傷滯百蠻<lb/>
　　播州感興　　　　　　　　　　李先立<lb/>
<pb n="KR2k0056_WYG_045-52a"/>
　　楊家世業已蒿萊雌鳳妖驪穩禍胎躍馬真成蛙<lb/>
　　坐井鞭山未信海如杯從來負固無完局豈待殘<lb/>
　　燒辨刦灰指顧重關天險失夜郎自大古今哀<lb/>
　　答平溪田端雲　　　　　　　　張大受<lb/>
　　曝書亭集精華録海内詩名兩共傳今日見君真<lb/>
　　妙絶老夫懷舊亦凄然文章元氣無時息富貴浮<lb/>
　　雲幾輩閒慚愧採風逢此客吹噓無力上青天<lb/>
　　甲秀樓　　　　　　　　　　　張大受<lb/>
<pb n="KR2k0056_WYG_045-52b"/>
　　門分南北山縈郭橋合東西水落潭四面清風吹<lb/>
　　閣外三層朱檻俯雲端江山注眼連荆蜀樹木關<lb/>
　　心别暑寒最喜登臨埃壒表百梯窮處欲驂鸞<lb/>
　　田少師祠<hi>宋田祐恭代父從軍征洞酋率思州等處民歸宋</hi>張大受<lb/>
　　天末江山想戰功千年遺廟瘴烟中餘威尚在安<lb/>
　　黔蜀至性雙全感孝忠堂構有經遺後嗣土田無<lb/>
　　籍祀先公<hi>祠未置田無資修葺</hi>使臣敬訪思州蹟石鼎香飄<lb/>
　　樹外風<lb/>
<pb n="KR2k0056_WYG_045-53a"/>
　　明申御史祠<hi>名祜性至孝死於土木之難</hi>　　　張大受<lb/>
　　子孝臣忠萬古揚豸冠凛凛肅清霜干戈自執從<lb/>
　　明主魂魄猶雄返故鄉晚聽鶴聲歸破屋寒留松<lb/>
　　影覆髙岡濟蹡冠帶諸孫好<hi>准其後裔二人奉祀</hi>願向西風<lb/>
　　薦一觴<lb/>
　　白水河瀑布　　　　　　　　　髙其倬<lb/>
　　倚空蒼壁削青銅赴壑懸河掛斷虹驚馬萬蹄嚴<lb/>
　　陣鼓綿雲百簇揭天風常凝靈氣棲神物自闢龍<lb/>
<pb n="KR2k0056_WYG_045-53b"/>
　　門謝禹功爲有西疇千頃在餘波不逐逝川東<lb/>
　　甲秀樓小集同粤西金中丞暨鄂方伯趙亷使楊<lb/>
　　　參政王參政并太守牧令諸人分韻得恬字<lb/>
　　　　　　　　　　　　　　　　鄂爾泰<lb/>
　　刺籐梢竹又來黔背郭南明趣未厭傑閣先登推<lb/>
　　老大深盃小注共酸甜吟哦到底都成癖山水終<lb/>
　　然不訃亷好記清和羣從日忘機魚鳥亦恬恬<lb/>
　　貴筑詠懷　　　　　　　　　　鄂爾泰<lb/>
<pb n="KR2k0056_WYG_045-54a"/>
　　剖竹春深駐綵斿底忙勾當已經秋百千我愧生<lb/>
　　諸葛八萬人知畧古州赤水東流趣舴艋白崖西<lb/>
　　下挽車輈捫心合有籌邊計志决才疎道未周<lb/>
　　晚霽自鎮逺赴偏橋　　　　　　常　安<lb/>
　　巒光雨後轉氤氲行過屏山日欲曛石磴千層天<lb/>
　　際出飛泉百道嶺頭分鳥栖翠竹啼紅雨人坐籃<lb/>
　　輿度白雲風送晚鐘何處寺昏黄月下隔溪聞<lb/>
　　由石阡至思南　　　　　　　　鄒一桂<lb/>
<pb n="KR2k0056_WYG_045-54b"/>
　　誰劈懸崖作劍門捫蘿穿破白雲根短墻修竹圍<lb/>
　　精舍流水桃花又一村羅甸山容春有脚夜郎月<lb/>
　　色凈無痕數聲欵乃滄洲趣况復船頭送酒樽<lb/>
　　昨宵雷雨過清明十日春寒一日晴逺樹雲開延<lb/>
　　岫色野田水滿落溪聲一鞭斜照穿花塢雙槳輕<lb/>
　　風到石城汎掃軒忩談坐久半規明月已初更<lb/>
　　遊雪厓洞　　　　　　　　　　陳悳榮<lb/>
　　牂江聞道似瀛洲為愛清幽覽勝遊雉堞四圍山<lb/>
<pb n="KR2k0056_WYG_045-55a"/>
　　北去鼉梁雙架水東流别開雲路邀青鳥暫息塵<lb/>
　　機翫白鷗疑是桃源通柳市風光占盡郭南頭<lb/>
　　玉虛宫闕彩雲邊下有維摩小洞天鐘磬聲中清<lb/>
　　梵落松杉影裏夜燈燃聞歌欲證三生果微笑同<lb/>
　　參一指禪㑹得西來無限意碧溪芳草自年年<lb/>
　　層樓髙矗水雲隈掛斗横參萬象開碧漢乍疑槎<lb/>
　　泛去青天應有鶴飛來夢中蝴蝶原非幻眼底蜉<lb/>
　　蝣盡可哀一瓣心香迎絳節欲將清淺問蓬萊<lb/>
<pb n="KR2k0056_WYG_045-55b"/>
　　入聖登仙各有因萬緣澄徹見天真須知卧雪餐<lb/>
　　霞客即是吟風弄月人一念常惺虛白室三花應<lb/>
　　現軟紅塵敲爻妙義通河洛洙泗源頭好問津<lb/>
　　雪厓洞次方伯陳公元韻　　　　王　瓚<lb/>
　　何煩矯首羨神洲彷彿仙踪汗漫遊色相祗須窺<lb/>
　　海月天機即可識江流翠微深處鳴幽鳥淺碧沙<lb/>
　　邊泛野鷗慚縛塵縁聞道晚而今白却九分頭<lb/>
　　慿虛身在白雲邊傑閣崚嶒勢插天一抹烟霞山<lb/>
<pb n="KR2k0056_WYG_045-56a"/>
　　欲暮萬家燈火夜初燃豪吟不礙庾樓興凈業新<lb/>
　　逃鹿苑禪誰駕鐵船浮黑海願將七日換千年<lb/>
　　蜿蜒古洞小橋隈勝跡塵封今始開絶好風光留<lb/>
　　客住無邊蒼翠撲人來林中清磬偏多韻檻外飛<lb/>
　　湍未覺哀勾漏丹砂尋往跡不如此地闢蒿萊<lb/>
　　生來慧業占前因駒隙何須苦認真蹭蹬本饒泉<lb/>
　　石志馳驅未是利名人浮雲眼底渾如夢世界壺<lb/>
　　中不受塵記得桃源蹊畔路好從仙侣問迷津<lb/>
<pb n="KR2k0056_WYG_045-56b"/>
　　前題　　　　　　　　　　　　劉應鼎<lb/>
　　夢起當年十頃洲何縁今日得從遊江聨玉帶波<lb/>
　　交合柳暎衣衫翠欲流爭羨重新城外景莫疑相<lb/>
　　妬水中鷗慚余服炁無仙術且喜樓登最上頭<lb/>
　　層巒列嶂繞城邊古洞清幽自一天出郭不遥亦<lb/>
　　不邇懸燈如㓕復如燃梳翎野鶴纔臨水㸃石仙<lb/>
　　人别有禪縱是莫饒頭上雪登山猶未減童年<lb/>
　　仙室重重傍水隈𤣥關不用玉匙開一江風月無<lb/>
<pb n="KR2k0056_WYG_045-57a"/>
　　拘束滿院春光任去來寧學岳陽三日醉肯吟才<lb/>
　　子七詩哀惟嫌白雪髙難和常媿蓬心起草萊<lb/>
　　神仙應是有前因入海求仙或未真燒汞空傳不<lb/>
　　死藥長生難遇百年人非關妙諦參同異爲愛幽<lb/>
　　棲逺市塵試看川流來滚滚當門富水是通津<lb/>
　　前題　　　　　　　　　　　　唐　璈<lb/>
　　烟霞勝地占三洲布襪青鞋踏舊遊齾齾層巒環<lb/>
　　洞列鱗鱗曲水抱城流樓臺勢迥臨星斗蕭鼓聲<lb/>
<pb n="KR2k0056_WYG_045-57b"/>
　　清戲鷺鷗恍似置身金色界纎埃渾不到心頭<lb/>
　　三神海上浩無邊五嶽圖中别一天梵院氤氲花<lb/>
　　雨下仙宫<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窈寶燈燃鳶魚到處關𤣥妙風月分<lb/>
　　明引道禪厯厯瑶壇乩籙在輝煌舊句憶常年<hi>昔有</hi>
　　<hi>鄭瘋子者名國書爲諸生時好道術獨居洞中人呼爲鄭仙志欲募修請乩有輝煌金碧待他年之</hi>
　　<hi>句今公締建賦詩且以年字足韻其前兆歟</hi>
　　鬱葱佳氣靄城隈舉目俄瞻絳闕開石座香濃雲<lb/>
　　駐處藥爐烟裊鶴歸來霜鐘逺度醒塵夢風笛横<lb/>
<pb n="KR2k0056_WYG_045-58a"/>
　　吹捲暮哀應俟洪厓一招手拍肩長嘯共蓬萊<lb/>
　　莫向空王證往因且從紫府叩元真虎丘聚石猶<lb/>
　　多事緱嶺吹笙自可人悟澈禪關心是佛掃清魔<lb/>
　　障道無塵不縁謝傅登臨興望海何由識漢津<lb/>
　　前題　　　　　　　　　　　　姜文濱<lb/>
　　曾聞海上有瀛洲今日城南紀勝遊風物别開𤣥<lb/>
　　圃景畫圖又見輞川流雲生逺岫吞青嶂人立平<lb/>
　　橋起白鷗乗興庾公揮彩筆題詩每到月當頭<lb/>
<pb n="KR2k0056_WYG_045-58b"/>
　　來仙閣近斗牛邊縹緲雲霞别一天市逺人聲喧<lb/>
　　復寂沙明漁火滅還燃思燒絳雪須聞道好服丹<lb/>
　　砂不礙禪願藉瓣香參妙諦渾忘白髪似華年<lb/>
　　雪厓古洞傍城隈兩水瀠洄一鑑開緑柳蘸波魚<lb/>
　　正躍青松插漢鶴重來安排丘壑殊堪賞變幻滄<lb/>
　　桑豈用哀最羨公餘成雅集歡然共賦北山萊<lb/>
　　誰向邯鄲訪舊因暫隨仙侣識仙真古來鐵笛無<lb/>
　　雙調天下黄冠第一人景駐樓頭當碧落舟横洞<lb/>
<pb n="KR2k0056_WYG_045-59a"/>
　　口隔紅塵此間應有登仙路認取桃花是渡津<lb/>
　　題來仙閣四首<hi>並序</hi>　　　　　　杜　詮<lb/>
　　　雪厓洞溪山秀朗稱黔中勝地洞左舊建吕真<lb/>
　　　人神宇三楹昔年降鸞處也歳久傾圯方伯陳<lb/>
　　　公因其址以修殿又於洞右甃石爲臺建來仙<lb/>
　　　閣辛酉夏落成挹山光吞石瀨巍然鉅觀其前<lb/>
　　　後經營俱盡地勢又増植竹樹蔽翳菁葱遊人<lb/>
　　　宛在閬風之苑爰賦詩以紀之<lb/>
<pb n="KR2k0056_WYG_045-59b"/>
　　雲中臺榭壓層城一㡠仙都罨畫明薜荔墻邊山<lb/>
　　出没松杉徑裏鳥飛鳴躋攀不覺烟霞近嘯傲還<lb/>
　　疑羽翼生泉石儘堪招隱士蓬壺萬里不勝情<lb/>
　　清都流憇意遲遲每憶王喬不可期鶴去幾曾聞<lb/>
　　客駕雲深何處覔仙居欲尋卜肆重談易難借樵<lb/>
　　風一看棋忽睹星河槎泛落崆峒問道好相隨<lb/>
　　雕甍繡闥碧琳宫羽駕飄揺紫氣中鄂渚醉吟人<lb/>
　　世改邯鄲塵夢古今同龍蛇舞處通𤣥妙錦繡裁<lb/>
<pb n="KR2k0056_WYG_045-60a"/>
　　成盡化工風露夜深聞鶴唳溪光月色兩融融<lb/>
　　五千文字通羲畫秘鑰存存養谷神玉局難逢河<lb/>
　　上老靈臺常閟洞中春臨流洗耳寧髙隱抱甕忘<lb/>
　　機自率真此一瓣香情邈邈滄洲遥擬問芳隣<lb/>
　　題來仙閣<hi>並序</hi>　　　　　　　　姜文澤<lb/>
　　　葢聞杯擎湘岳三醉欲覺羣迷枕授邯鄲一榻<lb/>
　　　唤醒千古望蓬萊之佳氣自在人間泛弱水之<lb/>
　　　慈航來從天上維兹黔陽名勝舊有真蹟流傳<lb/>
<pb n="KR2k0056_WYG_045-60b"/>
　　　乃物換星移竟亭荒榭圮重光作噩之歳方伯<lb/>
　　　陳公樂捐清俸敬妥神靈衆效檀波儼成巨厦<lb/>
　　　朝霞飛碧瓦崇臺直擬丹臺暮靄捲朱甍傑閣<lb/>
　　　居然仙閣蒼苔白石古洞玲瓏細柳新篁元宫<lb/>
　　　瀟灑溪流清淺鳶魚競樂於鏡中堞影參差士<lb/>
　　　女宛行於樹杪武陵之花爛漫再來不怕迷津<lb/>
　　　少室之籙精微到此何難證果試思身中升降<lb/>
　　　安問世上榮枯謹志數言爰成二律<lb/>
<pb n="KR2k0056_WYG_045-61a"/>
　　昔聞此地仙來去今日來仙仙又來古洞雲深籠<lb/>
　　玉宇清溪月朗暎瓊臺恍疑黄鶴飛天外信有青<lb/>
　　鸞到水隈悵望不須搔短髪鳥啼花笑是蓬萊<lb/>
　　函關紫氣事非遥晴日晴雲瑞靄飄畫閣題詩留<lb/>
　　白雪瑶池飛舃舞丹霄但教寸地尋靈藥何用深<lb/>
　　山斸翠苕願爇名香凭素儿敲爻精藴細推敲<lb/>
　　五言絶句<lb/>
　　唐<lb/>
<pb n="KR2k0056_WYG_045-61b"/>
　　流夜郎題葵葉　　　　　　　　李　白<lb/>
　　慙君能衛足嘆我逺移根白日如分照還歸守故<lb/>
　　園<lb/>
　　送蠻客　　　　　　　　　　　張　籍<lb/>
　　借問炎州客天南幾日程江南惡溪路山遶夜郎<lb/>
　　城<lb/>
　　明<lb/>
　　凌𤣥洞　　　　　　　　　　　丁　璣<lb/>
<pb n="KR2k0056_WYG_045-62a"/>
　　野日春正暝山雲午猶濕布穀不停聲人人荷鋤<lb/>
　　立<lb/>
　　蘭橈泛江水江水綠於苔日日斜陽裏行人自往<lb/>
　　來<lb/>
　　空巖蒼翠間平窪自相逗有時石上眠雲來觸衣<lb/>
　　袖<lb/>
　　潭靜山同色雲寒鳥不飛微茫烟溆際獨見釣船<lb/>
　　歸<lb/>
<pb n="KR2k0056_WYG_045-62b"/>
　　和凌𤣥洞原韻　　　　　　　　周　瑛<lb/>
　　鷄鳴桑樹深犬卧苔花濕何處課春耕獨倚斜陽<lb/>
　　立<lb/>
　　長江春雨過綠水生青苔行人過江急江濶船不<lb/>
　　來<lb/>
　　石濕雲不起石晴雲亦逗對石閒觀雲蒼翠落衫<lb/>
　　袖<lb/>
　　江暖雪初作江寒雪漸飛一竿潭水上雪深猶未<lb/>
<pb n="KR2k0056_WYG_045-63a"/>
　　歸<lb/>
　　羅甸曲　　　　　　　　　　　楊　慎<lb/>
　　山圍羅甸國水繞滴澄橋橋下東流水可惜無蘭<lb/>
　　橈<lb/>
　　蠻樹不凋葉蠻雲不放晴長亭望不見何處是查<lb/>
　　城<lb/>
　　寒燈閟孤館陰雲鎻重城長夜恒思曉久雨恒思<lb/>
　　晴<lb/>
<pb n="KR2k0056_WYG_045-63b"/>
　　林間山胡鳥聲聲啼我前何似故園裏花亭聞杜<lb/>
　　鵑<lb/>
　　桃源洞　　　　　　　　　　　劉　綎<lb/>
　　仗劍飛虎穴停軺憇洞天幽巖可鐫石何處不燕<lb/>
　　然<lb/>
　　夜坐大峨石　　　　　　　　　蔣勸善<lb/>
　　白雲石之上清泉石之下趺坐萬竹中凉風生靜<lb/>
　　夜<lb/>
<pb n="KR2k0056_WYG_045-64a"/>
　　初至永寧　　　　　　　　　　許邦才<lb/>
　　風塵誰自料花鳥故相猜問是山東客何由萬里<lb/>
　　來<lb/>
　　宿普安　　　　　　　　　　　程本立<lb/>
　　漢婦良家子從軍歳月多生來小兒女唱得僰人<lb/>
　　歌<lb/>
　國朝<lb/>
　　查城曲　　　　　　　　　　　林華晥<lb/>
<pb n="KR2k0056_WYG_045-64b"/>
　　樹樹山楂子蕭蕭頂箐城四時常黯淡祗聽暮猿<lb/>
　　聲<lb/>
　　盤江曲　　　　　　　　　　　林華晥<lb/>
　　古渡千盤水連雲一望城守橋諸將在枕劍聽江<lb/>
　　聲<lb/>
　　泊思州灘　　　　　　　　　　孫　勷<lb/>
　　思心已不極况復到思州輸爾牂柯水滔滔正北<lb/>
　　流<lb/>
<pb n="KR2k0056_WYG_045-65a"/>
　　甲秀樓　　　　　　　　　　　宗天植<lb/>
　　青山四面圍一水當中界宣城太守詩小李將軍<lb/>
　　畫<lb/>
　　六言絶<lb/>
　　明<lb/>
　　披雲巖　　　　　　　　　　　謝三秀<lb/>
　　曉起雲分畫墨渠添水弄青蘋石隙桃花笑客茅<lb/>
　　簷燕子衝人<lb/>
<pb n="KR2k0056_WYG_045-65b"/>
　　巢穴環居九姓犬牙控馭三藩峽外乾坤錦里烟<lb/>
　　中雞犬桃源<lb/>
　　水去千巖漏洩雲興萬壑平鋪買犢人猶帶劍觀<lb/>
　　風我亦懸弧<lb/>
　　七言絶句<lb/>
　　唐<lb/>
　　龍標野宴　　　　　　　　　　王昌齡<lb/>
　　沅溪夏晚足凉風春酒相擕就竹叢莫道絃歌愁<lb/>
<pb n="KR2k0056_WYG_045-66a"/>
　　逺謫青山明月不曾空<lb/>
　　送崔參軍往龍溪　　　　　　　王昌齡<lb/>
　　龍溪只在龍標上秋月孤山兩相向譴謫離心是<lb/>
　　丈夫鴻恩共待春江漲<lb/>
　　聞王昌齡左遷龍標遥有此寄　　李　白<lb/>
　　楊花落盡子規啼聞道龍標過五溪我寄愁心與<lb/>
　　明月隨風直到夜郎西<lb/>
　　聞酺不與　　　　　　　　　　李　白<lb/>
<pb n="KR2k0056_WYG_045-66b"/>
　　北闕聖人歌太康南冠君子竄遐荒漢酺聞奏鈞<lb/>
　　天樂願得風吹到夜郎<lb/>
　　南流夜郎寄内　　　　　　　　李　白<lb/>
　　夜郎天外怨離居明月樓中音信疎北鴈春歸看<lb/>
　　欲盡南來不得豫章書<lb/>
　　哭黔中薛大夫　　　　　　　　戎　昱<lb/>
　　亞相何年鎮百蠻生涯萬事瘴雲間夜郎城外誰<lb/>
　　人哭昨夜空餘旌節還<lb/>
<pb n="KR2k0056_WYG_045-67a"/>
　　自京赴黔南　　　　　　　　　竇　庠<lb/>
　　風雨荆州二月天問人初僱峽中船西南一望雲<lb/>
　　含水猶道黔南有四千<lb/>
　　送人歸黔府　　　　　　　　　司空曙<lb/>
　　伏波簫鼓水雲中長㦸如霜大斾紅油幕曉開飛<lb/>
　　鳥絶翩翩上將獨趨風<lb/>
　　獻歳送李十兄赴黔中酒後絶句　權德輿<lb/>
　　一樽歳酒且留歡三峽黔山去路難志士感恩無<lb/>
<pb n="KR2k0056_WYG_045-67b"/>
　　逺近異時應戴惠文冠<lb/>
　　自黔中歸新安　　　　　　　　李　頻<lb/>
　　朝過春關辭北闕暮參戎幕向南巴却將仙桂東<lb/>
　　歸去江月相隨直到家<lb/>
　　宋<lb/>
　　錦屏山　　　　　　　　　　　喻汝礪<lb/>
　　暝色輕烟罩郡城漁舟燈火倒觀星寒山逺水江<lb/>
　　村暮自在籹成水墨屏<lb/>
<pb n="KR2k0056_WYG_045-68a"/>
　　元<lb/>
　　瓮蓬洞石刻　　　　　　　　　唐中立<lb/>
　　在山形勢已仁威何必驅車占水湄爲汝礙舟呼<lb/>
　　匠者少須一刻即平夷<lb/>
　　題諸葛箭　　　　　　　　　　唐中立<lb/>
　　古樹參雲仰望中武侯曽此一彎弓不遺箭鏃經<lb/>
　　千載那得蠻夷懼武功<lb/>
　　過牂柯江　　　　　　　　　　陳　孚<lb/>
<pb n="KR2k0056_WYG_045-68b"/>
　　青草風吹毒霧腥交州何在海溟溟牂柯已恨天<lb/>
　　涯逺又過牂柯二十程<lb/>
　　送李文清之官八番宣慰司幕中　宋　褧<lb/>
　　武昌城外柳如絲曾見吳儂笑詠詩張緒而今漸<lb/>
　　憔悴定應不似昔年枝<lb/>
　　明<lb/>
　　啞泉　　　　　　　　　　　　謝三秀<lb/>
　　人云啞者泉之忒我云啞者泉之德早知世上如<lb/>
<pb n="KR2k0056_WYG_045-69a"/>
　　流口何不一歃長嘿嘿<lb/>
　　却金　　　　　　　　　　　　吳　訥<lb/>
　　蕭蕭行李向東還要過前途最險灘若有藏私並<lb/>
　　土物任教沉在碧波間<lb/>
　　曲溪山閣留别李曲溪子　　　　楊　慎<lb/>
　　東風樓上水盈盈爲鼓離鸞一再行明日梁園懷<lb/>
　　李白寒山一帶短長亭<lb/>
　　平溪道中　　　　　　　　　　楊　慎<lb/>
<pb n="KR2k0056_WYG_045-69b"/>
　　野雞坪邊繞雜花幽蘭石竹交山茶可憐春色浩<lb/>
　　無主空使騷人惱鬢華<lb/>
　　豐樂秋成　　　　　　　　　　林　晟<lb/>
　　野老杖藜山徑裏牧童吹笛晚風前要知擊壤聲<lb/>
　　中趣社酒新篘樂醉眠<lb/>
　　普市所　　　　　　　　　　　李　陞<lb/>
　　三里孤城鼓角嚴遶城青擁萬山尖鳥音晴碎巧<lb/>
　　娛耳草色春深亂入簾<lb/>
<pb n="KR2k0056_WYG_045-70a"/>
　　筆岫　　　　　　　　　　　　張守讓<lb/>
　　筆岫横天插曉雲長風飄落氣氤氲夜來正有江<lb/>
　　淹夢散作晴空五彩雯<lb/>
　　香爐巖　　　　　　　　　　　張守讓<lb/>
　　溪邊流水遶香臺瑞氣金爐五色開却是玉樓仙<lb/>
　　子度馮夷捧出博山來<lb/>
　　石屏山　　　　　　　　　　　張守讓<lb/>
　　誰將屏幛倚雲開削壁當空抱郡廻自是皇圖天<lb/>
<pb n="KR2k0056_WYG_045-70b"/>
　　外壯長城擁出日邊來<lb/>
　　鎮安渡　　　　　　　　　　　張守讓<lb/>
　　津頭風雨暗埀楊兩岸相逢即異鄉春水横江不<lb/>
　　可渡誰爲鞭石造輿梁<lb/>
　　平冒山　　　　　　　　　　　張守讓<lb/>
　　平冒山頭漢將營鐃歌不見夜來聲夜郎此日韜<lb/>
　　笳鼓留得秋山半月明<lb/>
　　宿聖夀寺　　　　　　　　　　黄龍光<lb/>
<pb n="KR2k0056_WYG_045-71a"/>
　　十年多病學無生客裏因縁到化城亂後山僧零<lb/>
　　落盡石床空對一燈明<lb/>
　　與祁致和　　　　　　　　　　陳獻章<lb/>
　　六年飽讀石阡書習氣而今想破除雪月風花還<lb/>
　　屬我不曾閒過邵堯夫<lb/>
　　西禪晚鐘　　　　　　　　　　任思永<lb/>
　　禪林僻在婺城西竹徑斜開帶小溪萬井樓臺當<lb/>
　　月夜一聲清響出招提<lb/>
<pb n="KR2k0056_WYG_045-71b"/>
　　新添驛　　　　　　　　　　　許邦才<lb/>
　　野館孤燈半滅明江壖月落夜潮生無端鄉思三<lb/>
　　更後聽盡蕭蕭風雨聲<lb/>
　　萬山春耕　　　　　　　　　　髙任重<lb/>
　　萬仭層巒倚郡城春深官路擁花明空濛㸃綴青<lb/>
　　山色喜見蓑衣帶雨耕<lb/>
　　平壩　　　　　　　　　　　　謝肇淛<lb/>
　　愁雲三月風滿溪一日一程西更西鬼門關外無<lb/>
<pb n="KR2k0056_WYG_045-72a"/>
　　相識頭白老鴉朝暮啼<lb/>
　　西山夕嵐　　　　　　　　　　蕭伯宸<lb/>
　　誤疑作雨隨龍去或訝如雲伴鶴還颯颯天風吹<lb/>
　　不散長如積黛擁千鬟<lb/>
　　天然洞　　　　　　　　　　　吳國倫<lb/>
　　竒峯倒作萬蓮開洞裏陰晴只浪猜罔象不驚龍<lb/>
　　正卧寒秋夜夜吐風雷<lb/>
　　瑞竹　　　　　　　　　　　　孫應鰲<lb/>
<pb n="KR2k0056_WYG_045-72b"/>
　　一本髙抽八節竒即從九節挺雙枝滿林時引鈞<lb/>
　　天奏聽到無聲祗自知<lb/>
　　翠葆聨翩紺纛攢從今日報竹平安寧知勁節氷<lb/>
　　霜骨也似芙蓉結合歡<lb/>
　　雪中同諸友過聖夀寺小集　　　孫應鰲<lb/>
　　十年裘馬倦風塵此日驚看故里春漫憶舊遊重<lb/>
　　載酒祗園飛雪亦親人<lb/>
　　黔中曲　　　　　　　　　　　朱茂時<lb/>
<pb n="KR2k0056_WYG_045-73a"/>
　　疉嶂曾無三尺平盤江狹處鐵橋横短裙窄袖花<lb/>
　　蠻女宛在鞦韆索上行<lb/>
　　慿虛洞　　　　　　　　　　　丘禾實<lb/>
　　咫尺巑岏别有天寒雲莾互不知年我來踏破蒼<lb/>
　　苔徑風月無邊㑹與傳<hi>右初得洞</hi>
　　懸巖到處鑿鴻濛疑有秦人托此中見説渡頭楓<lb/>
　　葉落年年秋水似桃紅<lb/>
　　飛雲巖　　　　　　　　　　　萬士和<lb/>
<pb n="KR2k0056_WYG_045-73b"/>
　　洞裏幽深未可窮洞門竒峭䕶雙龍風雷若有山<lb/>
　　靈妬飛作江南鐵柱峯<lb/>
　國朝<lb/>
　　聞黔中風景　　　　　　　　　鍾淵映<lb/>
　　沅江西去接滇池風土依稀記往時銅鼓迎神歌<lb/>
　　一曲居人多賽竹王祠<lb/>
　　黔陽雜咏　　　　　　　　　　李良年<lb/>
　　荻港松扉曉柝傳半春愁説火連綿山城不用逢<lb/>
<pb n="KR2k0056_WYG_045-74a"/>
　　寒食晴過三朝便禁烟<lb/>
　　盤江橋　　　　　　　　　　　彭而述<lb/>
　　鐵橋黒水舊知名天險曾當百萬兵試問臨卭持<lb/>
　　節客當年何路入昆明<lb/>
　　頂箐　　　　　　　　　　　　許延郡<lb/>
　　新種瑯玕翠幾重踈枝密篠綰清風使星走馬紅<lb/>
　　塵外刺史彈琴綠箐中<lb/>
　　食署中櫻桃甚酸　　　　　　　田　雯<lb/>
<pb n="KR2k0056_WYG_045-74b"/>
　　西園木蜜紅如火北地林檎大似匏可笑山薑一<lb/>
　　饞口八千里外噉櫻桃<lb/>
　　楊梅盧橘尋常有紫李黄𤓰分外甜偏戀櫻桃二<lb/>
　　三樹飽嘗酸味不知嫌<lb/>
　　薔薇花　　　　　　　　　　　田　雯<lb/>
　　瑟瑟絲絲絶可憐紅鬚綠刺弄春烟分明一段蜀<lb/>
　　江錦鋪在竹忩晴日邊<lb/>
　　引得春駒太多事倒飛斜舞十分狂慿誰繪向東<lb/>
<pb n="KR2k0056_WYG_045-75a"/>
　　風裹半是徐熙半趙昌<lb/>
　　堪笑香山老居士花開將爾當夫人我唯一看一<lb/>
　　囘醉消盡缾中麴米春<lb/>
　　題屏山菴　　　　　　　　　　周起渭<lb/>
　　龍塲佛寺伴諸生夜倚松杉各問名我爲看山來<lb/>
　　此地傳經還有舊陽明<lb/>
　　弔朱太常死難　　　　　　　　趙吉士<lb/>
　　朱季由來彊直名誓將七尺障孤城可憐功業隨<lb/>
<pb n="KR2k0056_WYG_045-75b"/>
　　流水罵賊猶堪比杲卿<lb/>
　　甲秀樓　　　　　　　　　　　鄂爾泰<lb/>
　　鰲磯灣下柳毶毶芳杜洲前小駐驂更上層樓瞰<lb/>
　　流水虹橋風景似江南<lb/>
　　炊烟卓午散輕絲十萬人家飯熟時問訊何年招<lb/>
　　濟火斜陽滿樹武鄉祠<lb/>
　　鐵索橋　　　　　　　　　　　鄒一桂<lb/>
　　豈徒騎馬似乗船鐵索横橋欲上天正是扶風揺<lb/>
<pb n="KR2k0056_WYG_045-76a"/>
　　不定怒濤飛吼起龍眠<lb/>
　　踰黄哨山宿毛坪　　　　　　　鄒一桂<lb/>
　　黄哨山髙上接天下窺萬嶺隔雲烟陡然身落雲<lb/>
　　烟裏閒倚江樓送客船<lb/>
　　閏重九安順考棚口占　　　　　鄒一桂<lb/>
　　來日題糕貴嶺旁棘闈今日又重陽何當山郭兼<lb/>
　　旬雨滌遍農家九月塲<lb/>
　　天與秋光歳月寛葛巾原不礙儒冠一行鼓吹簪<lb/>
<pb n="KR2k0056_WYG_045-76b"/>
　　花去好作茱萸插髩看<hi>是日發落生童</hi>
　　雨後新晴日色妍薄寒風近小春天黔中遍是登<lb/>
　　髙地難得重開落帽筵<lb/>
　<lb/>
　<lb/>
　<lb/>
　<lb/>
　貴州通志卷四十五<lb/>
</p>
<p>
</p>
  </div>
</body>
</text>
</TEI>
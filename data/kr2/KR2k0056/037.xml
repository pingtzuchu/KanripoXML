<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貴州通志卷三十七</head> <lb/>
    <p>
<pb n="KR2k0056_WYG_037-1a"/>
欽定四庫全書<lb/>
　貴州通志卷三十七<lb/>
　藝文<lb/>
　　狀　頌　贊　箴　銘　書　論　解　考<lb/>
　　唐<lb/>
　　為南承嗣請從軍狀　　　　　　栁宗元<lb/>
　　臣亡父至德之嵗死節睢陽陛下毎降鴻恩必加<lb/>
　　褒寵臣自七嵗即忝班榮垂五十年常居禄秩再<lb/>
<pb n="KR2k0056_WYG_037-1b"/>
　　守遐郡績用無成終貽官謗甘就嚴譴無以負荷<lb/>
　　先志報効殊私以慚以懼隕越無地伏見某月日<lb/>
　　勅以王承宗負恩干紀命將徂征雷霆所加殄滅<lb/>
　　在近臣竊不自揆思竭忠誠願預一卒之任答百<lb/>
　　生之幸庶得摧鋒觸刃摩壘搴旗冀獲盡於微誠<lb/>
　　儻不墜於遺烈<lb/>
　　明<lb/>
　　嘉瓜頌　　　　　　　　　　　王　訓<lb/>
<pb n="KR2k0056_WYG_037-2a"/>
　　明受天命奄有萬方貞元㑹合君明臣良維皇繼<lb/>
　　統景運彌昌至和恊通發為嘉祥南國之臺園有<lb/>
　　瓜瓞綿綿其蔓澤澤其葉和氣長養瑞氣凝結兩<lb/>
　　實並蒂六本同列含英吐芳藴秀流香金膚玉質<lb/>
　　雪水氷□形圜而直色正而黄臺臣稽首獻於明<lb/>
　　堂曰此嘉瓜我朝之瑞肇自髙皇龍興草昧適當<lb/>
　　其時風雲慶㑹今我聖君德侔功配仁風化雨洽<lb/>
　　於邇遐天人交感得此休嘉再産斯瑞視昔有加<lb/>
<pb n="KR2k0056_WYG_037-2b"/>
　　實由天眷壽我國家至治之祥太平之效天子萬<lb/>
　　年永綏億兆小臣頌歌以繼舞蹈<lb/>
　　金芝頌<hi>有序</hi>　　　　　　　　　曹文緯<lb/>
　　余誦黔記其凱播之秋中丞園東金芝生焉踰年<lb/>
　　苗平芝生如故感而曰有開必先植物得之故西<lb/>
　　域貢誠漢武致石榴於異國而靈根遐敷東吳衡<lb/>
　　命魏祖樹朱橘於雀園而華實不就以彼花卉微<lb/>
　　者耳植之尚有榮瘁矧乎其不世之瑞無根而荄<lb/>
<pb n="KR2k0056_WYG_037-3a"/>
　　者哉且其生惟七月古者以是月命將選士專征<lb/>
　　不義又其附麗惟李李者理也此言兵刑得其理<lb/>
　　則祥符協應其較著者也小子不敏目擊蕃祉敢<lb/>
　　稽首而獻頌曰乾始儲精景星慶雲坤維錯彩指<lb/>
　　佞莢蓂惟德馨香感於神明矧兹金芝惟國上珍<lb/>
　　商嶺徒慕謝階空陳含生禀和襲祉幾何自根自<lb/>
　　本並育並峩色暉玉李光映朱柯六英璀燦五色<lb/>
　　婆娑初疑維摩披衣向座吸日服氣噓霞成唾又<lb/>
<pb n="KR2k0056_WYG_037-3b"/>
　　訝美人含情對居紅吐夭桃素凝芙蕖我聞衡論<lb/>
　　實惟神草其氣馥郁其精瑩皎蕙蘭讓質蘅杜遜<lb/>
　　藻荃蓀俛首金光失寶間生不多邊徼益少在漢<lb/>
　　武皇産於齋房彼惟單植曷雙呈祥厯世孝宣誕<lb/>
　　生函殿孰如今日匝嵗争艶問生何自想移仙家<lb/>
　　金莖玉葉三秀竒葩問出何為以彰有德蕩播犁<lb/>
　　苗中丞大業元老壯猷欃槍斯滅共武南陲奏功<lb/>
　　北闕上帝汝臨草木可格白露為霜瑞芝於赫士<lb/>
<pb n="KR2k0056_WYG_037-4a"/>
　　　庶傳誦縉紳銘碣慚予不文續貂揚烈<lb/>
　　國朝<lb/>
　　　黔省慶雲嘉禾苖蠻歸順頌　　　王士俊<lb/>
　　　黔省禹貢荆梁之域離京道里七千六百有竒欽<lb/>
　　　惟<lb/>
　皇上至誠之心至聖之德中和純粹之氣上蟠下際之<lb/>
　　　光如乾道流行何分遐邇如坤厚載物不隔山川<lb/>
　　　至於蠢爾苗蠻妄思梗化固屬<lb/>
<pb n="KR2k0056_WYG_037-4b"/>
　睿慮周詳廟算夙定者也<hi>臣士俊</hi>於雍正七年八月十<lb/>
　　　七日奉署撫臣檄行知照恭悉黔省自七月初八<lb/>
　　　日至閏七月十一日慶雲凡七見梅岑黒苖抗拒<lb/>
　　王師忽覩慶雲騰現輙合掌輸誠古州口月數寨亦<lb/>
　　　接踵効順此皆鴻濛開闢以來其人未通聲教其<lb/>
　　　土未入版圖良由<lb/>
　皇上敬<lb/>
天而天瑞聿昭知人而人謀咸當所以銷甲兵之氣象為<lb/>
<pb n="KR2k0056_WYG_037-5a"/>
　　　日月之光華太和致祥百榖豐稔化瘠為腴嘉禾<lb/>
　　　徧産猗歟盛矣臣伏稽史記云卿雲見喜氣也古<lb/>
　　　今注云黄帝擒蚩尤於涿鹿有五色雲氣金枝玉<lb/>
　　　葉花葩之狀尚書大傳云周時有禾各莖而同生<lb/>
　　　周公曰天下其和一乎已而越裳重九譯來朝然<lb/>
　　　則騐之史冊慶雲嘉禾之瑞固帝王赫聲濯靈遐<lb/>
　　　方讋服之象也臣以為黒苗種類雖性頑壤僻猶<lb/>
　　　附黔楚内地兹上瑞叠形普天光照意必天戈所<lb/>
<pb n="KR2k0056_WYG_037-5b"/>
　　　指掃清殊域來享來王為萬年寧謐之兆且堯舜<lb/>
　　　之世苗民逆命舞干羽而有苗格故堯時嘉禾生<lb/>
　　　舜時慶雲見今<lb/>
　皇上至誠感神符於堯舜<lb/>
天於苗衆先示感應之機<lb/>
　皇上即謙讓未遑而<lb/>
天心篤愛已合五帝三王盛德大業而為一人矣宣付史<lb/>
　　　館照耀萬古豈不<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>哉臣黔人也既恭慶受天之<lb/>
<pb n="KR2k0056_WYG_037-6a"/>
　　　祜復私幸本籍人民享億萬載太平熙皥之樂故<lb/>
　　　踴躍歡忭而肅為之頌曰<lb/>
皇天眷命景運昌<lb/>
　聖人首出萃百祥三矞五慶在日旁同本異穗嘉禾穰<lb/>
　　　黔之山兮煥其章黔之水兮爛其光黔之人兮樂<lb/>
　　　且無央不煩一矢啓苗疆彼蒼垂象兮孰敢當膚<lb/>
　　　功超軼古帝王四方來賀天威揚<lb/>
　帝曰俞哉毋怠荒恭己南面垂衣裳文恬武熈播萬方<lb/>
<pb n="KR2k0056_WYG_037-6b"/>
　　　日際月竁走鯷□自天申之寶祚長<hi>小臣</hi>獻頌兮<lb/>
　　　曰父母之邦<lb/>
　　　明<lb/>
　　　天馬贊　　　　　　　　　　　宋　濓<lb/>
　　　西南夷自昔出良馬而産於羅鬼國者尤良或云<lb/>
　　　羅鬼疑即古之鬼方其地有養龍坑在兩山中浤<lb/>
　　　渟奫深開闔靈氣而蛟龍實藏其下當春日始和<lb/>
　　　物情酣鬯土人立栁坑畔擇牝馬之貞者繫之已<lb/>
<pb n="KR2k0056_WYG_037-7a"/>
　　而雲霧晦㝠咫尺不能辨色類有物蜿蜒上與馬<lb/>
　　接葢龍云逮天色開霽視馬傍之沙有龍跡者則<lb/>
　　與龍遇謹其芻茭而節宣之暨産必獲龍駒焉粤<lb/>
　　若洪武四年六月壬寅夏國長明昇以全蜀降獻<lb/>
　　良馬凡十而其一色正白乃得之於坑者身長十<lb/>
　　有一尺首髙九尺尾之髙比首而殺其二尺有肉<lb/>
　　隱起項下約厚五分廣三寸餘貫膺絡腹至尾閭<lb/>
　　而止精彩明晃振鬛一鳴萬馬為之辟易韉勒不<lb/>
<pb n="KR2k0056_WYG_037-7b"/>
　　可近近輙作人立而吼上謂天既生此英物必有<lb/>
　　神以司之親撰祝策詔有司以牲牢祀於馬祖然<lb/>
　　後勅典牧副使臣髙敬囊沙四百觔壓之人跨囊<lb/>
　　上使其游行苑中久之性漸柔馴適八月癸酉上<lb/>
　　將行夕月禮於清凉山壇上於是乘之而出如躡<lb/>
　　雲而馳一塵弗驚皇情悅豫賜其名為飛越峯復<lb/>
　　命御用監直長臣馬晉臣繪其真形藏焉臣濓稽<lb/>
　　諸載籍漢之元鼎中有神馬出渥洼水中馬之生<lb/>
<pb n="KR2k0056_WYG_037-8a"/>
　　於水者尚矣養龍之說雖相傳於土人要當為不<lb/>
　　誣也肆惟皇上以大德而位大寶日之所出日之<lb/>
　　所沒無不梯山航海獻䞇奉琛邇者獨角之犀來<lb/>
　　自九真食火之鷄貢於三佛齊之境其他詭形譎<lb/>
　　狀藉藉紛紛且不一而足而況此水産之龍馬乎<lb/>
　　周書有云不寳異物則逺人格所寳惟賢則邇人<lb/>
　　安皇上宵衣旰食日懷保於小民巖穴之士蒐羅<lb/>
　　殆盡將圖治安如唐虞時其遐荒殊裔珍毓竒産<lb/>
<pb n="KR2k0056_WYG_037-8b"/>
　　未嘗有心求之所以榮光休氣洋溢中國仁聲義<lb/>
　　聞充洽八表而龍媒之異自致於天閑十二之中<lb/>
　　揆之於書前聖後聖葢同一軌轍也其視貳師之<lb/>
　　遣黷武窮兵以索諸大宛者果為何如哉臣濓以<lb/>
　　文字為職業際兹盛美不敢黙而無言謹述贊辭<lb/>
　　一首以貽諸後世贊曰天駟熒蛟龍升靈淵澄神<lb/>
　　馬生祥飈瑞靄晝杳㝠太一翕聚通精靈龍髯盈<lb/>
　　鳬臆輕竹披耳鏡懸睛花雪捲毛光照夜汗溝有<lb/>
<pb n="KR2k0056_WYG_037-9a"/>
　　血霞流頳振鬛鳴萬馬驚閃流電逐飛星九霄彷<lb/>
　　彿從龍行但聞瀟瀟風雨聲山川平八極寧真龍<lb/>
　　媒獻龍廷出入天門駕龍軿太霞五彩滿瑶京皇<lb/>
　　風清皇道貞皇威明茫茫堪輿内孰敢不來庭陋<lb/>
　　彼漢將軍空圍貳師城乃知天子在樹德不必連<lb/>
　　年徒用兵<lb/>
　　明<lb/>
　　太守箴　　　　　　　　　　　劉之龍<lb/>
<pb n="KR2k0056_WYG_037-9b"/>
　　維明運昌萬里職方貴山富水咸入版章建邦置<lb/>
　　守肇於莊皇守稱牧伯古並諸侯秩二千石下邑<lb/>
　　綴旒朱旛熊軾五馬優游召父杜母漢為循吏渤<lb/>
　　海潁川蒸蒸平治五袴歌成兩岐麥瑞河北渡虎<lb/>
　　合浦還珠蒲鞭化洽竹馬信孚甘雨隨車卧轍載<lb/>
　　塗帝咨民艱實重師帥豈以遐荒德澤疏窒眼前<lb/>
　　赤子鄉鄰同室鳥言卉服上世淳風帶牛佩犢化<lb/>
　　導之功夙夜匪懈其政自通畏彼四知堅此素節<lb/>
<pb n="KR2k0056_WYG_037-10a"/>
　　一鶴相隨懸魚比潔酌泉而爽勿淄於湼東海嚴<lb/>
　　卿晉陽臧彪德讓君子鸞鳳其儔惟胞惟與疴癢<lb/>
　　噢咻三代斯民直道無斁何武去思冦恂願借一<lb/>
　　體惟懷誰其有隔我思古人視履不愆子況異等<lb/>
　　文翁育賢休聲浹兹吏治斡旋噫嘻小子麟符斯<lb/>
　　辱畫諾是資素餐惟跼爰疏鄙箴誦言司僕<lb/>
　　明<lb/>
　　德禮堂銘　　　　　　　　　　程　㸅<lb/>
<pb n="KR2k0056_WYG_037-10b"/>
　　德無常師敬以持己禮有定體宜民而已賢哉印<lb/>
　　岡德禮名堂道之齊之嘉言孔彰吾奚以禮吾奚<lb/>
　　以德先聖後遵前修維則<lb/>
　　崇正堂銘　　　　　　　　　　劉　丙<lb/>
　　維正伊始無極之真清濁既判正由以名惟氣之<lb/>
　　正人乃有形惟理之正與心俱生惟心之正在意<lb/>
　　惟誠惟學之正必理是明言以正發動以正行仕<lb/>
　　以正進功以正成事君而正君以安榮治民而正<lb/>
<pb n="KR2k0056_WYG_037-11a"/>
　　法無變更秉正而生固爾之亨使斃而正死亦爾<lb/>
　　輕卓哉孔孟正學以宏嗣是而正紹於周程張朱<lb/>
　　繼作皆以正名寥寥影響誰抗斯旌懿兹南楚千<lb/>
　　里專城崇正有院翼翼峥嶸祀彼先哲爰集俊英<lb/>
　　惟正是學若見牆羮夙夜匪懈以紹芳聲己正人<lb/>
　　正天下以平豈媒利禄徒弋簪纓我思崇正以求<lb/>
　　稱情<lb/>
　　建神武祠碑銘　　　　　　　　郭子章<lb/>
<pb n="KR2k0056_WYG_037-11b"/>
　　炎漢日落皇綱幾絶天生虎臣為萬人傑蒲坂降<lb/>
　　神桃園軟血龍從豫州鴈行諸葛辭曹歸劉燭旦<lb/>
　　植節美髯桓桓雄武揭揭批郄䧟堅雷轟電掣吳<lb/>
　　兒敓氣老瞞禠魄鼎足方峙天柱遽折魂逰窅皛<lb/>
　　靈自光烈靡地不祝靡人不德嗟嗟黔陽雜揉漢<lb/>
　　夷夜郎不䖍煽毒邊陲予小子章肅將天威王赫<lb/>
　　斯怒嘿䕶囏危假夢告猶馮乩賦詩斬闗拔砦翼<lb/>
　　我王師兎穴既掃邊庭乃犁東市然卓南粤獲嘉<lb/>
<pb n="KR2k0056_WYG_037-12a"/>
　　邊甿安堵將士偃旗功在社稷誰其醻之醻之維<lb/>
　　何祠剏神武金相玉質儼然射圃聖賢可親心目<lb/>
　　可睹精靈如在竊比尼父盤江湯湯貴山膴膴廟<lb/>
　　貌維崇永奠兹土綏厥戎蠻懾彼豺虎勒石千秋<lb/>
　　銘勲萬古聿昭神貺以篤國祜<lb/>
　　平播銘<hi>有序</hi>　　　　　　　　　江盈科<lb/>
　　今上辛丑春不佞科以使事弭節黔中則聞黔父<lb/>
　　老談師滅播其功甚鉅其為德於黔甚厚以為中<lb/>
<pb n="KR2k0056_WYG_037-12b"/>
　　丞郭公與直指宗公再造我黔非尸祝貌祀無以<lb/>
　　稱黔人報塞之意而予楚人也乃其佩德有不下<lb/>
　　於黔之人者無以為報則譔黔師平播銘與黔父<lb/>
　　老共圖永永比於江漢歌棠峴山勒石可乎按播<lb/>
　　酋之始發難也禍中於黔凡數四初犯飛練次犯<lb/>
　　東坡又犯龍泉黔之將帥為魚肉者二十人健兒<lb/>
　　戰卒殱滅幾盡元元之血塗野草骨掩蓬蒿者不<lb/>
　　下萬餘中丞郭公受推轂之遣自江以東星馳而<lb/>
<pb n="KR2k0056_WYG_037-13a"/>
　　西至則覈所部兵不滿五千帑金稱是乃焦勞愁<lb/>
　　思語宋公曰無米求炊巧婦不能將奈之何宗公<lb/>
　　曰為今之計但有上告天子請兵食救此一方民<lb/>
　　爾用是披肝瀝血連疏當宁葢情切於諸葛泣慘<lb/>
　　於包胥廟堂之上為之感動請兵予兵請餉予餉<lb/>
　　又不足而請益兵益餉又復與益兵餉既集公與<lb/>
　　宋公進在事諸大夫晝夜籌畫慎擇將領宿重兵<lb/>
　　省㑹其餘險要多寡分布根本既實分遣所部凡<lb/>
<pb n="KR2k0056_WYG_037-13b"/>
　　八萬人屬總戎李公統率以往援桴而誓曰毋怯<lb/>
　　毋躁毋中餌毋蹈伏毋殺降毋競功忠赤所激三<lb/>
　　軍用奮踴躍前驅一戰而抵旋水再戰而拔髙囤<lb/>
　　烏江受挫士氣彌勵及三戰四戰以至八戰連破<lb/>
　　險崖直抵賊庭楚蜀之師十道併入酋遂計窮雉<lb/>
　　經以死妻子為虜葢出師僅六閱月而楊氏八百<lb/>
　　年宗社蕩為丘墟二千里之地之民久染夷風者<lb/>
　　一旦裂為郡邑比中原版圖之域明天子藉以抒<lb/>
<pb n="KR2k0056_WYG_037-14a"/>
　　西顧之憂既已銘功鍾鼎紀績太常矣方其功之<lb/>
　　既成也人但知二公成功之鉅而不知二公成功<lb/>
　　之難但知二公之為功於黔者與楚蜀鼎而不知<lb/>
　　二公之成功於黔者其難於楚蜀不啻倍蓰但知<lb/>
　　二公之功黔民是賴而不知二公之餘功其覆庇<lb/>
　　楚蜀者無以異於覆庇黔中夫其知者不待言矣<lb/>
　　其所不知者何也葢自飛練之後黔中銳卒盡創<lb/>
　　於播無復敢鬬之志則振起之難又播之與國夙<lb/>
<pb n="KR2k0056_WYG_037-14b"/>
　　苦漢文網而與酋世媾則解散之難此其難難在<lb/>
　　黔若夫廟堂所責備者三方之師併力滅播而楚<lb/>
　　號大國蜀號沃野物力之饒足給軍興又武昌城<lb/>
　　都去播千里我得從容定策不虞不備黔則彈丸<lb/>
　　之地居恒仰給楚粤有如稱貸而貴筑去播不二<lb/>
　　百里酋朝遣一將越宿抵城下腹猶果然是剥床<lb/>
　　之災也夫黔與楚蜀所肩之任同所挾之具異安<lb/>
　　得不難公與宋公不以其難者自諉矢志發憤吐<lb/>
<pb n="KR2k0056_WYG_037-15a"/>
　　一腔之血以激三軍之師自大將至卒伍靡不感<lb/>
　　泣願效死命二公復相與議曰將士用命而又有<lb/>
　　為賊用命者與國是也於是曉以大義悟以赤衷<lb/>
　　使酋之與國不為酋用為我用不但形為我用實<lb/>
　　心為我用而後我之神氣日張賊之膽氣日奪區<lb/>
　　區彈丸貴筑不敢一矢相加葢黔乃能完而因以<lb/>
　　其自完者摧播無完播矣顧黔雖彈丸乎而於蜀<lb/>
　　為内援於楚為西蔽黔既完矣賊欲引兵而北則<lb/>
<pb n="KR2k0056_WYG_037-15b"/>
　　虞黔之搗其穴出而無與歸也而不敢北欲引兵<lb/>
　　而東則虞黔之尾其後往而不可繼也而不敢東<lb/>
　　賊不敢北乃有完蜀賊不敢東乃有完楚夫能完<lb/>
　　黔又能完蜀完楚兹其功豈獨黔人擅哉假令公<lb/>
　　與宋公無術以振積衰之士而令韓魏之交合我<lb/>
　　乃外樹敵國内殺兵勢且無完黔而賊且突而北<lb/>
　　突而東又安得有完蜀完楚如今日乎此何但黔<lb/>
　　父老鰓鰓然懼報塞之難是蜀與楚何人不當報<lb/>
<pb n="KR2k0056_WYG_037-16a"/>
　　塞又何人報塞萬一也者即科處楚西徼所為得<lb/>
　　安釡鬵與今日擁車騎中儼然漢官威儀非仗二<lb/>
　　公之功其能然哉則夫譔銘鐫石其安能已是役<lb/>
　　也中丞郭公直指宋公實尸之總率三軍實為元<lb/>
　　戎李公應祥而左監軍楊憲長寅秋右監軍張少<lb/>
　　叅存意藩司應左伯存卓郭大叅廷良王大叅邦<lb/>
　　俊梅少叅國樓張少叅文竒梁少叅銓臬司易憲<lb/>
　　長登瀛尤憲副錫類洪憲副登源路憲副雲龍陳<lb/>
<pb n="KR2k0056_WYG_037-16b"/>
　　憲副與相袁憲副應文外厯戎行内贊幃幄備殫<lb/>
　　心力都司王納忠張秉忠登陴率衆用固我圉賊<lb/>
　　不敢窺副總戎陳寅陳良玭叅戎朱鶴齡都司徐<lb/>
　　成躬率士卒衝冐矢石擒滅巨㓂貴陽郡守劉冠<lb/>
　　南守貳徐庭綬别駕夏□先後在郡拊循疲民調<lb/>
　　攝元氣其他禆將以下不可勝紀要之羣材集大<lb/>
　　厦植夫惟公與宋公慎簡而器之併力濟事克襄<lb/>
　　大亂樹兹偉伐其詳具中丞叙功疏中科特志其<lb/>
<pb n="KR2k0056_WYG_037-17a"/>
　　大者因拜手稽首而為之銘銘曰播酋欺君亂天<lb/>
　　紀敢奮螳臂稱禍始綦江流血成海水貴陽三鎮<lb/>
　　被屠戮十家流離九家哭全黔危若几上肉郭公<lb/>
　　單騎來秉節日與直指共商決誓滅此虜甘飲血<lb/>
　　一腔忠義激三軍怒氣勃發勝風雲各務斷脰除<lb/>
　　妖氛烏江青蛇號天險百二重闗次第斬賊勢窮<lb/>
　　蹙如被魘闔門縱火雉經死纍纍就縳妻與子捷<lb/>
　　書飛報龍顔喜荒徼一旦歸職方介鱗盡化為衣<lb/>
<pb n="KR2k0056_WYG_037-17b"/>
　　裳乾坤重闢日重光麒麟合入功臣譜英雄鬚眉<lb/>
　　照今古伏波銅柱安足數吁嗟乎伏波銅柱安足<lb/>
　　數<lb/>
　　文筆洞紀功銘　　　　　　　　戴　燝<lb/>
　　三山苖為思銅患者厯年多不可記矣萬厯甲寅<lb/>
　　冬因兩臺缺彼醜謂大兵難動益肆匪茹居民苦<lb/>
　　之觀察劉公觀光文武壯猷赫然為地方請命㑹<lb/>
　　守道黄公文炳行部至公識達天人望氣而知夷<lb/>
<pb n="KR2k0056_WYG_037-18a"/>
　　氛之不競也總戎鄧公鍾赤心報國思滅此朝食<lb/>
　　因相與商畧機宜秣馬厲刄鼓而殱之由冬而春<lb/>
　　徂夏獲醜獻馘功收全勝者二父老相傳以為百<lb/>
　　餘年來未有焉葢自吳受月之糾紅苖掠戎滿屯<lb/>
　　也而後有水銀山之役自龍朝貴等之攻凱文營<lb/>
　　也而後有黄栢山之役自賊之挾陳湯銘而負固<lb/>
　　桶寨也而後有牛角之役計兵則僅三千三百有<lb/>
　　竒計餉則不動藩帑絲毫乃能深入窟穴冐險芟<lb/>
<pb n="KR2k0056_WYG_037-18b"/>
　　薙使渠魁授首羣黨駢戮假息餘魂乞降恐後神<lb/>
　　人之夙憤快矣大漢之先聲恢矣宜築京觀以示<lb/>
　　來者適戴子校士兹土事竣登臨至文筆洞徘徊<lb/>
　　久之曰是可借洞中片石以為燕然之封豈可令<lb/>
　　孟堅<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>視千載諸大夫國人皆曰可遂勒之銘曰<lb/>
　　望夷氛兮戎甲鳴命超距兮犁其庭發機妙兮陣<lb/>
　　雲驚士慷慨兮各先登除兇頑兮血灑坰凱歌奏<lb/>
　　兮振威靈不復反兮嗣南征<lb/>
<pb n="KR2k0056_WYG_037-19a"/>
　　思州知府李君墓碑銘　　　　　歸有光<lb/>
　　嘉靖三十年貴州麻陽苖為亂先是思州知府李<lb/>
　　君有銅仁之役還郡五日苗龍許保吳黑等偽為<lb/>
　　哨兵突入城殺掠君巷戰不勝與其孫文炳皆被<lb/>
　　執留郡二日刦以歸寨苗每執郡縣長吏必求厚<lb/>
　　贖院司及守將亦幸朝廷不知也率許之以為常<lb/>
　　君謂天子命吏為賊刦質是孰為之開端者書告<lb/>
　　清平鎮將石邦憲亟進兵勿以我為忌邦憲不應<lb/>
<pb n="KR2k0056_WYG_037-19b"/>
　　君乘馬出盤山闗至稍寨崖髙水深遂自投下賊<lb/>
　　驚共拽之出氣息僅續棄之途而去思人舁還至<lb/>
　　清浪衞而卒麻陽之苗亂已數年自辰沅鎮筸銅<lb/>
　　仁石阡印江皆受其害君初至郡即被檄驅馳兵<lb/>
　　間已又城銅仁而郡故有闗隘守兵為攝郡者所<lb/>
　　侵削散去賊以是得驟至事聞詔贈貴州按察司<lb/>
　　副使廕一子命按察司僉事戴楩諭祭於家賜塟<lb/>
　　融縣之髙沙昌八嶺惟古之治馭蠻夷得刺史太<lb/>
<pb n="KR2k0056_WYG_037-20a"/>
　　守勇畧仁惠者可不煩兵而自戢今知府受一郡<lb/>
　　之寄而日使舍所事事軍吏之役及事敗未嘗不<lb/>
　　委以為守者之罪也清平去思僅一宿程而太守<lb/>
　　困於賊已數日且被殘苖六七百人耳守將若不<lb/>
　　聞知此何為者哉朝廷之恤死事者優矣其於兵<lb/>
　　吏有軼罰焉君諱允簡字可大其先青州諸城人<lb/>
　　元時有為融州路廵檢使者因家於今栁州之融<lb/>
　　縣髙祖子質封奉直大夫恊正庻尹夷陵州知州<lb/>
<pb n="KR2k0056_WYG_037-20b"/>
　　曽祖芳進士雲南布政使祖序進士吏科給事中<lb/>
　　考鏞鄉試第三人未仕蚤卒季父鐸教樂昌君少<lb/>
　　隨之任學成而歸弱冠中鄉試明年中㑹試乙榜<lb/>
　　授潼川學正未上丁内艱服除改夷陵攝荆門州<lb/>
　　為政清勤民德之陞知内江公亷自持士大夫乞<lb/>
　　請無所得大旱齋沐祈禱徒步暴赤日中令兒歌<lb/>
　　之曰旱既太甚治邑非人寧禍其身勿病其民三<lb/>
　　日霖雨大足嘗於通津治石梁御史題之曰壽溪<lb/>
<pb n="KR2k0056_WYG_037-21a"/>
　　壽溪者君所自號御史以此旌其能得民也大學<lb/>
　　士茶陵張文隱公知君名從銓部乞以為其州守<lb/>
　　内江民攀留之不得為涕泣立石君至茶陵均徭<lb/>
　　賦剔姦蠧豪民為之歛跡皇太后梓宫祔顯陵承<lb/>
　　檄給糧芻所過無乏有白金文綺之賜最上當遷<lb/>
　　張文隱公自往乞銓部云願得展一年俟黄籍成<lb/>
　　茶陵民受十年之賜矣其見重如此陞雲南同知<lb/>
　　攝守澂江君既更治民號為精練凡斷獄所上監<lb/>
<pb n="KR2k0056_WYG_037-21b"/>
　　司以為平弁豪有奪民田者勒令歸王不服再訴<lb/>
　　於朝下法司皆如君論滿去滇民泣留立石如内<lb/>
　　江時尋陞思州君既不得在郡亦以孤城多冦遣<lb/>
　　其孥歸融獨與孫文炳居在郡六月而遇害是嵗<lb/>
　　三月初六日也春秋五十孫文炳之被刦者後竟<lb/>
　　以重賄贖還之恭人吳氏子男一人祝女五人祝<lb/>
　　鄉試舉人今署新昌教諭融於中州為逺然龍城<lb/>
　　於今為仕宦之邦至李氏世有科第子孫蟬聨不<lb/>
<pb n="KR2k0056_WYG_037-22a"/>
　　絶而君又以死事顯雖中州世宦之家類此者僅<lb/>
　　僅有之祝有志行痛憤君之殁請銘於余余不可<lb/>
　　辭而為銘曰黔中之境連絡五谿麻陽猖狂馭不<lb/>
　　於機如水滔天失在漏巵兵吏墮武習為謾欺皎<lb/>
　　皎李侯亶明其志奮不顧死以絶刦質帝嘉精忠<lb/>
　　恩詔優至彼亦何人天子之吏以身為市生寧不<lb/>
　　愧彼亦何人邊圉所寄聞守之死曽不睨視自古<lb/>
　　為文匪以其詞在有所表乃永傳之融山荒絶我<lb/>
<pb n="KR2k0056_WYG_037-22b"/>
　　實銘此有石嶪嶪其詞則媺後千百年可配栁子<lb/>
　　明<lb/>
　　謝安宣慰書　　　　　　　　　王守仁<lb/>
　　某得罪朝廷而來惟竄伏陰崖幽谷中以禦魍魎<lb/>
　　則其分所宜故雖夙聞使君髙誼經旬月不敢見<lb/>
　　若似簡抗者然省愆内訟痛自刻責不敢比數於<lb/>
　　冠裳則亦逐臣之禮也使君不以為過使廩人饋<lb/>
　　粟庖人饋肉圉人代薪水之勞自惟罪人何可以<lb/>
<pb n="KR2k0056_WYG_037-23a"/>
　　辱守土之大夫懼不敢當輙以禮辭使君復不以<lb/>
　　為罪昨者又重以金帛副以鞍馬禮益隆情益至<lb/>
　　某益用震悚是重使君之辱而甚逐臣之罪也愈<lb/>
　　不敢當矣使者堅不可郤求其說而不得無已其<lb/>
　　周之乎周之亦可受也敬受米二石柴炭鷄鵝悉<lb/>
　　受如來數其金帛鞍馬使君所以交於卿士大夫<lb/>
　　者施之逐臣殊駭觀聽敢固以辭伏惟使君處人<lb/>
　　以禮恕物以情不至再辱則可矣<lb/>
<pb n="KR2k0056_WYG_037-23b"/>
　　貽安貴榮書　　　　　　　　　王守仁<lb/>
　　減驛事非罪人所敢與聞承使君厚愛因使者至<lb/>
　　偶問及之不謂其遂達諸左右也悚息悚息然已<lb/>
　　承見詢則又不可黙凡朝廷制度定自祖宗後世<lb/>
　　守之不敢以擅改改在朝廷且謂之變亂況諸侯<lb/>
　　乎縱朝廷不見罪有司者將執法䋲之使君必且<lb/>
　　無益縱遂幸免於一時或五六年或八九年雖逺<lb/>
　　至二三十年當事者猶得持典章而議其後若是<lb/>
<pb n="KR2k0056_WYG_037-24a"/>
　　則使君何利焉使君之先自漢唐以來幾千百年<lb/>
　　土地人民未之或改所以長久若此者以能世守<lb/>
　　天子禮法竭忠盡力不敢分寸有所踰越故天子<lb/>
　　亦不得踰禮法無故而加諸忠良之臣不然使君<lb/>
　　之土地人民富且盛矣朝廷悉取而郡縣之其誰<lb/>
　　以為不可夫驛可減也亦可増也驛可改也宣慰<lb/>
　　司亦可革也由此言之殆甚有害使君其未之思<lb/>
　　邪所云奏功陞職事意亦如此夫剗除冦盜以撫<lb/>
<pb n="KR2k0056_WYG_037-24b"/>
　　綏平良亦守土常職今縷舉以要賞則朝廷平日<lb/>
　　之恩寵禄位顧將何為使君為叅政已非設官之<lb/>
　　舊又干進不已是無底極也衆必不堪夫宣慰守<lb/>
　　土之官故得以世有土地人民若叅政則流官矣<lb/>
　　東西南北惟天子所使朝廷下方尺之檄委使君<lb/>
　　以一職或閩或蜀其敢弗行則方命之誅不旋踵<lb/>
　　而至棒檄從事千百年之土地人民非復使君有<lb/>
　　矣由此言之雖今日之叅政使君將恐辭去之不<lb/>
<pb n="KR2k0056_WYG_037-25a"/>
　　速又可求進乎凡此以利害言揆之於義反之於<lb/>
　　心使君必自有不安者夫拂心違義而行衆所不<lb/>
　　與鬼神所不嘉也承問及不敢不以正對幸亮察<lb/>
　　又與貴榮書　　　　　　　　　王守仁<lb/>
　　阿賈阿禮等叛宋氏為地方患傳者謂使君使之<lb/>
　　雖或出妬婦之口然阿禮等自言使君嘗錫之以<lb/>
　　氊遺之以弓弩雖無其心不幸乃有其迹矣始三<lb/>
　　堂兩司得是說即欲聞之於朝既而謂使君平日<lb/>
<pb n="KR2k0056_WYG_037-25b"/>
　　忠實之故未必有是且信且疑姑令使君討賊茍<lb/>
　　遂出軍剿撲則傳聞皆妄何可以濫及忠良其或<lb/>
　　坐觀逗遛徐議可否亦未為晚故且隱忍其議所<lb/>
　　以待使君者厚乃文移三至使君始出衆論紛紛<lb/>
　　疑者將信喧騰之際適㑹左右來獻阿麻之首偏<lb/>
　　師解洪邊之圍徐徐又三月餘矣使君稱疾歸卧<lb/>
　　諸軍以次潛回其間分屯寨堡者不聞擒斬以宣<lb/>
　　國威惟増剽掠以重民怨衆情愈益不平而使君<lb/>
<pb n="KR2k0056_WYG_037-26a"/>
　　之民罔所知識方揚於人謂宋氏之難當使宋氏<lb/>
　　自平安氏何與而反為之役我安氏連地千里擁<lb/>
　　衆四十八萬深坑絶坉飛鳥不能越猿猱不能攀<lb/>
　　縱遂髙坐不為宋氏出一卒人亦莫如我何斯言<lb/>
　　已稍稍傳播不知三堂兩司已嘗聞知否使君誠<lb/>
　　久卧不出安氏之禍必自斯言始矣使君與宋氏<lb/>
　　同守土而使君為之長地方變亂皆守土者之罪<lb/>
　　使君能獨委之宋氏乎夫連地千里孰與中土之<lb/>
<pb n="KR2k0056_WYG_037-26b"/>
　　一大郡擁衆四十八萬孰與中土之一都司深坑<lb/>
　　絶坉安氏有之然如安氏者環四面而居有百數<lb/>
　　也今播州有楊愛凱里有楊保靖州有彭世麒等<lb/>
　　諸人斯言茍聞於朝朝廷下片紙於楊愛諸人使<lb/>
　　各自為戰共分安氏之所有葢朝令而夕無安氏<lb/>
　　矣深坑絶坉何所用其險使君可無寒心乎且安<lb/>
　　氏之職四十八支更迭而為今使君獨傳者三世<lb/>
　　而羣支莫敢争以朝廷之命也茍有可乘之釁孰<lb/>
<pb n="KR2k0056_WYG_037-27a"/>
　　不欲起而代之乎然則揚此言於外以速安氏之<lb/>
　　禍者殆漁人之計蕭牆之憂未可測也使君宜速<lb/>
　　出軍平定反側破衆讒之口息多端之議弭方興<lb/>
　　之變絶難測之禍補既往之愆邀將來之福某非<lb/>
　　為人作說客者使君幸熟思之<lb/>
　　為諸生請王陽明先生講學書　　席　書<lb/>
　　近時董諸士者要不過屬題命意改課文鍜字句<lb/>
　　以迎主司之意裁新巧以快主司之目上以是取<lb/>
<pb n="KR2k0056_WYG_037-27b"/>
　　士下以是挾策師舍是無以為教弟子舍是無以<lb/>
　　為學居今之時欲變今之習誠難矣豈朝廷取士<lb/>
　　之初意乎然貴之士安於土俗誘以禄利尚不樂<lb/>
　　從教以舉業復不能治幸有治者日省月試又不<lb/>
　　能工而況有大於舉業者乎舍是以教貴誠亦難<lb/>
　　矣夫舉業者利禄之媒也世之皓首一經凡為禄<lb/>
　　利而已以書一人推之書少時治舉業要不過為<lb/>
　　禄利計也然昔者借是而有聞今者脫是而愈暗<lb/>
<pb n="KR2k0056_WYG_037-28a"/>
　　是誤天下之豪傑者舉業也然使天下士借是而<lb/>
　　知所向上者亦舉業也故韓子因文見道宋儒亦<lb/>
　　曰科舉非累人人自累科舉今之教者能本之聖<lb/>
　　賢之學以從事於舉業之學亦何相妨執事早以<lb/>
　　文學進於道理晚以道理發為文章倘無厭棄塵<lb/>
　　學因進講之間悟以性中之道義於舉業之内進<lb/>
　　以古人之德業是執事一舉而諸生兩有所益矣<lb/>
　　與中朝人士書　　　　　　　　萬　鏜<lb/>
<pb n="KR2k0056_WYG_037-28b"/>
　　苗賊巢穴如蠟爾雷公等山硐接連湖貴四川周<lb/>
　　圍千數百里猩㹳所居人跡罕至其懸崖鳥道莫<lb/>
　　可攀躋狹路羊腸不容並足自竹箐叢生彌望無<lb/>
　　際幽崖曲澗在在皆然鱗次櫛比殆無空隙人非<lb/>
　　側肩僂背莫能入也賊從内視外則明每以伏弩<lb/>
　　得志我從外視内則暗雖有長技莫施其地利之<lb/>
　　難如此苖巢所居率皆險僻幽翳修崖茂林即晴<lb/>
　　日亦將午而後朗甫及未而已暝但遇稍陰即飛<lb/>
<pb n="KR2k0056_WYG_037-29a"/>
　　霧迷濛尋丈莫辨計其陰雨十常六七葢山嵐瘴<lb/>
　　濕氣候鬱蒸之所致也其天時之難如此先年土<lb/>
　　官守法易以駕馭苖夷椎魯易於牢籠自正德以<lb/>
　　來邊方多故土官征調皆僱倩此苗以為前鋒用<lb/>
　　能克敵稱强及至近年土官搆讐各厚餌此苗以<lb/>
　　助攻殺因而起釁生亂由是土人與苗互結姻親<lb/>
　　尋多牽制且其伎倆亦為賊所窺破無復畏憚況<lb/>
　　湖貴官軍皆不足用湖廣除永順保靖之外其餘<lb/>
<pb n="KR2k0056_WYG_037-29b"/>
　　土司可調之兵能出千數者無幾至於貴州舍酉<lb/>
　　陽平茶之兵愈少而難矣必欲别省調兵則又不<lb/>
　　諳地理成功難必而其沿途擾害尤不可言決難<lb/>
　　輕調其事勢之難如此苖賊常言不怕官府軍多<lb/>
　　只怕官府糧多葢以軍雖多而山箐深險力未易<lb/>
　　施糧若多而圍困久長勢將自斃然彼明知道路<lb/>
　　梗塞糧運甚難故為此言其狡苗叵測之難如此<lb/>
　　厯觀史牒所云大率皆然故昔人云自古用兵未<lb/>
<pb n="KR2k0056_WYG_037-30a"/>
　　有大得志於南夷者誠有以也前此兩省官司非<lb/>
　　不知地方之害非無滅賊之心然而莫肯以剿賊<lb/>
　　為己任者葢亦畏其難耳況逺得於傳聞者恒失<lb/>
　　其實旁觀於閒暇者每易其言不以為邀功生事<lb/>
　　則以為勞師費財人亦何苦冒地方之利害而招<lb/>
　　己身之艱危乎積習有年稔亂斯極其獨力任事<lb/>
　　之難如此<lb/>
　　獻廵撫陳克宅書　　　　　　　田汝成<lb/>
<pb n="KR2k0056_WYG_037-30b"/>
　　凱口餘孽復肆猖狂竊料今日賊勢與昔殊科攻<lb/>
　　伐之策亦當異應往者一二梟獍負其窟穴草竊<lb/>
　　為姦者皆内儲糇<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>外翼黨與包藏十有餘年廼<lb/>
　　敢陸梁以延嵗月今者諸賊以亡命之餘憂在溝<lb/>
　　壑冒萬死一生之計讙呼而起非有旁寨渠賊通<lb/>
　　謀結納擁羣醜以張應援也守彈丸之地跧伏其<lb/>
　　中無異甕缶襁升斗之糧躡尺五之道束腓而登<lb/>
　　無異哺鷇非素有紅粟朽貫積之倉庾廣畜犬豕<lb/>
<pb n="KR2k0056_WYG_037-31a"/>
　　肥牛以資擊剥也失此二者為必敗之形而欲攝<lb/>
　　枵腹張空弮睅目而前以應貔虎是曰刀鋸之魂<lb/>
　　不足慮也然竊聞之首禍一招而合者三四百人<lb/>
　　課其十日之糧亦不下三四十石費亦厚矣而踰<lb/>
　　旬不餒者無乃有間道捷徑偷輸潛輓以給其中<lb/>
　　者不然何所恃以為生也夫蠻陬夷落之地事異<lb/>
　　中原譬之禦冦於洞房委巷之中搏撃無所為力<lb/>
　　故征蠻之畧皆廣列伏便扼險面趣髙四塞以困<lb/>
<pb n="KR2k0056_WYG_037-31b"/>
　　之謂之得地若我遜其險而彼乘其高順逆强弱<lb/>
　　之勢已懸倍蓰是以諸賊雖微亦未可以蓐食屠<lb/>
　　剪也惟在據其要害斷其芻粟之塗重營宻柵勤<lb/>
　　其間覘嚴壁而居勿與角利使彼進無所逞退無<lb/>
　　所逸逺不過一月而羸疲之屍藳磔麾下矣若夫<lb/>
　　我軍既固彼勢益孤食竭道窮必至奔突則潰圍<lb/>
　　之戰不可不鏖也相持既久觀望無端我忽而衰<lb/>
　　彼窮而銳或晨昏惰卧刁斗失鳴則刦營之虞不<lb/>
<pb n="KR2k0056_WYG_037-32a"/>
　　可不備也防禦既周姦謀益窘必甘辭納欵以丐<lb/>
　　殘息目前雖可妥帖他日必復萌生則招撫之說<lb/>
　　不可從也膚見宵人狃於詭道欲出其不意以徼<lb/>
　　一獲彼既鑒於前車我復襲其故轍不惟徒費抑<lb/>
　　恐損威則偷囤之策不可不拒也兹數者雄畧必<lb/>
　　有成算而疏腐之識敢效區區者休戚同情不敢<lb/>
　　避越爼之嫌至於事平之後經畫猶煩夫凱口雖<lb/>
　　微亦牂牁之巨阨也崇山宻箐磴道迫脅兵不得<lb/>
<pb n="KR2k0056_WYG_037-32b"/>
　　横銛人不得並躅迺遣一二渺小之官提數百不<lb/>
　　練之卒星散其間豈能持久往者爐山之變亦甚<lb/>
　　縱横幸䝉前烈刋木鑿竇夷其險棘開屯設所經<lb/>
　　營數年始得寧謐則今日凱口之議似不當出爐<lb/>
　　山之下也土官王仲武始以綿弱失其疆埸頃蒙<lb/>
　　上官之力以保宗祧雖百口捐軀猶難報稱迺今<lb/>
　　哄然而稱逆者固其部落之遺也既不能宣布德<lb/>
　　化俾彼投戈又不能率其左右心腹之雄先鋒効<lb/>
<pb n="KR2k0056_WYG_037-33a"/>
　　力是為失職之臣與叛逆無異若復仍其名位錫<lb/>
　　之土田是右姦而奬亂也竊論此人當褫爵削籍<lb/>
　　移其族屬籍之氓伍開設縣治衛以軍屯若以勢<lb/>
　　有不行法姑稍假似當暴其罪過聲諸市闤重加<lb/>
　　懲罰庶威振恩覃恊人心而伸國法也<lb/>
　國朝<lb/>
　　復貴州提督李本深書　　　　　甘文焜<lb/>
　　披閱來書具見忠肝駿發義氣淋漓將竭蹶以從<lb/>
<pb n="KR2k0056_WYG_037-33b"/>
　　王作撑天柱石總統全黔精兵捍禦疆埸大敵此<lb/>
　　誠本部院之素志亦為封疆大臣之所以上報<lb/>
皇上而造福於蒼生之至計也緬維我<lb/>
　國家定鼎西南荒服之區桂王獻俘於緬甸安坤授<lb/>
　　首於水西羅甸欃槍掃除皆静魁山渠賊反側自<lb/>
　　安文德崇躋於三王武功丕振於萬國河清海晏<lb/>
　　福禄永昌念兹滇黔重地撫綏實難鎮服匪易爰<lb/>
命貴軍門與本部院授以邊疆重任予以閫外兵權是<lb/>
<pb n="KR2k0056_WYG_037-34a"/>
　　雲貴之安危皆本部院與貴軍門之責更無所容<lb/>
　　其旁貸者也邇時平西王奉<lb/>
㫖准撤回京一月之間三次<lb/>
欽差大人往滇羽檄戒嚴虎狼蟠踞揺動人心披猖鼎<lb/>
　　沸貴州藩司潘臬司李糧驛道陳已經調赴普安<lb/>
　　州安南等處策應平西王回京搬運家口夫馬持<lb/>
　　籌儲糈省㑹空虚兵民惶惑撫都院曹數日來聞<lb/>
欽差大人星夜奔馳出滇不知所為塘報杳無揣兹事<lb/>
<pb n="KR2k0056_WYG_037-34b"/>
　　勢禍亂已熾本部院厲兵秣馬期與貴軍門聨鑣<lb/>
　　並轡剿滅妖氛幸惟恢𢎞大畧共披肝胆仰報<lb/>
皇上浩蕩洪恩提挈兩省兵民出離湯火嗚乎本忠孝<lb/>
　　真性建英雄事業正在今日矣本部院現馳檄威<lb/>
　　寧大定黔西平逺安籠各鎮總兵矢以同心同德<lb/>
　　共勤王事鍾鼓式靈犬羊隊㑹更不必俟冦涉盤<lb/>
　　江始商共著祖鞭也貴軍門如果志在匡君忠貫<lb/>
　　日月當與本部院手足相依攻同之車馬便為於<lb/>
<pb n="KR2k0056_WYG_037-35a"/>
　　爍之<lb/>
　王師板蕩之功勲標作不朽之麟閣身名俱泰青史<lb/>
　　流芳即或冦孽猖獗孤臣受困本部院任兩省封<lb/>
　　疆惟有效張廵南霽雲以身殉國即屍無馬革裹<lb/>
　　還斷不稍存擕貳也貴軍門同守封疆休戚存亡<lb/>
　　與本部院相為一體為今日計願即日興師駐劄<lb/>
　　盤江上流以禦其變馳檄各鎮結唇齒以互為聲<lb/>
　　援本部院㑹同撫都院督率督撫兩標人馬堅城<lb/>
<pb n="KR2k0056_WYG_037-35b"/>
　　固守以待<lb/>
　王師不然者惝恍無從二三其德謬瞻顧於家室思<lb/>
　　依附於前驅進恐成礙退亦多凶未免雉罹於羅<lb/>
　　狼䟦其尾一失脚時千古恨再囬頭是百年身遺<lb/>
　　馨遺臭千里毫釐貴軍門其熟思而審處之無遺<lb/>
　　後悔可也<lb/>
　　復雲貴總督髙其倬書　　　　　元展成<lb/>
　　十月十一日大差至捧讀鈞劄謂逆苗裹糧嘯聚<lb/>
<pb n="KR2k0056_WYG_037-36a"/>
　　不過十日半月糧盡即散又云大營糧多則守糧<lb/>
　　乏則移下秉以就食云云某伏查台拱居九股之<lb/>
　　中而九股一帶村寨星羅碁布人烟輻輳倡亂之<lb/>
　　人近則數里逺亦不出數十里當兹秋成之後人<lb/>
　　俱家有餘糧更番出沒以相接濟則逆衆之糧葢<lb/>
　　未可以計日而盡也明矣急宜用兵開通下秉一<lb/>
　　路雲集台拱竒正互施摧堅搗銳不特逆勢易靡<lb/>
　　便於掃穴兼可以因糧於敵使竄匿者亦失其所<lb/>
<pb n="KR2k0056_WYG_037-36b"/>
　　恃也至於丹江之鷄講一帶八寨之擺調方勝一<lb/>
　　帶清江之鷄擺尾一帶地俱附近台拱苗亦各懷<lb/>
　　擕貳未雨綢繆之計已久達之左右矣昨查排畧<lb/>
　　挫衂縁趙鎮約㑹失期内外舛錯所致今我兵已<lb/>
　　㑹集二千餘名不為少矣内外定期夾攻而進諒<lb/>
　　不致再有阻隔若因大營糧匱遂圖移兵就食此<lb/>
　　斷斷不可者現今劄營之地已擅形勝壁壘新立<lb/>
　　土垣粗建既便於守亦易於攻忽爾播遷苖必盤<lb/>
<pb n="KR2k0056_WYG_037-37a"/>
　　踞是我先以地利予苗矣而後從而取之竊恐必<lb/>
　　勝之權仍不在我語云戰勇氣也氣盈則克猶可<lb/>
　　以守若營移而氣竭矣我竭彼盈勢將不免加以<lb/>
　　丹江清江等處之苖觀望已久今一旦示之以弱<lb/>
　　設或四面蜂起不免全局震動收拾愈難且尺寸<lb/>
　　莫非王土此地既入版圖又安可以輕棄而況自<lb/>
　　七月至今除官將兵丁外工匠數百人夫役數千<lb/>
　　人一經動揺苗必知我糧盡四山莾伏望其旗靡<lb/>
<pb n="KR2k0056_WYG_037-37b"/>
　　前遮後掩中衝邀擊欲全師以出不亦難哉縱使<lb/>
　　部曲堅整弁士齊心而匠作夫役不能保其不驚<lb/>
　　惶竄匿逆苗乘其亂而肆其兇將有不可言者某<lb/>
　　之所以云斷斷不可者此也已將此意行之軍前<lb/>
　　文武矣為今之計宜輓糧以濟大營為急務雖備<lb/>
　　極艱難險阻亦必相機設法但得糧運一通我師<lb/>
　　分險扼要以商攻取之策庶幾有備無患惟兵非<lb/>
　　節制將乏謀畧是為可慮爾蠡測所及仰惟鈞鑒<lb/>
<pb n="KR2k0056_WYG_037-38a"/>
　國朝<lb/>
　　濟火論　　　　　　　　　　　田　雯<lb/>
　　濟火者漢牂牁帥黒盧鹿水西安氏逺祖也深目<lb/>
　　長身魑面白齒以青布為囊籠髪其中若角狀習<lb/>
　　戰鬬尚信義善撫其衆諸蠻戴之聞諸葛武侯南<lb/>
　　征積糧通道以迎師遂佐武侯平西南夷擒孟獲<lb/>
　　封羅甸國王世長其土勒四十八部部之凡九扯<lb/>
　　更苴皆屬焉已乃攻普里諸種拓其境地賜鏤銀<lb/>
<pb n="KR2k0056_WYG_037-38b"/>
　　鳩杖嗣是而降唐㑹昌中阿佩率衆内附復襲王<lb/>
　　爵天成二年普露率其九郡入貢襲封如故宋開<lb/>
　　寶中普貴納土來庭仍賜王爵元至大元年授阿<lb/>
　　畫為武畧將軍泰定間賜名帖木兒不花至順元<lb/>
　　年加資善大夫雲南行省左丞後以軍功授昭勇<lb/>
　　大將軍佩三珠虎符順元等處宣慰使加龍虎大<lb/>
　　將軍羅甸侯卒贈濟國公明洪武四年以靄翠為<lb/>
　　貴州宣慰使統四十八部正徳間加安貴榮叅政<lb/>
<pb n="KR2k0056_WYG_037-39a"/>
　　後世襲宣慰司之職葢厯數百年而其祀未斬云<lb/>
　　論曰濟火一荒陲土帥耳當武侯渡瀘之日孰為<lb/>
　　之計大義明王章者而毅然以助順樹勲崛起一<lb/>
　　隅為蠻王長其亦賨叟青𦍑之儔乎不可謂不豪<lb/>
　　矣迨乎累世相承奄有爵土要皆以識機達變宣<lb/>
　　力効忠始終不失人臣禮故得以長奉西藩受恩<lb/>
　　罔替非徒以為甌脫而姑羈縻之也天啓壬戌之<lb/>
　　叛罪惡貫盈旋即挫衂崇明邦彦同時陣殱雖王<lb/>
<pb n="KR2k0056_WYG_037-39b"/>
　　三善之奮斬十萬秦衍祚侯良柱之夜㧞三寨張<lb/>
　　雲鵬之八路進兵許成名之三方深入而發縱指<lb/>
　　示出竒制勝葢有朱爕元之方畧在豈曰無人歟<lb/>
　　何以南人復反不為益部之官屬而畨將分茅大<lb/>
　　玷牂牁之鼻祖也語云順則昌逆則亡水西之子<lb/>
　　若孫其當知所鑒戒矣乎<lb/>
　　奢香論　　　　　　　　　　　田　雯<lb/>
　　奢香者靄翠妻也翠仕元為行中書左丞明洪武<lb/>
<pb n="KR2k0056_WYG_037-40a"/>
　　四年與同知宋欽歸附以翠為貴州宣慰使欽副<lb/>
　　之翠死奢香代立欽死妻劉氏亦代立劉氏多智<lb/>
　　術時馬煜以都督鎮守其地政尚威嚴欲盡滅諸<lb/>
　　羅代以流官乃以事裸撻奢香欲激怒諸羅為兵<lb/>
　　端諸羅果憤怒欲反劉氏聞止之為走愬京師上<lb/>
　　召問令入宫見髙皇后復令折簡召奢香至詢故<lb/>
　　上曰汝誠苦馬都督吾為汝除之然何以報我奢<lb/>
　　香叩頭曰願世世戢諸羅令不敢為亂上曰此汝<lb/>
<pb n="KR2k0056_WYG_037-40b"/>
　　常職何云報也奢香曰貴州東北有間道可通西<lb/>
　　川梗塞未治願刋山通道以給驛使往來上許之<lb/>
　　謂髙皇后曰吾知馬煜忠無他腸然何惜一人不<lb/>
　　以安一方也乃召煜數其罪斬之遣奢香等歸諸<lb/>
　　羅大感服為除赤水烏撒道立龍塲九驛達蜀今<lb/>
　　安氏即靄翠後也論曰烏羅之君長西土非一日<lb/>
　　矣一旦折而歸我豈其願哉終必為患夫人而知<lb/>
　　之即馬煜之忠明太祖亦諒之矣乃不乘此而翦<lb/>
<pb n="KR2k0056_WYG_037-41a"/>
　　滅之反自壞其長城僅令置驛以為報者計之非<lb/>
　　不審也葢以諸蠻之强梗由於山川之險阻財力<lb/>
　　之富饒則莫若置驛以通之且困之通之而險失<lb/>
　　矣困之而志馴矣然後為我所制而無難此勝算<lb/>
　　亦逺猷也故除馬煜以為生事者戒而又以安逺<lb/>
　　人之心也若奢劉則可謂竒女子矣一乘間而逺<lb/>
　　犇一聞召而即至先機之智應變之勇丈夫之所<lb/>
　　不能而謂遐方女子能之乎觀其置驛開道則又<lb/>
<pb n="KR2k0056_WYG_037-41b"/>
　　功過唐䝉矣然驛置而事由此定亦亂於此萌矣<lb/>
　　何言之壬戌之役乘奢藺之釁連霑烏之黨雖潢<lb/>
　　池弄兵悍性不馴亦由置驛之後當時之官斯土<lb/>
　　者誅求暴虐有以激之而成也安貴榮嘗請減驛<lb/>
　　矣王新建曽貽書以責之固伐謀之道然使當日<lb/>
　　稍寛恤之恩威並用亦何至鋌而走險若是哉此<lb/>
　　馬煜之所以誅也<lb/>
　　白雲山論　　　　　　　　　　田　雯<lb/>
<pb n="KR2k0056_WYG_037-42a"/>
　　貴陽城南七十里建文遯跡之所上有羅永庵庵<lb/>
　　前有井名跪井汲者必跪乃可得水俗傳以為溪<lb/>
　　龍所獻以飲帝者又有流米洞帝居庵時洞中流<lb/>
　　米供帝及帝去則不復流又有大杉數株謂帝手<lb/>
　　植枝葉皆南向嘗題三詩於壁人傳誦之論曰吾<lb/>
　　於紅篋一記疑之者舊矣半月之言明祖早知其<lb/>
　　不終然則何不舉國以授燕王如唐文皇故事必<lb/>
　　待金川事起而後為行遯之謀俾其流離瑣尾少<lb/>
<pb n="KR2k0056_WYG_037-42b"/>
　　延旦夕乎既入滇以依西平何不乘仁宗既殂髙<lb/>
　　煦告變之時而說沐氏以伸大義乃自甘流落毎<lb/>
　　至以淚洗面豈說之而沐不肯從抑帝本無意於<lb/>
　　光復舊物耶既已決意東歸不從程濟之言何不<lb/>
　　直詣京師而又久憇此山耶且是時楊葉雖亡程<lb/>
　　濟尚在何至煩飲食於鱗蟲鬼神耶葢荒唐之甚<lb/>
　　者後帝詩為同寓僧竊去自稱建文詣岑瑛言狀<lb/>
　　瑛聞之藩司因繫僧並及帝飛章以聞詔械入京<lb/>
<pb n="KR2k0056_WYG_037-43a"/>
　　廷鞠之僧實楊應祥鈞州人應祥論死從行十二<lb/>
　　人戍邊帝有南歸之思乃白其實迎入西内稱老<lb/>
　　佛以壽終既云稱佛壽終則程濟之蓍得兌之歸<lb/>
　　妹又何以云大凶金火之相尅耶事之有無俱未<lb/>
　　可知矣<lb/>
　　李化龍王三善論　　　　　　　田　雯<lb/>
　　紀平播之功曰李化龍死水西之變曰王三善其<lb/>
　　人同其事合其心一而要之用兵各殊故成敗亦<lb/>
<pb n="KR2k0056_WYG_037-43b"/>
　　異也方化龍之督黔以平播也與黔楚撫臣同心<lb/>
　　併力一出於剿既受命則移鎮於重慶而黔撫郭<lb/>
　　子章駐貴陽楚撫支可大駐沅州相犄角也必俟<lb/>
　　延寧四鎮河南山東天津滇浙粤西征調之兵大<lb/>
　　集然後啓行最慎重也分兵八路川師四路總兵<lb/>
　　劉綎從綦江入以叅將麻鎮𨽻叅政張文耀監之<lb/>
　　總兵馬孔英從南川入以叅將周國柱宣撫冉御<lb/>
　　龍等𨽻僉事徐仲佳監之總兵吳廣從合江入以<lb/>
<pb n="KR2k0056_WYG_037-44a"/>
　　逰擊徐世威等𨽻叅議劉一相監之副將曹希彬<lb/>
　　受吳廣節制從永寧入以叅將吳文傑宣撫奢世<lb/>
　　續等𨽻叅議史旌賢監之而中軍率標下逰兵以<lb/>
　　應之黔師分三路總兵童元鎮統土知府瀧澄知<lb/>
　　州岑紹勲等由烏江叅將朱鶴齡受元鎮節制統<lb/>
　　宣慰安疆臣等由沙溪總兵李應祥統宣慰彭元<lb/>
　　瑞等由興隆叅議張存意按察司楊寅秋監之湖<lb/>
　　廣偏橋一路分兩翼總兵陳璘統宣慰彭養正等<lb/>
<pb n="KR2k0056_WYG_037-44b"/>
　　由白泥副總兵陳良玭受璘節制統宣撫單宜等<lb/>
　　由龍泉副使胡桂芳叅議魏養䝉監之以偏橋江<lb/>
　　外為四牌江内為七牌五司遺種及九股惡苗盤<lb/>
　　據故地而紀律嚴黨與散矣部署已定大㑹文武<lb/>
　　於重慶登壇誓師諸道並進以抵婁山闗為期諭<lb/>
　　之曰闗外且戰且招多不勝誅也闗内疾戰勿受<lb/>
　　降師不可久賊詐不可信也又以劉綎素有威名<lb/>
　　薦綎於朝委以專制人或疑其夙與應龍昵則延<lb/>
<pb n="KR2k0056_WYG_037-45a"/>
　　入卧内輸心腹且以危言激之引其父顯九絲功<lb/>
　　為比致令綎大慟願誓死報又以水西為應龍婚<lb/>
　　婭也恐陰佐賊則走檄以詰之以故瀧澄僇其修<lb/>
　　好之使安疆臣執賊二十餘人以明不背志氣既<lb/>
　　一非同築舍之謀駐兵既得其所治兵又有次第<lb/>
　　任用又得其人先翦其翼次伐其謀復伐其交是<lb/>
　　以海龍圍合應龍勢蹙投降之書立焚拜表之欺<lb/>
　　不售而倉皇自盡妻子并俘自出師至滅賊凡百<lb/>
<pb n="KR2k0056_WYG_037-45b"/>
　　十有四日而事平也若王三善則不然初則奉命<lb/>
　　撫黔聞變募兵率皆烏合之衆非久練也平越一<lb/>
　　戰而敗即慉縮而不前視重圍之困不啻秦人之<lb/>
　　於越必待舊撫李橒大聲疾呼而後勉强以應中<lb/>
　　情怯也乘西賊之敝一鼓而潰遂以賊為易與而<lb/>
　　欲解散赴調之兵驕必敗也率師輕進未幾而還<lb/>
　　再抵大方又欲反轡舉動擾也雖三路分兵而卒<lb/>
　　皆逺調帥俱不和主客不敵形勢弗習也其所任<lb/>
<pb n="KR2k0056_WYG_037-46a"/>
　　則恇儒之魯欽馬炯所信則詐降之陳其愚用非<lb/>
　　人也懸師虎穴弭節逾年中隔渭水之河聲援已<lb/>
　　絶儲糗六廣之岸轉餉多難失所據也督主撫而<lb/>
　　撫主剿心膂未齊前䟦胡而後疐尾進退維谷事<lb/>
　　權分也師老而財匱事拙而勢屈況為陳其愚所<lb/>
　　賣烏有不敗者哉嗟乎黔地山川險阻異常狼子<lb/>
　　野心不知漢大未有提十萬之師而不為餱糧計<lb/>
　　深全軍之入而不為孤注虞者兵法云圮地勿戰<lb/>
<pb n="KR2k0056_WYG_037-46b"/>
　　圍地勿攻又曰兵貴有謀以多算勝自宜先定其<lb/>
　　規模非可漫嘗於一擊也況水西之地十倍於播<lb/>
　　播猶八面圍而水西止以一面攻播無逺近之援<lb/>
　　水西則有烏藺之助化龍乃以全力制之而勿敢<lb/>
　　輕三善則以獨力任之而不為意何其謬哉然而<lb/>
　　身沒戎馬心同皎日視死如歸英烈猶存王中丞<lb/>
　　之忠固史冊書之黔人祀之厯千百世而不可冺<lb/>
　　者矣<lb/>
<pb n="KR2k0056_WYG_037-47a"/>
　　明<lb/>
　　牂柯江解　　　　　　　　　　鄭　旻<lb/>
　　牂柯江跡始見唐蒙漢武因通道夜郎置郡近羅<lb/>
　　念菴作廣輿圖謂烏撒七星闗水即牂柯江源折<lb/>
　　流為盤江經泗城州稱右江達泗城㑹番禺入海<lb/>
　　圖解有齟齬處然大要卓然得之顧質之人鮮有<lb/>
　　能識者則以地荒淪於甌脫而人壅局於觀聽也<lb/>
　　故作牂柯江解峚山子曰余弭節葢度盤江云江<lb/>
<pb n="KR2k0056_WYG_037-47b"/>
　　廣僅百餘步自貴筑入滇路未有不濟盤江行者<lb/>
　　沿江上下絶擊汰之跡水勢批巖滵汨土人謂水<lb/>
　　漲時漂巨木撞舟峭壁箐嵐人跡罕入下流至打<lb/>
　　罕聨泗城界舟船始通焉比余厯普安斜出霑益<lb/>
　　境趨烏撒衛校士抵烏撒普德歸驛驛門對可渡<lb/>
　　河堧河之南霑益境也河之北烏撒境也驛抵衛<lb/>
　　城八十里詢之候吏云河水在西百里注壑而出<lb/>
　　從此而東盤江乃此水之注也越衛城北二百餘<lb/>
<pb n="KR2k0056_WYG_037-48a"/>
　　里有七星闗河詢之故老云七星闗水源出芒部<lb/>
　　界濱城海子通水西境㑹可渡水為盤江地苐山<lb/>
　　水峭險狨猱叢居以是人無因而至總前二說固<lb/>
　　未晰知牂柯江所在而牂柯江為盤江則無可疑<lb/>
　　者按遷史牂柯江者莊蹻兵滅夜郎㭬船處也髙<lb/>
　　戎本古夜郎國今自瀘戎入滇路未有不由七星<lb/>
　　可渡行者當唐䝉風諭南越也越人食䝉蜀蒟醬<lb/>
　　蒙用蹤跡之夜郎臨牂柯江南越以財物役屬之<lb/>
<pb n="KR2k0056_WYG_037-48b"/>
　　以彊漢巴蜀之饒固可賂誘夜郎為置吏浮師牂<lb/>
　　柯江出越之不意制越之竒也武帝由是拜䝉為<lb/>
　　中郎將從巴蜀筰闗入遂見夜郎侯多同聽䝉約<lb/>
　　束還報以為犍為郡發巴蜀卒治道自僰道指牂<lb/>
　　柯江是時通西南夷道戍轉相饟數嵗道不通西<lb/>
　　南夷又數反發兵興擊費耗於是罷西夷獨置南<lb/>
　　夷夜郎兩縣稍令犍為自保就至唐時因以播州<lb/>
　　之珍州為夜郎後人止知珍州之為夜郎不知古<lb/>
<pb n="KR2k0056_WYG_037-49a"/>
　　夜郎從髙戎直通甌駱地方數千里也蒙初至夜<lb/>
　　郎多同問䝉曰漢孰與我大以道不通故各自為<lb/>
　　一州主不知漢廣大今人泥區區之珍州為漢夜<lb/>
　　郎又窘步旁蹊谷疑指牂柯江其亦昧莊生秋水<lb/>
　　之見矣然當漢四道伐南越也使馳義侯因巴蜀<lb/>
　　罪人發夜郎兵下牂柯江咸㑹畨禺乃今盤江灘<lb/>
　　瀬獰惡虚無人行豈古今時異勢殊邪抑當治道<lb/>
　　時二嵗費剷夷之力師過不無罌筏盤剥之苦至<lb/>
<pb n="KR2k0056_WYG_037-49b"/>
　　打罕乃得沛乘舟檝故兵遲至而南越已平邪載<lb/>
　　考八校囬軍時即擊滅曽反殺漢使者且蘭遂平<lb/>
　　南夷置牂柯則自烏撒逶迤而南皆其地舊載雲<lb/>
　　南廣西府亦牂柯羈縻屬也泗城以北如都勻等<lb/>
　　處皆牂柯界内矣是時卭筰冉駹君長聞南夷得<lb/>
　　漢賜過厚皆求置吏比南夷乃使司馬相如往賓<lb/>
　　之於是闗隘斥南至牂柯為徼則越嶲等郡界接<lb/>
　　芒部也然則牂柯江之源委其亦昭然矣夫山川<lb/>
<pb n="KR2k0056_WYG_037-50a"/>
　　經絡化工神運余嘗用是而求之自岷山之陽至<lb/>
　　於衡山蛇蟺虬嵸從衡迤南五嶺皆嵂崒東蟠五<lb/>
　　嶺者漢入南越有五道行西北山峻矗然非無可<lb/>
　　梯正以夷荒非通道之所耳以此見牂柯膠戾之<lb/>
　　山巋然為神州之拱臂也荒徼山蹊以地圖察其<lb/>
　　扼要不過數寸其間相去數百千里生長其地者<lb/>
　　尚未能習其險易也唐䝉浮舟牂柯之策誠為鑿<lb/>
　　空初時臣民驚疑蠻夷煽動然勞師殫貨卒置郡<lb/>
<pb n="KR2k0056_WYG_037-50b"/>
　　如堵雖來喜功之譏自是華夷一統亦足徵武帝<lb/>
　　善任成功矣夫唐䝉通南夷之二郡犍為牂柯也<lb/>
　　相如通西夷之二郡越嶲益州也而沈黎武都等<lb/>
　　郡不與焉真雄風哉禹列九州梁南肇有益州昭<lb/>
　　神州又益一州也益州列郡屬矣昆明重建益州<lb/>
　　郡昭益州又益一郡也其視東晉不競委神州於<lb/>
　　劉石僑州名以削弱不亦大相逕庭歟嗚乎亦可<lb/>
　　以觀盛衰之世變也余於是重有感焉<lb/>
<pb n="KR2k0056_WYG_037-51a"/>
　　宋<lb/>
　　莊蹻考　　　　　　　　　　　　　　　馬貴與<lb/>
　　按史記及漢書皆云楚威王使莊蹻畧巴黔以西<lb/>
　　至滇池欲歸㑹秦奪楚巴黔中郡因以其衆王滇<lb/>
　　後十餘嵗秦滅之又按楚自威王後懷王立三十<lb/>
　　年至頃襄王之二十二年秦昭襄王遣兵攻楚取<lb/>
　　巫黔中郡也後漢書則云頃襄王時莊豪王滇豪<lb/>
　　即蹻也若莊蹻自威王時將兵畧地屬秦䧟巫黔<lb/>
<pb n="KR2k0056_WYG_037-51b"/>
　　中郡道塞不還凡經五十二年豈得如此淹久或<lb/>
　　恐史記謬誤班生因習便書蔚宗所記近之又按<lb/>
　　莊蹻王滇後十五年頃襄王卒考烈王立二十五<lb/>
　　年幽王立十年王負芻立五年而楚滅十五年而<lb/>
　　秦亡七十年何故云蹻之王滇後十餘嵗而秦亡斯又未知詳也<lb/>
　　明<lb/>
　　莊蹻牂柯考　　　　　　　　　　　　　郭子章<lb/>
　　據司馬遷稱莊蹻范蔚宗漢書云莊豪據馬端臨<lb/>
<pb n="KR2k0056_WYG_037-52a"/>
　　說頃襄為是威王為非莊豪為是莊蹻為非然馬<lb/>
　　氏又云豪即蹻也考范書與註無豪即蹻之說不<lb/>
　　知馬氏何據雲南通志又曰豪蹻裔也則又不知<lb/>
　　何據賈誼賦曰謂跖蹻亷兮李竒註曰跖秦之大<lb/>
　　盜蹻楚之大盜此以蹻為盜之始也考遷固蔚宗<lb/>
　　並無此說顔師古註云蹻音居畧反使蹻為盜何<lb/>
　　不一引証之又不知李竒何據夫跖栁下惠弟魯<lb/>
　　人甚明竒以為秦人其疎可知又惡知不以跖故<lb/>
<pb n="KR2k0056_WYG_037-52b"/>
　　連及蹻耶正德間雲南欲祠蹻以此故不果尚書<lb/>
　　王元美云楚有兩蹻一莊王大盜一莊王裔孫將<lb/>
　　軍平滇自王者此又不知何據然亦足以明王滇<lb/>
　　之蹻為非盜矣予謂遷固既訛頃襄為威王又惡<lb/>
　　知不訛豪為蹻故作滇黔志者當從范氏莊豪為<lb/>
　　正又牂柯二字史記作牂牁班范二史作牂柯異<lb/>
　　物志曰牂柯繫船杙也韻書曰杙柯郡名通作牂<lb/>
　　又作牂杙通作柯近有作㸲牱者直音曰㸲音作<lb/>
<pb n="KR2k0056_WYG_037-53a"/>
　　牛肉重千觔牱音哥郡名非之非矣當從兩漢書<lb/>
　　牂柯為正<lb/>
　國朝<lb/>
　　牂柯江考　　　　　　　　　　田　雯<lb/>
　　漢武置西南三郡一為牂柯牂柯者繫船杙也華<lb/>
　　陽國志稱楚頃襄王遣將莊蹻伐夜郎軍至且蘭<lb/>
　　椓船於岸步戰滅夜郎後人以且蘭有椓船牂柯<lb/>
　　處乃名其地為牂柯史記云牂牁江廣數里出番<lb/>
<pb n="KR2k0056_WYG_037-53b"/>
　　禺城下後世求其地而不得遂以為在定番城南<lb/>
　　源出䝉潭流入破蠶至泗城州通番禺入南海而<lb/>
　　郭青螺又引漢書郡有牂柯江通畨禺城下光武<lb/>
　　時牂柯大姓自牂柯江入貢之語以實之不知定<lb/>
　　番雖通粤西而畨禺則屬廣東其城南之水僅僅<lb/>
　　一綫時斷時續未聞有以舟楫行者何以云數里<lb/>
　　之廣而當時大姓又何以由此入貢亦未詳於志<lb/>
　　文之故耳按且蘭即今之遵義夜郎即今之桐梓<lb/>
<pb n="KR2k0056_WYG_037-54a"/>
　　則牂柯江即今之烏江自遵義湄甕至印江入思<lb/>
　　南城西之巴江水其地有牂柯城舊址漢牂柯守<lb/>
　　陳立據思卭召夜郎王將兵破之牂柯舊城既在<lb/>
　　思南則牂柯之江宜在思南而其椓船之處不在<lb/>
　　巴江亦必在印江葢印江與湄甕接壤而湄甕則<lb/>
　　且蘭舊地椓船於岸或即此也若定番則去且蘭<lb/>
　　數百里且隔烏江何處椓船而步戰而牂柯大姓<lb/>
　　又何以舍楚蜀大道紆廻兩粤然後入闗以致貢<lb/>
<pb n="KR2k0056_WYG_037-54b"/>
　　哉然則史記之言出溯其源也漢書之言通論其<lb/>
　　流也後之人既不詳於本文又不明於道里是以<lb/>
　　有此誤也<lb/>
　　紫池考　　　　　　　　　　　田　雯<lb/>
　　黔之稱紫池不知何始嘗閱潯州志有貴縣漢為<lb/>
　　廣鬱唐為貴州有水出於鬱江長而狹色如紫練<lb/>
　　其出不常分兩派一自縣門下流一自縣上流其<lb/>
　　下流名曰紫泉自在粤西與黔何與顧以貴之名<lb/>
<pb n="KR2k0056_WYG_037-55a"/>
　　相類而謬引以相加耶然潯志又云府城北江為<lb/>
　　黔江而南寧志亦云城西南有江左右流至西合<lb/>
　　為一入横州曰鬱江即夜郎遯水梧州志又云城<lb/>
　　南大江漢武使馳義侯發夜郎兵下牂柯江即此<lb/>
　　則鬱江也遯水也牂柯江也一而已矣紫泉雖出<lb/>
　　粤西而實源於鬱江謂黔為紫泉其亦可也毋亦<lb/>
　　志粤者因貴州與黔江之名而亦謬引黔事歟今<lb/>
　　黔獨稱牂柯間稱夜郎夜郎乃播屬桐梓縣播與<lb/>
<pb n="KR2k0056_WYG_037-55b"/>
　　貴陽僅隔烏江一綫而平播之後割其半以𨽻黔<lb/>
　　今之黄平湄甕餘慶是也其稱夜郎也又何不可<lb/>
　　哉總之黔近粤則稱紫池猶之近播稱夜郎地固<lb/>
　　犬牙錯也第不當名之曰紫池仍之以紫泉庶名<lb/>
　　實相稱而易曉爾<lb/>
　　黔中水道考　　　　　　　　　晏斯盛<lb/>
　　自莊蹻畧地椓船且蘭而牂柯江始出然循江循<lb/>
　　沅前後漢書異指江沅番禺莊蹻唐蒙殊歸桑欽<lb/>
<pb n="KR2k0056_WYG_037-56a"/>
　　酈元西南未覈山溪分合畧而不詳予既著牂柯<lb/>
　　江論復據逰覽所經考證圖志記其水道存隅識<lb/>
　　焉黔處萬山中形勢紆廻分著微渺所為茹納羣<lb/>
　　流吞吐谿壑達江赴海緯衆水而經之者曰烏江<lb/>
　　曰盤江曰濛江曰銅仁江曰鎮陽江曰清江曰都<lb/>
　　江烏江即夜郎水出修文縣西北之陸廣河其上<lb/>
　　自威寧州之八仙海<hi>闕</hi>　　汛露州各溪澗流出<lb/>
　　過畢節縣西南七星山下為七星水有闗曰七星<lb/>
<pb n="KR2k0056_WYG_037-56b"/>
　　闗溯威寧道滇南者多濟此元馮福可詩曰㸃蒼<lb/>
　　何蒼蒼環以西洱河百年雨露恩詎敢煩天戈轅<lb/>
　　門振烏撒衣帶踰牂牁巨險久已平故闗尚陂陀<lb/>
　　云胡七星名亦復重不磨此以知其徼塞矣今有<lb/>
　　橋曰七星橋明嘉靖間道人黄一中建橋西南有<lb/>
　　黒章水注之或曰即墨特川元大德五年劉國傑<lb/>
　　破蛇節宋隆濟於墨特川倘此地耶又東流至大<lb/>
　　定府西南有落折河自府城西北二十里當兩山<lb/>
<pb n="KR2k0056_WYG_037-57a"/>
　　間破地吼出南流來注之又東過府治南東流右<lb/>
　　得以則河又東左得烏西河又東為六歸河又東<lb/>
　　右有簸朶河合武著墮極織金等河水自平逺州<lb/>
　　界黒跨牛塲汛東流來注之又東北有西溪河合<lb/>
　　楠木溪水東南流來注之又東至黔西州東南為<lb/>
　　鴨池河有渡曰鴨池渡兩岸如劈崇崖如雪黔西<lb/>
　　大定要津又東至修文縣西北是為陸廣河距修<lb/>
　　文五十里舊為水西驛道有渡曰陸廣渡明王文<lb/>
<pb n="KR2k0056_WYG_037-57b"/>
　　成公曉發詩有曰白鳥去邊廻驛路青崖缺處見<lb/>
　　人家謂斯處也有水自安平縣東南界東北流為<lb/>
　　落陽河又東北至清鎮縣城西為滴澄河又北與<lb/>
　　安順府東南之九溪河北界之三岔河谷龍河下<lb/>
　　流合而東北流來注之又有三潮水自修文縣北<lb/>
　　流來注之又東左合白花箐水又東左合沙溪水<lb/>
　　有渡曰黄沙渡又東有羅傅大河自永寧縣東南<lb/>
　　過遵義府西南流來注之又東過修文縣養龍司<lb/>
<pb n="KR2k0056_WYG_037-58a"/>
　　北是為烏江唐李學士白流夜郎有烏江留别宗<lb/>
　　十六璟詩所謂白帝曉猿斷黄牛過客遲遥瞻明<lb/>
　　月峽西去亦相思者葢其地云今有渡曰烏江渡<lb/>
　　闗曰烏江闗黔蜀要津又東得刀靶水又東得養<lb/>
　　馬水又東至開州東北遵義府綏陽縣西南有渡<lb/>
　　曰茶山渡有水自桐梓縣西南正安州西至石子<lb/>
　　坡南過遵義府西南入湘水右合綏陽縣北之源<lb/>
　　溪水朗水傘水厚水南流來注之又有三江水自<lb/>
<pb n="KR2k0056_WYG_037-58b"/>
　　湄潭縣北合窄溪渡上闗花水溪湄溪大洞溪馬<lb/>
　　渡溪角路溪大溪諸水從廢容山司至望浦合流<lb/>
　　北來注之又南有渡曰落汪渡右合渡口水又南<lb/>
　　有洗泥河水注之東南至巖門有南明河水來注<lb/>
　　之南明河出貴陽府廣順州東北阿沙壩龍潭合<lb/>
　　濟番河㑹一宿河尤愛溪上馬橋河四方河過中<lb/>
　　曹司至府城西南左受黔靈山諸泉水及擇溪貫<lb/>
　　城河水東過府城南右得富水又東南得龍洞河<lb/>
<pb n="KR2k0056_WYG_037-59a"/>
　　黄泥哨牛渡河諸水東由廂子口喇平司迤北至<lb/>
　　巴香合平伐三岔河八字河所滙貴定縣城西之<lb/>
　　甕城河再過平越府西界之清水河一曰皮隴江<lb/>
　　者東北經開州東南由天星橋八弔口棉花渡而<lb/>
　　東北㑹於巖門巖門在開州東甕安餘慶二縣西<lb/>
　　北有渡曰巖門渡為黔楚蜀通津波流湍激合沓<lb/>
　　淜湃固衆壑之闗竅亦一川之樞要矣又東至龍<lb/>
　　泉縣西南有渡曰葛閃渡又東南有甕水鬲坪水<lb/>
<pb n="KR2k0056_WYG_037-59b"/>
　　袁家渡水白厓河水滙為江界河合餘慶縣之白<lb/>
　　泥司水佛山河水北流來注之又東至桶口有水<lb/>
　　自餘慶縣東南界北流為滿溪合石阡府之龍底<lb/>
　　河凱科江洋溪深溪樂囘溪等水東北流注之又<lb/>
　　東為三江口思石平遵通津也江楚商旅由銅江<lb/>
　　陸行者多自此濟蜀賈鹽艘溯思南而上者亦多<lb/>
　　泊此其西有得勝闗又東北流有水自龍泉縣東<lb/>
　　南流來注之又東流過思南府城南是為德江有<lb/>
<pb n="KR2k0056_WYG_037-60a"/>
　　渡曰德江渡又東有白鷺洲浮沙清淺宕漾江心<lb/>
　　逰觀者泥焉又東得鸚鵡溪水其西有石門焉唐<lb/>
　　史載牂柯境内有石門山此其是耶又有思卭水<lb/>
　　從印江縣西北之朗溪流來注之又東過婺川縣<lb/>
　　東左有豐樂河得煎茶溪水登龍河水合洪渡河<lb/>
　　倒羊溪水東流注之又東過婺川縣東北界而達<lb/>
　　涪州為涪水通於蜀入於江唐史稱城樂縣西一<lb/>
　　百五十里有涪陵水方輿勝覽稱思州有巴江水<lb/>
<pb n="KR2k0056_WYG_037-60b"/>
　　者是也盤江廣輿圖以為牂柯江水水出滇南小<lb/>
　　金沙江至威寧府界東南流為可渡河有橋曰可<lb/>
　　渡橋山曰分水嶺威寧舊烏撒衛也明鄭旻曰予<lb/>
　　弭節西南抵烏撒普德歸驛驛門對可渡河堧詢<lb/>
　　水所從候吏稱水在西百里注壑而出流為盤江<lb/>
　　又曰越衛城北二百餘里有七星闗河源芒部界<lb/>
　　濱城海子通水西境㑹可渡為盤江苐山水峭險<lb/>
　　狨猱叢居以是人無因而至據今七星闗水為分<lb/>
<pb n="KR2k0056_WYG_037-61a"/>
　　水嶺所界東出烏江不注可渡又小金沙江一名<lb/>
　　北金沙江來自吐畨由雲南麗江府之塔城闗入<lb/>
　　中國經鶴慶姚安武定東川諸府至四川之叙州<lb/>
　　府與岷江合入於東海與盤江之從粤以入於南<lb/>
　　海者源流逈異則鄭氏後說與廣輿圖所載俱舛<lb/>
　　矣可渡河又東南流迤西至木東汛有花魚洞水<lb/>
　　西來注之又南至龍塲汛有水自曲靖府界流來<lb/>
　　注之又南至安南縣東北有落白河自曲靖府界<lb/>
<pb n="KR2k0056_WYG_037-61b"/>
　　東流來注之又東至永寧州西安南縣東是為盤<lb/>
　　江有橋曰盤江橋為入滇孔道兩山夾行水勢湍<lb/>
　　駛不利操舟亦難架石明叅政朱家民冶鐵為絙<lb/>
　　懸兩崖間覆以板東西各建樓堞行者賴之尋為<lb/>
　　賊毁<lb/>
　國朝經畧洪承疇統大兵定滇濟此復完至今嵗用<lb/>
　　修繕不廢盤江又南至普安州東又南至九盤山<lb/>
　　迤東至花江汛南有白水河得永寧州北之闗嶺<lb/>
<pb n="KR2k0056_WYG_037-62a"/>
　　壩陵橋水南流至鎮寧州西而南合菜子河水至<lb/>
　　寧谷司又南合永豐州西北之打罕河南來注之<lb/>
　　又有拖長江自普安州沙泥崖東南流來注之又<lb/>
　　有卜者河軟橋河板橋河東南流注之又南籠府<lb/>
　　有都城河自安南縣界得江西坡水至高武汛西<lb/>
　　合馬畢河南流合魯溝河過普市合大坡哨水東<lb/>
　　過府南界而東流注之盤江水又南至永豐州西<lb/>
　　南而東南過泗城府入於粤逹於海濛江出定番<lb/>
<pb n="KR2k0056_WYG_037-62b"/>
　　州之濛潭俗亦稱牂柯江水水東南流有玉帶河<lb/>
　　從州北二里來注之又東有洗馬河從盧畨司東<lb/>
　　南流注之又東南有環帶江合金石司之廻龍江<lb/>
　　羅番司之羅番河流注之又東南有雙峽水自小<lb/>
　　龍司東南流折而西注之又東南流有繞翠江從<lb/>
　　卧龍司南流注之又東南有小溪水自洪番司南<lb/>
　　來注之又奔龍江自大龍司合大龍河東流注之<lb/>
　　又東南有底方河自方番司南合小番河雲溪水<lb/>
<pb n="KR2k0056_WYG_037-63a"/>
　　並注之又東南有冷水河從小程番司南合連江<lb/>
　　水東流注之又東南有腰帶河水自盧山司南合<lb/>
　　擺游河東流注之遂東過泗城州而歸於粤銅仁<lb/>
　　江又曰大江出酉陽司界過提溪司西有提溪出<lb/>
　　濫泥山引流東南注之又東至省溪司南有孛羅<lb/>
　　江自司北二里江頭山流來注之又東有江曰小<lb/>
　　江自烏羅司北梵净山發源有九十九溪最大者<lb/>
　　為甕濟洞梵净山又名曰鏡山羣巒聳峙中湧一<lb/>
<pb n="KR2k0056_WYG_037-63b"/>
　　峯周圍僅數丈突兀陡絶髙將千仭中如斧劃劃<lb/>
　　處隔五六尺許名金刀峽峽有飛橋左右各立梵<lb/>
　　宇傍有石曰說法臺陟者攀鐵絙上下如蹈空行<lb/>
　　寺在極頂風峭不可瓦冶以鐵逰從之客千里風<lb/>
　　烟一覽而盡山下各溪環繞合甕濟水南流為小<lb/>
　　江而入大江是為江口有渡曰雙江渡為黔楚蜀<lb/>
　　通津又東有木耳溪水自平難寨東南流注之又<lb/>
　　東至銅崖崖當江流壁立千仭在府治西南其巔<lb/>
<pb n="KR2k0056_WYG_037-64a"/>
　　有跨鰲亭明正德間叅議蔡潮建又東過府城南<lb/>
　　迤東城内有山曰東山突兀﨑峭俯瞰江流濤聲<lb/>
　　撼之響振林木絶壁間有雲彩江聲四大字書法<lb/>
　　古遒佚其名山巔舊有大觀樓尋廢復起雙峯閣<lb/>
　　於上順治十八年太守梁懋宸建又東過石笏山<lb/>
　　南又東有烏羅溪水自烏羅司東合羊溪水南流<lb/>
　　為也溪東南來注之又東至辰溪縣入沅水而達<lb/>
　　於楚江鎮陽江即㵲水古五溪之一源出偏橋右<lb/>
<pb n="KR2k0056_WYG_037-64b"/>
　　司太陽河又曰杉木江東南流至新施秉縣東北<lb/>
　　右合小江新施秉者舊偏橋衛也明張一鵠詩曰<lb/>
　　有水可乘筏其如難渡何不辭車馬憊還怯虎狼<lb/>
　　過楚水偏橋盡黔山平越多城陰最慘淡一路少<lb/>
　　田禾此已事矣今驛路平曠田疇衍沃不殊内地<lb/>
　　也城東有橋為黔楚孔道又東流至縣東南界有<lb/>
　　舊黄平州北門河與州治東冷水溪合而東流過<lb/>
　　新施秉縣南又東南合太陽河為大江而注於諸<lb/>
<pb n="KR2k0056_WYG_037-65a"/>
　　葛洞一名甕蓬洞洞五重皆飛崖絶壁髙濶數十<lb/>
　　丈有鷺鷥灘有芙蓉崖水行石科中盤渦傾仄激<lb/>
　　宕淺阻不通舟明萬厯間廵撫郭子章鑿之未就<lb/>
　　罷<lb/>
　國朝順治十三年總督趙廷臣廵撫卞三元以黔饑<lb/>
　　乏餉令新鎮道徐𢎞業副將王可就開通而漕楚<lb/>
　　米萬石直溯黄平城下尋停運仍淤江水從中出<lb/>
　　東南流得白水又東得牙溪水其西有小由溪湧<lb/>
<pb n="KR2k0056_WYG_037-65b"/>
　　溪水注之又東過文德闗東南右合松溪水又東<lb/>
　　左得西峽山水又東至鎮逺府城西南是為鎮陽<lb/>
　　江滇黔宦逰江楚賈客舟多泊此彭始奮詩稱烟<lb/>
　　消山漸出江狹水難平共指武陵近乘流堪夜行<lb/>
　　者此固溪壑之實況矣又東左得石屏山水右得<lb/>
　　吉祥山水又東有橋曰祝聖橋江楚黔滇孔道又<lb/>
　　東得鐵溪水有浮石灘又東得宛溪水又東得秋<lb/>
　　溪水又東得松溪水舊為清浪水馬驛今為縣又<lb/>
<pb n="KR2k0056_WYG_037-66a"/>
　　東迤北有星石江水自思州府東北開天舖東南<lb/>
　　流來又有甕坑灣水自思州府西都平司南而東<lb/>
　　流過府城南又東與星石江合流為施灣而東流<lb/>
　　來注之又東至沅州而入沅水以達於長江清江<lb/>
　　古曰劍河又曰長河舊陷苗境舟楫不通雍正七<lb/>
　　年總督鄂公爾泰廵撫張公廣泗奉<lb/>
㫖清釐夷人歸誠<lb/>
　題請開濬自都勻府至湖廣黔陽縣總一千二十餘<lb/>
<pb n="KR2k0056_WYG_037-66b"/>
　　里遄行無阻江有二源並發都勻府山澗中繞城<lb/>
　　西南過都勻副司界左倚楊安汛右袤琵琶木老<lb/>
　　牛角高基諸塘迤東至東嶽廟前又東過八寨協<lb/>
　　營前協有城雍正九年新建前面太平汛鷄賈螃<lb/>
　　蠏甲些代犁後負楊棑大肚小肚左迤烏哇楊烏<lb/>
　　巴告鉄陀者良右夾楊堯斗魁龍井寨硐延屬亦<lb/>
　　一聚矣自此而北左得舊豐寧司水迤東過麻哈<lb/>
　　州東南又東至清平縣界受平越府三江口水三<lb/>
<pb n="KR2k0056_WYG_037-67a"/>
　　江口者麻合江馬塲江羊塲江也麻哈江一曰兩<lb/>
　　岔江又曰筭水一發州西樂平溪一發州東香罏<lb/>
　　山東北流合勇勝溪凱還溪舟溪江山河北流至<lb/>
　　平越府東南馬塲江發府治西北從金橋東南流<lb/>
　　而注麻哈江羊塲江發府治東北二十里南流亦<lb/>
　　注於麻哈江是為三江口其左有橋曰葛鏡橋距<lb/>
　　府城五里為滇黔孔道三江口水東流過楊老驛<lb/>
　　南又東至清平縣南界而注於清水江江水東至<lb/>
<pb n="KR2k0056_WYG_037-67b"/>
　　黄平州西重安驛南有重安江合髙溪水自黄平<lb/>
　　州西而南流注之又東南過巖門司南又東過甕<lb/>
　　壩汛南凱里汛北而東過舊偏橋衛東南至於丹<lb/>
　　江營北有九股河發源九排大山自鷄港台拱東<lb/>
　　北流又有丹江河自凱里流來過楊條與九股河<lb/>
　　合為小江從西南流來注之小江兩岸容山司屬<lb/>
　　又東至下秉汛南稿貢汛北經交架董隴八稿八<lb/>
　　亮栁受而東至清江鎮北鎮城雍正九年新造鎮<lb/>
<pb n="KR2k0056_WYG_037-68a"/>
　　左為董兠南脚右為南埃階東後接公鵝堡汛前<lb/>
　　夾栁利栁羅董敖寨硐連屬實一江之控制矣清<lb/>
　　江自此又東至下革東有水自上旁洞<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>捷交蔑<lb/>
　　烏順南琴西南來又有水自古州界之宰磨栁受<lb/>
　　下歹旦西南來又有水自白羅宰統南來㑹流為<lb/>
　　烏沙河東北流注之由此迤南包白堵伐迷發號<lb/>
　　䟎頼培兠栁戸俾刀培牛而東至栁濟汛南流沿<lb/>
　　排敖栁再䟎甲栁傍栁受排交南孟黄寨而東至<lb/>
<pb n="KR2k0056_WYG_037-68b"/>
　　天柱縣界之茅坪右合亮江小滴水東至沅埕塘<lb/>
　　塘崖絶壁有字摩挲可視明永樂十二年總兵梁<lb/>
　　福等進討諸苗還所記也又東南過沅口至黔陽<lb/>
　　縣南入沅水而達於楚江古州江亦曰都江舊陷<lb/>
　　苗境雍正七年總督鄂廵撫張奉<lb/>
命清釐夷人歸誠黔粤舟行無阻其土源有邦水河出<lb/>
　　都勻府東南合三道河流入獨山州至爛土汛右<lb/>
　　合馬塲水左合爛土司西南溪水東流為都江其<lb/>
<pb n="KR2k0056_WYG_037-69a"/>
　　汛左有城門坡右有水巖塘西有獨山司東有巴<lb/>
　　開打鋤等寨明𢎞治五年副都御史鄧廷瓚鎮逺<lb/>
　　侯顧溥討爛土蠻葢斯處也又東厯三脚<graphic n="KR0749" url="https://raw.githubusercontent.com/kanripo/KR-Gaiji/master/images/KR0749.png" mimeType="image/png"/>小打<lb/>
　　孟南厯拉攬打畧栁叠三汛經來牛寨而至來牛<lb/>
　　營營臨江北岸自營而下有風栁溝小溪北來注<lb/>
　　之流沿楊翁楊邦牛羊塲隴寨平宇平裡賞耙俾<lb/>
　　背八匡而至髙舊營南其北有小溪注之營臨江<lb/>
　　北岸厯髙孖髙表而東過定旦汛汛在南岸沿寨<lb/>
<pb n="KR2k0056_WYG_037-69b"/>
　　比孟冬滚董妙有八圭革赧至俾開汛厯黨畧俾<lb/>
　　開滚左而至都江汛經寨沈孟潘蜡子而東至古<lb/>
　　州城西有溶江水自清江台拱界南瓦山流出行<lb/>
　　數十里經冷衣下合崩坡塘水經八架㑹於孖有<lb/>
　　過平昻稿科至古州城西北有車江水自清江髙<lb/>
　　亮山流出經官州朗洞寨蒿寨側又有水自黎平<lb/>
　　府屬之上洞流出經育洞巴王㑹於山州過於列<lb/>
　　樂鄉月寨口寨田寨麥寨頭藏帑寨合於溶江下<lb/>
<pb n="KR2k0056_WYG_037-70a"/>
　　至古州城繞州城東南與都江㑹州城舊為諸葛<lb/>
　　營枕山面水土田平衍饒澤黔中一沃壤也宋咸<lb/>
　　平元年古州刺史向通展入貢明洪武五年江陰<lb/>
　　侯吳良三十年楚王湘王都督楊文皆用兵於此<lb/>
　　雖稱平定亦屬羈縻今雍正七年總督鄂公廵撫<lb/>
　　張公宣暢<lb/>
朝廷德威悉歸誠樂附因以其地建城城北接黎平府<lb/>
　　界有八匡冲登風㘭利硐髙硐東暨寨麻左襟溶<lb/>
<pb n="KR2k0056_WYG_037-70b"/>
　　江右帶都江左為髙文髙武髙同髙寨八鐸俾隴<lb/>
　　佳兩佳化謝能黨剛九溪龍早雞底雞弄右為喇<lb/>
　　候烏恩擺因怎冷領講養赫歸奴滚縱蜡岑人烟<lb/>
　　綿絡阡陌綺連幾既庶矣自此而東南經獨石蜡<lb/>
　　亮流至八及寨南有水自苗古九得來注之沿傅<lb/>
　　洞亭洞平雜孖温上下蘇洞平江寨至下江營又<lb/>
　　有小溪曰孖女江自東郎官雄流出由孖温南來<lb/>
　　注之而東南經蜡鵝扒沙郎洞巨洞至丙妹汛北<lb/>
<pb n="KR2k0056_WYG_037-71a"/>
　　有洽裏及黎平屬之溶洞古州之八孖永從之平<lb/>
　　舍丙妹等寨郎洞下有小溪曰孖覽江自寨正寨<lb/>
　　平流出北行又八孖之上有曹平江自黎平府之<lb/>
　　曹滴司流出南行並流注之又東南過懷逺縣界<lb/>
　　過相思石碑二寨經車寨梅寨沈口南下而入於<lb/>
　　粤達於海總諸水經流七達長江者四歸粤海者<lb/>
　　三舊五新闢二<lb/>
　　貴州考　　　　　　　　　　　靖道謨<lb/>
<pb n="KR2k0056_WYG_037-71b"/>
　　舊志大事記載宋宣和元年以田祐恭加貴州防<lb/>
　　禦使下註云貴州之名始此其說非也貴州之名<lb/>
　　見於唐本為南定州鬱林郡武德四年改為南尹<lb/>
　　州貞觀八年曰貴州天寶元年更郡名為懷澤領<lb/>
　　縣四鬱林懷澤潮水義山宋州郡俱因之領縣一<lb/>
　　鬱林元初州縣仍宋舊大德九年省縣入州明改<lb/>
　　州為縣屬廣西潯州府則唐宋時貴州當為今廣<lb/>
　　西潯州府之貴縣但元史貴州小註云貴州地接<lb/>
<pb n="KR2k0056_WYG_037-72a"/>
　　八番與播州相去二百餘里乃湖廣四川雲南喉<lb/>
　　衿之地大德六年雲南行省右丞劉深征八百媳<lb/>
　　婦至貴州科夫宋隆濟等糾合諸蠻為亂水東水<lb/>
　　西羅鬼諸蠻皆畔據此又似今之貴州然潯州在<lb/>
　　栁州慶逺南與黔省疆域隔絶考元史順元路安<lb/>
　　撫司所轄溪洞長官司有貴州等處此註應在其<lb/>
　　下或誤註於廣西肅政亷訪司所轄之貴州耳廣<lb/>
　　西之貴州名始於唐黔省之貴州名始於元俱不<lb/>
<pb n="KR2k0056_WYG_037-72b"/>
　　得云始自宋也又舊志思南府建置云大觀元年<lb/>
　　田祐恭内附始建思州考宋地理志䕫州路思州<lb/>
　　政和八年建然政和止有七年其明年為重和元<lb/>
　　年八字疑誤而政和後大觀十餘年則云大觀建<lb/>
　　者亦非矣舊志葢據思南府志中宋朝請郎于觀<lb/>
　　所作田祐恭墓志之說考宋史蠻夷𫝊自辰州達<lb/>
　　於長沙邵陽各溪洞有州曰奬曰錦曰懿曰晃田<lb/>
　　氏居之田氏處達漢瓊漢希漢能漢權保金皆受<lb/>
<pb n="KR2k0056_WYG_037-73a"/>
　　朝命錦今之銅仁奬今之鎮逺思州處其間則受<lb/>
　　朝命諸田必有一是其先世而墓志不之及且其<lb/>
　　文詞鄙俚不似宋代人手筆而祐恭為貴州防禦<lb/>
　　使之說尤為可疑考元史地理志思州安撫司所<lb/>
　　轄鎮逺府古州八萬洞思印江等處石阡等處銅<lb/>
　　仁大小江等處皆今黔省東境其西南則播州安<lb/>
　　撫司所轄黄平府珍州思寧烏江等處又西則新<lb/>
　　添安撫司今之貴定諸處又西為順元路之貴州<lb/>
<pb n="KR2k0056_WYG_037-73b"/>
　　等處貴州與思州相去甚逺不必遥借其名且順<lb/>
　　元路之貴州特溪洞之稱即使宋時已有之亦不<lb/>
　　足為防禦使之號今貴州省治元為順元路宣慰<lb/>
　　司明初始為貴州宣慰司元之宣慰掌軍民之務<lb/>
　　行省有政令則布於下郡縣有請則為達於省有<lb/>
　　邊陲軍旅之事則兼都元帥府品秩甚尊元以順<lb/>
　　元名宣慰不以貴州名宣慰亦以貴州不足當宣<lb/>
　　慰之號也明之宣慰其官甚輕不過為土官世襲<lb/>
<pb n="KR2k0056_WYG_037-74a"/>
　　之職洪武初授靄翠為貴州宣慰司省城實其分<lb/>
　　地後於其地設衛設都指揮使司設布政使司遂<lb/>
　　以名其衛與其司而貴州之名始著竊意祐恭墓<lb/>
　　誌必明代人所作田氏子孫假於宋氏以誇大其<lb/>
　　祖宗爾總之黔省開設纔數百年文獻缺徵得一<lb/>
　　殘編斷簡即為收之然纂輯志乘傳諸久逺當以<lb/>
　　厯朝正史為權衡然正史紀載寥寥他書有相發<lb/>
　　明者可存也相牴牾者可畧也故黔省貴州之名<lb/>
<pb n="KR2k0056_WYG_037-74b"/>
　　當自元時順元路之貴州等處始<lb/>
　　黔中考　　　　　　　　　　　靖道謨<lb/>
　　黔中之名始於秦唐宋皆以為郡然其地今湖南<lb/>
　　四川皆有之不知何以獨屬貴州也秦分天下為<lb/>
　　三十六郡以所取楚巫黔中之地為黔中郡漢髙<lb/>
　　帝四年改為武陵郡是自秦以前今湖南之常辰<lb/>
　　寶靖諸府州皆黔中也自漢以後今貴州之思石<lb/>
　　銅黎諸府皆武陵也黔中之名貴州不得而專有<lb/>
<pb n="KR2k0056_WYG_037-75a"/>
　　也自髙帝改黔中郡後凡兩漢州縣無有以黔名<lb/>
　　者晉太康志武陵郡所領始有黚陽縣然其字從<lb/>
　　黚不從黔義同而形異宋齊皆因之黔安郡之名<lb/>
　　始見自隋志註云後周置黔州不帶郡葢自周以<lb/>
　　前志獨有郡而無州唐天寶中改黔安為黔中領<lb/>
　　縣六郡治彭水郡復秦之舊名地已不仍秦之舊<lb/>
　　地矣宋初因之止存彭水黔江二縣省洪杜洋水<lb/>
　　信寧都濡入於彭水是唐宋黔中郡乃今重慶府<lb/>
<pb n="KR2k0056_WYG_037-75b"/>
　　之彭水諸縣豈能及貴州哉惟唐設黔中採訪使<lb/>
　　凡在今貴州境内之思播珍費諸州皆𨽻焉以是<lb/>
　　稱貴州為黔中可也若即以唐宋之黔中為貴州<lb/>
　　不可也<lb/>
　　夜郎考　　　　　　　　　　　靖道謨<lb/>
　　且蘭夜郎皆南夷名史記云西南夷君長以十數<lb/>
　　夜郎最大是且蘭非夜郎匹也楚莊豪循沅水至<lb/>
　　且蘭㭬船於岸而步戰遂滅夜郎以且蘭有㭬船<lb/>
<pb n="KR2k0056_WYG_037-76a"/>
　　處乃改其名為牂柯豪既留王滇夜郎且蘭仍自<lb/>
　　立為國漢武平南夷置牂柯郡領縣十七後漢領<lb/>
　　縣十六皆首叙且蘭而夜郎反為屬縣晉永嘉二<lb/>
　　年分牂柯立夜郎郡領夜郎四縣於是夜郎始列<lb/>
　　於郡劉宋蕭齊皆因之隋地理志有牂柯郡復有<lb/>
　　牂柯縣而夜郎之郡縣皆無梁陳周書俱不志地<lb/>
　　理遂不知廢自何時也唐以隋牂柯郡之牂柯縣<lb/>
　　置播州而縣有三夜郎之名武德四年析夷州之<lb/>
<pb n="KR2k0056_WYG_037-76b"/>
　　寧夷縣置夜郎貞觀元年州廢縣亦廢八年析巫<lb/>
　　州之龍標縣置夜郎十六年開山洞置珍州亦置<lb/>
　　夜郎縣長安四年以龍標所析之夜郎置舞州天<lb/>
　　寶元年更縣名為峩山龍標之夜郎當在今黎平<lb/>
　　鎮逺之間夷州之夜郎當在今石阡思南之間珍<lb/>
　　州之夜郎則今遵義之正安州桐梓縣矣巫州夷<lb/>
　　州之夜郎或廢或更名珍州之夜郎置之最後而<lb/>
　　自唐迄宋名未嘗改於是人止知播州之為夜郎<lb/>
<pb n="KR2k0056_WYG_037-77a"/>
　　而亦不復知夜郎之大矣漢書云唐䝉從巴蜀筰<lb/>
　　闗入遂見夜郎侯又云夜郎東接交趾自西徂東<lb/>
　　奚啻千里亦無怪當年夜郎之自大也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_037-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貴州通志卷三十七<lb/>
</p>
<p>
</p>
  </div>
</body>
</text>
</TEI>
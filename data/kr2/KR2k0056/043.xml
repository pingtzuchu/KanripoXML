<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貴州通志卷四十三</head> <lb/>
    <p>
<pb n="KR2k0056_WYG_043-1a"/>
欽定四庫全書<lb/>
　貴州通志卷四十三<lb/>
　藝文<lb/>
　　文　議　教　説<lb/>
　　明<lb/>
　　瘞旅文　　　　　　　　　　　王守仁<lb/>
　　維正徳四年秋月三日有吏目云自京來者不知<lb/>
　　其姓名㩦一子一僕將之任過龍塲投宿土苗家<lb/>
<pb n="KR2k0056_WYG_043-1b"/>
　　予從籬落間望見之陰雨昏黒欲就問訊北來事<lb/>
　　不果明早遣人覘之已行矣薄午有人自蜈蚣坡<lb/>
　　來云一老人死坡下傍兩人哭之哀予曰此必吏<lb/>
　　目死矣傷哉薄暮復有人來云坡下死者二人傍<lb/>
　　一人坐哭詢其狀則其子又死矣明日復有人來<lb/>
　　云見坡下積尸三焉則其僕又死矣嗚呼傷哉念<lb/>
　　其暴骨無主將二童子持畚插往瘞之二童子有<lb/>
　　難色予曰嘻吾與爾猶彼也二童子閔然涕下請<lb/>
<pb n="KR2k0056_WYG_043-2a"/>
　　往就其傍山麓為三坎埋之又以隻鷄飯三盂嗟<lb/>
　　吁涕洟而告之曰嗚呼傷哉繄何人繄何人吾龍<lb/>
　　塲驛丞餘姚王守仁也吾與爾皆中土之産吾不<lb/>
　　知爾郡邑爾烏乎來為茲山之鬼乎古者重去其<lb/>
　　鄉遊宦不踰千里吾以竄逐而來此宜也爾亦何<lb/>
　　辜乎聞爾官吏目耳俸不能五斗爾率妻子躬耕<lb/>
　　可有也胡為乎以五斗而易爾七尺之軀又不足<lb/>
　　而益以爾子與僕乎嗚呼傷哉爾誠戀茲五斗而<lb/>
<pb n="KR2k0056_WYG_043-2b"/>
　　來則宜欣然就道胡為乎吾昨望見爾容蹙然葢<lb/>
　　不勝其憂者夫衝冒霧露攀援崖壁行萬峯之頂<lb/>
　　饑渇勞頓筋骨疲憊而又瘴癘侵其外憂鬱攻其<lb/>
　　内其能以無死乎吾固知爾之必死而不謂若是<lb/>
　　其速又不謂爾子爾僕亦遽然奄忽也皆爾自取<lb/>
　　謂之何哉吾念爾三骨之無依而來瘞爾乃使吾<lb/>
　　有無窮之愴也嗚呼傷哉縱不爾瘞幽崖之狐成<lb/>
　　羣陰壑之虺如車輪亦必能葬爾於腹不致久暴<lb/>
<pb n="KR2k0056_WYG_043-3a"/>
　　露爾爾既已無知然吾何能為心乎自吾去父母<lb/>
　　鄉國而來此三年矣歴瘴毒而茍能自全以吾未<lb/>
　　嘗一日之戚戚也今悲傷若此是吾為爾者重而<lb/>
　　自為者輕也吾不宜復為爾悲矣吾為爾歌爾聽<lb/>
　　之歌曰連峯際天兮鳥飛不通遊子懐鄉兮莫知<lb/>
　　西東莫知西東兮維天則同異域殊方兮環海之<lb/>
　　中達觀隨寓兮奚必予宫魂兮魄兮無悲以恫又<lb/>
　　歌以慰之曰與爾皆鄉土之離兮蠻之人言語不<lb/>
<pb n="KR2k0056_WYG_043-3b"/>
　　相知兮性命不可期吾茍死於茲兮率爾子僕來<lb/>
　　從予兮吾與爾遨以嬉兮驂紫彪而乘文螭兮登<lb/>
　　望故鄉而嘘唏兮吾茍獲生歸兮爾子爾僕尚爾<lb/>
　　隨兮道旁之塜累累兮多中土之流離兮相與呼<lb/>
　　嘯而徘徊兮餐風飲露無爾饑兮朝友麋鹿暮猿<lb/>
　　與栖兮爾安爾居兮無為厲於茲墟兮<lb/>
　　討播誓師文　　　　　　　　　李化龍<lb/>
　　葢聞春秋之義人臣無將漢法所誅大逆不道逆<lb/>
<pb n="KR2k0056_WYG_043-4a"/>
　　賊楊應龍者本以夷種世厠漢官被我冠裳守彼<lb/>
　　爵土輒敢忘天朝豢養之恩恣鬼國兇殘之性初<lb/>
　　但殃及骨肉繼乃禍遍蒸黎嬰兒孕婦既被誅戮<lb/>
　　殺將屠城以為常事虐熖燔乎五司七姓淫毒漸<lb/>
　　於九溪三巴天地不容神人共憤皇上痛兆人之<lb/>
　　失所杜列辟之效尤遂伐暴以安民乃興師而問<lb/>
　　罪化龍等共以職守咸在戎行義當戡亂成平勢<lb/>
　　須分猷共濟葢必三省之内文武將吏以及四海<lb/>
<pb n="KR2k0056_WYG_043-4b"/>
　　之中漢土官兵堅除兇雪恥之圖奮戮力同心之<lb/>
　　誼庶幾共奬王室乃可必得罪人茲將鞠義旅以<lb/>
　　徂征敢用對明神而作誓且惟忠可以報主惟公<lb/>
　　可以服人惟至死不貳可以徇國家之急惟精白<lb/>
　　無欺可以樹掀掲之勲凡在行間請事斯語如其<lb/>
　　無貳乃心克勤王事神亦陰為庇相俾享成功若<lb/>
　　督撫鎮道副參遊守府縣衛所大小文武等官有<lb/>
　　懐奸飾詐罔上行私乾没軍貲枉殘民命妬人則<lb/>
<pb n="KR2k0056_WYG_043-5a"/>
　　以功為罪逃刑則以罪為功或假公事以報私仇<lb/>
　　或因小嫌而妨大事或以是為非以非為是任一<lb/>
　　已之見而失三軍之心或當進不進當援不援偷<lb/>
　　一時之生而戕萬民之命或懐忠不盡退有後言<lb/>
　　或臨事避難轉生枝節或賞罰功罪之不明或南<lb/>
　　北漢土之異視或持兩端而窺利或枉三尺以狥<lb/>
　　情或造疑似影響之説以傾人或挾機械變詐之<lb/>
　　術以利己有一於此斯即為負國負國之人其名<lb/>
<pb n="KR2k0056_WYG_043-5b"/>
　　為賊神明殛之死不旋踵逮及闔門永絶其嗣夫<lb/>
　　神聰明正直不偏而平一者也有人負國而不知<lb/>
　　聰明謂何有人負國而不誅正直謂何有人負國<lb/>
　　而不知誅之不偏與平之謂何夫神䕶國佑民以<lb/>
　　食其報者也神不明則士不奮士不奮則賊不滅<lb/>
　　賊不滅則民不安民不安則凶年疫癘於神亦有<lb/>
　　不利焉敢盡布之明神惟明神其圖利之<lb/>
　　祭張監軍文　　　　　　　　　李化龍<lb/>
<pb n="KR2k0056_WYG_043-6a"/>
　　嗚呼鄙諺有之人死留名誠得死所雖死亦生惟<lb/>
　　公誕河山之粹氣毓燕趙之精英負竒每悲歌慷<lb/>
　　慨臨事輒憤惋不平當其守山海備蘭州葢嘗丸<lb/>
　　泥封闗稱北門之鎖鑰亦嘗鳴劍抵掌絶大漠以<lb/>
　　横行既逆酋之發難遂杖䇿而西征扣門數語肝<lb/>
　　胆立傾語時事撫心動色恨籲九閽之無路談叛<lb/>
　　逆嚼齦立髪願捐七尺以相從遂戎服而蹈重闗<lb/>
　　之險乃匹馬而監却月之營信明天日威肅雷霆<lb/>
<pb n="KR2k0056_WYG_043-6b"/>
　　望之者鶴唳風聲而避歸之者簞食壺漿以迎既<lb/>
　　抵賊壘獨主齊盟時投袂而作三軍之氣時揮戈<lb/>
　　而蹈九地之攻義形於色即衆怒羣猜其奚恤威<lb/>
　　加於敵遂灰飛電掃以功成葢聞初五之戰公獨<lb/>
　　揺旗助喊與賊相持者終日初六之入公則勺水<lb/>
　　不下卒至勞形而敝精葢功以此立病以此成者<lb/>
　　與嗟夫公之死非一端矣當機可乘而輒失盟屢<lb/>
　　叛而無功甘養虎而遺患誰築舍而反耕縮朒者<lb/>
<pb n="KR2k0056_WYG_043-7a"/>
　　為賊所愚至不以一矢相加遺庸懦者縱恣剽掠<lb/>
　　等三尺若一髪之輕即走卒為之氣塞何況受命<lb/>
　　而監國之兵又況乎三月之間山嵐水瘴之與居<lb/>
　　困苦饑渇之相仍公之死勞耶憤耶憂耶鬱耶不<lb/>
　　然胡為乎以飄飄凌雲之氣不數月而失藏山之<lb/>
　　壑咽隣笛之聲嗟乎公則死矣赤膽忠心之士竟<lb/>
　　與山原之道殣同命世之庸庸碌碌何限往往飽<lb/>
　　富貴而享功名顧亷頗相如其人死矣千載之下<lb/>
<pb n="KR2k0056_WYG_043-7b"/>
　　猶有生氣曹余李志奄奄如泉下人何足為生憶<lb/>
　　當五月望後義師漸老余且脂車秣馬欲馳入栁<lb/>
　　營而親取衡命者之首乃以家訃而不果於行獨<lb/>
　　洒泣而草檄誓一死以激羣情即大衆不無感動<lb/>
　　公獨拊膺頓足矢諸天日而遂以一日克萬仭之<lb/>
　　城然則公之死半為國半為我也余亦何心而不<lb/>
　　掩泣返袂涕汍瀾而淚縱横臨風一奠茹哀數語<lb/>
　　葢半以紀公殉國之績而半以洩吾不平之鳴嗚<lb/>
<pb n="KR2k0056_WYG_043-8a"/>
　　呼哀哉<lb/>
　　祭房張二將文　　　　　　　　李化龍<lb/>
　　嗚呼二將軍之死也經嵗於今矣人亦有言死有<lb/>
　　重於泰山有輕於鴻毛如二將軍之死輕耶重耶<lb/>
　　夫逆賊應龍淫怒以逞荼毒生靈原野厭人之肉<lb/>
　　川谷流人之血既有年於今矣人臣無將將則必<lb/>
　　誅封疆之臣滅此朝食豈俟問哉乃數年來未有<lb/>
　　顯言誅之者何也懦者以私婪者以賄茍就一時<lb/>
<pb n="KR2k0056_WYG_043-8b"/>
　　之利而不顧國家久逺之害晚近庸臣大抵然耳<lb/>
　　葢顯言誅之自房將軍始將軍提一旅捍孤城豈<lb/>
　　足以當播州之全師顧義氣所激直欲捽逆賊而<lb/>
　　平吞之恩重身輕威尊命賤所從來矣迨逆賊捲<lb/>
　　土而來相與從事於顔行將軍不阻不懾擁孤軍<lb/>
　　以抗强敵又得謀勇俱足如張將軍其人者左右<lb/>
　　其間一戰東溪再戰四埡奮臂一呼萬夫辟易斬<lb/>
　　將搴旗潰圍陷陣何其壯也終以力盡援絶鼔衰<lb/>
<pb n="KR2k0056_WYG_043-9a"/>
　　士散竟至以身殉城然其英風義烈猶足吐懦夫<lb/>
　　之氣激壯士之肝亦已竒矣且自二將軍死後賊<lb/>
　　負不可赦之罪人堅必誅賊之心九伐方張四征<lb/>
　　伊始此非賊能死二將軍乃二將軍能滅賊也假<lb/>
　　令守綦江者非有磊磊落落如二將軍必且與賊<lb/>
　　通必且為賊諱養其鱗甲長其羽翼突而鵲起席<lb/>
　　捲川巴李特王建前事不逺即不然殺人者可以<lb/>
　　不死無君者可以自全將使人懐問鼎之心户比<lb/>
<pb n="KR2k0056_WYG_043-9b"/>
　　齒馬之跡僭擬成風綱常掃地不及十年人其戎<lb/>
　　矣瓦解陸沉豈足為喻葢二將軍死非獨以存蜀<lb/>
　　是天下理亂得失之闗也即謂之重於泰山是耶<lb/>
　　非耶嗟乎人誰無死以法死以賄死以寒病不得<lb/>
　　汗五日死以飲酒御婦人死等死耳要以生無榮<lb/>
　　名死無令聞縱使百千萬刼只如未生甚且貽之<lb/>
　　臭耳則其死輕也二將軍死既聞天子嘉其義烈<lb/>
　　贈以極品賞以延世千秋廟貌比於睢陽嗟嗟可<lb/>
<pb n="KR2k0056_WYG_043-10a"/>
　　不謂重耶龍既入渝城誓師剿逆高二將軍義乃<lb/>
　　為文以祭之二將軍有靈當且率綦城之厲鬼以<lb/>
　　殺賊始信二將軍果能滅賊死乃益重也神其饗<lb/>
　　諸<lb/>
　　議處銅苗事宜　　　　　　　　謝東山<lb/>
　　貴州之患惟苗為劇然所以處之訖無定論者遥<lb/>
　　度而易言之過也夫自古馭夷之道有三懐柔謂<lb/>
　　之撫奉命興師謂之征審其順逆而創艾之謂之<lb/>
<pb n="KR2k0056_WYG_043-10b"/>
　　撲滅然自古用兵未有大得志於蠻夷者豈中國<lb/>
　　之力不足以勝之哉勢不便也故征未可易言也<lb/>
　　夫撫之於馭夷也猶日用飲食何可緩也顧巽輭<lb/>
　　者茍以慎重為名又不免於養冦而階亂是撫亦<lb/>
　　不可獨恃也所以代征而佐撫者有撲滅之法焉<lb/>
　　此可以便宜行之者也此法行則兵不必衆糧不<lb/>
　　必多而功倍於征懲者一二安者萬億而無傷於<lb/>
　　撫是則可為也而好事者或以為無功而不前畏<lb/>
<pb n="KR2k0056_WYG_043-11a"/>
　　難者或以為無傷而不問至於冦愈熾而禍愈大<lb/>
　　於是大舉之説復興嗚呼則胡不圖之早之為愈<lb/>
　　也<lb/>
　　建思州府議　　　　　　　　　郭子章<lb/>
　　思州府治建於都坪正統乙巳陷嘉靖辛亥再陷<lb/>
　　何利於都坪已遷平溪依軍而守倚江而宅何不<lb/>
　　利於平溪而論府治者便都坪不便平溪復皆狃<lb/>
　　於小利未覩要害安於平常忽於變故幸今日賊<lb/>
<pb n="KR2k0056_WYG_043-11b"/>
　　去之為安而不虞異日賊來之為禍也平溪有尺<lb/>
　　籍有武弁有堅城有大江得一太守居中調度何<lb/>
　　賊之足虞或曰平溪屬楚思州屬黔臂指不相使<lb/>
　　也今則一家矣或曰民屬府軍屬衛思民在都坪<lb/>
　　也彼貴陽平越新創亦何民之有今則加以軍民<lb/>
　　矣或曰迎送有犇走之苦過客有供應之費不若<lb/>
　　都坪逸也彼貴陽鎮逺平越三郡又將何避焉而<lb/>
　　以小費妨大計非矣膚見如斯願與豪傑共商之<lb/>
<pb n="KR2k0056_WYG_043-12a"/>
　　乃敢以聞之朝<lb/>
　國朝<lb/>
　　弭灾議　　　　　　　　　　　田　雯<lb/>
　　貴陽百戰之後廬室蕩冺民乃編竹覆茅以居勾<lb/>
　　連鱗次竈廪無異位故多火一不戒輒延焚數十<lb/>
　　百家不可撲滅至冬為甚當其將火也城南河水<lb/>
　　先鳴鳴三日必火其應也若符契戊辰冬十一月<lb/>
　　庚寅水大鳴牛吼鼔擊聲聞數十里詢之父老咸<lb/>
<pb n="KR2k0056_WYG_043-12b"/>
　　云火徴因致齋三日㩦薌酌以祀南明之水而告<lb/>
　　於祝融之神並禱於南將軍之廟然後設禦火之<lb/>
　　備而大為之防久之水不鳴火亦不應民賴以安<lb/>
　　因思春秋時宋衛陳鄭之火梓慎先言之裨竈請<lb/>
　　用瓘斚玉瓚禳火子産不與亦不復火夫火心星<lb/>
　　融風木也木火母鄭祝融之墟又火房也梓慎之<lb/>
　　占可謂信而有徴矣子産向不肯用禆竈之言而<lb/>
　　今乃以水鳴騐之豈有合乎且水以尅火水鳴宜<lb/>
<pb n="KR2k0056_WYG_043-13a"/>
　　無火何以反謂之火不亦誕妄之甚歟葢黔地水<lb/>
　　淺而溪石冬則必竭竭則水與石激而必鳴非以<lb/>
　　召火也然水竭則少雨而多風風起則火易作此<lb/>
　　物理之常而不可以喻民也則亦因其俗而劑之<lb/>
　　又非獨因其俗也周禮鼔人救日月則詔王鼔大<lb/>
　　僕救日月則贊王鼔春秋莊公二十五年夏六月<lb/>
　　朔日有食之則用幣於社伐鼔於朝所以云救也<lb/>
　　左傳於魯鄭之國言救火甚詳予之治黔也大率<lb/>
<pb n="KR2k0056_WYG_043-13b"/>
　　倣其意而行之曰禳魯之徙竈告廟鄭之大為社<lb/>
　　祈於四鄘卜筮走望不愛牲玉是也曰鈎梯水器<lb/>
　　以二十人為率分道用五百人違命者罰魯之言<lb/>
　　無備猶拾瀋不用命有常刑是也曰濡物魯之濟<lb/>
　　濡為幕鬱攸從之䝉茸公屋是也曰斷牆伐屋魯<lb/>
　　之去表之槁道還公宫鄭之司馬司冦列居火道<lb/>
　　行火所焮是也曰倉庫獄囚魯之府庫慎守官人<lb/>
　　肅給鄭之府人庫人各儆其事是也曰稽奸驅骫<lb/>
<pb n="KR2k0056_WYG_043-14a"/>
　　鄭之使司冦出新客縣士各保其徴是也曰賑恤<lb/>
　　營室鄭之書焚室而寛其徴與之材是也曰城池<lb/>
　　戎伍鄭之城下之人伍列登城授兵登陴是也予<lb/>
　　倣其意而行之不敢有所置而不講闕而多疎也<lb/>
　　然魯鄭之救火一耳而伍列登城授兵登陴之説<lb/>
　　則畧於魯而獨詳於鄭吾知之矣鄭小國也間於<lb/>
　　晉楚脱一旦乘會變作不有武備如鄭之疆宇士<lb/>
　　女何東里大夫之心良亦苦矣黔城孤處萬山苗<lb/>
<pb n="KR2k0056_WYG_043-14b"/>
　　蠻雜揉哀鴻初集奸宄伺窺今之因火用兵葢以<lb/>
　　僑之治鄭者治黔故曰倣其意而行之所以云救<lb/>
　　也<lb/>
　　祀典議　　　　　　　　　　　衛既齊<lb/>
　　古者因事之祭小祝掌小祭祀將事候禳禱祠之<lb/>
　　祝號以祈福祥順豐年逆時雨寜風旱弭烖兵逺<lb/>
　　辠疾候之言候也候嘉慶也禳者卻凶咎也求福<lb/>
　　謂之禱報賽謂之祠皆有祝號祈福祥順豐年逆<lb/>
<pb n="KR2k0056_WYG_043-15a"/>
　　時雨三者皆候也寜風旱弭烖兵逺辠疾三者皆<lb/>
　　禳也今嵗秋冬之交宜寒而猶燠熱時令不正瘟<lb/>
　　疫流行省會兵民兩罹回禄十月朔日尚有奔雷<lb/>
　　懼政刑之失節有干天和水火疫癘之不時神滋<lb/>
　　恫民滋沴也事神治民地方有司之責矧為大吏<lb/>
　　表率茲土心惴惴何敢康寜為民請命禬禜之典<lb/>
　　皆宜脩舉其在小祝將事著有候禳禱祠之祝號<lb/>
　　曷弗法而行之考祭法相近於坎壇祭寒暑也相<lb/>
<pb n="KR2k0056_WYG_043-15b"/>
　　近一曰相迎也一曰即禳祈也寒暑不時則或禳<lb/>
　　之或祈之寒於坎暑於壇周禮以槱燎祭司中司<lb/>
　　命飌師雨師槱積也詩曰芃芃棫樸薪之槱之積<lb/>
　　柴實牲體焉燔燎而升烟所以報陽也今郡縣有<lb/>
　　風雲雷雨壇則寒暑風雨之祭可舉也周禮以貍<lb/>
　　沉祭山林川澤祭山林曰貍祭川澤曰沉以疈辜<lb/>
　　祭四方疈披牲胸謂磔禳也又命主祠祭禽於四<lb/>
　　方謂以所獲禽祀四方之神即司馬職所云羅弊<lb/>
<pb n="KR2k0056_WYG_043-16a"/>
　　獻禽也此皆方社之祭今郡縣有山川社稷壇皆<lb/>
　　可祭也又禮記蜡也者索也嵗十二月合聚萬物<lb/>
　　而索饗之也嵗十二月建亥之月周正也月令孟<lb/>
　　冬祀公社門閭臘先祖五祀養老勞農等事皆於<lb/>
　　蜡祭時合而舉之八蜡者一先嗇謂神農也二司<lb/>
　　嗇謂后稷也三農謂田畯也四郵表畷郵表郵舍<lb/>
　　所表田畔也畷井田間道也謂田畯所以督約百<lb/>
　　姓於井間之處也五貓虎迎貓為其食田鼠也迎<lb/>
<pb n="KR2k0056_WYG_043-16b"/>
　　虎謂其食田豕也六防謂昔為堤防使吾禦水患<lb/>
　　者也七水庸謂昔為畎澮溝洫使吾為旱備者也<lb/>
　　八昆蟲謂暑生寒死螟螽之屬曰土反其宅水歸<lb/>
　　其壑昆蟲毋作草木歸其澤古者年穀順成八蜡<lb/>
　　乃通故豐年豳頌為孟冬八蜡之詩今嵗秋頗收<lb/>
　　稔則蜡禮宜復也今擬於東門外風雲雷雨壇祭<lb/>
　　寒暑風雨之神詩歌信南山之二章曰上天同雲<lb/>
　　雨雪雰雰益之以霢霂既優既渥既霑既足生我<lb/>
<pb n="KR2k0056_WYG_043-17a"/>
　　百穀於西門外山川社稷壇祭方社八蜡之神詩<lb/>
　　歌甫田之二章曰以我齊明與我犧羊以社以方<lb/>
　　我田既臧農夫之慶琴瑟擊鼓以御田祖以祈甘<lb/>
　　雨以介我稷黍以穀我士女於火神廟祭詩歌大<lb/>
　　田之二章於城隍廟祭詩歌豐年載芟良耜之三<lb/>
　　章<lb/>
　　五王位次議　　　　　　　　　鄂爾泰<lb/>
　　為以五王位次頒示各學事照得本部院前在江<lb/>
<pb n="KR2k0056_WYG_043-17b"/>
　　南據宜興縣學詳稱轉奉憲牌即將啟聖祠改造<lb/>
　　謹繹部文内開添設神牌按昭穆位次或係正位<lb/>
　　南向餘依世代東西分别或以五代並皆南向止<lb/>
　　照左右次序分别昭穆原未經示明相應詳請批<lb/>
　　示遵行本司看得奉<lb/>
上諭將<lb/>
　　肇聖王裕聖王詒聖王昌聖王啟聖王加封王爵<lb/>
　　改造聖祠添設神牌此誠千古未有之盛典萬世<lb/>
<pb n="KR2k0056_WYG_043-18a"/>
　　不朽之鴻猷也但昭穆位次若非依據經文詳請<lb/>
　　定式則即一省之内各府州縣互有異同非以尊<lb/>
　　崇聖教仰答<lb/>
帝心也今博採經傳準古酌今欲令各學規模歸於畫<lb/>
　　一未敢擅專謹依稿詳議呈列於左謹按典禮該<lb/>
　　學所稱肇聖王以下昭穆位次所謂正位南向餘<lb/>
　　依世代東西分别者非也所謂並皆南向照左右<lb/>
　　次序分别昭穆者亦非也嘗考諸經義周禮春官<lb/>
<pb n="KR2k0056_WYG_043-18b"/>
　　小宗伯辨廟祧之昭穆而昭穆之名始見於此禮<lb/>
　　記王制天子七廟三昭三穆與太祖之廟而七諸<lb/>
　　侯五廟二昭二穆與太祖之廟而五而昭穆之位<lb/>
　　次未有聞焉祭統曰夫祭有昭穆昭穆者所以别<lb/>
　　父子逺近長幼親疎之序而無亂也此雖主生者<lb/>
　　之昭穆而言而亦可知昭穆之義大抵取於有别<lb/>
　　有序而無亂者也至於昭穆位次於經義皆無所<lb/>
　　據後世儒者議論紛紜鮮所適從古今禮制既殊<lb/>
<pb n="KR2k0056_WYG_043-19a"/>
　　其廟貌規模廣狹豐儉之度亦難以古制相繩惟<lb/>
　　博採朱子之論明乎禮意之所在以為之折衷可<lb/>
　　耳朱子嘗引孫毓以為外為都宫太祖在北二昭<lb/>
　　二穆以次而南考諸孫毓之説宗廟之制外為都<lb/>
　　宫内各有寢廟别有門垣太祖在北左昭右穆差<lb/>
　　次而南由此觀之則廟中之主昭穆各不相望而<lb/>
　　義取於有别今所謂並皆南向左右次序分别昭<lb/>
　　穆者是無别之甚者也故謂其說非也朱子之言<lb/>
<pb n="KR2k0056_WYG_043-19b"/>
　　曰太祖之廟始祖之君居之昭之北廟二世之君<lb/>
　　居之穆之北廟三世之君居之昭之南廟四世之<lb/>
　　君居之穆之南廟五世之君居之廟皆南向各有<lb/>
　　門堂寢室而牆字四周焉凡廟主在本堂之室中<lb/>
　　皆東向及其祫於太祖之室中則惟太祖東向自<lb/>
　　如而為最尊之位羣昭之入乎此者皆列於北牖<lb/>
　　下而南向羣穆之入乎此者皆列於南牖下而北<lb/>
　　向南向者取其向明故謂之昭北向者取其深逺<lb/>
<pb n="KR2k0056_WYG_043-20a"/>
　　故謂之穆葢羣廟之列則左為昭而右為穆祫祭<lb/>
　　之位則北為昭而南為穆五廟同為都宫則昭常<lb/>
　　在左穆常在右而外有以不失其序一世自為一<lb/>
　　廟則昭不見穆穆不見昭而内有以各全其尊由<lb/>
　　此觀之古者廟皆南向廟主皆東向羣廟之制雖<lb/>
　　左昭右穆皆以各全其尊惟祫祭始屈於太祖之<lb/>
　　尊而就南向北向之列則各全其尊者常也屈於<lb/>
　　所尊者暫也今所謂正位南向餘依世代東西分<lb/>
<pb n="KR2k0056_WYG_043-20b"/>
　　别者是使居正位者止一肇聖自此而下啟聖亦<lb/>
　　不得以自全其尊而常就旁列故其説亦非也朱<lb/>
　　子之言又曰後世公私之廟皆為同堂異室而以<lb/>
　　西為上者何也曰由漢明帝始也降及近世諸侯<lb/>
　　無國大夫無邑則雖同堂異室之制猶不能備南<lb/>
　　渡之後無復舊章雖朝廷之上禮官博士老師宿<lb/>
　　儒莫有知其原者是古制之不可復見朱子已言<lb/>
　　之矣然則如之何而可為之準古酌今依經傳義<lb/>
<pb n="KR2k0056_WYG_043-21a"/>
　　則莫若廟固南向主亦南向不可謂古是而今非<lb/>
　　也況弟子之於先師後人之於先聖既南向則主<lb/>
　　祭者以下皆得北面是南向之禮固一定而不可<lb/>
　　易者也而欲各立一廟以成尊勢有不能同居一<lb/>
　　室而無别禮又不可今惟就廟之中隨其地之廣<lb/>
　　狹分為五室所謂五室者非能準諸古制不過如<lb/>
　　今之所謂龕是也以肇聖仿始祖之禮居於正北<lb/>
　　裕聖居左詒聖居右稍次而南更約前尺許而肇<lb/>
<pb n="KR2k0056_WYG_043-21b"/>
　　聖之室視裕聖詒聖約深尺許裕聖詒聖視昌聖<lb/>
　　啟聖復約深尺許從外觀之則五室並齊從内觀<lb/>
　　之則位之淺深各殊系之尊卑自别則五聖之靈<lb/>
　　其亦可安矣乎要而言之則同在一廟即外為都<lb/>
　　宫之禮也肇聖居北即太祖居北之禮也四聖以<lb/>
　　次而南即二昭二穆以次而南之禮也左昭右穆<lb/>
　　即不失其序之禮也各為一室即各成其尊之禮<lb/>
　　也子游不云其庶幾亡於禮者之禮也其動也中<lb/>
<pb n="KR2k0056_WYG_043-22a"/>
　　予不敢自謂其說之果中亦庶幾亡於禮者之禮<lb/>
　　也夫若此者變而不失其為常也權而不害其為<lb/>
　　經也變而可常權而可經則於禮也其庻幾乎此<lb/>
　　議業經江寜撫都院行之七屬復經兩江督部院<lb/>
　　頒示兩江在案今本部院蒞任滇黔所有五王位<lb/>
　　次擬合頒行<lb/>
　　明<lb/>
　　示龍塲諸生教條　　　　　　　王守仁<lb/>
<pb n="KR2k0056_WYG_043-22b"/>
　　諸生相從於此甚盛恐無能為助也以四事相規<lb/>
　　聊以答諸生之意一曰立志二曰勤學三曰改過<lb/>
　　四曰責善其慎聽毋忽志不立天下無可成之事<lb/>
　　雖百工技藝未有不本於志者今學者曠廢隳惰<lb/>
　　玩嵗愒時而百無所成皆由於志之未立耳故立<lb/>
　　志而聖則聖矣立志而賢則賢矣志不立如無舵<lb/>
　　之舟無銜之馬漂蕩奔逸終亦何所底乎昔人有<lb/>
　　言使為善而父母怒之兄弟怨之宗族鄉黨賤惡<lb/>
<pb n="KR2k0056_WYG_043-23a"/>
　　之如此而不為善可也為善則父母愛之兄弟悦<lb/>
　　之宗族鄉黨敬信之何苦而不為善為君子使為<lb/>
　　惡而父母愛之兄弟悦之宗族鄉黨敬信之如此<lb/>
　　而為惡可也為惡則父母怒之兄弟怨之宗族鄉<lb/>
　　黨賤惡之何苦而必為惡為小人諸生念此亦可<lb/>
　　以知所立志矣已立志為君子自當從事於學凡<lb/>
　　學之不勤必其志之尚未篤也從吾遊者不以聰<lb/>
　　慧警㨗為髙而以勤謹謙抑為上諸生試觀儕輩<lb/>
<pb n="KR2k0056_WYG_043-23b"/>
　　之中茍有虚而為盈無而為有諱已之不能忌人<lb/>
　　之有善自矜自是大言欺人者使其人資禀雖甚<lb/>
　　超邁儕輩之中有弗疾惡之者乎有弗鄙賤之者<lb/>
　　乎彼固將以欺人人果遂為所欺有弗竊笑之者<lb/>
　　乎茍有謙黙自持無能自處篤志力行勤學好問<lb/>
　　稱人之善而咎已之失從人之長而明已之短忠<lb/>
　　信樂易表裏一致者使其資稟雖甚魯鈍儕輩之<lb/>
　　中有弗稱慕之者乎彼固以無能自處而不求上<lb/>
<pb n="KR2k0056_WYG_043-24a"/>
　　人人果遂以彼為無能有弗敬尚之者乎諸生觀<lb/>
　　此亦可以知所從事於學矣夫過者自大賢所不<lb/>
　　免然不害其卒為大賢者為其能改也故不貴於<lb/>
　　無過而貴於能改過諸生自思平日亦有缺於亷<lb/>
　　恥忠信之行者乎亦有薄於孝友之道陷於狡詐<lb/>
　　刻薄之習者乎諸生殆不至於此不幸或有之皆<lb/>
　　其不知而誤蹈素無師友之講習規飭也諸生試<lb/>
　　内省萬一有近於是者固亦不可以不痛自悔咎<lb/>
<pb n="KR2k0056_WYG_043-24b"/>
　　然亦不當以此自歉遂餒於改過從善之心但能<lb/>
　　一旦脱然洗滌舊染雖昔冦盗今日不害為君子<lb/>
　　矣若曰吾昔已如此今雖改過而從善將人不信<lb/>
　　我且無贖於前過反懐羞澁疑沮而甘心於汙濁<lb/>
　　終焉則吾亦絶爾矣責善朋友之道然須忠告而<lb/>
　　善道之悉其忠愛致其婉曲使彼聞之而可從繹<lb/>
　　之而可改有所感而無所怒乃為善耳若先暴白<lb/>
　　其過惡痛毁極詆使無所容彼將發其愧恥憤恨<lb/>
<pb n="KR2k0056_WYG_043-25a"/>
　　之心雖欲降以相從而勢有所不能是激之而使<lb/>
　　為惡矣故凡訐人之短攻發人之陰私以沽直者<lb/>
　　皆不可以言責善雖然我以是而施於人不可也<lb/>
　　人以是而加諸我凡攻我之失者皆我師也安可<lb/>
　　以不樂受而心感之乎某於道未有所得其學鹵<lb/>
　　莽耳謬為諸生相從於此每終夜以思惡且未免<lb/>
　　況於過乎人謂事師無犯無隠而遂謂師無可諌<lb/>
　　非也諫師之道直不至於犯而婉不至於隠耳使<lb/>
<pb n="KR2k0056_WYG_043-25b"/>
　　吾而是也因得以名其是吾而非也因是以去其<lb/>
　　非葢斆學相長也諸生責善當自吾始<lb/>
　國朝<lb/>
　　丁祭教　　　　　　　　　　　鄂爾泰<lb/>
　　竊惟<lb/>
至聖先師萬世之師表也冠帶集圜橋<lb/>
天子有臨雍之典春秋届仲月上丁修釋菜之儀内則<lb/>
　　命夫胄子三公外則寄於有司羣牧典綦嚴也誰<lb/>
<pb n="KR2k0056_WYG_043-26a"/>
　　敢懈焉本部院前蒞南藩職司秉鬯恭逢丁祭親<lb/>
　　齋沐而宿黌宫先令儒官較簿書而正祭器乃知<lb/>
　　牲或已經宰殺既失告全致潔之心物豈盡屬肥<lb/>
　　鮮更乖博碩蕃滋之義且或常供不充夫額數任<lb/>
　　先後以那移珍品不給於豆籩致菹鹽之雙疊兼<lb/>
　　聞各學亦有同風罔知其竭精誠但解奉行故事<lb/>
　　甚或尊罍未備疇詳犧象之形琴瑟雖陳莫辯敔<lb/>
　　箎之狀觀者如牆如堵任彼咆哮祭者似醉似癡<lb/>
<pb n="KR2k0056_WYG_043-26b"/>
　　頽如聾瞽一尊纔薦滿庭之燎火無光三獻未終<lb/>
　　兩廡之燈輝已滅於是豋鉶與簠簋悉凴顛倒几<lb/>
　　筵鹿兔與榛菱似遇摩空鸇雀分甘奪膬半由承<lb/>
　　祭之家人拍地喧天遑問糾儀之齋長駿奔髦士<lb/>
　　霎時怒髪衝冠輿隸膳夫一片雄心染指凡此之<lb/>
　　類罪豈勝誅皆由約束不嚴亦以躬行未善不思<lb/>
　　主爵則身膺一命幸得窺聖人門牆分獻則職任<lb/>
　　半氊原以司泮宫俎豆平時未知化導已蒙尸位<lb/>
<pb n="KR2k0056_WYG_043-27a"/>
　　之譏臨事不克恪恭難免曠官之咎於是飭郡守<lb/>
　　州牧縣令等職兼以誡教授學正訓導諸員各矢<lb/>
　　乃心以襄大典預期三日牲牷皆供乎餼牽先事<lb/>
　　一朝品物盡陳於頖璧齋戒沐浴來觀習樂試歌<lb/>
　　舞於明倫堂前料量潔清退服寢衣斂精神於尊<lb/>
　　經閣畔庶幾必誠必信斯夙夜之惟寅無怠無愆<lb/>
　　知神人之感格是并申之條約用以頒諸學宫業<lb/>
　　經江南各學遵照奉行在案今本部院蒞任滇黔<lb/>
<pb n="KR2k0056_WYG_043-27b"/>
　　合行通飭為此仰各府州縣等官并教授學正訓<lb/>
　　導諸員務須恪遵奉行今將條約開列於左<lb/>
　　一既奉<lb/>
肇聖五王不惟簠簋豆籩照數増設即牲牷亦應各增<lb/>
　　其四有議共牲者其說不可從考之典禮惟配享<lb/>
　　有可以共牲者專主無共牲之禮書云文王騂牛<lb/>
　　一武王騂牛一其明徴也自三代至漢唐皆不聞<lb/>
　　共牲之説惟後漢有青帝赤帝共一犢白帝黒帝<lb/>
<pb n="KR2k0056_WYG_043-28a"/>
　　共一犢者議者非之唐開元時五品以上室異牲<lb/>
　　六品以下共牲豈有王爵而可共牲者乎其各照<lb/>
　　數増一為五可也<lb/>
　　一祭牲祭品皆有定額一豆一籩罔可缺遺況牲<lb/>
　　取親割以告䖍也取其毛血以告全也可既宰而<lb/>
　　入學門乎豕曰剛鬛注謂其豕肥則鬛剛羊曰柔<lb/>
　　毛註謂其羊肥則毛細而柔弱此博碩肥腯之所<lb/>
　　由稱也可以痩瘠不堪之豖羊而飲之灌之以充<lb/>
<pb n="KR2k0056_WYG_043-28b"/>
　　牲牷乎既宰且不可瘦瘠且不可況可缺其額數<lb/>
　　而肥吏胥之囊槖乎月令曰犧牲勿用牝又曰命<lb/>
　　宰祝循行犧牲視全具按芻豢瞻肥瘠察物色必<lb/>
　　比類量大小視長短皆中度五者備當上帝其饗<lb/>
　　註曰上帝且歆享之況羣神乎嗣後各官俱須先<lb/>
　　三日親至學視牲牷如法然後稽其數使人牧之<lb/>
　　以待先一夕親割雖奸其何所施乎<lb/>
　　一丁祭先數日集樂舞生演習精熟先一日與祭<lb/>
<pb n="KR2k0056_WYG_043-29a"/>
　　官親同往觀不得草率從事<lb/>
　　一丁祭先一夕凡與祭官齊集學宫齋宿不得有<lb/>
　　一員私宿本署<lb/>
　　一丁祭之日庭燎燈燭務須光明如晝以俟祭畢<lb/>
　　後已除神前燈燭外即官員不得各自張燈<lb/>
　　一丁祭之日櫺星門内不得容一閒雜人所有事<lb/>
　　宜止許學書幹辦及小心謹慎門斗二人或四人<lb/>
　　照管燈燭其官員僕從人等一概於門外伺候萬<lb/>
<pb n="KR2k0056_WYG_043-29b"/>
　　勿使僕從持燈夾墊相隨上殿及上兩廡之禮君<lb/>
　　師一體毋得自取罪戾以遺失禮之愆<lb/>
　　一丁祭之日既不許容一閒雜人自無有搶奪祭<lb/>
　　燭及祭品之事倘或仍有潛匿門内乘空搶奪者<lb/>
　　以盜賊論即時擒獲解報以憑盡法重究<lb/>
　　一學宫之地聖賢靈爽所依不惟丁祭宜修治肅<lb/>
　　清即平日尤宜掃灑潔凈近每見黌宫以内栽𤓰<lb/>
　　種菜學圃成澆灌之塲曝被晒衣諸生絶往來之<lb/>
<pb n="KR2k0056_WYG_043-30a"/>
　　路甚至丹楹刻桷徒供蝙蝠棲遲鳥革翬飛盡是<lb/>
　　鼪鼯巢穴蛛塵百斛廟貌埋埃垢之中鼺糞千箕<lb/>
　　腥穢聞宫牆之外皆已安之若素久且習為固然<lb/>
　　甚至先儒先賢兩廡之神牌倒置鄉賢名宦兩祠<lb/>
　　之神位傾頽非其子孫有誰咨問加之朽蠧若罔<lb/>
　　聞知凡爾學官所司何職即諸門斗多亦奚為嗣<lb/>
　　後教官不時巡察務令門斗分班輪值逐月掃除<lb/>
　　學宫之内不得容一毫塵埃庶亦無忝厥司之一<lb/>
<pb n="KR2k0056_WYG_043-30b"/>
　　端也共襄<lb/>
　鉅典各慎毋忽<lb/>
　　積穀説　　　　　　　　　　　田　雯<lb/>
　　余於戊辰八月入黔視事值嵗豐穀賤凡一金可<lb/>
　　糴六斛於是謀共事黔省者相率出俸錢以易之<lb/>
　　得穀三千石有竒司會司書記之倉人廩人掌之<lb/>
　　葢將以防天時之不常而濟地利人和之不及也<lb/>
　　時有謂余之迂者余曰不然周禮大司徒荒政十<lb/>
<pb n="KR2k0056_WYG_043-31a"/>
　　二其言救荒最詳而遺人掌邦之委積以恤民之<lb/>
　　艱阨廩人掌九穀之數以治年之凶豐此積穀所<lb/>
　　自來也耿夀昌立常平倉朱子有社倉法制非不<lb/>
　　善而汲黯之矯制繼之復何人乎矧黔之無粟可<lb/>
　　發也富弼之青州勸民出粟益以官廩倣而行之<lb/>
　　又涉於多事矣矧黔之民稀而久貧也今惟以俸<lb/>
　　錢之所入為粟米之所出不動帑不勞民何不可<lb/>
　　者李悝有平糶法以洪周給之仁耿夀昌糴穀於<lb/>
<pb n="KR2k0056_WYG_043-31b"/>
　　近郡以省漕卒之費法固善而意亦良美矣至於<lb/>
　　白居易極言和糴之弊蘇轍連疏青苗之禍此又<lb/>
　　害民之甚者今惟以市價之盈虚消長隨商賈之<lb/>
　　貿易有無不假胥吏不驚市㕓又未見其不可也<lb/>
　　然而謂余之迂者抑嘗熟思審處夫黔否耶黔多<lb/>
　　石少田山髙箐密去城郭五里之外所隸皆𦍕獚<lb/>
　　犵狫椎髻鴂舌之徒而行旅之螘穴於闤闠間者<lb/>
　　朝而之蜀之楚焉夕而之滇之粤焉非有恒産之<lb/>
<pb n="KR2k0056_WYG_043-32a"/>
　　守也非有土著之樂也非有擔石之儲而聚族之<lb/>
　　謀也脱一旦雨暘愆耕作廢金死粟生道殣相望<lb/>
　　即為之求轉移於蜀楚滇粤之間是猶止渇而掘<lb/>
　　井以七年之病而求三年之艾也烏可得哉不寜<lb/>
　　惟是明天啟壬戌間安邦彦之亂賊圍浹嵗城中<lb/>
　　無米人相食殆盡此非其明鑒與方今邊陲綏靖<lb/>
　　苗蠻向化仰賴<lb/>
聖天子柔逺德意以共樂昇平自可弗慮乎冦盜然堯<lb/>
<pb n="KR2k0056_WYG_043-32b"/>
　　水湯旱則未敢預計其必無也夫積穀之舉殆亦<lb/>
　　因地制宜司封疆者黽勉其所有事焉耳然往往<lb/>
　　必摭古證今以伸其説而終不離於老生之常談<lb/>
　　余則誠迂矣<lb/>
　　鹽價說　　　　　　　　　　　田　雯<lb/>
　　河東昆吾波斯罽賔于闐骨咄莫不有鹽而黔獨<lb/>
　　無仰給於蜀微蜀則黔不知味矣蜀之鹽不一産<lb/>
　　要皆出於井順慶之井久堙塗□之井有禁所轉<lb/>
<pb n="KR2k0056_WYG_043-33a"/>
　　致者惟戎州耳又不可以舟車通肩瘡蹄血而後<lb/>
　　至其來也不易則直不得不昻直昻而民之艱食<lb/>
　　者比比矣黔民洵苦矣哉三月之忘獨藜莧腸哉<lb/>
　　當其匱也代之以狗椒椒之性辛辛以代鹹祇誑<lb/>
　　夫舌耳非正味也即遇其饒亦止沾唇而量腹如<lb/>
　　水之交不在和羮也而安問其為紫為赤為耑為<lb/>
　　散與夫為苦為飴為形為巨桃也哉無他困於錐<lb/>
　　刀故也鹽之直取於穀穀日賤而鹽不肯平十鍾<lb/>
<pb n="KR2k0056_WYG_043-33b"/>
　　不能易一豆安得而不苦其乏夫鹽木枝可生陸<lb/>
　　地可生豈山國獨不生母亦牢盆之術未精管商<lb/>
　　之政未講耶不然即輸滇淮而足之奚不可然不<lb/>
　　必也緩闗市之征而覈居竒之蟊則幾矣<lb/>
　　雄黄說　　　　　　　　　　　田　雯<lb/>
　　産安籠之這興邇於粤採之法易於砂塊者為上<lb/>
　　末次之皎者為上黯次之巵榼仙佛皆可鑿塊不<lb/>
　　恒得則聚瑣屑而嫓之嫓之之用為茅膠茅膠者<lb/>
<pb n="KR2k0056_WYG_043-34a"/>
　　薯蕷之别種不可食者也其汁若髹漆可以合離<lb/>
　　而萃渙黄有雌有雄雄則皎雌則黯矣古人㸃讀<lb/>
　　之誤抹以雌黄人之譸張為幻者率類是故曰雌<lb/>
　　黄其口而春申君以之塗堂故曰黄堂蒲觴藥物<lb/>
　　取諸是辟惡而除毒也虺螫見之則骨靡黄之精<lb/>
　　為至寳其光可奪日佩之宜男賈是用售連城不<lb/>
　　足多也<lb/>
　　烏䝉馬説　　　　　　　　　　田　雯<lb/>
<pb n="KR2k0056_WYG_043-34b"/>
　　馬之良者為冀北而渥洼之種則友龍大宛之來<lb/>
　　則汗血渥注大宛皆西域也水西烏䝉近於西故<lb/>
　　多良馬上者可數百金中亦半之其鬻於外者凡<lb/>
　　馬也而其上者蠻人愛之不肯鬻亦不頻騎惟作<lb/>
　　戛<hi>祀鬼也</hi>臨陣乃用之蠻死則以殉水西之馬狀甚<lb/>
　　美前視鷄鳴後瞷犬蹲膈濶膞厚腰平背圓秣之<lb/>
　　以苦荍焉啖之以薑鹽焉遇暑暍又飲之以虀漿<lb/>
　　焉體卑而力勁質小而德全登山踰嶺逐電歘雲<lb/>
<pb n="KR2k0056_WYG_043-35a"/>
　　鄙螳螂而笑蝘蜒也龍鬍鳬臆肉角蘭筋志倜儻<lb/>
　　而精權竒也有馬如此不可謂非良矣然而未若<lb/>
　　烏䝉之異也烏䝉之馬體貌不逮水西而神駿過<lb/>
　　之食篬筤之根飲甘泉之水首如碓蹄如盂齒皆<lb/>
　　黄區耳則桃記以平塗試之夷然弗屑反不善走<lb/>
　　而志在千里隠然有不受羈勒之意所以英雄之<lb/>
　　才不易測而君子之道貴養晦也為郵無正九方<lb/>
　　皋者葢亦難矣辨之則不以耳而以齒耳之桃記<lb/>
<pb n="KR2k0056_WYG_043-35b"/>
　　又如眉月然葢多贗以攫重購者孰謂烏蠻愚哉<lb/>
　　詰其故惟善於攻駒駒始生必寳嗇其母時饑渇<lb/>
　　而潔寢處曉夕與俱所以助其湩而使溢厚其子<lb/>
　　之氣而無閼也生三月差質之佳者而教之縶其<lb/>
　　母於層巖之巔餒之移晷駒故戀乳不可得倐縱<lb/>
　　之則旁皇躑躅奮迅騰踔而直上不知其為峻矣<lb/>
　　已乃縶母於千仭之下而上其駒母呼子應顧盼<lb/>
　　徘徊而不能自禁故弛之則狂犇衝逸而徑下亦<lb/>
<pb n="KR2k0056_WYG_043-36a"/>
　　不知其為險也如此者數四而未已焉則其膽練<lb/>
　　矣其才猛矣其氣肆矣其神全矣既成陶復絆其<lb/>
　　踵而曵之以齊其足所投無不如意而後馳驟之<lb/>
　　盤旋之螘封之上碞澗之間金鞭一下欲嘶不成<lb/>
　　則陟太行若培塿履羊腸若莊馗而軼倫超羣也<lb/>
　　嗚呼此烏䝉馬之所以良也天下事何一不由於<lb/>
　　學而況馬乎<lb/>
　　水銀説　　　　　　　　　　　田　雯<lb/>
<pb n="KR2k0056_WYG_043-36b"/>
　　竈有大小釡亦如之大者容砂二十升離而為十<lb/>
　　層次入之間以稃粃布陳汞灰於其上治以杓中<lb/>
　　凹<hi>闕</hi>　凸覆以釡差殺之揉鹽泥而塗其脣築之<lb/>
　　乃煆之凡一晝夜汞成滴滴懸珠滉漾璀燦皆升<lb/>
　　於覆釡之腹小者以煎砂石相錯之巖子既實之<lb/>
　　掩以筠籠籠如篩塗以泥豆其孔以疏氣者四孔<lb/>
　　則周遭槽之穴其上覆以小甓亦鹽泥固之而後<lb/>
　　煆炷薌可成汞登於甓溢則注於孔之槽俟其性<lb/>
<pb n="KR2k0056_WYG_043-37a"/>
　　定挹而注諸豖脬裏而縳之乃可行逺如或傾之<lb/>
　　斂之以椒聚集如故啟釡甓者必含虀或臡汁乃<lb/>
　　可邇不則觸其氣而齒墮已成汞而升之復可為<lb/>
　　硃不忘其本物亦有然者矣又有自然之汞生砂<lb/>
　　中不待烹煉而成者尤不易得羽化之資糧也<lb/>
　　硃砂説　　　　　　　　　　　田　雯<lb/>
　　自馬蹄闗至用砂壩十里而近自用砂壩至洋水<lb/>
　　熱水五十里而遥皆砂厰也洋熱之砂為箭鏃為<lb/>
<pb n="KR2k0056_WYG_043-37b"/>
　　箇子用壩之砂為斧劈為鏡面此其凡也采砂者<lb/>
　　必驗其影見若匏壺者見若竹節者尾之掘地而<lb/>
　　下曰井平行而入曰墏直而高者曰天平墜而斜<lb/>
　　者曰牛吸水皆必支木冪版以為廂而後可障土<lb/>
　　畚鍤錘斵斧钁之用靡不備焚膏而入蛇行匍匐<lb/>
　　如追亡子控金頤而逐原鹿夜以為旦死生震壓<lb/>
　　之所不計也石則斧之過堅則煤之必達而後止<lb/>
　　有狻猊焉象王焉於菟長離焉大幸矣否則桮棬<lb/>
<pb n="KR2k0056_WYG_043-38a"/>
　　焉簍籔焉簪珥焉要亦聽之龎而重者為砂寳伏<lb/>
　　土中呴呴作伏雌聲聞者毋得驚驚則他走凡砂<lb/>
　　之走響如松風無巨無細咸以晶熒為上栁子所<lb/>
　　謂色如芙蓉是也方其負荷而出投之水淘之汰<lb/>
　　之揺以牀漂以箕既淨囊而漉之不即乾口以吹<lb/>
　　之其水或瀦之池或引之竿越崗踰嶺涓涓天上<lb/>
　　落也獲之多寡眂虖命地之啟閉眡虖時砂之楛<lb/>
　　良眡虖質不可強亦不可恒也銅仁萬山婺川板<lb/>
<pb n="KR2k0056_WYG_043-38b"/>
　　厰皆有之<lb/>
　　革器說　　　　　　　　　　　田　雯<lb/>
　　盤盂盅□之屬凡數種矣壺為善挏酒乳茶注之<lb/>
　　提之等於滑稽䲭夷也若碁局則遜楸枰之逸響<lb/>
　　矣戎宜預箭皰馬韉囊之被之等於障泥玟㻁也<lb/>
　　若細合又増陸離之采色矣用水牛皮牝者首牡<lb/>
　　者亞焉濶者貴狹者賤焉□者上皴者次焉以水<lb/>
　　浸之燔毛剚肉取其澤且平也以火烘之龜文縵<lb/>
<pb n="KR2k0056_WYG_043-39a"/>
　　理取其乾且厚也以木張之以齧定之以刀削之<lb/>
　　而後膏以楅髹焉膏之其功十也以沙覆之以土<lb/>
　　窨之以石礱之<hi>石出威清</hi>而後繪以文采焉繪之其色<lb/>
　　四也四色皆和漆成之首則黄葢色之正者故首<lb/>
　　也蘇長公與人論菊謂如叔向之取鬷蔑是也黄<lb/>
　　以石黄絳以灌口砂碧色合靛青石黄而一之羊<lb/>
　　肝色兼黄殊靛而三之鐻車鐵筆花鳥賦形斵輪<lb/>
　　承蜩之技也雕蟲鏤卉運斤成風崔青蚓邊鸞之<lb/>
<pb n="KR2k0056_WYG_043-39b"/>
　　手也又水西有乳漆器其制度畧同獨繪事各别<lb/>
　　不謂鬼方人有此竒巧耳<lb/>
　　先農説　　　　　　　　　　　鄂爾泰<lb/>
　　耤田之禮宜祀先農夫先農何神也始於何時神<lb/>
　　位宜何如書壇設何所涓吉何日陳設何器祭享<lb/>
　　何品樂奏何章既躬親其事敢不先考正其說試<lb/>
　　為畧言之古聖王之制祭祀也法施於民則祀之<lb/>
　　是故厲山氏之有天下也其子曰農能植百穀周<lb/>
<pb n="KR2k0056_WYG_043-40a"/>
　　棄繼之故祀以為稷此祀稷之始也共工氏之霸<lb/>
　　九州也其子曰后土能平九州故祀以為社此祀<lb/>
　　社之始也而郊特牲稱天子大蜡八先嗇一神農<lb/>
　　也司嗇二后稷之官也農三古之田畯有功於民<lb/>
　　者也郵表畷四郵亭之舍標表田畝田畯居之以<lb/>
　　督耕者也貓虎五貓食田鼠虎食田豖皆有功於<lb/>
　　稼者也防六水庸也防隄也以蓄水亦以障水庸<lb/>
　　溝也以受水亦以洩水皆農事之備也昆蟲八螟<lb/>
<pb n="KR2k0056_WYG_043-40b"/>
　　蝗之屬害稼者也是故蜡之祭有八皆以為農而<lb/>
　　以先嗇為主葢以先農為八神之主此祀農之始<lb/>
　　也班固食貨志又從而申其說曰闢土殖穀曰農<lb/>
　　炎帝教民殖穀故號神農氏謂神其業也又厲山<lb/>
　　氏有子曰農能殖百穀後世因名耕甿曰農其言<lb/>
　　農之義甚著而先農之稱考之於經未有紀載惟<lb/>
　　劉向五經要義曰壇於田以祀先農如社衛宏漢<lb/>
　　議春始東耕於耤田引詩先農則神農也魏秦静<lb/>
<pb n="KR2k0056_WYG_043-41a"/>
　　議風伯雨師靈星先農社稷為國六神晉太始四<lb/>
　　年耕於東郊以太牢祀先農周隋及唐所稱先農<lb/>
　　皆祭神農於帝社配以后稷即貞觀初太宗親耕<lb/>
　　東郊仍耤田壇之名也垂拱中乃以耕田壇而為<lb/>
　　先農壇開元十九年祀神農之壇上以后稷配二<lb/>
　　十三年親祀神農於東郊配以勾芒遂躬耕盡隴<lb/>
　　止乾元二年詔去耒耕雕刻天子出通化門釋軷<lb/>
　　而入壇遂祭神農以后稷配冕而朱紱躬九推焉<lb/>
<pb n="KR2k0056_WYG_043-41b"/>
　　憲宗元和五年詔以來嵗正月耤田太常修撰韋<lb/>
　　公甫言耤田禮廢久矣有司無可考乃據禮經參<lb/>
　　考開元乾元故事為先農壇於耤田此先農壇之<lb/>
　　所由來也漢文帝紀二年春正月丁亥開耤田唐<lb/>
　　禮樂志春孟吉亥享先農此春月亥日祀先農之<lb/>
　　所由來也臣於是本之經佐之史核之<lb/>
　國朝會典而為之參酌其制即如今之於神位也則<lb/>
　　書曰先農之神葢以神農后稷皆各有所專祀而<lb/>
<pb n="KR2k0056_WYG_043-42a"/>
　　於此則統而書之也然以<lb/>
頒示天下使農夫皆能曉其義則必實指其名而數之<lb/>
　　曰某某教農之君某某勸農之官也使農夫皆得<lb/>
　　津津口頰轉相稱誦愛慕嚮往而後其用力益勤<lb/>
　　則是先農之位宜主神農而配以后稷神農居中<lb/>
　　后稷居右皆南嚮田畯以下依八蜡之祀皆東西<lb/>
　　嚮比於兩廡之祀而位次正矣諸侯親耕於東郊<lb/>
　　則督撫以下之耤田皆宜在東郊先農壇在耤田<lb/>
<pb n="KR2k0056_WYG_043-42b"/>
　　之北壇門南嚮中為先農壇壇高而方四面有階<lb/>
　　祭日奉神位以祀壇之後為神庫如祭宗廟寢室<lb/>
　　之制以安神位壇之前旁為瘞池以瘞毛血神庫<lb/>
　　之左為神倉儲耤田之穀以供粢盛酒醴神庫之<lb/>
　　右為宰牲亭以供親割壇門外為觀耕臺下為耤<lb/>
　　田壇之旁别置齋室未祭而齋既祭而燕皆於其<lb/>
　　地而壇基立矣古之躬耕在孟春元辰後之躬耕<lb/>
　　在孟春吉亥宗乎古則宜用元辰法乎近則宜用<lb/>
<pb n="KR2k0056_WYG_043-43a"/>
　　吉亥而涓吉定矣其在祭器則三爵一尊酒盞三<lb/>
　　十登一鉶二簠二簋二籩十豆十筐一俎一毛血<lb/>
　　盤一爐一燭臺二香案一祝板一而祭器備矣其<lb/>
　　在祭品天子則用太牢督撫以下則用少牢餘無<lb/>
　　可減爵實以酒醴登實以太羮鉶實以和羮簠實<lb/>
　　以黍稷簋實以稻粱籩實以棗栗榛菱芡鹿脯白<lb/>
　　餅黒餅形鹽藁魚豆實以菁菹芹菹筍菹韭菹鹿<lb/>
　　醢兔醢魚醢醓醢脾析豚拍筐實以青色量帛俎<lb/>
<pb n="KR2k0056_WYG_043-43b"/>
　　實以羊一豕一而品物齊矣若夫樂奏七章則以<lb/>
　　丁祭樂舞為之舞佾如其數迎神奏永豐之章奠<lb/>
　　帛初獻奏時豐之章亞獻奏咸豐之章終獻奏大<lb/>
　　豐之章徹饌奏屢豐之章送神奏報豐之章望瘞<lb/>
　　奏慶豐之章七闋既終而樂奏成矣未祭之先自<lb/>
　　齋宿以至省牲省牷演禮演樂祭之日自迎神以<lb/>
　　至於初獻終獻送神望瘞悉如文廟之儀而大禮<lb/>
　　舉矣位次正而心不疑壇基立而地不遷涓吉定<lb/>
<pb n="KR2k0056_WYG_043-44a"/>
　　而時不忒祭品備而知其不可假易品物齊而知<lb/>
　　其不貴殊珍樂奏成而無有不和大禮舉而孰敢<lb/>
　　不敬而先農說於是乎畢<lb/>
　　耤田說　　　　　　　　　　　鄂爾泰<lb/>
　　禮之有耤田也明仁也教孝也以天子之尊而必<lb/>
　　親耕則天下之為農者孰不勤於耕此天子之仁<lb/>
　　愛天下而使之務本也所以明仁也以天子之尊<lb/>
　　而必親耕以供粢盛則天下之為子者孰不勤於<lb/>
<pb n="KR2k0056_WYG_043-44b"/>
　　養此天子之孝先天下而使之養親也所以教孝<lb/>
　　也月令有之曰孟春之月天子乃以元日祈穀於<lb/>
　　上帝乃擇元辰天子親載耒耜措之於參保介之<lb/>
　　御間帥三公九卿諸侯大夫躬耕帝耤天子三推<lb/>
　　三公五推卿諸侯九推反執爵於太寢三公九卿<lb/>
　　諸侯大夫皆御命曰勞酒謹按元日上辛也元辰<lb/>
　　郊後吉日也日以干言辰以支言互文也則是耕<lb/>
　　耤之典當行於祈穀之後而同在孟春之月也考<lb/>
<pb n="KR2k0056_WYG_043-45a"/>
　　之周禮天官甸師掌帥其屬而耕耨王耤以時入<lb/>
　　以供粢盛此即天子之耤田而甸師掌之者也然<lb/>
　　耤田不獨天子有之諸侯亦然祭義曰天子為耤<lb/>
　　千畝冕而朱紘躬秉耒諸侯為耤百畝冕而青紘<lb/>
　　躬秉耒以事天地山川先古以為醴酪粢盛於是<lb/>
　　乎取之敬之至也是以千畝百畝之數此天子諸<lb/>
　　侯之視為等級而其躬耕以致敬則一也祭統曰<lb/>
　　天子親耕於南郊以供粢盛王后蠶於北郊以供<lb/>
<pb n="KR2k0056_WYG_043-45b"/>
　　純服諸侯耕於東郊亦以供粢盛夫人蠶於北郊<lb/>
　　以供冕服天子諸侯非莫耕也王后夫人非莫蠶<lb/>
　　也身致其誠信誠信之謂盡盡之謂敬敬盡然後<lb/>
　　可以事神明此祭之道也是故南郊東郊之殊此<lb/>
　　天子諸侯之視為分别而其親耕以致誠信則一<lb/>
　　也後世躬耕不行耤田漸廢周宣王不耤千畝虢<lb/>
　　文公曰不可夫民之大事在農上帝之粢盛於是<lb/>
　　乎出民之蕃庶於是乎生事之供給於是乎在和<lb/>
<pb n="KR2k0056_WYG_043-46a"/>
　　恊輯睦於是乎興財用繁殖於是乎始敦龎淳固<lb/>
　　於是乎成觀於此語而知耤田之義廣矣大矣漢<lb/>
　　文帝二年詔曰夫農天下之本也其開耤田朕親<lb/>
　　率耕以給宗廟粢盛夫文帝漢之賢君也此禮既<lb/>
　　舉後之明主亦猶能踵而行之然唯天子行之畿<lb/>
　　内天子而外無復有議及者幾比於繁纓大輅之<lb/>
　　不可請近代郡縣大者不惟比於古公侯之國而<lb/>
　　小者亦逺勝於子男之邦則耤田之禮皆所當行<lb/>
<pb n="KR2k0056_WYG_043-46b"/>
　　乃不惟郡縣不惟督撫即天子亦不能嵗舉此禮<lb/>
　　即使嵗舉此禮京畿而外公侯大夫鮮有能講明<lb/>
　　其義者今<lb/>
聖天子特舉躬耕以為天下先自督撫以及郡縣州衞<lb/>
　　所等官凡任守土之司通行耕耤之禮此誠千古<lb/>
　　未有之曠典也臣身為總制兩省封疆一身表率<lb/>
　　況滇黔在萬里之逺僻處蠻荒一旦躬逢盛舉不<lb/>
　　獨山農野叟實所未聞即縉紳士夫亦無從考覈<lb/>
<pb n="KR2k0056_WYG_043-47a"/>
　　臣不揣膚陋用表彰其義著為耤田先農二說宣<lb/>
　　示僚屬遍告農夫使知我<lb/>
聖天子本此仁孝之至推廣誠敬之思而其所以為臣<lb/>
　　民祈<lb/>
天永命以同享夫萬邦屢豐之慶者其用意誠深且逺<lb/>
　　可不共殫其仁孝誠敬之心以承<lb/>
聖眷而荅<lb/>
天休哉至於耕耤儀注已詳於會典位有尊卑禮無二<lb/>
<pb n="KR2k0056_WYG_043-47b"/>
　　致可彷其意而行之無所容其末議也臣謹稽首<lb/>
　　而為之説<lb/>
　<lb/>
　<lb/>
　<lb/>
　<lb/>
　<lb/>
　貴州通志卷四十三<lb/>
</p>
<p>
</p>
  </div>
</body>
</text>
</TEI>
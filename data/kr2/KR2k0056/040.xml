<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貴州通志卷四十</head> <lb/>
    <p>
<pb n="KR2k0056_WYG_040-1a"/>
欽定四庫全書<lb/>
　貴州通志卷四十<lb/>
　藝文<lb/>
　　　記一<lb/>
　　明<lb/>
　　東坡月潭寺記　　　　　　　　　王　訓<lb/>
　　貴與楚鄰封當兩疆之界曰東坡由道左入躋攀<lb/>
　　林麓僅百武許有飛巖倒懸巑岏巧怪垂珠滴乳<lb/>
<pb n="KR2k0056_WYG_040-1b"/>
　　盡熊極竒若神蛟之駕秋雲鳴鳯之騫晴漢又如<lb/>
　　千乗萬騎浮空以馳仙子靈姝御風而下雖以五<lb/>
　　丁之力吳剛之技追而琢之不足以方其妙盖天<lb/>
　　成也旁有崆峒邃不可入而一清泉冷冷自半巖<lb/>
　　出奔流平野居人飲焉其佳勝無與為比惟在夷<lb/>
　　區古所弗治故轍跡罕焉爰自皇明一統始制兵<lb/>
　　衛隸貴曰興隆隸楚曰偏橋而周道由之由是來<lb/>
　　往者得以觀遊間有學佛者結廬號普陀岩正統<lb/>
<pb n="KR2k0056_WYG_040-2a"/>
　　間遊僧徳彬来營寺址名曰月潭時貴之都指揮<lb/>
　　使常智爲衛興隆倡衆募財首建正室中塑法像<lb/>
　　金碧麗美茂林修竹環擁芳翠遂有聞於四方余<lb/>
　　惟山川因人而顯宇内佳山水經品題而載輿志<lb/>
　　者固多若斯岩之美葢千百而什一也<lb/>
　　表賢祠記　　　　　　　　　　湯　<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>
　　表賢祠貴州衞站以祀憲副吳公也公諱倬字克<lb/>
　　大浙淳安世家登乙未進士成化間僉事尋陟兵<lb/>
<pb n="KR2k0056_WYG_040-2b"/>
　　備副使剔政蠧發吏奸清介剛正難以殫述惟吾<lb/>
　　站役繁劇舊制未設廩餉公惻然欲月食人米三<lb/>
　　斗㑹侍御桂林包公裕按巡兹土議合馳疏上聞<lb/>
　　報曰可公又區畫贖金七百兩有竒購附近常稔<lb/>
　　之田若干𤱔以助不給今去公遼邈吾人思公之<lb/>
　　惠譚不容口夫前乎公者未必不賢於公也後乎<lb/>
　　公者未必不加意於吾人也譬之荒墾而畚挶之<lb/>
　　功實公伊始按祭法有功徳於民者祀之吾人豈<lb/>
<pb n="KR2k0056_WYG_040-3a"/>
　　私公惠哉乃就站境立祠專祀額其門曰表賢屬<lb/>
　　走為記系之以詩俾歌以祀公辭曰豸冠繡斧温<lb/>
　　温春煦賜我土田膏澤伊溥繡斧豸冠凜凜霜寒<lb/>
　　遺我餱廩百世不刋祀事聿修答公之休在晉尹<lb/>
　　鐸在蜀武侯碩牲清觴薦公之堂惟公降只雲軿<lb/>
　　翺翔我稼我穡繄公之力惟公歆只享兹飲食嵗<lb/>
　　月孔長頌聲洋洋庇我祐我惟公之慶<lb/>
　　何陋軒記　　　　　　　　　　王守仁<lb/>
<pb n="KR2k0056_WYG_040-3b"/>
　　昔孔子欲居九夷人以爲陋孔子曰君子居之何<lb/>
　　陋之有守仁以罪謫龍塲龍塲古夷蔡外習類尚<lb/>
　　因其故人皆以予自上國往將陋其地弗能居也<lb/>
　　而予處之旬月安而樂之求其所謂甚陋莫得獨<lb/>
　　其結題鳥言山棲羝服無軒裳宫室之觀文儀揖<lb/>
　　讓之縟然此猶淳龎質素之遺不得以為陋也夫<lb/>
　　愛憎面背變亂白黝浚奸窮黠外良而中螫諸夏<lb/>
　　盖不免焉若是而彬郁其容宋甫魯掖折旋矩矱<lb/>
<pb n="KR2k0056_WYG_040-4a"/>
　　將無為陋乎夷之人廼不能此其好言惡詈直情<lb/>
　　率遂則有矣世徒以其言辭物采之渺而陋之吾<lb/>
　　不謂然也始予至無室以止居於叢棘間則鬱也<lb/>
　　遷於東峰就石穴居之又隂以濕龍塲民老稚日<lb/>
　　来視予喜不予陋益孚比予予嘗圃於叢棘右民<lb/>
　　謂予之樂之也相與伐木閣之就其地為軒以居<lb/>
　　予予因而翳以檜竹蒔以卉藥列堂階辨室奥琴<lb/>
　　編圗史講誦游適之道畧具學士之來遊者亦稍<lb/>
<pb n="KR2k0056_WYG_040-4b"/>
　　稍集於是人之及吾軒者若觀於通都焉而予亦<lb/>
　　忘予之居夷也因名之曰何陋以信孔子之言嗟<lb/>
　　夫諸夏之盛其典章禮樂歴聖修而傳之夷不能<lb/>
　　有也則謂之陋固宜於後蔑道徳而專法令搜抉<lb/>
　　鈎縶之術窮而狡匿譎詐無所不至渾朴盡矣夷<lb/>
　　之民方若未琢之璞未繩之木雖粗礦頑梗而椎<lb/>
　　斧尚有施也安可以陋之斯孔子所為欲居也歟<lb/>
　　雖然典章文物則亦安可不講今夷之俗崇巫事<lb/>
<pb n="KR2k0056_WYG_040-5a"/>
　　鬼凟禮任情不中不節卒未免於陋之名則亦不<lb/>
　　講於是耳然此無損於其質也誠有君子而居焉<lb/>
　　其化之也葢易而予非其人也記之以俟来者<lb/>
　　象祠記　　　　　　　　　　　王守仁<lb/>
　　靈摶之山有象祠焉其下諸苗夷之居者咸神而<lb/>
　　事之宣慰安君因諸苗夷之請新其祀屋而請記<lb/>
　　於予予曰毁之乎其新之也曰新之新之也何居<lb/>
　　曰斯祠之肇也盖莫知其原然吾諸蠻夷之居是<lb/>
<pb n="KR2k0056_WYG_040-5b"/>
　　者自吾父吾祖遡髙曽而上皆尊奉而禋祀焉舉<lb/>
　　之而不敢廢也予曰胡然乎有庳之祠唐之人盖<lb/>
　　嘗毁之象之道以為子則不孝以為弟則傲斥於<lb/>
　　唐而猶存於今毁於有庳而猶盛於兹土也胡然<lb/>
　　乎我知之矣君子之愛若人也推及於其屋之烏<lb/>
　　而况於聖人之弟乎哉然則祀者為舜非為象也<lb/>
　　意象之死其在干羽既格之後乎不然古之鷔鴛<lb/>
　　者豈少哉而象之祀獨延於世吾於是益有以見<lb/>
<pb n="KR2k0056_WYG_040-6a"/>
　　舜徳之至入人之深而流澤之逺且久也象之不<lb/>
　　仁盖其始焉爾又烏知其終之不見化於舜也書<lb/>
　　不云乎克諧以孝烝烝乂不格姦瞽瞍亦允若則<lb/>
　　已化而為慈父象猶不弟不可以為諧進至於善<lb/>
　　則不至於惡不底於姦則必入於善信乎象盖已<lb/>
　　化於舜矣孟子曰天子使吏治其國象不得以有<lb/>
　　為也斯盖舜愛象之深而慮之詳所以扶持輔導<lb/>
　　之者之周也不然周公之聖而管蔡不免焉斯可<lb/>
<pb n="KR2k0056_WYG_040-6b"/>
　　以見象之旣化於舜故能任賢使能而安於其位<lb/>
　　澤加於其民既死而人懷之也諸侯之卿命於天<lb/>
　　子盖周官之制其殆倣於舜之封象歟吾於是益<lb/>
　　有以信人性之善天下無不可化之人也然則唐<lb/>
　　人之毁之也據象之始也今諸夷之奉之也承象<lb/>
　　之終也斯義也吾將以表於世使知人之不善雖<lb/>
　　若象焉猶可以改而君子之修徳及其至也雖若<lb/>
　　象之不仁而猶可以化之也<lb/>
<pb n="KR2k0056_WYG_040-7a"/>
　　聖泉記　　　　　　　　　　　劉汝楫<lb/>
　　黔筑聖泉遊者歩自西郛沿溪流躡石磴可五里<lb/>
　　許磊砢疊嶂中一泓自石罅迸出滙為方池日每<lb/>
　　潮汐無停好事者置石皷其内潮溢咫餘下至皷<lb/>
　　之半而止通晝夜計之凡百次弇州錄名百刻泉<lb/>
　　一統志稱靈泉大抵泉名自人其百為期則亘古<lb/>
　　無易也余自髫年遊其地每偕衆詫之苐私心又<lb/>
　　謂他境有然者亦不甚異也迨後周覽吳楚燕齊<lb/>
<pb n="KR2k0056_WYG_040-7b"/>
　　之墟歴考職方紀載乃知聖泉靈異獨黔筑為然<lb/>
　　允矣大塊中奇絶也盖宇内名泉若湯泉火井瀑<lb/>
　　布趵突諸類洎陸羽所品次靡可縷指特壤界色<lb/>
　　味稍殊而無潮汐惟漳浦蠟潮侯官潮泉鍾山應<lb/>
　　潮連州潮泉固亦消長有期而其地瀕海乃緣海<lb/>
　　為潮汐泉不得與也若池陽湖泉章貢三潮安寧<lb/>
　　海眼樂平鳳遊荆門蒙泉郴州潮泉吾鄉龍塲驛<lb/>
　　潮井去海懸絶似與聖泉為伍苐彼潮候僅再至<lb/>
<pb n="KR2k0056_WYG_040-8a"/>
　　三至亦未有百刻消長别具一槖籥者則聖泉之<lb/>
　　靈且異在别境寧復有此乎觀者探其故莫測其<lb/>
　　由或謂如漢陰丈人所云其中有機械焉余曰泰<lb/>
　　山盤石莫當霤水謂其久則陵夷也按泉志迄今<lb/>
　　二百餘禩即機械竇中水石衝激安能百年無改<lb/>
　　此其説無當已余意寰中地形若人一身其在西<lb/>
　　南昆詔其首中原其腹呉越其足也黔筑居首下<lb/>
　　腹上當以吭名夫吭於人身葢神明之關也是故<lb/>
<pb n="KR2k0056_WYG_040-8b"/>
　　環四海周八埏精靈之竅獨於黔筑發之而有聖<lb/>
　　泉之異理固然哉或謂地域廣輪㒺知紀極聖泉<lb/>
　　勺水耳何獨於此呈靈竅曰礎潤而霶𩃱至壺氷<lb/>
　　而巨澤堅小固可以驗大且堪輿家躡蹻眂龍脉<lb/>
　　蜿蜒千里外鍼所注不越毫芒勺水雖微不函地<lb/>
　　軸耶抑又聞昔人志水樞繋以材品測香辨味則<lb/>
　　異産可卜焉聖泉良異矣將不有苞奇毓秀丕顯<lb/>
　　地靈俾之雄視西南為宇内一大式廓而與斯泉<lb/>
<pb n="KR2k0056_WYG_040-9a"/>
　　相符應乎即今省郡規模日恢人文競耀其兆盖<lb/>
　　可徴也余敢識此以俟庶後有覩驗不謂今日無<lb/>
　　前識云<lb/>
　　讀書堂記　　　　　　　　　　張　翀<lb/>
　　士生於今之世方童而習之之時即為章句比偶<lb/>
　　之學以取榮科第而不考究羣籍以求古人之用<lb/>
　　心及其年齒稍長識見稍定知欲考究羣籍以求<lb/>
　　古人之用心而又牽奪事務沉淪奔走不暇一玩<lb/>
<pb n="KR2k0056_WYG_040-9b"/>
　　索者何限余三十年坐此弊乆矣嵗戊午遣戍是<lb/>
　　邦自謂閒暇可究初志迨抵戍日則又瘴癘頻作<lb/>
　　疾病相仍且為啼飢號寒者累心又明年旅事始<lb/>
　　定殘軀稍甦聊於城市僻處相其林木深邃者搆<lb/>
　　地一隙築草亭半間攜破箧殘篇時一展讀嵗既<lb/>
　　久亭為風雨侵癸亥初夏千戸侯韓子夢熊王子<lb/>
　　尚武詣余於亭中見其弊壞私與軍政使婁君拱<lb/>
　　辰及諸士夫謀曰盍相與為張公葺之三人者遂<lb/>
<pb n="KR2k0056_WYG_040-10a"/>
　　卜日命匠然不使予知也匀中居民聞之各執鍤<lb/>
　　相爭来助或以瓦或以木石乃前為堂三間後為<lb/>
　　寢室室之上復為一小樓以便登眺又兩旁為廂<lb/>
　　房門戸墻垣各備焉工既成請居之余升其堂慨<lb/>
　　然以思入其室登其樓仰而四望因憶子瞻在儋<lb/>
　　州時僦民舍以居日與其父老子弟吟咏從容儋<lb/>
　　州之人相與誅茅築土特作室以居公夫子瞻一<lb/>
　　代偉人也而人慕之乃能如是余鄙陋何敢望公<lb/>
<pb n="KR2k0056_WYG_040-10b"/>
　　而匀之居余亦如儋之居公又何以副諸君意不<lb/>
　　佞因僭為説以告諸君曰人之有堂所以安身也<lb/>
　　堂之有書所以明心也庶人不明書則不足以保<lb/>
　　身士大夫不明書則不足以啟性靈而𢎞功業軍<lb/>
　　旅不明書則不足以察古今之成敗四夷不明書<lb/>
　　則無君臣而上下亂貴州雖在西南去中州不甚<lb/>
　　逺六籍亦往往具備今諸君能取而讀之與余聚<lb/>
　　堂中一事商確耶諸君曰唯唯遂匾其堂曰讀書<lb/>
<pb n="KR2k0056_WYG_040-11a"/>
　　堂鶴樓張子復移其破箧殘篇者朝夕於此前所<lb/>
　　謂考究羣籍以求古人之用心或庶幾乎少得之<lb/>
　　矣<lb/>
　　龍山道院記　　　　　　　　　張　翀<lb/>
　　余居都匀每吟誦少暇即與諸生司子推輩搜奇<lb/>
　　於山水間見隔河有峯雄峙崔嵬其髙插天遂杖<lb/>
　　履躋其頂山勢逶迤數十里羣山俱出其下徘徊<lb/>
　　四望南盡交廣北極湘漢西連滇蜀皆在目前余<lb/>
<pb n="KR2k0056_WYG_040-11b"/>
　　曰壯哉觀乎安得結廬而棲之時有霽川司君撫<lb/>
　　月泉劉君鏜二人殊好奇者即以其言謀於衆衆<lb/>
　　曰誠吾匀之勝槩豈天以啟張公耶乃各捐金募<lb/>
　　工即其山之旁取材得巨材若干楹山勢陡峭不<lb/>
　　可作屋基衆方卜其處俄有靈龜大尺餘自石中<lb/>
　　出突至其前三日不去衆以為神告其地遂即其<lb/>
　　處掘而平之前為樓樓之上復為小閣後為殿殿<lb/>
　　之旁復為小廊其所祀神惟民自山嶺以至其麓<lb/>
<pb n="KR2k0056_WYG_040-12a"/>
　　皆鑿石磴曲折盤柦可數千尺循磴而轉各樹以<lb/>
　　柏殿後有石坡髙廣平坦其文青赤登之使人曠<lb/>
　　然石下有泉出冷冷然潔也院左右皆古木藤蘿<lb/>
　　時有清風至聲如萬壑之濤起伏而不可為状樹<lb/>
　　多烏猿白鶴往来其間憑欄望之若素相狎者工<lb/>
　　既成鶴樓張子負甑而来以習靜其間就樓之上<lb/>
　　設一小榻每至夜分常有白雲數片從窓入樓中<lb/>
　　徐徐進榻傍與余相依逮平旦則又飛去半鎖山<lb/>
<pb n="KR2k0056_WYG_040-12b"/>
　　腹使余下盼之宛然如霄漢間也清平孫子亭訪<lb/>
　　余於山中見其景而恱之欲得記其事余曰噫嘻<lb/>
　　自開闢以来即有兹山孰從而棲之余産在五嶺<lb/>
　　外相去數千里安知其来遊此耶即来遊此又安<lb/>
　　知結樓於中遂為一方勝概耶由是觀之其山川<lb/>
　　之開闢與余之来遊皆天也非人之能為也山舊<lb/>
　　名蟒余與劉君鏜走飛泉處見有龍青色因更號<lb/>
　　為龍山故院亦隨其山名云<lb/>
<pb n="KR2k0056_WYG_040-13a"/>
　　興隆飛雲巖記　　　　　　　　吳維嶽<lb/>
　　興隆東行三十里有月潭寺寺左為巖榜曰飛雲<lb/>
　　距地百餘尺中虚而下嵌乳液融結紛詭殊狀竪<lb/>
　　者柱矗懸者珞綴揚者鳥厲突者獸蹲躡級漫瞻<lb/>
　　斂衽徐睇極意所惬邃洞谽谺而窅際清渠激注<lb/>
　　而前繞舊即巖麓稍右構樓攬轡脂轄者息而飲<lb/>
　　焉余閱武沅江㵲溪而還春和晝熙停馭周覽惜<lb/>
　　於徑去而樓且向圮屬按察副使祁君清葺牖闢<lb/>
<pb n="KR2k0056_WYG_040-13b"/>
　　垣傍飭吏廨時偶成四詩手書於石而記其端貴<lb/>
　　州實殷周鬼方靡莫地秦漢以来間稱置郡羈縻<lb/>
　　未改草昧至我昭代開藩樹文武官吏始稱屏藩<lb/>
　　黌序之鄉今檢圗誌錦岩珠壑秘洞靈淵所至有<lb/>
　　之若澄泉噴折匿見怪石巉岏林立在大都名區<lb/>
　　得其餘溜斷塊亦足以誇巧而競於人者雖周道<lb/>
　　往往是焉而兹岩之竒又最也當其湮翳於蠻烟<lb/>
　　冦莽中穆駿不馳騫節靡指蛇虺所穴豹虎所遊<lb/>
<pb n="KR2k0056_WYG_040-14a"/>
　　提兵拓疆之夫尚趦趄未嘗輕置足焉而今日冠<lb/>
　　盖以臨圗誌以載披霧覩天欣欣有遇矣然使生<lb/>
　　於大都名區則有力與好事者將營以萬金侈以<lb/>
　　衆觀笙簧韉轂宵膏繼晷窮遊覽之盛而貴州遐<lb/>
　　壤雜夷中原士彦非膺命不蒞商旅非入滇不經<lb/>
　　其暇而遊遊而知賞者幾人也噫岩固幸而遘昌<lb/>
　　時出穢墟而為人所知耶又不幸居於斯不能并<lb/>
　　大都名區岩洞泉石稱雄於世而為人所盡知耶<lb/>
<pb n="KR2k0056_WYG_040-14b"/>
　　天然洞記　　　　　　　　　　田汝成<lb/>
　　古之官於其地而善為山水遊者若晉謝靈運唐<lb/>
　　栁子厚是也靈運永嘉守子厚永州刺史也守刺<lb/>
　　史專一州官尊而政劇而二子洒然脫畧恣蕩風<lb/>
　　情凡州之山水稍可取者必涉足而寓目焉又能<lb/>
　　作為詩文以張大景物使不落漠寰中斯亦竒矣<lb/>
　　然未識二子踪跡所遺者至於今復有表章之乎<lb/>
　　否也方今海内名士善為山水遊者予所聞姑蘇<lb/>
<pb n="KR2k0056_WYG_040-15a"/>
　　郁元敬天水方思道天台蔡巨源是三子之好為<lb/>
　　山水遊也若飢食渴飲而病就醫也其有聞而求<lb/>
　　必得之也若獮搜而虞逐也元敬思道之遊予未<lb/>
　　之考蹟若巨源則既知矣正徳中巨源叅議貴州<lb/>
　　貴州山水磽硤鮮可遊者而巨源必遊凡一丘一<lb/>
　　壑茍不為糞壤者皆涉足而寓目焉又善為大書<lb/>
　　嘉勒名稱以紀踪跡庶幾靈運子厚之風者夫巨<lb/>
　　源之遊貴州亦宻矣而清平尤熟清平者巨源所<lb/>
<pb n="KR2k0056_WYG_040-15b"/>
　　與民同患者也清平地東三里所謂太極洞又其<lb/>
　　東十一里所謂雲溪洞雲溪太極者皆巨源因象<lb/>
　　名之也絜其間去太極百步許即今所謂天然洞<lb/>
　　也當其時翳於榛莽狐狸之宅而螻蟻之封不為<lb/>
　　巨源所甄錄乃今去巨源二十餘年矣風雨滌薄<lb/>
　　門逕呀然𢎞邃虚明可肆筵几較其奇於雲溪太<lb/>
　　極不啻若華屋層軒之與蓬蓽伍也晦於前而顯<lb/>
　　於後豈非數與今夫崑山之玉滄海之珠千載求<lb/>
<pb n="KR2k0056_WYG_040-16a"/>
　　之尚有遺寳物之無盡藏也如是然則人君之求<lb/>
　　賢也招以弓旌聘以圭璧焉知草澤之下不有懐<lb/>
　　珍而槖者乎何以異於此洞之不得暴白於當時<lb/>
　　也雖然洞之顯雖後時猶不落漠於世吾安知此<lb/>
　　外不復更有遺者終有能表章之乎否也是歲廵<lb/>
　　按御史宿松楊伯生暨清平士夫僉事王子升侯<lb/>
　　汝言遊而恱之其名則楊伯生命之又子升汝言<lb/>
　　聨句詠之縉紳聞者屬而和之錢塘田汝成記之<lb/>
<pb n="KR2k0056_WYG_040-16b"/>
　　雙明洞記　　　　　　　　　　徐　樾<lb/>
　　樾按考畢事之日州守莫子讚漆子登及守備謝<lb/>
　　欽以遊觀請願半日留為山洞光予一笑而往抵<lb/>
　　洞蒼然兩山夾道下有寒泉注為澄潭怡然我懐<lb/>
　　從者曰未也白石壁立半折岩側下有通徑劈竇<lb/>
　　圎如滿月竒哉洞也從者曰未也緣門以入小徑<lb/>
　　夾崖前峯屼嵂蒼碧潭流穿石折而西廻又一方<lb/>
　　渚磷磷有聲雲氣覆面靜觀山色山影沉澄如鏡<lb/>
<pb n="KR2k0056_WYG_040-17a"/>
　　東西風日相射南北繚繞石盤如盖衍土一區可<lb/>
　　坐可憇往百步餘而興入風泉雲壑之外矣顧崖<lb/>
　　間石笋數尺形類粧㸃佛座虚可容背傍婉曲侍<lb/>
　　童環立者可數人俯皆平石樾欣然據笋而坐其<lb/>
　　巔莫子漆子左謝子右席平石也小子者數人負<lb/>
　　歌而前命之歌予盼流泉而莫測其往小子再歌<lb/>
　　予再和之莫子歌伐木節以磬水石冷然交奏好<lb/>
　　音徐子頺然發浩歌童冠者八士摳衣而進立斯<lb/>
<pb n="KR2k0056_WYG_040-17b"/>
　　須間歌湛露前溪横小梁渡涉者莫子起以請曰<lb/>
　　未也渡此則雙明洞矣徐子臨水卻顧步小橋微<lb/>
　　吟半聴流泉之潄穿石洞緩步而登六七步間恍<lb/>
　　然光敞堂壁四周洞開一面以吐日月上圎下方<lb/>
　　奇偉一室環壁靈異莫窮變態徐子中坐而四顧<lb/>
　　焉轉而忘其美隔水皷吹聲希奏雅而歌者繼作<lb/>
　　二三子列席酌㫖酒俎雜山肴有事於奔走數十<lb/>
　　人環崖而侍者翼如也山水之竒足以洗心如是<lb/>
<pb n="KR2k0056_WYG_040-18a"/>
　　夫誰謂其娱於觀聴之美而已哉歌酒話言方極<lb/>
　　懐抱葛衣輕飄山色半黯紅光入水起視郵人秉<lb/>
　　燎束楚以繼夜遊揖二三子起賡再歌凜乎其不<lb/>
　　可留矣<lb/>
　　雲龍洞記　　　　　　　　　　焦希程<lb/>
　　威清衞本羅甸國故地也國初始置衛以中華人<lb/>
　　守之去城西二里許有洞人莫知竒也且辱以凉<lb/>
　　傘之名丙辰秋杪藩㕘莆田雪峰黄公暨余往焉<lb/>
<pb n="KR2k0056_WYG_040-18b"/>
　　洞門卑隘磬折而入其中寛衍可容數十人其上<lb/>
　　則氤氲之氣蒸而成溜清而成漳蓊然蔚然厓石<lb/>
　　變幻望之如雲而狀態互異或如靈芝或如蓓蕾<lb/>
　　或如璣衡或如凝露或如蜂房或如蛛網篆烟盤<lb/>
　　旋於宻石或如齊紈越縠飄渺於風中或鋭如懸<lb/>
　　錐而鋒芒射目或幻如長虹而夭矯乘空或如神<lb/>
　　龍自天而下凜乎雷電之將至也余因憶家食時<lb/>
　　每觀夏雲竒峯往往見神龍埀其端信宿上下而<lb/>
<pb n="KR2k0056_WYG_040-19a"/>
　　雲從今洞殆不異也因名以雲龍<lb/>
　　重修張公讀書堂記　　　　　　鄒元標<lb/>
　　讀書堂頺圯日甚刺史段䝉岡公葺以居余肄業<lb/>
　　其中因為之言曰古之學者一今之學者二古之<lb/>
　　學者純今之學者雜古之學者逸而有得今之學<lb/>
　　者勞而無成混沌剖判樸茂未漓入孝而出弟耕<lb/>
　　食而鑿飲吐辭為經舉足為法文與行出於一結<lb/>
　　繩風逺百家蠭興人私利士私學相軋以勢相與<lb/>
<pb n="KR2k0056_WYG_040-19b"/>
　　以詐文與行出於二矣一則純純則從事身心而<lb/>
　　日臻於髙明二則雜雜則從事章句而日流於汙<lb/>
　　下世之勤勤懇懇於章句間者有二上焉者謂一<lb/>
　　事不知吾儒之耻必由博以之約不知舜居深山<lb/>
　　木石與居鹿豕與遊及聞善言善行若決江河舜<lb/>
　　之為聖者自有在也下焉者欲冥搜網羅鷹揚藝<lb/>
　　苑不知古今名家雲蒸霞滃亡異飄風好音過耳<lb/>
　　宋作者且傷之矣嗟乎丈夫七尺所係以炳烺千<lb/>
<pb n="KR2k0056_WYG_040-20a"/>
　　古灼爍後代者無幾耳伏羲未生八卦未肇孔子<lb/>
　　序書斷自唐虞生唐虞之時未有秦漢之文生秦<lb/>
　　漢之時未有李唐之詞賦生李唐之時未有宋之<lb/>
　　詞章日月迅速流光幾何刓精敝思於楮墨間何<lb/>
　　異鼫䑕之耗太倉也若然捐典籍兀然穆然遊亡<lb/>
　　何有之天可乎此釋氏不立文字之教未敢以為<lb/>
　　然也昔人讀史一字不遺程先生鄙之為玩物䘮<lb/>
　　志夫學先於立志孔子七十不踰矩亦志之不踰<lb/>
<pb n="KR2k0056_WYG_040-20b"/>
　　矩也志之在人譬之木其根焉詩書其培之者也<lb/>
　　章分句晰是溺志於訓詁也不敢以訓詁而溺吾<lb/>
　　志提要纂伭是泛濫於詞章也不敢以詞章而卑<lb/>
　　吾志親先覺以明之求正友以輔之俾吾志炯焉<lb/>
　　燦焉不見異物而遷焉是之謂以我觀書以我觀<lb/>
　　書未越方寸卷六經為己有以書博我萬卷茫茫<lb/>
　　終為支離章句也沛六經之正脉揭斯道於日星<lb/>
　　庶幾哉無負虞孔真傳而可讀古人之書矣登斯<lb/>
<pb n="KR2k0056_WYG_040-21a"/>
　　堂者尚三復於余言<lb/>
　　南臯書院記　　　　　　　　　江東之<lb/>
　　自昔忠臣義士揭天綱振地維擔扶人紀何代無<lb/>
　　之而惟真一不二者芳流逾逺故百世可師焉彼<lb/>
　　感慨攄憤鋒厲一朝未幾而濡泥迫隘已不勝委<lb/>
　　頓若中亡真宰悠悠世味入焉而染始非不伉爽<lb/>
　　而後遂芻狗棄之兩者於叔季猶云小補總無當<lb/>
　　於大儒輔世之道若吾友鄒君爾瞻氏其殆庶幾<lb/>
<pb n="KR2k0056_WYG_040-21b"/>
　　乎方公成進士時㑹主上冲齡御極惟是江陵竊<lb/>
　　國内連閹宦廢倫棄制莫敢巷議公極言非孝者<lb/>
　　無忠疏入未悟主心先逢相怒一時杖闕下者五<lb/>
　　人公承嚴譴戍都匀至則僦居氓舍鷤鴂先鳴莫<lb/>
　　必其命日方與鬼物隣尋得張公讀書處一僑足<lb/>
　　焉張公翀者馬平人嘉靖中以比部郎疏論分宜<lb/>
　　戍於匀匀人搆此以讀書張公是為鶴樓書院而<lb/>
　　公視張公後先一轍遂結茅於張公堂右居匀六<lb/>
<pb n="KR2k0056_WYG_040-22a"/>
　　年時時與都人士講天人性術之學翛然皭然盖<lb/>
　　身在局中法流界外委化運於儻来而不以人我<lb/>
　　參耳其門弟之髙者往往負奇氣掇巍科詞章行<lb/>
　　誼得廬陵文憲之傳如陳給諫尚象亦以讜言放<lb/>
　　逐要其凌霄亮節不負所學又宛然鄒氏家法也<lb/>
　　癸未江陵事敗上召還直言忤相諸臣而公再入<lb/>
　　朝省聲望益為天下重匀弟子有羮墻之思就於<lb/>
　　公所嘗登覽論讀處更創為南臯書院址在黌序<lb/>
<pb n="KR2k0056_WYG_040-22b"/>
　　右傍近聖人居如此其甚也規制若環堵門屏講<lb/>
　　堂夾室甍樓學舎大都靚深虚閴不啻一畆之宫<lb/>
　　前面龍山江流襟帶後接髙真觀半山之麓美哉<lb/>
　　堂皇峩峩乎渠渠乎盖始於郡諸生之倡義作於<lb/>
　　督學徐君之表章若有司學博鄉先生武胄之捐<lb/>
　　資俸與門弟子拮据之勞視昔匀人成鶴樓不啻<lb/>
　　過之公去匀已久而是中之濡名教景風神者方<lb/>
　　喁喁興起月殊嵗異非復向之舊都乃公再出依<lb/>
<pb n="KR2k0056_WYG_040-23a"/>
　　然一故吾不改即随牒南北浮沉郎署間而自見<lb/>
　　一無增減何以故得一故也惟真一不二之精始<lb/>
　　能埀世立教化俗育才視彼乘意氣博名髙者不<lb/>
　　同日語矣按省志惟匀地多嵐瘴本以安置罪人<lb/>
　　乃今不病君子而匀之人又能尊信其言反資賢<lb/>
　　者以孚化他如龍塲夷窟無能危新建後之尸祝<lb/>
　　陽明祠下者異世且未艾焉假令公如新建遇主<lb/>
　　於巷即屠龍術隠而文徳武功固無二道奈之何<lb/>
<pb n="KR2k0056_WYG_040-23b"/>
　　三仕三忤權貴不能一日安於内耶嗟乎稷下之<lb/>
　　椽有涯而鴻名無涯峴山之碑有壊而遺愛無壊<lb/>
　　則書院不足以重公而匀人之善善可重余言不<lb/>
　　足為公重而公自有為匀地重者㣲獨與鶴樓競<lb/>
　　爽且與龍岡並傳余不佞承乏黔中蒐名賢遺跡<lb/>
　　得三遷客夷夏於今稱之顧不佞有晉寧之謫而<lb/>
　　未罹其憂有新建之還而愧無其伐總之勿二其<lb/>
　　心則於二公有餘師也夫陽明著矣鶴樓已自有<lb/>
<pb n="KR2k0056_WYG_040-24a"/>
　　記今監司梁君銓亦以直指觸忌來匀感公正氣<lb/>
　　而以碣石請故為公記之以寓髙山一慨且使後<lb/>
　　之觀者渠復目黔為有北之鄉耶<lb/>
　　便河記　　　　　　　　　　　陳尚象<lb/>
　　雲故有便河實始於正徳間兵憲李公麟鑒往事<lb/>
　　防來患以貽千百年之安者也嵗乆跡湮居民多<lb/>
　　鞠為蔬圃年來内侵之患往往而有頃播賊猖獗<lb/>
　　大中丞郭公頒有城書維時所司僉議及此㑹徴<lb/>
<pb n="KR2k0056_WYG_040-24b"/>
　　兵運餉力不暇及識者殊以為憂今憲使袁公甫<lb/>
　　下車既平播平黎内安外攘威徳茂著一時野有<lb/>
　　寧宇頌聲翕然交作而公所長慮卻顧未已也一<lb/>
　　日譚及便河周巡外慨然曰兹綢繆之至計也可<lb/>
　　廢不舉乎遂屬司理楊君應第與視衞篆者圗新<lb/>
　　之捐俸斥緩計徒採石簡材官有心計者董其役<lb/>
　　自小河口築長堤若干丈引水灌於故道歴兩西<lb/>
　　門而南與東山左掖諸水㑹流以達於龍潭民不<lb/>
<pb n="KR2k0056_WYG_040-25a"/>
　　吿勞瘁工不易嵗時而長河如練與金城相表裏<lb/>
　　真可謂賢於勝兵十萬矣余聞諸父老言建城之<lb/>
　　初髙皇命有司繪圗以進恐諸苖憑髙俯窺遂以<lb/>
　　御筆指㸃於東山之巔嗣是雖間有憑陵絶無敢<lb/>
　　有從東門入者獨西北一帶地形稍下故逺如正<lb/>
　　統之變圍城至十閱月近如壬癸之際軍民士大<lb/>
　　夫咸不得帖枕席則兹河所係良非尠鮮昔蜀大<lb/>
　　夫李氷鑿離堆辟沫水為民除害蜀人至今祠之<lb/>
<pb n="KR2k0056_WYG_040-25b"/>
　　雲固僻在一隅無他擾獨其害在苗耳公修舉永<lb/>
　　賴之利於百十年廢壊之餘體中丞公如保之心<lb/>
　　以慰髙廟奠安南服之至意功徳於吾雲者寧有<lb/>
　　涯哉余烏得無紀<lb/>
　　陽明祠記　　　　　　　　　　馮成能<lb/>
　　隆慶辛未余自里中赴貴陽㢘訪及抵貴謁先生<lb/>
　　祠蕪陋特甚盖先生舊有祠院二所自貴陽遷入<lb/>
　　一為郡治一為庠故廢墮至此余復為憮然茫然<lb/>
<pb n="KR2k0056_WYG_040-26a"/>
　　即檄有司為更新計既而得地於郡城東風氣明<lb/>
　　秀冠於黔中若天故作之以待今日者於是請於<lb/>
　　撫軍而諸僚大夫咸恊厥議遂各捐贖鳩工凡文<lb/>
　　武吏士莫不翕然子来不數月落成先是同志長<lb/>
　　者敬齋蔡公及心泉程公少松滕公偕予延鄉先<lb/>
　　生心菴馬公主會郡兩學師生講學别署兹則移<lb/>
　　㑹於祠之正學堂諸士子瞻先生像則已肅氣斂<lb/>
　　容相與尋致知之端緒究精一之心傳則復勃然<lb/>
<pb n="KR2k0056_WYG_040-26b"/>
　　興起盖若先生復出而相與周旋問難於何陋賓<lb/>
　　陽間也久之余有蜀藩之命告行諸士請為述先<lb/>
　　生學脉以詔来者余固讓不已乃諗於衆曰道本<lb/>
　　無言也自伏羲畫一而堯舜名之曰中曰道心惟<lb/>
　　微是微者天地之中吾心之本體也以人見與之<lb/>
　　而微者危矣危即人心非有二也文王不大聲色<lb/>
　　不長夏革不識不知順帝之則孔子無意必固我<lb/>
　　而知天夫所謂聲色夏革知識意必固我者皆危<lb/>
<pb n="KR2k0056_WYG_040-27a"/>
　　也無是危也而微體全此至聖所以契天之中立<lb/>
　　萬世之極也成功巍然文章煥然參贊經綸之業<lb/>
　　與宇宙同其廣大而皆謂之微盖任其天然之則<lb/>
　　直心以出之而我無與焉則雖仰而思之夜以繼<lb/>
　　日而亦謂之無思身勞天下過門不入而亦謂之<lb/>
　　無為授受之際與回言終日而亦謂之無言何者<lb/>
　　皆天之微也非人之危也孟氏沒而道心之㫖不<lb/>
　　明諸儒習於聞見之末沉溺於訓詁詞章浸淫於<lb/>
<pb n="KR2k0056_WYG_040-27b"/>
　　權謀功利而欲窺聖人之緒不知其求端之初已<lb/>
　　落惟危之路其去中也萬里矣至宋周程大儒始<lb/>
　　能以無欲存仁之學體天地之常聖人道心之㫖<lb/>
　　復明天下而其後解說日煩支離益甚其流之弊<lb/>
　　遂至於遺心而求理逐末而忘源使後世謂聖人<lb/>
　　之學惟在於言語事業之間知能技藝之末而不<lb/>
　　復知所謂本天之微幾於是為二氏之學者反得<lb/>
　　以虚寂之説動髙明之聴而聖人之學大晦而不<lb/>
<pb n="KR2k0056_WYG_040-28a"/>
　　可復求吁弊也久矣陽明先生以挺世之豪立希<lb/>
　　聖之志其始也博之詞章其既也又求之佛老而<lb/>
　　見猶未卓也惟其志求必得百鍊千磨至龍塲處<lb/>
　　困之後始大悟此心之本真直契吾儒之正脉故<lb/>
　　倡明良知之㫖以立教良知即道心也一㸃靈機<lb/>
　　天地萬物之所生生而不息千聖授受之際心心<lb/>
　　相契而不可形之於言者不得已而發之二字以<lb/>
　　洩其微使天下學者知心即道道即心而聖人本<lb/>
<pb n="KR2k0056_WYG_040-28b"/>
　　天之學復幾於大明先生嘗曰吾此良知二字自<lb/>
　　萬死一生中得来嗚呼亦苦心哉然則非有萬死<lb/>
　　一生之功者未易語此也惜乎世之學者率以知<lb/>
　　解承當不因積累入悟認知識為良知以聲色作<lb/>
　　用言語辨論為致知或髙談性命而聲利是謀或<lb/>
　　收攝元同而經綸則滯競笑宋儒以聞見為致知<lb/>
　　而不知吾黨之所謂良知者聞見也以窮物為支<lb/>
　　離而不知近世之所謂忘物者支離尤甚也求其<lb/>
<pb n="KR2k0056_WYG_040-29a"/>
　　實致徳性之知而黙識天然之則者幾何人乎嗚<lb/>
　　呼知得良知却是誰先生固有深憂矣以成能之<lb/>
　　謭陋豈足以與知顧此一念真切心盟不敢自棄<lb/>
　　也嘗夢交於神明而聞所謂帝懐文王與文王之<lb/>
　　所以順帝者覺而忽有悟焉於是始信良知之㫖<lb/>
　　直契虞廷道心之微而孔顔黙授之機無能出此<lb/>
　　矣雖然余未能真得也直為諸君説夢耳夢之覺<lb/>
　　不可言也先生故曰致知存乎心悟致知焉盡矣<lb/>
<pb n="KR2k0056_WYG_040-29b"/>
　　義倉記　　　　　　　　　　　萬士和<lb/>
　　削竹為箸屑木為香績絲為網與夫負米裹鹽搬<lb/>
　　柴運水其為事勞也貴州以生儒業之則其地瘠<lb/>
　　民貧可知也盡貴之地山陵林麓居十之七而軍<lb/>
　　居其三軍尸自屯田官賦外所餘無幾其闔城老<lb/>
　　幼俱俟苗民負粟入城郭計升合貿易有不足者<lb/>
　　出重息以稱貸於人故苗粟一日不至則飢稱貸<lb/>
　　不得嗷嗷待哺而已平嵗如此設有水旱螟蟊之<lb/>
<pb n="KR2k0056_WYG_040-30a"/>
　　災備戒不虞之變將若之何往己酉嵗祲民之填<lb/>
　　溝壑者幾半此非地之貧而備之不豫耳頃予視<lb/>
　　學政欲明禮義以淑人心然飢寒迫其身俯仰勞<lb/>
　　其志則不可以責人於善予為惻然欲拯之未能<lb/>
　　也既而思之力不足於已豈不可以望於人效不<lb/>
　　可以見於今豈不可以圗諸後乃倣晦翁社倉遺<lb/>
　　意稍得贖金糴粟數十石積貯於官視諸生貧乏<lb/>
　　之差而多寡其數以散之不責其利豐年取其耗<lb/>
<pb n="KR2k0056_WYG_040-30b"/>
　　二十之一凶嵗則緩其期俟稔而償其散也如挐<lb/>
　　故物以還人其受粟於倉也如取諸寄官特為之<lb/>
　　收斂節縮之耳名之曰義倉意數十石之粟其濟<lb/>
　　幾何然余繼而益之後来者又繼而益之日計不<lb/>
　　足嵗計有餘所積彌多所及彌廣此余所望於人<lb/>
　　而圗諸後者也使稍脫諸生稱貸溝壑之患則余<lb/>
　　之惻然者庶幾有瘳乎雖然一人倡之十人從而<lb/>
　　和之則其事可久十人作之一人從而壊之則其<lb/>
<pb n="KR2k0056_WYG_040-31a"/>
　　廢必速余之是舉常恐積粟之不多也茍還納不<lb/>
　　時約信不著積者錙銖耗者什伯欲是倉之乆而<lb/>
　　不廢也胡可得哉雖然即使是法之行盡寒士衣<lb/>
　　食飽煖之余之意尚有進於是者盖士有各足乎<lb/>
　　已而無待於人者明禮義以淑人心是也禮義未<lb/>
　　明人心未淑則余之惻然者終懼其不免焉爾願<lb/>
　　與諸生共勉之至若積儲為生民大命倣常平社<lb/>
　　倉之制為百姓備旱荒賑災祲者則又視乎司牧<lb/>
<pb n="KR2k0056_WYG_040-31b"/>
　　之留意民瘼而非學使者之所得為也<lb/>
　　養牧所記　　　　　　　　　　郭子章<lb/>
　　夫物有外之而實以内之讐之而實以愛之者夫<lb/>
　　非以外内之以讐愛之也欲内故外欲愛故讐事<lb/>
　　固有相反而相成者張樂於洞庭之野曼而饋代<lb/>
　　射而食而鳥不至椒蘭為餌瑰玟為鈎而魚不至<lb/>
　　此愛之而讐也豢豕於義臺路寢而蹢躅逾甚食<lb/>
　　鹿於廣厦細旃之上而鹿逾逸此内之而外也何<lb/>
<pb n="KR2k0056_WYG_040-32a"/>
　　者非其性之所適也予因是而悟夫治匄治馬者<lb/>
　　焉黔故有養濟院在兩臺署之東雜處於縉紳宅<lb/>
　　舍之閒而日呻吟作苦故有牧馬院在閫司傍貴<lb/>
　　陽府後馬日瘠而死者已過半矣乃訊之匄長圉<lb/>
　　人曰罷癃殘疾吾兄弟也馬以備戎事田事備郵<lb/>
　　傳於公家勞□矣有司處於闤闠朝夕耳而目之<lb/>
　　庶幾時其衣飯稽其水草若之何苦且瘠也匄長<lb/>
　　顰而對曰養濟舎於城匄之院匄之圉也匄日汲<lb/>
<pb n="KR2k0056_WYG_040-32b"/>
　　井井者驅之曰毋汙井匄日曝於衢市人驅之曰<lb/>
　　毋汙市匄日樵城距樵所逺又病弗克負荷匄是<lb/>
　　以苦圉人曰齕草飲水翹足而陸交頸相靡馬之<lb/>
　　真性也城惡乎水城惡乎草馬是以日瘠而死予<lb/>
　　憮然曰是非張樂投椒以来魚鳥耶是非豢豕鹿<lb/>
　　於臺厦耶乃謀之直指宋公宋公曰亟遷之而可<lb/>
　　乃檄監司及貴陽劉守文光徐丞公綰熊司理新<lb/>
　　貴前二衛署篆指揮楊師震李棟材市隙地於北<lb/>
<pb n="KR2k0056_WYG_040-33a"/>
　　闗演武塲西以其半<graphic n="KR2208" url="https://raw.githubusercontent.com/kanripo/KR-Gaiji/master/images/KR2208.png" mimeType="image/png"/>盖居匄者半作廐治皁棧<lb/>
　　居羣馬而令千百戸鄒宗魯羅三省等董其役役<lb/>
　　暨總名之曰養牧所堂曰胞與堂為郡縣有司及<lb/>
　　圉林氏蒞臨之所經始於萬厯庚子仲秋已事於<lb/>
　　辛丑長至予以閱武一過焉匄長率其徒迓曰匄<lb/>
　　今而後始得汲且浴於渚樵於近林曝於壇塲不<lb/>
　　為市井驅矣校人庾人呵引馬而前曰今而後始<lb/>
　　得時出入游靡分庌棧牝牡嚴刻剔覊䇿不局於<lb/>
<pb n="KR2k0056_WYG_040-33b"/>
　　城隈矣予又憮然曰兹非所云外而内之讐而愛<lb/>
　　之耶夫匄不樂與市隣馬不樂與官舎隣則日苦<lb/>
　　而瘠逺之郊坰牧之洲渚則日喜而肥適不適之<lb/>
　　故也匄不適不能治匄馬不適不能治馬民不適<lb/>
　　烏能治天下夫治天下亦適之而已<lb/>
　　新河記　　　　　　　　　　　郭子章<lb/>
　　萬厯辛丑春正月予提兵㑹楚粤師討皮林三月<lb/>
　　克之四月班師還貴陽道偏橋城畔河流環繞衛<lb/>
<pb n="KR2k0056_WYG_040-34a"/>
　　郭滲灕可舟而江絶帆檝予未知其解詢之父老<lb/>
　　父老進曰此去五里許有三洞名諸葛洞巨石嵯<lb/>
　　峨横踞江心餘磧磊磊鱗次㦸列水流至此驚波<lb/>
　　轉騰望沫揚奔即芥為之舟頃刻而膠予曰疏川<lb/>
　　導滯以鍾水而豐物古之人有行之而若是難也<lb/>
　　明日詢之諸監司諸監司進曰是河之闢其為利<lb/>
　　豐矣野航輕舠即極隘者受四五人載三四任省<lb/>
　　夫騎之半為驛傳便賈客自鎮逺募一騎不能負<lb/>
<pb n="KR2k0056_WYG_040-34b"/>
　　百觔而一舟可貯十百為商旅便粟自楚一葦至<lb/>
　　黄平而割分於餘甕龍湄四邑為經理便省城負<lb/>
　　粟鎮逺七百里而今去其半以從水為濟飢便頃<lb/>
　　夜郎之役楚粟艤於洞下今直抵黄平异日脱有<lb/>
　　急為軍興便予曰便若是而數百年来亡議疏决<lb/>
　　者何也諸監司又進曰是河之難闢微獨石障已<lb/>
　　也其費資亦鉅偏故楚轄而黔之邊圉也楚力裕<lb/>
　　而鞭長不及馬腹黔藏絀而舉贏難支曰吾何以<lb/>
<pb n="KR2k0056_WYG_040-35a"/>
　　代匠斵也且偏人利於開以通商而牟其利鎮人<lb/>
　　利於塞以留商而獨牟其利百道阻撓或陰醵金<lb/>
　　以餌石工石工曰是頑悍必不可鑿者故數舉而<lb/>
　　數輟乃偏人亦自謡曰若令三洞開除非諸葛来<lb/>
　　黄口皓髮習聞其説亦以為天險人力亡如之何<lb/>
　　予曰撤黔楚之藩而獨任其費其責在我鎮人阻<lb/>
　　撓者吾責之鎮守匠受餌而輟工者半水西人吾<lb/>
　　責之宣慰塗人可為禹行所無事則智亦大而何<lb/>
<pb n="KR2k0056_WYG_040-35b"/>
　　疑於諸葛之謡予將躬視焉明日汎一棹直抵洞<lb/>
　　口予與諸監司周遭相度予曰石即巨無若龍門<lb/>
　　牛峡之雄也費即侈無至白馬玉璧之沉也其險<lb/>
　　可鑿而吾力猶足辦顧誰可任此者諸監司曰都<lb/>
　　司錢君中選偏人有心計宜莫如錢予乃顧錢曰<lb/>
　　屬之子矣錢君唯唯予復愛其景幽而隣水恣搜<lb/>
　　討於江滸得一洞似荷葉之半名曰半蓮左突起<lb/>
　　一臺外臨江潭内不靠岩墻名曰妙髙臺臺上橋<lb/>
<pb n="KR2k0056_WYG_040-36a"/>
　　之可入洞名曰接引橋洞前滙為二大浸名曰上<lb/>
　　蓮池下蓮池東西二山如巨屏刻其石一曰大屏<lb/>
　　山一曰小屏山予以其勝似武夷總名之曰小武<lb/>
　　夷而刻於洞口石壁日暮返棹入城明日趨清平<lb/>
　　至新添晤宋直指公告以故公曰宜急圗之予還<lb/>
　　貴陽筮日為文告於偏橋山川以六月六日經始<lb/>
　　開第一洞自沙築堤至老虎口出沈家溶又由砥<lb/>
　　柱石黄石板至夹船口其石如堂如坊如宫如霍<lb/>
<pb n="KR2k0056_WYG_040-36b"/>
　　約共百十有六丈八月八日報竣次開第二洞自<lb/>
　　團倉石歴半蓮洞前至小屏山下石磷磷不似一<lb/>
　　洞之嶠而扈者巋者嶧者蜀者墮者重甗者絡繹<lb/>
　　不斷約共六十有八丈九月十日報竣次開第三<lb/>
　　洞自二洞塘以下至沙石岩山大小别觧不相連<lb/>
　　石旁岸脅多礓礫多礐多排碕稍易為土共三十<lb/>
　　有五丈九月二十五日報竣鎮舟挽而上偏舟放<lb/>
　　而下而渠成矣是役也為日僅百有二十朝夕石<lb/>
<pb n="KR2k0056_WYG_040-37a"/>
　　之匠五十鐵之匠二十匠之役夫二百有奇匠之<lb/>
　　餉六百鍾有奇匠之直百二十金有奇督匠之工<lb/>
　　錢君主之指揮韓紹梁千戸劉應麟葉正暘經歴<lb/>
　　王樞倉大使謝宥陳旻佐之餐風宿水亡須㬰離<lb/>
　　役所守備董龍王之棟指揮許繼祖把總王允聴<lb/>
　　間捧予檄一至而省試焉諸首建議而襄成事者<lb/>
　　總兵官都督陳君璘右㕘政尤君錫類右㕘議張<lb/>
　　君文竒副使洪君澄源袁君應文劉君冠南副總<lb/>
<pb n="KR2k0056_WYG_040-37b"/>
　　兵陳君寅例得書於石陰<lb/>
　　遊馮虚洞記　　　　　　　　　丘禾實<lb/>
　　余既改鳳凰哨路於山之麓因由麓得所謂母猪<lb/>
　　洞者洞髙數十仞玲瓏層複宛然樓居洞左有水<lb/>
　　自半山東下勢如建瓴前與洞水合流去為澗覔<lb/>
　　水所自来不可得盖此山為藤蘿所封幾千年矣<lb/>
　　余既詫其勝則趣左右芟夷藴崇之行火焉火燼<lb/>
　　得洞門門於洞稍折而西曲捲逶迤宛若天搆顧<lb/>
<pb n="KR2k0056_WYG_040-38a"/>
　　陡峻不可級則先後各一僮附葛余以手若足屬<lb/>
　　僮登焉洞廣數丈深倍之前俯臨澗尚有藤蘿封<lb/>
　　之蒼翠交映其後為沉泉深數尺清可以鑑泉後<lb/>
　　崖最穹嶐稍左有門方丈厥中黯如余不能渡泉<lb/>
　　亦不敢就視苐循崖而西有滴處可級可達上洞<lb/>
　　然循崖處耳相錯也級處趾相藉也稍失足則堕<lb/>
　　泉中余畏甚然不能捨上洞則呼僮掖予如初再<lb/>
　　登焉登處有罅下通者二余不敢旁睨苐以目屬<lb/>
<pb n="KR2k0056_WYG_040-38b"/>
　　僮以足捫級凡再喘息得達余坐洞門縱觀之則<lb/>
　　懸崖繽紛如伏龍如蹲虎如委佩如流蘇不可狀<lb/>
　　乃前一罅直貫山頂罅上一石直立如人形崖漿<lb/>
　　滴其首端盖千百年来漿所結也洞上睨下洞如<lb/>
　　百尺樓瞷澗水又似在重簷下鳳山前峙若相拱<lb/>
　　揖而北風襲人令人有馮虚御風之想余因名洞<lb/>
　　曰馮虚以更其陋方余登洞時余弟嘉捷甚凡先<lb/>
　　余上下者再不恃僮又數數代僮掖余余既下則<lb/>
<pb n="KR2k0056_WYG_040-39a"/>
　　鼓余渡水視石門余辭不能則褰裳獨往久之出<lb/>
　　謂余曰門内方丈餘更有重門其中若明若暗若<lb/>
　　泉若洲且重門上纍纍若有所屬殆龍蛇之屬乎<lb/>
　　弟又前視泉中一物長尺有咫鱗甲皆具余恐其<lb/>
　　真龍也挽俱出然弟猶惜不以火竟云出洞已晡<lb/>
　　時相與就壺觴然意水所從来不勝豪舉因復從<lb/>
　　左山索之復得一洞深入無内履其旁則聞聲如<lb/>
　　吼稍入則聞聲如雷然不知何物也深入而後乃<lb/>
<pb n="KR2k0056_WYG_040-39b"/>
　　知為澎湃聲有坎巉巖下臨無際則渟泓一潭也<lb/>
　　余不敢入苐聞之僮若此因名洞曰雷鳴乃余弟<lb/>
　　索竒無已仍援石下視建瓴處則當小洞下有尾<lb/>
　　閭為灘水所洩水三叠如珠簾云此洞去馮虚洞<lb/>
　　百餘步仍處髙然水不下洩而旁穿為瀑布乃余<lb/>
　　所改路徑傍穿之上石生如梁小洞當路旁雖有<lb/>
　　聲然不令人見險噫嘻水亦有情避余馮虚之勝<lb/>
　　又避余雷鳴之險造化之宻亦靈怪矣哉此外巖<lb/>
<pb n="KR2k0056_WYG_040-40a"/>
　　洞叠出在在現奇時方誅茅未及盡覿而日暮矣<lb/>
　　因為興盡之返歸記之<lb/>
　　東山記　　　　　　　　　　　謝三秀<lb/>
　　山在黔東門外故曰東山峭壁阧絶百仞朱樓縹<lb/>
　　渺欲飛前俯金湯後枕銅皷固儼然西南一具瞻<lb/>
　　云山麓舊無結構萬厯初中丞何公始建東山閣<lb/>
　　兩山夾谷之間頗足幽勝閣後為都是春風樓樓<lb/>
　　髙不及閣之半而濶倍之檻外社壇諸山一目都<lb/>
<pb n="KR2k0056_WYG_040-40b"/>
　　盡勁松謖謖如聴淛江八月潮能令坐者忘倦出<lb/>
　　閣啟短扉梯石而上望一天門如在霞表山椒祠<lb/>
　　靈官虬髯如㦸凜凜有生氣門東西各翼以祠祀<lb/>
　　關趙二將軍嵗時香火不乏祠右髙阜則小魯亭<lb/>
　　在焉亭據三面之勝故自佳惜不見城南如練耳<lb/>
　　亭下小有洞僅容二人坐亂石岌嶪相倚去小魯<lb/>
　　望卓楔而進是為空中樓閣閣不甚華呼吸帝座<lb/>
　　左右與樓絡繹東為雲堂以客方外殘碑斷碣相<lb/>
<pb n="KR2k0056_WYG_040-41a"/>
　　枕藉苔蘚蝕而蔦蘿封也僧横小樓於叢薄中三<lb/>
　　聖殿與閣對峙負山雄麗而眺望不賒殿左為文<lb/>
　　昌宫小爽塏近亦頗圯斗姥閣半嵌崖畔飛駕空<lb/>
　　中憑欄極目自有天際真人想然而據險為不甚<lb/>
　　適自此過通明殿僅數十武皆從岡脊上行罡風<lb/>
　　蓬蓬然吹人欲起殿祀東嶽玉帝金像頗肅真足<lb/>
　　奔走萬靈左為鍾亭右為積翠亭咸與殿稱前楹<lb/>
　　軒豁松檜陰森即六月不受暑下視城市殆如蟻<lb/>
<pb n="KR2k0056_WYG_040-41b"/>
　　垤千甍翼張萬瓦鱗次明江一派盈盈扇履間虹<lb/>
　　橋卧波漁人操舴艋如在鏡中行大都黔中之勝<lb/>
　　無踰此已<lb/>
　國朝<lb/>
　　他山記　　　　　　　　　　　錢邦芑<lb/>
　　宇内山石之竒無過川黔楚粤然幽遐荒險車馬<lb/>
　　不交之處竒詭殆甚而世或鮮知之至川黔楚粤<lb/>
　　之交選第名山竒水幾以百計而藜峩之鰲溪幽<lb/>
<pb n="KR2k0056_WYG_040-42a"/>
　　麗為最自鰲溪至湄水可百餘里幽崖深溪堪怡<lb/>
　　玩者何止數十而蒲村為最也村之上有栁湖湖<lb/>
　　之陰為他山山髙不半里迴曲斜抱上多竒石樹<lb/>
　　多楓樟楠梓中一石最竒突名曰翠屏外削而内<lb/>
　　空余鐫他山兩大字於上石腰有洞曲透其背其<lb/>
　　峯勢橫飛處瘦薄而偏聳為石帆峯峯背古木掩<lb/>
　　映四布如房然名曰雲房左一石髙而怪異曰九<lb/>
　　面峯峯前石壁中虗梅榦從洞口長出名曰梅蒼<lb/>
<pb n="KR2k0056_WYG_040-42b"/>
　　稍上一石橫卧中刳如船有孔植梅其中名曰梅<lb/>
　　舟石帆之右有洞曰小洞天梅蒼之左有崖竒險<lb/>
　　名霹靂崖稍上有峽曰藏書峽此外前後大石二<lb/>
　　十餘處低者如蹲如伏昻者如奮如翥不可名似<lb/>
　　中構一亭名曰拜石坐亭中則諸石之竒畢呈自<lb/>
　　拜石亭後上二百步極他山之巔四顧諸峯環拱<lb/>
　　如兒孫俯視栁湖湖光圎淨如鏡此外縈青繚白<lb/>
　　攢<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>㸃聚蒼碧圍混逺與天際竒觀哉夫宇内名<lb/>
<pb n="KR2k0056_WYG_040-43a"/>
　　山巨川載於經誌者寧可殫述而是山之竒殆未<lb/>
　　多遜也乃千百年無知之者余以逃名之故荒遯<lb/>
　　萬山深處始得遇此然則世之竒偉名勝𨼆匿幽<lb/>
　　遐不復見知於人世者又寧獨此山也哉<lb/>
　　飛雲洞記　　　　　　　　　　彭而述<lb/>
　　黔山多童樹不及尺石亦頑自沅入鎮逺可四五<lb/>
　　百里皆然疑黔山止此矣偶鎮逺北道傍忽見山<lb/>
　　半壁如墻堵百仞嶙峋色態青緑結陣而来馬上<lb/>
<pb n="KR2k0056_WYG_040-43b"/>
　　神眩同遊者曰即前所云飛雲洞也嶔崎歴落萬<lb/>
　　山飛動予驚悟曰何竒怪乃爾城濮之役一戰而<lb/>
　　覇何求多為先登者呼曰此中大有物盍先内而<lb/>
　　後外為拾級而登朱門照耀時官題楔折而上有<lb/>
　　巨象一軀可十餘圍自山椒頫身下捲鼻與巖牙<lb/>
　　相鬬雌雄未决若有待者又晉一階為平臺爽塏<lb/>
　　如飛樓數間濶可數丈下臨絶壑有石欄為遮欄<lb/>
　　外三峯肺石鼎峙山額溢出飛榭四蔽懸瓠下埀<lb/>
<pb n="KR2k0056_WYG_040-44a"/>
　　乃簇光怪樓中左右壁大且環堵如陣雲戰馬劍<lb/>
　　㦸相列如怒獅搏豹有鳳翔者有鸞舞者其慧且<lb/>
　　黠者如獼猴數百纍纍引手飲澗下如鼯鼪跳躍<lb/>
　　追逐木末如鷙鳥愁胡攫身欲動其樸如定者為<lb/>
　　甑為釜為尊彜為胎銅為珊瑚或簇荇藻或結芝<lb/>
　　蘭或圎若璧或半若珪種種不可思議洞中兼而<lb/>
　　有之嗟乎此明堂考王㑹圗也又折而右有石蟒<lb/>
　　塞路猙獰矯首而出石梯再下數武又有一小洞<lb/>
<pb n="KR2k0056_WYG_040-44b"/>
　　水潺潺流出石乳亂下其詭譎欲過之聞此中二<lb/>
　　三年大水湧出輒見龍一枚以為常噫龍神物洞<lb/>
　　龍宫也變化不測故應爾爾易曰雲從龍非誣也<lb/>
　　寒神酸骨不可久留尋前路下審視門外半壁大<lb/>
　　約與門内所見相勝不相學難為兄弟石唇掀舉<lb/>
　　窢然穹然乃仰觀門前古柏髙十餘丈盤錯離竒<lb/>
　　似在漢孝武以前唐䝉相如所未見者與柏相對<lb/>
　　山腰飛泉一股瀉瓶而下不雲而雨灌田無算旁<lb/>
<pb n="KR2k0056_WYG_040-45a"/>
　　渟為石潭惝恍若失久之然後始悟黔山之童石<lb/>
　　之頑盖有由来殆此洞之故乎此洞尤物足以奪<lb/>
　　造化之巧罄天地之藏矣彼山靈者尚有餘力以<lb/>
　　飾諸山哉昔夜郎王謂漢使者孰與漢大即此一<lb/>
　　洞觀之誠哉是言又予嘗思扶輿精靈所鍾不在<lb/>
　　人則在物黔中地自莊蹻闢以王滇誕為名賢供<lb/>
　　上國之用者絶少為此洞所奪無足怪者吾行天<lb/>
　　下多矣洞之奇未有如此者抑何偏生於此荒陬<lb/>
<pb n="KR2k0056_WYG_040-45b"/>
　　蠻裔之鄉乎若置此在中原五嶽間為人耳目近<lb/>
　　玩反不奇矣抑王者不貴異物宜秦漢以前之君<lb/>
　　棄而弗取也嗟乎自孫李負固黔滇萬里隔聲教<lb/>
　　之外者十有五年矣今六師式廓盡有西南之地<lb/>
　　此洞欲自外於天地之間有所不能雖然此洞不<lb/>
　　見中國人久矣又頗怪見之而不為異與夫不能<lb/>
　　傳者則洞亦有幸不幸焉也路經平越乃檢箧中<lb/>
　　是作質之少㕘徐公鐫之片石附洞不朽用勅山<lb/>
<pb n="KR2k0056_WYG_040-46a"/>
　　靈自愛時二子始騫隨侍并記<lb/>
　　山水記　　　　　　　　　　　田　雯<lb/>
　　黔跬步皆山然童阜也至於水舟楫不能通又井<lb/>
　　榦之觀其水細矣而山亦不雄鋒攢鬵列犖确可<lb/>
　　為蹄轍之妨皆無足道然就黔而論亦有可觀者<lb/>
　　貴陽都㑹之區風景自别左棲霞右相寳夾岸連<lb/>
　　壤負險相望龍井湧於北富水滙其南杜若洲邊<lb/>
　　漏汋泉上偶一登臨為之旁皇追賞自威平而上<lb/>
<pb n="KR2k0056_WYG_040-46b"/>
　　山莫大於雞背關嶺尾洒水莫迅於滴澄盤江自<lb/>
　　龍新而下陽寳石屏萬勝梵凈山之至髙者也楊<lb/>
　　老甕城麻哈重安水之至深者也上游之山来自<lb/>
　　滇而盤江之水則入粤下游之山分於省而麻哈<lb/>
　　重安之水皆入楚烏江源自六圭卭水直通巫峡<lb/>
　　羣山萬壑雖云盡赴荆門未嘗不遡崑崙而趨大<lb/>
　　海也山皆石則崖洞玲瓏水多潛故井泉勃窣碧<lb/>
　　雲憑虚之洞飛雲香爐之崖得以分詠於昔人而<lb/>
<pb n="KR2k0056_WYG_040-47a"/>
　　百盈噴珍之泉胭脂神魚之井亦得監碑於淵底<lb/>
　　也其餘一丘一壑怪石犇湍在在有之而未暇詳<lb/>
　　是皆禹跡之所不經酈元之所未注時無栁子孰<lb/>
　　問鈷鉧之潭遊乏客兒誰闢石門之徑遂使山靈<lb/>
　　藏其姓字不求封禪於長安水自匿其聲光以待<lb/>
　　品題之髙士云爾<lb/>
　　雙井記　　　　　　　　　　　田　雯<lb/>
　　習安城東北隅一井名雙井上有石欄居人汲左<lb/>
<pb n="KR2k0056_WYG_040-47b"/>
　　以炊則色紅汲右以炊則色白是豈可以尋常理<lb/>
　　道求哉常閱異物志云廬陵城中有一井中有二<lb/>
　　色水半青半黄黄如灰汁取作糜粥皆成金色此<lb/>
　　色之一定者也又閱廣州記云鬱林郡有石井半<lb/>
　　甘半澹潛通江波冬夏長盈此味之一定者也獨<lb/>
　　習安之井其源同也其色同也其味同也何以汲<lb/>
　　之以炊則遂不同然其不同也不在乎水而在乎<lb/>
　　井上之欄與夫汲之者垂綆之左右斯為造物之<lb/>
<pb n="KR2k0056_WYG_040-48a"/>
　　竒而不可解者矣水之竒如此而寂寂不聞於世<lb/>
　　此蘇子瞻所以歎酈道元之簡而笑李勃之陋歟<lb/>
　　又習安胭脂井炊稻飯成桃花色鮮妍可愛故得<lb/>
　　名然於義别無所取盖與景陽宫畔同名而異實<lb/>
　　也<lb/>
　　碧雲洞記　　　　　　　　　　田　雯<lb/>
　　盤州出郭里許平疇交風淨翻綠浪環溪繞陌清<lb/>
　　見赤鰓沿緣芳徑直造巖陰有洞憑焉谽谺忽裂<lb/>
<pb n="KR2k0056_WYG_040-48b"/>
　　齒頰皆露不知鴻濛何年鑿也一屏當門灑青抹<lb/>
　　綠遊者摩挲拂拭疑為古玉幽流旁洩㶁㶁作擊<lb/>
　　筑聲上有片石如泗濵之浮磬又如涿鹿之神鉏<lb/>
　　叩之清越以長始入暗甚必假松炬以行沙石錯<lb/>
　　然戞人踝趾坐息稍定則劃然開朗天窓漏日下<lb/>
　　射層深毛髪可數黄爮下垂如斗瞿曇大士番僧<lb/>
　　之像各一或倚岩舞褏或踞石跏趺或蟠厓仰覷<lb/>
　　鬚貌如生絶壁千尺有龍升之長與之竟倘使葉<lb/>
<pb n="KR2k0056_WYG_040-49a"/>
　　公見之知其必驚走也稍進則駭浪犇雷奪人氣<lb/>
　　魄望之欲止左方一徑甚微側仄□欹足不可置<lb/>
　　前牽後挽螘附螺旋而後達丹竈藥爐無一不具<lb/>
　　安期耶羡門耶何以舎青城而穴處於此也巍然<lb/>
　　一墖拔地粘天鬼斧雖工憑誰著想漸進漸濕亦<lb/>
　　漸陿不欲往亦不敢往乃緣崖而上可出洞頂俯<lb/>
　　視萬山川原歴歴乃復知有人世一僧為予言曰<lb/>
　　水入洞則世運泰亨盖已信而有徴矣<lb/>
<pb n="KR2k0056_WYG_040-49b"/>
　　雲臺山記　　　　　　　　　　張拱樞<lb/>
　　雲臺山在施秉縣之西北去城二十里許從望𤣥<lb/>
　　闗入山皆深澗幽壑古木崇嶺山形四面削成獨<lb/>
　　逈出於層霄之半俯瞰萬山羅列如兒孫左峙塔<lb/>
　　山右對彌勒山腰有石洞擊之若鐘皷聲洞旁有<lb/>
　　龍泉紆徑而右㑹自垜河繞其山麓絶壁有白雲<lb/>
　　洞如哆吻張齶盤旋而入朝夕間雲往来山巔如<lb/>
　　臺隍然因得名焉人跡從不到相傳其中猛虎毒<lb/>
<pb n="KR2k0056_WYG_040-50a"/>
　　蛇與通臂猿山道士及竒形猓豸之獸甚夥隆慶<lb/>
　　丁夘之嵗白雲徐道人與周惠登氏學養生固𤣥<lb/>
　　牝結廬於望𤣥闗者十載一日謂惠登曰赤城天<lb/>
　　姥古人曾經開闢矧此山相去幾許而顧使之沉<lb/>
　　淪於蠻烟瘴雨間乎吾願捨身以入如聴木魚有<lb/>
　　聲則登此山不則為虎狼吻矣言訖攜木魚以往<lb/>
　　散石灰以誌其跡越三日山頂魚聲響應於谷惠<lb/>
　　登曰吾友達山矣即持鉢沿灰跡以行攀援而上<lb/>
<pb n="KR2k0056_WYG_040-50b"/>
　　遂登巔道人瞑雙目誦皇經端坐古柏樹下惠登<lb/>
　　手拍其肩曰我来矣相顧大笑而此山遂樂有千<lb/>
　　秋知己矣越數十年道人趺坐而逝有石嶄然壁<lb/>
　　立即其蟬蛻處後人顔之為遺真亭也明末戎馬<lb/>
　　生郊苗叛冦訌逺近人多避秦於山山靈貽誚戊<lb/>
　　戌之秋余與宋子次梅重理舊業讀書其上者若<lb/>
　　而年雞鳴風雨露飲霞餐㒺有或間時乎洗眼看<lb/>
　　山則與領其要時乎掉頭看雲亦不堪持贈人用<lb/>
<pb n="KR2k0056_WYG_040-51a"/>
　　是山之得名有以副其實也因縷筆而為之記<lb/>
　　重建鎮逺府學記　　　　　　　張大受<lb/>
　　學之設遍天下所以設教勸學復性明倫其道至<lb/>
　　重矧夫荒逺之區樸僿之俗無以崇其居而安其<lb/>
　　業可乎哉自常徳經五溪灘險石惡百折而上為<lb/>
　　鎮逺府無城郭兩崖對峙一江中流康熙己亥嵗<lb/>
　　大水學宫被衝决辛丑奉<lb/>
命司衡始涖鎮逺悚然學之無存亟思更造嵗科兩考<lb/>
<pb n="KR2k0056_WYG_040-51b"/>
　　畢童子委贄則令周教授仁馬訓導驤暨諸生沈<lb/>
　　樞趙廷相等辦材募匠自壬寅二月經始踰一年<lb/>
　　工成改建聖殿髙舊址丈餘啟聖宫明倫堂及兩<lb/>
　　廡兩門以次興舉據江山之要路昭文明之大觀<lb/>
　　美哉煥乎癸卯<lb/>
天子建極改元設教取士鎮逺府學登鄉榜四人沈樞<lb/>
　　為解首恩拔嵗貢復得五人僉謂學之重建得舉<lb/>
　　貢之盛向未曽有而學使者之願不止此也盖登<lb/>
<pb n="KR2k0056_WYG_040-52a"/>
　　科第受爵禄其小焉者有如此邦人士日游於學<lb/>
　　尊師取友誦聖經剖晰義利絶夫人欲之私保其<lb/>
　　天性之正孝弟㢘耻修之於身而於天地人物食<lb/>
　　貨兵刑之書博習詳審體立而用裕必有卓然傑<lb/>
　　出之才輝輝廊廟為學者表率若夫教之既久化<lb/>
　　之已成則其土風之醇厚士氣之和洽直足以召<lb/>
　　嘉祥却災沴所係詎不大哉彼厠聖人之宫牆而<lb/>
　　不以希聖賢為志茍且利祿鹵莽名教何足尚也<lb/>
<pb n="KR2k0056_WYG_040-52b"/>
　　凛此<lb/>
簡書執事㒺敢懈與諸生揖讓講論欣欣讀書砥行越<lb/>
　　千里来學相愛而相敬盖有得於性情之感而非<lb/>
　　徒以貌親以文飾庶幾相長有成矣彼謂五方燥<lb/>
　　濕各别知愚不齊吾道有所窮者豈其然乎始營<lb/>
　　聖殿<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>吉上梁日朝升旁繞雲五色逺近望之稱<lb/>
　　瑞並志於後<lb/>
　　重修平逺州學記　　　　　　　張大受<lb/>
<pb n="KR2k0056_WYG_040-53a"/>
　　皇朝徳化逺敷文教大啟自古域外蠻荒之境皆<lb/>
　　列版納税立之學校以教其秀且良者侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之俗<lb/>
　　皆知讀書願為學官弟子而平逺之設尤後康熙<lb/>
　　三年除安氏平逺始府繼改為州學之創建則在<lb/>
　　康熙七年而吴逆亂後學燬於兵至二十七年督<lb/>
　　學丘公創首捐資司土者相繼興舉宫殿堂廡以<lb/>
　　次訖功其費半出於開墾額莊田故民不擾而工<lb/>
　　易成知州事朱君紹琨為政有方善造士加意學<lb/>
<pb n="KR2k0056_WYG_040-53b"/>
　　校楊學正芝先奉行克謹莊田所入修葺學宫無<lb/>
　　少惰猶以舊制卑狹將崇而廣之紳士慕義竭力<lb/>
　　相助落成有日朱君以卓異去楊君慮九仞之虧<lb/>
　　一簣而思始之終之請為文勒諸石告於後人無<lb/>
　　怠此志也夫人不知學則人倫不明而悖亂之事<lb/>
　　作苗夷新附之地尤當誘之以詩書使其勉强禮<lb/>
　　義而不敢為非故學之制不可不新平逺自服屬<lb/>
　　中土而絃誦彬彬人皆慕文學<lb/>
<pb n="KR2k0056_WYG_040-54a"/>
聖天子風化之盛教思之遐超越千古使者生逢其盛<lb/>
　　奉<lb/>
命来兹兢兢思盡厥職於魯頌泮水之義濟濟多士克<lb/>
　　廣徳心者鋪陳而揚厲之尚冀平逺之士日從於<lb/>
　　學而敦善行不怠覘其俗之益進乎醇也俾學正<lb/>
　　刻文於石以風示學者<lb/>
　　書安化縣言是堂記後　　　　　張大受<lb/>
　　古之治民者教焉而已月吉讀法考行習射有賞<lb/>
<pb n="KR2k0056_WYG_040-54b"/>
　　罰以勸懲之自卿大夫以迨州長黨正族師皆然<lb/>
　　民有不帥教則移鄉左右移郊遂冀其變而為善<lb/>
　　盖居上者所以待其民至誠惻怛委曲詳盡有父<lb/>
　　母之愛師保之嚴如此若夫五刑之用因教之窮<lb/>
　　非得已也後世以法令為吏考成箠楚所加有傷<lb/>
　　肌膚之戚而已至其僻在蠻荒<lb/>
帝閽萬里而遥嗜欲言語不同有司者孰肯勤懇引之<lb/>
　　詩書禮義之區漸摩陶冶俾成中華之儒雅也哉<lb/>
<pb n="KR2k0056_WYG_040-55a"/>
　　　山陽丘君洪巖知貴州之安化縣其地荒陋官此<lb/>
　　　者鬱鬱無所施君獨不然創立書堂進縣之秀士<lb/>
　　　揖讓其間講經書論文藝以月課之拔其尤加以<lb/>
　　　奬誘縣之士皆喜以學為務它州縣之士聞其風<lb/>
　　　多有来者凡四年安化之民一變成俗君以憂歸<lb/>
　　　至今登其堂人人思慕其徳久而不忘也夫民之<lb/>
　　　習有不同而性無不善觀安化所以戴其長知天<lb/>
　　　下無不可教之俗無不可化之人庶有合於周禮<lb/>
<pb n="KR2k0056_WYG_040-55b"/>
　　　設官行政教民之遺意乎堂名言是楊侍講凝齋<lb/>
　　　先生既為之記乃書其後<lb/>
　　　修畢節縣學記　　　　　　　　張廣泗<lb/>
　　　黔為古南荒地漢唐以来僅事羈縻明始置郡縣<lb/>
　　　然學校未廣我<lb/>
　　朝<lb/>
列聖相承聲教之所暨罔間逺近建學立師無異畿甸學<lb/>
　　　者用明經登仕進往往與中州人士埓然後<lb/>
<pb n="KR2k0056_WYG_040-56a"/>
　國家統御之廣至治之隆所以一道徳同風俗者日<lb/>
　　新月盛逺軼前代也畢節處黔西陲舊為衞學後<lb/>
　　改衛設縣因為縣學自康熙三十一年邑令方君<lb/>
　　瑞合修葺之後嵗久傾圮雍正七年秋龍溪李子<lb/>
　　曜来令兹邑甫下車周視學宫圯壊且規制未備<lb/>
　　慨然以為己任捐數百金為倡鳩工庀材百役俱<lb/>
　　作首舉正殿兩廡作新之次改建大成門明倫堂<lb/>
　　又次開鑿泮池砌石泮水又次忠孝節義諸祠及<lb/>
<pb n="KR2k0056_WYG_040-56b"/>
　　齋舎廨宇無不增修其經畫之善視昔有加方李<lb/>
　　令之治畢也正值烏䝉蠢動<lb/>
　王師雲集羽書旁午兼以鼓鑄初興鑪鞲鎔冶庶務<lb/>
　　紛紜猶汲汲以學校為事可謂識當務之急矣在<lb/>
　　易之蠱先甲三日後甲三日傳曰終則有始天行<lb/>
　　也盖興廢相仍乃事物自然之理茍不更新以飭<lb/>
　　乎始丁寧以備乎終則已廢者不可復興而已興<lb/>
　　者且將速廢李令於兹學竭志畢力易故為新俾<lb/>
<pb n="KR2k0056_WYG_040-57a"/>
　　學校之化及於遐方者已墜復興<lb/>
　朝廷之澤無逺弗屆非大易君子振民育徳之義歟<lb/>
　　盖民性之善無間於中國遐荒惟涵濡漸摩之使<lb/>
　　阻深闇昧咸曜於光明則<lb/>
　朝廷之教化師儒之講習端有賴焉學校者所以為<lb/>
　　敬敷五教之地也然非平素尊道敬學不鄙於其<lb/>
　　民之君子則不能以有為今聞李令司鐸武平時<lb/>
　　嘗捐二百餘金創造櫺星門補完歴宋以来未有<lb/>
<pb n="KR2k0056_WYG_040-57b"/>
　　之制其攝威寧别駕又捐俸百五十金修治本府<lb/>
　　學宫今履任畢邑復孜孜以興賢育才建學明倫<lb/>
　　爲急其規模逺舉豈尋常俗吏之所能為者乎宜<lb/>
　　以其事昭示来兹俾後之人有所視傚焉因為之<lb/>
　　記<lb/>
　　大風洞記　　　　　　　　　　潘　淳<lb/>
　　由清平而北十餘里距大道數百步有山焉與諸<lb/>
　　山接而狀如蹲虎山之西有洞洞口埀藤掛蘚蒼<lb/>
<pb n="KR2k0056_WYG_040-58a"/>
　　翠蒙翳若從未經人出入者清泉一道涓涓流出<lb/>
　　掬之寒沁肌骨雖酷暑不能堪洞中時殷殷作雷<lb/>
　　聲少頃怒濤岔湧已則奔屋撼木勢不减海中颶<lb/>
　　土人曰洞中大風出矣故名大風洞云邑人髙一<lb/>
　　廬物外士也每與朋好三四人挈壺觴坐洞口綠<lb/>
　　莎茵臨流嘯歌劇飲竟夕一日謂其儕軰是洞深<lb/>
　　邃不知所底吾等生長於是而不能一探其奇得<lb/>
　　不令禽向笑人乎且吾與若皆有濟勝具何甘讓<lb/>
<pb n="KR2k0056_WYG_040-58b"/>
　　客兒也皆曰諾於是裹餱束火而入初甚平曠約<lb/>
　　里許瘦石森立如竒鬼上視鐘乳纍纍如瓔珞下<lb/>
　　垂逕忽仄僅通人冷風颼颼自石罅射人毛髮俱<lb/>
　　竪蜿蜒而行髙髙下下不知凡幾里乍聞鐘磬響<lb/>
　　答引火四照頗寥濶頭上岩光如鏡與火相耀數<lb/>
　　十步外有數炬熌熌奪目相與驚悸不測何物注<lb/>
　　目久之始見一潭廣數畆火光映水澄澈晶瑩適<lb/>
　　所聞鐘磬聲則岩間乳滴潭中也地既坦夷易行<lb/>
<pb n="KR2k0056_WYG_040-59a"/>
　　所見多盤龍騫鳳蹲獸之屬皆石乳凝結巧奪鬼<lb/>
　　工竒勝引人欣然忘其疲役有蝙蝠二大於扇聞<lb/>
　　人聲驚撲下上盤舞炬光中一人謂一廬曰我軰<lb/>
　　来不知幾時行不知幾里而洞之曲折逶迤正未<lb/>
　　有窮盡盍歸乎前行引炬者忽失聲曰洞盡矣衆<lb/>
　　共視之石壁陡絶壁間一石穴穴尚容人匐匍一<lb/>
　　廬縮身入其中髣髴見天光餘人亦魚貫入穴漸<lb/>
　　大日漸明行未數步豁然雲開修竹茂林儼然在<lb/>
<pb n="KR2k0056_WYG_040-59b"/>
　　望炊烟縷縷上穿屋脊雞犬之聲依稀到耳俯瞰<lb/>
　　則大江千尺洶洶洞口外四面巉岩尠藤蘿可捫<lb/>
　　凝矚竚望寂無往来人相顧恍惚不知為何處也<lb/>
　　發火燃炬囘穴中扶向路出所見與去時同異各<lb/>
　　半方一廬入洞時日亭午出則次日二鼓矣一廬<lb/>
　　偕諸人緣山尋數十里内所謂大江一𣲖隔岸人<lb/>
　　家者杳不可得<lb/>
　　貴陽府學記　　　　　　　　　晏斯盛<lb/>
<pb n="KR2k0056_WYG_040-60a"/>
天子重道崇儒師尊<lb/>
　先聖雍正三年念聖徳髙逺積累肇基宜隆所自追<lb/>
　　王夫子五世定釋奠禮示中外無逺弗屆貴州舊<lb/>
　　學崇聖祠居文廟左偏而明倫堂踞大成殿後四<lb/>
　　配十哲兩廡先賢先儒名位多參差失次七年少<lb/>
　　保雲貴廣西總督鄂公巡黔謁夫子廟肅然不寧<lb/>
　　謂非所以追崇報稱巡撫都御史張公尤大懼循<lb/>
　　舊習故宫墻闇汶文教未光至道罕格集司道議<lb/>
<pb n="KR2k0056_WYG_040-60b"/>
　　新之同心協慮卜日鳩工改明倫堂左方以大成<lb/>
　　殿後建崇聖王祠前殿四配十哲兩廡以及宫墻<lb/>
　　門宇俱完葺加新而釋奠樂舞之儀籩豆之數悉<lb/>
　　按㑹典正定凡學博之署齋宿之舎講貫之所皆<lb/>
　　備巍乎煥乎有嚴有翼祭菜致敬鼓箧遜業圜橋<lb/>
　　聴觀氣孚志協督學使斯盛有事於文廟禮畢進<lb/>
　　弟子員而告之曰聖人之道考於經可覩矣漢世<lb/>
　　學者六經各有師承單辭隻字一禀所受歴終身<lb/>
<pb n="KR2k0056_WYG_040-61a"/>
　　研辨不肯易為繁引博稽以申其説其為志篤而<lb/>
　　用力勤其守之一而流之也逺専門相髙名家相<lb/>
　　尚盖自髙祖太牢之祀興而儒術日貴藏書日出<lb/>
　　西漢文景孝武東漢光武明章之際郁郁乎文則<lb/>
　　古稱先敦行醇茂成為風俗延及蜀漢未有衰止<lb/>
　　四百餘年間䇿究天人者首冠乎西京才裕王佐<lb/>
　　者盡瘁於末造王侯以樂善保世卿相以稽古寧<lb/>
　　家二千石守令循良茂異所在著聞草茅之士姱<lb/>
<pb n="KR2k0056_WYG_040-61b"/>
　　修懿範直方𢎞毅者時時輩出其視奏晉士人譎<lb/>
　　詐刻深之風放誕清虚之習果何如也唐世稽修<lb/>
　　其業因文見道者亦振起乎其間而宋儒蔚興遂<lb/>
　　得藉是以窺性命之源知孔顔之樂大學中庸得<lb/>
　　特立論孟及學庸有集註易書詩春秋禮各有指<lb/>
　　歸雖盡掃前人拘攣而未嘗不因其説而㕘定之<lb/>
　　也記曰祭川者先河而後海詎不信乎於虖聖人<lb/>
　　之經具在雖篇次句讀或小有異同而大義微言<lb/>
<pb n="KR2k0056_WYG_040-62a"/>
　　簡易明白所謂權衡誠懸不可欺以輕重繩墨誠<lb/>
　　陳不可欺以曲直規矩誠設不可欺以方圎者不<lb/>
　　本之訊而輕於疑古得毋過宫墻而赧悚而無以<lb/>
　　副<lb/>
　國家尊經重道之實哉黔本漢牂柯郡屬當時郡人<lb/>
　　尹氏珍自以生於荒裔不達禮義乃從汝南許慎<lb/>
　　應奉受經書圗緯學成還鄉里教授西南由是知<lb/>
　　學孝桓時尹氏以經術選用歴尚書丞郎荆州刺<lb/>
<pb n="KR2k0056_WYG_040-62b"/>
　　史而應奉為司隸校尉師生並顯近世如陳氏五<lb/>
　　栗馬氏心菴沉潛理奥陶然於棲雲芳杜間至如<lb/>
　　清平孫文恭思南李少叅篤學超詣契合遺經施<lb/>
　　於政事為世所仰賴夫以荒陋之中卓然崛起如<lb/>
　　彼耽道協心而後先相望又如此豈非志之不可<lb/>
　　域而聖人之道本一哉書曰厥考作室厥子乃弗<lb/>
　　肯堂矧肯構厥父菑厥子乃弗肯播矧肯穫則夫<lb/>
　　作之勤述之光繩前武而恢其業後之人實有重<lb/>
<pb n="KR2k0056_WYG_040-63a"/>
　　望今風氣日開譽髦俊造駸駸乎與中土埒而遭<lb/>
　　逢<lb/>
聖明文教覃敷遐邇學校日隆又復<lb/>
頒賜經書刋布肄習規矩方圎有物有則循階級而望<lb/>
　　堂奥誕登尤易所造必深性功徳業與為扶世而<lb/>
　　翊運者當追比四代又不僅如兩漢及前世之士<lb/>
　　已也<lb/>
　　畢節縣龍神堂記　　　　　　　靖道謨<lb/>
<pb n="KR2k0056_WYG_040-63b"/>
　　畢節縣城響水河之左有潭焉世傳有靈物居之<lb/>
　　號為龍潭明隆慶二年六七月不雨按察使孫公<lb/>
　　仲野因公事至畢竭誠往禱大雨如注遂建堂以<lb/>
　　祀顔曰龍神堂黔之氣候號曰漏天潦多而旱少<lb/>
　　即有旱禱或未必應於是向時之堂遂為頺垣斷<lb/>
　　瓦荒凉於榛莽荆棘之間亦其勢然也閩中李侯<lb/>
　　以雍正十年来令畢節三年政通人和年榖順成<lb/>
　　百廢俱舉當事薦其賢擢遵義别駕大計羣吏又<lb/>
<pb n="KR2k0056_WYG_040-64a"/>
　　以卓異書上考今夏六月不雨農田龜坼禾苗且<lb/>
　　就槁侯率其屬禱雨於龍潭俄而雲氣靉靆雨澤<lb/>
　　滂沱四野霑足侯因訪舊蹟復新龍神之堂屬予<lb/>
　　為文記之予考祭法凡山林川谷丘陵能出雲為<lb/>
　　風雨見怪物皆曰神有天下者祭百神諸侯在其<lb/>
　　地則祭之今之邑令古侯伯之任龍神能福吾民<lb/>
　　建堂以祀之禮也顧龍之神不能自神也有神之<lb/>
　　者也盖天之愛民也甚矣天生民而立之君承以<lb/>
<pb n="KR2k0056_WYG_040-64b"/>
　　大夫師長不惟逸豫惟以亂民一邑之宰百里之<lb/>
　　封數萬家之命於是焉繫平日能拊循其民以感<lb/>
　　格天心一旦有水旱疾癘之災呼籲於天天必鑒<lb/>
　　之神奉天以從事於是乎恪恭震動而不敢虚其<lb/>
　　請茍無愛民之誠心則急而求之神必不應非神<lb/>
　　不靈也天不與也不然斯堂之成埀百七十年倘<lb/>
　　有禱而隨效相與繼續而維新之者久矣寧待今<lb/>
　　日哉李侯以父母斯民之道設誠於内而致行之<lb/>
<pb n="KR2k0056_WYG_040-65a"/>
　　始旱致禱而天即賜之雨是雨為李侯降也乃侯<lb/>
　　不自以為功歸功於龍之神建堂以祀之古君子<lb/>
　　敬恭神明之義自當如是予特為推其致雨之由<lb/>
　　以告世之為民牧者使相勉於立政寧人以為昭<lb/>
　　格上天之本而無僥倖於倉卒之間謂可呼籲而<lb/>
　　立應也李侯名曜閩之海澄人㢘潔正直今之賢<lb/>
　　令尹也予重其請遂不以不文辭而為之記<lb/>
　<lb/>
<pb n="KR2k0056_WYG_040-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貴州通志卷四十<lb/>
</p>
<p>
</p>
  </div>
</body>
</text>
</TEI>
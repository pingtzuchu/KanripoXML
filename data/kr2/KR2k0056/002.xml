<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0056_WYG_002-1a"/>
　欽定四庫全書<lb/>
　　貴州通志卷二<lb/>
　　　地理志序<lb/>
　　　　<hi>輿圖郵傳</hi>　<hi>建置/風俗</hi>　<hi>疆域/苗蠻</hi>　<hi>形勢/古蹟</hi>　<hi>山川/邱墓</hi>　<hi>闗梁</hi>
　　　　貴州古三苖之域明始建都指揮司後改布政<lb/>
　　　　司治東西千里南北三百餘里於十五國中壤<lb/>
　　　　地最狹山川形勝則複嶺密箐迅流急湍非有<lb/>
　　　　平原廣澤之沃衍也風俗皆苗蠻雜處椎結侏<lb/>
<pb n="KR2k0056_WYG_002-1b"/>
　　　　離未盡漸被華風也我<lb/>
　國家改易衛所俱置州縣又開自古不臣之古州清江<lb/>
　　　　諸處益以湖南四川廣西附近壤錯之府州縣<lb/>
　　　　幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>益為式廓我<lb/>
皇上仁覆萬國無有遠邇以貴州之荒遠僻陋而山川風<lb/>
　　　　物遂與中土不殊然則文徳誕敷有苗來格典<lb/>
　　　　謨所傳於今為烈矣述地理志<lb/>
<pb n="KR2k0056_WYG_002-2a"/>
貴州通志卷二<lb/>
　　地理<lb/>
　　　輿圖<lb/>
<pb n="KR2k0056_WYG_002-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-3b"/>
貴州全省　圖說<lb/>
　　貴州雖僻在西南一隅然東楚西滇南粤北蜀不<lb/>
　　與外夷接壤固居然腹裏之地也特以山箐阻深<lb/>
　　苖蠻雜處前代皆覊縻勿絶至明始置郡縣東西<lb/>
　　千里南北三百餘里形如蜂腰上下廣而中狹近<lb/>
　　益以蜀之遵義粤之永豐荔波又開設長寨南北<lb/>
　　之境幾與東西埓且古州八寨古昔化外之生苗<lb/>
　　今皆設官置鎮黔之四封屹然有截矣其山來自<lb/>
<pb n="KR2k0056_WYG_002-4a"/>
　　雲南宣威州之倘塘驛入大定之威寧州折而東<lb/>
　　南經水城以至安順盤江界其西烏江界其北南<lb/>
　　籠一府在盤江之西遵義一府在烏江之北大定<lb/>
　　則烏江諸水源沿其間此上游形勢之大較也自<lb/>
　　安順折而南由安順土州以至定番分南北兩枝<lb/>
　　其南枝由都匀八寨古州至黎平以入於楚粤閩<lb/>
　　越所謂南幹也其北枝則自清鎮安平至貴筑之<lb/>
　　老鴉關折而南結為省治南明河界其東南陸廣<lb/>
<pb n="KR2k0056_WYG_002-4b"/>
　　麻線諸河界其西北皆入於烏江者也都匀一府<lb/>
　　處南幹之脊都江發源於右經古州以入粤清江<lb/>
　　𤼵源於左經台拱以入楚黎平夾兩江之間受都<lb/>
　　匀之委輸焉鎮逺思州在清江之北中有㵲溪水<lb/>
　　貫之亦謂之鎮陽江源自舊黄平經青溪玉屏以<lb/>
　　東之沅水者也平越石阡在烏江之南而平越之<lb/>
　　湄潭石阡之龍泉及思南一府又在烏江之北其<lb/>
　　山脉來自遵義其水則北界以赤水三江者也銅<lb/>
<pb n="KR2k0056_WYG_002-5a"/>
　　仁一府在省治之極東大小江諸水皆滙於楚之<lb/>
　　麻陽此下游形勢之大較也總十三郡計之大約<lb/>
　　山勢峭削少平原廣野之觀水流急湍無舟楫灌<lb/>
　　注之利師旅官吏之經費多仰給於鄰境然大定<lb/>
　　南籠扼雲南之咽喉銅仁思州踞湖南之腰膂思<lb/>
　　南遵義為四川之輔車都匀黎平處粤西之肘腋<lb/>
　　少有不靖不免有震鄰之虞則物力雖瘠薄而形<lb/>
　　勢固居要害矣我<lb/>
<pb n="KR2k0056_WYG_002-5b"/>
　國家徳威遐暢川嶽效靈四夷賔服惟黔中頑苖螳<lb/>
　　臂蜂蠆時或竊發然大兵所臨不旋踵皆禽獮草<lb/>
　　薙貳而討之服而懐柔之因地以制宜擇人以任<lb/>
　　事使馴擾移易同於内地豈非守土者之責哉<lb/>
<pb n="KR2k0056_WYG_002-6a"/>
</p>
<p>
<pb n="KR2k0056_WYG_002-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-7b"/>
貴陽府圖說<lb/>
　　自有明隆慶時易程番府為貴陽遂為省㑹之首<lb/>
　　郡南南籠西安順北遵義東連平越都匀地處十<lb/>
　　三郡之中而貴山北峙南明東環靈秀亦甲於諸<lb/>
　　郡所轄三州四縣附郭曰貴筑西南百一十里州<lb/>
　　曰廣順其鎮山曰白雲其水曰麻綿入於烏江者<lb/>
　　也南一百里州曰定番南幹與省治之脉自此而<lb/>
　　分大幹迤而東南省脉迤而東北州有泉曰蒙潭<lb/>
<pb n="KR2k0056_WYG_002-8a"/>
　　濛江之源出焉或謂之牂柯江入於粤西者也東<lb/>
　　北百二十里曰開州有山曰南望千峰萬壑蒼翠<lb/>
　　接天洗泥河之水經焉北五十里曰修文昔安氏<lb/>
　　水外六目之地也水西以居陸廣鴨池河西者為<lb/>
　　内地地在河東故名水外云東五十里曰龍里百<lb/>
　　一十里曰貴定甕城河界其間北流入於巖門郡<lb/>
　　治之下㳺也近者平定仲苗設同知於長寨在府<lb/>
　　東南百七十里形勢稱完固焉<lb/>
<pb n="KR2k0056_WYG_002-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-9b"/>
安順府圖說<lb/>
　　安順盤古州地踞省城之上㳺作滇南之門戸自<lb/>
　　割一州二縣以𨽻南籠東西尚三百餘里南北二<lb/>
　　百里盤江之水界其西三岔河之水界其北遂為<lb/>
　　黔中之奥區焉領二州三縣附郭縣曰普定居幹<lb/>
　　脉之脊有山曰新坡髙廣數里為府治形勝西五<lb/>
　　十里為鎮寧州有山曰東坡輪囷盤欝髙三十里<lb/>
　　州之鎮山也西百四十里為永寧州白河之水從<lb/>
<pb n="KR2k0056_WYG_002-10a"/>
　　髙而落瀑布飛流轟雷捲雪極天下之竒觀東六<lb/>
　　十里曰安平百二十里曰清鎮滴澄河之水介其<lb/>
　　間自郡城而東地勢漸平每每原田流泉灌注自<lb/>
　　郡城而西地益髙山益峻重巖複嶺行者苦焉近<lb/>
　　者設同知於郎岱郵傳出其途不湏廻九折之車<lb/>
　　矣舊有康佐土司地在府南百六十里山箐阻深<lb/>
　　苗仲雜處今者復設通判治之標嘉名曰歸化伏<lb/>
　　莾升陵庸足慮乎<lb/>
<pb n="KR2k0056_WYG_002-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-11b"/>
平越府圖說<lb/>
　　平越古播州地清水江界其西重安江環其南巖<lb/>
　　門江貫其中境内諸水多滙焉以達於烏江作省<lb/>
　　㑹之藩籬據楚蜀之要害所轄一州四縣附郭曰<lb/>
　　平越黎峨崷峻七盤縈紆髙峙城東險於蜀道魚<lb/>
　　梁一江兩岸壁立飛湍瀑流今則石梁砥平長虹<lb/>
　　卧波皇華四牡所取道也東百二十里為黄平州<lb/>
　　昔為興隆衛舊州治在其北㵲溪之源出焉州東<lb/>
<pb n="KR2k0056_WYG_002-12a"/>
　　有飛雲巖玲瓏詭異為黔中第一竒境東百四十<lb/>
　　里為餘慶縣白泥江環其東小烏江環其西俱㑹<lb/>
　　巖門江者也北五十里為甕安縣玉華之峰上揷<lb/>
　　雲霄黄金之<graphic n="KR0749" url="https://raw.githubusercontent.com/kanripo/KR-Gaiji/master/images/KR0749.png" mimeType="image/png"/>路通一線可稱邑中名勝北二百<lb/>
　　二十里曰湄潭縣城南之水環曲如眉故以名邑<lb/>
　　去郡治最逺孤懸巖門江外者也<lb/>
<pb n="KR2k0056_WYG_002-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-13b"/>
都匀府圖說<lb/>
　　都匀居省治之東南接粤西北與平越之地犬牙<lb/>
　　相入領二州三縣附郭曰都匀西有凱口囤最為<lb/>
　　險要近則龍山蜿蜒長河如帶張鶴樓之遺跡猶<lb/>
　　有存焉北五十里州曰麻哈貴人南蟠玊屏西峙<lb/>
　　為州治壯觀南北二十里州曰獨山有山焉羣嶂<lb/>
　　相聯一峰獨峙州因以名都江東逝經古州以入<lb/>
　　慶逺深河南流由定畨以過泗城皆入於粤西者<lb/>
<pb n="KR2k0056_WYG_002-14a"/>
　　也北百一十里縣曰清平有香罏峰形如博山四<lb/>
　　靣陡絶明時屢為諸苗巢穴而凱里一司尤為生<lb/>
　　苗出入之咽喉防守最湏嚴密近又以粤西之荔<lb/>
　　波來屬去郡治二百餘里而南蔽之藩籬始固總<lb/>
　　之貴州環處皆苗歴來剽掠最甚者無如匀哈近<lb/>
　　者開八寨闢都江丹江設官以鎮撫之庶㡬阻深<lb/>
　　闇昧咸耀光明矣<lb/>
<pb n="KR2k0056_WYG_002-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-15b"/>
鎮逺府圖說<lb/>
　　鎮逺為黔省之門户㵲溪一水下達沅湘檣帆輻<lb/>
　　輳雖地勢險隘不能建甓垣墉然據石屏山以為<lb/>
　　城帶鎮陽江以為池居然楚國之方城漢水也馬<lb/>
　　塲鼓樓兩坡為諸苗出入必由之徑一泥丸可封<lb/>
　　昔人戍守之遺跡猶存也附郭自鎮逺而外所轄<lb/>
　　止施秉一縣幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>稍隘徃者九股生苗剽掠舊縣<lb/>
　　因遷治於偏橋以避之自台拱清江設官置鎮翻<lb/>
<pb n="KR2k0056_WYG_002-16a"/>
　　狡兎之窟作飲馬之川封畛所届懋遷化居雄於<lb/>
　　諸郡近又以湖南之天柱來屬茨嶺鐵坪東西環<lb/>
　　峙郡治東南益壯屏蔽焉<lb/>
<pb n="KR2k0056_WYG_002-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-17b"/>
思南府圖說<lb/>
　　思南古婺川地東西廣四百里南北袤五百六十<lb/>
　　里幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>最為廣濶徳江一水旋繞三靣東有萬勝<lb/>
　　山壁立千仞龍洞仙臺頗著靈異石峽芙蓉諸關<lb/>
　　雄峙東西形勢險固縣曰安化其附郭者也西四<lb/>
　　百里為婺川縣華葢之山巖壑深邃前代倚為避<lb/>
　　世之桃源豐樂之水滙泉流而注烏江九杵一關<lb/>
　　據播州之要害前明平楊應龍時所争戰處也南<lb/>
<pb n="KR2k0056_WYG_002-18a"/>
　　四十里曰印江縣峩嶺東亘思卭北流而湍瀬淺<lb/>
　　狹亂石嶙峋四方舟楫罕至焉<lb/>
<pb n="KR2k0056_WYG_002-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-19b"/>
石阡府圖說<lb/>
　　石阡南通鎮逺北距思南東抵銅仁西連遵義壤<lb/>
　　地在諸郡之中不與他省接南眺十萬山髙爽寛<lb/>
　　平楊再興屯兵之故壘在焉新開一河自明時知<lb/>
　　府郭元賔䟽鑿安流遂通舟楫之利率作興事豈<lb/>
　　不存乎其人哉郡所轄止龍泉一縣在郡西二百<lb/>
　　五十里境内諸山連岡叠嶂鷄翁北蟠義陽綏陽<lb/>
　　東西遙峙皆昔時故城廢縣之址古瓦頺垣深人<lb/>
<pb n="KR2k0056_WYG_002-20a"/>
　　慿弔而烏江南繞青溪北環稱襟帶之險固矣<lb/>
<pb n="KR2k0056_WYG_002-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-21b"/>
思州府圖說<lb/>
　　思州東北界楚西南接鎮逺於十三郡中疆域最<lb/>
　　為狹小近雖益以楚之玉屏青溪東西二百里南<lb/>
　　北三百餘里然特就各土司村寨孤懸於境外者<lb/>
　　極其所至而為言耳若辨方正位則南三十里即<lb/>
　　與沅州界北四十里即與鎮逺界矣顧向時之黔<lb/>
　　以鎮逺為門户今二衛來屬則又當以思為門户<lb/>
　　矧郡治之海龍溪玉屏青溪之界牌龍塘諸隘為<lb/>
<pb n="KR2k0056_WYG_002-22a"/>
　　紅黒諸苗出入之所必經扞蔽牧圉尤宜加意至<lb/>
　　若盤山龍溪縈紆峭聳郡城之壯觀也山擁三台<lb/>
　　巖開萬卷玉屏之勝概也青溪臨江為治地當孔<lb/>
　　道邑小事繁然治内北障瑞雲峥嶸突兀雲氣時<lb/>
　　徃來其間風土瘠薄而形勝有餘矣<lb/>
<pb n="KR2k0056_WYG_002-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-23b"/>
銅仁府圖說<lb/>
　　銅仁居省治之東北隅西南與思南石阡接壤北<lb/>
　　則蜀東則楚松桃一營綰楚蜀之樞俗名為三不<lb/>
　　管之地實紅苗盤踞之區也其郡治則依翀鳳以<lb/>
　　為城襟大江以為池天乙之山峙其左銅巖之水<lb/>
　　繞其右舟楫西來沂沅水歴麻陽經郡治以達江<lb/>
　　口商旅輻輳亦西南之都㑹也𨽻郡者僅附郭銅<lb/>
　　仁一縣其境内名勝則泉名甘梗水源同出而清<lb/>
<pb n="KR2k0056_WYG_002-24a"/>
　　濁異流峽號金刀一峰劃開千仞如削中分而巔<lb/>
　　合皆錦州之竒觀也<lb/>
<pb n="KR2k0056_WYG_002-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-25b"/>
黎平府圖說<lb/>
　　黎平在省㑹之東南向者新疆未闢孤懸清水江<lb/>
　　外取道鎮逺天柱而後達黔中郡治去省之逺未<lb/>
　　有如黎平者然其地居楚粤之交都江南繞由古<lb/>
　　州以下粤清江北環由錦屏以歸楚古州湖耳等<lb/>
　　十三司環處其間明時置五開衛屬楚與郡同治<lb/>
　　軍民耦俱相猜致有五譁六譁之變則措置之未<lb/>
　　盡善也<lb/>
<pb n="KR2k0056_WYG_002-26a"/>
　本朝以衛來屬改為附郭之開泰縣石門東障寳帶<lb/>
　　南環南六十里曰永從縣唐之福禄州也有山曰<lb/>
　　皮林髙出羣峯頗標靈異明將鄧子龍之遺蹟在<lb/>
　　焉東北百二十里曰錦屏昔楚之銅鼓衛也自屬<lb/>
　　黔中改而為縣石榴梅花峯廻路轉巖壑隐秀西<lb/>
　　北八十里曰古州葢古州有裏外之分今之建城<lb/>
　　置鎮者乃昔之裏古州歴代棄諸化外者也自兹<lb/>
　　由都江八寨西接都匀以達於省㑹黔之疆域封<lb/>
<pb n="KR2k0056_WYG_002-26b"/>
　　豕無驚版章式廓矣<lb/>
<pb n="KR2k0056_WYG_002-27a"/>
</p>
<p>
<pb n="KR2k0056_WYG_002-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-28b"/>
大定府圖說<lb/>
　　大定本水西烏撒地可渡河界其西南三岔鴨池<lb/>
　　諸河界其東南赤水河界其北大小天生橋落折<lb/>
　　渭河諸水分流其中東西五百八十餘里南北六<lb/>
　　百六十餘里山箐阻深巖洞幽邃幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>之遼濶形<lb/>
　　勢之險固黔中諸郡殆未有過之者自<lb/>
　本朝討定二安開設四府各置重鎮以控制之後改<lb/>
　　黔西平逺為州𨽻大定府旋改大定為州𨽻威寧<lb/>
<pb n="KR2k0056_WYG_002-29a"/>
　　府後以大定為府威寧為州所轄三州一縣西威<lb/>
　　寧北畢節東黔西南平逺府居其中藩籬密而呼<lb/>
　　應靈措置最為盡善府治為昔之大方城安氏之<lb/>
　　巢穴也鳯山東翔五老西拱六歸南環氣勢雄偉<lb/>
　　宜自漢至明時代滄桑而濟火之封相承不替也<lb/>
　　黔西昔之水西平逺昔之比喇壩織金杓裏諸關<lb/>
　　箐昔時羅鬼所負隅也威寧三靣接壤滇南烏門<lb/>
　　山徑﨑嶇石龍蜿蜒起伏昔之烏撒府也畢節當<lb/>
<pb n="KR2k0056_WYG_002-29b"/>
　　滇蜀之要衝七星關扼其西木稀關障其東舊畢<lb/>
　　節赤水二衛也水城居郡治之西南漢夷雜處複<lb/>
　　嶺廻溪築城設官以資弹壓誠桑土綢繆之至計<lb/>
　　矣<lb/>
<pb n="KR2k0056_WYG_002-30a"/>
</p>
<p>
<pb n="KR2k0056_WYG_002-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-31b"/>
南籠府圖說<lb/>
　　南籠西控滇南聯粤雖從安順分置然所轄二州<lb/>
　　二縣東西廣七百餘里南北袤五百餘里固上㳺<lb/>
　　重地也郡舊為南籠廰治緑海東瀦九峯西峙形<lb/>
　　勢開敞雄於西南郡西州曰普安唐之盤州元之<lb/>
　　普山府也西有香羅山即昔時之平夷縣治東有<lb/>
　　格孤山即明𫝊友徳平雲南自曲靖率師搗烏撒<lb/>
　　之所取道也郡東北州曰永豐原割粤西西隆泗<lb/>
<pb n="KR2k0056_WYG_002-32a"/>
　　城地所置畫紅江以為界粤南黔北若天限之者<lb/>
　　北之縣曰安南有晴雲山崔巍峭㧞境内諸山之<lb/>
　　鼻袓也東北之縣曰普安鸚鵡山聳峭於西江西<lb/>
　　坡綿亘於東徃時驛道所經行者每以登陟為苦<lb/>
　　近改出松巋沿途翠竹虬松引人入勝焉<lb/>
<pb n="KR2k0056_WYG_002-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0056_WYG_002-33b"/>
遵義府圖說<lb/>
　　遵義昔附川東距省千餘里僻在一隅無關扼塞<lb/>
　　今者割入黔疆而北藩之形勢始壯其封域南鄰<lb/>
　　貴陽東接思南西連大定北至重慶之綦江縣其<lb/>
　　山自永寧之雪山關蜿蜒而來過仁懐之關門<graphic n="KR0749" url="https://raw.githubusercontent.com/kanripo/KR-Gaiji/master/images/KR0749.png" mimeType="image/png"/>
　　轉折盤曲特起崇巒則郡城之鎮山碧雲峯也旋<lb/>
　　而左者為遵邑之海龍<graphic n="KR0749" url="https://raw.githubusercontent.com/kanripo/KR-Gaiji/master/images/KR0749.png" mimeType="image/png"/>居萬山之顛四靣陡絶<lb/>
　　昔播賊楊應龍倚為巢穴又左為桐梓之婁山關<lb/>
<pb n="KR2k0056_WYG_002-34a"/>
　　旋而右者為綏陽之桑木關鎮安州之龍硐關皆<lb/>
　　髙出雲表一夫守之千人坐廢所謂天險殆不過<lb/>
　　是水則烏江界其南迤而東北過思南入四川之<lb/>
　　彭水縣其西則赤水河限之黔蜀畫疆以此為界<lb/>
　　據山臨江廣袤二千餘里田賦關稅抵全黔之半<lb/>
　　豈非雄郡哉<lb/>
　<lb/>
　<lb/>
<pb n="KR2k0056_WYG_002-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貴州通志卷二<lb/>
</p>
<p>
</p>
  </div>
</body>
</text>
</TEI>
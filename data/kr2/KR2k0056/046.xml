<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>貴州通志卷四十六</head> <lb/>
    <p>
<pb n="KR2k0056_WYG_046-1a"/>
欽定四庫全書<lb/>
　貴州通志卷四十六<lb/>
　藝文<lb/>
　　雜記<hi>凡不載出處者俱係舊志</hi>
　　廣南有韋土司自言淮陰侯後當鍾室難作淮陰<lb/>
　　侯客某匿其三歳兒知蕭相素與侯善往見之微<lb/>
　　示侯無後意相國仰天嘆曰嗟呼寃哉淚淫淫下<lb/>
　　客見其誠以情告相國驚曰若能匿淮陰兒乎中<lb/>
<pb n="KR2k0056_WYG_046-1b"/>
　　國不可居矣急逃南粤趙佗作書遣客匿兒於佗<lb/>
　　曰此淮陰兒公善視之佗養以爲己子而封之海<lb/>
　　濱賜姓韋用韓之半也今之族世豪於海壖有酇<lb/>
　　侯所遺之書尉佗所錫之誥勒之鼎器今定番有<lb/>
　　韋番其先亦出於廣南晉天福間楚王馬殷遣其<lb/>
　　八帥率邕管柳州兵討兩江溪洞至此留軍戍之<lb/>
　　因各據其土號八番韋番其一也其人雖𨽻版圖<lb/>
　　輸租課然多陰賊剽悍獸食而鳥息未見有能豪<lb/>
<pb n="KR2k0056_WYG_046-2a"/>
　　者至問其受姓之自與酇侯所遺之書尉佗所錫<lb/>
　　之誥率皆不知而云無有則义何也<lb/>
　　唐黔府都督謝祜兇險忍毒則天朝徙曹王於黔<lb/>
　　中祜嚇云則天賜自盡祜親奉進止更無别勅王<lb/>
　　怖而縊死後祜於平閣上卧婢妾十餘人夜不覺<lb/>
　　刺客截首去後曹王破家簿録事得祜首漆之題<lb/>
　　謝祜字以爲穢器方知王子令刺客殺之<lb/>
　　王蜀有劉隱者善於篇章嘗説少年賫益部監軍<lb/>
<pb n="KR2k0056_WYG_046-2b"/>
　　使書案於黔巫之南謂之南州州多山險路細不<lb/>
　　通乗騎貴賤皆策杖而行其囊槖悉皆差夫背負<lb/>
　　夫役不到處便遣縣令主簿自荷而行將至南州<lb/>
　　州牧差人致書迓之至則一二人背籠而前將隱<lb/>
　　入籠内掉手而行凡登山入谷皆絶髙絶深者日<lb/>
　　至百皆用指爪攀緣寸寸而進在於籠中必與負<lb/>
　　荷者相背而坐此即彼中車馬也洎至近州州牧<lb/>
　　亦坐籠而迓於郊其郡在桑林之間茅屋數間而<lb/>
<pb n="KR2k0056_WYG_046-3a"/>
　　已牧守皆華人甚有心義翌日牧曰須畧謁諸大<lb/>
　　將乎遂差人引之衙院衙各相去十餘里亦在林<lb/>
　　木之下一茅齋大校三五人逢迎乃至於是烹一<lb/>
　　犢兒乃先取犢兒結腸中細糞置在盤筵以筯夾<lb/>
　　調在醯中方餐犢肉彼人謂細糞爲聖虀若無此<lb/>
　　一味者即不成局筵矣諸味將半然後下麻蟲裹<lb/>
　　蒸裹蒸乃取麻蕨蔓上蟲如今之刺猱者是也以<lb/>
　　荷葉裹而蒸之隱勉強餐之明日所遺甚多<lb/>
<pb n="KR2k0056_WYG_046-3b"/>
　　黄祜修道於黔南無人之境每二三十年一出成<lb/>
　　都賣藥言人災禍無不神驗蜀王建迎入宫盡禮<lb/>
　　事之問其服食皆秘而不言曰吾非神仙亦非服<lb/>
　　餌之士但虛心養氣仁其行勘其過而已問其齒<lb/>
　　則曰吾只記夜郎侯王蜀之日蠶叢氏都郫之年<lb/>
　　時被請出爾後烏兎交馳花開木落竟不記其甲<lb/>
　　子矣忽一日南望嘉州曰犍爲之地何其炎炎請<lb/>
　　遣人赴之如其言使至嘉州市肆已爲瓦礫矣後<lb/>
<pb n="KR2k0056_WYG_046-4a"/>
　　堅辭歸山建泣留不住問其後事皆不言之既去<lb/>
　　於所居壁間見題處曰莫教牽動青猪足動即炎<lb/>
　　炎不可撲鷙獸不欲兩頭黄黄即其年天下哭智<lb/>
　　者不能詳之至乙亥年起師東取秦鳯諸州報㨗<lb/>
　　之際宫内延火珍寶帑藏並爲煨燼矣乃知太歳<lb/>
　　乙亥是爲青猪爲焚爇之期也後三年歳在戊寅<lb/>
　　土而建殂方知寅爲鷙獸干與納音俱是土土黄<lb/>
　　色是以言鷙獸兩頭黄此言不差毫髪<lb/>
<pb n="KR2k0056_WYG_046-4b"/>
　　元和中荆客崔商上峽之黔秋水既落舟行甚遲<lb/>
　　江濱有溪洞林木勝絶商因杖策徐步窮幽深入<lb/>
　　不三四里忽有人居石橋竹扉板屋茅舍沿流屈<lb/>
　　曲景象殊迥商因前詣有尼衆十許延客姿貌言<lb/>
　　笑固非山壑之徒即升其居見庭内舍上多曝果<lb/>
　　及窺其室堆積皆滿須臾則自外齊負衆果累累<lb/>
　　而至商謂其深山窮谷非能居焉疑爲妖異忽遽<lb/>
　　而返衆尼援引流連詞甚懇商既登舟乃訪於舟<lb/>
<pb n="KR2k0056_WYG_046-5a"/>
　　子皆曰此猿猱耳前後遇者非一賴悟速返不爾<lb/>
　　幾爲所殘商即聚僮僕挾兵杖亟徃尋捕則無踪<lb/>
　　跡矣<lb/>
　　僞蜀度支員外郎何昭翰嘗從事於黔南暇日因<lb/>
　　閒歩野徑於水際見釣者謂翰曰子何判官乎曰<lb/>
　　然曰我則野人張渉也余比與子知交久矣子今<lb/>
　　忘我也翰懵然不醒因藉草坐謂翰曰子有數任<lb/>
　　官終於青城縣令我則往青城山也待君官滿與<lb/>
<pb n="KR2k0056_WYG_046-5b"/>
　　君同歸山中今不及到君公署也遂辭而去翰深<lb/>
　　志之後厯累官及出爲青城縣令有憂色釣者亦<lb/>
　　嘗往來甚重之一旦大軍到城刦賊四起釣者與<lb/>
　　翰相擕入山何之骨肉盡在城内賊衆入縣言殺<lb/>
　　縣令臠而食之賊首之子自號小將軍其日尋覔<lb/>
　　不見細視縣宰之首即小將軍之首也賊於是自<lb/>
　　相殘害莫知縣令所之後有人入山見何與張同<lb/>
　　行何因寄語妻子曰吾本不死却歸舊山爾等善<lb/>
<pb n="KR2k0056_WYG_046-6a"/>
　　爲生計無相追憶也自此人不復見莫知所之<lb/>
　　費州蠻人舉族姓費氏境多虎暴俗皆樓居以避<lb/>
　　之開元中狄光嗣爲刺史其孫博望生於官舍博<lb/>
　　望乳母壻費忠勁勇能射嘗自州負米還家山路<lb/>
　　見阻不覺日暮前程尚有三十餘里忠懼不免以<lb/>
　　持刃刈薪數束敲石取火焚之自守須臾聞虎之<lb/>
　　聲震動林藪忠以頭巾冒米袋腰帶束之立於火<lb/>
　　光之下挺身上大樹頃之四虎同至望見米袋大<lb/>
<pb n="KR2k0056_WYG_046-6b"/>
　　虎前攫既知非人相顧默然次虎引二子去大虎<lb/>
　　獨留火所忽爾脱皮是一老人枕手而寐忠素勁<lb/>
　　㨗心頗輕之乃徐下樹扼其喉以刀擬頸老人乞<lb/>
　　命忠縛其手而詰問之云是北村費老被罰爲虎<lb/>
　　天曹有日厯令食人今夜合食費忠故候其人適<lb/>
　　來正值米袋意甚鬱怏留此須其復來耳不意爲<lb/>
　　君所執如不信可於我腰間看日厯當知之忠看<lb/>
　　厯畢問何以救我答曰若有同姓名人亦可相代<lb/>
<pb n="KR2k0056_WYG_046-7a"/>
　　異時事覺我當爲受罰不過十日饑餓耳忠云今<lb/>
　　有南村費忠可代我不老人許之忠先持皮上樹<lb/>
　　杪然後下解老人老人曰君苐牢縛其身附樹我<lb/>
　　若入皮則不相識脱聞吼落地必當被食事理則<lb/>
　　然非負約也忠與訣上樹擲皮還之老人得皮從<lb/>
　　後脚入復形之後大吼數十聲乃去忠得還家數<lb/>
　　日南村費忠果鋤地遇噉<hi>費州今思南府</hi>
　　元馮士啟者許昌人仕黔爲順元府經厯嘗奉遣<lb/>
<pb n="KR2k0056_WYG_046-7b"/>
　　抵驛站日已暮站吏告曰今夕馬<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>上岸麻色須<lb/>
　　蹔停以避之詰其故閉目揺手不敢言馮怒趣馬<lb/>
　　行數十里至溪畔忽見一物如屋烏剌赤下馬伏<lb/>
　　泣若訴狀再詰之仍閉目揺手不答馮於是下馬<lb/>
　　祝之曰某竊禄來此茍天命合盡爾其啖之否則<lb/>
　　容我行祝畢即轉入溪中腥風毒霧尚觸人口鼻<lb/>
　　乃各上馬比曙抵前站吏驚曰是何麻色膽乃若<lb/>
　　是馮問此何物始敢言曰螞蟥精也馮後官禮部<lb/>
<pb n="KR2k0056_WYG_046-8a"/>
　　尚書<hi>烏刺赤站之牧馬者</hi>
　　明嘉靖十四年去思南府治三百里地名廟頭有<lb/>
　　鐘一口原自思南飛來内鐵外銅口上如齒擊之<lb/>
　　其聲各别四川酉陽司遣人盜之移至五里暫歇<lb/>
　　鐘遂生於石上舉之不動後仍還故處<hi>出思南府志</hi>
　　明天啟中水西安邦彦叛廵按傅宗龍兼理軍事<lb/>
　　駐節平壩城時賊勢猖獗率衆數萬渡江官軍僅<lb/>
　　萬餘難以對壘忽見東北角有赤面長鬚大將在<lb/>
<pb n="KR2k0056_WYG_046-8b"/>
　　前賊衆遂潰官軍乗勢破賊先一日有居民入祠<lb/>
　　見關聖帝像起立驚駭而出呼士民入觀之見神<lb/>
　　汗流滿鬚鬢自辰至午門前所塑泥馬亦然頃刻<lb/>
　　則㨗音至矣官民咸謂神助<hi>見安平縣志</hi>
　　崇禎十二年平壩衛永福寺門首金剛忽然動揺<lb/>
　　如人推挽之狀先是寺僧云韋陀每擎拳下立佛<lb/>
　　前居人不信夜往窺伺二鼓時鐘磬大振見一大<lb/>
　　將軍挺立佛前移時不見不數日金剛復動觀者<lb/>
<pb n="KR2k0056_WYG_046-9a"/>
　　如堵自辰至未方止<hi>見安平縣記</hi>
　　思南李同野墓係明萬厯二十二年塟河東萬勝<lb/>
　　山麓納楚黄安耿定力墓誌銘於壙有祠在隔江<lb/>
　國朝康熙二年七月十三夜誌銘忽自墓中飛至祠前<lb/>
　　其奉祀孫晨起見之聞於知府葉藩推官常時泰<lb/>
　　知縣雷起龍同詣墓所環視墓封如故無隙衆皆<lb/>
　　駭異今誌銘尚在祠中<hi>出思南郡志</hi>
　　康熙庚午丹徒蔣寅爲布政使居黔署一日其家<lb/>
<pb n="KR2k0056_WYG_046-9b"/>
　　人具食忽案上器皿皆飛起懸於空際以好語祝<lb/>
　　之則滿室生香以惡語詈之則穢氣觸鼻甚至移<lb/>
　　易諸僕婦之釵梳衣物甲置於乙夫之房乙置於<lb/>
　　甲夫之榻種種變幻久而不息命巫治之巫反爲<lb/>
　　之顛仆誦經修醮迄不能避蔣知之瞷焉則空中<lb/>
　　有聲如嬰兒嘲謔嘻笑不止而終不見其形竟莫<lb/>
　　知其何怪也<lb/>
　　南方有獠婦生子便起其夫卧床褥飲食皆如乳<lb/>
<pb n="KR2k0056_WYG_046-10a"/>
　　婦稍不衛䕶其孕婦疾皆生焉其妻亦無所苦炊<lb/>
　　㸑樵蘇自若又云越俗其妻或誕子經三日便澡<lb/>
　　身於溪河返具糜以餉壻壻則擁衾抱雛坐於寢<lb/>
　　榻稱爲産翁其顛倒有如此<lb/>
　　習安三坌河以下地勢劃然而開萬仞壁立一水<lb/>
　　駛流昔人所詠谷黯天如線崖高月不明也山絶<lb/>
　　嶺往往掘地得拳石如卵去三坌三十餘里有可<lb/>
　　處砦河崖較他處倍髙亦倍險險絶處有石花四<lb/>
<pb n="KR2k0056_WYG_046-10b"/>
　　月望後始發初發之日若塗朱石上斑斑然三五<lb/>
　　㸃爲叢七八㸃十數㸃爲叢經二三日漸長併數<lb/>
　　㸃爲一片大如輪小如掌鮮明爛漫城頭之霞壁<lb/>
　　上之幟未足擬也再二三日漸黄漸淡倐忽而歸<lb/>
　　烏有矣其花方圓大小無定形前後髙低無定位<lb/>
　　殊不類草木之華苐每歳必一發每發必以夏厯<lb/>
　　厯不爽土人恒以其生之髙低色之濃淡旱澇豐<lb/>
　　歉如持左劵亦異矣<lb/>
<pb n="KR2k0056_WYG_046-11a"/>
　　黔有斷腸草叢生根如商陸葉類蓼而大莖有節<lb/>
　　當心抽花蘂數十作穗花淡紅色久漸赤子離離<lb/>
　　似桑甚署園中沿㘭依砌百叢也初見輒愛之以<lb/>
　　爲紅鬒内艷頳牙外標華橙之映翠幕丹璚之厠<lb/>
　　碧瑶當不過是未識爲何花有僰兒自尋甸至呼<lb/>
　　其名始知之毒能斷腸可駴也遂逺辟不復迫視<lb/>
　　辛未夏雨過忽來小鳥止於穗間羅之緑衣烏觜<lb/>
　　似倒挂么鳯軒輊才五銖極可玩籠之三日僰兒<lb/>
<pb n="KR2k0056_WYG_046-11b"/>
　　曰此斷腸鳥也嗜啄斷腸花子採而飼之可久活<lb/>
　　試之果然嗚呼異矣按本草經一名鈎吻一名埜<lb/>
　　葛一名胡蔓草一名黄藤今證之皆非也滇人謂<lb/>
　　之火把花亦因花紅而性大熱故名陶𢎞景云鈎<lb/>
　　吻言鈎人喉吻入腸爛腸是矣然所謂葉紫花黄<lb/>
　　初生似黄精隱居斯語爲茅山黄精反復致辨無<lb/>
　　使學長生者誤服它物已耳非篤論也若博物志<lb/>
　　所云鈎吻蔓生葉似鳬葵則大謬矣嵇含南方草<lb/>
<pb n="KR2k0056_WYG_046-12a"/>
　　木狀云埜葛蔓生葉如羅勒一名胡蔓草段成式<lb/>
　　酉陽雜爼云胡蔓草生邕州之間花扁如巵色黄<lb/>
　　白其葉黑一葉入口百竅潰血人無復生也後人<lb/>
　　之注本草者習其説而不察遂謂鈎吻胡蔓埜葛<lb/>
　　一物也而異其名如毛詩中螽斯莎鷄蟋蟀之類<lb/>
　　俗謂之斷腸草復從而傅㑹之謂五六月間花似<lb/>
　　櫸柳生嶺南者花黄生滇南者花紅夫鈎吻言其<lb/>
　　毒也曰蔓曰葛曰藤誤指此草爲蔓生之物更失<lb/>
<pb n="KR2k0056_WYG_046-12b"/>
　　其真况此草之春花夏實又與櫸柳迥殊乎無亦<lb/>
　　草之毒者不一種猶夫人之無良者不一族爲𢎞<lb/>
　　景諸君子所不及詳不屑道歟惜乎爾雅未載郭<lb/>
　　璞鄭樵未註旁引曲喻不見於三百篇故陸機陸<lb/>
　　佃羅願輩亦未疏其義也杜甫之咏除䕭草疾惡<lb/>
　　如讐嗟呼有世道之責者<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>遇此毒草不知鋤<lb/>
　　而去之而乃按劍於芝蘭之當户可乎哉<lb/>
　　蘆笙釋名曰笙生也象物貫地而生以匏爲之其<lb/>
<pb n="KR2k0056_WYG_046-13a"/>
　　中空以受簧是爲匏笙女媧氏之笙也記曰絃匏<lb/>
　　笙簧黄帝命伶倫截嶰谷之竹雌雄十二以象鳳<lb/>
　　凰之鳴形似鳳翼故又曰鵝笙爾雅曰大笙謂之<lb/>
　　巢小笙謂之和又云笙之大者曰竽則又可稱竽<lb/>
　　笙矣鹿鳴之什曰吹笙鼓簧笙必有簧猶喉之有<lb/>
　　舌也語云調鳳管炙鵝笙簧必炙而後鳴物必暖<lb/>
　　而後生也古之善吹笙者王子晉緱山之事杳矣<lb/>
　　不意得之蠻荒每歳孟春苖之男女相率跳月男<lb/>
<pb n="KR2k0056_WYG_046-13b"/>
　　吹笙於前以爲導女振鈴以應之連袂把臂宛轉<lb/>
　　盤旋各有行列其笙截竹爲管者六通其節而櫛<lb/>
　　比之長者四尺以次而殺短至三尺參差若羽竅<lb/>
　　其短者孔六以達於長以指捫之若撚笛然而又<lb/>
　　截竹徑尺衡綰於六管之銜而吹之一呼一吸聲<lb/>
　　若鴐鵝之嘹漢每至看場既圓歡情欲洽則遲其<lb/>
　　聲以媚之長管之上冒以匏短管之中置以簧簧<lb/>
　　用嚮銅爲之恒用火炙亦古制也前人詩云管清<lb/>
<pb n="KR2k0056_WYG_046-14a"/>
　　羅袖拂響合朱脣吹人情應節轉逸態逐聲移苖<lb/>
　　俗固不嫻音律而其應節之轉逐聲之移則又善<lb/>
　　於形容也<lb/>
　　黔之諸苗皆用弩而其矢必傅藥治藥者爲補籠<lb/>
　　之狆家謂之補籠藥雜毒物碎而煎之以爲膏鷄<lb/>
　　犬婦人及白衣生人皆不得見凡七日比成以藥<lb/>
　　名齁者㸃之塗諸矢插之歩义中懸於火側時時<lb/>
　　温養之使勿敗然後可以傷人中者與㧞矢者皆<lb/>
<pb n="KR2k0056_WYG_046-14b"/>
　　立斃又有苗能醫之用利刀自頂踵寸寸割之使<lb/>
　　血出用口吮之血盡則以他藥傅之始可生齁藥<lb/>
　　産粤西類勾金皮不得齁則毒不驗鬻齁者多粤<lb/>
　　西猾盜須禁除之段成式酉陽雜爼云南蠻有毒<lb/>
　　藥槊其刃狀如朽鐵中人無血而死亦謂之鐸刃<lb/>
　　此或其類歟<lb/>
　　清平凱里香爐山之陽有穴焉深可二三丈再深<lb/>
　　則倍之於是躧其墏勘其牖捶其塹而後影見焉<lb/>
<pb n="KR2k0056_WYG_046-15a"/>
　　或仰以升或俯以縋傴僂焉手與膝並也籧篨焉<lb/>
　　足與凥張也又虞土之崩也木度搘之火之迷也<lb/>
　　松肪照之而後鉛獲焉其質鉛其狀石也於是舂<lb/>
　　之淘之炙之鎔之凡蠱毒之中人浸磨取其汁而<lb/>
　　飲之功與蘘荷葉等<lb/>
　　山南五溪黔中皆有毒蛇烏面反鼻蟠於草中其<lb/>
　　牙倒勾去人數歩直來疾如激箭螫人立死中手<lb/>
　　即斷手中足即斷足不然則全身腫爛百無一活<lb/>
<pb n="KR2k0056_WYG_046-15b"/>
　　謂蝮蛇也有黄喉蛇好在舍上無毒不害人唯善<lb/>
　　食毒蛇食飽垂頭直下滴沫噴起變爲沙虱中人<lb/>
　　爲疾額上有大王字衆蛇之長常食蝮蛇<lb/>
　　含毒者蚊蚋之屬江嶺間有之黔界尤甚爲其噆<lb/>
　　者慎勿以手搔之但布鹽於上以物封裹半日間<lb/>
　　毒則解矣若以手搔癢不可止皮穿肉穴其毒彌<lb/>
　　甚湘衡北間有之其毒稍可峽江至蜀有蟆子色<lb/>
　　黒亦能咬人毒亦不甚視其生處即麩鹽樹葉背<lb/>
<pb n="KR2k0056_WYG_046-16a"/>
　　上春間生之葉卷成窠大如桃李名爲五倍子治<lb/>
　　一切瘡毒收者曬而殺之即不化去不然者必竅<lb/>
　　穴而出飛爲蟆子矣南界有微塵色白甚小視之<lb/>
　　不見能晝夜害人雖帳深密亦不可斷以麤茶燒<lb/>
　　之烟如焚香狀即可斷之又於席鋪油帔隔之稍<lb/>
　　可滅<lb/>
　　脆蛇長尺許圍如錢嘴尖而尾禿背黒腹白暗鱗<lb/>
　　㸃㸃可翫也生黔地伏草澤間出入徃來恒有度<lb/>
<pb n="KR2k0056_WYG_046-16b"/>
　　捕之者置竹筒於其徑則不知而入其中急持之<lb/>
　　方可完稍緩則自碎故名脆暴之使乾已風去癘<lb/>
　　視其身之上中下以治人之頂腹脛足罔不驗按<lb/>
　　搜神記蛇千年則斷復續淮南子云蛇自斷其身<lb/>
　　而自相續隋煬帝遣人求此蛇數四而至洛下所<lb/>
　　得之者長可五尺而色黄黒其頭錦文全似金色<lb/>
　　不能毒人解食肉若欲令自斷其身者則先觸之<lb/>
　　令怒使不任其憤毒則自斷爲三四其斷之處如<lb/>
<pb n="KR2k0056_WYG_046-17a"/>
　　刀截焉見其皮骨文理亦有血焉然久怒定則三<lb/>
　　四斷稍稍自相就而連續體復如故亦似不相斷<lb/>
　　隋著作郎鄧隆云此靈蛇一類自斷不必千歳也<lb/>
　　昔鐵索橋爲㓂毁時值年冬伐竹夾船以濟師至<lb/>
　　春夏竹節間盡長枝葉覆水面若土殖者久之不<lb/>
　　敗雖云水氣使然然已不根矣枝葉何由茁哉黔<lb/>
　　人言往歳多旱林竹頻生花結米若粳糯色微紅<lb/>
　　而味甘民間多採摘以爲食久之則竹枯遂不復<lb/>
<pb n="KR2k0056_WYG_046-17b"/>
　　生凡竹花則必旱葢旱徴也<lb/>
　　黎平城有神魚井異物潛焉雖大旱泓水而盈井<lb/>
　　與何文烈公宅相近公生而井遂涸及公殁而井<lb/>
　　水復溢人以公爲神魚所化論者謂宋信國公亦<lb/>
　　係湖蛟廬陵人至今能言之兩公行事若合符節<lb/>
　　宜其相同若是也<lb/>
　　黔人云乙未年貴陽某帥簷柱忽生芝色正黄大<lb/>
　　於拳經月不彫縱人觀之當時以爲瑞未幾兵敗<lb/>
<pb n="KR2k0056_WYG_046-18a"/>
　　又某鎮將駐安順㕔事中柱亦産金芝時滴漿汁<lb/>
　　取而飲之比於甘露謂可以延年不三載而亡物<lb/>
　　固有其先見者<hi>以上見黔書</hi>
　　黔無驢有好事者船載以入至則無可用放之山<lb/>
　　下虎見之龎然大物也以爲神蔽林間窺之稍出<lb/>
　　近之憖憖然莫相知他日驢一鳴虎大駭逺遁以<lb/>
　　爲且噬已也甚恐然往來視之覺無異能者益習<lb/>
　　其聲又近出前後終不敢搏稍近益狎蕩倚衝冒<lb/>
<pb n="KR2k0056_WYG_046-18b"/>
　　驢不勝怒蹄之虎因喜計之曰技只此耳因跳踉<lb/>
　　大噉斷其喉盡其肉乃去噫形之龎也類有德聲<lb/>
　　之宏也類有能向不出其技虎雖猛疑畏卒不敢<lb/>
　　取今若是焉悲夫<lb/>
　　銅仁城南兩江交合江中一巖峙立下有洲隱水<lb/>
　　中歳逢鄉試洲出水面郡邑諸生定有獲售者厯<lb/>
　　驗不爽<hi>見銅仁志</hi>
　貴州通志卷四十六<lb/>
</p>
<p>
</p>
  </div>
</body>
</text>
</TEI>
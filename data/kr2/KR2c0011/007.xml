<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_007-1a"/>
欽定四庫全書<lb/>
平定金川方略卷七<lb/>
　　　五月戊戌四川布政使倉德奏言督臣張廣泗<lb/>
　　　添調之陜甘雲貴官兵餘丁一萬三千名内涼<lb/>
　　　州河州官兵由茂州赴營陜西固原延綏官兵<lb/>
　　　自棧道入川由灌縣出口雲貴官兵由成都省<lb/>
　　　城前赴軍營添調新兵即應加増糧運<hi>臣</hi>商之<lb/>
　　　撫臣先後雇覔背夫一萬二千餘名皆分起委<lb/>
<pb n="KR2c0011_WYG_007-1b"/>
　　　員押交總理糧務道分站安設並隨軍輓運又<lb/>
　　　於成重潼順敘嘉龍瀘資眉卭綿永等十三府<lb/>
　　　㕔州屬倉穀内添辦軍米十二萬石勒限運赴<lb/>
　　　西南兩路又添調丞倅州縣佐雜二十餘員出<lb/>
　　　口聽候差委及分管隨軍辦理一切糧務現在<lb/>
　　　大兵不日㑹集夫糧亦皆充足奏入<lb/>
　報聞<lb/>
　　　己亥貴州提督丁士傑奏言前派黔兵一千名<lb/>
<pb n="KR2c0011_WYG_007-2a"/>
　　　赴川協勦今據領兵將備報稱已於三月初一<lb/>
　　　初三等日自成都出口約三月二十以前可以<lb/>
　　　齊抵軍營官兵沿途安静且人人踴躍奮往一<lb/>
　　　路安吉並無疾病等事滇省官兵二千名亦已<lb/>
　　　到川約三月二十前後可抵軍營奏入<lb/>
　報聞<lb/>
　　　甲辰班第奏言從前臺站分設夫役糧員不善<lb/>
　　　撫綏多致畏難逃竄以虧額之夫運定限之米<lb/>
<pb n="KR2c0011_WYG_007-2b"/>
　　　自屬竭蹶是以每日到營之米僅足逐日支持<lb/>
　　　偶為雨雪所阻便費周章<hi>臣</hi>深悉其故督令糧<lb/>
　　　務官員應補者補應添者添善為安頓毋許官<lb/>
　　　吏絲毫扣尅留難俾源源輸輓除最逺之甲索<lb/>
　　　一路外其餘各營現據糧務官員揭報約足餘<lb/>
　　　半月或二十餘日之糧可資豫備<hi>臣</hi>仍不時督<lb/>
　　　催寧使多餘毋致不足督臣現議分兵進攻師<lb/>
　　　行糧隨路盡﨑嶇支分派别<hi>臣</hi>與各員再四講<lb/>
<pb n="KR2c0011_WYG_007-3a"/>
　　　求按道計夫尚湏隨軍輓運人役數千已飭藩<lb/>
　　　司多為雇覔現亦陸續到齊不致臨期貽誤奏<lb/>
　　　入<lb/>
　報聞班第又奏言岳鍾琪於四月二十日到營<hi>臣</hi>細<lb/>
　　　訪軍中應辦事宜據云現在賞罰最宜嚴明無<lb/>
　　　論各路番民性俱嗜利即漢兵亦須懸定賞格<lb/>
　　　方能鼔舞倘有犯令及臨陣退縮者即以軍法<lb/>
　　　從事不容姑息所用漢番兵丁務使各盡其長<lb/>
<pb n="KR2c0011_WYG_007-3b"/>
　　　聞向来攻戰總以番兵當前漢兵隨後遇敵惶<lb/>
　　　惑相率奔潰不知番蠻所用刀桿等器止利短<lb/>
　　　攻漢兵鳥鎗弓矢皆能及逺自應令漢兵居中<lb/>
　　　首當其衝而以番兵分左右翼從旁夾擊乃能<lb/>
　　　取勝再用番兵須釋其疑若用之而復疑之兵<lb/>
　　　法所忌黨壩一路雜谷土兵最多應令挑易精<lb/>
　　　鋭從戰而綽斯甲為金酋後户若賊敗北逃遁<lb/>
　　　須借綽斯甲之力方可擒獲此皆宜豫為撫定<lb/>
<pb n="KR2c0011_WYG_007-4a"/>
　　　者也<hi>臣</hi>又問現在情形據云黨壩甲索專攻勒<lb/>
　　　歪賊巢統算已有兵萬餘可以足用惟督臣議<lb/>
　　　分兵數路進奪昔嶺以攻刮耳崖賊巢恐分兵<lb/>
　　　勢单不無顧慮<hi>臣</hi>觀其籌議頗中肯綮於各番<lb/>
　　　情形及金酋事宜亦能稔悉而精力尚屬强健<lb/>
　　　似可兾其成功現據督臣與之詳加商㩁所陳<lb/>
　　　謀慮督臣亦皆允從已於四月二十三日自營<lb/>
　　　起身前赴黨壩訖督臣始擬分兵十二路今已<lb/>
<pb n="KR2c0011_WYG_007-4b"/>
　　　歸併十路至進勦日期據督臣云探看山徑積<lb/>
　　　雪尚多必須五月初旬方可㑹齊各路刻期進<lb/>
　　　取<hi>臣</hi>亦俟督臣移營前進時同往察看情形并<lb/>
　　　調度糧運奏入<lb/>
　報聞班第又以丁憂試用縣丞鄭琰人才可用奏請<lb/>
　　　留營差委<lb/>
　上可其奏是日班第張廣泗㑹奏言<hi>臣</hi>班第奉<lb/>
　命来川調度糧運前在省城正值調兵増餉之時適<lb/>
<pb n="KR2c0011_WYG_007-5a"/>
　　　辦理南路糧務之打箭爐同知鮑成龍赴省即<lb/>
　　　将應行添運數目交該同知遵照辦理及<hi>臣</hi>班<lb/>
　　　第至軍營時南路總理建昌道陳緯亦奉調至<lb/>
　　　營<hi>臣</hi>等又将一應調劑事宜俱交該道悉心條<lb/>
　　　議據稱南路臺站安設已妥加運之米力任可<lb/>
　　　以無誤惟木坪一路道險運難不能兼顧應令<lb/>
　　　雅州府知府為副總理歸彼管轄隨據議允准<lb/>
　　　奏明在案詎該道回爐之後音耗全無檄催屢<lb/>
<pb n="KR2c0011_WYG_007-5b"/>
　　　次忽據詳稱據同知鮑成龍詳請應加站若干<lb/>
　　　應添夫若干<hi>臣</hi>等接閲之下不勝駭異查該道<lb/>
　　　所轄南路每日運米不過二百餘石原屬無多<lb/>
　　　即使果應加站添夫亦應於在省面見時禀明<lb/>
　　　酌辦庶可先事綢繆乃該道該同知從前並無<lb/>
　　　片語議及今直大軍進勦在即忽復作此更張<lb/>
　　　豈能臨期猝辦且各路糧臺俱已查清陸續禀<lb/>
　　　到惟該道所屬甲索一路為途最逺任催罔應<lb/>
<pb n="KR2c0011_WYG_007-6a"/>
　　　明係已有貽誤希圖混詳為藉口歸咎之地隨<lb/>
　　　嚴加批駁飛飭趕運間適<hi>臣</hi>張廣泗差往甲索<lb/>
　　　之兵丁回禀該處現在缺糧續據署副将王世<lb/>
　　　泰亦具禀到<hi>臣</hi>等當查甲索舊駐之兵糧已不<lb/>
　　　敷用今又添兵前往何以為計星委川東道齊<lb/>
　　　格馳往相機料理務期接濟外竊思該道等面<lb/>
　　　禀則一味糢糊辦理則百端詐偽以致遲悞軍<lb/>
　　　糈難容掩飾况該道前管木坪甫請歸併雅州<lb/>
<pb n="KR2c0011_WYG_007-6b"/>
　　　管轄隨又将所管邊谷一路詳請歸併木坪種<lb/>
　　　種委卸居心全不可問再上年<hi>臣</hi>張廣泗以西<lb/>
　　　路草坡運道班攔山等站恐天寒雪凍運夫苦<lb/>
　　　累商之該道於南路添買烏拉協濟該道已經<lb/>
　　　承領添辦牛騾二千頭交該同知鮑成龍収管<lb/>
　　　又俱全不經心入運未及月餘倒斃殆盡實屬<lb/>
　　　貽誤軍需相應請<lb/>
　㫖将建昌道陳緯打箭爐同知鮑成龍革職交與巡<lb/>
<pb n="KR2c0011_WYG_007-7a"/>
　　　撫一并嚴審定擬查明倒斃烏拉責令分賠以<lb/>
　　　肅軍紀<lb/>
　　　丙午<lb/>
　上諭内閣曰據班第張廣泗奏稱建昌道陳緯打箭<lb/>
　　爐同知鮑成龍承辦糧運漫不經心所領烏拉牛<lb/>
　　騾多致倒斃陳緯鮑成龍俱著革職其廢弛糧務<lb/>
　　之處不必觧交巡撫審擬如有應行訊問情節即<lb/>
　　於軍前嚴訊明確枷號示衆俾承辦糧運之員知<lb/>
<pb n="KR2c0011_WYG_007-7b"/>
　　所儆惕俟凱旋之日照例定擬<lb/>
　　　庚戌張廣泗奏言金川地界綿亘一溝其南北<lb/>
　　　不及三百里東西不及二百里中有大河一道<lb/>
　　　由北而南番人夾岸而居莎羅奔與伊姪郎卡<lb/>
　　　所居勒歪刮耳崖二寨皆在河之東岸四面雪<lb/>
　　　山凡可通之路皆係懸崖峭壁偏橋窄路緊要<lb/>
　　　路口俱建有戰碉石卡層層羅列防禦嚴密上<lb/>
　　　年進兵時因路徑查探未確是以賊酋恃其地<lb/>
<pb n="KR2c0011_WYG_007-8a"/>
　　　險碉堅敢於肆行抗拒今臣身歴軍營已㡬一<lb/>
　　　載審度形勢察訪番情已盡得其底裏現在精<lb/>
　　　壮番賊不過四千餘人而我兵已及四萬之衆<lb/>
　　　兵法十圍五攻賊衆我寡則宜聚賊寡我衆則<lb/>
　　　宜分今我以十擊一就其形勢當分十路進攻<lb/>
　　　黨壩一路原派漢土兵九千餘名今加派一千<lb/>
　　　五百餘名委加銜總兵岳鍾琪統領由黨壩攻<lb/>
　　　取木耳金岡康八達陡物黨噶等寨直搗勒歪<lb/>
<pb n="KR2c0011_WYG_007-8b"/>
　　　又委署松潘總兵哈攀龍統領漢土官兵三千<lb/>
　　　餘名由美臥溝一路攻取撒臥山大松林噶達<lb/>
　　　勒烏等寨亦直搗勒歪又派署重慶總兵任舉<lb/>
　　　統領漢土官兵三千四百餘名直登昔嶺奪賊<lb/>
　　　碉卡踞其要害又派候補叅将王愷統領漢土<lb/>
　　　官兵三千餘名由昔嶺之右納喇溝攻取巴爾<lb/>
　　　工色且等寨直趨刮耳崖又派貴州清江協副<lb/>
　　　将唐開中統領漢土官兵三千八百餘名並餘<lb/>
<pb n="KR2c0011_WYG_007-9a"/>
　　　鎮雄營叅将劉德成統領漢土官兵二千八百<lb/>
　　　名由昔嶺之左卡撒一路㑹攻色底碉寨之後<lb/>
　　　唐開中即領兵搶奪右山梁攻取奎角千登色<lb/>
　　　爾力等處直趨刮耳崖劉德成領兵攻取美溝<lb/>
　　　之巴朗木須等處並分兵搶奪左山梁攻取革<lb/>
　　　喇布東等寨亦直搗刮耳崖又派四川逰擊王<lb/>
　　　世爵署遊擊潘文郁帶領漢土官兵一千四百<lb/>
　　　名堵禦納貝山俟色底碉寨攻克之後即領兵<lb/>
<pb n="KR2c0011_WYG_007-9b"/>
　　　前進攻取得利曽達等寨並聲援馬奈一路官<lb/>
　　　兵此進攻金川河東六路之布置也至河西有<lb/>
　　　名碉寨數十處精悍賊番多在其間上年因官<lb/>
　　　兵數少不能分至河西因而賊衆盡趨河東抵<lb/>
　　　禦是以攻取為難今派定署泰寧協副将王世<lb/>
　　　泰大同協副将髙雄統領漢土官兵四千餘名<lb/>
　　　由甲索一路進攻又派金塔副将劉順統領漢<lb/>
　　　土官兵二千五百餘名由乃當一路進攻又派<lb/>
<pb n="KR2c0011_WYG_007-10a"/>
　　　陜西叅将永柱統領原駐馬奈之漢土官兵三<lb/>
　　　千餘名由卡卡脚一路進攻使賊河西各寨不<lb/>
　　　能復援河東而勒歪刮耳崖賊巢勢孤力竭自<lb/>
　　　難持久此進攻金川河西四路之布置也自大<lb/>
　　　兵進勦以来已将一載賊番糧盡技窮惟有嬰<lb/>
　　　碉固守今時屆仲夏山雪甫消二麥將熟正當<lb/>
　　　乘時進攻使賊不得刈穫則奪其食即所以絶<lb/>
　　　其命且<lb/>
<pb n="KR2c0011_WYG_007-10b"/>
　頒發九節銅砲十位並成都製造大砲三十位俱已<lb/>
　　　到營足資各路分用是師旅既集攻具已備<hi>臣</hi>
　　　與班第就近㑹商定期五月初八日十路大兵<lb/>
　　　同時齊發協力並攻庶賊四面受敵雖有堅碉<lb/>
　　　亦難再守可期仰仗<lb/>
　天威直搗賊巢無難矣奏入<lb/>
　諭曰覽奏俱悉惟俟㨗音耳<lb/>
　　　　<hi>臣</hi>等謹按張廣泗有言兵合則見多分則見<lb/>
<pb n="KR2c0011_WYG_007-11a"/>
　　　　少而及其用之也每主分而不主合始而四<lb/>
　　　　路既而七路今當増兵之後又擬分十二路<lb/>
　　　　後乃定為十路雖數道並進自古用兵何嘗<lb/>
　　　　不藉此奏績然不若張廣泗屢将有用之兵<lb/>
　　　　零星分散以自形其弱也方議分兵數路進<lb/>
　　　　奪昔嶺以攻刮耳崖岳鍾琪固早已憂其兵<lb/>
　　　　分勢单不無可慮矣又况兵以禦敵将以領<lb/>
　　　　兵将之與兵必如臂指之相使頭目之相䕶<lb/>
<pb n="KR2c0011_WYG_007-11b"/>
　　　　而後可期致勝張廣泗乃将各省之兵任意<lb/>
　　　　分𨽻不歸本将統轄竟致将不識兵兵不識<lb/>
　　　　将何以収羣策乎<lb/>
　　　是日班第等㑹奏軍前設立賞格<lb/>
　上命軍機大臣等速議議曰金川自軍興以来已及<lb/>
　　　一載有餘添兵糜餉現在自應刻奏膚功難容<lb/>
　　　延緩而軍中賞罰原屬第一要務今據班第張<lb/>
　　　廣泗奏稱兵丁有臨陣割獲男番首級一顆或<lb/>
<pb n="KR2c0011_WYG_007-12a"/>
　　　耳記一箇者賞銀五兩如或連割首級及耳記<lb/>
　　　數箇者照數遞加若有生擒賊番一名者賞銀<lb/>
　　　十兩如係寨首及小頭人賞銀二十兩如係大<lb/>
　　　頭人及逆酋素所信任者商酌從優加賞至於<lb/>
　　　賊人所居之碉大而難攻者每克一處賞銀三<lb/>
　　　百兩其次賞銀二百兩又其次賞銀百兩或五<lb/>
　　　十兩領兵員弁有能親冒鎗石身先士卒者計<lb/>
　　　功遇缺陞補請以此為鼓勵之資兾成功之速<lb/>
<pb n="KR2c0011_WYG_007-12b"/>
　　　<hi>臣</hi>等伏思用兵之法全在賞罰分明始足以示<lb/>
　　　勸懲而作士氣但兵丁臨陣或能奮勇争先或<lb/>
　　　能殺敵致果統領之員皆所目睹應加賞給原<lb/>
　　　可隨時立辦若預定銀數零星購買不惟無此<lb/>
　　　體制亦恐轉以滋弊如臨陣之時前有數人對<lb/>
　　　敵兵丁貪獲賞銀衆皆争取一人之首級耳記<lb/>
　　　而敵兵之猛鷙凶悍者轉得乘間脱逃豈不貽<lb/>
　　　誤况使士卒惟利是圖勢必轉無鬭志其間或<lb/>
<pb n="KR2c0011_WYG_007-13a"/>
　　　戕殺已降賊害平人或割取已死之耳記冒領<lb/>
　　　賞銀或因利争競而軍令不肅種種弊端未可<lb/>
　　　枚舉在國家興師伐罪既已動費帑金原不惜<lb/>
　　　此區區賞功銀兩即班第張廣泗亦不過為鼓<lb/>
　　　舞兵丁起見但如前項所指各弊則事屬難行<lb/>
　　　應無庸議至於軍營賞格闗係甚重應另行斟<lb/>
　　　酌良法俾兵丁皆知奮往直前立功奏凱庶為<lb/>
　　　有益現今大學士訥親将次抵營應令訥親㑹<lb/>
<pb n="KR2c0011_WYG_007-13b"/>
　　　同班第等詳加籌酌另行速議奏<lb/>
　聞辦理<lb/>
　上是之是日<lb/>
　上又以軍機大臣議駁班第等賞格一摺傳示訥親<lb/>
　　　令其閲看斟酌並傳<lb/>
　諭張廣泗等軍營中果有奮勇争先出竒制勝者臨<lb/>
　　　期酌量即從優重賞務在合宜中窽實足鼓士<lb/>
　　　氣而勵人心是日張廣泗又奏言各鎮将分領<lb/>
<pb n="KR2c0011_WYG_007-14a"/>
　　　一軍凡屬臨敵攻戰其於主将之指授機宜務<lb/>
　　　須遵聽調度而於駐軍之營壘務須妥慎防範<lb/>
　　　以免疎虞未有罔遵指示擅棄營壘甚至撤營<lb/>
　　　移駐並無賊尾追而軍装砲位率皆遺棄弗顧<lb/>
　　　但知畏賊而不知畏法如近日鎮将之甚者也<lb/>
　　　查<hi>臣</hi>於上年六月二十八日派兵進勦原分西<lb/>
　　　南二路其西路統領係宋宗璋派管黨壩卡裏<lb/>
　　　等處官兵進攻勒歪卡裏一路官兵係郎建業<lb/>
<pb n="KR2c0011_WYG_007-14b"/>
　　　帶領<hi>臣</hi>原令由曽頭溝前進宋宗璋調往卡裏<lb/>
　　　郎建業僅攻克石卡二處久頓未能寸進反致<lb/>
　　　傷損官兵宋宗璋所領黨壩官兵上年七月攻<lb/>
　　　克革什戎岡奪獲作固山梁尚屬奮勉自八九<lb/>
　　　月以後進攻木耳金岡康八達兩處雖亦擊毁<lb/>
　　　碉座究之跬步不能前進該鎮又於瞻對案内<lb/>
　　　扶同欺罔有應訊問之處<hi>臣</hi>現遵<lb/>
　㫖令哈攀龍前往黨壩軍營摘印署理並委岳鍾琪<lb/>
<pb n="KR2c0011_WYG_007-15a"/>
　　　前往接辦統領事務将宋宗璋觧赴成都看守<lb/>
　　　候<hi>臣</hi>委員觧送刑部聽候質訊其南路統領係<lb/>
　　　許應虎派管正地馬奈綽斯甲等處官兵夾攻<lb/>
　　　勒歪刮耳崖該鎮初進之時克復正地攻取車<lb/>
　　　寨尚屬勇往迨進攻獨松未克蔡允失事許應<lb/>
　　　虎竟舍獨松而至的交以攻甲木寨仍不能克<lb/>
　　　反被賊圍幾至危殆<hi>臣</hi>始将許應虎撤回小金<lb/>
　　　川繼因卡撒一路未有大員彈壓又遣許應虎<lb/>
<pb n="KR2c0011_WYG_007-15b"/>
　　　至彼駐守乃畏賊大言恐嚇欲允其撤退營盤<lb/>
　　　之請經<hi>臣</hi>嚴飭中止<hi>臣</hi>又将許應虎調回閑住<lb/>
　　　現在留營無益應遣回建昌鎮本任辦事至馬<lb/>
　　　良柱於上年四月救全沃日諭降小金川并克<lb/>
　　　復孫克宗地方勞績頗著六月内克取納貝山<lb/>
　　　江卡得利等處及招撫克州九寨并攻取噶固<lb/>
　　　讓噶羙耳等寨進據丹噶山梁亦屬奮勇及<hi>臣</hi>
　　　将卡裏撤回之兵令赴丹噶歸伊統轄該鎮駐<lb/>
<pb n="KR2c0011_WYG_007-16a"/>
　　　劄丹噶山雖離刮耳崖不過二十餘里而攻取<lb/>
　　　曽達一碉日久未克迨張興失陷遂意沮氣懦<lb/>
　　　措置乖方致令克州九寨仍被賊占大肆猖獗<lb/>
　　　及<hi>臣</hi>令發兵退賊然後移營納貝山一帶據險<lb/>
　　　駐劄而馬良柱一得<hi>臣</hi>檄即置賊不顧率領漢<lb/>
　　　土官兵五千餘衆連夜移營並無賊人尾追而<lb/>
　　　砲位軍装帳房等項盡行遺棄其怯懦無能較<lb/>
　　　之前此如出兩人且該鎮亦於瞻對案内扶同<lb/>
<pb n="KR2c0011_WYG_007-16b"/>
　　　欺罔應行質訊<hi>臣</hi>謹遵<lb/>
　㫖摘取印信委副将任舉署理重慶鎮事務統領官<lb/>
　　　兵進勦将馬良柱同宋宗璋一并觧送刑部質<lb/>
　　　訊問擬其遊擊陳上才上年四月内救援沃日<lb/>
　　　及攻克孫克宗進據丹噶山雖有㣲勞但分駐<lb/>
　　　卡撒左山梁以後毫無寸功且於撤營之時防<lb/>
　　　範疎懈以致失砲傷兵罪實難逭叅将郎建業<lb/>
　　　初由卡裏進兵既無寸功後赴曽達駐守失去<lb/>
<pb n="KR2c0011_WYG_007-17a"/>
　　　卡倫七座迨撤營之際不遵號令失砲傷兵其<lb/>
　　　罪更難姑貸<hi>臣</hi>按照軍法將郎建業鎻拿觧赴<lb/>
　　　成都收禁陳上才先經患病赴成都調治咨明<lb/>
　　　提臣武繩謨一并收禁候<lb/>
　㫖到飭審究擬至署遊擊潘文郁於上年四月赴援<lb/>
　　　沃日奮勇對敵身帶石傷繼又攻克孫克宗及<lb/>
　　　得利噶固等寨皆為前鋒直抵丹噶頗屬勇往<lb/>
　　　惟於曽達撤營急遽失去小砲一位尚屬罪不<lb/>
<pb n="KR2c0011_WYG_007-17b"/>
　　　掩功又署叅将事陜西遊擊王世泰派往馬良<lb/>
　　　柱丹噶軍營幫辦統領事宜並無寸效又隨同<lb/>
　　　撤營毫無布置咎亦難辭但該員委赴丹噶未<lb/>
　　　及旬餘情稍可原且熟於金川一帶番情為綽<lb/>
　　　斯甲等土司所素信應姑留以備差委<hi>臣</hi>現將<lb/>
　　　王世泰潘文郁二員暫留軍營䇿勵以觀後效<lb/>
　　　再查丹噶曽達及卡撒山梁等處撤營失去砲<lb/>
　　　位所有專管之千把弁員亦千例議外委張朝<lb/>
<pb n="KR2c0011_WYG_007-18a"/>
　　　佐王國佐姜于海山隂棠王孟國五員即行按<lb/>
　　　名斥革千把杜景賢杜啓明宋禄三員咨部斥<lb/>
　　　革一并羈候審擬至於卡撒駐守之叅将買國<lb/>
　　　良上年七月攻克空卡闗邦噶山碉寨并克破<lb/>
　　　卡撒大碉頗屬奮勇至八月以後攻打色底遂<lb/>
　　　為頓阻又副将髙宗瑾上年八月内奪據色底<lb/>
　　　左山梁之後即為頓阻雖俱未能克敵尚屬固<lb/>
　　　守無失髙宗瑾於本年正月内誘擒逆番用事<lb/>
<pb n="KR2c0011_WYG_007-18b"/>
　　　頭人生噶爾結又於三月内協同副将唐開中<lb/>
　　　叅将買國良等拿獲賊目生格由是賊番稍知<lb/>
　　　畏懼不敢輕來侵犯現在另為派遣酌援機宜<lb/>
　　　進攻其馬奈駐守之叅将永柱初在卡裏既赴<lb/>
　　　馬奈均無克取亦無疎失至本年三四月與遊<lb/>
　　　擊李璠等督率官兵擊退犯營賊番攻克戎布<lb/>
　　　寨賊勢大挫軍威稍振亦現在指示機宜調遣<lb/>
　　　進攻阜和營遊擊羅于朝上年七月奪取甲索<lb/>
<pb n="KR2c0011_WYG_007-19a"/>
　　　碉卡八月初旬又同王世爵攻奪對哇山賊卡<lb/>
　　　八月以後久駐甲索未有進取亦無疎失但羅<lb/>
　　　于朝於瞻對案内通同欺罔罪不可逭請另行<lb/>
　　　叅劾以彰法紀奏入<lb/>
　上命該部議奏旋經兵部議覆許應虎業經奉<lb/>
　㫖革職觧京審擬宋宗璋馬良柱俱係已經觧審之<lb/>
　　　員應行審擬治罪羅于朝歸於瞻對案内另叅<lb/>
　　　均毋庸置議郎建業陳上才既經該督按照軍<lb/>
<pb n="KR2c0011_WYG_007-19b"/>
　　　法鎖拿収禁應請<lb/>
　㫖革職審擬叅将永柱照溺職例革職可否留營効<lb/>
　　　力出自<lb/>
　聖恩如䝉<lb/>
　俞允留營俟事竣之日該督查核功過照例辦理餘<lb/>
　　　俱如張廣泗所奏行得<lb/>
　㫖俞允張廣泗又奏言行軍之際全頼将領身先士<lb/>
　　　卒其退縮無能者應加懲究謀勇幹濟者應予<lb/>
<pb n="KR2c0011_WYG_007-20a"/>
　　　奬㧞庶足鼓勵戎行查川陜定例自副将以至<lb/>
　　　千總凡有缺出皆由内部照例銓選臣仰懇<lb/>
　天恩俯念軍興暫通常格此次軍前遇有副将以下<lb/>
　　　缺出准臣即於此次出師奮勇立功顯著勞績<lb/>
　　　人員内揀選<lb/>
　　題請補授以事竣之日停止倘軍前不得其人仍<lb/>
　　　照例咨部推補則一變通間将弁有上進之階<lb/>
　　　愈切報効之願於現在征行似有裨益奏入<lb/>
<pb n="KR2c0011_WYG_007-20b"/>
　上命該部議奏旋經兵部議覆准行張廣泗又以管<lb/>
　　　理打箭爐税務吏部郎中博寛縁事降調具呈<lb/>
　　　願於軍營効力據情入告<lb/>
　上可其奏令博寛留營酌量委用張廣泗又奏岳鍾<lb/>
　　　琪未到軍營之前曽具禀到<hi>臣</hi>有伊曽䝉<lb/>
聖祖仁皇帝賞戴花翎之語<hi>臣</hi>以大臣罷斥起用必須<lb/>
　　　另䝉<lb/>
　恩賜方可頂戴答之不敢壅於上<lb/>
<pb n="KR2c0011_WYG_007-21a"/>
　聞謹代陳明奏入<lb/>
　諭曰可傳㫖令其戴翎是日陳宏謀奏言金川不法<lb/>
　皇上特遣大臣帶領官兵分起前進以期迅速勦除<lb/>
　　　<hi>臣</hi>欽遵<lb/>
　諭㫖将沿途夫馬預為籌備先儘驛馬合棚應付并<lb/>
　　　調撥營馬就近協濟仍有不敷令地方官雇覔<lb/>
　　　民間騾馬務令寛裕今<lb/>
　欽差内大臣班第等於五月初六日過西安省城䕶<lb/>
<pb n="KR2c0011_WYG_007-21b"/>
　　　軍統領烏爾登等於五月初八日過西安省城<lb/>
　　　經略大學士公訥親等於五月初九日過西安<lb/>
　　　省城䕶軍統領薩音圖等於五月初十日過西<lb/>
　　　安省城内大臣傅爾丹等於五月十五日過西<lb/>
　　　安省城俱係兼程前進夫馬並無貽誤理合奏<lb/>
　　　明奏入<lb/>
　報聞是日陳宏謀又奏言陜省為川甘兩省孔道額<lb/>
　　　設驛站原係按地方之衝僻差務之繁簡以定<lb/>
<pb n="KR2c0011_WYG_007-22a"/>
　　　馬匹工料之多寡如一入陜境之潼闗華隂華<lb/>
　　　州渭南臨潼等州縣定為極衝毎站設馬八十<lb/>
　　　四匹及一百八匹每馬一匹日給草料銀八分<lb/>
　　　五釐每馬夫一名日給工食銀五分其自鳳翔<lb/>
　　　府屬之寳雞縣入棧道起至漢中府屬之寧羌<lb/>
　　　州黄壩抵四川境計一十六州縣驛亦定為極<lb/>
　　　衝内惟寳雞設馬六十五匹東河設馬七十六<lb/>
　　　匹餘俱每站僅設馬五十匹及五十四匹每馬<lb/>
<pb n="KR2c0011_WYG_007-22b"/>
　　　一匹俱日給草料銀六分五釐每馬夫一名俱<lb/>
　　　日給工食銀三分同一極衝驛站而夫馬工料<lb/>
　　　多寡不同皆因潼闗等處乃入陜之門戸為川<lb/>
　　　甘兩省經由之總路寧羗等處則僅係入川之<lb/>
　　　偏路如無軍務則寧羗等驛原可應付無誤乃<lb/>
　　　自瞻對用兵以来寧羗各驛馳騁不遑已屬疲<lb/>
　　　苦近因金川之役調撥官兵協濟軍餉<lb/>
　欽命大臣前往差使絡繹文檄交馳各該驛遞俱在<lb/>
<pb n="KR2c0011_WYG_007-23a"/>
　　　棧道之中一線羊腸站逺道險更與道途平坦<lb/>
　　　之衝驛不同今寧羗等驛額馬僅五十餘匹而<lb/>
　　　毎起撥用動至一百數十匹現又安設腰站接<lb/>
　　　遞軍營緊急文報驛馬更不敷用陜省逺在邊<lb/>
　　　疆處處緊要無可抽調司驛各員墊項雇買凑<lb/>
　　　應緊差幸無遲誤力實難支額設之馬奔馳不<lb/>
　　　息多致勞傷所定工料又苦不給前據寧羗州<lb/>
　　　等一十四州縣驛紛紛呼籲詳請加増工料馬<lb/>
<pb n="KR2c0011_WYG_007-23b"/>
　　　匹以免貽誤軍需<hi>臣</hi>批飭驛鹽道孫陳典㑹同<lb/>
　　　布政使慧中確查議詳兹據該司道等援據雍<lb/>
　　　正八年西路用兵之例詳請加増<hi>臣</hi>查寧羗等<lb/>
　　　驛夫馬工料久有定制何容輕議加増惟是軍<lb/>
　　　興之際差務殷繁疲苦實甚若不亟為調劑設<lb/>
　　　有貽誤闗係非輕伏查雍正八年西路用兵沿<lb/>
　　　邊一帶添設邊塘馬匹所需草料銀兩前督臣<lb/>
　　　查郎阿題明俱照八分五釐支給報銷今寧羗<lb/>
<pb n="KR2c0011_WYG_007-24a"/>
　　　等州縣棧道﨑嶇當此用兵之時差務繁急與<lb/>
　　　從前西路用兵事同一例<hi>臣</hi>等目擊各驛情形<lb/>
　　　不得不叩懇<lb/>
　天恩俯准将漢中府屬之寧羗黄壩大安沔縣黄沙<lb/>
　　　褒城青橋馬道武闗留壩松林三岔鳳縣草涼<lb/>
　　　等十四州縣驛照西路用兵添設邊塘事例於<lb/>
　　　額設馬匹之外每站暫添馬二十匹馬夫十名<lb/>
　　　以資應付每馬一匹無論新添舊設均照例每<lb/>
<pb n="KR2c0011_WYG_007-24b"/>
　　　日支給草料銀八分五釐馬夫一名每日支給<lb/>
　　　工食銀五分至鳳翔府屬之寳雞東河二驛馬<lb/>
　　　匹無庸添設其草料亦請每日支銀八分五釐<lb/>
　　　馬夫工食每日支銀五分一應工料請於奉<lb/>
　㫖允准之日准其開銷所需添設馬價於藩庫銀内<lb/>
　　　照定價每匹八兩給發收領事竣之日變價還<lb/>
　　　項夫馬工料亦仍照舊額支領奏入<lb/>
　上命軍機大臣等㑹部速議議曰川省現在用兵其<lb/>
<pb n="KR2c0011_WYG_007-25a"/>
　　　差務之煩較之陜省勢必更甚而川省沿途各<lb/>
　　　站僅設馬三十匹每匹日支草料銀六分並未<lb/>
　　　請増今陳宏謀援照雍正八年西路用兵添設<lb/>
　　　塘馬之例奏請加増不知西路一帶俱係沿邊<lb/>
　　　歴年原無驛站軍興之際不得不議添設並非<lb/>
　　　原有額設復行増添也惟是金川現在用兵往<lb/>
　　　来差使自必多於平時陜川二省馬匹或有應<lb/>
　　　通融辦理之處<hi>臣</hi>等未能周知難以懸定今大<lb/>
<pb n="KR2c0011_WYG_007-25b"/>
　　　學士公訥親現奉<lb/>
　命赴川經略軍務身歴其境應請<lb/>
　勅交大學士訥親将川陜一帶驛站有無應行斟酌<lb/>
　　　變通之處妥酌具奏請<lb/>
　㫖辦理<lb/>
　上從之<lb/>
　　　六月辛酉紀山奏言軍需費用浩繁先後請撥<lb/>
　　　隣近省分及部庫銀共二百九十萬兩兹據布<lb/>
<pb n="KR2c0011_WYG_007-26a"/>
　　　政使詳稱糧餉賞需及各路輓運脚價等項需<lb/>
　　　費不貲現存既屬無㡬而附近之陜省又存貯<lb/>
　　　無多不能屢為協濟且前借司庫酌留封貯銀<lb/>
　　　三十九萬餘兩尚未歸還合無再請題撥銀一<lb/>
　　　百萬兩速觧来川協濟理合具題奏入<lb/>
　上命該部速議旋經部議在江西省撥銀七十萬兩<lb/>
　　　湖北省撥銀三十萬兩共銀一百萬兩交各該<lb/>
　　　撫委員星赴川省交納備用是日<lb/>
<pb n="KR2c0011_WYG_007-26b"/>
　上命軍機大臣等傳諭訥親曰據户部議覆紀山所<lb/>
　　請協撥軍需銀一百萬兩合之從前所撥已将及<lb/>
　　四百萬兩此時大兵雲集日費不貲若奏凱需時<lb/>
　　餽餉将何所底止當起事之初本圖震攝遐荒為<lb/>
　　一勞永逸之計雖知其難勢不容己今勞師動衆<lb/>
　　經歴嵗時而兎穴獸嵎險不可攻力不能致全師<lb/>
　　取勝究将何道之從金川在蜀僻處懸巖負固陸<lb/>
　　梁本不足較但既已興師問罪徴調旁省幾徧西<lb/>
<pb n="KR2c0011_WYG_007-27a"/>
　　南若棄此不圖無以警衆心而威蠻服番衆圜視<lb/>
　　而起其将何以禦之然自朕反覆思之命将徂征<lb/>
　　固以止亂班師柔逺是乃常經古人云不以明珠<lb/>
　　抵鵲惜其所得不償所失也為今之計果已迅奏<lb/>
　　膚功㨗音踵至固不待言倘尚利害相持當籌制<lb/>
　　勝良圖可以無頓大兵而狡冦帖服不致有損國<lb/>
　　威斯為上䇿至班滚不過漏網遊魂無足輕重如<lb/>
　　果探囊可得亦足快心若勢不能中止又将頓師<lb/>
<pb n="KR2c0011_WYG_007-27b"/>
　　經年更加勞費則俘班滚而懸之藁街不足示武<lb/>
　　且擒獲班滚特以服李質粹慶復之心明非懸坐<lb/>
　　疑獄耳試思傷財動衆李質粹之首果足償赤子<lb/>
　　百萬之脂膏耶不惟李質粹即慶復又豈足以償<lb/>
　　之耶以事理輕重衡之不如置之不問此朕宸衷<lb/>
　　密斷為民力物命起見不然多者費矣後之所費<lb/>
　　數豈踰前而區區是較耶訥親赴川時起程匆促<lb/>
　　未暇面諭及此可密行傳諭訥親令其統計全蜀<lb/>
<pb n="KR2c0011_WYG_007-28a"/>
　　情形熟思審處伊身在軍前所見較為親切必能<lb/>
　　善㑹朕㫖如此番不用兵瞻對而大兵既撤之後<lb/>
　　萬一餘燼復燃嘯聚生事又不得不復為撲滅以<lb/>
　　杜後患則又不如目前多費為事半而功倍矣其<lb/>
　　一一先機籌及詳悉密奏候朕裁酌張廣泗等可<lb/>
　　不必令知之恐致洩漏以揺惑衆聽其現在進兵<lb/>
　　形勢若何竚待奏報以紓逺懐大學士佳否近来<lb/>
　　起居步履如何隨便奏聞以慰朕意<lb/>
<pb n="KR2c0011_WYG_007-28b"/>
　　　　<hi>臣</hi>等謹按興師十萬日費千金行者有荷戈<lb/>
　　　　之勞居者有輓輸之役民命物力胥闗乎是<lb/>
　　　　自古雄才大略四征弗庭固欲使絶域遐荒<lb/>
　　　　聲靈共讋然一偏於攻取好勝之私而不能<lb/>
　　　　念及於國計民生之重則未免於勞師傷財<lb/>
　　　　不戢是懼我<lb/>
　皇上聖德廣運舉四海内外措置於掌握之中<lb/>
　睿照所及徹始徹終毋固毋我邊圉弗靖固不得不<lb/>
<pb n="KR2c0011_WYG_007-29a"/>
　　　　張皇六師以伸天討洎乎行師既久勞費日<lb/>
　　　　煩則重念鋒鏑是膺無非朝廷之赤子輸将<lb/>
　　　　恐後皆為草野之脂膏惻然以班師柔逺為<lb/>
　　　　懐蓋並育兼包量同天地而審機决䇿洞若<lb/>
　　　　神明為經略者果能善體<lb/>
　聖心熟思審處則膚功之奏有無俟曠日持久者矣<lb/>
　　　癸亥<lb/>
　上命四川建昌鎮總兵官莽阿納前往金川軍營聽<lb/>
<pb n="KR2c0011_WYG_007-29b"/>
　　經略大學士訥親總督張廣泗酌量委用<lb/>
　　　戊辰<lb/>
　上諭内閣曰據尚書班第總督張廣泗奏稱汶川縣<lb/>
　　典史謝應龍於莎羅奔蠢動之初奉委偵探情形<lb/>
　　查勘餉道其時莎羅奔三路往攻沃日逆燄方張<lb/>
　　而該典史能以大義開導女土司令其堅守拒賊<lb/>
　　一面為請援兵迨危急之時手執佩刀相誓協力<lb/>
　　拒守沃日因以得全及至卡撒失利鎮将欲移營<lb/>
<pb n="KR2c0011_WYG_007-30a"/>
　　退保該典史復力阻中止且不待檄示接濟卡撒<lb/>
　　右山梁軍餉該典史以微末之員能知大義兼悉<lb/>
　　機宜實心任事甚屬可嘉即在大員中亦不易得<lb/>
　　非尋常勞績可比宜不次超擢以示優奬可加授<lb/>
　　知州同知職銜遇有相當之缺該撫即行題補使<lb/>
　　軍中効力人員共知鼓勵是日<lb/>
　上又命軍機大臣等以謝應龍超擢諭知訥親令傳<lb/>
　　該員面加奬諭並通傳各營使効力人員共知鼓<lb/>
<pb n="KR2c0011_WYG_007-30b"/>
　　勵<lb/>
　　　　<hi>臣</hi>等謹按行軍之際賞罰最宜嚴明典史謝<lb/>
　　　　應龍以㣲末之員一能實心任事<lb/>
　皇上即予超擢並諄諄傳<lb/>
　諭經略面加奨勵又傳播各營使効力之員共知奮<lb/>
　　　　勉<lb/>
　聖主之無功不賞無㣲不録所以鼓舞人才振作其<lb/>
　　　　勇往之氣者至深切矣當時訥親張廣泗漫<lb/>
<pb n="KR2c0011_WYG_007-31a"/>
　　　　不經心以致軍前敘功冊籍溷淆無可稽考<lb/>
　　　　豈非負<lb/>
　恩之大者乎<lb/>
　　　是日班第等以前奏軍前文武員弁跟役及土<lb/>
　　　兵在本境者酌給半米半折奉<lb/>
　上諭以軍前最重糧餉半米半折日食倘有不敷伊<lb/>
　　　等從何購覔何以轉稱足資食用遵<lb/>
　㫖覆奏曰軍前文武員弁跟役原有額設定數照例<lb/>
<pb n="KR2c0011_WYG_007-31b"/>
　　　支給口糧但該員弁等隨帶之役與額定之數<lb/>
　　　多有不足如總兵定例跟役二十四名副將十<lb/>
　　　六名其實在隨帶人數並無如許之多向俱照<lb/>
　　　額支領以餘米變價補日用之不足今酌定半<lb/>
　　　米半折既省轉售之煩而食米仍無缺乏至土<lb/>
　　　兵未離本境者原有該地出産炒麫糌粑足資<lb/>
　　　餬口本不專藉官糧且其中殷實土司素有儲<lb/>
　　　積者即令全領折價亦所樂從<hi>臣</hi>等總在隨時<lb/>
<pb n="KR2c0011_WYG_007-32a"/>
　　　隨地酌看情形加之調劑實無食用匱乏之虞<lb/>
　　　奏入<lb/>
　報聞是日班第張廣泗紀山㑹奏言據布政司詳稱<lb/>
　　　西南兩路添兵進勦雇用内地運夫數以萬計<lb/>
　　　伊等逺役塞外食物昻貴所得脚價口糧僅敷<lb/>
　　　本人度日不能兼贍家口兼之疾病逃亡又須<lb/>
　　　另行募補民間不能永逺幫貼未免畏縮不前<lb/>
　　　而軍糧緊急刻不容緩應請於每夫日給口糧<lb/>
<pb n="KR2c0011_WYG_007-32b"/>
　　　脚價外各先給安家銀二兩三月換班之時再<lb/>
　　　給銀一兩庶糧夫無憂内顧得以踴躍從公<hi>臣</hi>
　　　等伏思我<lb/>
　皇上愛民如子不欲絲毫擾累奉有寛裕給發脚價<lb/>
　　　之<lb/>
　諭㫖<hi>臣</hi>等親察情形似應照該布政司所議辦理恭<lb/>
　　　摺陳明奏入<lb/>
　上諭該部知之是日張廣泗又奏擒獲之賊日生格<lb/>
<pb n="KR2c0011_WYG_007-33a"/>
　　　生噶爾結與馬奈陣前擒獲之賊番克爾吉勞<lb/>
　　　戎生格等五名均已處以極刑並行梟示以洩<lb/>
　　　衆忿<lb/>
　報聞<lb/>
　<lb/>
　<lb/>
　<lb/>
　<lb/>
<pb n="KR2c0011_WYG_007-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方略卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_009-1a"/>
欽定四庫全書<lb/>
平定金川方畧卷九<lb/>
　　　七月癸巳<lb/>
　上諭内閣曰經畧大學士訥親等奏稱署總兵任舉<lb/>
　　統兵進攻昔嶺石城身自督戰奮勇直前多所斬<lb/>
　　獲乘勝追殺致被鎗傷陣亡任舉前在叅將任内<lb/>
　　值固原兵變以單騎手刃亂兵解散賊黨捍禦全<lb/>
　　城安撫百姓勞績已為懋著故特擢用副將命往<lb/>
<pb n="KR2c0011_WYG_009-1b"/>
　　金川軍營領兵攻勦所向克敵現已補授總兵官<lb/>
　　深望凱旋之日録功優叙以奬殊勲孰知伊感朕<lb/>
　　知遇奮勇捐軀深堪憫惻考諸典禮以死勤事者<lb/>
　　祀之本朝特建昭忠祠用享疆場效命之臣任舉<lb/>
　　著入祠從祀所有䘏典照提督例給與該部察例<lb/>
　　具奏伊子亦照提督例給與廕襲該部并行文調<lb/>
　　取來京引見至買國良等著經略大學士訥親於<lb/>
　　軍務告竣之日查明咨部一體從優賜䘏<lb/>
<pb n="KR2c0011_WYG_009-2a"/>
　　　甲午<lb/>
　上命軍機大臣等傳諭訥親曰訥親昨奏到軍機一<lb/>
　　摺已詳悉頒發諭㫖今再四思維所云建碉之䇿<lb/>
　　不惟有所難行抑且深為可慮將謂得尺則尺得<lb/>
　　寸則寸以此為自固之計獨不思碉樓非可易成<lb/>
　　即使能成而我兵究以攻取為事若再行前進其<lb/>
　　將再建一碉耶向後屢進不已䇿將安出且調集<lb/>
　　大兵本圖制勝今不用以克敵而用以建碉必非<lb/>
<pb n="KR2c0011_WYG_009-2b"/>
　　所願以朕度之此㫖未到之先勢將中止儻其意<lb/>
　　在必成究屬徒勞無益朕一見此摺即不以為然<lb/>
　　及問在京大臣等亦皆以為不可朕意張廣泗老<lb/>
　　於戎行豈有不知而亦随聲附和在張廣泗未必<lb/>
　　不謂任事經年未著成效今既有經畧肩兹鉅任<lb/>
　　發謀决䇿經畧裁之是非得失經畧當之而彼得<lb/>
　　袖手旁觀遂其推諉之計如此則所係更大矣訥<lb/>
　　親不可不知此意况朕命經畧前往原以總挈大<lb/>
<pb n="KR2c0011_WYG_009-3a"/>
　　綱以朕坐籌遥度於京師不如可信之大臣親履<lb/>
　　行間察衆人之情就目前之勢相機指示據實入<lb/>
　　告尤為親切此朕命訥親前往之本意也至宣猷<lb/>
　　効力仍當責之張廣泗等使各盡其長即使朕親<lb/>
　　行亦不過指揮調度而所重自在羣䇿羣力從來<lb/>
　　耕當問奴織當問婢若論用兵熟練朕必不肯謂<lb/>
　　訥親優於張廣泗即訥親亦必能知此蓋經畧統<lb/>
　　領全軍衆人之謀皆其謀衆人之力皆其力豈必<lb/>
<pb n="KR2c0011_WYG_009-3b"/>
　　自出所見方為己功耶而朕更有深慮者大兵聚<lb/>
　　久變患易生在固原平居無事之時尚有一夫夜<lb/>
　　呼倉猝四起之變何况軍中親信僅滿洲百數十<lb/>
　　人其餘皆調發客兵及土司蠻卒本非世受深恩<lb/>
　　為我心膂者比浮寄孤懸孰無室家郷里之戀而<lb/>
　　勞役不已奏凱無期版築方殷鋒銳莫展肘腋之<lb/>
　　慮良可寒心在部曲士旅固不可不鼔其勇氣而<lb/>
　　鋒鏑之下人孰甘心驅之太迫變計生焉儻有不<lb/>
<pb n="KR2c0011_WYG_009-4a"/>
　　測豈不重貽西顧憂耶此所為反覆以思而食不<lb/>
　　甘味寢不安枕凡思慮所及不得不備細告之訥<lb/>
　　親使悉知之也金川之役本不容中止况任舉之<lb/>
　　殁失我大帥如其置之不問何以慰彼忠魂雪我<lb/>
　　衆憤但憤兵亦將畧所忌自宜因時度勢以為進<lb/>
　　止儻險地必不可争或别有出竒制勝之善䇿如<lb/>
　　古所稱用間用術或致甘言或懸重購使彼有内<lb/>
　　潰之機然後可乘其敝從前王柔亦謂蠻夷易以<lb/>
<pb n="KR2c0011_WYG_009-4b"/>
　　利動且彼醜類無多不惜厚費或可坐縛逆酋此<lb/>
　　亦不得已之思耳王柔何時能到軍前曽否建白<lb/>
　　及此可就近諮詢溽暑炎蒸瘴癘毒虐暴師日久<lb/>
　　無刻不勞軫念大學士起居善自愛䕶並傳諭軍<lb/>
　　中諸大臣將弁其各慎重<lb/>
　　　　<hi>臣</hi>等謹按春秋傳曰王巡三軍拊而勉之三軍<lb/>
　　　　之士皆如挾纊宋太祖冬日諭侍臣曰吾居<lb/>
　　　　深宫尚苦寒若此况從征將士耶因解衣賜<lb/>
<pb n="KR2c0011_WYG_009-5a"/>
　　　　王全斌仍語諸將士曰不能徧及也蓋上下<lb/>
　　　　之情貴乎相通上以慈祥惻怛之恩待其下<lb/>
　　　　則下必以忠義愛戴之誠報其上伏見<lb/>
　皇上身居九重慮周萬里以行師逾載時時厪念不<lb/>
　　　　特經畧大臣諭令善自愛䕶即軍前將弁無<lb/>
　　　　不慰勉諄摯<lb/>
　仁恩愷澤足令聞者感深肌髄矣<lb/>
　　　乙未<lb/>
<pb n="KR2c0011_WYG_009-5b"/>
　上命軍機大臣等傳諭班第曰金川運糧蠻夫脚價<lb/>
　　每石約十餘金又日給炒麵一升所以體恤勞人<lb/>
　　可謂優渥矣今聞川省每一州縣派夫六十名里<lb/>
　　下科派津貼每夫一名竟至四五十金之多一夫<lb/>
　　在途或有逃亡病故仍向本縣補派津貼亦復一<lb/>
　　例重科里下從中侵蝕幾至窮郷僻壤竒零小尸<lb/>
　　亦皆騷擾不寧是居者追呼朘削既有典質稱貸<lb/>
　　之累而行者離鄉背井仍不免於饑寒困苦之憂<lb/>
<pb n="KR2c0011_WYG_009-6a"/>
　　以小民之脂膏徒飽里胥之谿壑以此推之則各<lb/>
　　土司所屬番夫亦未必能免派累無怪乎巴塘番<lb/>
　　民有不服派夫毁橋穵路之事也金川軍務尚未<lb/>
　　告竣運糧之事勢難中止若不體察情形妥協料<lb/>
　　理民何以堪朕前因金川軍營止張廣泗一人故<lb/>
　　令班第暫留協助今既有大學士訥親提督岳鍾<lb/>
　　琪等則班第現無専辦之事可以暫囘内地往來<lb/>
　　查察著於沿途即詳加體訪如朕所聞情形果否<lb/>
<pb n="KR2c0011_WYG_009-6b"/>
　　如此一並妥協飭辦務期無悞軍糈無累民番始<lb/>
　　為兩全是日<lb/>
　上又命軍機大臣等傳諭訥親張廣泗曰近覽訥親<lb/>
　　所奏軍務情形似非一時可能就緒今大兵已深<lb/>
　　入賊境設膚功不能立奏經秋渉冬彼地沍寒難<lb/>
　　以久駐又不得不暫營和煖之地相時再舉深惟<lb/>
　　久戍之卒一聞移撤心多渙散狡㓂或從而躡其<lb/>
　　後不可不慮將來移駐何地並如何撤囬之處亦<lb/>
<pb n="KR2c0011_WYG_009-7a"/>
　　當預為籌度萬全且大兵調集逺來自瞻對之役<lb/>
　　已經三載其附近土司俱應夫役亦已數年運餉<lb/>
　　從征更多擾累近聞蜀省州縣派夫徴餉苦累農<lb/>
　　民已傳諭尚書班第令其往來查察訥親可即令<lb/>
　　前往並飭巡撫紀山速為查辦内地如此土司可<lb/>
　　知恐其積勞懐怨别更生心而我軍孤懸賊境非<lb/>
　　内地聲援聫絡者可比可傳諭訥親張廣泗咸悉<lb/>
　　此意處處刻刻留心宻切防範至朕命訥親經畧<lb/>
<pb n="KR2c0011_WYG_009-7b"/>
　　原以總領大綱觀察情狀督率調度張廣泗本係<lb/>
　　川省封疆大吏且統領全師二年于役凡軍務責<lb/>
　　成朕惟張廣泗是寄目今歴練戎行嫻熟軍旅孰<lb/>
　　有過於張廣泗者伊當竭誠効力經畫機宜不可<lb/>
　　因大學士在營稍有推諉之心或存彼此之見現<lb/>
　　今各路兵勢若何古之用兵制勝者曰觀釁曰攻<lb/>
　　瑕賊衆所短何在何處有隙可乘訥親張廣泗在<lb/>
　　營當有成算可詳悉奏聞是日<lb/>
<pb n="KR2c0011_WYG_009-8a"/>
　上以金川之役紀山首開事端乃坐鎮省城於軍務<lb/>
　　　既若置身事外而運糧一事復任里胥濫派中<lb/>
　　　飽民番俱累漫無覺察<lb/>
　命軍機大臣等傳㫖申飭<lb/>
　　　　<hi>臣</hi>等謹按金川糧運<lb/>
　皇上早頒諭㫖令巡撫紀山給發價值務從寛裕乃<lb/>
　　　　奉行不善致有津貼派累<lb/>
　皇上一聞陳奏<lb/>
<pb n="KR2c0011_WYG_009-8b"/>
　聖心注念不已屢<lb/>
　頒諭㫖既嚴飭紀山復令班第囘川查察務使無累<lb/>
　　　　番民計慮既極周詳而愛民如子之誠尤為<lb/>
　　　　臣下所當深體者矣<lb/>
　　　乙亥<lb/>
　上諭内閣曰我國家從前用兵以雲梯登城為要務<lb/>
　　其時人思奮勇建功受賞延及子孫今承平日乆<lb/>
　　兵革不試旗人已不知有此藝矣朕思金酋恃其<lb/>
<pb n="KR2c0011_WYG_009-9a"/>
　　碉樓險固正可用此破敵即使金川無所用之亦<lb/>
　　滿洲武藝所當訓練者可於八旗前鋒䕶軍内上<lb/>
　　三旗每旗派五十人下五旗每旗派三十人擇其<lb/>
　　少壯勇健者演習雲梯以備遣用交與公哈逹哈<lb/>
　　查拉豐阿都統永興䕶軍統領慶㤗副都統那穆<lb/>
　　扎爾管領訓練并令来保傅恒那延㤗汪扎爾更<lb/>
　　番查閱俟學習有進朕亦往觀<lb/>
　　　壬寅<lb/>
<pb n="KR2c0011_WYG_009-9b"/>
　上命軍機大臣等傳諭訥親曰張廣泗將原任總兵<lb/>
　　馬良柱解送到京朕命軍機大臣等召問伊乗夜<lb/>
　　撤營遺失軍械情節據稱從前駐守曾逹之時糧<lb/>
　　運為雪所阻已經半月士卒皆煮皮鎧鞍䩞而食<lb/>
　　接到總督撤營檄文人思更生砲位軍械因雪大<lb/>
　　不能搬運以致遺失馬良柱前於班滚之役扶同<lb/>
　　欺隐兹復臨陣退縮罪固難逭但伊在川省二十<lb/>
　　餘年地方情形頗能熟悉即以進勦金川而論其<lb/>
<pb n="KR2c0011_WYG_009-10a"/>
　　始領兵千餘在瓦寺松林口奮勇督戰遂解沃日<lb/>
　　之圍又收降小金川之衆克復孫克宗是伊在三<lb/>
　　鎮中尚為出力即班第前此亦經備細奏聞至其<lb/>
　　撤營一事據稱糧運被阻已經半月果爾則時日<lb/>
　　甚乆兵丁何以自存恐屬狡飾之語如實係如此<lb/>
　　則馬良柱之倉皇拔營又當别論可傳㫖詢問大<lb/>
　　學士訥親秉公確察不必問之張廣泗與班第彼<lb/>
　　時糧運是否為雪所阻已經半月之乆將情由速<lb/>
<pb n="KR2c0011_WYG_009-10b"/>
　　行奏聞儻所供屬實馬良柱年雖六旬有餘精力<lb/>
　　尚屬可用將來仍發往軍前立功贖罪或猶勝於<lb/>
　　新任苗疆之人也至訥親前次摺奏係七月初十<lb/>
　　日到京今又幾及半月並無具奏之事朕心日深<lb/>
　　盻望在訥親之意必係期於速㨗以待奏報膚功<lb/>
　　但軍營事務朕切欲備悉其情形無論大功克成<lb/>
　　固宜迅速入告即或尚在酌辦亦當随時奏聞以<lb/>
　　慰朕西顧之念嗣後著十數日一次繕摺具奏其<lb/>
<pb n="KR2c0011_WYG_009-11a"/>
　　現在進勦事宜若何天時晴雨若何軍務既不能<lb/>
　　中止本年儻未能即竣將來作何結局訥親等目<lb/>
　　下作何籌畫可一并詳悉速奏朕近思我滿洲舊<lb/>
　　有蟻附登城之技因承平日久未經演習今已特<lb/>
　　派大臣挑選旗兵數百按期操練務令純熟並暫<lb/>
　　留馬良柱在京令其度量賊碉形勢協同演習俟<lb/>
　　訥親奏到再酌量發往軍前并諭知訥親將此項<lb/>
　　技藝可否為攻擊碉樓之用即行奏聞<lb/>
<pb n="KR2c0011_WYG_009-11b"/>
　　　戊申御史王顯緒奏言川省上司與金川疆界<lb/>
　　　毘連者不一其處如果以番制番不難滅此朝<lb/>
　　　食况番性貪悍慫恿甚易仰懇<lb/>
　皇上勅下經畧大學士將隣近金川之各土司無論<lb/>
　　　己未調赴軍前概行明白宣諭令其自統所部<lb/>
　　　土兵以為前驅官軍惟大張聲勢以為後援有<lb/>
　　　能搗破賊巢擒獲逆酋者即以金川土地人民<lb/>
　　　賜之將見各土司争先恐後盡欲立功受賞伊<lb/>
<pb n="KR2c0011_WYG_009-12a"/>
　　　等言語衣服相同偵探徃來亦便前驅之土兵<lb/>
　　　一得路徑破其險要大兵即可尾之而進且金<lb/>
　　　川賊衆見附近土司奮勇并力自度難以瓦全<lb/>
　　　又聞有破格之賞亦未必不自思求生之道縱<lb/>
　　　不擒其酋首縛獻軍前亦決不致如前此之出<lb/>
　　　死力以相拒矣奏入<lb/>
　上命軍機大臣等傳示訥親張廣泗是否有可採擇<lb/>
　　　以備一得之用或調伊父王柔面加詢問詳悉<lb/>
<pb n="KR2c0011_WYG_009-12b"/>
　　　奏聞<lb/>
　　　　<hi>臣</hi>等謹按以番攻番固兵家之常言即軍中<lb/>
　　　　亦未嘗不用此計乃我<lb/>
　皇上虚𠂻若谷延納維殷一聞陳奏即<lb/>
　命經畧等加之採擇初不以書生未諳軍務而忽棄<lb/>
　　　　之芻蕘之言聖人擇焉其是之謂歟<lb/>
　　　庚戌<lb/>
　上諭内閣曰金川逆酋不法現在調撥大兵刻期勦<lb/>
<pb n="KR2c0011_WYG_009-13a"/>
　　滅一切軍需供應絲毫不以累民惟是飛芻輓粟<lb/>
　　烏拉之外間亦酌用民夫雖給與脚價口糧而小<lb/>
　　民不免勞瘁朕心軫念著該督撫查明辦過夫米<lb/>
　　各州縣將本年錢糧先行緩徵俟凱旋事竣之日<lb/>
　　分别等次奏明請㫖候朕加恩以示軫恤邊氓之<lb/>
　　意是日<lb/>
　上又諭内閣曰大兵征勦金川各土司盡心出力始<lb/>
　　終不懈朕曽傳諭經畧大學士訥親將効力戎行<lb/>
<pb n="KR2c0011_WYG_009-13b"/>
　　供應烏拉輓運軍糧之各土司查明功績分别奏<lb/>
　　請候朕加恩今據覆奏各土司輓運軍糧雖按米<lb/>
　　給值而供應夫馬尚無貽誤且現在奉調協勦俱<lb/>
　　屬恭順請加賞賚朕念各土司轉運供應著有勞<lb/>
　　績雖協力攻勦尚未殄滅逆酋奏報全捷而從事<lb/>
　　行間應先行分别賞賚以示鼔勵但該土司等向<lb/>
　　來輸納貢賦多寡不同若免其稅糧人數難均未<lb/>
　　為允協其明正土司堅泰徳昌等著加恩將軍營<lb/>
<pb n="KR2c0011_WYG_009-14a"/>
　　所有充賞縀疋酌量分别賞給未經查明之長官<lb/>
　　司土千百戸等俟查明之日一體頒賞是日訥親<lb/>
　　　張廣泗㑹奏言各路於六月二十六日以前攻<lb/>
　　　克情形業經具奏兹查河西四路内正地馬奈<lb/>
　　　二路俱報稱碉寨險竣難克甲索乃當二路月<lb/>
　　　餘並未攻戰河東六路内除納貝一路原係牽<lb/>
　　　制之師其美卧納喇二路已歸併昔嶺為一路<lb/>
　　　是河東可以攻抵賊巢之兵止有黨壩昔嶺卡<lb/>
<pb n="KR2c0011_WYG_009-14b"/>
　　　撒三路今黨壩統領之提督岳鍾琪報稱所統<lb/>
　　　之兵雖有萬餘漢兵除傷病外止存二千有竒<lb/>
　　　餘皆雜稄等處土兵多屬怯懦若直抵勒歪必<lb/>
　　　須添兵數千方可沿途布置則是亦未能即掃<lb/>
　　　巢穴卡撒一路所檄調添併官兵現尚未到難<lb/>
　　　以進攻昔嶺一路派兵已幾萬名乃自哈攀龍<lb/>
　　　等統領以來二十餘日為賊卡所阻不能前進<lb/>
　　　兼之卡撒右山梁賊碉已為我兵扎卡圍困數<lb/>
<pb n="KR2c0011_WYG_009-15a"/>
　　　日復被賊焚奪不能救囘伏思漢土官兵四萬<lb/>
　　　餘名業已十倍賊衆乃今嵗進攻旣逾兩月<hi>臣</hi>
　　　等親涖軍營亦已月餘竭力運籌督率究未能<lb/>
　　　使將士共知鼔勵奮勇争先以致各路毫無寸<lb/>
　　　進此皆<hi>臣</hi>等措置未當發蹤無方實深惶悚現<lb/>
　　　在可望深入直抵賊巢者惟昔嶺一路務期督<lb/>
　　　率將士奮勉効命一有前進即行飛速馳奏再<lb/>
　　　檄調之原任提督叚起賢於本月初五日到營<lb/>
<pb n="KR2c0011_WYG_009-15b"/>
　　　已委令總統昔嶺固原等處官兵并暫署重慶<lb/>
　　　鎮印務奏入<lb/>
　報聞是日訥親張廣泗又會奏言松潘鎮哈攀龍統<lb/>
　　　領官兵原係由美卧溝一路進攻嗣因該處有<lb/>
　　　松林阻滯即經調赴昔嶺會合進攻因令酌委<lb/>
　　　幹員帶兵三百移營前赴美卧溝駐防乃哈攀<lb/>
　　　龍所委之千總黄世顯漫不經心復𣲖外委羅<lb/>
　　　匡國帶兵三十名解運砲位以致六月二十二<lb/>
<pb n="KR2c0011_WYG_009-16a"/>
　　　日行抵松林口乾海子左山梁遇賊殺死兵丁<lb/>
　　　二名搶去劈山砲一位已屬大干軍紀及黄世<lb/>
　　　顯帶兵駐劄撒凹山脚該處尚存軍糧七百餘<lb/>
　　　石該員復任意玩忽毫無備禦以致六月二十<lb/>
　　　九日賊來侵犯殺傷官兵佔據糧石失去砲位<lb/>
　　　軍械該員退保墨石<hi>臣</hi>張廣泗聞知飛檄小金<lb/>
　　　川土司帶兵二百前徃擊退賊衆止失去糧三<lb/>
　　　十一石似此怯懦疎失之武弁哈攀龍濫行遣<lb/>
<pb n="KR2c0011_WYG_009-16b"/>
　　　委咎已難辭且該鎮調赴昔嶺於任舉陣亡之<lb/>
　　　後不能督率士卒奮勇力攻藉稱欲建木柵方<lb/>
　　　可架砲攻擊延至二十餘日始將木栅建就亦<lb/>
　　　仍未能攻克賊卡是布置疎虞進攻延緩軍紀<lb/>
　　　攸闗相應叅奏但查哈攀龍係限於才智尚非<lb/>
　　　有心貽誤其臨敵頗知勇徃仰懇<lb/>
　聖恩將該鎮降級留任自必感激圖奮<hi>臣</hi>等隨時䇿<lb/>
　　　勵亦可資其効用是日訥親等又奏言卡撒右<lb/>
<pb n="KR2c0011_WYG_009-17a"/>
　　　梁雙碉必須先圖攻克方可再規進取前於五<lb/>
　　　月内派令副將髙宗瑾帶兵逼碉駐劄攻擊旬<lb/>
　　　月以來徒傷弁兵究未能克嗣因副將唐開中<lb/>
　　　鎗傷其所統滇黔官兵需員管領暫令髙宗瑾<lb/>
　　　前赴昔嶺接管與叅將劉䇿名共為經理攻勦<lb/>
　　　竟無一技可施及<hi>臣</hi>張廣泗分派小金川土兵<lb/>
　　　乗夜圍困雙碉絶賊水道而率領土兵之候補<lb/>
　　　守備馬國才不惟不能嚴加防範乗勢攻取反<lb/>
<pb n="KR2c0011_WYG_009-17b"/>
　　　被賊人於雙碉之下奪去小金川土兵所札木<lb/>
　　　卡二處髙宗瑾旣不應援劉䇿名又漫無調度<lb/>
　　　而管領放卡漢兵之遊擊韓樞守備杜先俱擁<lb/>
　　　兵坐視不為策應相應據實糾叅請<lb/>
　㫖將髙宗瑾韓樞杜先馬國才俱革職以肅軍紀並<lb/>
　　　請仍留軍營差委効力至劉䇿名任事僅十餘<lb/>
　　　日應暫行存記俟事竣核其功過奏入<lb/>
　上俱可其奏是日<lb/>
<pb n="KR2c0011_WYG_009-18a"/>
　上命軍機大臣等傳諭訥親張廣泗曰據奏金川進<lb/>
　　兵情形並將總兵哈攀龍副將髙宗瑾等分别糾<lb/>
　　叅朕已照所請交部但此次辦理軍務似㣲有過<lb/>
　　嚴之處夫軍行首重紀律固不得不嚴惟是嚴於<lb/>
　　罰者亦當明於賞鼔舞人才之道又不得不少加<lb/>
　　委曲假如同屬中平之材其十人中豈無二三人<lb/>
　　畧勝者則就此二三人稍示優異以勵其餘又如<lb/>
　　一人之身或功過相叅則當亟加賞賚以不没其<lb/>
<pb n="KR2c0011_WYG_009-18b"/>
　　功俾其感激鼓勵奮徃直前冀蓋前愆如其再有<lb/>
　　過犯加以嚴處彼亦甘受無辭蓋從征將士身冒<lb/>
　　鋒鏑臨陣對敵驅之以性命相搏若不於賞罰之<lb/>
　　道神明其用甚至有罰而無賞兵丁等豈明大義<lb/>
　　未免寒心漸就怠惰或更隱含怨憤當此倥偬旁<lb/>
　　午之際少有變故所闗匪細自金川用兵以來大<lb/>
　　小員弁以過受罰者多人而破格被賞者頗少似<lb/>
　　非鼔勵將士之道至摺内所稱此皆臣等措置未<lb/>
<pb n="KR2c0011_WYG_009-19a"/>
　　當發蹤無方在伊等肩兹重任頓師日久其心固<lb/>
　　切欲進攻以期大捷而兵情地勢難易緩急之間<lb/>
　　亦當隨時酌度逆酋險碉林立一夫當闗萬衆為<lb/>
　　之阻奪急於期效亦屬無益且恐欲速過甚未免<lb/>
　　轉有疎虞此又不可不審也再如割取耳記一事<lb/>
　　朕前恐行之未便是以交軍機處定議今據奏稱<lb/>
　　接到諭㫖又行酌改用兵大事朝令夕更原非所<lb/>
　　宜朕於數千里外何能事事遥度悉中機要歷次<lb/>
<pb n="KR2c0011_WYG_009-19b"/>
　　所降諭㫖其能行者固當遵辦其或勢有難行或<lb/>
　　已發而未便復收亦不妨據實奏明總期歸於妥<lb/>
　　協此事旣經改辦祇得照行但奮勇兵丁另當熟<lb/>
　　籌奬賞之法以示鼔勵建立碉樓一事所降之㫖<lb/>
　　目下諒已接到此次摺内未見奏及或以勢難强<lb/>
　　行因而中止或照前摺尚在舉行情形究竟若何<lb/>
　　且入秋將近半月賊境雨雪漸繁將來作何行止<lb/>
　　朕日為厪念可一併具奏<lb/>
<pb n="KR2c0011_WYG_009-20a"/>
　　　　<hi>臣</hi>等謹按賞罰為軍中機要所謂嚴者在紀<lb/>
　　　　律森然人不敢犯非吝賞之謂也訥親等意<lb/>
　　　　在急於期效故於諸將士但見其過不見其<lb/>
　　　　功實則賞罰不明欲速無益<lb/>
　聖明洞鑒已盡底藴至謂十人之中豈無二三人稍<lb/>
　　　　勝者即一人之身功過相叅當先賞其功以<lb/>
　　　　鼔其氣指示明切曲盡人情若<lb/>
　聖諭所謂兵情地勢難易緩急之間皆當隨時酌度<lb/>
<pb n="KR2c0011_WYG_009-20b"/>
　　　　誠至當不易之論也訥親初至軍營急切督<lb/>
　　　　戰以致任舉陣没無功豈非難易緩急之間<lb/>
　　　　有失當乎<lb/>
　聖徳謙沖謂數千里之外豈能事事遥度悉中機宜<lb/>
　　　　而實則<lb/>
　諭㫖所頒燭照無遺洞中窽要惜乎在事諸臣之未<lb/>
　　　　能善體也<lb/>
　　　是日訥親奏言准兵部咨議覆陜西巡撫陳宏<lb/>
<pb n="KR2c0011_WYG_009-21a"/>
　　　謀請増驛站馬匹工料一案交<hi>臣</hi>定議<hi>臣</hi>查四<lb/>
　　　川通省驛馬實有七百餘匹巡撫紀山因軍興<lb/>
　　　額馬不敷差遣先後<lb/>
　　題請加増經兵部覆准添馬七百二十餘匹現在<lb/>
　　　馳送軍機文報可無貽誤陜省原設馬匹數目<lb/>
　　　較之川省各驛請増之後尚多未便轉議加増<lb/>
　　　以致徒縻<lb/>
　　國帑奏入<lb/>
<pb n="KR2c0011_WYG_009-21b"/>
　報聞<lb/>
　　　辛亥<lb/>
　上諭内閣曰主事何曰熙隨徃軍營近聞身故雖係<lb/>
　　患病究因公事前徃與効力戎行相同自宜酌加<lb/>
　　恩䘏其身後一切事務及起送囘籍俱著大學士<lb/>
　　公訥親酌動公項量為料理賞䘏<lb/>
　　　　<hi>臣</hi>等謹按何曰熈隨徃軍營職司文翰非有<lb/>
　　　　荷戈執㦸之勞禦侮折衝之績乃<lb/>
<pb n="KR2c0011_WYG_009-22a"/>
　皇上念及從征即與効力戎行者相等<lb/>
　恩㫖優渥體䘏備至如此三軍之士聞之宜何如奮<lb/>
　　　　勉激勸也<lb/>
　　　是日陳宏謀奏言准四川撫臣紀山咨軍前添<lb/>
　　　調官兵更増繁費前接准廷寄令於陜省封貯<lb/>
　　　銀内就近撥用當經咨請動撥銀二十萬兩解<lb/>
　　　川已經收明今當庫項匱乏之際請於陜省藩<lb/>
　　　庫内凑撥銀二三十萬兩委員兼程解川以濟<lb/>
<pb n="KR2c0011_WYG_009-22b"/>
　　　急需<hi>臣</hi>飛行布政使議稱酌留項下止存銀一<lb/>
　　　十萬餘兩不敷川省請撥之數今於酌留項内<lb/>
　　　動銀一十萬兩再於乾隆十三年春撥銀内借<lb/>
　　　動銀一十萬兩共銀二十萬兩即於七月十八<lb/>
　　　二十二等日委員解送四川撫臣紀山收明應<lb/>
　　　用奏入<lb/>
　上諭該部知之<lb/>
　　　閏七月癸丑紀山奏言金川節次添調官兵分<lb/>
<pb n="KR2c0011_WYG_009-23a"/>
　　　路進勦費用繁多前後題撥協餉究不敷用據<lb/>
　　　布政使倉徳詳稱前後借項已逾百萬奉撥江<lb/>
　　　楚二省銀一百萬兩不足歸還借欵今又奉檄<lb/>
　　　添兵則軍務之需費日繁而凱旋之遲速難定<lb/>
　　　加以辦理善後漢土兵丁歸裝坐糧以及奬賞<lb/>
　　　撫䘏及松潘等路駐防臺站官兵更有嵗需供<lb/>
　　　應合再詳請酌撥協川銀一百五十萬兩迅速<lb/>
　　　解川以資接濟奏入<lb/>
<pb n="KR2c0011_WYG_009-23b"/>
　上命該部速議旋經部議甘肅撥給銀十萬兩江西<lb/>
　　　撥給銀二十萬兩浙江撥給銀二十萬兩部庫<lb/>
　　　存貯銀内撥給一百萬兩共一百五十萬兩解<lb/>
　　　川應用<lb/>
　　　己未<lb/>
　上命軍機大臣等傳諭訥親曰解任總兵馬良柱稱<lb/>
　　軍械内火箭最為有用伊從前曾禀明張廣泗製<lb/>
　　備火箭五千枝謀焚賊酋積貯原禀並未批發賊<lb/>
<pb n="KR2c0011_WYG_009-24a"/>
　　酋糧食俱安置碉樓之上火箭所及可以焚燬無<lb/>
　　遺即其木碉或為火箭射中亦可令其焚燬賊中<lb/>
　　素畏此項火器從前瞻對用之已有成效馬良柱<lb/>
　　所言或尚可採蓋賊酋所恃以抗拒天兵者以糧<lb/>
　　食不用外求今當此秋成賊糧露積之時施放火<lb/>
　　箭似可奪其所恃著傳諭訥親詳悉斟酌如屬可<lb/>
　　行即於成都城内製就解赴軍營應用近日軍情<lb/>
　　若何朕心懸念并令具摺奏聞山寒氣惡之區以<lb/>
<pb n="KR2c0011_WYG_009-24b"/>
　　保身為要至馭軍之法雖應號令嚴明亦宜寛嚴<lb/>
　　並濟惟知督責使令効命於死地而絶無慈惠愷<lb/>
　　惻之思以及人則人孰肯用命哉必當集思廣益<lb/>
　　合衆志以成城又朕所以命訥親前徃者欲悉知<lb/>
　　彼地及軍士實在情形也雖兩次奏報攻戰之事<lb/>
　　而金川究係可取不可取及昔嶺賊隘之外復有<lb/>
　　别徑可進取否此等總未奏及向聞川省綠旗兵<lb/>
　　弱今果然否尚屬可用或不可用亦未奏及又用<lb/>
<pb n="KR2c0011_WYG_009-25a"/>
　　間一事早有諭㫖亦尚未覆奏以番攻番許之以<lb/>
　　金川土地人民或者衆番合力取之亦未可知若<lb/>
　　不可行則應速行奏明朕亦知軍中接一諭㫖必<lb/>
　　費許多籌算或反誤攻取正務但諸事旣未詳悉<lb/>
　　奏報而大功又未速成何能慰朕日夜懸念耶故<lb/>
　　不辭𤨏言詳悉批諭其審籌細酌為之<lb/>
　　　壬戌兵部疏言前重慶鎮總兵官任舉統領官<lb/>
　　　兵進攻昔嶺石城身先士卒奮勇前驅乗勝追<lb/>
<pb n="KR2c0011_WYG_009-25b"/>
　　　殺以致鎗傷殞殁欽奉<lb/>
　諭㫖令入昭忠祠以勵疆塲用命之臣並<lb/>
　命<hi>臣</hi>部照提督例給與䘏典<hi>臣</hi>等查照定例應請加<lb/>
　　　贈三級贈以署都督同知仍准廕子弟一人以<lb/>
　　　都司推用行文該鎮原籍地方將伊子送部引<lb/>
　見其應得祭葬<hi>臣</hi>等行知禮部工部舉行<lb/>
　上從之<lb/>
　　　丁夘<lb/>
<pb n="KR2c0011_WYG_009-26a"/>
　上命軍機大臣等傳諭訥親曰川省運糧一事前因<lb/>
　　紀山所定價值浮多傳諭詢問據稱官運米石定<lb/>
　　價每石十四両七錢至民間雇夫出口每名每月<lb/>
　　俱有幫貼銀兩而官運軍米自出口抵營除支給<lb/>
　　脚價外每夫毎站俱給口糧一升兩夫背米一石<lb/>
　　即以口外二十站匀算徃囘口糧沿途臺站已開<lb/>
　　銷米八斗是給軍之米大半耗費於運夫紀山所<lb/>
　　奏因此案乃伊自行陳奏之事不無飾詞囘䕶未<lb/>
<pb n="KR2c0011_WYG_009-26b"/>
　　盡確實若果屬實情則從前西北兩路軍營糧餉<lb/>
　　浩繁程途遼逺其運糧脚費尚不至如此之多今<lb/>
　　以本省之米轉運本省即令山谷﨑嶇何至艱難<lb/>
　　若此朕觀目下情形未能刻期奏凱宿兵旣衆食<lb/>
　　給殷繁長此不已何以為繼大學士訥親身在行<lb/>
　　間自必豫為籌及或事不能中止則籌兵必先籌<lb/>
　　食或别有良法或如從前西北軍營之例令范毓<lb/>
　　馪之子弟領資轉運可省官給之煩而於軍餉有<lb/>
<pb n="KR2c0011_WYG_009-27a"/>
　　濟亦應早為計及可傳諭訥親詳悉妥酌速行奏<lb/>
　　聞是日貴州巡撫愛必達奏言接准川陜督臣張<lb/>
　　　廣泗來咨以會勦金酋亟需幹員委用已檄調<lb/>
　　　銅仁協副將胡大勇來營聽遣此外尚須選派<lb/>
　　　勇幹歷練將備二三員飭令即日束裝赴營聽<lb/>
　　　候遣用<hi>臣</hi>隨檄行胡大勇遵照并經提臣丁士<lb/>
　　　傑揀選得黔省上江協左營遊擊田金玉丹江<lb/>
　　　營守備紀萬年長寨營守備李繁盛皆素稱勇<lb/>
<pb n="KR2c0011_WYG_009-27b"/>
　　　幹歷練軍務而督臣張允隨亦遴選田金玉并<lb/>
　　　選滇省東川營叅將紀麟昭通鎮標守備馬秉<lb/>
　　　祥俱勇徃强幹歷練戎行已各檄飭速徃聽遣<lb/>
　　　弁兵鹽菜口糧并應撥馬匹夫役皆飛飭地方<lb/>
　　　官先期料理隨到隨即支應前進以期無誤據<lb/>
　　　各將備呈報於七月初十十五等日已經先後<lb/>
　　　起程理合陳奏奏入<lb/>
　報聞<lb/>
<pb n="KR2c0011_WYG_009-28a"/>
　　　戊辰<lb/>
　上以山東濟東道髙越為四川布政使令速赴新任<lb/>
　　　己巳<lb/>
　上命協辦大學士事尚書傅恒傳諭訥親曰巡撫紀<lb/>
　　山辦理金川事務與總督張廣泗甚不相合屢經<lb/>
　　批諭訓飭終未釋然督撫各持意見在尋常無事<lb/>
　　尚為不可何况軍務倥偬正當同舟共濟而川省<lb/>
　　情形如此或係有意齟齬掣肘公事或因嫌隙旣<lb/>
<pb n="KR2c0011_WYG_009-28b"/>
　　開遇事不能相下紀山才具本短但在滿洲大臣<lb/>
　　中尚不失舊家氣象用為巡撫惟慮其被屬員欺<lb/>
　　蔽若此番之情性乖張與督臣不合殊非意料所<lb/>
　　及仍留川省恐於軍務無益可傳諭訥親令其詳<lb/>
　　悉酌量或尚可調用别省或應行治罪以為剛愎<lb/>
　　任性之戒俱著訥親一面據實奏聞一面傳㫖令<lb/>
　　其解任來京四川巡撫印務即著班第暫行署理<lb/>
　　於運糧諸務呼應較靈當於軍務有濟再前次摺<lb/>
<pb n="KR2c0011_WYG_009-29a"/>
　　到之後又幾二旬日夕跂望即七月十一日所批<lb/>
　　發傳詢諸㫖應行覆奏者除徃返程途積日以計<lb/>
　　亦應馳到何以遲遲若此深為懸繫訥親接到此<lb/>
　　㫖務將近日情形詳悉入告并遵照前此十餘日<lb/>
　　一奏之㫖迅速頻具摺奏以慰逺懐是日<lb/>
　上又命協辦大學士事尚書傅恒傳諭訥親班第張<lb/>
　　廣泗曰四川布政使倉德於辦理藩司事務不能<lb/>
　　妥協已補授太常寺卿令濟東道髙越代之矣倉<lb/>
<pb n="KR2c0011_WYG_009-29b"/>
　　徳為人才具本短看來尚屬謹飭是以任為筦庫<lb/>
　　之司但如運糧一事係撫藩專責而此番軍需運<lb/>
　　脚繁費較之從前西北兩路軍營運費反屬繁多<lb/>
　　而人言籍籍猶以轉運為苦若非辦理未善何至<lb/>
　　於此在紀山倉徳自未必侵肥作弊而兩人才情<lb/>
　　皆短或為屬員䝉蔽迴䕶已過俱未可知今倉徳<lb/>
　　旣經離任其有無欺蔽易於查察可傳諭訥親班<lb/>
　　第張廣泗等將伊任内經手諸事逐一確查據實<lb/>
<pb n="KR2c0011_WYG_009-30a"/>
　　具奏若軍務倥偬無暇分心查辦則將此事專付<lb/>
　　之班第俟成功之日再行詳查彼二人已皆離任<lb/>
　　不能有所掩飾也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0011_WYG_009-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方畧巻九<lb/>
</p>
<p>
</p>
  </div>
</body>
</text>
</TEI>
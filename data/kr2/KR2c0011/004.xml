<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_004-1a"/>
欽定四庫全書<lb/>
平定金川方略卷四<lb/>
　　　十月辛酉張廣泗奏言<hi>臣</hi>等分派西南兩路鎮<lb/>
　　　將定期六月二十八日進攻至七月中旬各路<lb/>
　　　呈報進勦情形業經㑹奏兹據西路統領宋宗<lb/>
　　　璋呈稱革什戎岡儘南之陡物黨噶尚有要卡<lb/>
　　　數處乃我兵前進必由之道令遊擊吕大智阿<lb/>
　　　爾占等領兵攻擊自七月十五至二十二日得<lb/>
<pb n="KR2c0011_WYG_004-1b"/>
　　　石卡兩處戰卡二十九座並獲矛刀等物擊死<lb/>
　　　賊番百餘官兵亦有陣亡帶傷者遊擊王珩進<lb/>
　　　攻木耳金岡遊擊王三元進攻康八達守備馬<lb/>
　　　廣由康八達左山梁直下攻擊悍憎碉寨皆小<lb/>
　　　有斬殺我兵無損而各碉不能即克七月二十<lb/>
　　　七日密派候補㕘將張豹統兵進攻木耳金岡<lb/>
　　　宋宗璋親行督陣兵丁奮勇殺賊一百五六十<lb/>
　　　人賊人大敗逃入碉内死拒宋宗璋以陡物黨<lb/>
<pb n="KR2c0011_WYG_004-2a"/>
　　　噶木耳金岡各寨雖路險碉堅賊人備禦嚴密<lb/>
　　　但未經克破即難直搗勒歪因於八月初二日<lb/>
　　　至十六日分派官兵應援截殺數日間共殺賊<lb/>
　　　二百餘人奪獲作固山梁石卡一處而賊碉不<lb/>
　　　能即破現在設法攻擊以期必克又據㕘將郎<lb/>
　　　建業永柱等呈稱七月二十三日進攻卡裏得<lb/>
　　　大山梁一座又得賊卡二處擊死逆賊五十餘<lb/>
　　　人八月二十三日乘月進攻卡裏擊死賊番數<lb/>
<pb n="KR2c0011_WYG_004-2b"/>
　　　人餘賊竄入溝箐又據新陞重慶總兵馬良柱<lb/>
　　　呈稱撒籠革不籠等寨在丹噶山之右達壩溝<lb/>
　　　之左必須攻撫收為我用七月十六日遣兵分<lb/>
　　　路進攻焚燒撒籠等七寨大碉二十餘座小碉<lb/>
　　　四十餘座燒死賊番甚多十八日攻取讓噶等<lb/>
　　　寨賊番迎敵官兵奮勇追殺賊敗入碉抵禦至<lb/>
　　　十九日賊知不免情願投誠隨獻鳥鎗八桿並<lb/>
　　　遣頭人前來因准其招撫進攻噶固碉寨賊番<lb/>
<pb n="KR2c0011_WYG_004-3a"/>
　　　畏懼乞降亦予招撫二十五日進攻曽達碉寨<lb/>
　　　奪取戰碉一座燒死賊番數十人生擒二人隨<lb/>
　　　遣官兵攻取石達大碉此碉堅險非常天雨連<lb/>
　　　綿現在晝夜夾攻是月十五日夜有賊番四五<lb/>
　　　百人前來刼營官兵知覺用力攻擊直至次日<lb/>
　　　黎明賊始敗去殺賊無數並獲鳥鎗刀矛等物<lb/>
　　　又據帶領川兵㕘將買國良帶領陜兵遊擊張<lb/>
　　　廷蔚帶領黔兵遊擊韓樞等聯衘呈報七月二<lb/>
<pb n="KR2c0011_WYG_004-3b"/>
　　　十九日攻擊色底大戰碉燒燬左邊碉寨三座<lb/>
　　　八月十八日有賊番百餘在右山梁施放大砲<lb/>
　　　直至官兵營盤副將髙宗瑾㕘將買國良等用<lb/>
　　　計伏兵殺賊百餘人斬獲首級十七顆賊衆大<lb/>
　　　敗此西路各鎮將自七月中旬至八月下旬攻<lb/>
　　　勦之情形也南路統領許應虎呈稱七月十四<lb/>
　　　日派遊擊保懷智効力革職㕘將楊澤厚等進<lb/>
　　　攻甲木賊寨十九日連燒碉房二十二座燒死<lb/>
<pb n="KR2c0011_WYG_004-4a"/>
　　　賊番無數奪得蠻監一座内禁各處擄去男婦<lb/>
　　　逐一救出燒燬蠻監領兵前進直撲甲木官寨<lb/>
　　　賊兵抗拒多被殺傷仍入碉死守甲木地方已<lb/>
　　　平一半甲木與的交止隔小山梁一道至刮耳<lb/>
　　　崖均不過五六里現在設法攻擊又據副將張<lb/>
　　　興禀稱馬邦寨之右有大戰碉一座左溝内有<lb/>
　　　平碉二十餘座七月十四日遊擊陳禮等分兵<lb/>
　　　三路無分晝夜奮勇夾攻數日賊番畏懼乞命<lb/>
<pb n="KR2c0011_WYG_004-4b"/>
　　　出碉赴營呈獻鎗矛投順共得戰碉一座平碉<lb/>
　　　三十餘座至馬邦曽達二寨周圍有石城戰碉<lb/>
　　　俱甚堅固現在㑹商馬良柱設法合攻又據遊<lb/>
　　　擊羅于朝呈稱來當山梁木城石卡下有巴寨<lb/>
　　　賊人屯糧在内羅于朝同汪結暗襲巴寨明攻<lb/>
　　　城卡賊見巴寨火起棄城逃奔對哇山登上石<lb/>
　　　城我兵追趕連奪石城五處計燒燬巴寨碉房<lb/>
　　　五十餘間燒死男婦甚多賊糧俱為灰燼奪獲<lb/>
<pb n="KR2c0011_WYG_004-5a"/>
　　　木城一座石城三座石卡三十餘間對哇山梁<lb/>
　　　東面有木城石卡七道賊俱逃入其内羅于朝<lb/>
　　　王世爵製備攩木柴束並備賞項於八月初四<lb/>
　　　日進攻頭道石卡頗有斬獲賊俱逃入二道石<lb/>
　　　卡攻不能克因設法伏誘擊死賊番奪獲碉卡<lb/>
　　　追賊至馬牙岡地方放火焚燒大戰碉賊蠻焚<lb/>
　　　死無數乘勝攻至戎果寧得地方亦有斬殺生<lb/>
　　　擒者馬牙岡一溝碉寨稠密正欲進攻因雨暫<lb/>
<pb n="KR2c0011_WYG_004-5b"/>
　　　停俟晴明再為進勦奪獲賊卡現令土司把守<lb/>
　　　此南路各鎮將自七月初旬至八月下旬攻勦<lb/>
　　　之情形也<hi>臣</hi>查宋宗璋由黨壩進攻勒歪地險<lb/>
　　　碉堅甚於他處自七月十二三日攻克作固山<lb/>
　　　梁革什戎岡之後迄今月餘所有木耳金岡康<lb/>
　　　八達陡物黨噶等碉卡僅獲石卡數處而大碉<lb/>
　　　未克賊番固多授首而我漢土弁兵傷損亦復<lb/>
　　　不少此乃征勦逆酋正路是以賊守最固己飭<lb/>
<pb n="KR2c0011_WYG_004-6a"/>
　　　該鎮相機設法攻取以期必克至郎建業等進<lb/>
　　　攻卡裏一路經今兩月僅奪石卡二處而傷兵<lb/>
　　　失砲有過無功查此一路官兵<hi>臣</hi>原派令由曾<lb/>
　　　頭溝前進因卡裏小道去勒歪止數十里之近<lb/>
　　　而郎建業又素稱熟識番情是以宋宗璋令其<lb/>
　　　前進以為竒兵<hi>臣</hi>亦准其所請不意為賊阻遏<lb/>
　　　<hi>臣</hi>已檄令仍由曾頭溝來聽<hi>臣</hi>調遣馬良柱於<lb/>
　　　進兵之始奮勇攻擊勦撫兼施旬日之間乗勝<lb/>
<pb n="KR2c0011_WYG_004-6b"/>
　　　直前去刮耳崖僅二十餘里而為色底等碉寨<lb/>
　　　所阻總兵許應虎雖前攻獨松失利迨其改由<lb/>
　　　的交直抵刮耳崖對河相離不過六七里而為<lb/>
　　　甲木等碉寨所阻副將張興攻克馬柰等險寨<lb/>
　　　兵勢頗振去刮耳崖亦不過二十里而為馬邦<lb/>
　　　所阻遊擊羅于朝等攻奪來當山梁城卡頗有<lb/>
　　　斬獲亦去勒歪不遠現在相機進攻<hi>臣</hi>查諸路<lb/>
　　　鎮將雖無出竒制勝之䇿即<hi>臣</hi>亦不能有所指<lb/>
<pb n="KR2c0011_WYG_004-7a"/>
　　　授然皆人思奮勉即漢土官兵亦皆努力用命<lb/>
　　　其所以始進頗鋭而中間停止不能直抵賊巢<lb/>
　　　者由相去賊巢愈近碉寨愈堅拒守愈固而地<lb/>
　　　勢亦彌險也然我兵已有數路逼近賊巢營壘<lb/>
　　　相望賊人四壁俱殘腹心漸潰<hi>臣</hi>查另有山梁<lb/>
　　　一道地名昔嶺在叅將買國良等所攻美溝之<lb/>
　　　右其山至髙若我兵攀援而上可以俯瞰勒歪<lb/>
　　　而直下刮耳崖為尤近賊現於山頂修砌木城<lb/>
<pb n="KR2c0011_WYG_004-7b"/>
　　　石卡<hi>臣</hi>所調黔兵二千益以川省土兵千餘名<lb/>
　　　令由此路前進<hi>臣</hi>亦於九月初九日親往督率<lb/>
　　　指示務期奪據此嶺則俯視賊巢直下攻取賊<lb/>
　　　必反顧巢穴而色㡳曾達馬邦甲木等寨皆可<lb/>
　　　克取即宋宗璋所攻之木耳金岡等處賊人亦<lb/>
　　　難於固守矣<hi>臣</hi>擬仰仗<lb/>
　天威於九十兩月進取賊巢期在今冬粗定大局而<lb/>
　　　善後事宜方可次第辦理總以一勞永逸為圖<lb/>
<pb n="KR2c0011_WYG_004-8a"/>
　　　不敢稍存將就了事之念以滋日後釁端也再<lb/>
　　　近日屢獲賊番僉供莎羅奔之兄就日吉於八<lb/>
　　　月初五日已伏冥誅是否實情現在另行確查<lb/>
　　　奏入<lb/>
　報聞<lb/>
　　　　<hi>臣</hi>等謹按熱籠解圍之後金酋逃竄回巢不<lb/>
　　　　敢復出小金川素與為唇齒之依者經馬良<lb/>
　　　　柱招降轉為我用而張興又領兵直抵牛厰<lb/>
<pb n="KR2c0011_WYG_004-8b"/>
　　　　逼近賊巢番民焚香跪接乗此機會自牛厰<lb/>
　　　　直抵刮耳崖破竹之勢可成也乃其時張廣<lb/>
　　　　泗昩於進攻之術誤以美諾為西路可進牛<lb/>
　　　　厰為南路可進又欲前往雜谷以商進攻黨<lb/>
　　　　壩之䇿夫黨壩一路初無可乗之機而雜谷<lb/>
　　　　閙距黨壩尚有六七日之遠其為懸揣臆度<lb/>
　　　　闇昩機宜固己無辭解免迨乎訂期六月二<lb/>
　　　　十八日七路進攻之後在在均有克獲諸番<lb/>
<pb n="KR2c0011_WYG_004-9a"/>
　　　　往往歸順官兵奮勇賊勢窘蹙正軍威大振<lb/>
　　　　之會而張廣泗不能剪除良爾吉王秋之奸<lb/>
　　　　轉墮術中令良爾吉與買國良會攻刮耳崖<lb/>
　　　　以致良爾吉等肆其譎詐漏洩軍機使賊得<lb/>
　　　　添碉建卡挖濠設防備禦既完官兵遂難前<lb/>
　　　　進此當日在事文武咸所目睹至今猶有咎<lb/>
　　　　責者也<lb/>
　　　是日張廣泗以叅將蔡允千總馬繼領兵攻取<lb/>
<pb n="KR2c0011_WYG_004-9b"/>
　　　獨松被賊搶去砲位殺傷官兵請<lb/>
　㫖革職審擬遊擊保懷智王世爵不能奮勇禦賊總<lb/>
　　　兵許應虎身為統領調度不善均難辭咎但俱<lb/>
　　　現在進兵懇<lb/>
　恩令戴罪効力俟事竣核其功過又奏言川東道陳<lb/>
　　　緯久任蜀省才具明晰諳曉夷情請調補建昌<lb/>
　　　道辦理軍糈<lb/>
　上皆可其奏<lb/>
<pb n="KR2c0011_WYG_004-10a"/>
　　　乙亥<lb/>
　上命陜西固原提標中軍叅將任舉馳驛前往金川<lb/>
　　　軍營聽總督張廣泗調遣委用<lb/>
　　　壬午紀山奏言秋氣漸深凡㑹城得雨之時番<lb/>
　　　地每即降雪是以川西草坡一路糧臺已准督<lb/>
　　　<hi>臣</hi>移咨捲撤赴章谷河口按臺接運蓽蓬一路<lb/>
　　　現在議撤至黨壩一路據該臺員報稱於九月<lb/>
　　　十二至十六等日大雪不止作固山積雪五六<lb/>
<pb n="KR2c0011_WYG_004-10b"/>
　　　尺不等䭾運軍裝糧米俱在述格寨存貯現在<lb/>
　　　飛飭設法開路但必須雪止方可施用人力蠻<lb/>
　　　夫不敷輓運又於雜稄土司採買騾馬幫運至<lb/>
　　　松潘協黨壩一路糧石因運道遥逺口外雪大<lb/>
　　　牛馬倒斃者多此川西糧運情形也至川南糧<lb/>
　　　運先經採買烏拉二千頭供運後因不敷又添<lb/>
　　　買二千頭幸無遲悞而明正司所屬地方牛多<lb/>
　　　瘟疫不得不添雇蠻夫背運蠻夫不足又兼僱<lb/>
<pb n="KR2c0011_WYG_004-11a"/>
　　　漢夫赴爐幫運自爐至章谷原定六大站每站<lb/>
　　　有八九十里站大實難趲行督臣已據糧務道<lb/>
　　　酌改四十里一站爐城九月十四至十六等日<lb/>
　　　亦連降大雪平地二尺以至大砲山亦積雪四<lb/>
　　　五尺軍糧俱暫駐山脚下現在飛催開穵通道<lb/>
　　　此川南糧運情形也<hi>臣</hi>查各路環攻未能直抵<lb/>
　　　賊巢另查有昔嶺山梁一道現在督兵由此進<lb/>
　　　攻糧運亦改於曾頭一路添設臺站合行陳明<lb/>
<pb n="KR2c0011_WYG_004-11b"/>
　　　奏入<lb/>
　報聞<lb/>
　　癸未<lb/>
　上命軍機大臣等傳諭張廣泗曰前因川省氣候早<lb/>
　　寒恐氷雪嚴凝官兵艱於取㨗曾傳諭總督張廣<lb/>
　　泗令其酌量情形或應暫行退駐向陽平曠之地<lb/>
　　令稍為休息俟春氣融和再加調官兵一舉克㨗<lb/>
　　今據廵撫紀山奏稱黨壩等處九月中旬已連降<lb/>
<pb n="KR2c0011_WYG_004-12a"/>
　　大雪不但糧運堪虞我兵亦應籌畫萬全通盤計<lb/>
　　算或酌留官兵防守休養士卒俟春融再候進止<lb/>
　　可見彼地情形冬令嚴寒運餉進兵俱難得濟張<lb/>
　　廣泗前曽奏我兵逼近賊巢而昔嶺憑髙可以出<lb/>
　　竒制勝大約九十月間可有就緒如果能如期奏<lb/>
　　凱固為甚善但目今未見㨗音或者尚需時日該<lb/>
　　督身在軍營因地制宜待時而動自必豫有成算<lb/>
　　著將紀山奏摺再行傳諭知之再紀山奏稱莎羅<lb/>
<pb n="KR2c0011_WYG_004-12b"/>
　　奔差頭人赴軍營及撫提衙門投禀乞降但未親<lb/>
　　赴軍營真偽難測不便准其投誠張廣泗亦曽奏<lb/>
　　該酋與伊兄就日吉父子屢遣番目乞降㫁難允<lb/>
　　行是該督已洞燭其奸詐所見極是逆蠻反復狡<lb/>
　　獪即使面縳歸誠尚難保其日後不復肆橫况此<lb/>
　　番官兵雲集正當犁庭掃穴痛絶根株一勞永逸<lb/>
　　㫁無草率了局之理著傳諭張廣泗務將莎羅奔<lb/>
　　擒獲明正典刑即使堅壁待時更當嚴加防範無<lb/>
<pb n="KR2c0011_WYG_004-13a"/>
　　致巧為兔脫又如班滚之焚毁空巢也<lb/>
　　　十一月己丑紀山奏言湖北江西先後共解到<lb/>
　　　餉銀六十萬兩各路軍需撥解已陸續動過銀<lb/>
　　　一百萬兩有零雖尚有奉撥廣東省銀六十萬<lb/>
　　　兩未到然將來解到之日除歸還借動各項外<lb/>
　　　僅餘銀二十萬兩大兵尚未凱旋在在均需支<lb/>
　　　用合再陳請在於鄰近省分添撥銀五十萬兩<lb/>
　　　解川備用庶臨事不致掣肘奏入<lb/>
<pb n="KR2c0011_WYG_004-13b"/>
　上命該部速議旋經該部議准於湖南撥銀三十萬<lb/>
　　　兩江西撥銀二十萬兩俱速行解川協濟<lb/>
　　　辛卯張廣泗奏言<hi>臣</hi>前奏昔嶺山梁可以俯瞰<lb/>
　　　賊巢擬於九月初九日親往督率進攻乃九月<lb/>
　　　初八日據署泰寧副將張興呈報馬邦馬奈一<lb/>
　　　帶已經就撫之夷目恩錯因總兵許應虎撫馭<lb/>
　　　不善復行背叛於九月初五日帶領蠻兵千餘<lb/>
　　　將駐劄馬邦之逰撃陳禮守備王珩營盤後山<lb/>
<pb n="KR2c0011_WYG_004-14a"/>
　　　梁搶占晝夜圍攻並將許應虎軍營糧石火藥<lb/>
　　　鉛子俱行搶去又據駐劄馬奈守備李璠報稱<lb/>
　　　九月初四日兵丁押運米四十八背至卡卡脚<lb/>
　　　一更時分山溝樹林内突出番蠻八九百人亂<lb/>
　　　砍䕶運官兵二更時分有賊五六百逼近馬奈<lb/>
　　　營盤至次日辰時方退適革什咱巴底巴旺土<lb/>
　　　兵奉調前來重賞鼓勵奮勇直前賊蠻奔逃官<lb/>
　　　兵乘勝攻取前後兩寨<hi>臣</hi>飛飭附近之馬良柱<lb/>
<pb n="KR2c0011_WYG_004-14b"/>
　　　張興發兵應援又飛調原守卡裏一路之叅將<lb/>
　　　郎建業永柱等帶兵速來小金川聽調隨據許<lb/>
　　　應虎呈報九月初四日四更恩錯帶領刮耳崖<lb/>
　　　甲木賊番千餘鎗砲齊發攻壓我營連日晝夜<lb/>
　　　攻擊賊人未退糧運阻塞又據報賊勢頗熾急<lb/>
　　　切難除已照㑹張興速遣兵七八百名到的交<lb/>
　　　應援<hi>臣</hi>因張興之兵不敷應援隨於調到郎建<lb/>
　　　業等所領官兵二千餘名内派出一千八百名<lb/>
<pb n="KR2c0011_WYG_004-15a"/>
　　　<hi>臣</hi>親身帶領赴丹噶山馬良柱軍營策應派委<lb/>
　　　張興帶兵二千餘名渡河往的交應援二十五<lb/>
　　　日據許應虎呈報賊攻營壘連日分兵力戰賊<lb/>
　　　始潜逃官兵因之糧石未便遣追<hi>臣</hi>查恩錯係<lb/>
　　　馬邦馬奈一帶管事頭人前於七月内張興攻<lb/>
　　　克馬奈許應虎攻克正地之後畏懼投誠該鎮<lb/>
　　　將利其道路可通糧運遂准收撫此等收撫原<lb/>
　　　不過一時權宜仍須日後查别良頑以定勦撫<lb/>
<pb n="KR2c0011_WYG_004-15b"/>
　　　此滇黔楚粤厯來辦理苗疆之成規為許應虎<lb/>
　　　所熟悉不知該鎮此次領兵何以每事乖張且<lb/>
　　　多任意而行皆於事後通知並不與<hi>臣</hi>預為商<lb/>
　　　酌即如進兵之始原派令由正地進攻乃因獨<lb/>
　　　松未克遂舍正地而徑趨的交及至的交之後<lb/>
　　　屢攻甲木不克招降恩錯而遽責以運糧又令<lb/>
　　　出兵數百為我前驅以致恩錯悖叛阻截糧運<lb/>
　　　此等情節皆無隻字報<hi>臣</hi>今幸賊兵已退若仍<lb/>
<pb n="KR2c0011_WYG_004-16a"/>
　　　令久駐恐再僨事已檄於十月初二日速赴<hi>臣</hi>
　　　營另候調遣該鎮有勇無謀性又躁急實非統<lb/>
　　　領之才也至馬邦馬奈一路賊氛未靖<hi>臣</hi>已交<lb/>
　　　與馬良柱張興竭力進勦以通糧運查丹噶山<lb/>
　　　去刮耳崖賊巢僅二十餘里中隔深溝二道山<lb/>
　　　梁四層懸崖陡峻實難力攻再四詳審惟有奪<lb/>
　　　據昔嶺方可乘髙而下<hi>臣</hi>隨於十月初一日仍<lb/>
　　　回至小金川調集官兵即日親赴卡撒就近督<lb/>
<pb n="KR2c0011_WYG_004-16b"/>
　　　率指示務期俘擒首惡然後分兵四出淨盡根<lb/>
　　　株此番用兵遲滯實縁地勢奇險而<hi>臣</hi>限於才<lb/>
　　　力然竭<hi>臣</hi>之愚決不敢一時稍懈奏入<lb/>
　報聞<lb/>
　　　　<hi>臣</hi>等謹按張廣泗所奏許應虎的交被圍臣<lb/>
　　　　於調到郎建業等所領官兵二千餘名内派<lb/>
　　　　出一千八百名親身帶領赴丹噶山馬良柱<lb/>
　　　　軍營策應是的交被圍張廣泗親領兵赴援<lb/>
<pb n="KR2c0011_WYG_004-17a"/>
　　　　固已形諸奏牘矣今四川總督策楞查報事<lb/>
　　　　實册稱九月十六日莎羅奔遣頭人生格到<lb/>
　　　　張興營盤聲言投誠並禀稱莎羅奔已遣頭<lb/>
　　　　人往解的交之圍先於十三日莎羅奔果遣<lb/>
　　　　土目喇梅朗康結持信到的交而許應虎之<lb/>
　　　　圍始解張廣泗並未親往救援夫以大帥身<lb/>
　　　　居閫外統領全軍膺股肱心膂之重寄當鎮<lb/>
　　　　臣被圍寇氛方盛之時並不奮袂投戈挺身<lb/>
<pb n="KR2c0011_WYG_004-17b"/>
　　　　赴敵而於事後陳奏乃公行欺誑於<lb/>
　君父之前即此一節罪不容誅矣<lb/>
　　　壬辰張廣泗奏言<hi>臣</hi>現在督率各路諸鎮將奮<lb/>
　　　勵攻取期於今冬掃穴犁庭以紓<lb/>
　聖主西顧之憂惟是金川事尚未竣大兵未可全撤<lb/>
　　　各路從征之土兵萬餘久役未免疲乏且轉瞬<lb/>
　　　届春咸懷東作之思自應酌撥囬巢土兵一撤<lb/>
　　　則官兵分佈單弱若於内地添調則川省在在<lb/>
<pb n="KR2c0011_WYG_004-18a"/>
　　　兵單若於鄰省調撥不惟多糜帑項且恐致滋<lb/>
　　　驚擾伏查雍正年間滇黔苖疆用兵有招募餘<lb/>
　　　丁給與守糧以資防禦事竣裁撤之例請即照<lb/>
　　　此例豫於各營招募新兵給以守餉隨時訓練<lb/>
　　　俟土兵撤退即於各標營抽調制兵前赴軍營<lb/>
　　　添補而内地即以此等守兵捍禦似屬有益奏<lb/>
　　　入<lb/>
　上命軍機大臣等速議議曰從前陸續派撥漢兵一<lb/>
<pb n="KR2c0011_WYG_004-18b"/>
　　　萬六千名土兵一萬名恊力進勦此項土兵俱<lb/>
　　　係按寨派撥從征既久又近春耕之期自應酌<lb/>
　　　量裁撤俾得及時耕作此時軍務未竣正資兵<lb/>
　　　力自當抽調制兵前徃以供調遣應如所請照<lb/>
　　　雍正年間滇黔苖疆用兵之例於各營内招募<lb/>
　　　餘丁給以守糧訓練熟習俾資内地捍衛其召<lb/>
　　　募兵數及土兵應作何減撤之處俱令該督一<lb/>
　　　面辦理一面奏<lb/>
<pb n="KR2c0011_WYG_004-19a"/>
　聞<lb/>
　上從之是日張廣泗以各路官兵多有傷故又續調<lb/>
　　　川兵二千名補額<lb/>
　　　十二月乙亥張廣泗奏言兵臨賊境自八月以<lb/>
　　　前尚能克取碉寨乗鋭而前直逼賊巢逺者二<lb/>
　　　三十里近者十餘里似旦晚之間可以犁庭掃<lb/>
　　　穴乃去賊巢彌近而碉寨彌堅官兵皆為頓阻<lb/>
　　　聽之則擁師坐守促之則徒致傷兵且九月内<lb/>
<pb n="KR2c0011_WYG_004-19b"/>
　　　許應虎又因賊夷恩錯反覆阻糧圍困<hi>臣</hi>親赴<lb/>
　　　丹噶救援雖賊已敗潰而徃返半月有餘遂致<lb/>
　　　軍機遲滯查進攻刮耳崖非襲奪昔嶺不可而<lb/>
　　　昔嶺附近要隘賊碉皆須力攻非用大砲不可<lb/>
　　　<hi>臣</hi>於十月初一日由丹噶復囘至小金川調兵<lb/>
　　　造砲擬不過半月之内兵至砲成<hi>臣</hi>即親赴卡<lb/>
　　　撒距昔嶺二十餘里就近指示督率進攻乃<hi>臣</hi>
　　　由丹噶起身之後賊人復犯馬奈軍營隨遣叅<lb/>
<pb n="KR2c0011_WYG_004-20a"/>
　　　將永柱署遊擊徐介眉等帶兵一千餘名又令<lb/>
　　　許應虎將的交撤囘之兵一千名飭委都司茍<lb/>
　　　興守偹曹登德帶領前徃應援賊俱敗入戎布<lb/>
　　　寨内現在四面晝夜攻圍以致馬良柱所帶之<lb/>
　　　兵仍在丹噶就近聲援未能即赴卡撒而試造<lb/>
　　　之砲又因匠作器具不全屢鑄不就現在飛委<lb/>
　　　員弁星赴成都趕造並飭催馬奈將士速將戎<lb/>
　　　布攻克即由彼取道彚集卡撒候<hi>臣</hi>親徃督攻<lb/>
<pb n="KR2c0011_WYG_004-20b"/>
　　　是以一月以來<hi>臣</hi>復停駐小金川坐糜糧餉惶<lb/>
　　　悚無地十月二十八日欽奉<lb/>
　上諭以塞外地近雪山氷霜嚴冷或且暫駐向陽平<lb/>
　　　曠之地稍爲休息俟氣候融和厚集官兵以爲<lb/>
　　　一舉掃除之計<hi>臣</hi>查蠻境寸歩皆山髙出雲表<lb/>
　　　故盛夏猶有積雪然地處西南與北塞稍異髙<lb/>
　　　處則寒低處則暖隂雪則寒晴霽則暖即金川<lb/>
　　　賊界四面皆有雪山我兵皆已度越雪山進抵<lb/>
<pb n="KR2c0011_WYG_004-21a"/>
　　　賊巢不逺若復退駐賊必前徃奪據明春攻取<lb/>
　　　爲難現在各路官兵雖未能直搗巢穴然已扼<lb/>
　　　吭拊背賊亦屢次遣人投誠<hi>臣</hi>曾面見頭人諭<lb/>
　　　以莎羅奔罪無可赦必欲免死求生俟官兵進<lb/>
　　　抵巢穴面縳而來另候酌奪即日押令囘巢及<lb/>
　　　<hi>臣</hi>自丹噶囘至小金川莎羅奔又邀請羅于朝<lb/>
　　　汪結至勒歪懇請招安並遣頭人隨同前來<hi>臣</hi>
　　　復面見再加曉諭以此番用兵務期勦除兇逆<lb/>
<pb n="KR2c0011_WYG_004-21b"/>
　　　不滅不已今嵗不能至明嵗明嵗不能至後嵗<lb/>
　　　决不似瞻對燒燬罷兵也<hi>臣</hi>查自八月以來我<lb/>
　　　兵阻碉不前賊應愈肆䲭張而反呈獻砲位印<lb/>
　　　信及被虜土司兵民者並非誠心乞命不過暫<lb/>
　　　緩我師以圖休息不久仍出肆掠耳若我兵一<lb/>
　　　退正墮其計又詢之土人云此地冬雪尚少春<lb/>
　　　雪毎多三四月後方能融化如其言果實則力<lb/>
　　　攻正在此時再查金川所恃地險碉堅非恃衆<lb/>
<pb n="KR2c0011_WYG_004-22a"/>
　　　也現在我兵之數已倍於賊若能破其所恃則<lb/>
　　　現已足資辦理否則雖厚集兵威亦衆無所用<lb/>
　　　且雪山囘阻糧運艱難若再増兵則糧運愈艱<lb/>
　　　<hi>臣</hi>當就現在官兵努力辦理不敢遽請增益目<lb/>
　　　前戎布寨已將攻克俟馬奈一帶肅清賊人不<lb/>
　　　敢出犯巴底地方許應虎餘兵留守正地則革<lb/>
　　　什咱可以無虞黨壩一路現在鑄造大砲並開<lb/>
　　　挖地道賊亦不敢出犯雜谷至小金川通賊路<lb/>
<pb n="KR2c0011_WYG_004-22b"/>
　　　徑皆有兵堵禦綽斯甲一路現在添兵前徃是<lb/>
　　　四面皆已防範周宻賊酋如在釜底一俟兵到<lb/>
　　　砲成各路進攻以<hi>臣</hi>料之不出明年二三月克<lb/>
　　　擒此賊不難也奏入<lb/>
　報聞是日張廣泗又奏言攻克堅碉必須大砲各營<lb/>
　　　現有百子劈山威逺等砲僅能對敵於行陣之<lb/>
　　　前無益於摧堅之用紀山所鑄大劈山砲重三<lb/>
　　　百餘觔分發各路應用頗爲得濟然尚嫌力㣲<lb/>
<pb n="KR2c0011_WYG_004-23a"/>
　　　而再議加重則又移動爲難<hi>臣</hi>查從前兩廣督<lb/>
　　　<hi>臣</hi>鄂彌逹曾令廣東巧匠鑄造九節銅砲運京<lb/>
　　　䝉<lb/>
世宗憲皇帝頒發西北二路軍營後值黔省苖疆有事<lb/>
　　　亦曾<lb/>
頒給四位此砲合之則可摧堅分之又易擡運用之於<lb/>
　　　此一帶番酋之地大有禆益伏祈<lb/>
　勅賜頒發四位來川<hi>臣</hi>仍密咨廣東督<hi>臣</hi>䇿楞雇覔<lb/>
<pb n="KR2c0011_WYG_004-23b"/>
　　　原匠來川再行照式製造庻勦滅逆酋可以收<lb/>
　　　速成之功矣奏入<lb/>
　上諭内閣曰據張廣泗奏請頒發九節砲四位來川<lb/>
　　備用朕思川省征勦逆酋不妨多備數位着將京<lb/>
　　城八旗存貯者選擇十位交與工部照例派員即<lb/>
　　速運徃是日張廣泗又奏言陜甘地界九邊其間<lb/>
　　　營伍𦂳要夷情重大雖各有撫<hi>臣</hi>經理而於提<lb/>
　　　鎮則無節制之權戎行則無整飭之責至川省<lb/>
<pb n="KR2c0011_WYG_004-24a"/>
　　　營伍吏治之積習嘓嚕奸匪之横行皆需督<hi>臣</hi>
　　　督率經理是以<hi>臣</hi>身居蜀地心繫秦中雖陜甘<lb/>
　　　現在無事而<hi>臣</hi>以爲消弭有事正當在於無事<lb/>
　　　之時可否仰邀<lb/>
　皇上天恩時命公正幹濟之大臣暫署陜甘總督印<lb/>
　　　務俾<hi>臣</hi>得專力軍前諸務俟措理就緒然後另<lb/>
　　　行奏請定奪庻巖疆不致貽悞奏入<lb/>
　上諭内閣曰張廣泗逺在軍營不能遥制陜甘二省<lb/>
<pb n="KR2c0011_WYG_004-24b"/>
　　事務着黄廷桂暫行料理至一切武備尤關𦂳要<lb/>
　　更宜留心如有地方重大之事仍與張廣泗㑹商<lb/>
　　俾無兼顧之慮得以專力川省該部卽行文該督<lb/>
　　等知之<lb/>
　<lb/>
　<lb/>
　<lb/>
平定金川方略卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_027-1a"/>
欽定四庫全書<lb/>
平定金川方略卷二十七<lb/>
　藝文<lb/>
　御製詩<lb/>
　　　命傅恒經略金川詩以賜之<lb/>
　壯齡承廟略一矢靖天狼番部蕞爾蠢王師武必揚<lb/>
　慰予西顧久嘉汝赤心良撻伐敉么冦撫循集衆長<lb/>
　斯能成偉績用榦不庭方佇看銷兵氣敷天日月光<lb/>
<pb n="KR2c0011_WYG_027-1b"/>
　　　孟冬上旬於瀛臺賜經略大學士傅恒及命往<lb/>
　　　　蜀西諸將士食並成是什<lb/>
　大清聲教暨遐陬豈有來王稽蜀酋黷武開邊非我<lb/>
　志安良禁暴藉卿謀行軍吉值初陽復賜食恩同湛<lb/>
　露流轉瞬明年擒娑虜還教凱宴侑封侯<lb/>
　　　十月十三日雪得詩二首時命大學士傅恒經略<lb/>
　　　　金川月之十日召經略及諸軍士於瀛臺賜<lb/>
　　　　食天氣晴和恩流湛露朕意於數日間若得<lb/>
<pb n="KR2c0011_WYG_027-2a"/>
　　　　瑞雪足為明年破金川嘉兆今未逾三日得<lb/>
　　　　雪既用占嵗兼惬軍祥樂孰如之因並書以賜<lb/>
　同雲未肯放冬晴凍雨均霑繼瑞霙著地消融無定<lb/>
　態隨風飄舞可憐生鴛棲有玉皆垂珮雞樹非春率<lb/>
　鬬榮卜麥慰餘饒韻事竹爐文火煮三清<lb/>
　知時好雪値冬初破蔡明年此兆諸不數舞隨曹植<lb/>
　馬所欣瑞㸃晉公裾評將形色清無比目極鬖髿勢<lb/>
　有餘却想臺懷駐輦處松崖積翠景相如<hi>前年幸五臺亦於孟</hi>
<pb n="KR2c0011_WYG_027-2b"/>
　<hi>冬遇雪</hi>
　　　戊辰十一月初九日雪得五言古詩七韻書賜<lb/>
　　　　經略大學士<lb/>
　伊余有宿心對雪無不喜今歳已兩逢此復勝於彼<lb/>
　恰在仲冬月偶駐南海子銀甸致更佳玉林花散蘤<lb/>
　豈惟縱目欣為惬祈年美念我同心佐率彼諸軍士<lb/>
　驅馳冒嚴寒縈懷曷能已<lb/>
　　　經略大學士傅恒舟渡蜀江賦詩呈覽用其韻<lb/>
<pb n="KR2c0011_WYG_027-3a"/>
　　　　答之<lb/>
　若濟常殷擬巨川平羗今復率師前行旌冬發真勤<lb/>
　瘁露布春傳此佇延遙度已臨滴博壘底教稍遲蜀<lb/>
　江船數千里外寕暌隔心在丹楓玉馬邊<lb/>
　　　經略大學士忠勇公傅恒帥師進剿番酋忠誠<lb/>
　　　　奮發志期殄冦執奏再三朕揆勢度理以允<lb/>
　　　　降班師休兵息民為經國逺計彼匈奴未滅<lb/>
　　　　何以家為者乃票姚貳師輩武人鋭往立功<lb/>
<pb n="KR2c0011_WYG_027-3b"/>
　　　　之概大學士輔弼元臣抒誠贊化名耀旂常<lb/>
　　　　正不必與兜鍪閫帥争汗馬一日之績詩以<lb/>
　　　　示之<lb/>
　三面姑開格蜀夷来調説鼎佇期之集思廣益卿誠<lb/>
　踐勤逺勞民我不為武豈佳兵應戒彼績惟和衆孰<lb/>
　同斯功成萬骨枯何益壯志無須效貳師<lb/>
　　　己巳新正試筆書賜經略大學士傅恒<lb/>
　履端首祚肇昌辰斂時五福錫庶民三百六旬中一<lb/>
<pb n="KR2c0011_WYG_027-4a"/>
　日富貴貧賤皆欣春春雷送響飄瑞葉唐花底用催<lb/>
　三疊青黄布令穆其舒有脚韶光熙以㨗㨗轉韶光<lb/>
　實快哉花牋彩筆吟興催東風吹西觸物回迅共西<lb/>
　川凱報来<lb/>
　　　春正九日作<lb/>
　一例韶光同不同倚楹朅爾向東風萬幾就理心無<lb/>
　倦七字成吟興有窮邇日邊情縈逺夢當春㨗報賴<lb/>
　元戎兩階干羽重華德緬想前徽遲侍中<lb/>
<pb n="KR2c0011_WYG_027-4b"/>
　　　大學士傅恒經略西川效忠宣力誅渠魁破堅<lb/>
　　　　壘申明紀律大振軍威番酋窮蹙乞命經略<lb/>
　　　　大學士鋭意蕩平未允其請朕特宏解網之<lb/>
　　　　仁下詔班師召大學士還朝襄贊勞績茂著<lb/>
　　　　詩以賜之<lb/>
　安邊底績本丹忠請命番酋勢已窮上将有心期利<lb/>
　執大君無物不包䝉那須一月聞三㨗早覺千忻達<lb/>
兩宫晉國勤勞予厪念速歸黄閣贊元功<lb/>
<pb n="KR2c0011_WYG_027-5a"/>
　敺鳥何庸盡覆巢好生天地德含包歌成宵雅八章<lb/>
　句蓍得同人九四爻兵洗蓬婆春澹蕩首稽玁狁面<lb/>
　顤䫜蜀民安撫勤籌畫心契元良泰陛交<lb/>
　　　　二月十四日閲經略大學士忠勇公傅恒奏報<lb/>
　　　　　莎羅奔郎卡於月之五日詣轅納欵稽顙歸<lb/>
　　　　　誠露布風馳歡聲載路喜而有作<lb/>
　止戈為武信其然我澤如春經略宣共喜㨗音來玉<lb/>
　闕何殊俘虜自金川番酋路左心傾服軍士行間氣<lb/>
<pb n="KR2c0011_WYG_027-5b"/>
　倍鮮單騎汾陽休比擬都因忠赤格<lb/>
穹天<lb/>
　　　經略大學士忠勇公傅恒奏凱金川率諸將士還朝錫宴<lb/>
　　　　豐澤園用昭飲至之典即席得長律一首書以賜之<lb/>
　卡撒功成振旅歸昇平凱宴麗晴暉兩階干羽欽虞<lb/>
　典六律宫商奏采薇湛露應教頒幕殿甘膏更慶遍<lb/>
　春畿持盈保泰咨同德偃武修文凛勅幾<lb/>
　　　蜀道難用李白詩韻<lb/>
<pb n="KR2c0011_WYG_027-6a"/>
　我聞李白所云噫吁戲危乎髙哉蜀道之難難於上<lb/>
　青天昔實謂信矣今乃知不然想其酒家眠起神来<lb/>
　候狂歌落紙如雲烟一時遣興并寓意幾曽歴險親<lb/>
　履巉巖巔我之所云則在錦城以西桃闗外納窪天<lb/>
　赦相延連語言之所不通人跡之所罕到於是處也<lb/>
　則有卭籠以居糈粑以食之金川夜郎自大侮隣部<lb/>
　相與呌詉為攀援逍遙河上等遊盤使我師老棲荒<lb/>
　巒告功不時烽未息宵衣旰食増愁歎予哀征夫命<lb/>
<pb n="KR2c0011_WYG_027-6b"/>
　相釐使我戍卒及早還度晉越秦未彌月劒閣亦復<lb/>
　衝霜攀拾級宵磴幽飲馬冰澌間此時頗有奏章到<lb/>
　謂棧道險祇不過如塞上山蜀道非難豈真難於上<lb/>
　青天太白聽此想應笑破顔番窟冰途寛不徑尺下<lb/>
　臨千仞澗上倚凌雲壁以繩繫馬馬驚豗伏波砊礚<lb/>
　殷其雷設非士卒同辛苦安能成功迅速歸来哉碉<lb/>
　樓失其崔嵬巴郎刮耳夜戸開昔聞格豚魚今見服<lb/>
　狼豺休運儲胥安避虎蛇孳爾雞豚藝爾桑麻却履<lb/>
<pb n="KR2c0011_WYG_027-7a"/>
　劒閣如平地凱歌士卒咸歸家蜀道非難豈眞難於<lb/>
　上青天迴思籌邊去歳不禁西望猶咨嗟<lb/>
<pb n="KR2c0011_WYG_027-8a"/>
　御製平定金川告成太學碑文<lb/>
天畀我皇清握乾符俯坤軸函括萬邦悉主悉臣<lb/>
五后纘承創守佑啓亦唯是二三藎臣布徳宣力予曰<lb/>
　　有先後予曰有禦侮用造我丕丕基罔有蘖芽罔<lb/>
　　不煦嫗長養游於大當粤有金川莎羅奔者居西<lb/>
　　蜀桃闗以外界綽斯甲小金川之間向曽從征得<lb/>
　　受符檄與諸土司齒顧恃其險逺夜郎自大搆釁<lb/>
　　隣番各土司申訴封疆吏吏曰蔓之不圖豈其視<lb/>
<pb n="KR2c0011_WYG_027-8b"/>
　　為甌脫乃請兵籌餉期掃其穴而司其事者或怯<lb/>
　　縮以老師或<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡以蓄志軍無適從事用弗集予<lb/>
　　心<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然念邊徼之不寧或致增防置戍重勞吾民<lb/>
　　大學士忠勇公傅恒義同休戚毅然請肩斯任乃<lb/>
　　命以經略印益厚集諸路軍芻粟相繼閭閻不驚<lb/>
　　卜吉於戊辰十一月之三日<lb/>
　禡牙以指所征朕親御武帳賜經略酒以行天日和<lb/>
　　昶陽氣宣復都人士聽睹聳躍㒺不忭喜謂露布<lb/>
<pb n="KR2c0011_WYG_027-9a"/>
　　之旦暮至也乃歴燕晉驅秦隴越劒閣絶川江凌<lb/>
　　桃闗之巇經天射之峻又日討軍實而教誡拊循<lb/>
　　之均其渇飲飢食同其曉征夜眠至於密贊機務<lb/>
　　親草奏章則又經略獨勤其勞而諸武臣有所不<lb/>
　　知有弗能共者恩威既明士用益勵度番落如戶<lb/>
　　庭過部伍於衽席奸酋授首軍聲大振復以巨礮<lb/>
　　擊其碉堅碉以摧将俟諸軍之集搗其中堅而番<lb/>
　　首騤瞿駾喙稽酋請降經略臣以彼罪重惡極窮<lb/>
<pb n="KR2c0011_WYG_027-9b"/>
　　而乞生久或渝且偝焉慮不允所請朕惟<lb/>
天地之德在好生彼蟻潰而鼠駭者毋寧赦而宥之且<lb/>
　　求降而盡殱之不可謂武矧不足以汚我斧也於<lb/>
　　是經略宣朕明㫖登壇受降己已二月之望金川<lb/>
　　平定㨗音至京是役也罙入數千里奏凱未七旬<lb/>
　　而振旅之師多有返自中途未究其用者昔之成<lb/>
　　功巴蜀如建武之定公孫江陵之降李勢皆在版<lb/>
　　圖之内無足比數廷臣舉<lb/>
<pb n="KR2c0011_WYG_027-10a"/>
皇祖朔漠<lb/>
皇考青海成例請勒碑成均以示來許夫秉丹誠而運<lb/>
　　籌決勝永靖荒徼者經略大學士之功也商可否<lb/>
　　於帷幄衝矢石於行陣者參贊大臣及諸将士力<lb/>
　　也朕何有焉唯是體<lb/>
乾元之徳凛佳兵之戒保大定功安民和衆庶幾可以<lb/>
　　垂則乎乃系之以詞曰<lb/>
　　維<lb/>
<pb n="KR2c0011_WYG_027-10b"/>
天生人類聚羣分凡兹林林孰非我民有羈而縻有誨而<lb/>
　　諄豈伊異視逺近殊倫守在四夷稽古名言無已用<lb/>
　　之寓義於仁　蠢彼金夷恃其險阻蠶食豨張謂莫我<lb/>
　　拒不靖不庭侵厥隣聚駭奔呌呶以干大咎匪棘匪<lb/>
　　紓玁狁之故我張我伐玁狁之故　我師既集賊<lb/>
　　亦相持匪敢相持懼誅自支兩易寒暑敉功稍稽<lb/>
　　賊益以狂怒臂當車罪臣既誅以殉我師朕咨於<lb/>
　　恒汝往視之　朕咨于恒惟汝同徳惟我庶士亦<lb/>
<pb n="KR2c0011_WYG_027-11a"/>
　　久于役将兹旗兵羽林神策其勇熊羆其心金石<lb/>
　　何敵弗摧何攻弗克濟以汝忠奏㨗頃刻　恒拜<lb/>
　　稽首臣敢弗蘉既禡既宜師出于京師出于京時<lb/>
　　惟一陽未逾五旬乃壓其疆前旌獵獵有節煌煌<lb/>
　　羣番迺驚謂自天降　惟彼攸恃曰良爾吉以偵<lb/>
　　以諜如鬼如蜮其恃爰誅其類股慄紀律是明戎<lb/>
　　兵是詰鑄礮攻碉其守以失惟是懼誅潛弗敢出<lb/>
　　　其潛弗出乃旦夕延将齊我軍披其中堅大鞣<lb/>
<pb n="KR2c0011_WYG_027-11b"/>
　　大膊期目之前彼乃窮蹙乞降悚䖍惟命是從六<lb/>
　　事永遵除道築壇肉袒羊牽　赳赳鍾琪乃度之<lb/>
　　愬聿抵賊巢開誠以諭擕其二酋軍門親赴悔罪<lb/>
　　歸誠車塵馬足順斯撫之昭我王度昔也雷霆今<lb/>
　　也雨露　七縱諸葛單騎汾陽曰我相臣於前有<lb/>
　　光晉爵錫服黼黻龍章速歸黄閣左右贊襄休養<lb/>
　　生息惠鮮蜀邦我武既揚無疆惟慶<lb/>
平定金川方略卷二十七<lb/>
</p>
<p>
</p>
  </div>
</body>
</text>
</TEI>
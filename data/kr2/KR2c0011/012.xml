<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_012-1a"/>
欽定四庫全書<lb/>
平定金川方略巻十二<lb/>
　　　八月丁未<lb/>
　上諭内閣曰班第現署四川巡撫軍營糧務𦂳要著<lb/>
　　侍郎兆惠作速馳驛前往辦理班第所帶欽差大<lb/>
　　臣關防即著交與兆惠是日<lb/>
　上又諭内閣曰朕閱部覆紀山自請議處本内有冒<lb/>
　　昧陳請進兵之語殊爲失議紀山之革職治罪原<lb/>
<pb n="KR2c0011_WYG_012-1b"/>
　　因其浮議運價回䕶前非所委屬員又多貽誤軍<lb/>
　　糧派累侵冒失於覺察自應嚴加處分非爲其首<lb/>
　　請用兵之故也我朝自定鼎以來綜理政務乾綱<lb/>
　　獨攬從未有用兵大事臣下得以專主者即如在<lb/>
　　昔三藩潛蓄逆謀其迹已露舉朝皆以爲尾大難<lb/>
　　制若一下詔撤回必貽後慮我<lb/>
聖祖仁皇帝不爲衆論所惑决於<lb/>
宸斷其後抗拒朝命遂聲罪致討剪除三孽海宇敉寧<lb/>
<pb n="KR2c0011_WYG_012-2a"/>
　　咸仰藉<lb/>
廟謨禀承<lb/>
勝算諸臣皆不能叅與近金酋煽動乃邊外小醜不特<lb/>
　　非三藩大憝可比並不得與凖噶爾相較但恃險<lb/>
　　負固荼毒羣番不可不加懲創雖緣紀山奏報而<lb/>
　　用兵則主之自朕若謂此舉非是亦朕之過耳於<lb/>
　　紀山何與此等軍國重務斷無委咎臣下之理且<lb/>
　　國家安能保永無兵革之事督撫重臣封疆之内<lb/>
<pb n="KR2c0011_WYG_012-2b"/>
　　凡有闗係正欲其力能肩任若不知大義誤以紀<lb/>
　　山爲請用兵而得罪因以爲戒則將畏首畏尾習<lb/>
　　爲因循了事貽誤不小矣紀山業經革職此次不<lb/>
　　過注冊本無足重輕但該部措詞非是不可不明<lb/>
　　示朕意俾共知之是日訥親張廣泗㑹奏言調撤<lb/>
　　　甲索兵二千餘名并續調補額川兵二千名俱<lb/>
　　　已齊集卡撒軍營<hi>臣</hi>等隨酌定攻取左山梁機<lb/>
　　　宜令叅將楊朝棟領兵攻擊普瞻左膀雙碉并<lb/>
<pb n="KR2c0011_WYG_012-3a"/>
　　　水卡副將高雄領兵攻擊左膀䨇樹石卡並令<lb/>
　　　攻巴朗尾碉副將劉順領兵攻擊普瞻单碉并<lb/>
　　　木卡都司逹世朗領兵攻擊普瞻䨇碉並䨇碉<lb/>
　　　以下舊碉石卡并令木坪土兵壓梁助攻復委<lb/>
　　　新任建昌鎮總兵莽阿納爲左梁總統適原任<lb/>
　　　總兵董芳亦於本月初七日抵營隨委令領兵<lb/>
　　　前往接應又令内大臣班第䕶軍統領薩音圖<lb/>
　　　均往相機督率<hi>臣</hi>訥親率同内大臣傅爾丹親<lb/>
<pb n="KR2c0011_WYG_012-3b"/>
　　　往監督臣張廣泗亦即繼至於初九日辰刻進<lb/>
　　　發是日將士奮勇戮力遂將普瞻左膀新碉水<lb/>
　　　卡並䨇樹石卡立時攻克復由樹林抄至尾碉<lb/>
　　　俱經攻破奪踞殺死賊番數十割獲首級耳記<lb/>
　　　生擒九名惟单碉䨇碉二處最爲險固難以力<lb/>
　　　撲隨飭用大砲攻擊已將碉墻擊倒殘破時巳<lb/>
　　　日暮因令布置環圍而副將劉順率領官兵争<lb/>
　　　先用命施放火毬焚燒单碉賊人不能拒守棄<lb/>
<pb n="KR2c0011_WYG_012-4a"/>
　　　碉奔竄官兵奪踞单碉其䨇碉内賊衆及碉下<lb/>
　　　石卡之賊亦皆潛遁䨇碉单碉及舊碉石卡俱<lb/>
　　　爲我兵所得左梁已經掃清正擬合圍色底並<lb/>
　　　卡撒䨇碉賊已畏懼潛遁隨撥官兵駐守大獲<lb/>
　　　全勝<hi>臣</hi>等查色底一碉爲刮耳崖之門户是以<lb/>
　　　賊人守禦嚴密計自上年七月進攻至今已歴<lb/>
　　　一年因將左右山梁掃清賊不能守始得攻取<lb/>
　　　今賊巢之險隘既失勢將漸潰現在籌攻巴朗<lb/>
<pb n="KR2c0011_WYG_012-4b"/>
　　　等寨俟克㨗後再爲相機前進各路數日以來<lb/>
　　　均無報到㨗音惟黨壩一路據岳鍾琪呈報擊<lb/>
　　　死賊番刈穫踐踏賊地麥豆圓根又賊屢次侵<lb/>
　　　犯康八逹陜兵營卡遊擊王三元領兵䇿應多<lb/>
　　　有斬殺合并附陳奏入<lb/>
　諭曰汝等一奮勇而即奪碉可知坐守一載不早掃<lb/>
　　清左右山梁皆有受其咎者耳是日訥親奏言欽<lb/>
　　　奉<lb/>
<pb n="KR2c0011_WYG_012-5a"/>
　諭㫖以傅爾丹等在營未發一謀侍衛等亦未見出<lb/>
　　　力<hi>臣</hi>查傅爾丹在營凡一切防範及派遣攻取<lb/>
　　　伊意見所及必與<hi>臣</hi>及督臣詳悉商酌緣所統<lb/>
　　　之兵僅堪駐守不能前進且因官兵疎懈軍紀<lb/>
　　　不行甚爲憤懣岳鍾琪惟以添兵爲請經<hi>臣</hi>嚴<lb/>
　　　行申飭仍稱兵不敷用别無籌䇿内大臣班第<lb/>
　　　先經督兵攻擊石城後又攻撲木卡五座現亦<lb/>
　　　屢請增兵烏爾登前在馬奈奪踞賊人四卡調<lb/>
<pb n="KR2c0011_WYG_012-5b"/>
　　　赴卡撒右梁連克水碉三層碉䨇碉等處及攻<lb/>
　　　二道山梁亦係伊布置已經越溝奪卡焚燒賊<lb/>
　　　碉無如官兵遇賊奔回以致得而復失薩音圖<lb/>
　　　前在甲索未乆調至卡撒攻擊䨇碉二道山梁<lb/>
　　　亦與烏爾登同辦今因圍攻左梁將伊同班第<lb/>
　　　調赴辦理以上昔嶺卡撒所得碉卡若非班第<lb/>
　　　烏爾登等籌畫調度則綠旗將弁必不能如此<lb/>
　　　措置若非侍衛拜唐阿等臨陣督戰退縮者擊<lb/>
<pb n="KR2c0011_WYG_012-6a"/>
　　　以刄背敗回者持械攔阻則兵丁亦不能如此<lb/>
　　　用力進攻惟法酬派往黨壩一應攻勦均由岳<lb/>
　　　鍾琪經理其才力原屬不及至馬奈甲索正地<lb/>
　　　雖不能前進仍有官兵駐劄<hi>臣</hi>派令侍衛拜唐<lb/>
　　　阿及成都滿兵在彼留駐察看奏入<lb/>
　諭曰如此而又謂滿兵不可用尚欲用無用之綠旗<lb/>
　　多糜糧餉是屬何心是日訥親張廣泗又㑹奏言<lb/>
　　　金酋負固官兵調集數萬十路進攻而尚未能<lb/>
<pb n="KR2c0011_WYG_012-6b"/>
　　　直搗賊巢速爲殄滅者非賊有過人之技實緣<lb/>
　　　地境險隘異常有一夫當關萬夫莫開之勢是<lb/>
　　　以彼雖寡而易爲踞守我雖衆而難於攻取葢<lb/>
　　　不特分布需兵即每克一處必須留兵駐守非<lb/>
　　　藉多兵不能有濟然形勢雖如此其難而進攻<lb/>
　　　又不可暫撤者緣金酋始而侵虐鄰封繼則窺<lb/>
　　　犯爐地諸土司皆讐恨於逆酋故見大兵聲討<lb/>
　　　率皆恭順効命若官兵一退則金川復從而迫<lb/>
<pb n="KR2c0011_WYG_012-7a"/>
　　　脅結好各土司見<lb/>
　天朝亦不能制設一旦羣起相附則諸番連結勢益<lb/>
　　　滋蔓難圖且瓦寺雜谷明正各土司又皆與内<lb/>
　　　地切近不容置之度外<hi>臣</hi>張廣泗領軍年餘<hi>臣</hi>
　　　訥親亦經數月殫心謀畫夙夜圖維謂金川必<lb/>
　　　不可不滅而官兵必不可不增惟目前已值仲<lb/>
　　　秋再於鄰省調兵到來即届冬初勢難進發擬<lb/>
　　　就現在兵力乘此大雪未降之時籌畫攻勦冬<lb/>
<pb n="KR2c0011_WYG_012-7b"/>
　　　時雪大則於山腰稍低之區相機攻擊使賊日<lb/>
　　　有傷損並撓其耕牧令不得休息俟至來春賊<lb/>
　　　衆糧食愈竭人數愈少<hi>臣</hi>等預於今冬請<lb/>
　旨加調精兵三萬於明歲四五月間調齊彼時山雪<lb/>
　　　全消督衆分道並進彼亦必湏分應而官兵既<lb/>
　　　多凡遇堅碉能克則取不能克則圍之而前進<lb/>
　　　庶不致阻我師旅可以直抵賊巢不過三五月<lb/>
　　　之期必可成功此實<hi>臣</hi>等確有所見必不可已<lb/>
<pb n="KR2c0011_WYG_012-8a"/>
　　　之舉至於逆酋佯請投誠<hi>臣</hi>等亦將來歸之番<lb/>
　　　民賞賚安揷然祇可藉以漸離黨羽未能遽致<lb/>
　　　潰散即逆酋叔姪亦未肯坐而受縛自必待大<lb/>
　　　兵搗其巢穴乃可漸圖因計擒獲也奏入<lb/>
　上命協辦大學士事尚書傅恒傳諭訥親曰覽此次<lb/>
　　大學士公訥親所奏近日軍情雖小有取勝未足<lb/>
　　以言大㨗看來訥親辦理經略事務其初至之時<lb/>
　　根源即已錯誤大抵先存意見是以處置多有未<lb/>
<pb n="KR2c0011_WYG_012-8b"/>
　　當陳奏多未允協朕前以侍衛等未見出力而岳<lb/>
　　鍾琪傅爾丹班第等不發一謀不設一䇿降㫖詢<lb/>
　　問傅爾丹等皆係大臣豈不可自行覆奏而必待<lb/>
　　訥親代爲陳詞朕明知所由大抵從前西北兩路<lb/>
　　用兵大臣等習氣惟争進摺奏彼此傾軋轉置軍<lb/>
　　務爲緩圖其時訥親已辦理軍機親見其事以此<lb/>
　　爲戒故不欲衆人紛紛陳説此亦不無所見但不<lb/>
　　欲衆人之争是非是也而不使之出力以集思廣<lb/>
<pb n="KR2c0011_WYG_012-9a"/>
　　益則不可也又如伊前奏滿兵不可任用而此番<lb/>
　　臨陣督戰使綠旗不敢退縮者滿兵也尚欲用虛<lb/>
　　糜糧餉柔懦無能之綠旗此又何説朕前降㫖令<lb/>
　　訥親凡有進止當因時度勢鄭重籌辦又念伊體<lb/>
　　素弱令隨時調䕶此欲其加意謹慎耳伊未㑹朕<lb/>
　　意遂坐守數月竟不知前進迄無成功雖各兵懦<lb/>
　　怯成習然訥親若能於甫涖軍營之日申明軍紀<lb/>
　　使之壁壘一新時則將士方憚其聲威新調之兵<lb/>
<pb n="KR2c0011_WYG_012-9b"/>
　　氣方果鋭乘此驅率雄師直搗巢穴或可早奏膚<lb/>
　　功顧惟事稽遲終無良䇿但委之師徒怯弱山谷<lb/>
　　巖峻否則以兵少力单爲辭不知坐籌愈乆兵氣<lb/>
　　愈加柔靡古名將不擇兵而用顧方略何如耳即<lb/>
　　如此次攻克左梁猶是頺惰之兵一經訥親親臨<lb/>
　　督陣何以較前獨加奮勇葢緣奉朕嚴㫖後統兵<lb/>
　　大臣始加淬厲振作遂已小著功績若早能如此<lb/>
　　何患大功不成乎現在諸將未能攻克而争以添<lb/>
<pb n="KR2c0011_WYG_012-10a"/>
　　兵爲請訥親亦持此議據云奪取戰碉即應分兵<lb/>
　　踞守夫奪無用之碉而分有用之卒甚無謂也既<lb/>
　　得碉樓即應亟毁一以開通路徑一以永除賊窟<lb/>
　　一以减省守兵何計不出此而得一碉守一碉據<lb/>
　　奏碉如林立則千萬之兵亦不足供守碉之用既<lb/>
　　退復爲賊有是爲賊守碉矣現今兵已四萬又請<lb/>
　　於來歲添兵三萬意在撤其疲弱易以精鋭猶屬<lb/>
　　可行若另欲添兵三萬豈有么魔小醜逞其螳臂<lb/>
<pb n="KR2c0011_WYG_012-10b"/>
　　而用兵至六七萬人之理即云其地甚險隘口甚<lb/>
　　多攻勦之處不一則從前用十路進兵今止三四<lb/>
　　路矣如鋭意攻取即一路直前已抵賊窟逆酋授<lb/>
　　首則羣醜䘮膽逃竄即訥親亦奏稱攻克一碉而<lb/>
　　其他守碉之賊皆棄碉潛遁則知賊衆亦甚怯懦<lb/>
　　非實在㐫悍可知由此觀之即歸併一路亦無不<lb/>
　　可如謂賊人一夫守險千夫莫當則添至數萬而<lb/>
　　統帥不能指示方畧以鼓勵戎行雖多何益今據<lb/>
<pb n="KR2c0011_WYG_012-11a"/>
　　訥親等奏報左膀山梁已全行攻克則進勦漸有<lb/>
　　制勝之機儻及此窮幽鑿險所向克㨗正可望其<lb/>
　　一舉成功朕前欲於九月内降㫖令訥親等還朝<lb/>
　　面議進止但目前大勢如可連勝而令伊等來京<lb/>
　　恐止留岳鍾琪一人控制斷不能攝服軍情且機<lb/>
　　勢在呼吸之間設功欲垂成一時中止又非勝算<lb/>
　　若冬月勢必不能竣事自應令訥親偕傅爾丹張<lb/>
　　廣泗一同來京撤罷軟之兵卒擇精鋭一二萬人<lb/>
<pb n="KR2c0011_WYG_012-11b"/>
　　暫令岳鍾琪管領俟明歲調集大兵再爲必克之<lb/>
　　舉著訥親度量於九月二十五日前後摺奏至京<lb/>
　　爲約將此次摺奏之後攻取戰碉若干或止仍舊<lb/>
　　或今冬萬不能成功逐一據實陳明速奏候朕再<lb/>
　　降諭㫖<lb/>
　　　　<hi>臣</hi>等謹按兵無强弱顧主將用之何如耳訥<lb/>
　　　　親奉<lb/>
　命經略初至之時其威聲實足以慴服三軍惜乎才<lb/>
<pb n="KR2c0011_WYG_012-12a"/>
　　　　不足以御衆而復日事茍安迄無成效若徒<lb/>
　　　　委咎於力少兵单則何以一日親臨督陣即<lb/>
　　　　能摧堅破敵如此至於得一碉守一碉尤爲<lb/>
　　　　非計<lb/>
　聖諭所謂爲賊守碉即數萬衆亦不足用誠爲洞矚<lb/>
　　　　萬里字字切中事情訥親果能恍然覺悟如<lb/>
　　　　夢始醒奮其勇敢之氣爲士卒先安知失之<lb/>
　　　　東隅者不可收之桑榆耶乃一聞回京之<lb/>
<pb n="KR2c0011_WYG_012-12b"/>
　命遂懷退阻之心委靡不振措置乖方較前益甚雖<lb/>
　　　　以<lb/>
　聖主之提撕教誨反覆周詳亦有末如之何者矣<lb/>
　　　庚戌<lb/>
　上諭内閣曰原任總兵任舉奮勇行間死於王事朕<lb/>
　　已加恩優䘏贈銜祠祀廕襲其子今聞其弟任鳳<lb/>
　　現任廣東督標守備著該部行文調取來京引見<lb/>
　　　　<hi>臣</hi>等謹按任舉奉<lb/>
<pb n="KR2c0011_WYG_012-13a"/>
　命抵營之後於五月内進攻昔嶺中峰得腰卡五處<lb/>
　　　　木石城二座大小戰碉七座平碉一百餘間<lb/>
　　　　生擒賊五名被殺者不計其數洵屬才力出<lb/>
　　　　衆之員惜當訥親初至茫無方略但知刻期<lb/>
　　　　督戰罔識進退機宜以致任舉計無所出惟<lb/>
　　　　有奮不顧身以一死報<lb/>
　國誠爲可惜我<lb/>
　皇上既加優䘏廕襲其子并念及其弟<lb/>
<pb n="KR2c0011_WYG_012-13b"/>
　特召來京此推恩之極則而亦愛惜人才惟恐有遺<lb/>
　　　　之<lb/>
　至意也<lb/>
　　　辛亥張允隨奏言欽奉<lb/>
　諭㫖調取總兵哈尚徳等前往金川軍營<hi>臣</hi>查哈尚<lb/>
　　　徳調任古州甫於本月初六日自雲南省城起<lb/>
　　　程赴任當即差弁持檄星往前途遞給叅將高<lb/>
　　　欽因辦理秤戞軍務完竣來省<hi>臣</hi>立飭該將與<lb/>
<pb n="KR2c0011_WYG_012-14a"/>
　　　<hi>臣</hi>標遊擊范崇純星即兼程進發並飛差分往<lb/>
　　　鶴麗開化二鎮檄飭魯文徳朱璣刻速起程兹<lb/>
　　　據各該員具報已於閠七月初八十六等日先<lb/>
　　　後陸續起程訖奏入<lb/>
　報聞<lb/>
　　　九月壬子<lb/>
　上命軍機大臣等傳諭訥親曰朕前曾兩次諭令大<lb/>
　　學士訥親同傅爾丹張廣泗來京經略事務交岳<lb/>
<pb n="KR2c0011_WYG_012-14b"/>
　　鍾琪暫管尚未據訥親覆奏朕意冬月乃撤兵之<lb/>
　　時岳鍾琪不過令其控制防範以備策應但軍務<lb/>
　　重大欲其勝任無誤恐才力幹略尚有不及如伊<lb/>
　　一人不能肩兹重任將來究應交何人管理或目<lb/>
　　下可以乗勝克㨗不必速於來京或尚湏撤兵再<lb/>
　　舉訥親等三人可以同來著訥親妥酌具奏至前<lb/>
　　次奏報已得左梁此後乗勝進取及右梁曾否攻<lb/>
　　克并近來情形如何俱著傳諭訥親速行奏聞再<lb/>
<pb n="KR2c0011_WYG_012-15a"/>
　　朕覽金川全圖由川省南路至瀘定橋此處有河<lb/>
　　可逹番境若從此繞至賊巢之後似亦進攻之一<lb/>
　　徑但是否可以舟行及賊番有無守險難進之處<lb/>
　　并傳諭訥親查明便摺附奏<lb/>
　　　己未<lb/>
　上命協辦大學士傅恒傳諭盛京船厰黑龍江將軍<lb/>
　　曰金川至今未滅朕意欲派京師滿兵二千名東<lb/>
　　省兵三千名前往東三省至京遼逺若非預爲備<lb/>
<pb n="KR2c0011_WYG_012-15b"/>
　　辦恐致臨事周章可傳諭東三省將軍各於該管<lb/>
　　兵丁内擇其人才壯健者預派一千名候㫖其帶<lb/>
　　領兵丁之大員盛京著派副都統哲庫納黑龍江<lb/>
　　著派呼倫貝爾副都統榜圖船厰著交與永興酌<lb/>
　　量胡蘭城守尉白囉那曾否領兵可用則用否則<lb/>
　　另選曾經領兵之員至京師時朕另派人帶往一<lb/>
　　切應行備辦之事即行備辦是日訥親張廣泗㑹<lb/>
　　　奏言卡撒左山梁普瞻之西有阿利一山建立<lb/>
<pb n="KR2c0011_WYG_012-16a"/>
　　　賊碉數座并頭道右山梁西面之喇底山有賊<lb/>
　　　碉數十座必湏克㨗此二處方可圍困巴朗木<lb/>
　　　須等寨<hi>臣</hi>等派遣副將劉順帶領甘凉肅漢土<lb/>
　　　官兵一千一百名由上路搶攻阿利山大梁碉<lb/>
　　　卡并截殺山梁賊援又派叅將楊朝棟帶領雲<lb/>
　　　南等處漢土官兵八百名由中路搶攻阿利山<lb/>
　　　中梁碉卡又派副將高雄帶領西寧等處官兵<lb/>
　　　一千名由下路搶攻阿利山下梁碉卡并截殺<lb/>
<pb n="KR2c0011_WYG_012-16b"/>
　　　溝内賊援并委總兵莽阿納同原任總兵董芳<lb/>
　　　另派官兵八百名相機接應又派内大臣班第<lb/>
　　　與䕶軍統領薩音圖前往督率<hi>臣</hi>訥親暨内大<lb/>
　　　臣傅爾丹<hi>臣</hi>張廣泗均親往督視於八月十二<lb/>
　　　日五更時分官兵冒雨齊進副將劉順之兵奮<lb/>
　　　勇奪踞阿利山大梁并木卡一座即便劄營叅<lb/>
　　　將楊朝棟之兵奪獲右碉一座據賊要隘殺斃<lb/>
　　　賊番十數名斬首三級副將高雄之兵已撲近<lb/>
<pb n="KR2c0011_WYG_012-17a"/>
　　　山梁下賊碉因地徑陡險賊人防禦甚嚴連攻<lb/>
　　　數次未克時因薄暮暫令駐守<hi>臣</hi>等將官兵駐<lb/>
　　　劄之地相度指定以免疎虞然後回至卡撤軍<lb/>
　　　營詎料高雄並不遵照<hi>臣</hi>等指示妥慎劄營一<lb/>
　　　更時分賊人暗由箐内穿出從上壓下西寧官<lb/>
　　　兵一千餘名莫能抵禦仍俱奔回普瞻山梁<hi>臣</hi>
　　　等聞報隨於十三日復親至彼處督催總兵莽<lb/>
　　　阿納董芳等領兵進攻阿利山先據要地劄住<lb/>
<pb n="KR2c0011_WYG_012-17b"/>
　　　營壘用大砲擊碉將次坍塌隨遣官兵奮勇直<lb/>
　　　撲殺死賊番十數名攻克阿利山梁下賊碉三<lb/>
　　　座已派官兵踞守并踐踏其田禾尚有阿利山<lb/>
　　　賊碉三座并山脚下小碉一座必須攻取正在<lb/>
　　　布置間適值天雨迄今數日雨雪晝夜連綿以<lb/>
　　　致不能攻撲凡我兵撲碉必須先用鎗砲絶其<lb/>
　　　外援及撲至碉下多用火攻方可奏效一遇隂<lb/>
　　　雨則火繩盡濕一切火具難施而賊在碉内仍<lb/>
<pb n="KR2c0011_WYG_012-18a"/>
　　　可施放鎗砲我兵徒致損傷且其地勢陡峻土<lb/>
　　　性膠粘加以雨雪則凍滑難行是以不能進攻<lb/>
　　　一俟晴明即當攻取此碉并籌攻喇底巴朗再<lb/>
　　　圖前進至於各路官兵惟據岳鍾琪呈報黨壩<lb/>
　　　一路進攻火燒梁踐平土木卡二處殺賊十數<lb/>
　　　人我兵直抵大石卡壕外又殺賊番頗多查馬<lb/>
　　　奈一路在金川河西有卡卡脚一處乃賊之要<lb/>
　　　隘守禦甚嚴<hi>臣</hi>等訪聞該處有河東一路賊人<lb/>
<pb n="KR2c0011_WYG_012-18b"/>
　　　不甚防範易於襲取隨令參將永柱暗遣竒兵<lb/>
　　　令外委馬如麟帶領進攻連將河東申札申逹<lb/>
　　　包登一帶地方全行攻克奪獲碉寨六十餘處<lb/>
　　　并喇嘛寺二座生擒男婦四十餘人殺死者甚<lb/>
　　　衆踐踏田禾地土約長六十餘里寛三十餘里<lb/>
　　　并獲鎗刀器械等物實爲全勝惟是馬奈官兵<lb/>
　　　不滿三千之數未免单弱因令正地一路漢土<lb/>
　　　官兵一千九百餘名檄委遊擊楊之義等撤赴<lb/>
<pb n="KR2c0011_WYG_012-19a"/>
　　　馬奈歸并協力進攻又令遊擊張廷蔚帶兵數<lb/>
　　　百名前往納貝山與前駐納貝之遊擊潘文郁<lb/>
　　　等率兵七百餘名相機協力進攻奪取江卡得<lb/>
　　　利等山梁賊碉使賊疲於分應庶可與馬奈所<lb/>
　　　遣官兵聲勢聨絡俟有㨗音再當馳報奏入<lb/>
　報聞隨<lb/>
　命軍機大臣等傳諭訥親曰馬如麟以外委微員乃<lb/>
　　能率衆先登摧鋒䧟陣數日之間將三處賊境悉<lb/>
<pb n="KR2c0011_WYG_012-19b"/>
　　行克獲甚屬可嘉應即㧞擢以勸戎行可傳諭訥<lb/>
　　親等宣㫖將馬如麟授爲千總並令衆兵共知以<lb/>
　　示鼔勵是日訥親又奏言軍務情形近來雖隂雨<lb/>
　　　連日兼有大雪但未經寒凍天晴即可進勦如<lb/>
　　　遲至十月間未能告竣計自冬徂春半年之間<lb/>
　　　冰雪滿山在營亦不能日事攻戰其時<hi>臣</hi>回京<lb/>
　　　得以面陳兵略庶使萬里情形仰邀<lb/>
　九重洞鑒至<lb/>
<pb n="KR2c0011_WYG_012-20a"/>
　諭㫖令岳鍾琪領兵萬人駐劄美諾隨機進勦予以<lb/>
　　　二三年之期伊能保擒滅與否事或可行是亦<lb/>
　　　一䇿<hi>臣</hi>查卡撒昔嶺黨壩三處係進兵要隘不<lb/>
　　　可退撤美諾距卡撒百有餘里原無退駐美諾<lb/>
　　　之理况今月餘以來我兵陸續已進賊境旦夕<lb/>
　　　正圖進取若就<hi>臣</hi>等指示方略果能應手九十<lb/>
　　　月間實可望直抵刮耳崖即不然而賊巢門户<lb/>
　　　正須進攻得有進歩必應踞守决非留兵萬餘<lb/>
<pb n="KR2c0011_WYG_012-20b"/>
　　　足敷守禦之用又<lb/>
　諭㫖以今歲斷不能成功或應添兵再舉或緩期待<lb/>
　　　釁此時或另有長䇿令<hi>臣</hi>等畫一定議速奏<hi>臣</hi>
　　　查現在軍情實因兵单力弱既不能分路並攻<lb/>
　　　又不能長驅直入不過爲得寸則寸得尺則尺<lb/>
　　　之計是以今歲成功未敢懸斷若來歲添兵再<lb/>
　　　舉自不難迅掃妖氛無事緩期待釁惟有乘時<lb/>
　　　督戰并力撲攻使我兵有日進之機則賊酋亦<lb/>
<pb n="KR2c0011_WYG_012-21a"/>
　　　必有日蹙之勢又<lb/>
　諭㫖以傅爾丹等未見督戰出力之處或因任舉之<lb/>
　　　變訥親不令伊等對敵<hi>臣</hi>查傅爾丹年老不能<lb/>
　　　歩行班第等率領侍衛分隊進攻督戰之處<hi>臣</hi>
　　　前未經詳悉具奏嗣後應於奏報情形单内陸<lb/>
　　　續奏明但伊等督戰原不與兵丁同隊前往緣<lb/>
　　　兵丁習於怯懦望風而靡即如本月十二日進<lb/>
　　　攻阿利山我兵遇賊奔潰雖有將領均不相顧<lb/>
<pb n="KR2c0011_WYG_012-21b"/>
　　　班第等國家大臣若親行入隊或遇師徒逐北<lb/>
　　　隻身殿後徒取挫辱尤傷體統此<hi>臣</hi>所以不令<lb/>
　　　前進也奏入<lb/>
　上命軍機大臣等傳諭曰據奏近日軍情既不能分<lb/>
　　路進攻又不能長驅直入不過爲得寸則寸得尺<lb/>
　　則尺之計皆由於兵单力弱朕思金川之役用衆<lb/>
　　至四萬餘人不爲少矣何以屢次陳奏皆以兵少<lb/>
　　爲辭豈有如此彈丸之地四萬衆尚不敷調遣則<lb/>
<pb n="KR2c0011_WYG_012-22a"/>
　　將增至幾何而後可耶如其羸弱不堪即當詳加<lb/>
　　簡汰用其精壯更調他兵以資進勦何又姑容罷<lb/>
　　憊糜餉老師竟不從長籌畫耶其傅爾丹班第等<lb/>
　　非不可奏事者前已降㫖令其自行奏聞若事事<lb/>
　　皆須訥親代爲陳奏則將置伊等於何地耶至彼<lb/>
　　中天時地利夏秋既多霪雨動輙坐守而冬春之<lb/>
　　際又復冰雪載塗不能日事攻戰雨中不可火攻<lb/>
　　雪後宜無不可或乘雪後開霽之日就現在兵力<lb/>
<pb n="KR2c0011_WYG_012-22b"/>
　　奮勇前進亦當詳爲籌酌據實奏聞又聞我兵一<lb/>
　　遇賊徒即各奔潰將領均所不顧已習爲固然全<lb/>
　　無紀律而張廣泗所奏又有兵丁家屬紏衆喧閙<lb/>
　　之事兵丁等身在軍營一聞此信必加惶惑勢難<lb/>
　　望其歴險攻堅朕詳悉熟籌川兵必不可任不若<lb/>
　　竟派滿兵前往乘其朝鋭一舉犁巢尚可冀其速<lb/>
　　㨗已降㫖令東三省將軍揀派滿兵三千名令各<lb/>
　　副都統率領來京聽候京師八旗揀派滿兵二千<lb/>
<pb n="KR2c0011_WYG_012-23a"/>
　　名俱於來春陸續進發雖似乎險逺勞費然較之<lb/>
　　綠旗羸卒委靡不前者必相懸絶一併傳諭訥親<lb/>
　　知之<lb/>
　　　　<hi>臣</hi>等謹按行軍之道兵多費廣人皆知之然<lb/>
　　　　熟籌於緩急難易之間有惜費而費轉增似<lb/>
　　　　費而費實省者即如綠旗兵丁現有四萬又<lb/>
　　　　從東三省及京師選派滿兵䟦渉數千里以<lb/>
　　　　往豈非勞費不知動而成功則一勞永逸因<lb/>
<pb n="KR2c0011_WYG_012-23b"/>
　　　　循茍且則勞費不已<lb/>
　聖主籌畫於深宫之中深悉帥臣無逺大之識惟思<lb/>
　　　　茍延時日僥倖奏功終必無濟是以决䇿不<lb/>
　　　　疑厥後雖功成不戰<lb/>
　王旅多在征途而簡練精鋭裁汰疲老其間兵力之<lb/>
　　　　强弱勇怯之殊形成功之遲速費用之多寡<lb/>
　　　　較然可知此以事後衡之而益信<lb/>
　廟算之無遺者也<lb/>
<pb n="KR2c0011_WYG_012-24a"/>
　　　是日班第奏言<hi>臣</hi>於八月十三日前抵卡撒軍<lb/>
　　　營沿途查勘糧運事宜尚能源源輸輓前因班<lb/>
　　　攔雪山積米最多特委忠州知州劉乃大前往<lb/>
　　　管理該州調并各夫越站分運兹已盡數疏通<lb/>
　　　其修建倉厫夫棚平治山梁谿徑俱能經理有<lb/>
　　　條實屬强幹之員至卡撒軍營併調官兵需糧<lb/>
　　　浩繁緣閠七月中連旬隂雨運到稍遲現飭松<lb/>
　　　茂道唐進賢親往督率臺員速爲䟎運而附近<lb/>
<pb n="KR2c0011_WYG_012-24b"/>
　　　之崇徳美諾占固牛厰等處存貯米石二萬有<lb/>
　　　餘足資豫備再查西南兩路各糧員中如署川<lb/>
　　　東道齊格撫馭番夷多催烏拉親身查勘道路<lb/>
　　　程站不避險阻頗著勤勞茂州知州陳克繩經<lb/>
　　　理夫役額外加運調劑得宜近又於松潘採買<lb/>
　　　羊隻搭配軍食可稱竭力辦公灌縣知縣王聲<lb/>
　　　鑾供運從無阻滯又自雇長夫徑運美諾卡撒<lb/>
　　　等營亦能踴躍急公暨忠州知州劉乃大之實<lb/>
<pb n="KR2c0011_WYG_012-25a"/>
　　　心任事俱屬可嘉當即移㑹酌與記功以示鼓<lb/>
　　　勵今<hi>臣</hi>奉<lb/>
　命赴省沿途應行查催之事即行查催奏入<lb/>
　諭曰運糧事宜仍與兆惠同辦<lb/>
　　　辛酉<lb/>
　上諭内閣曰張廣泗乆駐苗疆熟於軍律因金川用<lb/>
　　兵特調爲川陜總督令其提師進勦伊初亦勇往<lb/>
　　任事奏稱兩月之期即可殄滅其時衆已三萬而<lb/>
<pb n="KR2c0011_WYG_012-25b"/>
　　踰期未能奏績因循觀望遂致副將張興失事屢<lb/>
　　挫軍鋒乃奏稱兵力单少請增兵冞入誓俾纎芥<lb/>
　　不留朕允所請調遣萬人以振軍威所望迅掃賊<lb/>
　　氛寧謐邊徼但地方形勢未能遥度今春特命大<lb/>
　　學士訥親前往經略計其時大兵雲集奏凱當已<lb/>
　　有期訥親抵軍即可籌辦善後事理此朕命往本<lb/>
　　意也乃張廣泗既乆未成功復因訥親至彼諸事<lb/>
　　推委而訥親在軍數月近因朕㫖督飭雖小有克<lb/>
<pb n="KR2c0011_WYG_012-26a"/>
　　㨗總未能逺抒勝算是以遲延至今功尚未竣其<lb/>
　　前後奏到情形非面陳不能洞悉訥親張廣泗俱<lb/>
　　著來京面議機宜川陜總督印務著傅爾丹暫行<lb/>
　　䕶理所有進討事宜㑹同岳鍾琪相機調度以副<lb/>
　　委任訥親既已回京其經略印務即行帶回是日<lb/>
　上命軍機大臣等傳諭傅爾丹曰朕近降㫖召還訥<lb/>
　　親張廣泗川陜總督印務著傅爾丹䕶理伊乆駐<lb/>
　　軍前進取機宜皆所熟悉地方事務張廣泗向在<lb/>
<pb n="KR2c0011_WYG_012-26b"/>
　　軍營查辦自有成規原可循照料理其軍中之事<lb/>
　　今冬雖有雨雪或開霽之時可以前進即當相機<lb/>
　　籌酌鼓勵將士奮勇直前以期克㨗不得徒爲坐<lb/>
　　守之計如有應行奏聞者即隨時據實奏聞至陜<lb/>
　　西地方事務朕前已有㫖令黄廷桂兼理四川事<lb/>
　　務有班第在彼查辦均可不必分心顧慮惟應專<lb/>
　　一留意軍務與岳鍾琪和衷共濟副朕委任金川<lb/>
　　之役辦理日乆未克迅奏膚功總因綠旗兵丁羸<lb/>
<pb n="KR2c0011_WYG_012-27a"/>
　　弱成習所致朕意欲添調滿兵始有攻取實效并<lb/>
　　諭傅爾丹令以已意妥酌具奏是日<lb/>
　上又命軍機大臣等傳諭班第曰訥親乆駐軍前朕<lb/>
　　已降㫖令同張廣泗來京傅爾丹暫行䕶理川陜<lb/>
　　總督印務軍務闗係𦂳要傅爾丹祇能辦理營中<lb/>
　　事宜其川省官職錢穀刑名諸事皆該署撫專責<lb/>
　　且傅爾丹自不能如張廣泗之乆經外任熟練地<lb/>
　　方事務該署撫益當格外留心可傳諭尚書班第<lb/>
<pb n="KR2c0011_WYG_012-27b"/>
　　務當綏輯兵民整飭吏治寧固邊防以副委寄<lb/>
　　　甲子<lb/>
　上命軍機大臣等傳諭班第曰訥親張廣泗調取來<lb/>
　　京已令傅爾丹䕶理總督印務軍中一切機宜督<lb/>
　　提二臣自應商同辦理但傅爾丹岳鍾琪皆係棄<lb/>
　　瑕起用之人今肩此重任恐其各存意見於軍務<lb/>
　　甚有闗係且總督任内政務本繁傅爾丹一人或<lb/>
　　有不能兼顧之處尚書班第原係命往軍前辦事<lb/>
<pb n="KR2c0011_WYG_012-28a"/>
　　之人於川省情形已熟可傳諭令其即赴軍營同<lb/>
　　辦軍務并留意調劑令軍營大臣等協力同心和<lb/>
　　衷任事凡已有所見於軍機有益者竭力贊襄不<lb/>
　　可稍分彼此其巡撫事務亦即帶至軍前辦理惟<lb/>
　　查審案件聽其酌委司道代理糧運事宜亦可就<lb/>
　　近與兆惠一同調度内大臣班第等及侍衛人員<lb/>
　　已降㫖悉聽傅爾丹節制調遣可再行傳諭伊等<lb/>
　　俾知師克在和衆心齊一則大功易就如班第等<lb/>
<pb n="KR2c0011_WYG_012-28b"/>
　　小有參差即深負朕特派滿洲大臣前往本意所<lb/>
　　當共體朕懷相度機宜乘時奮勇如能搗巢獲醜<lb/>
　　即可協同籌辦善後事宜周詳妥協以圖乆逺寧<lb/>
　　謐一併傳諭知之<lb/>
　<lb/>
　<lb/>
　<lb/>
平定金川方略卷十二<lb/>
</p>
<p>
</p>
  </div>
</body>
</text>
</TEI>
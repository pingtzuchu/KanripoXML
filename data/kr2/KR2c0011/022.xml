<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_022-1a"/>
欽定四庫全書<lb/>
平定金川方略卷二十二<lb/>
　　　正月癸亥<lb/>
　上諭内閣曰陜省為入川要路其武功以西棧道綿<lb/>
　　亘較川省尤長大兵經過地方一切供億雖絲毫<lb/>
　　不擾閭閻而夫馬支應未免有資民力前曾降㫖<lb/>
　　將川省己巳年地丁錢糧再行緩徴其陜省入棧<lb/>
　　毗連川境之州縣應與川省一體加恩著該督撫<lb/>
<pb n="KR2c0011_WYG_022-1b"/>
　　查明各該州縣本年應徴地丁錢糧全行緩徴以<lb/>
　　紓民力該督撫其悉心辦理務俾窮黎均沾實惠<lb/>
　　以副朕軫恤民勞之意是日<lb/>
　上命軍機大臣等傳諭經略大學士傅恒曰朕今日<lb/>
　　辰刻恭請<lb/>
皇太后聖母萬安仰䝉<lb/>
慈諭金川之事朝廷此時即應降㫖罷兵諸王大臣想<lb/>
　不敢奏請但理勢自當如此朕以所調各路兵丁踴<lb/>
<pb n="KR2c0011_WYG_022-2a"/>
　　躍前去若中道撤囬不得一申其敵愾之氣未免<lb/>
　　有拂衆心且於從前辦理之體恐渉輕率俟其到<lb/>
　　齊得一二勝陣即令班師具奏又䝉<lb/>
慈諭似此是朝廷尚有專意成功之念豈不與經略大<lb/>
　學士傅恒同出一見耶大軍早罷一日則兵丁得早<lb/>
　免一日勞苦人情孰不戀妻子而顧室家何必待臨<lb/>
　陣得勝方令凱旋此一二陣中能保兵丁一無傷損<lb/>
　乎大兵所過百姓驚惶夫馬供億悉資其力早罷一<lb/>
<pb n="KR2c0011_WYG_022-2b"/>
　日亦早得安息一日朝廷若執意待至四月是百姓<lb/>
　又多受一二月之災矣<lb/>
皇太后懿訓至聖至明朕實無辭以對仰惟<lb/>
聖母此㫖確切理勢並非偏於姑息朕本心亦實以為<lb/>
　　當然經略大學士傅恒若謂<lb/>
皇太后此㫖因朕宵旰焦勞而發尚為近之如以朕意<lb/>
　　在罷兵<lb/>
皇太后因有此㫖則失之逺矣自十二月十四日以後<lb/>
<pb n="KR2c0011_WYG_022-3a"/>
　　屢次所降諭㫖經略大學士接到後自必翻然大<lb/>
　　悟詳悉熟計一一遵循以贊襄機務為念不當專<lb/>
　　為金川一隅久留番境也<lb/>
　　　甲子<lb/>
　上諭内閣曰金川用兵一事朕本意欲以禁遏兇暴<lb/>
　　綏輯羣番並非利其人民土地而從前訥親張廣<lb/>
　　泗措置乖方屢經貽誤是以特命經略大學士傅<lb/>
　　恒前徃視師熟察形勢相度攻勦經略大學士傅<lb/>
<pb n="KR2c0011_WYG_022-3b"/>
　　恒自奉命以至抵營忠誠勞勩超出等倫其辦事<lb/>
　　則鉅細周詳鋤奸則番蠻懾服整頓營伍則紀律<lb/>
　　嚴明鼓勵戎行則士氣踴躍且中宵督戰不避風<lb/>
　　雪擊碉奪卡大著聲威誠克仰副委任朕思蕞爾<lb/>
　　窮番何足當我王師而機務重大部政殷繁諸大<lb/>
　　臣皆為此一事馳驅經畫經略大學士傅恒乃中<lb/>
　　朝第一宣力大臣素深倚毗豈可因荒徼小醜久<lb/>
　　稽於外朕心實為不忍即使擒獲渠魁掃蕩巢穴<lb/>
<pb n="KR2c0011_WYG_022-4a"/>
　　亦不足以償勞此㫖到日著即馳驛還朝尚書逹<lb/>
　　爾黨阿舒赫徳各有部務亦未便久曠總督尹繼<lb/>
　　善統制全秦邊防綦重著一同囬任軍營一切事<lb/>
　　宜交與該省總督䇿楞提督岳鍾琪等儘現在兵<lb/>
　　力足以調𣲖即傅爾丹尚有滿兵在彼亦應暫留<lb/>
　　殫心籌畫妥協辦理以竣軍務<lb/>
　　　　<hi>臣</hi>等謹按聖人之心廓然而大公物來而順<lb/>
　　　　應故事無大小皆因乎事勢之當然時行則<lb/>
<pb n="KR2c0011_WYG_022-4b"/>
　　　　行時止則止初無意必固我之見是以百慮<lb/>
　　　　殊途同歸一致措施無不各當其可而天下<lb/>
　　　　咸頌神明也我<lb/>
　皇上於金川之事始則因其跳梁負固不得不伸<lb/>
　天討以安蠻服原非有利其人民土地之心及乎用<lb/>
　　　　兵既久人力既勞則又念根本為重小醜為<lb/>
　　　　輕征討已足以伸威而兵革不可以久頓奉<lb/>
慈訓於深宫運神機於獨斷<lb/>
<pb n="KR2c0011_WYG_022-5a"/>
　頒詔特召經略班師中外懽騰臣民胥慶昔<lb/>
聖祖仁皇帝三征沙漠不親擒噶爾丹以耀武仁聲遠<lb/>
　　　　播義問光昭我<lb/>
　皇上睿慮哲謀同符<lb/>
聖祖葢意念至爲深切謀猷至為廣逺其光明正大之<lb/>
　　　　心公如天地明如日月誠為千萬世之所共<lb/>
　　　　仰也<lb/>
　　　乙丑開泰奏言軍務餉項最關𦂳要<hi>臣</hi>接准湖<lb/>
<pb n="KR2c0011_WYG_022-5b"/>
　　　北撫臣彭樹葵移咨知川省急需餉銀而湖北<lb/>
　　　不敷借撥凡屬隣近省分自應速籌接濟<hi>臣</hi>與<lb/>
　　　布政使再四商酌於司庫動支封貯銀十萬兩<lb/>
　　　乾隆十三年地丁銀八萬兩各稅銀二萬兩合<lb/>
　　　共二十萬兩委員星即解川以應急需仍俟部<lb/>
　　　撥别省恊餉經過就便兌還歸欵奏入<lb/>
　上諭該部知之<lb/>
　　　丙寅<lb/>
<pb n="KR2c0011_WYG_022-6a"/>
　上命軍機大臣等傳諭東三省領兵之副都統侍衛<lb/>
　　等曰經略大學士傅恒抵營以後攻碉殺賊屢毁<lb/>
　　石卡是以賊酋莎羅奔畏死乞降據經略大學士<lb/>
　　奏稱不肯受降欲俟大兵到齊盡行勦滅朕思金<lb/>
　　川逆酋不過蕞爾小醜既經大學士數次戰克已<lb/>
　　知畏威乞降今若不允其請盡皆勦戮朕心有所<lb/>
　　不忍已降㫖令大學士班師還朝其納降諸務交<lb/>
　　與傅爾丹策楞等辦理現在軍務既經告竣其東<lb/>
<pb n="KR2c0011_WYG_022-6b"/>
　　三省兵丁尚未到營者著由原路撤囬領兵之副<lb/>
　　都統侍衛等奉到此㫖沿途嚴加約束不得滋事<lb/>
　　擾民是日諸王大臣等合詞陳奏曰金川用兵一<lb/>
　　　事從前伏讀<lb/>
　諭㫖原有得其地不足守得其人不足臣並慎重籌<lb/>
　　　畫不可輕舉之<lb/>
　明諭嗣因該督撫以小醜跳梁理應翦除且可刻期<lb/>
　　　吿㨗遂一面調兵進勦一面奏<lb/>
<pb n="KR2c0011_WYG_022-7a"/>
　聞除逆安邊事屬難已是以得<lb/>
　㫖允行及張廣泗藉口兵力單弱頓師日久我<lb/>
　皇上特遣訥親前徃原因伊受<lb/>
　恩深重必能將番地情形據實入告以俟<lb/>
　聖裁詎意其到營後一味偷安傲慢罔惜士卒並不<lb/>
　　　直陳彼地山川形勢以致曠日持久糜餉老師<lb/>
　　　罪實難逭仰䝉<lb/>
　聖明洞察特遣大學士傅恒前徃經略大學士傅恒<lb/>
<pb n="KR2c0011_WYG_022-7b"/>
　　　奉<lb/>
　命之後即星夜兼程就道雨雪間關不辭艱瘁抵營<lb/>
　　　之日號令嚴明賞罰公當晨夕區畫軍務接見<lb/>
　　　文武屬員虛𠂻商確衆心悦服並將起釁之良<lb/>
　　　爾吉阿扣等明正典刑以肅軍紀其攻碉之際<lb/>
　　　親身督戰屢有克捷整理緑旗兵丁頓除積玩<lb/>
　　　之習其奮勇効忠實心宣力之處實屬共見共<lb/>
　　　聞至於金川山險碉堅逆番負嵎固守目前未<lb/>
<pb n="KR2c0011_WYG_022-8a"/>
　　　能即克種種實情次第陳奏荷䝉<lb/>
　皇上宣示<hi>臣</hi>等得以備細周知竊念用兵為國家重<lb/>
　　　務進止機宜原難執一而論䝉<lb/>
　皇上聖諭命<hi>臣</hi>等僉同籌畫應否撤兵仰見<lb/>
　睿慮髙深虛公詳慎之至意<hi>臣</hi>等伏思前此用兵原<lb/>
　　　非利其土地人民今既知其實在情形限於地<lb/>
　　　勢似未可耗有用之帑儲竭内地之兵力而施<lb/>
　　　於無用之荒徼<lb/>
<pb n="KR2c0011_WYG_022-8b"/>
　皇上聖謨宏逺定計班師正與現在機宜允合在經<lb/>
　　　略大學士傅恒身膺重任力規進取是以有統<lb/>
　　　率精兵直搗刮耳崖之請但以如此忠藎大臣<lb/>
　　　久留徼外與蕞爾逆番相持殊覺輕重失體即<lb/>
　　　攻克刮耳崖勒歪擒獲莎羅奔郎卡亦猶不足<lb/>
　　　償勞况機務重大部事殷繁<lb/>
　皇上宵旰焦勞必得心膂大臣贊襄左右<hi>臣</hi>等愚見<lb/>
　　　應即<lb/>
<pb n="KR2c0011_WYG_022-9a"/>
　召還經略大學士傅恒以資燮理實合機要其軍營<lb/>
　　　一切事宜仰祈<lb/>
　睿鑒飭交在軍諸臣次第辦理得<lb/>
　㫖允行是日經略大學士傅恒奏言金川之事<hi>臣</hi>到<lb/>
　　　營以後略知梗概謹據實奏<lb/>
　聞當紀山發兵進討之始惟馬良柱轉戰直前踰沃<lb/>
　　　日收小金川直抵丹噶其鋒甚銳宋宗璋逗遛<lb/>
　　　雜谷許應虎失機的交致賊得憑險造碉防守<lb/>
<pb n="KR2c0011_WYG_022-9b"/>
　　　嚴峻張廣泗分兵七路十路在在阻隔毫無進<lb/>
　　　取至上年六七月後訥親至營並未細察情形<lb/>
　　　始則急遽無序下令限三日内必取刮耳崖以<lb/>
　　　致任舉買國良同時戰沒後即委靡退沮晏起<lb/>
　　　偷安將士不得一見不聽人言不恤士卒遂使<lb/>
　　　將懐憤心士無鬬志軍務廢弛已極而張廣泗<lb/>
　　　乘此逞奸僨事訥親全不知兵為其所愚惟恃<lb/>
　　　以碉逼碉以卡逼卡之法通飭各屬遵行希圖<lb/>
<pb n="KR2c0011_WYG_022-10a"/>
　　　與賊相拒巖碉之下俟其自潰無如賊碉層佈<lb/>
　　　所得無幾而傷殺已數千人又復畏罪隱匿不<lb/>
　　　敢奏聞<hi>臣</hi>查攻碉之法賊已熟悉防備甚周我<lb/>
　　　兵雖衆鎗砲所及惟抵堅壁於賊無傷賊不過<lb/>
　　　數人從暗擊明鎗不虛發是我惟攻石而賊實<lb/>
　　　攻人我無障蔽而賊有藏匿且多掘土坑急則<lb/>
　　　深伏其中不見人形而能自下擊上又於碉外<lb/>
　　　開濠人不能越戰碉鋭立髙於中土之塔建造<lb/>
<pb n="KR2c0011_WYG_022-10b"/>
　　　甚巧不逾數日而成其餘隨缺隨補頃刻立就<lb/>
　　　且人心堅固至死不移碉盡碎而不去砲方過<lb/>
　　　而人起客主形殊勞逸勢異攻一碉難於克一<lb/>
　　　城即<hi>臣</hi>現駐之卡撒親閲左右山梁二道三道<lb/>
　　　梁上有碉三百餘座以半月十日得碉一座計<lb/>
　　　算必待數年始盡且得一碉輙傷數十百人以<lb/>
　　　此計算尤不忍言而訥親張廣泗尚以為得計<lb/>
　　　是敢於欺<lb/>
<pb n="KR2c0011_WYG_022-11a"/>
　皇上亦所以自欺也今<hi>臣</hi>再四熟籌惟有使賊失其<lb/>
　　　所恃而我兵乃得展其所長如卡撒一路乃攻<lb/>
　　　刮耳崖正道嶺髙溝窄<hi>臣</hi>既身為經略理當力<lb/>
　　　任其難相度形勢須就此一路之中分路横截<lb/>
　　　同時大舉俟大兵齊集分派左右山梁昔嶺石<lb/>
　　　城等處奮威力戰<hi>臣</hi>别選銳師於喇底旁徑及<lb/>
　　　奎角干登等隘裹糧直入踰碉勿攻繞出其前<lb/>
　　　旣以圍碉之兵作䕶糧之兵賊番稀少外雖嚴<lb/>
<pb n="KR2c0011_WYG_022-11b"/>
　　　密内實空虛我兵旣遮道前進則守碉各番皆<lb/>
　　　有戀家之念無固守之心均可不攻自潰至黨<lb/>
　　　壩一路岳鍾琪雖稱該處山坡較寛可以水陸<lb/>
　　　並進又有卡裏等隘可以間道長驅但<hi>臣</hi>按圖<lb/>
　　　諮訪賊境亦復險隘進取之難㡬同卡撒瀘河<lb/>
　　　一道賊人兩岸阻截舟行不能徑逹惟可益以<lb/>
　　　新兵使之努力奮擊直搗勒歪兩路並進而甲<lb/>
　　　索馬奈正地等要路俱令竭力進攻使賊面面<lb/>
<pb n="KR2c0011_WYG_022-12a"/>
　　　受敵不能兼顧雖有堅城險碉漢奸不能為之<lb/>
　　　謀逆酋無以恃其固矣至於調遣兵丁奮勇無<lb/>
　　　前一以當百固仗滿兵為最而穿箐引道則非<lb/>
　　　土兵不可各土兵中小金川最為驍勇良爾吉<lb/>
　　　已正典刑莫為賊諜澤旺與逆酋結恨甚深小<lb/>
　　　朗素奮志立功自屬可用沃日兵少而强雜稄<lb/>
　　　兵衆而懦明正木坪忠順有餘强幹不足瓦寺<lb/>
　　　尚肯用命人亦無多革什咱兵勢頗鋭馬奈一<lb/>
<pb n="KR2c0011_WYG_022-12b"/>
　　　路實資其力正地亦藉以自守巴底巴旺畏賊<lb/>
　　　如虎不堪驅䇿綽斯甲心懐疑貳未足憑信現<lb/>
　　　有官兵彈壓不敢動揺總之土兵之性貪利可<lb/>
　　　以忘身<hi>臣</hi>現在加意鼓舞棄短取長諄切曉諭<lb/>
　　　令知逆酋不滅不休為彼永杜後患庶衆土司<lb/>
　　　各思建功不復畏賊自能効命爭先若緑旗兵<lb/>
　　　丁原非盡不可用向來全無紀律賞罰不行懲<lb/>
　　　勸不當心灰意沮皆成懦怯且數營之兵臨時<lb/>
<pb n="KR2c0011_WYG_022-13a"/>
　　　任意酌發兵不識將將不識兵而兵與兵又不<lb/>
　　　相習臨陣勇怯領兵者不識其人何從分别是<lb/>
　　　以每當𦂳急前後俱不相顧原屬兵法所忌<hi>臣</hi>
　　　現在申明軍紀振作士氣有功必賞有罪必誅<lb/>
　　　實心訓諫使士識將心將知士習上下誠意相<lb/>
　　　孚庶可變弱為强以收臨期臂指之用將弁賢<lb/>
　　　否尤闗𦂳要<hi>臣</hi>留心體察軍前大臣中如傅爾<lb/>
　　　丹老成宿將久歴戎行而年近七旬難以親臨<lb/>
<pb n="KR2c0011_WYG_022-13b"/>
　　　戰陣<hi>臣</hi>令與尚書逹爾黨阿經理營盤一應事<lb/>
　　　務内大臣班第䕶軍統領薩音圖<hi>臣</hi>因各營俱<lb/>
　　　有鎮將統領暫留軍營以便隨時委用䕶軍統<lb/>
　　　領烏爾登現當馬奈一路䕶軍統領法酬仍在<lb/>
　　　黨壩其各總兵内如莽阿納駐劄左梁尚能堵<lb/>
　　　禦哈攀龍駐劄色爾力防守嚴密人亦勇敢哈<lb/>
　　　尚德人亦明白果敢勇於任事現守右梁看來<lb/>
　　　俱可任使冶大雄曾經出兵人尚老成<hi>臣</hi>現委<lb/>
<pb n="KR2c0011_WYG_022-14a"/>
　　　以中軍之任副將馬良柱於蠻地素有威名為<lb/>
　　　諸番畏服現駐昔嶺其餘將弁量材委遣務使<lb/>
　　　各盡其用所向有功從前大帥行軍所得地方<lb/>
　　　即發兵防守以致後之守兵漸分而前之精兵<lb/>
　　　漸減即不撥兵防守立行拆燬而賊又於其地<lb/>
　　　立砌石卡以藏身傷人是以守碉毁碉均屬無<lb/>
　　　益今據軍前諸將咸稱賊聞<hi>臣</hi>至毎日於各處<lb/>
　　　添碉猶以為官兵狃於舊習彼得恃其所長不<lb/>
<pb n="KR2c0011_WYG_022-14b"/>
　　　知<hi>臣</hi>此次决計深入不與爭碉惟時派遣精兵<lb/>
　　　伺間突入斬殺賊衆或用大砲轟擊使之晝夜<lb/>
　　　不寜以疲其力一俟兵到<hi>臣</hi>悉心布置面面周<lb/>
　　　匝出其不意取道前進務在破其巢穴擒虜賊<lb/>
　　　酋於三四月間定報㨗音若賊境果非人力所<lb/>
　　　及必不能平<hi>臣</hi>亦何敢勉强飾説必謂成功但<lb/>
　　　審度形勢雖人人皆謂其難而<hi>臣</hi>殫竭駑駘悉<lb/>
　　　心調度實可以掃除賊境以仰副<lb/>
<pb n="KR2c0011_WYG_022-15a"/>
　皇上委任之至意總之此事辦理誤於初起之時處<lb/>
　　　置不善逆酋本來從不歸化原可略惕以威使<lb/>
　　　之知儆不必果於進取迨馬良柱乘勝攻克沃<lb/>
　　　日小金川直抵丹噶若張廣泗果能予以接應<lb/>
　　　其時賊人防禦之法尚未周悉亦可殄滅乃一<lb/>
　　　誤再誤以至於今若此時畏難草率了事則逆<lb/>
　　　酋之勢愈張而衆土司益被其毒且以<lb/>
　天朝為不足恃即邊境何以兾其永寧是以<hi>臣</hi>愚以<lb/>
<pb n="KR2c0011_WYG_022-15b"/>
　　　為必一舉成擒則可以威震百蠻永銷氛祲此<lb/>
　　　時現在乞降未見果出誠心若莎羅奔郎卡果<lb/>
　　　親自前來猶可商酌否則惟有滅此朝食斷難<lb/>
　　　中止即目下時有投誠之人本應誅殛然借寛<lb/>
　　　貸以分其勢揺其心又可隨時知彼消息是以<lb/>
　　　未即行誅目前惟有實力攻勦迅速奏功是<hi>臣</hi>
　　　之專責至善後事宜届期再交䇿楞等辦理奏<lb/>
　　　入<lb/>
<pb n="KR2c0011_WYG_022-16a"/>
　諭曰朕意既定經略大學士當遵㫖速行還朝輔政<lb/>
　　也<lb/>
　　　丁卯<lb/>
　上諭内閣曰經略大學士傅恒秉心忠亮勇略超羣<lb/>
　　自奉命以來晨夕勞勩辦理諸務妥協精詳一抵<lb/>
　　軍營即能申明紀律振作士氣殱除奸慝屢克堅<lb/>
　　碉賊酋窮蹙乞命經略大學士傅恒志期一舉蕩<lb/>
　　平不肯允降朕思蠢爾窮番何足汚我斧鑕宜宏<lb/>
<pb n="KR2c0011_WYG_022-16b"/>
　　解網之仁以示如天之量已允王大臣等所議召<lb/>
　　經略大學士傅恒班師還朝其納降善後事宜交<lb/>
　　四川總督䇿楞辦理今日恭請<lb/>
皇太后聖母萬安仰䝉<lb/>
垂詢此事朕以納降班師具奏欽奉<lb/>
慈諭息衆寜邊乃國家太平長䇿皇帝御極十有四年<lb/>
　予從不問外朝政事上年皇帝奏聞因係軍國重務<lb/>
　時厪予懐近見皇帝宵旰焦勞尤為注切今旣下詔<lb/>
<pb n="KR2c0011_WYG_022-17a"/>
　撤兵實我大清國景運興隆億萬年社稷蒼生之慶<lb/>
　大學士傅恒忠勤宣力謀勇兼優成績懋著朝廷宜<lb/>
　封以公爵用示奬勵予心如此皇帝以為何如朕念<lb/>
　　經略大學士傅恒殫心為國實冠等倫超錫五等<lb/>
　　之崇班允協酬庸之盛典仰遵<lb/>
慈諭封為忠勇公銘勲冊府光我邦家朕實嘉焉是日<lb/>
　上又諭内閣曰金川軍務自經略大學士傅恒調度<lb/>
　　合宜勲績顯著朕已降㫖晉封公爵召令還朝其<lb/>
<pb n="KR2c0011_WYG_022-17b"/>
　　在軍大臣及隨營文武官弁等與有成勞宜加奬<lb/>
　　勵著交傅爾丹䇿楞岳鍾琪等詳悉分别等次報<lb/>
　　明經略大學士忠勇公傅恒核定具奏交部從優<lb/>
　　議叙至軍機大臣等受朕指示承辦軍營事宜晨<lb/>
　　夕罔懈亦著一體議叙是日<lb/>
　上又諭内閣曰金川逆酋窮蹙乞命朕已網開三面<lb/>
　　允准納降現在振旅班師但念用兵以來已逾二<lb/>
　　載將弁兵丁有攻碉奮不顧身以致臨陣捐軀者<lb/>
<pb n="KR2c0011_WYG_022-18a"/>
　　深堪憫惻著傅爾丹䇿楞岳鍾琪等詳悉確查報<lb/>
　　明經略大學士忠勇公傅恒核定具奏交部從優<lb/>
　　議䘏是日<lb/>
　上又諭内閣曰前因武宏緒貽誤軍行馬匹降旨革<lb/>
　　職枷號嗣據經略大學士忠勇公傅恒奏川省馬<lb/>
　　匹實屬短少武宏緒並非有心貽誤且年已就衰<lb/>
　　請從寛典朕以軍興之際不可不嚴懲示儆未經<lb/>
　　允行今既振旅班師著照經略大學士忠勇公傅<lb/>
<pb n="KR2c0011_WYG_022-18b"/>
　　恒所請免其枷號至鹿邁祖因漠視軍務搖惑衆<lb/>
　　心經班第叅奏枷號示衆今念川省用兵二載民<lb/>
　　力疲憊此等情形皆經經略大學士忠勇公傅恒<lb/>
　　奏明亦著加恩釋放其餘有似此獲罪者俱著大<lb/>
　　學士查明照此辦理是日<lb/>
　上又諭内閣曰川省自用兵以來督撫大臣因供辦<lb/>
　　軍需於内地吏治民生不能專心經理今既納降<lb/>
　　班師軍務以漸告竣地方關係𦂳要所當加意拊<lb/>
<pb n="KR2c0011_WYG_022-19a"/>
　　循綏輯署撫班第俟總督䇿楞回至成都助理月<lb/>
　　餘䇿楞酌量班第可以回京時令其來京至藩司<lb/>
　　為通省承宣大使朕觀紀山才具稍遜髙越四川<lb/>
　　布政使員缺仍著髙越署理紀山著回京以副都<lb/>
　　統用<lb/>
　　　己巳<lb/>
　上命軍機大臣等傳諭經略大學士忠勇公傅恒曰<lb/>
　　經略大學士忠勇公傅恒現在遵㫖還朝其叅奏<lb/>
<pb n="KR2c0011_WYG_022-19b"/>
　　訥親各欵著交與舒赫徳查追至軍需各案頭緒<lb/>
　　繁多今大兵既已停罷亦應徹底清釐舒赫徳原<lb/>
　　係奉㫖暫留成都稽查軍需者著遵照前㫖㑹同<lb/>
　　兆惠班第等殫心綜核俾錢糧均歸實際毋任浮<lb/>
　　濫舒赫徳辦有就緒即先囘京<lb/>
　　　庚午經略大學士忠勇公傅恒奏言竊查從前<lb/>
　　　征𠞰金川各將領内叅革治罪之員其中有曾<lb/>
　　　經出力而人實可用者皆緣張廣泗以好惡為<lb/>
<pb n="KR2c0011_WYG_022-20a"/>
　　　賞罰每多寃抑<hi>臣</hi>在軍營訪有叅將蔡允郎建<lb/>
　　　業及遊擊陳上才千總馬繼杜景賢等五員皆<lb/>
　　　諳習番情熟悉形勢前此攻克地方俱著有功<lb/>
　　　績後因失去砲位被叅治罪而郎建業陳上才<lb/>
　　　杜景賢皆在馬良柱案内今馬良柱已經起用<lb/>
　　　而該員等尚在成都収禁<hi>臣</hi>思軍前正在需人<lb/>
　　　此等諳練之員與其羈禁圜扉置於無用不如<lb/>
　　　令其荷戈殺賊以贖前愆<hi>臣</hi>一面行文調至軍<lb/>
<pb n="KR2c0011_WYG_022-20b"/>
　　　營一面奏明伏乞<lb/>
　皇上恩准將蔡允郎建業陳上才馬繼杜景賢釋放<lb/>
　　　使之奮勇効力自必感激圖報倘再不加勉<hi>臣</hi>
　　　即行嚴叅從重治罪又總兵冶大雄曾經出兵<lb/>
　　　人甚老成現在總理營盤事務甚屬妥協可否<lb/>
　　　仰懇<lb/>
　皇上天恩賞給花翎<hi>臣</hi>未敢擅便奏入得<lb/>
　㫖允行是日軍機大臣等奏言前據髙越等具奏川<lb/>
<pb n="KR2c0011_WYG_022-21a"/>
　　　省購買馬騾本地及陜省共可得八千匹後經<lb/>
　　　議撥由京捲站之馬並山西湖廣協濟馬共七<lb/>
　　　千匹合計已有馬一萬五千匹即髙越等所奏<lb/>
　　　八千之數未必一時全行買足或間有倒斃然<lb/>
　　　大概不下一萬二三千匹該省所産料豆稀少<lb/>
　　　餵飼皆用米穀稻草現今米價昂貴一馬約須<lb/>
　　　一人之食費用浩繁且於馬匹食性不宜難期<lb/>
　　　臕壯存留該省補額又不須如此之多今大兵<lb/>
<pb n="KR2c0011_WYG_022-21b"/>
　　　已撤自應請<lb/>
　㫖交與尚書舒赫徳㑹同該督撫酌量該省應留若<lb/>
　　　干所餘之馬即照捲站之法沿途遞次分留陜<lb/>
　　　西河南直𨽻三省以補營額之缺毋庸另行動<lb/>
　　　項購買庶為兩便應否如此辦理令舒赫徳等<lb/>
　　　妥協定議一面奏<lb/>
　聞一面查辦得<lb/>
　㫖速行是日軍機大臣等又奏言上年差侍衛徳山<lb/>
<pb n="KR2c0011_WYG_022-22a"/>
　　　將新造長鈚箭一萬枝解送軍營今大兵已撤<lb/>
　　　應令徳山仍行解回京師<lb/>
　諭曰此項長鈚箭不必解至京師徳山接到此㫖時<lb/>
　　若與西安相近即交將軍博第與四川相近即交<lb/>
　　副都統卓鼐以備該處之用<lb/>
　　　辛未<lb/>
　上命軍機大臣等傳諭經略大學士忠勇公傅恒曰<lb/>
　　金川撤兵一事朕兩次召見諸王滿漢文武大臣<lb/>
<pb n="KR2c0011_WYG_022-22b"/>
　　示以朕前後所降諭㫖及軍營奏到情形令其各<lb/>
　　出所見具議以聞伊等合詞公奏僉稱揆理度勢<lb/>
　　撤兵之㫖誠為允協朕復細加體訪中外人情並<lb/>
　　無異議且有謂市井閭巷之人咸為欣悦者此事<lb/>
　　朕志先定絶無游移又復詢謀僉同足見理勢當<lb/>
　　然確不可易經略大學士更不必以未擒莎羅奔<lb/>
　　郎卡未破刮耳崖勒歪為歉葢金川用兵不出於<lb/>
　　冒險則出於因循因循則糜餉老師耗竭元氣固<lb/>
<pb n="KR2c0011_WYG_022-23a"/>
　　失之不及而冒險則奮不顧身民命國儲輕於一<lb/>
　　擲又失之太過過猶不及其於國事無益有損均<lb/>
　　耳今經略大學士將彼地情形據實入告朕酌定<lb/>
　　罷兵之策俾内地民力得以休息部庫帑項得以<lb/>
　　撙節養和平之福培萬年之基其功視傾巢殱醜<lb/>
　　輕重為何如耶至撤兵事宜尚須詳悉經理大學<lb/>
　　士既遵㫖就道不必留辦可一一交策楞傅爾丹<lb/>
　　令其酌量次第分布務合機要如馬良柱帶兵暫<lb/>
<pb n="KR2c0011_WYG_022-23b"/>
　　駐小金川岳鍾琪駐守打箭爐一應防範均宜隨<lb/>
　　時辦理期於周密臺站照舊安設軍營事宜照舊<lb/>
　　間日奏報一次俟有就緒或三四日或五六日一<lb/>
　　次以漸而減必俟諸大臣俱回至成都朕心始可<lb/>
　　釋然耳是日經略大學士忠勇公傅恒奏言原任<lb/>
　　　打箭爐同知鮑成龍因承辦甲索糧運輓輸貽<lb/>
　　　誤又安設烏拉漫不經心致多倒斃奉<lb/>
　㫖革職即於軍前枷號示衆<hi>臣</hi>查該員承辦糧務遲<lb/>
<pb n="KR2c0011_WYG_022-24a"/>
　　　誤廢弛實應懲處第<hi>臣</hi>在營細訪輿論稽核舊<lb/>
　　　事鮑成龍前任打箭爐同知值金酋圍困章谷<lb/>
　　　進抵毛牛相去爐地甚近賊將乘勢内犯刼掠<lb/>
　　　客貨明正土司喇章駐劄在爐首欲遷避商民<lb/>
　　　紛紛驚竄鮑成龍端坐衙署曉諭漢番軍民以<lb/>
　　　所請救兵即至切勿張皇且成龍身任地方義<lb/>
　　　當與爐城俱殉賊若果至當合民兵并力拒守<lb/>
　　　合城恃以少安適革什咱土司遣子赴爐告急<lb/>
<pb n="KR2c0011_WYG_022-24b"/>
　　　鮑成龍大加撫賞激以同仇大義令速歸聚兵<lb/>
　　　五百名約俟賊至從後夾擊絶其歸路該土司<lb/>
　　　慷慨應命賊乃聞風畏懼逡廵思退至今爐城<lb/>
　　　猶頌其功而該土司等亦倚爲重迨後鮑成龍<lb/>
　　　與張廣泗辨論軍情運務大相齟齬張廣泗遂<lb/>
　　　欲尋釁叅劾經原任藩司倉徳多方保䕶始寢<lb/>
　　　其事暨鮑成龍染患吐血不能親理糧務以致<lb/>
　　　廢弛惟時侍郎班第以總理道陳緯諸事推委<lb/>
<pb n="KR2c0011_WYG_022-25a"/>
　　　狡猾會稿<lb/>
　奏叅而張廣泗必欲將鮑成龍一併同劾隨奉<lb/>
　㫖解赴軍營張廣泗更逼令解員通判祝致綸揭報<lb/>
　　　鮑成龍虧空祝致綸以並無虧空禀覆張廣泗<lb/>
　　　面加辱詈即欲并叅及委成都府知府李盛唐<lb/>
　　　等審訊張廣泗更以所審不嚴飭駁再四親自<lb/>
　　　提審用一百觔重枷枷號番境今查陳緯身為<lb/>
　　　總理道員有心誤運自應嚴加懲儆鮑成龍所<lb/>
<pb n="KR2c0011_WYG_022-25b"/>
　　　犯情罪不同荷校已逾半載<lb/>
　　國法既伸而微功足録<hi>臣</hi>採訪既確謹據實奏明<lb/>
　　　請<lb/>
　旨將鮑成龍釋放發<hi>臣</hi>軍營効力贖罪憫其前功策<lb/>
　　　以後效庶營中員弁聞風咸知<lb/>
　聖慈寛大即獲罪之人猶不遺其微績益當共相奮<lb/>
　　　勵踴躍効命矣奏入得<lb/>
　旨允行<lb/>
<pb n="KR2c0011_WYG_022-26a"/>
　　　壬申<lb/>
　上諭内閣曰副將馬良柱前在總兵任内進勦金川<lb/>
　　已有克捷因張廣泗忌其成功請兵不給更加叅<lb/>
　　劾經軍機大臣等奉㫖審明復令前赴軍營効力<lb/>
　　馬良柱素著威名番衆畏憚此番隨征頗為出力<lb/>
　　經經略大學士忠勇公傅恒奏明馬良柱著補授<lb/>
　　建昌鎮總兵官賞戴花翎以示奬勵<lb/>
　　　甲戌經略大學士忠勇公傅恒奏言仰䝉<lb/>
<pb n="KR2c0011_WYG_022-26b"/>
　諭㫖以蜀道之難前人辦理之誤此時應定於四月<lb/>
　　　初旬班師不可再有游移仰見我<lb/>
　皇上聖慮周詳洞悉情勢<hi>臣</hi>䝉<lb/>
　指示自當謹遵辦理惟是現在軍情有必不可草率<lb/>
　　　完事之勢而攻克賊巢又信其必可成功一簣<lb/>
　　　之虧誠為可惜<hi>臣</hi>在京時諸臣皆言撤兵為便<lb/>
　　　<hi>臣</hi>以逆酋肆横已極若不及時翦除恐貽後患<lb/>
　　　是以力請督師實為永靖邊方起見今至軍營<lb/>
<pb n="KR2c0011_WYG_022-27a"/>
　　　凡糧馬之艱難川民之凋敝皆所親見若非實<lb/>
　　　在可以成功而徒强為飾説希圖囘䕶是但知<lb/>
　　　存一已功名之見不特辜負<lb/>
　皇上格外之恩而貽誤<lb/>
　　國家之事<hi>臣</hi>罪奚辭且功之成與不成不過一兩<lb/>
　　　月間即有明驗豈能勉强支吾但<hi>臣</hi>細察賊境<lb/>
　　　情形實有可以破竹之勢從前專事攻碉不肯<lb/>
　　　深入訥親張廣泗計慮過多積成怯懦意欲將<lb/>
<pb n="KR2c0011_WYG_022-27b"/>
　　　在外之碉盡行攻克然後進取從來攻城略地<lb/>
　　　豈有逐家逐村在在攻擊之理爭竒扼要惟在<lb/>
　　　搗其中堅奪隘斬關全恃得其要害今觀賊碉<lb/>
　　　並非俱在當道原亦有間可乗進取刮耳崖並<lb/>
　　　不必向伊等建碉之處取道<hi>臣</hi>前奏昔嶺中峰<lb/>
　　　一路可以直抵刮耳崖實有建瓴之勢若以攻<lb/>
　　　碉之力於碉外空處分道並進賊必出碉迎敵<lb/>
　　　我兵則且戰且前可以直抵其内地平曠處所<lb/>
<pb n="KR2c0011_WYG_022-28a"/>
　　　安營而以餘兵乗賊出碉抵禦之際即占踞其<lb/>
　　　空碉賊將焉往且聞賊之精銳皆在各卡而巢<lb/>
　　　穴則僅存老弱婦女實屬空虛一舉掃除誠有<lb/>
　　　可必並非希倖之詞若云抵其巢穴恐賊阻截<lb/>
　　　糧運<hi>臣</hi>令各兵携帶二十日乾糧可以無患况<lb/>
　　　我兵衆多欲奪一路糧運之處亦非所難惟在<lb/>
　　　現調之兵速催來營以資進勦此事<hi>臣</hi>安排已<lb/>
　　　定胷有成竹惟仰遵<lb/>
<pb n="KR2c0011_WYG_022-28b"/>
　聖諭攻其巢穴中堅使賊棄碉内顧則不待攻碉而<lb/>
　　　碉自克此即<hi>臣</hi>定見决其可行亦非冒險至於<lb/>
　　　班師之期四月初旬正在成功之候自可仰慰<lb/>
　聖懐<hi>臣</hi>現已籌畫定局不敢因奉到<lb/>
　諭㫖游移更改伏祈<lb/>
　皇上曲宥奏入<lb/>
　上命軍機大臣等傳諭曰日來雨雪繽紛春膏滋潤<lb/>
　　氣候甚佳當由撤兵息民感召<lb/>
<pb n="KR2c0011_WYG_022-29a"/>
天和所致上年經略大學士傅恒抵營之日此間適得<lb/>
　　瑞雪朕以為平定金川之兆今允降班師金川果<lb/>
　　平矣但今日接到經略大學士奏摺仍有固執成<lb/>
　　見與前此所云心悦誠服者又復矛盾人臣恃恩<lb/>
　　而失之太過與恃恩而失之不及事不同而錯誤<lb/>
　　則一如因朕於訥親之事曾責其念切思家聞召<lb/>
　　即還經略大學士或因以為鑒不知訥親之罪在<lb/>
　　於退縮倨傲朦蔽貽誤耳今經略大學士忠誠如<lb/>
<pb n="KR2c0011_WYG_022-29b"/>
　　此勤勞如此事事周詳妥協據實陳奏實乃相去<lb/>
　　霄壤判若黒白衆所共知惟有遵朕諭㫖星速還<lb/>
　　朝贊襄燮理十分完美吉祥善事孰大於此而顧<lb/>
　　游移輾轉何為者耶朕既定計撤兵萬無可易謀<lb/>
　　成獨斷事在不疑並非聽信人言草率完事經略<lb/>
　　大學士日侍左右朕豈輕信人言者乎至所奏十<lb/>
　　五日不往黨壩未知留營籌辦何事如為頭人乞<lb/>
　　降則納降之事宜一以委之總督䇿楞經略大學<lb/>
<pb n="KR2c0011_WYG_022-30a"/>
　　士遵朕前㫖聞命即行不必留待朕賜詩有云上<lb/>
　　將有心期利執大君無物不包䝉此兩言中經略<lb/>
　　大學士忠勇之心事與朕怙冒之深仁實為兼盡<lb/>
　　垂之史册休有烈光其詳味之是日哈攀龍奏言<lb/>
　　　經略大學士傅恒抵營以來一秉虛公仁愛士<lb/>
　　　卒號令畫一賞罰嚴明弁兵感悦俱懐奮勇報<lb/>
　　　効之心<hi>臣</hi>等公同㑹商軍機大局雖不専恃攻<lb/>
　　　碉然現在大兵未到凡賊所有碉卡亦宜攻此<lb/>
<pb n="KR2c0011_WYG_022-30b"/>
　　　襲彼不時搗𠞰使賊疲於奔命以沮其氣十二<lb/>
　　　月二十八日經略親赴右梁令古州鎮<hi>臣</hi>哈尚<lb/>
　　　徳派撥漢土官兵襲取右山梁下巴朗平碉正<lb/>
　　　月初一日經略復親赴色爾力軍營令<hi>臣</hi>同哈<lb/>
　　　尚徳親督官兵攻克石卡一座初三日經略又<lb/>
　　　詣右梁令哈尚徳復攻巴朗平碉此三次攻戰<lb/>
　　　官兵之數減少於前而奮勇之氣加倍於昔或<lb/>
　　　登其碉頂或拔奪旗杆或焚燒賊卡賊衆為之<lb/>
<pb n="KR2c0011_WYG_022-31a"/>
　　　破膽<hi>臣</hi>目擊良爾吉等已經伏誅而官兵一加<lb/>
　　　鼓勵聲威即振現在俱各勇敢直前滅賊奏凱<lb/>
　　　自有可必不勝懽忭謹據實陳奏奏入<lb/>
　報聞是日班第奏報各路官兵均可於三月初旬全<lb/>
　　　抵軍營<lb/>
　諭曰今已降㫖允降班師可即令兵丁按起捲撤毋<lb/>
　　令復往矣<lb/>
　<lb/>
<pb n="KR2c0011_WYG_022-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方略卷二十二<lb/>
</p>
<p>
</p>
  </div>
</body>
</text>
</TEI>
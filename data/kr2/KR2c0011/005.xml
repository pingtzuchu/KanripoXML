<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_005-1a"/>
欽定四庫全書<lb/>
平定金川方略卷五<lb/>
　　　乾隆十三年正月乙未紀山奏言西南兩路軍<lb/>
　　　營漢土官兵暨各色匠役運夫等不下五萬餘<lb/>
　　　人每日約需米麫五百石口外運送軍糧蠻夫<lb/>
　　　不足供役萬不得已添雇内地雅州天全蘆山<lb/>
　　　及成重保順敘嘉等各府州人夫分運又有本<lb/>
　　　人不敢親往者出價雇人代行雇價昻貴若禁<lb/>
<pb n="KR2c0011_WYG_005-1b"/>
　　　其私幫則軍裝必致貽悞若聽其幫貼則民間<lb/>
　　　不免賠累理合據實陳奏又川兵二萬九千三<lb/>
　　　百有零今調遣出兵已經過半班滚未死雖似<lb/>
　　　實情然金川正在用兵此事似應暫緩奏入<lb/>
　上命軍機大臣等傳諭曰紀山所奏籌餉之處著寛<lb/>
　　給脚力令其妥協辦理務使腹内兵民不致稍有<lb/>
　　擾累是日軍機大臣等奏言金川軍營派撥兵丁<lb/>
　　　除土兵一萬名外共調過漢兵一萬六千名此<lb/>
<pb n="KR2c0011_WYG_005-2a"/>
　　　内陜省兵三千名黔省兵二千名其調過川省<lb/>
　　　官兵實止一萬一千名該省馬歩額兵共二萬<lb/>
　　　九千三百餘名是調撥之外尚留各標營兵一<lb/>
　　　萬八千餘名以之分布汛守似足敷用今紀山<lb/>
　　　有調撥過半之語或是合䕶糧運餉兵丁一并<lb/>
　　　計算在内故有此奏但查上年十一月内經張<lb/>
　　　廣泗奏請預於各營召募新兵給與守糧俟土<lb/>
　　　兵撤退即抽調制兵前赴軍營添補將此新募<lb/>
<pb n="KR2c0011_WYG_005-2b"/>
　　　守兵捍衛内地已經<hi>臣</hi>等議准又從前雲貴督<lb/>
　　　臣張允隨奏於鶴麗永北二鎮密挑精壯馬歩<lb/>
　　　兵二千名預備協勦則是兵數已爲有餘將來<lb/>
　　　金川軍營倘再有應撥之處或於滇省酌調或<lb/>
　　　於川省抽撥<hi>臣</hi>等行知張廣泗令其酌量辦理<lb/>
　　　至軍營糧餉最爲𦂳要現在運送糧餉䝉<lb/>
　皇上體䘏兵民飭令豐裕料理從前所撥餉銀如已<lb/>
　　　敷用則已或尚應需協濟必俟奏請未免稽延<lb/>
<pb n="KR2c0011_WYG_005-3a"/>
　　　時日應令張廣泗就近於陜省封貯銀兩内動<lb/>
　　　撥一面支用一面奏<lb/>
　聞令該部撥補還項可也<lb/>
　上從之是日紀山又以軍需旁午佐雜不敷差遣奏<lb/>
　　　請揀發十四員並將服闋之大使張存仁典史<lb/>
　　　王經邦留川委用<lb/>
　上命該部速議旋經議覆准行<lb/>
　　　戊戌軍機大臣等奏言<hi>臣</hi>等閱貴州廵撫孫紹<lb/>
<pb n="KR2c0011_WYG_005-3b"/>
　　　武摺内稱據雲南劍川協副將胡大勇口稱雲<lb/>
　　　南有淨缾銅砲可以致遠攻堅<hi>臣</hi>業已備細札<lb/>
　　　致張廣泗應請<lb/>
　旨敕下雲南督<hi>臣</hi>張允隨撥調凈缾砲四五十位即<lb/>
　　　令胡大勇觧赴金川<hi>臣</hi>等看得上年十二月内<lb/>
　　　張廣泗奏明遣員前赴成都製造重五百餘觔<lb/>
　　　之大劈山鐵砲二十位又上年十二月内欽奉<lb/>
　諭旨頒發八旗存貯九節砲十位運往軍營是砲位<lb/>
<pb n="KR2c0011_WYG_005-4a"/>
　　　似應足用且由滇至蜀道路﨑嶇觧送匪易但<lb/>
　　　孫紹武已經札致張廣泗應將<hi>臣</hi>等此奏交張<lb/>
　　　廣泗酌量是否需用並應否須胡大勇赴營聽<lb/>
　　　用之處一面辦理一面奏<lb/>
　聞可也<lb/>
　上從之<lb/>
　　　己亥<lb/>
　上諭内閣曰現在進勦金川一應糧餉俱屬紀山料<lb/>
<pb n="KR2c0011_WYG_005-4b"/>
　　理紀山既有廵撫任内應辦之事難以兼顧著兵<lb/>
　　部尚書班第馳驛前往將一切驛站輓運沿途查<lb/>
　　辦俟至軍營調度糧運事務給與欽差大臣闗防<lb/>
　　其帶往之員外郎阿桂主事莊學和亦者給與驛<lb/>
　　馬<lb/>
　　　癸卯<lb/>
　上命軍機大臣等傳諭張廣泗曰前據紀山奏稱運<lb/>
　　送軍糧情形甚屬艱苦價値亦極昻貴幾與康熈<lb/>
<pb n="KR2c0011_WYG_005-5a"/>
　　年間北路軍營運價相等紀山既深以運餉爲難<lb/>
　　恐其辦理未能妥協是以特遣尚書班第前往調<lb/>
　　度糧運至現在進兵調遣攻勦機宜一惟張廣泗<lb/>
　　是任至四川副都統卓鼐所奏雇覔蠻夫一摺亦<lb/>
　　著抄錄交與張廣泗令其㑹同班第紀山酌量於<lb/>
　　彼處情形是否有濟應否准行妥協定議如屬可<lb/>
　　行即一面辦理一面奏聞是日<lb/>
　上諭吏部調取原任貴州按察使宋厚來京引見<lb/>
<pb n="KR2c0011_WYG_005-5b"/>
　　　丁未張廣泗奏言<hi>臣</hi>以庸愚䝉<lb/>
　恩督師進勦金川半載未能奏效前於十月内䝉<lb/>
　聖主軫念塞外冰雪嚴寒或暫行退駐俟氣候融和<lb/>
　　　厚集官兵爲一舉掃除之計<lb/>
　睿謨深遠計出萬全而<hi>臣</hi>不自揣度計圖就現在兵<lb/>
　　　力竭蹷辦理或能於歲底春初早定大局詎料<lb/>
　　　力不從心一月以來仍毫無進取松潘總兵宋<lb/>
　　　宗璋黨壩一路攻打康八逹木耳金岡二處據<lb/>
<pb n="KR2c0011_WYG_005-6a"/>
　　　報於十一月十三日用鑄成大鐵砲攻打康八<lb/>
　　　逹塌其一角又攻木耳金岡將小碉擊去半節<lb/>
　　　打落戰碉西南一角砲擊石壓致死賊番甚多<lb/>
　　　而碉未傾倒十一月二十二日至十二月十九<lb/>
　　　等日連攻木耳金岡由地道施發火藥震塌東<lb/>
　　　北耳碉碉頂衝破西南耳碉一孔又用砲攻擊<lb/>
　　　大碉已去其頂中腰亦被打塌外面石牆俱已<lb/>
　　　傾頺只在二三日内即可傾其堅碉進據其地<lb/>
<pb n="KR2c0011_WYG_005-6b"/>
　　　又據攻圍戎布寨之叅將永柱報稱將戎布賊<lb/>
　　　碉四面圍困已經一月賊人窘急十一月十五<lb/>
　　　日乘夜突出百餘人被官兵截殺斬獲首級耳<lb/>
　　　記賊畏懼不敢復出現在絶其水道用砲進攻<lb/>
　　　又據總兵許應虎副將高宗瑾叅將任舉買國<lb/>
　　　良聨䘖報稱攻取色底賊碉於十二月初九初<lb/>
　　　十等日用砲攻擊並伏兵邀截共擊中賊碉二<lb/>
　　　百餘砲傾坍一角徧碉孔洞如鱗擊死賊番數<lb/>
<pb n="KR2c0011_WYG_005-7a"/>
　　　十人因砲力尚小不能震塌初九日撤兵之際<lb/>
　　　賊番百餘出碉遇我伏兵擊殺十餘人連日不<lb/>
　　　敢復出十二月二十三日五更撤營賊又蜂擁<lb/>
　　　而來遇我伏兵殺死二百餘人始各潰散漢土<lb/>
　　　官兵傷亡亦有二十餘人查此三路雖乏攻取<lb/>
　　　亦無踈虞惟駐劄馬邦之副將張興遊擊陳禮<lb/>
　　　昏憒怯懦䘮師殞命實有逈出意料之外者查<lb/>
　　　馬邦爲馬奈之藩屏而馬奈又爲巴底巴旺之<lb/>
<pb n="KR2c0011_WYG_005-7b"/>
　　　門户必應駐兵防守是以飭令張興陳禮等帶<lb/>
　　　領漢土兵二千餘名駐守馬邦山梁又與河東<lb/>
　　　對岸駐守之叅將郎建業遊擊潘文郁營盤相<lb/>
　　　望亦有漢土兵一千餘名兵非單弱况張興駐<lb/>
　　　劄半載熟悉地形乃於糧運經由之扎果山梁<lb/>
　　　並不設兵防禦賊遂於十一月二十九日乘夜<lb/>
　　　鑿斷山岩窄徑修砌賊卡由山上用礌石下擊<lb/>
　　　糧夫又紏集醜類攻犯其營以致軍糧阻截<hi>臣</hi>
<pb n="KR2c0011_WYG_005-8a"/>
　　　聞報即飛飭總兵馬良柱叅將永柱就近應援<lb/>
　　　經署遊擊徐介眉於十二月初三日擊退賊衆<lb/>
　　　糧運復通并遣兵渡河接應已可保無虞張興<lb/>
　　　駐營之右山梁亦係糧運經由之要地遊擊陳<lb/>
　　　禮帶兵三百名駐劄防守賊人屢犯不克陳禮<lb/>
　　　意遂弛懈賊有石礮法安設木架以機發石傷<lb/>
　　　人然所及不過百歩而木架一着鎗砲即倒原<lb/>
　　　屬易制乃陳禮並不施放鎗砲擊毁木架任其<lb/>
<pb n="KR2c0011_WYG_005-8b"/>
　　　安設十二月初七午間賊番不過二百餘人齊<lb/>
　　　發機石官兵相率逃奔自相踐踏墜崖死者數<lb/>
　　　十人遊擊陳禮率殘兵退保小空碉樓一座尚<lb/>
　　　可自守張興忽於是夜暗調陳禮帶兵潛赴伊<lb/>
　　　營僅留兵三十名并劈山砲三位及鉛藥等項<lb/>
　　　於碉内次日賊番取去砲位鉛藥並不傷害留<lb/>
　　　兵亦不攻擊張興惟於山梁河口堅砌石卡堆<lb/>
　　　集礌石嚴加守禦以致糧運水道復被阻塞<hi>臣</hi>
<pb n="KR2c0011_WYG_005-9a"/>
　　　聞報隨派叅將王世泰飛馳前往相機救援王<lb/>
　　　世泰㑹同郎建業孟臣徐介眉潘文郁等隔岸<lb/>
　　　相度形勢應於曾逹對河兩岸夾攻十一日徐<lb/>
　　　介眉等於河東㟁帶兵排列鎗砲遥呼張興奮<lb/>
　　　力夾攻而張興陳禮閉營不出<hi>臣</hi>又飛飭馬良<lb/>
　　　柱王世泰等多備皮船木筏速發援兵接應十<lb/>
　　　二日張興猶具禀僞言賊衆兵單伊等各盡忠<lb/>
　　　悃死力拒守及十三日王世泰備就皮船十八<lb/>
<pb n="KR2c0011_WYG_005-9b"/>
　　　隻木筏十隻隔岸呼告張興定期十四日兩岸<lb/>
　　　夾攻而張興陳禮又不出營及至十四日王世<lb/>
　　　泰等預備齊全專候張興官兵出營并力因不<lb/>
　　　見動靜使人屢促張興答以我處各自主意及<lb/>
　　　至巳時忽見張興衆兵收拾帳房背負出營河<lb/>
　　　東官兵方謂張興情急必棄營搶筏渡河恐敵<lb/>
　　　兵潛躡其後勢難保全深爲危懼不意張興所<lb/>
　　　領官兵反跟隨賊人由右山梁溝内前去河東<lb/>
<pb n="KR2c0011_WYG_005-10a"/>
　　　應援將士登高望之見張興等被賊引至右山<lb/>
　　　梁溝底將官兵分撥三處張興陳禮又各置一<lb/>
　　　溝賊番千餘四面圍困河口集石成堆援兵渡<lb/>
　　　河不須施放鎗砲但滚石下擊船即沉水以致<lb/>
　　　東岸援兵帶水之隔計無所施十八日辰刻遥<lb/>
　　　見河西官兵將器械逐一交付賊人莫觧所謂<lb/>
　　　有奔逃過河之漢土兵三百餘人咸稱張興自<lb/>
　　　陳禮失守之後因賊送還營内所留兵丁三十<lb/>
<pb n="KR2c0011_WYG_005-10b"/>
　　　名不加殺害遂與恩錯生格等終日講和宰牛<lb/>
　　　發誓并以白金分散買路賊許送官兵全營過<lb/>
　　　河衆兵屢請攻殺張興陳禮嚴禁不許及至被<lb/>
　　　賊誘至溝底張興陳禮猶令將器械交付賊人<lb/>
　　　以致官兵五六百名盡被殺害遊擊陳禮候補<lb/>
　　　守備徐克讓千把總九員俱已遇害張興存亡<lb/>
　　　未知<hi>臣</hi>查張興欺誑主帥朦混援兵受賊愚弄<lb/>
　　　至死不悟似此昏憒庸懦之將不能早爲覺察<lb/>
<pb n="KR2c0011_WYG_005-11a"/>
　　　<hi>臣</hi>罪奚辭伏乞<lb/>
　敕部將<hi>臣</hi>嚴加議處至川中將士怯懦至此<hi>臣</hi>何敢<lb/>
　　　復輕言進兵惟當欽遵<lb/>
　諭旨加調官兵厚集軍威以爲一舉掃除之計奏入<lb/>
　諭曰懦將僨事豈卿所能逆料軍行之際賞罰宜明<lb/>
　　卿自行檢舉亦是但此時交部必至外人盡知益<lb/>
　　生議論於事機無益故且不發俟成功之後交部<lb/>
　　併議未晚也<lb/>
<pb n="KR2c0011_WYG_005-11b"/>
　　　　<hi>臣</hi>等謹按張廣泗欺詐誤公自事後觀之罪<lb/>
　　　　狀非一即如張興攻取馬邦一節十月間賊<lb/>
　　　　勢初張攔截馬奈一帶糧路隘口馬良柱等<lb/>
　　　　於十月十五等日紛紛禀請増兵應援張廣<lb/>
　　　　泗猶以賊番並非侵犯營壘不過救援戎布<lb/>
　　　　爲詞徧諭各鎮將僅將曾逹官兵令該鎮酌<lb/>
　　　　撥二三百名協濟維時莎羅奔雖肆跳梁猶<lb/>
　　　　遣頭人元丹至羅于朝軍營獻砲三位并搶<lb/>
<pb n="KR2c0011_WYG_005-12a"/>
　　　　去各處番民二十名又獻戰碉五座請漢兵<lb/>
　　　　駐劄以求就撫張廣泗令其獻出巴底巴旺<lb/>
　　　　土司叔姪印信及小金川澤旺之子方准投<lb/>
　　　　誠及十月許應虎已觧的交之圍土司汪結<lb/>
　　　　帶領金川頭人如約獻出巴旺印信并小金<lb/>
　　　　川澤旺之子及所擄各處番人一百餘名懇<lb/>
　　　　切投誠張廣泗仍不允准雖曰番性叵測不<lb/>
　　　　輕受降意在慎重而其實則時露受降之意<lb/>
<pb n="KR2c0011_WYG_005-12b"/>
　　　　因使賊得藉納欵售奸益増防禦而三軍之<lb/>
　　　　志緣此懈弛不振及至臨時又不能隨機招<lb/>
　　　　撫所以馬邦有事之時尤受此病加以調劑<lb/>
　　　　乏術措置乖方以及於敗十一月二十九日<lb/>
　　　　賊兵大熾攻犯馬邦諸營馬良柱請撤戎布<lb/>
　　　　之兵前來應援永柱亦請撤戎布之兵以與<lb/>
　　　　張興合勢張廣泗俱斥爲悖謬及張興屢經<lb/>
　　　　急廹請救張廣泗惟切責其庸懦無能迨後<lb/>
<pb n="KR2c0011_WYG_005-13a"/>
　　　　張興四面受圍極其危困張廣泗始令永柱<lb/>
　　　　撤兵千餘㑹合救援而自十二月初七至十<lb/>
　　　　三日軍中已絶糧七日士卒困憊不能應敵<lb/>
　　　　是張興之昏憒怯懦爲賊所愚罪固難逭而<lb/>
　　　　張廣泗身爲大帥㒺知輕重緩急沾沾以攻<lb/>
　　　　圍戎布小寨爲事而馬邦既無援兵又乏糧<lb/>
　　　　餉漠然不顧徒令懦將坐困其間大致敗衂<lb/>
　　　　咎實奚辭至已負慙自劾便應直吐實情乃<lb/>
<pb n="KR2c0011_WYG_005-13b"/>
　　　　陳奏之詞半皆欺隱專務自諱其短惟思委<lb/>
　　　　過於人居心尚可問乎<lb/>
　　　是日<lb/>
　上又命軍機大臣等傳諭張廣泗曰據奏駐劄馬邦<lb/>
　　之張興陳禮等喪師殞命張廣泗自請交部嚴加<lb/>
　　議處偏裨失律主將咎無可辭但果能全局取勝<lb/>
　　中間稍有挫衂尚在可原此際即交部議未免傳<lb/>
　　播遠近議論滋多於軍情殊有闗係此摺交軍機<lb/>
<pb n="KR2c0011_WYG_005-14a"/>
　　處存記朕觀川省軍務自辦理瞻對以後大小將<lb/>
　　弁專意欺誑朦混草率了事竟成積習張廣泗到<lb/>
　　川半載有餘於賊地形勢兇番伎倆當已洞悉其<lb/>
　　進取機宜亦應熟籌勝算具有成竹從來軍旅之<lb/>
　　事爲時愈乆防禦愈難稍未周密即有踈虞即此<lb/>
　　番張興失事亦因相持日乆所致昔人謂兵貴神<lb/>
　　速正以此也去冬不能進取尚可諉於兵少未足<lb/>
　　今張廣泗所請調兵鑄砲諸摺隨奏隨准抽撥調<lb/>
<pb n="KR2c0011_WYG_005-14b"/>
　　取增兵多至萬餘軍威不爲不壯春間即應鼓勇<lb/>
　　克㨗若遲至五六月間尚不能乘機奮迅刻期取<lb/>
　　勝將使士卒沮氣貽笑羣蠻當作何究竟耶可傳<lb/>
　　諭張廣泗令其深鑒慶復李質粹覆轍鼓勵所屬<lb/>
　　營弁令其力改向來積習迅奏膚功以慰朕西顧<lb/>
　　之念當此大兵雲集各路進勦頭緒繁多雖張廣<lb/>
　　泗才猷素著而獨力支持恐難肆應臂指之使亦<lb/>
　　所必資但派員前往又恐意見叅差致相掣肘於<lb/>
<pb n="KR2c0011_WYG_005-15a"/>
　　事機無益可傳諭張廣泗若目下軍前員弁可以<lb/>
　　了此則已倘或尚待時日需人料理准其於各省<lb/>
　　司道等官内有平素深知可相親信者一面調赴<lb/>
　　軍營一面奏聞即如貴州廵撫孫紹武向曾隨伊<lb/>
　　於軍前辦事黔省雖屬苗疆而古州等處現在安<lb/>
　　帖金川軍務方殷需員孔亟如於軍事有濟即着<lb/>
　　張廣泗一面奏聞一面傳旨竟與川撫紀山對調<lb/>
　　亦可其武職總兵副將等員有知其可任軍務者<lb/>
<pb n="KR2c0011_WYG_005-15b"/>
　　悉聽張廣泗一面奏聞一面調赴軍前委用<lb/>
　　　　<hi>臣</hi>等謹按自古用人之道疑則勿用用則勿<lb/>
　　　　疑我<lb/>
　皇上之於張廣泗推心置腹專意委任既悉其才復<lb/>
　　　　量其力如陜甘事煩恐難兼顧則令黄廷桂<lb/>
　　　　暫爲管理輓輸糧餉籌畫頗勞則特遣尚書<lb/>
　　　　班第前往專司而惟軍旅之事一以委之而<lb/>
　　　　不分其權不從中制且慮乏臂指之使則肆<lb/>
<pb n="KR2c0011_WYG_005-16a"/>
　　　　應爲難又令就所親信者先行調遣然後奏<lb/>
　　　　聞乃至廵撫司道副將文武大吏亦聽隨機<lb/>
　　　　請用若增兵添餉鑄用砲位無不朝奏而夕<lb/>
　　　　報可者<lb/>
　聖主用人之專壹至於如此忠義之士有不悦以忘<lb/>
　　　　死者乎<lb/>
　　　是日張廣泗又奏言原調漢土兵丁數計三萬<lb/>
　　　已倍賊衆祗緣賊徑岐出而險窄勢須分路進<lb/>
<pb n="KR2c0011_WYG_005-16b"/>
　　　攻處處需兵防範必須增一萬名乃克有濟今<lb/>
　　　應調陜西固原提標所屬官兵二千名即令該<lb/>
　　　標中軍叅將任舉星馳前往調派統領又調西<lb/>
　　　寧鎮屬官兵一千名令大通協副將高雄統領<lb/>
　　　又調河州鎮屬官兵一千名令候補叅將王愷<lb/>
　　　統領又調甘州提標官兵五百名肅州鎮屬官<lb/>
　　　兵五百名凉州鎮屬官兵五百名俱令金塔協<lb/>
　　　副將劉順統領又調延綏鎮屬官兵七百五十<lb/>
<pb n="KR2c0011_WYG_005-17a"/>
　　　名寧夏鎮屬官兵七百五十名俱令潼闗協副<lb/>
　　　將鐵景祐統領應調雲南官兵二千名令鎮雄<lb/>
　　　營叅將龍有印統領又調貴州官兵一千名令<lb/>
　　　清江協副將唐開中統領共計陜甘滇黔派調<lb/>
　　　官兵一萬名<hi>臣</hi>已移咨各該督撫提臣照數檄<lb/>
　　　調謹將辦理緣由繕摺恭奏<lb/>
　上諭該部知之是日張廣泗又奏言川陜出師兵丁<lb/>
　　　携帶軍裝鍋帳等項例係給與䭾馬載運由陜<lb/>
<pb n="KR2c0011_WYG_005-17b"/>
　　　甘至川出口路途遥遠係二兵三馬川省在本<lb/>
　　　地出口程站稍近係二兵一馬至於雲南征兵<lb/>
　　　之例若在本省苗疆則雇用民夫如係出口亦<lb/>
　　　有䭾載馬匹貴州征兵之例向來出師本省暨<lb/>
　　　滇楚苗疆因皆係高山密箐不利䭾載是以概<lb/>
　　　用長夫挑運不給馬匹今川省出師金川自打<lb/>
　　　箭爐與維州闗兩路出口則跬歩皆山較之苗<lb/>
　　　疆之險實爲更甚且沿途並不産草馬多倒斃<lb/>
<pb n="KR2c0011_WYG_005-18a"/>
　　　兵丁勢不得不自行背負未經遇敵力已先疲<lb/>
　　　何能鋭戰<hi>臣</hi>今現已奏請續調陜甘雲貴之兵<lb/>
　　　若拘泥成例給與馬匹出口誠爲無益再四思<lb/>
　　　維若自各標起程之日即令改雇民夫既恐滋<lb/>
　　　擾又虞糜費若至川省出口地方再雇長夫不<lb/>
　　　但急切難得且抵營多有脫逃勢難約束<hi>臣</hi>謹<lb/>
　　　酌擬陜甘川滇征兵仍照各該省之例給與馬<lb/>
　　　匹以資内地䭾運惟每兵百名准其隨帶本營<lb/>
<pb n="KR2c0011_WYG_005-18b"/>
　　　餘丁三十名以備出口負運軍裝並各給以棍<lb/>
　　　棒刀斧俾遇派兵出攻之時即可看守營壘如<lb/>
　　　遇征兵缺額又可即以補充應每名酌給安家<lb/>
　　　銀三兩自起程之日起日給米一升以資長途<lb/>
　　　口食至黔省征兵向無給馬之例自應照例雇<lb/>
　　　用民夫每兵百名除帶餘丁三十名外再給夫<lb/>
　　　五十名以資軍裝擡運所需之夫令於内地沿<lb/>
　　　邊雇募俟抵川出口之時將陜甘川滇之馬留<lb/>
<pb n="KR2c0011_WYG_005-19a"/>
　　　於内地牧放以備旋師䭾載黔省所雇民夫以<lb/>
　　　抵營之日停止俟旋師再爲雇募所有軍裝即<lb/>
　　　令各該餘丁背負於日給一升之外再加給銀<lb/>
　　　三分俟旋師進口之日各餘丁仍止日給米一<lb/>
　　　升以囬抵各本營之日住支緣値軍務緊急一<lb/>
　　　面辦理一面奏<lb/>
　聞奏入<lb/>
　上命軍機大臣㑹同該部速議旋經議覆允行惟張<lb/>
<pb n="KR2c0011_WYG_005-19b"/>
　　　廣泗所奏黔兵每百名准給夫五十名之處查<lb/>
　　　照定例每兵百名給夫四十名今酌減十名仍<lb/>
　　　照舊例給與四十名先是<lb/>
　上念張廣泗辦理金川軍務准其動支川省養廉俾<lb/>
　　　用度充裕賞賚有資是日張廣泗具摺陳<lb/>
　　謝<lb/>
　報聞<lb/>
　　　丁巳紀山奏言征勦金川一切軍需費用浩繁<lb/>
<pb n="KR2c0011_WYG_005-20a"/>
　　　經<hi>臣</hi>先後㑹疏題撥銀共一百七十萬兩内湖<lb/>
　　　北江西廣東等省奉撥銀一百二十萬兩俱已<lb/>
　　　協觧到川布政司將觧到銀兩支發外僅存銀<lb/>
　　　一十二萬兩雖尚有續撥之湖南江西銀五十<lb/>
　　　萬兩未到但司庫酌留封貯銀兩已經借支動<lb/>
　　　用將來觧撥還項連前僅可存銀二十二萬兩<lb/>
　　　現在西南二路不時請撥而大兵凱旋遲早難<lb/>
　　　定若不豫請寛裕撥發恐致臨時掣肘合無再<lb/>
<pb n="KR2c0011_WYG_005-20b"/>
　　　請於隣近省分撥銀一百萬兩觧川備用奏入<lb/>
　上命該部速議經部議以隣近省分留協銀兩爲數<lb/>
　　　無多不敷協撥酌議將部庫存貯銀内撥給一<lb/>
　　　百萬兩委員觧赴四川巡撫衙門交納以備需<lb/>
　　　用<lb/>
　上從之<lb/>
　　　二月甲子<lb/>
　上諭内閣曰原任福建漳州鎮總兵哈攀龍著即馳<lb/>
<pb n="KR2c0011_WYG_005-21a"/>
　　驛前往金川軍營聽候總督張廣泗酌量委用川<lb/>
　　陜二省若有總兵缺出即令伊署理是日甘肅巡<lb/>
　　　撫黄廷桂奏言准督臣張廣泗咨調延綏固原<lb/>
　　　河州寧夏西寧甘肅凉州各提鎮官兵七千名<lb/>
　　　務於三月望外齊抵軍營以便調遣進攻<hi>臣</hi>隨<lb/>
　　　飛行陜甘各提鎮臣照依檄調兵數即於本標<lb/>
　　　派撥一切摘撥䭾載馬匹支領賞借等項銀兩<lb/>
　　　并口糧草束甘省照上年派勦瞻對陜省照上<lb/>
<pb n="KR2c0011_WYG_005-21b"/>
　　　届派勦金川之例刻即料理檄令兩省布政司<lb/>
　　　就近於道府庫貯銀兩不拘何項先行動支以<lb/>
　　　速軍務至西寧河州甘肅凉州官兵赴川路逕<lb/>
　　　准張廣泗札稱若由口外草地既恐各土司驚<lb/>
　　　疑且慮金酋豫知防範<hi>臣</hi>即札知各提鎮臣轉<lb/>
　　　諭統兵將領各於附近内地沿邊一帶㨗徑直<lb/>
　　　往松潘取路赴營限於三月望外齊抵軍營勿<lb/>
　　　得稍有遲誤奏入<lb/>
<pb n="KR2c0011_WYG_005-22a"/>
　報聞<lb/>
　　　己巳<lb/>
　上諭内閣曰原任按察使銜辰沅靖道王柔著帶原<lb/>
　　銜馳驛前往金川軍營聽總督張廣泗酌量委用<lb/>
　　遇有道缺即行題補<lb/>
　　　甲戌<lb/>
　上命尚書傅恒傳諭張廣泗曰原任辰沅靖道王柔<lb/>
　　以疾在告前赴行在接駕朕因其曾於苗疆辦理<lb/>
<pb n="KR2c0011_WYG_005-22b"/>
　　軍需降㫖令赴軍營聽候委用可傳諭張廣泗俟<lb/>
　　伊到日或令辦理糧餉或别有可任用之處酌量<lb/>
　　調遣伊所奏軍前事宜一摺著封交張廣泗如有<lb/>
　　可採擇閱看辦理前有旨諭張廣泗如有平素深<lb/>
　　知可相親信之人一面調遣赴營一面奏聞今王<lb/>
　　柔奏薦冶大雄劉䇿名二人皆張廣泗所素知者<lb/>
　　如果實在才具可用於該處軍務有濟即令調遣<lb/>
　　赴營以資差委<lb/>
<pb n="KR2c0011_WYG_005-23a"/>
　　　乙亥四川提督武繩謨奏言上年十一月内接<lb/>
　　　准督臣張廣泗咨令<hi>臣</hi>酌派官兵一千餘名十<lb/>
　　　二月初七日復調官兵一千餘名赴營抽換臺<lb/>
　　　兵本年正月初三日又另調兵一千名所有三<lb/>
　　　次派調官兵<hi>臣</hi>於上年十二月至本年正月内<lb/>
　　　已先後遣發前赴軍營去訖督臣又委員在省<lb/>
　　　製造大砲<hi>臣</hi>現在督催并將藥彈火繩等項先<lb/>
　　　行運往理合陳明奏入<lb/>
<pb n="KR2c0011_WYG_005-23b"/>
　報聞是日紀山奏言督臣張廣泗奏請檄調陜甘滇<lb/>
　　　黔四省官兵每兵百名隨帶餘丁三十名共一<lb/>
　　　萬三千名<hi>臣</hi>思兵行糧隨若但添兵而不籌餉<lb/>
　　　必至臨事周章查現在被傷漢兵撤囬調養者<lb/>
　　　不過數百名督臣已檄調官兵一千名赴營補<lb/>
　　　額張興失利後又札調官兵一千名再加大砲<lb/>
　　　一位即須砲夫四五十名新舊砲夫以及糧夫<lb/>
　　　并各色匠役人等總計每日約須七萬餘人口<lb/>
<pb n="KR2c0011_WYG_005-24a"/>
　　　糧<hi>臣</hi>已於南路派撥米六萬石西路派撥米五<lb/>
　　　萬石俱限三月内出口再上年十一月間督臣<lb/>
　　　委嘉定府通判黄廷銑等來省打造五六百觔<lb/>
　　　重大砲二十位現已趕辦觧送砲十四位今於<lb/>
　　　正月初六日督臣又稱每碉一座需五六百觔<lb/>
　　　重砲入五六觔重子排列三十位一齊施打方<lb/>
　　　能傾倒前擬造砲數尚不敷用必得七八十位<lb/>
　　　或一百位庶足備用除已鑄造四十位并現有<lb/>
<pb n="KR2c0011_WYG_005-24b"/>
　　　六位大砲鐵觔外尚須趕造六十位約需毛鐵<lb/>
　　　二十三萬餘觔煤炭三百四十餘萬觔㑹城鐵<lb/>
　　　觔購覔無餘煤炭亦難猝辦現在設法料理但<lb/>
　　　四省官兵三月盡即可到齊今需砲甚多所覔<lb/>
　　　工料又遠恐一時難以如數造齊除嚴飭上緊<lb/>
　　　趕辦運送軍營應用外事闗軍需緊急謹一面<lb/>
　　　辦理一面具奏奏入<lb/>
　報聞是日卓鼐奏言打箭爐地方係各番相通要隘<lb/>
<pb n="KR2c0011_WYG_005-25a"/>
　　　宜豫爲固守<hi>奴才</hi>請於從前派備滿兵八百名<lb/>
　　　内酌量帶領五百名前赴打箭爐駐守隘口此<lb/>
　　　等滿兵遇有戰守之事可抵綠旗兵二三千名<lb/>
　　　至四川滿城防守之兵尚足敷用不致單弱奏<lb/>
　　　入<lb/>
　上命尚書傅恒傳諭曰卓鼐且不必帶兵前往著將<lb/>
　　伊所管之兵立即豫備妥協俟張廣泗調取時伊<lb/>
　　再帶領前去此時亦不必行文知㑹張廣泗<lb/>
<pb n="KR2c0011_WYG_005-25b"/>
　　　三月丙戌<lb/>
　上諭内閣曰四川松潘鎮總兵宋宗璋自征勦金川<lb/>
　　以來未見實心効力伊現於李質粹案内有應行<lb/>
　　質訊之處著觧任令張廣泗觧送來京松潘鎮總<lb/>
　　兵員缺著哈攀龍署理是日張廣泗奏言上年張<lb/>
　　　興失事之後<hi>臣</hi>飭令各路鎮將相度形勢凡進<lb/>
　　　兵要隘之處皆嚴加踞守不得輕退尺寸仍宜<lb/>
　　　乘隙就近攻擊惟將零星小營暫行歸并聨絡<lb/>
<pb n="KR2c0011_WYG_005-26a"/>
　　　駐守以防賊人豕突兼可保䕶糧運令兵丁稍<lb/>
　　　得休息俟三月内大兵齊集進攻一月以來各<lb/>
　　　路皆固守無事惟據駐守黨壩之總兵宋宗璋<lb/>
　　　先後禀報進攻木耳金岡賊碉於十二月二十<lb/>
　　　四日將賊人大戰碉并西北耳碉俱已打成石<lb/>
　　　堆賊番逃入土穴仍敢拒敵我兵奮擊賊番死<lb/>
　　　者甚多現候添兵到日即便前進攻勦又據駐<lb/>
　　　守卡撒之總兵許應虎副將高宗瑾禀報正月<lb/>
<pb n="KR2c0011_WYG_005-26b"/>
　　　二十一日有莎羅奔用事頭人生噶爾結等帶<lb/>
　　　領賊番千餘逼至營盤之下高宗瑾誘致生噶<lb/>
　　　爾結一面擒拿一面鎗砲齊發擊死頭目一名<lb/>
　　　賊番數十名始各奔竄夜間又圖攻刼營壘我<lb/>
　　　兵於二月初二日分爲三路前往抄擊殺賊十<lb/>
　　　餘人賊始退入深溝遁去現在嚴加固守又據<lb/>
　　　駐守丹噶之總兵馬良柱遊擊王世泰等先後<lb/>
　　　禀報自張興失䧟之後河東駐守曾達之叅將<lb/>
<pb n="KR2c0011_WYG_005-27a"/>
　　　郎建業遊擊潘文郁營盤皆失對岸犄角之勢<lb/>
　　　賊人可以水陸並來侵犯江岸有一小碉名爲<lb/>
　　　噶固原派孫克宗土兵八千餘名在内踞守正<lb/>
　　　月初二日賊番五六百人前來圍攻馬良柱等<lb/>
　　　派撥官兵前往應援雖頗有斬獲而未能擊退<lb/>
　　　賊番至初七日守碉土兵遂與賊講和開碉隨<lb/>
　　　賊渡河徑去<hi>臣</hi>查叅將郎建業與遊擊孟臣原<lb/>
　　　帶領漢土兵七百名駐營曾達溝岸其山梁之<lb/>
<pb n="KR2c0011_WYG_005-27b"/>
　　　上又有守備徐克猷帶兵三百餘名駐守兩相<lb/>
　　　照應本無可虞乃該將弁等懦怯踈虞據報於<lb/>
　　　正月初十日二更時分賊番四五百人潛來佔<lb/>
　　　奪郎建業所安卡倫七處攻擊郎建業營盤十<lb/>
　　　一日馬良柱等發兵應援遊擊孟臣亦帶兵出<lb/>
　　　戰皆不能擊退賊番而孟臣即於是日陣亡馬<lb/>
　　　良柱等不思努力救援先於十一日晚令潘文<lb/>
　　　郁將營盤撤赴丹噶又密飭徐克猷令於十二<lb/>
<pb n="KR2c0011_WYG_005-28a"/>
　　　日晚撤至郎建業營盤令郎建業俟徐克猷到<lb/>
　　　時㑹同撤赴丹噶合營固守乃郎建業見賊衆<lb/>
　　　至二千餘人遂不俟徐克猷兵到先将營盤撤<lb/>
　　　赴丹噶致徐克猷隔截於外幸該備熟悉路徑<lb/>
　　　於十三日帶兵翻越雪山與賊且戰且行至二<lb/>
　　　十日抵巴底地方始得保全<hi>臣</hi>查郎建業潘文<lb/>
　　　郁駐營之曾達乃新撫番民克州九寨之門户<lb/>
　　　克州九寨乃丹噶山糧運經由之要路今郎建<lb/>
<pb n="KR2c0011_WYG_005-28b"/>
　　　業潘文郁二營既撤則克州門户大開九寨番<lb/>
　　　民不過百餘家安能抗拒賊衆必致復被佔奪<lb/>
　　　如此則不特丹噶糧運必阻且恐孫克宗或生<lb/>
　　　反覆矣馬良柱等所部漢土官兵共有五千餘<lb/>
　　　衆<hi>臣</hi>又發兵千餘前往接應何懼於二千之賊<lb/>
　　　番而移營匆遽如此隨於正月十四日飭諭馬<lb/>
　　　良柱王世泰等令其督率官兵奮力退賊然後<lb/>
　　　徐徐撤至克州九寨之後於納貝山一帶據險<lb/>
<pb n="KR2c0011_WYG_005-29a"/>
　　　駐劄計所退約三十餘里而糧運無阻即孫克<lb/>
　　　宗一帶亦保無虞以待大兵到日再圖進取不<lb/>
　　　意馬良柱等於十五日得<hi>臣</hi>此檄如獲更生置<lb/>
　　　賊不顧於十六日一夜率領五千餘兵盡撤至<lb/>
　　　納貝山下之喇布碉寨内居住<hi>臣</hi>聞報嚴飭馬<lb/>
　　　良柱始派撥漢土兵據守納貝山而自求退駐<lb/>
　　　於孫克宗碉寨雖地方現在無虞而該鎮將等<lb/>
　　　連次惶遽撤營以致軍裝砲位多有遺失其罪<lb/>
<pb n="KR2c0011_WYG_005-29b"/>
　　　誠不可逭謹另叅奏再查此月餘以來盤獲奸<lb/>
　　　細及自賊脱囘者共三百餘人<hi>臣</hi>逐加反覆詰<lb/>
　　　訊僉稱金酋屬下番民咸謂如此獲罪<lb/>
　天朝斷無再准投誠之理金川精壯賊番原不過七<lb/>
　　　八千人自大兵進勦以來已去其半現在不過<lb/>
　　　四千餘人日食不繼倘四五月間正當刈麥之<lb/>
　　　時而官兵大至則死無噍類男女悲怨合並附<lb/>
　　　陳奏入<lb/>
<pb n="KR2c0011_WYG_005-30a"/>
　上命軍機大臣等傳諭張廣泗班第曰張廣泗奏報<lb/>
　　金川軍營現在駐守情形内稱副將高宗瑾誘莎<lb/>
　　羅奔頭人生噶爾結至營一面擒拏一面鎗砲齊<lb/>
　　發打死頭目一名賊番數十人高宗瑾能以計誘<lb/>
　　賊亦屬可嘉但生噶爾結爲莎羅奔信用頭人或<lb/>
　　經就擒或已身死俱未奏明可詢問張廣泗令其<lb/>
　　再行詳悉具奏至孫克宗土兵踞守小碉與賊連<lb/>
　　和渡河遁去此乃土兵之常技蓋其素性反覆不<lb/>
<pb n="KR2c0011_WYG_005-30b"/>
　　過隨風轉移即使投順効力仍懷首鼠兩端原屬<lb/>
　　不可信用現在調集陜甘等處兵丁萬餘儘足以<lb/>
　　供攻勦之用此項土兵應令酌量情形既於軍營<lb/>
　　無益即行撤囬値此農作之時正可使之耕種又<lb/>
　　據奏總兵馬良柱不思努力克敵怯懦無能將五<lb/>
　　千餘衆一日撤囬以致軍裝砲位多有遺失其臨<lb/>
　　陣退縮之狀罪已顯著實無可逭張廣泗又一摺<lb/>
　　中亦奏伊老不任用若留軍中以功贖罪亦屬無<lb/>
<pb n="KR2c0011_WYG_005-31a"/>
　　益自當嚴劾以肅軍紀且伊原有應行質訊之處<lb/>
　　可令張廣泗即行據實糾叅觧京問擬總兵宋宗<lb/>
　　璋前在瞻對不能奮勇克敵惟事粉飾扶同欺隱<lb/>
　　及進勦金川以來雖據報小有攻克仍不能鼓勇<lb/>
　　前進而欺飾之故智猶昔令統一軍徒使兵惰而<lb/>
　　損威朕已降旨令伊觧任來京其員缺用哈攀龍<lb/>
　　署理著張廣泗將宋宗璋一併觧京以便質審瞻<lb/>
　　對之案總兵許應虎前在京召見朕看其人尚有<lb/>
<pb n="KR2c0011_WYG_005-31b"/>
　　勇敢之氣是以令於軍營効用今觀其從事戎行<lb/>
　　雖無大過亦絶少功績如許應虎無可任用即著<lb/>
　　囬原任辦事至於金川軍營諸將大抵多係辦理<lb/>
　　瞻對之人不特庸懦欺䝉已成夙習且多瞻顧今<lb/>
　　另用任舉哈攀龍及高宗瑾唐開中等皆未經從<lb/>
　　征瞻對無所掣肘自能鼓勵勇往可令張廣泗等<lb/>
　　酌量情形如現在哈攀龍等力能平定金川則已<lb/>
　　若尚須統領之人朕思岳鍾琪乆官西蜀素爲川<lb/>
<pb n="KR2c0011_WYG_005-32a"/>
　　省所服且夙嫻軍旅熟諳番情伊雖獲罪西陲亦<lb/>
　　緣凖噶爾夷情非所深悉若任以金川之事自屬<lb/>
　　人地相宜伊三世受國厚恩自必竭力報稱以葢<lb/>
　　前愆著張廣泗㑹同班第商確如有應用岳鍾琪<lb/>
　　之處即著伊二人傳㫖行文調至軍營以總兵銜<lb/>
　　委用又摺内所奏金川賊番精壯者不過七八千<lb/>
　　人兵傷疫死已去其半今所存四千餘人現在所<lb/>
　　資以爲食者何物並詢問張廣泗令其留心查察<lb/>
<pb n="KR2c0011_WYG_005-32b"/>
　　奏聞再張興陷賊以後據奏人懷怯懼近又有遊<lb/>
　　擊孟臣陣亡不無失利之處此時軍旅方興偶一<lb/>
　　勝敗固不足憑惟以勦滅之日爲定况以國家軍<lb/>
　　威滅此釜底遊魂正如摧枯拉朽耳張廣泗不可<lb/>
　　因此憤懣疑慮正宜不動聲色鎮靜安詳以奏折<lb/>
　　衝之績以副朕望<lb/>
　　　　<hi>臣</hi>等謹按金川用兵一隅<lb/>
　皇上日理萬幾而於此事無刻不勞經畫謹密周詳<lb/>
<pb n="KR2c0011_WYG_005-33a"/>
　　　　尤留意人才務盡其用岳鍾琪乆經獲罪猶<lb/>
　　　　念其嫻軍旅而熟番情出之廢棄之餘委以<lb/>
　　　　總戎之任厥後身履賊庭大張威信雖其時<lb/>
　　　　經略得人功成不戰要不可謂非臂指之一<lb/>
　　　　助也<lb/>
　　　是日張廣泗又奏言所調陜甘滇黔大兵三月<lb/>
　　　内可以陸續到齊䝉<lb/>
　恩賞九節大砲并<hi>臣</hi>在成都所造砲位亦可先期到<lb/>
<pb n="KR2c0011_WYG_005-33b"/>
　　　營四月内正當塞外雪消之際彼時兵力已足<lb/>
　　　攻具已備計賊現存不過四五千人我兵汰其<lb/>
　　　傷病及無用土兵尚可三萬餘人以六擊一<hi>臣</hi>
　　　雖愚懦至極而<lb/>
　天威所臨賊人斷不能支以理勢揆度夏秋之間定<lb/>
　　　期竣事奏入<lb/>
　報聞<lb/>
　　　　<hi>臣</hi>等謹按馬良柱倉猝移軍遺失砲位誠爲<lb/>
<pb n="KR2c0011_WYG_005-34a"/>
　　　　有罪然其營中乏糧至煮鎧弩而食張廣泗<lb/>
　　　　則諱而不言也且自到營以來軍中勝負不<lb/>
　　　　常反覆多故而陳奏克㨗之期始謂在於九<lb/>
　　　　十月間既又改爲明年二三月今又云夏秋<lb/>
　　　　之間定期竣事數月之中屢易其説要是胸<lb/>
　　　　無定見藉以暫寛督責而非真有出竒制勝<lb/>
　　　　之䇿矣<lb/>
　　　是日甘肅提督永常奏言正月十八日接准川<lb/>
<pb n="KR2c0011_WYG_005-34b"/>
　　　陜總督臣張廣泗暫理陜甘總督事務臣黄廷<lb/>
　　　桂咨調西寧鎮屬官兵一千名寧夏鎮屬官兵<lb/>
　　　七百五十名甘州提標凉肅二鎮各五百名每<lb/>
　　　兵百名准帶餘丁三十名所派官兵馬歩各半<lb/>
　　　並令取道沿邊直抵松潘<hi>臣</hi>立即飛咨西寧寧<lb/>
　　　夏肅州凉州四鎮臣星速料理隨於<hi>臣</hi>標營内<lb/>
　　　挑選精壯兵五百名馬歩各半並餘丁一百五<lb/>
　　　十名其鎗砲手弓箭手並矛鏜手以及隨帶砲<lb/>
<pb n="KR2c0011_WYG_005-35a"/>
　　　位器械悉照督臣札開數目撥派帶往惟查從<lb/>
　　　前出口赴川悉由草地䭾載砲位本用駝隻今<lb/>
　　　次既由沿邊前赴松潘必由階州文縣一帶進<lb/>
　　　發山路﨑嶇林木叢雜每多險峻窄徑駝隻實<lb/>
　　　難行走恐砲位運送遲悞闗係非輕<hi>臣</hi>再四思<lb/>
　　　維甘凉肅提鎮三標現有拴喂預備換防哈密<lb/>
　　　兵丁拉車騾各八十三頭目前尚無所用若得<lb/>
　　　以騾易駝登山越嶺較爲便易惟一騾抵一駝<lb/>
<pb n="KR2c0011_WYG_005-35b"/>
　　　又恐力不勝重今以二駝折三騾計算䭾砲十<lb/>
　　　位需駝三十隻折騾四十五頭已如數挑選臕<lb/>
　　　壯交與領兵之員䭾砲前往並飛札凉肅二鎮<lb/>
　　　畫一辦理至西寧寧夏二鎮雖無現騾亦經札<lb/>
　　　知令其妥協辦理再查兵行迅速各弁兵製辦<lb/>
　　　行裝帶往盤費不無拮据<hi>臣</hi>敬體<lb/>
　皇上欽恤勞人至意照上年䕶送夷使進藏官兵借<lb/>
　　　支之例減少其數分别借支照例扣除還項已<lb/>
<pb n="KR2c0011_WYG_005-36a"/>
　　　於正月二十六日起程訖合行繕摺陳明奏入<lb/>
　報聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0011_WYG_005-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方畧卷五<lb/>
</p>
<p>
</p>
  </div>
</body>
</text>
</TEI>
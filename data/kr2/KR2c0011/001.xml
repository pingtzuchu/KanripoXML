<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_001-1a"/>
欽定四庫全書<lb/>
平定金川方略卷一<lb/>
　　　欽惟<lb/>
　　國家重熙累洽久道化成<lb/>
列聖相承功徳隆盛薄海内外罔不率俾我<lb/>
　皇上以神聖嗣服勤求治理宵旰孜孜盛徳大業日<lb/>
　　　起有功謨烈紹乎<lb/>
祖宗膏澤覃乎黎庶聲教所被凡雕題鑿齒之倫窮髮<lb/>
<pb n="KR2c0011_WYG_001-1b"/>
　　　不毛之域靡不奔走順則同我太平藐兹金川<lb/>
　　　為西南夷雜種僻處蜀徼陶關之外與木坪沃<lb/>
　　　日雜谷諸土司接壤<lb/>
　本朝順治九年歸附頒演化禪師印信俾領其衆莎<lb/>
　　　羅奔者初以土舎從岳鍾琪征羊峝有功雍正<lb/>
　　　元年授為安撫使以分金川土司之勢雍正八<lb/>
　　　年頒給印信號紙不徴賦稅其地崇山複嶺春<lb/>
　　　夏積雪與中國道路不通據險設碉恃以自固<lb/>
<pb n="KR2c0011_WYG_001-2a"/>
　　　其人獉狉角逐若犬豕麋鹿然非可以仁義格<lb/>
　　　而禮法繩也野性不馴互相仇殺雖奉正朔亦<lb/>
　　　曰覊縻莎羅奔性尤桀驁自稱大金川而以金<lb/>
　　　川土司為小金川陵轢種類戕害骨肉饕餮無<lb/>
　　　厭鄰封莫不切齒至是恣横日甚且將近我邊<lb/>
　　　徼維時梁益守臣請加懲創用彰<lb/>
　　國威<lb/>
　上猶以蠻夷自相攻擊其性固然不足重煩師旅惟<lb/>
<pb n="KR2c0011_WYG_001-2b"/>
　勑慎固封守無使侵軼既而狼貪蹈藉罔有悛心始<lb/>
　　　不得已<lb/>
　命將興師聲罪致討然<lb/>
　聖度廣逺包荒無外猶兾其聞風震慴歸我王化以<lb/>
　　　兼幬並覆非必草薙而禽獮之也乃一二臣之<lb/>
　　　不協厥心或畏難茍安或坐視成敗賞罰不明<lb/>
　　　進退失律糜餉老師績用弗集<lb/>
　皇上赫然震怒既底厥罰乃振獨斷之乾綱運<lb/>
<pb n="KR2c0011_WYG_001-3a"/>
　九重之勝算乾隆十三年十一月癸丑<lb/>
　特簡大學士傅恒前往經略並選滇黔秦楚勁卒加<lb/>
　　　以都城天策神策之軍期門羽林之士及<lb/>
　　盛京船厰黒龍江滿洲索倫兵等貔虎﨣桓後先<lb/>
　　　進發芻糧山峙士馬雲屯經略篤誠自矢忠勇<lb/>
　　　奮發不憚艱瘁懸車束馬式遄其行至師之日<lb/>
　　　即整營壘簡軍實明號令軍容煥然改觀賊徒<lb/>
　　　驚駭謂神兵自天而降紀律森嚴逈非前帥比<lb/>
<pb n="KR2c0011_WYG_001-3b"/>
　　　固已褫厥魄而奪之氣矣其小金川土舎良爾<lb/>
　　　吉從征日久陽效先驅隂懐二志軍中消息時<lb/>
　　　多洩漏賊因得以主待客聲援抵禦我師往往<lb/>
　　　失利賊益負固不服雖時揚言納欵實嘗試主<lb/>
　　　帥以緩我師益深壘自守我<lb/>
　皇上神明遐矚先已密諭加誅而張廣泗始終回䕶<lb/>
　　　在營諸將模稜兩端相視莫敢發經略至營獨<lb/>
　　　排衆議召良爾吉至帳下數其罪而誅之羣番<lb/>
<pb n="KR2c0011_WYG_001-4a"/>
　　　股栗膝行莫能仰視莎羅奔自知罪惡貫盈且<lb/>
　　　失所恃理無倖生乃窮蹙投誠分遣頭目哀籲<lb/>
　　　軍門者日凡數至經略以奉<lb/>
　命視師惟知討賊方刻日誓衆期於掃穴犁庭歸報<lb/>
　　　竣事賊益惶怖無措乃藉提臣岳鍾琪舊恩搖<lb/>
　　　尾乞憐兾轉逹經略之聴焉經略受任馳驅公<lb/>
　　　忠體<lb/>
　　國凡山川情形輓輸難易無不備悉入<lb/>
<pb n="KR2c0011_WYG_001-4b"/>
　告我<lb/>
　皇上好生為心仁同覆載既稔窮㓂之不足較復念<lb/>
　　　西陲連嵗用兵邉民急宜綏輯雖垂成之功勢<lb/>
　　　同破竹然兵戈有旬日之稽遲即民間有旬日<lb/>
　　　之勞困屢<lb/>
　勑經略當因其乞降即予肆赦毋多殺以極兵威十<lb/>
　　　四年二月癸未經略承<lb/>
　命受降先是提臣岳鍾琪既允莎羅奔為請納欵由<lb/>
<pb n="KR2c0011_WYG_001-5a"/>
　　　黨壩啓行經賊巢穴莎羅奔随赴大營率土舎<lb/>
　　　郎卡並其徒衆數千百軰頂佛持經焚香頓顙<lb/>
　　　誓願遵奉示約永效狗馬之報言出誠悃感極<lb/>
　　　涕零向之懐詐反覆者一變而革靣革心無幾<lb/>
　　　㣲纎芥之譎詭故知<lb/>
　聖徳所昭無逺弗届中孚之吉可格豚魚今古同符<lb/>
　　　理無或爽是役也自推轂以至班師時未七旬<lb/>
　　　㨗音由軍營逹於都門僅八晝夜大兵調集抵<lb/>
<pb n="KR2c0011_WYG_001-5b"/>
　　　川者甫及其半而膚功迅奏征夫免荷戈之勞<lb/>
　　　居人無輸輓之役耕者忭於野行者歌於途豈<lb/>
　　　獨金川之人以幸保首領感頌<lb/>
　聖明凡我士民其孰不呼舞笑語歡聲雷動端惟我<lb/>
　皇上聖徳廣大天包海涵上承<lb/>
聖母皇太后懿訓慈詳愷惻茂育羣生有以致此三月<lb/>
　　　丙辰經略振旅還京<lb/>
　上命所司詳察典禮擇日祭告<lb/>
<pb n="KR2c0011_WYG_001-6a"/>
天<lb/>
地<lb/>
宗廟<lb/>
社稷恭上<lb/>
聖母皇太后徽號錫爵酬庸<lb/>
　頒詔肆赦行慶施惠無有不恱告成太學<lb/>
　御製碑文刻石垂逺於是大學士<hi>臣</hi>張廷玉<hi>臣</hi>來保<lb/>
　　　等合詞陳奏曰金川告㨗邉徼永寕<hi>臣</hi>等幸際<lb/>
<pb n="KR2c0011_WYG_001-6b"/>
　　　昌期躬逢盛事快覩元臣之奏凱仰惟<lb/>
　聖主之運籌自陳師命將之初暨振旅還軍之日决<lb/>
　　　機定策胥由<lb/>
　　五夜焦勞禁暴遏劉咸賴<lb/>
　九重經畫指萬里山川於掌上奠百年疆宇於目中<lb/>
　　　揆幾度越羣謀制勝悉符<lb/>
天意奉<lb/>
慈幃之懿訓休養生靈沛<lb/>
<pb n="KR2c0011_WYG_001-7a"/>
　黼座之温綸綏懐異類用示止戈之武洪施解網之<lb/>
　　　仁吉事有祥功成不戰舞干羽而敷文徳何以<lb/>
　　　尚之櫜弓矢而序有周蔑以加矣昔<lb/>
聖祖仁皇帝親統六師平定朔漠曾允臣工之請編輯<lb/>
　　　方略之書<lb/>
盛烈鴻猷昭垂萬古我<lb/>
　皇上以聖繼<lb/>
聖神武逺揚允宜恭紀縹緗用以廣傳海宇式彰<lb/>
<pb n="KR2c0011_WYG_001-7b"/>
　綸綍昭<lb/>
　一人宵旰之精勤嫓美典謨為萬世子孫之法守奏<lb/>
　　　入<lb/>
　諭曰朕惟金川之役原非好大喜功今兹奏凱班師<lb/>
　　仰荷<lb/>
天<lb/>
祖黙佑貽慶無疆而元輔之抒忠奮勇將士之敵愾騰<lb/>
　　懽有以震懾蠻方廓清荒徼朕非自詡其功欲以<lb/>
<pb n="KR2c0011_WYG_001-8a"/>
　　鋪張誇耀第軍旅為國家大事其端委曲折非紀<lb/>
　　載詳明無由稽考且<lb/>
聖母皇太后懿訓之慈祥愷惻朕於此事始終經畫之<lb/>
　　宵旰焦勞不可不垂示後嗣子孫俾共喻保大定<lb/>
　　功之艱止戈為武之義著照所請行諸臣承<lb/>
　命啓館纂修平定金川方略謹按前後用兵始末自<lb/>
　　　乾隆十一年十一月訖於乾隆十四年四月舉<lb/>
　　　凡<lb/>
<pb n="KR2c0011_WYG_001-8b"/>
　聖訓之所指授章奏之所敷陳關於軍機窽要者編<lb/>
　　　年繫日據事實書惟是<hi>臣</hi>等學植膚陋才識疎<lb/>
　　　庸懼不足以鋪揚<lb/>
　盛烈於萬一云爾<lb/>
　　　乾隆十一年十一月丁巳原任大學士川陕總<lb/>
　　　督慶復以金川土司莎羅奔肆横不法入奏略<lb/>
　　　曰莎羅奔秉性兇悍結怨鄰封屢與革什咱土<lb/>
　　　司争地近更自殘骨肉欺壓小金川<hi>臣</hi>於上年<lb/>
<pb n="KR2c0011_WYG_001-9a"/>
　　　即聞誘縛小金川土司之語飭弁嚴查直至<hi>臣</hi>
　　　在口外已破瞻對方遣土目具禀稱伊與小金<lb/>
　　　川本係叔姪因小金川無禮故加教訓非敢發<lb/>
　　　兵争地今已遣人送回<hi>臣</hi>細察情形實為强横<lb/>
　　　但念自在土司境内侵擾並非干犯内地若輕<lb/>
　　　議討勦似非得計况伊與四面鄰封盡為仇敵<lb/>
　　　即怙終不悛而以番攻番自可無勞兵力非若<lb/>
　　　瞻對滋擾邉境必須急為翦除也奏入<lb/>
<pb n="KR2c0011_WYG_001-9b"/>
　諭曰瞻對甫完功佳兵不祥卿所見極是然既有此<lb/>
　　事不可不留心也又<lb/>
　諭曰如卿所見紀山能辦此乎<lb/>
　　　乾隆十二年正月癸丑慶復奏言臣前陳奏金<lb/>
　　　川莎羅奔肆横不法欽奉<lb/>
　諭㫖詢<hi>臣</hi>紀山能否辦理<hi>臣</hi>查紀山前駐藏時於一<lb/>
　　　切番情頗能留意抵任以來亦復力為經理臣<lb/>
　　　兩次到川與之商辦諸務見其實心整頓不敢<lb/>
<pb n="KR2c0011_WYG_001-10a"/>
　　　稍懈竊以為紀山辦此似能克副<lb/>
　皇上綏靖邉陲至意奏入<lb/>
　報聞<lb/>
　　　二月癸酉原任四川廵撫紀山奏言金川土司<lb/>
　　　莎羅奔於乾隆二年侵佔革什咱土司蓋古交<lb/>
　　　等處四寨上年又誘致小金川土司澤旺奪取<lb/>
　　　印信經<hi>臣</hi>與督<hi>臣</hi>慶復㑹飭查究始將澤旺放<lb/>
　　　回歸還印信近又據打箭爐同知鮑成龍等禀<lb/>
<pb n="KR2c0011_WYG_001-10b"/>
　　　報該酋修路造船𣲖兵把守甲索地方揚言欲<lb/>
　　　攻革什咱<hi>臣</hi>現在飛飭各該管員弁確查實情<lb/>
　　　一面繙譯夷語告示曉諭化誨並飭附近各土<lb/>
　　　司宻加防範以杜窺伺惟是莎羅奔屢於蠻中<lb/>
　　　造釁漸不可長<hi>臣</hi>與慶復商酌該酋如果負固<lb/>
　　　不服只須以蠻攻蠻無庸用兵征勦奏入<lb/>
　上命軍機大臣等傳諭慶復紀山曰據紀山奏稱莎<lb/>
　　羅奔侵佔革什咱土司地方誘奪澤旺印信並把<lb/>
<pb n="KR2c0011_WYG_001-11a"/>
　　守甲索欲攻革什咱苖蠻易動難馴自其天性如<lb/>
　　僅小小攻殺事出偶然既非侵擾疆圉於進藏道<lb/>
　　路塘汛無梗彼穴中之鬭竟可任其自行消釋不<lb/>
　　必遽興問罪之師如其仇殺日深勢漸張大則當<lb/>
　　宣諭訓誨令其息憤寧人各安生業蓋苗蠻頑梗<lb/>
　　無知得其人不足臣得其地不足守蜂屯蟻聚無<lb/>
　　足深較倘果有拒抗侵軼不得不宣布皇威用示<lb/>
　　懲創亦當相度機宜慎之於始切弗輕為舉動但<lb/>
<pb n="KR2c0011_WYG_001-11b"/>
　　不可因遵朕㫖即或有關國體不得不示以天威<lb/>
　　者亦一味因循惟在慶復紀山等詳察事勢令輕<lb/>
　　重合宜耳即如瞻對一事初亦非敢有侵犯而一<lb/>
　　經辦理不免命將出師並由京城𣲖員前進皆由<lb/>
　　事前不能先有成算以至於此足見控馭逺夷全<lb/>
　　在機宜合要邉吏喜於生事營弁不知逺謀往往<lb/>
　　過為張皇因小釀大不知千鈞之弩不為鼷鼠發<lb/>
　　機惟修繕守禦厚蓄聲威俾知畏憚奉法弭耳輸<lb/>
<pb n="KR2c0011_WYG_001-12a"/>
　　誠庶幾恩撫威懐各得其道也<lb/>
　　　　<hi>臣</hi>等謹按金川小醜陸梁自外<lb/>
　王化守臣方有意翦除我<lb/>
　皇上已深計逺慮謂苗蠻頑梗無足深較但當處置<lb/>
　　　　得宜使之畏威懐徳迨莎羅奔搆釁不已漸<lb/>
　　　　犯内地始加懲創以示<lb/>
　　國威洎乎窮蹙歸誠則仍受降不殺是我<lb/>
　皇上不得已而用兵之苦心固天下臣民之所共曉<lb/>
<pb n="KR2c0011_WYG_001-12b"/>
　　　　而燭照幾先如運諸掌自始事以及乎訖事<lb/>
　　　　俱不出此<lb/>
　諭㫖之中則<lb/>
　聖主攘外安内柔逺能邇之神謨誠非臣下所能窺<lb/>
　　　　測萬一也<lb/>
　　　丁亥紀山奏言莎羅奔於本年正月二十九日<lb/>
　　　及二月初三日擅帶蠻兵攻圍革什咱之正地<lb/>
　　　并刼殺明正土司所屬之魯宻章谷查該處去<lb/>
<pb n="KR2c0011_WYG_001-13a"/>
　　　打箭爐路止四日該酋敢於攻圍殊屬不法爐<lb/>
　　　地存城兵丁單弱恐該酋萬一猖獗不得不預<lb/>
　　　為防範<hi>臣</hi>現在檄飭泰寧協副將張興酌帶官<lb/>
　　　兵前赴爐地彈壓又查本年復設口外臺站原<lb/>
　　　𣲖兵一千名定於二月内出口今亦飭暫留爐<lb/>
　　　地協防以壯聲援再查威茂一協為川西門戸<lb/>
　　　令該副將何啓賢酌帶本協官兵在雜谷閙等<lb/>
　　　處防其衝突適䕫州協副將馬良柱因公在省<lb/>
<pb n="KR2c0011_WYG_001-13b"/>
　　　亦飭令暫赴威茂彈壓倘該酋敢於犯及内地<lb/>
　　　<hi>臣</hi>即咨㑹督臣調發官兵進勦奏入<lb/>
　上命軍機大臣等速議議曰據紀山所奏莎羅奔攻<lb/>
　　　圍魯宻章谷距爐宻邇已𣲖副將張興赴爐並<lb/>
　　　留臺站兵丁協防又令副將何啓賢防範雜谷<lb/>
　　　閙等處副將馬良柱前赴威茂彈壓即此辦理<lb/>
　　　已屬周宻如該酋怙惡不悛敢有抗拒侵軼是<lb/>
　　　逆天悖理自取滅亡即當用兵勦滅以彰<lb/>
<pb n="KR2c0011_WYG_001-14a"/>
　　國威惟是總統大員必宜慎重總督慶復既距川<lb/>
　　　遙逺副將馬良柱恐難勝此重任倘必應用兵<lb/>
　　　征勦應令廵撫紀山親往駐劄總統相度機宜<lb/>
　　　一面辦理一面奏<lb/>
　聞可也<lb/>
　上從之<lb/>
　　　三月戊戌慶復奏言接准撫<hi>臣</hi>紀山咨稱莎羅<lb/>
　　　奔攻擊魯宻章谷等處地近爐城業經量添官<lb/>
<pb n="KR2c0011_WYG_001-14b"/>
　　　兵防範又聞金酋有攻擊木坪之信亦已撥兵<lb/>
　　　守禦<hi>臣</hi>思金酋兵勢雖盛離巢已逺豈敢遽越<lb/>
　　　西爐而攻木坪總縁明正木坪兩土司年幼皆<lb/>
　　　係土婦任事番性易擾是以傳播紛紛<hi>臣</hi>業將<lb/>
　　　爐城防兵已多勿更驚擾飛諭各該地方並嚴<lb/>
　　　諭該將等止許守險養威勿得邀功生事伏查<lb/>
　　　金川人同鬼怪賤甚牛羊自頒授印信以來仍<lb/>
　　　同化外與小金川土司澤旺本屬叔姪乃以女<lb/>
<pb n="KR2c0011_WYG_001-15a"/>
　　　妻澤旺掌印管地全在土婦又嫁一女與巴旺<lb/>
　　　土司其鈐制之法亦如小金川該土司不過空<lb/>
　　　名而已該酋得此兩路隂收其民更欲争奪鄰<lb/>
　　　封此番既攻革什咱又侵明正司此兩處土司<lb/>
　　　豈容任其佔踞誠如<lb/>
　聖諭有不得不示以國威者<hi>臣</hi>愚以為金川四面環<lb/>
　　　山羊腸鳥道用兵之際餽運維艱止可令鎮將<lb/>
　　　帶兵各據要害仍用以蠻攻蠻之法使小金川<lb/>
<pb n="KR2c0011_WYG_001-15b"/>
　　　革什咱巴旺各伸報仇之心舉戈相向又令川<lb/>
　　　西雜谷梭磨等侵擾其後我兵既無深入之憂<lb/>
　　　可行可止操之在我似為得策是日又據紀山<lb/>
　　　奏言據泰寧副將張興禀報金酋攻奪魯宻章<lb/>
　　　谷番民望風畏避坐汛把總李進廷不能抵敵<lb/>
　　　退保吕里該酋竟敢直渡河口招撫附近爐地<lb/>
　　　毛牛一帶蠻民勢甚猖獗<hi>臣</hi>隨檄調建鎮標兵<lb/>
　　　八百名並黎峩兩營兵四百名委逰擊保懐智<lb/>
<pb n="KR2c0011_WYG_001-16a"/>
　　　都司茍興等帶領前徃瀘定橋清溪縣地方分<lb/>
　　　駐彈壓又據川西文武禀報金酋分出一路蠻<lb/>
　　　兵在川西雜谷之黨壩下營廹脅蠻民投順<hi>臣</hi>
　　　隨檄暫駐威茂協副將馬良柱帶兵四百名在<lb/>
　　　雜谷閙彈壓以為雜谷梭磨等土司聲援伏思<lb/>
　　　莎羅奔如此肆行侵擾其罪實屬難逭<hi>臣</hi>非不<lb/>
　　　知瞻對甫平兵力自應休息但若不加懲創恐<lb/>
　　　各土司或有效尤將來辦理更費周章與其日<lb/>
<pb n="KR2c0011_WYG_001-16b"/>
　　　久滋蔓難圖不若此時聲罪致討為較易也奏<lb/>
　　　入<lb/>
　上俱命軍機大臣等速議議曰金酋既攻魯宻章谷<lb/>
　　　又有分兵攻木坪之信逺離巢穴逼近内地其<lb/>
　　　侵軼之意顯然且小金川巴旺兩土司皆妻以<lb/>
　　　伊女隂收其民更欲争奪鄰封跳梁不法實與<lb/>
　　　班滚無異從前班滚負固抗拒雖經征勦不過<lb/>
　　　焚其巢穴不足以震慴諸番之心是以金酋敢<lb/>
<pb n="KR2c0011_WYG_001-17a"/>
　　　於效尤漸加肆横此次必當痛加懲創大震<lb/>
　　國威始足以永奠番蠻前臣等議覆紀山摺内因<lb/>
　　　慶復駐劄西安離川甚逺且其時賊酋恣擾尚<lb/>
　　　在番地是以議令紀山前往總統今金酋勢既<lb/>
　　　猖獗非僅以蠻攻蠻之策可以了事應令大學<lb/>
　　　士慶復親身前往川省駐劄要地酌看情形若<lb/>
　　　金酋竟敢越爐地而攻木坪或當分佈攻巢或<lb/>
　　　當要截其後令慶復相度機宜妥協辦理當以<lb/>
<pb n="KR2c0011_WYG_001-17b"/>
　　　瞻對為鑒毋致曠日持久倘該處綠旗官兵不<lb/>
　　　免因循舊習應須請用在京官兵亦即行請<lb/>
　㫖𣲖往可也<lb/>
　上從之<lb/>
　　　辛丑<lb/>
　上諭内閣曰大學士慶復在外多年綸扉重地應召<lb/>
　　取回京辦理閣務昨嵗四川瞻對之役甫經告竣<lb/>
　　今又有金川番蠻肆横不法已命慶復相機征勦<lb/>
<pb n="KR2c0011_WYG_001-18a"/>
　　今思彼地番衆恃强生事屢屢不能安輯必須經<lb/>
　　理得宜始可永逺寧帖貴州總督張廣泗於此等<lb/>
　　苖蠻情形素所熟悉貴州地方張廣泗料理以來<lb/>
　　現在妥協苗種向化可以無虞川陕總督員缺著<lb/>
　　張廣泗補授不必來京即由貴州取道速赴川省<lb/>
　　大學士慶復俟伊到川之後將彼地事機情形詳<lb/>
　　悉告知或可回京或仍應留川一同辦理自行酌<lb/>
　　定不必急於赴闕也雲貴二省原係總督一人管<lb/>
<pb n="KR2c0011_WYG_001-18b"/>
　　轄著仍復舊制即以張允隨為雲貴總督圖爾炳<lb/>
　　阿著授為雲南廵撫孫紹武著授為貴州廵撫<lb/>
　　　　初瞻對之役張廣泗陳請親赴軍營相機籌<lb/>
　　　　畫<lb/>
　上以將次就功未允所請至是始改授川陕總督<lb/>
　　　壬寅<lb/>
　上命軍機大臣等傳諭張廣泗曰四川為臨邉要地<lb/>
　　外接百蠻山深箐宻兼之諸番野性難馴恃强凌<lb/>
<pb n="KR2c0011_WYG_001-19a"/>
　　弱攘奪仇殺叛服不常數年以來屢多不靖上年<lb/>
　　瞻對復敢跳梁今又有金川肆横不法朕因張廣<lb/>
　　泗熟悉苗蠻情形已降㫖調任川陕總督矣前據<lb/>
　　慶復等奏報莎羅奔將伊一女妻小金川又嫁一<lb/>
　　女與已旺以為鈐制之方近攻革什咱之正地寨<lb/>
　　又攻明正司所屬之魯宻章谷番民望風畏避坐<lb/>
　　汛把總李進廷退保吕里看此情形則賊酋恃其<lb/>
　　巢穴險阻侵蝕諸番張大其勢并敢擾我汛地猖<lb/>
<pb n="KR2c0011_WYG_001-19b"/>
　　獗已甚張廣泗到川之日㑹同慶復將彼地情形<lb/>
　　詳加察度其進剿機宜作何佈置一切糧餉作何<lb/>
　　接濟善為辦理再瞻對甫經平定即有金川之事<lb/>
　　揆厥所由總因渠魁班滚未經授首無以示威使<lb/>
　　之聞風懾服即據報班滚焚燒自縊之處情節可<lb/>
　　疑焉知不詭計兔脫潛往金川勾通致釁張廣泗<lb/>
　　到彼正可詳細訪察伊於此案並未經辦自必無<lb/>
　　所瞻顧也至川省番蠻種類繁多歴來多生事端<lb/>
<pb n="KR2c0011_WYG_001-20a"/>
　　即如郭羅克於康熙年間横肆刼奪旋經安輯迨<lb/>
　　乾隆七年又復滋事其他如曲曲鳥夷等亦復自<lb/>
　　相攻殺後經發兵彈壓始得寧帖又如巴塘裡塘<lb/>
　　近因將汪結補授宣撫司其屬下遂有煩言蓋番<lb/>
　　性易動難馴尋仇報怨是其常事但伊等皆受朝<lb/>
　　廷封號給與號紙乃不遵約束互相戕賊即在土<lb/>
　　司地方蠢動不得不為防範已費經營若敢逼近<lb/>
　　内地擾我邉陲則聲罪致討更屬勞師動衆總因<lb/>
<pb n="KR2c0011_WYG_001-20b"/>
　　平日駕馭無方未有成算不能使之懾服畏威以<lb/>
　　致蠻氛未靖張廣泗熟悉苗情善於撫馭大扺番<lb/>
　　蠻與苖性相近今蒞川省即以治苗之法治蠻自<lb/>
　　能讋服其心消弭其釁務須一一通盤計算為永<lb/>
　　逺寧謐之圖可將從前川地所有辦過郭羅克曲<lb/>
　　曲鳥夷瞻對等及現在金川案件抄錄交張廣泗<lb/>
　　閱看俾豫知彼地前後原委以便熟籌經理副朕<lb/>
　　綏靖邉疆之意<lb/>
<pb n="KR2c0011_WYG_001-21a"/>
　　　己酉紀山奏言前莎羅奔侵擾鄰番漸近邉境<lb/>
　　　經<hi>臣</hi>節次<lb/>
　　奏明今該酋又勾結綽斯甲結隆冲二土酋攻圍<lb/>
　　　霍耳章谷等寨又於吕里埋伏蠻兵遊擊羅于<lb/>
　　　朝令千總潘洪向朝選土百戸得賴等帶領漢<lb/>
　　　土兵六百名前往偵探堵禦行至中途猝遇蠻<lb/>
　　　兵土兵不戰四散我兵奮勇扺敵帶傷外委二<lb/>
　　　員陣亡千總向朝選一員蠻兵復直壓毛牛地<lb/>
<pb n="KR2c0011_WYG_001-21b"/>
　　　方遊擊羅于朝出營扺禦帶有鎗傷千總楊璠<lb/>
　　　亦帶矛傷副將張興聞報隨撥千總王智帶領<lb/>
　　　官兵二百六十名前赴應援<hi>臣</hi>思該酋敢於傷<lb/>
　　　犯官兵罪大惡極聲討刻不容緩<hi>臣</hi>已將從前<lb/>
　　　豫𣲖漢土官兵先催分赴爐地茂保等處駐劄<lb/>
　　　聴候至期攻勦至軍糧必須豫備打箭爐倉雖<lb/>
　　　貯有軍米萬石但瞻對之役甫畢明正番民又<lb/>
　　　新被擾害僱覔烏拉甚屬艱難川西茂州保縣<lb/>
<pb n="KR2c0011_WYG_001-22a"/>
　　　素不産米青稞亦未成熟止可於成都等處附<lb/>
　　　近州縣作速籌辦碾送其川西一路官兵<hi>臣</hi>現<lb/>
　　　在飛咨松潘鎮<hi>臣</hi>宋宗璋令其速赴茂州就近<lb/>
　　　調度彈壓並飭𣲖叅將蔡允星即前往打箭爐<lb/>
　　　協同副將張興辦理川南軍務為此奏<lb/>
　聞奏入<lb/>
　上命軍機大臣等速議議曰金酋恃强肆虐吞併鄰<lb/>
　　　番已屬不法今乃敢逼近内地抗拒官兵悖逆<lb/>
<pb n="KR2c0011_WYG_001-22b"/>
　　　已極自應迅𣲖兵丁遴選將弁統率前往相機<lb/>
　　　進勦紀山雖稱已將豫𣲖之漢土官兵先催分<lb/>
　　　赴茂保等處以備攻勦但此番料理務須大振<lb/>
　　　兵威痛加懲創方足以殄除逆類永净蠻氛本<lb/>
　　　月初八日<hi>臣</hi>等已議令大學士慶復前往川省<lb/>
　　　酌度情形妥協辦理又奉<lb/>
　㫖以張廣泗總督川陕令其速赴川省㑹同慶復將<lb/>
　　　𣲖兵運糧諸務善為籌辦今應再催張廣泗剋<lb/>
<pb n="KR2c0011_WYG_001-23a"/>
　　　日到川㑹商進勦機宜慶復張廣泗未到之先<lb/>
　　　一切佈置防範交紀山詳慎經理至於軍糧最<lb/>
　　　關𦂳要紀山既稱僱覔烏拉甚難川西青稞未<lb/>
　　　熟應如所奏即於成都等處州縣速行趲運以<lb/>
　　　濟軍需或有附近軍營倉糧較成都等處更為<lb/>
　　　便㨗者亦准先行撥發應用俟成都運至陸續<lb/>
　　　補還並令一靣辦理一面奏<lb/>
　聞可也<lb/>
<pb n="KR2c0011_WYG_001-23b"/>
　上從之是日<lb/>
　上又命軍機大臣等傳諭張廣泗曰據四川廵撫紀<lb/>
　　山奏稱莎羅奔勾結黨與攻圍霍耳章谷千總向<lb/>
　　朝選陣亡並侵壓毛牛鎗傷遊擊羅于朝經軍機<lb/>
　　大臣議令該督撫等迅𣲖官兵遴選將弁統率前<lb/>
　　往相機進勦朕已令星速行文知照前將張廣泗<lb/>
　　調任川陕總督諭令速赴川省今觀紀山此奏勢<lb/>
　　不可緩可再傳諭張廣泗令其剋期前往㑹同紀<lb/>
<pb n="KR2c0011_WYG_001-24a"/>
　　山相度機宜如慶復已經赴川即著一同商酌進<lb/>
　　兵迅速勦滅毛牛廹近西爐逆酋敢於侵擾傷及<lb/>
　　官兵猖獗若此總由前此瞻對之事辦理未善無<lb/>
　　所懲創不足以震懾蠻心且所遣將弁輕率寡謀<lb/>
　　不知用兵節制兼之崇山宻箐餽運艱難曠日失<lb/>
　　時烏拉死傷甚衆此皆前事之失可為烱鑒此番<lb/>
　　千總陣亡由於䧟伏遊擊甫經迎敵即已受傷官<lb/>
　　兵輕進取敗土衆望風奔逸其疎忽輕遽漫無紀<lb/>
<pb n="KR2c0011_WYG_001-24b"/>
　　律已可概見張廣泗從前辦理貴州苗疆尚為妥<lb/>
　　恊此次進勦一應機宜專聼張廣泗調度申明軍<lb/>
　　律指授方略迅速進兵務令逆酋授首剗絶根株<lb/>
　　永靖邉境張廣泗有在黔所知習於軍旅臨陣勇<lb/>
　　敢足以出竒制勝之將弁欲帶往川省驅使者亦<lb/>
　　可酌量帶往一靣奏聞<lb/>
　　　　<hi>臣</hi>等謹按瞻對㨗奏初至慶復以為燒燬碉<lb/>
　　　　樓班滚業經焚斃我<lb/>
<pb n="KR2c0011_WYG_001-25a"/>
　皇上洞燭情形即謂班滚狡計百出無安坐受焚之<lb/>
　　　　理所奏非實既加訪察班滚果已脫逃而將<lb/>
　　　　弁之輕率寡謀主帥之經理不善無一不在<lb/>
　聖明鑒照之中兹金川之役以張廣泗曽在苗疆著<lb/>
　　　　有成績是以推心委任一應進勦機宜悉聴<lb/>
　　　　調度而以瞻對之草率了事為鑑前車其付<lb/>
　　　　托之專壹指示之明切膺斯任者宜何如抒<lb/>
　　　　忠奮勇仔肩重寄也<lb/>
<pb n="KR2c0011_WYG_001-25b"/>
　　　癸丑<lb/>
　上以廣東右翼鎮總兵許應虎與四川建昌鎮總兵<lb/>
　　　畢映對調令速馳驛前往隨<lb/>
　命軍機大臣等傳諭慶復張廣泗曰許應虎已降㫖<lb/>
　　調補四川建昌鎮總兵伊前於廣西義寧軍營奮<lb/>
　　勇出力著有勞績今來京引見朕觀其人勇往壯<lb/>
　　健歴練行陣如金川用兵有應用總兵大員之處<lb/>
　　就近與宋宗璋一同調委統率當於軍務有益是<lb/>
<pb n="KR2c0011_WYG_001-26a"/>
　　　日四川副都統卓鼐奏言<hi>奴才</hi>在川聞知金川<lb/>
　　　蠻酋搶奪土司革什咱及章谷等處地方廵撫<lb/>
　　　紀山調兵防禦伏思此等逆酋跳梁搶刼若不<lb/>
　　　行勦滅無以懾服諸蠻<hi>奴才</hi>已於成都滿兵内<lb/>
　　　挑選鳥鎗兵六百名弓兵二百名倘蠻酋敢於<lb/>
　　　侵擾内地即將此八百名兵酌量帶往以為勦<lb/>
　　　滅之用奏入<lb/>
　俞㫖報聞<lb/>
<pb n="KR2c0011_WYG_001-26b"/>
　　　甲寅慶復奏言<hi>臣</hi>於二月二十八日自川起程<lb/>
　　　囬西安准撫臣紀山咨據副將張興禀報遊擊<lb/>
　　　羅于朝因蠻兵有在吕里埋伏之信令千總潘<lb/>
　　　洪向朝選等帶兵偵探行至中途蠻兵從山㘭<lb/>
　　　突出將土兵冲散漢兵奮勇扺敵互有殺傷千<lb/>
　　　總向朝選陣亡張興聞報隨撥兵前赴應援羅<lb/>
　　　于朝仍收兵徐歸大蓋又飛催遊擊保懐智帶<lb/>
　　　原駐瀘定橋之兵來爐等情<hi>臣</hi>查副將張興調<lb/>
<pb n="KR2c0011_WYG_001-27a"/>
　　　遣失宜遊擊羅于朝貪功冒進咎實難辭惟是<lb/>
　　　蠻兵既敢與官兵對敵又有殺傷勢難中止自<lb/>
　　　須大振<lb/>
　　國威然後可以懾服番衆前准紀山商調漢土官<lb/>
　　　兵南路𣲖調官兵二千六百六十名西路𣲖調<lb/>
　　　官兵二千五百名其土兵臨時酌調紀山又商<lb/>
　　　請仍調西寧兵為接應<hi>臣</hi>以西寧兵不應再為<lb/>
　　　調遣因預𣲖<hi>臣</hi>標屬兵二千名興漢鎮屬兵一<lb/>
<pb n="KR2c0011_WYG_001-27b"/>
　　　千名倘有需用隨時徴調今接准軍機大臣等<lb/>
　　　傳<lb/>
　諭令<hi>臣</hi>親往川省駐劄要地相度機宜妥協辦理<hi>臣</hi>
　　　即於十五日起程前赴川省㑹同紀山悉心查<lb/>
　　　辦其一切籌餉𣲖官分路㑹勦及鑄砲各事宜<lb/>
　　　容到川恭摺分别奏<lb/>
　聞至應否須用在京官兵之處亦俟<hi>臣</hi>審看情形再<lb/>
　　　行請<lb/>
<pb n="KR2c0011_WYG_001-28a"/>
　㫖定奪奏入<lb/>
　上命軍機大臣等速議議曰發兵征勦臨機應敵必<lb/>
　　　須就近調撥使師行不勞而轉運亦省方為有<lb/>
　　　益前據紀山奏稱已調過建鎮兵八百名黎峩<lb/>
　　　二營兵四百名威茂協兵四百名又留臺站原<lb/>
　　　𣲖兵一千名并檄行裡塘土司汪結帶土兵一<lb/>
　　　千名現據慶復奏稱南路𣲖調二千六百六十<lb/>
　　　名西路𣲖調二千五百名是所𣲖各兵應已敷<lb/>
<pb n="KR2c0011_WYG_001-28b"/>
　　　用即再須調遣自可於川省近地酌撥不必因<lb/>
　　　一時用兵即於他省徴調慶復所奏督標興漢<lb/>
　　　各兵雖經𣲖定且不必遽令前往如或必須調<lb/>
　　　用然後酌量起行至砲位雖係軍營所必需但<lb/>
　　　各標協營均有存貯撡演之砲原以備攻戰之<lb/>
　　　用此次攻勦金酋所需砲位川省各營原貯之<lb/>
　　　砲自足應用若毎一用兵即皆臨時鑄砲轉恐<lb/>
　　　躭延時日未能即得應用况從前瞻對用兵已<lb/>
<pb n="KR2c0011_WYG_001-29a"/>
　　　經紀山等奏明鑄有劈山砲位又有借用貴州<lb/>
　　　之砲於此次軍營是否足敷應用抑或必須添<lb/>
　　　鑄之處應令慶復一并妥酌具奏可也<lb/>
　上從之是日慶復又奏丁憂昭通鎮總兵董芳素悉<lb/>
　　　其能請<lb/>
　㫖帶赴川省又漢鳳營叅將烏徳納候補叅將郎建<lb/>
　　　業張豹<hi>臣</hi>標左營遊擊王世泰後營遊擊孟臣<lb/>
　　　寧夏鎮標右營守備楊崑均堪驅策統請帶往<lb/>
<pb n="KR2c0011_WYG_001-29b"/>
　　　以備差遣<lb/>
　上命軍機大臣等傳諭曰慶復所奏帶往川省之烏<lb/>
　　徳納等六員俱准其帶往至董芳不過一聰明人<lb/>
　朕所深悉雍正十三年伊身係提督在副將軍任<lb/>
　　内並未成功且致獲譴今現在丁憂即破例調用<lb/>
　　亦於軍務未必有濟可不必帶往新調建昌鎮總<lb/>
　　兵許應虎已令馳驛赴川有應用大員之處隨宜<lb/>
　　委用當有裨益<lb/>
<pb n="KR2c0011_WYG_001-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0011_WYG_001-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方略卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_025-1a"/>
欽定四庫全書<lb/>
平定金川方略卷二十五<lb/>
　　　二月癸卯舒赫徳兆恵班第㑹奏言大兵既撤<lb/>
　　　從前一切軍需支用銀米<hi>臣</hi>等現在遵<lb/>
　㫖清查其部撥及各省協濟銀兩倘有餘存應行核<lb/>
　　　計兹據署布政使髙越冊開金川用兵以來川<lb/>
　　　省舊管新收共軍需銀七十七萬二千九百餘<lb/>
　　　兩部撥及外省協濟已解到川省銀八百七十<lb/>
<pb n="KR2c0011_WYG_025-1b"/>
　　　九萬一千一百餘兩共銀九百五十六萬四千<lb/>
　　　餘兩現存銀一百五十萬三千餘兩據該司冊<lb/>
　　　稱軍興以來借動司庫及各府㕔州縣酌留存<lb/>
　　　貯銀五十七萬一千餘兩尚未還項<hi>臣</hi>等伏思<lb/>
　　　酌留封貯之銀原以備地方𦂳要之需不可久<lb/>
　　　缺應即於前項餘存銀内照數撥出還項尚餘<lb/>
　　　存銀九十二萬一千餘兩現在應付回兵水陸<lb/>
　　　船隻夫馬在在需用又有從前雇馬雇夫運送<lb/>
<pb n="KR2c0011_WYG_025-2a"/>
　　　米石置備鐡斤草料等項均應找給價值又出<lb/>
　　　師官兵應需賞恤自應遵<lb/>
　㫖寛裕留備查各省尚有奉撥未到銀兩内長蘆三<lb/>
　　　十萬兩昨已解到連現在收貯銀共一百二十<lb/>
　　　三萬一千餘兩應請將一百萬兩留備前項軍<lb/>
　　　需支用尚餘銀二十三萬餘兩查川省本年額<lb/>
　　　賦奉文緩徵且係臨邊要地而爐藏各站歲有<lb/>
　　　供應寧使多備無缺應再撥銀一百萬兩以備<lb/>
<pb n="KR2c0011_WYG_025-2b"/>
　　　歲需之用除將山西解到銀三十二萬兩照數<lb/>
　　　收貯共銀五十五萬兩尚少銀四十五萬兩請<lb/>
　　　於近川之湖廣起解銀八十萬兩内委官持檄<lb/>
　　　徃迎解員截撥以足一百萬兩之數其餘江浙<lb/>
　　　等省未到銀二百餘萬兩如未出境者仍令解<lb/>
　　　回本省歸欵已經出境者皆令於所到省分就<lb/>
　　　近截收至山西尚有未到銀五十萬兩必由西<lb/>
　　　安前進西安庫貯無多現資隣省接濟應將此<lb/>
<pb n="KR2c0011_WYG_025-3a"/>
　　　項銀兩全數留陜無庸再解來川似此酌量截<lb/>
　　　收既省沿途脚費又於各省有濟仍將收過銀<lb/>
　　　兩造冊具題並行令各該省將解回本省及截<lb/>
　　　收某省銀兩數目造入季冊報部查核奏入<lb/>
　上命軍機大臣㑹同該部速議旋經議覆於江浙等<lb/>
　　　省未到銀二百五萬兩内撥銀四十萬兩以補<lb/>
　　　陜省酌留之數再撥三十二萬兩以補甘肅備<lb/>
　　　貯之數餘俱照原奏行<lb/>
<pb n="KR2c0011_WYG_025-3b"/>
　　　甲辰䇿楞岳鍾琪㑹奏言征勦金川𣲖調土兵<lb/>
　　　一萬按照舊例每名賞給行裝銀五兩每月支<lb/>
　　　安家糧餉銀一兩一錢一分五釐今<hi>臣</hi>等詳加<lb/>
　　　自𣲖調以來各土兵内有僅領數月坐糧或支<lb/>
　　　一半行裝銀兩而全未支領者甚多出師二載<lb/>
　　　核算應領銀數尚須二十餘萬因思現在各路<lb/>
　　　軍營積存不能運回之米石欽奉<lb/>
　諭㫖令<hi>臣</hi>等酌賞出力土兵莫若即查明各土兵應<lb/>
<pb n="KR2c0011_WYG_025-4a"/>
　　　領銀數除離營甚逺之裡塘巴塘十二部落等<lb/>
　　　處不願領米者仍聽照例由地方官請領銀兩<lb/>
　　　其餘近營各番即以此項米石按照各營折色<lb/>
　　　定價扣算給發令其自行背運如有餘剰再遵<lb/>
　㫖分别賞賚約可節省十餘萬金<hi>臣</hi>已現在通飭照<lb/>
　　　此辦理奏入<lb/>
　俞旨報聞<lb/>
　　　丁未<lb/>
<pb n="KR2c0011_WYG_025-4b"/>
　上命軍機大臣等傳諭經略大學士忠勇公傅恒總<lb/>
　　督䇿楞尚書舒赫徳總督尹繼善曰川省馬匹協<lb/>
　　撥購備為數頗多大兵回營之後所餘之馬除補<lb/>
　　營驛缺額之外其尚可餵養者未便全留該省徒<lb/>
　　費飼秣經略大學士忠勇公傅恒雖奏稱馬多疲<lb/>
　　乏然亦未必悉不堪用官兵由成都回陜者逐漸<lb/>
　　經過則馬匹亦逐漸餘剩自宜預為之計若此時<lb/>
　　不行捲站之法兵過馬留勢必又須𣲖夫趕送轉<lb/>
<pb n="KR2c0011_WYG_025-5a"/>
　　多煩費可傳諭舒赫徳䇿楞令將餘剰之馬按站<lb/>
　　捲回即交陜省存留以補缺額縱不無疲瘦而大<lb/>
　　差既竣加意餵養自可備用較之叧行動項購買<lb/>
　　者猶屬省便並傳諭經略大學士忠勇公傅恒總<lb/>
　　督尹繼善知之是日<lb/>
　上又命傳諭經略大學士忠勇公傅恒曰據䇿楞奏<lb/>
　　稱莎羅奔郎卡感朕宥死之恩選進番童番女各<lb/>
　　十名代伊等服役已專差送赴經略大學士忠勇<lb/>
<pb n="KR2c0011_WYG_025-5b"/>
　　公處又現在刮耳崖修建祠宇供奉經略大學士<lb/>
　　忠勇公長生禄位兩酋此番向化實出至誠但伊<lb/>
　　等更生固朕曠蕩之恩亦由經略大學士忠勇公<lb/>
　　傅恒忠誠辦理之所致生祠自應聽其建立至番<lb/>
　　童番女理不當留己令總督䇿楞量加奬賞可傳<lb/>
　　諭經略大學士忠勇公將所送㓜番即發還成都<lb/>
　　交䇿楞傳令該酋領回是日<lb/>
　上諭内閣曰原任總兵任舉奮勇捐軀前經加恩優<lb/>
<pb n="KR2c0011_WYG_025-6a"/>
　　䘏廕子今伊子任承恩來京謝恩召見之時看來<lb/>
　　頗堪上進但年齒尚㓜著暫行回籍令伊祖伊母<lb/>
　　善為撫養教導俟成立後來京當差聞其家道貧<lb/>
　　乏著賞銀五百兩交伊母為養贍家口之資並傳<lb/>
　　諭廵撫阿里衮留意照看是日䇿楞岳鍾琪㑹奏<lb/>
　　　言莎羅奔郎卡悔罪輸誠䝉<lb/>
　皇上天恩網開三靣貸以不死自兹以徃該酋自必<lb/>
　　　畏威懷徳安分守已永靖蠻烟但犬羊之性靡<lb/>
<pb n="KR2c0011_WYG_025-6b"/>
　　　常防範之方宜預查逼近金酋之土司地方周<lb/>
　　　圍環繞有雜谷綽斯甲革什咱巴底巴旺小金<lb/>
　　　川等處雜谷地廣人衆金酋不敢生心綽斯甲<lb/>
　　　本屬姻親亦未必與之搆釁惟革什咱巴底巴<lb/>
　　　旺小金川沃日等處勢孤力弱從前金酋常懷<lb/>
　　　兼并之心今若不為未雨綢謬之計恐日久别<lb/>
　　　生事端亦未可定<hi>臣</hi>等擬於卡撒兵糧盡撤之<lb/>
　　　後暫駐小金川駕馭各土司諭以聨絡聲氣共<lb/>
<pb n="KR2c0011_WYG_025-7a"/>
　　　相和好為合從之計遏窺伺之機庶防微杜漸<lb/>
　　　邊釁可以潛消矣奏入<lb/>
　諭曰甚是惟應使番部自為藩籬使我聲息常通亦<lb/>
　　祗可如此而已<lb/>
　　　三月庚戌<lb/>
　上諭内閣曰前因金川軍務奏報徃來關係𦂳要特<lb/>
　　命増置臺站設立牌單稽查果能迅速馳達復經<lb/>
　　兵部特派司官八員筆帖式八員專司收發晝夜<lb/>
<pb n="KR2c0011_WYG_025-7b"/>
　　在署輪值又派差官十二員徃來遞送晨夕馳驅<lb/>
　　無愆晷刻均屬黽勉勤勞今軍務告竣臺站人員<lb/>
　　已邀議叙其兵部辦理臺報司員筆帖式差官等<lb/>
　　著一併交部議叙<lb/>
　　　壬子經略大學士忠勇公傅恒奏言<hi>臣</hi>自成都<lb/>
　　　入陜途中連次遇雨麥田茂盛今自西安至同<lb/>
　　　州一帶入山西境麥莖加長葱蔚可觀有數寸<lb/>
　　　至一尺者皆縁去冬得雪土膏本屬滋潤而今<lb/>
<pb n="KR2c0011_WYG_025-8a"/>
　　　春又有雨澤近日所得之雨更為深透<hi>臣</hi>所至<lb/>
　　　之地百姓俱言今春麥熟最好目下晴霽十餘<lb/>
　　　日後再得微雨一次麥秋定必豐盛即此後不<lb/>
　　　復得雨亦可决其有收衆口一辭咸謂數年以<lb/>
　　　來所未有民情實為歡慶<hi>臣</hi>不勝欣喜蒲州一<lb/>
　　　帶偶因荒歉民食艱難仰賴<lb/>
　皇上加恩賑恤不至失所今麥苗可望大熟民氣已<lb/>
　　　甦將來接濟不缺尤可稱慶奏入<lb/>
<pb n="KR2c0011_WYG_025-8b"/>
　諭曰實可慶慰京師昨夜又得寸餘膏澤實從來所<lb/>
　　罕遇也<lb/>
　　　　<hi>臣</hi>等謹按是時金川平定經略班師途次陳<lb/>
　　　　奏之詞不言軍旅惟及民事蓋當前此軍需<lb/>
　　　　旁午之時我<lb/>
　皇上諄諄以民依為念是以大學士傅恒道路所經<lb/>
　　　　耳目所遇凡地方之雨澤閭閻之情形無不<lb/>
　　　　極其留意詳悉入<lb/>
<pb n="KR2c0011_WYG_025-9a"/>
　告以慰<lb/>
　聖懷蓋所以仰體<lb/>
　聖天子如傷若保之懷而我<lb/>
　皇上之誠心為民念念不忘稼穡益可見也<lb/>
　　　癸丑<lb/>
　上諭内閣曰經略大學士忠勇公傅恒因朕賞給四<lb/>
　　團龍補服具摺奏謝並請於朝賀大慶之日遵㫖<lb/>
　　服用其尋常仍服公品級補服此固出自大學士<lb/>
<pb n="KR2c0011_WYG_025-9b"/>
　　忠勇公傅恒謙冲本意然朕此番奬賞實出至公<lb/>
　　且具有深意不可不為明晰宣示蓋論大學士公<lb/>
　　傅恒平定金川之功自不可與揚古里額駙開國<lb/>
　　之勲並論但彼當開創四征之初今屬守成無事<lb/>
　　之日以大學士公傅恒之忠誠智勇練達宣力令<lb/>
　　與同時同事亦必能懋建殊勲可信其易地皆然<lb/>
　　也夫軍旅之事國家不能保其必無大臣身係安<lb/>
　　危為社稷所倚頼如張廣泗不過封疆大吏其人<lb/>
<pb n="KR2c0011_WYG_025-10a"/>
　　亦不足論至訥親爵位既崇又任用有年朕之加<lb/>
　　恩超越儕輩上年命以視師實寄以心膂如朕親<lb/>
　　行不意辜恩貽誤一至於此為大臣者若惟事偷<lb/>
　　安自逸任意乖張國事其何賴焉朕既用以自愧<lb/>
　　更因以滋懼是以明正刑章不肯曲宥而大學士<lb/>
　　公傅恒見朕縈懷西顧毅然請行仔肩重任自奉<lb/>
　　命西征冒涉風霜均勞士卒步陟巖阻晨夕辛勤<lb/>
　　拜發封章裁决軍務常至達旦事事妥協周詳至<lb/>
<pb n="KR2c0011_WYG_025-10b"/>
　　則申明紀律誅賊腹心雪夜督師攻碉毁卡必期<lb/>
　　焚巢掃穴一舉蕩平大振聲威賊番震慴始稽顙<lb/>
　　歸命出於至誠迨承朕㫖納降班師星馳就道諮<lb/>
　　詢庶務仍係丙夜辦理奏覆此所謂誠貫金石信<lb/>
　　格豚魚是以時未七旬兵不血刃而番酋洗心革<lb/>
　　面永矢歸誠現據䇿楞等具奏守備王如林前徃<lb/>
　　黨壩夜過勒歪馬上遺失衣裝為番民拾取次日<lb/>
　　莎羅奔專差送還即此一端足見威信感孚叛番<lb/>
<pb n="KR2c0011_WYG_025-11a"/>
　　恭順之實效從此邊徼敉寧閭閻樂業而中外大<lb/>
　　臣咸知所取法股肱一體休戚相關夙夜匪躬緩<lb/>
　　急足資倚任實我大清萬年無疆之慶國家酬庸<lb/>
　　盛典原非朕所得私今兹疊沛殊恩昭示風勸亦<lb/>
　　為朝廷逺大之計不僅為金川平定一時一事而<lb/>
　　然在大學士公傅恒實應欣承無愧不然則莎羅<lb/>
　　奔畨蠻小醜即迅奏膚功亦與當年岳鍾琪之樹<lb/>
　　績青海大學士鄂爾泰之綏靖苗疆等耳朕於臣<lb/>
<pb n="KR2c0011_WYG_025-11b"/>
　　工賞罰大典悉有權衡銖黍不爽天下臣民宜所<lb/>
　　共悉所賜大學士公傅恒照宗室公式之朝帽頂<lb/>
　　及四團龍補服並於朝賀典禮之時時常服用不<lb/>
　　必懇辭其尋常入朝入部辦事應從所請隨宜即<lb/>
　　用公品級補服以成謙挹之羙是日大學士來保<lb/>
　　　奏言經略大學士自京起程之日<lb/>
　特派諸王大臣率令侍衛等於郊外餞送今班師凱<lb/>
　　　旋抵京之日似應仍<lb/>
<pb n="KR2c0011_WYG_025-12a"/>
　派諸王大臣於郊外迎接謹將王公及文武滿大臣<lb/>
　　　等列名進呈<lb/>
　御覽恭候<lb/>
　欽定<lb/>
　上命色布騰巴爾珠爾查拉豐阿於初八日隨大阿<lb/>
　　　哥前徃迎接裕親王履親王諴親王恒親王竒<lb/>
　　　通阿哈達哈豐安𢎞凱羅布藏色貝趙宏恩那<lb/>
　　　木圖特庫阿岱李元亮海望徳通徳齡介福三<lb/>
<pb n="KR2c0011_WYG_025-12b"/>
　　　和馬靈阿雅爾圖勒爾森於郊外迎接是日䇿<lb/>
　　　楞岳鍾琪㑹奏言從前<hi>臣</hi>岳鍾琪减撤土兵召<lb/>
　　　募新兵千有餘名又陸續召募二百九十餘名<lb/>
　　　頗稱勇鋭除已經頂補及病故傷亡外尚有無<lb/>
　　　缺可補之新兵一千五百餘名兹值大兵凱旋<lb/>
　　　一切坐餉行糧俱經停止新兵均屬無糧可支<lb/>
　　　若不亟為仰懇<lb/>
　聖恩不獨疆塲効力不獲仰邀收録以勵人心且若<lb/>
<pb n="KR2c0011_WYG_025-13a"/>
　　　軰俱係各省游手好閒之徒一旦失所流落西<lb/>
　　　蜀於地方亦非所宜<hi>臣</hi>等再四籌酌惟有仰懇<lb/>
　皇上天恩暫准賞給守糧容<hi>臣</hi>等抵省後即分發通<lb/>
　　　省協營統限以到營後半月内將各營老弱不<lb/>
　　　堪充伍者秉公裁汰即以新兵抵補庶為日無<lb/>
　　　多不致虗糜糧餉而新兵可免失所營伍又得<lb/>
　　　收精兵之效奏入得<lb/>
　旨允行是日䇿楞岳鍾琪又㑹奏言撤兵後各營所<lb/>
<pb n="KR2c0011_WYG_025-13b"/>
　　　存之米多寡不一少者僅足敷用多者既不能<lb/>
　　　運回内地若概行賞給亦屬可惜兹查土兵中<lb/>
　　　陣亡病故者尚有一千七百餘名帶傷者二千<lb/>
　　　二百餘名例應照内地兵丁折半賞給約需銀<lb/>
　　　四五萬兩似應將此項米石一體扣算折給以<lb/>
　　　省錢糧惟是賞恤定例應自外省查明報部由<lb/>
　　　部核題奉<lb/>
　㫖始得辦理未免時日甚遲米石無人看守再懇<lb/>
<pb n="KR2c0011_WYG_025-14a"/>
　聖恩准<hi>臣</hi>等即在外查明土兵傷亡等第確數按照<lb/>
　　　部例先行以米扣抵報部核銷其距糧務路逺<lb/>
　　　或不願領米者仍照舊例造冊報部核辦奏入<lb/>
　　　得<lb/>
　㫖允行是日䇿楞岳鍾琪又㑹奏言卡撒軍營應運<lb/>
　　　回内地糧餉軍裝砲火鉛彈等項甚多糧運停<lb/>
　　　撤無夫可覔若於逺處雇覔又致靡費錢糧隨<lb/>
　　　商令漢土官兵分臺遞送即將卡撒餘存米糧<lb/>
<pb n="KR2c0011_WYG_025-14b"/>
　　　酌量賞給鼓勵兹已全數運出金川地界其西<lb/>
　　　安成都滿兵俱已起程陜甘雲貴緑旗兵丁亦<lb/>
　　　已出金川境䕶軍統領烏爾登法酬副都統盧<lb/>
　　　色力等俱於二月十三十六等日報到起程日<lb/>
　　　期<hi>臣</hi>䇿楞於二十二日前赴小金川羙諾地方<lb/>
　　　<hi>臣</hi>岳鍾琪亦即前徃建昌鎮馬良柱松潘鎮哈<lb/>
　　　攀龍帶領川兵殿後彈壓約於二十五日可全<lb/>
　　　出金川地界自凱旋以來迄今半月金酋日遣<lb/>
<pb n="KR2c0011_WYG_025-15a"/>
　　　頭人在營供應夫馬而窮番來營拾取我兵遺<lb/>
　　　棄不堪物件者絡繹不絶俱有頭目管束極為<lb/>
　　　安靜奏入<lb/>
　俞㫖報聞<lb/>
　　　甲寅經略大學士忠勇公傅恒奏言<hi>臣</hi>於初四<lb/>
　　　日自山西平定州入直𨽻界内察看情形須得<lb/>
　　　雨澤乃辰刻至獲鹿縣地方即遇天降時雨申<lb/>
　　　刻方止約可二三寸不等一路春膏融洽行至<lb/>
<pb n="KR2c0011_WYG_025-15b"/>
　　　正定百姓爭先出迎歡聲載道俱云十餘年來<lb/>
　　　無此應時好雨<hi>臣</hi>問此後尚須雨澤否據云目<lb/>
　　　下即不得雨亦無妨碍麥秋决可豐收<hi>臣</hi>觀此<lb/>
　　　雨實屬有益農功謹此附奏奏入<lb/>
　諭曰京師亦甚霑足實同欣慶也<lb/>
　　　乙卯<lb/>
　上諭内閣曰人子報本之忱必念爾祖國家酬庸之<lb/>
　　典爰及所生大學士忠勇公傅恒夙夜宣猷贊襄<lb/>
<pb n="KR2c0011_WYG_025-16a"/>
　　機務前因金川番蠻不靖丹誠奮發自請督師朕<lb/>
　　以其世篤忠貞服勞王家鍾慶椒塗聨輝懿戚悉<lb/>
　　由乃祖乃父積厚流光誕兹良弼陛辭之際朕欲<lb/>
　　加恩賜之祠堂秩於祀典大學士奏稱臣仰䝉髙<lb/>
　　厚榮賁先人實出至願如果憑仗天威肅清荒徼<lb/>
　　凱旋之日擬當懇請殊恩今威信逺孚番酋效順<lb/>
　　膚功克奏績著旂常宜考懿章以示優錫其照勲<lb/>
　　臣額宜都佟國維之例勅建宗祠春秋致祭增光<lb/>
<pb n="KR2c0011_WYG_025-16b"/>
　　爼豆用奬忠勲該部即遵諭詳議具奏<lb/>
　　　丁巳經略大學士忠勇公傅恒還<lb/>
　　朝是日<lb/>
　上諭内閣曰金川平定邊徼敉寧大學士忠勇公傅<lb/>
　　恒凱旋陛見奏稱是役臣雖勉効馳驅而番酋歸<lb/>
　　命悉仗天威至於歴練戎行信孚蠻部深入賊巢<lb/>
　　膽勇雄决則岳鍾琪洵為克勝委任此固出於大<lb/>
　　學士公傅恒之讓能推羙然岳鍾琪之奮徃任事<lb/>
<pb n="KR2c0011_WYG_025-17a"/>
　　實屬可嘉前已降旨晉階太子太保交部從優議<lb/>
　　叙伊前於青海奏㨗曽封公爵兹復樹績蠻方收<lb/>
　　桑榆之效著再加特恩授兵部尚書銜於本身封<lb/>
　　為三等公以昭録功懋賞之典俾宣力疆塲者知<lb/>
　　所勸焉<lb/>
　　　　<hi>臣</hi>等謹按語曰師克在和信哉是言也觀前<lb/>
　　　　此訥親張廣泗之彼此牴牾卒致僨事及大<lb/>
　　　　學士傅恒涖營羣臣輯睦庶務修舉抑觀其<lb/>
<pb n="KR2c0011_WYG_025-17b"/>
　　　　凱旋復<lb/>
　命即讓能推羙於岳鍾琪則在軍之虛已和衷廣思<lb/>
　　　　集益可知是誠能仰體<lb/>
　聖衷宜乎克副委任而為人臣者亦當知所法戒矣<lb/>
　　　是日大學士忠勇公傅恒傳<lb/>
　諭曰十二日筵宴隨大學士前徃之軍機處官員及<lb/>
　　在京辦理軍機處行走官員俱著入宴<lb/>
　　　戊午<lb/>
<pb n="KR2c0011_WYG_025-18a"/>
　上御太和殿受羣臣朝賀是日<lb/>
　諭内閣曰朕賜大學士忠勇公傅恒四團龍補服先<lb/>
　　經大學士公傅恒奏請於朝賀大慶之日遵㫖服<lb/>
　　用尋常仍服公品級補服朕諭以入朝入部辦事<lb/>
　　姑從所請以成謙挹之羙今日朕陞殿禮畢後大<lb/>
　　學士即易補服朕思章服之榮原以旌有功而勵<lb/>
　　臣節從前勲舊大臣䝉賜者皆時當服用若僅用<lb/>
　　於朝賀典禮之時而尋常入朝又旋易本爵服色<lb/>
<pb n="KR2c0011_WYG_025-18b"/>
　　殊覺参差非禮嗣後入朝著即遵前㫖時常服用<lb/>
　　其入部及在家聽其自便以終成大學士之謙吉<lb/>
　　葢朕之加恩初不為大學士一人且不為其一時<lb/>
　　一事立功而然如以功而論較之開國元勲自有<lb/>
　　不及而其忠純堅定之心則一是以能感格<lb/>
上蒼諸事順遂完羙而威信所孚番蠻向化且金川不<lb/>
　　過么魔小醜即俘䤋其首殄滅其衆亦無關輕重<lb/>
　　惟是從前張廣泗既乖張貪縱不肅軍紀因特命<lb/>
<pb n="KR2c0011_WYG_025-19a"/>
　　訥親前徃更不料其毫無實心惟安逸是躭傲慢<lb/>
　　自恣番蠻初聞特遣重臣意其必有過人之略乃<lb/>
　　見其所為如此將謂中朝大臣舉皆相似其貽笑<lb/>
　　外番可勝言耶今大學士公傅恒自奉命以至抵<lb/>
　　營本精白自矢之忱殫夙夜匪躬之誼歴艱險而<lb/>
　　逾壯誅奸宄而不疑用是威懾羣番信孚異類革<lb/>
　　心歸命一出至誠俾向日之見輕蠻服玷辱班聨<lb/>
　　者盡為湔洗實足稱國家倚任於朕顔面有光即<lb/>
<pb n="KR2c0011_WYG_025-19b"/>
　　舉朝大臣亦大為增色朕因此益信<lb/>
天人感應之理惟在一心其有心作偽者天討必不能<lb/>
　　逃而立心忠實者天休必所嘉佑我君臣當善承<lb/>
天意交修罔懈庶幾亮工熙績海宇乂安為我大清永<lb/>
　　奠丕基垂慶無疆之至計也著宣諭中外知之<lb/>
　　　己未<lb/>
　上諭内閣曰大學士公傅恒奏稱軍營隨來之叅將<lb/>
　　吳士勝家有老親道逺難於迎養吳士勝著以近<lb/>
<pb n="KR2c0011_WYG_025-20a"/>
　　省叅將補用是日<lb/>
　上又諭内閣曰訥親於從前金川軍務支用養亷及<lb/>
　　濫賞建碉等費經户部題明著賠續據尚書舒赫<lb/>
　　徳查奏訥親濫用冐支銀米均應著落伊兄弟名<lb/>
　　下追賠朕以䇿楞辦理諸務實心實力坦白自將<lb/>
　　毫無觀望加恩免其賠繳令愛必達阿里衮按年<lb/>
　　交清今思廵撫雖有養亷而應辦公事亦多設措<lb/>
　　賠項未免拮据朕念伊等祖父曾為國家効力況<lb/>
<pb n="KR2c0011_WYG_025-20b"/>
　　弟兄罪不相及愛必達阿里衮應賠銀兩著一體<lb/>
　　寛免此朕格外之恩伊二人更當殫心職業力圖<lb/>
　　報稱如稍有疑慮因循不克勉矢真誠不能逃朕<lb/>
　　洞鑒也<lb/>
　　　庚申<lb/>
　上幸瀛臺賜羣臣宴出征有功兵丁皆與焉<lb/>
　　　辛酉<lb/>
　上謁<lb/>
<pb n="KR2c0011_WYG_025-21a"/>
陵駕發京師是日<lb/>
　上諭内閣曰從前任舉奏請帶徃金川之千總傅徳<lb/>
　　把總晁宗志俱著照伊職銜留川補用<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0011_WYG_025-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方畧卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_020-1a"/>
欽定四庫全書<lb/>
平定金川方略卷二十<lb/>
　　　十二月辛丑<lb/>
　上命軍機大臣等傳諭經略大學士傅恒曰現在調<lb/>
　　遣滿兵原因其驍勇精鋭逺過緑旗可速收克捷<lb/>
　　之效川省馬匹初雖遲誤及經略大學士傅恒指<lb/>
　　示調度又傳諭該督尹繼善前往料理尚書舒赫<lb/>
　　徳亦復星馳查辦昨據髙越所奏購買本省及陜<lb/>
<pb n="KR2c0011_WYG_020-1b"/>
　　省馬騾年内可資應付則努三所帶留駐昭化之<lb/>
　　兵目下諒可全數進發即後起滿兵亦可陸續出<lb/>
　　口但不知此諭到日滿兵已到幾何各路官兵已<lb/>
　　到幾何總期早一日抵營可望早一日奏捷朕心<lb/>
　　實為懸切經略大學士其作速奏聞是日<lb/>
　上又命傳諭曰前據髙越奏稱川省軍需年内至明<lb/>
　　年五月尚須撥銀八百七十萬兩經軍機大臣酌<lb/>
　　議本年十月以後已撥銀四百萬兩臘底春初均<lb/>
<pb n="KR2c0011_WYG_020-2a"/>
　　可抵川現在又將湖南湖北江西省留備等銀凑<lb/>
　　足二百萬兩協濟如有不足應俟来春另行籌辦<lb/>
　　金川小醜初不意糜費如許物力兩年之間所用<lb/>
　　幾及二千萬從前西北兩路沙磧迢遥艱於饋運<lb/>
　　是以所費不貲今自成都至軍營程途幾何用兵<lb/>
　　時日幾何而糧餉之糜費較彼更甚其中必有經<lb/>
　　理不善之處但辦理至此勢難中止今通盤籌畫<lb/>
　　各省協撥數已浩繁不得已而動至留備揆此大<lb/>
<pb n="KR2c0011_WYG_020-2b"/>
　　局設再有遷延斷難為繼豈有因此而額外加徵<lb/>
　　重累小民之理惟望滿兵速到大功速成不出朕<lb/>
　　前諭四月初旬之期則雖多費帑項亦尚不至虚<lb/>
　　擲一切機宜連日宻諭中備細詳悉並將軍機大<lb/>
　　臣等原議抄發經畧大學士傅恒閲看令其留意<lb/>
　　再頃接岳鍾琪奏報現在黨壩用砲攻擊賊碉情<lb/>
　　形看来此處兵勢稍振經略大學士前有由黨壩<lb/>
　　進取之意計抵卡撒後定即赴黨壩周覽形勢熟<lb/>
<pb n="KR2c0011_WYG_020-3a"/>
　　籌勝算自當由此一路進兵為是卡撒亦屬𦂳要<lb/>
　　傅爾丹年近衰老一切堵禦攻勦尚須酌派强幹<lb/>
　　大員協同辦理庶免疎虞著一併傳諭經畧大學<lb/>
　　士妥酌調遣<lb/>
　　　壬寅<lb/>
　上命軍機大臣等傳諭經略大學士傅恒曰經略大<lb/>
　　學士傅恒奏稱初九日途經天赦山路甚險阻上<lb/>
　　下四十餘里雪後凍滑有馬十數匹墜入山澗官<lb/>
<pb n="KR2c0011_WYG_020-3b"/>
　　兵馬匹俱未能到臣不忍獨自乘騎步行七十餘<lb/>
　　里並未勉强蜀道之險峻如此經略大學士跋履<lb/>
　　艱難不辭勞瘁固屬忠勇奮發然未免過甚矣天<lb/>
　　下事自有中道過猶不及在臣子雖自矢匪躬然<lb/>
　　不可使為君父者聞之馳心厪念至有所不忍古<lb/>
　　人稱或勞心或勞力士卒義當勞力今聞跟役兵<lb/>
　　丁追隨弗及伊等均有人心見經略大學士勤勞<lb/>
　　若是疇不感動奮勉誠力有不逮耳經略大學士<lb/>
<pb n="KR2c0011_WYG_020-4a"/>
　　調度機宜辦理章奏事無大小皆須縈神裁酌所<lb/>
　　謂勞心者合營將士不能及其萬一乃勞力之處<lb/>
　　又與士卒無異以一身之精神每日如此何以能<lb/>
　　堪朕聞之實増懸切不能欣喜也朕命達爾黨阿<lb/>
　　等隨行原為經略大學士一往直前恐至太過令<lb/>
　　其隨事勸阻今經略大學士竟日步行如此勞瘁<lb/>
　　達爾黨阿等何以不力為勸止行路尚爾交鋒之<lb/>
　　際更復何如朕輾轉於心不能暫釋有㫖傳諭達<lb/>
<pb n="KR2c0011_WYG_020-4b"/>
　　爾黨阿等嗣後經略大學士當聽其勸阻以慰朕<lb/>
　　懐至黨壩軍聲稍振經畧大學士此時想已到彼<lb/>
　　相度形勢自必乘機進取但現在滿兵至者不過<lb/>
　　三數百人尚不宜輕用其鋒當待陸續到齊厚集<lb/>
　　其勢便可一舉成功計亦不出三月未為過遲連<lb/>
　　日所寄諭㫖俱已詳悉惟望如期告捷露布奏凱<lb/>
　　耳頃據傅爾丹等摺奏請補軍營將弁遺缺煩冗<lb/>
　　不止數千言各將弁均係應行題補之人軍前籌<lb/>
<pb n="KR2c0011_WYG_020-5a"/>
　　辦攻𠞰事宜至關𦂳要何暇紛紜奏牘為此支蔓<lb/>
　　之詞著傳諭經略大學士軍前遇有將弁缺出即<lb/>
　　於現在人員内揀選委署即同實授俟凱旋後再<lb/>
　　行補題既足鼓勵衆心亦可少省精力將此曉諭<lb/>
　　兵弁知之是日<lb/>
　上諭内閣曰經略大學士傅恒及尚書達爾黨阿所<lb/>
　　奏自成都前赴軍營二摺著宣示中外經略大學<lb/>
　　士傅恒忠勇奮發宣力勤勞其殫心為國之丹忱<lb/>
<pb n="KR2c0011_WYG_020-5b"/>
　　足以感孚衆志是以近日軍旅之事舒赫徳尹繼<lb/>
　　善那蘇圖鄂容安等率能實力籌辦用速軍行朕<lb/>
　　甚嘉焉凡為臣子者内而亮工熙績外而敷政寜<lb/>
　　人各宜自矢靖共恪思匪懈豈必倡而後效始知<lb/>
　　黽勉况軍旅之事國家所不常有朕惟願與諸臣<lb/>
　　共享昇平之福不樂覩盡瘁於倥偬之際也但經<lb/>
　　略大學士傅恒如此忠誠勞勩在隨行將弁士卒<lb/>
　　目擊者固當激勵興起而内外大小臣工聞風者<lb/>
<pb n="KR2c0011_WYG_020-6a"/>
　　亦必中懐敬服設尚不知奮勉不知效法於趨事<lb/>
　　赴公之際仍懐觀望朕亦惟信賞必罰耳著通行<lb/>
　　傳諭知之是日<lb/>
　上又諭内閣曰此次大兵征𠞰金川經過陜省地方<lb/>
　　一切安臺馬匹事宜總督尹繼善俱能星速料理<lb/>
　　調度得宜於軍行甚為有益朕深為嘉悦著將伊<lb/>
　　從前革職留任之案加恩開復<lb/>
　　　癸卯<lb/>
<pb n="KR2c0011_WYG_020-6b"/>
　上諭内閣曰訥親自辦理金川軍務以来行事乖張<lb/>
　　心懐畏縮視士卒死傷漠不動念惟安逸是圖娛<lb/>
　　樂是躭而於道路之險阻兵民之疲憊從未據實<lb/>
　　入吿朕因軍旅重大不容久誤特命大學士傅恒<lb/>
　　前往經略調遣滿漢官兵飛芻輓粟籌畫多方設<lb/>
　　令訥親張廣泗早行奏聞朕必加以裁酌不至多<lb/>
　　此一番勞費矣今朕於此事頗為追悔但辦理已<lb/>
　　成無中止之勢即此而論訥親張廣泗誤國之罪<lb/>
<pb n="KR2c0011_WYG_020-7a"/>
　　可勝誅耶訥親張廣泗二人乃軍前之勞人憊卒<lb/>
　　所共切齒張廣泗雖經伏法而士衆尚未親覩訥<lb/>
　　親若在成都審明待報未免往返稽遲著舒赫徳<lb/>
　　將訥親帶往軍前㑹同經略大學士傅恒一面訊<lb/>
　　明一面即將伊祖遏必隆之刀於營門正法令軍<lb/>
　　前將弁士卒共見之此㫖著侍衞鄂實賫往交經<lb/>
　　略大學士傅恒尚書舒赫徳遵照辦理是日<lb/>
　上命軍機大臣等傳諭經略大學士傅恒曰經略大<lb/>
<pb n="KR2c0011_WYG_020-7b"/>
　　學士傅恒奏稱此番必期成功若不能殄滅醜類<lb/>
　　臣實無顏以見衆人朕覽之深不以為然輾轉思<lb/>
　　之竟至徹夜不寐經略大學士沿途勤瘁諸事精<lb/>
　　詳秉心之堅定大概可見此乃出於由衷非徒為<lb/>
　　大言者經略大學士此行為國事乎抑為一身乎<lb/>
　　如為國事則當思於事有濟使徒執一已之見而<lb/>
　　不計及國體是所謂知其一不知其二者也金川<lb/>
　　之事朕若知征途險阻如此川省疲憊如此早於<lb/>
<pb n="KR2c0011_WYG_020-8a"/>
　　今秋降㫖以萬人交岳鍾琪料理更不必調派滿<lb/>
　　兵特遣重臣費如許物力矣奈無一人具奏朕實<lb/>
　　不知彼地情形今辦理至此籌畫周矣人事殫矣<lb/>
　　若夫成功則有<lb/>
天焉或<lb/>
上蒼不遽絶其種類俾偷生窟穴原屬化外於國家何<lb/>
　　關䡖重而强以人力抗<lb/>
天心其將能乎經略大學士非不明察事機深悉理勢<lb/>
<pb n="KR2c0011_WYG_020-8b"/>
　　現在酌撥帑項千萬有竒至動及各省留備銀兩<lb/>
　　已屬拮据即使國家府蔵充裕而罄小民之脂膏<lb/>
　　捐士卒之軀命以供一人之必欲成功即天下之<lb/>
　　人其謂經略大學士何則是朕必欲經略大學士<lb/>
　　之成功而不惜小民之脂膏不惜士卒之軀命矣<lb/>
　　天下其謂朕何况經略大學士此番忠誠勇往勤<lb/>
　　勞盡瘁不惟士卒人人感發凡内外大小臣工孰<lb/>
　　不歆動孰不欽服即萬一不能擒醜虜得巢穴而<lb/>
<pb n="KR2c0011_WYG_020-9a"/>
　　有所斬獲亦得謂之成功何不可見衆人之有倘<lb/>
　　必存過甚之見直是専為一已轉無以見衆人即<lb/>
　　朕亦無以對衆人矣揆之事理岳鍾琪得土兵千<lb/>
　　人尚能稍振聲勢以經略大學士之壯猷滿兵之<lb/>
　　驍勁何堅不摧果能克取賊巢擒獲渠首固為全<lb/>
　　勝否亦必殱其逆黨躪其要地奪其堅碉彼必恟<lb/>
　　懼乞命乘此機㑹因而撫納亦足以振軍威而全<lb/>
　　國體在蠻夷絶徼控制之方只宜如此君臣之間<lb/>
<pb n="KR2c0011_WYG_020-9b"/>
　　自有情義股肱心膂一體相關經略大學士平日<lb/>
　　在朕前休戚與共為何如者以朕此時之懸切知<lb/>
　　經略大學士夙夜懃拳思所以體朕心而慰逺念<lb/>
　　著詳悉傳諭知之<lb/>
　　　甲辰<lb/>
　上命軍機大臣等傳諭經略大學士傅恆曰經略大<lb/>
　　學士傅恒此次忠勇奮發滿兵驍果精鋭以此進<lb/>
　　取賊不足平將来若得勒歪刮耳崖傾其巢穴三<lb/>
<pb n="KR2c0011_WYG_020-10a"/>
　　兩日内經略大學士即當凱旋迅速囘朝一切善<lb/>
　　後事宜悉交䇿楞㑹同岳鍾琪辦理䇿楞已授為<lb/>
　　四川總督善後之事地方官尤為親切䇿楞陛辭<lb/>
　　時曽奏稱賊平之後安挿番衆分佈防禦綏靖封<lb/>
　　疆事務甚繁非經年不能就緒伊欲先將番境經<lb/>
　　理完竣然後囘省辦理地方政務必俟諸凡妥協<lb/>
　　方請陛見觀伊此語已得其要領足可仔肩經略<lb/>
　　大學士即留彼經畫亦非旬日所能周備中朝機<lb/>
<pb n="KR2c0011_WYG_020-10b"/>
　　務重大竚待贊襄既有䇿楞可托朕心無煩懸注<lb/>
　　也至經略大學士初赴軍營之時山行竟至徒步<lb/>
　　示與士卒同甘苦若古良將亦常有之至克捷還<lb/>
　　朝則當肩輿就道非特經略大學士一人宜爾即<lb/>
　　達爾黨阿舒赫徳達青阿等均應乘轎乘馬各隨<lb/>
　　其便以昭體統若復下同士卒肩摩履錯則在一<lb/>
　　已轉為過於邀名而於國家等威亦無分别何以<lb/>
　　令士卒知所敬畏其善體此意毋矯枉過正也至<lb/>
<pb n="KR2c0011_WYG_020-11a"/>
　　於率領兵衆行走不能迅速所有凱旋之兵酌派<lb/>
　　將弁約束按程還都經略大學士同達爾黨阿舒<lb/>
　　赫徳等酌帶隨行官役即速前来以慰馳念再哈<lb/>
　　攀龍所奏三摺據稱俱已具禀經略大學士其攻<lb/>
　　𠞰情形係已過之事經略大學士到彼自必相機<lb/>
　　調度其所陳兵將必須相習使之上下同心所見<lb/>
　　頗是經略大學士定已採擇妥酌辦理其土目邪<lb/>
　　正乃所深知想抵營自有斟酌又丁士傑所奏苖<lb/>
<pb n="KR2c0011_WYG_020-11b"/>
　　兵不可派調藥箭不可弛禁似亦有見現在滇兵<lb/>
　　尚當停調何况黔省苖兵著將原摺抄發聽經略<lb/>
　　大學士裁酌是日經略大學士傅恒奏言本月初<lb/>
　　　十日<hi>臣</hi>住宿燒湯地方烏爾登前来接見<hi>臣</hi>詢<lb/>
　　　問近日軍營情形據稱金川現在乏糧尚不至<lb/>
　　　於斷絶賊聞大兵將至於卡撒黨壩等處各添<lb/>
　　　人防守此時尚未可以進取<hi>臣</hi>復問烏爾登既<lb/>
　　　已来此馬奈止副將永柱一人是否足資防守<lb/>
<pb n="KR2c0011_WYG_020-12a"/>
　　　據稱永柱熟悉番情嫻於軍旅攻克申達皆得<lb/>
　　　其力馬奈一路永柱儘可彈壓<hi>臣</hi>因地方𦂳要<lb/>
　　　仍令烏爾登速囘馬奈俟<hi>臣</hi>至軍營與傅爾丹<lb/>
　　　詳悉㑹商如或永柱可任無煩大員則另派侍<lb/>
　　　衞一員逰擊一員前往協同防禦將烏爾登調<lb/>
　　　至卡撒軍營將来滿兵到時令其管領自屬有<lb/>
　　　益十二日<hi>臣</hi>在龍肋住宿接閲傅爾丹摺内投<lb/>
　　　誠番民審渣甲朗結等供詞并安挿賞賚之處<lb/>
<pb n="KR2c0011_WYG_020-12b"/>
　　　就<hi>臣</hi>愚見此等番民若果係强壯之人准其投<lb/>
　　　誠猶可去賊之脅從如不過老弱窮餓之徒盡<lb/>
　　　為收納是轉為賊人減省口糧於我軍毫無裨<lb/>
　　　益况此等從逆之人本應誅戮不過因其既係<lb/>
　　　投誠復行正法恐益堅賊衆負固之心是以姑<lb/>
　　　許以不死耳若復加賞賚使之豐衣足食是賊<lb/>
　　　人平時則敢於抗拒力窮又可投誠以圖賞恤<lb/>
　　　殊乏創懲之道且其誠偽全無足慿置之番地<lb/>
<pb n="KR2c0011_WYG_020-13a"/>
　　　亦為非䇿<hi>臣</hi>意惟有解送成都令地方官收管<lb/>
　　　稽查俟事平另行辦理至於大兵圍困力屈勢<lb/>
　　　窮然後乞降則非投誠者可比自應即行正法<lb/>
　　　至提標中軍逰擊李中楷現在管理提督全省<lb/>
　　　之事而火藥亦伊専辦其所製火藥<hi>臣</hi>閱看甚<lb/>
　　　覺精良已嚴諭一色妥辦不得稍有參差但火<lb/>
　　　藥於軍營關係綦重向来不無盜賣之弊<hi>臣</hi>欽<lb/>
　　　遵<lb/>
<pb n="KR2c0011_WYG_020-13b"/>
　諭㫖嚴行稽查令髙越李中楷加意檢察<hi>臣</hi>至軍營<lb/>
　　　更當於各處嚴查以杜賊人偷買之徑以清向<lb/>
　　　来積弊奏入<lb/>
　諭曰諸凡留心實堪嘉悦佇待捷音之至耳是日兆<lb/>
　　　恵班第奏言現在預備軍糈應以卡撒黨壩兩<lb/>
　　　路為凖卡撒昔嶺等處大營𦂳要存貯無幾而<lb/>
　　　附近之崇徳美諾占固各臺站積米頗多星即<lb/>
　　　行令該司道等並捲夫役鳩集番民悉力轉運<lb/>
<pb n="KR2c0011_WYG_020-14a"/>
　　　并催趲各州縣官商勒限抵營<hi>臣</hi>班第前赴草<lb/>
　　　坡沿途親自督催今計卡撒昔嶺木岡色爾力<lb/>
　　　左右山梁等處軍營除日支外現存餘米萬石<lb/>
　　　有零毎日到卡撒官商臺運均有四百三百石<lb/>
　　　不等足供舊兵暨陸續到營新兵一兩月之糧<lb/>
　　　又據司道等㑹詳於内地各州縣共派辦米一<lb/>
　　　十二萬石分運卡撒黨壩各六萬石内以二萬<lb/>
　　　二千石飭各屬長運至黨壩一萬六千石飭各<lb/>
<pb n="KR2c0011_WYG_020-14b"/>
　　　屬長運至卡撒王鏜范清注二員分任兩路長<lb/>
　　　運數萬石到營以現在所運合之内地増派之<lb/>
　　　數即大兵續到亦足供給<hi>臣</hi>等行令司道通飭<lb/>
　　　承辦官除臺站正運按日遞送足額外其州縣<lb/>
　　　帶運商民包運之米均酌道里逺近難易勒定<lb/>
　　　限期毎月到營若干依次交清分别功過使無<lb/>
　　　推委遷延方足以收實效惟番地春寒較甚雨<lb/>
　　　雪泥濘夫役未免視為畏途然如此豐裕儲備<lb/>
<pb n="KR2c0011_WYG_020-15a"/>
　　　可冀不致貽誤至甲索現有餘積即添兵萬餘<lb/>
　　　猶足供一兩月之用又離黨壩漸近尚堪渡河<lb/>
　　　接濟正地馬奈兵數均屬無多且現有存貯之<lb/>
　　　糧即旅夫稍有増加兵食亦可敷用南路内地<lb/>
　　　發運之米酌定續添數目并於松潘子龍附近<lb/>
　　　處所採買炒麵牛羊以資配搭總期多為儲備<lb/>
　　　寧盈無缺<hi>臣</hi>等通盤確算卡撒黨壩馬奈正地<lb/>
　　　甲索五路需用兵糧存營及沿途已運出口者<lb/>
<pb n="KR2c0011_WYG_020-15b"/>
　　　幾至十萬再加近派西路軍米十餘萬石南路<lb/>
　　　軍米二三萬石已足供新舊兵數月支食擬於<lb/>
　　　卡撒籌備五萬人之糧黨壩籌備三萬餘人之<lb/>
　　　糧甲索籌備一萬餘人之糧馬奈正地兩處共<lb/>
　　　籌備一萬餘人之糧俱已分頭趲辦務期預有<lb/>
　　　存積不敢稍有玩忽奏入<lb/>
　報聞<lb/>
　　　乙巳<lb/>
<pb n="KR2c0011_WYG_020-16a"/>
　上命軍機大臣等傳諭經略大學士傅恒曰金川用<lb/>
　　兵定不可過四月初旬之期朕已屢經傳諭今晨<lb/>
　　恭請<lb/>
皇太后聖母萬安䝉詢及此事朕以經略大學士傅恒<lb/>
　　所奏如不成功無顔以見衆人之語陳奏奉<lb/>
皇太后懿㫖經略大學士傅恒此見實為太過經略大<lb/>
　學士此行原為國家効力非為一已成名如為成名<lb/>
　起見豈有國家費如許帑項用如許生命専以供一<lb/>
<pb n="KR2c0011_WYG_020-16b"/>
　已成名之理况退縮貽誤者朝廷既治其罪而經略<lb/>
　大學士傅恒忠勇奮發任事如此何不可見衆人之<lb/>
　有且人事既盡成功與否則當聽命於<lb/>
天若<lb/>
天意不欲殄滅醜類人力何能强違經略大學士傅恒<lb/>
　之出力期於國事有濟也必謂不能成功即不可見<lb/>
　衆人誠思果如所見於國事為有益乎否乎自宜遵<lb/>
　奉朝廷前㫖為是朕思<lb/>
<pb n="KR2c0011_WYG_020-17a"/>
皇太后諭㫖聖明洞悉事理益覺經略大學士傅恒所<lb/>
　　見之偏於建功立業也然以朕觀<lb/>
皇太后之意亦非止為經略大學士傅恒而發乃為朕<lb/>
　　躬因金川用兵宵旰焦勞仰厪<lb/>
慈念也可將此傳諭經略大學士傅恒令其敬體<lb/>
懿訓以慰朕懐至進兵取道自應直趨黨壩彼處與勒<lb/>
　　歪較近兩酋現住於此安知非<lb/>
天意留以待經略大學士之成功耶勒歪既得刮耳崖<lb/>
<pb n="KR2c0011_WYG_020-17b"/>
　　自可傳檄而定卡撒雖屬𦂳要但堅碉林立險峻<lb/>
　　逾常始之可進之路皆為誤國者所僨事以致賊<lb/>
　　知防範凡可進之路今皆賊兵精鋭所萃大兵不<lb/>
　　可久頓應分滿兵二三千人交傅爾丹或酌派烏<lb/>
　　爾登等協助在賊酋知我大兵已趨黨壩必撤卡<lb/>
　　撒之衆盡鋭抵禦彼時我兵乘卡撒空虚以攻其<lb/>
　　無備是亦出竒制勝之䇿若因岳鍾琪先在黨壩<lb/>
　　聲威稍振經略統兵前至似與之爭功又或因卡<lb/>
<pb n="KR2c0011_WYG_020-18a"/>
　　撒進兵較難不當舎難就易此種見解俱不必存<lb/>
　　經略大學士統攝全軍衆人之功皆其功衆人見<lb/>
　　知於經略大學士即可見知於朕岳鍾琪亦必樂<lb/>
　　於經略大學士麾下奮勉効力即傅爾丹一舉成<lb/>
　　功亦皆稟承經略共䇿殊勲何分彼此用兵之道<lb/>
　　斷無舎易就難之理原應攻瑕擣虚以正合以竒<lb/>
　　勝鬭智而不鬭力若必為所難為乃一夫之勇大<lb/>
　　將當不出此令朕若早知川省物力疲敝地方險<lb/>
<pb n="KR2c0011_WYG_020-18b"/>
　　阻實不肯為此舉而此番料理己未免有類孤注<lb/>
　　如四月初旬已能攻困勒歪全勝袛在呼吸自無<lb/>
　　虧一簣而棄前功之理否或連陣克捷大挫賊鋒<lb/>
　　亦可收局倘仍不過在卡撒黨壩之間遷延觀釁<lb/>
　　則勞費無已勢將難繼此朕四月初旬之諭所謂<lb/>
　　諄諄也舒赫徳職司國計並宜深悉一切留心其<lb/>
　　軍前糧務關係𦂳要現有奸棍私買餘米射利一<lb/>
　　案經兆惠等叅奏經略大學士自不必分心及此<lb/>
<pb n="KR2c0011_WYG_020-19a"/>
　　惟知㑹兆惠等令其實心查察嚴飭官商毋致滋<lb/>
　　弊可耳<lb/>
　　　戊申<lb/>
　上命軍機大臣等傳諭經略大學士傅恒曰據髙越<lb/>
　　奏稱蜀中輓運軍糈全資民力輪流更替即村落<lb/>
　　鄉民亦多徵發不已近添新糧募夫尤衆一出陶<lb/>
　　關山路險峻雪深氷滑艱苦視内地倍甚成都米<lb/>
　　價昂貴民食艱難請將常平倉穀碾米平糶現在<lb/>
<pb n="KR2c0011_WYG_020-19b"/>
　　竭力辦理據實陳奏觀此則川省物力虚耗大概<lb/>
　　可見髙越雖稱據實直陳恐困憊情形尚有未盡<lb/>
　　形之奏牘者前此傳諭以四月初旬為期葢深有<lb/>
　　見於此也但事機所在呼吸殊形數千里外豈能<lb/>
　　遥度昨據經略大學士傅恒奏稱將来若下班師<lb/>
　　之詔請先降㫖詢問容臣覆奏到日然後撤兵自<lb/>
　　朕思之識時務者為俊傑今我兵攻𠞰應以十分<lb/>
　　計之總以三月二十以後四月初十以前為凖若<lb/>
<pb n="KR2c0011_WYG_020-20a"/>
　　此限内已圍困勒歪刮耳崖是成功已及八分即<lb/>
　　稍逾期至四月杪五月初亦應得傾其巢穴尚屬<lb/>
　　不為遲滯若於此際撤兵豈不可惜縱使莎羅奔<lb/>
　　郎卡未遽就擒亦不過釡底㳺魂如班滚今日耳<lb/>
　　何足介意亦不必窮搜矣而得勒歪即可謂之犁<lb/>
　　庭殱醜足以告成功如三月二十以後四月初十<lb/>
　　以前尚不過一二分費力攻取卡撒黨壩間僅得<lb/>
　　其半而繼此之後險巇更甚著力更難則日復一<lb/>
<pb n="KR2c0011_WYG_020-20b"/>
　　日盻望徒殷制勝莫必糜費將無底止京兵亦難<lb/>
　　久駐若待詢問奏報往返又須經月轉益勞耗此<lb/>
　　等機宜間不容髮既不能遥定惟在經略大學士<lb/>
　　虚衷燭理審機度勢設前此固執之見幾微未忘<lb/>
　　於國家大計正恐未能周悉經略大學士此行為<lb/>
　　國家任事豈為一已成名耶舒赫徳䇿楞等俱宜<lb/>
　　深悉此意總之軍務固為𦂳要内地尤切撫綏垂<lb/>
　　成之功不可棄難成之功不可圖於應機決䇿之<lb/>
<pb n="KR2c0011_WYG_020-21a"/>
　　際衡量輕重是在親履行間者悉心體㑹經略大<lb/>
　　學士向之所見未免為一已功名朕所指示乃國<lb/>
　　家正理諸臣其共體之三月二十間即應遵此㫖<lb/>
　　將大概情形可望不可望之處奏明是日<lb/>
　上又命傳諭舒赫徳尹繼善䇿楞班第曰川省軍興<lb/>
　　以来一切夫馬糧餉供億浩繁内地民情疲困殊<lb/>
　　甚現在添調滿漢官兵陸續抵川料理尤為𦂳要<lb/>
　　昨據髙越所奏辦理糧運馬匹諸事雖足供支無<lb/>
<pb n="KR2c0011_WYG_020-21b"/>
　　誤而拮据之狀已可概見不知目下該省實在情<lb/>
　　形若何著傳諭舒赫徳等一一留心體察據實奏<lb/>
　　聞有應行辦理之處即一面辦理其現在大兵經<lb/>
　　行地方沿途供應是否不至周章旬日以来未據<lb/>
　　舒赫徳等將此詳悉具奏朕心深為懸注再川省<lb/>
　　馬匹現據高越奏有八千餘匹且有八旗山西湖<lb/>
　　北之馬將次到齊足備乘騎之用滿漢官兵按起<lb/>
　　前進現今如何行走明年二月初旬是否可以全<lb/>
<pb n="KR2c0011_WYG_020-22a"/>
　　抵軍營其在途次者作速催令前行總之早一日<lb/>
　　則有一日之益可令舒赫徳等速為查辦并不時<lb/>
　　入奏以舒西顧之念<lb/>
　　　己酉<lb/>
　上命軍機大臣等傳諭經略大學士傅恒曰前因傅<lb/>
　　爾丹等奏稱昝粑拉鳥鎗於軍營甚屬有用是以<lb/>
　　京城派往兵丁二千令帶往一千桿船厰黒龍江<lb/>
　　派往兵丁三千亦令帶往一千桿現今造辦處又<lb/>
<pb n="KR2c0011_WYG_020-22b"/>
　　成造二千桿倘軍營尚屬需用自應送往若就帶<lb/>
　　往之鳥鎗可以敷用即可無須再送路途遥逺又<lb/>
　　係重物由驛站馳送亦屬艱難可傳諭經略大學<lb/>
　　士將前項鳥鎗軍營應須添補與否酌定作速具<lb/>
　　奏是日<lb/>
　上又命軍機大臣等傳諭湖廣雲貴河南四川各督<lb/>
　　撫曰經畧大學士傅恒奏稱川省辦理糧運甚關<lb/>
　　𦂳要自成都出口一路共設糧臺三十三處經理<lb/>
<pb n="KR2c0011_WYG_020-23a"/>
　　各官悉係部中揀發試用之員未經歴練難以勝<lb/>
　　任請於湖南湖北雲南貴州四省内令該督撫量<lb/>
　　揀道府同知咨送川省委用朕思經略大學士現<lb/>
　　抵軍營督師進𠞰不日即可奏凱運送軍糧刻難<lb/>
　　遲緩若行令各該督撫遴選派往恐稽時日今朕<lb/>
　　於就近省分派出道府同知三十七員令往軍前<lb/>
　　専辦糧務各督撫接到此㫖限於三日内即飭各<lb/>
　　員馳驛星速起程不得稍有遲誤此内知府同知<lb/>
<pb n="KR2c0011_WYG_020-23b"/>
　　三十三員到川後令毎人専心管一臺並将三十<lb/>
　　三臺分作四段所派道員四員各管一段令其往<lb/>
　　来稽察總理督率將来辦理妥協事竣咨囬該省<lb/>
　　即以軍功議叙其庸劣者立即叅劾如此責有専<lb/>
　　屬庶糧運不至貽誤於軍務甚為有益可傳諭總<lb/>
　　督新柱張允隨巡撫彭樹葵開泰圖爾炳阿愛必<lb/>
　　達鄂容安等令其即照所派名單迅速遣往毋得<lb/>
　　稍遲並傳諭䇿楞班第知之<lb/>
<pb n="KR2c0011_WYG_020-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0011_WYG_020-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方略卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_008-1a"/>
欽定四庫全書<lb/>
平定金川方畧卷八<lb/>
　　　六月己巳張廣泗奏言<hi>臣</hi>調集大兵分派十路<lb/>
　　　定期五月初八日進攻今㨿署重慶鎮任舉候<lb/>
　　　補叅將王愷報稱五月初七日自牛厰起程天<lb/>
　　　降大雪行至素可呢雪山駐劄初八日剷雪開<lb/>
　　　路本日未刻官兵過撒烏山於昔嶺東楚適中<lb/>
　　　地方駐劄派漢土兵五百名㨿住山梁取奪賊<lb/>
<pb n="KR2c0011_WYG_008-1b"/>
　　　卡任舉等即於十二日直抵昔嶺山梁佔踞險<lb/>
　　　要山北二里許地名木岡孤峯壁立為昔嶺一<lb/>
　　　帶賊碉及納喇溝二處總路賊酋於隘口連設<lb/>
　　　大卡數處並砌石城與官兵營壘相對十三日<lb/>
　　　晩官軍暗發土兵八百名順溝而下一靣令官<lb/>
　　　兵攻擊木岡之山卡遥為聲勢賊衆紛紛上山<lb/>
　　　救䕶任舉等於山梁連發十餘砲穿過賊卡賊<lb/>
　　　皆奔竄濳踪十五日早遥見昔嶺山下及卡撒<lb/>
<pb n="KR2c0011_WYG_008-2a"/>
　　　右梁溝内烟霧迷天㨿報稱係前發土兵已將<lb/>
　　　石逹喇第等四碉燒燬擒獲賊番男婦二十餘<lb/>
　　　人擊斃十餘人十五日宻派官兵由山溝抄襲<lb/>
　　　山梁中腰賊卡是夜大雨如注聞鎗砲呐喊之<lb/>
　　　聲不絶㨿守備孟珏報稱我兵已上中峯奪據<lb/>
　　　山梁襲取木岡迤西中腰賊卡五處生擒賊番<lb/>
　　　五名殺傷者不計其數乘勝又奪得賊卡二處<lb/>
　　　軍威正振隨遣漢土官兵一千名直逼昔嶺中<lb/>
<pb n="KR2c0011_WYG_008-2b"/>
　　　峯駐劄任舉等於十七日督率官兵乘勢攻擊<lb/>
　　　木岡寨其寨較之中峯賊卡倍為髙峻官兵奮<lb/>
　　　勇直前用鈎䥥鎗矛刺死賊番十餘人鳥鎗斃<lb/>
　　　賊甚衆目擊官兵人人奮勇爭先竟至舍棄挨<lb/>
　　　牌挺身直入賊番鎗石交下恐有疎失暫時鳴<lb/>
　　　金收兵千總金悦陣亡並漢土兵十七名又㨿<lb/>
　　　副將唐開中髙宗瑾劉徳成等報稱奉委領兵<lb/>
　　　先徃左溝箐内埋伏飭令遊擊劉竒偉守備頼<lb/>
<pb n="KR2c0011_WYG_008-3a"/>
　　　君輔等帶兵於五月初八日五鼓搶過山梁劄<lb/>
　　　營並發兵攻擊䨇碉大銅砲力猛已將䨇碉攻<lb/>
　　　塌無如䨇碉之下復有二碉二碉之下更有砲<lb/>
　　　䑓聫絡色底層壘堅險官兵奮勇擊死賊番數<lb/>
　　　十隨即填壕上碉因賊施鎗如雨弁兵不無傷<lb/>
　　　亡隨傳令不得上碉俱伏於碉外攻擊未時以<lb/>
　　　後大雨如注直至十一日方止隨於十二十五<lb/>
　　　等日派遣漢土官兵圍攻谷里大戰碉將頭道<lb/>
<pb n="KR2c0011_WYG_008-3b"/>
　　　右山梁一帶撲毁焚燒戰碉大碉各攻克三四<lb/>
　　　座不等又克右山大碉三座尚有大賊目阿什<lb/>
　　　則太大䨇碉小碉未克至於谷里大戰碉一座<lb/>
　　　其前又有平碉三間自十五至十八日官兵圍<lb/>
　　　守四晝夜十九日四更有光多木打一帶賊番<lb/>
　　　前赴救援碉内之賊亦乗夜出碉以死拒戰漢<lb/>
　　　土官兵一面截擊一面搶奪戰碉殺賊三人帶<lb/>
　　　傷約十餘人餘衆奔逸黒夜未便追擊現在撥<lb/>
<pb n="KR2c0011_WYG_008-4a"/>
　　　兵㨿守谷里碉以通右山梁糧運至右山䨇碉<lb/>
　　　並上下左右小碉必須奪取方可進攻色底已<lb/>
　　　派逰擊韓樞帶兵二千前徃右山分駐扼要一<lb/>
　　　面攻擊䨇碉一面接應昔嶺又派逰擊吕文魁<lb/>
　　　都司郭虢宗守備趙自超林昭馬國材等帶兵<lb/>
　　　九百攻取逹雜兒腰賊人連夜建立木城踞險<lb/>
　　　拒守二十一日漢土官兵恊力奮勇攻至申末<lb/>
　　　四卡皆獲小金川頭人卡卡䇿旺身先躍進木<lb/>
<pb n="KR2c0011_WYG_008-4b"/>
　　　城連砍數賊生擒逆酋用事喇嘛一名開姑什<lb/>
　　　牙並凶番一名鎗砲擊死賊番百餘名逹雜兒<lb/>
　　　腰已經攻克斬獲首級九顆現令逰擊韓樞土<lb/>
　　　舍良爾吉帶領漢土兵一千七百餘名過右山<lb/>
　　　梁攻取䨇碉又㨿松潘鎮總兵哈攀龍呈稱叅<lb/>
　　　將買國良都司馬光祖等於五月初十日駐營<lb/>
　　　梭羅岡離賊番雪山頂第一要卡約四十餘里<lb/>
　　　已刻領兵撲上山頂見左梁任舉官兵已在彼<lb/>
<pb n="KR2c0011_WYG_008-5a"/>
　　　劄營我兵直至山梁之下劄營候補副將劉忠<lb/>
　　　五月初十日領兵抵撒雪山佔㨿山梁於十三<lb/>
　　　日派外委馬世年帶兵於右山壓梁劉忠由半<lb/>
　　　山坡松林溝口一路跴探高阜處所聴候指派<lb/>
　　　進攻至牛厰地方松林内突出賊番約三百餘<lb/>
　　　人放鎗迎敵我兵奮勇直撲擊死番衆四十餘<lb/>
　　　名帶傷者甚衆賊俱奔入松林逃竄外委劉記<lb/>
　　　印陣亡並沃日土兵一名十五日哈攀龍㑹同<lb/>
<pb n="KR2c0011_WYG_008-5b"/>
　　　劉忠買國良分兵進勦馬溝右梁下營親身跴<lb/>
　　　看當溝中間有石砌牛圏二座可容百餘人左<lb/>
　　　梁半山至溝底松樹叢宻右山之樹更為交雜<lb/>
　　　約有四十餘里方能出箐憑視之頃逆番四出<lb/>
　　　隨令官兵分㨿險要定設卡倫遣兵於十六日<lb/>
　　　搜截松林都司馬光祖前赴溝口拆毁松卡二<lb/>
　　　座過左梁山溝賊番約有三四十人藏伏官兵<lb/>
　　　即施放大砲右梁之兵將至林邉賊俱徃溝下<lb/>
<pb n="KR2c0011_WYG_008-6a"/>
　　　奔逃右梁官兵乗勢追逐擊死賊番十數人因<lb/>
　　　樹木茂邃收兵暫駐又㨿加銜提督岳鍾琪報<lb/>
　　　稱奉派統領黨<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>一路官兵進勦因天雨阻遲<lb/>
　　　至十五日派遣官兵二千名三路進攻康八逹<lb/>
　　　親帶叅將張豹領兵於高阜處督戰其第二路<lb/>
　　　逰擊路建翰所領攻擊頭卡之兵遇賊迎敵官<lb/>
　　　兵鎗箭齊發斃賊甚多賊遂敗逃入卡千總楊<lb/>
　　　清興楊自功把總李養羮外委史大興周都等<lb/>
<pb n="KR2c0011_WYG_008-6b"/>
　　　奮勇登卡與賊短兵相接路建翰及逰擊王三<lb/>
　　　元守備柴生花亦相繼登卡壕内所伏之賊從<lb/>
　　　傍衝擊路建翰等又分兵截殺楊清興李養羮<lb/>
　　　帶兵三十餘名躍入壕内與賊死戰殺賊甚多<lb/>
　　　餘賊棄卡敗逃楊清興李養羮鎗傷陣亡而躍<lb/>
　　　入壕内之兵亦多半傷亡第一路遊擊王三元<lb/>
　　　等所領之兵行至戰碉不逺為壕所阻隨下山<lb/>
　　　梁衝入頭卡接應惟第三路所派攻擊二卡之<lb/>
<pb n="KR2c0011_WYG_008-7a"/>
　　　雜稄土兵道路稍遠行走亦遲為賊所阻未能<lb/>
　　　前進至陡物黨噶左邉山梁之下切近賊人水<lb/>
　　　泉有賊修理卡塹經住劄作固山梁之副將鐡<lb/>
　　　景祐用砲遥擊致死賊番一名現在布置奪賊<lb/>
　　　泉卡並襲取陡物黨噶又㨿岳鍾琪報稱署副<lb/>
　　　將王世泰與副將劉順高雄所領官兵進攻甲<lb/>
　　　索乃當二路於五月十六日派遊擊保懐智攻<lb/>
　　　擊來當馬牙岡後山梁遊擊羅于朝攻擊上下<lb/>
<pb n="KR2c0011_WYG_008-7b"/>
　　　日旁山副將劉順攻擊馬牙岡山梁副將高雄<lb/>
　　　攻擊囊得碉寨署副將王世泰攻擊俄北賊卡<lb/>
　　　遊擊張玉成留守甲索軍營岳鍾琪現在派撥<lb/>
　　　阿<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>及十二部落土兵赴日傍山運糧恊助又<lb/>
　　　㨿叅將永柱呈稱奉派統領馬奈官兵進勦隨<lb/>
　　　㑹同遊擊李璠妥商於林噶及駱駝溝等處要<lb/>
　　　隘酌留官兵防守其餘抽撥漢土兵一千餘名<lb/>
　　　擬於五月二十二日由卡卡脚之東山江口進<lb/>
<pb n="KR2c0011_WYG_008-8a"/>
　　　攻其遊擊楊之義都司茍興副將董撫逺原派<lb/>
　　　統領正地一路官兵因甫經前徃二十以外方<lb/>
　　　抵該處尚未報到進攻情形署遊擊潘文郁等<lb/>
　　　所領納貝山一路官兵原係牽制之師須俟卡<lb/>
　　　撒之色底攻克方可飭令前進<hi>臣</hi>查十路官兵<lb/>
　　　原擬五月初八日並進㑹勦不意隂雨連綿迄<lb/>
　　　今旬餘未霽山高路遠之處又降大雪以致阻<lb/>
　　　滯未能齊進<hi>臣</hi>現在飛檄督催惟是進攻之路<lb/>
<pb n="KR2c0011_WYG_008-8b"/>
　　　以昔嶺為最要而昔嶺一路現惟木岡一城與<lb/>
　　　中峯大戰碉一座未克倘攻奪此二處則可俯<lb/>
　　　瞰諸碉直搗刮耳崖較别路為甚㨗總兵哈攀<lb/>
　　　龍一路既為松林所阻因將伊所領之兵改由<lb/>
　　　納喇溝前進即抄出昔嶺中峯之右與任舉之<lb/>
　　　兵㑹合並攻昔嶺俟克取之後再分路進勦勒<lb/>
　　　歪又前調雲南總兵冶大雄亦於五月二十日<lb/>
　　　抵<hi>臣</hi>軍營現已委令前赴卡撒總統滇黔官兵<lb/>
<pb n="KR2c0011_WYG_008-9a"/>
　　　一面進勦色底光多等寨一面抄出昔嶺中峯<lb/>
　　　之左與哈攀龍任舉之兵三面夾攻惟須先破<lb/>
　　　昔嶺戰碉則是扼吭拊背賊巢孤立無援矣兹<lb/>
　　　聞經畧大學士訥親已於五月二十一日自成<lb/>
　　　都起程指日可抵軍營<hi>臣</hi>再請商一切機宜經<lb/>
　　　畧駐劄小金川適中之地各路鎮將禀報情形<lb/>
　　　皆可隨時指示至卡撒昔嶺等𦂳要之處<hi>臣</hi>仍<lb/>
　　　不時親徃督催轉飭各將士努力攻擊自必倍<lb/>
<pb n="KR2c0011_WYG_008-9b"/>
　　　加奮勵以期迅奏膚功也奏入<lb/>
　諭曰佇俟㨗音以慰逺望<lb/>
　　　　<hi>臣</hi>等謹按金川用兵徃徃以雨雪阻滯為虞<lb/>
　　　　乃任舉攻取昔嶺於烟霧迷天之際土兵奮<lb/>
　　　　勇連燬四碉擒殺賊衆又於大雨如注之夜<lb/>
　　　　鎗砲呐喊之聲不絶於耳竟能直上中峯奪<lb/>
　　　　取山梁擊賊甚多軍威頗振可知兵以氣勢<lb/>
　　　　為用氣盛則風雷不能奪而鼔舞士氣又在<lb/>
<pb n="KR2c0011_WYG_008-10a"/>
　　　　主將之行事合機宜而風采可畏愛也<lb/>
　　　七月辛卯<lb/>
　上命原任昭通鎮總兵董芳前徃金川軍營聴經略<lb/>
　　大學士訥親等委用遇有總兵缺出即行題補<lb/>
　　　壬辰訥親張廣泗㑹奏言五月初八日㑹期進<lb/>
　　　兵以來<hi>臣</hi>張廣泗已將各路呈報攻戰情形具<lb/>
　　　奏兹㨿由納喇調赴昔嶺之署鎮哈攀龍報稱<lb/>
　　　五月二十九日率領副將劉忠叅將買國良至<lb/>
<pb n="KR2c0011_WYG_008-10b"/>
　　　昔嶺中峯署鎮任舉先於嶺上及嶺南對拒賊<lb/>
　　　卡劄營哈攀龍等見嶺北溝梁名渇足嶺碉寨<lb/>
　　　宻峙令該將於三十日四更起營哈攀龍帶兵<lb/>
　　　督後初一日黎明鼓勇上梁賊番鎗聲四發官<lb/>
　　　兵下山對敵賊俱逃竄奪獲碉寨四座初二日<lb/>
　　　有賊百餘乘夜圍攻被官兵迎拒鎗傷多賊陣<lb/>
　　　亡土兵二名是日該協將令署守備鍾世俊由<lb/>
　　　正嶺直下守備劉斌由左溝圍繞殺傷二十餘<lb/>
<pb n="KR2c0011_WYG_008-11a"/>
　　　賊奪獲木城一座沃日土兵殺獲賊首一顆陣<lb/>
　　　亡漢土兵三名賊又於溝林砌卡斷我水道官<lb/>
　　　兵隨即添卡拒守初八日賊復乗夜從後山梁<lb/>
　　　來攻水卡官兵用鎗殺賊二十餘人賊旋敗走<lb/>
　　　陣亡土兵三名初十日三更把總陳琳領兵抄<lb/>
　　　出溝口截石溝一帶攻賊之左叅將買國良領<lb/>
　　　兵進取奎角援碉賊既發鎗督兵三而夾攻自<lb/>
　　　辰至已賊棄碉逃遁焚碉三座賊復冒火飛撲<lb/>
<pb n="KR2c0011_WYG_008-11b"/>
　　　官兵用鎗砲殺傷甚多叅將買國良手斃賊二<lb/>
　　　名餘俱潰散把總陳琳陣亡並漢土兵六名又<lb/>
　　　㨿昔嶺一路之署鎮任舉叅將王愷報稱移營<lb/>
　　　高阜用砲攻擊木岡木石城俱已擊塌賊乘夜<lb/>
　　　補葺官兵亦乘夜施放鎗砲五六晝夜不息五<lb/>
　　　月二十三日潜發土兵一百五十名攻奪賊卡<lb/>
　　　漢兵一百名埋伏邀截石梁卡路令東峯官兵<lb/>
　　　遥作撲攻右卡之勢夜間用砲上擊令土兵俯<lb/>
<pb n="KR2c0011_WYG_008-12a"/>
　　　伏蛇行躡近木城用挨牌遮䕶多帶乾柴以備<lb/>
　　　焚燒之用不意是夜大雨如注火繩盡濕伏兵<lb/>
　　　無援雖奮勇爭先為亂石所傷未能克復二十<lb/>
　　　六日任舉親抵昔嶺閲視營盤之左有得思東<lb/>
　　　木逹溝乃卡撒昔嶺兩路軍聲糧路攸關為此<lb/>
　　　數碉所阻商同卡撒總統冶大雄於二十八日<lb/>
　　　五更發兵焚燒木逹溝一帶賊碉任舉至中峯<lb/>
　　　調度將得思東大碉三座圍困斷其水道用斧<lb/>
<pb n="KR2c0011_WYG_008-12b"/>
　　　進砍賊番滚崖逃遁得踞大碉一座小碉二座<lb/>
　　　乘勢攻奪得踞木逹碉以上三處共攻克大小<lb/>
　　　戰碉十座石城一座大小平碉一百三十餘間<lb/>
　　　青稞麥豆田地約六十餘頃六月初九日攻克<lb/>
　　　昔嶺溝底石城水卡初十日㑹同副將唐開中<lb/>
　　　攻色爾力半山賊卡自三更交戰至五更土兵<lb/>
　　　奮勇撲攻奪獲木城大卡一座殺賊八名生擒<lb/>
　　　一名又㨿任舉等報稱六月十三日㑹同哈攀<lb/>
<pb n="KR2c0011_WYG_008-13a"/>
　　　龍唐開中令各兵砍木䜿城步步為營十四日<lb/>
　　　分兵三路哈攀龍由右面架梁堵禦買國良由<lb/>
　　　左溝穿林而上以攻木城任舉唐開中由中直<lb/>
　　　撲石城卯刻買國梁率領土兵上嶺漢兵繼進<lb/>
　　　木城左右賊番齊出夾攻買國良手斃賊一名<lb/>
　　　督兵力戰木城内矢石如雨鎗砲交加買國良<lb/>
　　　被鎗陣亡並把總馬良甫及漢土兵二十餘名<lb/>
　　　哈攀龍督兵上梁奪回買國良之尸及失去砲<lb/>
<pb n="KR2c0011_WYG_008-13b"/>
　　　位殺賊百餘收兵回營又㨿哈攀龍報稱六月<lb/>
　　　十五日任舉唐開中攻石城東面哈攀龍攻南<lb/>
　　　面又派土兵一百繞山攻西面又派土兵三百<lb/>
　　　伏林堵禦十六日黎明齊進各鎭將皆身自督<lb/>
　　　戰唐開中劉竒偉俱被鎗傷土兵奮勇有數人<lb/>
　　　撲入賊卡者石城堅固異常官兵環繞木栅任<lb/>
　　　舉督催兵力益奮西南林内突出賊三百餘人<lb/>
　　　任舉率兵堵禦被傷督戰益力復被鎗傷陣亡<lb/>
<pb n="KR2c0011_WYG_008-14a"/>
　　　哈攀龍督兵分赴上下林中用鎗擊死賊人三<lb/>
　　　十餘名收回任舉之尸隨令收兵二十日令土<lb/>
　　　兵於賊城南面連劄數卡石城賊出爭為小金<lb/>
　　　川土兵預伏邀截致斃賊目得以劄卡土兵三<lb/>
　　　名陣亡又㨿卡撒一路之總兵冶大雄報稱五<lb/>
　　　月二十七日令副將高宗瑾攻䨇碉前冶大雄<lb/>
　　　率唐開中劉德成楊朝棟夾攻碉旁未倒次日<lb/>
　　　加兵進攻見任舉帶昔嶺土兵沿梁撲下徃攻<lb/>
<pb n="KR2c0011_WYG_008-14b"/>
　　　木逹冶大雄同唐開中分兵前赴接應又令遊<lb/>
　　　擊韓樞從右山夾攻昔嶺兵威益振二十九日<lb/>
　　　派兵四路圍困光多三寨連燒三座賊死甚多<lb/>
　　　又㑹合昔嶺官兵徃攻得思東寨至六月初九<lb/>
　　　日夜派兵四百分左右翼抄出色底䨇碉之外<lb/>
　　　堵截賊援另派土兵撲碉䨇碉賊番及巴郎木<lb/>
　　　須賊番潛來救應為堵截官兵所衝擊又伏兵<lb/>
　　　齊起鎗弩俱發連戰四陣賊番敗走堅碉未能<lb/>
<pb n="KR2c0011_WYG_008-15a"/>
　　　攻克官兵亦有傷亡又㨿黨<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>一路提督岳鍾<lb/>
　　　琪報稱五月二十五日進攻革什戎岡陡物黨<lb/>
　　　噶天雨連綿山坡陡滑各土兵不避風雨連夜<lb/>
　　　前䟎天明遇賊土兵奮勇殺賊六名二十六日<lb/>
　　　立卡安砲於樹林稠宻之處開路進取二十九<lb/>
　　　日派遊擊沙亮都司張宏範遊擊阿爾占等分<lb/>
　　　兵三路攻取第二水泉守備黄金玉由右翼樹<lb/>
　　　林内伏兵副將鐡景祐遊擊王珩帶兵接應遊<lb/>
<pb n="KR2c0011_WYG_008-15b"/>
　　　擊王三元進攻康八逹都司孫良材進攻木耳<lb/>
　　　金岡左翼官兵奮勇攻卡奪取水泉鎗砲殺賊<lb/>
　　　甚多守備楊昆等督率土兵奪取石卡二道木<lb/>
　　　卡二處山梁一道即劄立營卡右翼官兵攻賊<lb/>
　　　大卡冒險直上賊憑高臨下鎗石如雨官兵用<lb/>
　　　砲殺賊十餘人把總王憲陣亡六月初二日康<lb/>
　　　八逹巖前伏兵五六十人官兵鎗擊落巖二三<lb/>
　　　十人餘賊奔逃東溝内亦伏賊六七十人外委<lb/>
<pb n="KR2c0011_WYG_008-16a"/>
　　　馬得剛執矛札死一賊兵丁鎗砲兼發殺賊無<lb/>
　　　數陣亡官兵一名又㨿甲索一路之副將王世<lb/>
　　　泰報稱五月十八日帶兵進攻俄北行至頭卡<lb/>
　　　見賊十數名督兵追擊賊俱退入三四道卡内<lb/>
　　　派兵連發數砲碉堅不動因大雪收兵二十四<lb/>
　　　日連設四卡攻戰至三十日陸續殺賊二十餘<lb/>
　　　名六月初五日派兵各帶攩牌火砲伏於兩翼<lb/>
　　　王世泰帶兵自下而上賊放鎗拒敵官兵大砲<lb/>
<pb n="KR2c0011_WYG_008-16b"/>
　　　擊穿賊卡十數洞有賊二百餘人迎戰官兵擊<lb/>
　　　死賊二十餘人賊伏壕中官兵力撲又殺賊十<lb/>
　　　餘人始行回營陣亡官兵四名又㨿甲索一路<lb/>
　　　分攻日旁之遊擊羅于朝報稱五月十八日抵<lb/>
　　　日旁攻賊賊儘力抵禦官兵自辰至未擊死賊<lb/>
　　　番五名連克賊卡二處奪獲木城一座賊奔三<lb/>
　　　卡攻撲未克二十一日分兵三疊魚貫攻擊漢<lb/>
　　　兵奮勇已進石城止隔一壕綽斯甲土兵竟不<lb/>
<pb n="KR2c0011_WYG_008-17a"/>
　　　前進賊壕鎗砲齊發漢兵奮勇不退至三更復<lb/>
　　　奪石城賊番鎗石抵禦兵傷甚多即令收兵又<lb/>
　　　㨿岳鍾琪報稱五月十八日派徃甲索乃當二<lb/>
　　　路分攻囊得之副將高雄劉順於五月十八日<lb/>
　　　進攻囊得至山梁安營松林突出賊番百餘直<lb/>
　　　來堵截一面攻擊一面下營自已至申殺賊數<lb/>
　　　名餘從林内逃遁陣亡漢兵一名二十一日派<lb/>
　　　西寜兵架梁派甘肅兵從中進攻兩碉撲出賊<lb/>
<pb n="KR2c0011_WYG_008-17b"/>
　　　五百餘人對面交鋒殺賊四五十人帶傷五六<lb/>
　　　十人敗入碉内官兵撲奪燒燬小碉一處奪獲<lb/>
　　　蠻鎗一桿割取耳記一個夤夜未敢深入把總<lb/>
　　　郭士榮公守桓馬得龍陣亡乂㨿乃當一路之<lb/>
　　　遊擊保懐智報稱六月初一日夜間賊兵三股<lb/>
　　　於營盤前後左右侵擾又一股直衝後營門鎗<lb/>
　　　石如雨督兵奮勇禦敵四更始退殺賊一名獲<lb/>
　　　長矛一桿又㨿馬奈一路之叅將永柱報稱自<lb/>
<pb n="KR2c0011_WYG_008-18a"/>
　　　五月二十二日進攻卡卡脚賊俱堅守不出至<lb/>
　　　六月初四日派外委楊進孝帶兵於四更潛上<lb/>
　　　近賊中碉之小石厓設伏永柱及外委曹元靈<lb/>
　　　帶兵誘敵把總鐡中竒賈璞於伏兵對面山梁<lb/>
　　　接應遊擊李璠督催千總劉起奉等四員各帶<lb/>
　　　大砲安於北山守備金容阻截卡卡脚來路千<lb/>
　　　總彭翹翼吕渭元等帶兵助陣皆黒夜山頂埋<lb/>
　　　伏五鼓起火伏兵突發午後北山賊勢漸衆曹<lb/>
<pb n="KR2c0011_WYG_008-18b"/>
　　　元靈佯走中碉賊躍出遇伏擊死八人並殺紅<lb/>
　　　衣賊一名連奪四卡安兵把守陣亡漢土兵八<lb/>
　　　名十二日復攻中碉殺賊五名餘奔入坑陣亡<lb/>
　　　土兵二名十三日發兵潛伏山巖五鼓時李璠<lb/>
　　　督兵奪卡殺賊六名一帶山卡皆被官兵奪獲<lb/>
　　　安設連環卡倫十九處又㨿正地一路之副將<lb/>
　　　董撫遠報稱六月初四日官兵直抵正地閲看<lb/>
　　　東南山梁中有戰碉五座賊四五十名防守十<lb/>
<pb n="KR2c0011_WYG_008-19a"/>
　　　二日派撥漢土兵千名親督上坡安砲自本日<lb/>
　　　至十五日用砲攻擊尚未倒塌<hi>臣</hi>等身臨賊境<lb/>
　　　目擊戰勦情形熟商進搗要徑悉心籌度相機<lb/>
　　　指授務期乗時掃穴早奏膚功上紓<lb/>
　聖慮奏入<lb/>
　諭曰任舉深屬可惜有㫖交部從優賜䘏即買國良<lb/>
　　等畢命疆塲雖屬効力之誼而朕觀之實覺不忍<lb/>
　　為之淚下亦有㫖諭部將此㫖先諭軍前將士知<lb/>
<pb n="KR2c0011_WYG_008-19b"/>
　　之是日納親奏言<hi>臣</hi>奉<lb/>
　命來川於五月二十日抵成都將西南兩路糧運詢<lb/>
　　　問撫臣紀山藩司倉徳㨿稱現在遂日發運出<lb/>
　　　口糧千餘石雇覔漢番夫役烏拉俱能照軍營<lb/>
　　　限定之數輓運<hi>臣</hi>隨於次日自省赴營六月初<lb/>
　　　三日至督臣張廣泗駐劄小金川美諾地方沿<lb/>
　　　途經過西路糧臺有糧多壅積者即催趲辦理<lb/>
　　　各路軍營已經運到者除日支之外可餘數日<lb/>
<pb n="KR2c0011_WYG_008-20a"/>
　　　或月餘口糧尚無兵食不繼之虞至於兵分十<lb/>
　　　路進勦現在己未前進及逆酋所恃碉寨木石<lb/>
　　　城卡未能攻奪情形與班第張廣泗備細講求<lb/>
　　　督臣即於初四日前赴卡撒<hi>臣</hi>留駐美諾就各<lb/>
　　　路鎭將一月以來所報情節逐一查閲分别奬<lb/>
　　　飭申明紀律飛檄通行即於初六日親赴卡撒<lb/>
　　　美溝軍營卡撒羙溝係通刮耳崖賊巢正路上<lb/>
　　　年七月間我兵奪取空卡關即入金酋境内屯<lb/>
<pb n="KR2c0011_WYG_008-20b"/>
　　　駐其地離賊碉不及半里最為逼近初九日復<lb/>
　　　同督臣前徃昔嶺相度賊巢山勢嶺有數路皆<lb/>
　　　可通刮耳崖惟是山陡箐宻碉寨層層獨色爾<lb/>
　　　力一梁其勢尚為平坦賊碉皆在梁旁梁上止<lb/>
　　　有木石城卡數座若能攻克一面分兵牽制梁<lb/>
　　　旁碉寨一面即可順梁而下此路較卡撒美溝<lb/>
　　　正路乘高臨下甚為得勢詢㨿各番咸稱下至<lb/>
　　　底溝去刮耳崖亦不過數里是以㑹商督臣將<lb/>
<pb n="KR2c0011_WYG_008-21a"/>
　　　哈攀龍王愷所領兩路官兵歸倂昔嶺一路同<lb/>
　　　進合之<hi>臣</hi>等從前抽調添撥昔嶺兵丁共萬餘<lb/>
　　　名以足兵力而圖進取仍督令已到官兵攻擊<lb/>
　　　木石城卡經我兵奪㨿木城數座又攻石城賊<lb/>
　　　守甚固屡撲未下本月十六日署鎭任舉奮不<lb/>
　　　顧身前徃督催致被鎗傷陣亡督臣聞報即日<lb/>
　　　親徃指示調度現在逼攻務期必破再查我兵<lb/>
　　　可以進抵勒歪刮耳崖賊巢惟黨<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>昔嶺卡撒<lb/>
<pb n="KR2c0011_WYG_008-21b"/>
　　　三路今黨<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>昔嶺已均有重兵惟卡撒雖現駐<lb/>
　　　兵三千餘名但䕶糧分防各處皆須撥用餘兵<lb/>
　　　不足以資攻勦若另調新兵未免緩不及事莫<lb/>
　　　若就中酌量有應牽制堵禦及彈壓土司之處<lb/>
　　　量地酌留以備攻守將多餘之兵悉行抽調添<lb/>
　　　倂卡撒以重聲勢庶可進勦賊巢現與督臣㑹<lb/>
　　　商辦理再<hi>臣</hi>與督臣又思賊番因險㨿碉故能<lb/>
　　　以少禦衆今我兵既逼賊碉自當亦令築碉與<lb/>
<pb n="KR2c0011_WYG_008-22a"/>
　　　之共險兼示以築室反耕不滅不休之意賊番<lb/>
　　　自必揺動且守碉無須多人更可餘出漢土官<lb/>
　　　兵分布攻擊似亦因險用險之䇿已飭各官星<lb/>
　　　速修砌遵照逼攻總之就現在進勦情形今秋<lb/>
　　　能否告竣目下尚難預定惟有備細籌商督率<lb/>
　　　將領激勸士卒倘能連奪數碉足以阻賊堅守<lb/>
　　　之心而長我勇徃之氣勢成破竹剪滅不難矣<lb/>
　　　奏入<lb/>
<pb n="KR2c0011_WYG_008-22b"/>
　報聞是日<lb/>
　上命軍機大臣等傳諭曰㨿大學士納親奏報金川<lb/>
　　軍情及籌辦事宜有築碉與賊共險之䇿此事披<lb/>
　　閲再四不能解辦理之意自金川用兵以來駐軍<lb/>
　　卡撒乆歴時日賊酋逆我顔行傷及將士自當刻<lb/>
　　期撲滅以收犁庭掃穴之功今觀訥親等所奏情<lb/>
　　形尚費經理非旦夕可以竣事但攻守異用彼之<lb/>
　　築碉原以自守我兵自應决䇿前進奮力攻取乃<lb/>
<pb n="KR2c0011_WYG_008-23a"/>
　　轉令攻碉之人效彼築碉是亦將為株守之計耶<lb/>
　　且碉不固則不足恃碉固則必勞衆力若以築碉<lb/>
　　之力移之攻取破彼之碉以奪其所恃不亦可乎<lb/>
　　在訥親等或自别有籌畫而奏内殊未明晰以朕<lb/>
　　度之或因慮及山深箐宻入秋難期克㨗預為退<lb/>
　　駐之地耶訥親等恐未必籌及於此即使有見及<lb/>
　　此亦非萬全之䇿盖能克其碉而守之猶屬因利<lb/>
　　乘便之意今因彼守險我亦築碉㣲特勞費加倍<lb/>
<pb n="KR2c0011_WYG_008-23b"/>
　　且我兵已罙入賊境地利氣候素不相習而守碉<lb/>
　　勢須留兵多則饋運難繼少則單弱堪虞賊酋凶<lb/>
　　狡必狃我以持乆出我之不意浮寄孤懸主客之<lb/>
　　形既别情見勢絀反覆之慮尤深師老財匱長此<lb/>
　　安窮不可不熟計也况將來金川撲滅之後其地<lb/>
　　不過仍歸之番是今勞師動衆反為助番建碉之<lb/>
　　舉恐貽笑於國人躍冶於番部矣昨覽此摺即以<lb/>
　　為不然思之竟夜益覺其非䇿不如速罷為宜再<lb/>
<pb n="KR2c0011_WYG_008-24a"/>
　　朕閲另摺所奏任舉捐軀報國畢命疆塲不禁為<lb/>
　　之泣下在伊等忠憤激發固已甘之如飴而朕以<lb/>
　　小醜跳梁用良臣於危地思之殊深憫惻雖經交<lb/>
　　部從優賜䘏以慰忠魂而事後之慮彌切現在大<lb/>
　　學士訥親尚書班第内大臣傅爾丹總督張廣泗<lb/>
　　提督岳鍾琪等立營漸逼賊巢凡有進止更當因<lb/>
　　時度勢鄭重籌辦不宜徒事奮徃以厪朕懐至所<lb/>
　　調緑旗兵丁或未能勁健可否另調滿洲及索倫<lb/>
<pb n="KR2c0011_WYG_008-24b"/>
　　兵着傳諭大學士訥親酌量具摺覆奏朕觀金川<lb/>
　　竟難措置設其易處則張廣泗乆歴戎行之人早<lb/>
　　已成功矣今訥親雖為經畧只宜持其大綱督令<lb/>
　　張廣泗等各施謀猷以圖速奏膚功即如建碉之<lb/>
　　策率皆不中肯綮而張廣泗亦附和而無語可見<lb/>
　　彼有推諉之意矣殊増朕憂訥親不可不知也此<lb/>
　　事速行回奏並將近日情形一倂奏聞<lb/>
　　　　<hi>臣</hi>等謹按張廣泗居心忮忌恃才傲忽初至<lb/>
<pb n="KR2c0011_WYG_008-25a"/>
　　　　軍營藐視金川之衆率意而行無愼重周詳<lb/>
　　　　之識既而張興失䧟徒懐慙憤更乏成筭及<lb/>
　　　　聞經畧涖師固有藉其聲威冀幸成功之意<lb/>
　　　　而訥親茫無方畧已為張廣泗所輕於是轉<lb/>
　　　　幸分謗之有人不以破敵為己任推諉之心<lb/>
　聖明早已燭照於萬里之外矣<lb/>
　　　是日訥親張廣泗㑹奏言現在領兵鎭將如任<lb/>
　　　舉買國良俱已陣没唐開中又受鎗傷冶大雄<lb/>
<pb n="KR2c0011_WYG_008-25b"/>
　　　現患傷寒一時統領乏員因思及原任固原提<lb/>
　　　督段起賢籍𨽻成都丁憂家居副將胡大勇素<lb/>
　　　稱勇徃<hi>臣</hi>等公同商酌俱已飛檄行調又因遊<lb/>
　　　擊劉竒偉都司王一柱受傷調養亦經移咨雲<lb/>
　　　貴總督揀派勇幹歴練將備二三員兼程來營<lb/>
　　　以資委用合行奏<lb/>
　聞伏思將領為士卒表率必須統領得人發縱指示<lb/>
　　　方足以勵士氣而奏膚功今軍營各路將領攻<lb/>
<pb n="KR2c0011_WYG_008-26a"/>
　　　勦機宜既屬未諳兼之才智俱係中平即指授<lb/>
　　　之頃尚有不能領㑹者<hi>臣</hi>等既無素稔可用之<lb/>
　　　員仰懇<lb/>
　皇上天恩飭查與川省稍近各省曽經保舉之鎮恊<lb/>
　　　叅遊内<lb/>
　簡發十數員馳驛來營<hi>臣</hi>等派遣委用奏入<lb/>
　上諭内閣曰古州總兵哈尚徳湖廣叅將哈峻德雲<lb/>
　　南提標叅將高欽延安叅將陳文鎭海叅將孟麟<lb/>
<pb n="KR2c0011_WYG_008-26b"/>
　　雲南遊擊魯文徳朱璣范崇純湖北遊擊馬能陜<lb/>
　　西遊擊馬雲翔直𨽻遊擊呉士勝着該部即速行<lb/>
　　文調赴金川軍營聼候經畧大學士訥親等委用<lb/>
　　　是日訥親又奏言欽奉<lb/>
　諭㫖令<hi>臣</hi>將現在征勦情形宻奏<hi>臣</hi>查各路官兵不<lb/>
　　　能前進者多惟昔嶺一路雖現為石城所阻度<lb/>
　　　我兵力尚可望其不日進取惟是<hi>臣</hi>與督臣到<lb/>
　　　營未乆戰勦機宜督辦伊始且各路抽調官兵<lb/>
<pb n="KR2c0011_WYG_008-27a"/>
　　　尚未到齊容<hi>臣</hi>一面指示辦理一面相度籌畫<lb/>
　　　俟月餘後如果我兵已全力攻勦猶有不能速<lb/>
　　　㨗情形再行妥議宻奏請<lb/>
　㫖裁奪奏入<lb/>
　諭曰卿意遲待數日一舉成功何等慶快殊未憶及<lb/>
　　朕之懸望耳及至奏到仍不過如是且聞任舉凶<lb/>
　　問不勝感惜何能慰朕耶又<lb/>
　諭曰張廣泗去嵗奏張興之事措辭得體今任舉乃<lb/>
<pb n="KR2c0011_WYG_008-27b"/>
　　捐軀致命者而汝等不過奏聞其事亦未詳悉殊<lb/>
　　不知輕重也是日訥親又奏言内大臣班第等帶<lb/>
　　　領侍衛拜唐阿等於六月初三等日陸續抵小<lb/>
　　　金川軍營<hi>臣</hi>就現在用兵要路籌度分為四路<lb/>
　　　昔嶺一路派内大臣班第黨<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>一路派䕶軍統<lb/>
　　　領法酬甲索一路派䕶軍統領薩音圖馬奈一<lb/>
　　　路派䕶軍統領烏爾登前徃督兵攻戰其侍衛<lb/>
　　　官員拜唐阿等亦於附近各路分派飭令照看<lb/>
<pb n="KR2c0011_WYG_008-28a"/>
　　　督率<hi>臣</hi>自成都起程挑選成都滿兵百名帶徃<lb/>
　　　今已抵軍營即將此兵分給四路大<hi>臣</hi>侍衛等<lb/>
　　　内大臣傅爾丹於六月十四日已抵<hi>臣</hi>現住之<lb/>
　　　卡撒軍營縁亦係進勦要徑即將伊留住卡撒<lb/>
　　　各路大臣侍衛内班第報稱於昔嶺督視攻戰<lb/>
　　　漸行前進樹立木栅烏爾登報稱在馬奈督視<lb/>
　　　攻戰奪賊四卡其餘别路尚未報到至各土司<lb/>
　　　效力行間輓運米石者<hi>臣</hi>已遵<lb/>
<pb n="KR2c0011_WYG_008-28b"/>
　㫖宣布<lb/>
　皇恩將伊等每年賦額并從前加賞土司之例行查<lb/>
　　　廵撫藩司俟查覆到日再將應如何加<lb/>
　恩之處定議請<lb/>
　㫖其督臣張廣泗所奏川省民夫帮貼銀兩一案撫<lb/>
　　　臣紀山已飭承辦此案之知府李盛唐賫送檔<lb/>
　　　案來營備查俟該員到日再將有無情弊之處<lb/>
　　　清查奏<lb/>
<pb n="KR2c0011_WYG_008-29a"/>
　聞奏入<lb/>
　報聞是日班第奏言前因建昌道陳緯等辦糧誤遲<lb/>
　　　致甲索軍糈缺乏業經㑹摺紏叅一面飛飭川<lb/>
　　　東道齊格及瀘寜同知耿壽平前徃子龍催䟎<lb/>
　　　速運甲索一路最為遥逺近查黨<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>至彼處渡<lb/>
　　　河而行不過三四日可到黨<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>現積米四千儘<lb/>
　　　可分運隨飛咨總統岳鍾琪已㨿諭令綽斯甲<lb/>
　　　土兵暨餘丁人等沿河接遞兩次共運米六百<lb/>
<pb n="KR2c0011_WYG_008-29b"/>
　　　五十石又於該土司境内採辦炒麵糌粑以資<lb/>
　　　接濟其川東道齊格等亦飛調明正孔撒麻書<lb/>
　　　東科等處土司多方奬賞各出烏拉數百加給<lb/>
　　　雇値自五月以後共陸續起運米麵二千餘石<lb/>
　　　兵食已充可無匱缺又㨿該道等禀稱各土司<lb/>
　　　承認帮雇烏拉每日可運米五十石務使有贏<lb/>
　　　無縮惟至深秋大雪恐有阻運之虞<hi>臣</hi>即行令<lb/>
　　　黨<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>糧務臨期量行酌撥以圖萬全又打箭爐<lb/>
<pb n="KR2c0011_WYG_008-30a"/>
　　　至甲索山險途長雨雪不時難免停阻因詳諭<lb/>
　　　該道等查明路徑細察情形其應作何變通辦<lb/>
　　　理之處現在㑹咨聼部核議奏入<lb/>
　報聞是日班第張廣泗紀山㑹奏言順慶府通判丁<lb/>
　　　紀龍䕫州府經歴蒲宏圖榮縣縣丞劉大麓管<lb/>
　　　理臺運惟知利已岡恤夫艱<hi>臣</hi>等訪查丁紀龍<lb/>
　　　管理熱籠正糧務凡給發軍裝夫價多有侵蝕<lb/>
　　　班攔臺積米甚多丁紀龍身任督催並不顧問<lb/>
<pb n="KR2c0011_WYG_008-30b"/>
　　　現在另委忠州知州劉乃大前徃料理丁紀龍<lb/>
　　　運米龍肋不催速到積票至二三十張不能交<lb/>
　　　納又内地雇募夫役頗為拮据丁紀龍於本站<lb/>
　　　内留積散夫最衆將額設交管之夫不令背米<lb/>
　　　以致枵腹難堪相率逃散運夫本應按期更換<lb/>
　　　丁紀龍勒令本站番夫長役以致紛紛禀訴至<lb/>
　　　於所管各站之斛大小不均運夫每多賠累蒲<lb/>
　　　宏圖管理班攔山糧務扣剋雲貴軍裝背夫脚<lb/>
<pb n="KR2c0011_WYG_008-31a"/>
　　　價該臺所管三站塘馬及安運馬騾俱經倒斃<lb/>
　　　既不買補亦不報明班攔山積米至三千餘石<lb/>
　　　蒲宏圖不善疏通倉底致有霉變至劉大麓管<lb/>
　　　理熱籠寨糧務擅於蠻地私自製秤稱米桿上<lb/>
　　　無星不能平凖運夫前途交納徃徃賠累又劉<lb/>
　　　大麓將遂寜等縣解運官馬勒住私賣營利肥<lb/>
　　　已剋扣夫價種種劣蹟斷難姑容<hi>臣</hi>謹㑹摺紏<lb/>
　　　叅奏入<lb/>
<pb n="KR2c0011_WYG_008-31b"/>
　諭曰丁紀龍蒲宏圖劉大麓俱着革職其誤運侵蝕<lb/>
　　情由交與廵撫紀山嚴審定擬具奏<lb/>
　<lb/>
　<lb/>
　<lb/>
　<lb/>
　<lb/>
平定金川方畧卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_003-1a"/>
欽定四庫全書<lb/>
平定金川方略卷三<lb/>
　　　七月甲寅慶復張廣泗㑹奏言莎羅奔與其兄<lb/>
　　　就日吉父子同惡相濟致干<lb/>
　天討莎羅奔居於勒歪寨就日吉父子居於刮耳崖<lb/>
　　　官兵自應分路前進攻此二寨<hi>臣</hi>等酌定西路<lb/>
　　　委松潘鎭宋宗璋統領漢土官兵四千五百名<lb/>
　　　由黨壩進攻勒歪叅将郎建業永柱帶領漢土<lb/>
<pb n="KR2c0011_WYG_003-1b"/>
　　　官兵三千五百名由曾頭溝卡裏一路亦進攻<lb/>
　　　勒歪令馬良柱帶漢土官兵三千五百名由孫<lb/>
　　　克宗一路進攻刮耳崖叅將買國良遊擊高得<lb/>
　　　祿帶漢土官兵三千餘名由黨壩一路亦進攻<lb/>
　　　刮耳崖南路委建昌鎭許應虎統領叅將蔡允<lb/>
　　　帶漢土官兵二千七百餘名由革什咱攻奪正<lb/>
　　　地古交一路前進與西路宋宗璋黨壩曾頭兩<lb/>
　　　路官兵會合夾攻勒歪㤗寧恊張興同遊擊陳<lb/>
<pb n="KR2c0011_WYG_003-2a"/>
　　　禮帶漢土官兵三千二百名由巴底娘盡一路<lb/>
　　　前進與馬良柱孫克宗達壩溝兩路官兵㑹合<lb/>
　　　夾攻刮耳崖再金川河西各寨亦應分兵勦洗<lb/>
　　　派遊擊羅于朝帶官兵一千名同土司汪結帶<lb/>
　　　土兵一千餘名由綽斯甲一路前進攻取河西<lb/>
　　　各寨諸路定期於六月二十八日齊進各指定<lb/>
　　　攻取地方不得避就退縮再<hi>臣</hi>等原奏<hi>臣</hi>張廣<lb/>
　　　泗駐劄雜谷閙軍營今細加相度尚屬偏於西<lb/>
<pb n="KR2c0011_WYG_003-2b"/>
　　　路是以仍回汶川與慶復商酌一切六月初四<lb/>
　　　日再由瓦寺取道沃日徑赴小金川美諾寨駐<lb/>
　　　劄地旣適中又與賊巢相近便於調遣俟各路<lb/>
　　　齊進之後<hi>臣</hi>張廣泗當率兵前往賊境相機策<lb/>
　　　應計獲兇渠毋令兎脫<hi>臣</hi>慶復現駐汶川彈壓<lb/>
　　　瓦寺并與草坡一路相近今七路進攻仰仗<lb/>
　天威㑹合不遠<hi>臣</hi>慶復酌擬出駐舊保縣以便商辦<lb/>
　　　事宜仍可查察瓦寺奏入<lb/>
<pb n="KR2c0011_WYG_003-3a"/>
　諭曰朕始謂大學士慶復尚在汶川軍前有張廣泗<lb/>
　　一人足資辦理是以有㫖令入閣辦事今觀此奏<lb/>
　　是前臨軍營矣若接㫖而已經起身回京則已若<lb/>
　　尚在軍前且不必來京可俟奏凱功成大局已定<lb/>
　　然後起身可耳是日慶復張廣泗又㑹奏言南路<lb/>
　　　各番寨向被金酋佔據官兵所到本地番人皆<lb/>
　　　擒獻賊目迎降魯密章谷一帶賊俱逃遁官兵<lb/>
　　　直抵河口收撫安揷其巴底之林噶札科二處<lb/>
<pb n="KR2c0011_WYG_003-3b"/>
　　　地最險要有賊目帶兵把守經遊擊羅于朝陳<lb/>
　　　禮等派遣守備王珩領官兵四百名土司汪結<lb/>
　　　等帶領革什咱及新撫巴旺土兵一千餘名分<lb/>
　　　路撲碉攻破戰碉殺賊六十餘名生擒番目等<lb/>
　　　十餘名<hi>臣</hi>等查巴旺巴底既經投順則進攻賊<lb/>
　　　巢之路已通惟孫克宗為西南兩路通衢尤關<lb/>
　　　緊要其地有上下之分上孫克宗近西路金酋<lb/>
　　　就日吉遣子郎卡率兵踞守下孫克宗近南路<lb/>
<pb n="KR2c0011_WYG_003-4a"/>
　　　有頭人札什邦遣伊子壻赴營投順遊擊陳禮<lb/>
　　　土司汪結等帶兵星往接應察知其誠給與白<lb/>
　　　旗招安上孫克宗賊目聞知來攻張興派守備<lb/>
　　　司廷佐等領兵前徃堵禦賊猶據險力拒我兵<lb/>
　　　奮勇直前攻毁碉樓殺死賊衆自六月初二日<lb/>
　　　至十三日建昌總兵許應虎遊擊保懐智守備<lb/>
　　　徐克猷等後先策應力戰賊或死或逃盡得谷<lb/>
　　　予寨碉六十餘座而馬良柱又派遊擊陳上才<lb/>
<pb n="KR2c0011_WYG_003-4b"/>
　　　潘文郁等帶領漢土官兵自六月初九日從美<lb/>
　　　諾起程至十二日連日力戰頗有斬獲賊且戰<lb/>
　　　且走奔入孫克宗官寨十三日官兵奮勇壓攻<lb/>
　　　賊死者甚衆土舍郎卡潛逃上孫克宗地方全<lb/>
　　　復其河東領兵把總韓偉分勦他撒等五寨亦<lb/>
　　　俱得勝所有上下孫克宗地方分别勦撫情形<lb/>
　　　<hi>臣</hi>謹繕摺縷陳奏入<lb/>
　諭曰覧奏報攻勦情節總與去歲瞻對相仿卽幸而<lb/>
<pb n="KR2c0011_WYG_003-5a"/>
　　成功恐亦未必遠勝前此所為也是日慶復張廣<lb/>
　　　泗紀山又會奏言金酋狂悖不法固屬不赦之<lb/>
　　　首惡而綽斯甲乃敢以姻戚私情陰行附和其<lb/>
　　　罪實無可原但其地與金川相連而力又强悍<lb/>
　　　若明露並勦之機恐二賊并謀有傷兵力是以<lb/>
　　　該酋前到汪結處有悔懼効力之請即責以立<lb/>
　　　功贖罪解其同謀抗拒之計兹䝉<lb/>
　聖諭訓示周詳該酋誠偽原屬難信今當以兵據其<lb/>
<pb n="KR2c0011_WYG_003-5b"/>
　　　險要俟金酋蕩平即回戈南指乘其不備自易<lb/>
　　　勦除至金酋顯行悖逆本身親屬之外凡係用<lb/>
　　　事黨與自不容稍有漏網其餘屬下番民誅之<lb/>
　　　不可勝誅且廹於使令非如黔省古州之苖滇<lb/>
　　　南昭通之猓自懐叛志者可比苟其投戈順命<lb/>
　　　自應伐罪弔民再古州在黔楚西粤郡縣之中<lb/>
　　　昭通亦與滇黔蜀三省郡縣毘連故當建立重<lb/>
　　　鎭呚土歸流設官撫治乆之可成樂土至若金<lb/>
<pb n="KR2c0011_WYG_003-6a"/>
　　　川正在衆番蠻土司之中深邃幽險難以安設<lb/>
　　　營鎭且尺寸皆山箐深溝隘可耕之地絶少若<lb/>
　　　駐兵防守無所得食雪山重疊運餉更難又與<lb/>
　　　古州之有田可屯者不同臣等酌議惟俟將來<lb/>
　　　蕩平之後就現在恭順効力之土司擇其從征<lb/>
　　　有功之子弟頭人量為畫界分授少其地而衆<lb/>
　　　建之既以彰賞罰之典又使力少不能為亂庶<lb/>
　　　幾可以寧輯邊陲伏祈<lb/>
<pb n="KR2c0011_WYG_003-6b"/>
　訓示至副將馬良柱統兵一千五百名先解熱籠之<lb/>
　　　圍後援沃日官寨一案查本年三月内金酋侵<lb/>
　　　犯沃日各寨經宋宗璋馬良柱等發兵五百餘<lb/>
　　　名令都司馬光祖守備徐克讓楊懷玉把總柳<lb/>
　　　占春等先後往沃聲援都司馬光祖於賊兵未<lb/>
　　　逼沃日之時先行赴沃與該處土兵恊同拒賊<lb/>
　　　賊來攻寨彼此勝負未决而守備徐克譲等兵<lb/>
　　　會合在熱籠地方賊衆大至被圍寨内馬良柱<lb/>
<pb n="KR2c0011_WYG_003-7a"/>
　　　在巴納山聞知奮勇前戰晝夜數十合轉鬭數<lb/>
　　　十里直至松林口山險箐密遊擊李成邦三次<lb/>
　　　帶傷不稍退縮官兵奮不顧身殺賊數百人賊<lb/>
　　　始披靡而退官兵遂抵熱籠解圍所殺賊衆留<lb/>
　　　有尸骸經<hi>臣</hi>張廣泗目覩屬實馬良柱既抵熱<lb/>
　　　籠稍休士卒總兵宋宗璋遣遊擊陳上才等領<lb/>
　　　兵一千三百名翻山接應馬良柱揚威前進往<lb/>
　　　援沃日賊兵自巴納敗逃之後俱已膽落小金<lb/>
<pb n="KR2c0011_WYG_003-7b"/>
　　　川又復投誠賊兵知勢不敵遂爾逃散馬良柱<lb/>
　　　隨受小金川之降派漢土官兵前赴小金川美<lb/>
　　　諾官寨踞守其地金酋始領兵守穴不敢復出<lb/>
　　　所有前摺未曾分晰情形合並附陳奏入<lb/>
　諭曰此奏略遲而又不過小小取勝未報大捷朕甚<lb/>
　　懸念也<lb/>
　　　八月辛巳慶復張廣泗奏言<hi>臣</hi>等分派西南兩<lb/>
　　　路鎭將定期於六月二十八日㑹勦兹據西路<lb/>
<pb n="KR2c0011_WYG_003-8a"/>
　　　統領總兵宋宗璋呈報木耳金岡碉寨堅固為<lb/>
　　　勒歪賊巢之門戸又有作固山康八達兩處為<lb/>
　　　之犄角隨派叅將張豹等由中路攻木耳金岡<lb/>
　　　遊擊阿爾占等由左翼攻作固山遊撃王三元<lb/>
　　　等由右翼攻康八達寨連日攻圍未能即破因<lb/>
　　　密察地勢有革什戎岡為作固山之屏蔽必先<lb/>
　　　奪取方可斷各寨之援隨派守備楊崑千總席<lb/>
　　　雄等統兵截殺賊死甚衆遂進圍作固山戰碉<lb/>
<pb n="KR2c0011_WYG_003-8b"/>
　　　又令叅將郎建業過山恊攻又令張豹等帶兵<lb/>
　　　暗合官兵俱奮勇前驅不避鋒鏑自七月初六<lb/>
　　　至十二日連戰得勝直撲作固山戰碉立時攻<lb/>
　　　破賊盡燒死現在籌畫攻取木耳金岡康八達<lb/>
　　　二處又據叅將郎建業永柱等報稱自綽斯甲<lb/>
　　　進發郎建業等攻奪西山梁守備張懋德等領<lb/>
　　　兵抄賊後山千總彭翹翼領兵接應永柱等在<lb/>
　　　山角䕶營官兵奮勇連放大砲自辰至酉擊死<lb/>
<pb n="KR2c0011_WYG_003-9a"/>
　　　賊番百餘張懋德奪卡三處殺賊四十餘人又<lb/>
　　　據威茂恊馬良柱報稱六月二十八日抵稱斗<lb/>
　　　寨與陳上才潘文郁㑹合二十九日至兩河口<lb/>
　　　七月初一日進溝上山聞金酋於納貝山修碉<lb/>
　　　設卡嚴兵把守派遊擊陳上才等為左翼守備<lb/>
　　　何耀祖等為右翼馬良柱及遊擊潘文郁等前<lb/>
　　　後接應初二日賊伏兵松林被官兵鎗砲擊死<lb/>
　　　百餘人初三日進至江卡連破碉卡數處又進<lb/>
<pb n="KR2c0011_WYG_003-9b"/>
　　　至得利寨攻圍一夜初四日辰刻施發地雷官<lb/>
　　　兵奮勇連克大戰碉二十餘座小戰碉八十餘<lb/>
　　　座自得利以下一溝兩岸碉樓甚密寨落頗大<lb/>
　　　乘勝分攻連破達庸等寨番蠻慟哭乞降良柱<lb/>
　　　遵檄勦撫兼施准其投順令各回本寨陸續招<lb/>
　　　徠小寨二十餘處又木耳子地方有賊番一寨<lb/>
　　　甚屬險固領兵土目係刮耳崖並勒歪兩賊首<lb/>
　　　之大頭人馬良柱因革什咱土兵阿則等探得<lb/>
<pb n="KR2c0011_WYG_003-10a"/>
　　　大頭人懼我兵威潛回刮耳崖商議因設計即<lb/>
　　　令阿則等殺死看寨之小頭人甲噶等割取首<lb/>
　　　級餘衆開碉迎降並革達寨俱開碉投誠亦准<lb/>
　　　其歸順其丹噶山離刮耳崖四十餘里山岡緊<lb/>
　　　要初九日分派潘文郁陳上才等左右攻擊馬<lb/>
　　　良柱率兵為之策應鎗砲齊發賊兵不支順山<lb/>
　　　入林而逃我兵奮勇爭先焚燒碉寨二十餘座<lb/>
　　　燒死男婦甚衆初十日進兵至松林遇賊截殺<lb/>
<pb n="KR2c0011_WYG_003-10b"/>
　　　賊望風逃竄追至美斗等寨焚燬大小戰碉六<lb/>
　　　十餘座有納貼麻咱等寨番民色當朋等率衆<lb/>
　　　環拜泣懇投誠察其委屬眞誠准予招撫十一<lb/>
　　　日探知守備徐克猷帶領川南官兵在索落脚<lb/>
　　　劄營與丹噶山隔一山溝中有曾達碉寨阻隔<lb/>
　　　現在設法攻擊俟克破曾達㑹合川南官兵再<lb/>
　　　遣發官兵接應叅將買國良進搗刮耳崖賊巢<lb/>
　　　又據叅將買國良遊擊高得祿呈報七月初一<lb/>
<pb n="KR2c0011_WYG_003-11a"/>
　　　日抵不史山脚住營密探山頂空卡關有賊番<lb/>
　　　數百人把守隨派守備楊耀斗等分攻買國良<lb/>
　　　等帶兵督催初二日賊番分路拒敵官兵奮勇<lb/>
　　　夾攻自辰至未賊番敗潰奪獲官卡初四日遊<lb/>
　　　擊高得祿等進攻邦噶山脚碉寨攻燒碉房二<lb/>
　　　十餘座燒死男婦甚多是晚賊來劫營買國良<lb/>
　　　督兵攻戰互有殺傷天明賊始敗退高得祿圍<lb/>
　　　攻戰碉未能即破現在設法攻取又邦噶山脚<lb/>
<pb n="KR2c0011_WYG_003-11b"/>
　　　左溝大戰碉實為賊番聚衆抗拒之處七月十<lb/>
　　　六日令兵丁各備乾柴守備楊金玉等管領將<lb/>
　　　水碉三座用柴佈砌一時地雷烘發斫死賊番<lb/>
　　　四名生擒十五名其餘盡皆燒斃奪取水碉而<lb/>
　　　左溝戰碉又被官兵密圍賊番無不䘮膽二十<lb/>
　　　日又督兵負薪力撲碉下越坑毁牆燒燬戰碉<lb/>
　　　七座獲賊番六十名燒死者不計其數此西路<lb/>
　　　鎭將呈報進攻賊境情形也南路統領總兵許<lb/>
<pb n="KR2c0011_WYG_003-12a"/>
　　　應虎呈報督兵進攻正地賊番佔踞東山梁石<lb/>
　　　卡三處抵禦官兵六月二十八日許應虎同遊<lb/>
　　　擊保懐智等三路夾攻賊番大敗官兵連得賊<lb/>
　　　卡三處除斬殺生擒之外帶傷及滚崖跌死者<lb/>
　　　甚多查正地山口之獨松車寨均為賊境要害<lb/>
　　　先破獨松與車寨方可進攻說怕等處以抵勒<lb/>
　　　歪對岸隨於二十九日遣派革什咱土舎扎什<lb/>
　　　羅爾布往攻車寨次日又派遊擊王世爵接應<lb/>
<pb n="KR2c0011_WYG_003-12b"/>
　　　力攻賊番棄寨奔逃克破碉寨八處七月初一<lb/>
　　　日派叅將蔡允遊擊保懐智往攻獨松初三日<lb/>
　　　又派遊擊王世爵恊同攻取初四日被賊衝突<lb/>
　　　該將不能抵敵以致失去砲位陣亡漢兵九名<lb/>
　　　帶傷者二十二名又據報稱左右山梁地形陡<lb/>
　　　險雖將下層攻奪尚有第二層名澤銳絶頂名<lb/>
　　　多爾潛藏賊番出沒擾犯初八日復有五六百<lb/>
　　　人於澤銳逞兇密令保懷智乘夜出其不意帶<lb/>
<pb n="KR2c0011_WYG_003-13a"/>
　　　兵直抵澤銳賊衆大敗官兵追至多爾山頂賊<lb/>
　　　番入碉用鎗拒敵漢土官兵四面鎗砲齊發賊<lb/>
　　　不能支棄碉奔逃燒燬碉樓四座正地偏右順<lb/>
　　　河而下尚有顧務等寨未除若置此路直攻獨<lb/>
　　　松說怕以上恐賊尾我之後因令保懷智等分<lb/>
　　　兵三路進攻賊正拒敵土兵撲至寨後震喊如<lb/>
　　　雷賊惶懼奔出碉樓逃竄奪獲戰碉二座碉房<lb/>
　　　十八間有下得四寨頭人六太等並未拒敵叩<lb/>
<pb n="KR2c0011_WYG_003-13b"/>
　　　營投誠已經准其降附又據㤗寧恊張興呈報<lb/>
　　　督兵進攻馬奈山梁徧察山形俱屬峭壁陡巖<lb/>
　　　中係大江凡險要之處賊俱設有戰碉修砌石<lb/>
　　　牆聯絡馬奈官寨施放滚木礌石七月初二日<lb/>
　　　我兵奮勇力攻斷賊水道密令守備李金徐克<lb/>
　　　猷遊擊陳禮分翼進攻張興抄後策應先攻頭<lb/>
　　　道山梁兵丁奮勇賊番敗逃奪得馬奈大官寨<lb/>
　　　一座碉房四十餘座右面山梁又奪得官寨一<lb/>
<pb n="KR2c0011_WYG_003-14a"/>
　　　座戰碉四座碉房二百六十餘座守備徐克猷<lb/>
　　　用皮船渡河翻山以抵金酋卡隘分兵三路進<lb/>
　　　攻奪得戰碉十二座賊人敗遁又攻取逹脚直<lb/>
　　　木碉樓三十餘座尚有大戰碉五座喇嘛寺一<lb/>
　　　座必須相機攻勦方得與達壩溝官兵㑹合又<lb/>
　　　報稱七月初八日遣候補守備金容遊擊陳禮<lb/>
　　　守備王珩帶兵進發燒燬碉寨十餘座戰碉二<lb/>
　　　座正在籌畫攻取附近馬邦之札果隘卡忽於<lb/>
<pb n="KR2c0011_WYG_003-14b"/>
　　　左右梁後有伏兵百餘潛起旋派左山梁官兵<lb/>
　　　奮勇齊攻賊不能支滚下山坡追擊至扎果隘<lb/>
　　　卡連夜攻戰至十二日奪獲碉卡一座平寨一<lb/>
　　　十三座移營佔據頭道卡倫守備王珩等報克<lb/>
　　　大戰碉一座平寨二十六座守備徐克猷派攻<lb/>
　　　河東初五至初九日前後得大碉六座大小戰<lb/>
　　　碉二十餘座連破九寨總計碉樓二百餘座生<lb/>
　　　擒賊番四十名殺死四百名帶傷者不計其數<lb/>
<pb n="KR2c0011_WYG_003-15a"/>
　　　止餘緊要官寨二座現在籌算攻取又據阜和<lb/>
　　　營遊擊羅于朝呈報領兵進攻上納龍山梁奪<lb/>
　　　獲山梁一座卡房六座進攻甲索獲大戰碉一<lb/>
　　　座石卡房二十餘座尚有木城數座離大河三<lb/>
　　　十餘里河岸一帶俱有戰碉石卡把守甚嚴現<lb/>
　　　同汪結等熟籌克取此南路各鎭將呈報進攻<lb/>
　　　賊境情形也<hi>臣</hi>等查前𣲖鎭將㑹攻金酋各處<lb/>
　　　賊巢宋宗璋許應虎等分攻勒歪㑹合之路尚<lb/>
<pb n="KR2c0011_WYG_003-15b"/>
　　　遠其刮耳崖之三路官兵馬良柱連戰克捷乘<lb/>
　　　勝直前勦撫兼用相去賊巢不過三十餘里張<lb/>
　　　興進攻亦離賊巢不遠買國良等進攻邦噶三<lb/>
　　　路軍營相望聲勢聯絡現令調到貴州貼防之<lb/>
　　　兵前往幫助買國良等恊攻此三路中有一先<lb/>
　　　抵刮耳崖<hi>臣</hi>張廣泗即親往督率策應再許應<lb/>
　　　虎攻獨松未破據革什咱土舎扎什羅爾布投<lb/>
　　　誠該鎭力請大兵由該地進攻刮耳崖計擒賊<lb/>
<pb n="KR2c0011_WYG_003-16a"/>
　　　酋就日吉該鎭已經允許<hi>臣</hi>等伏思與其坐守<lb/>
　　　獨松不能前進自不若由别路進攻刮耳崖為<lb/>
　　　是俟刮耳崖各兵㑹齊之後再分兵接應征勦<lb/>
　　　勒歪之軍既據其心腹兩酋不能相救掃蕩自<lb/>
　　　易矣奏入<lb/>
　諭曰自汝等定期㑹勦之奏至朕日夜望捷音之來<lb/>
　　遲至今日亦不過小小破碉克寨何足慰朕耶此<lb/>
　　内馬良柱尚屬奮勇有所攻克至於許應虎在朕<lb/>
<pb n="KR2c0011_WYG_003-16b"/>
　　前力請出師効力今一獨松即不能克所謂奮勇<lb/>
　　直前者何在且攻碉獲勝情形總與班滚之事無<lb/>
　　異朕所慮者將來金酋又似班滚之生死不明則<lb/>
　　勞師動衆訖無成功必有身任其咎者卿等始終<lb/>
　　籌畫勿但顧目前為國家圖永乆靖安之策邊防<lb/>
　　銷疥癬窺伺之萌必如古州之至今苖民相安耕<lb/>
　　作控禦有方斯得矣<lb/>
　　　　<hi>臣</hi>等謹按軍旅為國家大事膺斯任者必本<lb/>
<pb n="KR2c0011_WYG_003-17a"/>
　　　　忠誠之念竭其智勇以敵愾奏功始為無負<lb/>
　　　　若乃志存欺飾或欲僥幸成功或冀粉飾了<lb/>
　　　　局徒使帑藏虚糜於内士卒捐軀於外是其<lb/>
　　　　孽由自作明有王法幽有鬼神所不能逃也<lb/>
　皇上屢頒諭㫖諄諄訓誡以為必有身任其咎者丁<lb/>
　　　　寧反覆之意至深切矣<lb/>
　　　九月己丑紀山奏言西路沃日軍糧原議由草<lb/>
　　　坡蓽蓬二路輓運今查此二路﨑嶇陡險且中<lb/>
<pb n="KR2c0011_WYG_003-17b"/>
　　　隔雪山一座前因西南道路未通是以由此轉<lb/>
　　　運今巴底巴旺小金川孫克宗魯密章谷等處<lb/>
　　　次第恢復西南兩路已通若仍由草坡蓽蓬運<lb/>
　　　餉恐轉瞬秋深雪積凍滑難行甚有關係查有<lb/>
　　　南路之兩河口至孫克宗地方略為平坦再加<lb/>
　　　開通人畜便可行走將來亦無凍阻之虞已准<lb/>
　　　督<hi>臣</hi>飭鮑成龍購買烏拉二千頭幫運俟早晚<lb/>
　　　成功照例變價奏入<lb/>
<pb n="KR2c0011_WYG_003-18a"/>
　報聞<lb/>
　　　乙未<lb/>
　上命尚書傅恒傳諭慶復曰朕曾降㫖令大學士慶<lb/>
　　復來京後因伊尚未起程又令仍在軍營辦事兩<lb/>
　　次諭㫖伊俱未覆奏今侍郎玉保具奏熬茶夷使<lb/>
　　有應行防禦之事慶復若已起程來京必由陜省<lb/>
　　即令在陜暫住候玉保信息俟應召來之時朕再<lb/>
　　降㫖召取回京<lb/>
<pb n="KR2c0011_WYG_003-18b"/>
　　　庚子張廣泗奏言<hi>臣</hi>於十月十八日自成都啓<lb/>
　　　行由汶川舊保一路出口赴雜谷閙軍營駐劄<lb/>
　　　分兵七路進攻一月以來各路攻克碉寨漸逼<lb/>
　　　賊巢業經奏報<hi>臣</hi>自入番境經由各地所見尺<lb/>
　　　寸皆山陡峻無比隘口處所則設有碉樓累石<lb/>
　　　如小城中峙一最高者狀如浮圖或八九丈十<lb/>
　　　餘丈甚至有十五六丈者四圍高下皆有小孔<lb/>
　　　以資瞭望以施鎗砲險要尤甚之處設碉倍加<lb/>
<pb n="KR2c0011_WYG_003-19a"/>
　　　堅固名曰戰碉此凡屬番境皆然而金川地勢<lb/>
　　　尤險碉樓更多至攻碉之法或穴地道以轟地<lb/>
　　　雷或穵牆孔以施火砲或圍絶水道以坐困之<lb/>
　　　種種設法本皆易於防範可一用而不可再施<lb/>
　　　且上年進攻瞻對已盡為番夷所悉逆酋皆早<lb/>
　　　為預備或於碉外掘壕或於碉内積水或附碉<lb/>
　　　加築䕶墻地勢本居至險防禦又極周密營中<lb/>
　　　向有子母劈山等砲僅可禦敵不足攻碉撫<hi>臣</hi>
<pb n="KR2c0011_WYG_003-19b"/>
　　　紀山製有九節劈山大砲二十餘位每位重三<lb/>
　　　百餘觔馬騾不能䭾載僱覔長夫擡運以之攻<lb/>
　　　碉若擊中碉墻腰腹仍屹立不動惟擊中碉頂<lb/>
　　　則可去石數塊或竟有擊穿者賊雖頗懷震懼<lb/>
　　　然即甃補如故<hi>臣</hi>相察情形惟有大用火攻庶<lb/>
　　　幾有濟因飭官弁多派兵丁砍伐柴薪臨時運<lb/>
　　　至碉下應用又恐賊人發鎗下石勢不能近因<lb/>
　　　令豫砍大木作排如攩牌式進攻時先以排禦<lb/>
<pb n="KR2c0011_WYG_003-20a"/>
　　　其鎗石使負柴者隨其後火發之後排亦可以<lb/>
　　　助力仍使放鎗砲以絶敵之撲救現在用之各<lb/>
　　　路已有成效惟是此項舉運柴木兵丁倍須奮<lb/>
　　　勇舍命爭先當酌加賞賚以鼓其氣<hi>臣</hi>查現今<lb/>
　　　進勦之漢土官兵三萬有餘每日之費不下三<lb/>
　　　四千金與其曠日滋費何若策勵以圖速成至<lb/>
　　　賊碉多踞絶險難以猝近奮勇力攻士卒不無<lb/>
　　　傷損自六月二十八日進兵以後各路報克碉<lb/>
<pb n="KR2c0011_WYG_003-20b"/>
　　　寨雖不下數百而其極險緊要之碉不過十餘<lb/>
　　　處漢兵陣亡已八十餘名土兵一百三十餘名<lb/>
　　　漢兵帶傷者三百五十餘名土兵四百九十餘<lb/>
　　　名此等陣亡帶傷兵丁雖俱有賞恤銀兩而定<lb/>
　　　例必於事竣後通行查給<hi>臣</hi>思陣亡者不無搬<lb/>
　　　骸安埋之費受傷者急湏調理方免致斃<hi>臣</hi>仰<lb/>
　　　體<lb/>
　皇仁量行先加賞給俾共加感奮益圖報效奏入<lb/>
<pb n="KR2c0011_WYG_003-21a"/>
　諭曰看此則奏凱尚需時日何能慰朕西顧之憂哉<lb/>
　　　辛丑<lb/>
　上命軍機大臣等傳諭張廣泗曰前據奏報金川情<lb/>
　　形雖未大勝而連破番寨去刮耳崖僅二十里似<lb/>
　　乎不久可以成功朕方盻望捷音之踵至乃此次<lb/>
　　所奏以賊碉所踞俱在絶險攻克頗難並未言及<lb/>
　　刮耳崖如何進取是奏凱尚需時日伊前後奏報<lb/>
　　相隔不過數日而情事各異即奏到之日亦遲速<lb/>
<pb n="KR2c0011_WYG_003-21b"/>
　　不同至所奏訪查班滚踪跡其未死可知從前以<lb/>
　　其焚燒自縊朕即謂情節可疑焉知不詭計兔脫<lb/>
　　潛往金川勾通致釁今查奏如此則班滚之潛逃<lb/>
　　舍金川而何往伊既附賊酋必敎唆謀逆勾結黨<lb/>
　　援衆番聳聽是以螳臂自恃敢於跳梁蓋番性難<lb/>
　　馴又多狡獪雖各分門戸而聲氣相通鬼蜮之技<lb/>
　　隨在皆有即如郭羅克之後則有瞻對又繼之以<lb/>
　　金川即崇喜土司之仇殺雖為穴中之鬭亦係啓<lb/>
<pb n="KR2c0011_WYG_003-22a"/>
　　釁之端若瞻對辦理妥恊何至復有金川等事看<lb/>
　　來此等番蠻皆懷蠢動叛服俱不足慿信即裏塘<lb/>
　　土司汪結於征勦瞻對時効力著有功績為大學<lb/>
　　士慶復所任用今覽張廣泗所奏王懷信供詞上<lb/>
　　年汪結授為土司訪得班滚亦差人到汪結處投<lb/>
　　哈達道喜似此心懷叵測則番衆之暗傳聲息從<lb/>
　　可知矣且據昔什綽所供汪結做中班滚的兄弟<lb/>
　　俄木丁投降了呌班滚逃往别處去益可證班滚<lb/>
<pb n="KR2c0011_WYG_003-22b"/>
　　之始末汪結咸知則汪結蓋一陰巧小人彼既外<lb/>
　　示出力於我而内仍不使班滚怨彼此乃番蠻兩<lb/>
　　下獲利之巧智而慶復特墮其術中而不知耳將<lb/>
　　來此人須另有一番處置方可今汪結現在軍前<lb/>
　　尤宜事事密為留意不可稍露機宜致彼生疑而<lb/>
　　踪跡班滚之事尤不可付之此人也總之此次用<lb/>
　　兵非小小克捷懲創於目前所可了事必須統計<lb/>
　　金川番情大為籌辦實足以懾服諸蠻為一勞永<lb/>
<pb n="KR2c0011_WYG_003-23a"/>
　　逸之策方不至事久復有蠢動若此時尚稍有遷<lb/>
　　就以圖速成將來辦理愈難反不若無此役之為<lb/>
　　得計矣金川之役興師運餉勞費已繁且天氣漸<lb/>
　　寒正宜乘時勦滅以奏膚功上年瞻對出師朕屢<lb/>
　　加督䇿始得結局兹因張廣泗嫻於師旅一以委<lb/>
　　之自無煩西顧之憂是以未屢頒㫖訓飭今看尚<lb/>
　　無奏凱之期又不能不厪懐矣可傳諭張廣泗令<lb/>
　　其審度機宜速殫智勇籌全制勝永靖蠻氛以副<lb/>
<pb n="KR2c0011_WYG_003-23b"/>
　　朕特用之意瞻對乃前車之戒不可蹈也是日<lb/>
　上自行在<lb/>
　命尚書傅恒傳諭大學士張廷玉訥親曰現在征勦<lb/>
　　金川不過與前此辦理瞻對相仿並無善策如所<lb/>
　　奏攻擊碉樓惟開穵地道施放地雷已為衆番所<lb/>
　　熟悉不知用兵之道豈必專仗火攻即碉樓亦僅<lb/>
　　止一隅何若相度地勢或斷其糧道或絶其水路<lb/>
　　使之坐困諒無不斃之理張廣泗於此等俱未籌<lb/>
<pb n="KR2c0011_WYG_003-24a"/>
　　及朕意興師已久尚未奏凱綠旗兵丁不足取勝<lb/>
　　與其日久而師老不如選京師旗兵之精銳一以<lb/>
　　當十汰綠旗之閒冗以省無用之費益勁旅之資<lb/>
　　若成功迅速較目前為尤省也且張廣泗以旗人<lb/>
　　管旗軍料亦無掣肘之處但是否應如此傳諭張<lb/>
　　廣泗著大學士等再行詳悉酌定具奏<lb/>
　　　丁未大學士張廷玉訥親遵<lb/>
　㫖覆奏曰用兵之道原非專仗火攻<lb/>
<pb n="KR2c0011_WYG_003-24b"/>
　聖諭所指或斷其糧道或絶其水路使之坐困允合<lb/>
　　　機宜至<lb/>
　諭㫖欲選旗兵之精銳汰綠旗之閒冗在京師旗兵<lb/>
　　　較之綠旗兵丁自屬勇往但此番金川用兵舉<lb/>
　　　動措置較之前次瞻對之役似為上緊據張廣<lb/>
　　　泗奏稱征兵去刮耳崖僅二三十里則就現在<lb/>
　　　情形而論已經扼其險要如派京兵前往即以<lb/>
　　　一當十數亦不少目下天氣漸寒道途遙遠非<lb/>
<pb n="KR2c0011_WYG_003-25a"/>
　　　若前此派往瞻對止數十人易於料理且旗兵<lb/>
　　　自京抵營約須三兩月之久中間或已就破滅<lb/>
　　　或已經圍困待斃俱未可知且可無庸傳諭張<lb/>
　　　廣泗也<lb/>
　報聞<lb/>
　　　丁巳<lb/>
　上命軍機大臣等傳諭張廣泗曰據報辦理金川情<lb/>
　　形及今又經逾月尚未見奏捷音想該督嫻於軍<lb/>
<pb n="KR2c0011_WYG_003-25b"/>
　　務熟練機宜必待實奏膚功是以相持許久但前<lb/>
　　據該督奏稱戰碉險絶難以猝攻必須徹底殄除<lb/>
　　方無貽患如此時已經搗穴殱渠誠為盡善若尚<lb/>
　　需時日則彼處地近雪山朕思際此冰霜嚴冷我<lb/>
　　師屯聚誠恐墮指裂膚難於取捷或且暫行退駐<lb/>
　　向陽平曠之地令得稍為休息俟氣候融和再加<lb/>
　　調官兵厚集軍威以成一舉掃除之計其應行防<lb/>
　　範之處務須嚴密周詳毋令乘機兎脫全在該督<lb/>
<pb n="KR2c0011_WYG_003-26a"/>
　　計算萬全可諭令酌量機宜妥恊辦理<lb/>
　　　　<hi>臣</hi>等謹按金川地多雪山秋冬寒沍<lb/>
　皇上身居九重之上慮周萬里之外豫<lb/>
　敕帥<hi>臣</hi>移師暫駐平原向陽之地密加防範毋令賊<lb/>
　　　　得侵軼俟春氣融和加調官兵厚集軍威以<lb/>
　　　　為一舉掃除之計後<lb/>
　覽紀山所奏黨壩九月中旬已連降大雪復以彼地<lb/>
　　　　情形冬令嚴寒運餉進兵均難得濟諄諄傳<lb/>
<pb n="KR2c0011_WYG_003-26b"/>
　諭張廣泗知之<lb/>
　廟算周詳至當不易乃張廣泗胸無成竹惟思僥倖<lb/>
　　　　成功輙以移師為非便增兵為糜餉且力言<lb/>
　　　　戎布已將攻克巴底有兵留守黨壩雜谷綽<lb/>
　　　　斯甲等四面防範周密賊酋如在釡底不出<lb/>
　　　　明年二三月克擒此賊曾不逾時而張興失<lb/>
　　　　事遂至恇怯失措自謂何敢復言進兵厥後<lb/>
　　　　倉猝移軍致多損失而添兵增餉之費較倍<lb/>
<pb n="KR2c0011_WYG_003-27a"/>
　　　　於前春來擒賊之言莫能奏績是<lb/>
　聖主於閫外之事坐照無遺而臣下不能仰遵節制<lb/>
　　　　動失機宜誠為罪無可逭也<lb/>
　　　是日<lb/>
　上以四川按察使倉德為四川布政使建昌道石杰<lb/>
　　　為四川按察使候補道陳仁為建昌道<lb/>
　<lb/>
　<lb/>
<pb n="KR2c0011_WYG_003-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方略卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_014-1a"/>
欽定四庫全書<lb/>
平定金川方略卷十四<lb/>
　　　十月壬午<lb/>
　上命軍機大臣等傳諭直𨽻總督那蘇圖等曰金川<lb/>
　　所調滿兵五千名著總督那蘇圖廵撫阿里衮碩<lb/>
　　色將軍博第布政使武柱預備車馬按照程站逐<lb/>
　　起料理倘有未協於心何安寧不有愧耶可傳諭<lb/>
　　伊等將來兵丁經過該省地方務須躬親前往督<lb/>
<pb n="KR2c0011_WYG_014-1b"/>
　　率屬員詳慎籌辦俾得迅速前行始爲妥協如伊<lb/>
　　等既已盡心經理事事合宜而兵丁稍有滋事則<lb/>
　　以滿洲大臣彈壓滿洲兵丁亦屬分誼所當然其<lb/>
　　各實力遵辦毋得忽視是日和碩莊親王允祿等<lb/>
　　　以棉甲於軍中有益初次起程之雲梯兵三百<lb/>
　　　名已各給一件庫存尚有五千餘件應將次第<lb/>
　　　進發之滿兵四千七百名各給棉甲一件又續<lb/>
　　　派雲梯兵一千名俱已操演鳥鎗應毎人各給<lb/>
<pb n="KR2c0011_WYG_014-2a"/>
　　　鳥鎗一桿帶往軍營不敷鳥鎗二百桿請由工<lb/>
　　　部給發<lb/>
　報聞是日諸王文武大臣等合詞陳奏曰竊惟人臣<lb/>
　　　事君首重致身之義固宜竭忠宣力以輸效命<lb/>
　　　之忱况國家恩禮大臣備極榮寵原欲其於有<lb/>
　　　事之際可以遺大投艱獨肩重任若以平時謹<lb/>
　　　持小節供職勤敏遂詡爲能而臨事之時因循<lb/>
　　　怠緩全無誼同休戚之心以致措置乖方貽誤<lb/>
<pb n="KR2c0011_WYG_014-2b"/>
　　　要任則其負恩誤國之罪爲甚大伏見革職大<lb/>
　　　學士訥親以勲舊世臣蒙我<lb/>
　皇上眷待優渥身列五等之崇位居百僚之首<lb/>
　殊恩曠典極有位之光榮沐無窮之<lb/>
　寵賚即令捐糜頂踵豈足以云報稱則凡可以効力<lb/>
　　　之處宜何如殫竭公忠以仰酬<lb/>
　高厚乃自金酋蠢動蠶食諸番竟敢逼近内地<lb/>
　天兵征勦責重元戎其時訥親即應請<lb/>
<pb n="KR2c0011_WYG_014-3a"/>
　命前行殄此醜類而乃黙無一言坐視不顧及慶復<lb/>
　　　辦理乖方易以張廣泗督師又復玩兵養㓂<lb/>
　皇上俯念邊方出師轉餉之勞不欲老我師徒致傷<lb/>
　　　民力<lb/>
　特命訥親前往經略聞<lb/>
　命之時全無踴躍奮往之意勉强就道迨至軍營遲<lb/>
　　　疑怠忽並無謀䇿可以服衆惟圖暇逸安坐帳<lb/>
　　　中從不親臨督陣以致士氣委靡軍紀弛懈曠<lb/>
<pb n="KR2c0011_WYG_014-3b"/>
　　　日持乆訖無成功屢蒙<lb/>
　皇上指示傳諭詢問軍情而訥親覆奏遲延措詞舛<lb/>
　　　錯自相矛盾即其奏請建碉甚屬謬誤仰賴<lb/>
　睿照嚴諭以破其愚而訥親始終含糊具奏進攻阿<lb/>
　　　利山之時身先退縮衆遂因而奔潰惟委之於<lb/>
　　　兵單力弱希圖延至寒冬可以退息即内大臣<lb/>
　　　傅爾丹等俱不令陳奏一事以期阻隔朦蔽我<lb/>
　皇上寛其欺隱之罪<lb/>
<pb n="KR2c0011_WYG_014-4a"/>
　諭令覆奏猶敢掩飾支吾至奉<lb/>
　命召還乃<lb/>
　皇上儆其愚頑使之知所愧恥茍有人心定知置身<lb/>
　　　無地哀籲<lb/>
　宸嚴留營贖罪而乃一聞<lb/>
　諭㫖如獲更生即思迅速囬京不以軍旅爲念種種<lb/>
　　　乖謬之罪擢髪難數訥親世胄勲臣受兹<lb/>
　寵命臨戎不能克敵責有攸歸難辭重譴况於<lb/>
<pb n="KR2c0011_WYG_014-4b"/>
　聖主之前並不精白一心矢其誠慤乃欺蒙推委至<lb/>
　　　於此極其罪尤無可逭雖蒙<lb/>
　皇上如天好生猶崇寛大但令革職効力實不足以<lb/>
　　　蔽辜<hi>臣</hi>等曾與同列不勝憤嫉謹合詞糾叅請<lb/>
　㫖拏交刑部治罪明正刑章以爲負<lb/>
　恩乖謬者戒得<lb/>
　㫖仍遵前㫖行<lb/>
　　　癸未<lb/>
<pb n="KR2c0011_WYG_014-5a"/>
　上諭内閣曰朕自御極以來大臣中第一受恩者莫<lb/>
　　如訥親金川雖云小醜而老師糜餉克㨗無期凡<lb/>
　　在臣子皆有同仇敵愾之念訥親身爲大學士從<lb/>
　　前在京時不過於軍機奏到隨常辦理從未向朕<lb/>
　　奏及逆酋猖獗如此將來作何了局欲請身往視<lb/>
　　師彼時傅恒即曾陳奏願効前驅朕以封疆大吏<lb/>
　　自能辦理不必特遣大臣即應派往傅恒亦不可<lb/>
　　居訥親之先未經俞允及經畧需人因以付之訥<lb/>
<pb n="KR2c0011_WYG_014-5b"/>
　　親朕意以伊平日受朕如許厚恩自知奮勉乃起<lb/>
　　程之時全不踴躍彼其意以爲軍前調集大兵指<lb/>
　　期克㨗勝則引爲己功即不勝亦可奉身而退至<lb/>
　　朕用人顔面所闗國家軍旅之重皆所不計其隱<lb/>
　　衷己不可問及至軍營張廣泗方觀望不前而伊<lb/>
　　復茫無成算措置乖方朕待之兩月之乆而所奏<lb/>
　　到乃請建碉與賊共險不思以士卒攻討之力轉<lb/>
　　使建碉資冦是其第一謀畫既已貽笑衆人矣自<lb/>
<pb n="KR2c0011_WYG_014-6a"/>
　　是始有申飭之㫖然猶望其成功而乃身圖安逸<lb/>
　　並未親履戎行竟敢奏稱軍士夤夜向碉放鎗伊<lb/>
　　在營中望見火光經朕督飭始行前進而近所奏<lb/>
　　阿利山之役我兵屢次退囬因伊等在彼未至大<lb/>
　　奔及伊等囬營我兵數十人即各鳥獸散將領不<lb/>
　　復相顧觀此情形是衆未奔而伊等輙己先退又<lb/>
　　何怪士卒之望風潰散以受恩之滿洲大臣經略<lb/>
　　重務僨事至此尚何地可以自容乎至前後摺奏<lb/>
<pb n="KR2c0011_WYG_014-6b"/>
　　於所奉諭㫖𦂳要情節槩不切實明白囬奏惟以<lb/>
　　浮詞架空了事竟有全未覆奏者即同事之軍前<lb/>
　　大臣等經朕再三傳諭終不令其陳奏一字朕因<lb/>
　　其乆無就緒不得已傳諭詢問示以欲召囬京本<lb/>
　　欲激之使知愧奮或有奏功之日正以召之者促<lb/>
　　之乃伊一得此㫖如獲更生即置軍務於度外托<lb/>
　　言有面奏情形亟欲回京試思有何不能言之情<lb/>
　　形而必待面奏乎此不過思家耳以訥親平日之<lb/>
<pb n="KR2c0011_WYG_014-7a"/>
　　心思智慮且事朕十有三年若謂任其經略無方<lb/>
　　輙行退避竟不重治其罪將視朕爲何如主伊非<lb/>
　　不慮及此而敢於遽請囬京者衆人能知其故乎<lb/>
　　伊之意中明知不稱任使朕必重治其罪然治罪<lb/>
　　亦不過如慶復之革職家居轉得優游自逸爲嗣<lb/>
　　續計向來賞賚豐厚儘足自娛而金川之役傅恒<lb/>
　　必自請督師朕亦必以此任相屬而彼地險碉林<lb/>
　　立攻取維艱即傅恒亦未必遽能奏績不過與伊<lb/>
<pb n="KR2c0011_WYG_014-7b"/>
　　相等即能成功亦傅恒之福命所有與伊無所加<lb/>
　　損如其不成朕又必重治傅恒之罪而眷念舊臣<lb/>
　　伊必且復用是治罪之條乃伊所預料即奉到前<lb/>
　　㫖亦無所悔懼惟此㫖洞鍳其肺腑伊當俯首無<lb/>
　　辭始悔其蓄謀之大謬耳此正朕向所謂小聰明<lb/>
　　是大糊塗也不如此不足成其爲訥親而衆人之<lb/>
　　不能見及即其遜於訥親之處是朕從前任用訥<lb/>
　　親原未爲悞也何言之若今不能燭照其隱微治<lb/>
<pb n="KR2c0011_WYG_014-8a"/>
　　彼以罪而心猶不服則是終爲所悞耳朕臨御羣<lb/>
　　臣嘗有能肆其欺蔽而不察者乎至所稱囬京面<lb/>
　　奏情形不知以經略之親信大臣奏摺中何事不<lb/>
　　可備陳如漢文不能盡者則用滿文滿文不能盡<lb/>
　　者則用漢文何慮朕之不能詳閱耶前已傳㫖令<lb/>
　　繕摺與富成賫囬著再行傳諭令伊一一據實明<lb/>
　　白具奏不得因見朕㫖但以認罪負恩奉職無狀<lb/>
　　浮詞塞責朕向因人材難得欲栽培成就得一二<lb/>
<pb n="KR2c0011_WYG_014-8b"/>
　　社稷之臣爲國家任事此朕本意即用訥親爲經<lb/>
　　略無非欲滿洲大臣歴練戎旅緩急足恃朕已屢<lb/>
　　經宣示豈有軍旅重事敢於嘗試耶以朕平時之<lb/>
　　推心任用訥親即辦事詳慎操守潔清舉不足言<lb/>
　　使伊果於此等軍機重務能調度得宜殫忠竭力<lb/>
　　俾斯役早竣紓朕西顧之憂即令納賄行私此亦<lb/>
　　小過何妨曲成今訥親負國負恩一至於此實非<lb/>
　　朕意所及料亦豈國憲所可容若以向日加恩之<lb/>
<pb n="KR2c0011_WYG_014-9a"/>
　　故骫法曲宥將來何以用人是以降㫖將伊革職<lb/>
　　發往北路軍營効力贖罪此伊自作之孽而非朕<lb/>
　　以喜怒爲賞罰即<lb/>
皇祖<lb/>
皇考在天之靈皆所黙鍳今諸王文武大臣合詞奏請<lb/>
　　將訥親交部治罪於法本無可逭但須俟伊囬奏<lb/>
　　到日再行酌奪降㫖至傅恒念切休戚力圖獲醜<lb/>
　　蓄志有素甚可嘉尚觀其鋭徃直前破釡沉舟之<lb/>
<pb n="KR2c0011_WYG_014-9b"/>
　　志即可尅期奏凱然軍旅之事原難遥度倘傅恒<lb/>
　　亦仍蹈前轍縱使粉飾入告自不能掩衆人耳目<lb/>
　　又何能逃朕洞鍳即或進攻稍稽時日及實有難<lb/>
　　於克㨗情形衆人自有公論朕亦自有籌酌但過<lb/>
　　猶不及訥親既失於不及而觀傅恒勇往之氣朕<lb/>
　　實慮其太過朕非教傅恒以退怯也若傅恒如訥<lb/>
　　親之怯弱前鍳具在也今尚書逹爾黨阿以伊弟<lb/>
　　訥親獲罪請赴軍營効力著照所請令隨傅恒前<lb/>
<pb n="KR2c0011_WYG_014-10a"/>
　　往如攻勦之時矢石所及令其持重防䕶但不得<lb/>
　　因有此㫖於應行親履之處槩為勸阻即傅恒亦<lb/>
　　必不從而逹爾黨阿亦不得錯㑹朕意若因訥親<lb/>
　　之故忌其成功有意阻撓朕必将伊以軍法從事<lb/>
　　且其地即命往訥親之處從前訥親之畏葸若何<lb/>
　　此番傅恒之銳氣若何軍士必能備言達爾黨阿<lb/>
　　亦可為明證訥親尚有何後言乎朕本信任訥親<lb/>
　　畀以經略重務其錯謬自出朕意外若因此而於<lb/>
<pb n="KR2c0011_WYG_014-10b"/>
　　傅恒有所顧惜不令前往是併不能信及傅恒矣<lb/>
　　豈朕推誠待下大公至正之道傅恒惟當服膺朕<lb/>
　　㫖實心實力仔肩重寄迅奏膚功以副委任著将<lb/>
　　此㫖宣諭諸王滿漢文武大臣知之是日<lb/>
　上命廣儲司備銀十萬兩派員運至軍營以為恊辦<lb/>
　　　大學士傅恒抵營奨賞官兵之用是日協辦大<lb/>
　　　學士傅恒奏言<hi>臣</hi>所帶兵丁擬由山西前往其<lb/>
　　　餘兵丁人數衆多山西車輛難行恐馬匹不敷<lb/>
<pb n="KR2c0011_WYG_014-11a"/>
　　　尚須添備車輛擬於河南一路進發計山西路<lb/>
　　　較之河南行程可省二百里又奏言威逺砲甚<lb/>
　　　屬適用康熙年間征勦西藏曽以此得勝又制<lb/>
　　　勝砲名號既佳觀瞻亦屬威嚴請於此二項砲<lb/>
　　　内毎項各帶二位並令造辦處員外郎西寧請<lb/>
　　　至城外曠野處試放再交工部委員送至金川<lb/>
　　　軍營得<lb/>
　㫖即派西寧䕶送是日直𨽻總督那蘇圖具摺陳請<lb/>
<pb n="KR2c0011_WYG_014-11b"/>
　　　願赴金川軍營恊同班第等竭力辦理軍務<lb/>
　諭曰此任非傅恒不能勝此功非傅恒不能成故特<lb/>
　　令伊前往朕志已定不必再言<lb/>
　　　乙酉班第奏言運軍米石撥動倉榖緣川省碾<lb/>
　　　户稀少向係照糧攤派里民先行辦米給運迨<lb/>
　　　起運之後始給與倉榖償還毎有殷實之民憚<lb/>
　　　於守候往往棄榖不領以致鄉保乗機冒領官<lb/>
　　　吏暗地侵漁不惟弊竇叢生愚民受賠累之苦<lb/>
<pb n="KR2c0011_WYG_014-12a"/>
　　　抑且多碾貯榖倉儲有匱乏之虞如遽議採買<lb/>
　　　又恐米價騰貴有妨民食酌擬嗣後再有撥運<lb/>
　　　毎米一石定價九錢仍聽糧戸零星辦運按石<lb/>
　　　給與價值百姓赴官領銀較領榖為簡便可免<lb/>
　　　守候之苦而州縣給發米價銀數彰明較著亦<lb/>
　　　難肆其侵漁至向来商運米石悉係碾榖領運<lb/>
　　　亦不無侵蝕脚價乾沒倉榖之弊應請一例給<lb/>
　　　與折價以清弊端又内地背夫口糧向例給與<lb/>
<pb n="KR2c0011_WYG_014-12b"/>
　　　倉榖其實内地自成都至灌縣等處在在可以<lb/>
　　　隨時買食不若毎夫一名照日給口糧一升折<lb/>
　　　價一分聽其沿途自買亦無不便而倉榖可以<lb/>
　　　多存再查從前附近省城各州縣既經運米又<lb/>
　　　令僱募臺站長夫未免苦樂不均人言籍籍今<lb/>
　　　議運米則令附近出口之州縣遵照定價辦運<lb/>
　　　派夫則令離省路逺之州縣専雇站夫更替其<lb/>
　　　運送軍装砲位等項長夫則専責之於成華二<lb/>
<pb n="KR2c0011_WYG_014-13a"/>
　　　縣雇募應用庶勞逸適均且各有専司不致互<lb/>
　　　相推委奏入<lb/>
　上諭該部知之是日<lb/>
　上命軍機大臣等傳諭内大臣班第等曰朕從前将<lb/>
　　班第烏爾登薩音圖法酬等派往金川軍營原以<lb/>
　　伊等皆係滿洲大臣曽經行陣一至軍營必能奮<lb/>
　　勇先登督兵破賊不意伊等既到軍營並未奮勉<lb/>
　　而臨戰時反覔可以藏身之處在彼監視夫戰陣<lb/>
<pb n="KR2c0011_WYG_014-13b"/>
　　之時有覔地藏身之理乎伊等既覔可以藏避之<lb/>
　　處以保身則并不能目覩兵士之戰鬭而又何以<lb/>
　　督率鼓勵使之皆舍身奮勇乎本應治罪但念伊<lb/>
　　等皆係聽從訥親指使是以加恩寛免著傳㫖嚴<lb/>
　　行申飭今朕已命傅恒經略軍務傅恒斷不似訥<lb/>
　　親之畏怯退縮伊等亦宜痛改前非竭力奮勉以<lb/>
　　圖贖罪若仍不悛改亦斷不能逃朕洞鑒至時雖<lb/>
　　悔無及矣<lb/>
<pb n="KR2c0011_WYG_014-14a"/>
　　　　<hi>臣</hi>等謹按金川用兵以来<lb/>
　皇上神機黙運無不先事綢繆而於在事大臣尤極<lb/>
　　　　加意訓勉惟恐或生怠玩自干罪戾當經略<lb/>
　　　　新<lb/>
　命尚未啟行即已傳<lb/>
　諭班第傅爾丹岳鍾琪等勿因經略有人怠於進取<lb/>
　　　　而於烏爾登等又復寛其既往勉其将来諄<lb/>
　　　　諄訓誨非惟勸勵期望之切抑愛惜保全之<lb/>
<pb n="KR2c0011_WYG_014-14b"/>
　　　　意至深逺矣<lb/>
　　　丙戌<lb/>
　上諭内閣曰朕命班第前往四川雖為辦理糧運用<lb/>
　　兵非其専責但伊身為本兵且係軍機大臣於軍<lb/>
　　中攻勦事宜及将弁功罪皆伊職掌所在不得以<lb/>
　　専力糧餉遂一切置之膜外乃伊見軍務未能速<lb/>
　　竣既不懇請身任其事惟請另派大臣經理而於<lb/>
　　訥親張廣泗之乖張退縮老師糜餉並未據實入<lb/>
<pb n="KR2c0011_WYG_014-15a"/>
　　告及降㫖詢問伊於張廣泗之罪直陳無隠而一<lb/>
　　字不及訥親為大臣者固宜如是乎其心自謂辦<lb/>
　　糧無誤即為克盡已職其他自有任其咎者惟欲<lb/>
　　脫身事外為自全計而無吉凶同患之心此種習<lb/>
　　氣在朝大臣亦多不免特未遇其事耳居心若此<lb/>
　　國事其何賴焉班第不稱兵部尚書之任姑念辦<lb/>
　　理糧運尚屬妥協可從寛降為侍郎其兵部尚書<lb/>
　　員缺著舒赫徳補授<lb/>
<pb n="KR2c0011_WYG_014-15b"/>
　　　丁亥軍機大臣等奏言船厰将軍永興奏報該<lb/>
　　　處派兵一千名酌撥協領二員佐領防禦十二<lb/>
　　　員驍騎校十二員管領每兵給馬三匹鑼鍋帳<lb/>
　　　房俱各預備整齊<hi>臣</hi>等查永興料理此項兵丁<lb/>
　　　之時尚未接到<hi>臣</hi>等原議不知該兵丁等由京<lb/>
　　　分起自驛站前往是以給馬過多鍋帳亦屬多<lb/>
　　　備今應移咨永興或二人共給馬三匹或一人<lb/>
　　　給馬二匹鍋帳等項諒足敷用多餘者便行裁<lb/>
<pb n="KR2c0011_WYG_014-16a"/>
　　　減照<hi>臣</hi>等所奏計算十二月十五以内到京分<lb/>
　　　起起程官兵騎来馬匹令永興委官一同来京<lb/>
　　　至時将原馬帶囬該處仍行令直𨽻總督轉飭<lb/>
　　　該地方遇東三省官兵進闗之日所騎馬匹每<lb/>
　　　日酌給草束喂養其兵丁自京往軍營沿途房<lb/>
　　　屋帳房棚厰等項業經行文各該督撫預備伊<lb/>
　　　等帶来之帳房鑼鍋等可同馬匹一齊帶囬至<lb/>
　　　棉甲巳經永興給發京中無庸重給請俟<lb/>
<pb n="KR2c0011_WYG_014-16b"/>
　命下之日行文盛京黑龍江二處一體遵照辦理<lb/>
　上從之<lb/>
　　　己丑<lb/>
　上命傅恒為保和殿大學士兼戸部尚書<lb/>
　　　辛卯訥親張廣泗㑹奏言黨壩一路據提督岳<lb/>
　　　鍾琪呈報於九月十二日商同䕶軍統領法酬<lb/>
　　　派侍衛京皎丹㤗鍾秋等協同副将鐵景祐等<lb/>
　　　領兵明攻康八達山梁大敗賊番傷斃數人叅<lb/>
<pb n="KR2c0011_WYG_014-17a"/>
　　　将烏徳納等是夜領兵暗擊康八逹山下河邊<lb/>
　　　跟逹等處我兵鼓勇爭先攻奪燒燬大戰碉二<lb/>
　　　座小戰碉三座平房四十二間木石各卡十座<lb/>
　　　石洞二座並焚賊糧十二倉燒斃斬殺賊番甚<lb/>
　　　多生擒一名並獲牛羊馬騾等物十四日各将<lb/>
　　　備督率官兵攻圍石洞殺賊十一人撲河燒斃<lb/>
　　　三十餘人生擒一人克取石洞其跟雜一帶地<lb/>
　　　方南北約四十餘里東西約二十餘里並田地<lb/>
<pb n="KR2c0011_WYG_014-17b"/>
　　　一千九百餘塊盡獲無餘是夜賊番来犯兩處<lb/>
　　　營卡遇我伏兵鎗炮火箭傷斃賊番無數斬獲<lb/>
　　　逆賊並頭人首級七顆奪獲器械甚多十八日<lb/>
　　　夜守備張漢候補守備游登俊等領兵由沿河<lb/>
　　　一帶克取葛布基大碉八間小平房六間木城<lb/>
　　　一座石卡四處斫碎大皮船四隻殺死賊番二<lb/>
　　　十餘人燒燬糧倉並斃賊番男婦無數查看彼<lb/>
　　　處左倚山險右近大河前有惡爾溪大戰碉六<lb/>
<pb n="KR2c0011_WYG_014-18a"/>
　　　座周圍俱有石城賊蠻甚衆鎗砲如雨官兵攻<lb/>
　　　戰一夜未免疲乏且離惡爾溪不過兩箭之地<lb/>
　　　又有日旁山賊鎗砲兼施康八達山上又有擂<lb/>
　　　石滚下三面受敵我兵勢單後無接應因暫收<lb/>
　　　兵再圖進取奏入<lb/>
　上命軍機大臣等傳諭岳鍾琪曰據軍營奏報黨壩<lb/>
　　一路官兵九月内斬獲賊番燒燬戰碉奪取倉舍<lb/>
　　等情節較之别路大有起色良由岳鍾琪調度得<lb/>
<pb n="KR2c0011_WYG_014-18b"/>
　　宜是以有此克獲金川軍務從前因訥親張廣泗<lb/>
　　乖張遲誤深負朕恩今已重治其罪特命大學士<lb/>
　　傅恒前往經略傅恒矢志篤誠必能使壁壘一新<lb/>
　　功成迅速决不似訥親等偷安自逸致餒士氣但<lb/>
　　軍機惟在呼吸之間岳鍾琪現在軍中身肩重寄<lb/>
　　乗此破竹之勢如有應行奮往取效當前者即相<lb/>
　　機董率将士皷勇先登縱未能犁庭掃穴而多克<lb/>
　　堅碉擒勦醜類長驅深入亦足以壯先聲而禠賊<lb/>
<pb n="KR2c0011_WYG_014-19a"/>
　　膽即經略到後諸事雖屬同功一體究不若經略<lb/>
　　未至之先岳鍾琪自行出力奏捷足以見其感激<lb/>
　　圖報之實心仰副朕棄瑕錄用之本意豈不更於<lb/>
　　顔面有光耶至近日進取情形若何可一併具摺<lb/>
　　速奏是日傅爾丹奏言綠旗兵丁羸弱成習今奉<lb/>
　㫖添調滿兵以收攻取實效並<lb/>
　命<hi>臣</hi>以己意參酌<hi>臣</hi>查現存戰兵各路止二萬四千<lb/>
　　　九百餘名不敷進勦之用應請於雲貴湖南三<lb/>
<pb n="KR2c0011_WYG_014-19b"/>
　　　省及川陕二省加調漢兵二三萬名其滿兵如<lb/>
　　　奉天寧古塔黒龍江三處之人慣於登山捷走<lb/>
　　　可調取四五千人再於京師八旗内調取一二<lb/>
　　　千名定於明年四月内調齊至營五月内乗機<lb/>
　　　進勦其添調漢兵二三萬之内雲南可派廣南<lb/>
　　　府土官儂振裔二官儂振岡領精壯沙兵二千<lb/>
　　　名内帶板蚌習水性者三百名又臨安府納婁<lb/>
　　　司土官普天明土千總李必勝領精壯黒猓玀<lb/>
<pb n="KR2c0011_WYG_014-20a"/>
　　　一千名元江府土守備施諾利土千總施尼勒<lb/>
　　　方國臣共領精壯黒猓玀一千名再貴州長寨<lb/>
　　　營定番州二處派帶狠毒藥箭兵五百名以上<lb/>
　　　各兵<hi>臣</hi>細加察訪實屬勇悍慣戰即金川逃出<lb/>
　　　之人亦曽稱伊等甚畏沙兵似屬有益奏入<lb/>
　上命軍機大臣等速議議曰𫝊爾丹以軍前現兵不<lb/>
　　　敷進勦之用請添調雲貴湖南川陕五省漢兵<lb/>
　　　二三萬人并京城及奉天等處滿兵數千人除<lb/>
<pb n="KR2c0011_WYG_014-20b"/>
　　　滿洲兵丁巳於東三省及京師八旗内派出五<lb/>
　　　千名無庸另為置議至其所請五省漢兵<hi>臣</hi>等<lb/>
　　　查議調遣兵丁全資精壯陜甘二省兵數約及<lb/>
　　　十萬兵力素勁又且附近川省原撥止一萬餘<lb/>
　　　名今應請再調陕甘二省兵一萬五千名雲南<lb/>
　　　共兵四萬八千餘名已調二千今應再調二千<lb/>
　　　名貴州共兵三萬七千餘名已調三千今應再<lb/>
　　　調二千名湖南共兵二萬四千餘名應酌調兵<lb/>
<pb n="KR2c0011_WYG_014-21a"/>
　　　四千名湖北與湖南接壤從前岳鍾琪亦㑹請<lb/>
　　　用楚兵應於湖北亦調兵四千名以上六省已<lb/>
　　　有二萬七千之數查西安四川駐防旗人當此<lb/>
　　　用兵之時理應出力且西安既屬附近而川省<lb/>
　　　即在本境請於西安駐防兵内調遣滿兵二千<lb/>
　　　名四川駐防兵内調遣滿兵一千名以足三萬<lb/>
　　　之數此項綠旗兵丁料理起程之處應照現在<lb/>
　　　各省兵丁派往金川之例料理西安四川駐防<lb/>
<pb n="KR2c0011_WYG_014-21b"/>
　　　兵丁應令該将軍副都統㑹同該撫酌量料理<lb/>
　　　陕甘二省調兵數多應派總兵二員副将二員<lb/>
　　　叅将四員統領湖北湖南各派總兵一員副将<lb/>
　　　二員叅将二員統領雲南貴州各派總兵一員<lb/>
　　　副将一員叅将一員統領其遊擊以下應行派<lb/>
　　　往管領之員令各該督撫等照例派往西安應<lb/>
　　　派副都統一員協領一員統領四川應派協領<lb/>
　　　一員統領所調官兵俱交與該督撫将軍等詳<lb/>
<pb n="KR2c0011_WYG_014-22a"/>
　　　加挑選必得精壯之兵毋得以老弱冒濫充數<lb/>
　　　務於来年三月内齊集金川軍營毋得遲誤至<lb/>
　　　傅爾丹所奏調遣雲南沙兵在傅爾丹並未親<lb/>
　　　履其地不過得之訪聞此等兵丁果否勇悍及<lb/>
　　　調往金川實在有用與否應請俟<hi>臣</hi>傅恒到營<lb/>
　　　之日與傅爾丹等酌㸔情形如果於軍營有益<lb/>
　　　<hi>臣</hi>傅恒再行調遣得<lb/>
　㫖速行是日<lb/>
<pb n="KR2c0011_WYG_014-22b"/>
　上又命軍機大臣等傳諭傅爾丹岳鍾琪曰現據傅<lb/>
　　爾丹奏請添調滿漢官兵朕已命軍機大臣酌量<lb/>
　　分派調往計其陸續到營尚須時日從前岳鍾琪<lb/>
　　減撤土兵召募新兵千有餘人頗稱精銳昨奏到<lb/>
　　黨壩進攻情形屢有克捷固由岳鍾琪調度有方<lb/>
　　而新募士卒之奮勇得力已著明效現在所有缺<lb/>
　　額自應儘數召募充補其各路軍營據報現存兵<lb/>
　　二萬五千餘人此内老弱病傷不堪臨陣者著於<lb/>
<pb n="KR2c0011_WYG_014-23a"/>
　　經略大學士傅恒未至之前即行實力裁汰就近<lb/>
　　召募驍勇以實軍伍務期士皆果銳餉不虚糜前<lb/>
　　據岳鍾琪奏報哈攀龍在軍尚有勞績而後此並<lb/>
　　未見伊出力之處哈尚徳向負勇名董芳等亦經<lb/>
　　朕特遣諸人現在進勦何地有無奮往行走著傅<lb/>
　　爾丹傳諭詢問令其各行具摺速奏<lb/>
　　　　<hi>臣</hi>等謹按哈攀龍等啣<lb/>
　命従軍猶聽主将指使而其奮勉與否尚勞<lb/>
<pb n="KR2c0011_WYG_014-23b"/>
　聖主諄諄垂問彼身為主帥安坐帳中不親行陣者<lb/>
　　　　亦思<lb/>
　九重之上宵旰焦勞無刻不縈心於戎伍間乎<lb/>
　　　是日<lb/>
　上諭内閣曰叅将永柱統領馬奈一路官兵進攻尚<lb/>
　　屬奮勇所有從前革職之案著該部准其開復<lb/>
　　　　<hi>臣</hi>等謹按永柱領兵進攻勒歪因宋宗璋改<lb/>
　　　　由卡裏以致久頓未能寸進及調赴馬奈雖<lb/>
<pb n="KR2c0011_WYG_014-24a"/>
　　　　能攻取戎布寨而從前稽緩之咎難辭是以<lb/>
　　　　經部議以革職訥親屢奉<lb/>
　諭㫖訓飭軍中賞罰宜明始以該員攻克河東申逹<lb/>
　　　　之功<lb/>
　　奏請開復是時訥親己獲重罪而事得<lb/>
　允行<lb/>
　聖主之急於錄功不以人廢言如此<lb/>
　　　是日傅爾丹以奉<lb/>
<pb n="KR2c0011_WYG_014-24b"/>
　命䕶理川陕總督具摺陳<lb/>
　　謝<lb/>
　諭曰訥親等辜恩負國已有處分卿今䕶理總督董<lb/>
　　兵臨敵豈可坐視且朕今命大學士傅恒前往經<lb/>
　　略卿豈可待大學士之至而後告成功耶此際宜<lb/>
　　勉之可進則進耳此㫖到将近日情形卿何以鼓<lb/>
　　勵布置何以進取攻奪一一據實速奏以慰朕望<lb/>
　　不可仍似訥親張廣泗之流也是日那蘇圖奏言<lb/>
<pb n="KR2c0011_WYG_014-25a"/>
　　　滿兵起程事宜軍機處議覆已極周詳簡便<hi>臣</hi>
　　　隨飛飭遵照辦理至毎站派馬八百匹應付<hi>臣</hi>
　　　查每站往返約六七百餘里不等恐日夜奔馳<lb/>
　　　馬力易致疲乏<hi>臣</hi>己多為派備更替以免遲誤<lb/>
　　　并飭地方官多備草料供應其打尖住宿之處<lb/>
　　　派委驛員前往料理至保定係初站更換車馬<lb/>
　　　尤須詳慎籌辦<hi>臣</hi>俟第一起官兵至保料理妥<lb/>
　　　協即親自送至河南界查㸔一路行走情形以<lb/>
<pb n="KR2c0011_WYG_014-25b"/>
　　　便逐起遵照辦理仍欽遵<lb/>
　諭㫖於分站各處所往来照㸔務使兵丁迅速遄行<lb/>
　　　不致滋事其正定臨洺闗分站之處<hi>臣</hi>現在先<lb/>
　　　委司道大員前往照料斷不敢稍有忽視奏入<lb/>
　報聞<lb/>
　　　癸巳軍機大臣等奏言金川現在用兵一應公<lb/>
　　　文往来必須驛站傳送迅速方於軍務有益惟<lb/>
　　　查自京至成都皆屬内地所設各驛有驛丞専<lb/>
<pb n="KR2c0011_WYG_014-26a"/>
　　　管者有州縣兼管者自成都出口向未設有驛<lb/>
　　　站即内地驛站係州縣兼管者該州縣官多不<lb/>
　　　駐劄驛地未免責任不専而駐驛之驛丞亦官<lb/>
　　　卑職小未免呼應不靈均難免於遲誤自應設<lb/>
　　　立専員俾司其事庶緊急軍務絡繹傳報得以<lb/>
　　　迅速無誤查從前西北兩路用兵時北路安設<lb/>
　　　四十七臺毎臺派筆帖式一員西路自京至嘉<lb/>
　　　峪闗安設十四臺毎臺相距四百里中間毎三<lb/>
<pb n="KR2c0011_WYG_014-26b"/>
　　　十里設腰站一處毎臺派筆帖式一員撥什庫<lb/>
　　　二名自嘉峪關出口預備六臺派筆帖式六員<lb/>
　　　撥什庫十二名跟隨進勦大臣酌量應安塘站<lb/>
　　　地方安設又派兵部司官監收公文在案此次<lb/>
　　　自京至西安計二十四站西安至成都亦二十<lb/>
　　　四站共四十八站<hi>臣</hi>等酌議毎二站設筆帖式<lb/>
　　　一員撥什庫一名計應派筆帖式二十四員撥<lb/>
　　　什庫二十四名令其往来稽查凡軍營馳奏報<lb/>
<pb n="KR2c0011_WYG_014-27a"/>
　　　匣<lb/>
　　内廷發往事件星夜飛馳不許遲誤時刻仍於毎<lb/>
　　　十站設司官一員總司查察計應派司官五員<lb/>
　　　所設驛站内有兩驛相距遙逺之處應於適中<lb/>
　　　之地添設腰站自成都出口至金川俱屬口外<lb/>
　　　地方與内地情形不同其如何安站使得聯絡<lb/>
　　　呼應不致貽誤之處<hi>臣</hi>等難以懸擬今酌議請<lb/>
　　　派筆帖式十員撥什庫十名司官一員跟隨經<lb/>
<pb n="KR2c0011_WYG_014-27b"/>
　　　略大臣臨時酌量於應設臺站處分佈駐劄所<lb/>
　　　有應派筆帖式撥什庫及司官等交與該部旗<lb/>
　　　揀選送軍機處挑定派往督率該處地方官妥<lb/>
　　　恊辦理此項派往人員凱旋之日該部查明議<lb/>
　　　敘到臺之日應得月給銀兩悉照從前西北兩<lb/>
　　　路之例支給其自京起程令馳驛前往如此責<lb/>
　　　成既専傳送自速往来摺奏報匣及一應公文<lb/>
　　　俱可無誤於軍務甚有裨益至於設立正站腰<lb/>
<pb n="KR2c0011_WYG_014-28a"/>
　　　站地名里數并安設馬匹及馬匹不敷作何撥<lb/>
　　　補之處交兵部行文直𨽻山西陕西四川各該<lb/>
　　　督撫妥酌一面辦理一面報部得<lb/>
　㫖速行是日<lb/>
　上又命軍機大臣等傳諭陕西湖廣雲貴各督撫将<lb/>
　　　軍副都統等以此次所𣲖兵丁務湏詳加選擇<lb/>
　　　必漢仗雄壯技勇熟練方准入選倘以老弱疲<lb/>
　　　怯之人冒濫充數惟該督撫将軍副都統等是<lb/>
<pb n="KR2c0011_WYG_014-28b"/>
　　　問<lb/>
　　　甲午<lb/>
　上命經畧大學士傅恒擕帶花翎二十藍翎五十以<lb/>
　　　奨賞兵弁之効力傑出者又<lb/>
　諭派往軍營之大臣官員兵丁等所借官項俱暫停<lb/>
　　　坐扣俾得全支俸餉以養家屬凱旋時効力有<lb/>
　　　功者仍酌量加恩<lb/>
　　　乙未<lb/>
<pb n="KR2c0011_WYG_014-29a"/>
　上諭内閣曰川陕總督印務前降㫖令經略大學士<lb/>
　　傅恒兼管原為節制三省便於調度其尋常應行<lb/>
　　事件繁多不當令其分心兼顧陕甘事務己交瑚<lb/>
　　寳辦理四川事務着交班第辦理經略不必躬親<lb/>
　　總督任内庶務専一經理進勦事宜俾膚功早奏<lb/>
　　以慰朕懐<lb/>
　　　戊戌班第奏言川省統轄府十一直𨽻州九均<lb/>
　　　有表率屬員整飭地方之責今叙州順慶保寧<lb/>
<pb n="KR2c0011_WYG_014-29b"/>
　　　䕫州四府眉州一州現在懸缺成都龍安二府<lb/>
　　　忠資二州委往軍前辦理糧務各該員印務俱<lb/>
　　　暫委各屬䕶理而州縣中調往軍營臺站者亦<lb/>
　　　復不少俱委隣邑兼攝在䕶理府州印務者未<lb/>
　　　必勝任有餘而兼攝隣篆者不免顧此失彼當<lb/>
　　　此軍興之際差遣紛繁現在不敷委調仰懇<lb/>
　聖恩於侯補或應陞人員内揀發知府四員同知通<lb/>
　　　判各四員星速赴川以資通融委用庶員缺不<lb/>
<pb n="KR2c0011_WYG_014-30a"/>
　　　致久懸政務不致廢弛地方得以整頓軍務藉<lb/>
　　　以驅䇿奏入<lb/>
　上命該部照所請速行<lb/>
　　　己亥<lb/>
　上命軍機大臣等傳諭岳鍾琪曰從前訥親曽奏臨<lb/>
　　陣之時内大臣及副将等官皆擇有障蔽可以藏<lb/>
　　身之處遥視督戰此豈身先士卒之道岳鍾琪臨<lb/>
　　陣如何雖未奏明然據伊所奏亦稱皆據營員禀<lb/>
<pb n="KR2c0011_WYG_014-30b"/>
　　報朕聞軍中交鋒之際惟令偏禆率領士卒大員<lb/>
　　多不親行此係向来惡習岳鍾琪此時曽身親督<lb/>
　　戰否将来經略抵營自必親身督率以提督大員<lb/>
　　必俟經略親臨方行前往豈不於顔面攸闗其向<lb/>
　　来如何行走及目今統兵如何行走之處着即行<lb/>
　　奏聞前此之失不必回䕶朕亦不加責若能於經<lb/>
　　略未至之先奮勇督戰稍有進取則可嘉耳朕前<lb/>
　　曽傳諭訥親軍營消息隔數日即由驛遞馳奏一<lb/>
<pb n="KR2c0011_WYG_014-31a"/>
　　次今訥親己離軍營傅爾丹岳鍾琪即當遵照前<lb/>
　　㫖數日一奏俾音信時通情形如覩以免懸念是<lb/>
　　　日河南廵撫碩色奏言大兵進勦金川經由豫<lb/>
　　　境計需馬三千二百匹豫省驛馬通共四千五<lb/>
　　　百餘匹而各驛路當孔道俱有賫送本章及火<lb/>
　　　票公文别様差使未便全數調撥<hi>臣</hi>擬調驛馬<lb/>
　　　二千五百匹餘調南陽河北二鎮馬匹以足三<lb/>
　　　千二百之數其需用車一千二百輛恐各站一<lb/>
<pb n="KR2c0011_WYG_014-31b"/>
　　　時未能多雇酌令隣近州縣協同雇覔庶可預<lb/>
　　　期齊集惟查各路程途毎站俱相隔三百餘里<lb/>
　　　官兵按五日一次接踵而至前後共十六起各<lb/>
　　　站車馬均須更番迭送不能無疲乏之虞<hi>臣</hi>現<lb/>
　　　在於正數之外毎站量為另備餘馬餘車以供<lb/>
　　　臨時更替至沿途駐宿恐店房不敷居住或廟<lb/>
　　　宇空房或搭備蓆棚或安設帳房務期完密不<lb/>
　　　致兵丁受寒濕之苦沿途日用米麵蔬薪及馬<lb/>
<pb n="KR2c0011_WYG_014-32a"/>
　　　騾草料<hi>臣</hi>己飭地方官預期備辦黄河渡船亦<lb/>
　　　己雇覔齊全俟十一月初<hi>臣</hi>仍親往各站查㸔<lb/>
　　　於駐劄分站處所往来料理彈壓總期軍行迅<lb/>
　　　速仰副<lb/>
　聖懐斷不敢稍有貽誤奏入<lb/>
　俞㫖報聞<lb/>
　　　庚子<lb/>
　上諭内閣曰大學士傅恒經略金川現在擇日起程<lb/>
<pb n="KR2c0011_WYG_014-32b"/>
　　其傅爾丹岳鍾琪班第等奏報軍營事件摺匣着<lb/>
　　沿途探聽經略所至地方投遞即着經略大學士<lb/>
　　傅恒開看俾得備悉現在情形有應辦理者即為<lb/>
　　辦理有應陳奏者即行查奏仍将原摺封固進呈<lb/>
　　庶於軍務有益<lb/>
　　　壬寅<lb/>
　上命軍機大臣等傳諭盛京将軍阿蘭泰黒龍江将<lb/>
　　軍傅森曰阿蘭泰辦理盛京兵丁既已遲誤且盛<lb/>
<pb n="KR2c0011_WYG_014-33a"/>
　　京之兵亦不如索倫逹呼爾其盛京兵一千名來<lb/>
　　京之處着停止但令哲庫諾一人来京應補盛京<lb/>
　　兵數着即行文黑龍江将軍傅森将遊牧索倫内<lb/>
　　之阿爾拉阿巴圖克敦阿巴雅拉阿巴濟親阿巴<lb/>
　　托新阿巴呼倫貝爾地方之索倫并逹呼爾内之<lb/>
　　善於步履漢仗可觀年力精壯者挑選一千名餘<lb/>
　　丁内如有漢仗好者一并挑選派賢能協領一員<lb/>
　　照例辦理即令来京務於十二月二十前必到其<lb/>
<pb n="KR2c0011_WYG_014-33b"/>
　　所帶随從之人若有情願各帶子弟者照原議之<lb/>
　　數准其帶往到京之後即交與哲庫諾帶往金川<lb/>
　　　癸卯<lb/>
　上命軍機大臣等傳諭傅爾丹班第岳鍾琪曰據訥<lb/>
　　親奏稱十月初六日奉到㑹商岳鍾琪願以三萬<lb/>
　　五千人由黨壩一路進攻情形詳悉定議之㫖旋<lb/>
　　於初七日札知岳鍾琪令至美諾面議并知㑹傅<lb/>
　　爾丹班第等訥親於初二日至黨壩初四日即囘<lb/>
<pb n="KR2c0011_WYG_014-34a"/>
　　其於彼處情形何能周悉且伊既與岳鍾琪面談<lb/>
　　何岳鍾琪所云三萬五千人進攻之說竟全未述<lb/>
　　及而必調至美諾往返經旬曠廢時日且正當乗<lb/>
　　機進勦之時而主将離營他出何以督率調度此<lb/>
　　在訥親昏憒糊塗己不待言計此時岳鍾琪傅爾<lb/>
　　丹當己各還原駐營次可即速傳諭伊等不必前<lb/>
　　往黨壩與岳鍾琪商議即遵照近日屢次所降諭<lb/>
　　㫖努力進兵相機攻勦毋得怠日玩時老師坐守<lb/>
<pb n="KR2c0011_WYG_014-34b"/>
　　其良爾吉王秋二人前降㫖令張廣泗親帶来京<lb/>
　　今據訥親摺中有遵㫖明正其罪之語而於何時<lb/>
　　何地正法並未奏明可傅諭傅爾丹岳鍾琪等如<lb/>
　　二人已經正法或張廣泗已經親帶来京着查明<lb/>
　　奏聞如尚未辦理着俟經略大學士傅恒到日查<lb/>
　　辦<lb/>
　<lb/>
平定金川方略卷十四<lb/>
</p>
<p>
</p>
  </div>
</body>
</text>
</TEI>
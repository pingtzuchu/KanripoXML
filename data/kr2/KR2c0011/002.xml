<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_002-1a"/>
欽定四庫全書<lb/>
平定金川方略卷二<lb/>
　　　四月癸亥慶復奏言據爐城文武禀報金川勾<lb/>
　　　連綽斯甲謀攻霍耳章谷汪結帶領土兵往革<lb/>
　　　什咱救援又據明正屬之孔隅頭目甲藏激勸<lb/>
　　　土民驅逐賊番擒獲倉旺等解赴爐城收訊<hi>臣</hi>
　　　前<lb/>
　　奏明預備<hi>臣</hi>標兵二千興漢兵一千已徴調赴川<lb/>
<pb n="KR2c0011_WYG_002-1b"/>
　　　以資分佈至固原營兵素稱驕悍正宜用之對<lb/>
　　　敵以觀其長<hi>臣</hi>已檄令預備一千名待用又川<lb/>
　　　西糧運最難撫<hi>臣</hi>籌辦至今尚無成局<hi>臣</hi>不時<lb/>
　　　飛催統俟一抵成都即㑹同撫<hi>臣</hi>查辦奏入<lb/>
　上命軍機大臣等速議議曰賊酋勾結侵擾勢尚未<lb/>
　　　已進勦機宜自應加意籌酌慶復前奏徴調之<lb/>
　　　標鎮各兵業經調赴川省是於前𣲖西南二路<lb/>
　　　兵五千一百有餘外鄰省之兵復調至三千兵<lb/>
<pb n="KR2c0011_WYG_002-2a"/>
　　　數已足所奏固原營兵素習驕悍恐臨敵不能<lb/>
　　　争先用命况近有聚衆不法之案甫經懲治遽<lb/>
　　　行調遣難免在途滋事可以不必𣲖往又據奏<lb/>
　　　川西糧運艱難至今尚無成局前據紀山摺奏<lb/>
　　　於成都等處速行趲運以濟軍需經<hi>臣</hi>等議令<lb/>
　　　於附近軍營地方倉糧有較成都更便者先行<lb/>
　　　挪撥應用俟成都運至補還應令慶復㑹同紀<lb/>
　　　山妥商速辦奏<lb/>
<pb n="KR2c0011_WYG_002-2b"/>
　聞可也<lb/>
　上從之<lb/>
　　　乙丑紀山奏言金酋據險負嵎<hi>臣</hi>細察地理情<lb/>
　　　形必須分兵夹攻川西一路由保縣之雜谷閙<lb/>
　　　出松岡黨壩以擊該酋勒歪巢穴此係腹心之<lb/>
　　　地最關𦂳要應𣲖總兵一員帶官兵二千雜稄<lb/>
　　　土兵三千徑進攻搗又由雜谷閙轉色蘭逹沃<lb/>
　　　日以收撫小金川夷民俾為我用應𣲖副將一<lb/>
<pb n="KR2c0011_WYG_002-3a"/>
　　　員帶官兵二千名土兵二千名以擊該酋之後<lb/>
　　　左川南一路由打箭爐之沙普隆革什咱進兵<lb/>
　　　夾攻應𣲖總兵一員帶官兵二千名裏塘等處<lb/>
　　　土兵二千五百名由蓋古交等寨過江亦直取<lb/>
　　　勒歪巢穴又由章谷之兩河口進兵即至娘盡<lb/>
　　　收撫巴底巴旺夷民以為我用應𣲖副將一員<lb/>
　　　帶官兵二千名土兵二千五百名以擊該酋之<lb/>
　　　前左木坪土司逼近小金川及逆酋各寨又與<lb/>
<pb n="KR2c0011_WYG_002-3b"/>
　　　雅州府屬之天全州蘆山縣甚近實係扼要之<lb/>
　　　區木坪一帶應駐官兵一千名以為西南兩路<lb/>
　　　聲援綽斯甲北達松屬各番該酋現在黨惡誠<lb/>
　　　恐金酋被攻情急向西逃竄亦應𣲖撥官兵二<lb/>
　　　千名堵截隘口以分金綽二酋之勢如此佈置<lb/>
　　　既定或俟大兵齊集或俟一有可乗之隙量我<lb/>
　　　兵力相機進勦務使該酋四面受敵首尾難顧<lb/>
　　　易於成擒此預籌進勦之大局也計西南兩路<lb/>
<pb n="KR2c0011_WYG_002-4a"/>
　　　共應𣲖官兵一萬一千名土兵一萬名川省調<lb/>
　　　過標鎮協營官兵共八千名現又續調一千名<lb/>
　　　已到五千有餘但川省幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>遼濶汛廣兵單<hi>臣</hi>
　　　儘數抽撥尚不敷官兵二千名若得陕省官兵<lb/>
　　　相助更為得濟現已札商慶復酌量調撥至該<lb/>
　　　酋侵擾原在川南川西兩路<hi>臣</hi>既奉<lb/>
　命總統應居中調度方於軍務有益雅州府四面環<lb/>
　　　夷為形勝要地尚屬適中且去木坪土司較近<lb/>
<pb n="KR2c0011_WYG_002-4b"/>
　　　堪以駐劄俟川東官兵催調到省<hi>臣</hi>即將廵撫<lb/>
　　　印信交布政司李如蘭䕶理移駐雅州酌量前<lb/>
　　　進惟新任提<hi>臣</hi>武繩謨四月初間可以到省<hi>臣</hi>
　　　撫印既令布政司䕶理提<hi>臣</hi>印信似應緩交以<lb/>
　　　便調遣提<hi>臣</hi>應辦事務暫用中軍叅將印信似<lb/>
　　　屬兩便奏入<lb/>
　上命軍機大臣等速議議曰用兵首在審度地勢方<lb/>
　　　能動合機宜今紀山細察該地情形應分路夾<lb/>
<pb n="KR2c0011_WYG_002-5a"/>
　　　攻將川西川南分為兩路各𣲖總兵副將大貟<lb/>
　　　帶領漢土官兵或直搗巢穴或分擊前後更駐<lb/>
　　　兵木坪以為兩路聲援於綽斯甲撥兵堵截隘<lb/>
　　　口以分金綽二酋之勢其於地理形勢與夫分<lb/>
　　　合聨絡之處似為合宜至所奏或俟大兵齊集<lb/>
　　　或俟有隙可乗即行進勦<hi>臣</hi>等伏思兵貴神速<lb/>
　　　機不可失敵氣既懾我力方銳則一發制勝所<lb/>
　　　向成功但必知己知彼計出萬全始能利有攸<lb/>
<pb n="KR2c0011_WYG_002-5b"/>
　　　往此時慶復已經到川應令商酌妥辦至川西<lb/>
　　　川南兩路應𣲖總兵二員現有松潘總兵宋宗<lb/>
　　　璋奏請出口而新調建昌總兵許應虎又奉<lb/>
　㫖聴該督撫委用應即𣲖赴兩路任事又據奏統領<lb/>
　　　應居中調度請移駐雅州督師進勦查本年二<lb/>
　　　月内<hi>臣</hi>等因紀山奏𣲖馬良柱為統領恐其未<lb/>
　　　必勝任是以議令紀山親行今慶復已據奏於<lb/>
　　　三月十五日起程計此時已到成都則一應軍<lb/>
<pb n="KR2c0011_WYG_002-6a"/>
　　　務既有總統大臣紀山應在省調度糧餉可以<lb/>
　　　無庸前往提督印信仍交新任武繩謨可也<lb/>
　上從之又<lb/>
　命軍機大臣等傳諭慶復曰據紀山奏稱雅州為形<lb/>
　　勝要地今慶復張廣泗抵川㑹商進勦事宜或同<lb/>
　　駐雅州便於籌畫調度或慶復在雅駐劄張廣泗<lb/>
　　更行前進别據要害以便調度統領大員隨宜進<lb/>
　　勦孰為妥便俱聴慶復張廣泗酌量如伊等俱駐<lb/>
<pb n="KR2c0011_WYG_002-6b"/>
　　雅州或令提督武繩謨總統前進就近策應亦可<lb/>
　　但武繩謨初任提督甫到川省未見其即能練悉<lb/>
　　軍情其官兵進勦既用宋宗璋許應虎為統領或<lb/>
　　令武繩謨專辦提督事務不必前往亦聴慶復張<lb/>
　　廣泗相度機宜悉心商酌總以聲援聨絡計出萬<lb/>
　　全迅奏膚功為要是日紀山又摺奏籌畫糧餉事<lb/>
　　　宜<lb/>
　上命軍機大臣速議議曰據紀山奏稱漢土官兵口<lb/>
<pb n="KR2c0011_WYG_002-7a"/>
　　　糧分别酌給一條營汛逺近不同官兵口糧鹽<lb/>
　　　菜自應分别酌給向例内地祗給口糧出口方<lb/>
　　　支鹽菜今紀山定議川南由打箭爐出口者於<lb/>
　　　清溪卭州二處起支口糧抵爐出口之日起支<lb/>
　　　鹽菜川西以雜谷閙為界於灌縣保縣起支口<lb/>
　　　糧以抵雜谷出口之日起支鹽菜其有由黄勝<lb/>
　　　關出口者即於黄勝關起支口糧鹽菜就便於<lb/>
　　　松潘㕔存貯軍需銀米動支皆係紀山酌核道<lb/>
<pb n="KR2c0011_WYG_002-7b"/>
　　　路逺近分别口内口外援照從前出師各案辦<lb/>
　　　理均應如所奏行所調土兵自離巢之日起支<lb/>
　　　口糧抵營之日支給鹽菜以及行裝銀三兩之<lb/>
　　　外加賞二兩果能奮勇克敵循例酌賞亦應照<lb/>
　　　所奏辦理紀山又奏稱籌辦糧餉宜通盤核算<lb/>
　　　一條軍營糧餉最關𦂳要自應通盤籌畫俾輓<lb/>
　　　運有資轉輸不匱前經紀山奏請於附近成都<lb/>
　　　州縣備辦軍糧<hi>臣</hi>等議令於附近軍營州縣較<lb/>
<pb n="KR2c0011_WYG_002-8a"/>
　　　成都更為便㨗之處先為撥運俟成都解到補<lb/>
　　　還今紀山議南路請於打箭爐現存軍米一萬<lb/>
　　　石内動支西路請於温江等處動支常平倉糓<lb/>
　　　碾米五千石並將保茂二處軍糈案内存剰青<lb/>
　　　稞二千石辦成炒麵輓運均應如所奏行至軍<lb/>
　　　需銀兩據稱庫存不敷支用官兵起程一切行<lb/>
　　　裝䭾載借支以及鹽菜賞需等費均難刻緩應<lb/>
　　　請<lb/>
<pb n="KR2c0011_WYG_002-8b"/>
　勅交戸部於附近四川省分酌撥銀四十萬兩速解<lb/>
　　　川省備用紀山又奏稱酌設臺站以速輓運一<lb/>
　　　條從前瞻對案内運送糧餉烏拉與蠻夫並用<lb/>
　　　至口外與内地不同必須設立臺站以資源源<lb/>
　　　接濟今據稱川南一路請照瞻對例支銷川西<lb/>
　　　請照雍正九年郫灌等處辦運番獵橋軍米之<lb/>
　　　例支給至雜谷閙以往與内地不同各兵出口<lb/>
　　　令褁帶二十日口糧外以後接濟非設立臺站<lb/>
<pb n="KR2c0011_WYG_002-9a"/>
　　　不可查由雜谷閙西至黨壩約程十二站應於<lb/>
　　　黨壩安設糧務一處中安十一臺又自雜谷閙<lb/>
　　　南至沃日約程七站應於沃日安設糧務一處<lb/>
　　　中安六臺其運夫脚價毎名毎臺議給銀八分<lb/>
　　　本色米麵一升輓運米麵折耗照松爐二路成<lb/>
　　　例報銷自係按照情形分别定議應如所議辦<lb/>
　　　理紀山又奏請分設糧務人員以專責成一條<lb/>
　　　糧務關係𦂳要必須專員辦理以司收放其運<lb/>
<pb n="KR2c0011_WYG_002-9b"/>
　　　送防䕶支給各事宜亦必須預定成規庶各有<lb/>
　　　專責稽查嚴宻今據奏此次用兵打箭爐一路<lb/>
　　　係建昌道總理雜谷閙一路係松茂道總理打<lb/>
　　　箭爐以外應以爐同知為正辦以照磨為協辦<lb/>
　　　將來再於兩河口適中之地安設正協糧務其<lb/>
　　　雜谷閙一路事屬創始且為分道總口必須專<lb/>
　　　員辦理應請以茂州知州為正辦再委佐雜二<lb/>
　　　員協辦沃日黨壩二處俱安設正協糧務各一<lb/>
<pb n="KR2c0011_WYG_002-10a"/>
　　　員至黨壩一路計十一臺十二站應請酌設管<lb/>
　　　臺文官三員沃日一路計六臺七站其地比黨<lb/>
　　　壩更為險峻亦應酌設管臺文官三員督催糧<lb/>
　　　米稽查文報松茂道既總理西路糧務駐劄茂<lb/>
　　　州窵逺未便應移駐舊保縣居中調度又打箭<lb/>
　　　爐雜谷閙章谷沃日黨壩為糧運總處防䕶宜<lb/>
　　　嚴應毎處設䕶糧外委一名兵丁十名其沿途<lb/>
　　　䕶解兵丁悉聴總理於征兵内酌𣲖䕶送是收<lb/>
<pb n="KR2c0011_WYG_002-10b"/>
　　　放既有專司運送防䕶亦皆籌及應悉照所奏<lb/>
　　　行至所稱此次進兵係在兩河口沙普隆二處<lb/>
　　　並無夷塘請照瞻對案内裏塘安設蠻塘之例<lb/>
　　　添設塘馬以速軍務應准其添設其軍前一切<lb/>
　　　賞號以及漢土官兵貼防堵禦所支口糧鹽菜<lb/>
　　　等項銀兩照例支給據實報銷以上各條皆係<lb/>
　　　軍營要務均須預為經理今紀山既已先行查<lb/>
　　　辦應令不時加意稽察務期妥協可也<lb/>
<pb n="KR2c0011_WYG_002-11a"/>
　上從之是日四川松潘鎮總兵宋宗璋具摺陳奏於<lb/>
　　　三月初七日自茂州起程出口前赴雜谷閙料<lb/>
　　　理軍務<lb/>
　諭曰更宜以前次所行為戒一切據實妥辦奮勇成<lb/>
　　功若此次果出力報効則不但可蓋前愆而日後<lb/>
　　亦自受恩無盡也勉之<lb/>
　　　乙酉慶復奏言臣於四月初五日已抵成都查<lb/>
　　　紀山原奏川西川南分兩路進勦似屬合宜惟<lb/>
<pb n="KR2c0011_WYG_002-11b"/>
　　　西路止調兵四千而黨壩一路逼近賊寨巢穴<lb/>
　　　險固防守嚴宻勢須重兵方可攻取僅𣲖官兵<lb/>
　　　千名未免單弱至土兵調發數亦尚少現在就<lb/>
　　　近續調俟張廣泗到川即將一切情形詳加商<lb/>
　　　酌四路齊發以期速為勦滅奏入<lb/>
　諭曰兵貴神速不可久延時日必當以班滚之役為<lb/>
　　戒速奏膚功殱滅真正渠魁朕所欣幸耳是日慶<lb/>
　　　復紀山㑹奏言<hi>臣</hi>等商酌將來進兵之路必由<lb/>
<pb n="KR2c0011_WYG_002-12a"/>
　　　革什咱為便但革什咱各寨被賊侵占既多兵<lb/>
　　　雖强悍勢實孤危屢請官兵協攻經裏塘土司<lb/>
　　　汪結帶土兵前往該土司丹津羅爾布誓死滅<lb/>
　　　賊盡數出兵願為前鋒<hi>臣</hi>等現檄遊擊陳禮等<lb/>
　　　帶兵一千三百名前往駐劄革什咱官寨以壯<lb/>
　　　其勢至噶逹一路走沙普隆則通綽斯甲走板<lb/>
　　　厰溝則通毛牛亦係要地已檄遊擊王世爵帶<lb/>
　　　原領安臺兵一千名駐防噶逹以為聲援並與<lb/>
<pb n="KR2c0011_WYG_002-12b"/>
　　　駐防大蓋山之遊擊保懐智三處聨絡俟土兵<lb/>
　　　調齊西南㑹勦期定暫令駐革什咱之官兵前<lb/>
　　　進一有進取則駐大蓋之官兵一千亦可夾攻<lb/>
　　　今又據明正土司請撥口糧銀二千七百兩帶<lb/>
　　　往紏約徳爾格多番㑹兵勦賊恢復四寨亦經<lb/>
　　　<hi>臣</hi>等預飭駐噶逹之官兵俟土兵一到即分路<lb/>
　　　督攻此川南之情形也至川西𣲖調之兵尚未<lb/>
　　　齊集松潘總兵宋宗璋現駐雜谷閙調度而沃<lb/>
<pb n="KR2c0011_WYG_002-13a"/>
　　　日土司地方為金川瓦寺雜稄交界乃進兵之<lb/>
　　　要路屢被賊番攻圍該鎮等先令都司馬光祖<lb/>
　　　帶兵二百名又令守備徐克讓帶兵三百名往<lb/>
　　　沃聲援抵禦究屬不敷今已令遊擊潘文郁帶<lb/>
　　　川北兵五百名副將馬良柱帶重慶兵六百名<lb/>
　　　又令遊擊髙得禄帶永寧兵四百名共一千五<lb/>
　　　百名前後進發仍督瓦寺土兵開路前行救援<lb/>
　　　沃日相機招撫小金川<hi>臣</hi>等酌看地勢川西賊<lb/>
<pb n="KR2c0011_WYG_002-13b"/>
　　　巢所在原檄分攻之兵數尚少仍檄松鎮預備<lb/>
　　　兵八百名及駐防雅州木坪之兵二百名並飛<lb/>
　　　催未到之川東兵俱赴雜谷閙<hi>臣</hi>慶復檄調之<lb/>
　　　興漢督標兵三千名本月二十後可到一俟各<lb/>
　　　路官兵到齊即令宋宗璋帶往黨壩督率雜稄<lb/>
　　　土兵直壓金川賊境所有現在查辦情形合行<lb/>
　　　繕摺陳明奏入<lb/>
　報聞是日慶復以奉到<lb/>
<pb n="KR2c0011_WYG_002-14a"/>
　諭㫖召取回京辦理閣務具摺陳<lb/>
　　謝<lb/>
　諭曰不必急於回京當與張廣泗和𠂻共濟以成此<lb/>
　　事<lb/>
　　　五月壬辰原任川陕總督張廣泗奏言<hi>臣</hi>於四<lb/>
　　　月十三日自黔兼程赴川節次細閱廷寄前後<lb/>
　　　辦理番蠻各案大抵前此辦理之時多由勦撫<lb/>
　　　未有定見祗圖茍且完結功罪亦多未明上下<lb/>
<pb n="KR2c0011_WYG_002-14b"/>
　　　不能一心以致軍威未振番蠻無所畏懾<hi>臣</hi>俟<lb/>
　　　到川之後詳察情形將現在官兵是否足用駐<lb/>
　　　劄地方是否合宜統領分領各官是否忠勇可<lb/>
　　　任再探賊酋所勾結之黨與出沒之路徑種種<lb/>
　　　確情熟籌經理萬不敢因循養宼更不敢輕率<lb/>
　　　邀功務期謀定而動慎重勇往並行不悖諒此<lb/>
　　　小宼不難殱滅至<lb/>
　諭㫖以<hi>臣</hi>在黔有素知臨陣勇敢出竒制勝之將弁<lb/>
<pb n="KR2c0011_WYG_002-15a"/>
　　　令<hi>臣</hi>酌量帶往<hi>臣</hi>查從前用兵苖疆奮勇當先<lb/>
　　　者不乏其人而出竒制勝之才實不易得黔省<lb/>
　　　既無智略出衆之人僅帶一二尋常將弁前往<lb/>
　　　恐在川員弁誤視為<hi>臣</hi>所親信之人或啟將士<lb/>
　　　窺測之私轉於軍務無益惟黔省兵丁穿林度<lb/>
　　　箐是其所長番地亦多崇山密箐或有可用之<lb/>
　　　處<hi>臣</hi>已於各標營挑選二三千名俟有應用之<lb/>
　　　時即奏明調用并揀選黔省賢能將弁統領庶<lb/>
<pb n="KR2c0011_WYG_002-15b"/>
　　　為合宜奏入<lb/>
　報聞<lb/>
　　　甲午四川提督武繩謨奏言金酋莎羅奔侵擾<lb/>
　　　小金川巴旺及革什咱屬之正地明正司屬之<lb/>
　　　本滚納頂等處又佔據章谷攻取孔隅直至牛<lb/>
　　　厰一帶欲圖進爐遊擊羅于朝帶兵抵禦金酋<lb/>
　　　設伏衝散土兵致官兵被傷該酋又勾通綽斯<lb/>
　　　甲分兵攻打雜谷串通霍耳結隆冲土司現今<lb/>
<pb n="KR2c0011_WYG_002-16a"/>
　　　圍困沃日悖逆已極罪在必誅再查各土司惟<lb/>
　　　革什咱與金酋素有讐隙而綽斯甲聨姻金酋<lb/>
　　　瓦寺亦有親誼今所𣲖調之土兵素性狡詐誠<lb/>
　　　恐臨敵觀望不前向背叵測似應多𣲖漢兵始<lb/>
　　　為有益至莎羅奔乃受印土司輙敢自稱為王<lb/>
　　　大肆猖獗速宜勦滅<hi>臣</hi>受<lb/>
　恩深重兹值頑番蠢動正<hi>臣</hi>効力之時伏乞<lb/>
　皇上准<hi>臣</hi>酌帶官兵五百餘名請商督<hi>臣</hi>指授方略<lb/>
<pb n="KR2c0011_WYG_002-16b"/>
　　　前赴軍營相機堵勦共掃蠻氛以寧邉境奏入<lb/>
　上嘉其據實直陳仍<lb/>
　命軍機大臣等傳諭慶復張廣泗曰四川提督武繩<lb/>
　　謨陳奏軍營情形請多𣲖漢兵擒勦首惡一摺與<lb/>
　　從前紀山所奏大略相似而武繩謨奏該酋欲圖<lb/>
　　進爐紀山則謂恐其侵爐遣兵防範至自稱為王<lb/>
　　之語紀山摺内並未奏及夫蠻衆鴟張侵軼内地<lb/>
　　或與官兵抵拒偶有傷害正如搏虎捕蛇反被毒<lb/>
<pb n="KR2c0011_WYG_002-17a"/>
　　噬尚屬有因至於私立名號煽脅黨與恣行不法<lb/>
　　其蓄心尤為可惡武繩謨初蒞川省據稱得自訪<lb/>
　　聞可傳諭慶復張廣泗詢問是否確實如果有此<lb/>
　　事紀山身任封疆豈不聞知何以不行陳奏是否<lb/>
　　不欲張大其辭著慶復張廣泗一併問明至武繩<lb/>
　　謨所稱土兵向背叵測應多𣲖漢兵始能擒勦之<lb/>
　　語似亦有見以蠻攻蠻雖屬制禦土司之道而情<lb/>
　　形各有不同觀前此羅于朝所帶土兵四百名中<lb/>
<pb n="KR2c0011_WYG_002-17b"/>
　　途遇伏不戰四散即土兵不可倚信之明騐可傳<lb/>
　　諭慶復張廣泗令悉此意以便斟酌𣲖調再從前<lb/>
　　曽降㫖慶復張廣泗或同駐雅州令武繩謨總統<lb/>
　　前進或用宋宗璋許應虎為統領武繩謨專辦提<lb/>
　　督事務不必前往俱聴慶復張廣泗商酌調度今<lb/>
　　據武繩謨奏稱酌帶官兵請商督臣相機勦堵其<lb/>
　　應否令其前赴軍營仍著慶復張廣泗遵照前㫖<lb/>
　　相度機宜隨時調度併傳諭紀山武繩謨知之<lb/>
<pb n="KR2c0011_WYG_002-18a"/>
　　　乙已慶復紀山㑹奏言前因金酋進逼沃日之<lb/>
　　　熱籠寨官兵被圍𣲖委威茂協副將馬良柱領<lb/>
　　　兵一千五百名於四月初一日進發救援兹據<lb/>
　　　呈報四月十二日至巴納地方上山數里天降<lb/>
　　　大雪深四尺餘山下賊番數百被我兵放鎗擊<lb/>
　　　退隨踞髙劄營十三日賊番千餘刼營因有備<lb/>
　　　賊不能近鎗砲斃賊二百餘人十四日㧞營前<lb/>
　　　進行十餘里乃金酋設立頭道要卡有三千餘<lb/>
<pb n="KR2c0011_WYG_002-18b"/>
　　　衆把守抵禦官兵鎗砲齊發擊死四十餘人又<lb/>
　　　進奪二道卡擊死七十餘人逼至三道石卡賊<lb/>
　　　番千餘把守更嚴官兵奮勇陣斬賊番五十餘<lb/>
　　　人生擒數人連破小卡二十三處被圍之兵從<lb/>
　　　中并力出鬭番衆四散熱籠圍解從前熱籠被<lb/>
　　　圍之時有沃雜交界之蓽蓬雪山為進兵沃日<lb/>
　　　運糧之道亦有賊番千餘設卡防守糧運不通<lb/>
　　　今當解圍之後臣等飛𣲖遊擊陳上才領兵翻<lb/>
<pb n="KR2c0011_WYG_002-19a"/>
　　　過蓽蓬山前抵熱籠守卡賊番亦俱退散又<hi>臣</hi>
　　　等前遣千總張祺等招撫小金川以孤賊勢兹<lb/>
　　　據馬良柱呈報四月二十二日帶領漢土官兵<lb/>
　　　二千三百名自熱籠起程行至色思橋有小金<lb/>
　　　川番兵三百餘人攔路投誠馬良柱行至木耳<lb/>
　　　井看得有營盤十餘座即令燒拆於是日抵逹<lb/>
　　　歪劄營沿途據小金川頭人獻出金川逼降沃<lb/>
　　　日番寨六處男婦四十八人又獻鎗箭火藥等<lb/>
<pb n="KR2c0011_WYG_002-19b"/>
　　　件二十三日抵沃日官寨有前駐沃防䕶之都<lb/>
　　　司馬光祖等帶領土司䇿爾吉率領番目人等<lb/>
　　　出迎此川西近日情形也至川南一路前經裏<lb/>
　　　塘土司汪結赴革什咱㑹商進攻已飭遊擊陳<lb/>
　　　禮等領兵移駐而綽斯甲横亘其中進兵多阻<lb/>
　　　昨據汪結禀覆綽斯甲聴從化誨已撤章谷之<lb/>
　　　兵又遣心腹頭人雍中邦來營求免前罪情願<lb/>
　　　領兵出力報効又餘科霍耳白利孔撒麻書徳<lb/>
<pb n="KR2c0011_WYG_002-20a"/>
　　　爾格各土司俱遵調先後各發土兵前來此川<lb/>
　　　南之情形也<hi>臣</hi>等查金酋肆横川西惟挾小金<lb/>
　　　川巴旺巴底孫克宗等處之兵為助而川南又<lb/>
　　　勾連綽斯甲以資聲勢今小金川等既皆投順<lb/>
　　　而綽斯甲又能悔過自效金酋自此勢孤無援<lb/>
　　　矣奏入<lb/>
　上命軍機大臣等傳諭慶復張廣泗紀山曰據大學<lb/>
　　士慶復等奏稱金川賊番圍攻各寨沃日土司求<lb/>
<pb n="KR2c0011_WYG_002-20b"/>
　　救隨調威茂協馬良柱統兵救援熱籠圍解賊衆<lb/>
　　四散及抵沃日官寨前駐沃防䕶之都司馬光祖<lb/>
　　率領番目出迎摺内頭緒殊未明晰馬良柱以一<lb/>
　　副將領兵深入似屬奮勇但金酋兵勢方盛不無<lb/>
　　冒險是否另有官兵䇿應所報擊死賊番名數凴<lb/>
　　何查騐其自熱籠至沃日何以但有營盤而蠻兵<lb/>
　　幾許如何逃散俱未叙明又前摺内稱馬光祖帶<lb/>
　　兵駐沃防䕶今奏稱馬良柱兵到伊等方帶領土<lb/>
<pb n="KR2c0011_WYG_002-21a"/>
　　司出迎是否俱經被困官兵有無傷損再前摺内<lb/>
　　稱宋宗璋駐兵雜谷閙其馬良柱進兵以後宋宗<lb/>
　　璋現駐何處作何調度又據另摺奏稱許應虎已<lb/>
　　經到川作何委用俱應一一詳晰奏聞再小金川<lb/>
　　向與金酋有隙其投順似係實心至綽斯甲等同<lb/>
　　惡相濟罪無可寛今見官兵勢盛乃稱情願領兵<lb/>
　　出力報効此等反覆情形狡黠故智何足凴信前<lb/>
　　此瞻對四朗之案袁士弼一意招撫以致逆黨效<lb/>
<pb n="KR2c0011_WYG_002-21b"/>
　　尤豈可復蹈前轍朕思苗蠻雖屬化外而叛服靡<lb/>
　　常端由辦理不善如但謂得其人不足臣得其地<lb/>
　　不足守比之禽獸虺蛇亦何妨聴其涵衍卵育並<lb/>
　　生宇宙之間而此等蜂屯蟻聚之衆果可度外置<lb/>
　　之乎即如瞻對金川之事亦豈好大喜功實因伊<lb/>
　　等聲勢日張不得不勞師動衆然前此進兵既不<lb/>
　　能遽得要領臨事又惟草率了局官兵甫撤旋復<lb/>
　　煽動損威傷重勞費實多若但來則應之去則弗<lb/>
<pb n="KR2c0011_WYG_002-22a"/>
　　追試思十至而十應何如以十應之勞用之於一<lb/>
　　舉毁穴焚巢芟除蕩滌之為愈也稽之前事如漢<lb/>
　　之馬援諸葛亮蠻中至今凛其遺烈即前明韓雍<lb/>
　　王守仁軰亦非不震以兵威羣蠻膽落坐收一勞<lb/>
　　永逸之利近日滇黔古州等境悉成樂土具有明<lb/>
　　效川省諸番亦當加意經畫况我朝天威無逺弗<lb/>
　　届即䝉古四十八旗自古所不臣何甞不在五服<lb/>
　　要荒之外而奉令守藩輸誠内嚮寧輯至今可見<lb/>
<pb n="KR2c0011_WYG_002-22b"/>
　　含齒戴髮之倫斷無不可化誨惟在徳足綏懐威<lb/>
　　足臨制得柔逺之道耳可傳諭慶復張廣泗等悉<lb/>
　　心區畫因此番用兵將全蜀情形通盤計度如何<lb/>
　　可令蠻衆帖服永為不侵不叛之臣使叢篁密箐<lb/>
　　息警消烽共安至治熟籌長䇿詳悉奏聞如果有<lb/>
　　不能辦理或不必辦理情節亦應將實在情形據<lb/>
　　實陳奏<lb/>
　　　　<hi>臣</hi>等謹按王者守在四夷其義亦惟覊縻勿<lb/>
<pb n="KR2c0011_WYG_002-23a"/>
　　　　絶而已若其干犯王章狡焉思逞則又不得<lb/>
　　　　不詰我戎兵用彰撻伐金川始猶不過侵擾<lb/>
　　　　鄰封其後脅誘漸衆兵勢漸强至敢逺離巢<lb/>
　　　　穴窺伺内地豈容坐視猖獗為虺弗摧惟是<lb/>
　　　　兵貴拙速不尚巧遲當馬良柱收復沃日之<lb/>
　　　　際若能乗機進取以數千勁旅鼓行而前誠<lb/>
　　　　有迅雷不及掩耳之勢<lb/>
　聖諭所云一舉而毁穴焚巢芟除蕩滌固屬必至之<lb/>
<pb n="KR2c0011_WYG_002-23b"/>
　　　　效乃帥臣闇汶失謀於先繼又重以猜忌坐<lb/>
　　　　失可乗之機迨我<lb/>
　皇上赫然震怒威讋醜夷悔罪請命則誠如<lb/>
　聖諭含齒戴髮之倫斷無不可化誨者矣<lb/>
　　　丁未慶復紀山㑹奏言軍行糧運實關𦂳要<hi>臣</hi>
　　　紀山前奏糧運各條已經軍機處議覆遵照辦<lb/>
　　　理但川西一路事屬創始輓運尤難<hi>臣</hi>紀山於<lb/>
　　　未接廷議以前已𣲖撥新都重慶等處倉穀碾<lb/>
<pb n="KR2c0011_WYG_002-24a"/>
　　　米二萬石起運因黨壩沃日二路中隔雪山背<lb/>
　　　夫多有龜坼及雪氣傷目者現在雪尚未消若<lb/>
　　　不増加臺站蠻夫皆褁足不前查雜谷閙至黨<lb/>
　　　壩原擬安設十二站今應増六站共十八站自<lb/>
　　　雜谷閙至沃日原擬安設七站今應増三站共<lb/>
　　　十站仍添管臺官二員以專責成又查沃日一<lb/>
　　　路前因金酋圍困熱籠糧路阻塞官兵另擇汶<lb/>
　　　川縣之草坡地方出口經由瓦寺地界糧運亦<lb/>
<pb n="KR2c0011_WYG_002-24b"/>
　　　即於此路尾隨今熱籠圍解運道已通但計算<lb/>
　　　止雜谷閙一路轉運恐糧石不敷支給且防將<lb/>
　　　來雨水阻滯<hi>臣</hi>等以為既有瓦寺可通沃日應<lb/>
　　　仍由草坡分運前進方敷接濟至川南打箭爐<lb/>
　　　一路軍糧原存爐倉一萬石除給過官兵口糧<lb/>
　　　外又酌撥雅州府倉米五千石輓運爐城自爐<lb/>
　　　地至泰寧安設十站自泰寧至革什咱之吉地<lb/>
　　　甚屬荒涼難安短站今在泰寧用烏拉長運至<lb/>
<pb n="KR2c0011_WYG_002-25a"/>
　　　沙普隆由沙普隆用烏拉長運至吉地共安設<lb/>
　　　糧務三處但明正所屬番民雖照二夫頂一烏<lb/>
　　　拉之例僱運而該土司屢被金川侵擾除𣲖撥<lb/>
　　　征丁及防守隘口外不敷輓運現照瞻對成例<lb/>
　　　添置烏拉二千頭幚運事竣變價還項再查前<lb/>
　　　議川西總理糧務道唐進賢駐劄舊保縣居中<lb/>
　　　調度原止就黨壩沃日兩路而言今又増添瓦<lb/>
　　　寺一路耳目難周應將松茂道移駐雜谷閙其<lb/>
<pb n="KR2c0011_WYG_002-25b"/>
　　　瓦寺一路委保寧府知府周岐駐劄跟逹橋為<lb/>
　　　副總理奏入<lb/>
　上命軍機大臣等速議旋經議覆准行是日<lb/>
　上諭内閣曰征勦金川前已動撥銀四十萬兩協濟<lb/>
　　川省但軍營糧餉務須充裕著戸部於附近四川<lb/>
　　省分再撥解銀二十萬兩以備支用<lb/>
　　　庚戌張廣泗奏言金酋地險賊衆數倍瞻對大<lb/>
　　　兵進勦勢須分路攻擊夫兵合則見多分則見<lb/>
<pb n="KR2c0011_WYG_002-26a"/>
　　　少現在漢土官兵雖有二萬餘名然土兵半未<lb/>
　　　到齊且其性見利不相讓見害不相救惟視官<lb/>
　　　兵之强弱以為進退故土兵不足恃而官兵宜<lb/>
　　　努力自强也况將來深入賊境沿途既須防䕶<lb/>
　　　而堅碉林立尤非兵單所能從事<hi>臣</hi>與慶復紀<lb/>
　　　山武繩謨現議添兵另摺陳明奏入<lb/>
　報聞是日慶復紀山㑹奏言<hi>臣</hi>紀山前奏欲駐雅州<lb/>
　　　以便調發緣彼時金酋方擾川南又攻川西沃<lb/>
<pb n="KR2c0011_WYG_002-26b"/>
　　　日西南逺隔是以欲居適中之地今川南餘賊<lb/>
　　　無多沃日圍困已解此時進勦大勢宜在川西<lb/>
　　　<hi>臣</hi>等自應出駐灌縣就近商辦沃日雜谷兩路<lb/>
　　　進取機宜官兵齊集之後即飭松潘鎮宋宗璋<lb/>
　　　赴黨壩督攻賊巢其時<hi>臣</hi>張廣泗應前往雜谷<lb/>
　　　閙調遣<hi>臣</hi>慶復應移駐汶川商辦且瓦寺土司<lb/>
　　　素與金酋親密用兵以來漸有暗通形迹尤須<lb/>
　　　就近彈壓駕馭似此同駐分駐似為合宜再西<lb/>
<pb n="KR2c0011_WYG_002-27a"/>
　　　南俱分兩路進兵川西以宋宗璋為統領由黨<lb/>
　　　壩直壓賊境而馬良柱分領一路官兵由沃日<lb/>
　　　協攻川南以許應虎為統領出兩河口進勦仍<lb/>
　　　再𣲖叅將蔡允分領一路官兵出革什咱進攻<lb/>
　　　提督武繩謨有調發兵馬錢糧之責無庸前往<lb/>
　　　再查賊番强悍欲據其腹心要地全在重兵壓<lb/>
　　　攻方易克捷稍延時日秋深雪降糧運不前甚<lb/>
　　　難為力現調陜兵三千續調松鎮八百俱發往<lb/>
<pb n="KR2c0011_WYG_002-27b"/>
　　　黨壩<hi>臣</hi>非不知兵多糜餉但日久則糜餉更多<lb/>
　　　謹審察賊勢量度兵力於原奏𣲖調之外更請<lb/>
　　　就近於川省各營添調二千名以資勦洗川省<lb/>
　　　汛廣兵單増調之後需兵貼防請於隣近之貴<lb/>
　　　州上游協營内酌調二千名以資防守京兵似<lb/>
　　　可無須請用奏入<lb/>
　上命軍機大臣等速議議曰據奏現在進剿大勢既<lb/>
　　　在川西更不以雅州府為適中之地慶復等自<lb/>
<pb n="KR2c0011_WYG_002-28a"/>
　　　應同駐灌縣俟官兵齊集後張廣泗前往雜谷<lb/>
　　　閙慶復移駐汶川庻可商酌妥辦至所奏瓦寺<lb/>
　　　土司潛通賊信尤關𦂳要應令其留意彈壓駕<lb/>
　　　馭毋致稍泄軍機慶復等又稱西南兩處各分<lb/>
　　　兩路進兵聲援似為聨絡提督武繩謨既有兵<lb/>
　　　馬錢糧之責無庸前赴軍營均應照所奏辦理<lb/>
　　　慶復等又請添調川省兵丁並調黔兵為貼防<lb/>
　　　之用查前據摺報漢土兵已有一萬九千名又<lb/>
<pb n="KR2c0011_WYG_002-28b"/>
　　　續𣲖陜兵三千計共兵二萬二千名已不為少<lb/>
　　　今又欲増添意在重兵壓攻易於速捷而另摺<lb/>
　　　復云土兵不甚得力則添𣲖自不容己應照所<lb/>
　　　請於川省各營内添調二千以資勦洗其川兵<lb/>
　　　添調之後本省汛廣兵單亦應於黔省上游協<lb/>
　　　營内調兵二千來川防守但兵數既増功應速<lb/>
　　　奏不可曠日持久老師糜餉復蹈瞻對前轍也<lb/>
　上從之<lb/>
<pb n="KR2c0011_WYG_002-29a"/>
　　　甲寅<lb/>
　上諭内閣曰直𨽻正定鎮總兵員缺著四川重慶鎮<lb/>
　　總兵邱䇿普調補松茂協副將馬良柱前在瞻對<lb/>
　　軍營曽著勞績今又隨征金川頗能奮勇出力著<lb/>
　　補授重慶鎮總兵松茂協副將員缺甚屬𦂳要著<lb/>
　　該督於所屬副將内揀選一員調補所遺員缺著<lb/>
　　浙江太平營叅將呉一清補授<lb/>
　　　六月戊辰紀山奏言𣲖調各路漢土官兵陸續<lb/>
<pb n="KR2c0011_WYG_002-29b"/>
　　　借支行裝䭾載及兩路運糧脚價等費并瞻對<lb/>
　　　案内䘏賞漢土官兵各項銀兩支用無存現據<lb/>
　　　西南兩路總理糧務松建二道各請添撥銀十<lb/>
　　　萬兩司庫不惟無可動撥即現在出口官兵支<lb/>
　　　借行裝䭾載及賞號諸費亦復無從應付奉撥<lb/>
　　　江西湖北二省銀四十萬兩尚未到川即解到<lb/>
　　　之日僅足歸還借項而現今新舊軍需分頭蝟<lb/>
　　　集支用甚繁川省地處邉陲更宜有備無患合<lb/>
<pb n="KR2c0011_WYG_002-30a"/>
　　　請再於隣近省分酌撥銀六十萬兩速解來川<lb/>
　　　協濟奏入<lb/>
　上命該部速議經部議以進勦金川前經在於江西<lb/>
　　　湖北二省撥銀四十萬兩本年五月十八日奉<lb/>
　上諭於附近四川省分再撥銀二十萬兩經<hi>臣</hi>部議<lb/>
　　　於江西撥銀二十萬兩共六十萬兩江西之二<lb/>
　　　十萬兩紀山雖尚未接到部咨但軍需銀兩理<lb/>
　　　應充裕應如所奏再撥銀六十萬兩協濟行文<lb/>
<pb n="KR2c0011_WYG_002-30b"/>
　　　廣東廵撫在於該省春撥留備銀内照數動支<lb/>
　　　文到作速委員觧赴川省交納<lb/>
　上從之<lb/>
　　　壬申貴州廵撫孫紹武提督丁士傑㑹奏言臣<lb/>
　　　等接准川陜督<hi>臣</hi>張廣泗咨調黔兵二千名以<lb/>
　　　為貼防協勦之用<hi>臣</hi>等隨選得精兵二千剋期<lb/>
　　　五月二十一日起程赴川黔西協副將髙宗瑾<lb/>
　　　才猷卓越熟諳機務令其總統官兵平越營遊<lb/>
<pb n="KR2c0011_WYG_002-31a"/>
　　　擊袁良臣籍𨽻四川地理情形俱所熟悉又威<lb/>
　　　寧鎮標遊擊韓樞凱里營都司劉竒偉撫標守<lb/>
　　　備趙自超提標守備杜先貴陽守備林昭俱係<lb/>
　　　久歴戎行即令領兵星速進發至將弁借支之<lb/>
　　　項請照川省成例借支扣還謹㑹摺奏明奏入<lb/>
　報聞<lb/>
　　　丙子慶復張廣泗㑹奏言據副將馬良柱禀稱<lb/>
　　　前帶官兵抵沃日招撫小金川兹於四月二十<lb/>
<pb n="KR2c0011_WYG_002-31b"/>
　　　一日據小金川土司澤旺土舎良爾吉投逓漢<lb/>
　　　文情願歸順並請官兵急到美諾㑹商進攻金<lb/>
　　　川之䇿隨先𣲖沃日土兵飭令幹弁帶往察其<lb/>
　　　誠偽據稱兵到占固及美諾澤旺良爾吉俱開<lb/>
　　　城迎接因挑𣲖各營官兵八百名飭委都司馬<lb/>
　　　光祖帶領前往旋據馬光祖禀報澤旺等開關<lb/>
　　　迎接並將搶占沃日三寨退還臣等查大小金<lb/>
　　　川地界毘連險要相共金酋肆横先在挾占小<lb/>
<pb n="KR2c0011_WYG_002-32a"/>
　　　金川小金川今既就撫則賊之外援已絶官兵<lb/>
　　　駐劄其地即用其土兵為前驅由美諾可以直<lb/>
　　　搗金川之刮耳崕巢穴黨壩一路可以直搗勒<lb/>
　　　歪巢穴分進合攻賊酋左右不能兼顧是西路<lb/>
　　　進兵已屬得勢五月十九日又據泰寧協副將<lb/>
　　　張興禀報帶領漢土官兵一千名自牛厰至孔<lb/>
　　　隅該處番民百餘焚香跪迎口稱大兵到來得<lb/>
　　　見天日并稱毛牛地方現有賊兵數百防守官<lb/>
<pb n="KR2c0011_WYG_002-32b"/>
　　　兵揚威前進賊兵拆墻奔逃連夜飭令搭橋渡<lb/>
　　　兵乗機前進攻奪魯密章谷再為禀報又土司<lb/>
　　　汪結禀稱五月初八等日分遣土兵令革什咱<lb/>
　　　兵為領路攻奪河西竹江寨河東寧桑逹桑等<lb/>
　　　寨其守寨係巴旺番人俱望風迎獻軍械又革<lb/>
　　　什咱所失馬桑一帶俱已恢復並稱乗勢往攻<lb/>
　　　魯密章谷寨此又南路可以進攻情形也兹前<lb/>
　　　調陜兵已前後發往雜谷閙添調之川兵二千<lb/>
<pb n="KR2c0011_WYG_002-33a"/>
　　　業經分發西南兩路<hi>臣</hi>慶復<hi>臣</hi>張廣泗於十九<lb/>
　　　二十一等日先後赴灌縣㑹商分布<hi>臣</hi>張廣泗<lb/>
　　　於二十四日起程赴雜谷閙面示總兵宋宗璋<lb/>
　　　機宜即令前赴黨壩進攻賊寨<hi>臣</hi>慶復隨即前<lb/>
　　　赴汶川南路統領許應虎將次可抵爐城各路<lb/>
　　　現在訂期㑹勦以速軍務奏入<lb/>
　報聞是日<lb/>
　上諭内閣曰據慶復張廣泗摺奏征勦金川現已悉<lb/>
<pb n="KR2c0011_WYG_002-33b"/>
　　心籌畫分路進兵搗其巢穴附近諸酋輸誠納欵<lb/>
　　則諸事業有頭緒嗣後征勦事宜張廣泗一人即<lb/>
　　可辦理現在大學士髙斌出差在外内閣辦事需<lb/>
　　人著慶復回京辦理閣務<lb/>
　上又命軍機大臣等傳諭慶復張廣泗曰據慶復張<lb/>
　　廣泗奏小金川土司澤旺率衆投誠並退還搶佔<lb/>
　　沃日三寨金酋外援隔絶官兵駐劄其地可以直<lb/>
　　搗金川巢穴又收復毛牛及馬桑地方西南兩路<lb/>
<pb n="KR2c0011_WYG_002-34a"/>
　　俱可進攻慶復張廣泗現已分路令統領宋宗璋<lb/>
　　許應虎等訂期㑹勦此番官兵調集佈置得宜計<lb/>
　　可指期剋捷至小金川望風迎附乃廹於大兵勢<lb/>
　　盛而然但既已來歸自當乗機安撫可遽信為革<lb/>
　　心向化耶從來辦理土蠻總未能得經久長䇿即<lb/>
　　如瞻對之役調兵二萬四千糜餉幾至百萬僅得<lb/>
　　焚其如郎一碉乃甫經竣事而金川又復見告將<lb/>
　　來即使計日翦除而徴兵籌餉勞費業已相等若<lb/>
<pb n="KR2c0011_WYG_002-34b"/>
　　蕩定之餘仍以屬之土目縱令震慴餘威目前俯<lb/>
　　首恭順而蓄銳養力日後仍必鴟張國家動衆傷<lb/>
　　財適為伊等重事權而増氣勢旋起旋滅何有已<lb/>
　　時在國家全盛之時視之不啻蚊蟁蜂䘍而糜脂<lb/>
　　膏於荒箐鈍兵革於蠻煙曷若熟籌長䇿之為得<lb/>
　　也蓋番性叵測如康熈雍正年間郭羅克番衆征<lb/>
　　勦帖服久之仍復滋事乃其明騐然謂必不可制<lb/>
　　則青海䝉古附近土番西藏即係番類一經妥辦<lb/>
<pb n="KR2c0011_WYG_002-35a"/>
　　至今安輯朕觀金川情形雖不可遽照苗疆之例<lb/>
　　改土設流或分置衛弁統轄汛兵或亦𣲖大員彈<lb/>
　　壓田賦獄訟聴金酋自行經理簡節疎目馴擾覊<lb/>
　　縻期於綏靖地方約束蠻衆不致如土司之專有<lb/>
　　其人易於蠢動可以永除後患朕意如此是否於<lb/>
　　該省情形相合著慶復張廣泗悉心從長商酌詳<lb/>
　　悉具奏如於該處不甚相宜或如何始為盡善别<lb/>
　　有經畫之處著一一宻行奏聞是日慶復張廣泗<lb/>
<pb n="KR2c0011_WYG_002-35b"/>
　　　㑹覆<lb/>
　上諭以武繩謨摺内有金川稱王之語紀山何以未<lb/>
　　　經奏及今查金川並未私立名號惟拿獲賊番<lb/>
　　　審訊時或有自稱其主為王者武繩謨據以入<lb/>
　　　告不為無因而紀山則因不過愚番供詞是以<lb/>
　　　不敢輕凟<lb/>
　天聴奏入<lb/>
　報聞是日慶復張廣泗又㑹奏軍營馳報事件口外<lb/>
<pb n="KR2c0011_WYG_002-36a"/>
　　　請由塘馬口内請由驛逓以期迅速<lb/>
　上可其奏<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0011_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定金川方略卷二<lb/>
</p>
<p>
</p>
  </div>
</body>
</text>
</TEI>
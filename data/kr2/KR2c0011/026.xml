<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0011_WYG_026-1a"/>
欽定四庫全書<lb/>
平定金川方略卷二十六<lb/>
　　　三月壬戌軍機大臣等奏言總督䇿楞等以金<lb/>
　　　川平定籌酌善後陳奏事宜十二條<hi>臣</hi>等謹按<lb/>
　　　欵分晰詳議恭呈<lb/>
　睿鑒䇿楞等稱巴底巴旺宜各立土千户一員責令<lb/>
　　　革什咱管轄以助聲勢<hi>臣</hi>等議得巴底巴旺地<lb/>
　　　方原係土司納旺所轄納旺係金川之壻是以<lb/>
<pb n="KR2c0011_WYG_026-1b"/>
　　　從前張廣泗將伊圏禁爐地今䇿楞等以該處<lb/>
　　　現無土司請將納旺之姪勒兒悟爾結噶杜爾<lb/>
　　　結改給土千户職銜平分其地令革什咱兼管<lb/>
　　　<hi>臣</hi>等伏思莎羅奔郎卡既已邀<lb/>
　恩免罪則納旺尚非不可寛宥之人且伊現無子嗣<lb/>
　　　伊姪又年幼無知遽將巴底巴旺之地分給革<lb/>
　　　什咱管理是無端為革什咱增益部落既不足<lb/>
　　　以服番衆之心且恐勒兒悟爾結等長成之日<lb/>
<pb n="KR2c0011_WYG_026-2a"/>
　　　革什咱占地不還輾轉滋釁似應將納旺從寛<lb/>
　　　釋放予以自新仍令為巴底巴旺土司伊姪成<lb/>
　　　立之後亦可聽其以次承襲仍令該督䇿楞宣<lb/>
　　　布<lb/>
　聖恩俾知感激奮勉似屬妥協但䇿楞等身在地方<lb/>
　　　於情形較為親切或所奏别有所見亦未可知<lb/>
　　　應令詳悉酌量再行具奏以便定議䇿楞等又<lb/>
　　　稱革什咱之札什諾爾布應請即予承襲以資<lb/>
<pb n="KR2c0011_WYG_026-2b"/>
　　　彈壓<hi>臣</hi>等議得土司承襲之例向係該管地方<lb/>
　　　官層次加結文移徃返動經歲年今金川新定<lb/>
　　　革什咱地界與之毗連亟須土司整理札什諾<lb/>
　　　爾布既係應行承襲之人且自用兵以來頗能<lb/>
　　　効力自應照䇿楞等所請先行給與號紙以示<lb/>
　　　奬勵而資彈壓䇿楞等又稱雜谷革什咱沃日<lb/>
　　　小金川四土司宜聨為一氣以防外患<hi>臣</hi>等議<lb/>
　　　得雜谷等四土司俱與金川接壤向因勢弱人<lb/>
<pb n="KR2c0011_WYG_026-3a"/>
　　　懦屢被金川侵占今既歸還侵地自可息事寧<lb/>
　　　人即或思患預防亦應聽該番等自為籌畫但<lb/>
　　　既據該督等傳集曉諭令伊等頂經發誓則是<lb/>
　　　辦理已經完結可以無庸另議䇿楞等又稱小<lb/>
　　　金川沃日宜結為婚媾協守疆圉以杜金川窺<lb/>
　　　伺<hi>臣</hi>等議得沃日地方向係土女澤爾吉管理<lb/>
　　　今該督既稱衆土司㑹議將澤爾吉配與小金<lb/>
　　　川澤旺事屬已行應無庸置議䇿楞等又稱沃<lb/>
<pb n="KR2c0011_WYG_026-3b"/>
　　　日印務應請仍令澤爾吉䕶理<hi>臣</hi>等議得沃日<lb/>
　　　印信原係澤爾吉管理今雖配與澤旺自應仍<lb/>
　　　令執掌以便約束該處番民至將來承襲之事<lb/>
　　　應俟其生有子嗣即照明正土婦功噶之例分<lb/>
　　　襲兩土司印務可也䇿楞等又稱小金川各要<lb/>
　　　害處所被毁碉房宜督催修葺孫克宗占固二<lb/>
　　　處宜駐土兵防範以備不虞<hi>臣</hi>等議得碉房之<lb/>
　　　設原係各該土司自為防禦其已經殘毁者自<lb/>
<pb n="KR2c0011_WYG_026-4a"/>
　　　應聽其自行修葺至孫克宗占固既係小金川<lb/>
　　　要隘則設兵駐守亦應任該土司自為料理若<lb/>
　　　委員督催分𣲖轉似代該土司防範莎羅奔等<lb/>
　　　未免轉生疑懼此事倘尚未舉行應即行令停<lb/>
　　　止䇿楞等又稱小金川之大小朗素宜分别安<lb/>
　　　挿以杜後患<hi>臣</hi>等議得小朗素現已奉<lb/>
　㫖令䇿楞等詢問辦理無庸置議至大朗素秉性奸<lb/>
　　　頑又無効力之處原非小朗素可比其應如何<lb/>
<pb n="KR2c0011_WYG_026-4b"/>
　　　設法安揷應令該督酌看情形妥協籌辦䇿楞<lb/>
　　　等又稱金川投誠之土舎汪爾吉應行暫為安<lb/>
　　　揷<hi>臣</hi>等議得該土舍原係郎卡異母弟兄當金<lb/>
　　　川起事之初即不敢同惡相濟來營投誠効力<lb/>
　　　亦屬可嘉今金川事竣不能回巢自應代為籌<lb/>
　　　畫伊現在留養革什咱地方應照該督所奏即<lb/>
　　　交伊母舅土司札什諾爾布帯同駐牧俟有可<lb/>
　　　以安揷之處另行奏請辦理䇿楞等又稱稄磨<lb/>
<pb n="KR2c0011_WYG_026-5a"/>
　　　竹克基黨壩各土司土舍宜加銜奬勵以分雜<lb/>
　　　谷之勢<hi>臣</hi>等議得稄磨竹克基黨壩土司向皆<lb/>
　　　受制雜谷金川用兵以來伊等從征効力又皆<lb/>
　　　係隨從雜谷土司今遽將勒兒悟等加銜給印<lb/>
　　　在稄磨土司等固為喜出望外而率先効力之<lb/>
　　　雜谷土司既已恩無可加轉將伊向所統轄之<lb/>
　　　地𤓰分鼎峙相形之下彼此俱覺難以相安應<lb/>
　　　令該督等另行籌辦請<lb/>
<pb n="KR2c0011_WYG_026-5b"/>
　㫖定奪䇿楞等又稱各土司應請加級以示鼔勵<hi>臣</hi>
　　　等議得金川用兵以來各該土司派調目兵輓<lb/>
　　　輸供應運餉從征甚屬勤勞恭慎大兵奏捷之<lb/>
　　　後業䝉<lb/>
　恩㫖令該督等酌加賞賚今既請賞加一級以示格<lb/>
　　　外奬勵事屬可行應請<lb/>
　㫖交部辦理䇿楞等又稱漢奸出入番地應行嚴禁<lb/>
　　　<hi>臣</hi>等議得番夷愚魯無知諸事多由漢奸藉端<lb/>
<pb n="KR2c0011_WYG_026-6a"/>
　　　煽惑原應嚴為防範但勢有難行前經奉<lb/>
　㫖傳諭該督等令其設法稽查善為酌辦葢各土司<lb/>
　　　皆有錢榖文移之事必須倩人代理在伊等自<lb/>
　　　為延致則去留各得自由若如該督等所奏附<lb/>
　　　近内地之各土司等延請代筆必由地方官取<lb/>
　　　結詳報備案則地方官所辦公事甚多安能復<lb/>
　　　為土司延請幕賔即令加結詳報不過增一具<lb/>
　　　文故套未見實益至於願充土司字識之軰必<lb/>
<pb n="KR2c0011_WYG_026-6b"/>
　　　非安靜守法之人地方官又安能選擇謹愿馴<lb/>
　　　良者以充此役而此軰倚恃經官選擇之勢或<lb/>
　　　挾制土司益將滋事況揑飾冒充䆒難徧為覺<lb/>
　　　察若云定以年限給以職銜將求充者益衆選<lb/>
　　　擇者愈難伊等於該土司稍有齟齬或至内地<lb/>
　　　告奸既不便據以為實又不便置之不問種種<lb/>
　　　枝節弊難悉數應令該督等遵照前<lb/>
　㫖督率所屬實力奉行漸次嚴宻稽查不必多為禁<lb/>
<pb n="KR2c0011_WYG_026-7a"/>
　　　約至内外民番互相貿易亦難一槩禁絶惟在<lb/>
　　　該地方州縣營汛稽查匪徒出入混雜以免滋<lb/>
　　　事可也䇿楞等又稱夷人典買漢地應請贖歸<lb/>
　　　以清疆域<hi>臣</hi>等議得木坪瓦寺兩土司𦂳接内<lb/>
　　　地漢人田産典賣與夷者甚多一時難以盡數<lb/>
　　　贖回且夷民管業已久遽行追贖轉似妨彼生<lb/>
　　　計於綏輯拊循之道似有未恊但該督所奏亦<lb/>
　　　屬釐定邊界之意應請嗣後嚴禁内地民人不<lb/>
<pb n="KR2c0011_WYG_026-7b"/>
　　　得將所有田地私售番民違者酌治其罪可也<lb/>
　　　得<lb/>
　㫖速行<lb/>
　　　丙寅<lb/>
　上諭内閣曰軍旅為國家重務前因道員鹿邁祖貽<lb/>
　　誤夫馬自請罷斥以博里民虚譽經朕降㫖革職<lb/>
　　治罪俾辦理軍務之員知所儆惕今大兵雖已凱<lb/>
　　旋而糧糈宜加保䕶成都府知府李盛唐係該督<lb/>
<pb n="KR2c0011_WYG_026-8a"/>
　　等特委出口總理糧務之大員乃奉委之時即托<lb/>
　　病不前到臺之後全不留心防範以致軍糧兩次<lb/>
　　延燒又不督率查察惟思回省調理寧棄官而有<lb/>
　　所不惜該員當鹿邁祖治罪之後仍敢漠視公事<lb/>
　　罔知大義此風一開將地方政務舉可任意怠玩<lb/>
　　一離官守便得優㳺事外其居心實不可問非重<lb/>
　　加嚴處無以示懲李盛唐着革職拿問從重治罪<lb/>
　　　辛未<lb/>
<pb n="KR2c0011_WYG_026-8b"/>
　上諭内閣曰四川總督䇿楞等奏稱軍前餘存米石<lb/>
　　除賞給各土司外尚存一萬六千餘石已照内地<lb/>
　　賑借兼施之例今番民承領准其分限二年易以<lb/>
　　青稞運赴威茂營還倉朕自金川納欵大兵凱旋<lb/>
　　以來屢經降㫖將從征出力之各該土司等加以<lb/>
　　優賞並據該督奏明各土司土目俱經分别賞給<lb/>
　　米三百石五百石不等其存留餘米無庸再為賞<lb/>
　　給但念連年用兵各該土司等㳟順効力番民轉<lb/>
<pb n="KR2c0011_WYG_026-9a"/>
　　餉從征遭荒失業情殊可憫著將領借之餘米一<lb/>
　　萬六千餘石即賞給各該土司聽其自行承領不<lb/>
　　必分限還倉以廣懷柔奬勵之至意是日䇿楞岳<lb/>
　　　鍾琪㑹奏言<hi>臣</hi>等於三月十一日已抵陶關駐<lb/>
　　　劄二日辦理瓦寺地方一切事務隨送各處土<lb/>
　　　目<hi>臣</hi>等逐一面加教誡給賞回巢回營兵丁業<lb/>
　　　俱至省陸續起程沿途並未滋事一切軍裝已<lb/>
　　　委文武大員照依原發印冊逐細查㸃總兵哈<lb/>
<pb n="KR2c0011_WYG_026-9b"/>
　　　攀龍現自沃日一帶從後捲撤<hi>臣</hi>等可於十六<lb/>
　　　日進省奏入<lb/>
　報聞<lb/>
　　　四月己卯䇿楞岳鍾琪㑹奏言治夷之道首在<lb/>
　　　嚴宻邊防<hi>臣</hi>等於凱旋時沿途留心查察知瓦<lb/>
　　　寺土司出入内地向由汶川縣索橋行走彼處<lb/>
　　　既有縣城又有營汛稽查甚易迨後日久法弛<lb/>
　　　該土司厭此迂途别求捷徑乃於陶關以外漢<lb/>
<pb n="KR2c0011_WYG_026-10a"/>
　　　番界河之間自行建立索橋一座河南雖為夷<lb/>
　　　疆河北本屬内地今則兩岸俱歸番人把守且<lb/>
　　　直走成都計程不過兩日<hi>臣</hi>等親見此處相離<lb/>
　　　營縣甚逺漫無防範隨傳詢該土司桑朗容忠<lb/>
　　　數其私建索橋之非諭令拆毁仍由汶川舊道<lb/>
　　　出入已據該土司認罪遵依此外尚有番地要<lb/>
　　　隘一二處必須修理撥防者容<hi>臣</hi>等查明酌辦<lb/>
　　　再行具奏<hi>臣</hi>等又訪得瓦寺地方素產銀礦内<lb/>
<pb n="KR2c0011_WYG_026-10b"/>
　　　地民人因陶關有此索橋遂私徃開穵與該土<lb/>
　　　司均分其利聚集至三百餘人之多<hi>臣</hi>等酌議<lb/>
　　　概行查拿並叅處土司不特人衆難以盡罰且<lb/>
　　　軍務甫竣正當安輯番境之時不應啟其疑懼<lb/>
　　　是以嚴諭桑朗容忠嗣後不容再犯並將為首<lb/>
　　　之廖安鳳等四名枷示漢番交界地方餘俱押<lb/>
　　　逐回籍庶内外匪徒共知儆懼不敢再徃夷地<lb/>
　　　滋事奏入<lb/>
<pb n="KR2c0011_WYG_026-11a"/>
　俞㫖報聞是日尹繼善奏言軍前回兵一切馬騾俱<lb/>
　　　足應付但馳驟徃來必得更番輪替庻馬力寛<lb/>
　　　舒不至困乏若兵丁跟役概給馬匹則用馬過<lb/>
　　　多恐難休息是以酌量兵丁皆給馬匹跟役則<lb/>
　　　令折價兵役俱各歡欣遄行無誤在臺各員亦<lb/>
　　　皆能竭力承辦不敢偷安現今回兵陸續行走<lb/>
　　　出潼關者已有八起東省之兵俱已過完在途<lb/>
　　　兵丁不過一千有餘約四月半後皆可出陜境<lb/>
<pb n="KR2c0011_WYG_026-11b"/>
　　　矣至陳宏謀咨稱臺馬有餘官兵即五百名一<lb/>
　　　起全行亦可應付<hi>臣</hi>查此不過欲速之意但臺<lb/>
　　　馬寧可有餘俾得更換休息若大隊同行儘數<lb/>
　　　應付日日奔馳勢必中途疲乏後來之兵反多<lb/>
　　　阻滯自應仍照原奏無論五百名四百名一起<lb/>
　　　者皆分為兩起從容行走庶不致欲速反遲<hi>臣</hi>
　　　因陜甘事務正署疊更案牘叢積已於三月十<lb/>
　　　八日回至省城次第清理奏入<lb/>
<pb n="KR2c0011_WYG_026-12a"/>
　俞旨報聞<lb/>
　　　甲申<lb/>
　上諭内閣曰金川用兵案内川省大小官員辦差辦<lb/>
　　糧小有過愆及供億滿兵遲誤者前經降旨令於<lb/>
　　事後核其功過查辦乃因現在用兵不可不使知<lb/>
　　儆惕而然今大軍凱旋伊等從前雖未免稽誤而<lb/>
　　竭蹷辦理業經竣事可加恩從寛免其叅處俾得<lb/>
　　安心職業<lb/>
<pb n="KR2c0011_WYG_026-12b"/>
　　　己丑<lb/>
　上諭内閣曰朕前降旨金川軍務自經略大學士忠<lb/>
　　勇公傅恒調度得宜勲績懋著所有在軍大臣及<lb/>
　　隨營文武官弁等與有成勞交部從優議叙此乃<lb/>
　　指大學士忠勇公傅恒上年十二月二十一日到<lb/>
　　營以後而言續據總督䇿楞奏軍營從前將弁功<lb/>
　　過並無文案可稽無庸查辦朕因降旨以既無冊<lb/>
　　檔則該部無憑置議官弁優叙之處自可不必此<lb/>
<pb n="KR2c0011_WYG_026-13a"/>
　　則指上年十二月二十一日以前而言也分晰至<lb/>
　　為明白乃兵部及該督錯㑹朕意僅將從前在軍<lb/>
　　大臣查辦而不及隨營文武官弁等不思大學士<lb/>
　　忠勇公傅恒調度之員弁即係從前在軍之員弁<lb/>
　　當雪夜攻奪碉卡數次鼓勇血戰又如吳士勝等<lb/>
　　頻入賊境冒險徃來及岳鍾琪遵奉大學士忠勇<lb/>
　　公傅恒指示直由刮耳崖帶領番酋赴營歸順則<lb/>
　　亦必有隨營將士俱經奮勉出力伊等前此因主<lb/>
<pb n="KR2c0011_WYG_026-13b"/>
　　帥乖張貽誤既無由建立功績今幸得以少効微<lb/>
　　勞乂不獲仰邀議敘終屬向隅且無以鼓勵人心<lb/>
　　俾將來知所勸勉著傳諭總督䇿楞將上年十二<lb/>
　　月二十一日以後在營自總兵官以下逐一查明<lb/>
　　造冊開送聽大學士忠勇公核定具奏一體加以<lb/>
　　優敘用奬成勞<lb/>
　　　丁酉兆惠䇿楞奏言乾隆十四年三月二十二<lb/>
　　　二十七等日節據湖北湖南江西解到餉銀共<lb/>
<pb n="KR2c0011_WYG_026-14a"/>
　　　六十五萬兩均在<hi>臣</hi>舒赫徳臣兆惠酌定<lb/>
　　奏明截留川省銀二百萬兩之外不應收貯川庫<lb/>
　　　但隔省徃返路途遥逺不但餉銀關係𦂳要恐<lb/>
　　　有疎虞即長途跋涉脚價亦多糜費<hi>臣</hi>等公同<lb/>
　　　商酌川省歴年因額徵錢糧不敷支給歲需他<lb/>
　　　省協濟自二十萬以至三十萬不等似應即將<lb/>
　　　此銀留貯川省以抵按年協濟之項既免逺道<lb/>
　　　疎虞又省徃來糜費似屬兩便奏入<lb/>
<pb n="KR2c0011_WYG_026-14b"/>
　上諭該部知之<lb/>
　　　丙午尹繼善奏言凱旋京兵約於四月二十五<lb/>
　　　日即可全出潼關五月十五以前計可全數抵<lb/>
　　　京所過地方俱極安靜其馬騾一項仰頼<lb/>
　聖恩准其分起行走又准跟役折價多方體恤馬力<lb/>
　　　得以更番休息不致疲乏兵丁隨到隨行毫無<lb/>
　　　阻滯<hi>臣</hi>已飛行各屬將臺站捲撤民馬俱令歸<lb/>
　　　農早資耕作營驛馬匹令其領回供備差撡從<lb/>
<pb n="KR2c0011_WYG_026-15a"/>
　　　此兵民安堵地方寧靜莫不歡欣額手感戴<lb/>
　天恩至軍需錢糧現在設立總局遴委幹員逐欵細<lb/>
　　　查確實另行造報奏入<lb/>
　諭曰軍需查核固應詳妥而軍興之後民氣之凋敝<lb/>
　　亦宜加意休息也<lb/>
　　　　<hi>臣</hi>等謹按川省用兵以來<lb/>
　皇上宵旰勤勞大小機宜無不籌畫指示而所惓惓<lb/>
　　　　致意者尤在民生吏治是以凱旋之後特將<lb/>
<pb n="KR2c0011_WYG_026-15b"/>
　　　　川省大小官員辦差錯誤之案槩免處分俾<lb/>
　　　　得安心職業以盡撫綏休養之道而於尹繼<lb/>
　　　　善奏報軍務告竣之摺又諄諄以民氣凋敝<lb/>
　　　　加意休息為<lb/>
　諭仰見<lb/>
　聖主之心殷民瘼舉念必及如此<lb/>
　　　五月丙辰<lb/>
　上諭内閣曰前因川省軍興一切供億輓輸有資民<lb/>
<pb n="KR2c0011_WYG_026-16a"/>
　　力曾經降旨將該省乾隆十三年並本年地丁錢<lb/>
　　糧概行緩征復令該督䇿楞將辦過夫米各州縣<lb/>
　　於凱旋之日查明等次具奏候朕加恩今據䇿楞<lb/>
　　分别查奏其列在一等之茂州等一十四州縣地<lb/>
　　居衝要差務殷繁承辦夫米最多可加恩蠲免一<lb/>
　　年錢糧列在二等之溫江等四十三州縣㕔辦米<lb/>
　　出夫稍次或有派徃出口站夫或當北路孔道差<lb/>
　　務亦重應酌免一年錢糧十分之七列在三等四<lb/>
<pb n="KR2c0011_WYG_026-16b"/>
　　等之州縣或糧由舟運人力稍省或辦夫而不辦<lb/>
　　米或辦米而不辦夫如樂山等二十二州縣應酌<lb/>
　　免一年錢糧十分之五隆昌等五十三州縣應酌<lb/>
　　免一年錢糧十分之三至乾隆十三年錢糧既經<lb/>
　　緩徵其中倘有急公完納之户即照伊等完納分<lb/>
　　數仍准展限緩徵以示奬勵至本年緩徵者目今<lb/>
　　軍務雖竣民勞甫息仍令該督相其緩急毋致催<lb/>
　　督擾民如此則全蜀出力辦公之良民咸得仰邀<lb/>
<pb n="KR2c0011_WYG_026-17a"/>
　　恩澤元氣漸舒該督等應督率所屬妥恊辦理並<lb/>
　　出示曉諭俾閭閻均沾實惠以副朕優恤勞民之<lb/>
　　至意<lb/>
　　　丁卯<lb/>
　上諭内閣曰貴州銅仁協副將胡大勇前在軍營倡<lb/>
　　議制造攩砲棉牌三千面據傅爾丹等請將胡大<lb/>
　　勇遣赴滇省監造嗣經張允隨等奏稱需費五十<lb/>
　　餘萬且成造難計時日物料亦無從購買萬難製<lb/>
<pb n="KR2c0011_WYG_026-17b"/>
　　辦攩牌之有益無益及製造之所費幾何胡大勇<lb/>
　　必悉知之而後倡此議也若明知此舉之多費錢<lb/>
　　糧無濟實用而倡議製造則是有意希冀開銷從<lb/>
　　中侵冒分肥其居心固不可問如不知動項浩繁<lb/>
　　而以必不可行之事揑飾妄禀則又明係伊籍𨽻<lb/>
　　雲南因從征艱險巧圖規避得以藉此歸家脱身<lb/>
　　事外其與臨陣退縮者何異此在職小武弁尚屬<lb/>
　　不可而況身為副將受國重禄者哉胡大勇著革<lb/>
<pb n="KR2c0011_WYG_026-18a"/>
　　職交與刑部軍機大臣等㑹同嚴審定擬具奏<lb/>
　　　八月甲午<lb/>
　上諭内閣曰上年調赴金川兵丁借支辦理行裝銀<lb/>
　　兩例應扣還朕念伊等長途跋涉未免拮据業於<lb/>
　　恩詔内將已至軍營之兵丁全行免扣其已經起<lb/>
　　程而中途撤囬者亦寛免一半今思未經起程之<lb/>
　　兵雖未有行旅之勞但既經派調則辦裝安家等<lb/>
　　用亦不無耗費若將借支之項全數扣抵未免拮<lb/>
<pb n="KR2c0011_WYG_026-18b"/>
　　据著加恩將未經起程兵丁從前借支銀兩寛免<lb/>
　　十分之三以示優恤<lb/>
　　　庚子<lb/>
　上諭内閣曰上年川省需馬之時地方官雇用民馬<lb/>
　　已經官給雇價凱旋之後又經陸續發還但其中<lb/>
　　尚有倒斃者同一應差而無馬領回未免偏枯著<lb/>
　　加恩除雇價外每匹賞給銀三兩以示體恤小民<lb/>
　　急公之意<lb/>
<pb n="KR2c0011_WYG_026-19a"/>
　　　十月戊戌<lb/>
　上諭内閣曰此次金川之役雜谷土司蒼旺等兄弟<lb/>
　　三人同心効力甚屬可嘉著加授蒼旺為雜谷閙<lb/>
　　宣慰司勒兒悟為梭磨安撫司娘爾吉為竹克基<lb/>
　　長官司各給印信以昭朕懷逺酬庸之意<lb/>
　　　乾隆十五年四月丙申<lb/>
　上諭内閣曰總督䇿楞奏報軍糈案内核減南路運<lb/>
　　糧烏拉應賠銀三萬餘兩並將辦理不善之撫藩<lb/>
<pb n="KR2c0011_WYG_026-19b"/>
　　及總理臺員等開列名單著落分股追賠朕思從<lb/>
　　前南路各站供應糧石烏拉已用價採買而脚價<lb/>
　　之外又添給草乾較之雇運為數轉致浮多自應<lb/>
　　照例核減但念彼時實因明正土司等處烏拉短<lb/>
　　少雇覔維艱曾經奏明採買辦運尚非有可雇覔<lb/>
　　而故為靡費者比況倒斃烏拉本屬該員等經理<lb/>
　　無方原價自難虧項至於長途徃來輸輓草乾在<lb/>
　　所必需若照雇運之例一并核減該員等賠補未<lb/>
<pb n="KR2c0011_WYG_026-20a"/>
　　免竭蹷著將議賠草乾等項銀一萬二千餘兩俱<lb/>
　　從寛免其賠補<lb/>
　　　十月壬申<lb/>
　上諭内閣曰豫省供應赴川及凱旋官兵動支各項<lb/>
　　銀兩屢經該部指駁自屬照例辦理但念此案關<lb/>
　　係軍務該撫惟恐供頓貽誤一時尅期措辦遂於<lb/>
　　定例有逾並非有心冒濫著加恩准其報銷<lb/>
　　　十二月辛巳<lb/>
<pb n="KR2c0011_WYG_026-20b"/>
　上諭内閣曰知州謝應龍著賞給伊父封典謝應龍<lb/>
　　原屬微員前在沃日寨守禦有功故特格外推恩<lb/>
　　以示鼓勵至卡撒糧務應付紛繁非他處可比伊<lb/>
　　辦理頗著勞績所有應追核減銀兩若按數追償<lb/>
　　未免拮据其未完者俱著加恩豁免<lb/>
　<lb/>
　<lb/>
平定金川方畧卷二十六<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>左史諫草</head> <lb/>
    <p>
<pb n="KR2f0016_WYG_001-1a"/>
欽定四庫全書<lb/>
　左史諫草<lb/>
　　　　　　　　　　　　　宋　呂午　撰<lb/>
　　戊戌年正月二十三日奏為定規模以一人心據<lb/>
　　　要害以飭武備欲望聖慈兢業施行奏聞事伏<lb/>
　　　候敇㫖<lb/>
臣聞徹桑土於未雨則可以綢繆而無憂索衣裘於大<lb/>
寒則必至已晚而無及舒緩於閒暇之際窘廹於警急<lb/>
<pb n="KR2f0016_WYG_001-1b"/>
之時僥倖或能支持舒緩便復如故玩心一啟不復關<lb/>
防事變乗之束手無䇿當斯時也悔何追乎此思患豫<lb/>
防所以明著於易有備無患所以丁寧於書有國家者<lb/>
不可不致警於此也臣是以於强敵之方退而輒進豫<lb/>
備之二議以見旱則資舟之義焉一曰定規模以一人<lb/>
心二曰㩀要害以飭武備夫所謂定規模以一人心者<lb/>
戰守和之說是也國家自邊釁旣開三者各持一説分<lb/>
朋植黨異議紛紜人心不齊規模不定事功難立職此<lb/>
<pb n="KR2f0016_WYG_001-2a"/>
之由且深溝高壘賊不能窺守非不可也然專持此説<lb/>
謹謹自固則敵或以數萬之兵為牽制之舉直擣江南<lb/>
搖撼腹心此豈能端坐而獨存乎堅甲利兵賊莫敢玩<lb/>
戰非不可也然專持此説冒昧而前則勝負無一定之<lb/>
形首尾無相應之援力獨無助氣竭易衰此豈能偏師<lb/>
而却敵乎况敵情變詐以和誤人專以此謀又墮其計<lb/>
矣三者不可專一則其用貴於相度随時而施自有活法<lb/>
是以近者朝廷措置得宜兩閫翻然協力當戰而戰卒<lb/>
<pb n="KR2f0016_WYG_001-2b"/>
成武功是守者雖守而未嘗專錮於守和者雖和而未<lb/>
嘗專泥於和也然機括方轉之時正規模堅守之日是<lb/>
必上流裏鄂渚而表江陵下流裏京口而表維揚中則<lb/>
裏金陵而表合肥各命制閫各置重屯三者雖分事同<lb/>
一體俱以守備為先俱以戰禦為應俱以和議為欵敵<lb/>
之計俱以相援為緩急之圖其施為之形雖若有殊而<lb/>
互用之謀實相聫絡規模一定人心翕然敵在術中制<lb/>
之易耳使强敵懲今日之敗而果無易我之心厭用兵<lb/>
<pb n="KR2f0016_WYG_001-3a"/>
之久而果定講解之説則與之要約各保封疆啗以金<lb/>
繒姑務休息却乗和之少暇益嚴戰守之豫防彼若變<lb/>
詐之復生則此應敵之有素縱横顛倒無適不宜矣夫<lb/>
所謂㩀要害以飭武備者三邊之守禦是也國家自邊<lb/>
釁旣開不知於要害固守坐使强敵動便長驅川蜀之<lb/>
當守在諸關也自諸關失守而四路為其所衝突京湖<lb/>
之當守在襄陽也自襄陽失守而諸郡為其所蹂踐濠<lb/>
光兩淮之門户也使守禦之堅救援之速則强敵安得<lb/>
<pb n="KR2f0016_WYG_001-3b"/>
至豐黄之境哉幸兩城之間守者之志不屈援者之氣<lb/>
不衰大挫彊敵之鋒少張中國之勢可謂失之東隅收<lb/>
之桑榆矣然彼之恥於敗衂者其為後謀必深我之快<lb/>
於連捷者其為後防必怠以我為防之怠當彼為謀之<lb/>
深勝不可常為憂方大是必即極邊要害之郡為今秋<lb/>
備禦之防常如敵至之時不作敵去之想城壕必責其<lb/>
高峻將士必擇其精良芻糧必豐器械必備山寨水寨<lb/>
必謹措置義丁努手必務主張必廣設機穽以出竒必<lb/>
<pb n="KR2f0016_WYG_001-4a"/>
早畢農功以清野當賞必速下而毋使留滯以邀索有<lb/>
請必速報而毋使施行之繆悠三閫屹然有急則援而<lb/>
又以義相勉以意相孚其相救也如左右之手其相應<lb/>
也如首尾之蛇如此則非惟守衛密嚴可以事至無慮<lb/>
抑且威聲震疊可以銷患未形上而四川亦當倣此多<lb/>
擇知兵之士廣加葺理之功訓練必精而變士卒易潰<lb/>
之心關隘必守而革將帥易退之習勿謂蜀為去天之<lb/>
逺而此可茍安勿謂蜀為己壞之證而遂不加意關隘<lb/>
<pb n="KR2f0016_WYG_001-4b"/>
固而後四蜀始可守四蜀可守而後東南始可立矣雖<lb/>
然臣之二議固今日之所不可緩而欲行此二議則在<lb/>
陛下之一心葢陛下之一心天下事事物物之所由以<lb/>
興廢也陛下當灾變迭生外患孔棘恐懼真切宵旰靡<lb/>
遑覬格天心之和期勉人心之協原此一念其端甚微<lb/>
推此一念其應甚速上焉日食不見而臘雪呈祥和風<lb/>
應律已有轉禍為福之意下焉將士用命而敵人氣懾<lb/>
中國威伸已有轉危為安之機至於堅其意而使是福<lb/>
<pb n="KR2f0016_WYG_001-5a"/>
之鼎來持其機而使是安之無變則亦繫乎陛下恐懼<lb/>
之心兢業不替而已此心或替則禍福安危猶未定也<lb/>
處福如禍處安如危恐懼常存驕怠不作則上倡下和<lb/>
如綱舉目隨自宰執而達之百僚自朝廷而達之邊鄙<lb/>
規模可定而人心可一要害可據而武備可修有所不<lb/>
為為無不成不惟人助之天亦助之矣敵如我何哉惟<lb/>
陛下留神臣不勝至幸<lb/>
　貼黄<lb/>
<pb n="KR2f0016_WYG_001-5b"/>
　臣於邊防屢進狂瞽退而省度要切者三成憲俱存<lb/>
　赦薦陳控紹興中烏珠渝盟南侵諸將捷奏踵庭敵<lb/>
　敗而逃退保宋亳髙宗皇帝逆知敵情必不以一挫<lb/>
　便已乃合兵淮西待之敵果再來柘臯又捷是時俊<lb/>
　錡雖云有隙勢急猶肯回軍髙宗皇帝亦戒諸將宜<lb/>
　合一心勿分彼此兵力全而莫禦兀术何足掃除既<lb/>
　而敵懼欲和諸將遄返髙宗皇帝則曰將帥之來敵<lb/>
　意未可知但敕諸軍嚴為之備又曰勿以和議為意<lb/>
<pb n="KR2f0016_WYG_001-6a"/>
　但當作不講和處之聖謨洋洋皆可法則今來口温<lb/>
　不花等人雖退獨不念敵情必不以一挫便已之訓<lb/>
　乎京湖淮東有常山蛇勢獨不念合為一心勿分彼<lb/>
　此之訓乎敵使雖行敵情難測獨不念但敕諸軍嚴<lb/>
　為之備與夫當作不講和處之之訓乎臣願陛下於<lb/>
　是三者一以髙宗皇帝為法日夜申儆以圖萬全臣<lb/>
　不勝至願併候敕㫖<lb/>
　　戊戌三月二十五日奏為財賦八事欲望聖慈曉<lb/>
<pb n="KR2f0016_WYG_001-6b"/>
　　　諭州縣施行乞以成憲為法奏聞事伏候敕㫖<lb/>
臣聞國家之足在財用財用之足在州縣今欲求財用<lb/>
之足而不知致察於州縣是猶欲穀粟之豐而不知致<lb/>
力於田畝也夫天下之財不在國則在民而比年以來<lb/>
不在民亦不在國問之於上則財計窘匱而有國非其<lb/>
國之憂問之於下則田野蕭條而有人不聊生之嘆然<lb/>
而租賦之取則有加於舊額酒税之入則倍増於曩時<lb/>
是宜州縣之間必有丘山之積何者不在國不在民則<lb/>
<pb n="KR2f0016_WYG_001-7a"/>
當在州縣也而所在州縣倉庫俱空解發朝廷反有拖<lb/>
欠夷考其敝是則有由上不歸之國下不藏之民中不<lb/>
積之州縣而悉皆私之於貪官猾吏之家而已夫朝廷<lb/>
上下游聚議變政易令思所以足財用者幾於寢食之<lb/>
不遑而貪官猾吏背公營私害民蠧國凡所以耗財用<lb/>
者反闊略而不問噫亦惑矣臣嘗思之當取之于州縣<lb/>
者有四當節之於州縣者亦如之且夏税之納綿絹州<lb/>
縣之解發與支用者有定數而取於民者常溢於數之<lb/>
<pb n="KR2f0016_WYG_001-7b"/>
外也於是計其解發支用之數俾令人户納之而其餘<lb/>
則計時價而折錢焉下未嘗欠而上未嘗得也不過貪<lb/>
官猾吏巧作名色而掩取之爾合天下州縣一歲而計<lb/>
之其數至繁也是可徒為官吏之資而不取之以供公<lb/>
上之費乎秋賦之納苗米州縣之解發與支用者亦有<lb/>
定數而取於民者亦溢於數之外也于是又計其解發<lb/>
支用之數俾人户納之而其餘則計時價而折錢焉下<lb/>
未嘗欠而上未嘗得也亦不過為貪官猾吏多方變化<lb/>
<pb n="KR2f0016_WYG_001-8a"/>
而分取之爾合天下州縣一嵗而計之其數不少也是<lb/>
可徒縱官吏之欲而不取之以濟公上之乏乎近年州<lb/>
縣之酒息視舊有加一倍者有加二倍者有加三倍者<lb/>
合天下州縣一嵗之所入其錢不可勝數也而未嘗一<lb/>
毫入於公上也無非貪官猾吏之所得也此而不取亦<lb/>
可惜矣毎嵗州縣之印契有歸倅㕔者有歸州郡者有<lb/>
歸漕司者合天下州縣一嵗之所收其錢不可勝計也<lb/>
而未嘗以之輸公上也無非貪官猾吏之所收也此而<lb/>
<pb n="KR2f0016_WYG_001-8b"/>
不取尤可惜矣此臣之所謂當取者有四也且州郡之<lb/>
有公庫葢供州郡之公使而今也不然多其撥入之門<lb/>
專為私有之計有自軍資而撥入公庫又自公庫轉入<lb/>
宅庫者矣有旬撥一料或二料又有旬撥三科者矣名<lb/>
曰公使實為私藏國用方闕急而臣下乃若此是可無<lb/>
以痛革之乎州縣之有將迎固有州縣之定例而今也<lb/>
不然當其交承之時每有匿瑕之望備堂迓具有増無<lb/>
减吏卒借請越例倍支一番將迎為費繁重國用方闕<lb/>
<pb n="KR2f0016_WYG_001-9a"/>
急而臣下又若此是可無以劑量之乎廉士之居官有<lb/>
一無所須者有不蓄南物者今之為州縣者不然自其<lb/>
始至便萌私辦之心吏輩逢迎導以私辦之術即其官<lb/>
下之所產公然科買而不疑價値雖償無非移盗於官<lb/>
錢公吏作弊往往白取於百姓科買不已物價遂高其<lb/>
為害不細也古人之於民使之必以暇時而所使者無<lb/>
非公使之必以佚道而所使者初非私今之為州縣者<lb/>
不然衣服器皿凡可以供私家者無一不興造百工技<lb/>
<pb n="KR2f0016_WYG_001-9b"/>
藝凡可以供私役者無一不追呼詐欺百端工食不給<lb/>
其為害尤甚也此臣所謂當節者有四也合是八者積<lb/>
習已久國空民貧端由於斯譬如千金之家必有千金<lb/>
之產火佃出力以得其半而可贍其妻孥主人端坐以<lb/>
收其半而可足其用度當然之理無足疑者乃有强悍<lb/>
之幹執其收斂之權過取於火佃之家少入於主人之<lb/>
室火佃有飢寒之苦主人有窘廹之憂而為幹者家日<lb/>
益饒用日益侈事屬倒置旁觀不平當今之勢何以異<lb/>
<pb n="KR2f0016_WYG_001-10a"/>
此主人一日赫然大加懲治則外可以救火佃之飢寒<lb/>
内可以濟一家之窘廹矣臣望聖慈亟下此章曉諭州<lb/>
縣凡夏税秋苗溢額之折錢酒息税契倍收之數目明<lb/>
置簿厯量資公支餘悉上之朝廷以助軍須支遣酌其<lb/>
多寡之數立為等第之賞或减磨勘或轉官資或不次<lb/>
遷除或加恩子弟如猶私有尚務欺謾則臺諫監司覺<lb/>
察案劾都吏典押亦重施行至於公庫收支於國何補<lb/>
臣以為當姑與罷廢少俟國用寛裕然後以漸復之將<lb/>
<pb n="KR2f0016_WYG_001-10b"/>
迎費用尤為無藝亦當姑與三分减二少俟國用寛裕<lb/>
然後以漸増之日用飲食之餘不許科買土產公用當<lb/>
辦之外不許科擾百工如有違例不從官吏計贓定罪<lb/>
或能謹飭遵守亦當旌賞褒嘉賞罰並行人知畏慕前<lb/>
之四者必能捐私以奉公後之四者必能樽節以積聚<lb/>
州縣皆能若是豈不大助公家其視巧取横求抑又大<lb/>
有逕庭雖然臣之為此言者若流於苛臣之所以為此<lb/>
言者則實未嘗苛葢税苗折錢之舉酒息印契之入皆<lb/>
<pb n="KR2f0016_WYG_001-11a"/>
出民情之願而非彊民之從更得一分之寛尤受一分<lb/>
之賜而民愈樂然矣公庫將迎之省科買工物之禁官<lb/>
無妄費必不至於剥下官無科需必不至於擾人而民<lb/>
愈樂然矣是雖大戢於官吏而乃大便於百姓也使為<lb/>
官吏而有人心亦將翕然以聽命尚何苛之有哉臣言<lb/>
至此可謂煩瀆惟陛下垂聽而力行之臣不勝大幸<lb/>
　　戊戍年四月二十四日奏為興起天下之治在於<lb/>
　　　和平士大夫之心欲望聖慈與二三大臣主其<lb/>
<pb n="KR2f0016_WYG_001-11b"/>
　　　議於上奏聞事伏候敕㫖<lb/>
臣聞興起天下之治易和平士大夫之心難葢士大夫<lb/>
之心乃治亂安危之所係也使其心皆和平無分彼此<lb/>
則念慮一務於體國言議必期於可行高不沽激而為<lb/>
茍異之空談卑不詭随而為茍同之腐説辭符於意事<lb/>
應於辭講明精詳規畫堅定上以是而出命下以是而<lb/>
奉行綱目牽聫臂指應順内與外相協人與已皆同心<lb/>
力既齊朝夕申儆一日行之有一日之效一嵗行之有<lb/>
<pb n="KR2f0016_WYG_001-12a"/>
一嵗之功何至於皇皇而不為哉奈何人心不同有如<lb/>
其面私見角立公道消亡此有謀焉未必非也方欲行<lb/>
之而彼之竊議已搖於其旁彼有言焉未必謬也方欲<lb/>
舉之而此之異議已梗於其後寧於誤國莫肯降心以<lb/>
相從寧於敗事莫肯屈意以協濟十羊九牧一國三公<lb/>
取舍旣難推行罔定前法淆於後令舊章訛於新制晨<lb/>
朝之説不保其莫夜之復爾今日之事不保其明日之<lb/>
皆然但聞議論之繁多不見施行之事實此嵗月所以<lb/>
<pb n="KR2f0016_WYG_001-12b"/>
虚度治功所以不立而微臣所以痛心疾首而不容已<lb/>
於言也方今外患未息國步方艱陛下宵旰靡遑虚懷<lb/>
無我冀一聞於至論宰輔寢食俱廢敝精竭神期洪濟<lb/>
於艱難而士大夫不能一心以維張國論勠力以共圖<lb/>
事功胷中各險於山川語下互生於矛㦸九重之聽之<lb/>
也罔知所適從四海之聞之也益加於皇惑事之小者<lb/>
尚不可望其有立功之大者抑何望其有成臣恐楮弊<lb/>
秤提之以漸此平穏而可行者也及將以求快意而變<lb/>
<pb n="KR2f0016_WYG_001-13a"/>
矣和戰備守之相為用此斷斷不可易者也又將以立<lb/>
偏見而搖矣當人才乏使之時欲從事於舍短取長之<lb/>
説未必不又以罔功為言而易之當財用窘匱之時欲<lb/>
從事於稽考措置之説未必不又以生事為言而已之<lb/>
凡事如斯日復一日天下不復有可為之事事功不復<lb/>
有可成之期豈不大可惜哉揆厥本原端由士大夫之<lb/>
心不能以和平是以議論之多不能以歸一也臣竊思<lb/>
之天下之事其始也不厭於多議其終也必貴於有以<lb/>
<pb n="KR2f0016_WYG_001-13b"/>
主其議始而議不多則無以反覆講明而求真是之歸<lb/>
終而無所主則無以果斷力行而期事功之濟是必羣<lb/>
工百執事聚而議於下陛下與二三大臣相與主其議<lb/>
於上不責其議之全利而無害而推擇其議之害少而<lb/>
利多見之也明行之也果不輕狥而輙變不乍為而遽<lb/>
已則其成也有候而其末也無憂矣商鞅不足道也猶<lb/>
能堅持示信之説以贊孝公而卒以强秦范蠡未足多<lb/>
也猶能堅持驕吳之説以贊勾踐而卒以霸越孰謂以<lb/>
<pb n="KR2f0016_WYG_001-14a"/>
自有之天下乃泛泛而無所主以危廹之事勢乃悠悠<lb/>
而不早圖哉王猛之遣麻思也及暮而符已下出關而<lb/>
郡縣皆已被符韓滉之遣何士幹也歸家而薪米已羅<lb/>
門登舟而資裝器用無不周備安有使一人則遲留而<lb/>
不果行舉一事則牽制而不能決者故夫主議者有定<lb/>
力則士大夫之心不容於不和平而天下之治不容於<lb/>
不興起矣一得之愚惟陛下幸裁之臣不勝惓惓<lb/>
　貼黄<lb/>
<pb n="KR2f0016_WYG_001-14b"/>
　臣竊見今日楮輕錢重之弊而熟思所以佐助秤提<lb/>
　之術偶得二説敢以敷陳且㑹子本以便民之用而<lb/>
　今反不便者以銅鏹日寖稀少而無以為之貼湊也<lb/>
　近來州縣權時施宜或為紙帖子或為竹木牌或作<lb/>
　五十文或作一百文雖不可以通行而各處行之為<lb/>
　便今莫若盡收二百三百之破舊而多造二百一百<lb/>
　之新券則自百文以上皆無所事於鏹而貼湊之數<lb/>
　特百文以下而已由是人之仰於鏹者少而鏹可漸<lb/>
<pb n="KR2f0016_WYG_001-15a"/>
　輕矣又㑹價之落多在輸官之時方官物起催限急<lb/>
　星火錢㑹中半頃刻難違人憂責罰之嚴只得低價<lb/>
　兌納㑹價一落増長愈難然若不取之民官司無以支<lb/>
　遣切計官吏之俸給舊例之雜支事若從權當全用<lb/>
　㑹惟有軍兵月請勢須半給見錢今莫若約計朝廷<lb/>
　之與州縣一嵗軍兵所須若干先以泉司歲鑄之數<lb/>
　充之然後斟酌取諸州縣以足之則所用於見鏹不<lb/>
　多而所取於州縣有數由是官司之仰於鏹者又少<lb/>
<pb n="KR2f0016_WYG_001-15b"/>
　而鏹可以一輕矣兩説旣行官民俱便軍兵之所請<lb/>
　者官以市價兌之而復充循環之支下海之與鉟銷<lb/>
　者官嚴禁令行之而不持姑息之論由是見鏹可以<lb/>
　常有官民仰之甚輕而富室之私藏者徒積滯而無<lb/>
　益將不待告戒而自出矣凡此秤提之術自與見行<lb/>
　之令可以並舉兩不相妨無變政易令之疑而有錢<lb/>
　輕楮重之漸願陛下併與二三大臣熟議行之實為<lb/>
　幸甚伏候敕㫖<lb/>
<pb n="KR2f0016_WYG_001-16a"/>
　　戊戍年五月二十五日奏為持權在得其道及申<lb/>
　　　明措置官㑹見錢欲望聖慈審思力行及明詔<lb/>
　　　大臣檢㑹行下奏聞事伏候敕㫖<lb/>
臣聞有以收天下之大權必有以持天下之大權大權<lb/>
者人主所以奔走四方鼔舞羣動使之惟上所命而共<lb/>
起治功者也是故可收而不可散可持而不可縱方其<lb/>
散也而知所以收之及其收也而又知所以持之則庶<lb/>
乎不致於縱而且不致於散矣臣恭惟陛下親政以來<lb/>
<pb n="KR2f0016_WYG_001-16b"/>
於今六年矣權之散者亦既收之矣是宜天下之人奉<lb/>
承上命而無有所違天下之治悉如吾意而無有不舉<lb/>
然而日復一日歲復一歲下肆玩侮上務姑息作之而<lb/>
不應唱之而不和文移往復非不可觀事功繆悠初無<lb/>
其實得非大權雖收而未知持之以奔走鼔舞歟且國<lb/>
用莫切於財賦也今也非違法以横取則有變公而為<lb/>
私耳國事莫急於軍期也今也非傲令而不從則有具<lb/>
文以相應耳侵疆所當早復也其肯慷慨而任責者誰<lb/>
<pb n="KR2f0016_WYG_001-17a"/>
歟徒聞敵人㨿要害役吾人民耕種吾田土以為久駐<lb/>
不退之資掠取吾財用以為待時㑹攻之舉葢向者以<lb/>
易我而致豐黄之敗今者將懲創而為報復之謀此其<lb/>
為患益可畏矣流民所當安集也其能多方以區處者<lb/>
誰歟徒聞淮民强者噬弱衆者併寡乃業可復而徘徊<lb/>
於沿江諸郡之間其來日多而浸入於江東内郡之地<lb/>
葢向者敵退則可歸今者敵留則難返轉眼又是棗紅<lb/>
不容不為逃生計矣欲諸閫同心以為備也而相忌相<lb/>
<pb n="KR2f0016_WYG_001-17b"/>
傾者益甚緩急安能左右之相救欲摠制通融以足軍<lb/>
也而相詆相戕者不已緩急安能彼此之相謀應天陷<lb/>
而兩淮頗失其籓籬江防空而内郡孰為之門户不容<lb/>
不守也而所以為守者未必可恃不容不和也而所以<lb/>
為和者未必可信守將不素擇而又有數易之患士卒<lb/>
不素附而又有不飽之憂蜀道乏改絃易轍之圖而因<lb/>
仍於故常廟朝忘厝火積薪之念而玩愒於嵗月以自<lb/>
有之天下乃若有礙而難行以祖宗之境土乃當吾世<lb/>
<pb n="KR2f0016_WYG_001-18a"/>
而日蹙此無他有其權而未能持其權故欲舉其事而<lb/>
莫能成其事履霜不謹堅冰可憂是可以為細故而不<lb/>
凜凜於此哉夫以臂使指乃可運動指大如股則難屈<lb/>
伸吾不持以臂使指之權而反使有指大如股之勢則<lb/>
人將難使動有拘牽事機鼎來何所倚仗雖然權固患<lb/>
於不能持而亦有所不難持持之如何在得其道而已<lb/>
方今朝廷清明紀綱具在明聖當宁忠賢敷施夫豈有<lb/>
難使之人特貴有能使之道道之所在權之所由行也<lb/>
<pb n="KR2f0016_WYG_001-18b"/>
用舍必當而公是用舍得其道也賞罰必明而速是賞<lb/>
罰得其道也號令必審而信是號令得其道也措置必<lb/>
切而斷是措置得其道也人有不平而聞於朝則明白<lb/>
而剖決之不至含糊而兩見是非則處之之道得矣下<lb/>
有窘廹而告於上則斟酌而急報之不至稽緩而漫無<lb/>
可否則應之之道得矣事事得其道則人人合其心權<lb/>
安有不行而事安有不成者乎臣故曰權不難持在得<lb/>
其道也昔漢宣帝惟信必賞罰綜核名實是以上下相<lb/>
<pb n="KR2f0016_WYG_001-19a"/>
安莫有茍且光武惟總攬權綱明謹政體是以恢復前<lb/>
烈身致太平唐至憲宗時事岌岌而淮西盪定河北底<lb/>
寧承宗斂手削地韓洪輿疾討賊裴度以為豈朝廷之<lb/>
力能制其命哉直以處置得宜能服其心耳夫所謂處<lb/>
置得宜者即臣之所謂得其道也此三君者皆中興之<lb/>
賢主也不過有持權之道是以能致中興之功陛下天<lb/>
生聰明久親政事固將超軼乎三君之上而何待於微<lb/>
臣之言葢當明主可言之時則不得不効明目張膽之<lb/>
<pb n="KR2f0016_WYG_001-19b"/>
忠也伏望陛下審思而力行之天下幸甚宗社幸甚<lb/>
　貼黄<lb/>
　臣昨嘗欲傚外郡紙帖之事而為創進一百㑹之説<lb/>
　葢是熟觀市井之交易素習道路之往來而知民俗<lb/>
　貼湊之艱莫如小㑹日用之便又以其平日思慮之<lb/>
　久訪之老成通練之人委便公私乃敢進説今側聽<lb/>
　兩月未見施行深懼奏陳未明不足開寤聖明臣以<lb/>
　為若造一百住造三百一百與二百並行則三百已<lb/>
<pb n="KR2f0016_WYG_001-20a"/>
　在其中果行此也有五利焉人便貼湊不甚仰錢一<lb/>
　也人旣便用必是愛惜二也為錢無多必無偽造三<lb/>
　也破舊小㑹以此收換四也無妨秤提反可為助五<lb/>
　也有此五利何憚不為或者必以券直百文徒費工<lb/>
　本臣以為不然不有小費莫救大患若傚湖㑹之簡<lb/>
　徑則費工不多更略狹小其形模則費本亦少費少<lb/>
　利博似無可疑臣又於其末有收兑軍兵見錢與夫<lb/>
　嚴禁下海鉟銷之説皆切時務非敢空談併乞聖斷<lb/>
<pb n="KR2f0016_WYG_001-20b"/>
　明詔二三大臣檢㑹施行之臣不勝至願<lb/>
　　戊戍六月二十六日奏為乞委金陵應接合肥尤<lb/>
　　　以財用為急及徽州免納銀子欲望聖慈密詔<lb/>
　　　大臣亟行及下省部照免奏聞事伏候敕㫖<lb/>
臣竊見秋令已回邊防當謹上自西蜀下至兩淮俱是<lb/>
風寒皆合防護西蜀之事前後議論已多臣不敢復言<lb/>
兩淮之事自今有一利害臣不容自已且兵家常山蛇<lb/>
勢之説最切於邊鄙戰守之宜京湖者蛇之首也淮東<lb/>
<pb n="KR2f0016_WYG_001-21a"/>
者蛇之尾也合肥則介處其間外接豐黄内廹江西其<lb/>
為利害實非小故以蛇喻之正謂之中敵人犯邊若出<lb/>
於此則是擊蛇之中也東西兩閫力能救援則是首尾<lb/>
俱應也去冬之役敵首犯光使陳韓竭力禦之於中而<lb/>
東西協力以為之應則光不可破豐黄無事臣於是時<lb/>
曽進此説惟其不爾光遂不支豐黄從此被困百戰而<lb/>
後得解今光旣為所據則必窺我合肥若其專為此圖<lb/>
東西猶可出援萬一分道入寇東西方自為謀合肥勢<lb/>
<pb n="KR2f0016_WYG_001-21b"/>
力孤單不比東西兩閫以陳韓連年經畫不能支定城<lb/>
一戰而杜果乍此承當豈能以偏師支吾東西倘不援<lb/>
之利害視光尤重臣不遑寢處日懐隱憂因思金陵之<lb/>
與合肥實有唇齒輔車之勢劉之傑在金陵其朴實可<lb/>
倚伏乞頒詔㫖應接合肥運内郡之米而列貯於江濱<lb/>
練新舊之卒而多備於器械凡其有所請乞朝廷極力<lb/>
給之事事預圖日日申訓合肥有警即遣以前敵之見<lb/>
攻雖無窮我之應援亦無已守者堅壁清野而使敵無<lb/>
<pb n="KR2f0016_WYG_001-22a"/>
所抄掠援者出奇應變而使敵不得安居以飽待飢以<lb/>
近制逺雖有智者莫為彼謀此墨子九攻九拒之遺規<lb/>
而昨者力援豐黄之明效也臣嘗於去冬冒昧奏陳欲<lb/>
於沿江整頓一軍名曰逰擊東西有警調而援之江面<lb/>
有虞又可退守近宰臣備邊十事有置遊擊軍一條料<lb/>
敵料已尤為詳悉無非此意所當急圖抑臣聞之守禦<lb/>
固以應援為先緩急尤以財用為急且臧元堅等之估<lb/>
籍不為無補於朝廷却宜謹節樁積專備軍須毋資他<lb/>
<pb n="KR2f0016_WYG_001-22b"/>
用徒成費耗至於前來此等之財物皆當愛惜之可也<lb/>
淮東總臣之移易頗費朝廷之區處却當早令交承促<lb/>
辦錢米毋久含糊有誤秋防至於湖北總所之告急速<lb/>
宜周給之可也以實今日之急務伏冀明聖之留神密<lb/>
詔大臣亟行措置兵財既俱有備事至可以無憂臣不<lb/>
勝惓惓<lb/>
　貼黄<lb/>
　臣生長新安一州六邑山多田少土瘠民貧而夏秋<lb/>
<pb n="KR2f0016_WYG_001-23a"/>
　賦税之輸乃獨倍於他郡大抵一錢之税納官十文<lb/>
　一畝之收輸官大半向來官司不䘏暗行増添或加<lb/>
　一文或加二文則州人驚憂如被寇盗必須陳訴以<lb/>
　求豁除三數年來事乃大異自十文頓増至十五自<lb/>
　十五頓増至二十今又有増至三十矣不知何時而<lb/>
　已耶昔之十文已是重賦今之三十兩倍於前官吏<lb/>
　暴如虎狼百姓銜恨莫吐又有一事尤為害民土不<lb/>
　產銀官勒輸納舊止三貫一兩州人辦納已艱中間<lb/>
<pb n="KR2f0016_WYG_001-23b"/>
　朝廷知之且以銀品低次免納本色以㑹代輸歴年<lb/>
　旣多省劄可照比乃行下復勒納銀銀價驟高五倍<lb/>
　於昔追納既急其價愈増以多年不納銀子之餘而<lb/>
　遽責之於銀價空貴之際當二税已多兩倍之日而<lb/>
　又重以銀子五倍之輸百計誅求日加月益民生困<lb/>
　苦不言可知是以六邑之人皇皇焉赴愬於州千里<lb/>
　之守汲汲焉申聞於都皆言存活不得必以從請為<lb/>
　期伏望聖明垂思民為邦本之言深察用一緩二之<lb/>
<pb n="KR2f0016_WYG_001-24a"/>
　説下之省部檢照已行免令納銀仍舊用㑹小寛民<lb/>
　力以固根本臣不勝至望<lb/>
　　戊戍七月二十三日奏為應天莫切于至忱至忱<lb/>
　　　莫切于自反欲望聖慈盡恐懼修省之實區處<lb/>
　　　淮之流民施行蜀之郷丁奏聞事伏候敕㫖<lb/>
臣嘗觀漢武帝以灾異之變何縁而起為問董仲舒對<lb/>
以國家將有失道之敗天乃先出灾害以譴告之不知<lb/>
自省又出怪異以警懼之尚不知變而傷敗乃至以此<lb/>
<pb n="KR2f0016_WYG_001-24b"/>
見天心之仁愛人君而欲止其亂也唐𤣥宗㑹日食錄<lb/>
囚恤患罷不急務宋璟謂君子道長小人道消止女謁<lb/>
放讒夫所謂修德囹圄不擾兵甲不瀆官不苛治軍不<lb/>
輕進所謂修刑願動天以忱無事虚文由董仲舒之言<lb/>
觀之則知天之出灾異者乃所以為愛君之至由宋璟<lb/>
之言觀之則知君之答灾異者惟在於有動天之忱故<lb/>
知天之心存愛君則恐懼修省之念當無一時之敢安<lb/>
知君之以忱動天則恐懼修省之事當無一毫之敢偽<lb/>
<pb n="KR2f0016_WYG_001-25a"/>
不敢安與不敢偽之心合而後轉灾禍為福祥之效應<lb/>
矣二臣之言實一理也臣恭惟陛下聰明天生講學日<lb/>
益克謹天戒若夏禹遇灾而懼若周宣每有乖異變故<lb/>
之生必盡恐懼修省之道是宜天心之格灾害消除而<lb/>
連嵗之間相仍沓至臣固不敢縷數前事以上瀆天聽<lb/>
亦豈容不即近事以冒進瞽言乃七月壬午怒風乾來<lb/>
接雨揚砂發屋拔木太空號動京國震驚右則湖以震<lb/>
澤逆流為害尤甚而秀次之左則明以鯨波泛溢為害<lb/>
<pb n="KR2f0016_WYG_001-25b"/>
尤深而越次焉田未固未可知公私已俱有損為異如<lb/>
此不知何祥問之天文風角之占慮致北敵侵邊之變<lb/>
寒飢火盗色色有之是非天心仁愛陛下不欲其遽至<lb/>
於此故重為譴告警懼而深望銷之於未然者耶陛下<lb/>
為之避殿徹樂罪已求言寛恤無日而不行禱祠靡神<lb/>
之不舉未嘗委之於天數也未嘗移之於股肱也恐懼<lb/>
修省在陛下可謂至矣而陳善責難在㣲臣猶有請焉<lb/>
葢應天莫切於至忱而至忱莫切於自反必也嚴恭寅<lb/>
<pb n="KR2f0016_WYG_001-26a"/>
畏靜慮澄思而形於言曰吾用舍賞罰有未當歟政事<lb/>
號令有未信歟聽言從諫有未行歟綏内禦外有未備<lb/>
歟抑吾心志念慮有未正歟起居飲食有未節善歟宮<lb/>
庭屋漏之中左右前後之際猶有莫見乎隱莫顯乎微<lb/>
者歟不然何灾異頻仍而又重如此也事事悉加省察<lb/>
不敢自恕自矜辭切而意忱文舉而實至表裏洞徹意<lb/>
嚮宣明羣動為之皆新萬務由之畢理天心不格臣不<lb/>
信也否則無事虚文未知宋璟之言臣恐傷敗乃至將<lb/>
<pb n="KR2f0016_WYG_001-26b"/>
應仲舒之語矣可不謹哉可不戒哉昔者成王秋熟未<lb/>
穫雷電忽作大風偃禾天變之來何異今日而成王痛<lb/>
自懲創於弗知之故至敬盡禮於出郊之時一念感通<lb/>
風反禾起嵗已無望乃大熟焉天人相應之際可謂捷<lb/>
於影響臣是以旣以董仲舒宋璟之言為陛下告而又<lb/>
以成王之事為陛下望也惟陛下留神臣不勝至願<lb/>
　貼黄<lb/>
　臣毎念淮民流徙可憐而處之未有其方蜀民被禍<lb/>
<pb n="KR2f0016_WYG_001-27a"/>
　甚慘而救之未有異䇿民生若此天意可知近見劉<lb/>
　之傑亟申朝廷欲以强壯權充軍籍老弱却行賑濟<lb/>
　其説甚詳侯子震輪對奏陳欲以鄉丁而制叛潰之<lb/>
　兵仍布要害以扼衝突之寇其論甚切惟此二者關<lb/>
　係匪輕行之已闕<lb/>
　<lb/>
　<lb/>
　<lb/>
<pb n="KR2f0016_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左史諫草<lb/>
</p>
<p>
</p>
  </div>
<div> <lb/>
    <p>
<pb n="KR2f0016_WYG_002-1a"/>
　　左史呂公家傳<lb/>
公諱午字伯可徽州歙縣人也曽祖昇祖玗父大用贈<lb/>
中散大夫世居岩鎮公生於淳熙六年已亥十二月八<lb/>
日年十五入郡學同囘先君琢師事教授四明舒先生<lb/>
璘先是郡解試不取書經先君告之禮部符下江東路<lb/>
轉運司取誥詩經一人自慶元元年乙卯始先君長公<lb/>
六嵗是年首預薦書後混補入太學升上舍而公以詩<lb/>
經薦於鄉嘉定三年庚子也明年辛丑省試公觀試院<lb/>
<pb n="KR2f0016_WYG_002-1b"/>
坐圖則詩經巨擘如邵康輩者皆左右以問先君先君<lb/>
謂太學時文印本出於衆手改定初本不然公始眇視<lb/>
同試者遂擢第趙建大榜第四甲年三十三而先君嘉<lb/>
定七年甲戍袁甫榜第四甲年四十一相與如親昆仲<lb/>
先君有弟四人奉親可逺宦初授四川蓬州教授後入<lb/>
西廣被謫以沒公奉二親不逺宦初授湖州烏程縣主<lb/>
簿次太平州當塗縣丞次監温州天富北監鹽塲改官<lb/>
知臨安府餘杭縣回生之年寳慶三年丁亥九月罷言<lb/>
<pb n="KR2f0016_WYG_002-2a"/>
路彈知縣十人藁九人矣而缺其一知公政聲賦役治<lb/>
獄訟平無可訾而以小宿憾取充十人之數疏出公論<lb/>
騰沸大不平以此愈名重一時其在烏程三太守皆致<lb/>
之幕郡事一決於公政出於學知名此始張魏公子定<lb/>
叟尚書之子忠恕在郡名士也特薦公尤力忠恕母夫<lb/>
人就養而公具慶忠恕躬至簿㕔迎公二親入郡治二<lb/>
千石與一主簿綵衣侍飲時人榮之倪尚書思里居器<lb/>
公逺到時肩輿來語書滿郡人爭闢舘宇延留公輕舟<lb/>
<pb n="KR2f0016_WYG_002-2b"/>
赴部授丞缺在當塗見知郡守吳柔勝其二子淵待次<lb/>
揚子縣主簿執政潛始魁多士後為相柔勝謂公有操<lb/>
守俾二子定交焉且檄入幕理曹攝蕪湖縣者頗爽淮<lb/>
西廬州遣兩兵追㑹公事理曹申郡以廬兵奪縣民為<lb/>
言柔勝怒悉寘獄委公入勘公謂廬州已有公文則不<lb/>
可謂之奪民柔勝愈怒委公審勘公審訖稟柔勝先令<lb/>
左右問若何公執前説柔勝愈益怒謂廬兵奪我百姓<lb/>
豈可不黥不出迎公公坐客位不退不食柔勝聞勉出<lb/>
<pb n="KR2f0016_WYG_002-3a"/>
怒不息欲配二兵公徐曰若廬州初無公文則可配旣<lb/>
有公文縣不為處置而反罪廬兵恐不可也久之乃從<lb/>
公請坐廬兵以騷擾押回本州自懲之此柔勝所以稱<lb/>
公有操守也陳貴誼來代淮西流民南渡自采石彌路<lb/>
滿城委公安集且𩔖編開禧舊牘防江却敵知和州徐<lb/>
僑遷江東提舉與貴誼㑹聞知公在郡驚喜屈入幕先<lb/>
是癸酉秋僑以嚴州節推同公校支温州服公精明也<lb/>
公以郡事未辦欲盡決遣而去帖催至十八而不以白<lb/>
<pb n="KR2f0016_WYG_002-3b"/>
貴誼僑專書貽貴誼公始行僑行部以田事忤丞相史<lb/>
彌逺論公還當北監鹽場之任浙東提舉張良朋留之<lb/>
幕旋兼沿海制置司事時海寇未平問䇿安出公廉知<lb/>
調軍出海糧盡即還軍獲寇物官盡拘收此所以寇卒<lb/>
未平與制幹施一飛議糧盡再給不許盡還賊舟所有<lb/>
悉以給軍於海道一清餘杭言者之誣朝廷察知紹定<lb/>
二年已丑差公為省試彌封官即差知常徳府龍陽縣<lb/>
公舊無家長女壻忠靖即棨卜為營屋於杭北關門外<lb/>
<pb n="KR2f0016_WYG_002-4a"/>
之西馬城始寓居焉龍陽之政區分差役民願爭先為<lb/>
之豪富民陶守忠殺人正其獄誅之或謂近北作縣不<lb/>
滿補考正可差僉判公謂何不可者時彌逺雖非賢相<lb/>
猶置人才簿書賢士大夫以待用書公縣政於簿差公<lb/>
兩淛轉運司主管文字彌逺病乆不見客公謁謝特出<lb/>
迎運使罷故不除人以公䕶印半年或白彌逺何不除<lb/>
浙漕曰怕䕶印官做不得公懼白左右司乞以臨安守<lb/>
兼始除衛□差公監三省樞密院門兼監提轄封樁上<lb/>
<pb n="KR2f0016_WYG_002-4b"/>
庫丁父憂當紹定四年辛卯杭大火彌逺委公監造太<lb/>
廟凡二人其一貴游子多不入局每飯羅列珍饌邏者<lb/>
視公朝夕未嘗離局疏食甚菲又書之才簿然終不能<lb/>
遽拔公於清要待遇如尋常人彌逺紹定六年癸已死<lb/>
端平元年甲午鄭清之相名為更化實未嘗更三京之師<lb/>
大敗公時居憂嘉熙元年丁酉六月除太府簿十月除<lb/>
監察御史清之罷矣左相喬行簡也右相崔與之不至<lb/>
理廟知公縣績特有此除在臺十有五月三年已亥正<lb/>
<pb n="KR2f0016_WYG_002-5a"/>
月除宗正少卿兼國史編修官實錄院檢討官二月差<lb/>
知泉州當此時廟堂除授多私親故朋黨盤據贓貪狼<lb/>
籍公極言之州縣増價折納二税倍收酒課商税奏訖<lb/>
拘以充國用徽素不產銀米絹外官賦純用㑹子户部<lb/>
忽將嘉熙元年分茶租折帛錢改作銀㑹中半銀價時<lb/>
值十七界㑹子十五貫户部估作三貫郡守倪祖常窘<lb/>
甚公奏新安山多土瘠賦税之輸一錢科十向或増一<lb/>
文二文州人以困三數年來増至五文二十文又増至<lb/>
<pb n="KR2f0016_WYG_002-5b"/>
三十文矣民户以三十文納一文之税以價五倍納一<lb/>
兩之銀追納旣急銀價愈増臣伏望下省部免銀仍舊<lb/>
用㑹㫖依行簡初僅判免一分一釐賴公奏全免計銀<lb/>
三萬三千三百四十三兩郡人羅端州為記最大患者<lb/>
清之喪師排敵四蜀麋爛至是丁黼死於成都史嵩之<lb/>
孟珙在京湖嵩之尋陞督府陳鞾杜杲在淮西處處危<lb/>
急王鑑黄州計兵十七萬人圍始解獨周葵在淮東不<lb/>
多兵而坐視淮西之困不肯出兵應援文具行簡書判<lb/>
<pb n="KR2f0016_WYG_002-6a"/>
都曹啟擬非不嚴切廹遂而葵終於遷延公數入文字<lb/>
奏不已葵造謗以公為黨於京湖之制司公坐是出臺<lb/>
遂與郡然公奏疏謂邊閫角立無同舟遇風之心不客<lb/>
幸災樂禍所合協心釋嫌嵩之亦憾公時行簡拜少傅<lb/>
平章李宗勉左相建督宗勉先在政府深以葵攻公之<lb/>
言為疑後自淮東見宗勉者乃言臺官皆有書與葵獨<lb/>
呂御史無之宗勉始大以公為賢昌言於人謂呂伯可<lb/>
元來特立無黨而葵與嵩之胥怨公待郡缺三年淳祐<lb/>
<pb n="KR2f0016_WYG_002-6b"/>
二年壬寅正月迓皆至公以泉南貨寶之地託以奉親<lb/>
不便辭時則嵩之以嘉定庚子四月自督府入與宗勉<lb/>
並相輪日當筆已滿二年行簡掌印摠大綱其年九月<lb/>
行簡以少師保寧節去閏十二月宗勉卒於位嵩之獨<lb/>
相大權旁落彗出營室天下大旱西湖涸見底人相食<lb/>
江湖欲吞藥市艮門山又客星見於尾而世事大壞矣<lb/>
嵩之雖得彌逺人才簿心知敬公而内怨臺中所論閫<lb/>
事實忌憚公四月改除淛東提刑數日嵩之令鄧泳嗾<lb/>
<pb n="KR2f0016_WYG_002-7a"/>
董復亨論罷中外不直嵩之葵賜出身亦在樞府五月<lb/>
差提舉建康府崇禧觀理作自陳九月再除浙東提刑<lb/>
在任半年監察御史劉與中書葉舍人鬨俱出理廟臨<lb/>
朝諭嵩之臺諫不識事體只好尋一舊人言公姓名嵩<lb/>
之恨不出己意退擬兩人進一人其私也御筆特批除<lb/>
公於是三年癸夘四月公再入為監察御史至閫特㫖<lb/>
内引謂卿向來議論甚明切又謂論邊陲事甚好者三<lb/>
續論嵩之除兼崇政殿説書嵩之雅不欲公入經筵隂<lb/>
<pb n="KR2f0016_WYG_002-7b"/>
肆沮抑時項容孫上疏廻避公行殿中御史同在言路<lb/>
容孫娶上涇吕氏女於公從姪嵩之俾容孫公欲撼公<lb/>
去而於法無避嵩之乃與言路密謀以為王瓚者不樂<lb/>
公好喊閙除瓚為右正言十月五日也公嘗彈瓚之姻<lb/>
家史洽嵩之欲激令瓚與父交攻公即日出靈芝寺廻<lb/>
避理廟親洒宸翰呂某求去朕已降㫖不允可令都司<lb/>
諭㫖仍於宸翰已字旁添一先字以示意嵩之見上眷<lb/>
如此不得已方委都司官校正韓祥都承陳一薦二人<lb/>
<pb n="KR2f0016_WYG_002-8a"/>
挽公入關嵩之又自作簡調停公謂臺諫既出無再入<lb/>
之理與二人相持一晝夜二人謂旣出再入有例宜自<lb/>
奉君命還臺再入文字求去上終不允言路同官乃請<lb/>
約王德成先詣公㕔謁見德成瓚字也杭人為嵩之客<lb/>
尤兇悍由是再留而議論愈不合一日省劄臺諫不許<lb/>
受短巻同官皆備榜客位公獨奏爭短巻固不可盡信<lb/>
若不受短巻即是塗臺諫耳目非天子所以寄耳目於<lb/>
臺諫之意旣出人皆謂然嵩之鋭意行經界州縣一付<lb/>
<pb n="KR2f0016_WYG_002-8b"/>
吏手與豪民相表裏暗増下户税額公以此劾去烏程<lb/>
縣令諸葛千里嵩之怒詈都司翰履善謂公曰祥等亦<lb/>
知之欲其且止然纔稟輒怒今得察院言事姑寢矣嵩<lb/>
之自督入相蜀襄淮隳城喪師死於戰者數十百萬小<lb/>
捷則於上前張皇誇大挾以要君謂邊事非我莫能當<lb/>
也至謂諜報北境内亂欲自以為功從壽春漸謀進取<lb/>
公謂敗績狼狽之餘豈可復蹈前轍然尚不欲明言疏<lb/>
但謂我之間探並未嘗得其實不宜輕信妄動嵩之從<lb/>
<pb n="KR2f0016_WYG_002-9a"/>
弟賓之知徽州貪虐妄作公不避鄉嫌劾之嵩之最惡<lb/>
言邊事四年甲辰五月除起居郎出臺兼史院官公屢<lb/>
求去八月丁母潘夫人之憂九月四日嵩之丁父彌忠<lb/>
憂歸四明謀起服徐霖馮棻等及太學生羣起攻之嵩<lb/>
之敗議者不知公之兩為御史俱出理廟親擢初實不<lb/>
識嵩之非其客忤嵩之非繼是當國者乃例以為嵩之<lb/>
所用不再起公時年六十六矣一閒十二年官階祠祿<lb/>
與奪一不屑意歸去故里回年二十二至岩鎮見父執<lb/>
<pb n="KR2f0016_WYG_002-9b"/>
八年戊申也往來公門下四年憐其孤苦啟廸誨諄至<lb/>
十一年辛亥以回歸自嶺南鄰封字之曰萬里為序為<lb/>
書送之遊江湖明年壬子公子沆知於潛縣及改辟淮<lb/>
西餉館皆近侍以行回東西奔走不及再見而公薨於<lb/>
金陵寶祐三年乙卯十二月九日公生之次日也年七<lb/>
十七回嘗謂人才消長世運之消長係焉近世乃人才<lb/>
日長世運日消則何故前三代夏商周也後三代漢唐<lb/>
宋也文章之盛宋不愧漢唐問學之盛則過之熙豐邪<lb/>
<pb n="KR2f0016_WYG_002-10a"/>
黨以元祐學為禁程氏之學與蘇黄為禁遂失中原學<lb/>
禁一弛光堯以是中興迤及乾淳蘇黄詩文學者所尚<lb/>
獨朱文公續伊洛之學未有能深好之者慶元黨論復<lb/>
起又以為禁孽韓殛死嘉定以來不及見文公而能續<lb/>
其脈者真魏兩公亦其人也公娶夫人祝氏先公十年<lb/>
沒實文公母夫人之從姪女得其家𫝊發明文公之學<lb/>
義根理據詞坦意明細潤精純紆餘條暢講座敷陳人<lb/>
人悦服稍得緒餘為名進士崖鐫冡鑱神惋鬼愕建安<lb/>
<pb n="KR2f0016_WYG_002-10b"/>
刋行𩔖巻行世可考竹坡者公所至種竹以名其燕居<lb/>
也公之文有𩔖蘇者字亦如蘇有全𩔖考亭者視葉適<lb/>
之文刻而不典異矣詩不多作雖不專祖江西與四虚<lb/>
劉克莊之詩卑而陋霄壤矣元祐人才非不盛而符觀<lb/>
宣靖世運衰以章蔡消之也慶元嘉定淳祐亦尚有人<lb/>
才而世運愈衰不可藥如文公如真魏如公以侂逺清<lb/>
嵩消之也大抵宋之人才非不長而宋之權臣消之消<lb/>
人才所以消世運至於賈似道則運無可消而有所歸<lb/>
<pb n="KR2f0016_WYG_002-11a"/>
矣自公之廢以庸繆汙鈞軸如謝方叔丁大全者比比<lb/>
公平生所敬獨徐參政清叟董丞相槐令子師尊之程<lb/>
丞相元鳳同里同經後公二十一年生相友善公身後<lb/>
除右文殿修撰知漳州四年丙辰春㫖守本官職致仕<lb/>
以生存出命董程在政府為之也官至中奉大夫歙縣<lb/>
開國男食邑三百户後贈通奉大夫是年正月喪至馬<lb/>
城九月歸葬岩鎮子一人沆長女所適巴書次女適廸<lb/>
功劉泳孫五人見沆𫝊文集未刋行藏於家公夫人之<lb/>
<pb n="KR2f0016_WYG_002-11b"/>
家祝二居士景先者生男女十四人樞密汪公敕之内<lb/>
曰大五姑是生作礪子行第一從也作礪之内曰五十<lb/>
五姑是生義端義榮義和吏部朱文公松之内曰五姑<lb/>
是生文公皆孫行第二從也公之夫人曰三娘曽孫行<lb/>
第三從也祝穆和甫文公表弟之子撰方輿覽勝公為<lb/>
之序穆子洙監文思院以公為師合更竭論曰宋之天<lb/>
下以臺諫興亦以臺諫敗宰相不肖以臺諫去之易也<lb/>
不然則如蘇軾所云以干戈取之而不足矣然則臺諫<lb/>
<pb n="KR2f0016_WYG_002-12a"/>
與宰相交通可乎臺諫奉丞相之意自王安石行新法<lb/>
如章蔡紹定述而臺諫遂與宰相交通然猶有陳瓘劉<lb/>
安世百挫不屈中原喪矣東南一隅秦檜韓侂胄史彌逺<lb/>
史嵩之皆隂與臺諫為一以去其所惡而擅權固位者<lb/>
也獨吾鄉左史公兩為御史出於理廟親擢前與喬行<lb/>
簡不合後與李宗勉嵩之亦不合時理廟端平清政之<lb/>
後懲創彌逺之專用臺諌自榮王與芮通行賄賂間有節<lb/>
貼宣諭庇存姻戚深防宰相之合然乃德彌逺立已之<lb/>
<pb n="KR2f0016_WYG_002-12b"/>
恩以邊事相其猶子嵩之大姦雖臺諫多其私人猶未<lb/>
敢全欺理廟所以左史公尚能少行其志議者不察過<lb/>
矣公乙夘云亡董丞相槐程丞相元鳳並無交通臺諫<lb/>
之迹而大閹董宋臣用事臺諫皆出其門自鄭清之再<lb/>
相則與周坦陳求魯陳垓蔡榮相表裏以媚宋臣以罔<lb/>
理廟吳丞相潛初以忤宋臣逐謝丞相方叔以子修與<lb/>
宋臣爭湖山冶遊去實則泉州人洪天錫外師呂中而<lb/>
外客於宋臣中在史館屢與天錫言事歎息無由得對<lb/>
<pb n="KR2f0016_WYG_002-13a"/>
可一吐所藴如宋臣謝堂厲文公近習戚里之横莫敢<lb/>
言者中不知天錫實鑽刺宋臣得班六院忽一日天錫<lb/>
除監察御史宋臣力也請於中當言何事當劾何人偽<lb/>
也中歴教之天錫之進又隂與謝脩深交以干方叔遂<lb/>
謂且借宋臣徑入言路叛而劾之可以得名黨謝脩扶<lb/>
方叔入臺第一疏劾宋臣等理廟駭愕不行一再疏宣<lb/>
諭不行天錫去以此天下敬之而狡險矯詐世不悉也<lb/>
天錫晚節似道貴之至從列尚書終畏其人與閩帥宋<lb/>
<pb n="KR2f0016_WYG_002-13b"/>
臣憤天錫脩至痛治方叔者其本末如此董程二相無<lb/>
如宋臣何宋臣至拔丁大全為臺諫論逐槐以行都弓<lb/>
兵火下舁槐出關若下大理恐知者元鳳相大全參預<lb/>
用吳衍翁應弼論竄太宗武學諸生皆宋大臣所為大<lb/>
全敗潛再相極力黜宋臣且有行瓘之忠而賈似道入<lb/>
密主宋臣殺潛理廟升遐由是咸淳臺諫一聽命於似<lb/>
道者十年彈劾全疏出於似道付下而貼黄行否任似<lb/>
道去取德祐丞相陳宜忠五月五日除回監察御史檢<lb/>
<pb n="KR2f0016_WYG_002-14a"/>
正字十朋押省劄下矣宜中令潘希仁來言月路仕者<lb/>
必由丞相分付回力辭不願為此官則又再遣希仁來<lb/>
言令回與謝堂往來太皇謝太后商量回再四辭謂似<lb/>
道身自為臺諫以至今日之敗丞相豈可復蹈覆轍省<lb/>
劄若至於辭免奏即擊平章王爚於是宜中收起新命<lb/>
次日門謝時服百官訝回猶立班宜中招飲託言爚收<lb/>
起省劄爚後擬俞浙監察御史宜中添擬回左司諫爚<lb/>
再並收起回上第二書言日食右相留夢炎偉之宜中<lb/>
<pb n="KR2f0016_WYG_002-14b"/>
謂回書首論爚不當為平章宜中正欲鼎立遂出回為<lb/>
郡宋之奉命豈非前後臺諫與宰相一之罪乎故因公<lb/>
家傳而極論之贊曰昔之科目士患不中亦旣中之又<lb/>
患不用何以用之俾臨其民名曰親民始足發身獄訟<lb/>
賦役改秩作邑事罔不試乃臻朝績兩豸其冠兩繡其<lb/>
衣公出再入耽耽其威爰立三相行簡之耄宗勉之夭<lb/>
嵩之之盗三皆不合誰知有君左螭一出終身耕雲丁<lb/>
賈敗國熬我臺諫惟公之時尚無此患周程學問歐曽<lb/>
<pb n="KR2f0016_WYG_002-15a"/>
詞章高山仰止千古紫陽門生方回撰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0016_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左史家𫝊<lb/>
</p>
<p>
</p>
  </div>
<div> <lb/>
    <p>
<pb n="KR2f0016_WYG_003-1a"/>
　　監簿呂公家傳<lb/>
公姓呂諱沆字叔朝左史右撰知郡開國先生子也開<lb/>
禧元年乙丑十二月九日生後左史一日紹定六年癸<lb/>
巳明堂恩補將仕郎端平三年丙申銓試第一人授廸<lb/>
功郎台州黄岩縣主簿嘉熙元年丁酉十月左史除監<lb/>
察御史依條改監西京中京中嶽廟次任總領湖廣江<lb/>
西西京財賦所準備差遣所總領者賈似道也似道貴<lb/>
妃弟年少狎遊不肖於錢塘門西葛嶺聚博挾妓罔所<lb/>
<pb n="KR2f0016_WYG_003-1b"/>
不為理廟知之怒丞相喬行簡亦怒除似道太府寺丞<lb/>
欲與易右班而丁酉似道請行漕舉戊戍假手登科常<lb/>
丞權郎軍少升監駸駸顯要行簡拜平章終不能行似<lb/>
道換右之議以似道懇禱孫徳之為地也或謂理廟欲<lb/>
臺諫論似道而似道深交公於西馬城之寓宇偽為敬<lb/>
憚冀裏言免臺評者於是似道庚子嵗虛除廣西憲倉<lb/>
不赴改江淮都大坑冶公事年二十八乃丞相史嵩之<lb/>
隂媚貴妃交結固位之所為淳祐六年辛丑四月似道<lb/>
<pb n="KR2f0016_WYG_003-2a"/>
除太府少卿湖廣摠領年二十九而天下之敗根於嵩<lb/>
之之此除公長似道八嵗在幕已即有隙似道有湖上<lb/>
所愛女冠囑公為致之鄂渚公婢有道士裝者似道疑<lb/>
公自取大怒將殺公徐知不然而左史再除監察御史<lb/>
公再任中嶽乃已左史甲辰出臺立螭以憂歸里遂不<lb/>
復仕公之再任中嶽也丁母祝氏夫人憂尋改知臨安<lb/>
府於潛縣壬子父子同閒居九年矣乃迎左史之於潛<lb/>
淮西總領趙與陋辟充本所主管文字乙夘十二月左<lb/>
<pb n="KR2f0016_WYG_003-2b"/>
史薨於金陵䕶喪由城西歸葬岩鎮董丞相槐公師也<lb/>
程丞相元鳳里人也二公相公皆居憂服闋戊午請兩<lb/>
浙漕解似道入相通判婺州權郡䕶浙東提刑司印特<lb/>
差充提領兩浙轉運鹽事使司主管文字又特差充行<lb/>
在㸃檢贍軍激賞酒庫所主管文字䕶浙西安撫司印<lb/>
登朝歴四轄六院之文思癸亥行公田初欲行之東南<lb/>
諸路謂可免和糴魏臨安克愚當奉行隂䟽七不可遭<lb/>
重劾乃僅行之浙西六郡甲子七月彗星出公稟似道<lb/>
<pb n="KR2f0016_WYG_003-3a"/>
札乞罷公田還元主咸淳四年戊辰九月輪對又言易<lb/>
新佃改莊官不便不若責付元賣田主嵗自抱租運納<lb/>
㑹子起於孝廟用四川紙印造一貫準銅錢七百七十<lb/>
足㑹價終不及此數端平初十五界十六界並行鄭清<lb/>
之相驟廢十五界新行十七界以凖六界之二而物價<lb/>
騰湧㑹價新者與舊價俱落至欲履畝收楮為之大罪<lb/>
嵩之廢十六界行十八界以準十七界之伍而十七界<lb/>
僅直銅錢五十文十八界直二百五十文庚子至甲子<lb/>
<pb n="KR2f0016_WYG_003-3b"/>
閲嵗二十五民頗安之理廟微時行第十七福王與芮<lb/>
第十八上意不欲廢此二楮者此也似道故作銅錢關<lb/>
子以一準十八界之三理廟難之似道於升遐之日偽<lb/>
作遺詔廢十七界行關子舊此許以舊楮易官新楮假<lb/>
如十七界直五十文官當收舊界新十七界十五貫換<lb/>
與關子一貫可也而似道直廢十七界更不換與新闗<lb/>
自四川破十八界㑹子及關子用徽州紙易破爛聚於<lb/>
行部每貫民間有貼會錢官司受納必欲好新楮似道<lb/>
<pb n="KR2f0016_WYG_003-4a"/>
置局令百姓出用錢換新好關子當時十七界曰瓶楮<lb/>
十八界曰芝楮取繪物名闗子目曰關楮民戲言過此<lb/>
一關不得公謂關子雖軟爛官司受納通用則流行矣<lb/>
置局許百姓換新好者則是賤軟腐之楮民烏得不疑<lb/>
似道以彗星出時以罷公田卜理廟意非誠也公諫似<lb/>
道尚未見罪至此並言公田關子似道大怒公急入札<lb/>
丐去則偽除將作監簿急令言者論寢久之與華州雲<lb/>
臺觀祠起知興國軍未赴論仍雲臺祠起知全州未赴<lb/>
<pb n="KR2f0016_WYG_003-4b"/>
論與建昌軍仙都祠似道所以待士大夫皆若此德祐<lb/>
元年乙亥三學上書伏闕訟公屈召赴行在公不復出<lb/>
似道殛死而國亦隕矣公師參政清叟董丞相槐皆尚<lb/>
朱文公之學理廟致毋不敬座右銘用止字韻朝臣賡<lb/>
詠清叟思止字欲用經語公曰拜手颺言緝熙敬止可<lb/>
不可乎清叟喜用以繳進稱㫖赴總幕過長沙槐為師<lb/>
問性與天道章公以文公語答槐大喜即送薦剡謂旅<lb/>
中不必謝啟可徐附來公翼旦袖啟謝座客五十餘人<lb/>
<pb n="KR2f0016_WYG_003-5a"/>
槐讀舉警句稱之又益大喜在總幕漕使陳登得公古<lb/>
詩一即兼畀大小二狀岳鄂王飛金千兩朝廷以鎮庫<lb/>
前政以金質制司米餉軍米歸制司而金不歸總所前<lb/>
後紛競公細閲舊牘書擬制司孟珙見之謂敷析明白<lb/>
歸金而竒公再為中嶽過吳門吳丞相潛時為守與行<lb/>
部監司交惡槧囑公侍旁一言願兩劾罷槧居餽百金<lb/>
公答為人子未嘗預外事謹不出使者峻却之以清介<lb/>
知名自此始得地杏城葬母祝氏夫人旁近古墓之後<lb/>
<pb n="KR2f0016_WYG_003-5b"/>
人願改去公謂汝墓在先吾母葬在後骨肉一同何忍<lb/>
如此悉築墻圍之共為一區在於潛重囚逸見榜感公<lb/>
未嘗訊杖自歸獄責寓姻家售私酤擊官坊下尉司捕<lb/>
至論如法在婺封鉄鎖寘獄公被踈決縱之斷朱君章<lb/>
四十二年不決田訟在行部息吳王兩府二十九年不<lb/>
決訟嵗飢招糴鄉民負斗米歸局官誣為私相糴糶遽<lb/>
欲斷配私居公爭不可叱吏汪允恭以為仇餉乃解似<lb/>
道捨相府以平章淫宴湖山公謂此國體攸關凡三移<lb/>
<pb n="KR2f0016_WYG_003-6a"/>
書規之似道憤不止公田關子䟽也至元十三年丙子<lb/>
以後逍遙杏城岩鎮間十年南北大夫交敬義理典故<lb/>
詞章翰墨如先左史學問體朱文公而歐蘇後進師焉<lb/>
二十二年乙酉十二月五日卒年八十一是年秋微泄<lb/>
瀉日膳如常冬加脅疾卒之朝坐榻閲書謂生旦在近<lb/>
諸子喜治具將為壽甲夜呼諸子語平生清苦及家事<lb/>
後事備悉而逝官至朝議大夫賜紫金魚袋内子宜人<lb/>
孫氏戴氏子五人長將仕郎早卒未卒時所聘松木坊<lb/>
<pb n="KR2f0016_WYG_003-6b"/>
汪氏女先喪汪氏撥税產三十貫近田三百畝徽州自<lb/>
陶雅田地山園以畝起錢然後以錢起税物為呂將仕<lb/>
户議續好公謂未畢姻謝還之次本前修職郎浙漕貢<lb/>
士亦先以卒次樞機標皆前將仕郎貧為州縣學官女<lb/>
五人壻戴孔孫前登仕郎吳應紫前太學守約齋生謝<lb/>
楠前宣慰司劄差永豐倉大使章明祐從仕郎休寧縣<lb/>
尹方師聖皆進士孫男女曾孫男女不勝書卒後二年<lb/>
丁亥𦵏母祝氏夫人墓西汪樞密勃之内乃祝氏夫人<lb/>
<pb n="KR2f0016_WYG_003-7a"/>
之祖姑汪公義端義榮義和之母及朱文公之母皆祝<lb/>
氏之姑世謂祝氏世生貴女以公貴累贈至碩人如夙<lb/>
占又陞淑人論曰士大夫出處之際豈非天哉先左史<lb/>
公兩入察並出宰相進擬甲辰八月以憂去國九月嵩<lb/>
之敗繼相者不察閒公一紀公亦坐視閒九年而後出<lb/>
宰百里乙卯丙辰丁已丞相槐師也丞相元鳳同行輩<lb/>
也而公居憂不得二相絲毫之力大全敗似道入公乃<lb/>
似道老舊交遊京局轄院寸進坐言公田關子反斥其<lb/>
<pb n="KR2f0016_WYG_003-7b"/>
以元臺宴治湖山陽與隂奪雖一郡不得試閒十四年<lb/>
鼎命惟新又閒居十年公可謂屈矣然壽八十一大節<lb/>
可垂無窮則天之所憂公者於此亦未嘗不伸也歟贊<lb/>
曰彗星之變公言公田還以予民福豈不緜官漁吏蠧<lb/>
更張廟田公謂不可以此獲譴瓶楮芝楮並行於時忽<lb/>
廢瓶楮一貫三芝新之未幾自厭其腐公謂不可以此<lb/>
取妒未有宰相出宅郊關柄臣傲主冶遊湖山左右妓<lb/>
肘豈調鼎手公謂不可以此獲咎父歸言路唆却私書<lb/>
<pb n="KR2f0016_WYG_003-8a"/>
父旣歸隱同其閒居郎止於權郡迄不試有大於此家<lb/>
學是繼方回撰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0016_WYG_003-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　監簿家𫝊<lb/>
</p>
<p>
</p>
  </div></body>
</text>\m</TEI>
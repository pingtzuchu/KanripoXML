<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>輿地碑記目</head>
    <p>
<pb n="KR2n0025_WYG_000-1a"/>
欽定四庫全書　　　　　史部十四<lb/>
　輿地碑記目　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案輿地碑記目四卷宋王象之撰象<lb/>
　　　　之金華人嘗知江寧縣其書乃以天下碑刻<lb/>
　　　　地志之目分郡編次而各注其年月姓氏大<lb/>
　　　　略於下起臨安訖龍州皆南渡後疆域其中<lb/>
　　　　頗有攷訂精確者如鎮江府丹徒梁太祖文<lb/>
<pb n="KR2n0025_WYG_000-1b"/>
　　　　皇帝神道碑辨其為梁武帝父成都府殿柱<lb/>
　　　　記作於漢興平初年知其非鍾㑹書嘉定府<lb/>
　　　　移水記有嘉州二字知其非郭璞筆台州臨<lb/>
　　　　海慶恩院定光院明智院明恩院婺州義烏<lb/>
　　　　真如院諸碑福州烏石宣威感應王廟碑並<lb/>
　　　　書㑹同則知呉越實曽用契丹年號皆見証<lb/>
　　　　據然亦有前後複出並承訛襲謬者如上霄<lb/>
　　　　峯夏禹石刻南康軍已載之又載之江州且<lb/>
<pb n="KR2n0025_WYG_000-2a"/>
　　　　安知所云隠起百餘言者非即水經注秦始<lb/>
　　　　皇所記乎孔子延陵十字碑鎮江府既兩載<lb/>
　　　　之又載之江隂軍又載之昌州且烏知所云<lb/>
　　　　嗚呼有呉延陵季子之墓者古法帖所録乃<lb/>
　　　　止有六字乎至於徽州則載歙州折絹本末<lb/>
　　　　一事澧州則載柿木成文太平字皆於碑志<lb/>
　　　　無涉頗屬不倫又思州下獨載夏總幹墓誌<lb/>
　　　　略一篇大書附入體例更為㕘錯疑是當時<lb/>
<pb n="KR2n0025_WYG_000-2b"/>
　　　　隨筆襍記編纂未成之書特所採金石文字<lb/>
　　　　與他書互有出入皆可以備㕘攷而圖經輿<lb/>
　　　　記古無著録専家流傳頗少此本蒐輯頗詳<lb/>
　　　　尤能補厯代史志所遺缺也乾隆四十三年<lb/>
　　　　五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
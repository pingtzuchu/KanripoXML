<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0094_WYG_006-1a"/>
</p>
<p>
<pb n="KR2k0094_WYG_006-2a"/>
　　　自華至陜凡三關<lb/>
河南府永寜縣西至京兆府二百里三崤山在縣北二<lb/>
十八里<lb/>
河南府新安縣西至府界七十里漢函谷關在縣東一<lb/>
里虢州閿鄉桃原在縣東南十里<lb/>
陜府靈寳縣在府西南七十五里秦函谷關在縣南十<lb/>
里<lb/>
華州在長安東一百八十里治鄭縣少華山在縣東南<lb/>
<pb n="KR2k0094_WYG_006-2b"/>
十里<lb/>
華隂縣在華州東六十五里太華山在縣南八十里渭<lb/>
口在縣東北三十五里潼關在縣東北三十九里自華<lb/>
而虢自虢而陜自陜而河南中間千来里地古嘗立關<lb/>
塞者凡三所由長安東一百八十里出華州華隂縣外<lb/>
則唐潼關也自潼關東二百里至陜州靈寳縣則秦函<lb/>
谷關也自靈寳縣三百餘里至河南府新安縣則漢函<lb/>
谷關也<hi>諸家皆云八百里舉成數言之</hi>凡云關者明有門扉晨夜啓閉<lb/>
<pb n="KR2k0094_WYG_006-3a"/>
禁束道路而於關之間别有古来嘗為扼塞者二桃林<lb/>
之塞一也殽山二也世逺事重複難以一見遽曉今枚<lb/>
别其地貴於可攷<lb/>
　　　秦函谷關<lb/>
秦函谷關在唐陜州靈寳縣南十里靈寳縣者漢洪農<lb/>
縣也路在谷中深險如函故以為名其中劣通行路東<lb/>
西四十里絶岸壁立巖上栢林隂䕃谷中常不見日關<lb/>
去長安四百里日入則閉雞鳴則開東自殽山西至潼<lb/>
<pb n="KR2k0094_WYG_006-3b"/>
津通名函谷實為天險<lb/>
　　　漢函谷關<lb/>
漢函谷關在唐河南府新安縣之東一里葢漢世楊僕<lb/>
移秦函谷關而立之於此也以比秦舊則移東三百七<lb/>
十八里楊僕者冝陽縣人也漢武帝時數立大功以其<lb/>
家居冝陽冝陽者靈寳縣東其地即在秦函關之外矣<lb/>
僕恥其家不在關内乞移秦關而東之使關反在外武<lb/>
帝允焉僕自以其家僮築立關隘是為漢世函關自此<lb/>
<pb n="KR2k0094_WYG_006-4a"/>
關移在河南府新安縣而秦關之在靈寳者廢矣縣東<lb/>
有南北塞垣即僕所築郭緣生云至今謂之新關<lb/>
　　　唐潼關<lb/>
潼關在華州華隂縣東北而太華山之北也太華在縣<lb/>
南八里通典曰本名衝關言河自龍門向南而流衝激<lb/>
華山之東故以為名後因關西一里有潼水因以名關<lb/>
<hi>元和志</hi>哥舒翰軍敗引騎絶河還營至潼津収散卒即關<lb/>
西之潼水也元和志謂因潼水名關者是也曹大家賦<lb/>
<pb n="KR2k0094_WYG_006-4b"/>
亦曰渉黄巷以濟潼則潼名古故有之至唐始於其地<lb/>
立關耳<lb/>
　　　桃林<hi>華陽</hi>
春秋時晉侯使詹嘉處瑕守桃林之塞杜預曰桃林塞<lb/>
潼關是也三秦記曰塞在長安東四百里案元和志潼<lb/>
關在長安東正三百里若更增百里即為<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>之閿鄉矣<lb/>
不得云在潼關也志於閿鄉縣曰縣東南十里有桃原<lb/>
焉古之桃林周武王放牛之地也以此言之桃原為桃<lb/>
<pb n="KR2k0094_WYG_006-5a"/>
林雖去長安不啻四百里而方鄉為順可云應古矣而<lb/>
元和志於陜州靈寳縣則又有所謂桃林塞者焉葢元<lb/>
和一書其於桃林之名自始至此凡三變其地也一以<lb/>
為潼關一以為閿鄉一以為靈寳則三者竟孰是也志<lb/>
於靈寳又該為之説曰靈寳縣西至潼皆是桃林塞此<lb/>
其為説雖若泛漫而實有理也書著武王之事曰歸馬<lb/>
于華山之陽放牛於桃林之野葢桃林者武王嘗著放<lb/>
牛之迹後人展轉攀慕故一名而該地如此其多也既<lb/>
<pb n="KR2k0094_WYG_006-5b"/>
有此名後人因而傳疑不敢改定故三地同分一名者<lb/>
不云羡溢也若夫華山之陽則在華州華隂縣南為甚<lb/>
明矣其於潼關不甚相逺然嘗思而求之塞以阨塞為<lb/>
義野以平曠為義函關之間凡數百里其中行路皆阨<lb/>
束河山状皆數函故名之為塞如元和志所著桃原之<lb/>
地則在閿鄉縣南正在河山阨束之内則安得夷曠之<lb/>
地而名之為野也孔頴達引杜預語亦以桃林塞為在<lb/>
關矣且曰華山之旁尤乏水草非長養牛馬之地欲使<lb/>
<pb n="KR2k0094_WYG_006-6a"/>
自生自死以示戰時牛馬不復服乗耳孔之此言深得<lb/>
事情之衷則雖桃林無野理亦長也<lb/>
　　　崤<lb/>
三崤山又名嶔崟山春秋時秦將襲鄭蹇叔哭送其子<lb/>
曰晉人禦師必於崤崤有二陵其南陵夏后臯之墓也<lb/>
北陵文王之所避風雨也必死是元和志曰自東崤至<lb/>
西崤三十五里東崤長阪數里峻阜絶澗車不得方軌<lb/>
西崤全是石坂十二里險不異東崤此之二崤皆在秦<lb/>
<pb n="KR2k0094_WYG_006-6b"/>
關之東漢關之西<lb/>
　　　駱谷關<lb/>
在盩厔縣西南一百二十里有路可通梁州漢世名為<lb/>
駱谷道魏少帝正始二年曹爽伐蜀自此道入甘露三<lb/>
年蜀將姜維圍長城由此路出武徳四年高祖於此立<lb/>
關通梁州名駱谷關西抵興元府<hi>即梁州</hi>一百二十里徳<lb/>
宗在奉天將幸梁州若由褒斜最為近便縁李楚琳方<lb/>
殺張鎰于鳳翔不敢由鳳翔入故東自駱谷入而轉西<lb/>
<pb n="KR2k0094_WYG_006-7a"/>
以達梁州也及還京即於褒斜取徑而出是駱谷路迂<lb/>
也<lb/>
　　　大震關<lb/>
在隴州西漢武至此遇雷震因以為名代宗時吐蕃自<lb/>
此入寇帝遂倉卒幸陜以其迫近也<lb/>
　　　蕭關<lb/>
在原州高平縣東南三十里漢文帝時匈奴入蕭關即<lb/>
此也神龍三年於隋它樓縣置蕭關縣特取古關名之<lb/>
<pb n="KR2k0094_WYG_006-7b"/>
非漢蕭關地也<lb/>
　　　瓦亭關<lb/>
在原州高平縣南即隴山北垂隗囂使牛邯守瓦亭即<lb/>
此也<lb/>
　　　青泥嶺<hi>嶢關</hi>　<hi>嶢栁城</hi>
藍田縣即嶢栁城也嶢山在前又名嶢關亦名藍田關<lb/>
也杜甫渼陂詩曰水靣月出藍田關也水經曰嶢栁城<lb/>
俗謂之青泥城<lb/>
<pb n="KR2k0094_WYG_006-8a"/>
　　　馬嵬<lb/>
馬嵬故城在興平縣西北二十三里雍都西九十里城<lb/>
本是馬嵬築以避難馬嵬者姓名也有驛楊妃死于驛<lb/>
白居易詩曰西出都城百里餘<lb/>
　　　崆峒山<lb/>
崆峒山在原州高平縣即筓頭山涇水之所發源也肅<lb/>
宗自靈武起兵而杜詩曰常思仙仗過崆峒者冀其自<lb/>
靈武西回也西回即徑此山矣按元和志隴山在隴州<lb/>
<pb n="KR2k0094_WYG_006-8b"/>
州之北即靈州靈州即靈武也肅宗以天寳十五載七<lb/>
月即位靈武改元為至徳元年九月南回自原州入即<lb/>
崆峒在回鑾之地矣世間山名崆峒者多黄帝訪崆峒<lb/>
問道漢武帝踰隴登崆峒今贑州亦有崆峒皆同名也<lb/>
<pb n="KR2k0094_WYG_006-9a"/>
</p>
<p>
<pb n="KR2k0094_WYG_006-10a"/>
　　　漢唐都城要水説<lb/>
漢長安都城北據龍首山故子午谷正在南靣遡午則<lb/>
背子矣<hi>子午道從杜陵直絶南山徑漢中</hi>樊川御宿川沉水交水潏水<lb/>
也者原皆出子午谷子午谷正在都南則諸水遂宜徑<lb/>
北以入都城矣而皆向西以行直至昆明池正在城西<lb/>
乃始得折而之北者其避礙之地可攷也以吕圖求之<lb/>
少陵原鳳棲原横據城南此即水皆礙高不得貫都之<lb/>
由矣雖龍首山自樊川入渭亦其礙高之一也至隋文<lb/>
<pb n="KR2k0094_WYG_006-10b"/>
帝開皇三年開永安渠後則交水坑水皆入城入苑始<lb/>
不與漢世流派相應葢皆有堰壩之𩔖壓而入之孟子<lb/>
所謂激而行之可使在山者是也王商傳商嘗穿城引<lb/>
豐水入第至正觀間又堰豐鎬以入昆明而二水於是<lb/>
乎斷流<hi>括地志</hi>韋堅堰渭為渠以漕而霸滻皆為廣運潭<lb/>
之所并奄若無記載則豐鎬滻霸存亡尚不可攷况於<lb/>
他哉<lb/>
　　　唐都城導水<lb/>
<pb n="KR2k0094_WYG_006-11a"/>
唐以渠導水入城者三一曰龍首渠自城東南導滻至<lb/>
長樂坡釃為二渠其一北流入苑其一經通化門興慶<lb/>
宫自皇城入太極宫二曰永安渠導交水自大安坊西<lb/>
街入城北流入苑注渭三曰清明渠導水自大安坊東<lb/>
街入城由皇城入太極宫及至大明宫則在龍首山上<lb/>
水不可導矣大明宫之東有東苑即在龍首山盡處地<lb/>
既低下故東苑中有龍首池言其資龍首渠水以實池<lb/>
也<lb/>
<pb n="KR2k0094_WYG_006-11b"/>
　　　雍地四漆水<hi>沮水在内</hi>
雍境漆沮其在後世地書名凡四出而實三派雍州富<lb/>
平縣石川河一也邠州新平縣漆水二也鳳翔府普潤<lb/>
縣漆水三也鄭白渠亦名沮漆四也四水之中惟石川<lb/>
河當為禹貢沮漆而緜詩之謂自土沮漆者葢在岐不<lb/>
在邠也若鄭白亦分沮漆之名則誤矣今分三派而枚<lb/>
辨之貴其不雜也<lb/>
　　　周漆沮<hi>漢漆縣漆水唐普潤縣漆水新平縣漆水</hi>
<pb n="KR2k0094_WYG_006-12a"/>
緜之詩序曰文王之興本由太王也言太王遷岐肇基<lb/>
王迹而文王有所承藉也其詩曰民之初生自土沮漆<lb/>
言有沮有漆之地太王荒之而民命由之以生也生如<lb/>
𤣥鳥之能生商后稷之能生民也凡緜詩所指截自古<lb/>
公<hi>即太王</hi>遷岐為始曽無一語上及公劉在豳之初<hi>古邠豳同</hi>
<hi>詩及孟子可攷唐眀皇嫌豳字與幽州字相亂直改豳為邠也</hi>其文曰緜緜𤓰瓞民之<lb/>
初生自土沮漆古公亶父陶復陶穴言民命所生自遷<lb/>
岐之後有𤓰瓞之緜緜不絶也下文亟及太王亶父即<lb/>
<pb n="KR2k0094_WYG_006-12b"/>
不與公劉居豳之事一語相關也而惟鄭氏自出其意<lb/>
而曰公劉遷豳居沮漆之地其世緜緜也學者不從詩<lb/>
之本文歸沮漆於亶父而從鄭氏之臆歸漆沮於公劉<lb/>
所謂寜道孔聖誤不言伏鄭非者非此𩔖也耶自鄭注<lb/>
既行之後凡談詩而及漆沮者悉皆主本其説其實全<lb/>
無古據也按水經渭水自雍縣東下至岐山與岐水漆<lb/>
渠水㑹<hi>漢志扶風漆縣有漆水元和志曰普潤縣城西有漆水唐普潤縣即漢漆縣也志於邠州又曰</hi>
<hi>漆水在麟遊縣麟遊縣漢杜陽縣也水經亦曰漆渠水在杜陽縣按漆杜地相並皆在鳳翔府北東水必通行</hi>
<pb n="KR2k0094_WYG_006-13a"/>
<hi>見者有疑故詳載使有攷</hi>三水大小相敵故渭力不能獨擅其名是<lb/>
以猶得名漆也此三水者東及周原之北岐山之南是<lb/>
為太王之邑故詩曰居岐之陽在渭之将而孟子亦曰<lb/>
邑乎岐山之下而居焉者也然則太王作邑之地山固<lb/>
名岐矣而其山南有水焉亦自名岐也水經岐漆渭三<lb/>
水同流而共一名則岐水之陽亦漆水之陽也故周頌<lb/>
曰猗歟漆沮潛有多魚毛氏釋之曰漆沮岐周之二水<lb/>
其説確也<hi>詩兼漆沮言之而諸書止言漆不言沮不敢強通</hi>且夫潛之致頌為<lb/>
<pb n="KR2k0094_WYG_006-13b"/>
夫岐周之沮漆冬而有魚可薦春而有鮪可獻也是為<lb/>
土地所生自能備物故以薦先也則毛氏指漆沮以為<lb/>
岐周之水者兼有物産可證也若夫邠地之在岐北尚<lb/>
二百里藉使有水亦名漆沮而漆沮有魚可以致之宗<lb/>
廟然地之相去如此其逺其在冬薦猶或可用若當春<lb/>
獻則鱻皆為薧豈可用也以此理而測其逺近則知獻<lb/>
魚之漆沮當屬岐周而不屬邠土亦已明矣世人之於<lb/>
鄭説既不能本經以正其誤乃反屈經以信其語而元<lb/>
<pb n="KR2k0094_WYG_006-14a"/>
和志又從而傅㑹之則其説愈實也若李吉父之誤則<lb/>
能證其所以矣漢志扶風漆縣嘗有漆水此之漆縣其<lb/>
疆境甚濶唐鳳翔之普潤暨邠州之新平其地本皆屬<lb/>
漆今從唐郡縣以求古地則公劉之邠自在邠州新平<lb/>
而太王之岐則在鳳翔之普潤故岐之與邠固皆同𨽻<lb/>
漢世漆縣矣然而漢志漆水特嘗一出無兩漆也元和<lb/>
志務合鄭説故遂分漢志一漆而著諸兩縣故普潤新<lb/>
平皆有漆水仍於新平明立之説曰漆水在縣西九里<lb/>
<pb n="KR2k0094_WYG_006-14b"/>
西流注乎涇今鳳翔麟遊<hi>即普潤上流</hi>亦有漆水與此異也<lb/>
据志此言則不獨一漆分為兩漆而意指所向正謂邠<lb/>
州漆水應經而岐下漆水不與緜應也夫漢志但著一<lb/>
漆而吉父直以邠漆為漆不以岐漆為漆則酷信鄭𤣥<lb/>
之過也予詳求其所以而知其誤之所起乃敢明言也<lb/>
　　　禹貢漆沮<hi>石川河</hi>
禹貢漆沮惟富平石川河正當其地它皆非也何以知<lb/>
其然也曰禹貢叙載渭水首末有叙可攷也曰導渭自<lb/>
<pb n="KR2k0094_WYG_006-15a"/>
鳥䑕同穴東㑹于灃又東㑹于涇又東過漆沮入于河<lb/>
則自渭原以至入河所謂沮漆者僅嘗一見而其水行<lb/>
之序又在灃涇之下則自灃涇而上凡後世名為沮漆<lb/>
者皆非禹世之所嘗名也今以漢唐郡言之豐之入渭<lb/>
在盩厔縣境縣葢咸陽西南也涇之入渭在陽陵則又<lb/>
在咸陽之東矣漆沮入渭<hi>即石川河</hi>在漢馮翊之懐徳縣即<lb/>
唐同州之朝邑縣也朝邑又在陽陵東北三四百里也<lb/>
故予謂石川之沮漆可應禹貢者為其派序入渭在豐<lb/>
<pb n="KR2k0094_WYG_006-15b"/>
涇之東全與經應也禹貢於雍嘗曰漆沮既從灃水攸<lb/>
同則漆沮之文嘗在灃派之上其水疑於在岐矣然可<lb/>
以知其不然者有𩔖可驗也經曰弱水既西涇屬渭汭<lb/>
若以既之一語謂為記已然而啓未然則弱水未西其<lb/>
能越秦隴而亂涇渭乎故漆沮既從者下流既已附從<lb/>
則上流不壅灃水亦遂東行也謂禹貢無兩漆沮予言<lb/>
有本也<lb/>
　　　洛沮漆<lb/>
<pb n="KR2k0094_WYG_006-16a"/>
禹貢止有漆沮秦漢以後始有洛水諸家皆言洛即漆<lb/>
沮今先分派以言貴於有辨所謂洛水者地理志曰源<lb/>
出北歸縣戎夷中今按其水自入塞後逕鄜坊同之三<lb/>
州乃始入渭孔安國輩謂自馮翊懐徳縣入渭者是也<lb/>
漢懐徳唐同州衙縣也<hi>亦朝邑縣</hi>所謂沮水者長安志曰自<lb/>
邠州東北来<hi>新平縣在邠州邠有涇水向陽陵入渭者在邠之南靣而此沮水之名石川河者亦</hi>
<hi>在邠州境内乃在東北靣不與涇水同派也</hi>至華原縣南流乃合漆水入富<lb/>
平縣石川河石川河者沮水正派也所謂漆水者長安<lb/>
<pb n="KR2k0094_WYG_006-16b"/>
志曰漆水自華原縣東北同官縣界来南流入富平縣<lb/>
石川河是為合漆之地也此三水分合之詳也若槩三<lb/>
水而命其方則漆在沮東至華原而西乃始合沮沮在<lb/>
漆西既已受漆則遂南東而合乎洛洛又在漆沮之東<lb/>
至同州白水縣與漆沮合而相與南流以入于渭三水<lb/>
雖分三名及其至白水縣則遂混為一流故自孔安國<lb/>
班固以後論著此水者皆指懐徳入渭之水以為洛水<lb/>
而曰洛即漆沮者言其本同也洛之剏名不知起自何<lb/>
<pb n="KR2k0094_WYG_006-17a"/>
世秦用鄭國鑿谷口渠史記已曰鑿涇注洛矣漢武帝<lb/>
用嚴熊言穿龍首渠自徵<hi>同州澄城縣</hi>以達商顔亦云引洛<lb/>
則洛名乆出秦前矣若其立洛名而葢掩漆沮則難究<lb/>
其始也<lb/>
　　　總説<lb/>
漆沮在雍名凡四出予雖派别言之今更為之圖以奠<lb/>
位置而其説易明矣緜詩潜頌之謂漆沮者普潤之漆<lb/>
水也太王文王之都在岐而普潤者岐地故也禹貢之<lb/>
<pb n="KR2k0094_WYG_006-17b"/>
謂漆沮者即富平縣石川河至白水縣入洛而與洛水<lb/>
俱自朝邑入渭者是也以其派在涇下故也若本邠州<lb/>
雖有漆水而其地在邠邠乃公劉所都不與緜詩岐地<lb/>
相應又無派流與岐水相入則决知其不為緜詩之沮<lb/>
漆矣鄭白二渠自雲陽谷口東入石川河石川河既為<lb/>
漆沮故世亦誤認二渠以為沮漆者也而其可得而言<lb/>
者禹時未有鄭白二渠涇派之與石川河自隔仲嵕二<lb/>
山安得而有沮漆之名也予故得以果决言之無疑也<lb/>
<pb n="KR2k0094_WYG_006-18a"/>
</p>
<p>
<pb n="KR2k0094_WYG_006-19a"/>
　　　三渭橋<lb/>
秦漢唐架渭者凡三橋在咸陽西十里者名便橋漢武<lb/>
帝造在咸陽東南二十二里者為中渭橋秦始皇造在<lb/>
萬年縣東四十里者為東渭橋東渭橋也者不知始於<lb/>
何世矣自此三橋而外以船渡者十一處萬年<hi>渭橋渡</hi>長<lb/>
安三<hi>中橋嘉夌叚留</hi>櫟陽七<hi>田五田家周夏聖力萬安耿孟渡</hi>六典載橋之用<lb/>
朩為柱者凡三出而便橋中橋東橋柱皆用朩也不知<lb/>
古来三橋之外别無跨渭之橋也耶抑其専舉雍地而<lb/>
<pb n="KR2k0094_WYG_006-19b"/>
他不預也漢都城北横門外别有横橋者予初以為跨<lb/>
渭之數已而詳攷則黄圖嘗曰長安城下有池周繞廣<lb/>
三丈深二丈石橋各六丈與街等則此之横橋乃其跨<lb/>
池為橋者也池即城壕不跨渭也不在三橋之數也予<lb/>
惟中橋亦名横橋慮其淆混本制故具言之<lb/>
　　　便橋<hi>通茂陵</hi>
武帝自作茂陵在渭北興平縣<hi>犬丘</hi>西南十里帝紀曰建<lb/>
元三年初作便門橋蘇林曰去長安四十里服䖍曰在<lb/>
<pb n="KR2k0094_WYG_006-20a"/>
長安西北茂陵東葢秦世已有中橋亦自可趨興平而<lb/>
迂回難達故於城之西靣南来第一門外對門剏橋以<lb/>
便西往故此門一名便門而此橋遂名便橋亦曰便門<lb/>
橋也便亦作平古平便字通師古曰當讀如本字葢以<lb/>
徑便為義其理長也元帝欲御樓船用薛廣徳諫而舍<lb/>
船從橋者正此地也顔師古曰便門長安城南西頭第<lb/>
一門吕丞相長安圖則謂南靣西頭第一門亦名便門<lb/>
也顔吕二説葢同也至水經則曰西出南頭第一門名<lb/>
<pb n="KR2k0094_WYG_006-20b"/>
章門又名便門則與顔吕異矣今去古逺二説似難意<lb/>
定然有地望事情可以推求則水經謂為西頭南来第<lb/>
一門者是也葢茂陵在長安西北而便門在長安西靣<lb/>
則於趨陵得以云便也元和志曰便門在長安西門便<lb/>
門與橋相對故號便橋則其理尤眀也唐太宗即位之<lb/>
初頡利入寇進至渭水便橋之北太宗出𤣥武門<hi>苑北門可</hi>
<hi>以西趨便橋</hi>以萬騎徑詣渭水上隔水與頡利語即日還宫<lb/>
乙酉幸城西與頡利盟于便橋之上太宗語蕭瑀曰當<lb/>
<pb n="KR2k0094_WYG_006-21a"/>
請和時可汗獨在水西則橋在城西不在城南益可驗<lb/>
矣予故曰橋與長安西靣章門相對者是也若夫吕氏<lb/>
謂為南靣之門者或因南門亦名便門而誤以南便門<lb/>
為西便門焉耳其事為所著則水經之説長也<lb/>
　　　中渭橋<lb/>
秦宫殿多在咸陽咸陽渭北也至其阿房長樂宫則在<lb/>
渭南南北正隔渭水故長樂宫北有橋跨渭而長安咸<lb/>
陽始通是以亦名便橋也三輔黄圖曰渭水貫都以象<lb/>
<pb n="KR2k0094_WYG_006-21b"/>
天漢横橋南度以法牽牛葢指此之中橋而為若言也<lb/>
橋之廣至及六丈其柱之多至於七百五十約其地望<lb/>
即唐太極宫之西而太倉之北也<hi>長安志</hi>此橋舊止單名<lb/>
渭橋水經叙渭曰水上有梁謂之橋者是也後世加中<lb/>
以冠橋上者為長安之西别有便門橋萬年縣之東更<lb/>
有東渭橋故不得不以中别也然漢張釋之傳曰文帝<lb/>
出中渭橋則似武帝之前已嘗冠中名於此橋矣而不<lb/>
然也張晏曰在渭橋中路其説是也言文帝行半渭橋<lb/>
<pb n="KR2k0094_WYG_006-22a"/>
而驚馬之人始出也此時未有東西兩橋不應命此為<lb/>
中也水經又名此橋為便門亦取其通渭南北往来皆<lb/>
便也非漢城西門之橋也<lb/>
　　　東渭橋<hi>在萬年縣北東</hi>
東渭橋在萬年縣北五十里霸水合渭之地奉天之亂<lb/>
劉徳信入援以東渭橋有轉輸積粟進屯此橋<hi>通鑑</hi>李西<lb/>
平於此屯兵亦以軍人就饟之故也其後自咸陽還軍<lb/>
仍駐東橋竟從此地以入長安也徳宗有碑在橋側旌<lb/>
<pb n="KR2k0094_WYG_006-22b"/>
褒西平尅復之功<lb/>
　　　蘭池宫<lb/>
元和志咸陽縣東二十五里蘭池陂即秦之蘭池也始<lb/>
皇引水為池東西二百里南北二十里築為蓬莱山刻<lb/>
石為鯨魚長二百丈始皇微行遇盗于此漢於池北立<lb/>
縣號池陽縣諸家但言池陽在池水之北而不云池水<lb/>
之為何池故莫究其宿也予按咸陽之地别無池水能<lb/>
大於此故漢之池陽即秦蘭池之陽而秦之蘭池宫亦<lb/>
<pb n="KR2k0094_WYG_006-23a"/>
並此池建宫也漢世亦有蘭池宫<hi>長安志</hi>别在周氏陂陂<lb/>
在咸陽縣東南三十里宫在陂南漢匈奴傳宣帝朝單<lb/>
于自甘泉宿池陽宫則恐所宿者秦宫耳為其宫在池<lb/>
北而漢宫乃在陂南也<hi>詳見單于朝漢下</hi>武帝之鑿昆明池刻<lb/>
石為鯨魚及牽牛織女正以秦之蘭池為則也池東西<lb/>
垠際至三百里之廣而水經所引漢志乃云不知其處<lb/>
而今之漢志又無此語不知水經據何而云也唐高祖<lb/>
時秦王出豳州禦突厥高祖餞之蘭池則或為周氏陂<lb/>
<pb n="KR2k0094_WYG_006-23b"/>
南之宫也<lb/>
　　　皇子陂<lb/>
在萬年縣西南二十五里周七里長安志曰秦葬皇子<lb/>
起冡於陂之北原故曰皇子陂隋文帝改為永安陵杜<lb/>
甫詩曰天寒皇子陂或書皇為黄誤也<lb/>
　　　樊川<lb/>
在長安南杜縣之樊鄉也高帝以樊噲灌廢丘有功<hi>所謂</hi>
<hi>水章邯也</hi>封邑之於此故曰樊川即後寛川也又名御宿川<lb/>
<pb n="KR2k0094_WYG_006-24a"/>
在萬年縣南三十五里杜佑别墅在焉故裔孫牧目其<lb/>
文為樊川集也<lb/>
　　　昆明池<hi>定昆池</hi>
昆明池漢武帝所鑿在長安西南周回四十里<hi>臣瓉及西京雜</hi>
<hi>記三輔黄圖所記皆同</hi>武帝欲通西域為昆明之所閉隔聞昆明<lb/>
有滇池方三百里鑿此池習水戰期以伐之中有樓船<lb/>
上建樓櫓又有戈船上施戈矛四角悉垂幡旄旍葆麾<lb/>
葢照燭涯涘其始鑿也固以習戰乆之乃為遊玩之地<lb/>
<pb n="KR2k0094_WYG_006-24b"/>
耳三輔故事曰池周三百二十頃長安志曰今為民田<lb/>
<hi>今者唐世作圖經時也</hi>夫既可為民田則元非有水之地矣然則<lb/>
漢時於何取水也長安志引水經曰交水西至石堨武<lb/>
帝穿昆明池所造有石闥堰在縣西南三十二里則昆<lb/>
明之周三百餘頃者用此堰之水也<hi>交水即福水也經曰上承樊川御宿</hi>
<hi>諸水</hi>昆明基高故其下流尚可壅激以為都城之用於是<lb/>
並城疏别三派城内外皆賴之<hi>詳見三派下</hi>此地至漢仍在<lb/>
括地志曰豐鎬二水皆已堰入昆明池無復流派括地<lb/>
<pb n="KR2k0094_WYG_006-25a"/>
志作於太宗之世則唐初仍自壅堰不廢至文宗而猶<lb/>
嘗加濬也然則圖經之作當在文宗後故水竭而為田<lb/>
也中宗時安樂公主欲請昆明為已有帝以民資蒲魚<lb/>
不可其請公主遂别穿定昆池以勝之定昆池在長安<lb/>
縣西南十五里<lb/>
　　　滻水<lb/>
滻原出藍田縣境之西暨稍北行至白鹿原西即趨大<lb/>
興城隋世自城外馬頭堰壅之向長樂坡<hi>即滻坂也在滻之西</hi>入<lb/>
<pb n="KR2k0094_WYG_006-25b"/>
城西至萬年長安兩縣凡邑里宫禁苑囿多以此水為<lb/>
用夫長樂坡基高矣四靣山巒皆見杜甫曰公子華筵<lb/>
地勢高秦川對酒平如掌者是也而長水尚可以堰入<lb/>
城者原高於城故也長樂坡本名滻坡隋文帝以坂反<lb/>
音同取其北對長樂而立為坡名以更之世人誤呼為<lb/>
龍首渠者即此渠也<hi>詳在龍首渠下</hi>直至霸陵乃始合霸又至<lb/>
新豐縣乃始同霸入渭其力比霸差小而與之對行故<lb/>
語霸者多舉滻而與之俱也<lb/>
<pb n="KR2k0094_WYG_006-26a"/>
　　　長水<hi>長門亭</hi>　<hi>長門宫</hi>
漢城東二十里為霸陵霸陵之西則滻水滻水至霸則<lb/>
已合霸霸又北流别有長水者水經所載凡有三派其<lb/>
末皆自白鹿原北入霸後因姚萇據有長安人為萇諱<lb/>
故改此水以為荆溪水因此失其本名雖以顔師古之<lb/>
博而亦不能是正故其注釋長水校尉則曰長水胡名<lb/>
也長安志曰又以源長為義也皆因舊誤不能覺也按<lb/>
史記封禪書曰霸滻長水灃澇涇渭皆非大川以近咸<lb/>
<pb n="KR2k0094_WYG_006-26b"/>
陽盡得比山川祠然則長之為名與涇渭配對則是元<lb/>
有其名非因胡騎及源長立義也郊祀志曰文帝出長<lb/>
門若見五人於道北遂立五帝壇如淳曰長門亭名也<lb/>
亭以門為名而非城門之門也或者古来嘗有阨塞在<lb/>
此其門道尚在如鴻門之門其斯以為門矣<hi>見鴻門下</hi>而夫<lb/>
門之以長為名也其必取之長水也以其地近故也文<lb/>
帝顧成廟在城外無宿舘竇太主獻長門園武帝以為<lb/>
長門宫如淳曰園在長安城東陳皇后以妬廢處此宫<lb/>
<pb n="KR2k0094_WYG_006-27a"/>
司馬相如所為作賦者是也是皆竇主園内之宫又皆<lb/>
並長門亭而立為此名也水之因姚萇而改名荆溪也<lb/>
韋述兩京記實嘗言之矣宋次道長安志皆本圖經既<lb/>
不知長水别為一水乃曰按長安城門無名長門者此<lb/>
乃誤認門名而求之城門也史記之紀文帝曰帝出長<lb/>
安門見五人於道則雖司馬遷亦誤認長門亭而為長<lb/>
安城門矣故圖經誤並城門以求而漢都元無長安門<lb/>
也宋次道則知之矣其後自出其説廼曰荆溪本名長<lb/>
<pb n="KR2k0094_WYG_006-27b"/>
水後避姚萇諱改名荆溪則韋述所著家既知之矣而<lb/>
兩存不立明辨故見者難遽明也<lb/>
　　　宜春苑<hi>與曲江通</hi>
宜春之名漢史凡三出其實止為兩地有曰宜春苑者<lb/>
地屬下杜有曰宜春宫者即下杜苑中宫也皆秦剏也<lb/>
有曰宜春觀者則在鄠縣漢武帝之所造也雖三其名<lb/>
而實止兩地也東方朔傳曰武帝東游宜春師古曰宜<lb/>
春宫也在長安城東南上林賦曰息宜春師古曰宫名<lb/>
<pb n="KR2k0094_WYG_006-28a"/>
在杜縣東即唐曲江也楊雄傳武帝東游宜春師古曰<lb/>
宜春近下杜也史記秦紀曰子嬰葬二世杜南宜春苑<lb/>
司馬相如從武帝至長楊獵<hi>在盩厔</hi>還過宜春奏賦以哀<lb/>
二世其賦曰臨曲江之隑州望南山之參差師古曰曲<lb/>
岸之洲曲江也故賦末云弔二世持身之不謹兮墓蕪<lb/>
穢而不修也参數者言之則二世之所葬相如之所賦<lb/>
漢之曲洲唐之曲江皆此下杜之宜春也<hi>下杜即杜縣曲江宜春去</hi>
<hi>杜縣近去下杜逺此凡及曲江宜春宫皆云下杜當是地屬下杜不屬杜陵耶</hi>其苑若宫皆秦<lb/>
<pb n="KR2k0094_WYG_006-28b"/>
創而漢唐因之也至於宜春觀者則在長安之西鄠縣<lb/>
澇渼二水之旁上林故地也水經曰澇水逕漢宜春觀<lb/>
合渼陂入渭師古曰觀在鄠縣十道志曰漢武帝所造<lb/>
也又合此數語者而求之則宜春之觀在漢城之西秦<lb/>
上林苑中而下杜之宜春自在漢城東南其别甚明也<lb/>
説者誤以下杜之宫為鄠縣之觀則失之矣故師古於<lb/>
東方朔傳明辨之曰在鄠縣者自是宜春觀耳在長安<lb/>
城西豈得言東游也其説極為允篤也貢禹傳元帝用<lb/>
<pb n="KR2k0094_WYG_006-29a"/>
禹言省宜春下苑以與貧民此則下杜之苑矣故揚雄<lb/>
傳曰雖頗割其三垂以贍齊民者即指元帝所罷之苑<lb/>
也既曰下苑則必别有上苑矣頗割三垂則彼之一垂<lb/>
尚包苑中也耶<lb/>
　　　唐曲江<lb/>
唐曲江本秦隑州<hi>前已著説</hi>至漢為宣帝樂遊廟亦名樂遊<lb/>
苑亦名樂遊原基地最髙四望寛敞<hi>兩京新記</hi>隋營京城宇<lb/>
文愷以其地在京城東南隅地髙不便故闕此地不為<lb/>
<pb n="KR2k0094_WYG_006-29b"/>
居人坊巷而鑿之為池以厭勝之又㑹黄渠水自城外<lb/>
南来可以穿城而入故隋世遂從城外包之入城為芙<lb/>
蓉池且為芙蓉園也<hi>長安志吕圖同</hi>劉餗小説曰園本古曲江<lb/>
文帝惡其名曲改名芙蓉為其水盛而芙蓉富也韓愈<lb/>
詩曰曲江千頃荷花淨平鋪紅蕖葢明鏡長安中太平<lb/>
公主於原上置亭遊賞後賜寜申岐薛王正月晦日三<lb/>
月三日九月九日京城士女咸即此祓禊帟幕雲布車<lb/>
馬填塞詞人樂飲歌詩<hi>兩京新記</hi>康駢劇談録曰曲江池本<lb/>
<pb n="KR2k0094_WYG_006-30a"/>
秦時隑州唐開元中疏鑿為勝境南即紫雲樓芙蓉苑<lb/>
西即杏園慈恩寺<hi>已上四地本皆曲江地詳在宜春苑下</hi>花卉環周煙水<lb/>
眀媚都人遊賞盛于中和上已節即錫宴臣僚㑹于山<lb/>
亭賜太常教坊樂池備綵舟唯宰相三使北省官翰林<lb/>
學士登焉傾動皇州以為盛觀長安志曰文宗太和九<lb/>
年發左右神䇿軍各一千五百人淘曲江修紫雲樓綵<lb/>
霞亭仍勅諸司如有力欲創置亭館者宜給與閑地任<lb/>
其營造先是鄭注言秦中有災宜以土工厭之加濬昆<lb/>
<pb n="KR2k0094_WYG_006-30b"/>
明曲江二池帝又曽讀杜甫詩云江頭宫殿鎻千門遂<lb/>
思復昇平事而加修剏焉予按此地在都城中固為空<lb/>
隙便於遊觀然亦縁黄渠可引故遊觀者樂之也於是<lb/>
紫雲樓在其南杏園慈恩寺在其西皆以此池之故也<lb/>
漢武帝時池周回六里餘<hi>黄圖</hi>唐周七里占地三十頃<hi>長安</hi>
<hi>志</hi>又加展拓矣地在城東南昇道坊龍花寺之南<lb/>
　　　龍首渠<lb/>
長安志於萬年縣既著龍首渠曰一名滻水渠矣因引<lb/>
<pb n="KR2k0094_WYG_006-31a"/>
漢書曰穿渠得龍首故名龍首渠唐引滻水由都城東<lb/>
入長安界予按志此語凡渠勢曲折固皆得之而謂滻<lb/>
渠名龍首渠者誤也龍首渠者漢武帝所穿在同州商<lb/>
顔山下因穿地得龍骨乃立名以識而曰龍首渠也雍<lb/>
州居渭南同州居渭北無由可合為一而滻之一水史<lb/>
漢皆嘗志之但云有渠不云嘗得龍骨也則龍首名渠<lb/>
果何自也兩京道里記曰龍首渠開皇三年開鑿引滻<lb/>
北流入苑在長樂坡上堰近龍首即大明宫所據龍首<lb/>
<pb n="KR2k0094_WYG_006-31b"/>
原也故以名之此其説是也六典隋大興城西據龍首<lb/>
原宇文愷營都之初謂横坡六條可象乾爻者正龍首<lb/>
山之支脉也<hi>詳在龍首山下</hi>若夫此渠分滻為堰則在萬年縣<lb/>
龍首鄉馬頭堰而龍首鄉者在縣東十五里自此引滻<lb/>
從長樂坡入而分為兩枝西北以注入于苑也<hi>見長安志其渠</hi>
<hi>之分滻入城行朱雀街東永嘉坊著之甚詳大眀宫東苑有龍首殿皆受此水而承此名也故予得以主兩京</hi>
<hi>道里所記也</hi>
　　　海池<lb/>
<pb n="KR2k0094_WYG_006-32a"/>
太極宫有四海池分東西南北皆以海名夸其大也太<lb/>
宗六月四日舉事苑中高祖方游海池不知也則宫之<lb/>
與苑亦巳逺矣<lb/>
　　　渼陂<lb/>
在鄠縣西五里源出終南山有五味陂陂魚甚美因加<lb/>
水而以為名其周一十四里北流入澇水即杜甫所賦<lb/>
渼陂也其曰水靣月出藍田關者嶢關在其東南也<lb/>
　　　凝碧池<lb/>
<pb n="KR2k0094_WYG_006-32b"/>
在苑中禄山亂逆徒張樂燕于此樂工雷海清不勝憤<lb/>
擲樂器慟哭王維䧟賊被拘僧寺聞之為詩曰萬户傷<lb/>
心生野煙百官何日再朝天秋槐葉落深宫裏凝碧池<lb/>
頭奏管絃<lb/>
　<lb/>
　<lb/>
　<lb/>
　雍録巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雍録巻二</head>
    <p>
<pb n="KR2k0094_WYG_002-1a"/>
欽定四庫全書<lb/>
　雍録巻二　　　　　　　宋　程大昌　撰<lb/>
<pb n="KR2k0094_WYG_002-2a"/>
　　　長安宫及城<lb/>
漢髙帝自櫟陽徙都長安長安也者因其縣有長安鄉<lb/>
而取之以名也地有秦興樂宫<hi>亦名長樂</hi>髙帝改修而居之<lb/>
即長樂宫也此本秦之離宫故不立城郭至恵帝始大<lb/>
起民丁城之蓋數年而後訖功也皇覧曰秦有小城至<lb/>
恵帝乃始大之理固然也凡離宫皆不為城第有繚垣<lb/>
張衡西京賦曰繚垣綿聨四百餘里華清宫繚牆周乎<lb/>
麗山是其例也髙帝徙都長安而不即治城豈其忽於<lb/>
<pb n="KR2k0094_WYG_002-2b"/>
設險以天下方定愛惜事力亦猶怒責蕭何之意耳唐<lb/>
之禁苑至為廣袤亦僅有垣牆而已李晟平朱泚自光<lb/>
泰門隤苑垣入賊伐朩塞之史萬頃㧞柵而入無城可<lb/>
攻故也<lb/>
　　　横門<hi>東市横橋</hi>
以黄圖考之長安城北面從西數来第一門名横門門<lb/>
外有橋曰横橋<hi>横音光</hi>吕相長安圖亦同杜甫髙都護騘<lb/>
馬行曰青絲絡頭為君老何由却出横門道言兵不北<lb/>
<pb n="KR2k0094_WYG_002-3a"/>
出<hi>自横門渡渭而西即是趨西域之路</hi>則此馬之能無地以施也又黄圖<lb/>
長安有九市其三在道東司馬季主卜於東市晁錯朝<lb/>
服斬於東市皆其道東之市也市在突門夾横橋大道<lb/>
水經曰光門亦名突門在長安西從南來第三門正與<lb/>
黄圖吕圖之謂横門者隅角相次故黄圖吕圖之謂在<lb/>
北者即與水經謂突門光門為在城西面者相應也今<lb/>
去古逺不敢以何為定<lb/>
<pb n="KR2k0094_WYG_002-4a"/>
</p>
<p>
<pb n="KR2k0094_WYG_002-5a"/>
　　　緫説<lb/>
天子之居當為正宫其外皆離宫也漢都長安若未央<lb/>
則其剏為至長樂則因秦而加葺治者也兩宫初成朝<lb/>
諸侯羣臣乃於長樂叔孫緜蕞葢首施乎此不在未央<lb/>
也至髙帝登假亦在長樂則長樂也者既以為居又以<lb/>
受朝無異乎正宫矣然自恵帝以後人主皆居未央而<lb/>
長樂常奉母后則雖長樂亦當命為離宫而未央當為<lb/>
正宫也故凡語及長樂者多曰東朝則其名固已分乎<lb/>
<pb n="KR2k0094_WYG_002-5b"/>
正宫矣至於甘泉雖在長安東北三百里外為夫方士<lb/>
輩多云古帝王之所嘗都故武帝立朝邸其上而藩侯<lb/>
夷酋有来朝者亦皆受之於此若其常制則類以五月<lb/>
徃八月還蓋避暑耳此外如建章桂宫北宫之類雖在<lb/>
都城亦離宫矣况其逺城者乎黄圗曰漢畿千里内外<lb/>
宫舘一百四十五所班固西都賦曰前乗秦嶺後越九<lb/>
嵕東薄河華西渉岐雍宫舘所歴百有餘區秦離宫三<lb/>
百漢武徃徃修治之黄山長楊歩夀之類秦有之漢亦<lb/>
<pb n="KR2k0094_WYG_002-6a"/>
有之為此故也<hi>此類復出者不繫事要則不詳載</hi>
　　　未央長樂位置<lb/>
未央在漢城西隅而長樂乃其東隅也秦樗里子百年<lb/>
前已嘗言之漢興其言果驗据元和志所言則曰兩宫<lb/>
相距中間正隔一里<hi>志云未央在唐長安縣西北十五里長樂在長安縣東十四里</hi>此<lb/>
一里所即武庫樗里子墓介乎其中者也及至水經則<lb/>
曰鼎路門北對未央而杜門北對長樂也杜門者城南<lb/>
面東來第一門也鼎路門者南靣東来第二門也兩門<lb/>
<pb n="KR2k0094_WYG_002-6b"/>
正相次比則中隔一里不失其為相並也至黄圖之與<lb/>
吕圗則異矣謂長樂南直杜門則其方鄉不誤至謂便<lb/>
門北對未央則可議也葢便門者城南面東来第三門<lb/>
而鼎路門者南面東來第二門也水經謂未央對第二<lb/>
門而黄圖吕圖云對第三門則逓差一門矣予細以地<lb/>
里求之然後知數説者皆是也何以知其然也黄圖曰<lb/>
長安城經緯皆三十二里則城中四面縱廣皆三十二<lb/>
里也黄圖又曰未央周回二十八里圍三徑一則毎當<lb/>
<pb n="KR2k0094_WYG_002-7a"/>
九里而贏也長樂周回二十里用三一法度之則毎面<lb/>
亦當七里而近也積兩數而分求之兩宫横亘城中自<lb/>
為十六里其在都城之内東西自占半城矣元和志謂<lb/>
為相距一里者命其垣墉相抵之地故其廣輪狹於水<lb/>
經也水經吕圖謂東西相望者舉其横亘之數故比志<lb/>
為濶也予故曰三説皆是也括地志亦曰未央在城中<lb/>
近西南隅其説亦同也<lb/>
　未央宫<lb/>
<pb n="KR2k0094_WYG_002-7b"/>
　　　已下皆徒名不著事迹者<lb/>
　宣室　麒麟　金華　承明　武臺　鈎弋　夀成<lb/>
　萬嵗　廣明　椒房　清凉　永延　玉堂　夀安<lb/>
　平就　宣徳　東明　飛雨　鳳凰　通光　曲臺<lb/>
　白虎　増成　昭陽　髙門　猗蘭　飛羽　敬法<lb/>
　麒麟閣　天禄閣　金馬門　青瑣門　𤣥武閣<lb/>
　蒼飛閣　朱鳥堂　畫堂甲觀　　延年　合歡<lb/>
　四車　宣明　長年　温室　昆徳　神明　漸臺<lb/>
<pb n="KR2k0094_WYG_002-8a"/>
　織室　凌室　武臺<lb/>
　　　右見三輔黄圗<lb/>
　東闕　北闕　司馬門　掖門端門　武庫　太倉<lb/>
　金馬門　白虎門　長秋門　青𤨏門　髙門殿<lb/>
　猗蘭殿　承明殿　清凉殿　宣室殿　温室殿<lb/>
　金華殿　玉堂殿　白虎殿　飛羽殿　敬法殿<lb/>
　麒麟殿　宴昵殿　長年殿　神仙殿　曲臺殿<lb/>
　蘭林殿　合歡殿　披香殿　鳳凰殿　鴛鴦殿<lb/>
<pb n="KR2k0094_WYG_002-8b"/>
　含章殿　朱雀殿　安處殿　常寕殿　茝若殿<lb/>
　發越殿　蕙草殿　夀成殿　萬嵗殿　廣明殿<lb/>
　永延殿　夀安殿　宣徳殿　東明殿　通光殿<lb/>
　僡殿　　髙明殿　延年殿　四車殿　朱馬殿<lb/>
　龍興殿　椒房殿　昭陽殿　增成舍　椒風舍<lb/>
　月景殿　雲光殿　鳴鑾殿　開襟閣　臨池觀<lb/>
　栢梁臺　承明廬　天禄閣　石渠閣　麒麟閣<lb/>
　蘭臺　　漸臺　　倉池　　紫宫　　養徳宫<lb/>
<pb n="KR2k0094_WYG_002-9a"/>
　凌室　　織室　　武臺殿　東山臺　西山臺<lb/>
　朱鳥堂　畫堂<lb/>
　　　右見長安志<hi>已上二書聚著宫殿名稱而不繫時政故仍其凡最聚見于此若其</hi>
　　　　<hi>中有嘗附出時事者随事具之于後</hi>
　未央宫著事迹者<lb/>
　　　東闕北闕<lb/>
師古曰未央殿雖南嚮而上書奏事謁見之徒皆詣北<lb/>
闕公車司馬亦在北焉是則以北闕為正門而又有東門<lb/>
<pb n="KR2k0094_WYG_002-9b"/>
東闕至於西南兩面無門闕矣關中記曰未央東有蒼<lb/>
龍北有𤣥武闕𤣥武闕即北闕已又有閶闔門止車門<lb/>
有門無闕也至廟記則曰未央有白虎闕屬車闕按漢<lb/>
書蒼龍元武既為東北闕名則夫白虎也者當為西闕<lb/>
矣不知所記孰真也若夫闕之得名也以其立土為髙<lb/>
夾峙宫門兩旁而中間闕然也周官象魏春秋兩觀皆<lb/>
其物矣秦始皇表南山為闕取峯巒凹處名之為闕也<lb/>
東晉寓金陵或欲造闕王導指牛首山曰此天闕闕也<lb/>
<pb n="KR2k0094_WYG_002-10a"/>
則闕之為制可想矣長樂建章皆有闕<lb/>
　　　端門掖門<hi>謻門</hi>　<hi>側門</hi>
凡宫之正門皆可名端門文帝初入未央宫有謁者持<lb/>
㦸端門師古曰殿之正門也西京賦注曰端闈正門也<lb/>
黄圖曰秦宫室端門四逹昌邑王傳䑕舞端門師古曰<lb/>
正門也則是殿之四面凡其正出之門皆可名為端門<lb/>
也漢書曰朱虛侯章從太尉勃請卒千人入未央宫掖<lb/>
門師古曰非正門而在兩旁若人之臂掖也御覧曰出<lb/>
<pb n="KR2k0094_WYG_002-10b"/>
禁省為殿門外出大道為掖門則不特夹立正門之旁<lb/>
乃為掖門雖殿門外他出之門皆可名為掖門也漢薛<lb/>
宣𫝊宣子况令楊明遮斫申咸於宫門外廷尉直議曰<lb/>
本爭私變雖於掖門外傷咸與凡鬬無異此則殿外有<lb/>
門可出通衢者皆名掖門之證也唐門下北省在日華<lb/>
門名左掖亦名東省中書北省在月華門名右掖亦名<lb/>
西掖此之日華月華者立門自在宣政殿東西兩廓出<lb/>
門未是宫外而亦以掖名之則是殿門自正門外旁或<lb/>
<pb n="KR2k0094_WYG_002-11a"/>
有門皆為掖門也又有謻門者宫中便門之稱也張衡<lb/>
賦曰謻門曲榭注曰謻門氷室門也東都宣陽門内有<lb/>
氷室也沈氏筆談曰案字訓謻别也别門故以對曲榭<lb/>
無定處也諸侯王表周有逃責之臺劉徳曰洛陽南宫<lb/>
謻臺是也則臺之别出亦可名謻也唐大明宫朝堂外<lb/>
左右金吾仗之側有曰側門者以其在端門旁側也景<lb/>
龍中於側門降斜封墨敕授人以官號斜封官又十三<lb/>
年敕諫官如要側門論事即令引對𤣥宗時諸王退朝<lb/>
<pb n="KR2k0094_WYG_002-11b"/>
於側門候進止其後又於側門受詞訟開元元年敇都<lb/>
督刺史之官皆引面辭側門取進止十二年御史出使<lb/>
於側門進状取處分<hi>㑹要六十二</hi>皆取正殿旁側為義也<lb/>
　　　公車司馬門<hi>禁中</hi>　<hi>省中</hi>
漢書章邯使長史請事至咸陽留司馬門三日師古曰<lb/>
凡言司馬門者宫垣之内兵衞所在四面皆有司馬司<lb/>
馬主武事故揔謂宫之外門為司馬門又初元五年令<lb/>
從官給事宫司馬中者得為大父母父母兄弟通籍應<lb/>
<pb n="KR2k0094_WYG_002-12a"/>
劭曰司馬中者宫内門也司馬主武兵禁之意也師古<lb/>
曰司馬門者宫之外門也衞尉有八屯衞侯司馬主衞<lb/>
士徼廵宿衛毎面各二司馬故謂宫之外門為司馬門<lb/>
毎面二司馬是四面八司馬也又張釋之為公車令太<lb/>
子與梁王共車入朝不下司馬門釋之追止劾奏之如<lb/>
淳曰宫衛令諸出入殿門公車司馬門者皆下不如<lb/>
令罰金四兩成帝永始四年未央宫東司馬門灾案此<lb/>
即是宫門四面皆有司馬門自司馬門内則為禁中孝<lb/>
<pb n="KR2k0094_WYG_002-12b"/>
元之后父名禁避諱改禁中為省中禁者有所禁止也<lb/>
省者察也<hi>省本為省察之省今轉為省府之省亦如古今通呼尚書之尚為常僕射之射為夜皆一類</hi>
<hi>也</hi>漢制官于禁中者皆有二尺竹籍記人之年名字物<lb/>
色垂之宫門案省相應乃得入也<hi>古今話</hi>初元之制凡<lb/>
從官給事宫司馬門中者得為親属通籍非通籍不得<lb/>
入則夫禁中之門立籍以行案省者正以防禁省察為<lb/>
義也<lb/>
　　　宣室<hi>殿閣</hi>　<hi>夜對</hi>
<pb n="KR2k0094_WYG_002-13a"/>
長安志曰賈誼傳上方受釐坐宣室蘇林曰宣室未央前<lb/>
正室也武帝為竇太主置酒宣室東方朔曰宣室者先<lb/>
帝之正處也非法度之政不得入焉宣帝甘露四年未<lb/>
央宫宣室閣灾刑法志曰宣帝常幸宣室齋居而决事<lb/>
如淳曰宣室布政教之室也晉灼曰未央宫中有宣室<lb/>
殿師古曰其殿在前殿之側齋則居之淮南子曰武王<lb/>
殺紂於宣室漢亦用古名也耶<hi>長安志</hi>合此數者觀之文<lb/>
帝以受釐而前席賈誼宣帝齋居而程决政事則師古<lb/>
<pb n="KR2k0094_WYG_002-13b"/>
為側齋之室信矣凡漢閣多附殿為名如麒麟殿則有<lb/>
麒麟閣故宣室殿亦有宣室閣古朝羣臣必以大所晝<lb/>
以訪問者是也雖以文王之勤亦曰自朝至昃不遑暇<lb/>
食而巳夕以修令亦必使人臣為之而半夜對臣下攷<lb/>
求未見其始書曰以旦夕承弼厥辟雖曰專責侍御僕<lb/>
從然而承弼通乎旦夕則夜亦見君也詩曰邦君諸侯<lb/>
莫肯朝夕左傳曰朝而不夕則責其一日而不能兩朝<lb/>
耳非夜見之文也唐世内諸司日仍兩朝者是其遺制<lb/>
<pb n="KR2k0094_WYG_002-14a"/>
也亦給事中夕入青瑣門對拜者也漢文帝久不見賈<lb/>
誼而於宣室夜半前席焉則前此所無也或者是時已<lb/>
有夜直備問如待詔公車金馬者耶而被宣入問者偶<lb/>
所不書耳漢武㳺宴後庭外臣所不得至則以宦者𫝊<lb/>
逹内外此中書令之所由置也孝宣五日一聼事丞相<lb/>
已下以次奏職則亦晝朝而已至唐太宗則洪文學士<lb/>
十八人分三畨逓宿以備引對則不間晝夜矣此制𫝊<lb/>
後不廢栁公權夜對燭盡宫人濡蠟紙以繼也至代宗<lb/>
<pb n="KR2k0094_WYG_002-14b"/>
又别開延英非受朝日亦對羣臣此則太宗遺訓也<lb/>
　　　玉堂<lb/>
揚䧺𫝊晉灼曰黄圖有大玉堂小玉堂殿李尋待詔黄<lb/>
門得預入直而曰久汙玉堂之直者言直廬在玉堂外<lb/>
也<lb/>
　　　承明殿<lb/>
承明殿師古曰在未央宫中翼奉曰孝文時未央宫又<lb/>
無髙門麒麟之殿獨有前殿曲臺漸臺温室承明耳則<lb/>
<pb n="KR2k0094_WYG_002-15a"/>
承明有殿先乎武帝之世矣霍光𫝊太后車駕幸未央<lb/>
宫承明殿盛服坐武帳期門武士陛㦸陳列殿下罪狀<lb/>
昌邑王則其地非燕間常御之地矣然則待詔承明而<lb/>
廬于石渠門外者此之石渠必與承明相距不逺也<lb/>
　　　曲臺<lb/>
秦有曲臺宮鄒陽𫝊曰秦倚曲臺之宫懸衡天下畫地<lb/>
而不犯應劭曰秦皇所治<hi>亦不云臺在何地</hi>漢書孟喜舉孝亷為<lb/>
郎曲臺直長<hi>直之本字諱</hi>師古曰曲臺殿名也為長者主供<lb/>
<pb n="KR2k0094_WYG_002-15b"/>
其事也又孟卿𫝊后倉説禮數萬言號后氏曲臺記服䖍<lb/>
曰在曲臺校書著記因以為名黄圖及師古皆云殿在未<lb/>
央宫又藝文志如淳曰行禮射於曲臺后倉為記故名<lb/>
曲臺記漢官曰大射於曲臺晉灼曰天子射宫西京無<lb/>
太學於此行禮也漢書曰成帝行幸曲臺臨饗代去衞<lb/>
士枚乗𫝊㳺曲臺臨上路不如朝夕之池張晏曰曲臺<lb/>
在長安䑓臨道上然則述禮之士預射之衆與夫術士<lb/>
辭代而去皆在臺側則其地必當行衝要不在宫中深<lb/>
<pb n="KR2k0094_WYG_002-16a"/>
邃之地矣長安志於曲臺凡三出其一則在未央其一<lb/>
則列乎三雍之次又其一則雜叙在宫舘之數以予考<lb/>
之本止未央有此臺而志誤分三也<lb/>
　　　石渠閣<lb/>
三輔故事曰在未央大殿之北礱石為渠以導水中藏<lb/>
蕭何所得秦世圖籍以水經約其地望則滄池在未央<lb/>
西南此之為渠必引滄池下流轉北以充成其為渠也<lb/>
水之又北遂轉行乎明光桂宫之間謂之明渠也又益<lb/>
<pb n="KR2k0094_WYG_002-16b"/>
趨東則長樂之有酒池都城之東有王渠皆此水也宣<lb/>
帝甘露中五經諸儒雜論於石渠閣<lb/>
　　　天禄閣<lb/>
三輔故事曰在未央大殿之北天禄異獸也即揚䧺校<lb/>
書處<lb/>
　　　麒麟閣<lb/>
未央宫有麒麟殿又有麒麟閣張晏曰武帝獲麒麟作<lb/>
此閣師古引漢䟽則曰蕭何所造也然以漢語攷之晏<lb/>
<pb n="KR2k0094_WYG_002-17a"/>
説是也麒麟必先有殿而後閣名附之以出如直承明<lb/>
而為承明之廬直玉堂而為玉堂之直正其類也翼奉<lb/>
傳曰孝文時未有麒麟武臺等殿則安得謂為蕭何所<lb/>
造也宣帝圖功臣霍光等於麒麟閣則以藏書之地清<lb/>
貴可尚而章顯功臣於此也哀帝置酒麒麟殿宴董賢<lb/>
父子黄圖曰未央有麒麟殿藏秘書即揚䧺校書處<hi>䧺以</hi>
<hi>校書為任故天禄麒麟皆可得而至</hi>
　　　蘭臺<lb/>
<pb n="KR2k0094_WYG_002-17b"/>
漢百官表御史中丞在殿中蘭臺掌圖籍秘書外督部<lb/>
刺史内領侍御史受公卿奏事舉劾按章西京賦曰蘭<lb/>
臺金馬逓宿迭居案此蘭臺正在殿中石渠天禄皆在<lb/>
殿北<lb/>
　　　説<hi>金馬門御史</hi>　<hi>唐翰林柱史</hi>
右自玉堂至蘭臺在漢皆為藏書延儒之所而有殊異<lb/>
班孟堅兩都賦曰天禄石渠典籍之府名儒故老講論<lb/>
乎六藝稽合乎同異此則石渠天禄専以讎校典籍為<lb/>
<pb n="KR2k0094_WYG_002-18a"/>
職葢今之舘閣也又曰承明金馬著作之庭大雅宏達<lb/>
啟發篇章校理秘文此則承明金馬不止校理秘文而<lb/>
又譔述篇章故云著作之庭也此近今之史舘也孝成<lb/>
時客有薦揚䧺文似相如者召䧺待詔承明之庭師古<lb/>
曰承明殿在未央宫夫客以文薦䧺而䧺得待詔承明<lb/>
此則唐世供奉翰林之所始也尚書郎起草相如眎草<lb/>
皆漢世制作之任已然䧺自言其待詔之地直曰承明<lb/>
之庭而武帝謂嚴助厭直乃曰承明之廬張晏曰承明<lb/>
<pb n="KR2k0094_WYG_002-18b"/>
廬在石渠閣外直宿所止曰廬故其云廬者以更直之<lb/>
地言之也曰庭者以受詔作文之地言之也亦如李尋<lb/>
待詔黄門而曰臣久汙玉堂之直也玉堂人臣可得而<lb/>
至矣玉堂之外别有直廬人臣乃可得居也玉堂之有<lb/>
直也承明之有廬也其類一也宦者直即是中官之處<lb/>
乎黄門者也百官表有中黄門師古曰謂閹人居禁中<lb/>
在黄門之内給事者也後漢輿服志曰黄闥天子門中<lb/>
官主之以黄塗門如青瑣之用青也其門有東門京所<lb/>
<pb n="KR2k0094_WYG_002-19a"/>
獻銅馬故號其門為金馬<hi>又言武帝得宛馬鑄象立此門</hi>䧺之待詔其<lb/>
解嘲曰登金門上玉堂䧺時待詔承明故得由宦者直<lb/>
入金馬門以上玉堂也吾丘夀王以善格五召待詔坐<lb/>
法免上書願養馬黄門金日磾與弟倫沒入官輸黄門<lb/>
養馬師古曰黄門之直職任親近以供天子百物在焉<lb/>
故亦有畫工又武帝令黄門畫者畫周公負成王圖以賜<lb/>
霍光則是黄門之地凡善格五者能養馬者能繪畫者皆<lb/>
得居之故知唐世雜藝之士供奉翰林者正用此則也<lb/>
<pb n="KR2k0094_WYG_002-19b"/>
以此推之則玉堂殿承明殿金馬門黄門宦者直必相<lb/>
附近也蘇武傳召武待詔宦者直師古曰百官表少府<lb/>
屬宦者令丞以其直親近故令於此待詔也有待詔公<lb/>
車者東方朔嘗為之所謂奉一囊粟月錢二百四十者<lb/>
是也朔在公車紿朱儒以自見乃始從公車得待詔金<lb/>
馬門已乃為常侍郎則雖得待詔于金馬門其時亦未<lb/>
以為官也此漢制之凡也若夫著書之所則不一其地<lb/>
矣即時事而占寄委之輕重則蘭臺之比諸閣又為親<lb/>
<pb n="KR2k0094_WYG_002-20a"/>
近也葢蘭臺正在殿中而諸閣皆在殿外也<hi>石渠天禄在未央北</hi>
<hi>已見上文</hi>此其為地固以親於諸閣矣今之御史本以典掌<lb/>
人主書籍為名内史外史柱下史皆其任矣而其寖以<lb/>
貴重至宰相亦為學士則極矣惟夫御史也者不獨主<lb/>
典古来蔵書仍且省眎内外章奏故諸史皆為清官而<lb/>
御史兼㨿清要也魚豢魏略載薛夏之言曰蘭臺為外<lb/>
臺秘書為内閣此時御史所掌秘籍已不在禁中故命<lb/>
為外臺若周則直在柱下漢則直在殿中故殿中中丞<lb/>
<pb n="KR2k0094_WYG_002-20b"/>
皆以未有外臺時為凖而名官以中也<hi>御史臺常興祕書為隣唐世蔵</hi>
<hi>書皆具數申御史臺葢故則也</hi>
　　　未央宫至唐尚存<hi>通光殿</hi>
唐貞觀七年帝從太上皇置酒故漢未央宫帝奉觴上<lb/>
夀曰昔漢髙祖亦從太上皇置酒此官妄自矜大臣所<lb/>
不取也予嘗怪是宫建於漢至貞觀間幾八百年中間<lb/>
離亂甚多理自不存又劉聖公𫝊王莾敗惟未央宫被<lb/>
焚故更始居長樂朝羣臣則後漢之初未央已焚矣何<lb/>
<pb n="KR2k0094_WYG_002-21a"/>
為尚有未央可以置酒已而熟考之石虎建武十一年<lb/>
發梁雍十六萬人城長安未央宫又隋文帝移都大興<lb/>
城因其遺址増修宫側未央池<hi>即漢之滄池漸臺也</hi>漢武庫及樗<lb/>
里子之墓<hi>並兩京記</hi>用此推之則雖多更䘮亂僣竊迭居必<lb/>
謂髙帝遺跡可慕故葺治者多是其久不廢絶之因也<lb/>
若夫建章也者其規摹所措悉嘗過越未央矣無幾即為<lb/>
王莽所毁取其材以立九廟不聞嘗有增葺賞慕者則<lb/>
徳澤淺深於此可見也唐先襲隋之舊都于大興則未<lb/>
<pb n="KR2k0094_WYG_002-21b"/>
央包在内苑故於㳺宴為便敬宗寳歴二年修未央宫<lb/>
掘地獲白玉床其長六尺則寳歴固嘗葺治矣<hi>㑹要</hi>武宗<lb/>
㑹昌元年因㳺畋至未央宫見其遺址詔葺之緫三百<lb/>
四十有九間作正殿曰通光其東曰韶芳亭西曰凝思<lb/>
亭立端門其内門掲未央宫名命翰林學士裴素撰記<lb/>
<hi>長安志</hi>案此㑹昌間葺治之時既稱遺址則故屋之不存<lb/>
者多矣又别立兩亭皆非舊名獨内門之扁揭未央舊<lb/>
目則所謂二百四十九間者其為剏造必多故吕圖易<lb/>
<pb n="KR2k0094_WYG_002-22a"/>
未央宫以為通光殿者因㑹昌所名也案黄圖及長安<lb/>
志未央自有通光殿㑹昌於未央門内治殿而名以通<lb/>
光亦采舊名也<lb/>
　長樂宫<lb/>
　　　徒有名不著事迹者<lb/>
　鴻臺　臨華殿　温室殿　長信宫　長秋　永夀<lb/>
　永寕殿<lb/>
　　　　右見黄圖<lb/>
<pb n="KR2k0094_WYG_002-22b"/>
　宣徳　通光　髙明　長秋　永夀　永寕　長亭<lb/>
　林華　温室　建始　廣陽　中室　月室　神仙<lb/>
　椒房　大夏<hi>並殿名</hi>
　　　　右見長安志<lb/>
　　　長樂宫<hi>東朝永夀</hi>　<hi>東宫殿長信/永寕</hi>　<hi>長秋</hi>
漢長樂宫本秦離宫名興樂宫<hi>詳已見漢宫緫説</hi>黄圖曰髙帝<lb/>
嘗居長樂後皆母后居之自孝恵至平帝皆居未央此<lb/>
其為説是也恵帝自未央朝長樂<hi>叔孫通傳</hi>武帝亦曰東朝<lb/>
<pb n="KR2k0094_WYG_002-23a"/>
廷辨之<hi>灌夫𫝊</hi>七國反景帝往来東宫間天下寒心師古<lb/>
曰謂咨謀於太后也<hi>張湯𫝊</hi>則長樂多為母后所居矣黄<lb/>
圖曰長樂殿西有長信宫長秋永夀永寕四殿而水經<lb/>
亦云殿西有長信長秋永夀永昌等殿則長信長秋皆<lb/>
在長樂宫中也長安志别出長信等七宫不以統諸長<lb/>
樂殆𫝊疑耶<lb/>
　　　閣道甬道複道夾城<hi>唐附</hi>
史記秦作宫室自雍門<hi>雍門長安城西面門</hi>至涇渭殿屋複道周<lb/>
<pb n="KR2k0094_WYG_002-23b"/>
閣相屬又作極廟道通麗山作甘泉前殿築甬道自咸<lb/>
陽屬之案髙紀六年帝從洛陽南宫複道望見諸將偶<lb/>
語如淳曰上下有道故謂之複應劭注史記甬道築垣<lb/>
牆如街巷元和志曰始皇作閣道至麗山八十里人行<lb/>
橋上車行橋下用此參觀則漢之命為複道者即秦之<lb/>
閣道也為其閣上閣下皆有行路故名複道也若夫麗<lb/>
山之甬道即唐之夾城也兩牆對起所謂築垣牆如街<lb/>
巷者也至於輦道也者第取其歩輦可行而名之也或<lb/>
<pb n="KR2k0094_WYG_002-24a"/>
閣道或甬道皆一制也<lb/>
　　　漢諸宫複道<lb/>
漢之複道不止未央長樂有之未央之北有桂宫北宫<lb/>
明光之屬皆各自為宫而能常相往來者中間皆有複<lb/>
道也廟記曰桂宫有紫房複道通未央宫北周回四十<lb/>
里中有明光殿殿有複道從宫中西上至城上建章宫<lb/>
神明臺<hi>太平寰宇記</hi>案建章宫者在長安城外其與未央諸<lb/>
宫隔城相望故跨城而為閣道尤與常異也三輔故事<lb/>
<pb n="KR2k0094_WYG_002-24b"/>
曰神明臺在建章宫故垂棟飛閣從宫中西上跨城而<lb/>
出乃逹建章也孔光傳哀帝祖母定陶傅太后居北宫<lb/>
有紫房複道通未央宫太后從複道朝夕至帝所凡有<lb/>
宫即有複道也<lb/>
　建章宫<lb/>
　　　徒名不著事迹者<lb/>
　馺娑殿　駘蕩殿　枍詣殿　承光殿　竒華殿<lb/>
　鼓簧殿<lb/>
<pb n="KR2k0094_WYG_002-25a"/>
　　　　右見長安志<lb/>
　閶闔門　左鳳闕　右神明臺　璧門　建章<lb/>
　駘蕩　　馺娑殿　枍詣　　　天梁　竒寳<lb/>
　鼓簧宫　玉堂　　神明臺　　䟽園　鳴鑾<lb/>
　竒華　　銅柱　　函徳殿<lb/>
　　　　右見黄圖<lb/>
　　　建章宫<lb/>
蕭何之營未央曰毋令後世有加武帝之造建章也度<lb/>
<pb n="KR2k0094_WYG_002-25b"/>
髙未央前殿為千門萬户及其成也下視未央前殿則<lb/>
真能度越之矣此殆因毋令有加之語而激之使汰也<lb/>
三輔舊事及關中記皆言建章周囬二十餘里在長安<lb/>
城西者上林之地也東方朔傳曰陛下以城中為小圗<lb/>
起建章左鳳闕右神明號稱千門萬户長安記曰王莽<lb/>
壊城西苑中建章十餘所取其材為九廟師古曰自建<lb/>
章以下皆在上林苑中關中記上林苑中有宫十二建<lb/>
章其一也建章如此其侈而正史少曽正書臨幸則皆<lb/>
<pb n="KR2k0094_WYG_002-26a"/>
從飛閣越城以出也<lb/>
　甘泉宫<hi>一曰雲陽宫</hi>
　　　徒名不著事迹者<lb/>
　甘泉殿　髙光殿　林光宫　長定宫　竹宫<lb/>
　通天臺　通靈臺　迎風舘　露零舘　儲胥舘<lb/>
　甘泉苑　昭臺宫　長門宫　永信宫　中安宫<lb/>
　大臺宫　葡萄宫　步夀宫　梁山宫　黄山宮<lb/>
　回中宫　集靈宫　扶荔宫　五柞宫　宣曲宫<lb/>
<pb n="KR2k0094_WYG_002-26b"/>
　鼎湖宫　思子宫　萬嵗宫　首山宫　明光宫<lb/>
　池陽宫　養徳宫<lb/>
　　　　右見黄圖<lb/>
　　　甘泉宫<hi>林光宫桂宫</hi>　<hi>磨盤山/北宫</hi>　<hi>車箱坂</hi>
古以甘泉名宫者三秦之甘泉在渭南一也漢之甘泉<lb/>
在雲陽縣磨石嶺上二也隋之甘泉在鄠縣三也長安<lb/>
志曰磨石嶺山有甘泉十道志曰甘泉出石鼓西原也<lb/>
漢甘泉宫在山上即秦林光宫旁也此則取石鼓甘泉<lb/>
<pb n="KR2k0094_WYG_002-27a"/>
以名者也隋宫在鄠縣西南二十里對甘泉谷<hi>元和志長安志</hi>
<hi>皆同</hi>鄠即扈也扈即夏之有扈也古有甘亭唐有甘泉鄉<lb/>
即啓討有扈而誓戰于甘者也此皆取甘亭之泉而立<lb/>
為此名也惟秦之甘泉史嘗明言在渭之南而無言其<lb/>
在渭南何地者秦始皇本紀迎太后於雍而入咸陽復<lb/>
居甘泉宫徐廣曰表云咸陽南宫也秦時咸陽跨渭南<lb/>
北<hi>詳見咸陽下</hi>則此宫不在渭北之咸陽而在渭南之咸陽<lb/>
也又本紀曰始皇諸廟及章䑓上林皆在渭南已而更<lb/>
<pb n="KR2k0094_WYG_002-27b"/>
命為極廟自極廟道通酈山作甘泉前殿築甬道自咸<lb/>
陽屬之則甘泉前後必近上林即鄠縣也則秦之甘泉<lb/>
與隋之甘泉正同一地安知隋宫不襲秦舊耶予故得<lb/>
以詳言也秦之林光至漢猶存漢武元封二年始即磨<lb/>
盤嶺山秦宫之側作為之宫是為漢甘泉矣孟康注郊<lb/>
祀志曰甘泉一名林光師古曰漢於秦林光旁起甘泉<lb/>
宫非一名也師古之説是也元封二年以前史之所記<lb/>
文景皆嘗臨幸甘泉而不曰甘泉有宫可幸當是秦之<lb/>
<pb n="KR2k0094_WYG_002-28a"/>
林光逺在磨盤嶺上不燼于火而尚可用也戰國策范<lb/>
雎説秦王曰大王之國四塞以為固北有甘泉谷口南帶<lb/>
涇渭右隴蜀左闗阪夫雎指甘泉谷口為秦北面之塞即<lb/>
雲陽縣甘泉山也甘泉山即車盤嶺也武帝雖别剏甘<lb/>
泉一宫而秦之林光如故也則謂甘泉宫在林光宫旁<lb/>
者是也且武帝之為此宫也不獨以備㳺眺也采信方<lb/>
士明庭之語求以自通於仙故增之又增之如泰畤如<lb/>
仙掌露盤及泰一諸畫象盡在其上也此山髙出它山<lb/>
<pb n="KR2k0094_WYG_002-28b"/>
南距長安已三百里而能望見長安城堞其上有通天<lb/>
臺雲雨悉在臺下自武帝後山上宫殿臺觀略與建章<lb/>
相比而百官皆有邸舎故帝以五月避暑八月乃歸也<lb/>
元和志曰當其登山必自車箱阪而上坂在雲陽縣西<lb/>
北三十八里縈紆曲折單軌財通上坂即平原宏敞樓<lb/>
觀相屬也以其縈紆曲折故名車盤也匈奴入冦而烽<lb/>
火通甘泉長安兩地者以人主時往甘泉不敢主定其<lb/>
處故烽火兩通也<lb/>
<pb n="KR2k0094_WYG_002-29a"/>
　　　桂宫<hi>亦曰四寳宫</hi>
　明光殿　神明臺　蓬莱山<hi>宫在未央宫北黄圗</hi>
　　　北宫<lb/>
　夀宫　明光宫　太子宫<hi>黄圖</hi>
　　　明光宫<hi>粉省</hi>　<hi>赤墀</hi>
漢有明光宫三一在北宫南與長樂相連者武帝太初<lb/>
四年起即王商之所指借欲以避暑者也别有明光宫<lb/>
在甘泉宫中亦武帝所起發燕趙美女三千人充之蘇<lb/>
<pb n="KR2k0094_WYG_002-29b"/>
文忠戯作畫象詩曰佳人自控玉花騘矯如飛燕踏秋<lb/>
鴻金鞭争道金釵落何人先入明光宫葢因婦人畫象<lb/>
用宫女事也至尚書郎主作文書起草更直於建禮門<lb/>
内則近明光殿矣建禮門内得神仙門神仙門内得明<lb/>
光殿省中省中皆胡粉塗壁<hi>即後世名為粉省</hi>以丹漆地謂之<lb/>
丹墀<hi>即赤墀也</hi>尚書郎握蘭含雞舌香奏事此之明光殿約<lb/>
其方鄉必在未央正宫殿中不與北宫甘泉設為竒玩<lb/>
者比則臣下奏事之地也建禮門神仙門明光殿此三<lb/>
<pb n="KR2k0094_WYG_002-30a"/>
名者吕圖及長安志皆無之惟長安志有神仙殿而無<lb/>
神仙門至歴代宫名之書則於後漢門名有建禮門豈<lb/>
此之所載明光殿者東都之殿耶<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0094_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雍録巻二<lb/>
</p>
<p>
</p>
  </div>
</body>
</text>
</TEI>
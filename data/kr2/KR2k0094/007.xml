<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雍錄巻七</head>
    <p>
<pb n="KR2k0094_WYG_007-1a"/>
欽定四庫全書<lb/>
　雍錄巻七　　　　　　　宋　程大昌　撰<lb/>
　　郡縣<lb/>
　　　新豐<hi>昭應</hi>　<hi>臨潼</hi>
麗山在周爲麗戎國即藍田山也晉獻公伐戎得麗姬<lb/>
入秦爲麗邑至漢爲新豐豐者高帝所生之邑也太上<lb/>
皇思豐欲東歸高帝放寫豐邑剙爲此縣以樂之其枌<lb/>
榆里社街衢棟宇一如其舊仍徙豐人以實之不論男<lb/>
<pb n="KR2k0094_WYG_007-1b"/>
女老幼既至各知屋室所奠雖鷄犬混放亦識其家焉<lb/>
爲其自故豐而徙此故名新豐也<hi>唐爲慶山又爲昭應本朝爲臨潼</hi>唐<lb/>
新豐縣在府東五十里凡自長安東出而趨潼關路必<lb/>
由此故項羽東入其軍即駐鴻門也鴻門在縣東十九<lb/>
里而漢新豐城在縣東十八里也漢文帝指新豐示慎<lb/>
夫人而曰此走邯鄲路也言東出而向邯鄲此其趨東<lb/>
之始也<lb/>
　　　蓮勺<lb/>
<pb n="KR2k0094_WYG_007-2a"/>
宣帝紀帝數上下諸陵常困於蓮勺鹵中如淳曰為人所<lb/>
困辱也蓮勺縣有鹽池縱廣十餘里其鄉人名為鹵中蓮<lb/>
勺<hi>音輦灼</hi>師古曰如說是也鹵者鹹地也今在櫟陽縣東<lb/>
其鄉人謂爲鹵鹽池也按此所言則漢蓮勺縣者唐之<lb/>
下邽縣也元和志曰下邽東二十三里有蓮勺故城張<lb/>
禹本河内人徙家蓮勺長安志曰當在下邽不當在蒲<lb/>
城也<lb/>
　　地名<lb/>
<pb n="KR2k0094_WYG_007-2b"/>
　　　豳<lb/>
邠州三水縣有古豳城不窋之孫公劉自慶州南入而<lb/>
邑於此篤公劉之詩曰于豳斯館又曰豳居允荒是皆<lb/>
公劉剙邑之文也史記謂公劉子慶節立國於豳此誤<lb/>
也遷紀公劉度渭取財以建其邑即本詩之涉渭而取<lb/>
厲鍛者矣則豳之荒始已屬公劉之世何待其子慶節<lb/>
乃始建立也耶元和志既指邠州爲公劉所居又指寧<lb/>
州爲公劉之邑則是本祖史記而不嘗參省詩語也邠<lb/>
<pb n="KR2k0094_WYG_007-3a"/>
州北境即寧之南境本同一州固可通言若質以唐制<lb/>
則邠邑在邠州新平縣非慶州也邠在隋爲豳州至開<lb/>
元例改古文以豳邠字同詔古豳字直書爲邠即漢扶<lb/>
風之漆縣也<lb/>
　　　洽陽<hi>莘</hi>
詩大明曰文王初載天作之合在洽之陽在渭之涘文<lb/>
定厥祥親迎于渭造舟爲梁不顯其光又曰纘女維莘<lb/>
長子維行漢志郃陽應邵曰在郃水之陽師古曰郃音<lb/>
<pb n="KR2k0094_WYG_007-3b"/>
合即大雅在洽之陽也元和志曰同州夏陽縣南有莘<lb/>
城即古莘國文王妃太姒即此國之女也郃陽亦同州<lb/>
屬縣也縣在郃水之陽郃水則水經之謂瀵水者也别<lb/>
爲一𣲖東流注河不入于渭<lb/>
　　　畢陌<lb/>
孟子曰文王生於岐周卒於畢郢岐周既爲一地則畢<lb/>
郢之名設嘗兩出亦當同在一地矣書曰周公薨成王<lb/>
葬於畢則單言葬畢不云畢郢也畢之爲地或云在渭<lb/>
<pb n="KR2k0094_WYG_007-4a"/>
之北或云在渭之南其主渭北者則漢劉向言文武周<lb/>
公葬於畢而師古釋之曰在長安西北四十里也長安<lb/>
西北四十里即咸陽矣故元和志曰咸陽縣治畢原也<lb/>
此皆以畢爲在渭北者矣至其命爲渭南者皇覽曰文<lb/>
武周公冢皆在京兆長安鎬聚東杜中又曰秦武王冢<lb/>
在安陵縣西北畢陌中大冢是也人以爲周文王冢者<lb/>
非也周文冢在杜中按杜中即杜縣之中也杜縣在鎬<lb/>
之東於唐長安縣爲東南二十里此說而果不謬則畢<lb/>
<pb n="KR2k0094_WYG_007-4b"/>
又在渭南也予於是取此數說者而參求之長安有畢<lb/>
陌咸陽又有畢原則原之爲地亘渭南北有之故古記<lb/>
於畢皆著文武葬地者因畢名兩出而亦兩傳也此其<lb/>
誤之所起也若以人情言之文都豐武都鎬豐鎬與杜<lb/>
相屬則皇覽謂文王葬於渭南者其理順也文王既葬<lb/>
渭南則周公葬畢必附文墓矣劉向傳臣瓚引汲郡古<lb/>
文爲據曰畢西於豐三十里則地爲渭南甚明安陵有<lb/>
大冢皇覽明指其爲秦文王墓<hi>安陵在咸陽</hi>則渭北之文冢<lb/>
<pb n="KR2k0094_WYG_007-5a"/>
其不爲周文而爲秦文亦可據矣又唐令狐亘疏曰周<lb/>
武葬於畢陌無丘隴之處則武王所葬確在畢陌又可<lb/>
據矣若夫郢之一地尤難究的安陵有程地者伯休父<lb/>
於此得姓焉或以孟子之畢郢爲安陵之畢程故人多<lb/>
信之然其理不然也河南亦有上程聚葢伯休父族世<lb/>
之在安陵者隨平王遷洛而聚居此地也則程自爲程<lb/>
元不爲郢安得謂畢爲程耶設使程可名郢郢在渭北<lb/>
不與渭南鎬聚相屬自無由兼稱畢郢也至於畢原也<lb/>
<pb n="KR2k0094_WYG_007-5b"/>
者語出左氏曰畢原酆郇文之昭也是文王四子分封<lb/>
四國而爲四侯者也畢之與原既非一國則畢原之語<lb/>
必因其地有原名畢故名之以爲畢原而夫原畢兩國<lb/>
未必同在此地也通元和一志皆李吉甫爲之而周公<lb/>
之墓亦遂兩出一云在萬年縣西南二十八里一云在<lb/>
咸陽縣北十三里則是自相殊異可以見其不的矣予<lb/>
故知其展轉生誤皆起於畢名之兩出也<lb/>
　　　焦穫<lb/>
<pb n="KR2k0094_WYG_007-6a"/>
六月之詩曰玁狁匪茹整居焦穫侵鎬及方至于涇陽<lb/>
孔疏曰涇陽涇水之北也長安志曰焦穫澤在涇陽縣<lb/>
北亦名瓠同讀也爾雅十藪周有焦穫郭璞曰今扶風<lb/>
縣瓠口也鄭國鑿涇水自仲山西邸瓠口是也<hi>涇陽即池陽也</hi>
池陽南至豐鎬僅六七十里而玁狁居焉安整無畏則<lb/>
其侵入已深而驕肆已甚矣且又旁侵鎬方以及涇陽<lb/>
則雖六月而遂北伐何可緩也此之爲鎬别是一地非<lb/>
鎬京之鎬詩之下文謂吉父來歸自鎬而曰我行永久<lb/>
<pb n="KR2k0094_WYG_007-6b"/>
此則外次於鎬而方得來歸之辭也若元在鎬京則固<lb/>
不得謂我行永久矣况夫鎬也方也正爲京邑亦不容<lb/>
玁狁侵及乎此也<lb/>
　　　谷口<lb/>
在雲陽縣西四十里鄭朴字子眞隱於此楊子曰谷口<lb/>
鄭子眞耕於巖石之下而名震於京師即鄭白渠出山<lb/>
之處<lb/>
　　　杜郵<lb/>
<pb n="KR2k0094_WYG_007-7a"/>
在咸陽縣東二十里即秦之杜郵白起賜死於此<lb/>
<pb n="KR2k0094_WYG_007-8a"/>
</p>
<p>
<pb n="KR2k0094_WYG_007-9a"/>
　　　覇水雜名一<hi>滋頭滻覇覇城覇芷陽覇覇上覇      西    北    陵</hi>
覇水出商州上洛縣西北行至藍田縣境始出谷谷即<lb/>
麗山之口亦名藍田山也本名滋水秦穆公改名爲覇<lb/>
以章已之伯功水至萬年縣東二十里<hi>或云二十五里或云三十里或</hi>
<hi>云在東南皆是也此水源長占方面多也</hi>滻水始自左方來<hi>順水北向而命其方</hi>是爲<lb/>
合覇之地也水經曰新豐縣西五十里爲覇城城西十<lb/>
里爲覇水水西二十里爲長安城其地里甚明也繫地<lb/>
說事者止云覇水不復及滻葢覇已包滻故也此地最<lb/>
<pb n="KR2k0094_WYG_007-9b"/>
爲長安衝要凡自西東兩方而入出嶢潼兩關者路必<lb/>
由之其繫事多故名稱尤雜予於是率其最而言之凡<lb/>
覇城芷陽覇上覇頭覇西覇北覇陵縣相去皆不踰三<lb/>
二十里地皆在白鹿原上以其覇水自原而來故皆繫<lb/>
覇爲名也别而言之則覇上云者爲其正岸覇水也故<lb/>
既名上覇亦名覇頭也<hi>漢書顔注云</hi>覇城也者秦穆公之所<lb/>
嘗城又名芷陽也郡國志曰秦襄公葬芷陽予求之史<lb/>
記秦紀則惠文公四十一年固嘗即之以葬悼太子矣<lb/>
<pb n="KR2k0094_WYG_007-10a"/>
明年又葬宣太后矣而莊襄二王古皆不記葬處故疑<lb/>
襄王不葬此地也以其悼宣兩墓在焉而漢世文帝覇<lb/>
陵又適在此故世人誤取文帝之陵以名秦之覇城也<lb/>
秦時未名此地爲陵也高帝入關之初駐軍於此史書<lb/>
其地止名覇上不名覇陵則可驗矣<lb/>
　　　覇水雜名二<hi>嶢關戯水</hi>　<hi>蕢山/鴻門</hi>　<hi>軹道覇門</hi>
髙帝入關之路自南陽<hi>鄧州</hi>入武關<hi>商州</hi>而叩嶢關踰蕢山<lb/>
則藍田縣正爲來路已而自南徂北至覇上立屯故其<lb/>
<pb n="KR2k0094_WYG_007-10b"/>
屯在長安正東也秦王子嬰出降軹道者在長安城東<lb/>
十三里也高帝軍至覇上則遂度覇水西向以趨咸陽<lb/>
子嬰自咸陽迎降是從中渭橋度渭至長安東北而遇<lb/>
漢軍故軹道爲降漢之地也子嬰已降高帝西入咸陽<lb/>
欲遂止居之因樊噲諌乃始還軍覇上而閉關以絶山<lb/>
東入雍之路項羽在河北聞之遂以黥布軰東上破關<lb/>
而入屯軍於戯則自正東而來也<hi>戯水在新豐縣東二十五里</hi>羽之<lb/>
既至戯水也欲攻高帝項伯夜馳以告仍又夜馳以去<lb/>
<pb n="KR2k0094_WYG_007-11a"/>
高帝詰朝自徃會羽則羽時已踰戯而在鴻門矣鴻門<lb/>
也者麗山之北十里而新豐之東十九里也地有阪横<lb/>
亘大道而中鑿隧路以爲門徑故曰鴻門也其迹尚在<lb/>
不知何世立此關隘也郭縁生從劉裕入長安記其所<lb/>
聞名述征記縁生或云延生其語轉耳實一人也縁生<lb/>
道聽塗說不及詳審乃曰高帝自覇門而至鴻門夫覇<lb/>
門者長安城東面三門從東來第一門也即邵平種𤓰<lb/>
之青門也<hi>黄圖</hi>若自覇門至鴻門則項伯夜往夜來當爲<lb/>
<pb n="KR2k0094_WYG_007-11b"/>
百里而遥無是理也此之覇門也者當爲覇城縣門也<lb/>
覇城縣文帝以後始名覇陵縣距新豐五十里新豐東<lb/>
距鴻門十九里故項伯往返得在一夕之内也水經詳<lb/>
辨郭生傳聞之誤以此也<lb/>
　　　覇水雜名三<hi>白鹿原南陵</hi>　<hi>臨厠</hi>
覇水行乎白鹿原上其地髙可以逺眺故高帝資其形<lb/>
勢而置軍此地至於文帝則生既樂之没亦葬焉皆一<lb/>
地也文帝嘗臨厠而有感於北山之石邯鄲之路者面<lb/>
<pb n="KR2k0094_WYG_007-12a"/>
北以言也厠之爲義韋昭曰夾二水而臨其岸也<hi>二水覇水</hi>
<hi>長水也時滻水已入覇久矣</hi>慎夫人家邯鄲邯鄲河北也出關而趨<lb/>
河北必自新豐故文帝指之以示夫人而曰此秦邯鄲<lb/>
道也北山者渭北之山如九嵕之類皆是也故此所言<lb/>
皆從覇上北望而言也文帝又嘗欲馳車下覇西峻阪<lb/>
因袁盎致諫而止此之峻阪即白鹿原之西坡也文帝<lb/>
意樂其地遂即覇上立陵以爲覇陵也陵後又置縣是<lb/>
爲覇陵縣也秦之覇城固亦𨽻漢之覇陵縣境而漢陵<lb/>
<pb n="KR2k0094_WYG_007-12b"/>
在縣東南十里不與覇上芷陽同爲一地也薄后不祔<lb/>
高陵而葬於文陵東南二十里亦仍覇陵之名故又加<lb/>
南以别之是爲南覇陵也<lb/>
　　　覇水雜名四<hi>白鹿原</hi>
白鹿原者自南山分枝而下行乎藍田縣以及漢城之<lb/>
東長安志曰原接南山西北入萬年界抵滻水其東西<lb/>
可十五里南北可二十里也長安志曰覇水在萬年縣<lb/>
東二十一里自藍田縣來合滻北入渭又曰文帝覇陵<lb/>
<pb n="KR2k0094_WYG_007-13a"/>
薄太后陵皆在白鹿原上予合此數說而求之則白鹿<lb/>
原者南山之麓坡陁爲原自藍田縣東而北入萬年縣<lb/>
者也滻水源低故行乎此原西北隅之外覇水所從來<lb/>
者高故能中原爲道而行乎原上也文帝之與薄后二<lb/>
陵皆在原上周宣時嘗有白鹿焉故原以爲名也<hi>或曰平王</hi>
覇上覇城之類皆在此原之上<hi>詳見覇水雜名下</hi>文帝臨厠則<lb/>
在覇長兩水之間故曰臨厠也此白鹿原川途面勢之<lb/>
詳也吕后袚覇上爲蒼犬所橶即東都門外覇水之上<lb/>
<pb n="KR2k0094_WYG_007-13b"/>
矣黄圖曰在長安也覇水有橋至王莽時灾莽文之曰<lb/>
天以絶滅覇駮之橋黄圖謂跨水爲橋也長安志曰橋<lb/>
隋開皇三年造至唐遂爲南北兩橋葢隋唐因舊而增<lb/>
益之耳非剏也唐人語曰詩思在覇橋風雪中葢出都<lb/>
而野此其始也故取以言詩也覇有亭亭有尉李廣爲<lb/>
亭尉所呵正在此廣時屛居藍田南山下此亭即其獵<lb/>
而旋歸之路也<lb/>
　　　軹道<lb/>
<pb n="KR2k0094_WYG_007-14a"/>
軹道亭名也即秦王子嬰降沛公處在漢長安城東十<lb/>
三里東都門外也長安東面三門此爲北來第一門也<lb/>
自長安而出東都必由此門故西都之地而有門標以<lb/>
東都也猶汴京東門名曹門而臨安餘杭門外有湖州<lb/>
市也漢書曰有白蛾飛自東都門經軹道入内苑則東<lb/>
都門名前漢已有之矣東都云者其殆仍周也耶<lb/>
　　　少陵原<lb/>
在長安縣南四十里漢宣帝陵在杜陵縣許后葬杜陵<lb/>
<pb n="KR2k0094_WYG_007-14b"/>
南園<hi>許后傳</hi>師古曰即今謂小陵者也去杜陵十八里它<lb/>
書皆作少陵杜甫家焉故自稱杜陵老亦曰少陵也<lb/>
　　　渭城<lb/>
漢世凡東出函潼必自覇陵始故贈行者於此折柳爲<lb/>
别也李白詞曰年年柳色覇陵傷别也王維之詩曰渭<lb/>
城朝雨浥輕塵客舍青青柳色新勸君更盡一盃酒西<lb/>
出陽關無故人葢援覇橋折柳事而致之渭城也渭城<lb/>
者咸陽縣之東境也唐世多事西域故行役之極乎西<lb/>
<pb n="KR2k0094_WYG_007-15a"/>
境者以出陽關爲言也既渡渭以及渭城則夫西北向<lb/>
而趣玉門陽關者皆由此始故維詩隨地紀别而曰渭<lb/>
城陽關其實用覇橋折柳故事也<lb/>
　　　蝦蟇陵<lb/>
在萬年縣南六里韋述西京記云本董仲舒墓李肇國<lb/>
史補曰武帝幸宜春苑<hi>唐芙蓉園</hi>每至此下馬時謂之下馬<lb/>
陵歳遠訛爲蝦蟇陵也<lb/>
　　　平舒<lb/>
<pb n="KR2k0094_WYG_007-15b"/>
平舒道中是山鬼預言祖龍死處地葢在華隂縣也其<lb/>
言遺滈池君者指上林周武故都言之也十道志誤認<lb/>
其語遂著滈池於華隂則失之矣凡地名訛誤所起皆<lb/>
類此也<lb/>
　　　上雍<lb/>
司馬遷與任安書曰僕迫季冬從上上雍雍鳳翔府天<lb/>
興縣也在漢爲右扶風雍縣也其曰上者自下升高之<lb/>
辭也四面高曰雍又四望不見四方是之謂雍故漢事<lb/>
<pb n="KR2k0094_WYG_007-16a"/>
凡及幸雍悉云上雍也漢初未有南北郊惟雍縣有四<lb/>
畤髙帝又立北畤<hi>詳見後五畤</hi>故文帝十五年四月幸雍始<lb/>
郊見五帝景武宣元皆循之又會秦之離宫多在雍鄠<lb/>
之間故諸帝亦時時往幸也成帝建始中罷雍五畤始<lb/>
祀天地於長安南北郊則前乎此者皆以雍畤爲郊丘<lb/>
也則宜人主上雍者數也<lb/>
　　秦漢五畤<lb/>
　　　西畤<lb/>
<pb n="KR2k0094_WYG_007-16b"/>
秦襄公始爲諸侯居西自以爲主少昊之神作西畤祠<lb/>
白帝畤者峙土爲髙也即壇也<lb/>
　　　鄜畤<lb/>
自襄公以後十四年文公東獵汧渭之間卜居之而吉夢<lb/>
黄虵自天而下屬地其口止於鄜衍<hi>山坂爲衍</hi>作鄜畤唐鄜<lb/>
州義取諸此而鄜州之地不在此也<lb/>
　　　上畤下畤<lb/>
文公後二百十五年靈公於呉陽作上畤以祭黄帝作<lb/>
<pb n="KR2k0094_WYG_007-17a"/>
下畤以祭炎帝<lb/>
　　　北畤<lb/>
北畤漢高帝所立帝入關問秦故時上帝祀何帝也對<lb/>
曰四帝有白青黄赤帝之祠帝曰吾聞天有五帝今四<lb/>
何也已而曰吾知之矣乃待我而具五也廼立黑帝祠<lb/>
名曰北帝<lb/>
　　　右五畤<hi>秦四</hi>　<hi>漢一</hi>
漢世文景而下凡帝紀書幸雍祠五畤者皆此之五畤<lb/>
<pb n="KR2k0094_WYG_007-17b"/>
也别有四畤不在五畤之數<lb/>
　　　武畤好畤<lb/>
武畤好畤在雍縣旁之呉陽此二畤者不知何世所造<lb/>
參求其地即靈公所立上畤下畤正在呉陽也靈公既<lb/>
立上下兩畤則昔之武畤好畤不在五畤之數矣<lb/>
　　　畦畤<lb/>
獻公作祠白帝言其畤如畦畛也<lb/>
　　　密畤<lb/>
<pb n="KR2k0094_WYG_007-18a"/>
宣公作在渭南祭青帝不在雍也<lb/>
　　　泰畤<lb/>
武紀元鼎五年幸雍祠五畤遂踰隴登崆峒而還十一<lb/>
月辛已朔旦冬至立泰畤於甘泉天子親郊見之此之<lb/>
泰畤即郊祀志所謂一壇三陔而五帝壇各以其方環<lb/>
居其下者也亦匡衡所謂紫壇八觚五帝壇周環其下<lb/>
者也按志武帝初立此壇以祠泰一其時未名泰畤也<lb/>
既祠晝夜皆有神光遂采用太史談之說就立此壇以<lb/>
<pb n="KR2k0094_WYG_007-18b"/>
爲泰畤非更築也自有此之泰畤以後雍之五畤仍前<lb/>
間祀不廢然而五畤非泰畤之比矣五畤則每畤各祠<lb/>
一帝泰畤則立三陔以臨五帝其大小不侔矣故自宣<lb/>
元之世有事泰畤尤勤也大駕八十一乗公卿奉引惟<lb/>
甘泉泰畤用之他雖大祠如雍地五畤特用法駕耳則<lb/>
又可以因禮物大小而别其祠之大小矣五畤各置一<lb/>
尉<hi>百官表</hi>使專其事每畤皆置饔官宰祝令丞則敬之之<lb/>
甚矣凡其爲此者自成帝以前長安都城内外未有南<lb/>
<pb n="KR2k0094_WYG_007-19a"/>
北郊則此之爲畤即古圜丘也及成帝用匡衡說謂五<lb/>
畤不在帝都義不應古遂盡罷廢之而祀天地於南郊<lb/>
凡五畤㤗畤汾隂后土祠自此皆廢尋又變議或復或<lb/>
廢互相詆斥然予以爲匡衡之説是也曰文武郊於豐鄗<lb/>
成王郊於雒邑天隨王者所居而饗之也孝武居甘泉<lb/>
故即之以祭今常幸長安郊乃反北之大隂<hi>甘泉在長安北</hi>與<lb/>
古不應宜徙居長安此其說合古而協理可尚也<lb/>
<pb n="KR2k0094_WYG_007-20a"/>
</p>
<p>
<pb n="KR2k0094_WYG_007-21a"/>
　　說<hi>棘門覇上</hi>　<hi>細柳</hi>
漢文紀六年匈奴入上郡雲中以中大夫令免屯飛狐<lb/>
<hi>在代郡</hi>蘇意屯句注<hi>在鴈/門</hi>張武屯北地<hi>原州蕭關爲北地要處</hi>周亞<lb/>
夫次細柳劉禮次覇上徐厲次棘門以備胡葢飛狐句<lb/>
注北地之三將軍禦胡者也故軍於三邊細柳棘門覇<lb/>
上三將軍備胡者也故環列都城之三面也細柳倉名<lb/>
也在長安之西渭水之北亞夫軍於此倉也黄圖十道<lb/>
志所載皆同水經曰棘門在渭北秦闕門也覇上即覇<lb/>
<pb n="KR2k0094_WYG_007-21b"/>
水之上也以方鄉求之近城三將軍屯次其於備胡之<lb/>
路皆有方面可言也棘門在渭水之北其路可以東北<lb/>
向而趨鄜坊鄜坊又北則古雲中地與之隔河相當也<lb/>
細柳在咸陽之西其路可以西北向而趨涇原涇原西<lb/>
北即靈夏朔方矣若夫覇上也者東距潼關北望蒲關<lb/>
又皆代郡太原冦可犯雍之路也其曰次者初行頓舍<lb/>
之名若冦來稍迫則遂進前不容長屯此地也故予得<lb/>
以知三將軍之爲備外而覇上棘門細柳之爲備内也<lb/>
<pb n="KR2k0094_WYG_007-22a"/>
元和志嘗采諸家說細柳者而折𠂻其宿矣曰萬年縣<lb/>
東北三十里有細柳營相傳云亞夫屯軍處今按亞夫<lb/>
屯在咸陽西南二十里又曰細柳原在長安縣西北十<lb/>
三里非亞夫營也又曰細柳倉在咸陽縣西南十五里<lb/>
漢舊倉也周亞夫次細柳即此是也張揖云在昆明池<lb/>
南恐爲踈逺也凡志之此語正與十道志合的可據矣<lb/>
而理又可推也昆明池之有細柳原也名雖與亞夫營<lb/>
同然而昆明在長安都城之西渭水之南自古以供游<lb/>
<pb n="KR2k0094_WYG_007-22b"/>
燕未過便橋也此時方出師備胡無由次於渭南非要<lb/>
之地也若夫棘門也者十道志以爲在青綺門外則明<lb/>
誤矣青門者長安城之東門從南數來第一門也劉禮<lb/>
既屯覇上則城之東面已有禮矣不應徐厲又次東面<lb/>
也黄圖曰棘門在横門外<hi>横音光</hi>横門者長安城北門渭<lb/>
水之南也夫既使之備胡亦不應不度渭水而並城立<lb/>
屯也故長安志曰棘門在咸陽縣東北十八里本秦之<lb/>
闕門其說是也况班固所記在匈奴傳者則尤詳矣曰<lb/>
<pb n="KR2k0094_WYG_007-23a"/>
置三將軍軍長安西細柳渭北棘門覇上此其立文葢<lb/>
三將軍軍長安之西者其地實爲細柳而其軍於渭北<lb/>
者是爲棘門也細柳棘門著地而覇上不地者覇上據<lb/>
要而名顯不必察察言也顔師古於此亦自誤讀遂以<lb/>
軍長安細柳渭北爲句故幷其地而迷其方也此一役<lb/>
也文帝屈已以信亞夫萬世髙之故予詳求其説使有<lb/>
攷也<lb/>
<pb n="KR2k0094_WYG_007-24a"/>
</p>
<p>
<pb n="KR2k0094_WYG_007-25a"/>
　　　單于朝渭上圖說<lb/>
漢紀曰甘露三年正月行幸甘泉郊㤗畤匈奴呼韓邪<lb/>
單于稽侯㹪來朝有司道單于先行就邸於長安上自<lb/>
甘泉宿池陽宫登長平坂詔單于毋謁蠻夷君長王侯<lb/>
迎者數萬人夾道陳上登渭橋咸稱萬歲單于就邸置<lb/>
酒建章宫饗賜單于二月罷歸居於幕南光禄城郅支<lb/>
單于由此遠遁匈奴傳曰呼韓邪單于欵五原塞願朝<lb/>
三年正月至是朝甘泉宫賜禮畢使使者道單于先行<lb/>
<pb n="KR2k0094_WYG_007-25b"/>
宿長平上自甘泉宿池陽宫上登長平詔單于毋謁其<lb/>
羣臣及諸蠻夷咸迎於渭橋下夾道陳上登渭橋稱萬<lb/>
歲<lb/>
　右以紀傳參而求之則宣帝因幸甘泉郊㤗畤而呼<lb/>
　韓邪單于以此年正月入五原塞朝甘泉宫朝已又<lb/>
　受賜畢有司乃始先道單于望長安南行未逹長安<lb/>
　間宣帝已自甘泉還都宿於池陽宫宿已迤邐望長<lb/>
　安南行至長平坂此時單于之就邸者尚在道未逹<lb/>
<pb n="KR2k0094_WYG_007-26a"/>
　長安故遂於長平坂迎謁見帝雖不受單于拜見<hi>師古</hi>
　<hi>曰不拜見也</hi>而他蠻夷君長皆迎呼萬歲于渭橋之側也<lb/>
　單于自此始徃長安就邸就邸已乃受燕饗于建章<lb/>
　宫而罷還許之居於幕南不入幕也五原塞者在唐<lb/>
　爲豐州也甘泉在長安北單于自豐州入塞由靈鹽<lb/>
　路先逹甘泉故其朝遂在甘泉也如淳曰長平坂名<lb/>
　也在池陽南上原之阪有長平觀去長安五十里師<lb/>
　古曰涇水之南原即今所謂眭城坂也再以南北方<lb/>
<pb n="KR2k0094_WYG_007-26b"/>
　向第而求之則自甘泉而南爲池陽池陽南原之阪<lb/>
　是爲長平阪阪上有長平觀在渭橋之北故宣帝登<lb/>
　長平阪而單于迎謁於此及登渭橋而蠻夷君長皆<lb/>
　稱萬歲也單于此朝雖在甘露年中而其摧挫震疊<lb/>
　實屬武帝之世凡渭上此禮爲萬世中國生氣故詳<lb/>
　辨而圖之<lb/>
<pb n="KR2k0094_WYG_007-27a"/>
</p>
<p>
<pb n="KR2k0094_WYG_007-28a"/>
　　說<hi>鄠杜杜門</hi>　<hi>杜伯國/杜陵</hi>　<hi>秦杜縣/少陵</hi>　<hi>東原下下杜宜春  苑</hi>
　　　<hi>曲江秦川</hi>　<hi>芙蓉園/樂遊苑</hi>　<hi>樂遊原樂遊廟</hi>
杜縣與五代都城謹相並附故古事著迹此地者多也<lb/>
語謂城南韋杜去天尺五以其迫近帝都也今循杜縣<lb/>
地望從西及東以次言之庶其有倫也縣境西抵鄠縣<lb/>
東抵藍田故宣帝微時上下諸陵尤愛鄠杜之間杜即<lb/>
杜縣也鄠即鄠縣也境之最西抵鎬鎬之東爲東杜<hi>自鎬</hi>
<hi>觀杜則杜在鎬東</hi>即彪池上流也彪池之北即鎬也皇覽曰文<lb/>
<pb n="KR2k0094_WYG_007-28b"/>
王周公皆葬于畢畢鎬東之杜縣也鎬池之東於唐爲<lb/>
長安縣南<hi>杜在縣南十五里</hi>則周杜伯國也秦武公滅杜以杜<lb/>
國爲杜縣縣之東有原名爲東原宣帝以爲已陵故東<lb/>
原之地遂爲杜陵縣也既有杜陵縣則名稱與杜縣相<lb/>
混則遂改杜縣爲下杜以别之或言杜縣之東有杜原<lb/>
而此之下杜在其下方故以杜名此全不審也凡世之<lb/>
名地而分上下者以水之上游下流而言之也中國之<lb/>
水萬折必東故東地常居西地之下流今杜縣正在杜<lb/>
<pb n="KR2k0094_WYG_007-29a"/>
陵之西而反爲杜原下流者南山凡水皆礙東地之高<lb/>
而皆西向豐鎬以行故杜陵遂爲杜縣上流而杜縣反<lb/>
名下杜也杜縣之北即漢都城之覆盎門矣故此門一<lb/>
名杜門<hi>本是杜縣地也</hi>杜門即青門也在漢都城爲東面南來<lb/>
第一門即邵平種𤓰之地也宣帝既建杜陵又即縣南<lb/>
四十里葬許后故其地又號少陵原也<hi>詳見少陵下</hi>凡宜春<lb/>
下苑皆少陵地也其地亦爲曲江曲江之北又爲樂遊<lb/>
原及樂遊苑及漢宣帝樂遊廟也廟至唐世基迹尚存<lb/>
<pb n="KR2k0094_WYG_007-29b"/>
與唐之曲江芙蓉園芙蓉池皆相並也宇文愷爲隋營<lb/>
大興城以京城東南地髙不便故於城之東南存一坊<lb/>
穿芙蓉池以厭勝之杜甫樂遊園詩曰公子華筵地勢<lb/>
髙秦川對酒平如掌秦川即樊川也坐中得見秦川則<lb/>
可知其髙矣<hi>三秦記</hi>凡此皆古事之在杜境而推方可圖<lb/>
者也<lb/>
　　　通化門<hi>滻坂</hi>　<hi>長樂坡</hi>
唐都城外郭東面三門在最北者爲通化門德宗嘗御<lb/>
<pb n="KR2k0094_WYG_007-30a"/>
此門親迎御書章敬寺額裴度赴蔡州憲宗送度于此<lb/>
李晟自東渭橋移壁光泰門以薄都城<hi>光㤗門在通化門北小城之東</hi>
<hi>門</hi>門東七里有長樂坡下臨滻水本名滻阪隋文帝惡<lb/>
其名音與反同故改阪爲坡自其北可望漢長樂宫故<lb/>
名長樂坡也<lb/>
　　　輞谷<lb/>
輞川在藍田縣西南二十里王維别墅在焉本宋之問<lb/>
别圃也<lb/>
<pb n="KR2k0094_WYG_007-30b"/>
　　　陳濤斜<lb/>
肅宗至德元年九月上在彭原房琯請萬人收兩京分<lb/>
爲三軍南軍自宜壽入中軍自武功入北軍自奉天入<lb/>
琯身爲先鋒十月次便橋中軍北軍先遇賊戰於陳濤<lb/>
斜王師敗績癸卯琯以南軍戰又不利按陳濤斜在咸<lb/>
陽也李晟自東渭橋移軍西上與李懷光會于咸陽陳<lb/>
濤斜者是也未戰陳濤斜時琯已先至便橋據要既敗<lb/>
又爲中人所促幷與南軍而敗者人事失之也<lb/>
<pb n="KR2k0094_WYG_007-31a"/>
　　　韋曲杜曲薛曲<lb/>
薛繪宅在勝業坊兄弟子姪數十人同居一曲姻黨清<lb/>
華冠冕茂盛人謂之薛曲呂圖韋曲在明德門外韋后<lb/>
家在此葢皇子陂之西也所謂城南韋杜去天尺五者<lb/>
也杜曲在啓夏門外向西即少陵原也杜甫詩曰杜曲<lb/>
花光濃似酒<lb/>
　　　坑儒谷<lb/>
谷在昭應縣三百里衞宏曰秦既焚書患苦天下不從<lb/>
<pb n="KR2k0094_WYG_007-31b"/>
而諸生到者拜爲郎前後七百人乃密令種𤓰於麗山<lb/>
坑谷中温處𤓰實成詔諸博士諸生說人人不同乃命<lb/>
就視之爲伏機諸生方相難不决因發機從上塡之以<lb/>
土皆壓終無聲唐先名此地閔儒卿天寳中改爲旌儒<lb/>
廟廟在昭應則以衞宏之說爲信也按史記始皇紀盧<lb/>
生及咸陽諸生竊議其失始皇聞之使御史案問而諸<lb/>
生中七百餘人悉受坑於咸陽其地不在昭慶也昭慶<lb/>
渭南也咸陽渭北也地望不同豈昭應谷中七百人者<lb/>
<pb n="KR2k0094_WYG_007-32a"/>
自爲一戮而咸陽四百六十人者别爲一戮耶然當以<lb/>
秦紀爲正如議𤓰之說似太詭巧始皇剛暴自是其有<lb/>
違已非今者直自阬之不待設詭也<lb/>
　　　豹林谷<lb/>
在長安縣近子午谷本朝种放隱此<lb/>
　<lb/>
　<lb/>
　<lb/>
<pb n="KR2k0094_WYG_007-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雍録巻七<lb/>
</p>
<p>
</p>
  </div>
</body>
</text>
</TEI>
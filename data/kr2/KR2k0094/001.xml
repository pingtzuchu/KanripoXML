<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雍録巻一</head>
    <p>
<pb n="KR2k0094_WYG_001-1a"/>
欽定四庫全書<lb/>
　雍録巻一　　　　　　宋　程大昌　撰<lb/>
<pb n="KR2k0094_WYG_001-2a"/>
　　　五代都雍總説<lb/>
漢隋唐皆都渭南雖位置稍有遷改而相去不踰二三<lb/>
十里尚易攷矣若夫周秦兩世自初興以至遷滅屢東<lb/>
屢西不常厥邑若但循世次地望泛而言之則先後紛<lb/>
紜亦與散在史冊無異予於是立渭為經而取兩代都<lb/>
地隨列渭旁人能並渭以推其方而關雍地望如指諸<lb/>
掌矣渭之源出隴西鳥䑕同穴山稍東則受秦水秦水<lb/>
者天水郡水也秦始封在此也故曰西垂也又東則大<lb/>
<pb n="KR2k0094_WYG_001-2b"/>
散關水入之又東為陳倉縣秦文公於此得寳雞故又<lb/>
為寳雞縣也及至武功縣則受斜水矣褒斜二水介衙<lb/>
嶺而分南北此之斜水即二水之北派也斜逕武功而<lb/>
東入于渭也又東為斄縣即后稷始封之斄斄即邰也<lb/>
所謂有邰家室者是也又東逕雍縣<hi>鳳翔府天興縣</hi>秦恵公之故<lb/>
居祈年槖泉皆在是也又東為雍縣城南則秦徳公居<lb/>
焉秦漢五畤皆在其地也<hi>五畤詳在後</hi>又東合漆水為岐水<lb/>
太王立都渭北而兼跨周原故合兩地而稱岐周也<hi>詳見</hi>
<pb n="KR2k0094_WYG_001-3a"/>
<hi>周都岐周下</hi>又東逕槐里縣南即周懿王所都也古名犬丘<lb/>
則為畜牧之地耳至秦改名廢丘以示周世不復興也<lb/>
項羽所立三秦此為雍王章邯之國也廢丘對東則澇<lb/>
水自此入渭矣而秦之上林包澇水而對廢丘故水經<lb/>
謂為上林故地也其曰故者秦舊也以别於漢武之所<lb/>
廣也渭又東則受豐水豐旁即周文王所都也又東北<lb/>
行則漢便門橋横亘其上此時渭方自西南来未全折<lb/>
東故便門橋得以横絶而徑逹興平也<hi>武帝造茂陵於興平興平即廢</hi>
<pb n="KR2k0094_WYG_001-3b"/>
<hi>丘槐里也此橋趨茂陵為便也</hi>又東則為鄗水鎬即周武王之都蓋與<lb/>
豐都東西對立也又東逕磁石門者阿房之西門也<hi>見水</hi>
<hi>經</hi>又自此門東行始與阿房南北相對故知此門當在<lb/>
阿房之西不當在阿房之北也又東逕漢渭城之南即<lb/>
秦咸陽矣<hi>唐咸陽縣在秦都西三十餘里</hi>秦之咸陽孝公所都也在漢<lb/>
長安西北角故漢書紀髙帝項羽自霸上而入秦都皆<lb/>
曰西上咸陽也惟元和志則曰正東維南是為雍州則<lb/>
東多南少也志葢審言其詳也<hi>並用水經参以它證</hi>漢都長安其<lb/>
<pb n="KR2k0094_WYG_001-4a"/>
城在渭之南而咸陽之東南也隋都亦在長安實漢城<lb/>
東南十三里隋文名其城為大興城唐髙祖因之遂以<lb/>
為都凡其宫朝城市悉用隋舊第稍更易故名而巳唐之<lb/>
都城先統於雍州京兆府最後始名上都也髙宗時於<lb/>
大興城之北東别建大明宫故號東内而大興城遂名<lb/>
西内也西内即唐太極宫也别有興慶宫在太極東南<lb/>
角又名南内也<lb/>
　　　總叙雍<lb/>
<pb n="KR2k0094_WYG_001-4b"/>
禹貢黑水西河惟雍州言雍州之境西南則包黑水而<lb/>
東距冀河也冀河龍門河也堯都冀州龍門河正在其<lb/>
西故曰西河也<hi>詳見禹貢論</hi>黑水逺矣在唐為小勃律以及<lb/>
交廣皆是若流沙則又出葱嶺之西也予之此録專以<lb/>
五代帝都為言凡五代帝都其在禹貢雍州之境纔十<lb/>
之二三耳而予全舉雍名者如堯都平陽而遂該括全<lb/>
冀名以兾方非失實也秦嘗名其都為雍縣唐嘗名其<lb/>
州為雍州皆本禹貢也雍壅也四面有山壅塞為固也<lb/>
<pb n="KR2k0094_WYG_001-5a"/>
　　　關中<lb/>
潘岳關中記曰秦西以隴關為限東以函谷為界二闗<lb/>
之間是為關中此説未盡也函關固秦所立矣而鳳州<lb/>
之散關<hi>周尹喜嘗為令</hi>隴西之隴闗商州之武關原州之蕭關<lb/>
藍田之嶢關<hi>藍田縣即藍闗也</hi>其名皆已先秦而出秦又自命<lb/>
其國土以為關中則凡地在四關之内者皆當繫關以<lb/>
為之名也若專指函谷一闗則不該矣故顔氏注髙紀<lb/>
曰自函谷關以西縂名關中而徐廣注項羽關塞之語<lb/>
<pb n="KR2k0094_WYG_001-5b"/>
曰東函谷南武關西散關北蕭關其説是也其他如大<lb/>
震關之在隴州瓦亭關之在原州駱谷闗之在盩厔子<lb/>
午關之在長安蒲津關之在同州華陽闗之在洋州雖<lb/>
建置皆在秦後至其設險守國而命之為關則凡此數<lb/>
者皆當在數也故潘岳所記不如顔徐二説之該也其<lb/>
曰關者陪土束隘中立之門晨啓而莫閉之也孟嘗君<lb/>
詐為雞鳴以誤闗吏門開乃始得出髙祖不納它軍已<lb/>
而英布攻破之漢世函關門牡又嘗飛而它逸則固明<lb/>
<pb n="KR2k0094_WYG_001-6a"/>
有扉闔而夫形容關門之状者至曰天形如疋練則其<lb/>
規制可見矣不與壁壘同為一制也終軍入闗得裂布<lb/>
帛問此何為曰為復𫝊復𫝊者回時以半帛合符為信<lb/>
也然則初從此闗得帛而入他日出闗又持此帛為驗<lb/>
則是元自東入者不容西出也耶<lb/>
　　　三輔剏置<lb/>
三輔黄圖曰三輔者主爵中尉及左右内史武帝改曰<lb/>
京兆尹左馮翊右扶風<hi>地理志武帝建元六年置左右内史</hi>共治長安中<lb/>
<pb n="KR2k0094_WYG_001-6b"/>
是為三輔郡皆有都尉又曰京兆在故城南尚冠里馮翊<lb/>
在故城内太上皇廟西扶風在夕陽街北此其廨治之所<lb/>
也至百官表顔師古注引黄圖則曰長安以東為京兆<lb/>
以北為左馮翊渭城以西為右扶風則三輔分境之詳<lb/>
也武帝展拓上林東方朔曰如天不為變則三輔之地<lb/>
盡可為苑何必盩厔鄠杜乎案朔所諫尚在建元年中<lb/>
而三輔立名乃在六年朔不應得以預言此必史家追<lb/>
為之辭也師古曰中尉及左右内史則為三輔不必京<lb/>
<pb n="KR2k0094_WYG_001-7a"/>
兆馮翊扶風此説蓋强加䕶飾焉耳即顔序自謂不肯<lb/>
攻擊本文者皆此類也唐通以關内道為畿内而中置<lb/>
京兆府立尹以治之城中立兩縣自太極宫前朱雀門<lb/>
外至啓夏門内中分通衢以為縣境其東則𨽻萬年而<lb/>
西𨽻長安亦放漢也<lb/>
　　　三輔黄圖<lb/>
今世所傳三輔黄圖叙載漢制特詳最為要書而其間<lb/>
有與正史不合者如武帝思子宫在湖湖渭南也萬嵗<lb/>
<pb n="KR2k0094_WYG_001-7b"/>
宫在汾隂汾隂河東也而圗皆以其宫𨽻諸甘泉甘泉<lb/>
自在渭北此非明誤耶甘泉有三惟鄠之甘則與湖縣<lb/>
俱在渭南而鄠之與湖中隔都城不相附綴則其誤曉<lb/>
然矣其次晉灼所引謂為黄圖者多今書所無雖今書<lb/>
亦自明引某説本諸舊圖也則今書固非古書矣於是<lb/>
漸臺彪池髙廟元始祭社稷儀今書皆明言祖本舊圖<lb/>
也又有引顔師古語為據者師古唐人也漢世安得預<lb/>
引而言之又嘗命槐里為興平興平之名乃唐至徳二<lb/>
<pb n="KR2k0094_WYG_001-8a"/>
年所改又在肅宗時也然則今圖蓋唐人增續成之初<lb/>
非親生漢時目擊漢事者也故随事必當立辨不可謂<lb/>
其名古而不敢置議也<lb/>
　　　唐六典<lb/>
唐世制度凡最皆在六典或云書成不嘗頒用今案㑹<lb/>
要則牛僧孺奏升諫議為三品用六典也貞元二年定<lb/>
著朝班次序毎班以尚書省官為首用六典也又其年<lb/>
竇叅論祠祭當以監察涖之亦援六典也此類殆不勝<lb/>
<pb n="KR2k0094_WYG_001-8b"/>
述何以遂言不嘗頒用也草制之官毎入院必首索六<lb/>
典則時制盡在焉故也其書葢張九齡之所上而李林<lb/>
甫之所注今其巻首直冠林甫之名而九齡如無預惟<lb/>
㑹要能言其以曰開元二十七年中書令張九齡所上<lb/>
則其書成於九齡為相之日矣然於其間有異九齡二<lb/>
十三年已罷中書令而林甫代為之則注成而上或在<lb/>
二十七年而書之進御當在二十四年也<lb/>
　　　長安志<lb/>
<pb n="KR2k0094_WYG_001-9a"/>
長安志者本朝宋敏求所著也古有長安記矣至此改<lb/>
記為志明非一書也宋氏家多書如宫闕記宫闕疏關<lb/>
中記廟記三輔黄圖三輔舊事皆所采據矣而制度因<lb/>
革則多本諸圖經圖經又皆本之梁載言十道志也李<lb/>
吉甫元和志比宋志則差略然宋氏專記關雍而關雍<lb/>
之在元和志僅居百一其詳略自當不侔也凡求關雍<lb/>
曲折者宋之此志引類相從最為明悉然而細細較之<lb/>
亦不免時有駮複也且如曲臺既入未央而又入諸三<lb/>
<pb n="KR2k0094_WYG_001-9b"/>
雍是分一為二矣長門宫在都城之外長門亭畔而列<lb/>
諸長信宫内則失其位置矣諸如此類豈可茍随無所<lb/>
可否也况宫殿苑囿也者又多空存其名中不著事則<lb/>
亦無可尋繹矣予之此録采用宋志為多若其有凡最<lb/>
而無事實則亦不敢輙削今姑序列其總如一宫一苑<lb/>
第書某宫何在某苑何屬錯列以成一圖使人可以案<lb/>
方求地而其中館殿池籞須因事可以發揮則别主正<lb/>
史而附旁言以究其説雖有據而直列古書本文無可<lb/>
<pb n="KR2k0094_WYG_001-10a"/>
辨正則亦不以入録恐其贅也<lb/>
　五代城苑宫殿<lb/>
　　　吕圖閣圖<lb/>
元豐三年吕大防知永興軍檢案長安都邑城市宫殿<lb/>
故基立為之圖凡唐世邑屋宫苑至此時已自不存特<lb/>
其山水地望悉是親見今故本而言之若與古記不合<lb/>
亦加訂正其稱閣圖者即紹興秘書省本也<lb/>
　周<lb/>
<pb n="KR2k0094_WYG_001-10b"/>
　　　邰<hi>不窋城</hi>
后稷都邰<hi>邰與斄同</hi>在京兆府武功縣縣距唐都之西一百<lb/>
四十里<hi>已後凡云府者皆唐都京兆府也夫唐府不容可該歴代矣然而漢都在長安鄉唐都在龍首</hi>
<hi>原各以時語名之本無定號今既本元和郡縣以言古事必主唐制乃有的地可求他皆放此</hi>后稷始<lb/>
封于邰詩曰有邰家室是也元和志曰邰在渭水之南<lb/>
漢郿縣地也縣西南二十二里有故斄城又有后稷祠<lb/>
姜原祠其裔孫不窋奔于戎狄唐慶州東南三里有不<lb/>
窋城葢慶州古為夷狄所據也<lb/>
<pb n="KR2k0094_WYG_001-11a"/>
　　　豳<lb/>
公劉自慶州徙都于邠邠州新平縣即其地也在唐都<lb/>
西北三百里漢匈奴傳曰夏道衰公劉失其稷官變于<lb/>
西戎邑于豳師古曰今豳州是其地也凡篤公劉一詩<lb/>
所叙取材治屋積食除戎以立久計者皆此邠也至太<lb/>
王為狄所侵不忍用人於刃則避邠而去轉至岐下也<lb/>
邠豳字同孟子之敘去邠不用豳字開元十三年概改<lb/>
古文以為今文又特詔書豳為邠故豳為唐邠州也<lb/>
<pb n="KR2k0094_WYG_001-11b"/>
　　　自邠遷岐<lb/>
邠州在岐州西北二百五十餘里而邠南一百三十里<lb/>
是為奉天縣有梁山焉秦始皇之梁山宫正在其地即<lb/>
太王去邠所踰之梁山也非禹貢治梁及岐之梁山矣<lb/>
渭水在梁山之南循水之西而上可以逹岐故詩謂率<lb/>
西水滸至于岐下也古皆乗車此曰走馬恐此時或已<lb/>
變乗為騎也晨即走馬西上不暇駕車足以見其避狄<lb/>
之際廹遽甚矣太王既已至岐則遂營宫室殖材木全<lb/>
<pb n="KR2k0094_WYG_001-12a"/>
富庶教皆有規模矣王季從而慿效焉故詩曰帝作邦<lb/>
作對自太伯王季書曰太王肇基王迹王季其勤王家<lb/>
我文考文王克成厥勲葢周之王業始於太王而成於<lb/>
文王故易謂王用亨于岐山而詩謂文王之興本由太<lb/>
王也天作之詩曰太王荒之文王康之亦皆主太王以<lb/>
言創垂也文王之在岐也有鸑鷟来鳴其地周人以為<lb/>
已瑞故岐山縣之山名鳳皇堆也孔子恨其生之不辰<lb/>
故曰鳳鳥不至吾已矣夫而周公亦曰耇造徳不降我<lb/>
<pb n="KR2k0094_WYG_001-12b"/>
則鳴鳥不聞矧曰其有能格然則周人信嘗以鳳為瑞<lb/>
矣顧黄霸以鶡鳥為神雀馬徳儒以孔雀為文鸞則欺<lb/>
罔耳然而巢阿閣儀九韶固足以表盛治而夏商無之<lb/>
亦不<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>其為帝王也則有鳳固不必詆而無鳳亦不為<lb/>
闕也帝皇之世河洛皆出圖書而商周無之豈以不足<lb/>
為劣也<lb/>
　　　岐州岐山岐水<lb/>
太王都岐周岐周在鳳翔府西五十里鳳翔府東至唐<lb/>
<pb n="KR2k0094_WYG_001-13a"/>
都三百一十里是岐周之地在唐都西三百六十里也<lb/>
渭水至雍州岐陽縣<hi>即漢之杜陽縣</hi>與漆水杜水三者合㑹于<lb/>
一而岐水本名未改故仍稱岐水也岐水之北有岐山<lb/>
焉太王所邑也邑在岐水之北岐山之南古語山南為<lb/>
陽水北為陽故詩曰居岐之陽在渭之将而後世又名<lb/>
其地以為岐陽也葢山水皆可名陽也岐水之南有周<lb/>
原焉詩謂周原膴膴堇荼如飴者是也太王初基必以<lb/>
岐山之下地差狹少不能容衆故跨渭而南兼據周原<lb/>
<pb n="KR2k0094_WYG_001-13b"/>
以廣其聚也后稷初封于邰至此始改號周故孟子曰<lb/>
文王生於岐周也文王之生既在岐周則自太王以及<lb/>
王季皆居岐周不嘗它徙也水經曰岐水又南五十里<lb/>
有邵亭邵亭者邵公采邑也又有周城周城者周公采<lb/>
邑也皆文王時所封建也文王必嘗得命于商也<lb/>
　　　豐<hi>畢郢</hi>
文王都豐在鄠縣縣在府西南六十五里長安志曰豐<lb/>
水出終南山豐谷自鄠縣東行至咸陽而向北以入于<lb/>
<pb n="KR2k0094_WYG_001-14a"/>
渭禹貢謂導渭而東㑹于豐者其水派然也史記曰文<lb/>
王伐崇侯虎而作豐邑崇國在秦晉之間葢龍門河之<lb/>
西也伐崇之後自岐遷都于豐故豐水之西有豐宫也<lb/>
長安志曰其宫今在鄠縣靈臺靈沼靈囿皆属其地也<lb/>
臺沼囿詩人皆嘗頌其靈矣而不載其制今無可攷獨<lb/>
靈臺遺址至貞觀尚在故魏王泰括地志曰辟雍靈沼<lb/>
今悉無復處惟靈臺孤立髙二丈周回一百二十歩也<lb/>
詩曰豐水東注維禹之績豐源發南而其末流投北入<lb/>
<pb n="KR2k0094_WYG_001-14b"/>
渭未嘗東也其曰東注者渭正流東豐已入渭則遂與<lb/>
之俱東也書曰涇屬渭汭漆沮既從豐水攸同非漆沮<lb/>
先已入渭而豐水始與之同也皆要其首末而槩為若<lb/>
言也武王繼文雖改邑于鎬而豐宫元不移徙毎遇大<lb/>
事如伐商作洛之類皆歩自宗周而往以其事告于豐<lb/>
廟不敢專也鄗在豐東二十五里故既可歩徃又可朝<lb/>
發而即至也<hi>徐廣三輔决録</hi>左傳曰康有酆宫之朝則康王雖<lb/>
仍都鎬而其受朝仍在豐地是亦循武王宗豐之意也<lb/>
<pb n="KR2k0094_WYG_001-15a"/>
元和志長安志皆謂王季遷都櫟陽此其説本出周書<lb/>
也曰惟王季宅于程程在安陵北<hi>安陵恵帝陵在咸陽縣東</hi>或者以<lb/>
程為郢又近櫟陽故有王季改都之説然孟子明曰文<lb/>
王生於岐周卒於畢郢若王季既已去郢則文王之生<lb/>
安得而在岐周也其曰卒於畢郢却恐文王之沒適在<lb/>
畢郢則不可知也周公在豐将沒欲葬成周公薨成王<lb/>
葬於畢孔安國曰成王不敢臣周公故使近文武之墓<lb/>
墓在畢也以事揣之文王之卒在畢故𦵏亦在畢也畢<lb/>
<pb n="KR2k0094_WYG_001-15b"/>
郢連稱必是同在一地或者因以郢為文都恐未然也<lb/>
　　　鎬<lb/>
長安志曰鎬水出鎬池在長安縣西北十八里水經注<lb/>
曰鎬水上承鎬池於昆明池北武王自豐徙都于鎬相<lb/>
去二十五里詩曰考卜維王宅是鎬京惟龜正之武王<lb/>
成之又曰武王能廣文王之聲卒其伐功周之大統至<lb/>
鎬而集天下宗之故鎬京又名宗周也諸家皆言自漢<lb/>
武帝穿昆明後鎬京故基淪入於池無復可究獨梁載<lb/>
<pb n="KR2k0094_WYG_001-16a"/>
言十道志曰鎬池一名元阯在昆明池北始皇毁之詩<lb/>
曰彪池北流浸彼稻田則似别有一池名彪故水經曰<lb/>
鄗水北流與彪池合也若毛公所傳則異矣曰彪流浪<lb/>
也而世傳以為水名葢疑不當有鎬池而又有彪池也<lb/>
平隂道中山鬼反璧曰以遺鎬池君者指武王都鎬而<lb/>
言之葢借伐紂之義以警秦也<lb/>
　秦<lb/>
　　　秦都世次<lb/>
<pb n="KR2k0094_WYG_001-16b"/>
史記秦紀舜賜栢翳姓為嬴氏在西戎保西垂其後造<lb/>
父為周穆王御封趙城為趙氏非子居犬丘周孝王使<lb/>
主馬于汧渭之間馬大蕃息遂邑之秦<hi>徐廣曰今天水隴西縣秦亭也</hi>
至周宣王時秦仲始大有車馬禮樂既而為西戎所殺<lb/>
其子破戎有功遂并大駱地及犬丘<hi>即廢丘槐里縣</hi>封為西垂<lb/>
大夫及周豳王為犬戎所弑㐮公救難有功平王避戎<lb/>
東徙洛邑遂舉岐以西封爵㐮公㐮公立西畤伐戎至<lb/>
岐而卒文公居岐為鄜畤<hi>徐廣曰鄜縣属馮翊</hi>收周餘民而有之<lb/>
<pb n="KR2k0094_WYG_001-17a"/>
其疆土至岐遂以其地獻周得陳寳<hi>在鳳翔寳雞縣</hi>寕公徙居<lb/>
平陽<hi>徐廣曰郿之平陽亭</hi>徳公居雍城<hi>雍唐之鳳翔府天興縣東至唐都三百一十里徐廣</hi>
<hi>曰今縣在扶風</hi>獻公城櫟陽徙都之孝公作為咸陽築冀闕而<lb/>
都焉地在渭北而其方則長樂宫西北也獻公四年為<lb/>
周烈王之二年是時孝公已生周太史儋見獻公曰始<lb/>
周與秦國合而别别五百載復合十七載而霸王出韋<lb/>
昭曰周封秦為始則謂秦仲也五百載謂從秦仲至孝<lb/>
公强大顯王致霸與之親合也徐廣曰從此後十七年<lb/>
<pb n="KR2k0094_WYG_001-17b"/>
而秦昭王立闞駰曰謂昭武王霸至始皇而王天下<lb/>
　　　秦宫雜名<lb/>
秦先世居邑數遷故其宫殿散在闗中者多固嘗居之<lb/>
不皆可以名為離宫也文王萯陽宫在鄠縣昭王棫陽<lb/>
宫在岐州扶風文王西垂<hi>不知何属</hi>武公平陽宫在華山下<lb/>
橐泉宫祈年觀在雍縣<hi>或云一宫水經有辨在後</hi>太后虢宫在岐州<lb/>
虢縣廟記曰在城外始皇本紀謂在雍也歩髙宫歩夀<lb/>
宫皆在新豐長楊宫射熊館青梧觀五祚觀皆在盩厔<lb/>
<pb n="KR2k0094_WYG_001-18a"/>
<hi>黄圖</hi>㐮王芷陽宫在霸上<hi>水經</hi>
　　　祈年宫<hi>槖泉宫穆公墓</hi>
酈道元注水經曰雍縣中窂井<hi>音勞與牢同</hi>秦恵公之故居<lb/>
所謂祈年宫也孝公又謂之槖泉宫据酈此言則是恵<lb/>
公所都雍縣有祈年至孝公命為槖泉名雖兩出其實<lb/>
一宫也酈又案地理志知其地皆屬雍縣又引崔駰之<lb/>
言曰穆公冡在槖泉宫祈年觀下又從而辨正其失曰<lb/>
劉向固言穆公葬無丘壟處矣恵公孝公並是穆公繼<lb/>
<pb n="KR2k0094_WYG_001-18b"/>
世之君子孫無由起宫於祖宗之墳陵也以是推之知<lb/>
二證之非實也予推酈此言則是祈年槖泉皆在恵公<lb/>
雍都而亦不知何人所建獨漢書曰祈年宫恵公所起<lb/>
也黄圖祈為蘄且曰穆公所造廟記曰宫在城外而始<lb/>
皇本紀則曰在雍皆以世逺難究其的也<lb/>
　　　咸陽<lb/>
秦都咸陽在府西㣲北四十里本杜縣地也至唐咸陽<lb/>
縣則在秦都之西二十二里名雖襲秦地非故處矣古<lb/>
<pb n="KR2k0094_WYG_001-19a"/>
語山南曰陽水北曰陽陽日也日出天東躔景斜射凡<lb/>
山之南面水之北厓皆先受照故山以南為陽水以北<lb/>
為陽秦之所都若槩舉其凡則在九嵕諸山之南渭水<lb/>
之北名為咸陽其不爽矣若細細推求則秦之朝宫苑<lb/>
殿固在渭北而秦都實跨渭水跨渭則兼據渭南不得<lb/>
名為咸陽矣史記黄圖元和志皆曰始皇都咸陽引渭<lb/>
水貫都以象天漢横橋南度以法牽牛此既可見渭之<lb/>
兼在都南矣而猶謂山水皆陽者本秦之朝市宫苑多<lb/>
<pb n="KR2k0094_WYG_001-19b"/>
在渭北而揔命名以此也於是史記水經凡序長樂悉<lb/>
以其地繫之咸陽而於甘泉阿房亦自明命以為咸陽<lb/>
之前殿也則咸陽之名又嘗兼踰渭南也此又不可不<lb/>
知也<lb/>
　　　冀闕<lb/>
孝公改都咸陽築冀闕其曰闕者必古象魏矣而何以<lb/>
標名為兾也案史記孝公十一年衞鞅圍安邑降之十<lb/>
二年作兾闕兾者兾州也安邑即冀州之邑也冀之為<lb/>
<pb n="KR2k0094_WYG_001-20a"/>
州堯舜禹皆嘗都焉今此孝公已得兾州而作兾闕其<lb/>
必放古闕存者而剏立此名也秦之諸君皆嘗非古以<lb/>
自是矣而始皇之都南跨渭水者亦慕文武之豐鎬也<lb/>
則冀闕之名之制或亦放古為之也秦本紀曰秦毎破<lb/>
諸侯寫放其宫室作之咸陽北坂上則兾闕也者亦其<lb/>
寫放宫室之一歟<lb/>
　　　渭北宫殿<lb/>
孝公都咸陽而始皇因之初時所造宫室多在渭北毎<lb/>
<pb n="KR2k0094_WYG_001-20b"/>
破侯國即寫放其宫室作之咸陽北坂上<hi>徐廣曰在長安西北漢武</hi>
<hi>帝時别名渭城坂即九嵕諸山麓也</hi>以所得美人鐘鼓以充之至三輔黄<lb/>
圖則曰秦毎破諸侯徹其宫室作之咸陽北坂上則恐<lb/>
無此理也諸侯宫室絶有逺者如燕如楚地迂水逆豈<lb/>
可以徹移使之入關也若曰寫放為之則有理矣如兼<lb/>
六國車乗而大駕遂為八十乗是其所得寫放者也故<lb/>
當以史記為正也賈山曰秦起咸陽而西至雍離宫三<lb/>
百鐘鼔帷帳不移而具後及漢世宫在渭北而存者惟<lb/>
<pb n="KR2k0094_WYG_001-21a"/>
蘭池林光梁山為最顯而望夷雲閣亦皆不存則必為<lb/>
項羽所火矣<lb/>
　　　阿房一<lb/>
始皇既并天下狹小先王宫庭三十五年别渡渭南立<lb/>
上林苑中建阿房阿房也者名其用則曰朝宫名其方<lb/>
則曰前殿言其髙廣之制則曰上可以坐萬人下可以<lb/>
建五丈旗庭中可容十萬人記其綿亘則閣道八十里<lb/>
直抵麗山人行橋上車行橋下也然而名為朝宫而朝<lb/>
<pb n="KR2k0094_WYG_001-21b"/>
者來自何方則所不載獨有磁石門者以磁石纍門期<lb/>
以吸脅胡人隐刃名曰却胡門此即北入之門矣審求<lb/>
其地則在鎬水趨渭之處故水經主漢城而命其方則<lb/>
曰此阿房之西門矣若自主阿房而命之則當曰北門<lb/>
也黄圖曰宫秦恵文王所造史記直云始皇也然攷首<lb/>
末則始皇之世尚未竟功也二世曰先帝為咸陽故廷<lb/>
小故營阿房為室堂未就㑹上崩罷其作者復土酈山<lb/>
酈山事大畢阿房弗就則是章先帝舉事過也復作阿<lb/>
<pb n="KR2k0094_WYG_001-22a"/>
房宫如始皇計二世既復舉役而周章百萬之軍巳至<lb/>
戯水乃赦酈山徒使往擊之此時始皇陵既已復土則<lb/>
麗山所發之徒迺其留治阿房者也則是勝廣巳亂而<lb/>
阿房之堂室未竟也至於阿房名義則史無明載黄圖<lb/>
漢書又有阿城之名與之雜出師古曰言殿之四阿皆<lb/>
為房也長安志曰一説大陵曰阿言其殿髙若於山阿<lb/>
為房也又曰以其近咸陽未有名故且號阿旁阿近也<lb/>
史記曰阿房宫未成成欲更擇令名名之故天下謂之<lb/>
<pb n="KR2k0094_WYG_001-22b"/>
阿房宫此數説者皆無定指予獨謂以史記之說為近<lb/>
也二世固曰先帝營阿房室堂未成則四旁有殿已立<lb/>
址而未有堂室也夫廊廡則内拱堂室者也室堂則中<lb/>
乎廊廡者也為如許大宫而揔名以房則是室堂未就<lb/>
名又未立姑以房名也則史記謂宫成而别擇令名者<lb/>
語與事合也夫四阿皆已為房而中無室堂則八十里<lb/>
閣道是謂四阿之房矣約其命役先後則其序亦畧可<lb/>
言也未為屋先為城城成而人呼名阿城也城始為廊<lb/>
<pb n="KR2k0094_WYG_001-23a"/>
廡而未暇立殿故終名阿房皆紀實也東方朔傳釋阿<lb/>
城者曰秦阿房宫墻璧崇廣故俗呼阿城也長安志曰<lb/>
阿房三面有墻南面無墻周五十里崇八尺此即阿房<lb/>
屋已不存而餘墻尚存者也漢吾丘夀王舉籍阿城以<lb/>
南入之上林則又單稱阿城不言阿房是或楚火後屋<lb/>
不存而城在也唐髙祖初取長安太宗自阿城入則阿<lb/>
城也者久已轉為地名矣<lb/>
　　　阿房二<lb/>
<pb n="KR2k0094_WYG_001-23b"/>
杜牧賦阿房其意逺其辭麗吴武陵至以王佐譽之今<lb/>
用秦事參攷則其所賦可疑者多其叙宫宇之盛曰覆<lb/>
壓三百餘里隔離天日按始皇紀作阿房在三十五年<lb/>
周馳為閣道自殿下直抵南山據地里而約計之自渭<lb/>
水而南直抵南山僅可百許里若從東西横計之則自<lb/>
鄠杜以至滻水亦無百里安得葢覆三百餘里也及其<lb/>
叙嬪妃之盛則曰王子皇孫輦来于秦為秦宫人有不<lb/>
可得見者三十六年此又誤也始皇立二十六年初并<lb/>
<pb n="KR2k0094_WYG_001-24a"/>
六國則二十五年前未能盡致侯國子女也安得三十<lb/>
六年不見御幸也耶按本紀曰秦毎破諸侯寫放其宫<lb/>
室作之咸陽北坂上<hi>即渭城也</hi>南臨渭自雍門以東至涇渭<lb/>
殿屋複道周閣相屬所得諸侯美人鐘鼓以充入之則<lb/>
宫室嬪御之盛如賦所言乃渭北宫宇中事非阿房也<lb/>
阿房終始皇之世未嘗訖役工徒之多至數萬人二世<lb/>
取之以供驪山未幾周章軍至戲則又取此役徒以充<lb/>
戰士則是歌臺舞榭元未落成宫人未嘗得居也安得<lb/>
<pb n="KR2k0094_WYG_001-24b"/>
有脂水可棄而漲渭以膩也其曰上可坐萬人下可建<lb/>
立五丈旗者乃其立模期使及此而始皇未嘗於此受<lb/>
朝也則可以知其初橅未究也而牧皆援渭北所載以<lb/>
實渭南豈非誤歟<lb/>
<pb n="KR2k0094_WYG_001-25a"/>
</p>
<p>
<pb n="KR2k0094_WYG_001-26a"/>
</p>
<p>
<pb n="KR2k0094_WYG_001-27a"/>
　　　龍首山龍首原<lb/>
漢長安城在龍首山上周豐鎬之東北也龍首山来自<lb/>
樊川其初由南向北行至渭濱乃始折轉向東漢之未<lb/>
央據其折東髙處以為之基地形既髙故宫基不假累<lb/>
築直出長安城上張衡西京賦曰䟽龍首以抗殿抗者<lb/>
引而髙之之謂也水經關中記及三秦記所載形勢畧<lb/>
同且曰此山長六十里頭入渭水尾逹樊川頭髙二十<lb/>
丈尾漸下可六七丈色赤舊傳有黑龍從南山出飲渭<lb/>
<pb n="KR2k0094_WYG_001-27b"/>
水其行道因行成迹也用此推之則此山並渭折東之<lb/>
地髙於初出樊川時也漢世既㨿其上立未央宫矣而<lb/>
其山勢尚且東趨亦皆髙出平地唐大明宫又遂㨿其<lb/>
趨東之隴以為之址故正殿之名含元者髙於平地至<lb/>
四十尺也若夫此山方發樊川而未及折東也其北行<lb/>
之勢垂坡東下以為平原是為龍首原也<hi>其分枝為六坡處約在漢</hi>
<hi>長安城南</hi>原有六坡隠起平地隋文帝包㨿六坡以為都城<lb/>
名曰大興以其正殿亦名大興大興殿所據即其東垂<lb/>
<pb n="KR2k0094_WYG_001-28a"/>
之坡自北而南第二坡也<hi>詳見六坡下</hi>從平地言之則坡陁<lb/>
而髙然不能貫山以為之髙是故命其原以為龍首原<lb/>
也<hi>見六典</hi>唐髙祖太宗建都因隋之舊無所改剏特取宫<lb/>
基故名而易之耳至髙宗已染風痺惡太極宫下濕遂<lb/>
遷據東北角龍首山上别為大明一宫自丹鳳門北則<lb/>
有含元殿又北則有宣政殿又北則有紫宸殿此三殿<lb/>
者南北相沓皆在山上至紫宸又北而為蓬莱則山勢<lb/>
盡矣故可引水以為蓬萊山池也此其大畧也<hi>含元殿前丹鳳</hi>
<pb n="KR2k0094_WYG_001-28b"/>
<hi>門已在平地含元宣政紫宸則在山上蓬萊殿必在山北平地詳在金鑾坡下</hi>
　<lb/>
　<lb/>
　<lb/>
　<lb/>
　<lb/>
　<lb/>
　雍録卷一<lb/>
</p>
<p>
</p>
  </div>
</body>
</text>
</TEI>
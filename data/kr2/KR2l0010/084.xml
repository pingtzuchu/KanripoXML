<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷八十四</head> <lb/>
    <p>
<pb n="KR2l0010_WYG_084-1a"/>
欽定四庫全書<lb/>
　禮部志稿卷八十四<lb/>
　　　　　　　　　　　　明　俞汝楫　編<lb/>
　神祀備考<lb/>
　　神祗祀<lb/>
　　　初立旗纛廟制<lb/>
洪武元年十二月庚寅立旗纛廟先是禮官奏軍行旗<lb/>
纛所當祭者考之於古旗謂牙旗黄帝出軍訣曰牙旗<lb/>
<pb n="KR2l0010_WYG_084-1b"/>
者將軍之精一軍之形候凡始豎牙必祭以剛日祭牙<lb/>
之日吉氣來應大勝之徴纛謂旗頭也太白隂經曰大<lb/>
將中營建纛天子六軍故用六纛氂牛尾為之在左騑<lb/>
馬首秦置旗頭騎以先驅漢武帝置靈旗為兵禱則太<lb/>
史奉以指所伐孫權作黄龍大牙牌後齊天子親征建<lb/>
牙牌唐宋及元皆有旗纛之祭今宜立廟春秋遣官致<lb/>
祭春用驚蟄日秋用霜降日於是上命京師立廟於都<lb/>
督府治之後仍令天下衞所於公署後立廟京都之祭<lb/>
<pb n="KR2l0010_WYG_084-2a"/>
牲用太牢幣用黒色器用籩豆各八籩實以形鹽魚鱐<lb/>
棗栗榛菱芡鹿脯豆實以韭葅醓醢菁葅鹿醢芹葅兔<lb/>
醢笋葅魚醢簠簋各二實以黍稷稻粱登鉶各一實以<lb/>
太羮和羮犧尊象尊山罍各一實以醴齊泛齊事酒樂<lb/>
用時樂先期獻官及各執事官散齋二日致齋一日獻<lb/>
官以都督充前祭一日獻官公服省牲視鼎鑊滌溉有<lb/>
司陳設如儀至日清晨有司立伏百官具公服侍班皇<lb/>
帝服皮弁御奉天殿奉香授獻官由中道出至午門置<lb/>
<pb n="KR2l0010_WYG_084-2b"/>
龍亭内儀仗鼓吹導引至祭所獻官及陪祭執事官各<lb/>
就位迎神再拜行奠帛禮獻官詣盥洗所搢笏盥帨出<lb/>
笏詣旗纛位前樂作跪搢笏上香奠帛出笏俯伏再拜<lb/>
樂止復位行初獻禮獻官至洗爵位搢笏滌爵出笏詣<lb/>
酒尊所酌醴齊詣神位前樂作跪搢笏上香祭酒奠爵<lb/>
出笏俯伏再拜樂止讀祝讀祝官取祝跪讀訖樂作獻<lb/>
官俯伏再拜樂止亞獻酌泛齊終獻酌事酒儀並同初<lb/>
獻但不用祝飲福受胙獻官詣神位前再拜跪搢笏祭<lb/>
<pb n="KR2l0010_WYG_084-3a"/>
酒飲福酒受胙出笏俯伏興再拜復位陪祭官皆再拜<lb/>
徹豆望燎獻官詣望燎位執事者捧祝帛置燎所燎半<lb/>
禮畢天下衞所祭用少牢儀物視京都殺焉<lb/>
　　　封城隍神<lb/>
洪武元年十二月封京都及天下城隍神上謂中書及<lb/>
禮官曰明有禮樂幽有鬼神若城隍神者歴代所祀宜<lb/>
新封爵遂封京都城隍為承天鑒國司民昇福明靈王<lb/>
其在北京開封府者封為承天鑒國司民顯聖王臨濠<lb/>
<pb n="KR2l0010_WYG_084-3b"/>
府為承天鑒國司民貞佑王太平府為承天鑒國司民<lb/>
英烈王和州為承天鑒國司民靈護王滁州為承天鑒<lb/>
國司民靈佑王五府皆正一品餘在各府州縣者府為<lb/>
鑒察司民城隍威靈公秩正二品州為鑒察司民城隍<lb/>
靈佑侯秩三品縣為鑒察司民城隍顯佑伯秩四品其<lb/>
章服京都城隍衮冕十有二章開封府等五府封王及<lb/>
各府封公者九旒九章各州縣封侯伯者七旒七章命<lb/>
翰林詞臣撰制文以頒之　京都城隍制曰帝王受天<lb/>
<pb n="KR2l0010_WYG_084-4a"/>
明命行政教於天下必有生聖之瑞受命之符此天示<lb/>
不言之妙而人見聞所不及者也神司淑慝為天降祥<lb/>
亦必受天之命所以明有禮樂幽有鬼神天理人心其<lb/>
致一也朕君四方雖明智弗類代天理物之道實罄於<lb/>
衷思應天命此神所鑒而簡在帝心者君道之大惟典<lb/>
神天有其舉之承事惟謹應天府城隍昇福侯宋代所<lb/>
封位號也聰明正直聖不可知固有超於高城深池之<lb/>
表也世之崇於神者則然神受於天者葢不可知也兹<lb/>
<pb n="KR2l0010_WYG_084-4b"/>
以臨御之初與天下更始凡城隍之神皆新其命睠此<lb/>
興王之郡神相居多宜加封曰承天鑒國司民昇福明<lb/>
靈王明者神之體容光必照靈者神之用隨感而通此<lb/>
固神之徳而亦天之命也司於我民鑒於我國享兹明<lb/>
祀悠久無疆主者施行　開封城隍致詞改其後曰睠<lb/>
此名城天下之中定帝王之宅金湯既甲於列郡神號<lb/>
宜盛於他邦可封曰承天鑒國司民顯聖王顯則著其<lb/>
靈明無不照聖則造其極大而化之此固神之徳而亦<lb/>
<pb n="KR2l0010_WYG_084-5a"/>
天之命也　臨濠城隍曰睠此鄉邦之地實同豐沛之<lb/>
都朕肇自戎行至成大業皆神黙相豈敢忘初可封曰<lb/>
承天鑒國司民貞佑王貞則無貳亶明睿而無私佑則<lb/>
垂祥仰感通之如在　太平城隍曰睠此名城雄奠江<lb/>
表朕初飛渡首駐其間再四禱祈神告不貳宜封曰承<lb/>
天鑒國司民英烈王英則發越精華烈則威靈烜赫<lb/>
和州城隍曰睠此名城雄奠江右王師戾止屢獲成功<lb/>
非神相之何以臻此宜封曰承天鑒國司民靈護王靈<lb/>
<pb n="KR2l0010_WYG_084-5b"/>
則威加於顯著護則福及於保綏　滁州城隍曰睠此<lb/>
名城雄奠東淮王師首駐戰勝俱安成此峻功實神相<lb/>
之宜封曰承天鑒國司民靈佑王靈則威之顯著佑則<lb/>
福之保綏　各府城隍曰睠此郡城明祇所司宜封曰<lb/>
鑒察司民城隍威靈公威則照臨有赫威則感通無方<lb/>
　各州城隍曰睠此州城靈祇攸主宜封曰鑒察司民<lb/>
城隍靈佑侯靈則隨感而通佑則錫善以福　各縣城<lb/>
隍曰睠此縣邑靈祇所司威靈丕著福澤普施宜封曰<lb/>
<pb n="KR2l0010_WYG_084-6a"/>
鑒察司民城隍顯佑伯顯則威靈丕著佑則福澤普施<lb/>
　其始末之詞則皆與京都城隍同但鑒於我國於各<lb/>
郡則改曰鑒於我郡政於各州縣則改曰州政邑政而<lb/>
享兹明祀於郡州縣則皆改曰享兹祀典云<lb/>
　　　有司祀典<lb/>
洪武元年十二月辛丑命天下凡祀典神祇有司依時<lb/>
致祭其不在祀典而常有功徳於民事蹟昭著者雖不<lb/>
致祭其祠宇禁人撤毁<lb/>
<pb n="KR2l0010_WYG_084-6b"/>
　　　城隍神廟式<lb/>
洪武三年京師城隍廟成初城隍舊祀卑隘詔度地營<lb/>
築既而中書省臣及尚書陶凱請以東嶽行祀改為廟<lb/>
上可之修飾既備建左右二司凱復請如前代建六曹<lb/>
曰吏户禮兵刑工二司左曰左司之神右曰右司之神<lb/>
上命罷六曹不必設左右二司止稱曰左司神右司神<lb/>
仍命置神主主用丹漆字以金旁飾以龍文及是始成<lb/>
命凱等迎主入廟用王者儀仗<lb/>
<pb n="KR2l0010_WYG_084-7a"/>
　　　設厲壇<lb/>
洪武三年始命祭無祀鬼神先是上以兵革之餘死無<lb/>
後者其靈無所依命議舉其禮至是禮官奏按祭法王<lb/>
祭泰厲諸侯祭公厲大夫祭族厲泰厲謂古帝王之無<lb/>
後者公厲謂古諸侯之無後者族厲謂古諸大夫之無<lb/>
後者又士喪禮疾病禱於厲鄭氏謂漢時民家皆秋祠<lb/>
厲則此祀又達於民也春秋傳曰鬼有所歸乃不為厲<lb/>
然則鬼之祭享而無所歸則必為害古者七祀於前代<lb/>
<pb n="KR2l0010_WYG_084-7b"/>
前王諸侯卿大夫之無後者皆致其祭豈無為而然哉<lb/>
後世以為涉於淫諂非禮之正遂不舉行而此等無依<lb/>
之鬼乃或依附土木為民禍福以邀享祀者葢無足怪<lb/>
今欲舉其祀宜於京都王國各府州縣及里社皆祭祀<lb/>
之而天下之淫祀一切屏除使鬼之無所歸附者不失<lb/>
祭享則灾厲不興是亦除民害之一也上然之乃命京<lb/>
都築壇於𤣥武湖中天下府州縣則皆設壇於城北其<lb/>
各里内又立祭壇歲以三月清明七月望及十月朔日<lb/>
<pb n="KR2l0010_WYG_084-8a"/>
長吏率僚佐候晡時致祭牲用羊豕各三以米三石炊<lb/>
飯正壇設城隍位羊一豕一壇下東西各席地焚香列<lb/>
炬各設羊一豕一并設飯羮以祭之壇之南立石刻祭<lb/>
文京都謂之泰厲王國謂之國厲府州謂之郡厲縣謂<lb/>
之邑厲民間謂之鄉厲著為定式<lb/>
　　　祭封内山川<lb/>
洪武五年上諭中書省及禮部曰始天下方定其山川<lb/>
皆統祀於京師然古者諸侯祭封内山川今行省大臣<lb/>
<pb n="KR2l0010_WYG_084-8b"/>
方面重寄視古之方伯連帥無異而其境内山川所當<lb/>
祭者其定制頒行之於是禮部奏五嶽五鎭四海四瀆<lb/>
禮秩尊崇及京師山川皆國家常典非諸侯所得預者<lb/>
其各省惟祭風雲雷雨及境内山川之神宜共為一壇<lb/>
設二神位以省臣初獻都指揮司官亞獻府官終獻祭<lb/>
期春用驚蟄後三日秋用秋分後三日每位牲用羊一<lb/>
豕一籩豆四簠簋二爵三鉶犧象尊各一祝一風雲雷<lb/>
雨帛四山川位帛二凡祭致齊三日可自是定天下十<lb/>
<pb n="KR2l0010_WYG_084-9a"/>
三省山川皆各省自祭舊合祭京師及四夷山川悉罷<lb/>
之<lb/>
　　　四夷山川祭法<lb/>
洪武八年癸已以外夷山川附祭於各省山川之次先<lb/>
是禮部尚書牛諒言京都既罷祭天下山川其四夷山<lb/>
川亦非天子所當躬祀乃命别議其禮以聞至是中書<lb/>
及禮部奏以外夷山川附祭於各省如廣西則宜附祭<lb/>
安南占城眞臘暹羅鎖里廣東則宜附祭三佛齊瓜畦<lb/>
<pb n="KR2l0010_WYG_084-9b"/>
福建則宜附祭日本琉球浡泥遼東則宜附祭高䴡<lb/>
陜西則宜附祭甘肅朶甘烏思藏京城更不須祭又言<lb/>
各省山川與風雲雷雨既居東南向其外夷山川神位<lb/>
宜分東西同壇共祀上可其奏命中書頒行之將祭則<lb/>
遣官一人往監其祀<lb/>
　　　王國府州縣社稷<lb/>
洪武十一年禮部奏京都大社大稷既同壇合祭其王<lb/>
國各府州縣仍用舊制於禮未一今議亦合同為一壇<lb/>
<pb n="KR2l0010_WYG_084-10a"/>
神主皆依京制用石主埋於壇南木主二祭則設之祭<lb/>
畢收藏其配位舊以勾龍配社后稷配稷今大社大稷<lb/>
既奉仁祖淳皇帝配其王國府州縣無可配者難設配<lb/>
位今議王國社宜稱國社之神稷宜稱國稷之神府則<lb/>
稱府社府稷州則稱州社州稷縣則稱縣社縣稷從之<lb/>
命頒其制於天下<lb/>
　　　祭物非土産聽其缺<lb/>
洪武十三年溧水縣祭社稷以牛醢代鹿醢御史案實<lb/>
<pb n="KR2l0010_WYG_084-10b"/>
奏之上命當其罪而禮部奏云著令凡祭物缺者許以<lb/>
他物代上曰夫祭物所謂缺者以非土地所産溧水固<lb/>
有鹿何得謂缺是有司無誠心於祀神而故為是茍簡<lb/>
也夫百司所以能理其職而盡民事者以其常存敬懼<lb/>
之心耳今溧水之官於神猶怠忽之則於人事又何懼<lb/>
焉命論如律乃勅禮部下天下有司凡祭必備其物茍<lb/>
其物非地産所有又無商賈販鬻則聽其缺可也<lb/>
　　　軍衞設祀壇<lb/>
<pb n="KR2l0010_WYG_084-11a"/>
宣徳二年丁丑兵部都督譚廣奏天下郡縣俱設風雲<lb/>
雷雨山川社稷壇春秋祭祀為民祈福宣府久置軍衞<lb/>
而無壇所近年風雨不調人多疾病請如郡縣立壇致<lb/>
祭行在禮部言有司祭山川等神宣府邊衞似難比例<lb/>
上曰奉祀神明為人祈福軍衛獨非吾人乎其准所言<lb/>
令於農隙之時為之<lb/>
　　　城隍神不稱爵<lb/>
正統四年十二月山東登州府知府楊頤奏本府原係<lb/>
<pb n="KR2l0010_WYG_084-11b"/>
州治其城隍封靈佑侯今升為府宜加封公爵奏下禮<lb/>
部議尚書胡濙等以為今北京城隍止稱京都城隍之<lb/>
神如五嶽四瀆原有封號洪武間皆已革去可令照例<lb/>
稱登州府城隍之神庶合禮制從之<lb/>
　　　邊衞設壇<lb/>
宣徳三年四月總兵官都督譚廣奏天下郡縣設風雲<lb/>
雷雨山川社稷壇春秋祭祀為民祈福宣府久置軍衞<lb/>
請如郡縣立壇致祭行在禮部言宣府邊衞似難比例<lb/>
<pb n="KR2l0010_WYG_084-12a"/>
上曰奉祀神明為人祈福軍衞獨非吾民乎其准所言<lb/>
令於農隙之時為之<lb/>
　　　祭岳瀆違制<lb/>
𢎞治元年正月都察院左都御史馬文升等言嶽鎭海<lb/>
瀆等祠廟皆有前太監陳喜及奸人鄧常恩所造石函<lb/>
周遭有符篆中貯泥金書道經及金銀錢寳石五榖似<lb/>
為魘鎭之術者又有先帝遣陳喜致祭祝文其文不知<lb/>
何人所撰皆刻之石本廟故事凡改元之初及水旱災<lb/>
<pb n="KR2l0010_WYG_084-12b"/>
傷則致祭嶽鎭海瀆之神例命翰林院撰文分遣朝臣<lb/>
以往未聞外官撰文内臣往祭之事况石函魘鎭世無<lb/>
此理今常恩等已正憲典其石函石牌尚存于寧以妖<lb/>
術惑人自言得聚寳盆於桃花洞知州程觀信之事聞<lb/>
俱坐斬既遇赦寧發戍邊逺天下妄言惑衆如寧者尚<lb/>
多請出榜禁約<lb/>
　　　衡山南嶽祀例<lb/>
正統元年湖廣布政司照磨所檢校程富奏衡州府衡<lb/>
<pb n="KR2l0010_WYG_084-13a"/>
山縣古有南岳廟年久滋敝有失觀瞻請設道士及佃<lb/>
户修整事下行在禮部覆奏因言五嶽五鎭四海四瀆<lb/>
事同一體俱合用道士或十人或五名每廟佃户四户<lb/>
灑掃供役仍令該管府州縣官時加巡視以稱崇祀之<lb/>
禮從之<lb/>
　　　正恒山北嶽祀典<lb/>
𢎞治四年先是太子少保兵部尚書馬文升言恒山北<lb/>
嶽在今大同府渾源州宋有天下未混一北為契丹所<lb/>
<pb n="KR2l0010_WYG_084-13b"/>
有故祭北嶽於眞定府曲陽縣迨我太宗文皇帝遷都<lb/>
北平而眞定却在京都之南當時禮官亦未建明猶祭<lb/>
北嶽於曲陽臣考周禮載恒山為并州之鎭在正北我<lb/>
朝一統志亦載恒山在渾源州南二十里即北嶽以此<lb/>
觀之則北嶽當在渾源州無疑今本州北嶽廟趾猶存<lb/>
勅禮部詳考移文山西守臣於渾源州恒山舊跡修建<lb/>
北嶽廟以後北嶽歲祭於此行禮下禮部覆議以為祀<lb/>
北嶽恒山於曲陽歴漢唐宋以至國朝上下幾二千年<lb/>
<pb n="KR2l0010_WYG_084-14a"/>
未之有改其渾源州雖有恒山亦名北嶽然祀典不聞<lb/>
碑誌無考况今恒山實為畿内鉅鎭孕靈已久一旦廢<lb/>
此舉彼恐有窒礙如文升所奏渾源州恒山既為一方<lb/>
之望古跡間存復有洪武年間重修廟宇但恐年久頽<lb/>
敝請下所司量加修葺春秋致祭威靈歆格用垂悠久<lb/>
下禮部覆議行<lb/>
　　　北嶽改祀近地<lb/>
𢎞治十五年吏部尚書馬文升奏嶽瀆之祭自古皆即其<lb/>
<pb n="KR2l0010_WYG_084-14b"/>
近地而廟祭之惟北嶽祭於眞定府曲陽縣北海祭於<lb/>
河南濟源縣其地之相去頗逺據大明一統志所載謂<lb/>
山西渾源州原有北嶽祠廟欲行修葺改祭北嶽於此<lb/>
該禮部覆議得自帝舜以來已祭北嶽於曲陽而我太<lb/>
祖復循用不改今請仍如舊典<lb/>
　　　禁淫祠<lb/>
洪武三年禁淫祠制曰朕思天地造化能生萬物而不<lb/>
言故命人君代理之前代不察乎此聽民人祀天地祈<lb/>
<pb n="KR2l0010_WYG_084-15a"/>
禱無所不至普天之下民庶繁多一日之間祈天者不<lb/>
知其幾瀆禮僭分莫大於斯古者天子祭天地諸侯祭<lb/>
山川大夫士庶各有所宜祭其民間合祭之神禮部其<lb/>
定議頒降違者罪之於是中書省臣等奏凡民庶祭先<lb/>
祖歲除祀竈鄉村祈土榖之神凡有災患禱於祖先若<lb/>
鄉厲邑厲郡厲之祭則里社郡縣自舉之其僧道建設<lb/>
齋醮不許進章上表投拜青詞亦不許塑畫天神地祇<lb/>
及白蓮社明尊教白雲宗巫覡扶鸞禱聖書符呪水諸<lb/>
<pb n="KR2l0010_WYG_084-15b"/>
術並加禁止庶幾左道不興民無惑志詔從之<lb/>
　　　附郭縣罷重祭<lb/>
洪武十七年禮部議天下府州縣先師孔子及社稷山<lb/>
川等祀如縣之附府者府既祭縣亦以是日祭誠為煩<lb/>
瀆自今縣之附府者府祭縣罷之詔從其議<lb/>
　　雜祀<lb/>
　　　祭海<lb/>
洪武元年正月命道士周原徳往萊州諭祭海神原徳<lb/>
<pb n="KR2l0010_WYG_084-16a"/>
未至前數日並海之民見海濤恬息聞空中洋洋然若<lb/>
有神語者皆驚異及原徳至臨祭煙雲交合異香郁然<lb/>
靈風清肅海潮嚮應竣事父老皆欣喜相賀爭至徳所<lb/>
曰海濤不息者十餘年矣今聖人應運太平有兆海濱<lb/>
之民何幸身親見之原徳還奏上悅<lb/>
　　　以殲賊立江海神廟<lb/>
正徳八年三月命立江海神廟於狼山歲時祭初巡撫<lb/>
淮揚都御史張縉言流賊於狼山乗颶風之變實江海<lb/>
<pb n="KR2l0010_WYG_084-16b"/>
效靈宜立廟以昭神貺禮部議江海之神已秩祀典此<lb/>
復立廟幾於煩瀆詔從縉請<lb/>
　　　祀馬祖<lb/>
洪武二年遣官祭馬祖先牧馬步馬社之神初命築壇<lb/>
於後湖祀馬祖諸神勅禮官考其禮儀至是禮官奏言<lb/>
周官牧人掌六馬之屬春祭馬祖夏祭先牧秋祭馬社<lb/>
冬祭馬步馬祖天駟星也孝經說云房為龍馬先牧始<lb/>
養馬之人未聞馬社始乗馬者世本曰相士作乗馬馬<lb/>
<pb n="KR2l0010_WYG_084-17a"/>
步謂神之災害於馬者隋用周祭以四仲之月唐宋因<lb/>
之今擬春秋二仲月甲戊庚日為宜於是遣官行禮為<lb/>
壇四壇用羊一豕一幣一其色白籩豆各四簠簋豋象<lb/>
尊壺尊各一樂用時樂獻官齋戒公服行三獻禮祝文<lb/>
曰維神始於天地之初而馬生於世牧養蕃息馭而乗<lb/>
之閑廏得所歴代興邦戡定禍亂咸賴戎馬民人是安<lb/>
朕自起義以來多資於馬摧堅破敵大有功焉稽古按<lb/>
儀載崇明享爰申報本以昭神功謹以制幣牲齊式陳<lb/>
<pb n="KR2l0010_WYG_084-17b"/>
明薦尚享<lb/>
　　　申明五祀<lb/>
洪武二年禮部尚書崔亮奏周官天子五祀曰門曰户<lb/>
人之所出曰中霤人之所居曰竈曰井人之所養故杜<lb/>
佑曰天子諸侯必立五祀所以報徳也今擬依周官五<lb/>
祀止於歲終臘享通祭於廟門外羣臣則四品以上祀<lb/>
中霤門户三神五品以下祀井竈二神庶合禮意上命<lb/>
著為令<lb/>
<pb n="KR2l0010_WYG_084-18a"/>
　　　祭司馬<lb/>
洪武五年禮部奏舊祭馬祖先牧馬步馬社今擬止設<lb/>
一壇祭司馬一神每歲止於仲春一祭從之<lb/>
　　　祭五祀<lb/>
洪武六年定凡祭五祀户竈門井於四孟月時享太廟<lb/>
日遣内官致祭中霤於季夏土旺戊日遣内官致祭<lb/>
　　　祭五祀壇制日期<lb/>
洪武八年禮部奏五祀之禮考之周漢唐宋其制不一<lb/>
<pb n="KR2l0010_WYG_084-18b"/>
今擬以孟春祀司户之神設壇於皇宫門左司門主之<lb/>
孟夏祀司竈之神設壇於御廚光祿寺官主之季夏祀<lb/>
中霤之神設壇於乾清宫丹墀内官主之孟秋祀司門<lb/>
之神設壇於午門之左司門主之孟冬祀司井之神設<lb/>
壇於井前光祿寺官主之四孟月之祭則於有事太廟<lb/>
之日季夏之祭則於土旺之日牲用少牢制可自是五<lb/>
祀之禮歲率以為常<lb/>
　　　會議釐正神祀<lb/>
<pb n="KR2l0010_WYG_084-19a"/>
𢎞治元年禮科給事中張九功言國之大事在祀與戎<lb/>
祀典正則人心正今聖明御極修明祀典然而朝廷常<lb/>
祭之外尚有釋迦牟尼文佛三清三境九天應元雷聲<lb/>
普化天尊之祭又有金玉闕眞君元君神父神母之祭<lb/>
諸宫觀中又有水宫星君諸天諸帝之祭非所以示法<lb/>
於天下也乞勅禮部稽之祀典盡為釐正及一切左道<lb/>
惑人之事通為禁止上是其言命禮部會官考詳何神<lb/>
立於何代何神有功於國何神澤及生民今何神應祀<lb/>
<pb n="KR2l0010_WYG_084-19b"/>
與否明白具奏於是尚書周洪謨等會議謂我太祖高<lb/>
皇帝稽古定制凡前代所加嶽鎭海瀆封號郡縣城隍<lb/>
神號盡行革正其忠臣烈士亦止以當時封號稱之凡<lb/>
異端亂正之術一切有所禁以正風俗曉人心者至矣<lb/>
伏望皇上以祖宗為法敬事天地孝事宗廟嚴事山川<lb/>
百神此外凡有齋醮祀禱之類通行罷免不惟絶異端<lb/>
之姦亦可省無益之費仍勅中外凡宫觀祠廟非有功<lb/>
徳於民者不合祀典俱令革去間有累朝崇建難於輒<lb/>
<pb n="KR2l0010_WYG_084-20a"/>
廢者亦宜釐正名號減殺禮儀庶盡以禮事神之心<lb/>
謹按世俗所謂釋迦牟尼文佛三清三境天尊者葢西<lb/>
方有國曰中天竺乃釋迦所生之地漢明帝時其法始<lb/>
入中國後之宗其教者遂以釋迦之本性為法身徳業<lb/>
為報身并其眞身而為三其實本一人耳唐儒韓愈有<lb/>
曰三代之時百姓安樂夀考中國未有佛也自有佛法<lb/>
以來亂亡相繼宋齊梁陳以下事佛漸謹年代尤促梁<lb/>
武帝捨身施佛餓死臺城由此觀之佛不足事明矣至<lb/>
<pb n="KR2l0010_WYG_084-20b"/>
於道家以老子為師宋儒朱熹有曰玉清元始天尊既<lb/>
非老子之法身上清太上道君又非老子之報身設有<lb/>
二像又非與老子為一而老子又自為上清太上老君<lb/>
葢倣釋氏之失而又失之者也况老聃亦人鬼耳豈可<lb/>
僭居昊天上帝之上哉如宋徽宗躬親祠醮傾心崇奉<lb/>
卒之陷身北國覆亡宗社可為明戒佛老之徒妄相稱<lb/>
述惑世誣民莫之能廢不合祀典莫此為甚伏望自今<lb/>
以始凡遇萬夀千秋等節不令修建吉祥齋醮或遇喪<lb/>
<pb n="KR2l0010_WYG_084-21a"/>
禮不令修建薦揚齋醮俱不先期遣官祭告釋迦牟尼<lb/>
文佛於大興隆寺及三清三境天尊於朝天宫則祀典<lb/>
正矣　所謂北極中天星主紫微大帝者葢北極五星<lb/>
在紫微垣中又曰紫微大帝之座乃朝廷宫殿之象正<lb/>
統初建紫微殿於大徳觀東設大帝之像每節令亦遣<lb/>
官祭告夫幽禜祭星古禮也祖宗以來每歲南郊已有<lb/>
星辰壇合祭之禮今乃像之如人稱之為帝以極星之<lb/>
正祠於異端之宫稽之祀典誠無所據其祭告乞罷免<lb/>
<pb n="KR2l0010_WYG_084-21b"/>
　所謂九天應元雷聲普化天尊者凡隂陽凝聚陽氣<lb/>
在内不得出則奮擊而為雷霆今道家妄以為玉霄一<lb/>
府總司五雷雷部諸神皆其所主而又以六月二十四<lb/>
日為天尊示現之日故朝廷歲以是日遣官詣顯靈宫<lb/>
致祭夫風雲雷雨每歲南郊已有合祭之禮而山川壇<lb/>
復有秋報之祭况自二月發聲之後無非雷霆震奮之<lb/>
日今以六月二十四日為示現日於義何取設像名稱<lb/>
禮亦何所據哉其祭告亦乞罷免　又有所謂祖師三<lb/>
<pb n="KR2l0010_WYG_084-22a"/>
天扶教輔𤣥大法師眞君者傳記云漢張道陵光武時<lb/>
人善以符治病至桓帝永夀元年百二十歲而沒人傳<lb/>
白日上昇唐天寳宋熙寧大觀間累號正一靖應眞君<lb/>
子孫亦有封號國朝仍襲正一嗣教眞人之封秩視二<lb/>
品然宋邵伯温聞見錄云漢建安二十年曹操破張魯<lb/>
定漢中魯祖陵父衡以符法相授受自號師君其衆曰<lb/>
鬼卒曰祭酒大抵與黄巾相類朝廷不能討就拜魯漢<lb/>
寧太守鎭夷中葢陵本非異人而道家祖陵為天師者<lb/>
<pb n="KR2l0010_WYG_084-22b"/>
特因天寳之稱而云爾今歲以正月十五日為陵生辰<lb/>
遣官詣顯靈宫祭告夫生辰自宜使其子孫祭於家而<lb/>
乃遣官祭告尤非祀典亦乞罷免　所謂大小青龍神<lb/>
者記云昔有僧名盧自江南來寓居今京師西山一日<lb/>
有二童子來拜於前盧納之供奉無怠時久旱不雨二<lb/>
童子白於盧請限雨期即委身龍潭須臾化二青龍遂<lb/>
得雨後賜盧號曰感應禪師建寺設像又别設二青龍<lb/>
祠於龍潭之上宣徳中勅建大圓通寺加二青龍以封<lb/>
<pb n="KR2l0010_WYG_084-23a"/>
號今春秋祭之夫妖由人興久自衰息况今連年亢旱<lb/>
祈禱二龍杳無應驗則怪誕不足崇奉明矣又有所謂梓<lb/>
潼帝君者記云神姓張諱亞子其先越巂人因報母之<lb/>
仇徙居梓潼之七曲山仕晉戰沒人立為廟唐𤣥宗僖<lb/>
宗宋咸平日屢封至英顯王道家謂上帝命梓潼掌文<lb/>
昌府事及人間禄籍故元加號為帝君而天下學校亦<lb/>
有立祠祀之者景泰中因京師舊廟闢而新之歲以二<lb/>
月三日為帝君生辰遣官致祭夫梓潼神顯靈於蜀則<lb/>
<pb n="KR2l0010_WYG_084-23b"/>
廟食其地於禮為宜祠之京師何也况文昌六星為天<lb/>
之六府殊與梓潼無干乃合而為一是誠附會不經乞<lb/>
并與大小青龍神之祭俱勅罷免其梓潼在天下學校<lb/>
者俱令拆毁庶足以解人心之惑　又道家有所謂北<lb/>
極佑聖眞君者盖眞武乃北方𤣥武七宿後人乃以𤣥<lb/>
武為眞聖而作龜蛇於下宋眞宗避諱改𤣥武為眞武<lb/>
靖康初加號曰佑聖助順靈應眞君及攷圖志乃云眞<lb/>
武為淨樂王太子得道術修煉武當山功成飛昇奉上<lb/>
<pb n="KR2l0010_WYG_084-24a"/>
帝命往鎭北方被髪跣足建皂纛𤣥旗攝𤣥武位此則<lb/>
道家附會誕妄之說再考國朝御製碑謂太祖平定天<lb/>
下兵戈所向隂佑為多嘗建廟南京載在祀典及太宗<lb/>
入靖内難以神有顯相功又於京城艮隅并武當山重<lb/>
建廟宇兩京歲時朔望各遣官致祭而武當山又專官<lb/>
督視祀事至我憲宗嘗範金為神像屢遣内官陳喜安<lb/>
奉於武當山葢亦承列聖崇奉之意以祈神休耳而喜<lb/>
乃援引左道鄧常恩輩熒惑聖徳虐害生民奏請重修<lb/>
<pb n="KR2l0010_WYG_084-24b"/>
京城廟宇改號靈明顯佑宫日進邪術遂使香火之地<lb/>
幾為姦盜之區今常恩輩已服其罪而其所遺蠧國害<lb/>
民之事尚未止息如頻年齎送神像及多給武當道士<lb/>
衣布濫費香爉之類是也請止照洪武間例每年以三<lb/>
月三日九月九日用素羞遣太常寺官致祭其餘祭祀<lb/>
悉皆停免繼後神像再不齎送凡府縣應辦給衣巾并<lb/>
香爉諸物之勞民者俱量為裁省庶幾國用少節而於<lb/>
累朝崇報之禮亦未嘗廢也　所謂崇恩眞君隆恩眞<lb/>
<pb n="KR2l0010_WYG_084-25a"/>
君者道家相傳以崇恩眞君姓薩名堅西蜀人宋徽宗<lb/>
時嘗從王侍宸林靈素輩學法有騐而隆恩眞君則玉<lb/>
樞火府天將王靈官也又嘗從薩眞君傳符法永樂中<lb/>
以道士周思得能傳靈官法乃於禁城之西建天將廟<lb/>
及祖師殿宣徳中改廟為大徳觀封二眞君成化初改<lb/>
觀曰顯靈宫每年換袍服三年一小焚十年一大焚復<lb/>
易以新珠玉錦綺所費不訾每節候歲時皆遣官致祭<lb/>
夫薩眞君之法因王靈官而行王靈官之法因周思得<lb/>
<pb n="KR2l0010_WYG_084-25b"/>
而顯而其法之所自又皆林靈素輩所附會况近年祈<lb/>
禱杳無應騐若以累朝創建之故難以廢毁其祭告之<lb/>
禮宜令罷免四時袍服更換宜令收貯勿毁此後不必<lb/>
再焚亦不必再製如此則妄費可少省而邪術可貶矣<lb/>
　所謂金闕上帝玉闕上帝者誌云福建閩縣舊有洪<lb/>
恩靈濟宫即祀今之金玉闕二眞人者五代時吳徐温<lb/>
子曰知證封江王曰知諤封饒王嘗提兵平福州福人<lb/>
徳之圖像以祀宋賜今額又考國朝御製碑謂太宗嘗<lb/>
<pb n="KR2l0010_WYG_084-26a"/>
弗豫藥罔效禱神輒應因大新閩地廟宇令春秋致祭<lb/>
易衣給户灑掃又立廟祀於京師加封知證金闕眞君<lb/>
知諤玉闕眞君正統成化年間累加號為上帝每朔望<lb/>
節令俱遣官祀及時薦新食四時致皮弁冠紅金雲龍<lb/>
朝衣又加平天冠明黄錦綺服其黄服五年一換焚紅<lb/>
服十年一換焚夫神之世系年代事蹟本非有甚異也<lb/>
而兄弟並稱上帝本處既有春秋祀而京師復一年數<lb/>
祀袍服在京換焚費以不貲閩之袍服又數勞人賫送<lb/>
<pb n="KR2l0010_WYG_084-26b"/>
其僭號既宜革正而妄費亦宜節損請仍存閩之廟祀<lb/>
廢京師之諸祀革其帝號與服色止稱眞君服舊服其<lb/>
衣服更換俱令本宫收貯不必再焚每歲亦不必再製<lb/>
若在閩而敝者令府縣量為修補不必齎送如此則於<lb/>
禮庶不謂瀆而報功之典亦未嘗不存也　所謂神父<lb/>
聖帝神母元君及金玉闕元君者即二徐之父母及其<lb/>
配也宋封父齊王為忠武眞人其母曰仁夀仙妃配皆<lb/>
為仙妃我朝永樂至成化間屢加封其父為聖帝母及<lb/>
<pb n="KR2l0010_WYG_084-27a"/>
二妃皆為元君每歲時節令俱遣官祀而金玉闕元君<lb/>
又有誕辰之祭僭瀆一至於此載考徐温乃五代時吳<lb/>
國專權弑主之人殊無功徳可錄但緣二徐為子有一<lb/>
時禱應之功故濫恩至此伏乞削去上帝元君之號一<lb/>
切濫祀俱宜罷免　所謂東嶽泰山之神者為五嶽之<lb/>
首廟在山東泰安州山下唐宋元皆加號曰王或曰帝<lb/>
若祀人鬼然者我太祖正祀典止稱東嶽泰山之神有<lb/>
司春秋致祭有事則遣官祭告每歲南郊并二八月山<lb/>
<pb n="KR2l0010_WYG_084-27b"/>
川壇俱有合祭之禮葢以山川靈氣有發生之功故也<lb/>
今朝陽門外有前元東嶽舊廟國朝因而不廢其後歲<lb/>
以三月二十八日及萬夀聖節遣官致祭夫既專祭於<lb/>
封内又合祭於郊壇則此廟之祭實為煩瀆亦乞罷免<lb/>
　所謂京師都城隍之神者葢建國者必設高城深池<lb/>
以保其民人其制自黄帝始今天下府州縣各有城隍<lb/>
廟在京師者謂之都城隍廟舊在順天府西南俗以五<lb/>
月十一日為神誕辰故是日及節令皆遣官祀夫城隍<lb/>
<pb n="KR2l0010_WYG_084-28a"/>
之神非人鬼也安有所謂誕辰者况南郊秋祀皆有合<lb/>
祭之禮則誕辰并節令之祀亦宜罷免　議既上上曰<lb/>
卿等言是修建齋醮遣官祭告并東嶽眞武城隍廟靈<lb/>
濟宫祭祀俱仍舊二徐眞君并其父母妻宜革去帝號<lb/>
止仍舊封號原冠袍等物換回焚毁今後福建冠袍每<lb/>
六年一齎送餘如所議行之<lb/>
　　　祭三清樂章<lb/>
𢎞治八年十二月内閣大學士徐溥等奏近司禮監傳<lb/>
<pb n="KR2l0010_WYG_084-28b"/>
示聖諭遞出祭三清樂章令臣等改補進呈臣等謹按<lb/>
天子祀天地天者至尊無對盡天下之物不足以報其<lb/>
徳惟誠意可以格之故禮以少為貴物以簡為誠祭不<lb/>
過南郊時不過孟春牲不過一牛書曰黷于祭祀時謂<lb/>
弗欽禮煩則亂事神則難正此謂也漢祀五帝儒者尚<lb/>
非之以為天止一人豈有五帝况三清者乃道家邪妄<lb/>
之說謂一天之上有三大帝至以周時柱下史李耳當<lb/>
之是以人鬼而加於天之上理之所必無者也若夫樂<lb/>
<pb n="KR2l0010_WYG_084-29a"/>
器之清濁樂音之高下制度節奏毫釐之際不容少差<lb/>
差則反以召禍况製為時俗詞曲以享神明䙝瀆尤甚<lb/>
以此獲福又豈有是理哉我朝天地合祭用正月皆太<lb/>
祖所親定樂器樂章皆太祖所親製足以傳之萬世當<lb/>
此之時豈有三清之祭俗曲之音今所遞出樂章雖云<lb/>
出於永樂大典葢是書之作博采兼收欲以盡天下之<lb/>
事初未聞以此施之朝廷見諸行事以為後世法也陛<lb/>
下純誠至孝嗣統守成一以太祖為法以上追二帝三<lb/>
<pb n="KR2l0010_WYG_084-29b"/>
王之盛不宜以黷禮事天臣等讀儒書窮聖道道家邪<lb/>
妄之說未嘗究心至於鄙䙝詞曲尤所不習不當以非<lb/>
道事陛下所連日憂惶不敢奉命者實不願陛下為此<lb/>
舉也近數月來凡奉中旨處分其合理者自當仰承徳<lb/>
意不敢違越間於民情有干治體相礙亦不敢茍且應<lb/>
命以誤陛下未免封還執奏至再至三迹似違忤情實<lb/>
忠愛似此者多非但樂章一事而已疏入上嘉納之<lb/>
　禮部志稿卷八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷八十七</head> <lb/>
    <p>
<pb n="KR2l0010_WYG_087-1a"/>
欽定四庫全書<lb/>
　禮部志稿卷八十七<lb/>
　　　　　　　　　　　　明　俞汝楫　編<lb/>
　䘮禮備考<lb/>
　　職官䘮<lb/>
　　　期年不奔䘮<lb/>
洪武二十三年閏四月甲戌除期年奔䘮之制先是百<lb/>
官聞祖父母伯叔兄弟䘮俱得奔赴至是吏部言祖父<lb/>
<pb n="KR2l0010_WYG_087-1b"/>
母伯叔兄弟皆係期年服若俱令奔䘮守制或一人連<lb/>
值五六期䘮或道路數千里則居官日少更易繁數曠<lb/>
官廢事今後除父母及祖父母承重者丁憂外其餘期<lb/>
年服制不奔䘮從之<lb/>
　　　期功迴避與祭<lb/>
嘉靖十三年孟冬享廟先期命侍郎顧鼎臣霍韜皆有<lb/>
期功之服上言古禮期服諸侯絶大夫降今之公卿即<lb/>
古之諸侯而猶有期服非禮也律言緦麻以下皆不與<lb/>
<pb n="KR2l0010_WYG_087-2a"/>
祭者謂其身蒞之也百官聞期年之訃不過私家為位<lb/>
及踰旬月則無庸避矣上令禮官考議以聞於是尚書<lb/>
夏言奏封建法廢世無諸侯久矣古之諸侯建邦啟土<lb/>
世有其國伯叔兄弟皆其臣也故期服可絶不知今之<lb/>
公卿能臣其伯叔兄弟乎又曰在位則為公卿釋位則<lb/>
為族屬不知䘮服之制人情之所由生也豈以在位釋<lb/>
位為隆殺哉夫哀有淺深故服有輕重祭祀吉禮致敬<lb/>
神明若情未忘哀則不專誠於祭故不與也禮曰小功<lb/>
<pb n="KR2l0010_WYG_087-2b"/>
緦麻執事不與禮言小功緦麻但可執事至饋奠之禮<lb/>
重則不敢與也今二臣小功麻服之重者也太廟捧主<lb/>
又禮之重者也以服之重而與禮之重者得謂知禮乎<lb/>
詔鼎臣韜迴避以侍郎黄宗明林廷㭿代之且令自後<lb/>
廟享前五日太常寺即奏奉主官十餘人以請<lb/>
　　三年不得奪情<lb/>
景泰二年吏科給事中毛玉奏禮部郎中章綸三年之<lb/>
䘮古今通制向者朝廷因各邊未寧暫行奪情之典所<lb/>
<pb n="KR2l0010_WYG_087-3a"/>
留者皆股肱輔弼之大臣邊徼經營之要職近者各處<lb/>
官司相習成風或司府佐貳之官或州縣幕司之職甚<lb/>
至辦事官吏一聞親䘮即行保舉奪情且金革之變禮<lb/>
不可施之於平世矧今聖明蒞政之初法令大新之日<lb/>
前項官吏素非執政之臣輕引奪情之例保留章奏絡<lb/>
繹道途雖䝉明斷不允亦已煩瀆聖聽乞𠡠該部将綸<lb/>
奏准事例通行内外俾皆遵守庶敦廉恥之節以消奔<lb/>
競之風從之<lb/>
<pb n="KR2l0010_WYG_087-3b"/>
　通䘮制<lb/>
　　孝慈録服制<lb/>
洪武七年十一月孝慈録成先是貴妃孫氏薨勅禮部<lb/>
議服制禮部尚書牛諒等奏曰周禮儀禮父在為母服<lb/>
期年若庶母則無服上曰父母之恩一也而低昻若是<lb/>
不情甚矣乃𠡠翰林院學士宋濓等曰養生送死聖人<lb/>
大政諱亡忌疾衰世陋俗三代䘮禮散失於衰周厄於<lb/>
暴秦漢唐以降莫能議此夫人情無窮而禮為適宜人<lb/>
<pb n="KR2l0010_WYG_087-4a"/>
心所安即天理所宜爾等其考定䘮禮於是濂等考得<lb/>
古人論服母䘮者凡四十二人願服三年者二十八人<lb/>
服期者十四人奏之上曰三年之䘮天下之通䘮今願<lb/>
服三年視服期年加倍豈非天理人情之所安乎乃立<lb/>
為定制子為父母庶子為其母皆斬衰三年嫡子衆子<lb/>
為庶母皆齊衰杖期仍命以五服䘮制著為書使内外<lb/>
遵守其冠服絰杖制度詳見本書<lb/>
　　䘮禮禁令<lb/>
<pb n="KR2l0010_WYG_087-4b"/>
洪武五年詔古之䘮禮以哀戚為本治䘮之具稱家有<lb/>
無近代富者奢侈犯分力不及者掲借財物炫耀殯送<lb/>
惑於風水停柩經年不行安葬宜令中書省集議定制<lb/>
違者論罪<lb/>
　　俗䘮禁令<lb/>
洪武元年十二月辛未監察御史髙原諐言京師人民<lb/>
循習元氏舊俗凡有䘮葬設宴㑹親友作樂娯尸惟較<lb/>
酒殽厚薄無哀戚之情流俗之壞至此甚非所以為治<lb/>
<pb n="KR2l0010_WYG_087-5a"/>
且京師者天下之本萬民之所取則一事非禮則海内<lb/>
之人轉相視傚弊可勝言況送終禮之大者不可不謹<lb/>
乞禁止以厚風化上是其言乃詔中書省令禮官定官<lb/>
民䘮服之制<lb/>
　　禁䘮葬僭侈<lb/>
洪武三年禮部尚書崔亮言禮所以辨上下防奢侈也<lb/>
今䘮葬之禮自公侯卿大夫至於士庻各有等第然其<lb/>
間儀制上可以兼下下不可以僭上力雖有餘不得過<lb/>
<pb n="KR2l0010_WYG_087-5b"/>
度力不足者稱家有無不拘常例從之<lb/>
　　品官䘮制<hi>庶民附</hi>
洪武五年禮部奏定文武品官䘮禮　襲衣三品以上<lb/>
三襲四品五品二襲六品以下一襲　飯含五品以上<lb/>
飯用稷含用珠九品以上飯用粱含用小珠　銘旌以<lb/>
綘帛為之廣一幅四品以上長九尺六品以上長八尺<lb/>
九品以上長七尺　斂衣品官朝冠朝服一襲常服十<lb/>
襲衾十番命婦大衫褙子一襲常服十襲衾十番　靈<lb/>
<pb n="KR2l0010_WYG_087-6a"/>
座設於柩前用白絹結魂帛以依神　棺槨品官棺用<lb/>
油杉朱漆槨用土杉墻翣公侯六三品以上四五品以<lb/>
上二　明器公侯九十事一品二品八十事三品四品<lb/>
七十事五品五十事六品七品三十事八品九品二十<lb/>
事　引披鐸引者引車之紼也披者以纁為之繫於輀<lb/>
車四柱在傍執之以備傾覆者也鐸者以銅為之所以<lb/>
節挽歌者公侯四引六披左右各八鐸一品二品三引<lb/>
四披左右各六鐸三品四品二引二披左右各四鐸五<lb/>
<pb n="KR2l0010_WYG_087-6b"/>
品以下二引二披左右各二鐸　羽旛竿長九尺五品<lb/>
以上一人執之以引柩六品以下不用　功布品官用<lb/>
之長三尺　方相四品以上四目七品以上兩目八品<lb/>
以下不用　栁車上用竹格以綵結之傍施帷幔四角<lb/>
垂流蘇　誌石二片品官皆用之其一為葢書某官之<lb/>
墓其一為底書姓名鄉里三代生年月及子孫葬地婦<lb/>
人則隨夫或子孫封贈二石相向用鐵束埋墓中　碑<lb/>
碣功臣歿後封王螭首髙三尺二寸碑身髙九尺濶三<lb/>
<pb n="KR2l0010_WYG_087-7a"/>
尺六寸龜趺髙三尺八寸一品螭首髙三尺碑身髙八<lb/>
尺五寸濶三尺四寸龜趺髙三尺六寸二品葢用麟鳳<lb/>
髙二尺八寸碑身髙八尺濶三尺二寸龜趺髙三尺四<lb/>
寸三品盖用天禄辟邪髙二尺六寸碑身髙七尺五寸<lb/>
濶三尺龜趺髙三尺二寸四品圓首髙三尺四寸碑身<lb/>
髙七尺濶二尺八寸方趺髙三尺五品圓首髙二尺二<lb/>
寸碑身髙六尺五寸濶二尺六寸方趺髙二尺八寸六<lb/>
品圓首髙二尺碑身髙六尺濶二尺四寸方趺髙二尺<lb/>
<pb n="KR2l0010_WYG_087-7b"/>
六寸七品圓首髙一尺八寸碑身髙五尺五寸濶二尺<lb/>
二寸方趺髙一尺四寸　墳塋功臣歿後封王塋地周<lb/>
圍一百步每面二十五步墳髙二丈四圍墳墻髙一丈<lb/>
石人四文武各二石虎羊馬望柱各二一品塋地周圍<lb/>
九十步每面二十二步半墳髙一丈八尺墳墻髙九尺<lb/>
石人二文武各一石馬虎羊石望柱各二二品塋地周<lb/>
圍八十步每面二十步墳髙一丈六尺墳墻髙八尺石<lb/>
人石虎羊馬石望柱同一品三品塋地周圍七十步每<lb/>
<pb n="KR2l0010_WYG_087-8a"/>
面一十七步半墳髙一丈四尺墳墻髙七尺石虎羊<lb/>
馬石望柱同二品四品塋地周圍六十步每面十五步墳<lb/>
髙一丈二尺墳墻髙六尺石虎羊馬石望柱同三品五<lb/>
品塋地周圍五十步每面一十二步半墳髙一丈墳墻<lb/>
髙四尺石羊馬石望柱各二六品塋地周圍四十步每<lb/>
面一十步墳髙八尺七品塋地周圍三十步每面各七<lb/>
步半墳髙六尺　祭物四品以上用羊豕九品以上用<lb/>
豕　庶民襲衣一用深衣一大帶一履一雙裙褲衫襪<lb/>
<pb n="KR2l0010_WYG_087-8b"/>
隨用飯用粱含錢三銘旌用紅絹五尺斂衣隨所用衣<lb/>
衾及親戚禭儀棺隨所用堅木油杉為上栢扻之土杉<lb/>
松木又次之用黑漆金漆不得硃紅明器一事功布以<lb/>
白布三尺引柩栁車以衾覆棺誌石二片如品官之儀<lb/>
塋地周圍十八步每面四步半祭物用豕力不足者隨<lb/>
家有無既奏上曰婚䘮之禮人道之重斟酌得宜行之<lb/>
惟允其頒布天下使臣民皆遵守之<lb/>
　恩䘏備考<lb/>
<pb n="KR2l0010_WYG_087-9a"/>
　聞訃<lb/>
　　為大臣發䘮禮<lb/>
洪武二年十月庚午命禮部議天子為大臣發䘮禮禮<lb/>
官請以宋太祖為韓王趙普舉哀故事其儀聞訃於西<lb/>
華門壬地設御幄南向陳御座於正中上置素褥侍儀<lb/>
司設訃者位於前設文武官陪哭位東西向奉慰位於<lb/>
訃者位北北向其日拱衛司備儀使奉迎車駕引禮導<lb/>
文武百官素服由西華門入就陪哭位引訃者亦由西<lb/>
<pb n="KR2l0010_WYG_087-9b"/>
華門入立於西南侍儀奏外辦皇帝素服乘輿詣幄儀<lb/>
仗分列和聲署即陳樂設而不作太常卿於幄西跪奏<lb/>
某官來訃某年某月日臣某官以某疾薨請舉哀皇帝<lb/>
哭文武官皆哭太常卿跪奏止哭皇帝止哭文武官皆<lb/>
止哭文武官就奉慰位北向立班首詣御前跪百官皆<lb/>
跪奉慰畢俯伏興分立引禮導訃者就拜位四拜興訃<lb/>
者退大常卿奏禮畢皇帝還宫訃者及文武百官以次<lb/>
出明日舉哀如前儀<lb/>
<pb n="KR2l0010_WYG_087-10a"/>
　　公侯䘮輟朝<lb/>
洪武二十三年命禮部定公侯卒𦵏輟朝禮著為令凡<lb/>
公侯卒於家者聞䘮輟朝三日下𦵏輟朝一日卒於外<lb/>
者聞䘮輟朝一日䘮柩至京輟三日下𦵏仍輟一日輟<lb/>
朝之日不鳴鐘鼓各官服淺淡色衣烏紗㡌黑角帶朝<lb/>
叅從之<lb/>
　　為大臣發哀<lb/>
洪武二年以開平忠武王常遇春訃至上悲悼即命禮<lb/>
<pb n="KR2l0010_WYG_087-10b"/>
部議天子為大臣發哀禮禮官言周制王哭諸侯大宗<lb/>
伯為上相檀弓曰天子之哭諸侯也雀弁緇衣自周以<lb/>
降天子為諸王公妃主大臣宗戚外祖父母后父母内<lb/>
命婦及蕃國主之䘮皆有舉哀之禮漢東海㳟王薨明<lb/>
帝幸津門亭發哀晉長樂公主扶風王亮薨武帝並舉<lb/>
哀三日唐永安王孝基薨髙祖為之發哀宋汝南郡王<lb/>
晉王夫人符氏薨天子為之素服舉哀此為諸王妃主<lb/>
而舉哀也魏司馬曹真薨帝幸城東張幃而哭之唐太<lb/>
<pb n="KR2l0010_WYG_087-11a"/>
子右衛率李大亮卒太宗為之舉哀於别殿宋太師趙<lb/>
普薨太宗為之素服舉哀樂安郡主惟正薨仁宗素服<lb/>
發哀於後苑此為大臣宗戚而舉哀也今請以宋太宗<lb/>
為韓王趙普舉哀故事<hi>其儀見職掌</hi>
　　為公侯訃輟朝<lb/>
洪武二十二年命禮部定公侯卒葬輟朝禮著為令禮<lb/>
部議凡公侯卒於家者聞䘮輟朝三日下𦵏輟朝一日<lb/>
卒於外者聞䘮輟朝一日䘮柩至京輟朝三日下𦵏輟<lb/>
<pb n="KR2l0010_WYG_087-11b"/>
朝一日凡輟朝之日不鳴鐘鼓各官服淺淡色衣烏紗<lb/>
㡌黑角帶朝叅從之<lb/>
　　重考輟朝例<lb/>
景泰三年禮部言昨者奉㫖令稽輟朝事例今按諸司<lb/>
職掌公侯故輟朝三日都督至都指揮故輟朝二日公<lb/>
侯在外故輟朝二日靈襯到京仍輟朝三日其親王公<lb/>
主郡主薨逝輟朝俱係特㫖又永樂間伊王薨輟朝十<lb/>
日具素服西角門視事永安公主薨輟朝四日亦素服<lb/>
<pb n="KR2l0010_WYG_087-12a"/>
視事於西角門今後凡輟朝禮儀俱如永樂間例<lb/>
　祭𦵏<lb/>
　　品官墳塋<lb/>
洪武三年禮部尚書陶凱奏定品官墳塋之制一品塋<lb/>
地周圍九十步墳髙一丈八尺二品塋地周圍八十步<lb/>
墳髙一丈四尺三品塋地周圍七十步墳髙一丈二尺<lb/>
以上石獸並六四品塋地周圍六十步五品五十步墳<lb/>
髙八尺以上石獸並四六品四十步七品以下二十步<lb/>
<pb n="KR2l0010_WYG_087-12b"/>
墳髙六尺凡碑碣五品以上許用碑龜趺螭首六品以<lb/>
上用碣方趺圓首皆參酌古典以為定制<lb/>
　　五品賜祭葬<lb/>
宣德七年五月上聞少詹事兼侍讀學士王英母卒問<lb/>
尚書胡濙曰英母亦應得賜祭及營葬否濙對曰舊制<lb/>
官三品父母曾受封贈者官為營葬今英官四品其母<lb/>
受五品封上曰儒臣吾所優禮者況非此母無此子其<lb/>
遣官賜祭仍命有司治葬勿為例<lb/>
<pb n="KR2l0010_WYG_087-13a"/>
　　不允袁忠徹祭𦵏<lb/>
天順二年十月鴻臚寺丁憂序班袁應驤以其父尚寶<lb/>
寺少卿忠徹所纂相書來進且言忠徹祇事太宗皇帝<lb/>
靖難乞賜贈官葬祭上曰忠徹無他能苐以區區相術<lb/>
受知太宗皇帝得累官職其為榮幸亦云至矣所請不<lb/>
允<lb/>
　　允辭𦵏<lb/>
成化八年八月致仕南京吏部尚書魏驥以是年正月<lb/>
<pb n="KR2l0010_WYG_087-13b"/>
卒遣官祭𦵏其子鴻臚寺序班完以驥遺言具奏辭𦵏<lb/>
上曰大臣不幸云亡朝廷賜䘏典以為盡忠者之勸非<lb/>
但為死者也今驥臨終遺言乃爾身之将死猶恐有勞<lb/>
於民可謂純臣矣覽之良久惻然重違其志特從之<lb/>
　　申明祭𦵏限制<lb/>
成化七年禮部尚書鄒幹等奏舊制公侯伯都督及在<lb/>
家文職一品二品父母妻并三品父母亡故者賜祭并<lb/>
造墳四品父母故者止賜祭然必其父母妻受本等封<lb/>
<pb n="KR2l0010_WYG_087-14a"/>
贈者方許近來臣下雖例不該祭𦵏者往往陳乞䝉荷<lb/>
特恩不為過而中間有品級畧相等者輙援例希求不<lb/>
已不惟煩凟宸聽又且事不歸一臣議自今除前項官<lb/>
父母并妻曾受本等封贈亡故照例請行若生前雖已<lb/>
受封不係本等品級如子見任三品官其父母受封四<lb/>
品亡故者止有祭又有子現任四品官其父母受五品<lb/>
六品七品者亡故祭𦵏皆無如此則庻幾䘏典一定禮<lb/>
制無更從之<lb/>
<pb n="KR2l0010_WYG_087-14b"/>
　　正典一祭例<lb/>
成化八年應天府尹彭信卒其子乞祭𦵏禮部尚書鄒<lb/>
幹言在京三品例有祭𦵏而順天府尹王賢致仕卒惟<lb/>
有祭今信卒於任未敢定擬上命止與一祭命禮部左<lb/>
侍郎劉吉子申為國子監生許其請也<lb/>
　　辨駁與祭𦵏議<lb/>
正德八年禮科給事中王鑾等言大臣祭葬類多冐濫<lb/>
乞查例定擬禁革禮部議國家鑒古為制凡兩京四品<lb/>
<pb n="KR2l0010_WYG_087-15a"/>
以上官皆給賜祭葬隆恩異數非但哀死於既往亦以<lb/>
勸忠於将來也邇因逆瑾變亂事例不一人無適從乃<lb/>
有自行陳乞覬干恩澤者屢經言官建白輙加裁損如<lb/>
被劾去官職者特為停止未經考滿者減半給價侍從<lb/>
邊功者臨時定奪雜流出身者不與覆奏在外者之祭<lb/>
祀以年逺而不行四品官之父母雖受封而無𦵏斟酌時<lb/>
宜可謂無復滲漏但今三品二品官被劾致仕者其祭<lb/>
葬俱遵𢎞治十年恩例二品奏請量減三品還與祭𦵏<lb/>
<pb n="KR2l0010_WYG_087-15b"/>
似等級畧舛乞以二品奏請量減者還與祭𦵏三品<lb/>
被劾致仕者如二品例量減又三品父母受封有祭𦵏<lb/>
而二品三品先後共歴四五年以未考滿請封例無祭<lb/>
𦵏是二品父母有終不霑祭𦵏之恩者矣四品父母受<lb/>
封有祭而三品未及考滿或曾歴四品亦未考滿請封<lb/>
是三品父母有終不霑賜祭之恩者矣乞以二品三品<lb/>
共歴三四年以上者雖未考滿父母准與祭𦵏三品未<lb/>
及三年父母亦准與祭詔悉如所議自後不得紛更已<lb/>
<pb n="KR2l0010_WYG_087-16a"/>
而鑾等又言三品被劾致仕舊止與祭今禮部擬與<lb/>
祭𦵏視以禮致仕者恩典混同無闗勸戒宜舉正禮部<lb/>
奏辨此先帝恩㫖但云還與則抑揚之意亦自有在請<lb/>
自今三品被劾致仕公論不與者止與祭一壇詔從之<lb/>
　　嚴祭葬限制<lb/>
嘉靖二十三年禮科都給事中周采等言國家優䘏臣<lb/>
下祭𦵏贈諡載諸令甲今陳乞援附章奏紛紜請下禮<lb/>
部通查㑹典條格及前後事例著為畫一之法疏下禮<lb/>
<pb n="KR2l0010_WYG_087-16b"/>
部議言祭葬之賜本以優寵臣下然計品論資以為<lb/>
隆殺則辨勞之義存而怠者奮祭葬有兼得有半得<lb/>
則辨賢之義存而不肖者懲雜途不得以干恩父母不<lb/>
得以追附則辨能辨位之義存而凱覦者息規制甚備<lb/>
但歲久因循為子孫者徒以儌惠君上為孝而不知分<lb/>
限之不可越為有司者徒以推廣德意為務而不知恩<lb/>
禮之不可濫臣等叅稽㑹典擬議條格如言侍臣者必<lb/>
常日侍講讀言軍功者必常躬履行陣給半𦵏者必原<lb/>
<pb n="KR2l0010_WYG_087-17a"/>
其年勞之異同請特恩者必論其途徑之邪正與例未<lb/>
可拘法當報罷者條例上請惟聖裁明定一一二品官<lb/>
妻受封病故者止祭一壇不得與夫之父母比一三品<lb/>
四品父母止授五品以下封者不賜祭其稱特恩非日<lb/>
講侍讀親履行陣及春宫親奉出閣開陳有勞者不得<lb/>
概與一切雜途皆報罷一尚書左都御史已加三少而<lb/>
奉㫖革去者止與本等祭二壇加陞日淺政績未著者<lb/>
臨時奏請定奪被劾閒住者不許一四品以上父母曾<lb/>
<pb n="KR2l0010_WYG_087-17b"/>
授本等封者各許並祭無封贈者不許一二品文官妻<lb/>
未封夫人者不賜祭一被劾致仕者聽本部論其平生<lb/>
功過酌議可否請自上裁未考滿者不分在任致仕俱<lb/>
祭一壇𦵏減半聽調别用及閒住并閒住詔復者俱不<lb/>
許一四品官已考滿者父母雖不得重封著亦與祭一<lb/>
壇未考滿者不許疏上得㫖被劾致仕者仍如𢎞治中<lb/>
例給與祭𦵏以稱朝廷優禮大臣之意餘皆如議<lb/>
　　申明公侯伯祭𦵏差等<lb/>
<pb n="KR2l0010_WYG_087-18a"/>
嘉靖三十二年十月故伏羌伯毛漢常被叅提未勘及卒<lb/>
乞恩禮部議洪武間公侯祭𦵏之典甚隆葢以待開國<lb/>
功臣至永樂間始命承襲病故者與祭二壇而年㓜襲<lb/>
未久者與一壇所以貴其爵也若管府事有功加太子<lb/>
太保以上者各有加祭則所以勸功也而為事者祭𦵏<lb/>
俱無所以罰罪備載㑹典惟未詳所為事若以被劾閒<lb/>
住為為事則都督例與祭六壇後閑住者亦與祭六壇<lb/>
而侯伯乃祭𦵏俱無輕重似不倫又本以才能推用雖<lb/>
<pb n="KR2l0010_WYG_087-18b"/>
經論劾其爵禄未常絶乃不惟革其管事所加祭遂并<lb/>
本爵應得恩典盡削之反不與無才可推及年㓜襲未<lb/>
久者為比論法似太嚴若以犯罪叅提為為事則犯有<lb/>
輕重勘有虚實恩典一槩削奪論罪似太混又為事者<lb/>
之妻若并革其祭則罪非身造命未追奪不革其祭則<lb/>
本從夫貴而妻獨䝉恩情理似未安自今公侯伯管府<lb/>
事有功後被劾閒住者宜止削其管事有功所加祭仍<lb/>
與本爵應得例𦵏及祭二壇若參提罪重勘實果碍倫<lb/>
<pb n="KR2l0010_WYG_087-19a"/>
理闗行檢者并本爵祭𦵏著一槩削之其罪状頗輕勘<lb/>
問無實者當與閒住同論若未經勘實病故者減其半<lb/>
葬止與祭一壇其夫人命未追奪者似當不革其祭而<lb/>
祭文内亦應并及其夫以示恩從夫得庶幾祖宗貴爵<lb/>
之義與罪罰法並行不悖矣詔如議<lb/>
　諡例<lb/>
　　奏慎重美諡<lb/>
成化四年禮部主事陸淵之奏刑罰雖嚴可警於一時<lb/>
<pb n="KR2l0010_WYG_087-19b"/>
爵賞雖重不及於後世惟美惡之諡一定則榮辱之名<lb/>
永逺不朽我朝祖宗尤重諡法雖以親王勛臣茍無善<lb/>
行亦不輕與之以美諡比年以來故官子孫往往以私<lb/>
求而得美諡上之予之也既無所擇下之得之也不以<lb/>
為榮邇者太子少保禮部尚書兼文淵閣大學士陳文<lb/>
卒奉聖㫖諡曰莊靖莊靖美諡也陳文何足當此迹其<lb/>
平生所存所行貪德彰聞汚風大著縱子為惡滅裂義<lb/>
方繆居調元贊化之任素乏經邦濟世之才生既逃於<lb/>
<pb n="KR2l0010_WYG_087-20a"/>
重罰死又竊夫美名殊失古人勸善懲惡之典乞𠡠廷<lb/>
臣㑹議削其美名更以惡諡以服天下之心以為将來<lb/>
之戒設為大臣之惡不可暴之天下後世恐傷朝廷禮<lb/>
遇之意則止而不諡於義亦可奏入上曰陳文在時不<lb/>
聞人言其過惡歿後循例加以恩典事已施行如何方<lb/>
來訐奏不准<lb/>
　　特賜四品官諡<lb/>
景泰七年巡按江西右僉都御史韓雍奏乞賜故國子<lb/>
<pb n="KR2l0010_WYG_087-20b"/>
監祭酒李時勉贈諡下禮部議尚書胡濙等以為諡法<lb/>
之設有美有惡無非因人賢否而示勸懲也我朝於大<lb/>
官善者諡不善者不諡即古聖善善從長之意比者尚書<lb/>
周忱徐𤦺左都鎰等俱䝉賜諡如時勉官雖不過四品<lb/>
而其節概之髙行誼之篤學問文章之純足以啟後學<lb/>
之敬慕誠非忱等可比宜如例請錫諡斯愜公論事下<lb/>
翰林院議於是少保大學士陳循等言時勉德行文章<lb/>
卓然為士林仰宗其臨事又多果斷而毅按諡法勤學<lb/>
<pb n="KR2l0010_WYG_087-21a"/>
好問曰文果而能斷曰毅請諡曰文毅從之<lb/>
　　允改諡<lb/>
成化四年四月故國子監祭酒諡文毅李時勉孫顒奏<lb/>
請改諡加贈上曰時勉在先朝直言敢諫於忠無沗矣<lb/>
毅不足以盡之其諡文忠贈禮部左侍郎如曹鼐例<lb/>
　　陳請諡<lb/>
成化五年六月南京刑部尚書耿九疇子翰林院脩撰<lb/>
裕言先臣官行應得諡上賜諡清惠因諭禮部臣曰諡<lb/>
<pb n="KR2l0010_WYG_087-21b"/>
法當時自有公論今後已往者不得陳請<lb/>
　　覆與諡議<lb/>
𢎞治十五年吏部尚書馬文昇奏三品以上大臣卒其<lb/>
子孫乞諡有賜有不賜者有諡及三品者美者多惡者<lb/>
少與者少不與者多乞斷自今凡二品以上大臣及始<lb/>
立功所封侯伯卒無問現任致仕應與諡者或三品有<lb/>
特賜者宜令吏兵二部備查勳業行實仍行禮科給事<lb/>
中詳議等第上請賜諡若所議未公許言官舉劾禮部<lb/>
<pb n="KR2l0010_WYG_087-22a"/>
覆奏謂國朝臣下之諡皆出上賜乞仍遵舊制凡文武<lb/>
大臣諡俱本部具奏既得㫖移文吏兵二部詳述勳業<lb/>
行實等第送翰林院定擬上請從之<lb/>
　䘏例<lb/>
　　初定封贈諸典<lb/>
洪武五年禮部奏定封贈之禮凡文武官自一品至七<lb/>
品得贈其曾祖祖父母及妻有差功臣歿後加贈則公<lb/>
封為王侯封為公歿於王事合加官爵封諡者有司奏<lb/>
<pb n="KR2l0010_WYG_087-22b"/>
請若領兵征伐而陷沒者不許褒封或舊有勳勞合追<lb/>
封者有司不得輒請取自上裁凡功臣䘮𦵏之禮有司<lb/>
臨時上請墳塋享堂碑亭官為脩治其壙内房室及<lb/>
享堂加采色惟公侯及一品得用其餘不許文官至二<lb/>
品武至三品或𠡠䘮或賜錢帛公侯省府臺各指揮使<lb/>
等官之家父母及妻䘮或遣官致祭及賜予皆出自上<lb/>
恩武臣歿於王事者自迎柩至𦵏凡七次遣官致祭小<lb/>
祥大祥皆有司隨時上請給賜之恩取自上裁指揮千<lb/>
<pb n="KR2l0010_WYG_087-23a"/>
百户亡歿有優給之例從征死事者全給從征病卒者<lb/>
半之邊上守禦病故及從征病還而卒者不得援例優<lb/>
給其有勤勞立功者優給之恩亦取自上裁有司不得<lb/>
奏請詔從之<lb/>
　　内臣乞封諡<lb/>
成化八年寧普伯劉聚奏乞封諡故叔御馬監太監劉<lb/>
永誠并乞祠堂賜額事下禮部言無封諡内臣事倒惟<lb/>
故司禮監太監王振祠堂䝉英宗賜額旌忠今永誠所<lb/>
<pb n="KR2l0010_WYG_087-23b"/>
乞未敢擅擬有㫖賜祠額曰褒功仍命内閣議擬封諡<lb/>
大學士彭時等言王振輔翼英宗年久又死國事英宗<lb/>
復位非不欲重加褒恤因無舊例止賜祠額今劉永誠<lb/>
得照例賜額已為過矣若又加封諡出於王振之上則<lb/>
輕重不倫人心不服将來守邊等項如水誠者将紛然<lb/>
比例陳乞變祖宗之法必自此始況今多事之際正宜<lb/>
恪守成憲以慰人心不可輕易更改致生外議於是事<lb/>
寝不行<lb/>
<pb n="KR2l0010_WYG_087-24a"/>
　　裁武臣䘏請<lb/>
𢎞治十五年禮部議得公侯都督等官病故既有祭𦵏<lb/>
之賜其家又以齊糧麻布為請在開國元勳則可在廕<lb/>
襲者則不可請今後齊糧麻布悉與革免<lb/>
　　裁省文武䘏典<lb/>
嘉靖二十八年給事中任有齡言大臣䘏典為費不貲<lb/>
今請乞太多不無濫與宜令所司詳核禮部亦以為然<lb/>
因請自今定議凡大臣䘏典或例雖應得而行業無聞<lb/>
<pb n="KR2l0010_WYG_087-24b"/>
勳勞未著者以次遞降其罪過昭彰者皆不准給庻<lb/>
於䘏死之中寓勸生之道又諸皇親指揮以下或妃嬪<lb/>
父母或其兄弟祭𦵏槩給似無等差亦宜分别裁定以<lb/>
重恩典節裁用上曰文武官䘏典如議皇親自宜從厚<lb/>
且生不與爵禄所省為多死後又議殺之不可其仍舊<lb/>
行<lb/>
　　酌處遇害䘏録<lb/>
嘉靖十一年福建布政查約叅議楊禹都指揮王翔以<lb/>
<pb n="KR2l0010_WYG_087-25a"/>
賊囚林汝美等反獄遇害都御史王應鵬御史蘇信稱<lb/>
其忠義宜加褒録給事中薛宗鎧言約等非為國死事<lb/>
特以變起倉卒不及趨避與蹈水火何異難比孫燧諸<lb/>
臣事例上是其言下禮部議覆諸臣向䝉賜葬是詶其<lb/>
遇害不得更議加卹<lb/>
　　體訪等第以給䘏典<lb/>
隆慶二年禮科給事中張鹵言先朝建言得罪及應得<lb/>
䘏典諸臣事久時移搜覆未遍宜趣撫按及提學官采<lb/>
<pb n="KR2l0010_WYG_087-25b"/>
訪奏聞其諸陳乞者一切報罪於是禮部覆言諸臣中<lb/>
固有進退光明始終一致者亦有因人成事見斥及退<lb/>
居之後肆情妄作晩節不終其為人品難以槩論設稍<lb/>
不為區别則朝廷勵世之典遂為臣下市恩之私其何<lb/>
以勸天下後世請申所司從公體訪分别等第行誼卓<lb/>
越心術純正見重鄉評者為上謹守亷隅人無疵議者<lb/>
次之罔利營私敗名䘮節者為下各指陳實跡毋徇情<lb/>
私如有濫舉者參奏如法上是之<lb/>
<pb n="KR2l0010_WYG_087-26a"/>
　　更定䘏典條例<lb/>
隆慶三年禮科都給事中王之垣請定議丈武官䘏典<lb/>
如宗藩條例體式頒示中外以省凟擾禮部請如之垣<lb/>
言叅酌前後故事列為條例以俟聖裁至是禮部議上<lb/>
一文武官祭葬有無隆殺之等悉遵㑹典其特恩如侍<lb/>
從必日侍講讀軍功必躬履行陣春宫官必親奉出閣<lb/>
開陳有勞者悉遵嘉靖中題允事例其祭葬大約於本<lb/>
等品級内量加一等無祭者給與全𦵏如講讀官五品<lb/>
<pb n="KR2l0010_WYG_087-26b"/>
本身有祭四品本身父母得擬祭𦵏三品得及其妻軍<lb/>
功則四品本身得擬祭葬三品未滿得及其父母加恩<lb/>
成例各有等差不得超越資次妄生希覬其或有讀講<lb/>
年久軍旅功多恩䘏特宜從厚者禮部臨時議請其餘<lb/>
不許一概援引陳乞<lb/>
一一品官父母妻加祭有父母加二壇者有妻加一壇<lb/>
者妻止於一壇者遇有陳乞禮部酌議以聞不得預擬<lb/>
一㑹典所定二品祭數本身二壇如有三少或兼大學<lb/>
<pb n="KR2l0010_WYG_087-27a"/>
士贈一品者至四壇父母與妻俱一壇節年所議則例<lb/>
如致仕加三少者加祭一壇加太子太保者加祭三壇<lb/>
原加三少而續奉㫖革去者止與本等祭二壇其被劾<lb/>
閒住者祭俱無妻未封夫人者不准與祭加陞日淺政<lb/>
績未著者禮部臨時核實奏請量減<lb/>
一三品官祭塟不分在任致仕俱祭一壇兼學士贈尚書<lb/>
者祭二壇未及考滿病故者祭一壇減半造墳造𦵏悉<lb/>
如舊例<lb/>
<pb n="KR2l0010_WYG_087-27b"/>
一四品官凡經考滿者父母雖止授五品封亦與祭一<lb/>
壇其未經考滿者不得越例陳乞一品官父母未䝉封<lb/>
贈者於制本不當霑祭不許越例冐請若品官妻非係<lb/>
封贈夫人者原與祭典不准並祭二品三品共歴三年<lb/>
以上者雖未考三品滿本身父母俱准與三品祭葬三<lb/>
品四品共歴三年以上者雖未考四品滿本身准照三<lb/>
品未考滿例祭一壇半葬父母准祭一壇其未及三年<lb/>
以上者不得妄行陳請<lb/>
<pb n="KR2l0010_WYG_087-28a"/>
一内外官不拘品級凡已授外封及後授京職考滿宜<lb/>
封而例不得重封者悉照品級給與應得祭𦵏如不因<lb/>
考滿而䝉恩詔受封者非係講讀軍功仍不准給<lb/>
一二品以上者雖經論劾中間或有心行無疵優禮致<lb/>
仕者悉照𢎞治年間例給與身後恩典如有罪過昭彰<lb/>
公論共棄者不拘見任等項俱不得概給其被劾閒住<lb/>
遇䝉覃恩開復致仕者祭葬仍不准給不許混奏<lb/>
一被劾聽調功過未明舉措未定者使人品原無可議<lb/>
<pb n="KR2l0010_WYG_087-28b"/>
所有應得祭葬准與全給或功有可録過有可原者以<lb/>
全給擬作半給半給作有祭無葬至於罪過昭彰公論<lb/>
共棄者照閒住事例不准給<lb/>
一因事革職而後賜復原職給以應得恩典如嘉靖<lb/>
二十七年例其覃恩槩復者不得援以為例今後自三<lb/>
品以上凡遇此項悉照所復品級題給祭葬若後復職<lb/>
銜反優於原職者仍照原職施行其被核聽核未明身<lb/>
故者照閒住例俱不准給<lb/>
<pb n="KR2l0010_WYG_087-29a"/>
一勳臣祭葬除皇親外其為事革祭者如正德嘉靖間<lb/>
題給賜祭則例今後公侯伯在内掌府事坐營在外總<lb/>
兵征討積有勳勞而加太子太保以上者照㑹典公侯<lb/>
祭十六壇伯祭十五壇掌府事坐營總兵歴有勳勞者<lb/>
與祭五壇雖掌府事坐營而政績未著者與祭四壇管<lb/>
事被劾勘明閒住者祭二壇被劾未經勘實者祭一壇<lb/>
勘實者祭一壇勘實而罪重者并本爵應得祭葬一概<lb/>
盡削又正德間公侯伯本祭俱三壇嘉靖間仍祭二壇<lb/>
<pb n="KR2l0010_WYG_087-29b"/>
今後照嘉靖間事例以復㑹典之舊<lb/>
一武臣祭葬舊例都督同知僉事起用未久病故者與<lb/>
祭二壇錦衣衛都指揮使身後贈都督同知者亦祭三<lb/>
壇署都督同知照署都督僉事止與祭一壇今後推類<lb/>
一體遵行<lb/>
一死事官如抗節不屈身死綱常者犯顔諫諍身死國<lb/>
事者執銳先登身死戰陣者危城固守身死封疆者仍<lb/>
照例立祠此外或有城池失守而身殞於奔命戰陣敗衂<lb/>
<pb n="KR2l0010_WYG_087-30a"/>
而軀斃於倒戈者止為酌量輕重賜之葬祭或加贈廕<lb/>
不得一概立祠<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0010_WYG_087-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷五十一</head> <lb/>
    <p>
<pb n="KR2l0010_WYG_051-1a"/>
欽定四庫全書<lb/>
　禮部志稿卷五十一<lb/>
　　　　　　　　　　　　明　俞汝楫　編<lb/>
　　列傳<lb/>
　　　尚書崔亮<lb/>
崔亮字執夫直隸藁城人洪武元年授中書禮曹主事<lb/>
遷濟南知府以母憂起復為禮部尚書癸未詔定官員<lb/>
親屬冠服之禮亮於内外官員父兄伯叔子孫弟姪及<lb/>
<pb n="KR2l0010_WYG_051-1b"/>
隸卒軍士等制各定有差三年上諭亮曰司天臺言朔<lb/>
日以來日中有黑子占者多以為祭天不順禮所致令<lb/>
亮制之亮引周漢唐宋及元損益不同復以我國朝前<lb/>
議圜丘從祀之禮以漢唐為煩故止祀日月星辰太嵗<lb/>
為簡當上然之而止復問郊祀天地拜位皆正中而百<lb/>
官朝參則列東西避正中何也亮對以天子祭天升自<lb/>
午陛祭社升自子陛葢社主隂隂北方也故君南向答<lb/>
隂之義也郊主陽陽南方也故君北向以答陽也若羣<lb/>
<pb n="KR2l0010_WYG_051-2a"/>
臣朝參無答神之義俱當避君上之尊故升降則皆繇<lb/>
卯陛朝班則分列東西以避馳道此其義不同上繇是<lb/>
益重亮因命百官朝參左右班不得越三尺省府臺公<lb/>
俱就拜甬道上復承命議百官及内史監官於皇太子<lb/>
親王前稱殿下自稱名若本宫内史本府官及承奉司<lb/>
於皇太子親王前俱稱殿下自稱臣百官在上前稱皇<lb/>
太子稱親王曰某王又定大朝㑹常朝及内外官員辭<lb/>
謝奏事待班等禮付侍儀司行之並定皇太子以下及<lb/>
<pb n="KR2l0010_WYG_051-2b"/>
羣臣賜坐殿下坐墩墩制參酌宋典各有等差其他請<lb/>
旗纛止祭於當祭之月與夫宗廟四時之祭皆用四時<lb/>
孟月及嵗除凡五祭於清明等節各備時物薦享俱允<lb/>
行之時禮儀草創而亮引証考據多本經典云<lb/>
　　　尚書錢用壬<lb/>
錢用壬直隸廣徳州人故元進士為翰林院編修張士<lb/>
誠據呉用為淮南省參政後來歸授按察司副使遷中<lb/>
書省參議改御史臺經歴洪武元年陞禮部尚書秋八<lb/>
<pb n="KR2l0010_WYG_051-3a"/>
月遣官釋奠於先師孔子用壬等奏周制凡始立學者<lb/>
釋奠於先聖先師凡學春秋釋奠於先師秋冬亦如之<lb/>
漢儒以先聖為公若先師孔子為詩書之官若禮有髙<lb/>
堂生樂有制氏詩有毛公書有伏生可以為師者葢四<lb/>
時之學將習其道故釋奠各以其師而不及先聖惟春<lb/>
秋合樂則天子視樂有司總祭先聖先師是則漢時釋<lb/>
奠亦畧可知矣魏正始中使太常釋奠於辟廱晉釋奠<lb/>
於國學東晉成穆孝武皆親釋奠隋制國子監每嵗四<lb/>
<pb n="KR2l0010_WYG_051-3b"/>
仲月上丁釋奠先聖先師州縣學則用春秋仲月唐初<lb/>
釋奠儒官為祭主直書博士姓名敢昭告於先聖許敬<lb/>
宗奏請令國子監祭酒為初獻詞稱皇帝謹遣仍令司<lb/>
業為亞獻博士為終獻縣則令為初獻丞為亞獻主簿<lb/>
及尉通為終獻永為禮制武徳貞觀中皆以二月親幸<lb/>
國子監釋奠開耀景龍中皆皇太子釋奠於太學開元<lb/>
中詔春秋釋奠以三公攝事著之常式若遇大祀則仲<lb/>
丁州縣用上丁宋元因古禮而損益之今宜定制以仲<lb/>
<pb n="KR2l0010_WYG_051-4a"/>
春仲秋二上丁日降香遣官祀國學以丞相初獻翰林<lb/>
學士亞獻國子監祭酒終獻上然之至是遣官致祭本<lb/>
年十二月乞休賜居湖州<lb/>
　　　尚書陶凱<lb/>
陶凱字仲立浙江臨海人博學善屬文至元中以明經<lb/>
掇科除永豐教諭國初薦入朝授翰林編修與修元史<lb/>
又撰洪武廣韻若干卷以進上稱善命教大本堂授楚<lb/>
王經洪武三年陞禮部尚書剖符封功臣議五等封爵<lb/>
<pb n="KR2l0010_WYG_051-4b"/>
據歴代故實討論詳定四夷之未歸附草璽書諭之悉<lb/>
效順獻琛於時法制未備上命有司各行鄕飲乃采周<lb/>
官儀禮及唐宋之制參定其儀又以兵亂之後人才荒<lb/>
落命定科舉式行於天下以取賢斂才焉開國之初百<lb/>
凡禮儀區畫為多四年初設進士取吳伯宗等一百二<lb/>
十人而凱實提調之得人之盛始此遂刻程文而凱叙<lb/>
其首九月冊河南王巴拜女為秦王樉妃時妃有外王<lb/>
父喪上命廷臣議之凱奏大功以下雖凡人亦可成婚<lb/>
<pb n="KR2l0010_WYG_051-5a"/>
况王妃無服上命中使及女史往諭妃家行納徵發冊<lb/>
禮五年十二月凱言漢唐宋皆有㑹要紀載時政以資<lb/>
稽考今起居注紀言紀事藏之金櫃已呈為實錄凡諸<lb/>
司領錄聖旨及奏事簿籍紀載時政可以垂法後世者<lb/>
宜依㑹要編類為書使後之議事者有所考焉其臺省<lb/>
府宜各置銅櫃藏領錄簿以備稽考俱從之尋出為湖<lb/>
廣行省參政㑹使髙麗主客誤用符驗上坐與知罪遂<lb/>
曰臣受知陛下官髙二品夀至七旬死復何憾雖向有<lb/>
<pb n="KR2l0010_WYG_051-5b"/>
金牌免死之旨亦不自表也翼日上傷悼之贈太子少<lb/>
保以旌其忠洪武八年三月也𦵏長潭山下<lb/>
　　　尚書楊訓文<lb/>
楊訓文四川潼川人為元淮海書院山長遇亂不能去<lb/>
王師下揚州聞其名徵起拜之起居注上諭訓文曰起<lb/>
居之職非専事紀錄而已要在輸忠納誨致主於無過<lb/>
之地而後為盡職也爾素稱謹厚當始終一致茍易其<lb/>
所守則患必生矣譬如馳馬致戒於險阻則不墜肆意<lb/>
<pb n="KR2l0010_WYG_051-6a"/>
於平曠則顛蹶吾每以此自警故以示爾等他日復命<lb/>
訓文同滕毅集古無道之君所行之事以進曰往古人<lb/>
君所為善惡皆可見為龜鑑吾所觀此者正欲知喪亂<lb/>
之繇以為之戒耳兩遷中書省左司郎中洪武元年改<lb/>
太常寺卿二年出知湖州三年移知汀州四年陞禮部<lb/>
尚書協陶凱理部事是嵗肇舉進士命禮部尚書陶凱<lb/>
與前侍講學士潘廷堅為會試主司侍講學士詹同國<lb/>
子司業宋濂吏部員外郎原本前貢士鮑恂為同考至<lb/>
<pb n="KR2l0010_WYG_051-6b"/>
廷試又命訓文協陶凱提調得進士吳伯宗等一百二<lb/>
十人號稱得人本年改户部拜河南行省參政五年二<lb/>
月卒人稱其有學行政事云<lb/>
　　　尚書牛諒<lb/>
牛諒山東東平人洪武元年以秀才舉擢典簿二年同<lb/>
學士張以寧出使安南至界日煃以卒其姪日熞立以<lb/>
寧獲勅印畱洱江使諒入其國諭以來意諒宣徳威黎<lb/>
人効順三年囘京以使稱旨陞工部員外郎四年廷試<lb/>
<pb n="KR2l0010_WYG_051-7a"/>
進士充讀卷官五年陞禮部尚書六年命承旨詹同等制<lb/>
釋奠先師孔子樂章諒以所定禮儀進朝可又奉命定<lb/>
大祀分獻禮上初獻禮畢分獻官即行初獻亞獻終獻<lb/>
亦如之又上建陪祭官齋房於北郊齋宫之西南命諒<lb/>
與承旨詹同等議省牲所冠服用同等奏玉藻君皮弁<lb/>
以日視朝遂以食則皮弁似與命常服之服同今中祀<lb/>
既以皮弁行禮則省牲上用常服又上命禮官參考歴<lb/>
代帝王祀廟諒奏三王開天立極大有功徳於民京都<lb/>
<pb n="KR2l0010_WYG_051-7b"/>
有廟春秋享祀宜令太常掌之祀以太牢漢髙祖光武<lb/>
唐髙祖太宗宋太祖元世祖宜令有司就各陵立廟每<lb/>
嵗仲春以少牢致祭商中宗髙宗等亦宜令有司立陵<lb/>
廟三年一祭祭以少牢上曰五帝三王及漢唐宋創業<lb/>
之君俱宜於京師立廟致祭其餘守成賢君令有司祭<lb/>
於陵廟皆每嵗春秋祭之又詔定文武官誥命制度命<lb/>
諒與學士宋濂稽古詳定其式諒等參考唐宋誥命以<lb/>
進上從之七年十一月勅禮部官定喪服之制諒奏周<lb/>
<pb n="KR2l0010_WYG_051-8a"/>
禮儀父在為母服期年若庶母則無服上謂其不近人<lb/>
情命翰林學士宋濂等考定喪禮於是濂等考得古人<lb/>
論母喪者凡四十二人願服三年者二十八人服期年<lb/>
者十四人奏之諒為人樸實議禮精宻本年以事降本<lb/>
部主事尋復前職未幾致仕<lb/>
　　　尚書吕本<lb/>
吕本鳯陽夀州人仕元為元帥府都事其後來歸嵗丙<lb/>
午為中書掾史呉元年授湖廣行省照磨洪武三年陞<lb/>
<pb n="KR2l0010_WYG_051-8b"/>
中書省右司郎中四年改左司郎中五年陞刑部侍郎<lb/>
尋進吏部尚書六年除太常寺卿七年以事左遷北平<lb/>
按察司檢事召還授禮部尚書八年正月諭本令天下<lb/>
有寄跡佛老志尚聖賢者許入國學以習天理民彛乃<lb/>
畀之以政本年出為兩浙都轉運塩使十二年復授太<lb/>
常寺卿十四年以疾卒賜𦵏鍾山之隂本無子其女皇<lb/>
太子妃<lb/>
　　　尚書張籌<lb/>
<pb n="KR2l0010_WYG_051-9a"/>
張籌字惟中常州無錫人少明經元季浙江省試第一<lb/>
洪武四年吏部尚書詹同薦籌有文學應奉翰林文字<lb/>
授禮部主事奉詔同禮部尚書陶凱等采摭漢唐以來<lb/>
藩王善惡可為勸戒者為昭鑑錄六年陞廣東行省參<lb/>
政九年陞禮部尚書值晉王妃謝氏薨命籌同學士宋<lb/>
濂議喪服制籌以濂議奏上按唐制皇帝為皇妃等舉<lb/>
哀畢則常服宋制皇帝為皇親舉哀素服幞頭白羅衫<lb/>
黑銀帶令參酌唐宋之制皇帝及中宫服大功諸妃皆<lb/>
<pb n="KR2l0010_WYG_051-9b"/>
服小功南昌王妃服大功東宫親王公主皆服小功晉<lb/>
王服齊衰杖期靖江王服小功王妃服緦麻輟朝三日<lb/>
既成服皇帝出次釋服服常服制曰可命著為令十年<lb/>
坐事罰輸作十二年起禮部員外郎尋以事免<lb/>
　　　尚書朱夢炎<lb/>
朱夢炎字仲雅南昌進賢人祖粹中宋末漕貢進士夢<lb/>
炎少孤粹中訓之學成登元至正辛卯進士為撫州金<lb/>
谿丞嵗丙午以故官入京延居上賔館命與儒士熊鼎<lb/>
<pb n="KR2l0010_WYG_051-10a"/>
等集古忠良奸邪事實以恒辟直觧之為公子書及務<lb/>
農技藝商賈書使貴賤之家講誦通知大義書既成有<lb/>
白金衣帽鞾韈之賜俄除授國子博士俾領胄子教之<lb/>
夢炎日以所為書訓迪諸生兼使講誦經書無有弗率<lb/>
教者上時召問夢炎奏對詳雅應制作為文章皆典則<lb/>
有據上益重之呉元年遷翰林修撰坐小誤出為浙江<lb/>
按察司經歴洪武二年轉山西行省員外郎是年入為<lb/>
禮部員外郎尋陞侍郎十一年四月陞本部尚書夢炎<lb/>
<pb n="KR2l0010_WYG_051-10b"/>
博學善記通歴代文獻之學如指諸掌朝廷稽古議禮<lb/>
審學皆有力焉<lb/>
　　　尚書偰斯<lb/>
偰斯應天府溧陽縣人故元嘉定州知州來附王師洪<lb/>
武元年授兵部員外郎本年擢尚寳符寶郎二年髙麗<lb/>
遣使上表來貢方物遣使齎印封之改尚寶司丞仍以<lb/>
祀文牲幣祭其境内山川使囘稱旨日侍左右四年出<lb/>
知太安州六年改授河間府知府俱以才幹著而民亦<lb/>
<pb n="KR2l0010_WYG_051-11a"/>
不擾九年入為户部郎中尋陞户部尚書本年調山西<lb/>
左參政十三年正月召拜吏部尚書二月改禮部尚書<lb/>
三月詔定公侯稱號上諭斯曰自今封公侯不必加以<lb/>
散官已授券誥者且仍其舊若追封公侯生則曾佩將<lb/>
軍印者仍列於銜於是斯等奏定則式為三公之銜曰<lb/>
開國轉運推誠宣力武臣某公某侯食祿若干石世襲<lb/>
者曰世襲某公某侯食糧若干石追封者曰開國轉運<lb/>
推誠宣力武臣某將軍某公某侯追封某王某公謚某<lb/>
<pb n="KR2l0010_WYG_051-11b"/>
本年以年老致仕<lb/>
　　　尚書李叔正<lb/>
李叔正初名宗頤字克正南昌靖安人其先唐宗室世<lb/>
家四會至殿中侍御史翰林學士積中始家南昌叔正<lb/>
生而聰穎善紀年十二以能詩聞人以神童呼之既長<lb/>
博通諸子百家之言江西十才子叔正其一也方陳友<lb/>
諒䧟南昌時妻夏氏投井而死叔正終身不再娶嵗丙<lb/>
午初設國子學有以宗頤名薦者擢為學正洪武三年<lb/>
<pb n="KR2l0010_WYG_051-12a"/>
告歸田里許之既退自齒於齊民已而廷臣以太學舊<lb/>
僚文行兼備無若叔正者登名薦剡以誤克正為叔正<lb/>
四年徵至京師仍除國子學正遷渭南縣丞時同州與<lb/>
蒲城人争地連年不決行省以是事委之叔正即單騎<lb/>
至其處召兩家至前立談而決縣嵗輸粮二萬而田無<lb/>
定額乃立里社丈量立法宻而用刑嚴奸慝警服畢獻<lb/>
其誠於是豪右失計公私稱便遷興化知縣尋召為禮<lb/>
部員外郎年老乞骸骨不許除國子監助教叔正凡三<lb/>
<pb n="KR2l0010_WYG_051-12b"/>
至太學至是日與諸生講解立課程而督勉之雖貴胄<lb/>
待之愈嚴旦夕端坐聽察誦習無倦容暇輙會計廪饌<lb/>
毫髪無敢欺者朝論推讓其賢能遂遷監察御史嘗奉<lb/>
命巡嶺表因適瓊州府吏訐告其守進表公座僉名鞠<lb/>
之抵吏罪而守之誣得直上聞而大悦奬諭之曰人言<lb/>
老御史懦乃明斷如是耶連擢湖廣參政陞布政使召<lb/>
還為禮部侍郎十四年陞本部尚書七月日本國王良<lb/>
懐遣僧如瑤等貢方物及馬匹上命却其貢仍命叔正<lb/>
<pb n="KR2l0010_WYG_051-13a"/>
等移書責之尋卒於官年六十四<lb/>
　　　尚書劉仲質<lb/>
劉仲質字文質江西分宜人敏而好學博通經史洪武<lb/>
初舉薦宜春訓導被薦入京奏對稱旨擢翰林典簿階<lb/>
文林郎日侍左右十二年命較正春秋本末十五年春<lb/>
特拜禮部尚書四月諭仲質曰孔子明帝王之道以教<lb/>
後世使君君臣臣父父子子綱常以正彞倫攸叙其功<lb/>
參乎天地今天下郡縣廟正并建而報祀之禮止行京<lb/>
<pb n="KR2l0010_WYG_051-13b"/>
師豈非缺典卿與儒臣其共定釋奠禮儀頒之天下學<lb/>
校今以每嵗春秋仲月通祀孔子丁巳上謂仲質曰國<lb/>
學新成朕將釋菜於先師之禮宜加尊仲質乃與儒臣<lb/>
定議上服皮弁服執圭詣先師再拜獻爵後又再拜退<lb/>
易服詣彛倫堂祭酒司業博士助教進講賜坐侍臣以<lb/>
次於東西講畢宣諭學官諸生而還明日祭酒率學官<lb/>
上表謝上從之十一月奉勅旨條成學規一十二欵合<lb/>
太祖欽定九條梓行以頒賜師生本月奉命頒劉向説<lb/>
<pb n="KR2l0010_WYG_051-14a"/>
苑新序於天下學校令生員講讀十一月戊午倣宋殿<lb/>
閣大學士之制以仲質為華葢殿大學士上親製誥文<lb/>
賜之曰朕閲宋書見尚文之美崇儒之道廓焉且當時<lb/>
諸儒皆以賢徳輔景運三百有竒焉今特倣宋制殿閣<lb/>
之名必期近侍有補文並歐蘇爾仲質才頗稱任授以<lb/>
華葢殿大學士奉議大夫爾往欽哉未幾坐事降監察<lb/>
御史後以年老致仕仲質為人篤厚文多質實如其人<lb/>
云<lb/>
<pb n="KR2l0010_WYG_051-14b"/>
　　　尚書任昻<lb/>
任昂河南河隂人博覧羣書早有才譽故元舉進士拜<lb/>
山西寜晉縣知縣不受隱居山林日以經史自娛洪武<lb/>
初年以儒士薦舉授襄垣訓導雅志作人多所成就十<lb/>
一年擢監察御史十五年陞禮部尚書十六年正月上<lb/>
命昂同太師李善長及諫院翰林院等官往監考定教<lb/>
官生員髙下分列班次規矩煥然明備於是奸弊盡革<lb/>
增立監規八條三月廣東都指揮使狄崇王臻言妣阮<lb/>
<pb n="KR2l0010_WYG_051-15a"/>
氏昔封淑人已沒仍乞封次妻何氏等為淑人詔下廷<lb/>
臣議昻同李善長議以為亂嫡妾之分不可許上從之<lb/>
遂命昻及翰林院儒士定嫡妄封贈例頒示中外十七<lb/>
年二月奉命頒科舉成式行凡三年大比子午卯酉鄕<lb/>
試辰戍丑未㑹試不拘額數六月上諭昻等曰近命製<lb/>
大成樂器將以頒天下學校俾諸生習之以祀孔子是<lb/>
年甲子初科監生舉首且中式者過半髙皇帝喜甚面<lb/>
諭祭酒宋訥以為訓導之功九月十三日昻侍華葢殿<lb/>
<pb n="KR2l0010_WYG_051-15b"/>
上諭昻曰在京鄕試多有取中的國子監生為他肯學<lb/>
所以取中似這等生員好生光顯他父母恁禮部出榜<lb/>
於原籍去處張掛着他鄉里知道自是科舉之途始重<lb/>
矣本年命署吏部事未幾以年老致仕<lb/>
　　　尚書李原名<lb/>
李原名即彦名字資善北直安州人洪武中以通經儒<lb/>
士舉用至京洪武二十年試禮部尚書六月上諭原名<lb/>
曰尚齒所以教敬事長所以教順虞夏商周之世莫不<lb/>
<pb n="KR2l0010_WYG_051-16a"/>
以齒為尚而養老之禮未嘗廢是以人興於孝弟風俗<lb/>
淳厚治道隆平曩者朕詔天下行養老之政尚慮有司<lb/>
奉行不至耳爾其以朕命申之二十一年詔定歴代帝<lb/>
王名臣從祀原名奏凡三十六人帝曰古之君臣同徳<lb/>
者始終一心載在史傳萬世不冺國家祀典必洽公論<lb/>
不可徒觀其迹而不究其實若宋趙普負太祖為不忠<lb/>
不可從祀元臣四傑穆呼哩為首不可以其孫從祀而<lb/>
去其祖可祀穆呼哩而罷安圖既祀巴延其阿珠亦不<lb/>
<pb n="KR2l0010_WYG_051-16b"/>
必祀如陳平馮異宋潘美皆節義凛然兼全始終可從<lb/>
廟祀餘悉如原名所擬三月上親策多士臨軒命題策<lb/>
問祀禮命户部右侍郎沈士榮翰林學士劉三吾等讀<lb/>
卷賜進士及第任享泰等九十七人又命原名礱石題<lb/>
名祭酒宋訥撰記二十二年冬命原名申嚴巾帽之禁<lb/>
魯王檀薨詔議喪制原名等奏曰考制喪制宜輟朝五<lb/>
日皇帝於諸子無服宜素服五日而除諸王齊衰期年<lb/>
以日易月十三日素服期年世子郡王與親王同公主<lb/>
<pb n="KR2l0010_WYG_051-17a"/>
服齊衰期年下嫁者服大功九月郡主服同公主諸王<lb/>
妃及靖江王世子郡王皆服小功五月從之二十三年<lb/>
二月命考定合祀山川上曰王國有嶽鎮海瀆者即以<lb/>
嶽為正祀次海次鎮次瀆風雲雷雨之神又次之於是<lb/>
李原名為圖以進使頒諸國復圖命東海則燕齊皆祭<lb/>
東嶽東鎮齊魯皆祭西海秦蜀皆祭南海晉祭北海三<lb/>
月申定官民飾先是上見朝臣所服之衣多取便易日<lb/>
就短窄有乖古制乃令原名同國子司業龔斆參酌時<lb/>
<pb n="KR2l0010_WYG_051-17b"/>
宜俾存古意原名等著為定例頒示中外原名議禮精<lb/>
宻多見施行後以年老致仕<lb/>
　　　尚書任亨泰<lb/>
任亨泰字古雍湖廣襄陽人繇嵗貢入太學中洪武十<lb/>
八年三月殿試擢亨泰第一召祭酒宋訥褒諭之命撰<lb/>
進士題名記立碑於監門授翰林院修撰二十五年改<lb/>
詹事院為府陞亨泰少詹事仍兼修撰二十七年五月<lb/>
癸亥上重其學行擢禮部尚書時青州日照民江伯兒<lb/>
<pb n="KR2l0010_WYG_051-18a"/>
以母病割股肉食之不愈乃禱於岱嶽祠誓云母病愈<lb/>
則殺子以祀既而母病愈竟殺其三嵗子祭有司以聞<lb/>
上怒曰父子人倫至重禮父為長子三年服今百姓無<lb/>
識殺其子絶滅倫理宜亟捕治之勿使傷壊風化因命<lb/>
禮部定議旌表孝行事例行於天下亨泰等議上詔從<lb/>
之又詔國子博士錢宰等至上語正定蔡氏書傳命翰<lb/>
林院學士劉三吾等總其事開局翰林院時禮待諸儒<lb/>
甚厚各賜以綺繒衣被等物又御製詩令次韻和之朝<lb/>
<pb n="KR2l0010_WYG_051-18b"/>
參則班於侍衛之前宴享則賜坐殿中時酒樓成人賜<lb/>
鈔宴其上各獻詩謝上大悦復遣亨泰諭旨諸儒有年<lb/>
老願歸先遣之衆皆願畱至是書名蔡氏集傳得者存<lb/>
之失者正之又集諸家之説足其未備三吾等率諸儒<lb/>
上進賜名曰書傳㑹選命禮部刊行天下賜諸儒及宴<lb/>
鈔俾馳驛而還二十八年三月秦王樉薨詔定喪禮亨<lb/>
泰奏曰考之喪制宜輟朝五日今遇時享宜暫輟朝一日<lb/>
服制與魯王同從之四月辛未上諭亨泰曰秦王既没<lb/>
<pb n="KR2l0010_WYG_051-19a"/>
國事無統世子長成宜命襲爵爾其集議以聞亨泰同<lb/>
翰林諸臣議漢諸王薨遣使者并嗣為王則𤣥冠衰絰<lb/>
素服以承詔事畢反喪服諸侯受天子之命亦宜服其<lb/>
命服使者出反喪服即位而哭既合於禮且協人情詔<lb/>
依服命禮部行之九月庚戌命頒祖訓條章於内外文<lb/>
武諸司十月辛卯朔亨泰曰百官朝參賜食實出厚恩<lb/>
緣職事衆多供億為難請罷賜從之十一月出使安南<lb/>
時將征龍州以其地界安南故先命亨泰同監察御史<lb/>
<pb n="KR2l0010_WYG_051-19b"/>
嚴震直奉制書諭之亨泰等至丘温先以書遺王其畧<lb/>
曰亨泰等辭闕之日面奉旨諭雲南梁王元之子孫本<lb/>
欲存宗祀奈何自謀弗靖匿逋逃誘邉人天討不容所<lb/>
以滅亡今龍州不臣允廷臣議奏興十萬之師問彼之<lb/>
罪地界安南五縣人民若有容納逋逃者盡行剿除然<lb/>
猶念前王之篤實憫嗣王之弱冠復恐國人驚駭故遣<lb/>
亨泰等親詣安南欵諭國王日焜以中朝狀元又亨泰<lb/>
議論英發敬之盡禮至二十九年春二月使還上聞其<lb/>
<pb n="KR2l0010_WYG_051-20a"/>
在安南私市蠻人為僕降為監察御史後以事免<lb/>
　　　尚書門克新<lb/>
門克新鞏昌秦州人為人寛厚和易始為本州儒學訓<lb/>
導二十六年秩滿來朝時天下學官入覲者咸命侍朝<lb/>
或試文辭詢問經史及民間政事得失在列者多應對<lb/>
不稱旨獨克新敷奏亮直上甚重之時紹興儒學教授<lb/>
王俊華亦以善文辭稱旨遂擢華為右春坊右贊善克<lb/>
新為左春坊左贊善後陞今官未幾以疾請告命太醫<lb/>
<pb n="KR2l0010_WYG_051-20b"/>
給物藥不輟其祿已而疾革遂卒上嗟悼之遣官祭命<lb/>
有司䕶喪歸塟於鄉<lb/>
　　　尚書鄭沂<lb/>
鄭沂字仲與浙江浦江人宋時旌表義門之裔國初天<lb/>
兵下浙東甫定金華選良家子弟為參隨舍人大將軍<lb/>
衢處温台等州沂居行簡著能聲既而還京仍命歸鄉<lb/>
里洪武二十五年宣召義門子弟年三十以上者至御<lb/>
前選擢備用沂其一焉三十年八月又徵取大姓賢能<lb/>
<pb n="KR2l0010_WYG_051-21a"/>
者授以重任吏部引奏上特召沂詣前語曰爾家大孝<lb/>
大義累世同居前朝雖嘗仕宦我今使汝大貴御筆親<lb/>
除為禮部尚書夙夜祇畏恪恭乃職同寅協和有如兄<lb/>
弟於時新創大理寺命各部官㑹同審囚沂再三詳讞<lb/>
無一人枉濫三十一年正月郊祭前期命焚諮城隍時<lb/>
天大雨禮畢雨忽止夜半登壇月明星朗大禮慶成天<lb/>
顔喜甚未幾奉旨往山西祭晉恭王五月還朝太祖疾<lb/>
大漸既而賔天典禮畢即引年致仕東歸永樂二年成<lb/>
<pb n="KR2l0010_WYG_051-21b"/>
祖思念舊臣復召沂授以前職蒞事三月憫其力衰不<lb/>
煩以政特製誥命賜歸有世惇孝友天凛忠淳之語四<lb/>
年朝廷新禮樂修永樂大典訪求天下圗書與姪監察<lb/>
御史幹以義門家蔵書籍及龍吟雅友二琴上進䝉賜<lb/>
白金百兩寶鈔一千二百錠文綺四端四年入朝賜白<lb/>
金五十兩寶鈔四百錠文綺二端六年鄉人誣告義門<lb/>
私造軍器朝廷遣官搜索一無所有止有舊紅漆器尚<lb/>
存以罪坐家長□當之沂詣前請曰家長乃某之兄昏<lb/>
<pb n="KR2l0010_WYG_051-22a"/>
耄無聞知某嘗為禮官不能使家衆遵國法罪坐某兄<lb/>
弟争再三事聞於朝未幾䝉恩宥仍賜冠帶還家八年<lb/>
大駕巡北京召致仕老臣南京聚㑹同館待以優禮五<lb/>
日一朝東宫沂嘗為領袖駕還賜燕東歸十年三月忽<lb/>
得氣疾浹旬一日呼二子杓槃來前曰吾仰賴天子寵<lb/>
光祖宗徳澤白衣授以尚書今年逾七十以疾終於正<lb/>
寢幸莫大焉爾等當一心向公力行義事以圖報効言<lb/>
畢風雨大作頃焉風静雨止倏然而逝<lb/>
<pb n="KR2l0010_WYG_051-22b"/>
　　　尚書陳迪<lb/>
陳迪字景道直隸宣城人少倜儻有志操領洪武乙卯<lb/>
鄉薦辟郡學訓導嘗為郡撰萬夀賀表上覧而異之除<lb/>
翰林編修進侍講預修犬典擢山東布政司左參議捕<lb/>
蝗弭盜民甚徳之再遷雲南左布政時普定曲靖烏撒<lb/>
烏䝉諸夷煽亂迪擊破之捷聞有白金彩幣之賜召入<lb/>
為禮部尚書革除二年朝廷因災求言迪條陳清刑獄<lb/>
恤流民等事多見采納尋加太子少保辭不受靖難師<lb/>
<pb n="KR2l0010_WYG_051-23a"/>
起迪與太常寺卿黄子澄兵部尚書齊泰等上書陳論<lb/>
大計嘗受命儹運粮儲過家未嘗入聞變即赴京師成<lb/>
廟繼統召迪責問迪抗辭不屈與子鳯山丹山等六人<lb/>
同日就戮將刑鳯山呼曰父親累我迪叱使勿言因罵<lb/>
不絶口命割二子鼻舌熬熟俾食之迪吐唾之益肆指<lb/>
斤遂俱凌遲而死人於衣帶中得詩有曰三受天王顧<lb/>
命新山河帶礪此絲綸千秋公論明於日照徹區區不<lb/>
二心又有五噫詞並悲烈不傳有老蒼頭候來保拾其<lb/>
<pb n="KR2l0010_WYG_051-23b"/>
遺骸歸塟之計家橋是時宗婣悉戍邉徼洪熙改元詔<lb/>
始釋之<lb/>
　　　尚書李至剛<lb/>
李至剛名銅以字行直隸華亭人少穎敏不羈嘗從學<lb/>
楊廉夫為詩文有清思洪武戍辰舉明經奉命侍懿文<lb/>
太子初授詞部試郎中既實授坐累謫戍邉無幾召還<lb/>
為虞部郎中尋陞河南布政司右參議㑹河決汴隄居<lb/>
民危懼至剛建議毁王府積木作筏濟之人賴全活甚<lb/>
<pb n="KR2l0010_WYG_051-24a"/>
衆革除中陞湖廣布政司左參議成祖入正大統來朝<lb/>
大臣有言其才且洪武舊人遂以為通政司右通政尋<lb/>
命與修洪武實錄且朝夕在上左右道説洪武中事甚<lb/>
親宻是冬陞禮部尚書時禮部之務叢脞至剛長於剸<lb/>
繁條理井然益見寵遇實錄成有白金文綺錦織衣之<lb/>
賜永樂二年春冊立皇太子命以尚書兼左春坊太學<lb/>
士解縉最先進講及修永樂大典四方文儒皆集仍命<lb/>
董之無幾為侍郎宋禮所間見疎嵗餘降儀制郎中然<lb/>
<pb n="KR2l0010_WYG_051-24b"/>
遇劇務必以屬之初解縉素相厚成祖御書大臣十人<lb/>
命品評縉於至剛則云誕而附勢雖才不端既縉遭讒<lb/>
出至剛懐宿恨言其怨望中傷之後召下獄而並下至<lb/>
剛仁廟嗣位念其舊臣復以為左通政數月又念其老<lb/>
不任朝參改知興化府時朝廷方需仁澤於天下至剛<lb/>
勞心撫綏郡民徳之甫再年卒於官享年七十<lb/>
　　　尚書鄭賜<lb/>
鄭賜字彦嘉福建建寧人洪武乙丑進士授山東道監<lb/>
<pb n="KR2l0010_WYG_051-25a"/>
察御史嵗滿以最當陞時湖廣布政司奏官闕賜與翰<lb/>
林院檢討吳文俱受命為參議二人同徳協力剗吏弊<lb/>
去民蠧正已率下有寛直之政賜丁内艱去服除改北<lb/>
平布政司友參議為政清簡無幾坐累謫戌建文中成<lb/>
祖在潛邸及楚王楨皆舉賜為長史㑹已召為工部尚<lb/>
書既而督軍務河南成祖即位李景隆言賜為建文用<lb/>
罪亞齊黄逮至上問賜吾嘗何如待汝乃遂相背耶對<lb/>
曰亦盡臣職耳上笑而釋之改刑部尚書持法寛平永<lb/>
<pb n="KR2l0010_WYG_051-25b"/>
樂三年改禮部尚書凡朝㑹祭祀貢獻禮儀參酌準式<lb/>
文質彬彬人服其能永樂六年卒賜小心恭慎而和厚<lb/>
易直恥側媚之行同官有不相能者數短之上前雖上<lb/>
素亮之而賜懐兢畏既疾猶强出朝參及卒上顧翰林<lb/>
臣曰賜本善人其為文遣人祭之又命工部治喪具云<lb/>
　　　尚書趙羾<lb/>
趙羾字雲翰山西夏縣人徙河南祥符洪武丁卯繇郡<lb/>
薦入太學被命董事山東以㢘謹受襲衣楮幣之賜嵗<lb/>
<pb n="KR2l0010_WYG_051-26a"/>
庚午授兵部職方司主事命覆天下兵馬暨諸路屯戍<lb/>
補其缺而增所宜置悉得其實具圖以進太祖以為能<lb/>
乙亥陞武庫員外慎宻小心尤為當道者所重戊寅陞<lb/>
浙江右參政剸繁治劇事無凝滯時海寇出沒刼取人<lb/>
財乃以計捕之境内獲安尋丁外艱吏民痛之如離父<lb/>
母壬午年成祖嗣臨大寶以能専對命使交趾至則誕<lb/>
宣徳音恩威兼布夷長欵服既歸却其金寶之餽上聞<lb/>
而嘉之賜賚優渥擢刑部右侍郎永樂二年轉工部再<lb/>
<pb n="KR2l0010_WYG_051-26b"/>
轉禮部受命往封西寧侯宋晟歸五年冬拜禮部尚書<lb/>
賜宴於華葢殿并徹御筵羞遣其母以榮之戊子仁孝<lb/>
皇后崩逝命北京卜山陵告成膺楮幣之賜壬辰督創<lb/>
隆慶保安永寧諸郡治撫輯有方而新集之民悉安其<lb/>
業不知其勞七年扈行在奏言北京國子監開設七年<lb/>
矣監生唐謙等情愿出仕吏部試之皆未通經宜罪司<lb/>
業趙季通上曰姑宥之行文申明天下凡弟子員再試<lb/>
不知文理者併罪其師發烟瘴地面安置十五年改兵<lb/>
<pb n="KR2l0010_WYG_051-27a"/>
部尚書仁宗皇帝嗣位改刑部尚書宣徳庚戌以疾致<lb/>
仕正統元年卒遣官諭祭命有司治喪塟羾在襁褓母<lb/>
抱避宼林莽間卒遇虎置於地虎熟視而去聞者異之<lb/>
及長英偉多才善屬文喜歌詠歴事五朝多所禆益雖<lb/>
貴位列卿自奉如寒素云<lb/>
　<lb/>
　<lb/>
　<lb/>
<pb n="KR2l0010_WYG_051-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷二十六</head> <lb/>
    <p>
<pb n="KR2l0010_WYG_026-1a"/>
欽定四庫全書<lb/>
　禮部志稿卷二十六<lb/>
　　　　　　　　　　　　明　俞汝楫　編<lb/>
　祠祭司職掌<lb/>
　雩祀<lb/>
　國家凡遇水旱災傷及非常變異或躬禱或露告於<lb/>
　宫中於奉天殿陛或遣官祭告郊廟陵寢及社稷山<lb/>
　川無常儀嘉靖八年春祈雨冬祈雪皆御製祝文躬<lb/>
<pb n="KR2l0010_WYG_026-1b"/>
　詣南郊祠皇天后土遂躬祠山川神祇於山川壇次<lb/>
　日祠社稷壇冠服淺色鹵薄不設馳道不除皆不設<lb/>
　配不奏樂後建崇雩壇始定雩祀之儀十七年躬禱<lb/>
　雨於崇雩壇青服用一牛以熟薦具禮樂與雩祀同<lb/>
　亦不設配萬厯十三年上親禱郊壇却輦步行有步<lb/>
　禱儀詳具於後<lb/>
　　嘉靖十一年定雩祀儀<hi>嵗旱則於季春之末禮部奏請行禮</hi>
一前期四日太常寺奏祭祀如常儀諭百官致齋三日<lb/>
<pb n="KR2l0010_WYG_026-2a"/>
一前期二日太常卿同光祿卿奏省牲如常儀次日復<lb/>
命一前期一日上親填祝版於文華殿遂告於廟如祈<lb/>
穀之儀一陳設<hi>與祈穀同</hi>一正祭是日上乗輿至昭亨門西<lb/>
降輿過門東乗輿導引官導上至帷幕内具祭服出導<lb/>
引官導至壇門内内贊對引官導上至拜位行禮如祈<lb/>
穀之儀禮畢上至帷幕内易服駕還詣廟㕘拜回宫一<lb/>
祝文<hi>臨時撰用</hi>一樂章　迎帝神　中和之曲於穆上帝爰<lb/>
處瑤宫咨爾黎庶覆憫曷窮旗幢戾委蛇雲龍霖澤斯<lb/>
<pb n="KR2l0010_WYG_026-2b"/>
溥萬寶有終　奠玉帛肅和之曲神之格思奠兹文纁<lb/>
盛樂斯舉香氣氤氲精禋孔熯徹於紫冥懇祈膏澤渥<lb/>
我嘉生　進俎咸和之曲百川委潤名山出雲愆𤾉孔<lb/>
熾膏澤斯屯祈年於天載牲於俎神之格思報以甘雨<lb/>
　初獻夀和之曲有嚴崇祀日吉時良酌彼罍洗椒馨<lb/>
苾香𤣥功溥濟時雨時暘惟神是聴綏以多穰　亞獻<lb/>
景和之曲皇皇禋祀孔惠孔明瞻仰來歆拜首欽承有<lb/>
醴維醽有酒維清雲韶侑獻肅雝和鳴聖靈有赫鑒享<lb/>
<pb n="KR2l0010_WYG_026-3a"/>
精誠　終獻永和之曲靈承無斁駿奔有容嘉玉以陳<lb/>
酌鬯以供禮三再稱誠一以從備物致志申薦彌恭神<lb/>
昭景貺佑我耕農　徹饌凝和之曲有赫旱暵民勞瘁<lb/>
斯于牲于醴載舞載詩禮成三獻敬徹不遲神之聴之<lb/>
雨我公私　送帝神清和之曲爰迪寅清昭事顥穹仰<lb/>
祈甘雨惠我三農既歆既格言歸太空式霑下土萬方<lb/>
其同　望燎太和之曲赤龍旋馭禮洽樂成燔燎既舉<lb/>
昭假精禋維帝降康雨施雲行登我黍稌溥受厥明<lb/>
<pb n="KR2l0010_WYG_026-3b"/>
雲門之曲<hi>祭畢使道童羣歌之</hi>景龍精兮時見測鶉緯兮宵懸肆<lb/>
廣樂兮鏗鍧列皇舞兮蹁躚祈方社兮不莫薦圭璧兮<lb/>
孔䖍需密雲兮六漠霈甘澍兮九𤣥慰我農兮既渥錫<lb/>
明昭兮有年<lb/>
　　萬厯十三年步禱儀<lb/>
一前期一日上具青服以躬詣南郊祈禱預告於奉天<lb/>
殿行禮如常儀一前期一日太常寺進祝版上親填御<lb/>
名訖太常寺博士捧出安輿亭内擡至南郊神庫奉安<lb/>
<pb n="KR2l0010_WYG_026-4a"/>
一太常寺預設酒果脯醢香帛於圜丘牛一熟薦設上<lb/>
拜位於壇壝於正中一錦衣衛設隨朝駕不除道一正<lb/>
祭是日免朝昧爽上具青服御皇極門太常寺官跪奏<lb/>
請聖駕詣圜丘上起步行䕶駕侍衛幷導駕侍班翰林<lb/>
科道等官如常儀百官各青衣角帶恭候於大明門外<lb/>
内閣禮部太常寺近前其餘文東武西各照常朝班行<lb/>
序立駕至魚貫前導卑者在前崇者在後緣道兩旁離<lb/>
御路稍逺文武兩班就中又各自為對至昭亨門照前<lb/>
<pb n="KR2l0010_WYG_026-4b"/>
序立候駕監禮御史等官如常儀鴻臚寺仍委序班十<lb/>
餘員整肅班行不許諠譁越次一駕至昭亨門導引官<lb/>
導上至左櫺星門外幕次少憩禮部尚書侍郎太常寺<lb/>
卿少卿跪奏詣壇位内贊對引官導上行典儀唱執事<lb/>
官各司其事内贊奏就位上至拜位典儀唱迎神内贊<lb/>
奏陞壇導上至香案前奏跪奏上香上三上香訖奏復<lb/>
位奏四拜<hi>傳贊百官同</hi>典儀唱奠帛行初獻禮内贊奏陞壇<lb/>
導上至神御前奏獻帛訖奏獻爵訖奏詣讀祝位奏跪<lb/>
<pb n="KR2l0010_WYG_026-5a"/>
<hi>傳贊百官皆跪</hi>贊讀祝訖奏俯伏興平身<hi>傳贊百官同</hi>奏復位典儀<lb/>
唱行亞獻禮内贊奏陞壇導上至神御前奏獻爵訖奏<lb/>
復位典儀唱行終獻禮<hi>儀同亞獻</hi>典儀唱送神内贊奏四拜<lb/>
<hi>傳贊百官同</hi>典儀唱讀祝官捧祝進帛官捧帛各詣燎位内<lb/>
贊奏禮畢導引官導上至幕次少憩上還仍詣奉先殿<lb/>
㕘謁如常儀<lb/>
　　節拜<lb/>
嘉靖初沿先朝舊儀每日於宫中行拜天禮後以為瀆<lb/>
<pb n="KR2l0010_WYG_026-5b"/>
罷之遇正旦冬至萬夀聖節於奉天殿<hi>今皇極殿</hi>丹陛上行<lb/>
禮既定郊祀遂罷冬至之拜惟正旦萬夀聖節行禮於<lb/>
𤣥極寶殿隆慶元年罷仍於皇極殿丹陛上行禮<lb/>
嘉靖中定𤣥極寶殿拜天儀<hi>今罷</hi>前期一日太常寺博士<lb/>
捧祝版於文華殿或精一堂或臨時於𤣥極門内候上<lb/>
親填某太常寺辦祭品晡時同供事官入殿内陳設夜<lb/>
二鼓太常寺官入候行禮三鼓初上具服乗輿至凌霄<lb/>
門外降輿入門内太常寺卿跪奏神御位奉安訖導引<lb/>
<pb n="KR2l0010_WYG_026-6a"/>
官導上至𤣥極門内由集真門入至左陛内贊對引官<lb/>
導上由左門入就位典儀唱迎帝神内贊導上由中陛<lb/>
登臺至香案前上香復位四拜典儀唱奠帛行初獻禮<lb/>
内贊導至御案前獻帛獻爵詣讀祝位讀祝行亞獻終<lb/>
獻禮典儀唱送帝神奏四拜奏詣望燎位禮畢上還宫<lb/>
　祝文元旦維某年某月某日嗣天子臣某敢昭奏於<lb/>
皇天上帝曰適維斯辰節當元旦嵗時所重爰奉典常<lb/>
祇對皇穹仰瞻拜祝祈垂洪造大賜亨豐臣無任瞻奉<lb/>
<pb n="KR2l0010_WYG_026-6b"/>
之至謹奏　萬夀聖節維某年某月某日嗣天子臣某<lb/>
謹昭奏於皇天上帝曰臣以昧愚微資上叨帝心簡在<lb/>
報稱無由稔諸愆戾今日臣生之辰祇申叩拜仰祇我<lb/>
天慈俯垂賜鑒伏望降歆益大生生之仁均囿民物於<lb/>
康和福夀之域臣下情不勝瞻對之至謹奏<lb/>
　社稷<lb/>
　　太社稷<lb/>
　國初以春秋仲月上戊日祭太社太稷異壇同壝太<lb/>
<pb n="KR2l0010_WYG_026-7a"/>
　社以后土勾龍氏配太稷以后稷氏配每獻禮先詣<lb/>
　太社及配位壇獻畢次詣太稷及配位壇臨祭遇風<lb/>
　雨則於齋宫望祭洪武三年於壇北建享殿又北建<lb/>
　拜殿各五間以備風雨行禮十年改建社稷壇於午<lb/>
　門外之右先是社主用石髙五尺濶二尺上微尖立<lb/>
　於社壇半埋土中近南向北稷不用主至是埋石主<lb/>
　於社稷壇之正中微露其尖仍用木為神牌而丹漆<lb/>
　之祭則設於壇上祭畢貯庫壇設太社神牌居東太<lb/>
<pb n="KR2l0010_WYG_026-7b"/>
　稷神牌居西俱北向奉仁祖神牌配神西向而罷勾<lb/>
　龍后稷配自奠帛至終獻皆同時行禮洪武三十一<lb/>
　年更奉太祖配神永樂中北京社稷壇成位置陳設<lb/>
　悉如南京舊制洪熈後奉太宗同配嘉靖九年遵初<lb/>
　制太社仍以后土勾龍氏配太稷仍以后稷氏配<lb/>
洪武二十六年初定儀一齋戒與祭太廟同一告廟正<lb/>
祭前二日用祝文酒菓於奉先殿告請仁祖配社稷祝<lb/>
文與大祀同一省牲與太廟同牛三羊三豕三鹿一兔<lb/>
<pb n="KR2l0010_WYG_026-8a"/>
二一陳設太社在東北向犢一羊一豕一豋一鉶二籩<lb/>
豆各十二簠簋各二帛一黑色玉用兩圭有邸太稷在<lb/>
西北向陳設同仁祖配位在東西向陳設同無玉共設<lb/>
酒尊三爵九篚三於壇西北東向祝文案一一正祭典<lb/>
儀唱樂舞生就位執事官各司其事導引官導引皇帝<lb/>
至御拜位内贊奏就位典儀唱瘞毛血迎神奏樂樂止<lb/>
内贊奏四拜<hi>百官同</hi>典儀唱奠玉帛行初獻禮奏執事官<lb/>
各捧玉帛爵獻於神位前讀祝官取祝跪於神位左内<lb/>
<pb n="KR2l0010_WYG_026-8b"/>
贊奏跪典儀唱讀祝讀訖進於太社神位前内贊奏俯<lb/>
伏興平身<hi>百官同</hi>樂止典儀唱行亞獻禮奏樂執事官各<lb/>
奉爵獻於神位前樂止典儀唱行終獻禮<hi>儀同亞獻</hi>太常寺<lb/>
卿進立於壇西東向唱賜福胙光祿司官捧福胙自神<lb/>
位前由正門左出至皇帝前内贊奏跪奏搢圭光祿司<lb/>
官以福酒跪進内贊奏飲福酒光祿司官以胙跪進内<lb/>
贊奏受胙出圭俯伏興平身内贊奏四拜<hi>百官同</hi>典儀唱<lb/>
徹饌奏樂執事官各詣神位前徹饌樂止典儀唱送神<lb/>
<pb n="KR2l0010_WYG_026-9a"/>
奏樂内贊奏四拜<hi>百官同</hi>樂止典儀唱讀祝官捧祝進帛<lb/>
官捧帛掌祭官捧饌各詣瘞位奏樂内贊奏禮畢一祝<lb/>
文維洪武某年某月某日皇帝某敢昭告於太社之神<lb/>
太稷之神惟神贊輔皇祇發生嘉穀粒我烝民萬世永<lb/>
賴時當仲<hi>春秋</hi>禮嚴<hi>告祀報謝</hi>謹以玉帛牲齊粢盛庶品備兹<lb/>
瘞祭皇考仁祖淳皇帝配神尚享一樂章　迎神廣和<lb/>
之曲予惟土穀兮造化工為民立命兮當報崇民歌且<lb/>
舞兮朝雍雍備筵率職兮候迓迎想聖來兮祥風生欽<lb/>
<pb n="KR2l0010_WYG_026-9b"/>
當稽首兮告拜年豐　初獻夀和之曲氤氲氣合兮物<lb/>
遂蒙民之立命兮荷隂功予將玉帛兮獻微衷初斟醴<lb/>
薦兮民福洪　亞獻豫和之曲予今樂舞兮再捧觴願<lb/>
神昭格兮軍民康思必穆穆兮靈洋洋感厚恩兮拜祥<lb/>
光　終獻熈和之曲干羽飛旋兮酒三行香煙繚繞兮<lb/>
雲旌幢予今稽首兮忻且惶神顔恱兮霞彩彰　徹饌<lb/>
雍和之曲祖陳微禮兮神喜將琅然絲竹兮樂舞揚願<lb/>
祥普降兮遐邇方烝民率土兮盡安康　送神安和之<lb/>
<pb n="KR2l0010_WYG_026-10a"/>
曲氤氲氤氲兮祥光張龍車鳳輦兮駕飛揚遥瞻稽首<lb/>
兮去何方民福留兮時雨暘　望瘞時和之曲捧餚饈<lb/>
兮詣瘞方鳴鸞率舞兮聲鏗鏘思神納兮民福昻予今<lb/>
稽首兮謝恩光<lb/>
嘉靖九年更定儀一前期二日太常寺卿同光祿寺卿<lb/>
面奏省牲如常儀一陳設　太社居東北向太稷居西<lb/>
北向后土勾龍氏居東西向后稷氏居西東向陳設並<lb/>
如舊制惟帛春用告祀秋用禮神一正祭上乗輿由西<lb/>
<pb n="KR2l0010_WYG_026-10b"/>
闕門入至壇北門東降輿導引官導上由右門入至具<lb/>
服殿上具祭服導引官導上由拜殿右門出典儀唱樂<lb/>
舞生就位執事官各司其事上至御拜位内贊奏就位<lb/>
上就位典儀唱瘞毛血迎神樂作内贊奉陞壇導上至<lb/>
太社神前奏跪奏搢圭奏上香司香官捧香跪於上左<lb/>
上三上香内贊奏出圭導上至太稷神前<hi>儀同</hi>奏出圭奏<lb/>
復位太常卿上配位香樂止奏四拜<hi>傳贊百官同</hi>典儀唱奠<lb/>
玉帛行初獻禮樂作執事官捧玉帛爵於各神位前跪<lb/>
<pb n="KR2l0010_WYG_026-11a"/>
奠訖樂暫止内贊奏跪<hi>傳贊衆官皆跪</hi>典儀唱讀祝讀祝官跪<lb/>
讀訖樂復作奏俯伏興平身<hi>傳贊百官同</hi>樂止典儀唱行亞<lb/>
獻禮樂作執事者捧爵於各神位前跪奠訖樂止典儀<lb/>
唱行終獻禮樂作<hi>儀同亞獻</hi>樂止太常卿於壇左東向立唱<lb/>
賜福胙内贊奏跪上跪奏搢圭光祿卿捧酒跪於上右<lb/>
内贊奏受胙上受胙訖奏出圭俯伏興平身奏四拜<hi>傳贊</hi>
<hi>百官同</hi>樂止典儀唱讀祝官捧祝掌祭官捧帛饌各詣瘞<lb/>
位樂作捧祝帛饌官過御前訖奏禮畢上至具服殿易<lb/>
<pb n="KR2l0010_WYG_026-11b"/>
服還宫一祝文稱嗣天子及后土勾龍氏后稷氏配神<lb/>
餘並同一樂章　仍舊<lb/>
　　帝社稷<hi>今罷</hi>
嘉靖十年上命於西苑空閒地開墾為田樹藝五穀建<lb/>
帝社帝稷壇壇址髙六尺方廣二丈五尺甃以細甎實<lb/>
以浄土繚以土垣北為櫺星門髙六尺八寸廣五尺八<lb/>
寸神位以木為之各髙一尺八寸廣三尺題曰帝社之<lb/>
神帝稷之神俱硃漆質金書壇之南置石龕以蔵神位<lb/>
<pb n="KR2l0010_WYG_026-12a"/>
髙六尺廣二尺壇之西為祭器庫樂器庫壇之北樹二<lb/>
坊以表之曰帝社街每嵗以仲春秋次戊日上躬行祈<lb/>
報禮如次戊在朢後則以上已日臨期奏定一前期四<lb/>
日太常寺奏齋戒一前期一日太常寺奏省牲上親填<lb/>
祝版於文華殿一陳設帝社牛一羊一豕一豋一鉶一<lb/>
籩豆各八簠簋各一帛一𤣥色春用告祀秋用禮神<lb/>
帝稷陳設同一正祭是日辰刻上具皮弁服乗版輿至<lb/>
豳風亭東降輿導引官導上至櫺星門内典儀唱樂舞<lb/>
<pb n="KR2l0010_WYG_026-12b"/>
生就位執事官各司其事上至御拜位典儀唱送神樂<lb/>
作内贊導上陞壇至帝社帝稷香案前各三上香奏復<lb/>
位樂止奏兩拜<hi>通贊陪拜官同</hi>典儀唱奠帛行初獻禮樂作執<lb/>
事者捧帛爵於各神前奠訖樂暫止奏跪上跪<hi>通贊同</hi>内<lb/>
贊贊讀祝讀訖樂復作奏俯伏興平身<hi>通贊同</hi>樂止典儀<lb/>
唱行亞獻禮樂作樂止唱行終獻禮樂作樂止唱徹饌<lb/>
樂作樂止唱送神樂作奏兩拜<hi>通贊同</hi>樂止典儀唱讀祝<lb/>
官捧祝掌祭官捧帛饌各詣瘞位樂作奏禮畢上至豳<lb/>
<pb n="KR2l0010_WYG_026-13a"/>
風亭易服還宫一祝文維嘉靖某年嵗次某月朔某日嗣<lb/>
天子某致<hi>告祭</hi>於帝社之神帝稷之神<hi>春云/秋云</hi>時當<hi>務農之期萬寶告成</hi>
庸修恒祀特兹<hi>告祈報謝</hi>惟神歆鑒俾<hi>五穀皆登萬方咸永福予民萬世攸</hi>賴尚<lb/>
享一樂章　迎神時和之曲<hi>東金</hi>風兮<hi>地脈以融首務萬寶以充忻成</hi>兮稼<lb/>
穡之工祀神于此兮苑中願來格兮慰予衷　初獻夀<lb/>
和之曲神兮臨止禮薦清醇菲幣在笥初獻式遵神其<lb/>
鑒兹享斯藻蘋我祀伊何祈報是因神兮錫祉財阜吾<lb/>
民　亞獻雍和之曲二觴再舉申此慇懃神恱兮以納<lb/>
<pb n="KR2l0010_WYG_026-13b"/>
祥靄兮氤氲　終獻寧和之曲禮終兮酒三行喜茂實<lb/>
兮稷黍粱農事待兮豐康予稽首兮以望　徹饌保和<lb/>
之曲祀事告終三獻既周徹之罔遲惠注田疇迓以休<lb/>
貺庇兹有秋　送神廣和之曲<hi>望瘞同</hi>耕耨<hi>伊首告就</hi>力事豆籩<lb/>
粢盛賴之於此大田予將以祀神其少延願留嘉祉副<lb/>
我潔䖍肅駕兮雲旋普予兮有年<lb/>
　神祇<hi>今罷</hi>
　國初建山川壇於天地壇之西正殿七間祭太嵗風<lb/>
<pb n="KR2l0010_WYG_026-14a"/>
　雲雷雨五嶽五鎮四海四瀆鍾山之神東西廡各<lb/>
　十五間分祭京畿山川春夏秋冬四季月將及都城<lb/>
　隍之神壇西南有先農壇東有旗纛廟南有耤田洪<lb/>
　武二年封京都及天下城隍神三年正嶽鎮海瀆城<lb/>
　隍諸神號合祀太嵗月將風雲雷雨嶽鎮海瀆山川<lb/>
　城隍旗纛諸神又令每嵗用驚蟄秋分各後三日遣<lb/>
　官祭山川壇諸神是日上皮弁服御奉天殿降香中<lb/>
　嚴坐殿上獻官復命解嚴還宫七年令春秋仲月上<lb/>
<pb n="KR2l0010_WYG_026-14b"/>
　旬擇日祭未幾以諸神從祀南郊省春祭十年今中<lb/>
　七壇上親行禮餘以功臣分祀永樂中建山川壇位<lb/>
　置陳設悉如南京舊制惟正殿鍾山之右増祀天夀<lb/>
　山神嘉靖八年令以每嵗孟春及嵗暮特祀太嵗月<lb/>
　將之神與享太廟同日凡親祀山川等神皆用皮弁<lb/>
　服行禮以别於郊廟九年更風雲雷雨之序曰雲雨<lb/>
　風雷又分雨師雲師風伯雷師以為天神嶽鎮海瀆<lb/>
　鍾山天夀山京畿幷天下名山大川之神以為地祇<lb/>
<pb n="KR2l0010_WYG_026-15a"/>
　每嵗仲秋中旬擇吉行報祭禮同日異時而祭城隍<lb/>
　神於其廟十年建天神地祇壇於先農壇之南天神<lb/>
　在左南向地祇在右北向附祖陵基運山皇陵翔聖<lb/>
　山顯陵純徳山神於地祇壇幷號鍾山曰神烈山十<lb/>
　一年令神祇壇以丑辰未戌三年一親祭隆慶元年<lb/>
　議罷惟太嵗月將特祭於山川壇如初<lb/>
洪武二十六年初定儀一齋戒前一日太常司官宿於<lb/>
本司次日具本奏致齋二日次日進銅人凡正祭前二<lb/>
<pb n="KR2l0010_WYG_026-15b"/>
日太常司官同部官詣城隍廟發咨一省牲與太廟同<lb/>
牛十四後十五羊十三後十四豕十四後十五鹿一兔<lb/>
七一陳設正殿七壇太嵗犢一羊一豕一豋一鉶二籩<lb/>
豆各十簠簋各二帛一白色禮神制帛酒盞三十　風<lb/>
雲雷雨陳設同帛四白色禮神制帛　五嶽陳設同帛<lb/>
五五色禮神制帛各依方位　五鎮陳設同帛五五色<lb/>
禮神制帛　四海陳設同帛四四色禮神制帛　四瀆<lb/>
陳設同帛四黑色禮神制帛　鍾山陳設同帛一白色<lb/>
<pb n="KR2l0010_WYG_026-16a"/>
禮神制帛共設酒尊三爵七篚七於殿東南西向祝文<lb/>
案一於殿外正道西　東廡三壇京畿山川犢一羊一<lb/>
豕一豋一鉶二籩豆各十簠簋各二帛一白色禮神制<lb/>
帛酒盞三十　夏季月將陳設同帛三白色禮神制帛<lb/>
　冬季月將陳設同帛三白色禮神制帛共設酒尊三<lb/>
爵三篚三於壇南北向　西廡三壇　春季月將秋季<lb/>
月將陳設並同　都城隍陳設同帛一白色禮神制帛<lb/>
共設酒尊三爵三篚三於壇南北向一正祭典儀唱樂<lb/>
<pb n="KR2l0010_WYG_026-16b"/>
舞生就位執事各司其事導引官導皇帝至御拜位内<lb/>
贊奏就位典儀唱迎神奏樂執事官各詣神位前斟第<lb/>
一層酒樂止内贊奏四拜<hi>百官同</hi>典儀唱奠帛行初獻禮<lb/>
奏樂執事官各捧帛爵獻於神位前讀祝官取祝跪於<lb/>
皇帝左内贊奏跪典儀唱讀祝讀畢置於案上内贊奏<lb/>
俯伏興平身<hi>百官同</hi>樂止典儀唱行亞獻禮奏樂執事官<lb/>
各詣神位前斟第二層酒樂止典儀唱行終獻禮奏樂<lb/>
執事官各詣神位前斟第三層酒樂止太常司卿立於<lb/>
<pb n="KR2l0010_WYG_026-17a"/>
殿東西向唱賜福胙典儀唱飲福受胙光祿司官捧福<lb/>
胙自神位前由正門左出至皇帝前内贊奏跪奏搢圭<lb/>
光祿司官以福酒跪進内贊奏飲福酒光祿司官以胙<lb/>
跪進内贊奏受胙出圭俯伏興平身奏四拜<hi>百官同</hi>典儀<lb/>
唱徹饌奏樂執事官各於神位前徹饌樂止典儀唱送<lb/>
神奏樂内贊奏四拜<hi>百官同</hi>典儀唱讀祝官捧祝掌祭官<lb/>
捧帛饌各詣燎位奏樂内贊奏禮畢一祝文維洪武某<lb/>
年某月某日皇帝某致祭於太嵗之神風雲雷雨之神<lb/>
<pb n="KR2l0010_WYG_026-17b"/>
嶽鎮海瀆山川月將城隍之神惟神主司民物㕘贊天<lb/>
地化機發育有功歴代相承有秋報之禮今農事告成<lb/>
謹以牲帛醴齊粢盛庶品用申報祭尚享一樂章　迎<lb/>
神吉日良辰祀典式陳太嵗尊神雷雨風雲京畿山川<lb/>
城隍之神濯濯厥靈昭鑒我心以候以迎來格來歆　奠<lb/>
帛靈旗涖止有赫其威一念潛通幽明弗違有帛有篚物<lb/>
薄而微神兮安留尚祈享之　初獻神兮我留有薦必<lb/>
受享祀之初奠兹醴酒晨光初昇祥微應候何以侑觴<lb/>
<pb n="KR2l0010_WYG_026-18a"/>
樂陳雅奏　亞獻我祀維何奉兹犠牲爰酌醴齊二觴<lb/>
再升洋洋如在式燕以寧庶表微衷交於神明　終獻<lb/>
執事有嚴品物斯祭黍稷非馨式將其意薦兹酒醴成<lb/>
我常祀神其顧歆永言樂只　徹饌春祈秋報率為我<lb/>
民我民之生賴於爾神維神佑之康寧是臻祭祀云畢<lb/>
神其樂歆　送神三獻禮終九成樂作神人以和既燕<lb/>
且樂雲車風馭靈光昭灼瞻望以思邈彼寥廓　望燎<lb/>
俎豆既徹禮樂已終神之雲旋倐將焉從以望以燎庶<lb/>
<pb n="KR2l0010_WYG_026-18b"/>
幾感通時和嵗豐惟神之功<hi>永樂中正殿増天夀山一壇陳設同帛用黑色加爵</hi>
<hi>篚各一</hi>
嘉靖十年更定儀一前期二日太常寺官奏祭祀太常<lb/>
卿同光祿卿奏省牲如常儀諭百官致齋三日一前期<lb/>
一日上親填祝版於文華殿遂告於廟告辭曰孝𤣥孫<lb/>
嗣皇帝某明日出往神祇壇行秋祭禮詣祖宗列聖帝<lb/>
后神位前恭預告知<hi>遣官則否</hi>一陳設　天神壇雲師一壇<lb/>
雨師一壇風伯一壇雷師一壇俱南向每壇犢一羊一<lb/>
<pb n="KR2l0010_WYG_026-19a"/>
豕一豋一鉶二簠簋各二籩豆各十爵三酒盞二十共<lb/>
設酒尊四帛一篚一祝案一　地祇壇五嶽一壇帛五<lb/>
五鎮一壇帛五　五山一壇帛五　四海一壇帛四<lb/>
四瀆一壇俱北向帛四　京畿山川一壇西向帛二牲<lb/>
五　天下山川一壇東向帛二牲五籩俱同一正祭是<lb/>
日昧爽上具翼善冠黄袍御奉天門太常卿奏請詣神<lb/>
祇壇上陞輦鹵簿導從由先農壇東門入至齋宫更皮<lb/>
弁服詣天神壇典儀唱樂舞生就位執事官各司其事<lb/>
<pb n="KR2l0010_WYG_026-19b"/>
内贊導上至御拜位典儀唱迎神樂作導上陞壇三上<lb/>
香訖復位樂止奏四拜<hi>傳贊百官同</hi>典儀唱奠帛行初獻禮<lb/>
樂作執事者捧帛爵於神位前跪奠訖樂暫止奏跪上<lb/>
跪<hi>傳贊衆官皆跪</hi>讀祝訖樂復作奏俯伏興平身<hi>傳贊同</hi>樂止行<lb/>
亞獻禮樂作執事者捧爵跪奠於神位前樂止行終獻<lb/>
禮樂作<hi>儀同亞獻</hi>樂止太常卿唱答福胙内贊奏跪上飲福<lb/>
受胙訖俯伏興<hi>傳贊同</hi>典儀唱徹饌樂作樂止唱送神樂<lb/>
作内贊奏兩拜<hi>傳贊同</hi>樂止典儀唱讀祝官捧祝掌祭官<lb/>
<pb n="KR2l0010_WYG_026-20a"/>
捧帛饌各詣燎位樂作捧祝帛饌官過御前奏禮畢内<lb/>
贊對引官復導上至地祇壇御拜位典儀唱瘞毛血迎<lb/>
神内贊導上陞壇至五嶽香案前三上香<hi>五鎮以下俱大臣上香以</hi>
<hi>後禮俱同前</hi>禮畢上易服還詣廟㕘拜致辭曰𤣥𤣥孫嗣皇<lb/>
帝某祭雲雨風雷嶽鎮海瀆等神回還恭詣祖宗列聖<lb/>
帝后神位前謹用㕘拜㕘畢還宫地祇壇上香大臣儀<lb/>
注典儀唱迎神執事官導引各官由東西級上詣各壇<lb/>
香案前内贊奏搢圭<hi>齊搢笏</hi>奏上香<hi>齊上/香</hi>奏出圭<hi>齊出笏</hi>奏<lb/>
<pb n="KR2l0010_WYG_026-20b"/>
復位<hi>齊復位</hi>照前序立<hi>餘同前儀</hi>一祝文　天神壇維嘉靖某<lb/>
年嵗次某月某朔某日嗣天子某致祭於雲師之神雨<lb/>
師之神風伯之神雷師之神惟神職司雲雨興布風雷<lb/>
贊輔上帝功施生民今農事告成以牲醴庶品菲帛之<lb/>
儀用修報祀惟神鑒之尚享　地祇壇維某年某月某<lb/>
日嗣天子某致祭於五嶽之神五鎮之神基運山之神<lb/>
翔聖山之神神烈山之神天夀山之神純徳山之神四<lb/>
海之神四瀆之神京畿天下山川之神惟神鍾靈毓秀<lb/>
<pb n="KR2l0010_WYG_026-21a"/>
主鎮一方參贊大化功被於民今農事既成以牲帛醴<lb/>
齊之儀用修報祭神其歆哉尚享一樂章　天神壇迎<lb/>
神保和之曲吉日良辰祀典式陳景雲甘雨風雷之神<lb/>
赫赫其靈功著生民參贊元化宣布蒼仁爰兹報祀鑒<lb/>
斯藻蘋　奠帛以後俱仍舊　地祇壇迎神保和之曲<lb/>
吉日良辰祀典式陳靈嶽方鎮海瀆之神京畿四方山<lb/>
澤羣真毓靈分隅福我生民薦斯享報鑒我恭寅奠帛<lb/>
以後俱仍舊<lb/>
<pb n="KR2l0010_WYG_026-21b"/>
　　太嵗月將<lb/>
嘉靖八年定一前期十日太常寺請命大臣一員行禮<lb/>
一前期三日太常寺奏祭祀如常儀一陳設　太嵗神<lb/>
位犢一羊一豕一豋一鉶二簠簋各二籩豆各十爵三<lb/>
酒盞三十尊三帛一篚一　兩廡月將共四壇每壇犢<lb/>
一羊一豕一豋一鉶一簠簋各二籩豆各十爵三酒盞<lb/>
三十尊三帛三篚一一正祭典儀唱樂舞生就位執事<lb/>
官各司其事贊引贊就位典儀唱迎神奏樂樂止贊兩<lb/>
<pb n="KR2l0010_WYG_026-22a"/>
拜典儀唱奠帛行初獻禮奏樂執事官捧帛爵詣各神<lb/>
位前奠訖樂暫止贊引贊跪典儀唱讀祝讀訖樂復作<lb/>
贊俯伏興平身樂止典儀唱行亞獻禮奏樂<hi>儀同初獻惟不獻帛</hi>
<hi>讀祝</hi>樂止典儀唱行終獻禮奏樂<hi>儀同亞獻</hi>樂止掌祭官西向<lb/>
立唱賜福胙執事官捧福酒跪進於遣官右贊跪搢笏<lb/>
贊飲福酒訖執事官捧福胙跪進於遣官右贊受胙訖<lb/>
贊出笏贊俯伏興平身贊兩拜典儀唱徹饌奏樂樂止<lb/>
典儀唱送神奏樂贊兩拜樂止典儀唱讀祝官捧祝掌<lb/>
<pb n="KR2l0010_WYG_026-22b"/>
祭官捧帛饌各詣燎位奏樂捧祝帛饌官過遣官前訖贊<lb/>
禮畢一祝文維嘉靖某年某月某日皇帝遣某官某致祭<lb/>
於某甲太嵗之神四季月將之神<hi>時維孟春聿新嵗序惟時嵗暮將届新春</hi>
特用遣祭以牲帛庶品之儀神其歆此<hi>祭報</hi>誠敷佑康吉<lb/>
尚享一樂章　迎神吉日良辰祀典式陳輔國佑民太<lb/>
嵗尊神四時月將功曹司辰濯濯厥靈昭鑒我心以候<lb/>
以迎來格來歆　奠帛以後俱與神祇壇同<lb/>
　禮部志稿卷二十六<lb/>
</p>
<p>
</p>
  </div>
</body>
</text>
</TEI>
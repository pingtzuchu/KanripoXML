<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部志稿</head>
    <p>
<pb n="KR2l0010_WYG_000-1a"/>
欽定四庫全書　　　　　史部十二<lb/>
　禮部志稿　　　　　　　職官類一<hi>官制之屬</hi>
　　提要<lb/>
　　　　<hi>臣</hi>等謹案禮部志稿一百卷為明泰昌元年<lb/>
　　　　官修首列纂修姓氏自禮部尚書林堯俞至<lb/>
　　　　司務顧氏碞等四十人次列批委纂修自東<lb/>
　　　　閣大學士前禮部尚書孫如游至儀制司員<lb/>
　　　　外郎張光房等六人次列巡按直𨽻蘇松等<lb/>
<pb n="KR2l0010_WYG_000-1b"/>
　　　　處御史據松江府知府掲薦生員俞汝楫纂<lb/>
　　　　禮部志書公移併禮部准聘赴書局批文則<lb/>
　　　　成書實出汝楫之手明史藝文志有俞汝楫<lb/>
　　　　禮儀志一百卷當即此書此曰禮部志稿葢<lb/>
　　　　其草創初成尚未定名之本也卷首汝楫名<lb/>
　　　　後併列上海生員俞廷教名為薦舉公移所<lb/>
　　　　無殆入局以後續招協修故初揭不載歟其<lb/>
　　　　書首聖訓六卷為洪武至隆慶詔諭次建官<lb/>
<pb n="KR2l0010_WYG_000-2a"/>
　　　　建署一卷次總職掌一卷次儀司職掌十六<lb/>
　　　　卷次祠司職掌十卷次客司職掌四卷次膳<lb/>
　　　　司職掌及司務職掌共二卷次厯官表四卷<lb/>
　　　　次奏疏五卷次列傳八卷次儀司事例二十<lb/>
　　　　一卷次祠司事例九卷次客司事例三卷次<lb/>
　　　　膳司事例一卷次總事例七卷前列凡例三<lb/>
　　　　則其溯初制一則稱研討典故要在尋流溯<lb/>
　　　　源其理條貫一則稱典故之編不急於薈萃<lb/>
<pb n="KR2l0010_WYG_000-2b"/>
　　　　而急於貫通其慎稽考一則稱網羅舊聞非<lb/>
　　　　獨挂漏是懼而攷正謬誤亦編摩第一義其<lb/>
　　　　言皆深得纂輯要領故其書敘述詳贍首尾<lb/>
　　　　該貫頗有可觀如釋菜薦舉諸詔為明實錄<lb/>
　　　　所不載祈雪建宫諸訓為嘉靖祀典所未録<lb/>
　　　　王妃冠服百官常服及大宴樂章較明史禮<lb/>
　　　　樂志為詳貢舉起送之額誥勅表章之式較<lb/>
　　　　明會典為備經筵侍班員額拾明集禮之所<lb/>
<pb n="KR2l0010_WYG_000-3a"/>
　　　　遺朝覲賞賚諸制補星槎勝覽西域行程之<lb/>
　　　　所闕雖案牘之文稍傷冗襍而取備掌故體<lb/>
　　　　例與著書稍殊固不能以是病之也乾隆四<lb/>
　　　　十五年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校官<hi>臣</hi>陸　費　墀<lb/>
<pb n="KR2l0010_WYG_000-4a"/>
　禮部志稿纂修姓氏<lb/>
　　太子少保禮部尚書兼翰林院學士林堯俞<lb/>
　　右　侍　郎　兼　翰　林院侍讀學士温體仁<lb/>
　　儀　制　清　吏　司　　郎　　　中周應期<lb/>
　　員　　　　　　外　　　　　　　郎盧洪珪<lb/>
　　　　　　　　　　　　　　　　　　鄧良知<lb/>
　　主　　　　　　　　　　　　　　事莫儼臯<lb/>
　　　　　　　　　　　　　　　　　　孔榮宗<lb/>
<pb n="KR2l0010_WYG_000-4b"/>
　　　　　　　　　　　　　　　　　　劉應賓<lb/>
　　　　　　　　　　　　　　　　　　張時𤾉<lb/>
　　　　　　　　　　　　　　　　　　張翼明<lb/>
　　祠　祭　清　　吏　司　郎　　　中周以謙<lb/>
　　員　　　　　　外　　　　　　　郎周　鏘<lb/>
　　主　　　　　　　　　　　　　　事張天麟<lb/>
　　　　　　　　　　　　　　　　　　丘履嘉<lb/>
　　　　　　　　　　　　　　　　　　李𦙍華<lb/>
<pb n="KR2l0010_WYG_000-5a"/>
　　　　　　　　　　　　　　　　　陳　耀<lb/>
　　　　　　　　　　　　　　　　　南居益<lb/>
　　　　　　　　　　　　　　　　　荆養喬<lb/>
　　主　客　清　　吏　司　郎　　中虞徳隆<lb/>
　　員　　　　　　外　　　　　　郎鄭國昌<lb/>
　　主　　　　　　　　　　　　　事畢自肅<lb/>
　　　　　　　　　　　　　　　　　張𢎞襟<lb/>
　　　　　　　　　　　　　　　　　丁魁楚<lb/>
<pb n="KR2l0010_WYG_000-5b"/>
　　　　　　　　　　　　　　　　　李之茂<lb/>
　　　　　　　　　　　　　　　　　韓　琳<lb/>
　　　　　　　　　　　　　　　　　李長徳<lb/>
　　　　　　　　　　　　　　　　　李其紀<lb/>
　　　　　　　　　　　　　　　　　孫際可<lb/>
　　精　膳　清　　吏　司　郎　　中蕭應坤<lb/>
　　　　　　　　　　　　　　　　　董　暹<lb/>
　　員　　　　　　外　　　　　　郎張國柱<lb/>
<pb n="KR2l0010_WYG_000-6a"/>
　　　　　　　　　　　　　　　　　　王象晉<lb/>
　　主　　　　　　　　　　　　　　事張文運<lb/>
　　　　　　　　　　　　　　　　　　王曰善<lb/>
　　　　　　　　　　　　　　　　　　李日華<lb/>
　　　　　　　　　　　　　　　　　　李　芬<lb/>
　　　　　　　　　　　　　　　　　　何應奎<lb/>
　　　　　　　　　　　　　　　　　　沈景初<lb/>
　　司　　務　　　㕔　　司　　　　務周　迪<lb/>
<pb n="KR2l0010_WYG_000-6b"/>
　　　　　　　　　　　　　　　　　顧民碞<lb/>
<pb n="KR2l0010_WYG_000-7a"/>
　禮部志稿批委纂修<lb/>
　　東　閣　大　學　士　前　禮　部　尚　書　孫如㳺<lb/>
　　前禮部尚書兼翰　林　院　　學　士孫慎行<lb/>
　　前禮部左侍郎兼翰林院侍　讀　學士周道登<lb/>
　　恊理府事禮部尚書前　禮部　右侍郎周<hi>闕名</hi>
　　尚寳司少卿前儀　制　清　吏司郎中湏之彦<lb/>
　　前　儀　制　清　吏　司員　外　郎張光房<lb/>
<pb n="KR2l0010_WYG_000-8a"/>
　　奉委輯録直𨽻松江府儒學生員俞汝楫<lb/>
　　直𨽻松江府上海縣　儒學生員俞廷敎<lb/>
<pb n="KR2l0010_WYG_000-9a"/>
禮部委纂修公移<lb/>
欽差提督學政巡按直𨽻蘇松等處監察御史毛為禮<lb/>
制綱維政教志乗闗繫憲章謹薦學行宿儒以備纂修取<lb/>
用事奉都察院東學字二十五號勘劄准禮部咨儀制<lb/>
清吏司案呈奉本部送據𧺫復原任松江府知府莊毓<lb/>
慶掲稱竊聞本朝禮法大備咸統扵寅清直亮之臣從<lb/>
來搜輯舊聞必需夫修行積學之士查得萬厯三十七<lb/>
年選司袁員外見吏部志缺擇委貢生宋啟眀收羅㪚<lb/>
<pb n="KR2l0010_WYG_000-9b"/>
帙慱採羣編纂成志書三十冊現奉堂批付梓永為一<lb/>
代章程而吏禮並稱鴻鉅纂修允資端方切見松江府<lb/>
學生員俞汝楫學術醇正操履髙貞属以考古証今必<lb/>
能刪蕪輯漏况典重郊廟大禮沿革皆當並稽而部設<lb/>
南北両都彼此亦宜互証查本生萬厯甲寅南部聘修<lb/>
祠乗十卷雖未梓行而□先典故已備考鏡又查本生<lb/>
曽經修撰焦竑委纂名賢列傳預魁萬卷之琅函常熟<lb/>
縣延修虞山志書亦具一方之紀事至扵母殁二十餘<lb/>
<pb n="KR2l0010_WYG_000-10a"/>
年因遷葬而廬墓荒山泣聲同永夜猿啼家徒存四壁<lb/>
勤課誦而糊口硯田苦節迸末流羶好行砥頹波言無<lb/>
枝葉職自初第司鐸雲間目擊當年之礪志距十載冄<lb/>
守舊逰更覘末路之有成聞見最真秉彛不昧今因服<lb/>
闋赴部躬逢吏志告完而春曹載筆伊始心切憐才誼<lb/>
難緘黙等因具掲到部奉批夲部未有志乗誠為缺典<lb/>
第纂輯之任頗難其人今莊使君所薦雲間俞生文行<lb/>
俱優正本部所願得以充纂輯者亟宜委任以成盛典<lb/>
<pb n="KR2l0010_WYG_000-10b"/>
志成之日紀錄酬勞尚圖優議等因送司奉此看得本<lb/>
部典禮㝡稱繁鉅而紀載缺焉無稽厯朝掌故㡬同藏<lb/>
壁之書四署文移半是存羊之朔挂漏未暏其全敝舛<lb/>
莫知其自志書一節不可謂非本部之缺典也今據原<lb/>
任松江府知府莊毓慶所舉松江府學生員俞汝楫行<lb/>
擬閔曾才追班馬即其修輯志乗業已窺見一斑知其<lb/>
慱古凖今當必素<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>三禮倘假數月之暇得徼筆硯之<lb/>
靈勒成一書俾傳不朽豈直羽翼典禮真可鼓吹休明<lb/>
<pb n="KR2l0010_WYG_000-11a"/>
當不止本部之拜賜也候書成之日應比照南昌生員<lb/>
章潢事例舉用以酬其勞仍知㑹提學官先採訪其文<lb/>
行特為優議以示旌異并轉行府縣動支學租銀八両<lb/>
以充聘資等因呈部㸔得本部志書得有博學朗識之<lb/>
士為之纂輯誠不朽盛事也即咨彼處學臺優奬并轉<lb/>
行府縣偹禮銀捌両充聘俟纂輯完日薦用酬勞擬合<lb/>
就行為此合資貴院煩為轉逹直隸督學御史先將俞<lb/>
汝楫優奬仍轉行該府縣學照數動支學租銀両送充<lb/>
<pb n="KR2l0010_WYG_000-11b"/>
聘禮施行等因到院准此填給巡按直𨽻東學二十五<lb/>
號勘合備劄到院依奉查照即便施行等因奉此㸔得<lb/>
松江府學生員俞汝楫孤吟忩下一經峻槩樓頭百尺<lb/>
力行古道夙負時名今令聞已逹家邦即纂輯有光志<lb/>
乗為此案仰本府即支學租銀八両封給本生作為該<lb/>
部聘禮冄動前銀六両併置匾一座上書鼓吹休明四<lb/>
字送至其家以示優奬之意仍將支用過銀數取囬掲<lb/>
同抄案依准呈来湏至案者泰昌元年十月三十日<lb/>
<pb n="KR2l0010_WYG_000-12a"/>
　纂志凡例<lb/>
一遡初制<lb/>
　夫研討典故要在沿流遡源我朝一代之禮皆繇聖<lb/>
　祖剙定即位之初甫闢乾坤而新日月亟孜孜三重<lb/>
　隆儒引誼撰著禮書以昭示軌極攷其時所最先成<lb/>
　者曰大眀集禮其書取周官吉凶軍賔嘉五禮為綱<lb/>
　而加以冕服鹵簿儀仗律樂字學且多繪圗焉自後<lb/>
　十餘年間則有曰國朝禮制曰稽古定制曰國朝制<lb/>
<pb n="KR2l0010_WYG_000-12b"/>
　作曰大禮要議曰皇眀禮制曰禮儀定式曰大眀禮<lb/>
　制曰洪武禮制曰禮制集要曰禮制節文曰太常集<lb/>
　禮曰孝慈録其不專扵禮而禮政居多者曰皇眀祖<lb/>
　訓曰大誥曰大眀令曰教民榜文曰諸司職掌典禮<lb/>
　之盛徹今古通幽明極天地和上下優優大哉不可<lb/>
　以加矣列聖纉承先□一揆即如世皇天徳通達聖<lb/>
　學淵深銳意修眀靡神不舉寜出祖制之矩矱哉故<lb/>
　㑹典深得此義每類首列國初諸籍之文次乃後來<lb/>
<pb n="KR2l0010_WYG_000-13a"/>
　憲令本末燦然可暏已今兹之纂一遵其義例初制<lb/>
　見行必窮其著令之始初制廢閣務識其沿革之繇<lb/>
　將率循者與振舉者咸易考見焉此臣子以纂述為<lb/>
　憲章之義也<lb/>
一理條貫<lb/>
　夫典故之編不急扵薈萃而急扵貫通不急于廣慱<lb/>
　而急扵提挈頥事摶沙意緒棼絲安所得其要領哉<lb/>
　茲者擬門類則立網以總之立目以疏之扵目之中<lb/>
<pb n="KR2l0010_WYG_000-13b"/>
　又枝分縷析以悉之此為定局之大勢也擬名目則<lb/>
　依彷職掌而不盡泥職掌有宜分而合者為别之有<lb/>
　宜合而分者為一之有創立遺漏者為益之有先後<lb/>
　失次者為序之又為布列之大凡也擬書法則朝廷<lb/>
　所䧏曰詔曰令曰命臣所奏曰奏准曰奏定曰議准<lb/>
　曰議覆皆以年月先後次第著之有創舉者曰謀事<lb/>
　之始有舉而旋廢者曰今罷曰某年罷其儀注小有<lb/>
　損益者随文註之小同大異者随代列之又為載筆<lb/>
<pb n="KR2l0010_WYG_000-14a"/>
　之大意也連篇累牘若三千三百本天淆地而提綱<lb/>
　挈領則為輕為曲臚若列眉累世不能殫其學者一<lb/>
　朝可以舉其槩矣<lb/>
一慎稽攷<lb/>
　夫綱羅舊聞匪獨掛漏是懼而攷正謬誤亦編摩第<lb/>
　一義也茲幸從詞林鉅公請累朝金櫃石室之副逖<lb/>
　捜慱採膏晷為繼又節蒙當事名公示以本曹掌故<lb/>
　諸牘稔得熟聞徃事謂可藉手以報塞筆扎之役扵<lb/>
<pb n="KR2l0010_WYG_000-14b"/>
　萬一頋簡編浩穣案牘紛拏一事而衆册畢書不免<lb/>
　彼此矛盾一編而事端两見間亦先後牴牾盖語有<lb/>
　曰郢書燭舉筆端燭影則知搦管者之不難脱畧也<lb/>
　又曰字經三寫焉烏成馬則知傳録者之不難失真<lb/>
　也彚録之際每賈勇從事凡有舛錯参互攷訂盖不<lb/>
　遺餘力矣其有無從是正者則存舊文以俟亦竊附<lb/>
　扵郭公夏五之遺意乎<lb/>
</p>
<p>
</p>
  </div>
</body>
</text>
</TEI>
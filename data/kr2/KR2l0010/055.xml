<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷五十五</head> <lb/>
    <p>
<pb n="KR2l0010_WYG_055-1a"/>
欽定四庫全書<lb/>
　禮部志稿卷五十五<lb/>
　　　　　　　　　　　　明　俞汝楫　編<lb/>
　列傳<lb/>
　　　侍郎世家寶<lb/>
世家寶䝉古人姿貌豐整善言論性剛果有謀畧讀書<lb/>
知兵元末以集賢院學士守膠東登萊等郡洪武元年<lb/>
大將軍徐達下山東參政傅友徳兵至萊陽世家寶以<lb/>
<pb n="KR2l0010_WYG_055-1b"/>
所守城降授大理寺少卿尋改禮部侍郎二年陞刑部<lb/>
尚書未幾以事貶知廬陵縣召還授兵馬指揮司副指<lb/>
揮改兩浙運鹽使司同知十五年知臨安府秩滿賜致<lb/>
仕還家後復至京遣賑濟廣東興寧長樂二縣二十七<lb/>
年卒於家<lb/>
　　　侍郎傅瓛<lb/>
傅瓛初名玳元末入仕留侍左右呉元年陞中書省參<lb/>
知政事本年詔定律令命為議律官諭瓛曰汚染之民<lb/>
<pb n="KR2l0010_WYG_055-2a"/>
以善道之則可以復生求生於重典是索魚於釜也及<lb/>
律令成付按察司巡歴州縣使内外知所遵守洪武元<lb/>
年正月命兼詹事府丞二月同右丞相李善長學士陶<lb/>
安進郊社宗廟議八月京師火帝謂京師省臣曰近京<lb/>
師四方水旱相仍朕夙夜不遑寧處豈刑罰失中武事<lb/>
未息徭役屢興賦斂不時以致陰陽乖戾而然耶卿等<lb/>
同國休戚宜輔朕修省以消天譴瓛等對曰古人有言<lb/>
天心仁愛人君則必出灾異以譴告之使知變自省人<lb/>
<pb n="KR2l0010_WYG_055-2b"/>
君遇災而能警懼則天變可弭今陛下修徳省愆憂形<lb/>
於色居髙聽卑天實監之顧臣等待罪宰府有乖調燮<lb/>
貽聖衷憂咎在臣等帝曰君臣一體茍知誡懼天心方<lb/>
回卿等其盡心力以匡朕之不逮二年改禮部侍郎三<lb/>
年以年老致仕<lb/>
　　　侍郎曾魯<lb/>
曾魯字得之臨江新淦人幼聰敏記誦過人元末舉進<lb/>
士不第即棄去博覽羣書無所不記國朝初與修元史<lb/>
<pb n="KR2l0010_WYG_055-3a"/>
史成又與修禮書遂擢禮部祠部主事開平忠武王常<lb/>
遇春薨髙麗遣人來祭魯索其文觀之外則襲以金龍<lb/>
黄帕内則不書洪武之號魯責之曰龍帕或是悞用若<lb/>
納貢稱藩而不奉正朔君臣之義安在使者愧懼謝過<lb/>
即令易去之四年冬安南國王遣使來貢主客曹受<lb/>
其表將入見魯取其副視之曰前王乃陳日熞今表曰<lb/>
叔明必有以也亟白尚書詰之使者不敢諱葢日熞為<lb/>
叔明逼死而代其位中心懷懼故托貢以覘朝廷意上<lb/>
<pb n="KR2l0010_WYG_055-3b"/>
怒曰島夷乃狡獪如此却其貢不受五月二日上問丞<lb/>
相曾魯今何官職對以禮部主事即日超遷中順大夫<lb/>
禮部侍郎魯以順字犯父諱辭就朝請下階吏部以法<lb/>
有定制不之許倭夷入寇戍將捕獲之詔命儒臣草詔<lb/>
歸其俘魯所撰有一視同仁之語上喜其言為得體八<lb/>
月奉㫖考京畿鄉試既入院忽吐血自是遂奄奄九月<lb/>
膏露降鍾山羣臣皆獻頌魯為賦以進獨見稱許以為<lb/>
鋪叙有法既而疾甚上章乞骸骨詔許之十二月舟歸<lb/>
<pb n="KR2l0010_WYG_055-4a"/>
至南昌之石岐潭而卒魯為人和厚其貌癯然若不能<lb/>
勝衣家故儲書甚多魯皆一一校讐其訛舛有六一居<lb/>
士集考異今行於世卒年五十四<lb/>
　　　侍郎劉崧<lb/>
劉崧字子髙吉安泰和人元季嘗領鄉薦遇亂不及㑹<lb/>
試教授鄉里國朝洪武三年以材學舉至京授兵部職<lb/>
方郎中陞北平按察司副使居官以清苦自持坐事輸<lb/>
作京師尋放歸鄉十三年春丞相胡惟庸等誅上特賜<lb/>
<pb n="KR2l0010_WYG_055-4b"/>
手勅起為禮部侍郎未幾命署吏部尚書事以疾乞致<lb/>
仕許之已而上思其老成宿學遣使以國子司業起之<lb/>
一見歡甚賜以鞍馬居位未十日遽得疾猶强坐訓諸<lb/>
生疾革祭酒李敬問所欲言崧曰天子遣崧教國子將<lb/>
責以成功而遽死乎無一語及家事卒年六十一上重<lb/>
惜之親為文以祭之曰惟爾有學有行發譽儒林朕嘉<lb/>
爾能屢常擢用邇者遣使召爾司業成均簡在朕心期<lb/>
於成效夫何不數日間遽然而逝朕甚悼焉已令有司<lb/>
<pb n="KR2l0010_WYG_055-5a"/>
備禮殯殮靈車歸𦵏特以牲醴致祭崧博學有志行家<lb/>
素貧及貴未嘗增置産業居官十嵗不以妻子相隨清<lb/>
苦如布衣時其為北平按察副使攜一童往至則遣還<lb/>
每夜孤燈一榻讀書不輟至五更則衣冠起坐待旦值<lb/>
北平兵革之後招徠逋逃慰安反側惟務寛厚以存大<lb/>
體尤慎刑威之用遇小人憸狡輒先事防制温顔巽詞<lb/>
而見者凜然及致仕而歸益自謙下問學之功老而彌<lb/>
篤與人言未嘗及官政嵗歉其姻族之人不能自養者<lb/>
<pb n="KR2l0010_WYG_055-5b"/>
輙周給之崧<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>歴中外尤以文學受知於上其為文雅<lb/>
粹為詩有唐人風韻所著有北平八府志東逰錄嶺南<lb/>
錄及詩文十八卷蔵於家又有職方集行於世<lb/>
　　　侍郎陳思道<lb/>
陳思道字執中浙江山陰人父谷深居鑑湖濱且耕且<lb/>
讀教授鄉之子弟生四子思道最幼負竒氣穎悟出倫<lb/>
日記數千言見者每以公輔竒之及對人言曰吾必為<lb/>
吾父償書債洪武三年開科取士遂領鄉薦登乙丑進<lb/>
<pb n="KR2l0010_WYG_055-6a"/>
士授刑部主事執法不回二十年朝廷知其賢驟銓兵<lb/>
部右侍郎益勵風節雖至戚信友不敢干以私繇是名<lb/>
譽日彰寵遇日盛二十一年轉禮部左侍郎二十二年<lb/>
三疏乞歸養家居不植生業儼然居官之日郡邑長令<lb/>
非有劇政造廬請議不得一見與鄉人則恂恂且善屬<lb/>
詩文時推正直有行義必以為稱首云<lb/>
　　　侍郎張衡<lb/>
張衡字子平江西萬安人洪武乙丑進士授禮科給事<lb/>
<pb n="KR2l0010_WYG_055-6b"/>
中疏奏剴切二十年擢禮部右侍郎有才幹二十二年<lb/>
轉左侍郎奏定洪武禮制定式㑹嵗行郊祀選百官行<lb/>
最者十三人登壇分獻衡與焉太祖屢嘉其清慎以其<lb/>
事載大誥每宣召輙呼為瘦張而不名二十二年九月<lb/>
諭衡同左都御史詹徽等曰有司供宴擾民今後支與<lb/>
官鈔布政司一千貫以下令詳議以聞十月衡等奏行<lb/>
遵守凡遇正旦聖節冬至分宴錢於本處官錢内支給<lb/>
無府州縣都司衛所移附近有司闗用每節布政司一<lb/>
<pb n="KR2l0010_WYG_055-7a"/>
千貫在城都司衛所附郭大小衙門官吏師生耆民俱<lb/>
赴本司筵宴府有都司七百貫以下各有差州有衛五<lb/>
百貫縣有衛四百貫以下有差無有司衛四百貫所一<lb/>
百五十貫後又議有司官朝覲每員給盤費鈔一百貫<lb/>
在任嵗支柴炭鈔五十貫又定引錢為堂食費未幾以<lb/>
言事忤㫖卒於官<lb/>
　　　侍郎凌漢<lb/>
凌漢字斗南河南開封人洪武十七年以舉秀才擢司<lb/>
<pb n="KR2l0010_WYG_055-7b"/>
經局正字未幾出知㑹稽以事逮繫浙江按察司獄上<lb/>
知漢無罪獄為按察使陶晟所淹命械晟還釋漢與俱<lb/>
來既至拜監察御史巡按陜西奏陜西民病數事二十<lb/>
一年又以不受私遺陞右副都御史尋陞右都御史時<lb/>
詹徽為左都御史論議數不合每面折徽徽銜之奏遣<lb/>
按事蘓松還朝以失職為監察御史桂滿所劾左遷刑<lb/>
部侍郎二十四年命署吏部數月改禮部右侍郎又數<lb/>
月上以漢年老令歸鄉里漢叩頭曰臣願生居京都死<lb/>
<pb n="KR2l0010_WYG_055-8a"/>
塟京土上許之命居於私第<lb/>
　　　侍郎黄觀<lb/>
黄觀字伯瀾池州貴池人父贅於邑城許氏生觀遂從<lb/>
母家姓明尚書補邑諸生受業於元翰林待制黄哻哻<lb/>
死王事觀益砥礪以忠義自許洪武甲子貢入太學是<lb/>
嵗領鄉薦罹外艱起復仍入監造詣日益深同舍推服<lb/>
嘗繪父母墓為圖攜以自隨閲之淚輙下辛未㑹試廷<lb/>
試皆第一拜翰林院修撰日侍御前敷奏明爽上甚愛<lb/>
<pb n="KR2l0010_WYG_055-8b"/>
重每賜顧問命編寫省貪等錄上以其有政事才凡法<lb/>
司諸榜文令觀撰成即書之又令清理軍職貼黄兼管<lb/>
註銷諸司案牘侍東宫講論累遷尚寶司卿禮部右侍<lb/>
郎乃奏復其姓㑹更官制進本部侍中壬午五月往上<lb/>
㳺諸郡徴兵至安慶聞内難已平慟哭謂人曰吾妻素<lb/>
有志節必不肯受辱明日家僮自京逃來言將執家屬<lb/>
夫人翁氏出通濟門先擠二女於河即自沈焉觀遂招<lb/>
魂塟之江上舟次李陽河乃朝服東向再拜於羅刹磯<lb/>
<pb n="KR2l0010_WYG_055-9a"/>
湍急處紿舟人奮棹佯為溲解投水死時年三十九都<lb/>
察院右都御史陳瑛言觀及周是修等不順天命請加<lb/>
追僇文皇帝曰彼食其祿自盡其心爾竟不問永樂末<lb/>
詔觀親黨有編伍者皆釋之<lb/>
　　　侍郎陳性善<lb/>
陳性善名復初以字行浙江山陰人洪武中以春秋魁<lb/>
鄉試丁丑㑹試列名上第臚唱時上見其凝重屬目久<lb/>
之謂侍臣曰向唱名陳性善者君子人也授行人司副<lb/>
<pb n="KR2l0010_WYG_055-9b"/>
已而改翰林院檢討初誠意伯劉基卒上遣御史李鐸<lb/>
往取其遺書基子璉即出觀象玩占於石室中鐸詣闕<lb/>
上之上簡精楷書者數人入便殿繙錄性善預焉上天<lb/>
威嚴重進見者皆惶汗甚或掣肘不成一字惟性善動<lb/>
止安雅既竣書法端妍上嘉悦命賜以酒是時威譴叵<lb/>
測性善淹畱竟日家人以為必死既出莫不大驚久之<lb/>
超拜禮部左侍郎薦達流人薛正言輩前雲南右布政<lb/>
使韓宜可方隸謫籍亦以性善言起為副都御史自建<lb/>
<pb n="KR2l0010_WYG_055-10a"/>
文君在東宫時己熟性善名及即位一日退朝獨畱性<lb/>
善賜之坐問以治天下之要且使書於紙以是性善感<lb/>
知遇盡所欲言朝廷悉從之然施行未竟輙為權奸所<lb/>
攻性善朝見曰陛下不以臣愚猥承顧問臣既僭塵上<lb/>
聴許臣必行今而詔書云然所謂為法自戾陛下無以<lb/>
信天下矣未幾成廟入靖内難上命性善監李景隆軍<lb/>
大戰白溝河敗績性善與大理寺丞彭與明欽天監副<lb/>
劉伯元指揮王賚等皆被執以去文廟悉縱遣之性善<lb/>
<pb n="KR2l0010_WYG_055-10b"/>
朝服躍馬入於河以死内難平詔加追戮徙其家屬於<lb/>
邊後悉赦還<lb/>
　　　侍郎董倫<lb/>
董倫字安常故山東恩縣人世居燕之宛平自處山林<lb/>
間布褐藜藿己懷憂世之志學者多從之逰以所居貝<lb/>
州因稱貝州先生元末徴辟不出世髙其行國初擢用<lb/>
單縣儒士張以寧以倫薦徴為春坊贊善大夫賜冠帶<lb/>
事懿文皇太子陳説多長厚語太祖髙皇帝聞善之繇<lb/>
<pb n="KR2l0010_WYG_055-11a"/>
右春坊右贊善陞左春坊大學士賜文綺六疋鈔五十<lb/>
錠㑹東宫宴駕二十五年出為河南左參議盡心民事<lb/>
名其退食思政之堂曰後樂方孝孺為之記嘗草封事<lb/>
數千言無一不當上心者又上書薦肇州吏目諸葛伯<lb/>
衡太祖遽擢為陜西右參議三十年以詿誤免官典教<lb/>
滇南東宫憐其老賜以白金若干鎰倫行至成都蜀獻<lb/>
王深寵之賦詩八章以道行至滇凡作養成就用夏變<lb/>
夷漸摩膏煦皆出於仁義道徳故雖蠻童夷竪皆知向<lb/>
<pb n="KR2l0010_WYG_055-11b"/>
方建文帝即位眷念東宫舊臣屢詢及之左右亦多言<lb/>
倫可用召至京師慰勞備至拜嘉議大夫禮部右侍郎<lb/>
兼翰林院學士與方孝孺同入内閣侍經筵御書怡老<lb/>
堂及髹几玉鳩杖各一賜之初監察御史解縉以權臣<lb/>
讐嫉譖之謫河州衛吏縉與倫書祈援嵗餘倫為之言<lb/>
乃召縉還以為翰林待詔其汲引人才類如此倫為人<lb/>
質直敦厚富文學為時所重建文間屢懇言當務親睦<lb/>
不聼文皇即位時倫年八十餘有㫖令致仕出京悒悒<lb/>
<pb n="KR2l0010_WYG_055-12a"/>
成疾數日卒<lb/>
　　　侍郎宋禮<lb/>
宋禮字大本河南永寧縣人幼穎悟知讀書稍長益有<lb/>
志於學期將以自見繇是鄉校以明經充貢禮部補太<lb/>
學生以才能選者皆待以不次嵗庚午遂擢山西僉事<lb/>
持法嚴峻鋤奸剔蠧無少貸郡縣百司素貪戾為掊尅<lb/>
者皆側足屏息相戒莫敢犯禮於善惡之數苗薅髪櫛<lb/>
無所私三晉之間率皆想望其風采以有所庇依癸酉<lb/>
<pb n="KR2l0010_WYG_055-12b"/>
以考滿上天官改除户部山西司主事遂日治簿書㑹<lb/>
計之務惟允愈益有聲己卯復除為陜西按察司僉事<lb/>
其施於政者皆如在山西時而闗右所仰望倚頼之者<lb/>
亦若三晉之民焉未幾復入為刑部員外郎值成祖即<lb/>
位之初命署禮部事是時詔勅號令封拜朝覲㑹同宴<lb/>
饗賞賚之事皆出禮官禮酬對捷給咸克稱㫖遂擢禮<lb/>
部右侍郎踰月轉左永樂三年陞工部尚書<lb/>
　　　侍郎楊砥<lb/>
<pb n="KR2l0010_WYG_055-13a"/>
楊砥字大用山西澤州人洪武甲戌進士授行人司右<lb/>
司副上疏言漢揚䧺仕莽為大夫劇秦美新之論取譏<lb/>
萬世董仲舒三策及正誼明道之言足以扶翼世教今<lb/>
孔子廟從祀有䧺而無仲舒臣愚以為退䧺進仲舒庶<lb/>
合萬世公論太祖髙皇帝從之陞湖廣左參議建文時<lb/>
遣李景隆等攻圍北平城砥上言帝堯之徳始於親九<lb/>
族今當務惇睦不宜加兵自翦其附枝附枝盡而根本<lb/>
蹷矣為齊黄輩所忌斥罷之成祖即位起為鴻臚寺卿<lb/>
<pb n="KR2l0010_WYG_055-13b"/>
喪父廬墓側者三年服闋陞禮部左侍郎坐巡河渠失<lb/>
職降工部主事改禮部永樂十年命簡閲北京郡縣馬<lb/>
陞太僕寺卿明年兼苑馬寺卿砥率勵僚屬凡孳牧之<lb/>
法與民之利病悉條奏行之馬大蕃息母喪賜鈔千錠<lb/>
命䕶喪歸𦵏哀毁致疾未至家而卒上悼惜之遣官賜<lb/>
祭砥剛介勤敏居官有操其孝行尤為人所稱<lb/>
　　　侍郎王彰<lb/>
王彰字文明河南鄭州人初為太學生奉命往山東催<lb/>
<pb n="KR2l0010_WYG_055-14a"/>
糧益兵儲同行者受賄慢事彰數讓之不從竟坐賄敗<lb/>
彰遂以㢘勤知名擢為吏部源士踰年革源士改給事<lb/>
中陞都給事中再陞刑部員外郎遂陞山西布政司參<lb/>
政永樂五年召拜禮部右侍郎時四方萬國奉玉帛重<lb/>
譯以朝覲賓貢者肩背相望於京師賞賚燕享無虚日<lb/>
與尚書鄭公賜同徳恊恭奉職惟謹明年以父喪去服<lb/>
闋改戸部右侍郎奉命祀西嶽還言陜州及新安民有<lb/>
鬻男女償負租者遂下詔蠲所負租官為贖還所鬻改<lb/>
<pb n="KR2l0010_WYG_055-14b"/>
都察院右副都御史從車駕巡狩北京時其母年八十<lb/>
特命歸省且諭之曰君子守官不忘親居家不忘君凡<lb/>
所過民之安否吏之賢不肖汝宜用意歸悉以聞既還<lb/>
奏上嘉悦陞右都御史明年復命省母是嵗河南水災<lb/>
民多流亡而長吏不恤遂奏黜其貪尅百餘人罷不急<lb/>
之徴十餘事招復流民發廪賑貸多所濟活遇惡必去<lb/>
強寇敚道路及妖尼煽惑為亂悉捕誅之彰為人恂恂<lb/>
而謙恭莊重人莫敢千以私但用法過刻其母屢以為<lb/>
<pb n="KR2l0010_WYG_055-15a"/>
言彰不能改時劉觀為左都御史人云彰公而不恕觀<lb/>
私而不刻衆以為確論<lb/>
　　　侍郎儀智<lb/>
儀智髙密人温重端慤繇教官歴髙郵知州寶慶知府<lb/>
所至寛厚得民陞通政司右通政兼左春坊中允數月<lb/>
陞湖廣布政使簡易凝重得藩臣體後坐累被謫湖廣<lb/>
都指揮使龔忠入見上問湖湘間老儒宜有存者對曰<lb/>
臣愚不能盡識以臣所識儀智固老儒也然坐小累斥<lb/>
<pb n="KR2l0010_WYG_055-15b"/>
矣即日召之既至以為禮部左侍郎遇事是是非非不<lb/>
肯附㑹嘗正旦日食上命禮部尚書吕震議免賀禮震<lb/>
心以為宜賀智力為震言不可毋貽後悔上聞智言曰<lb/>
是朕心也竟免賀上命吏部翰林院簡求老儒授皇太<lb/>
孫經同以智薦上喜曰得之智侍皇太孫數年啓迪匡<lb/>
益克盡其誠年八十乞致仕賜勅奬諭遣歸以永樂十<lb/>
九年四月卒洪熙元年上思先朝舊勞贈太子少師諡<lb/>
文簡<lb/>
<pb n="KR2l0010_WYG_055-16a"/>
　　　侍郎吾紳<lb/>
吾紳字叔縉浙江衢州人擢永樂甲申進士選為庻吉<lb/>
士入翰林讀書因同列言理刑事成祖聞之遂俱擢刑<lb/>
部主事治獄寛平有名尋陞郎中超拜禮部右侍郎上<lb/>
謂尚書吕震曰吾紳出自翰林可佐卿典禮矣既而為<lb/>
震所擠出為廣東右參政尋復職改南京刑部奉命考<lb/>
察兩廣福建方面官有參政素貪墨結權要且以紳為<lb/>
故僚友紳竟黜之時稱其公還朝復禮部卒於官紳性<lb/>
<pb n="KR2l0010_WYG_055-16b"/>
率直於人短長無所較視榮辱若不以介意初拜侍郎<lb/>
時衣冠畢賀而一室蕭然了無供具有誚之曰拜官不<lb/>
祀先㑹客乎紳笑唯而已<lb/>
　　　侍郎郭敦<lb/>
郭敦字仲厚山東堂邑人洪武中以太學生擢戸部主<lb/>
事嵗餘陞衢州府知府咨訪民隠革弊興利郡俗貧死<lb/>
不能𦵏皆焚屍棄江敦相郊外得隙地百餘畝榜曰義<lb/>
阡令𦵏貧者又為條約教民患難相助民利賴之禁止<lb/>
<pb n="KR2l0010_WYG_055-17a"/>
淫祠同官有私取民財敦雖不面斥而義形於色其人<lb/>
悔謝改過亦改容待之屬邑吏皆争自濯磨敦舍内蠶<lb/>
箔嘗有叢絲類織成鞶帶修廣合度郡人謂其仁政之<lb/>
應在衢七年操守甚嚴一志愛民永樂初坐累徴入京<lb/>
師耆老數十人伏闕乞留不可皆涕泣去後廷臣有薦<lb/>
敦㢘正不阿以為監察御史尋陞河南布政司左參政<lb/>
無幾調陜西以公務留京師成祖皇帝聞敦有大臣體<lb/>
召見陞禮部右侍郎兼太僕寺卿洪熙中進户部左侍<lb/>
<pb n="KR2l0010_WYG_055-17b"/>
郎兼詹事府少詹事宣徳二年陞戸部尚書陜西旱民<lb/>
困命隆平侯張信及敦往撫之敦至悉革宿弊奏請蠲<lb/>
逋負賑貧乏實邊儲考黜貪吏罷不急之務凡十數事<lb/>
上悉從之嵗餘召還敦忘身愛國知無不言及得疾上<lb/>
聞之命御醫往視竟卒年六十有二上悼惜之賜祭命<lb/>
有司治𦵏敦性純厚事親孝閨門肅然於人不茍合公<lb/>
暇手不釋卷氷蘖之操無遜古人雖位列六卿而泊然<lb/>
布素身沒之後家無餘貲<lb/>
<pb n="KR2l0010_WYG_055-18a"/>
　　　侍郎鄒師顔<lb/>
鄒師顔湖廣宜都縣人洪武間以國子生擢兵部主事<lb/>
陞工部員外郎又陞江西布政司左參政永樂初坐事<lb/>
陞監察御史後陞大理寺丞仁宗皇帝嗣位陞禮部右<lb/>
侍郎未幾告歸省墓既還至通州病疽卒訃聞遣官賜<lb/>
祭令有司治𦵏行在禮部尚書吕震言師顔家貧不能<lb/>
歸喪上曰朕聞其人清慎其卒可惜遂命給官舟載歸<lb/>
因謂左右臣曰為官而貧可嘉今豈獨鄒師顔但朕未<lb/>
<pb n="KR2l0010_WYG_055-18b"/>
悉知耳自今京官終於位者皆倣此例師顔小心謹畏<lb/>
廉介自持蒞事周密人不敢干以私而議者頗譏其近<lb/>
刻云<lb/>
　　　侍郎張瑛<lb/>
張瑛字子玉順徳府邢臺縣人洪武丙子鄉舉授陜西<lb/>
寧州訓導調武徳衛再調宿遷縣永樂戊子秩滿九載<lb/>
特擢吏科給事中宣宗皇帝時為皇太孫始親學遴選<lb/>
儒臣俾司伴讀瑛與焉仁宗皇帝踐祚陞春坊中允未<lb/>
<pb n="KR2l0010_WYG_055-19a"/>
幾陞諭徳尋改洗馬宣宗皇帝繼統之初錄瑛舊勞陞<lb/>
行在禮部右侍郎宣徳改元遷左侍郎兼華葢殿大學<lb/>
士入與内閣機務丁未陞尚書仍兼職預修成祖仁宗<lb/>
皇帝實錄為總裁官既而調南京禮部甲寅丁外艱詔<lb/>
復起之賜御製詩十餘軸楮萬緡年六十有二卒訃聞<lb/>
遣官𦵏祭瑛儀觀魁梧持己莊重剔歴兩京無所建白<lb/>
文章政事皆非所長云<lb/>
　　　侍郎李嘉<lb/>
<pb n="KR2l0010_WYG_055-19b"/>
李嘉字允堅宛平縣人初事成祖文皇帝於藩邸為奉<lb/>
祀所禮生丁父憂哀毁動人終喪不飲酒食肉而盡誠<lb/>
養母文皇帝靖内難預效守城勞初授鴻臚寺序班陞<lb/>
通政司㕘議後坐累左遷鴻臚寺丞仁宗皇帝臨御陞<lb/>
左通政又坐累左遷未行宣宗皇帝嗣大統復通政使<lb/>
改北京工部侍郎又改禮部侍郎嘉雖老日勉強職事未<lb/>
嘗少閒再嵗以疾聞賜勅命致仕數月卒年七十遣官<lb/>
賜祭命有司治喪𦵏嘉持身端謹一介不茍取予治家<lb/>
<pb n="KR2l0010_WYG_055-20a"/>
整肅教子孫必務學然胸中狹隘蒞事瑣碎無大臣體<lb/>
　　　侍郎李琦<lb/>
李琦真定府元氏縣人洪武末年以文學授滄州訓導<lb/>
坐事謫戍雲南革除中以經明行修再薦擢監察御史<lb/>
尋遷大理寺副復坐事謫雲南永樂元年上書陳情召<lb/>
試御史㑹交南侵廣西地命琦往琦以書喻援引趙佗<lb/>
吕嘉逆順禍福之理并道路遼遠炎涼俱不足恃凛然<lb/>
可懼安南感悟遂歸侵地還奏稱㫖實授廣西道監察<lb/>
<pb n="KR2l0010_WYG_055-20b"/>
御史宣徳元年陞行在禮部右侍郎後占城與安南交<lb/>
惡復命琦往喻之兩國遂和自是西洋諸畨有事悉令<lb/>
往焉所至無不款服四年改湖廣布政使琦簡易有識量<lb/>
而善談論故數奉使遠夷及在湖廣政譽靡聞以朝覲<lb/>
至京吏部言其老不任事遂令致仕<lb/>
　　　侍郎蔣驥<lb/>
蔣驥字良夫浙江錢塘人第洪武庚辰進士擢行人永<lb/>
樂初詔文學之臣纂修髙廟實錄驥預焉書成陞翰林<lb/>
<pb n="KR2l0010_WYG_055-21a"/>
檢討修永樂大典為副總裁前翰林學士解公縉出為<lb/>
交趾㕘議以事逮獄坐連累拘幽者十餘載中扃坦然<lb/>
以書史自娯未始有幾微怨懟仁宗即位宥復前官踰<lb/>
月陞左春坊左司直郎宣宗嗣統之初以宫僚恩遷翰<lb/>
林院侍講宣徳紀元奉命祀東鎮洎大禹南宋諸帝陵<lb/>
歸朝與修兩朝實錄書成賜白金文綺陞侍講學士尋<lb/>
陞禮部右侍郎視事幾二旬得疾遽卒遣官賜祭命有<lb/>
司治𦵏驥天性孝友嘗迎父就養京師朝夕起居侍養<lb/>
<pb n="KR2l0010_WYG_055-21b"/>
備至兄弟三人友愛無間言素善筆札奉命書烈女傳<lb/>
特被褒賞禮部㑹試兩為同考試官時推其公為人美<lb/>
丰儀善談論尤喜客所居軒楹清曠几席整潔佳花異<lb/>
卉雜植前後客來詠歌觴酌歡如也其雅懷灑落葢如<lb/>
此年五十有三所為詩文總六卷前後所錄多手筆云<lb/>
　　　侍郎章敞<lb/>
章敞字尚文浙江㑹稽人永樂癸未領鄉書首薦明年<lb/>
登進士選入翰林為庶吉士與修永樂大典授刑部主<lb/>
<pb n="KR2l0010_WYG_055-22a"/>
事時西山有刼盜詔捕之急捕者掩執行路數百人以<lb/>
聞命刑部覆訊之敞辨其枉惟一人實盜以故陞本部<lb/>
員外郎尋遷郎中起復改吏部宣徳庚戌擢行在禮部<lb/>
右侍郎奉詔往安南命黎利權署國事暨宣詔利遣人<lb/>
白相見禮敞語之曰吾奉詔命至爾葢小國一酋長能<lb/>
盡禮於使者即所以尊敬朝廷何以白為利聞即趨拜<lb/>
坐於下令所親給侍左右數為巧媚辭欲眩以聲色敞<lb/>
正色待之終不為動及還餽贐珍異一無所受利死復<lb/>
<pb n="KR2l0010_WYG_055-22b"/>
奉命令利子麟權署國事却所贐如初英宗嗣位之初<lb/>
平陽王復封畱王以故䕶衛官軍田廬為請敞受命往<lb/>
理之至則較其軍數量以田廬與之餘給於民還奏上<lb/>
嘉之未幾遷左侍郎敞蒞政思慮精審防範周密以國<lb/>
家統理天下既久典禮品式有因革輕重之殊事或隨<lb/>
時損益有先後矛盾之異而吏胥亦稍緣此為奸於是<lb/>
白尚書胡公濙取國初至今凡所行條格集記之付四<lb/>
司使得㕘酌而行事獲適宜奸弊頓革嘗有黠吏嗜酒<lb/>
<pb n="KR2l0010_WYG_055-23a"/>
怠事且增損公牘即寘於法羣吏自是悚息不敢為非<lb/>
太醫院每舉醫者人往往假以復怨及徴至多不諳醫<lb/>
敞察知之遂偕尚書奏革其弊比嵗僧道嵗給度牒輒<lb/>
以千計乃與尚書請依洪武例三嵗一給凡僧道出家<lb/>
及舉為僧道官者止於所居封内不容越籍冒濫四夷<lb/>
貢使日給廪餼庖人每侵尅之敞聞之曰小人為口腹<lb/>
計而使朝廷薄柔遠人之禮可不禁乎即令有司具日<lb/>
給之數付通事者或給不如數乃從而督治自是遠人<lb/>
<pb n="KR2l0010_WYG_055-23b"/>
以為朝廷待之加厚焉正統丁巳卒年六十二上嗟悼<lb/>
之遣官諭祭命有司營𦵏事敞在禮部時尚書胡濙政<lb/>
尚寛大敞以嚴肅佐之於吏欺雖小不恕遇事不肯媕<lb/>
阿依隨士林多服其剛毅云<lb/>
　　　侍郎王士嘉<lb/>
王士嘉字道亨山東武城縣人永樂初繇監生擢山陰<lb/>
知縣在任有㢘明之稱尋陞陜西按察司僉事未幾改<lb/>
工部員外郎久之陞北京工部郎中宣徳七年陞陜西<lb/>
<pb n="KR2l0010_WYG_055-24a"/>
右㕘政所至清譽著聞正統元年召為禮部右侍郎七<lb/>
年以老致仕卒年八十七訃聞遣官諭祭士嘉儀觀魁<lb/>
偉性度開爽為人狷介不茍歴仕五十餘年家無餘貲<lb/>
士林髙其行子平登進士為翰林檢討陞河南按察司<lb/>
副使怒撻教官反為所屈疽發背面卒士嘉知玉性剛<lb/>
躁乃居近侍恒以為憂及聞外補喜曰吾家無累矣工<lb/>
部尚書呉中同學友也士嘉薄其不慎名檢中每見之<lb/>
不覺自失焉<lb/>
<pb n="KR2l0010_WYG_055-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷五十八</head> <lb/>
    <p>
<pb n="KR2l0010_WYG_058-1a"/>
欽定四庫全書<lb/>
　禮部志稿卷五十八<lb/>
　　　　　　　　　　　　明　俞汝楫　編<lb/>
　列傳<lb/>
　　郎署<lb/>
　　　滕員<lb/>
滕員字尚黙建之甌寧人幼以開敏聞於鄉年十一補<lb/>
郡庠弟子員未幾領鄉薦卒業太學聲譽焯焯日起同<lb/>
<pb n="KR2l0010_WYG_058-1b"/>
舎生咸心服之正統己未吏部考選居優等得廣之韶<lb/>
州府同知一時同選者咸謂君才與官宜無異言者之<lb/>
任值嵗歉公私無積貯守以下無藉手地員至傾嚢得<lb/>
白金若干兩告糴鄰郡命里耆籍民之窘甚者朝夕給<lb/>
之全活數千人郡治舊為淮王府王遷國之饒得請復<lb/>
為郡其規制奢大非人臣所宜居又吏胥公退無所於<lb/>
處徃徃雜就民居員截長縮大削雕還樸復為郡治如<lb/>
常式又度地為吏舎限其出入絶吏民交搆之弊自昔<lb/>
<pb n="KR2l0010_WYG_058-2a"/>
郡吏惟取充數鮮有通文墨者動輒假手他人員痛革<lb/>
之凡上下文移具為成式以示吏俾其如式草創而為<lb/>
之潤色焉受其指畫後為通習所郡地界江閩湖三藩<lb/>
之衝主户少而客户多少拂其意輒相扇弗靖而翁源<lb/>
乳源二邑尤甚員躬巡行省揭榜開諭許其占籍遂與<lb/>
編户無異凡郡之政員方一一興革之以丁内艱解任<lb/>
吏民不忍員去至有垂涕者比聞員服闋當之京耆老<lb/>
數百人詣闕乞再任之朝議已除代者不允員適至遂<lb/>
<pb n="KR2l0010_WYG_058-2b"/>
有祠部之除清白之操賢能之聲著聞逺近在郎署踰<lb/>
三年為正統己巳扈駕北狩歿于王事明年䝉恩褒䘏<lb/>
進其階為奉政大夫<lb/>
　　　孫洪<lb/>
孫洪字伯大山東昌邑縣人景泰五年進士授兵部主<lb/>
事遷郎中丁憂服闋改禮部郎中成化間歴陞河南右<lb/>
㕘政左右布政使遷右副都御史巡撫大同以威寧海<lb/>
子之捷進左副都御史食正二品俸進右都御史巡撫<lb/>
<pb n="KR2l0010_WYG_058-3a"/>
河南後為周府儀賓劉宣所奏下獄尋命致仕洪有幹<lb/>
局為㕘政時以賛畫撫治流民有勞巡撫河南奏停王<lb/>
府造作蠲逋負浚滏河以興水利人頗稱之其為儀賓<lb/>
所奏亦王府怨之而致是云<lb/>
　　　杜謙<lb/>
杜謙字益之直𨽻昌黎人景泰五年進士授工部主事<lb/>
管理吕梁洪三年考滿改禮部主事陞員外郎中用尚<lb/>
書姚䕫薦擢浙江右㕘政歴左右布政司召為順天府<lb/>
<pb n="KR2l0010_WYG_058-3b"/>
尹尋陞工部侍郎成化二十三年為言者所劾因陳乞<lb/>
致仕許之後以詔書恩進階資善大夫卒賜祭𦵏如例<lb/>
謙少有孝行居浙江時人稱為重厚長者子源亦第進<lb/>
士官至青州知州<lb/>
　　　髙敞<lb/>
髙敞字德廣直𨽻崑山縣人成化八年進士授禮部主<lb/>
事歴陞員外郎郎中順天府丞以父憂服闋改應天府<lb/>
進府尹在禮部時數奉使於外嵗無寧居畿内饑嘗上<lb/>
<pb n="KR2l0010_WYG_058-4a"/>
疏請發内帑銀五萬兩賑濟所活甚衆及為府尹政頗<lb/>
尚平易然亦無大治績云<lb/>
　　　于冕<lb/>
于冕字景瞻浙江錢塘縣人少保兵部尚書謙之子景<lb/>
泰元年以謙功廕授世襲副千户謙死冕亦從坐謫戍<lb/>
龍門屢上書訟其父寃憲宗登極謙寃昭雪並復冕官<lb/>
冕自陳不願武職改兵部員外郎累陞禮部郎中南京<lb/>
太僕寺少卿應天府府尹致仕卒於家賜祭𦵏如例冕<lb/>
<pb n="KR2l0010_WYG_058-4b"/>
雖不由科目然頗涉書史有幹局歴官能舉其職不愧<lb/>
其父云<lb/>
　　　王沂<lb/>
王沂字希曾直𨽻武進縣人南京吏部尚書㒜之子成<lb/>
化十一年進士授禮部主事歴陞員外郎郎中山東右<lb/>
㕘政湖廣右㕘政丁父憂服闋轉山東左布政使𢎞治<lb/>
十四年陞右副都御史巡撫真定等府兼提督紫荆三<lb/>
關累疏乞休不允卒于官年六十二訃聞賜祭𦵏給驛<lb/>
<pb n="KR2l0010_WYG_058-5a"/>
歸其喪沂嚴毅謹恪天性孝友在禮部時外國以獅子<lb/>
來貢希重賞又有貢刀劍數至三萬者沂言夷人貪詐<lb/>
無厭量損其賜直且定數註為例憲朝上賓凡山陵廟<lb/>
祧遷祔之議儀文草創多所考據及巡撫時賦役繁重<lb/>
力為裁省滹沱河水溢壊民田廬奏請築堤捍之功成<lb/>
賜綺幣奬勞自處儉約家雖富無貴侈態居官二十餘<lb/>
年終始一致人以為有父風云<lb/>
　　　陳鎬<lb/>
<pb n="KR2l0010_WYG_058-5b"/>
陳鎬字宗之其先㑹稽人占籍南京欽天監成化丙午<lb/>
舉應天鄉試第一明年舉進士授禮部主事改南京吏<lb/>
部歴陞員外郎中山東按察副使提督學校轉江西㕘<lb/>
政尋陞湖廣右布政使平漢沔劇盜有功庚午進都察<lb/>
院右副都御史巡撫湖廣明年以病乞歸命未下而卒<lb/>
鎬明敏有吏幹董學時較閲精當得士心巡撫時漢沔<lb/>
之盜黨未平建議散其衆歸農衆頼以安鎬與弟欽同<lb/>
科進士而皆有才名欽亦為廣東提學副使<lb/>
<pb n="KR2l0010_WYG_058-6a"/>
　　　蔡清<lb/>
蔡清字介夫泉州府晉江縣人福建鄉試第一成化甲<lb/>
辰進士授祠祭主事改稽勲尋署騐封員外郎以父憂<lb/>
歸服闋除主客轉南京文選郎中乞終養歸遂丁母憂<lb/>
服闋即其家拜江西按察司副使提調學校屢辭始就<lb/>
職旋復乞致仕去未幾擢祭酒命未至而卒清天資沉<lb/>
潜深探理學所養純粹内外一致在江西務端士習正<lb/>
文體嘗曰學宜養正性持正行聖賢言語熟復玩味則<lb/>
<pb n="KR2l0010_WYG_058-6b"/>
舊去新來日改月化天性孝友内外親族貧無衣食者<lb/>
及不能𦵏者皆收恤之家屢空勿計也體雖孱脆而好<lb/>
學不倦其學術德器為一時名儒盖於模範甚稱惜享<lb/>
年不永莫究其用云<lb/>
　　　王綸<lb/>
王綸浙江慈谿人成化甲辰進士初除工部都水司主<lb/>
事以内艱去改禮部儀制司歴員外郎郎中𢎞治庚申<lb/>
陞廣東㕘政尋轉布政正德己巳由廣西布政陞都察<lb/>
<pb n="KR2l0010_WYG_058-7a"/>
院右副都御史巡撫湖廣兼理軍務未幾遭外艱值郴<lb/>
永盜賊猖獗特詔奪情督軍閲三月賊平始許終制遂<lb/>
以疾卒與祭一壇綸以能醫游公卿間公卿多喜之者<lb/>
而才能亦足集事故卒至臺省大官其氣岸簡伉酬應<lb/>
頗刻覈且有凌忽之態自敵已以下多惡之<lb/>
　　　吕㦂<lb/>
吕㦂字秉之翰林學士贈禮部左侍郎諡文懿原之子<lb/>
也以廕錄為國子生成化初又以東宫恩授中書舎人<lb/>
<pb n="KR2l0010_WYG_058-7b"/>
仍上疏乞應試遂薦京闈中書舎人之得應試也實自<lb/>
吕㦂始秩滿遷禮部員外郎郎中擢南京太僕少卿改<lb/>
通政丙辰擢太常寺卿正德丁夘始致仕閲四年卒詔<lb/>
祭𦵏如制㦂為人坦易喜讀書作詩文習典故文與行<lb/>
能世其家<lb/>
　　　徐説<lb/>
徐説字以中直𨽻宣城縣人成化戊戌進士授禮部祠<lb/>
祭司主事轉員外郎郎中陞南京右通政𢎞治十五年<lb/>
<pb n="KR2l0010_WYG_058-8a"/>
致仕至是卒賜祭如例説性遲重居官勤政務然遇事<lb/>
多淟涊依違寡方正之操人不能無訾議云<lb/>
　　　王雲鳳<lb/>
王雲鳳字應韶山西和順縣人成化甲辰進士授禮部<lb/>
主客司主事遷祠祭司員外郎郎中副使楊茂元言事<lb/>
獲罪上疏救之又奏太監李廣專恣不法乞正典刑㑹<lb/>
郊祀雲鳳騎而入壇遂得罪謫陜州知州廣敗乃陞陜<lb/>
西提學副使條約甚嚴再陞山東按察司使亦以嚴明<lb/>
<pb n="KR2l0010_WYG_058-8b"/>
稱母喪去官逆瑾羅織罰米千餘石家遂懸磬張綵為<lb/>
吏部時言于瑾擢雲鳳國子祭酒司務孫璁者瑾女弟<lb/>
之夫也亦怙瑾勢雲鳳嘗與徃還璁後為瑾所疎以病<lb/>
免歸雲鳳不知也復郊餞之瑾語人曰孫璁何人也士<lb/>
大夫至徃餞之雲鳳祭酒亦可爾耶遂改南京通政尋<lb/>
謝病歸復起為右僉都御史巡撫宣府在任僅兩踰月<lb/>
凡上數十疏如建儲及充調邉軍皆及之㑹父喪去官<lb/>
至是卒鳳好竒立異鋭於取名然中實靡定為節不終<lb/>
<pb n="KR2l0010_WYG_058-9a"/>
人多薄之<lb/>
　　　姚鏌<lb/>
姚鏌浙江慈谿縣人𢎞治乙丑進士授禮部主事累陞<lb/>
都察院右副都御史巡撫延綏工部右侍郎督易州山<lb/>
厰右都御史提督兩廣軍務以𠞰平叛夷岑猛功陞左<lb/>
都御史太子少保未幾猛部盧蘇等復亂官兵討之不<lb/>
克御史石金劾鏌失策遺患遂落職致仕久之以薦起<lb/>
兵部尚書兼左都御史總制陜西三邉未任乞休報允<lb/>
<pb n="KR2l0010_WYG_058-9b"/>
尋卒賜祭𦵏如例鏌端嚴博大任職以公亷見稱<lb/>
　　　邵鋭<lb/>
邵鋭浙江仁和人由正德三年進士改庶吉士授翰林<lb/>
院編修調寧國府推官陞南京吏部主事禮部員外郎<lb/>
江西提學僉事福建提學副使湖廣右㕘政河南按察<lb/>
司廣東山東左右布政使至太僕寺卿引疾歸卒詔賜<lb/>
祭𦵏贈都察院右副都御史諡康僖鋭質任自然不為<lb/>
矯飾而言動必依於禮一時稱為端士故官不過三品<lb/>
<pb n="KR2l0010_WYG_058-10a"/>
而䘏典特厚云<lb/>
　　　張岳<lb/>
張岳福建惠安人正德丁丑進士授行人率同官諫毅<lb/>
皇帝南巡杖闕下調南京國子監學正上登極復行人<lb/>
歴司副至禮部主客司郎中出為廣西提學僉事已改<lb/>
江西坐前所貢士黜落多謫廣東提舉知亷州遷浙江<lb/>
督學副司右僉都御史撫治鄖陽改江西進右副都御<lb/>
史總督兩廣軍務討封川文德大猾胸諸巢平之進兵<lb/>
<pb n="KR2l0010_WYG_058-10b"/>
部右侍郎明年平陽懐逺諸獞進攻馬鞍魚窩平之召<lb/>
改刑部為御史奏留不果行又明年平連獞尋進右都<lb/>
御史時鎮銅仁諸苖叛亂朝議請遣大臣一人總視湖<lb/>
廣川貴師詔以岳徃岳謀度苖情謂前時主撫守皆非<lb/>
計乃大集土漢兵檄諸將分道進𠞰斬獲以數千計㑹<lb/>
有思川之敗詔奪一官未幾惡首盡殄首惡龍許保等<lb/>
前後成擒三方底定功未上而岳卒其後兵部覈其功<lb/>
復右都御史贈太子少保諡襄惠賜祭𦵏如例<lb/>
<pb n="KR2l0010_WYG_058-11a"/>
　　　唐禎<lb/>
唐禎字元善直𨽻華亭人生而穎敏性復淳厚鄉先生<lb/>
見者皆器之家故饒裕而能自刻勵讀書百里外止以<lb/>
一僕自隨清苦如寒士不數年而學成領成化癸夘鄉<lb/>
薦丁未擢進士𢎞治初修憲宗實錄分遣進士詣四方<lb/>
採摭時事以禎徃浙江禎悉心搜訪其所纂輯視他省<lb/>
獨精詳諸公稱之時二親並恙禎切于晨夕即以疾謁<lb/>
告歸承顔視膳雍容膝下者踰三年而母卒執喪哀毁<lb/>
<pb n="KR2l0010_WYG_058-11b"/>
見者動容服終有勸之仕者以父老辭曰吾懼養之弗<lb/>
及也居嵗餘父強遣之入都始授車駕之命明年以父<lb/>
喪歸辛酉改禮部儀制司主事乙酉陞主客員外郎進<lb/>
署精膳郎中事丁夘卒於官禎為人坦易色笑可親而<lb/>
中有矩度發皆中理儀曹重事在貢舉禎兩提調視範<lb/>
周宻人言不興哈宻貢數倍常而物皆濫惡禎在主客<lb/>
曰是虚名而糜我實賜也且以折估聞使者來愬譁于<lb/>
庭不去禎使譯諭之曰爾欺爾主易爾貢以為利不爾<lb/>
<pb n="KR2l0010_WYG_058-12a"/>
罪足矣而又敢譁耶不聽且移文邉關詰爾主爾罪安<lb/>
歸使者情得乃屈服精膳主天下貢茶至者必先呈様<lb/>
様者其名實則以為私積所從來久矣禎至飭門者正<lb/>
供外無得入流風一清人以此重之<lb/>
　　　潘璜<lb/>
潘璜直𨽻婺源人舉進士由知縣擢户部主事尋改禮<lb/>
部與修明倫大典復改吏部擢禮部郎中歴福建提學<lb/>
副使累遷吏部左侍郎户部尚書調南京工部尋改南<lb/>
<pb n="KR2l0010_WYG_058-12b"/>
京兵部致仕卒璜有文學行誼修飭士論重之<lb/>
　　　孫迪<lb/>
孫迪字仲約浙江錢塘人迪生而秀穎志趨異凡子弟<lb/>
讀書過目輒記不忘稍長入邑庠授春秋語止偘偘出<lb/>
一時流輩上逾數年迪益自刻勵問學期大樹立又六<lb/>
年成進士選任翰林庶吉士不數月用薦者超擢禮部<lb/>
精膳員外郎奉命督運淮安既至遂病不起年始二十<lb/>
有七迪嘗讀書觀古今治亂遇豪傑功業之士必慷慨<lb/>
<pb n="KR2l0010_WYG_058-13a"/>
拊髀恨不生其時躬上下論議至□衂者不啻吐涕斥<lb/>
不一顧視故其臨政施事一以理自許而惜年不永未<lb/>
竟其志云<lb/>
　　　錢萱<lb/>
錢萱浙江海鹽人少敏慧嘉靖七年由國子生中順天<lb/>
府鄉試乙未舉進士為刑部湖廣司主事以母喪歸畢<lb/>
改禮部祠祭司是時上方崇制作稽古秩祀諸所請覈<lb/>
牘委積案而萱則與其長貳旁討廣證去取隆殺咸合<lb/>
<pb n="KR2l0010_WYG_058-13b"/>
宜品部嚴費二尚書數譽其才因改陟儀制司員外郎<lb/>
甲辰提調㑹試後坐累謫為廣東德慶州同知<lb/>
　　　來汝賢<lb/>
來汝賢字子禹浙江蕭山人起童子華采振暴及壮乃<lb/>
益沈思術學探抉微𣺌鄉學及禮部試皆第二廷試同<lb/>
進士出身為奉新令奉新江西陋邑也其俗獷鬬狠訟<lb/>
抵訐扲鍵務必勝不勝則隂持上官短以責右已無何<lb/>
依違之不且立去汝賢至批根其尤痛法繩之又開學<lb/>
<pb n="KR2l0010_WYG_058-14a"/>
館延進諸生為指示經法為文章躬行於是皆輯不為<lb/>
非在奉新十月而徙丹陽丹陽又道衝兩都舟車至者<lb/>
日數十百日出河滸造請諸大夫賢者磬折為禮視供<lb/>
具徒𨽻一一指授無失賓客意久之歸縣中為民均賦<lb/>
平爭訟調繇作不暇給矣又時時進學宫諸生講説經<lb/>
訓勸行如奉新時遂以治行髙等入為兵部職方主事<lb/>
調禮部精膳以疾乞歸尋卒年僅三十有六<lb/>
　　　劉元卿<lb/>
<pb n="KR2l0010_WYG_058-14b"/>
劉元卿字調父江西安福人自幼雄竒穎敏時有以正<lb/>
學倡諸里者聞之喜動于心陳諸宋儒語錄堆案盈几<lb/>
玩而三思焉適郡太守公辨諸士試元卿盡以所學發<lb/>
于論太守大竒以為真儒再出入闈遂魁江西仍以學<lb/>
自砥礪辛未業入彀主司以其策多憤激語置之殿江<lb/>
陵聞而大怒下禮部以飭多士乃歸而倡學里中里中<lb/>
勃然興起甲戌不第扶其引杜門不出矣而從遊者日<lb/>
衆剏復禮識仁中道一德諸院咸有常㑹西鄉諸習俗<lb/>
<pb n="KR2l0010_WYG_058-15a"/>
得之一變既而以薦起為國子博士尋晉禮部主事元<lb/>
卿已絶意仕進強應聘出埋光剷采冀與各賢一移世<lb/>
軸覩時不可為遂飄然還里在國子薰德者甚衆在儀<lb/>
部疏從祀諸先大儒釐正女直儀皆其鉅者惜乎其大<lb/>
有為之才而未竟其用也元卿性敏又諳于典故有可<lb/>
補閭閻者聞必行行必力所著書甚富皆行于世<lb/>
　　　陳九川<lb/>
陳九川字惟濬直𨽻寧國人癸酉舉鄉試甲戌登進士<lb/>
<pb n="KR2l0010_WYG_058-15b"/>
第請告歸起授太常博士乙夘武宗將南巡衆莫諫獨<lb/>
與舒國裳夏良勝萬潮連疏諫止有㫖荷校跪午門外<lb/>
五日杖五十除名直聲動朝野而病日甚然南巡竟止<lb/>
識者壯之辛巳世宗即位拔諸諫臣仍補太常癸未進<lb/>
禮部儀制員外郎册封弋陽王乙酉轉主客郎中正貢<lb/>
獻名物節犒賞費且數萬羣小懐銜㑹是時有他甘心<lb/>
者思藉為媒嗾通事假夷語奏之下詔獄數瀕死不變<lb/>
言官論救不聽丙戌戍鎮海衛己丑郊祀覃恩解還後<lb/>
<pb n="KR2l0010_WYG_058-16a"/>
兩遇詔得閒住致仕九川凡再履機危而卒不肯濡滯<lb/>
依違以為身家之謀而易其計盖性成然也<lb/>
　　　李逢陽<lb/>
李逢陽字惟明國初籍金吾後衛居南京幼端謹如成<lb/>
人家庭間顰笑不茍雖盛暑恒整衣冠危坐終日無傾<lb/>
側容視世沒溺財利惟恐汚之戊午舉於鄉隆慶戊辰<lb/>
第進士時方選庶吉士逢陽本第七人當道雅属意逢<lb/>
陽固辭弗就乃授户部主事改儀部郎中㑹選宫人惟<lb/>
<pb n="KR2l0010_WYG_058-16b"/>
簡其貌類端淑者艶冶悉置不與奉命遣祭楚王事竣<lb/>
以百金為贐卻之歸未幾友人楊希淳病逢陽親視湯<lb/>
藥或謂宜少避者不從楊卒未浹旬亦竟不起逢陽篤<lb/>
於踐履不事空談其沒也人咸惋惜之<lb/>
　　　王洪<lb/>
王洪字希範浙江錢塘人生八嵗即知務學及冠入郡<lb/>
庠從訓導胡粹中授春秋日記數千言無遺忘下筆為<lb/>
文辭沛然有竒氣率所事所言若老成人粹中大器之<lb/>
<pb n="KR2l0010_WYG_058-17a"/>
年十八舉進士任行人將命關陜得使職人賢之未幾<lb/>
陞吏科給事中遂為檢討修大典為副總裁考滿陞修<lb/>
撰又陞侍講三以大比典文衡取士甚公職侍講踰三<lb/>
年遷禮部主事適尚書吕公巡行關陜凡部事悉命洪<lb/>
敷奏論事詳明同列敬服朝廷方属意洪永樂十八年<lb/>
竟疾以卒年四十有二其疾也得賜藥物其卒也又得<lb/>
賜棺且給舟載歸恩惠隆至人莫及云<lb/>
　　　吳覬<lb/>
<pb n="KR2l0010_WYG_058-17b"/>
吳覬字相虞直𨽻崐山人自幼秀朗異常兒稍長里胥<lb/>
責役即詣縣令自陳家有老母實不能逺離性竊有志<lb/>
於學幸矜念耳令異其言問論語書數條嚮答無滯立<lb/>
遣就邑庠生弟子員越二年以能書赴京預修永樂大<lb/>
典書成取賞而還嵗戊戌膺貢入太學又明年中順天<lb/>
府鄉試宣德五年授刑部廣東司主事逾年改行在雲<lb/>
南司兩司皆兼理京府號繁劇覬皆優為之日收善譽<lb/>
正統丙辰乞歸省祭還朝改禮部主客司賢譽不減刑<lb/>
<pb n="KR2l0010_WYG_058-18a"/>
部時以母髙年且無他子弟力乞歸養大宗伯吳公留<lb/>
之至再不可得既歸孝養備至母卒喪𦵏盡禮優游林<lb/>
下者四十年始卒年八十有五<lb/>
　　　仵瑜<lb/>
仵瑜字忠父湖廣蒲圻人生而忱恂篤厚温惇身若不<lb/>
勝衣言悛悛若不出諸口孝友之行本諸天性弱植操<lb/>
修夙夜匪懈正德庚午發解廣省丁丑成進士己夘授<lb/>
禮部主客司主事大宗伯稱賞乃毛公獨至未幾上疏<lb/>
<pb n="KR2l0010_WYG_058-18b"/>
病歸新天子出離御宸號召黎老登庸宅俊光昭大烈<lb/>
赫赫濯濯與天下更始迺復如京師上疏論天下事一<lb/>
曰勤學二曰篤親親三曰開言路四曰敬大臣五曰選<lb/>
諍臣六曰去浮屠七曰拯困窮八曰重守令九曰修武<lb/>
備十曰儲人才疏上上嘉納之下諸司條行迺仍厥官<lb/>
提督四夷館甲申春上召輔臣于平臺于煖閣諭以尊<lb/>
稱之典大學士楊廷和蔣冕毛紀力諫以為干正統違<lb/>
大議上瀆九廟内間兩宫未敢輕議上意不豫者久之<lb/>
<pb n="KR2l0010_WYG_058-19a"/>
乃主事桂萼窺伺風㫖竊取席書張璁霍韜方獻夫諸<lb/>
議奏之上下其議在廷諸臣堅執以為不可時廷和去<lb/>
冕即繼去禮部尚書汪俊又去乃以書為禮部尚書萼<lb/>
璁獻夫為學士諸臣羞與為伍遂不謀而同抗言力辨<lb/>
或謫或罷或繋獄無虚日秋七月乙亥上降手敇改稱<lb/>
孝宗敬皇帝為皇伯考恭穆獻皇帝為皇考昭聖皇太<lb/>
后為皇伯母章聖皇太后為聖母諸司俱奏以為不可<lb/>
十月五日戊寅少宰氏何孟春率百官伏闕死爭大學<lb/>
<pb n="KR2l0010_WYG_058-19b"/>
士毛紀石珤取帖伏于前時近年上命司禮監宣諭乃<lb/>
下學士豐熙給事中張翀御史俞翺郎中余寛黄待顯<lb/>
陶滋相世芳寺正母德純于獄百官號泣聲震闕廷瑜<lb/>
嘆曰吾禮官也有死而已已而未末申初有駕危言以<lb/>
嫁禍中傷者上復命内使宣諭時大臣已退惟諸司在<lb/>
上大震怒悉下百官于錦衣衛獄庚辰械至午門前杖<lb/>
三十死者十有六人編修王恩王相給事中張原毛玉<lb/>
裴紹宗御史胡瓊員外郎張燦主事臧應奎安璽楊<lb/>
<pb n="KR2l0010_WYG_058-20a"/>
余禎胡璉殷承叙司務李可登而瑜亦竟不起矣時伏<lb/>
闕後十日也享年四十有八<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0010_WYG_058-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷五十八<lb/>
</p>
<p>
</p>
  </div>
</body>
</text>
</TEI>
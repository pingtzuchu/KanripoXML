<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷九十三</head> <lb/>
    <p>
<pb n="KR2l0010_WYG_093-1a"/>
欽定四庫全書<lb/>
　禮部志稿卷九十三<lb/>
　　　　　　　　　　　　眀　俞汝楫　編<lb/>
　給賜備考<lb/>
　賜賚<lb/>
　　賞有功將士格<lb/>
洪武三年賞平章楊璟左丞周徳興克平湖南寳慶廣<lb/>
西靖江等䖏部下將士之有功者命禮部定其賞格指<lb/>
<pb n="KR2l0010_WYG_093-1b"/>
揮文綺帛各六匹千户衛鎮撫各五匹百户所鎮撫各<lb/>
四匹旗軍人給塩六十觔征廣西不征北者指揮文綺<lb/>
帛各四匹千户衛鎮撫各三疋百戸所鎮撫各二疋旗<lb/>
軍人給塩四十觔<lb/>
　　賜監生衣物<lb/>
洪武二十三年二月賜國子生張睿等五十三人冬衣<lb/>
衾裯初有命賜監生衣物睿等出使扵外至是始還禮<lb/>
部言今時已春宜罷給上曰監生一也居者既給行者<lb/>
<pb n="KR2l0010_WYG_093-2a"/>
不與非直居者逸而行者勞乎皆如例給之<lb/>
　　省親祭祖賜鈔例<lb/>
宣徳元年辛丑行在禮部奏仁宗昭皇帝即位之初凡<lb/>
在文武官自公侯伯一品至九品以下應給誥勅者還<lb/>
鄉省親祭祖悉賜鈔公侯伯一品至二品五千貫其餘<lb/>
逓減永為定例今省親祭祖者援例以請未敢専擅上<lb/>
曰悉遵皇考之制<lb/>
　　冊立頒賞例<lb/>
<pb n="KR2l0010_WYG_093-2b"/>
𢎞治四年時以冊立皇太子賞賚臣下而差遣無門籍<lb/>
者不預監察御史閻介以為言下禮部議扵是自冊立<lb/>
以後頒賞以前其間公差初囬與未行及被命承委分<lb/>
幹在京諸務者雖無門籍亦得沾賜焉<lb/>
　　雲貴賞功就地支給<lb/>
洪治十五年禮部議得雲南貴州賞功事例除綵縀絹<lb/>
布外又有鈔貫俱差行人一員從南京戸部闗支轉送<lb/>
㑹鎮廵等官給散水陸萬里艱難險阻且今雲貴功賞<lb/>
<pb n="KR2l0010_WYG_093-3a"/>
共該鈔十六餘萬貫所用夫役甚多加以連年兵荒轉<lb/>
運之難尤倍曩昔而雲貴鈔價甚㢘計其所得費踰百<lb/>
倍乞依近日折銀例每鈔百貫折銀三錢移文彼處布<lb/>
政司支給<lb/>
　節賜<lb/>
　　賜節錢勿用鈔<lb/>
嘉靖七年詔賜京官節錢勿用鈔内閣及一品賜錢二<lb/>
百文二品三品一百文四品至六品九十文七品至九<lb/>
<pb n="KR2l0010_WYG_093-3b"/>
品七十文公侯駙馬伯及衍聖公真人如一品其餘及<lb/>
朝覲官吏錢鈔各半凡鈔一貫折錢二十一文時禮部<lb/>
言舊制鈔一貫折錢千文似太重𢎞治中每貫折錢十<lb/>
二文有竒又太輕請更定則例故有是命<lb/>
　優賜<lb/>
　　優賜致仕臣僚<lb/>
洪武中賜光禄寺卿徐興祖白金一百两鈔一百錠永<lb/>
樂賜太醫院使戴元禮白金五十两鈔一百錠綵幣四<lb/>
<pb n="KR2l0010_WYG_093-4a"/>
表裏二臣皆庶僚得此尤為異數也仁廟初賜太子太師<lb/>
致仕郭資白金百两鈔二百錠綵幣八表裏自是以後<lb/>
雖内閣輔臣重者不過白金五十两四表裏而已若髙<lb/>
皇帝念致仕秦府長史文原吉勞特賜勅奬勵賞白金<lb/>
一百两鈔二百錠綵幣八表裏尤前後所無<lb/>
　　優賜丁憂大臣<lb/>
洪武中上以布政使魏鑑臧哲徐中智府李亨居官勤<lb/>
慎即䘮所賜鑑哲米六十石鈔二十五錠中亨米五十<lb/>
<pb n="KR2l0010_WYG_093-4b"/>
石鈔二十錠諭以服滿來朝分理庶務仁廟賜夏尚書<lb/>
原吉米十石鈔萬貫胡椒百斤憲廟賜劉閣學吉綵幣<lb/>
四表裏銀五十两米十石鈔十塊羊四羫酒十瓶<lb/>
　　優賜勲衞大臣<lb/>
洪熙元年賜太師英國公張輔羊四百牽酒六百瓶米<lb/>
二百石逾月復賜羊二百牽酒四百瓶<lb/>
　　優賜大臣<lb/>
景泰三年賜少保戸部尚書兼文淵閣大學士陳循少<lb/>
<pb n="KR2l0010_WYG_093-5a"/>
保工部尚書兼東閣大學士髙榖各白金一百两吏部<lb/>
左侍郎兼翰林院學士江淵禮部左侍郎兼翰林院學<lb/>
士王一寧戸部右侍郎兼翰林院學士蕭鎡翰林院學<lb/>
士商輅各白金五十两尋各賜黄金五十两<lb/>
　　優賜元輔<lb/>
自正徳寧夏平内閣大臣賞白金至百两前後絶響矣<lb/>
嘉靖隆禮元輔若夏嚴亦未有登此數者<lb/>
　諸賜<lb/>
<pb n="KR2l0010_WYG_093-5b"/>
　　賜旌小民<lb/>
洪武中民王竹遺書誨其子平涼知縣郝瑱罪賜白<lb/>
金百两絹十疋附子五枚川椒十斤軍人王二以隨征<lb/>
獲馬入官身故賞白金百五十两鈔五十錠民蔣公達<lb/>
王剛甫破蘭秀山盗各賞白金一百二十两黄再文破<lb/>
長陽盗賞白金一百五十两珠展布哈執叛右丞雅克哈<lb/>
雅等賞白金三百两<lb/>
永樂中小旗射三箭中者賞牛一羊一鈔百錠銀椀二<lb/>
<pb n="KR2l0010_WYG_093-6a"/>
良鄉民謝定住孝行賜鈔二百錠米十石<lb/>
　　賜賞發贜<lb/>
洪武末河南按察僉事王平行部至孟津有司歛財為<lb/>
賂平執其人以聞賜勅奬勵又綺襲衣被褥鈔百錠書<lb/>
吏半之<lb/>
永樂中劉寧為刑部主事有人納銀扵𤓰以餽者妻安<lb/>
發之詔褒寧平日㢘信扵妻妻能佐夫以義賜白金二<lb/>
百两綵幣八表裏<lb/>
<pb n="KR2l0010_WYG_093-6b"/>
　　賜勞侍駕<lb/>
天順初賜錦衣指揮袁彬居第白金三百两綵幣拾二<lb/>
表裏以娶妻賜黄金三十两銀二百两綵幣八表裏生<lb/>
子亦如之而金殺其一<lb/>
　　賜勞迎駕<lb/>
嘉靖初以迎駕安陸賞太監谷大用韋霦張錦大學士<lb/>
梁儲定國公徐光祚駙馬都尉崔元禮部尚書毛澄各<lb/>
白金一千两綵幣二十表裏<lb/>
<pb n="KR2l0010_WYG_093-7a"/>
　　奬賜外臣稱軄<lb/>
洪武元年賜徐州恭政陸聚白金三百两綵幣三十四<lb/>
疋酒三尊部曲文綺銀椀各二百<lb/>
八年賜浙江按察僉事解敏白金一百兩文綺十匹<lb/>
　　恤賜戰歿將士<lb/>
洪武元年給陣亡將士四百十五人百戸鎮撫人給米<lb/>
二十石蔴布十疋軍士人給米五石錢一千二百蔴布<lb/>
二疋又指揮孫靖家米三十石布十五疋鈔二百錠織<lb/>
<pb n="KR2l0010_WYG_093-7b"/>
金文綺及帛各十疋千百戸楊貴俞清嚴整家米二十<lb/>
石布各十五疋鈔各百錠又千戸王仲家鈔一百六十<lb/>
錠百戸鄭禮家鈔一百四十錠龍虎衛指揮弟胡斌弟<lb/>
文綺帛各二十疋鈔二十錠千戸俞賢家米二十石布<lb/>
二十疋又綺帛三十二疋　又征南死事家屬指揮米<lb/>
三十石蔴布十五疋鈔五錠千户米二十五石蔴布一<lb/>
十二疋鈔四錠百戸米二十石蔴布十疋鈔三錠<lb/>
永樂中征南死事一品米六十石蔴布六十疋二品米<lb/>
<pb n="KR2l0010_WYG_093-8a"/>
五十石蔴布五十疋三品四品米四十石蔴布四十疋<lb/>
五品六品米三十石蔴布三十疋<lb/>
　　賞賜營繕功<lb/>
永樂十一年營建長陵功武義伯王通進封成山侯食<lb/>
禄千二百石子孫世襲侯爵散官勲號如故賞綵幣六<lb/>
表裏鈔四百錠掌金吾右衞事都指揮僉事許亨陞都<lb/>
指揮同知金吾右衞指揮僉事李旺陞指揮同知羽林<lb/>
前衛指揮同知吳剛陞指揮使亨賞綵幣四表裏鈔二<lb/>
<pb n="KR2l0010_WYG_093-8b"/>
百錠旺剛各賞綵幣三表裏鈔百六十錠營繕所正蔡<lb/>
信陞工部營繕清吏司郎中不視司事賞綵幣三表裏<lb/>
鈔二百錠其營繕所正王寧等并督工官吏及軍民工<lb/>
匠賞各有差復論初卜告之功陞知縣王侃州同知賞<lb/>
綵幣三表裏鈔二百錠陞給事中馬文素太常寺博士<lb/>
隂陽訓術曽從政隂陽人劉玉淵皆欽天監漏刻博士<lb/>
食禄不視事五官靈臺郎吳永始以僧授官改陞僧録<lb/>
司右闡教各賞綵幣二表裏鈔百六十錠<lb/>
<pb n="KR2l0010_WYG_093-9a"/>
正統六年三殿二宫成賜太監阮安僧保各金五十两<lb/>
銀一百两紵絲八表裏鈔一萬貫都督同知沈清陞脩<lb/>
武伯食禄一千石子孫世襲少保工部尚書吳中陞少<lb/>
師尚書如故各賜紵絲五表裏鈔五千貫太僕寺少卿<lb/>
馮春楊青俱陞工部左侍郎各賜紵絲二表裏鈔二千<lb/>
貫所正工作人等各賞絹紗有差<lb/>
　　進香賞賜<lb/>
正統十四年三月禮部尚書胡濙奏車駕詣天夀山躬<lb/>
<pb n="KR2l0010_WYG_093-9b"/>
修祀事文武羣臣人等進香初在正統十年二伯八十<lb/>
九炷以後每年有増今嵗増至三千七百七十五炷除<lb/>
公侯駙馬伯文官五品以上武官四品以上并近侍風<lb/>
憲官每香三炷宜如例賞鈔一千貫其諸司屬官及將<lb/>
軍旗較辦事官吏軍民人等舊無進香例俱難給賞上<lb/>
曰諸司屬官及軍民人等以香來進亦足以見其尊敬<lb/>
祖宗之誠何可沮之苐賞例宜損扵前其人錫鈔三錠<lb/>
著為令<lb/>
<pb n="KR2l0010_WYG_093-10a"/>
　嵗進備考<lb/>
　方物<lb/>
　　嵗進告諭<lb/>
髙皇帝御製大誥曰應天府河泊所常州府武進縣江<lb/>
西布政司湖廣布政司皆為嵗進野味湖廣原本進鹿<lb/>
改冩麂又江西本進天鵞改寫天鴈其解物者物有活<lb/>
者則途中宰食之存其皮以進又以死易活以肥易痩<lb/>
以微抵巨龍江河泊所進鱘魚扵光禄寺作鮓其所進<lb/>
<pb n="KR2l0010_WYG_093-10b"/>
之人將鱘魚去首去尾以為己用所進者不過中身一<lb/>
塊耳嗚呼因朕不才三綱不眀五常弗度致使當該有<lb/>
司官吏并解物無藉之徒㒺知君臣之義故敢肆侮常<lb/>
州府工房吏楊仲和獵夫孫華一等以香貍進數本五<lb/>
枚甲首先食其一該吏又食其一所存者三及其進也<lb/>
死者又一止存有二焉嗚呼恭敬之心安在此果臣民乎<lb/>
　減進<lb/>
　　革魚鮓<lb/>
<pb n="KR2l0010_WYG_093-11a"/>
𢎞治二年四月湖廣無嵗進魚鮓例成化七年鎮守太<lb/>
監始進之二千五百斤後増至二萬一百二十二斤用<lb/>
船至十一二艘至是禮部以廵撫等恤灾之奏請止令<lb/>
有司減數進獻上命鎮守内官造辦如成化七年之數<lb/>
船止用二艘科擾需索為害者罪<lb/>
　　請革魚鮓<lb/>
嘉靖十一年二月内題該廵撫湖廣右副都御史林為議<lb/>
䖏進貢魚鮓以蘇民困事内稱本鎮進貢鰣魚等魚鮓<lb/>
<pb n="KR2l0010_WYG_093-11b"/>
共該銀二千四百有竒今照本省鎮守太監已革湖廣地<lb/>
方水旱相仍加以修理顯靈地方凋瘁乞敕該部早為計<lb/>
䖏裁革等因本部行據光禄太常二寺手本囬稱該省<lb/>
原無此等進貢則知前項魚鮓不係該寺額辦顯是本<lb/>
省鎮守太監先年私自造以進獻于上者也但進貢魚<lb/>
鮓一物出扵當時守臣一念芹曝之忱而遂成舊例常年<lb/>
供辦所據各官欲將前項進貢魚鮓盡行裁革以寛民<lb/>
力合無行移撫按官查照前項魚鮓自嘉靖十一年為始<lb/>
<pb n="KR2l0010_WYG_093-12a"/>
免其進貢等因題奉聖㫖這魚鮓著照舊進貢欽此<lb/>
隆慶元年五月詔禮部罷寳坻縣等䖏採取魚鮓自今<lb/>
薦新上供但令光禄寺備辦毋得奏遣内臣著為令<lb/>
　筵宴備考<lb/>
　宴夷<lb/>
　　夷使簪花<lb/>
禮部儀制司凡各國朝貢使臣到京㑹同舘安挿精膳<lb/>
司題請上下馬宴并待宴大臣候㫖下行本司當該吏<lb/>
<pb n="KR2l0010_WYG_093-12b"/>
照數領花赴㑹同舘簪帶每年翠羅花查庫内缺少先<lb/>
期行工部都水司造送貯庫應用<lb/>
　　奏飭宴夷茍簡<lb/>
成化六年禮部奏邇者朝鮮國王遣其陪臣朝賀萬夀<lb/>
聖節賜宴禮部所用器皿多有損壊所具品物亦不精<lb/>
潔有負朝廷優待逺人之意宜令所司自後毋得仍前<lb/>
茍簡違者治罪從之<lb/>
　　宴夷值䘮免樂<lb/>
<pb n="KR2l0010_WYG_093-13a"/>
成化十年正月庚戍賜朝鮮國賀正旦陪臣苪承錫等<lb/>
宴并金織衣綵縀等物禮部以是日宴值英廟賢妃薨<lb/>
當輟朝請免宴令領酒饌上命如例宴之但勿用音樂<lb/>
　　申飭酒飯菲薄<lb/>
成化十二年整飭邊備兵部右侍郎馬文升奏遼東諸<lb/>
夷朝貢朝廷賞賜筵宴恩禮極盛但光禄酒飯甚菲薄<lb/>
殆非懐柔之道乞勅禮部筵宴加厚以安夷心毋分彼<lb/>
此使之感恩畏威亦撫綏之一道也下禮部覆奏謹按<lb/>
<pb n="KR2l0010_WYG_093-13b"/>
往年精膳司員外郎李麟所呈朝鮮使臣筵宴事已經<lb/>
奏請申其令上曰宴侍諸夷本柔逺之道所以尊國體<lb/>
起其瞻仰非但飲食之而已必器具整齊品物豐潔始<lb/>
稱今後筵宴并酒飯處令光禄寺堂上視之仍以禮部<lb/>
官一員督察敢有不遵者倂治以罪<lb/>
　　定慶成與宴百官儀<lb/>
𢎞治十三年正月光禄寺以慶成宴羣臣多失儀奏下<lb/>
禮部議與宴百官一槩今日收饌殊非祖宗錫宴優待<lb/>
<pb n="KR2l0010_WYG_093-14a"/>
之意而扵古使人歸爼之禮不合宜仍舊令辦事官吏<lb/>
人等代收但量帶一二人而已其宴扵殿内者亦仍舊<lb/>
令厨人代收其所帶官吏人等各衙門俱用印信手本<lb/>
送守午門内外官軍䖏㸃入奉天殿前東西丹墀宴畢<lb/>
收訖同出各官不許攙越坐次談論諠譁并未畢先起<lb/>
收饌及本部㸔宴簪花官吏監生亦各鈐束不許夾帶<lb/>
混擾違者俱聽糾儀監察御史等官糾舉如該宴官前<lb/>
執赴宴後有事故許令開報本部行光禄寺扣席免致<lb/>
<pb n="KR2l0010_WYG_093-14b"/>
餘剰以後俱凖此例從之<lb/>
　　隆㑹同舘筵宴<lb/>
𢎞治十四年禮部覆議錦衣衛千戸牟斌所言豐厚外<lb/>
夷筵宴事謂今後光禄寺但遇㑹同舘筵宴外夷人員<lb/>
請令本寺堂上官一員親至舘督同各署官屬依式設<lb/>
辦務令豐潔以稱朝廷柔逺之意仍令本部委官并侍<lb/>
班御史廵視其不謹者從之<lb/>
　　日本使臣與宴班次<lb/>
<pb n="KR2l0010_WYG_093-15a"/>
正徳四年禮部奏眀年正月大祀慶成宴四夷朝貢者<lb/>
若朝鮮陪臣在殿第七班今日本國使臣見在無與宴<lb/>
故事宜如朝鮮例列殿西第七班從之<lb/>
　　慶成宴儀數<lb/>
正徳八年禮部言每嵗慶成宴預進宴圖後有因事故<lb/>
臨時進退者悉以上聞渉干煩凟及公侯伯亦有臨宴爭<lb/>
坐次者所宜申警自今凡正旦以後按日定圖至宴期<lb/>
前三日進覽有事故者本部移光禄寺扣除宴席以聞<lb/>
<pb n="KR2l0010_WYG_093-15b"/>
其公侯伯爵同者以中左右前後為序府與爵俱同者<lb/>
則序以歴年深淺不得臨宴執論從之<lb/>
　　進士宴主席位次<lb/>
嘉靖五年賜宴禮部命武定侯郭勛主席勛因奏歴年<lb/>
賜宴主席大臣位次居中今圖乃左右列坐臣無足齒<lb/>
柰辱朝命得㫖如舊規行比入宴禮部設席仍左右分<lb/>
列勛不得已就左席已復䟽争之上責禮部不奉詔令<lb/>
自後務遵故事毋再争擾<lb/>
<pb n="KR2l0010_WYG_093-16a"/>
　　宴朝鮮進香使臣<lb/>
隆慶元年朝鮮國王李峘遣陪臣禮曹恭判宋贊等賫<lb/>
表陳慰别遣戸曹恭書鄭宗榮等進香詔進香扵永陵<lb/>
獻殿門外行禮賜其使織金衣綵段絹布有差禮部以<lb/>
山陵雖舉而使者以陳慰進香至與他朝貢者不同請<lb/>
仍賜宴扵遼東都司從之<lb/>
　厨役<lb/>
　　厨役以侍養放免<lb/>
<pb n="KR2l0010_WYG_093-16b"/>
正統五年光禄寺厨役白代有奏臣父家居年近八十<lb/>
無他子乞歸侍養事下禮部覆奏以為例難放免上曰<lb/>
在禮七十者一子不從政何惜此一役而使老有所失<lb/>
乎即日罷遣之<lb/>
　　嚴䖏厨役迯囬<lb/>
𢎞治四年己亥禮部覆奏刑科右給事中季源所言嚴<lb/>
厨役事謂光禄太常二寺厨役今後有迯回原籍者許<lb/>
里甲人等首告所司即差人起解迯至三次以上者問<lb/>
<pb n="KR2l0010_WYG_093-17a"/>
罪發口外為民仍將本戸親丁解補從之<lb/>
　　議勾僉缺役<lb/>
嘉靖二年禮部尚書席書言邇者光禄寺卿崔傑以厨<lb/>
役缺人移文原籍勾僉非便欲揀選餘丁千戸人給米<lb/>
四斗及量收在京善庖者二三百名以充已奉俞㫖盖<lb/>
謂止費見役四百人之粮可得千人也臣竊以為不然<lb/>
舊例真正人冊餘丁聽令在寺随同父兄役辦候父兄<lb/>
有缺之日隨補食粮初無在役久近限期亦無給與粮<lb/>
<pb n="KR2l0010_WYG_093-17b"/>
賞事例盖出彼所願欲非强之也今乃給之食粮是正<lb/>
粮之外加米四千八百有竒名為省費實増費矣且此<lb/>
軰原有定額不可多收如收善庖者濫充恐頃年奉詔<lb/>
查革詐冐之徒夤縁復入隨到隨迯虚費粮賞非所以<lb/>
眀禁而防奸欺也宜遵舊額戒各省有司亟勾僉缺役<lb/>
以補便得㫖<lb/>
　　調停厨役煩簡<lb/>
嘉靖二十八年禮部奏光禄寺厨役以四千一百名為<lb/>
<pb n="KR2l0010_WYG_093-18a"/>
額今總數尚盈而該寺動稱缺乏必各署煩簡不齊代<lb/>
有消長或此署事簡而存數反多彼署事煩而存數反<lb/>
少今註籍已定業有專守固難更易請自今立法以四<lb/>
千一百名酌量煩簡𣲖為定數視其盈虧以為消補如<lb/>
某署當用五百名而見存止四百名則本部為處補一<lb/>
百某署當用五百名而見存乃有六百則必待其消至<lb/>
五百名以下乃始照名議補如此調停庶不至有誤供<lb/>
應其或役名過多占籍充數强猾包攬富奸買閒致倉粮<lb/>
<pb n="KR2l0010_WYG_093-18b"/>
有名供應無寔並聽廵視科道官禁革收補報可<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷九十三<lb/>
</p>
<p>
</p>
  </div>
</body>
</text>
</TEI>
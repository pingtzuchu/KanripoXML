<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷八十八</head> <lb/>
    <p>
<pb n="KR2l0010_WYG_088-1a"/>
欽定四庫全書<lb/>
　禮部志稿卷八十八<lb/>
　　　　　　　　　　　　明　俞汝楫　編<lb/>
　祥異備考<lb/>
　　表奏祥異<lb/>
　　　有司表奏灾祥<lb/>
洪武二年九月禮部尚書崔亮等奏凡祥瑞應見皆為<lb/>
國家休徴按唐六典四瑞有大瑞上瑞中瑞小瑞其大<lb/>
<pb n="KR2l0010_WYG_088-1b"/>
瑞景星慶雲麟鳳龜龍之類上瑞白狼白兔之類中瑞<lb/>
蒼烏朱鴈之類小瑞嘉禾芝草連理枝之類又按唐令<lb/>
凡祥瑞應若麟鳳龜龍之類依圖書合大瑞者所司隨<lb/>
即表奏百僚詣闕上表奏賀告廟頒下其餘諸瑞並令<lb/>
所司轉申以聞若鳥獸之類有生獲以獻者仍遂其本<lb/>
性放之山野亦有不可致者如連理枝之類則不須齎<lb/>
送今擬凡祥瑞應見若麟鳳龜龍之類合大瑞者許各<lb/>
處表奏不得泛言虚飾以惑上聽其餘諸瑞所在官司<lb/>
<pb n="KR2l0010_WYG_088-2a"/>
驗實圖進上曰卿等所議但及祥瑞而不及灾異不知<lb/>
灾異之來乃上天垂誡所係尤重今後四方或有灾異<lb/>
無論大小皆令有司即時飛奏<lb/>
　　表賀日食不見<lb/>
永樂二年六月朔日有食之是日隂雲不見禮部尚書<lb/>
鄭賜等言此聖德所感召請明日率百官表賀上曰正朕<lb/>
恐懼脩身之際何可賀對曰宋盛時有行之者矣上曰<lb/>
於此一方隂雲不見天下至大他處見者多矣且隂陽<lb/>
<pb n="KR2l0010_WYG_088-2b"/>
家言曰食而隂雲不見者水将為灾以此言之可賀乎<lb/>
乃止<lb/>
　奏祥<lb/>
　　奏黄河清<lb/>
正統二年十一月總督漕運都督僉事王愉等奏驗視<lb/>
得清河等縣老人康守中等所言淮河清澈已踰一月<lb/>
是實事下行在禮部尚書胡濙等以為禎祥率百官稱<lb/>
賀上不允<lb/>
<pb n="KR2l0010_WYG_088-3a"/>
　　山川壇醴泉<lb/>
景泰二年南京總督機務兵部尚書靖逺伯王驥等奏<lb/>
正月十八日山川壇井醴泉迸出馨香上聞臣等躬詣<lb/>
汲取祇薦奉先殿以昭聖世之祥事下禮部尚書胡濙等<lb/>
以為此葢皇上聖德上答天心是以嘉祥協應文武百<lb/>
官理宜上表稱賀第先奉詔書敢有獻言祥瑞以事諂<lb/>
諛者罪之以此未敢輙行命免賀<lb/>
　　奏甘露降<lb/>
<pb n="KR2l0010_WYG_088-3b"/>
嘉靖七年提督南贛右副都御史汪鋐奏是年元日甘<lb/>
露降於福建長汀泰龍等縣上曰覽奏以甘露呈瑞為<lb/>
朕仁孝感格之徵夫豈敢當朕非好祥瑞然天意所至<lb/>
人不敢違朕惟奉天求庇民物以答靈貺所進甘露敬<lb/>
當薦之祖廟其賜鋐白金文幣奏内諸生父老行有司<lb/>
給賞<lb/>
　　日當食不食<lb/>
嘉靖三十八年七月朔日食一分五杪例免救䕶禮部<lb/>
<pb n="KR2l0010_WYG_088-4a"/>
尚書袁煒言臣聞唐一行曰日君道也無朏魄之變古<lb/>
之太平日有不食或月變行而避之或五星潛在其下<lb/>
禦侮而救之或涉交數淺或在陽度陽盛隂微則不食<lb/>
或德之休明而有小𤯝焉則天為之隠雖交而不食此<lb/>
四者皆德教之所繇生也皇上以父事天以兄事日羣<lb/>
隂退伏萬象輝華是以日位旺榮隂氛消鑠食止一分<lb/>
與不食同臣等不任懽忭上以為然<lb/>
　獻瑞<lb/>
<pb n="KR2l0010_WYG_088-4b"/>
　　句容嘉𤓰同蔕<lb/>
洪武五年句容縣民獻嘉𤓰同蔕而生上御武樓中書<lb/>
省臣率百官以進禮部尚書陶凱奏曰陛下臨御同蔕<lb/>
之𤓰生於句容句容陛下祖鄉實為禎祥葢繇聖德和<lb/>
同國家協慶故雙𤓰連蔕之瑞獨見於此以彰陛下保<lb/>
民愛物之仁非偶然者上曰草木之瑞如嘉禾並蓮合歡<lb/>
連理兩岐之麥同蔕之𤓰皆是也卿等以此歸徳於朕<lb/>
朕否德不敢當之縱使朕有德天必不以一物之禎祥<lb/>
<pb n="KR2l0010_WYG_088-5a"/>
示之茍有㣲過必垂象以譴告使朕克謹其身保民不<lb/>
至於禍殃且草木之祥生於其土亦惟其土之人應之<lb/>
於朕何預若盡天地間時和歲豐乃王者之禎故王禎<lb/>
不在於㣲物遂為贊賜其民錢千二百<lb/>
　　却表賀異物之獻<lb/>
宣德元年行在禮部尚書胡濙以山西進龍馬駒請偕<lb/>
羣臣上表賀上曰二三年間水旱告灾繼踵而來朕方<lb/>
日夕惕勵一獸之異何救民饑而欲表賀其止之<lb/>
<pb n="KR2l0010_WYG_088-5b"/>
　　獻白兔<lb/>
天順二年河南守禦永寧縣百户所總旌金聲獻白兔<lb/>
禮部以為瑞物請給重賞上曰白兔不過以供玩耳非<lb/>
瑞也其給與鈔為路費<lb/>
　　郊壇松柏甘露<lb/>
成化六年正月掌太常寺禮部尚書李希安等奏伏<lb/>
見天地壇外松栢樹葉自本月初七日至初十日有甘<lb/>
露降其凝如脂其味如飴謹稽載籍有曰聖王之德上<lb/>
<pb n="KR2l0010_WYG_088-6a"/>
及太清下及太寧中及萬靈則膏露呈瑞今當皇上<lb/>
郊祀之時降於郊祀之所此實聖德格天和風協應萬<lb/>
萬年太平之休徴也上覽奏付所司知之<lb/>
　　嘉𤓰繪圖以聞<lb/>
嘉靖十年廣本府曲周縣産嘉𤓰並蔕者二𤓰中更<lb/>
生枝蔓者一縣丞侯庭訓繪圖以聞上竒之以示禮<lb/>
部以為本枝繁衍之兆上乃親獻内殿賜廷訓衣一襲<lb/>
　　藩王獻瑞榖<lb/>
<pb n="KR2l0010_WYG_088-6b"/>
嘉靖三十年鄭府廬江王祐㭿獻境内所産瑞榖一莖<lb/>
五穗者一本三穗者三二穗者六十詔擇吉獻廟禮部<lb/>
請率百官以次日詣奉天門賀不許再請乃許之<lb/>
　　獻白兔白鹿<lb/>
嘉靖十一年四川撫臣宋滄獲白兔於梁山縣以獻<lb/>
禮部尚書夏言等請獻之太廟呈於兩宫太后前百<lb/>
官表賀上曰兹兔希有良繇和氣所感而忠臣賢士<lb/>
推為王瑞此在我祖宗與古帝王可以當之朕以菲薄<lb/>
<pb n="KR2l0010_WYG_088-7a"/>
安可受賀疏再上從之<lb/>
嘉靖十二年正月河南巡撫都御史吳山獲白鹿於靈<lb/>
寶縣以獻禮部尚書夏言請告太廟世廟百官表賀上<lb/>
諭令擇日告獻併呈於兩宫皇太后不必表賀固請乃<lb/>
許之<lb/>
嘉靖十二年四月巡撫應天都御史陳軾得白兔於無<lb/>
錫縣以獻上曰白鵲鹿兔屢行獻賀自後有叠至重<lb/>
出者不必舉獻賀之禮禮部宜明示天下果非正瑞者<lb/>
<pb n="KR2l0010_WYG_088-7b"/>
勿來獻于是尚書汪鋐作書三章美上謙冲之德上<lb/>
褒答焉<lb/>
　　獻芝龜<lb/>
嘉靖三十八年總督浙直福建軍務尚書胡宗憲獻芝<lb/>
草五白龜二上恱名龜曰玉龜芝曰仙芝賜宗憲銀五<lb/>
十兩金鶴衣一襲禮部因請謝𤣥告廟許之巡撫陜<lb/>
西都御史程軏巡按陜西御史李秋疏獻白鹿芝草各<lb/>
一云得之部内書堂山萬夀宫中上以𤣥祥叠至歸恩<lb/>
<pb n="KR2l0010_WYG_088-8a"/>
天眷賜軏等各綵幣二表裏鈔二千貫於是禮部疏<lb/>
請謝𤣥告廟許之<lb/>
嘉靖四十年四月瑞兔生子二六月又生子四七月又<lb/>
瑞兔各生二子上以𤣥恩垂示延生之祥特為罕遇又<lb/>
於孟秋既朢應朕生辰命駙馬謝諮告太廟百官表賀<lb/>
至四十三年又瑞鹿生二子<lb/>
　　非正瑞勿報<lb/>
嘉靖十三年三月禮部題議巡撫應天都御史陳軾奏<lb/>
<pb n="KR2l0010_WYG_088-8b"/>
據無錫縣民吕大方稱於荘舍讀書獲一白兔轉送到<lb/>
官隨行委官馳獻聞府郡公卿觀者動色都城士庶<lb/>
見者改容僉謂希世之珍聖王之瑞也臣因考之瑞<lb/>
應圖曰王者恩加耆老則白兔見抱朴子曰兔夀千歲<lb/>
滿日則色白崔豹古今注曰漢建平年山陽得白兔目<lb/>
赤如朱故歴代以來貢獻有疏歸美有頌闡揚有賦歌<lb/>
詠有詩葢以彰天地之靈異表帝王之休徵也恭惟聖<lb/>
皇御極至德通𤣥仁恩被民和氣育物正名定分而道<lb/>
<pb n="KR2l0010_WYG_088-9a"/>
協百王親賢逺姦而明見萬里故兹瑞兔之應允符治<lb/>
化之祥前已産於蜀中今復見於吳下素毫潔皎如玉<lb/>
之輝朱目晶熒如丹之渥生逄聖世恍在舜廷馴擾王<lb/>
畿即同文囿是誠聖夀無疆之慶太平有象之徵也<lb/>
昔成周之時越裳重譯而獻白雉載在史冊古今以<lb/>
為美談畿輔伊邇竒兔效珍有邁越裳之雉者臣觀<lb/>
物騰歡不勝踴躍仰天稱賀莫罄揄揚為此謹将白<lb/>
兔進獻等因抄呈到部臣等仰惟皇上德𢡟中和效<lb/>
<pb n="KR2l0010_WYG_088-9b"/>
臻位育大化達於兩間至仁浹於九有繇是協氣充塞<lb/>
靈物滋蕃所以白兔白鵲白鹿之瑞接踵而至但前此<lb/>
四川貢至白兔已經呈獻太廟世廟呈覽兩宫太后文<lb/>
武百官具表稱賀今該本官進到白兔雖産在東吳與<lb/>
西蜀所獻同係希珍瑰瑋所據一瑞再見尤足以表嘉<lb/>
祥慶集之休兹欲仍復舉行前典但恐事神則近於繁<lb/>
禮稱慶則嫌於同辭臣等雖欣躍倍常而不敢以彌文<lb/>
具請臣等竊惟自古符瑞並臻皆由應德而至陛下德<lb/>
<pb n="KR2l0010_WYG_088-10a"/>
及太清道合無疆況将來瑞應之見日月不絶載於史<lb/>
官将不勝紀臣等議得今後四方有所貢獻凡係創見<lb/>
特出之瑞俱當呈獻宗廟兩宫百官表賀以昭皇上聖<lb/>
德格天之徵其係一物而再至屢至以行獻賀者俱各<lb/>
欽遵昨奉聖㫖進留内苑簡遴囿人珍重飼養以祇承<lb/>
天貺庶幽明上下之間天人感應之際禮文不凟而歡<lb/>
欣交通矣奉聖㫖鵲鹿兔已屢行獻賀之禮今後或有<lb/>
重至不必復舉行爾部裏還通行天下果非正瑞自至<lb/>
<pb n="KR2l0010_WYG_088-10b"/>
者勿報欽此<lb/>
　奏異<lb/>
　　四方日報災異<lb/>
𢎞治八年禮部尚書倪岳等奏比者四方日報災異地<lb/>
震至有聲雨雹至於殺人四月嚴霜至於殺榖而湖廣<lb/>
長沙草木之妖菜發異花樹生異實皆世所不常見之<lb/>
灾恐致人所不能測之變<lb/>
𢎞治九年禮部尚書徐瓊等奏自去年八月至立冬後<lb/>
<pb n="KR2l0010_WYG_088-11a"/>
江西建昌等府人多瘟疫貴州陜西地震廣東颶風大<lb/>
雨水海潮決崩隄岸陜西天鼔鳴四川彭水縣十二月<lb/>
雷電雹雪湖廣長沙縣雨雪雷電江西南昌府大雷雨<lb/>
雪今年正月至五月陜西山西遼東江西南北直𨽻宣<lb/>
府俱地震四川長寧縣楠樹上生蓮花李樹上生荳莢<lb/>
陜西流星如月山西武鄉縣四月隕霜屯雷縣五月雨<lb/>
氷雹山東大風拔木臣等考之傳記天鼓鳴或以為兵<lb/>
革歲動地震或以為隂勝陽㣲兵興民勞流星如月或<lb/>
<pb n="KR2l0010_WYG_088-11b"/>
以為兵大起下有戰塲四月隕霜或以為誅不原情刑<lb/>
罰妄行至於嚴冬雨雪雷雹乃隂陽之失節而楠木李<lb/>
木生蓮花荳莢實草木之妖是皆天地萬物變異之大者<lb/>
　　雲南極異<lb/>
𢎞治十六年禮部題該巡撫雲南都御史陳金奏𢎞治<lb/>
十五年正月十九日以後雲霧黒暗不辨人形晝夜不<lb/>
别者凡七日又隴川宣撫司十月大雨雪大者如手掌<lb/>
小者如雞卵盡殺田禾十六年正月十八日宜良地再<lb/>
<pb n="KR2l0010_WYG_088-12a"/>
震有聲如雷搖動房屋二月初三日宜良復黑氣迷室<lb/>
咫尺不辨人形狂風晝夜不息地中雷隠隠有聲又正<lb/>
月至二月曲靖火發者七次燬軍民房屋甚衆請修省<lb/>
并祭告雲南山川<lb/>
　　山陜京師之異<lb/>
𢎞治十年三月禮部奏邇者山西陜西天鳴地震星隕<lb/>
京師去冬恒燠無雪火災叠見今奏狂風隂霾日精無<lb/>
光山東以南亢陽為虐二麥無成請通行内外諸司省<lb/>
<pb n="KR2l0010_WYG_088-12b"/>
躬思咎勉盡職務仍遣大臣祭告天地社稷山川及在<lb/>
外諸司各禱於封内山川<lb/>
　　類奏災異<lb/>
𢎞治十年禮部尚書徐瓊等以靖寧宫災上疏言今<lb/>
歲正月以來貴州安南衛等處火災延燒千餘家焚死<lb/>
百餘人江西南昌縣等處暴雷雨大風火災直𨽻夀州<lb/>
河南汝寧府等處雨氷雹傷稼擊死人畜大風拔木山<lb/>
西陜西地震天鼓鳴黑霧四塞直𨽻蘇州府等處池港<lb/>
<pb n="KR2l0010_WYG_088-13a"/>
水溢臣等常考之傳記火災者上不節下不儉之應又<lb/>
火災之發皆以臺榭宫室為戒至於地震天鳴震雷氷<lb/>
雹皆變之大者<lb/>
　　類奏災異<lb/>
嘉靖十二年禮部奏今年四方災異地震八星隕有聲<lb/>
三天鼓鳴一雷震殺人一火災一山東平山衛民家牛<lb/>
生犢身有文前兩足及尾皆成鱗甲中皆毳毛貴州安<lb/>
南衛民家生一男兩頭四手四足奏上報聞<lb/>
<pb n="KR2l0010_WYG_088-13b"/>
　　類奏災異<lb/>
嘉靖二年禮部類奏四方災異天鼓鳴五地震六十三<lb/>
星隕八氷雹十一火六氣二雪寒二雷擊者三山崩三<lb/>
水溢八産妖二疫一<lb/>
　　奏地震<lb/>
嘉靖四十年十二月禮部類奏今年天下災異言地震<lb/>
無數或一日而震數省或一處而震數次甚至土裂沙<lb/>
湧房屋搖塌人民死傷無數變不虚生咎在臣等請行<lb/>
<pb n="KR2l0010_WYG_088-14a"/>
内外大小臣工齊沐修省深思隠㣲勤修職業以回天意<lb/>
　祈禱備考<lb/>
　省災<lb/>
　　減膳禱雨<lb/>
吳元年戊辰大雨先是上因久旱日減膳素食宫中皆<lb/>
然俟天雨復膳既而雨羣臣請復膳上曰亢旱為災實<lb/>
吾不德所致今雖得雨然苗稼焦損必多縱肉食奚能<lb/>
甘味廷臣進對曰昔武王克商屢獲豐年詩人頌之曰<lb/>
<pb n="KR2l0010_WYG_088-14b"/>
綏萬邦屢豐年主上平海内拯生靈上順天心下慰民<lb/>
望而憂勤惕勵感兹甘雨豐年之祥其有兆矣上曰人<lb/>
事邇天道逺得於民心則得乎天心今欲弭災但常謹<lb/>
於修已誠於愛民乃可荅天之眷乃詔免今年田租<lb/>
　　郊祀儆戒<lb/>
呉元年十月丙申上御㦸門與侍臣論及郊祀因言慕<lb/>
容超郊祀之時有赤鼠大如馬之異大史成公綏占之<lb/>
以為信用姦佞殺害賢良賦役繁重所致是則妖孽之<lb/>
<pb n="KR2l0010_WYG_088-15a"/>
召實繇人興我常以此自儆如公孫五樓之輩余安肯<lb/>
用之起居注熊鼎等頓首曰慕容超信用奸佞故賢退<lb/>
而奸附之今主上明聖所用皆賢良公孫五樓之徒何<lb/>
從至哉上曰汝等宜勉之茍有所見毋隠者<lb/>
　　以減膳省愆祭告<lb/>
洪武二年上以旱災相仍因念㣲時艱苦乃減膳省愆<lb/>
祭告皇考仁祖淳皇帝皇妣仁皇后帷曰祖宗積德百靈<lb/>
佑助戡定禍亂上帝命為天下生民主任以司牧使厚<lb/>
<pb n="KR2l0010_WYG_088-15b"/>
民生惟恐弗勝日懐憂懼伏見去年四方旱灾民命顛<lb/>
危今春風雨不時豐荒未卜因念㣲時皇考皇妣凶年<lb/>
艱食取草之可茹者雜米以炊艱難困苦何敢忘之今<lb/>
富有四海而遭時若此咎實在兒生民何辜因具草蔬<lb/>
糲飯與妻妾共食旬日以同民艱以答天譴敢告知之<lb/>
　　弭灾不以禱祠<lb/>
正統六年六月行在禮部尚書胡濙等言今年四月以<lb/>
來亢暘不雨蝗蝻為患揆之天意驗諸人事皆由臣下<lb/>
<pb n="KR2l0010_WYG_088-16a"/>
才德疎庸政事缺少有乖隂陽之和所致乞令文武百<lb/>
官自本月初七日為始齋沐思過仍令大臣於在京各<lb/>
神廟行香及下道録司慎選道流盡誠祈禱庶幾少回<lb/>
天意上曰應天以實不以文今上天降灾在修德以弭<lb/>
之豈區區祈祠所能免也不必行<lb/>
　　雨雹修省<lb/>
天順元年六月是日清霽酉刻大風雷雨驟從西北來<lb/>
發樹壊屋須臾雨雹大如雞彈至地經時不化奉天門<lb/>
<pb n="KR2l0010_WYG_088-16b"/>
東吻牌摧毁欽天監奏雹者隂脇陽也盛陽雨氷氣熱<lb/>
而陰脇之則轉為雹占書曰凡雨雹所起必有愁怨不<lb/>
平之事伏乞皇上謹遵天戒修省寛恤天下刑獄<lb/>
　　修省釋宫人<lb/>
天順八年三月大學士李賢等言天時有未和者葢由<lb/>
隂氣太盛所致也自宣德至天順間選取宫人數多其<lb/>
中不無嗟怨有傷和氣乞特賜簡閱留其有職務及不<lb/>
願出者其餘悉出并浣衣局婦女皆釋放寧家此實前<lb/>
<pb n="KR2l0010_WYG_088-17a"/>
代聖帝明王盛德之舉上曰卿言合朕意其亟行之於<lb/>
是放出宫人中外欣恱<lb/>
　　地震連十六日<lb/>
成化元年禮部言河南鈞州奏於是年四月初八日至<lb/>
二十三日連十有六日地震有聲謹按春秋傳地道以<lb/>
安静為體若陽迫於隂而不能升則地為之動動則為<lb/>
變為異況數動而有聲是為變異之甚也咎在守土之<lb/>
官乞令有司嚴加修省撫䘏軍民防䕶城池修明政事<lb/>
<pb n="KR2l0010_WYG_088-17b"/>
以消災咎從之<lb/>
　　地震祭告<lb/>
成化二年四月禮部奏四川鹽井衛所屬沿邊寧夷等<lb/>
堡及黑白二鹽井馬剌長官司直抵瀘州屯自去年六<lb/>
月至今晝夜地震不時共計三百七十五次而十二月<lb/>
十四日夜震尤甚壊城垣房屋數多沿邊軍民驚疑不<lb/>
安請𠡠戒諭鎮守總兵巡撫并三司等官上從之仍命<lb/>
遣行人齎香帛祝文祭告境内山川之神以禳災咎<lb/>
<pb n="KR2l0010_WYG_088-18a"/>
　　弭灾行實惠<lb/>
成化九年四月總督河道刑部左侍郎王恕奏去年自<lb/>
京師直抵揚州南北三千餘里水旱災傷民甚艱食今<lb/>
歲雨雪少降狂風彌月土乾麥槁民不聊生三月初四<lb/>
日天暗如夜乞詔廷臣講究所以弭灾恤患之策并祭<lb/>
告各處山川之神上曰山東既灾重民艱須行實惠今<lb/>
年稅糧盡行蠲免順天等府亦量減免於是特遣禮部<lb/>
左侍郎劉吉往祭告東岳泰山等神以祈雨澤<lb/>
<pb n="KR2l0010_WYG_088-18b"/>
　　星變<lb/>
成化十五年九月福建建寧府有大星自西南流東北<lb/>
有聲如雷奏至禮部臣言考之傳記流星大者有聲如<lb/>
雷有光如火其光所至其地有災宜移文所司痛加警<lb/>
省以安人心銷天變從之<lb/>
　　地動省<lb/>
成化十六年禮部以三月初十日南京及江北四府山<lb/>
東之兖州河南開封府州縣俱同時地震有聲房屋搖<lb/>
<pb n="KR2l0010_WYG_088-19a"/>
撼人心驚懼奏言考之傳記地動千里有大灾又云春<lb/>
時動者歲凶二月動者水災今所動不止千里又況鳳<lb/>
陽南京皆祖宗根本之地祖宗社稷所在闗係尤重乞<lb/>
行各處守臣清理寃抑存恤孤寡有利必興有害必去<lb/>
務施德澤以消變異又必廣儲畜省費用以備歲凶濬<lb/>
河渠築河堤以防水患毋徒事虚文從之<lb/>
　　省京城濫火<lb/>
𢎞治四年欽天監監正呉昊奏北京城火災為患踰旬<lb/>
<pb n="KR2l0010_WYG_088-19b"/>
不息謹按占書名曰濫火乃法律政事不修之証又以<lb/>
示時俗虚偽侈靡之戒伏望皇上修省弭災無事虚<lb/>
文則可以回天意安人心矣命下其言於禮部<lb/>
　　請講求修省<lb/>
𢎞治元年四月禮部尚書周洪謨等言天夀山雷電風<lb/>
雹各陵樓殿厨亭并各監㕔屋瓦獸角擊碎甚多臣等<lb/>
以為灾不於他所而於祖宗陵寢之地不於他時而於<lb/>
茂陵上完之初伏望陛下延訪明德講求治理詰致灾<lb/>
<pb n="KR2l0010_WYG_088-20a"/>
之由究弭災之道仍𠡠兩京文武羣臣同加修省<lb/>
𢎞治六年八月禮部尚書倪岳等言日者雷電交作<lb/>
雨雹驟至大如彈丸小如栗棗平地壅積人皆驚駭如<lb/>
此災異不於他所而於京畿之内不於他時而於秋成<lb/>
之際春秋書大雨雹傳曰聖人在上無雹雖有不為災<lb/>
書大言為災也況今年自春及秋亢𤾉為災蝗蟲大作<lb/>
而河南山東并直𨽻大名等府俱各霪雨過時河流潰<lb/>
溢田禾淹沒人民流移實在臣等不職所致然竊念上<lb/>
<pb n="KR2l0010_WYG_088-20b"/>
天仁愛所以儆告於皇上者亦未必無意伏望仰答天<lb/>
心益加寅畏深求致災之由如恤民矣而或征求之未<lb/>
息寛刑矣而或枉抑之未伸節財矣而或侈費之未除<lb/>
任賢矣而或倖門之未杜聖學勤矣而或未免於作輟<lb/>
言路開矣而或未盡於聽納或讒邪肆行或羣小冗進<lb/>
凡此有違乎天意無一不可以致災仍𠡠兩京文武羣<lb/>
臣協力祗承痛加修省庻天意可回和氣協應<lb/>
　　省災致告<lb/>
<pb n="KR2l0010_WYG_088-21a"/>
正德元年九月禮科都給事中周璽言日者霪雨方霽<lb/>
星變繼作皆陽㣲隂盛之象請親君子逺小人修政事<lb/>
攘夷狄絶近倖之侵權黜奸貪之蠧國延訪輔臣及九<lb/>
卿以求理亂之幾務盡修省之實上曰星變事重所司<lb/>
即著詳以聞禮部覆奏人君之心與天流通願陛下引<lb/>
咎責躬總攬乾綱敬修人事如璽所言仍卜日遣官祭<lb/>
告天地宗廟社稷使精誠感格上下交通則和氣充塞<lb/>
星變可消上是之乃命英國公張𢡟駙馬都督蔡震惠<lb/>
<pb n="KR2l0010_WYG_088-21b"/>
安伯張偉分行祭告<lb/>
　　請祭天變<lb/>
正德元年六月禮部尚書張昇等言天人一理人事失<lb/>
於下則天變應於上兹有風雷雨雹非常之變内震西<lb/>
中門脊柱外傷天地壇門闑樹木夫西中門乃禁宻要<lb/>
途天地壇乃明禋重地而風雷乃天之號令也於此震<lb/>
驚其可忽乎詩云敬天之怒無敢戲豫敬天之渝無敢<lb/>
馳驅戲豫若鷹犬弋獵歌舞遊宴之類馳驅若騎射馳<lb/>
<pb n="KR2l0010_WYG_088-22a"/>
驟出入無時之類是已帝舜曰𠡠天之命惟時惟幾惟<lb/>
時則無時而不戒𠡠何暇於戲豫惟事則無事而不戒<lb/>
𠡠何暇於馳驅伏望謹詩人戲豫馳驅之戒法大舜惟<lb/>
時惟幾之勤端居内省講學修德親賢逺奸審於舉措<lb/>
朝夕精思何以致此且今府藏空虚生民困苦亟宜惜<lb/>
財恤下不可濫賞輕費請廣開言路俯賜優容仍𠡠諸<lb/>
司同加修省振舉職務撫輯軍民沿邊守臣訓練軍馬<lb/>
修省武備謹防奸宄保固疆宇庶人事盡而天變可回也<lb/>
<pb n="KR2l0010_WYG_088-22b"/>
　　請省地震<lb/>
正德七年五月巡按雲南監察御史張羽言雲南地震<lb/>
甚於他省郡縣官多不得人雖常按治其罪而荒裔之<lb/>
外吏政尚同乞𠡠巡撫三司等官痛加修省以弭災異<lb/>
禮部尚書傅珪等覆以古之帝王遇災而懼故能轉禍<lb/>
為福今歲天鼓鳴流星見隂霾四起天雨黄沙火災異<lb/>
常盜賊猖獗而且地屢震不特雲南一方而已前此常<lb/>
發綸音修省及今和氣未臻災變滋甚宜推羽言通行<lb/>
<pb n="KR2l0010_WYG_088-23a"/>
在京文武衙門并在外鎮巡司府等官令其思咎勉盡<lb/>
職業其有利可興弊可革者開具上陳<lb/>
　　乞修省文實兼盡<lb/>
正德八年禮部尚書傅珪等疏列四方災異且曰春秋<lb/>
二百四十二年所書災異不過六十九事今自去年秋<lb/>
九月至夏四月地震天鳴雹降星隕龍虎出現山崩地<lb/>
裂共四十有二而旱災不與焉頃雖雨降詔㫖修省祭<lb/>
告而雨澤未通禾苗枯槁民命國計不可不憂伏望勵<lb/>
<pb n="KR2l0010_WYG_088-23b"/>
精更化動繇禮法更𠡠内外文武羣臣省躬補過勤恤<lb/>
民憂愛養軍士凡寃抑不伸祈請太濫者不分疎逺貴<lb/>
近一裁以法再令擇日齋戒祭告上下交修文實兼盡<lb/>
如此而民心不安天意不回災變不消雨澤不降者無<lb/>
是理也<lb/>
　　省覽奏報天象<lb/>
嘉靖元年欽天監刻漏博士杜鉞言正德以來逆瑾擅<lb/>
專壅惑主聴時五官監候楊源夏祚並以奏報天象被<lb/>
<pb n="KR2l0010_WYG_088-24a"/>
杖有至死者自後臺官多為全身保妻子之計匿不以<lb/>
聞今皇上聖明克謹天戒宜勑本監諸臣敬乃有事凡<lb/>
遇天象示異如頃者雷聲連延氷雹率變五星休旺風<lb/>
不應時之類一一占奏無隠天象録無拘年終之例每<lb/>
季類進一帙置之丹扆以便省覽其於祈天永命之道<lb/>
不無少補疏入下禮部看詳<lb/>
　　極異加省<lb/>
嘉靖五年十月禮部言四方災異臣等歴考史籍未有<lb/>
<pb n="KR2l0010_WYG_088-24b"/>
如今日者氷雹害稼大如雞卵如杯碟則有之其大如<lb/>
碗似人頭古未有也其捲掣廟宇及民舍百數十家萬<lb/>
無踪跡又再三現于一鎮古未有也婦人怪胎生子三<lb/>
目或四目及形體不全者古則有之至六目四面有角<lb/>
手足各一節獨爪鬼聲古未有也牛犢之産一身二首<lb/>
者古則有之其一身二首腹内心肺與膽各二且二三<lb/>
月間兩省並見古未有也虎入城市入民家猛惡噬人<lb/>
者古則有之其具人手足出沒倐忽不可防制古未有<lb/>
<pb n="KR2l0010_WYG_088-25a"/>
也其餘山崩水漲烈火迅雷霪雨亢暘傷人害物其禍<lb/>
尤慘災不妄興必有所召臣等查得往年遇有災異不<lb/>
過齋戒祭告貶損服色而已原天意所以示警豈徒欲<lb/>
責取文具為哉臣願上下協和痛加修省期於舍舊圖<lb/>
新盡人事以回天意除齋戒祭告外大小臣工凡係利<lb/>
害興革事宜逐一議擬奏請而皇上虚心聽納即賜施<lb/>
行如救焚拯溺汲汲不暇使官守言責各盡其職膏澤<lb/>
下於民一洗因循玩愒之習上曰災變非常朕甚驚惕<lb/>
<pb n="KR2l0010_WYG_088-25b"/>
諸司以實痛加修省毋事虚文其利弊興革事宜㑹官<lb/>
議以聞<lb/>
　　省日月交食<lb/>
隆慶四年正月朔日食朢月食先是工科給事中陳吾<lb/>
德言歲首日月交食天之大變而百官䕶日多惰慢不<lb/>
如禮宜令禮官先於月食前一日承式戒飭之而皇上<lb/>
亦宜罷遊樂屏玩好以答天戒則大小臣工将明知聖<lb/>
意所嚮罔不寅恭兢惕以修庶政矣上是其言<lb/>
<pb n="KR2l0010_WYG_088-26a"/>
　祈禱<lb/>
　　祈禱災祥<lb/>
凡祈禱雨雪及時禮部奏行順天府於都城隍等廟行<lb/>
香禁屠宰三日百官公所致齋青衣角帶辦事<lb/>
凡各處雨澤有無乾溢霑足以報禮部<lb/>
凡各處地震山川異常雨𤾉愆期奏至禮部年終類奏<lb/>
行在京諸司及南京禮部并被災地方修省<lb/>
　　不雨告祭<lb/>
<pb n="KR2l0010_WYG_088-26b"/>
洪武二年上以春久不雨告祭風雲雷雨嶽鎮海瀆山<lb/>
川城隍旗纛諸神中設風雲雷雨五嶽五鎮四海四瀆<lb/>
凡五壇東設鍾山兩淮江西兩廣海南海北山東燕南<lb/>
燕薊山川旗纛諸神中設風雲雨雷凡七壇西則江<lb/>
東兩浙福建湖廣荆襄河南河北東華州京都城隍凡<lb/>
六壇共一十八壇中五壇奠帛初獻上親行禮兩廡命<lb/>
官分獻每壇牲用犢羊豕各一幣則太歲風雲雷雨用<lb/>
白餘各隨其方色籩豆簠簋視社稷豋一實以太羮鉶<lb/>
<pb n="KR2l0010_WYG_088-27a"/>
二實以和羮其餘同常祭祝文曰朕代前王統世治<lb/>
教民生當去歲紀年建號之初首值天下災旱中原人<lb/>
民苦殃尤甚今年自孟春得雨之後仲春再霑㣲雨至<lb/>
今又無雖未妨農務之急而氣候終未調順伏念去歲<lb/>
因旱民多顛危今又缺雨民生何賴實切憂惶夙夜静<lb/>
思惟天地好生必不使下民至於失所然神無人何以<lb/>
享人無神何以祀朕不敢煩凟天地惟衆神主司下土<lb/>
民物參贊天地化育伏願神以民庶之疾苦哀聞於上<lb/>
<pb n="KR2l0010_WYG_088-27b"/>
天厚地乞賜時雨以成歲豐養育民物各遂其生朕<lb/>
敢不知報尚享<lb/>
　　親禱山川壇<lb/>
洪武三年六月戊午朔先是天久不雨上謂中書省臣<lb/>
曰君天下者不可一日無民養民者不可一日無食<lb/>
食之所恃在農農之所望在歲今仲夏不雨實為農<lb/>
憂禱祀之事禮所不廢朕已擇六月朔日詣山川壇躬<lb/>
為禱之爾中書各官其代告諸祠且命皇后與諸妃親<lb/>
<pb n="KR2l0010_WYG_088-28a"/>
執爨為昔日農夫之食令太子諸王躬饋於齋所至是<lb/>
日四鼓上素服草履徒步出詣山川壇設藁席露坐晝<lb/>
曝於日頃刻不移夜卧於地衣服不解皇太子捧榼<lb/>
進蔬食雜麻飯菽粟凡三日庚申暮還宫仍齋宿於西<lb/>
廡<lb/>
洪武五年戊午夏至祭皇地祇於方丘禮畢駕還乾清<lb/>
清皇后妃嬪見上曰方農時天久不雨秧苗尚未入土<lb/>
朕念民之失望也甚憂之汝等宜皆蔬食自今日始俟<lb/>
<pb n="KR2l0010_WYG_088-28b"/>
雨澤降復常膳如故於是宫中自后妃而下皆蔬食<lb/>
是夜大雨詰旦水深尺餘<lb/>
　　禱雨封龍神<lb/>
洪熙元年以久旱得雨封大青龍神為𢎞濟大青龍神<lb/>
小青龍神為靈顯小青龍神賜名所居山為翠㣲山命<lb/>
禮部歲以春秋仲月遣順天府官致祭遂遣成國公朱<lb/>
勇諭祭神曰朕睠睠一念憂憫黎庶今東作之初雨澤<lb/>
不降春耕不遂何以粒民爰禱於神以祈甘霈曾不踰<lb/>
<pb n="KR2l0010_WYG_088-29a"/>
日雨及公私神之福民厥功烜赫今特封大青龍為𢎞<lb/>
濟大青龍神小青龍為靈顯小青龍神賜龍所居山名<lb/>
曰翠㣲山以彰神靈仍𠡠有司春秋致祭著為常典尚<lb/>
其益𢎞顯化永福兆民葢平則門外三十里盧師山有<lb/>
潭世傳有大小二青龍出沒不時遇旱致禱輙雨及是<lb/>
久不雨命劉淵然等禱皆不應遂即親禱焉雨隨注故<lb/>
有是命<lb/>
　　禁非理祈禱<lb/>
<pb n="KR2l0010_WYG_088-29b"/>
成化五年六科給事中劾奏道録司左𤣥義許祖銘奏<lb/>
𠡠祈雪穢言懟天仗劍斬風䙝天慢神莫此為甚乞将<lb/>
祖銘明正典刑以謝神人之怒及乞𠡠禮部禁約各觀<lb/>
道士不許擅自祈禱以䙝神明庶天可回而雪澤自降<lb/>
矣疏入上曰許祖銘祈禱不誠非理妄為本當逮治今<lb/>
姑宥之自後再犯不宥<lb/>
　　祈雪祭告<lb/>
正德十年乙丑以冬無雪遣定國公徐光祚㑹昌侯孫<lb/>
<pb n="KR2l0010_WYG_088-30a"/>
銘新寧伯譚祐禮部尚書毛紀祭告天地社稷及山川<lb/>
城隍之神<lb/>
　　親行祈雪禮<lb/>
嘉靖二十八年上諭禮部深冬不雪二麥何滋今朕親<lb/>
祈洪應壇百官青衣辦事勿慢朝天等宫廟各用素饈<lb/>
遣文武大臣溶鏸瑾棟詔邦謨行禮如例<lb/>
　　祈雨雪告祭<lb/>
景泰元年以天久不雨雪分遣大臣於京都各祠廟寺<lb/>
<pb n="KR2l0010_WYG_088-30b"/>
觀祈禱從太子太傅禮部尚書胡濙奏請也安逺侯<lb/>
栁溥祭昊天上帝后土皇地祇寜陽侯陳𢡟祭宗廟<lb/>
禮部尚書胡濙祭大社大稷成安侯郭晟祭山川駙馬<lb/>
都尉薛桓祭孝陵户部左侍郎項文曜祭獻陵太常寺<lb/>
卿蒋守約祭景陵其文曰叨承大統負荷維艱爰積愆<lb/>
尤增兹災異狂冦肆逆既犯禁於三陵旱魃餘殃復妨<lb/>
農於千里況雨水示南甸之警致晨昏懐内省之憂悔<lb/>
謝無由矜原有自寅申祭告恭候帡幪<lb/>
<pb n="KR2l0010_WYG_088-31a"/>
　　祭告祈雨澤<lb/>
成化六年五月遣太常寺事禮部尚書李希安往山<lb/>
東祭告東嶽泰山東鎮沂山東海諸神祈禱雨澤<lb/>
以山東亢旱運河水竭從禮部請也<lb/>
　　祈禱祭告<lb/>
成化六年十二月禮部以冬深無雪奏請遣大臣致禱<lb/>
乃命武靖侯趙輔祭告山川之神禮科都給事中霍貴<lb/>
等言周禮荒政十二有曰索鬼神雲漢之詩亦曰靡神<lb/>
<pb n="KR2l0010_WYG_088-31b"/>
不舉葢自古帝王遇災戒懼未嘗不以祈禱為事今<lb/>
歲畿内水澇致厪聖慮大發倉廪以濟之邇因三冬<lb/>
無雪又遣大臣祭告山川等神其敬天仁民之心無所<lb/>
不至但四方之地廣於京畿設或明年復然将何所處<lb/>
乞申𠡠百司痛加修省仍照例遣官徧禱四方名山大<lb/>
川以祈神休庶雨暘時若而豐穰可期詔下其言於禮<lb/>
部禮部覆奏今年湖廣等處地震并山東旱災已遣尚<lb/>
書李希安等祭告東嶽泰山并南嶽衡山及河南布政<lb/>
<pb n="KR2l0010_WYG_088-32a"/>
司官祭告中嶽嵩山等神明年正月十三日大祀在<lb/>
邇天下名山大川嶽鎮海瀆之神俱在祭列宜免行徧<lb/>
禱惟順天等府水澇為甚乞命官二員祭北嶽恒山并<lb/>
北鎮毉無閭山之神以祈豐順仍行在京文武官員嚴<lb/>
加修省務竭忠誠以答天意詔可於是遣禮部右侍郎<lb/>
邢讓祭恒山太常寺卿萬祺祭毉無閭山<lb/>
　　祈雪祭告<lb/>
成化十九年十二月上以一冬無雪命禮部以本月初<lb/>
<pb n="KR2l0010_WYG_088-32b"/>
十日為始致齋三日仍禁屠宰遣英國公張𢡟等祭告<lb/>
天地社稷山川定西侯蒋琬等行香於各宫觀寺廟<lb/>
　　宸斷禱雪祀<lb/>
嘉靖十七年四月自正月至於是月不雨命有司竭誠<lb/>
祈禱賑恤郊外流民是夕上諭輔臣曰近因多旱朕方<lb/>
以為憂禮部已請所司致禱矣又聞近郊小民踣斃心<lb/>
加憂之朕處人上罪在朕躬即以十八日為始與卿等<lb/>
齋心潔慮禁屠宰青衣辦事二十一日朕躬禱郊雩令<lb/>
<pb n="KR2l0010_WYG_088-33a"/>
嵩示羣臣知之毋忽於是禮部具上先年定擬雩祀全<lb/>
儀上曰兹禱甘澤乃修省事祗宜青衣上香進帛三獻<lb/>
八拜成禮百官陪拜未可用所開全儀亦不必奉祖配<lb/>
祭用酒果脯醢牛一以熟薦<lb/>
　禳災<lb/>
　　災變祭告<lb/>
成化四年上諭禮部曰天久不雨兼之連日風霾朕心<lb/>
憂懼其以來月十八日為始致齋三日以答天譴仍禁<lb/>
<pb n="KR2l0010_WYG_088-33b"/>
屠宰三日禮部請遣大臣一員祭告山川之神因言湖<lb/>
廣江西四川河南山東浙江直𨽻等處雨暘不時多有<lb/>
災咎宜差人各賫香祝遣彼處巡撫布政知府等官祈<lb/>
告嶽鎮海瀆及各境内山川之神上從之遣英國張𢡟<lb/>
祭告山川遣各堂上官分詣京城寺觀廟宇行香<lb/>
　　地震祭告<lb/>
成化六年正月以湖廣地震遣官祭告境内山川禮部<lb/>
尚書鄒幹言地道以安静為體隂盛而反常則震去年<lb/>
<pb n="KR2l0010_WYG_088-34a"/>
十二月十二日武昌等府同日地震宜移文湖廣巡撫<lb/>
等官并司府州縣嚴加修省用心操練軍士撫安流民<lb/>
及行翰林院撰祭文太常寺領香帛遣行人一員祭告<lb/>
南嶽衡山并令各府正官祭告境内山川城隍之神務<lb/>
極誠敬以禳災咎從之<lb/>
　　災疫祭告<lb/>
成化七年禮部以災疫流行請令大臣祈禳上遣襄城<lb/>
侯李瑾禮部尚書鄒幹掌太常寺李希安祭告山川等<lb/>
<pb n="KR2l0010_WYG_088-34b"/>
神禮部奏南京江東門外江水泛溢崩頽北岸損壊民<lb/>
居請遣南京守備成國公朱儀祭告江神從之<lb/>
　　泰山動搖祭告<lb/>
成化二十一年禮部奏近兩廣山東陜西京畿地俱震<lb/>
而泰山五嶽之宗一二月間動揺者四災尤異常宜特<lb/>
降香幣命巡撫山東都御史詣泰山祭告以祈神貺安<lb/>
人心制可<lb/>
　　災異遣禱<lb/>
<pb n="KR2l0010_WYG_088-35a"/>
𢎞治十年三月禮部奏邇者山西陜西天鳴地震星隕<lb/>
京師去冬烜燠無雪火災叠見今春狂風隂霾日精無<lb/>
光山東以南亢𤾉為虐二麥無成請通行内外諸司省<lb/>
躬思咎勉盡職務仍遣大臣祭告天地社稷山川及在<lb/>
外諸司各禱於封内山川<lb/>
　　宗廟災祭告<lb/>
嘉靖三十年四月夜宗廟災成廟仁廟二主燬上哀痛<lb/>
不能自勝明日文武百官各疏奉慰禮部疏請上親告<lb/>
<pb n="KR2l0010_WYG_088-35b"/>
祭内殿以慰神靈復引過奏祭上帝以謝譴告青服御<lb/>
西角門延見羣臣以共謹天戒下哀痛之詔以安人心<lb/>
行天下宗室共知脩省以盡一體之誠勑内外臣工痛<lb/>
加尅責以盡交修省之儆文武羣臣有奸欺負國蠧政<lb/>
殃民者聽言官指實奏劾九卿堂上官及各衙門四品<lb/>
以上令各自陳科道極言時政得失賜采納暫罷内外<lb/>
一切工作蓄財力以圖修治奏入上曰宗廟災燬無前<lb/>
大變即齋戒擇吉奏謝南北郊祭告景神殿大社稷俱<lb/>
<pb n="KR2l0010_WYG_088-36a"/>
朕躬行遣官祭告朝日夕月等神陳言時政言官常<lb/>
職何待災變一切工程除欽安殿就緒外並令停止奏<lb/>
謝畢次日御門視事如故皇祖列聖主暫奏安於景神<lb/>
殿成仁二廟神主所司亟為恭製詣陵奉題還安各廟<lb/>
儀物即行補造<lb/>
　　殿災祭告<lb/>
嘉靖三十六年四月奉天等殿門災是日申刻雷雨大<lb/>
作至戍火光驟起初由奉天殿延燒華葢謹身二殿文<lb/>
<pb n="KR2l0010_WYG_088-36b"/>
武二樓奉天左順右順午門及午門外左右廊盡燬至<lb/>
次日辰刻始息上大懼明日文武大臣奉慰上報曰上<lb/>
天垂變朕戰懼若涉大淵莫知所措無前火異何以飾<lb/>
辭禮部尚書吳山等以殿災請擇日遣官奉告郊廟社<lb/>
稷及秩祀神祇以謝譴示𠡠下文武百官省愆引咎素<lb/>
服辦事務修實政毋事虚文其兩京四品以上大臣循<lb/>
例自陳科道官務直言時政缺失仍詔示天下及各宗<lb/>
室一體修省上曰奏祭謝罪即擇吉行命公希忠溶延<lb/>
<pb n="KR2l0010_WYG_088-37a"/>
德恭代秩祀神祇開具來行下詔罪已告諸宗室如擬<lb/>
行致災本朕何令自陳有懐必吐自盡其忠豈特今日<lb/>
修省儀文至祭祀次日止<lb/>
　　省災祭告<lb/>
嘉靖四十三年三月上諭禮部臣曰旱危以見土雨風<lb/>
霾不至其示所司以明日致齋始二十五日告南郊二<lb/>
十四日告朝天等六宫廟遣定國公徐延德等各行禮<lb/>
是日天隂雨忽霽大風揚塵上復諭禮部曰今旱固未<lb/>
<pb n="KR2l0010_WYG_088-37b"/>
如前歲風塵土雨災疫過之其令所司申嚴祈禱各青<lb/>
衣致齋如修省例九日每日遣官部大臣輪告各宫廟<lb/>
既而命吏部尚書嚴訥禮部尚書李春芳督察諸執事<lb/>
官不䖍者<lb/>
　救日月食<lb/>
　　救日月食行禮<lb/>
洪武初定其日皇帝常服不御正殿中書省設香案百<lb/>
官朝服行禮鼓人伐皷復圓乃止若月食大都督府設<lb/>
<pb n="KR2l0010_WYG_088-38a"/>
香案百官朝服不伐皷雨雪風翳則免<lb/>
洪武二十六年三月更定救日食儀禮部設香案於露<lb/>
臺上向日設金鼓於儀門内設樂於露臺下設拜位於<lb/>
露臺上下至期百官朝服入班樂作四拜興樂止跪執<lb/>
事者捧鼓班首撃鼓三聲衆鼓齊鳴候復圓四拜興樂<lb/>
止禮畢月食則百官便服於都督府救䕶如儀在外諸<lb/>
司日食於布政使司府州縣月食於都指揮衛所禮亦<lb/>
如儀從之<lb/>
<pb n="KR2l0010_WYG_088-38b"/>
　　救日食<lb/>
洪武五年禮部奏定救日食禮儀其日皇帝常服不御<lb/>
正殿中書省設香案百官朝服序立行禮鼓人伐鼓復<lb/>
圓乃止若月食大都督府設香案百官常服序立行禮<lb/>
不伐鼓若遇雨雪雲翳則免行禮從之<lb/>
　　日當食不食<lb/>
正統六年正月行在禮部尚書胡濙奏本年正月朔午<lb/>
刻日當食皇上敬謹天戒預𠡠羣臣救䕶如制至期<lb/>
<pb n="KR2l0010_WYG_088-39a"/>
天氣晴明太陽正中無纎毫之虧此葢皇上至仁大<lb/>
德下及於民上格於天是以當食不食禮宜慶賀上曰<lb/>
此是上天垂眷君臣當益加敬慎不可怠忽慶賀禮免行<lb/>
　　救月食<lb/>
𢎞治十六年欽天監奏𢎞治十六年二月十五日夜朢<lb/>
月當食一分二十秒回回厯推算則不食緣所食數少<lb/>
請待臨期觀候免百官行救䕶禮部言不救䕶恐臨時<lb/>
日月食有驗反為失誤上命仍如例救䕶<lb/>
<pb n="KR2l0010_WYG_088-39b"/>
　齋醮<lb/>
　　資薦亡歿将<lb/>
永樂七年命禮部遣僧於靈璧白溝東昌真定夾河藁<lb/>
城等處修齋各三晝夜資薦奉天靖難将士之亡歿者<lb/>
　　建齋資福<lb/>
洪熙元年冬至節近命禮部集僧道於慶夀海印能仁<lb/>
三寺及靈濟宫各建薦揚大齋七晝夜資皇考妣之福<lb/>
齋醮不許百官行香<lb/>
<pb n="KR2l0010_WYG_088-40a"/>
成化三年禮科都給事中張寜等奏釋道之教三代所<lb/>
無至漢唐而盛歴代英君誼辟非不深惡而痛革之特<lb/>
以化導愚昧存之以備治外之一術耳非為其能扶世<lb/>
立教延永國祚而為之崇奉也皇太后誕日建設齋醮<lb/>
乃㑹百官炷香赴壇行禮則是儒者自失其守矣夫臣<lb/>
之於君願其福也當勸以修德善願其夀也當勸以去<lb/>
逸欲今乃不能盡所當為以瓣香尺楮列名其上宣揚<lb/>
於木偶之前相率而拜曰為朝廷祈福祝夀通朝之人<lb/>
<pb n="KR2l0010_WYG_088-40b"/>
靡不相從不能闢而排之又不能以正自處天下後世<lb/>
謂何英廟初即位屬有足疾其時一二大臣不察古人<lb/>
行禱之意故常舉行此事葢出於一時臣子迫切之情<lb/>
祖宗之舊典先帝之本心因循至今尚沿故習大臣之<lb/>
於君猶子之於父一指一髮皆其長養使齋醮可以助<lb/>
國殺身亦所不辭但以無益事情徒傷大體其於聖孝<lb/>
不無少損乞𠡠禮部凡遇齋醮不許百官於寺觀炷香<lb/>
行禮其僧道坐食無所効勞自願焚修以為盡心者聽<lb/>
<pb n="KR2l0010_WYG_088-41a"/>
如此庶可以扶名教全治體而與三代之時並隆矣上<lb/>
曰爾等所言有理今後僧道齋醮不許百官行香<lb/>
　　酌行齋醮<lb/>
𢎞治十一年禮部覆奏府部等衙門所言止齋醮事以<lb/>
為齋醮祈禱之說皆近日傳奉真人佛子等倡導所為<lb/>
今後萬夀聖節及太皇太后皇太后聖旦并春祈秋報<lb/>
仍舊其餘並行停止從之<lb/>
　　禁僧道夤緣齋醮<lb/>
<pb n="KR2l0010_WYG_088-41b"/>
𢎞治十八年禮部尚書張昇等言大行皇帝賓天宫<lb/>
殿門禁正當嚴肅以譏察出入辨别内外正禮之不<lb/>
可緩者近聞真人陳應䙉西畨灌頂大國師那卜堅<lb/>
叅及班丹羅竹等各率其徒假以祓除薦揚數入乾清<lb/>
宫几筵前肆無避忌京師傳聞無不駭愕請執應䙉等<lb/>
置於法革其名號追奪印誥及累年所得賞賜仍照例<lb/>
黜逐發遣上曰卿等所言是應䙉等姑免逮問所冐職<lb/>
事封號俱查革印誥并所賜玉帶送所司交納今後僧<lb/>
<pb n="KR2l0010_WYG_088-42a"/>
道敢有夤緣出入宫禁濫設齋醮者并引誘之人俱罪<lb/>
不宥於是禮部㑹吏部議應䙉等十一人革真人髙士<lb/>
帶左正一等御那卜堅叅等六人革灌頂大國師帶禪<lb/>
師衘俱閒住僧録司存留左善世定鎧等道録司存留<lb/>
左正一柏尚寛等各八員如原額其左闡教法旺等十<lb/>
七人右𤣥義李元縞等二人亦革任門住從之<lb/>
　　祈禱在修己<lb/>
嘉靖十年欽安殿啟建祈嗣醮事禮部左侍郎湛若水<lb/>
<pb n="KR2l0010_WYG_088-42b"/>
言陛下以皇儲未建精禋祈禱求之於神者至矣臣愚<lb/>
以為又當修其在己者以協應之所謂在己者收歛精<lb/>
神是矣夫二氣儲精而神生焉精神者天地歛之以生<lb/>
成萬物聖人歛之以盛德而成大業是故斂之則全用<lb/>
之則㪚目多視五色則㪚於五色耳多聽五聲則散於<lb/>
五聲心多役百為則㪚於百為是以聖帝明王以耳目<lb/>
股肱之用托之於五臣而使翼為明聽焉誠願陛下凝<lb/>
神定慮不役精於耳目不勞神於思為以為生育之本<lb/>
<pb n="KR2l0010_WYG_088-43a"/>
上曰爾既欲朕收斂精神便不必如此煩擾<lb/>
　　請因齋醮推恩<lb/>
嘉靖十年禮部主事田汝成言皇上以青宫久虚祈天<lb/>
建醮復普放生之仁凡覊蹄鎩翮集在上林者咸得翔<lb/>
空走野而顧使囹圄之徒久繋徽纆至於衣冠之倫以<lb/>
狂謬觸諱流竄荒裔父子不得相顧離披隕穫魂䘮魄<lb/>
存凡此皆陛下之赤子也伏望大擴仁恩軫念㷀獨𠡠<lb/>
下法曹如熱審例盡録罪人因其輕重或即縱歸或從<lb/>
<pb n="KR2l0010_WYG_088-43b"/>
末減而謫戍者亦當分别情罪或賜生還或徙近地則<lb/>
明詔一出萬姓歡騰而和氣氤氲羣祥悉集矣上以汝<lb/>
成職非言官率意妄奏切責而宥之仍奪俸二月<lb/>
　厯日備考<lb/>
　進厯<lb/>
　　詳定大統厯<lb/>
吳元年十月乙未是日太史院進戊申歲大統厯先是<lb/>
本院㑹大常司議進厯儀宋以每歲十月朔明堂設仗<lb/>
<pb n="KR2l0010_WYG_088-44a"/>
如朝㑹儀受來歲新厯頒之郡縣今擬先冬至一日中<lb/>
書省臣同太史院使以進厯聞至日黎明上御正殿百<lb/>
官朝服侍班執事者設奏案於丹墀之中太史院官具<lb/>
公服院使用盤袱捧厯從正門入屬官從西門入院使<lb/>
以厯置案上與屬官序立皆再拜院使捧厯由東階陞<lb/>
自殿東門入至御前跪進上受厯訖院使興復位皆再<lb/>
拜禮畢乃頒之中外至是如儀行之既而上召御史中<lb/>
丞兼太史院使劉基謂曰如古者以季冬頒來歲之厯<lb/>
<pb n="KR2l0010_WYG_088-44b"/>
似為太遲今於冬至亦為未宜明年以後皆以十月朔<lb/>
進初戊申厯成将入梓基與其屬髙翼以所録本進上<lb/>
覽之謂基曰此衆人之為乎基曰是臣二人詳定上曰<lb/>
厯數者國之大事帝王敬天勤民之本也天象之行有<lb/>
遲速古今厯法有疎宻茍不得其要不能無差春秋之<lb/>
時鄭國為一辭命必禆諶草創世叔討論子羽修飾子<lb/>
産潤色然後用之故少有闕失辭命尚如此而況於造<lb/>
厯乎卿等推步須各盡其心必求至當基等頓首而退<lb/>
<pb n="KR2l0010_WYG_088-45a"/>
乃復以所録再加詳較而後刋之<lb/>
　頒厯<lb/>
　　直省頒厯不同<lb/>
洪武六年命禮部自今頒厯惟直𨽻府州及北平陜西<lb/>
二行省則欽天印造頒給之其餘皆令依式印造給與<lb/>
所屬每歲仍以十月朔日進厯朕於奉天殿受之頒於<lb/>
百官<lb/>
　　免厯日工本錢<lb/>
<pb n="KR2l0010_WYG_088-45b"/>
洪武十五年詔免厯日工本錢初頒厯民間有司例徴<lb/>
工本錢至是上聞之諭禮部臣曰頒厯授時君職也而<lb/>
又徵歛民財豈為上之道哉亟罷勿徵<lb/>
　　頒厯定在月初<lb/>
嘉靖七年十一月庚子朔頒明年大統厯禮部左侍郎<lb/>
季時言頒厯必於十一月朔今值冬至慶賀乞於十五<lb/>
日頒給上曰頒厯在月初合古天子頒朔之義朢日非<lb/>
宜當於冬至次日行之<lb/>
<pb n="KR2l0010_WYG_088-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0010_WYG_088-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷八十八<lb/>
</p>
<p>
</p>
  </div>
</body>
</text>
</TEI>
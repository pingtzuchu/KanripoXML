<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷九十二</head> <lb/>
    <p>
<pb n="KR2l0010_WYG_092-1a"/>
欽定四庫全書<lb/>
　禮部志稿卷九十二<lb/>
　　　　　　　　　　　　明　俞汝楫　編<lb/>
　朝貢備考<lb/>
　優夷<lb/>
　　官市番舶賫物<lb/>
永樂元年禮部尚書李至剛奏日本國遣使入貢已至<lb/>
寧波府凡畨使入中國不得私載兵器刀槊之類鬻於<lb/>
<pb n="KR2l0010_WYG_092-1b"/>
民具有禁令宜命有司㑹檢畨舶中有兵器刀槊之類<lb/>
籍封送京師上曰外夷向慕中國來脩朝貢危蹈海波<lb/>
跋渉萬里道路既逺貲費亦多其各有賫以助路費亦<lb/>
人情也豈當一切拘之禁令至剛復奏刀槊之類民間<lb/>
不許私有則亦無所鬻惟當籍送封官上曰無所鬻則<lb/>
官為凖中國之直市之毋拘法禁以失朝廷寛大之意<lb/>
且阻逺人歸慕之心<lb/>
　　不罪賫金布磁器<lb/>
<pb n="KR2l0010_WYG_092-2a"/>
永樂二年五月禮部尚書李至剛等奏琉球國山南王<lb/>
遣使貢方物就令賫白金詣處州市磁器法當逮問上<lb/>
曰逺方之人知求利而已安知禁令朝廷於逺人當懷<lb/>
之此不足罪<lb/>
　　宥朝貢人<lb/>
永樂二年四月麓川平緬宣慰司并木邦孟飬二府俱<lb/>
遣人朝貢平緬所遣使者奏木邦孟養數侵其地禮部<lb/>
臣言宜以孟養木邦貢使付法司正其罪庶蠻夷知懼<lb/>
<pb n="KR2l0010_WYG_092-2b"/>
不敢侵越鄰境上曰蠻夷相攻奪自昔有之執一二人<lb/>
罪之未足以革其俗且事曲直未明而遽罪其朝貢之<lb/>
使祇沮逺人嚮化之心可令西平侯遣人諭之<lb/>
　　遣還真臘補從行軍人<lb/>
永樂二年九月真臘國王參烈婆毘牙遣陪臣柰職等<lb/>
九人來朝貢方物賜鈔幣表裏初中官往賜真臘將歸<lb/>
有從行軍三人遁索之不得國王以其國中三人從中<lb/>
官歸補伍至是禮部引見上曰中國人自遁何預彼事<lb/>
<pb n="KR2l0010_WYG_092-3a"/>
而責償且得此三人語言不通風俗不諳吾焉用之况<lb/>
其皆自有家寧樂處此爾禮部給之衣服予道里費遣<lb/>
還真臘尚書李至剛等官言臣意中國人必非遁於彼<lb/>
者或為彼所匿則此三人亦不當遣上曰不用逆詐為<lb/>
君但推天地之心待人可也<lb/>
　　還外夷質子<lb/>
永樂四年四月車里宣慰使刀暹答遣使貢馬復遣子<lb/>
刀典受學國子監初朝廷出師征八百元江軍民府遣<lb/>
<pb n="KR2l0010_WYG_092-3b"/>
人助給饋運抵車里之境悉為守者阻遏時刀暹答從<lb/>
征八百不預阻遏事然懼為元江所搆故遣典假受學<lb/>
之名為質兾朝廷不疑之上識其意諭禮部臣曰質子<lb/>
衰世之事朕推誠待人不以此也進典諭之曰爾逺來<lb/>
求學固是美意然使爾父母旦夕惓惓萬里之外朕所<lb/>
不忍夫學之大者為忠與孝爾歸善事父母常存心上<lb/>
忠朝廷下䘏一境之人即此是學且歸語爾父爾敬事<lb/>
朝廷之心朕所深知但保終如始決非他人所能間也<lb/>
<pb n="KR2l0010_WYG_092-4a"/>
遂賜典衣服鈔幣命隨貢使同歸<lb/>
　　貢使就居北京<lb/>
永樂五年戊戍諾延衛頭目巴圖率妻子來朝巴圖自<lb/>
陳其母乆居北京乞歸省視命禮部賜之襲衣路費令<lb/>
就居北京侍母如欲俱還諾延者聽<lb/>
　　優禮滿刺加朝貢<lb/>
永樂八年滿剌加國王拜里迷蘇剌率其妻子及陪臣<lb/>
五百四十餘人入朝初上聞之念其輕去鄕土跋渉海<lb/>
<pb n="KR2l0010_WYG_092-4b"/>
道以來即遣官往勞復命有司供張㑹同舘是日奉表<lb/>
入見并獻方物上御奉天門宴勞之别宴王妃及陪臣<lb/>
等仍命光禄寺日給牲牢上尊命禮部賜王金繡龍衣<lb/>
二襲麒麟衣一襲及金銀器皿帷幔裀褥賜王妃及其<lb/>
子侄陪臣傔從文綺紗羅襲衣有差<lb/>
　　厚賜琉球生入監歸省<lb/>
永樂八年國子監琉球生模都古等三人奏乞歸省上<lb/>
謂禮部臣曰逺人來學誠美事思親而歸亦人情宜厚<lb/>
<pb n="KR2l0010_WYG_092-5a"/>
賜以榮之遂賜綵幣表裏襲衣及鈔為道里費仍命兵<lb/>
部給驛傳<lb/>
　　接待使臣事宜<lb/>
永樂十七年監察御史鄧真言十事三曰禮部職掌禮<lb/>
儀凡各處朝貢使臣至京當隨即具奏接待如儀不使<lb/>
逺人有觖望之心今使臣到者飲食供帳之具一槩委<lb/>
之㑹同館應賞賜者故意遲留又有各處軍民來貢者<lb/>
往往不即奏達只令於㑹同館聽候或十日半月不引<lb/>
<pb n="KR2l0010_WYG_092-5b"/>
奏或已進貢不即發遣有伺候一兩月或至三四月者<lb/>
此禮官之弊也上可其奏令諸司悛改再犯不恕<lb/>
　　處衛喇特部屬<lb/>
宣德元年衛喇特部屬伊蘇巴哈等五十四人來歸行在<lb/>
禮部尚書吕震奏定賞例上曰逺人慕義舉家來歸撫<lb/>
之當厚布尼雅錫哩乃彼故主今其妻亦逺來名分不同<lb/>
恩亦當異其别與好地宅於是各賜金織襲衣綵幣銀<lb/>
鈔鞍馬有差仍命有司給房屋器皿牛羊月支薪米<lb/>
<pb n="KR2l0010_WYG_092-6a"/>
　　奏請宴勞夷使<lb/>
宣德元年行在禮部奏請宴勞外夷朝貢使臣上曰四<lb/>
夷賔服世所貴也其使臣今不難萬里而來者皆有慕<lb/>
於中國餼廩宴賜必豐庶昭朝廷優待之意<lb/>
　　不問表賀過期<lb/>
宣德元年行在禮部奏廣西思明府及思陵等州遣頭<lb/>
目奉表賀萬壽聖節皆過期始至請罪之上曰蠻夷道<lb/>
逺既至矣不必問<lb/>
<pb n="KR2l0010_WYG_092-6b"/>
　　不責朝貢<lb/>
宣德元年七月白葛達國使臣和者里一思來朝貢遭<lb/>
風壞舟貢物盡溺和者里一思至京請罪且請賜冠帶<lb/>
歸見國王庶知其實造闕下可免罪責上命禮部賜之<lb/>
冠帶俾附隣國貢舟還復進和者里一思等諭之曰倉<lb/>
卒風水豈人力所能制歸語爾王朕嘉王之誠不在於<lb/>
物自今惟監爾誠足矣<lb/>
　　厚遇滿剌加<lb/>
<pb n="KR2l0010_WYG_092-7a"/>
宣德六年二月滿剌加國頭目巫實赤納等至京言國<lb/>
王欲躬來朝貢但為暹羅國王所阻暹羅欲侵害本國<lb/>
本國欲奏無能書者今王令臣三人潛附蘓門答剌貢<lb/>
舟來京乞朝廷遣人諭暹羅王無肆欺凌不勝感恩之<lb/>
至上命行在禮部賜賚實赤納等遣附太監鄭和舟還<lb/>
國令和賫勑諭暹羅國王曰朕主宰天下一視同仁爾<lb/>
能恭事朝廷屢遣使朝貢朕用爾嘉近聞滿剌加國王<lb/>
欲來朝而阻於王國以朕度之必非王意皆王左右之<lb/>
<pb n="KR2l0010_WYG_092-7b"/>
人不能深思逺慮阻絶道路與隣邦啟釁斯豈長保富<lb/>
貴之道王宜恪遵朕命睦鄰通好省諭下人勿肆侵侮<lb/>
則見王能敬天事大保國安民睦鄰境以副朕同仁之<lb/>
心禮部言諸番貢使例有賜予巫實赤納非有貢物給<lb/>
賞無例上曰逺人數萬里外來訴不平豈可不賞遂賜<lb/>
紵絲襲衣綵幣表裏綿布悉如他國貢使例<lb/>
　　賜朝鮮冠服<lb/>
正統三年八月賜朝鮮國王李祹冠服初太宗皇帝賜<lb/>
<pb n="KR2l0010_WYG_092-8a"/>
本國王九章冕服惟遠遊冠絳紗袍未賜至是祹遣弟<lb/>
祉奏請上命禮部製烏紗逺遊冠𤣥圭絳紗袍玉佩赤<lb/>
舄及常時視事冠服予之<lb/>
　　送歸朝鮮漂海人<lb/>
景㤗三年禮部奏比者游江備倭指揮使僉事馬良等擒<lb/>
獲賊徒文吝只等五人送部審得吝只等係朝鮮國漁<lb/>
户入海捕魚遭風壞船漂流海島遇廵海官軍擒獲今<lb/>
朝鮮國王遣陪臣李仍孫等朝貢至京宜給與衣粮就<lb/>
<pb n="KR2l0010_WYG_092-8b"/>
令仍孫等領歸以示優待逺人之意從之<lb/>
　　琉球生入監歸省<lb/>
成化二十二年三月琉球國中山王尚真咨禮部官主<lb/>
蔡賔等五人在南京國子監肄業已經五年乞放回本<lb/>
國省親禮部覆請上曰昔陽城在學諸生三年不歸省<lb/>
者斥之矧在逺方外國豈可長留不遣其即放歸以遂<lb/>
其定省之私<lb/>
　　特弛冠裳國禁例<lb/>
<pb n="KR2l0010_WYG_092-9a"/>
嘉靖十三年先是四夷貢使至京師皆有防禁五日一<lb/>
出舘令得遊觀貿易居常皆閉門不出唯朝鮮國琉球<lb/>
使臣防之頗寛已而亦令五日一出至是朝鮮國王李<lb/>
懌以五日之禁乃朝廷所以待西北而已為冠裳國恥<lb/>
與之同因禮部以請詔其弛禁<lb/>
　　旌朝鮮忠順<lb/>
嘉靖二十四年朝鮮國王李峘遣人解送福建下海通<lb/>
番奸民三百四十一人咨稱福建人民故無泛海至本<lb/>
<pb n="KR2l0010_WYG_092-9b"/>
國者頃自李王乞等始以往日本市易為風所漂今又<lb/>
獲馮淑等前後共千人以上皆挾帶軍器貨物前此倭<lb/>
奴未有火炮今頗有之蓋此軰闌出之故恐起兵端貽<lb/>
患本國遼東都司具報禮部議聞詔頃年沿海奸民犯<lb/>
禁福建尤甚往往為外國所獲有傷國體海道官員令<lb/>
廵按御史查參奏處仍賜朝鮮國王銀幣以旌忠順<lb/>
　　為朝鮮改實録<lb/>
萬厯元年禮部題為乞恩辨誣事該朝鮮國王李昖奏<lb/>
<pb n="KR2l0010_WYG_092-10a"/>
稱先臣李成桂系出全州逺祖翰仕新羅為司空六代<lb/>
孫入髙麗十三代孫安社生行里行里生椿椿生子春<lb/>
是為先臣成桂之父而李仁人乃京山府吏長庚之裔<lb/>
非一李也若王氏四王終始則恭愍王無子隂飬辛肫<lb/>
之子禑為己子及為洪倫等所弑立禑為嗣興師將犯<lb/>
遼東督遣諸將先臣成桂亦在遣中唱義回軍禑釋位<lb/>
與其子昌有恭愍王妃安氏欽奉太祖髙皇帝宣諭當<lb/>
黜偽辛立王氏定昌君瑶禑昌父子皆為瑶所誅既而<lb/>
<pb n="KR2l0010_WYG_092-10b"/>
瑶又不君大肆弑戮國人憤怨相與推戴先臣成桂以<lb/>
主國事欽蒙太祖髙皇帝命為國王而先臣成桂將王<lb/>
瑶便養私邸終其天年後因讒臣揑辭搆語致先臣蒙<lb/>
被惡名伏望聖慈念列聖改正之命憐微臣累代之寃<lb/>
特降聖㫖令於新典實録明白開載臣不勝祈懇屏營<lb/>
之至題抄到部為照朝鮮國始封王李成桂代王氏以<lb/>
開國作我東藩守臣節而來王輸忠北闕子孫相繼垂<lb/>
二百年據稱宗系各有本源既與李仁人不同又謂國<lb/>
<pb n="KR2l0010_WYG_092-11a"/>
祚由于推戴亦與弑王氏無與在我皇祖之大訓固得<lb/>
于一時之傳聞在伊裔孫之辨辭實出于一念之誠孝<lb/>
除祖訓遵垂乆永不敢輕議外合無念其世秉禮義克<lb/>
篤忠勤依其所請行翰林院請出内府續修㑹典新書<lb/>
朝鮮國一冊將奏呈畧節纂呈御覧附録本條之末庶<lb/>
祖訓㑹典因以兩存而傳信傳疑各有攸據仍備細開<lb/>
載于世宗皇帝實録垂示永世仍降勑一道諭以聖意<lb/>
一以答逺臣昭雪其先世之誠一以彰聖朝以孝治天<lb/>
<pb n="KR2l0010_WYG_092-11b"/>
下之義萬厯元年六月初三日題奉聖㫖是該國先後<lb/>
奏嗣著史舘備書纂入皇祖實録内新㑹典候㫖續修<lb/>
増入仍冩勑諭王欽此<lb/>
　䘏夷<lb/>
　　安南祭賻<lb/>
洪武三年安南使臣杜舜欽以其王陳日燈卒告哀請<lb/>
命祭奠上素服御西華門見舜欽等遣翰林編修王㢘<lb/>
往祭之賻以白金五十兩絹五十疋<lb/>
<pb n="KR2l0010_WYG_092-12a"/>
　　安南使臣䘮費<lb/>
洪武三年安南國王陳日熞遣其上大夫阮兼中大夫<lb/>
莫季龍下大夫黎元普等來上表謝恩貢方物阮兼卒<lb/>
于南安上賜季龍以布帛有差仍賜日熞紗縠各二疋<lb/>
以銀五十兩為阮兼䘮費令有司送柩歸其國十三年<lb/>
安南陳煓弟煒遣其臣陳建琛阮士諤來告煓卒先是<lb/>
朝廷賞遣使賜陳煓上尊文綺既至而煓已死其弟煒<lb/>
署國事遣使奉表謝恩貢馴象方物且告煓之䘮詔賜<lb/>
<pb n="KR2l0010_WYG_092-12b"/>
建琛士諤等衣物仍以文綺紗羅往賜煒遣中使陳能<lb/>
至其國弔祭<lb/>
　　䘏渤泥國王<lb/>
永樂六年渤泥國王麻那惹加那來朝以疾卒於㑹同<lb/>
舘上輟朝三日遣官祭之賻以繒帛東宫暨親王各遣<lb/>
祭命工部具棺槨明器葬於安德門外樹碑神道求西<lb/>
夷人之𨽻籍中國者守之立祠於墓命有司歲於春秋<lb/>
用少牢祭之仍賜勑撫慰其子<lb/>
<pb n="KR2l0010_WYG_092-13a"/>
　　䘏朝貢夷人<lb/>
宣德九年二月蘇門答剌國王弟哈利之漢朝貢至京<lb/>
以疾卒上謂行在禮部曰彼萬里來朝傾城歸嚮今死<lb/>
當隆始終之恩遂贈鴻臚寺少卿賜誥命官治䘮葬給<lb/>
守塜户<lb/>
　　䘏朝鮮陪臣<lb/>
成化二年朝鮮國陪臣工曹參判南倫卒于京師禮部<lb/>
以聞上命給棺木遣官致祭并給馹送還本國<lb/>
<pb n="KR2l0010_WYG_092-13b"/>
　飭夷<lb/>
　　却安南逆臣貢<lb/>
洪武五年二月丙戍安南陳叔明遣其臣阮汝霖來朝<lb/>
奉表貢馴象禮部已受其表將入見主事曾魯取其副<lb/>
視之曰前王乃陳日熞今表曰叔明必有以也亟白尚<lb/>
書詰之蓋叔明逼死日熞而奪其位恐朝廷致伐故托<lb/>
修貢以覘意汝霖不敢隱具言之上曰島夷何狡獪如<lb/>
是郤其貢不受<lb/>
<pb n="KR2l0010_WYG_092-14a"/>
　　命禮部移書責日本<lb/>
洪武十四年日本國王良懷遣僧如瑶等貢方物及馬<lb/>
十疋上命却其貢仍命禮部移書責其國王曰大明禮<lb/>
部尚書致意日本國王王居滄海之中傳世長民今不<lb/>
奉上帝之命不守己分但知環海為險限山為固妄自<lb/>
尊大肆侮鄰邦縱民為盗帝將假手於人禍有日矣吾<lb/>
奉至尊之命移文與王王若不審巨微效井底蛙仰觀<lb/>
鏡天自以為大無乃搆隙之源乎王渉獵古書不能詳<lb/>
<pb n="KR2l0010_WYG_092-14b"/>
細始號曰倭後惡其名遂改日本自漢歴魏晉宋梁隋<lb/>
唐宋之朝皆遣使奉表貢方物生口當時帝王或授以<lb/>
職或爵以王或睦以親由歸慕意誠故報禮厚也若叛<lb/>
服不常搆隙中國則必受禍如吳大帝晉慕容廆元世<lb/>
祖皆遣兵征伐俘獲男女以歸千數百年間往事可鑒<lb/>
也王其審之復移書責日本征夷將軍曰日本天造地<lb/>
設隔崇山限大海語言異風俗殊俾自為治然覆載之<lb/>
内外邦小國非一所也必有主以司之惟仁者天必輔<lb/>
<pb n="KR2l0010_WYG_092-15a"/>
之不仁者天必禍之前將軍奉書我朝丞相其詞悖慢<lb/>
可謂坐井觀天而自造禍者也往者我朝初復中土日<lb/>
本之人至者使則加禮遇商則聽其去來斯我至尊所<lb/>
以嘉惠日本故遣克勤仲猷二僧行及其境地加以無<lb/>
禮今又幾年矣洪武十二年將軍復奉書肆侮今年秋<lb/>
僧如瑶來乃陳情飾非羣臣言是必貪利為牒者請誅<lb/>
之我至尊不允曰彼小人無知聽其使令殺之何益福<lb/>
善禍淫天監在上我中國安敢違帝命本部既聽德音<lb/>
<pb n="KR2l0010_WYG_092-15b"/>
專差人渉海往問如瑶之來果貪利者歟實為使歟將<lb/>
行羣臣又奏曰今日本君臣以滄海小國詭詐不誠縱<lb/>
民為盗肆冦鄰邦為良民害無乃天將更其君臣而弭<lb/>
其患乎我至尊又不允曰人事雖見天道幽逺奚敢擅<lb/>
專若以舳艫數千泊彼環海使彼東西趨戰四向弗繼<lb/>
固我滅矣然於生民何罪本部復觀彼遊方之徒皆無<lb/>
德沙門忘中國之寛搆是非於兩端識者嗤之治民之<lb/>
國信浮圖而搆大禍古至於今未之有也彼嘗謂元之<lb/>
<pb n="KR2l0010_WYG_092-16a"/>
艨艟漂於蛇海將謂天下無敵吾不知以天歟以人事<lb/>
歟若以人事較之元坐紫塞不假舟梁蹄輪長驅經年<lb/>
不阻而為有疆蓋長於騎射短於舟楫耳況當是時日<lb/>
本非元之仇讐非鄰邦之患害元違帝命好强尚兵加<lb/>
以天厭征伐海風怒號沉溺巨艦淪沒精兵將軍以為<lb/>
國人之能亦何嘗見元師之盛聚則駿騎雲屯㪚則馬<lb/>
蹄雷震戈矛掣電旌旗蔽空露刃哮吼鬼魅潛□所以<lb/>
八蠻九夷盡在馭内惟爾日本𣺌居滄溟得地不足以<lb/>
<pb n="KR2l0010_WYG_092-16b"/>
廣疆得人不足為元用所以微失利而不爭所以畏天<lb/>
命而弭兵禍以存日本之良民也今乃以敗元為長勝<lb/>
以蕞爾之疆為大以余觀之海中之洲截長補短周匝<lb/>
不過萬里以元之蹄輪長驅而較之吾不知孰巨孰細<lb/>
者耶今日本邇年以來自誇强盛縱民為盗賊害憐邦<lb/>
若必欲較勝負見是非辨强弱恐非將軍之利也將軍<lb/>
審之<lb/>
　　不弔慰弑逆<lb/>
<pb n="KR2l0010_WYG_092-17a"/>
洪武二十九年安南以其前王陳叔明卒遣其臣來告<lb/>
哀上以叔明簒弑得國諭禮部臣曰安南自陳叔明逼<lb/>
逐其王陳日熞使不得其死因簒其位廢置相仍未嘗<lb/>
來告叔明懷奸挾詐殘滅其王自圖富貴不義如此庸<lb/>
可與乎今叔明之死若遣使弔慰是撫亂臣而與賊子<lb/>
也異日四夷聞之豈不效尤狂謀踵發亦非中國懷撫<lb/>
外夷之道也爾禮部咨其國知之<lb/>
　　飭表詞侮慢<lb/>
<pb n="KR2l0010_WYG_092-17b"/>
洪武二十九年朝鮮國王李旦遣其門下評理趙胖等<lb/>
貢金銀器布席等物賀天壽聖節又遣其臣權仲和等<lb/>
來謝恩先是以其表辭侮慢逮其撰文之人至是遣仲<lb/>
和來言小邦事大之誠不敢少怠而海外之人學問粗<lb/>
淺未識中朝表箋體製以致字様差謬聞命以來驚惶<lb/>
罔措欽遇聖節不敢上表故遣陪臣仲和來謝丁卯朝<lb/>
鮮國王李旦送撰表人鄭總等三人至具言鄭道傳病<lb/>
不能行表辭實總等所撰上謂禮部臣曰今朝鮮送來<lb/>
<pb n="KR2l0010_WYG_092-18a"/>
數儒生勿遣其還蓋此軰畧通古今未知大道故任其<lb/>
小智調弄戲侮若朝鮮廢置無乃皆數生之為彼數生<lb/>
者幸災樂禍曾不知昔楚囚一伶人耳昔楚伐鄭軍少<lb/>
北鄖公鍾儀陷為鄭得之獻於晉公見之問南冠者為<lb/>
誰有司云鄭人所獻楚囚也晉公召問之鍾儀所言皆<lb/>
中理以語范文子文子知鍾儀雖伶人君子也盍歸之<lb/>
晉楚搆兵連歲不已此人歸晉楚罷兵必矣成公從之<lb/>
厚待而歸之楚遣人報鍾儀之歸晉之徳也由是兵解<lb/>
<pb n="KR2l0010_WYG_092-18b"/>
數十年無征戰之勞此一人懷君子之道能排難解紛<lb/>
以安黎庶朝鮮數生曽不如一伶人古人云以道助人<lb/>
主不以兵强天下此數生不為主量力敢為小敵之堅<lb/>
故作戲慢生隙殃民爾移文朝鮮無用是數生留之京<lb/>
師别授㣲職以杜絶王左右之禍<lb/>
　　飭諸番國使臣客旅不通<lb/>
洪武三十一年禮部奏諸番國使客旅不通上曰洪武<lb/>
初海外諸番與中國往來使臣不絶商賈便之近者安<lb/>
<pb n="KR2l0010_WYG_092-19a"/>
南占城真臘暹羅𤓰哇大琉球三佛齊勃尼彭亨百花<lb/>
蘇門答剌西洋邦哈剌等凡三十國以胡惟庸謀亂三<lb/>
佛齊乃生閒諜紿我使臣至彼𤓰哇國王聞知其事戒<lb/>
飭三佛齊禮送還朝是後使臣商旅阻絶諸國王之意<lb/>
遂爾不通惟安南占城真臘暹羅大琉球自入貢以來<lb/>
至今來庭大琉球王與其臣宰皆遣子弟入我中國受<lb/>
學凡諸畨國使臣來者皆以禮待之我待諸畨國之意<lb/>
不薄但未知諸國之心若何今欲遣使諭𤓰哇國恐三<lb/>
<pb n="KR2l0010_WYG_092-19b"/>
佛齊中途阻之聞三佛齊係𤓰哇統屬爾禮部備述朕<lb/>
意移文暹羅國王令遣人轉達𤓰哇知之於是禮部咨<lb/>
暹羅國王曰自有天地以來即有君臣上下之分且有<lb/>
中國四夷之禮自古皆然我朝混一之初海外諸畨莫<lb/>
不來庭豈意胡惟庸造亂三佛齊乃生閒諜紿我信使<lb/>
肆行巧詐彼豈不知大琉球王與其臣宰皆遣子弟入<lb/>
我中國受學皇上賜寒暑之衣有疾則命醫診之皇上<lb/>
之心仁義兼盡矣皇上一以仁義待諸畨國何三佛齊<lb/>
<pb n="KR2l0010_WYG_092-20a"/>
諸國背大恩而失君臣之禮據有一蕞之土欲與中國<lb/>
抗衡儻皇上震怒使一偏將將十萬衆越海問罪如覆<lb/>
手耳何不思之甚乎皇上嘗曰安南占城真臘暹羅大<lb/>
琉球皆修臣職惟三佛齊梗我聲教夫智者憂未然勇<lb/>
者能徙義彼三佛齊以蕞爾之國而持奸於諸國之中<lb/>
可謂不畏禍者矣爾暹羅國王獨守臣節我皇上眷愛<lb/>
如此可轉達𤓰哇俾其以大義告三佛齊三佛齊係𤓰<lb/>
哇統屬其言彼必信或能改過從善則與諸國咸禮遇<lb/>
<pb n="KR2l0010_WYG_092-20b"/>
之如初可勿自疑也<lb/>
　　遣諭相侵<lb/>
永樂二年麓川平緬緬甸諸宣慰司并木邦孟養府土<lb/>
官俱遣人來朝貢方物各賜之鈔幣時麓川平緬宣慰<lb/>
使思行發所遣頭目刀門類訴孟養木邦數侵其地禮<lb/>
部言宜以孟養木邦貢使付法司正其罪庶蠻夷知懼<lb/>
不敢侵越隣境上曰蠻夷相攻奪自昔有之執一二人<lb/>
罪之未足以革其俗且事曲直未明而遽罪其朝貢之<lb/>
<pb n="KR2l0010_WYG_092-21a"/>
使祇沮逺人向化之心可令西平侯遣人諭之<lb/>
　　拒琉球進閹者<lb/>
永樂二年壬寅琉球國進閹者數人上曰彼亦人子無<lb/>
罪刑之何忍命禮部還之禮部臣言還之慮阻逺人歸<lb/>
化之心請但賜勅止其再請上曰諭之以空言不若示<lb/>
之以實事今不遣還彼欲媚朕必有繼踵而來者天地<lb/>
以生物為徳帝王乃可絶人類乎竟還之<lb/>
　　朝貢妄求<lb/>
<pb n="KR2l0010_WYG_092-21b"/>
正統十一年正月衛喇特太師額森奏所遣朝貢灌頂國<lb/>
師喇嘛徹辰精通釋教乞大賜封號并銀印金襴袈裟<lb/>
及索佛教中受戒合用五方佛畫像及鈴杵鐃鼓纓絡<lb/>
海螺呪施法食諸器物事下禮部議以為稽無舊例請<lb/>
裁之上曰朕撫馭外夷一惟祖宗成憲是式今也先妄<lb/>
求既無舊例豈可勉狥其勿與<lb/>
　　處南哥藏<lb/>
正統十三年禮部奏四川雜谷安撫司畨僧南哥藏等<lb/>
<pb n="KR2l0010_WYG_092-22a"/>
來朝貢刀劒鐵甲稽舊例畨僧入貢人賜鈔六十錠綵<lb/>
段二表裏折衣綵段四表裏靴襪各一雙今南哥藏係<lb/>
近邊畨僧刀劒鐵甲又非貴重之物前例賞賜過厚宜<lb/>
賜南哥藏等人四十錠綵段一表裏折衣綵段一表裏<lb/>
靴襪各一雙南哥藏以舊例為言不肯拜賜上命罷其<lb/>
賞賜及下程令住㑹同館毋擅出尋素卿輙以金帛餽<lb/>
之鄉人發其事守臣以聞下禮部議素卿以中國之民<lb/>
潛從外夷法當究治但既為使臣若拘留禁制恐失外<lb/>
<pb n="KR2l0010_WYG_092-22b"/>
夷來貢之心致生他隙宜宣諭徳威遣之還國若素卿<lb/>
在彼反覆生事當族誅之仍行鎮廵等官以後進貢夷<lb/>
使宜詳加譯審毋致前弊從之<lb/>
　　禁出入過時<lb/>
嘉靖元年禮部覆御史王珮條陳節貢獻事言四夷<lb/>
進貢有常期漸多違越或到處輙止州縣驛逓騷然煩<lb/>
費宜申明禁例令出入不得過時上是其議<lb/>
　　飭貢夷冒王稱謂<lb/>
<pb n="KR2l0010_WYG_092-23a"/>
嘉靖十二年五月時西夷人貢土魯畨天方國等稱王<lb/>
號者百餘人禮臣言其非宜請飭内閣議所答大學士<lb/>
張孚敬等言西域諸國王號疑出本國封受或伊部落<lb/>
自稱謂其先土夷使至者稱王亦有三四十人當時並<lb/>
緣所稱答之今遽裁革恐夷情不恊乞更勑禮兵二部<lb/>
詳議於是禮部尚書夏言兵部尚書王憲等議覆中國<lb/>
之於裔夷固不拒其來而亦限以制其或名號僭差語<lb/>
言侮嫚則必正以大義責其無禮乃國家大體所在不<lb/>
<pb n="KR2l0010_WYG_092-23b"/>
可忽畧今土魯畨天方國使夷多冒王稱謂其本國封<lb/>
受則舊文無之謂其部落相呼則不當聞之闕下若遂<lb/>
據來文並從優答臣恐漸啟戎心西國自此多事將致<lb/>
貢使日増供費賚予日煩竭府庫以厭谿壑非計之得<lb/>
也臣等請查照成化𢎞治間例回賜勑書正本國王一<lb/>
人餘止照各地面名直書給勑一道且於本國王勑内<lb/>
申重天語少加詰責令知國無二王大義仍定以貢期<lb/>
限以人數不許來貢無時庶幾正名定分謹始防微不<lb/>
<pb n="KR2l0010_WYG_092-24a"/>
失中國制禦外夷之義上從部議<lb/>
　　貢船違例<lb/>
嘉靖二十六年十一月日本國王源義晴遣使周良等<lb/>
求貢故事倭夷十年一貢船不過三人不過百良等以<lb/>
四船六百人先期而至上曰倭夷不守貢期又挾帶人<lb/>
船越數三司廵海等官不遵例阻回乃容潛住港外引<lb/>
起事端且往年宗設之叛尚未正法其令新廵撫官亟<lb/>
為處分及宋素卿曾决否一併查奏<lb/>
<pb n="KR2l0010_WYG_092-24b"/>
　　迤北混同三衛入貢<lb/>
成化二年十二月迤北衛喇特太師阿實克特穆爾所遣使<lb/>
臣平章哈薩克特穆爾等不由大同入貢乃挾諾延三衛<lb/>
人從喜峯口入上以迤北使臣既混同三衛入貢只以<lb/>
三衛常禮待之哈薩克特穆爾等意不平通事諭之始大<lb/>
悟上畨書伏罪上以邊使既伏罪仍以本等禮待之過<lb/>
分求討則不許至是辭上乃賜勑諭之<lb/>
　　降勑省諭使臣<lb/>
<pb n="KR2l0010_WYG_092-25a"/>
成化十一年琉球國使臣程鵬奏乞如常例歲一朝貢<lb/>
下禮部覆奏去年福建守臣言琉球國使臣登岸殺死<lb/>
懷安縣民陳二觀夫妻焚其房屋刼其財物訪察不獲<lb/>
今鵬等將還宜令齎勑省諭并定以貢期上從之勑其<lb/>
王尚員曰王遣使赴京朝貢已如例賞賜遣還近福建<lb/>
鎮守廵按等官奏通事蔡璋等還次福州殺人刼財非<lb/>
法殊甚今因使臣還特降勑省諭勑至王宜責問璋等<lb/>
故縱其下之罪并追究肆惡之徒依法懲治自後定為<lb/>
<pb n="KR2l0010_WYG_092-25b"/>
例二年一貢止許百人多不過更加五人除國王正貢<lb/>
外不得私附貨物并途次騷擾有累國王忠順之意王<lb/>
其省之<lb/>
　　不許阿哈瑪特恩賞<lb/>
𢎞治二年禮部言比土魯畨蘓勒坦阿哈瑪特王并其妻哈<lb/>
屯鄂端各具畨表文遣使貢馬本部已請賜馬價表裏<lb/>
此外入貢磁黃青金石非邊關驗放之數不敢進阿哈<lb/>
瑪特又奏稱與哈宻都督哈尚結親因乞賜蠎龍九龍<lb/>
<pb n="KR2l0010_WYG_092-26a"/>
渾金各色膝襴紵絲等物然自遣使之後即誘殺哈尚<lb/>
據有其地其不義如此今得免於誅伐足矣何乞恩賞<lb/>
恐不可濫施上曰哈尚為朝廷効力阿哈瑪特既與結親<lb/>
又忍心殺之所奏乞之物皆勿與其令通事以此意諭<lb/>
來使知之十一月舊例賽瑪爾堪入貢俱由甘肅驗送<lb/>
至是阿哈瑪特遣使從滿剌加國取路進獅子鸚鵡等<lb/>
物至廣州兩廣總鎮等官以聞上曰珍禽奇獸朕不受<lb/>
獻况畨使奸詐又不由正路以來其即遣官阻回廣東<lb/>
<pb n="KR2l0010_WYG_092-26b"/>
鎮廵官違例起送宜坐罪姑從寛宥禮部仍移文諭之<lb/>
禮部覆議夷使雖違例進貢然不可絶之已甚宜薄給<lb/>
賞賜并量回賜阿哈瑪特綵段表裏等物以答其意使知<lb/>
朝廷懷逺之仁從之<lb/>
　　處烏思藏<lb/>
𢎞治二年禮部奏烏思藏畨僧沙卜珠等進貢不齎原降<lb/>
勘合又不經邊關驗送請郤其方物并罪邊關及沿途<lb/>
之失於盤驗者詔以畨僧既到京姑納其貢給賞遣之<lb/>
<pb n="KR2l0010_WYG_092-27a"/>
　　飭貢獸畫圖來獻<lb/>
𢎞治三年賽瑪爾堪蘓勒坦阿哈瑪特及土魯畨蘓勒坦<lb/>
阿哈瑪特王各遣使貢獅子并哈喇虎豹等獸陜西鎮守<lb/>
太監𫝊悳總兵官周玉等先圖形來上隨遣使人馳驛<lb/>
起送廵按監察御史陳瑶論其靡費騷擾請却之事下<lb/>
禮部議謂宜量容一二人赴京依例給賞其餘使人并<lb/>
所貢獸請一切却回量給犒勞且劾鎮守等官以為聖<lb/>
明在御屢郤外夷貢獻異物惪等不能奉順徳意顧為<lb/>
<pb n="KR2l0010_WYG_092-27b"/>
畫圖奏進請治以罪上曰爾等所言是既貢使將至陜<lb/>
西不必阻回令鎮廵官止起送一二人來京其餘給與<lb/>
口糧令住城内候事完量與賞勞發遣還國獅子等每<lb/>
獸日止給一羊不許妄費𫝊惪等姑貸其罪仍移文諭<lb/>
之<lb/>
　　飭不赴宴<lb/>
𢎞治三年時宴迤西各處使臣於㑹同舘滿拉哈濟等<lb/>
十人以賞賜未給不赴宴并毆其同事赴宴者禮部謂<lb/>
<pb n="KR2l0010_WYG_092-28a"/>
法當究問上曰滿拉哈濟等越禮冒法罪在不赦但逺<lb/>
夷無知姑貸之錦衣衛遣官校拘至禮部令本部堂上<lb/>
官及大通事備以事意諭之俾即關領物價啟行再犯<lb/>
必治以罪<lb/>
　　處土魯畨<lb/>
𢎞治四年禮部尚書耿裕等言土魯畨蘇勒坦阿哈瑪特往<lb/>
年不道朝廷已赦其罪令通使如故繼而遣使貢獅子<lb/>
及馬朝廷復許其自新優其禮遇賞賜犒勞悉從厚典<lb/>
<pb n="KR2l0010_WYG_092-28b"/>
歸順無幾旋復為逆雖曰其中事情曲直不能盡知但<lb/>
其僭儗稱汗名號稱兵犯順不可不慮且國家馭外蕃<lb/>
宜惜大體而待其使不宜太隆前項使人自去年五月<lb/>
到京乆不宣召今自三月以來宣召至再復賜表裏布<lb/>
疋羊酒等物正值彼國畨文到京之後彼心狡黠將謂<lb/>
朝廷恩禮視前倐焉加厚以為因彼虛誇强盛似畏彼<lb/>
而然事干國體不可不慎况蘓勒坦崛强西土乆蓄不庭<lb/>
之心則其遣使朝貢必擇其親信狡黠者今乃令其出<lb/>
<pb n="KR2l0010_WYG_092-29a"/>
入内庭畧無防範其間萬一有奸細窺覘之情潛蓄兇<lb/>
獷不軌之虞雖悔無及今哈宻使臣賽音莽蘓爾等應<lb/>
得宴賞俱已完畢未肯起程口稱朝廷仍復宣召夫不<lb/>
寶逺物則逺人格况獅子本一野獸不足為重何至上<lb/>
煩鑾輿屢加臨視遂使逺人得以藉口且給賞畨王物<lb/>
件俱係賽音莽蘓爾收領若再遷延不還必啟夷酋致<lb/>
疑將謂懼被拘執惡心日長將來邊釁又未可知乞令<lb/>
大通事前去㑹同舘省諭各夷速還照例送至甘肅至<lb/>
<pb n="KR2l0010_WYG_092-29b"/>
於宣召賞之數乞賜停止庶幾絶其覬覦之望上曰夷<lb/>
使即令回還賞賜其即給之爾等仍督大通事省諭俾<lb/>
知朝廷柔逺之意<lb/>
　　日本貢夷橫肆<lb/>
𢎞治九年八月禮部奏日本國遣使入貢至濟寧州夷<lb/>
衆有持刃殺人者其正副使壽冥不能約束乞賜裁抑<lb/>
上命今後日本國進貢使臣止許起送五十人來京餘<lb/>
存留游江舘榖者嚴為防禁<lb/>
<pb n="KR2l0010_WYG_092-30a"/>
　　究處盗勘合通貢<lb/>
𢎞治十四年三月江西信豊縣民李招貼與邑人李廷<lb/>
方福建人周程等私往海外與諸畨貿易至𤓰哇誘其<lb/>
國人哽亦宿等齎畨物來廣東市之哽亦宿父八禘烏<lb/>
信者其國中頭目也招貼又令其子誘之得𤓰字三號<lb/>
勘合底簿故紙藏之以備緩急舟經烏洲洋遭風飄至<lb/>
電白縣境因偽稱𤓰哇國貢使柰何噠亞木而以所得<lb/>
底簿故紙填冩一行畨漢人姓名凡百有九人及所貨<lb/>
<pb n="KR2l0010_WYG_092-30b"/>
椒木沉香等物謂為入貢所司傳送至廣州給官廩食<lb/>
之守臣以聞禮部議𤓰哇貢使例齎哇字十二號勘合<lb/>
關冩進貢方物名數今所齎乃先年降去底簿非號紙<lb/>
且又填為差批亦非例其事可疑行守臣覈實始得其<lb/>
情奏至禮部請以招貼等付廣東按察司問擬奏請其<lb/>
所齎畨物則令布政司貯之八禘烏信盗出底簿故紙<lb/>
與其子宜令布政司移文國王重治以罪仍令謹收勘<lb/>
合底簿毋俾姦人出廣東守臣自今遇外國進貢人至<lb/>
<pb n="KR2l0010_WYG_092-31a"/>
務審其齎有原降勘合方許具奏從之<lb/>
　　處哈宻使臣誣訴<lb/>
𢎞治十年禮部尚書徐瓊等奏言哈宻衛貢使都督沙<lb/>
呼實指揮克實克特穆爾等自哈宻殘破之後寄住苦<lb/>
峪朝廷不責其敗亡之罪而憫其流寓之窮所以撫綏<lb/>
安挿之者不遺餘策及其來朝廩餼宴賜如故近者薄<lb/>
減其衣服綵段之數將以激其興復之心初不為吝惜<lb/>
計至於馬駝方物價値令次所給段絹共五千餘匹以<lb/>
<pb n="KR2l0010_WYG_092-31b"/>
彼不堪之物易我有用之財數愈増而價不虧朝廷懷<lb/>
柔之道亦已至矣夫何谿壑無厭賞賚已畢買賣已完<lb/>
而猶展轉延住反覆奏擾前者本部嘗以其貪狠誣罔<lb/>
等狀奏聞皇上姑令省諭乃復恣其野性誣訴提督主<lb/>
事本部行勘俱渉虛偽况先年因夷人出入舘驛生事<lb/>
害人乃設官提督職掌所繫利害匪輕豈可從其自便<lb/>
而夷人一不利已輙肆怨訴若不量加懲治何以讋服<lb/>
諸畨宜凖先年處置日本國使臣例選差錦衣衛官一<lb/>
<pb n="KR2l0010_WYG_092-32a"/>
員帶旗校同兵馬司官至舘率通事示以威福促其起<lb/>
程如仍黠傲不從即將各夷執送錦衣衛明正其罪其<lb/>
大通事楊銘等職專答應義無私交當其承㫖省諭之<lb/>
時正宜宣揚恩威明示勸戒乃持本部覆過事由代之<lb/>
敷陳倡令各冩畨文與之封進似有交通之私况省諭<lb/>
夷人止於朝房内各通事受銘等鈐制莫敢異同或有<lb/>
私言皆不能知如本年七月内朝審㤗寧等衛犯邊之<lb/>
賊有大通事王英國其子通事王永向前驛審喝罵捶<lb/>
<pb n="KR2l0010_WYG_092-32b"/>
楚廷陛之間尚爾况於朝房者哉今後凡有宣諭請令<lb/>
大通事同本等通事并伴送人等率領夷人到於禮部<lb/>
堂上望闕明白傳驛令其俯伏聽從庶幾恩威宣著奸<lb/>
弊可革詔從之令大通事即從各夷起程不許仍前延<lb/>
住<lb/>
　　逮問濫起送<lb/>
𢎞治十二年禮部以烏思藏并長河西宣慰使司各遣<lb/>
人來貢一時至者凡二千八百餘人俱應給賞所費不<lb/>
<pb n="KR2l0010_WYG_092-33a"/>
貲請行四川鎮巡等官以後不許濫送務查先年勑㫖<lb/>
及本部勘合事例有礙者徑自阻回無礙奏請定<lb/>
奪其今次濫起送官吏請令巡按監察御史逮問<lb/>
從之<lb/>
　　戒飭潛從外夷<lb/>
正徳五年日本國使臣宋素卿本名宋縞浙江鄞縣<lb/>
人𢎞治間潛隨日本使臣湯四五郎逃去國王寵愛<lb/>
之納為壻官至綱司易今名至是充正使因戒飭之<lb/>
<pb n="KR2l0010_WYG_092-33b"/>
　　琉球請封事例<lb/>
成化十五年八月内該琉球國中山王世子尚真奏<lb/>
稱父尚圖病故乞要承襲該本部題奉欽依差正使<lb/>
給事中董旻副使行人張祥前去勑封尚真為中山<lb/>
王嘉靖七年四月内該琉球國中山王世子尚清奏<lb/>
稱父尚真薨逝請乞頒勑差官齎賜皮弁冠服襲封<lb/>
王爵等因該本部題覈查勘應否承襲等因奉聖㫖<lb/>
是便行與福建鎮巡等官從公訪看明白應否承襲<lb/>
<pb n="KR2l0010_WYG_092-34a"/>
有無詐冒情弊具奏定奪欽此嘉靖十一年該廵按<lb/>
福建監察御史虞守愚題稱㑹勘得琉球國中山王<lb/>
尚真病故伊嫡長男世子尚清相應承襲及該福建<lb/>
布政司咨呈粘繳合國人員結勘無礙縁繇前來題<lb/>
請遣官前去勑封行禮等因該本部題奉聖㫖是欽<lb/>
此又該本部題請出使品服查得勑封琉球國中山<lb/>
王遣給事中陳侃行人髙澄充正副使前去行禮給<lb/>
與大紅麒麟白<graphic n="KR3090" url="https://raw.githubusercontent.com/kanripo/KR-Gaiji/master/images/KR3090.png" mimeType="image/png"/>羅圓領各一件縁羅□□各一件<lb/>
<pb n="KR2l0010_WYG_092-34b"/>
青羅貼裏各一件齎捧詔勑各一道前去行禮等因<lb/>
題奉聖㫖是欽此嘉靖三十七年正月内該琉球國<lb/>
中山王世子尚元奏稱父尚清嘉靖三十四年六月<lb/>
内薨逝乞要襲封父爵該本部查係尚清嫡長男倫<lb/>
序已定相應差官勑封尚元為琉球國中山王覆題<lb/>
奉聖㫖是欽此續該本部題查得勑封琉球國中山<lb/>
王例該遣給事中行人等官充正副使行禮給與服<lb/>
色俱照嘉靖十一年正副使陳侃等事例并齎捧詔<lb/>
<pb n="KR2l0010_WYG_092-35a"/>
勑前去等因奉聖㫖是欽此續該刑科等衙門給事<lb/>
中等官呉時來等題稱近該禮部題奉欽依差充正<lb/>
使前徃琉球國行禮條陳過海事宜三事上請該本<lb/>
部覆題合將齎捧詔勑若國王請留誠懇照例賜給<lb/>
以俯順夷情及咨南京禮部於欽天監選取天文生<lb/>
一名前去其所帶醫生合聽吳時來等南北自便各<lb/>
選擇本鄉諳暁醫術者二名隨徃仍咨都察院轉行<lb/>
福建撫按衙門即將應造船隻器用及添撥民兵選<lb/>
<pb n="KR2l0010_WYG_092-35b"/>
擇有司軍衛䕶送官員等項俱從長酌量取用仍行<lb/>
該布政司開船之後將帶過人員用過錢糧造過器<lb/>
用等項造冊繳報本部查考覆題奉聖㫖是欽此<lb/>
　　朝鮮請封事例<lb/>
嘉靖二十四年正月内該朝鮮國奏稱嘉靖二十三<lb/>
年十一月十五日國王李懌薨逝乞要將世子李峼<lb/>
承襲父爵該本部題覆合照例請頒詔勑各一道并<lb/>
妃例該紵絲四疋羅四疋西洋布十疋差内臣二員<lb/>
<pb n="KR2l0010_WYG_092-36a"/>
齎捧前去勑封等因奉聖㫖是欽此續該朝鮮國權署<lb/>
國事李峘奏親兄王李峼執喪過哀薨逝無子乞要承<lb/>
襲該本部題覆合照前例請頒詔勑并紵絲等件差内<lb/>
臣二員齎捧前去行禮等因奉聖㫖是欽此嘉靖三十<lb/>
六年十二月内該朝鮮國王李懌奏將長子李峼立為<lb/>
世子事例覆題例該賞賜織金并暗花紵絲紗羅各四<lb/>
表裏該用内臣充正副使合行司禮監題請二員齎勑<lb/>
前去等因奉聖㫖是欽此<lb/>
<pb n="KR2l0010_WYG_092-36b"/>
　布文教<lb/>
　　髙麗向化入學<lb/>
洪武五年三月髙麗國王王顓遣宻直同知洪師範<lb/>
鄭夢周等奉表稱賀平夏貢方物且遣子弟入太<lb/>
學具詞曰秉彜好徳無古今賢愚之殊用夏變夷在<lb/>
禮樂詩書之習故我東夷之人自昔以來皆遣子弟<lb/>
入太學不惟知君臣父子之倫亦且仰聲名文物之<lb/>
盛伏望皇上察臣向化之誠使互鄉之童得比虞庠<lb/>
<pb n="KR2l0010_WYG_092-37a"/>
之胄不勝慶幸上顧謂中書省臣曰髙麗欲遣子弟<lb/>
入學此亦美事但其渉海逺來離其父母未免彼此<lb/>
懷思爾中書省宜令其國王與羣下熟議之為父兄<lb/>
者果願遣子弟入學為子弟者果聽父兄之命無所<lb/>
勉強即遣使䕶送至京或居一年半年聴其歸省也<lb/>
　　土官應襲子弟入學<lb/>
成化十七年二月廵撫雲南右副都御史呉誠奏乞令<lb/>
土官衙門各遣應襲子弟於附近府學讀書使知忠孝<lb/>
<pb n="KR2l0010_WYG_092-37b"/>
禮義庻夷俗可變而爭襲之弊可息仍禁約師生不許<lb/>
索其束脩饋送禮部覆奏以為有益風化事在可行如<lb/>
地逺年㓜者督令開一社學延鄰境有學者以之為師<lb/>
仍聽提學官稽考上曰然雲南土官世脩職貢無敢違<lb/>
越但爭襲之弊往徃有之蓋雖由於政而未化於教也<lb/>
其令土官各遣應襲子弟就學如廵撫官及爾禮部所<lb/>
言使蠻貊乖爭之風潛消而華夏禮義之化逺暨顧不<lb/>
美歟<lb/>
<pb n="KR2l0010_WYG_092-38a"/>
　　外夷陪臣子入監<lb/>
成化十八年四月琉球國中山王尚真奏乞以其陪臣<lb/>
之子蔡賔等五人於南京國子監讀書禮部按洪武<lb/>
永樂宣徳間例聞上曰海南逺夷嚮慕文教朕甚嘉<lb/>
之矧在先朝已有舊制其令蔡賔等於監肄業有司<lb/>
歳給衣服廪饌毋令失所務俾通知中國禮義永遵王<lb/>
化<lb/>
　　太學琉球生省親<lb/>
<pb n="KR2l0010_WYG_092-38b"/>
成化二十二年三月南京國子監琉球國官生蔡賔<lb/>
等五人乞歸省親禮部為覆請上曰昔陽城為太學<lb/>
諸生三年不歸省者斥之矧在逺方外國豈可長留<lb/>
不遣其即歸本國以遂其定省之私<lb/>
　夷興繼<lb/>
　　為外國繼絶<lb/>
永樂四年正月安南胡奃奏請還前安南王孫陳天<lb/>
平上從之天平陛辭奏曰臣下國餘孽荷陛下大徳<lb/>
<pb n="KR2l0010_WYG_092-39a"/>
煦育生成得反故國承已絶之宗復已失之位是使亡<lb/>
魂再生朽骨更肉臣雖庸愚實切圖報尚望陛下天地<lb/>
父母曲賜垂顧終保餘齡上曰自古亡國出奔之君如<lb/>
齊桓晉文皆内有主之故反國而安今爾無主於内徒<lb/>
朕為主於外事之委曲尤切朕心爾其明以燭微智以<lb/>
防患仁以恤下寛以容衆庻無後憂賜羅綺紗衣各二<lb/>
襲鈔一萬貫<lb/>
　　復安南國後<lb/>
<pb n="KR2l0010_WYG_092-39b"/>
宣徳元年三月成山侯王通遣指揮闞忠同事安南國<lb/>
王陳暊三世嫡孫暠所遣人奉表及方物至京請復其<lb/>
國上覧表以示文武羣臣且諭之曰昔太祖皇帝初<lb/>
定天下安南最先四裔朝貢及賊臣簒弑其主毒害<lb/>
國人太宗文皇帝發兵誅之固求陳氏之後立之不<lb/>
得乃郡縣其地我皇考毎念陳氏無後形諸慨嘆數年<lb/>
以來一方不靖屢勤王師朕豈樂於用兵哉今陳氏既<lb/>
有後宜與之諸臣皆曰陛下之心祖宗之心也且偃兵<lb/>
<pb n="KR2l0010_WYG_092-40a"/>
息民上合天心與之實便上曰論者不達止戈之義必<lb/>
謂與之不武但得民安朕亦奚恤人言於是遣禮部左<lb/>
侍郎李琦等齎詔往交趾罷兵且詢暠果陳氏之後則<lb/>
復其國<lb/>
　　正朝鮮國裔<lb/>
正徳十四年二月初髙麗國王王氏洪武間遇弑而絶<lb/>
陪臣李仁人擅立偽姓凡幾易矣國人得王氏裔瑶立<lb/>
之瑶復昏亂衆推門下侍郎李成桂主國事且請於朝<lb/>
<pb n="KR2l0010_WYG_092-40b"/>
詔許之改名旦令徙居漢成更號朝鮮成桂與仁人本<lb/>
異族永樂間降祭海岳祝文稱成桂為仁人嗣而祖訓<lb/>
條章亦載仁人及子成桂今名旦者成桂子芳逺奏辨<lb/>
太宗許令改正近所修大明㑹典復注祖訓於朝鮮國<lb/>
下云李氏連弑四王貢使市以歸國王李懌上疏備陳<lb/>
世系本末及四王始終無弑逆迹乞為改正下禮部議<lb/>
以㑹典一書詳載我朝制度其事關外國是非嫌疑之<lb/>
間皆在所畧况成桂之得國出皇祖之命其不繫仁人<lb/>
<pb n="KR2l0010_WYG_092-41a"/>
後又有太宗明詔可徵宜從其請詔可且嘉其誠孝賜<lb/>
勑諭之<lb/>
　處番僧<lb/>
　　優禮歸國<lb/>
洪武十四年九月遣西域僧噶瑪拉實哩薩木丹實哩等<lb/>
還國先是西域僧班迪達同其徒噶瑪拉實哩等十二<lb/>
人自中印度來朝命遊五臺山凡六年還京師居鍾山<lb/>
佛寺既而班迪達死至是噶瑪拉實哩等乞歸西域上<lb/>
<pb n="KR2l0010_WYG_092-41b"/>
勑禮部曰昔班迪達來時觀其資貌端潔戒行精慎朕<lb/>
甚嘉之及居中國甚乆吾中國僧俗亦重其善行班迪<lb/>
達死而噶瑪拉實哩等篤奉師教敬如存日可謂不背<lb/>
其師者矣今乞歸本國且欲以所歴中國風土人物歸<lb/>
語其國王使王不出户庭坐知中國之盛特賜僧號曰<lb/>
孝淨戒師俾西還凡經歴諸國及諸酋長或問僧何來<lb/>
所厯者幾國僧必具奏言使彼知之且僧來時朕嘗詢<lb/>
其所厯之地聞其景物之異朕亦喜焉况彼聞吾中國<lb/>
<pb n="KR2l0010_WYG_092-42a"/>
之大者乎爾禮部備録朕諭俾僧持歸仍令所至諸國<lb/>
及諸酋長遇僧至宜善送之<lb/>
　　買茶自備車輛<lb/>
正統四年禮部奏畨僧旺布桑嘉依嘉勒燦等來朝欲買茶<lb/>
六千斤帶回已有明禁未敢擅許上以畨僧僻處逺方<lb/>
非可以中國法令拘也禁之則拂其情順之則為民害<lb/>
宜令减半自備車輛載回<lb/>
　　禁番僧僭擬<lb/>
<pb n="KR2l0010_WYG_092-42b"/>
成化四年禮部尚書姚䕫等言近給事中魏元監察御<lb/>
史康永韶等陳言修德弭災及畨僧服用僭擬臣以畨<lb/>
僧者異端外教蠱惑人心汙染華夏宜從所言施行詔<lb/>
曰畨僧在祖宗朝已有之若一旦遣去恐失逺人之心<lb/>
踰制服用别行禁止<lb/>
　　限畨僧授職<lb/>
成化十八年禮部奏在京畨僧既無化導畨人之功且<lb/>
有夷人冒充之弊一授之職輙請誥勑殊與京官必待<lb/>
<pb n="KR2l0010_WYG_092-43a"/>
三年考滿乃給及僧録司官不給勑命例不同實濫恩<lb/>
典乞自今除邊境并外畨及在京國師禪師重職外餘<lb/>
在京覺義都綱等職俱不得妄請庶名器重而事不繁<lb/>
從之<lb/>
　　驗畨人給度<lb/>
成化二十二年喇嘛國師扎實巴勒忠鼐奏乞度畨僧禮<lb/>
部欲遵成化二年例以三千四百名數度之上命禮部<lb/>
官督僧録司驗其果係畨人者給度毋容冒濫<lb/>
<pb n="KR2l0010_WYG_092-43b"/>
　　節約畨僧營建<lb/>
正徳十年禮部尚書劉春奏西畨俗信佛教故祖宗以<lb/>
來承前代之舊設主烏思藏諸司闡化闡教諸王以至<lb/>
陜西洮岷四川松潘諸寺令化導夷人許其朝貢然每<lb/>
貢止許數人貢期亦有定限比年各夷僻逺莫辨真偽<lb/>
至有逃移軍匠人等習學畨語私自祝髪輙來朝貢希<lb/>
求賞賜又或多創寺宇奏乞名額即為勑賜朝貢不絶<lb/>
以故營建日増朝貢愈廣此皆藉民財以充宴賞繼繼<lb/>
<pb n="KR2l0010_WYG_092-44a"/>
不已雖神輸鬼運其何能應無窮之用哉乞酌為定例<lb/>
嚴其限期每寺給勘合十道陜西四川等處兵備仍給<lb/>
勘合底簿每當貢期比號相同方許起送其人數不得<lb/>
過多自後再不得濫自營建則逺夷知戒民財可省詔<lb/>
顯慶等二寺及洪福寺以後畨僧來貢者賞賜視寳淨<lb/>
諸寺例餘如所議行之<lb/>
　　頒給畨僧誥勑<lb/>
嘉靖二十八年以烏思藏等處畨僧琳沁嘉勒燦等三十<lb/>
<pb n="KR2l0010_WYG_092-44b"/>
八名各襲同師禪師都綱喇嘛職事駁回查勘納木喀嘉<lb/>
勒燦等三十一名禮部因奏今歲入貢畨僧中多去年已<lb/>
賞今次復來或同一師僧而襲職異名或同一職銜而<lb/>
住坐異地請以後襲誥勑俱開住坐地方及某師某名<lb/>
不得混冒又諸畨節年襲職守候誥勑日乆輙令帶原<lb/>
賫誥勑回畨待後入貢之年赴京補給以故諸畨得假<lb/>
借冒頂夤緣行私及今不處則舊誥勑終無銷繳之期<lb/>
非但夷情怠玩抑且國體未尊請以後畨僧襲職令將<lb/>
<pb n="KR2l0010_WYG_092-45a"/>
賫來誥勑納還内府不得如故賫回其新給誥勑速與<lb/>
關領庶絶弊端又各處畨僧襲職進貢本部立文簿一<lb/>
扇各僧賫到舊給誥勑所載師僧職頒給年月及今襲<lb/>
替僧徒名字住坐地方分别己未領有新誥勑逐一登<lb/>
記備行布政司照式置造如有應貢年分即以前冊查<lb/>
對如係年代乆逺果有老疾方得起送承襲如係已襲<lb/>
未領誥勑許起送一二人其餘無得濫放報可<lb/>
　　裁四川畨僧貢人<lb/>
<pb n="KR2l0010_WYG_092-45b"/>
嘉靖四十年四川威州保縣金川寺畨僧每三年一貢<lb/>
例用五百五十人其來已乆至嘉靖三十六年禮部據<lb/>
㑹典中所載永樂初例裁其四百人至是復當貢例該<lb/>
寺演化寺禪師遣都綱畨僧拉喀等仍五百五十人來<lb/>
貢執稱自永樂間勑本寺貢方物一百五十分其都綱<lb/>
噶瑪拉等寨方物共五百五十分俱認守各山界隘口<lb/>
又係舊數原非後來増添勢難减革乞凖如舊守臣以<lb/>
聞祇令拉喀等百五十人入京餘四百人留境上待命<lb/>
<pb n="KR2l0010_WYG_092-46a"/>
禮部請以㑹典額内百五十人給全賞餘四百人既稱<lb/>
各有認守地方亦准給賞於中各减絹二疋詔可<lb/>
　貢禁<lb/>
　　禁紉製違式衣<lb/>
成化七年琉球國使臣蔡璟以織金蠎龍羅不顧匠紉<lb/>
製時錦衣衛校尉有緝獲市民與外國人交通者到部<lb/>
鞫之疑其羅出於私交者皆不服及鞫璟固稱為其王<lb/>
國受賜於先朝者事聞上命禮部稽舊籍有無禮部云<lb/>
<pb n="KR2l0010_WYG_092-46b"/>
無遂收貯内庫仍勑諭其國王知之<lb/>
　　貢使挾私貨<lb/>
成化十四年廣西守臣奏稱安南朝貢齎裝甚多而邊<lb/>
境民少不足運送以致搆怨事下禮部議其國朝貢使<lb/>
人多挾私貨營利殊為邊境之苦乞嚴加禁約故有是命<lb/>
　　福建貢夷禁例<lb/>
𢎞治十四年琉球國使臣奏守臣虐削事下禮部議令<lb/>
福建守臣今後琉球國進貢方物除胡椒蘇木每一百<lb/>
<pb n="KR2l0010_WYG_092-47a"/>
斤准令加五十斤以備折耗畨錫不必加増外其餘附<lb/>
帶物貨召商變賣者不許勸借客商銀兩及夷商私出<lb/>
牙錢其布政司等衙門市舶太監等官俱不許巧取以<lb/>
困夷人違者罪之著為令<lb/>
　譯職<lb/>
　　國子生習譯<lb/>
永樂五年癸酉命禮部選國子監生蔣禮等三十八人<lb/>
𨽻翰林院習譯書人月給米一石遇開科令就試仍譯<lb/>
<pb n="KR2l0010_WYG_092-47b"/>
所作文字合格准出身置舘於長安石門之外處之<lb/>
　　選習譯書學生<lb/>
宣徳七年選習四夷譯書學生初上以四夷朝貢日蕃<lb/>
繙譯表奏者多老命尚書胡濙同少傅楊士竒楊榮於<lb/>
北京國子監選年少監生及選京師官民子弟有可教<lb/>
者並於翰林院習學至是選監生王瑄等及官民子弟<lb/>
馬麟等各三十人以聞命指揮李誠丁全等教之翰林<lb/>
院學士程督之人月支米一石光禄日給飯食習一年<lb/>
<pb n="KR2l0010_WYG_092-48a"/>
能書者與冠帶惰者罰之不通者黜之<lb/>
　　譯字生考試出身<lb/>
正統二年十月行在禮部尚書胡濙等奏四夷舘舊習<lb/>
畨字及新習者六十四人俱照例考試出身次為三等<lb/>
上命一等者冠帶為譯字官逾年再試得中授職其二<lb/>
等三等及有新習者亦逾年再試遂著為令<lb/>
　　考試譯生賞罰<lb/>
正統三年禮部奏㑹官試得四夷舘諳暁回回等字官<lb/>
<pb n="KR2l0010_WYG_092-48b"/>
并監生子弟冀舞等三十二人第為三等請定其賞罰<lb/>
上命一等有官者月加折鈔米二石無官者與冠帶二<lb/>
等三等月减折鈔米一石使知自勵<lb/>
　　試譯字生三等法<lb/>
正統五年禮部尚書胡濙㑹官考翰林院四夷舘諳暁<lb/>
百夷等字監生并子弟得十九人為三等以聞上曰一<lb/>
等者為譯字官仍加俸鈔二等三等者令再習譯字俟<lb/>
期年考之<lb/>
<pb n="KR2l0010_WYG_092-49a"/>
　　以監生入四夷舘<lb/>
景㤗二年禮部奏近年官員軍民匠役之家子弟往往<lb/>
私自投師習學畨字希入翰林院譯館及至考試不惟<lb/>
字畫粗拙而且文理不通豈堪為用今後乞依永樂年<lb/>
間例於國子監㨂選年幼聰俊監生送舘習學三年例<lb/>
應考試中式者授以譯字官不中者仍令習學以行再<lb/>
試庶革奔競之風而得實才之用上從之<lb/>
　　禁私自習譯<lb/>
<pb n="KR2l0010_WYG_092-49b"/>
天順三年禮部左侍郎鄒幹等奏永樂年間翰林院譯<lb/>
冩畨字俱於國子監選取監生習用近年官員軍民匠<lb/>
作㕑役子弟投託教師私自習學濫求進用况畨字文<lb/>
書多關邊務教習既濫不免透漏夷情乞勑翰林院今<lb/>
後各舘有缺仍照永樂間例選取年幼俊秀監生送舘<lb/>
習學其教師不許擅留各家子弟私習及狥私保舉上<lb/>
命今後敢有私自教習走漏夷情者皆重罪不宥<lb/>
　　限譯字官生<lb/>
<pb n="KR2l0010_WYG_092-50a"/>
成化二年禮部奏四夷舘譯字官并子弟見有一百五<lb/>
十四員今教師馬銘又違例私收子弟張睿等一百二<lb/>
十六名教習畨書以希進用欲盡逮問干係人衆行請<lb/>
翰林院下四夷舘不許私收教習漏泄夷情上曰四夷<lb/>
舘官員子弟見在既多禮部即㑹官考選精通者量留<lb/>
餘送吏部改外任子弟俱遣寧家今後敢有私自教習<lb/>
者必罪不宥<lb/>
　　限通事濫進<lb/>
<pb n="KR2l0010_WYG_092-50b"/>
成化八年六月庚申朔禮部言鴻臚寺四夷各國通事<lb/>
額設不過六十人今濫進者數濫額外且國子監監生坐<lb/>
班歴事聽選至十四五年者方得授職今各項通事自<lb/>
辦事至冠帶授職通計正是七年所以啟奔競之風是<lb/>
後通事有缺俱從鴻臚寺查勘如果於例應補具呈本<lb/>
部然後行通事都指揮僉事詹昇等從公訪保必須精<lb/>
暁譯語籍貫明白行止端方身無役玷者具奏送部審<lb/>
考相同方奏送鴻臚寺戴頭巾辦事六年送部考中然<lb/>
<pb n="KR2l0010_WYG_092-51a"/>
後支米辦事三年比考覈身無過犯悞事方送吏部冠<lb/>
帶再辦事三年比與監生出身年月畧等始令實授序<lb/>
班職事否則徑發原籍為民其有事故者如原額不缺<lb/>
亦不准補其丁憂起復到吏部者亦須查有額定實缺<lb/>
選補無則仍令聽候如此則事體歸一人無濫進矣從<lb/>
之<lb/>
　　限譯字官改任鳴贊<lb/>
𢎞治二年禮部奏四夷舘通事序班自有專職近或夤<lb/>
<pb n="KR2l0010_WYG_092-51b"/>
縁改任鳴贊似非設置譯官初意自今請勿改任從之<lb/>
　　申定繙譯考選法<lb/>
𢎞治三年五月定四夷舘繙譯考選之法先是英國公<lb/>
張𢡟奏乞選四夷舘繙譯子弟監生禮部議行翰林院<lb/>
查處於是内閣大學士劉吉等言推補教師宜聽禮部<lb/>
及臣等訪舉其子弟監生宜因八舘文書繁簡為名數<lb/>
多寡令本部選監生年二十五以下二十名官民家子<lb/>
弟年二十以下及有世業子弟繙譯習熟者不限年數<lb/>
<pb n="KR2l0010_WYG_092-52a"/>
通選考一百名俱送本院分撥習學仍定為事例子弟<lb/>
務須專習本藝精通譯語諳暁畨文以備應用不許假<lb/>
以習舉為由别圖出身三年後本院同本部㑹官考試<lb/>
中者為食糧子弟月給米一石又歴三年後仍前㑹考<lb/>
中優等者與冠帶為譯字官月米如舊又歴三年㑹考<lb/>
中優等者授以序班之職其初試不中者許俟三年再<lb/>
試再試不中者許俟六年三試三試不中者黜為民中<lb/>
者食糧冠帶除授如例監生初入舘准坐監食糧習學<lb/>
<pb n="KR2l0010_WYG_092-52b"/>
三年考試中者月與米一石家小糧如舊又三年再考<lb/>
中者與冠帶九年考中優等者授以從八品之職習譯<lb/>
備用其初試再試不中准如子弟例三試不中者仍送<lb/>
還本監撥歴别用其兼習舉業者非精通本業亦不許<lb/>
入試庶使人有定志譯學可精其八舘名數韃靼舘監<lb/>
生五名子弟二十五名髙昌館監生二名子弟八名<lb/>
西畨舘監生二名子弟十五名西天舘監生一名子弟<lb/>
二名回回舘監生二名子弟十名百夷舘監生二名子<lb/>
<pb n="KR2l0010_WYG_092-53a"/>
弟十四名緬甸館監生二名子弟八名議從之<lb/>
　　處通事<lb/>
𢎞治十五年禮部議得近例鴻臚寺帶俸通事者署正<lb/>
典簿等官考滿鴻臚寺考劾呈送吏部但通事未授職<lb/>
之前食糧冠俸實授俱從本部考送既授職之後考滿<lb/>
不由本部其歴任陞任年月公私過名有無無所於考<lb/>
凡遇大通事缺員難於推舉各邊差遣難於選擇又其<lb/>
間勤惰不别何以激勸今後各官考滿請令鴻臚寺考<lb/>
<pb n="KR2l0010_WYG_092-53b"/>
劾呈送本部本部考劾咨送吏部近例南方海外諸國<lb/>
朝貢回者不必差官伴送若原來通事别有事故夷人<lb/>
陳乞不已者本部酌量事勢輕重臨期奏請差行人一<lb/>
員伴送<lb/>
　　始設暹羅譯字官<lb/>
𢎞治十年時暹羅國進金葉表文而四夷舘未有專設<lb/>
暹羅國譯字官表文無能譯辨大學士徐溥等以為請<lb/>
上曰既無暁譯通事禮部其行文廣東布政司訪取諳<lb/>
<pb n="KR2l0010_WYG_092-54a"/>
通本國言語文字者一二人起送聽用<lb/>
　　考選大通事<lb/>
嘉靖元年禮部尚書毛澄等奏請考選精通譯語熟諳<lb/>
夷情者二員為大通事訪保通事属之鎮廵官并鴻臚<lb/>
寺掌印官遇奉㫖宣諭畨人該部各差属官公同宣諭<lb/>
事畢即回以防賄漏得㫖大通事俱停補餘如擬行於<lb/>
是禮部覆議其職事令鴻臚寺官同本等通事掌管從<lb/>
之<lb/>
<pb n="KR2l0010_WYG_092-54b"/>
　　選補通事法<lb/>
嘉靖元年更定選補各國通事之法除丁憂緣事俱不<lb/>
作缺其見缺十人以上及一國全缺者在外行各邊鎮<lb/>
廵官每缺精選一人送部在京不必行通事訪如四夷<lb/>
舘譯字生事例禮部劄鴻臚寺召選真正籍貫俊秀子<lb/>
弟取其印信保結粘連送部覆審相同再行考試每缺<lb/>
精選一人奏送該寺分𣲖各國年深老成通事教習如<lb/>
本國無人許其自行從教師受業或令鄰邦通暁者教<lb/>
<pb n="KR2l0010_WYG_092-55a"/>
之一年之後同邊方訪保到部之人通行試以譯語上<lb/>
者收補次者候缺下者黜退不得妄稱守候年乆奏告<lb/>
濫收考選之時勘結人員亦不得妄以過犯冒頂之人<lb/>
竄入取罪著為令初通事缺人見任通事訪保横行求<lb/>
索視利重輕為出入至是鴻臚寺卿魏境疏其弊禮部<lb/>
覆議詔從之<lb/>
　　通事授職後季考<lb/>
嘉靖九年禮部通事言鴻臚寺通事之設視譯語生熟<lb/>
<pb n="KR2l0010_WYG_092-55b"/>
為職業修否時加考較立法固善但授職之後如弛季<lb/>
考事體未安請著令通事九年授職并六年者冠帶免<lb/>
其季試專取考對以稽職業其未及六年及候缺頂補<lb/>
者嚴考如三次考居下等者奏請定奪報可<lb/>
　　選四夷舘教師<lb/>
大學士李東陽等言四夷舘教授必畨字畨語與漢字<lb/>
文義俱通方能稱職故事於本舘推選或於各邊訪保<lb/>
務在得人頃來教師多缺宜令本舘提督官從公考試<lb/>
<pb n="KR2l0010_WYG_092-56a"/>
優等送内閣覆試照缺委用仍乞勑陜西雲南鎮守等<lb/>
官訪取精暁韃靼西畨髙昌西天百夷言語文字兼通<lb/>
漢字文義之人照例起送赴部奏請量授官職與本舘<lb/>
教師相兼教習務使譯學有傳不致臨期誤事詔是<lb/>
　　斥通事妄奏<lb/>
正德三年十月大通事王喜等奏哈宻國使臣沙呼實<lb/>
等來貢夾帶私物虛靡供給所賜盡於京師鬻之其属<lb/>
留邊者俱未沾及宜加禁詔通事官給由例不由禮部<lb/>
<pb n="KR2l0010_WYG_092-56b"/>
而尚書張昇啟之乞如舊便禮部奏覆各夷朝貢例許<lb/>
挾私貨以來蓋羈縻逺人宜俯順其情而不可過防以<lb/>
傷其向化之心也且哈宻城池之復在沙呼實亦與有<lb/>
勞今効順而來須加寛假以示恩意其獲賜而鬻之者<lb/>
亦宜從便蓋所得鈔錠數多輸之於彼既無所用而載<lb/>
之於途大有所費宜移文彼處鎮廵等官聽其量帶方<lb/>
物來京貿易但不可入境市物以勞驛傳其留邊夷使<lb/>
之賜審無欺尅聽其自便可也通事官進身既由本部<lb/>
<pb n="KR2l0010_WYG_092-57a"/>
則考滿之日其歴官月日臧否非本部難盡知之且屢<lb/>
奉欽依譯字并通事人員該部并大通事按季較試業<lb/>
不精善罷之喜言非是上是之命各夷進貢毋得入境<lb/>
市物其以物售之者治以重罪存留夷人賞賜令鎮廵<lb/>
官審處通事考滿如例勿改錦衣衛指揮僉事大通事<lb/>
王喜等言㑹同舘大使等官不能鈐束夫牌人等乞俱<lb/>
聽各國通事序班等官約束朔望仍欲本舘官吏率之<lb/>
來聽已令章下兵部議謂本舘諸務先設禮部主事一<lb/>
<pb n="KR2l0010_WYG_092-57b"/>
員理之各色通事亦聽約束蓋通事之職止於傳譯畨<lb/>
語不可以侵禮部之官今主事雖已裁革可仍添設不<lb/>
然則主客司額設員外郎主事亦可更畨管理得㫖令<lb/>
所司歲更一員理之且諭令今後諸司書辦人等不許<lb/>
撥置主使事覺必罪不宥<lb/>
　　考較譯字官生<lb/>
嘉靖二十四年禮部覆給事中厲汝進奏欲將譯字通<lb/>
事官生㑹同大臣從公考較甄别去留照得前項官生<lb/>
<pb n="KR2l0010_WYG_092-58a"/>
在舘人數甚多若復重加查革未免一時之人次繙譯<lb/>
欠通皆係該管教師宜聽内閣裁酌去取精選得人其<lb/>
各官生俱要嚴立期限勤督課業月有試季有考譯業<lb/>
精暁者方准留用不通者黜其通事序班人員收取太<lb/>
濫宜嚴加精選分别去留俱照譯字生事例每日進舘<lb/>
習熟畨語以後通事食糧冠帶授職等項俱以三六九<lb/>
年為期通將在舘官員人等一併考試不通者黜為民<lb/>
得㫖譯學不精本於選收多弊教法不嚴在舘通事人<lb/>
<pb n="KR2l0010_WYG_092-58b"/>
員即㑹同吏部通行考試已乃罰治罷黜有差<lb/>
　　考選譯字生條議<lb/>
嘉靖四十三年禮部議上考選譯字生十一事一考選<lb/>
世業子弟以畨文定其去取一各生赴考先自報已通<lb/>
未通二等未通者限年二十五歲以下審騐得實取其<lb/>
分數多者作養已通者不必限年必精熟然後入選一<lb/>
教師妄保者許各生面訴坐罪一往年請託成風以致<lb/>
當事者引嫌自避乆不舉行宜嚴禁一臨考時雜取漢<lb/>
<pb n="KR2l0010_WYG_092-59a"/>
文三十字令譯畨文各舘教師先將底本送部以憑驗<lb/>
對皆彌封較閲一考題各按九舘所習畨漢文就中摘<lb/>
出其名數之多寡視舘事之繁簡或一舘無人習學者<lb/>
則取他舘有餘之數補之令其改習一送舘之後行提<lb/>
督官如例季考懲戒其有終難䇿勵者徑請罷革至於<lb/>
三六九年㑹考照例食糧冠帶授職其三年不中者重<lb/>
加責治姑容習學又三年不中者黜退為民其食糧三<lb/>
年不中者亦行黜退其冠帶三年不中者令冠帶閒住<lb/>
<pb n="KR2l0010_WYG_092-59b"/>
三年一㑹考例有黜陟人數漸少宜以六年為率每考<lb/>
取二三十人補之一㑹考之期嚴查在舘各生若無放<lb/>
給假至三月以上已食糧者住支未食糧者令補足前<lb/>
曠方許送考至於丁憂起復者亦必扣滿三年不許與<lb/>
廷試歲貢同考一官生不得營求差遣曠廢本業一緬<lb/>
甸舘師生俱係故絶宜行鎮廵官多方訪補詔允行<lb/>
　<lb/>
　禮部志稿卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部志稿卷五<lb/>
                </head>
    <p>
<pb n="KR2l0010_WYG_005-1a"/>
欽定四庫全書卷<lb/>
　禮部志稿卷五<lb/>
　　　　　　　　　　　　眀　俞汝楫　編<lb/>
　聖訓<lb/>
　　憲宗純皇帝經筵之訓<lb/>
天順八年六月上將開經筵命少保吏部尚書兼華盖<lb/>
殿大學士李賢㑹舉講讀官以聞且賜𠡠諭勉勵之曰<lb/>
朕恭膺天命繼承祖宗鴻業君臨億兆負荷良艱永惟<lb/>
<pb n="KR2l0010_WYG_005-1b"/>
自古聖帝明王未有不資學問而能致天下於太平者<lb/>
朕鑒於茲將以八月初二日御經筵命爾太保㑹昌侯<lb/>
孫繼宗少保吏部尚書兼華盖殿大學士李賢知經筵<lb/>
事吏部左侍郎兼翰林院學士陳文吏部右侍郎兼翰<lb/>
院學士彭時同知經筵事太常寺少卿兼翰林院侍讀<lb/>
學士劉定知詹事府少詹事兼國子監祭酒司馬恂大<lb/>
理寺左少卿孔公恂翰林院學士杜僭萬安侍講學士<lb/>
李㤗太常寺少卿兼翰林院侍讀孫賢劉珝牛綸左春<lb/>
<pb n="KR2l0010_WYG_005-2a"/>
坊左庶子兼翰林院侍講王㒜徐溥兼經筵官賢文時<lb/>
安泰賢珝綸日侍講讀翰林等衙門儒臣分直侍講夫<lb/>
帝王之道具載經書茍非講眀何以措諸行事况朕臨<lb/>
御之初先務莫急於此卿等宜端心竭誠相與講論務<lb/>
臻其極毋隱而勿彰毋曲以狥好庶㡬㑹而通之理足<lb/>
以溉朕心舉而措之澤足以被天下如此朕斯無負上<lb/>
天之命祖宗之托而卿等亦無負于朕之所望矣欽哉<lb/>
　　尊號之訓<lb/>
<pb n="KR2l0010_WYG_005-2b"/>
成化二十三年三月上𠡠禮部曰皇太后撫育朕躬纉<lb/>
承鴻業二紀於茲海宇敉寧治化旁逹復撫育皇太子<lb/>
進學成身充諧室家國本益固功德隆重莫罄報酬宜<lb/>
上徽號以極尊崇用表朕愛敬之忱爾禮部擇日具儀<lb/>
以聞四月上恭上皇太后徽號禮畢詔告天下曰朕<lb/>
惟自古帝王之孝親匪惟養以天下而必尊以鴻名盖<lb/>
所以表功象德顯於今而垂於後也情文咸具敢㤀祗<lb/>
循恭惟聖母皇太后夙賛先皇茂隆内治誕育𦕈質纉<lb/>
<pb n="KR2l0010_WYG_005-3a"/>
紹丕圖迄今二紀宗社奠安海宇寧謐實惟聖母深仁<lb/>
洪慈訓廸之所致也矧於皇太子勤劬長育用底有成<lb/>
室家攸宜國本深固凡茲勲德超軼前古而尊崇之禮<lb/>
尚未加隆朕心歉焉乃稽典彛率籲臣工以今月十七<lb/>
日謹奉冊寳上尊號曰聖慈仁夀皇太后仰酬罔極之<lb/>
恩逺追帝王之孝禮既成於家國澤斯溥於寰區於戯<lb/>
據古尊稱式廣親親之教揆今恤下敷布老老之仁詔<lb/>
告中外咸使知聞<lb/>
<pb n="KR2l0010_WYG_005-3b"/>
　　孝思之訓<lb/>
成化二十年英宗睿皇帝忌辰奉先殿行祭禮遣駙馬<lb/>
都尉王増祭裕陵上退朝顧左右曰今早行禮之際追<lb/>
念罔極之恩感傷於懷泫然泪下不能自已永惟先皇<lb/>
奄棄天下臣民忽已二十年矣朕嗣守大業兢兢慄慄<lb/>
恒懼勿克負荷無以慰宗廟神靈今益當省身修徳任<lb/>
賢圖治使四海無虞生民樂業庶㡬無愧天子之孝云<lb/>
爾<lb/>
<pb n="KR2l0010_WYG_005-4a"/>
　　修省之訓<lb/>
成化元年五月京師大風雹大學士李賢勸上逺嬖幸<lb/>
親近老成修德舉政上曰朕嗣未久天戒屢彰敢不敬<lb/>
畏爾臣下亦當加警焉越數日降勑諭文武羣臣曰朕<lb/>
以菲德嗣承大統雖在疚中而敬天恤民之心未甞敢<lb/>
忽然自即位以来天灾屢見近於是月初五日風雹大<lb/>
作飄瓦㧞木此乃上天垂戒之嚴朕深懼焉意者徳有<lb/>
未修而政有未舉歟心有未誠而治有未至歟抑爾羣<lb/>
<pb n="KR2l0010_WYG_005-4b"/>
臣怠慢不謹爾事有乖上無以輔君徳下無以恵生民<lb/>
歟自今各宜恐懼修省恪恭乃事庻㡬以回天意特茲<lb/>
告戒尚其毋忽<lb/>
成化元年五月火流守南斗越五日𠡠諭文武羣臣曰<lb/>
朕以𦕈躬嗣承祖宗鴻業代天理物負荷惟艱茲者𤣥<lb/>
象示警朕甚懼焉永思厥咎罔知攸措用是减膳節用<lb/>
齋心於便殿朕將親露禱於昊天上帝引咎責躬修眀<lb/>
庶政爾在廷文武羣臣皆佐朕以行政者也上下一體<lb/>
<pb n="KR2l0010_WYG_005-5a"/>
休戚惟均其自今日為始各致齋三日同加修省務各<lb/>
秉乃誠各恭乃職勵精治理毋事因循為德為民必臻<lb/>
實效凡諸衙門有曽經具奏買辦採買物料於民間悉<lb/>
皆停止其有營造亦暫停免過夏俟秋涼興工以便吾<lb/>
民於戲朕為天之子爾羣臣與朕分治天職克謹天戒<lb/>
理所當然自今有可以匡輔不逮者尚無有隠爾等其<lb/>
欽承朕命毋忽<lb/>
成化三年七月上以南京雷震午門諭文武羣臣曰朕<lb/>
<pb n="KR2l0010_WYG_005-5b"/>
承天序守祖宗大業夙夜圖治惟求所以克享天心然<lb/>
望道未見治效未著今年地載失寧乃六月十五日雷<lb/>
震南京午門天之示戒可謂至矣詩云敬天之怒易云<lb/>
洊雷震以恐懼修省朕用是齋心滌慮内求已過盖中<lb/>
和未足以格髙厚誠敬未足以孚幽顯修齊治平之功<lb/>
未足以安中國服逺人敢㤀迪勵以弭灾異咨爾在廷<lb/>
文武羣臣與朕共天職其間有謀謨是資勲戚是聮司<lb/>
銓衡以清庶位均賦役以理萬民典禮以事神天治兵<lb/>
<pb n="KR2l0010_WYG_005-6a"/>
以靖華夏明刑罰守章程掌風紀任言責與夫握將帥<lb/>
軍旅之權分鉅細官守之寄者固或能守厥職矣然豈無<lb/>
竊位茍祿蔽塞賢路以玷朕之任使者乎豈無懷私狥<lb/>
利欲成谿壑未逹朕之聰聞者乎怠而能勉過而能改<lb/>
知止足而能退所與也以毗朕志以回天意以底於雍<lb/>
熙是為君臣交修之道是日上又𠡠諭南京文武羣臣<lb/>
曰朕惟太祖髙皇帝創萬世大業於南京所繫甚重乃<lb/>
今年六月十五日雷震於午門天之示戒夫豈徒然朕<lb/>
<pb n="KR2l0010_WYG_005-6b"/>
用是敬以修省戒飭在廷百執事勉修厥職以假穹聽<lb/>
咨爾南京守偹恭賛之臣屢致人言豈無所由盍各改<lb/>
勵以展来效其餘百司庶府勿謂朕耳目所不及而隳<lb/>
廢其職守以自勉背公向私盈饜其所欲以自棄當言<lb/>
者勿謂時不我從當事者勿謂上不欲用朕將稽其言<lb/>
之當理而從考其事之成功而用焉祀典必恪神乃歆<lb/>
戎政必練邦乃固賦入必慎民乃富屈抑必伸獄乃清<lb/>
無慢以取譴無怠以忘職無掊尅以為能足國無酷惨<lb/>
<pb n="KR2l0010_WYG_005-7a"/>
以為能去惡惟趨於大中至正以稱朕意惟天心其祐<lb/>
焉<lb/>
成化四年九月上諭文武羣臣曰朕嗣守丕圖惟天地<lb/>
眷佑是頼然勿克正於心修於身近無以御於家邦逺<lb/>
無以寧於海宇將奚以格髙厚神祗乃今年八月癸巳<lb/>
京師地震九月初以来彗星見北斗朕既齋心滌慮以<lb/>
改圖自新袛告天地非徒言之固將躬行之爾文武諸<lb/>
臣輔朕猷為受朕委託分職布任於中外者尚各警其<lb/>
<pb n="KR2l0010_WYG_005-7b"/>
怠忽因循之習革其欺公狥私之弊堅其忠藎不移之<lb/>
操固其㢘慎不汚之節豈惟爾之功名無玷天將鑒之<lb/>
以不致罰朕將資之撫世御宇不負所使朕之兵民將<lb/>
由之以不失其所邉圉強固而閭里殷富三光全於上<lb/>
九域安於下豈非君臣同德之效歟爾文武羣臣其圖<lb/>
利之<lb/>
成化十二年七月上於禁中祭告天地曰臣以菲薄之<lb/>
資撫盈成之運顧政事之多缺致灾異之荐臻茲者京<lb/>
<pb n="KR2l0010_WYG_005-8a"/>
城内外有物夜出殘害軍民驚動閭巷夫變不虚生必<lb/>
有所自意者或用度不節致傷民財歟或宫功繁興過<lb/>
勞民力歟或忠言不聞下情無由上逹歟或仁政不施<lb/>
實恵不能下究歟夙夜兢惕罔知所措伏惟大造垂慈<lb/>
曲賜矜憫赦過宥罪轉禍為祥俾妖物潜消居人安妥<lb/>
臣當祗謹天戒垂省愆尤斯維新於政令以圖報於大<lb/>
恩不勝惓惓懇禱之至<lb/>
成化十七年四月𠡠諭文武羣臣曰朕嗣承祖宗大統<lb/>
<pb n="KR2l0010_WYG_005-8b"/>
十有七年恒宵旰圖治求以上格穹蒼下安黎庶無負<lb/>
付託之重柰自去冬以来隂陽愆期雨澤少降朕心憂<lb/>
懼已甞齋心露禱祭告神祗又遣官清理刑獄用弭旱<lb/>
沴然而連日狂風大作塵霾蔽空豈朕與爾在廷諸修<lb/>
省有未至耶凡事闗朕躬者朕自究循而行之不怠爾<lb/>
等佐予治理中間能修職者固有而矌職者豈無為勲<lb/>
戚輔道者或忠藎未殫猷謀未盡歟司銓衡錢糓者或<lb/>
黜渉未當徴歛不時歟典禮樂兵戎者或不能以和神<lb/>
<pb n="KR2l0010_WYG_005-9a"/>
人息邉患歟與夫掌刑罰工役任風紀言責握將帥戎<lb/>
柄以及鉅細官守之寄者豈不稱委任而竊祿者歟有<lb/>
一於此亦足以召灾今自以後務湏痛加修省革其欺<lb/>
公狥私之弊警其因循懈惰之習固其㢘慎不私之節<lb/>
庶乎各舉厥職以輔朕不逮而政事修舉灾沴可弭矣<lb/>
爾等其欽承之<lb/>
成化十八年閏八月陕西西安府及徽州地震守臣以<lb/>
聞上曰地道失寧實由人事不修所致藩臣邉將皆佐<lb/>
<pb n="KR2l0010_WYG_005-9b"/>
朕以奠安坤維者陕西重地且逼近邉陲而地動若此<lb/>
夫豈無所感召歟其令各官殫心修禳以荅灾譴勿視<lb/>
為常事<lb/>
成化二十一年正月以星變赦天下詔曰朕紹祖宗大<lb/>
位撫御萬方思惟負荷之艱罔敢自遑自豫然而治效<lb/>
未著灾沴迭興地道失寧天時亢旱土無所演朕切憂<lb/>
惶甞齋心懇禱遣廷臣祭告山川柰嵗不登而河南山<lb/>
東畿内率多饑饉陕西山西尤劇至有棄恒産家室不<lb/>
<pb n="KR2l0010_WYG_005-10a"/>
相顧者元元何辜罹此危阨朕為民主可忍而莫之愍<lb/>
耶累愽采羣議發内帑倉儲𠡠所司大小多方賑濟期<lb/>
此矜人同歸樂土不意冬暮春初兩次星變有聲朕愈<lb/>
兢惕載𠡠臣工備陳時政得失采納而行用以下慰民<lb/>
望上荅天心況方春時和萬物發育祗承乾元資始之<lb/>
仁誕敷寛恤之典於戯君以愛民為德懷保恵鮮之政<lb/>
當施臣以輔治為忠還定安輯之務宜勉必上下極交<lb/>
修之誠庶穹蒼有昭格之效詔告中外俾咸知悉<lb/>
<pb n="KR2l0010_WYG_005-10b"/>
成化二十三年五月上以旱灾𠡠諭文武羣臣曰朕以<lb/>
涼德嗣守鴻圖夙夜憂勤期臻治理柰上天示戒亢旱<lb/>
踰時田苗枯槁民庶驚惶朕甚憫焉已曽寛恤刑獄徧禱<lb/>
神祗而雨澤未降豈寃抑未伸財用未節困苦未蘇而<lb/>
致然歟抑爾百官奉公守法之心懈而罔上厲下之私<lb/>
勝歟茲朕省躬自飭節减用度疎放宫人及條示合行<lb/>
事宜令内外衙門從實舉行爾等其各體朕心痛自修<lb/>
省盡心職務必致實效以回天意以蘇民困以紓朕憂<lb/>
<pb n="KR2l0010_WYG_005-11a"/>
憫元元之意<lb/>
　　祈禱之訓<lb/>
成化十八年四月上諭禮部臣曰前者爾等言一春無<lb/>
雨恐夏麥不實秋禾不生請命官祈禱朕以為立夏之<lb/>
後氣候蒸潤必有雨澤而今亢旱愈甚朕心憂惶莫知<lb/>
所措其命英國公張懋告天地保國公朱永告社稷襄<lb/>
城侯李瑾告山川<lb/>
　　宗室之訓<lb/>
<pb n="KR2l0010_WYG_005-11b"/>
成化十四年七月趙王見灂先以有罪革冠服令戴民<lb/>
巾讀書習禮至是其母妃懇為之請上乃賜之𠡠曰徃<lb/>
年皇親文武大臣合詞奏王悖禮犯法之事難以悉數<lb/>
揆之祖訓本當拘取来京令降為庶人朕念親親特從<lb/>
輕典止革冠服帯民巾讀書習禮俾圖自新今纔二載<lb/>
王母妃十次乞恩謂王自思惶赧悔悟深切夫人有過<lb/>
貴乎能改過而能改必遷於善特允所請復王冠帯仍<lb/>
管國事而後王當聽信輔臣毋狎近羣小當仁民愛物<lb/>
<pb n="KR2l0010_WYG_005-12a"/>
毋非法虐下當正大持身毋恣意滛戯當禮遇親族毋<lb/>
戕害骨肉當鎮靜圖治毋騷擾軍民凢府中一應事務<lb/>
必遵成憲必本天理必合人情然後斟酌而行庶㡬祿<lb/>
位可保無虞藩邦可保永昌矣不然禍仍逮身追悔何<lb/>
及<lb/>
成化十五年十一月襄王祁鏞奏乞追封故妃李氏為<lb/>
襄王妃然與臣母妃靖氏封號無辨竊觀諸司職掌命<lb/>
婦因子孫官爵封母並祖母者並加太字議禮出自朝<lb/>
<pb n="KR2l0010_WYG_005-12b"/>
廷乞如命婦制上曰議禮雖出自朝廷但祖宗舊制乃<lb/>
萬世臣子所當遵守者其敢擅増損乎詩云不愆不忘<lb/>
率由舊章王所請非舊章其已之<lb/>
　　止殉葬之訓<lb/>
成化十年七月遼王豪墭奏嫡長子思璊病故其繼妃<lb/>
馮氏妾曺氏俱無所出宜令殉葬上曰先帝上賓頋命<lb/>
毋令後宮殉葬可以為萬世法況王府前此未甞有用<lb/>
殉者今遼王葬其子乃欲以其婦殉之何其戾耶禮部<lb/>
<pb n="KR2l0010_WYG_005-13a"/>
即移文所司啓王勿用遷其婦别室毋令失所<lb/>
　　冕服之訓<lb/>
成化十六年三月晉王鍾鉉為其嫡長孫表榮乞衮冕<lb/>
章服上曰冠服之制所以眀尊卑辨等威所係甚重祖<lb/>
宗舊制親王世子冕服各有章數未聞世孫而有冕服<lb/>
也將何給王所奏可寢之<lb/>
　　藩婚之訓<lb/>
成化二十二年代府鎮安王成泳奏舊例天下王府婚<lb/>
<pb n="KR2l0010_WYG_005-13b"/>
配務於本境衛府州縣軍民良善子女内令長史承奉<lb/>
擇倫理無碍年貌相應者取其所司官勘結啓王成婚<lb/>
今本府各王將軍多有違此例者乞申眀約束禮部覆<lb/>
奏所言宜從上從之以書諭各王府曰朕惟婚姻人道<lb/>
之始正家之原婚姻正而家道齊然後國與天下可治<lb/>
也近聞各府王選婚多不遵禮法徃徃信任小人受其<lb/>
賄賂嘱託不復論其門地叙其倫理一槩選用或有男<lb/>
為王姪女儀賔而女却為王堂夫人者或有叔為姑儀<lb/>
<pb n="KR2l0010_WYG_005-14a"/>
賔而姪就配姑之女者或有姑為王妃而姪就配王之<lb/>
庶女者甚至一女有先定姪姪亡而定與叔或先定與<lb/>
兄兄亡而定與弟或弟亡而定兄者傷倫敗理違背法<lb/>
度莫此為甚近日鎮安王曽有此言已諭禮部定為禁<lb/>
例自今以後藩府選婚務湏長史㑹同承奉教授内使<lb/>
等官於本境衛府州縣官軍民之家行已無愆治家有<lb/>
禮者選其子女必湏年命相宜人物俊秀取其各該軍<lb/>
衛有司官衛鄰里保結眀白啓王具奏成婚若内使旗<lb/>
<pb n="KR2l0010_WYG_005-14b"/>
較人等敢有通同納賄欲蔽親王濫將不應之家及犯<lb/>
律禁之人朦朧選擇啓請成婚致使紊亂尊卑有傷國<lb/>
體者事發即將用財營求并受財聽嘱及事内一干人<lb/>
衆通查提問俱治以重罪不宥夫倫理明則風化行紀<lb/>
綱正斯天下定自古治外由内之政未有不先謹於此<lb/>
也<lb/>
　　朝貢之訓<lb/>
成化元年二月禮部言朶顔等三衛徃来進貢路繇喜<lb/>
<pb n="KR2l0010_WYG_005-15a"/>
峯口去年因附迤北使臣来朝欲要厚賞朝廷待以常禮<lb/>
處之别館彼皆失望今嵗来朝博囉恐失朶顔等衛人<lb/>
心乃代為奏求厚賞上𠡠博囉曰我祖宗以来四方朝<lb/>
貢使臣管待賞賜輕厚重薄俱有定例不可増減況朶<lb/>
顔等三衛曩時無所依倚我祖宗特加憐憫設立衛分<lb/>
授以官職俾近邉住牧每年朝貢俱從東路進入管待<lb/>
賞賜有例不缺今都督多羅千等不遵舊例却差人與<lb/>
爾等同来若朝廷不加分别不惟違我祖宗舊例抑且<lb/>
<pb n="KR2l0010_WYG_005-15b"/>
不見厚爾使臣之意因此只照常例難以更改特諭爾<lb/>
知之<lb/>
成化二年九月朶顔等衛右都督多羅千遣使臣傳報<lb/>
夷情且奏求印信帳房并不限朝貢人數上乃賜之𠡠<lb/>
曰爾三衛皆我祖宗所立授之官職衛我邉境爾之前<lb/>
人嵗時朝貢無有二心爾等正當繼前人之志感恩圖<lb/>
報却乃隨從摩爾觀為非抑不思昔有從也先作歹者<lb/>
今安在哉爾等年来朝受賞賜陞官職誰與爾耶今既<lb/>
<pb n="KR2l0010_WYG_005-16a"/>
改悔差人来朝并奏報事情特從寛貸仍賜表裏以答<lb/>
爾意并准爾所奏嵗時差人朝貢每衛許放百人湏以<lb/>
本衛印信文書為照爾等今後宜以也先等為戒以爾<lb/>
前人為法各守境土防護邉疆勉於為善竭誠報國庶<lb/>
㡬永享太平之福<lb/>
成化三年正月禮部奏遼東邉闗并驛遞於入貢逺人<lb/>
待之失宜致有嗟怨恐生邉釁上曰然其移文薊州永<lb/>
平等處鎮守廵撫等官令各嚴飭守闗各官軍及驛遞<lb/>
<pb n="KR2l0010_WYG_005-16b"/>
衙門凡遇逺人入貢務待之以禮其供用之物亦宜周<lb/>
備毋簡畧所貢之物聽其自效毋責備必使逺人感恩<lb/>
懷恵庶盡朝廷柔逺之意<lb/>
成化三年二月摩爾觀三上書求入貢上遣通事詹昇<lb/>
齎𠡠奬諭之曰朕受天命承祖宗大業為天下主内華<lb/>
外夷皆朕赤子也勿率循治化者有怒之而勿終拒絶<lb/>
焉服則舎之且待以仁恩爾摩爾觀昔年甞来廷矣昨<lb/>
日忽擾我邉陲今又悔過歸誠累求朝貢在邉諸將俱<lb/>
<pb n="KR2l0010_WYG_005-17a"/>
厲兵秣焉以待奏功在廷文武亦謂宜從邉將之言朕<lb/>
以天覆九有為心特允爾来命通事指揮使詹昇齎𠡠<lb/>
諭爾𠡠至即率領部落退處邉外戒令守法安靜住牧<lb/>
所遣朝貢使臣無得過三百人亦湏戒令遵依我邉將<lb/>
約束母得在途恣肆夫好生惡殺者天之道朕之所奉<lb/>
以子民也爾能仰體朕心朕將錫福於爾俾永享太平<lb/>
之樂豈不美歟<lb/>
成化三年四月虜酋毛里孩等遣使朝貢奏欲遣報使<lb/>
<pb n="KR2l0010_WYG_005-17b"/>
上不允賜以𠡠曰爾等尊敬朝廷遣使朝貢朕甚嘉恱<lb/>
已於来賜以宴賞比諸夷有加凡所求請量為給與朕<lb/>
於爾厚矣所以然者奉天命為華夷主當廣如天之量<lb/>
以容受之今爾等欲求朝廷遣使固是矣但使臣不能<lb/>
盡得其人或反因之搆起兵端況我祖宗原無此例近<lb/>
年雖遣不克慎終今不可效尤爾等能效順每年来朝<lb/>
朕不爾拒切宜戒約部屬勿侵軼我邉庶彼此安樂共<lb/>
享太平之福<lb/>
<pb n="KR2l0010_WYG_005-18a"/>
成化十七年十月禮部奏海外諸國及西域番王等遣<lb/>
使臣朝貢沿途多索船馬夹帯貨物裝載私鹽收買人<lb/>
口酗酒逞兇騷擾驛遞非禮違法事非一端所過官司<lb/>
累經陳奏欲依國法治之則念其逺人欲不治之則中<lb/>
國之人被其虐害今特降𠡠開諭繼今以後王遣使臣<lb/>
必選曉知大禮謹守法度者量帯傔徒嚴加戒飭小心<lb/>
安分毋作非為以敬奉使之禮以伸納欵之忱俾奉使<lb/>
者得以保全供應者得免煩擾豈不彼此两全哉<lb/>
<pb n="KR2l0010_WYG_005-18b"/>
　　封外國之訓<lb/>
成化十九年四月朝鮮國王李娎請封長子㦕為世子<lb/>
上既許之且諭禮部臣曰娎敬事朝廷與他國不同宜<lb/>
厚賜與且降𠡠諭之曰有爵土者莫不為長世之圖立<lb/>
嫡長所以係羣情之望今特封爾長子㦕為朝鮮國王<lb/>
世子朝廷之命王其承之藩邦之器世子其主之知天<lb/>
地之分不可踰益循事上之誠知繼體之道不可忽罔<lb/>
替秉禮之訓若是則本愈固譽愈隆國王享福有窮耶<lb/>
<pb n="KR2l0010_WYG_005-19a"/>
　　修寺觀之訓<lb/>
成化二年上諭禮部臣曰京城内外居民輳集處所多<lb/>
有内外官員人等増修寺觀廟宇禮部其嚴加禁約尚<lb/>
書姚䕫等請掲榜禁約繼今不許於原額外増修請額<lb/>
違者許廵街御史及五城御史兵馬司擒治仍行順天<lb/>
府曉諭鄉村一體遵行<lb/>
　　廕襲之訓<lb/>
成化十八年已故刑部右侍郎林鶚子薇援例乞為國<lb/>
<pb n="KR2l0010_WYG_005-19b"/>
子監生禮部通查舊例以聞上不允薇入監仍諭禮部<lb/>
曰廕叙大臣子孫朝廷所以崇徳報功示激勸也其間<lb/>
或有容身保位無益於時者恩典何可泛及今後在京<lb/>
三品以上官果政績顯著許一子自陳試其能通經書<lb/>
大義乃許入監否則發回籍毋容一槩濫擾<lb/>
　　隆廕之訓<lb/>
成化二十二年楊榮曽孫昻援例乞為國子監生上諭<lb/>
禮部臣曰仕者世祿王政之所先也楊榮歴事先朝四<lb/>
<pb n="KR2l0010_WYG_005-20a"/>
十餘年有計安社稷之功其子孫雖甞廕叙猶未稱朝<lb/>
廷報功之典宜令昻入監讀書用示殊恩以為後来盡<lb/>
忠於國者勸<lb/>
　　禁自宮之訓<lb/>
成化六年二月有自宫求進者二百六人禮部以聞上<lb/>
命姑宥其罪俱發回原籍當差不許托投王府勢豪潜<lb/>
住違者論死隠匿之家發邉逺充軍仍出榜禁約後有<lb/>
自宫求進一體治罪<lb/>
<pb n="KR2l0010_WYG_005-20b"/>
　　孝宗敬皇帝修省之訓<lb/>
𢎞治二年七月早朝畢上勑諭禮部曰近日京城雨水<lb/>
為灾南京又奏大風雷雨水之異朕當檢身飭行袛謹<lb/>
天戒爾文武百官其各加修省勉圖報稱政事有缺失<lb/>
當舉行改正者皆斟酌精當以聞<lb/>
𢎞治六年四月上以去冬無雪至於是月不雨𠡠諭文<lb/>
武羣臣曰朕以涼德纘承祖宗鴻業宵旰靡寧圖為治<lb/>
理乃者天道勿順自去冬迄今亢旱踰時田苖枯稿民<lb/>
<pb n="KR2l0010_WYG_005-21a"/>
庶驚惶朕甚憂懼已甞齋心露禱及遣官祭天下神祗<lb/>
而連日狂風屢作雨澤少降揆厥所由豈朕與爾文武<lb/>
羣臣交修之道猶有所未至耶自今事闗朕躬者朕當<lb/>
究循而行之爾等與朕共理天事休戚惟均亦各宜痛<lb/>
加修省革其背公狥私之弊警其因循怠惰之習固其<lb/>
㢘慎不渝之節凡軍民利病時政得失有可以興革文<lb/>
武羣臣并科道仍條奏来聞務臻實效母事虚文用佐<lb/>
朕之不逮庶人事修而天意可回故諭<lb/>
<pb n="KR2l0010_WYG_005-21b"/>
𢎞治十六年禮部以遼東火灾之異請令鎮廵等官各<lb/>
修省上曰遼東灾異非常即𠡠鎮廵等官痛加修省利<lb/>
弊可興革者具實以聞被火之家盡心賑恤毋致失所<lb/>
　　廟祀之訓<lb/>
𢎞治二十三年十一月上𠡠諭禮部曰朕惟古者天子<lb/>
九廟而祖宗功德百世不祧其他則以次祧遷有常制<lb/>
焉恭惟我太祖髙皇帝混一區宇肇正綱常追祀德懿<lb/>
熈仁四祖同殿異位情文具稱列聖相承昭穆有序至<lb/>
<pb n="KR2l0010_WYG_005-22a"/>
於皇祖考英宗睿皇帝九廟已備茲者皇考繼天凝道<lb/>
誠明仁敬崇文肅武宏德聖孝純皇帝山陵將畢升祔<lb/>
有期當定祧遷之制矧惟皇妣孝穆慈恵恭恪莊僖崇<lb/>
天承聖皇太后袝塟畢日宜有奉享神主之禮爾禮部<lb/>
其會文武大臣并詹事府國子監翰林院堂上左右春<lb/>
坊司經局及科道掌印官詳稽古制斟酌情文議處来<lb/>
聞務遵典禮足垂萬世用成朕尊祖敬親之大孝欽哉<lb/>
故諭<lb/>
<pb n="KR2l0010_WYG_005-22b"/>
　　視學之訓<lb/>
𢎞治元年三月上視學行釋奠禮御彛倫堂授經於講<lb/>
官祭酒司業賜之坐講祭酒費誾講商書說命惟天聰<lb/>
眀一節司業劉震講周易乾卦大人者與天地合其徳<lb/>
一節講畢上宣諭師生曰六經載聖人之道講眀體行<lb/>
務臻實效爾師生其勉之<lb/>
　　重建文廟之訓<lb/>
𢎞治十七年閏四月以重建闕里文廟成特命太子太<lb/>
<pb n="KR2l0010_WYG_005-23a"/>
保户部尚書兼謹身殿大學士李東陽徃祭賜之𠡠曰<lb/>
比因闕里文廟燬於回祿爰命有司重建厥功既成茲<lb/>
遣卿徃彼祭告夫先師道德萬世之所宗鼎新廟廷一<lb/>
代之盛典以故禋告之禮特委輔弼之臣卿其精白一<lb/>
心寅恭將事務期聖靈昭格以副朕隆師重道之懷事<lb/>
畢即星馳回京欽哉故諭<lb/>
　　纂㑹典之訓<lb/>
𢎞治十年三月𠡠諭大學士徐溥等曰朕嗣承丕緒以<lb/>
<pb n="KR2l0010_WYG_005-23b"/>
君萬邦逺稽古典近守祖宗成法夙夜祗懼罔敢違越<lb/>
惟我太祖髙皇帝創業定制所以為子孫計者至矣御<lb/>
製之書連篇累帙宏綱衆目極大而精隨制隨改靡有<lb/>
寧嵗後所施行未盡更定迨我太祖文皇帝繼正大統<lb/>
益宏逺圖列聖相承至於皇考皆因時制宜或損或益<lb/>
盖有不得不然者期不失乎聖祖之意而已顧其條貫<lb/>
見於簡冊卷牘之間凡百有司艱於考據下至閭里或<lb/>
未悉知皇祖英宗睿皇帝甞有志纂述事未克竟以遺<lb/>
<pb n="KR2l0010_WYG_005-24a"/>
朕躬是不可緩茲欲仰遵聖製編國史以本朝官職制<lb/>
度為綱事物名數儀文等級為目一以祖宗舊制為王<lb/>
而凡損益同異據事繫年彚列於後萃而為書以成一<lb/>
代之典俾天下臣民咸得披誦庶㡬㑹極歸極底於㤗<lb/>
和爾等其各殫心力詳錄而謹書之務使文質適中事<lb/>
理兼備行諸令而無悖傳諸後而可徴以稱法祖圖治<lb/>
之意爾等其敬承之故諭<lb/>
　　宗室之訓<lb/>
<pb n="KR2l0010_WYG_005-24b"/>
𢎞治元年二月晉王知烊奏世子竒原以母薨乞廬墓<lb/>
禮部覆奏上不許與王書曰承諭世子先因母妃患病<lb/>
躬侍湯藥徒歩禱神及後薨逝欲於安塟畢日廬墓以<lb/>
終喪制且又慮叔祖年髙侍養有缺不忍離側此可見<lb/>
其孝心純至宗室有此良足嘉尚但古人有云附於身<lb/>
附於棺必誠必信諒世子於送終之禮必已盡心而無<lb/>
遺悔矣古人又云事親者左右就養無方今叔祖春秋<lb/>
已髙世子正當朝夕侍奉不離左右況宗藩繼序所繫<lb/>
<pb n="KR2l0010_WYG_005-25a"/>
尤重豈可輕身乆處於外乎茲特令世子送塟掩壙之<lb/>
後即循常道回府侍養至於三年之内居處之奉服食<lb/>
之制哀思之誠則在世子自盡其心如此則送死事生<lb/>
兩得其道不惟於祖訓無違而於宗族化𨗳風俗歸厚<lb/>
寧不又有光乎叔祖其知之<lb/>
　　宥夷之訓<lb/>
𢎞治八年廣西上思州頭目黄政齎𢎞治七年冬至節<lb/>
表箋過期始至且不由本布政司類進禮部請治其罪<lb/>
<pb n="KR2l0010_WYG_005-25b"/>
上曰上思州去京師道里遼逺進表箋過期兼不由布<lb/>
政司類進不為無罪但念其逺人其特宥之<lb/>
　　濫乞之訓<lb/>
𢎞治十三年永順伯薛勲及廣寧伯劉佶俱乞賜蠎衣<lb/>
禮部以恩賞不宜太濫請賜裁處上曰蟒衣之賜係朝<lb/>
廷特恩而勲等一槩援例濫請實為煩凟今後有如此<lb/>
者必罪不恕<lb/>
　　武宗毅皇帝祭告之訓<lb/>
<pb n="KR2l0010_WYG_005-26a"/>
正德六年七月上諭禮部臣曰寜夏底定皆天地百神<lb/>
眷佑所致未伸告謝邇者四方灾旱相仍盜賊繼起荼<lb/>
毒生靈朕心惕然禮部其擇日遣官致告於是遣英國<lb/>
公張懋新寧伯譚佑㑹侯孫銘祭告天地宗廟社稷山<lb/>
川禮部右侍郎李遜學祭告天夀山之神其鍾山之神<lb/>
及天下嶽鎮海瀆俱令守臣祭告<lb/>
　　優夷之訓<lb/>
正德元年上諭禮部等臣曰今後四夷朝貢来京凡筵<lb/>
<pb n="KR2l0010_WYG_005-26b"/>
宴飲食俱宜豐㓗沿途廪餼驛傳如例應付以副朕柔<lb/>
逺之意<lb/>
　　朝貢之訓<lb/>
正德三年十月以禮部大通事王喜奏雲南夷𬗟甸及<lb/>
宣慰土官衙門例用三年一貢今皆不通宜移文鎮廵<lb/>
等官以時促之上曰土官貢賦自有舊制其勿紛擾仍<lb/>
行各省鎮廵等官知之<lb/>
　禮部志稿卷五<lb/>
</p>
<p>
</p>
  </div>
</body>
</text>
</TEI>
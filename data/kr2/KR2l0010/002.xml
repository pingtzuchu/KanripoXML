<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷二</head> <lb/>
    <p>
<pb n="KR2l0010_WYG_002-1a"/>
欽定四庫全書<lb/>
　禮部志稿卷二<lb/>
　　　　　　　　　　　　明　俞汝楫　編<lb/>
　聖諭<lb/>
　　成祖文皇帝敬天之訓<lb/>
永樂元年七月朔大祀天地預告太祖高皇帝配神告<lb/>
畢諭禮官曰祭天嚴父國家第一事必以恭敬為本固<lb/>
當自朕始然陪祀與執事之臣皆當同朕此敬庻幾感<lb/>
<pb n="KR2l0010_WYG_002-1b"/>
格之道爾等職典祀事尤宜夙夜直清以率於衆<lb/>
十一月朔南郊上南郊省牲還御奉天門進公卿大臣<lb/>
諭之曰祭祀莫大於郊古者犧牲粢盛不偹不潔不敢<lb/>
祭而帝牛滌三月其敬如此明日以始卿等繼朕省牲<lb/>
便應秉對越之誠不可怠忽自古天子之祭皆公卿助<lb/>
相國家生民受福卿等亦預享之不可不謹<lb/>
永樂四年正月上御武英殿覽存心録顧翰林侍臣曰適<lb/>
覽慕容超郊有異獸出壇側隋煬帝祀圓丘暴風未成<lb/>
<pb n="KR2l0010_WYG_002-2a"/>
禮而退後二人皆不旋踵而亡古人言惟徳動天盖不<lb/>
徳亦動天善則降祥不善則降殃但各以類應之又曰<lb/>
祭祀時固當誠敬亦必平素積累善行乃可獲福若平<lb/>
日所行反道背徳而臨祭一時致其䖍恭此豈有獲福<lb/>
之理<lb/>
永樂十一年春正月朔日有食之先是禮部以正旦朝<lb/>
賀宴㑹上請上曰古者日食天子素服修政用謹天戒<lb/>
朕既乖於治理上累三光而衆陽之宗薄食於元旦咎<lb/>
<pb n="KR2l0010_WYG_002-2b"/>
孰甚焉爾文武羣臣尚思勉輔朕躬調爕隂陽消弭灾<lb/>
變新正朝賀宴㑹之禮悉罷百官節鈔仍如例給之<lb/>
　　孝先之訓<lb/>
永樂元年五月禮部尚書李至剛等奏宋制凡忌日於<lb/>
各佛殿誦經設帝后位百官行香今後宜依宋制於天禧<lb/>
等五寺朝天宫令僧道誦經三晝夜上曰予於父母固<lb/>
當無所不用其心但人君之孝與庶人不同為人君者<lb/>
奉天命為天下主社稷所寄生靈所依但當謹身修徳<lb/>
<pb n="KR2l0010_WYG_002-3a"/>
深體天心恪循成憲為經國逺謨使内無奸邪外無盜<lb/>
賊宗社奠安萬民樂業斯孝矣如不能此而惟務修齋<lb/>
誦經抑末矣<lb/>
　　修省之訓<lb/>
永樂元年閏十一月書諭世子曰比北京山西地震坤<lb/>
道貴静占法地震主兵數動人不寧上天示戒不可不<lb/>
謹宜撫綏軍士嚴固城池洞察人情不可怠忽又御奉<lb/>
天門顧侍臣曰比北京山西地震天變垂戒朕用惕然<lb/>
<pb n="KR2l0010_WYG_002-3b"/>
爾等試言其故侍臣對曰地震應兵戈土木之事上曰<lb/>
比年兵旅饑饉民困甚矣朕方夙夜圖蘓息之豈肯適<lb/>
一已之情興土木之工重困民力如樓居可以避暑則<lb/>
午門端門皆可居也何必復建高臺廣榭今後宫卑隘<lb/>
不足容尚不敢増修慮勞民力土木之事至今不為若<lb/>
兵戈但當勅邉將嚴守備戒不虞而已<lb/>
永樂二年十一月上以京師地震召文武羣臣諭曰隆<lb/>
古聖王之世山川鬼神莫不寧皆由君徳修於上臣職<lb/>
<pb n="KR2l0010_WYG_002-4a"/>
修於下感應之機不誣後世君臣不能如古故灾異數<lb/>
見今地震京師固由朕之不徳然卿等亦宜戒謹修職<lb/>
以共囬天意軍民有不便之事當速改之<lb/>
永樂八年十月夜月犯太微垣右執法上諭三法司官<lb/>
曰昨夜太隂犯執法甚急爾等典刑罰宜加謹慎無罪<lb/>
不可枉有罪不可縱須得中道毋纖毫輕重<lb/>
永樂四年六月朔日有食之是日隂雲不見禮部尚書<lb/>
鄭賜等言此聖徳所感召請明日率百官表賀上曰正<lb/>
<pb n="KR2l0010_WYG_002-4b"/>
朕恐懼修省之際何可賀對曰宋盛時有行之者矣上<lb/>
曰於此一方隂雲不見天下至大他處見者多矣且隂<lb/>
陽家言日食而隂雲不見者水將為灾以此言之可賀<lb/>
乎乃止<lb/>
永樂十九年四月𠡠諭文武羣臣曰朕恭膺天命祇紹<lb/>
鴻圖爰倣古制肇建兩京乃永樂十九年四月十八日<lb/>
奉天等三殿灾朕心惶懼莫知所措意者於敬天事神<lb/>
之禮有所怠歟或祖宗有戾而政務有乖歟或小人在<lb/>
<pb n="KR2l0010_WYG_002-5a"/>
位賢人隠遁而善惡不分歟或刑獄寃濫害及無辜而<lb/>
曲直不分歟或䜛慝交作諂諛並進而忠言不入歟或<lb/>
横征暴斂剥削掊剋而殃及田里歟或賞罰不當蠧財<lb/>
妄費而國用無經歟或租税太重徭役不均而民生不<lb/>
遂歟或軍旅未息征調無方而饋餉空乏歟或工作過<lb/>
度征需頻繁而民力凋弊歟或奸人附勢羣吏弄法抑<lb/>
有司闒茸罷愞貪殘恣縱而致是歟下厲於民上違於<lb/>
天朕之𡨕昧未䆒所由爾文武羣臣受朕委任休戚是<lb/>
<pb n="KR2l0010_WYG_002-5b"/>
同朕所行果有不當宜條陳無隠庶圖悛改以回天意<lb/>
永樂二十年正月朔日食上諭禮部臣曰日食天變之<lb/>
大者况在正旦永念厥咎惕焉於心卿等宜各修厥職<lb/>
以匡輔不逮<lb/>
　　遵制之訓<lb/>
永樂元年二月上謂禮部臣曰昔我太祖高皇帝立綱<lb/>
陳紀禮樂制度咸有成規建文中率皆更改使臣民無<lb/>
所遵守朕即位以來首詔諸司必遵舊制尚恐奉行不<lb/>
<pb n="KR2l0010_WYG_002-6a"/>
逮爾禮部其申明之<lb/>
丁未上諭禮部臣曰太祖高皇帝親製大誥三編使人<lb/>
知趨吉避㐫之道頒行嵗久慮民間因循廢弛爾宜申<lb/>
明仍令天下誦讀鄉飲則講解如舊<lb/>
　　宗室之訓<lb/>
永樂元年四月賜晉王濟熺書曰皇考之世㕘酌古典<lb/>
詳定禮部儀車服器用各有等級比有言駙馬胡觀所<lb/>
乗棕輿其制度僣越與諸王無異詰其從來云爾與之<lb/>
<pb n="KR2l0010_WYG_002-6b"/>
夫諸王所用其制下天子一等君王之分可僭其漸既<lb/>
長何事不可僭矣繁纓小物孔子惜之爾繼今宜慎重<lb/>
不可率易<lb/>
永樂三年十月賜周王橚等皇明祖訓且諭之曰皇考<lb/>
所以垂訓子孫至要之道具在此書朝廷常守之可以<lb/>
永安宗社藩王常守之可以長保富貴朝廷與藩王本同<lb/>
祖宗所出但能皆以祖宗之心為心則自然各盡其道<lb/>
前代有帝王不能保全宗室如宋太宗亦有宗室不能<lb/>
<pb n="KR2l0010_WYG_002-7a"/>
自保全者如周三監漢七國此皆是不能以祖宗之心<lb/>
為心朕與諸弟勉之<lb/>
永樂三年五月上以代寧秦晉永興高平平陽諸王所<lb/>
為過失日多思豫訓戒以全親親之義賜書周楚齊蜀<lb/>
等王曰易曰履霜堅氷至孔子釋之其所由來者漸矣<lb/>
由辨之不早辨也故凡事慮於未萌則有益論於己然<lb/>
則無及我皇考太祖皇帝創業垂綂為子孫帝王萬世<lb/>
之計惟欲本支各盡其道朝廷篤於親親藩國重於守<lb/>
<pb n="KR2l0010_WYG_002-7b"/>
法朝廷之紀綱明正親藩不齟齬於其間藩國之禮節<lb/>
不踰朝廷不苛責於其上恩不至於掩義義不至於傷<lb/>
恩宗社永有磐石之安親藩同享無疆之福此皇考立<lb/>
法之意亦吾繼述之意而諸弟姪之意亦皆然也吾嘗<lb/>
思之朝廷不能篤親親之道是不孝於祖宗不友於兄<lb/>
弟不慈於子姪棄仁背義咎孰大焉昔建文嘗蹈此失<lb/>
矣吾即位以來恒切戒此閒居獨處教詔子孫亦惟在<lb/>
骨肉手足之恩不可為非禮苛責之事言出乎口心通<lb/>
<pb n="KR2l0010_WYG_002-8a"/>
乎天地鬼神盖吾躬嘗奉藩豈其不能身體其事哉夫<lb/>
為藩國者亦當體朝廷之心而亮其誠天下之事至繁<lb/>
一人之精力有限智識豈能悉周區畫豈能悉當若吾<lb/>
於兄弟子侄行有未至亦宜以情恕之比代寧秦晉永<lb/>
興髙平平陽諸王不亮吾心稍不順意内懐怏怏或聼<lb/>
小人教誘為非甚者形諸怨謗魘鎮所為不知不仁固<lb/>
少年寡學之過吾恐傷同氣已皆容忍不問然此特私<lb/>
恩耳為君之道必正公義而後有以服天下况法度者<lb/>
<pb n="KR2l0010_WYG_002-8b"/>
皇考之法度吾嗣位而不能守之又何以服天下之心<lb/>
故雖不可虧親親之私恩亦不敢廢天下之公義夙夜<lb/>
思之事有兩難欲直言其故使之圖改則恐傷恩欲隠<lb/>
忍不言將來積過愈深理不得容是䧟之於罪也至此<lb/>
非惟吾心不能自安天下之人亦謂吾徒能愛之而不<lb/>
能敎之養成其過故皆直言以戒之矣雖未能必其不<lb/>
逆於心若有諒吾之意信而從之他日徳成名立享其<lb/>
安樂與國家同久豈不兩盡其美哉兹特遣書陳布悃<lb/>
<pb n="KR2l0010_WYG_002-9a"/>
欵繼今之後吾惟常念親親之恩勿替諸弟侄亦惟常<lb/>
念皇考之法具在各盡其道共保富貴豈有涯哉吾之<lb/>
所言天地鬼神鑒臨在上惟宗國諸王亮之亮之<lb/>
永樂三年七月賜書周王橚曰比各府縣録周府長史<lb/>
司榜文來奏夫朝廷與王府體不同長史專理王府事<lb/>
豈得遍行號令於封外與朝廷等一家有一家之尊一<lb/>
國有一國之尊天下有天下之尊卑不踰尊古之制也<lb/>
今賢弟居國如諸子擅行號令於國中其亦可乎若奸<lb/>
<pb n="KR2l0010_WYG_002-9b"/>
人造此離間骨肉即具實以聞當䆒治之如實賢弟所<lb/>
命則速遣人收還仍嚴戒長史行事存大體毋貽人譏<lb/>
議<lb/>
永樂八年十月周王橚於國中作殿奉祀太祖高皇帝<lb/>
上聞之賜書曰禮支子不祭王國廟祀則肇於始封之<lb/>
王太祖高皇帝之祀朝廷自有宗廟王今祀於國中過<lb/>
矣孔子曰祭之以禮若不得為而為之不可為孝王其<lb/>
審禮而行毋貽物議<lb/>
<pb n="KR2l0010_WYG_002-10a"/>
永樂九年二月勑戒秦王尚炳曰昔周天子遣使賜齊<lb/>
桓公胙且命勿下拜桓公對曰天威不違顔咫尺小白<lb/>
敢貪天子之命無下拜遂下拜登受春秋書以示褒遣<lb/>
使賜晉侯命晉侯受玉惰使者歸曰晉侯其無後乎成<lb/>
肅公受脤於社不敬劉康公曰成子惰棄其命矣後皆<lb/>
不得其終春秋書以示戒比屡遣人賫符赴王國王不<lb/>
出迎但令内監取入及出見使者又侮慢不一此皆王<lb/>
不學之過不學何由達禮致王於此者皆長史紀善典<lb/>
<pb n="KR2l0010_WYG_002-10b"/>
儀之失職也其械送京師王自今勉力學問庶㡬寡過<lb/>
永樂十年二月勑靖江王府輔國將軍賛億曰監察御<lb/>
史言爾交通衛卒以錢貸民多取利息至繫人妻孥逼<lb/>
脅鬻居以償所負古畜馬乗不察於雞豚伐氷之家不<lb/>
畜牛羊百乗之家不畜聚斂之臣國家舊制四品以上<lb/>
官不得與民争利汝宗室之親乃恣肆如此果爾所為<lb/>
則赴京面陳若左右小人假爾名為之即械送京師<lb/>
永樂元年十月勑晉府長史龍鐔等曰朝廷封建親藩<lb/>
<pb n="KR2l0010_WYG_002-11a"/>
而選賢命材為之輔導兾以賛成徳善不至於有過也<lb/>
古之為人臣者無外交今王府擅與西畨往來又私以<lb/>
車逓送王年少寡學而不知古長史儒者謂不知古乎<lb/>
廷臣皆欲寘汝於法朕恐傷親親之意姑宥不問今後<lb/>
慎無復爾戒之戒之<lb/>
永樂十五年十二月勑戒永和王濟烺曰凢朝廷儀物<lb/>
制度等差截然不可違越比爾擅造印章僭用龜紐龜<lb/>
紐惟親王之寳用之爾擅為之越禮分矣以爾年少及<lb/>
<pb n="KR2l0010_WYG_002-11b"/>
念爾父同氣之故姑宥不問自今宜謹遵禮法毋蹈前<lb/>
過<lb/>
　　戒外戚之訓<lb/>
永樂二年四月春坊官劾奏中軍都督僉事李諒於文<lb/>
華殿早朝百官班退之後諒獨進啓事有違禮法請治<lb/>
諒罪上命姑宥之勑諭諒曰朝廷之法公於天下不以<lb/>
親踈有間朝儀凡百官謁東宫偕進偕退不許獨留私<lb/>
見乃謹始防㣲之道令行之初爾首犯之帝王行法先<lb/>
<pb n="KR2l0010_WYG_002-12a"/>
於貴近朕念親親之故曲宥不問其戒之慎之非分之<lb/>
恩不可再得爾其欽哉<lb/>
永樂四年八月賜趙王髙燧曰比聞都指揮欵台乘馬<lb/>
過駙馬都尉廣平侯袁容之門容怒其不下箠楚幾死<lb/>
欵台靖難功臣豈當非禮陵辱爾非不知亦不以聞自<lb/>
洪武以來往來駙馬之門何嘗有下馬之令晉王敦為<lb/>
駙馬縱恣暴横卒以悖逆滅亡覆轍在前可再蹈乎此<lb/>
書觀畢仍以示容其受使令辱欵台之人械送京師<lb/>
<pb n="KR2l0010_WYG_002-12b"/>
　　廵狩望祭之訓<lb/>
永樂七年正月上謂禮部臣曰朕今廵狩盖古人省方<lb/>
觀民之意服食之物皆偹以行都無取於民尚慮有司<lb/>
不體朕心妄有科擾使民未見徳而先受害者必不宥<lb/>
之其遣使先諭道途所經及北京所屬郡縣朕至日止<lb/>
令正官一員朝見毋騷擾百姓<lb/>
永樂七年三月朔車駕廵狩北京駐蹕東平州望祭泰<lb/>
山畢顧侍臣曰昔舜廵狩至泰山舉祀禮覲諸侯一正<lb/>
<pb n="KR2l0010_WYG_002-13a"/>
朔考制度而已盖欲使天下同風後來秦皇漢武皆生<lb/>
侈心登封泰山建立功徳以誇示後世終不免後世之<lb/>
非議我太祖皇帝一天下立法制五六十年國不異政<lb/>
家不殊俗朕謹遵成憲此行亦惟欲親廵撫使軍民各<lb/>
得其所耳侍臣頓首曰陛下守太祖之法而以堯舜為<lb/>
心天下蒼生實受其福彼秦皇漢武何足道哉<lb/>
　　科試之訓<lb/>
永樂二年二月禮部奏請㑹試選士之数上問洪武中<lb/>
<pb n="KR2l0010_WYG_002-13b"/>
所選幾何尚書李至剛對曰各科不同多者四百餘人<lb/>
少者三百人上曰朕初即位取士姑凖其多者後不為<lb/>
例又曰學者成材亦難當取其大畧其細如十分中有<lb/>
一二分語疵而不害理亦可偹數然科舉是國家取人<lb/>
材第一路不可濫且文體毋尚虗浮惟取樸實<lb/>
永樂十年二月命禮部尚書吕震諭考試官楊士竒金<lb/>
幼孜曰數科士頗多不免玉石雜進今取無過百人其<lb/>
務精擇収散木累百不若得良材一株也<lb/>
<pb n="KR2l0010_WYG_002-14a"/>
　　學校之訓<lb/>
永樂二年二月禮部奏北方嵗貢生員入學十年考不<lb/>
中式者例當充吏上曰人心志舒泰則能學四體不勞<lb/>
則能學衣食温飽則能學責人之功當量其力論人之<lb/>
罪當明其情北方近三四年間兵戈擾攘諸生舍俎豆<lb/>
而事軍旅飛芻輓粟之勞奔走流離之苦豈暇於學今<lb/>
考不中者可發囬原學補其廢學年數以俟再試不中<lb/>
如例處之<lb/>
<pb n="KR2l0010_WYG_002-14b"/>
永樂三年八月上諭禮部臣曰學校育才以資任用太<lb/>
祖高皇帝内設國子監外設府州縣學選用師範教育<lb/>
俊秀嚴立教法豐廪蠲徭期待甚至建文以來學校廢<lb/>
弛所司又不督勵虗縻廪禄爾禮部宜申明舊規俾師<lb/>
教無闕士學有成庶幾國家得賢材之用<lb/>
永樂四年四月禮部言廣西嵗貢生員考不中式者二<lb/>
人於法學官罰俸一年提學官當杖上曰逺方之人漸<lb/>
化者淺教道未行不可槩論夫立法雖有定論行法當<lb/>
<pb n="KR2l0010_WYG_002-15a"/>
量人情有定論則民知所守量人情則民用不寃姑宥<lb/>
之生員遣歸進學再貢不中式一論如法<lb/>
永樂十年三月雲南布政司左參議吕名善言武定尋<lb/>
甸廣西三府居民繁庶請設學校從之上謂禮部臣曰<lb/>
學校風化所繫人性之善蠻夷與中國無異在上之人<lb/>
作興之耳<lb/>
永樂十五年三月頒五經四書性理大全書於六部並<lb/>
兩京國子監及天下郡縣學上謂禮部臣曰此書學者之<lb/>
<pb n="KR2l0010_WYG_002-15b"/>
根本而聖賢精義悉具矣自書成朕旦夕宫中披閲不<lb/>
倦所益多矣古人有志於學者苦難得書籍如今之學<lb/>
者得此書而不勉力是自棄也爾禮部其以朕意曉諭<lb/>
天下學者令盡心講明無徒視為虗文也<lb/>
　　育才之訓<lb/>
永樂二年六月上命禮部臣曰㑹試下第舉人既多其<lb/>
中必尚有可取者盖慮一時匆猝或本有學問而為文之<lb/>
際記憶偶差遂至謬誤或本不謬誤而考閲之官神情<lb/>
<pb n="KR2l0010_WYG_002-16a"/>
昏倦失於詳審以致黜落此皆可矜其令翰林院出題<lb/>
再試擇文詞優等者以聞遂得貢士張鉉等六十人以<lb/>
奏上召見皆賜官帯命於國子監進學以俟後科且勉<lb/>
之曰士當立志志一則工專工專則業就爾等於學已<lb/>
有根本但更百尺竿頭進歩耳後科第一甲人有不在<lb/>
爾曺乎其往勉之<lb/>
永樂三年正月命翰林院學士兼右春坊大學士解縉<lb/>
等於新進士中選材質英敏者俾就文淵閣進其學縉<lb/>
<pb n="KR2l0010_WYG_002-16b"/>
等選修撰曽棨編修周述周孟簡庶吉士楊相劉子欽<lb/>
彭汝器等二十八人入見上諭勉之曰人須立志志立<lb/>
則功就天下古今之人未有無志而能建功成事者汝<lb/>
等簡拔於千百人中進士又簡拔於進士中至此固皆<lb/>
今之英俊然當立心逺大不可安於小成為學必造道<lb/>
徳之㣲必具體用之全為文必並驅班馬韓歐之間如<lb/>
此立心日進不己未有不成者古人文學之至豈皆天<lb/>
成亦積功所致也汝等勉之朕不任爾以事文淵閣古<lb/>
<pb n="KR2l0010_WYG_002-17a"/>
今載籍所萃爾各食其禄日就閣中恣爾玩索務實得<lb/>
於己庻國家將來皆得爾用不可自怠以孤朕期待之<lb/>
意<lb/>
　　奉先之訓<lb/>
永樂五年五月上問侍臣曰聞近俗之弊嚴於事佛而<lb/>
簡於事親其失果有之乎對曰間有之上嘆曰此盖教<lb/>
化不明之故朕於奉先殿旦夕祇謁未嘗敢慢或有㣲<lb/>
恙亦力疾行禮世人於佛老竭力崇奉而於奉先之禮<lb/>
<pb n="KR2l0010_WYG_002-17b"/>
簡畧者盖溺於禍福之說而昧其本也率而正之正當<lb/>
自朕始耳<lb/>
　　祀功臣之訓<lb/>
永樂元年十月享太廟畢遣官祭功臣於雞鳴山廟先<lb/>
是禮部侍郎宋禮言功臣自有廟請罷太廟配享但於<lb/>
本廟祭之上曰先帝所定配享不可罷又曰此皆佐命<lb/>
開國之臣既自有廟俟太廟享畢亦别遣官即其廟祭<lb/>
之於義可也著為令<lb/>
<pb n="KR2l0010_WYG_002-18a"/>
　　崇儒之訓<lb/>
永樂四年三月上幸太學勑禮部臣曰朕惟孔子帝王<lb/>
之師帝王為生民之主孔子立生民之道三綱五常之<lb/>
理治天下之大經大法皆孔子明之以教萬世朕皇考<lb/>
太祖高皇帝膺君臨億兆之任正中夏文明之綂復禮<lb/>
樂衣冠之舊渡江之初首建學校親祀孔子御筵講書<lb/>
守帝王之心法繼聖賢之道學集其大成以臻至治朕<lb/>
承鴻業惟成憲是遵今當躬詣太學釋奠先師以稱崇<lb/>
<pb n="KR2l0010_WYG_002-18b"/>
儒重道之意其合行禮儀禮部詳議以聞禮部尚書鄭<lb/>
賜言宋世謁孔子服靴袍再拜上曰見先師禮不可簡<lb/>
必服皮弁行四拜禮<lb/>
　　講書之訓<lb/>
永樂四年四月命禮部遣使購求遺書上視朝之暇輒<lb/>
御便殿閲書史或召翰林講論嘗問文淵閣經史子集<lb/>
皆偹否學士解縉對曰經史粗偹子集尚多闕上曰士<lb/>
人家稍有餘資皆欲積書况於朝廷可闕乎遂召禮部<lb/>
<pb n="KR2l0010_WYG_002-19a"/>
尚書鄭賜令擇通知典籍者四出購求遺書且曰書籍<lb/>
不可較價值惟其所欲與之庻竒書可得又顧縉曰置<lb/>
書不難須常覽閲乃有益凡人積金玉皆欲遺子孫朕<lb/>
積書亦欲遺子孫金玉之利有限書籍之利豈有窮也<lb/>
　　禮制之訓<lb/>
永樂元年十月勑禮部臣曰太祖高皇帝臨御命所司<lb/>
歴考禮樂制度恭酌古今上自朝廷下及臣民冠昏喪<lb/>
祭之儀服舍器用之制皆有等差著為定式頒布中外<lb/>
<pb n="KR2l0010_WYG_002-19b"/>
行之久矣朕慮今有司因循茍且奉行弗謹致有非分<lb/>
違法干犯刑憲非朕所以愛民之道爾禮部其以洪武<lb/>
中所定一切制度圖示中外俾人知遵守庶幾享太平<lb/>
之福<lb/>
永樂七年四月上諭行在禮部臣曰朝廷立法五十餘<lb/>
年服式器皿皆有定制比來臣民數有以越禮僭分罹<lb/>
刑憲者此教諭未至也即以舊定官民冠帯器皿制度<lb/>
繪為書册頒示中外及諸色工匠俾知遵守<lb/>
<pb n="KR2l0010_WYG_002-20a"/>
　　知民情之訓<lb/>
永樂十一年四月上謂行在禮部尚書吕震曰朕欲周<lb/>
知民之休戚嘗命凡布政司按察司及府州縣官至京<lb/>
者陳民間利病近有以時和嵗豐民安物阜為言者及<lb/>
驗視之田野荒蕪人民饑寒甚至水旱蟲蝗皆不以聞<lb/>
朕已寘諸法如今後所言有切民情可裨治理者宜旌<lb/>
賞之以明懲勸<lb/>
　　取言之訓<lb/>
<pb n="KR2l0010_WYG_002-20b"/>
永樂元年甘州中衛左所軍張真言事上覽畢顧禮部<lb/>
侍郎宋禮曰雖堯舜禹之聖亦皆樂取人言以為治朕<lb/>
即位首下詔求言而言者無幾此戍卒能上言雖皆不<lb/>
可采然為國之意則善宜加賚之其賜衣一襲鈔一千<lb/>
貫又顧禮曰居其位無其言君子耻之卿等亦毋嘿嘿<lb/>
守位而已<lb/>
　　豐年之訓<lb/>
永樂四年六月南陽府獻瑞麥有兩岐至五岐者上語<lb/>
<pb n="KR2l0010_WYG_002-21a"/>
禮部臣曰比郡縣屢奏祥瑞獨此為豐年之兆若年榖<lb/>
豐登民足衣食老少無凍餒之患皆天地祖宗之賜矣<lb/>
命薦之宗廟<lb/>
　　節假之訓<lb/>
永樂七年正月元宵節近上諭禮部臣曰我太祖高皇<lb/>
帝君天下四十餘年法度明偹恪遵成憲今四方無虞<lb/>
兆民康阜思與臣民同樂太平自正月十一日為始其<lb/>
賜元宵節假十日百官朝𠫭不奏事急務具本封進處<lb/>
<pb n="KR2l0010_WYG_002-21b"/>
分聴軍民張燈飲酒為樂五城兵馬弛夜禁著為令<lb/>
　　清釋道之訓<lb/>
永樂五年直𨽻及浙江諸郡軍民子弟私披剃為僧赴<lb/>
京冒度請者千八百餘人禮部以聞上怒甚曰皇考之<lb/>
制民年四十以上始聴出家今犯禁若此是不知有朝<lb/>
廷矣命悉付兵部編軍籍發戍遼東甘肅又嘆曰朕遵<lb/>
承舊制一不敢忽下人尚縱肆如此何况後來此不可<lb/>
宥此軰皆民螟螣不可蕃育　又直𨽻蘓州府嘉定縣<lb/>
<pb n="KR2l0010_WYG_002-22a"/>
僧㑹司奏縣舊有僧六百餘人今僅存其半請以民之<lb/>
願為僧者令披剃給度牒不聴上諭禮部臣曰國家之<lb/>
民服田力穡養父母出租賦以供國用僧坐食於民何<lb/>
補國家度民為僧舊有禁令違者必罪<lb/>
永樂十五年五月上謂禮部臣曰佛道二教本以清淨<lb/>
利益羣生今天下僧道多不守戒律民間修齋誦經動<lb/>
輒較厚利又無誠心甚至飲酒食肉逰蕩荒淫畧無顧<lb/>
忌又有一種無知愚民妄稱道人一槩蠱惑男女雜處<lb/>
<pb n="KR2l0010_WYG_002-22b"/>
無别敗壊風化洪武中僧道不務祖風及俗人行瑜珈<lb/>
法稱火居道士者俱有嚴禁即揭申明違者殺不赦<lb/>
永樂十六年十月上以天下僧道不通經典而私簮剃<lb/>
者多命禮部定通制榜示天下今後碩為僧道者府不<lb/>
過四十人州不過三十人縣不過二十人限年十四以<lb/>
上二十以下父母皆允方許陳告有司行鄰里保勘無<lb/>
碍然後得投寺觀從師授業俟五年後諸經習熟然後<lb/>
赴僧録司考試果諳經典始立法名給與度牒不通者<lb/>
<pb n="KR2l0010_WYG_002-23a"/>
罷為民若童子與父母不願及有祖父母父母無他子<lb/>
孫侍養者皆不許出家有亡命避罪出家者併寺觀住<lb/>
持罪之<lb/>
　　眚赦之訓<lb/>
永樂四年西域貢佛舍利禮部尚書鄭賜請因是寘釋<lb/>
罪囚上曰帝王之治以刑賞為務有功不賞有罪不誅<lb/>
雖堯舜無以治天下梁武帝元順帝皆溺於佛有罪者<lb/>
不刑致法度廢弛綱紀大壊而致於敗亡此豈可效况<lb/>
<pb n="KR2l0010_WYG_002-23b"/>
佛亦有天堂地獄善惡報應之説誘人為善爾儒者乃<lb/>
欲姑息為治耶<lb/>
　　賞將士之訓<lb/>
永樂九年十二月雨雪寒甚上御武英殿召禮部尚書<lb/>
吕震諭曰昔奸臣構㐫朕率師征討當風雪寒苦之際<lb/>
將士有墮指裂膚者而勇氣不衰今宗社既安朕居天<lb/>
位適對此景思昔艱難惻然動心凡諸靖難將士各賜<lb/>
之鈔都指揮人三百貫百指揮二百五十貫千户鎮撫<lb/>
<pb n="KR2l0010_WYG_002-24a"/>
二百貫百户所鎮撫一百五十貫旂軍一百貫故官并<lb/>
摠小旗父兄嘗在軍中凍傷皆如例<lb/>
　　懐逺人之訓<lb/>
永樂元年九月諭禮部臣曰太祖高皇帝時諸畨國遣<lb/>
使來朝一皆遇之以誠其土物來市易者悉聴其便或<lb/>
有不知避忌而誤干憲條皆寘宥之以懐逺人今四海<lb/>
一家正當廣示無外外國有輸誠來貢者聴爾其諭之<lb/>
使明知朕意<lb/>
<pb n="KR2l0010_WYG_002-24b"/>
永樂元年九月禮部尚書李至剛奏日本國遣使入貢<lb/>
已至寧波府禁令凡畨使入中國不得私載兵器鬻於<lb/>
民宜命有司㑹檢畨船中有兵器籍封送京師上曰外<lb/>
夷向慕中國來修朝賀危蹈海波䟦踄萬里道路既逺<lb/>
貲費亦多其各賫以助路費亦人情也豈當一切拘之<lb/>
禁令至剛復奏兵器民間不得私畜則亦無所鬻惟當<lb/>
籍封送官上曰無所鬻則官為凖中國之人市之毋拘<lb/>
法禁以失朝廷寛大之意且阻逺人歸慕之心<lb/>
<pb n="KR2l0010_WYG_002-25a"/>
永樂二年五月禮部尚書李至剛等奏琉球國山南王<lb/>
遣貢方物就令賫白金詣處州市磁器法當逮問上曰<lb/>
逺方之人知求利而已安知禁令朝廷於逺人當懐此<lb/>
不足罪<lb/>
永樂二年福建布政司奏暹羅國遣使與琉球通好其<lb/>
舟為風所漂至岸官已籍記舟中之物請命上謂禮部<lb/>
臣曰兩國通好是畨邦美事其舟為風所漂正宜矜恤<lb/>
豈可利其物而籍之鄉有善人猶能援人於危助人於<lb/>
<pb n="KR2l0010_WYG_002-25b"/>
善况朝廷統御天下哉其令布政司舟壊者為之修理<lb/>
人乏食者給之粟俟風便其人欲歸或往琉球導之去<lb/>
永樂五年六月上問禮部臣曰近四夷之情何如對曰<lb/>
蠻夷之情由來叛服不常數年陛下懐之以恩待之以<lb/>
禮今皆恱服無復反側之意上曰朕素待之以誠彼或<lb/>
不誠亦不與較故或有感激愧服者孔子嘗曰言忠信<lb/>
行篤敬雖蠻貊之邦行矣聖人之言萬世可行<lb/>
永樂八年十一月賜國子監琉球等處生李傑等并其<lb/>
<pb n="KR2l0010_WYG_002-26a"/>
從人冬衣靴襪既而從容與羣臣語及之禮部尚書呂<lb/>
震曰昔唐太宗興學校新羅百濟皆遣子入學當時僅聞<lb/>
給廩膳未若今日賚與周偹也陛下聖徳前古未有上<lb/>
曰逺方慕中國禮義故遣子入學必足於衣食然後樂<lb/>
學我太祖高皇帝命資給之著為令典所謂曲成萬物<lb/>
而不遺者朕安得違之<lb/>
永樂十一年五月國子監琉球生模都古等三人奏乞<lb/>
歸省上謂禮部臣曰逺人來學誠美事思親而歸亦人<lb/>
<pb n="KR2l0010_WYG_002-26b"/>
情宜賜以榮之遂賜綵幣表裡襲衣及鈔為道里費仍<lb/>
命兵部給驛傳<lb/>
永樂十四年六月廣東儋州土官同知王賢祐率生黎<lb/>
峒首王撒黎佛金等來朝貢物賜鈔幣遣還上謂行在<lb/>
禮部臣曰黎人逺處海内素不霑王化今慕義來歸而<lb/>
朝貢頻繁殆將困之非存撫之意自今生黎土官峒首<lb/>
俱三年一朝著為令<lb/>
永樂元年上謂禮部臣曰帝王居中國撫馭萬國當如<lb/>
<pb n="KR2l0010_WYG_002-27a"/>
天地之大無不覆載逺人來歸者悉撫綏之俾各遂所<lb/>
欲近西洋囬囬哈只等在暹羅聞朝使至即來朝逺夷<lb/>
知尊中國亦可嘉也今遣之歸爾禮部給文為驗經過<lb/>
官司毋阻自今諸畨國人願入中國者聴<lb/>
永樂元年安南國王胡□遣使奉表謝恩上命禮部臣<lb/>
諭之曰安南昔稱知禮之國今思明府言禄州西平州<lb/>
永平寨皆思明故地與安國接境安南奪而有之其歸<lb/>
語王如非安南地則速歸之保境安分惇修鄰好可以<lb/>
<pb n="KR2l0010_WYG_002-27b"/>
長享富貴也<lb/>
　　却慶賀之訓<lb/>
永樂二年七月禮部尚書李至剛奏今嵗山東郡縣野<lb/>
蠶成繭繅絲來進請率百官賀上曰野蠶成繭亦常事<lb/>
不足賀使山東之地野蠺盡繭足以被其一方而未能<lb/>
徧及天下朕之心猶未安也朕為天下父母一飲一食<lb/>
未嘗忘之若天下之民皆飽煖而無饑寒此可為朕賀<lb/>
矣乃止<lb/>
<pb n="KR2l0010_WYG_002-28a"/>
永樂三年七月陜西興平鳳翔二縣進瑞麥三十本禮<lb/>
部率羣臣上表賀以為聖徳覆被之應天下太平之徴<lb/>
上覽之謂尚書李至剛侍郎趙翀曰瑞麥固是喜應但<lb/>
四方逺邇靡一物不得其所斯可為太平今中外果無<lb/>
匹夫匹婦之愁怨於下者乎覽表祇益慚愧耳君臣貴<lb/>
相與以誠諛佞非治世之風也至剛等愧謝<lb/>
永樂七年七月順天府宻雲縣民獻嘉禾先是行在禮<lb/>
部尚書趙羾以禎祥疉見若兩岐之麥野蠺成繭日食<lb/>
<pb n="KR2l0010_WYG_002-28b"/>
不見之類皆欲稱賀上悉却之至是又因獻嘉禾欲率<lb/>
廷臣上表賀上曰古之帝王為治尚敦實黜浮華朕徳<lb/>
不逮但得四叙協和海宇康乂黎民衣食給足即國家<lb/>
之福一物之異皆偶然耳何以賀遂止<lb/>
八月山西代州繁峙縣獻嘉禾二百七十九本羾又奏<lb/>
曰前宻雲嘉禾陛下却羣臣之賀今嘉禾又至此實聖<lb/>
徳之應請率羣臣上表賀上曰朕奉天子民正願天降<lb/>
豐年使四海之人皆足今蘓松水患未息近保定安肅<lb/>
<pb n="KR2l0010_WYG_002-29a"/>
處州麗水皆雨雹渾河決於固安傷禾稼且四方之廣<lb/>
尚有未盡聞者不聞羣臣一言及弭灾之道而喋喋於<lb/>
賀嘉禾謂禎祥朕德所致其灾異非朕所致乎爾等宜<lb/>
輔朕修德行政他非所欲聞也<lb/>
永樂十一年五月曺縣獻騶虞行在禮部尚書呂震奏<lb/>
騶虞上瑞請明旦率羣臣上表賀上曰百榖豐登雨𤾉<lb/>
時順家給人足此為上瑞騶虞何與民事不必賀<lb/>
永樂十二年九月榜葛剌國王賽佛丁貢麒麟禮部請<lb/>
<pb n="KR2l0010_WYG_002-29b"/>
上表賀上曰海宇清寧逺人嚮化貢獻方物斯皆天與<lb/>
祖宗之祐卿等但當夙夜竭心輔治以惠天下天下既<lb/>
安雖無麒麟不害為治其免賀<lb/>
永樂十三年九月西域貢獅子文武羣臣以為聖徳逺<lb/>
及所致叩頭稱賀上曰逺人貢方物以達誠何用賀詩<lb/>
所稱唐虞三代之治曷嘗及祥瑞盖古聖賢之君但求<lb/>
時和嵗稔百姓家給人足即是太平隋煬帝時孔雀集<lb/>
朝堂百官稱賀元順帝時兩都桑果葉皆生黄色龍文<lb/>
<pb n="KR2l0010_WYG_002-30a"/>
又有嘉禾一莖至八穗者又常有五色祥雲見恃此而<lb/>
驕卒皆亡滅前鑒如此朕與卿等但當祇守祖法敬事<lb/>
無怠以保鴻業不可萌侈心<lb/>
十一月麻林國進麒麟將至行在禮部尚書吕震請於<lb/>
至日率羣臣上表賀上曰往者翰林院言修五經四書<lb/>
及性理大全書成欲上表進朕則許之盖帝王修齊治<lb/>
平之道具於此有益世教可以表進麒麟有無何所損<lb/>
益遂已<lb/>
<pb n="KR2l0010_WYG_002-30b"/>
永樂十三年貴州布政司右布政使蔣廷瓚言去年北<lb/>
征班師詔至思南府婺州縣聞大巖山有聲連呼萬嵗<lb/>
者三咸謂皇上恩威逺加山川効靈之徵禮部尚書呂<lb/>
震請率羣臣上表賀上曰人臣事君當以道阿諛取容<lb/>
非賢人君子所為呼譟山谷之間空虗之聲相應理固<lb/>
有之豈是異事布政司官不察以為祥爾為國大臣不<lb/>
能辨正其非又欲進表媚朕非君子事君之道遂已<lb/>
永樂十四年八月旦壽星見欽天監以聞行在禮部尚<lb/>
<pb n="KR2l0010_WYG_002-31a"/>
書吕震帥文武百官請上表賀上賜勅諭之曰朕惟太<lb/>
祖高皇帝膺受天命掃除羣雄創業垂統立綱陳紀以<lb/>
安天下臻兹太平是以上天垂象屡顯鴻應揆朕凉薄<lb/>
曷克膺兹矧天道無常惟徳是輔凡為臣民能遵守高<lb/>
皇帝成憲為子盡孝為臣盡忠奉公守法安分守己用<lb/>
承福祐國家之祥孰大於此爾文武臣僚宜各盡乃心<lb/>
輔朕不逮國家有永逺之安爾等暨爾子爾孫亦同享<lb/>
永逺之福壽星之瑞其勿賀<lb/>
<pb n="KR2l0010_WYG_002-31b"/>
永樂十五年七月旦壽星見百官請賀上曰比嵗壽星<lb/>
見卿等以為瑞而致賀然四方旱澇蝗疫比比有之而<lb/>
鮮有為朕言者朕之所願時和嵗豐天下之人俱得其<lb/>
所賢者在位讒慝不作百工舉任其事政平訟理國家<lb/>
清明此可為瑞壽星之瑞不足賀<lb/>
永樂十五年十一月金水河及太液池氷凝具樓閣龍<lb/>
鳳花卉之状竒巧特異賜羣臣觀之行在禮部尚書吕<lb/>
震以為禎祥屡見率百官上表賀上拒不受賜勑諭曰<lb/>
<pb n="KR2l0010_WYG_002-32a"/>
朕徳涼薄託於萬姓之上懼弗克負荷夙夜祇事不敢<lb/>
暇豫比嵗以來卿等一遇祥異輒進表賀朕𡨕昧寧不<lb/>
自知夫戒謹者治之所興宴樂者亂之所自卿等宜精<lb/>
白乃心勵臣職奉成憲用以輔朕共承天休書曰后克<lb/>
艱厥后臣克艱厥臣政乃乂其毋因是遂有怠心欽哉<lb/>
永樂十七年九月卿雲見欽天監言占事卿雲喜氣也<lb/>
太平之應又曰天子孝則卿雲見君聖臣賢天下順心<lb/>
則日旁氣如龍鳳茲實上瑞行在禮部請率文武百官<lb/>
<pb n="KR2l0010_WYG_002-32b"/>
上表賀勑免之且諭侍臣曰昔帝舜之世萬邦協和故<lb/>
百工有卿雲相和之謌朕寢食之間恒慮政事有缺民<lb/>
生未安安敢恃此為祥縱是上天委貺朕與卿等正當<lb/>
憂勤惕勵以荅天眷何以賀為<lb/>
永樂十九年萬壽聖節先期禮部奏行慶賀禮上勑文<lb/>
武羣臣曰比者上天垂戒奉天等三殿灾朕心兢惕寝<lb/>
食不寧方反躬省愆不遑夙夜而禮部謂朕初度請行<lb/>
慶禮此豈所以相朕恭承天意盖益重朕之不徳也其<lb/>
<pb n="KR2l0010_WYG_002-33a"/>
止弗賀<lb/>
　　却閹人之訓<lb/>
永樂四年琉球國進閹者四人上曰彼亦人子無罪而<lb/>
刑之何忍其還之禮部臣言還之慮沮逺人歸化之心<lb/>
請但賜勑止其再進上曰諭之以言不若示之以實事<lb/>
今不遣還彼欲媚朕必有繼踵而來者天地以生物為<lb/>
徳帝王乃可絶人類乎竟還之<lb/>
　　却封禪之訓<lb/>
<pb n="KR2l0010_WYG_002-33b"/>
永樂十四年四月禮部祠祭清吏司郎中周訥上言今<lb/>
天下太平四夷賔服民物阜豐請禪泰山刻石紀功徳<lb/>
垂之萬世尚書吕震亦言皇徳神功昭格上下宜如訥<lb/>
請上謂震曰今天下雖無事然水旱疾疫亦間有之朕<lb/>
毎聞郡縣上奏未嘗不惕然於心豈敢自謂太平之世<lb/>
且聖經未嘗言封禪唐太宗亦不謂封禪魏徴每以堯<lb/>
舜之事望太宗爾亦處朕於太宗之下亦異乎徵之愛<lb/>
君矣爾當以古人自勉庶幾不愧宗伯之任<lb/>
<pb n="KR2l0010_WYG_002-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0010_WYG_002-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷二<lb/>
</p>
<p>
</p>
  </div>
</body>
</text>
</TEI>
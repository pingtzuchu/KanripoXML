<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷十五</head> <lb/>
    <p>
<pb n="KR2l0010_WYG_015-1a"/>
欽定四庫全書<lb/>
　禮部志稿卷十五<lb/>
　　　　　　　　　　　　明　俞汝楫　編<lb/>
　儀制司職掌<lb/>
　　王國禮<lb/>
　　　封爵<lb/>
　　國家稽古法封同姓王二等將軍三等中尉三等<lb/>
　　女封主君五等俱載祖訓職掌諸書其後宗庶日<lb/>
<pb n="KR2l0010_WYG_015-1b"/>
　　蕃禁防寖備諸凢奏封等項稽覈尤嚴嘉靖末年<lb/>
　　定為宗藩條例萬厯十年删訂畫一欽定名曰宗<lb/>
　　藩要例今見行具列于後<lb/>
　　　凡封爵典制<lb/>
洪武初定親王嫡長子年及十嵗立為王世子如或以<lb/>
庻奪嫡輕則降為庻人重則流竄逺方王世子承襲親<lb/>
王朝廷遣人行册命之禮如無嫡長子以庻長子承襲<lb/>
親王次嫡子及庻子年至十嵗皆封郡王子孫未封者<lb/>
<pb n="KR2l0010_WYG_015-2a"/>
稱王子王孫言語皆稱裔㫖郡王嫡長子襲封郡王郡<lb/>
王受封并郡王嫡長子襲封者亦行册命之禮如無嫡<lb/>
長子以庻長子承襲次嫡庻子俱受鎮國將軍鎮國將<lb/>
軍之子授輔國將軍輔國將軍之子授奉國將軍奉國<lb/>
將軍之子授鎮國中尉鎮國中尉之子授輔國中尉輔<lb/>
國中尉以下俱授奉國中尉<lb/>
永樂間定鎮國將軍從一品<hi>舊三品</hi>輔國將軍從二品<hi>舊四</hi>
<hi>品</hi>奉國將軍從三品<hi>舊五/品</hi>鎮國中尉從四品<hi>舊六品</hi>輔國<lb/>
<pb n="KR2l0010_WYG_015-2b"/>
中尉從五品<hi>舊七品</hi>奉國中尉從六品<hi>舊八品</hi>　世子嫡長<lb/>
子封世孫郡王嫡第一子封長子長子嫡第一子封長<lb/>
孫<lb/>
親王選婚封親王妃世子封世子妃郡王封郡王妃世<lb/>
孫封世孫夫人長子封長子夫人長孫封長孫夫人鎮<lb/>
國將軍封鎮國將軍夫人輔國將軍封輔國將軍夫人<lb/>
奉國將軍封淑人鎮國中尉封恭人輔國中尉封宜人<lb/>
奉國中尉封安人　親王女封郡主郡王女封縣主鎮<lb/>
<pb n="KR2l0010_WYG_015-3a"/>
國將軍女封郡君輔國將軍女封縣君奉國將軍女封<lb/>
鄉君中尉之女俱稱宗女世子女與郡王女同世孫及<lb/>
郡王長子女與鎮國將軍女同長孫女與輔國將軍女<lb/>
同其靖江王府合比正支郡王逓減一等女封縣君將<lb/>
軍以下俱照例逓減<lb/>
𢎞治十年定郡王出府止封一妃鎮國輔國將軍各止<lb/>
封一夫人奉國將軍封一淑人鎮國中尉封一恭人輔<lb/>
國中尉封一宜人奉國中尉封一安人妾媵不封<lb/>
<pb n="KR2l0010_WYG_015-3b"/>
　　　凡親王封典<lb/>
萬厯十年議准親王薨逝其子應襲封及世子承重者<lb/>
先請勑管理府事俟服制已滿方許請封不得服内陳<lb/>
乞<hi>正徳四年例</hi>若薨而絶嗣許親弟親姪進封為親王如無<lb/>
親弟親侄以次挨及倫序相應者進封該有期功服制<lb/>
亦先請勑管理府事俟本等服制滿日請封日後子孫<lb/>
除承襲親王外其餘俱照依原封世次授以本等爵級<lb/>
不准加封若嘉靖四十四年例前加封者姑准照常傳<lb/>
<pb n="KR2l0010_WYG_015-4a"/>
襲例後加封者查照世次改正其進封者所支祿米如<lb/>
原係郡王仍支郡王祿原係將軍中尉仍支將軍中尉<lb/>
祿日後子孫襲王亦照始進封之祿支給<hi>萬厯七年例</hi>
　　　凡追封親王<lb/>
嘉靖八年令凡孫襲祖爵者得追封其父母曽孫襲曽<lb/>
祖爵者得追封其祖父母父母旁支襲爵者得追封其<lb/>
本生祖父母父母妻先故者得追封為妃<hi>郡王同</hi>
萬厯七年議准世子早逝其子承襲而追封者子孫封<lb/>
<pb n="KR2l0010_WYG_015-4b"/>
爵姑免查革若原非聽繼親王人數特以子進封而得<lb/>
追封者雖在例前其次嫡庶子止授本等官職已封者<lb/>
姑俟身終其子改正若追封在例後者雖係世子其次<lb/>
子止照原議授以本等官職<lb/>
十年議准親王薨逝世子先故或以孫承襲而追封世<lb/>
子為親王或親王故絶旁支進封而追封其父為親王<lb/>
其次子以下俱照依原封世次授以本等爵級不准加<lb/>
封若嘉靖四十四年例前加封者姑准照常傳襲例後<lb/>
<pb n="KR2l0010_WYG_015-5a"/>
加封者查照世次改正<lb/>
　　　凡郡王封典<lb/>
萬厯十年議准凡郡王薨逝原與親王同城者其子孫<lb/>
服滿之日照常請封若另城者應襲子孫先請勑管理<lb/>
府事亦候服制滿日請封故絶者俱不得襲封與親王<lb/>
同城者某宗支自奉親王約束止許推舉倫序相應之<lb/>
人以本等爵職請勅奉祀另城者許推舉一人以本等<lb/>
爵職請勅管理府事亦不得陳乞繼封<hi>正徳四年例</hi>若以郡<lb/>
<pb n="KR2l0010_WYG_015-5b"/>
王進封親王者其郡爵亦不許補襲請勅奉祀如前例<lb/>
<hi>嘉靖四十四年例</hi>
　　　凡追封郡王<lb/>
萬厯十年議准郡王薨逝長子先故其孫承襲之後例<lb/>
得追封長子為郡王其次子以下俱照依原封世次授<lb/>
以本等爵級不得比世子例前追封親王例冒請加封<lb/>
<hi>𢎞治七年例</hi>其追封親王郡王之嫡妃已故一體追封為親<lb/>
郡王妃若係見存亦准加封但止請勅知㑹不遣官冊<lb/>
<pb n="KR2l0010_WYG_015-6a"/>
封不給冠服等件<hi>𢎞治十年例</hi>
　　　凡請改封典<lb/>
萬厯十年議准親王嫡長子封為世子次嫡庶子封為<lb/>
郡王郡王嫡長子封為長子次嫡庶子封為鎮國將軍<lb/>
如世子長子有故親王次嫡子改封世子郡王次嫡子<lb/>
改封長子或妃年五十以上無出及妃已故親王庶長<lb/>
子亦改封世子郡王庶長子亦改封長子若未封者徑<lb/>
得請封親王嫡長孫封為世孫郡王嫡長孫封為長孫<lb/>
<pb n="KR2l0010_WYG_015-6b"/>
親王嫡長曽孫封為曽世孫郡王嫡長曽孫封為曽長<lb/>
孫如世孫長孫有故次嫡庶孫應繼王爵者亦許改封<lb/>
為世孫長孫<hi>嘉靖四十四年例</hi>
　　　凡庶子襲封<lb/>
萬厯十年議准親郡王娶有内助妾媵不論入府先後<lb/>
已未加封所生之子皆為庶子如嫡子有故庶子襲封<lb/>
父爵定以庶長承襲若有越次爭襲朦朧奏擾者將本<lb/>
宗叅究罰治輔導官并同謀撥置之人行巡按御史提<lb/>
<pb n="KR2l0010_WYG_015-7a"/>
問治罪<lb/>
　　　凡請封生母<lb/>
洪武二十五年議准王妃以下有所出者稱夫人<lb/>
𢎞治四年定親王庶子受封其母始封夫人　十三年<lb/>
奏准親王妾媵生女者不得援生子例請封夫人<lb/>
嘉靖四十三年題准親王之妾其子已襲封親王而嫡<lb/>
妃不存者准封繼妃郡王之妾其子已襲封郡王而嫡<lb/>
妃不存者准封次妃俱止請勅知㑹不給誥命冠服其<lb/>
<pb n="KR2l0010_WYG_015-7b"/>
身後減半祭葬<lb/>
萬厯七年議准將軍以下其生母年踰七十者許其陳<lb/>
請各從子爵秩准與封號<lb/>
十年議准親王庶子襲封親王而嫡母不存者生母許<lb/>
封次妃<hi>𢎞治十年例</hi>但不得濫請繼妃封號郡王庶子襲封<lb/>
郡王而嫡母不存者生母亦許封次妃俱止請勅知㑹<lb/>
不給誥命冠服身後與祭一壇無葬若已故者俱准<lb/>
追封次妃其親王庶子初封郡王者生母<hi>𢎞治四年例</hi>不在<lb/>
<pb n="KR2l0010_WYG_015-8a"/>
次妃之例將軍中尉如嫡母不存其生母亦各從子之<lb/>
爵秩授封夫淑恭宜安人止行文該府知㑹俱不給誥<lb/>
命祭葬若已故者亦准追封其養母庶母不許一槩濫<lb/>
請至於生母年老多疾其子願請出府就養者許其陳<lb/>
乞<hi>嘉靖十一年例</hi>子多者仍聽逓相迎養<hi>萬厯七年例</hi>
　　　凡遣使册封<lb/>
嘉靖三十二年題准每年册封三月題請四月初旬傳<lb/>
制遣官出京　四十四年奏准册封親王及親王妃勲<lb/>
<pb n="KR2l0010_WYG_015-8b"/>
戚大臣為正使翰林坊局六科尚寶及卿寺五品以上<lb/>
官副之册封世子郡王及世子郡王妃翰林坊局六科<lb/>
尚寳及卿寺五品以上官為正使部寺屬官中書行人<lb/>
等官副之<lb/>
　　　凡冊寳冠服<lb/>
洪武間定凡親王王世子俱授金冊金寳寳行印綬監<lb/>
鑄給冊行銀作局造辦冊文行翰林院撰作中書科書<lb/>
寫冠服儀仗行内官監造如係舊府先年曽請封世子<lb/>
<pb n="KR2l0010_WYG_015-9a"/>
者金寳儀仗傳用俱不另給世子承襲止授金冊傳用<lb/>
金寳郡王鍍金銀印鍍金銀冊儀仗冠服冊文俱照世<lb/>
子例行親王妃用金冊九翟冠服冊文照親王例行餘<lb/>
俱傳用世子妃用金冊七翟冠服餘照親王妃行郡王<lb/>
妃用鍍金銀冊七翟冠服如初封者用儀仗襲封者不<lb/>
用世子并妃郡王并妃係初封該給銀造大器一分於<lb/>
銀作局關領襲封者傳用不領<lb/>
嘉靖四十四年題准初封郡王及妃銀造大器俱令自備<lb/>
<pb n="KR2l0010_WYG_015-9b"/>
不許請給世孫長子長孫及世孫夫人長子夫人長孫<lb/>
夫人俱止給冠服不給誥命鎮國將軍夫人及郡主以<lb/>
下俱給誥命<lb/>
　　　凡酌議工價<lb/>
萬厯十年議准郡王初封者爵秩雖同然有帝孫王孫<lb/>
之異係帝孫者儀仗房屋冠服及身後墳價俱照例全<lb/>
給其餘郡王儀仗房屋冠服止令自備不必奏請開給<lb/>
身後墳價量給一半如妃先故給與造墳以後王故之日<lb/>
<pb n="KR2l0010_WYG_015-10a"/>
止開壙合葬若王故在萬厯七年例前而妃今故者不<lb/>
必補給世子墳價與郡王同至於將軍中尉郡縣主君<lb/>
等房屋冠服墳價俱一槩停免<lb/>
　　　凡管理府事<lb/>
正徳四年例准郡王患病及薨逝其子幼小有以親支<lb/>
暫管府事者禮部請勅令令用心撫養毋致失所候其<lb/>
長成仍回本府不許干預一應事務<lb/>
嘉靖二十二年議准郡王惟管理府事者請勅其餘不<lb/>
<pb n="KR2l0010_WYG_015-10b"/>
許凟請<lb/>
四十三年議准凡親王有罪削封本府各郡王聽自行<lb/>
管束宗儀及奏請一應事件若迎接詔勅大宗廟祀則<lb/>
輪逓從尊者<lb/>
萬厯十年議准凡親王薨子幼許撫按官推舉郡王一<lb/>
位請勅暫管府事凡一應奏請名封鈐束宗儀事件悉<lb/>
令管理惟錢粮止許稽查不許収掌待嗣子年長稍知<lb/>
事體即便具奏迴避其另城郡王薨子幼亦聽撫按官<lb/>
<pb n="KR2l0010_WYG_015-11a"/>
於將軍中尉内推舉一位請勅攝理府事俱要倫次相<lb/>
應賢能素著者乃行推選不得狥情濫舉致啓争端<hi>嘉靖</hi>
<hi>四十四年例</hi>
　　　凡鈐束宗儀<lb/>
𢎞治十七年議准各王府儀賔戚屬如自恃尊屬以王<lb/>
㓜冲不服鈐束肆情縱欲任意非為敗倫傷化聽王指<lb/>
實具奏巡撫等官照例㑹本奏聞區處其教授等官不<lb/>
行勸正及軍民旗校無藉之徒並樂工人等哄誘撥置<lb/>
<pb n="KR2l0010_WYG_015-11b"/>
生事者重治<lb/>
正徳四年議准親王患病或年雖尚㓜其合府郡王將<lb/>
軍以下悉該聽其鈐束有事必啓而行違者許該府指<lb/>
實叅奏<lb/>
嘉靖二十四年議准各府儀賔務要照將軍等例五日<lb/>
一赴府畫押或不到即時差人查究下落其有無故推<lb/>
托者聽親王量加罰治若累次抗違不到偹由叅奏前<lb/>
來以慿題請處治搆訟縁事者將俸粮按月扣留在官<lb/>
<pb n="KR2l0010_WYG_015-12a"/>
作正支銷<lb/>
　　　凡查革冒封<lb/>
萬厯十年議准郡王無繼統之例其進封親王或薨故<lb/>
絶嗣或犯罪革爵者子孫弟姪及旁支踈族俱不准承<lb/>
襲王爵先年有冒封過者許各自首姑准本爵終身不<lb/>
分同城另城其長子次子俱止授世次本等爵級有以<lb/>
前加封者悉令改正若隱匿不首查出之日即行削奪<lb/>
不俟終身<lb/>
<pb n="KR2l0010_WYG_015-12b"/>
　　　凡進繳冊印<lb/>
萬厯十年議准郡王初封給有冊印其縁事降革者例<lb/>
當繳奪若薨故而本支盡絶無人収藏者亦當追繳<hi>正徳</hi>
<hi>二年及嘉靖四十三年例</hi>今後遇有此項通送親王奏繳不許稽留<lb/>
外以滋弊端其有進封親王或改封世子及雖故絶本<lb/>
府尚有人奉祀者止令<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>印不必<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>冊<hi>萬厯七年例</hi>
　　　凡宗支奏報<lb/>
𢎞治十年令凡王府宗支但有新生子女即報本支郡<lb/>
<pb n="KR2l0010_WYG_015-13a"/>
王啓親王審實年終類奏長史造冊二本齎送到部一<lb/>
送宗人府比對一留禮部查考其各城另住郡王照例<lb/>
徑奏教授造冊繳部<lb/>
正徳四年題准各王府初生子女三日後即行具本奏<lb/>
報其冊一年一次偹造一様二本分送禮部并宗人府<lb/>
以便查考<lb/>
萬厯十年議准宗室新生子女三日後即具啓各該親<lb/>
郡王及管理府事者審實取具収生親識宫眷人等保<lb/>
<pb n="KR2l0010_WYG_015-13b"/>
結明白按季類奏或因事稽遲許於下季補奏每年終<lb/>
偹將奏報過子女攅造文冊一様二本齎部一轉送宗<lb/>
人府比對一収貯禮部查考如有不依期奏報及未經<lb/>
保結明白朦朧妄報者俱候年終將長史教授等官量<lb/>
罪重輕叅治所報子女日後不許請名請封<hi>𢎞治十年正徳四年</hi>
<hi>例同但當時一年一次奏報</hi>
奏報格式　某王臣某謹奏為報生事據某郡王某等<lb/>
啓稱本王長子長孫鎮輔奉國將軍中尉某等妃夫淑<lb/>
<pb n="KR2l0010_WYG_015-14a"/>
恭宜安人第幾妾某氏於某年月日嫡庶生第幾子女<lb/>
等例該報生乞為轉奏等因具啓到臣查得宗藩要例<lb/>
内宗支奏報一欵宗室新生子女三日後即具啓各該<lb/>
親郡王及管理府事者審實取具収生親識宫眷人等<lb/>
保結明白按季類奏或因事稽遲許於下季補奏如有<lb/>
不依期奏報及未經保結明白朦朧妄報者俱候年終<lb/>
將長史教授等官量罪重輕叅治所報子女日後不許<lb/>
請名請封等因今某等第幾子女等俱係某季該報生<lb/>
<pb n="KR2l0010_WYG_015-14b"/>
人數已令長史教授某人等遵例審實具結送部外理<lb/>
合奏報伏乞勅下該衙門登記以便日後奏請名封臣<lb/>
等不勝感戴天恩之至為此具本專差校尉某人齎捧<lb/>
謹具奏聞<hi>奏本背面俱要細書對本長史教授及用寳典寳等官職名後倣此</hi>計開某郡<lb/>
王府一某王長子長孫鎮輔奉國將軍中尉某年若干<lb/>
嵗正配妃夫淑恭宜安人某氏於某年月日嫡生第幾<lb/>
子女如係庶出者云第幾妾某氏于某月日庶生第幾<lb/>
子女収生婦某氏例該奏報<lb/>
<pb n="KR2l0010_WYG_015-15a"/>
　　　凡查叅玉牒<lb/>
萬厯十年議准各王府玉牒冊每年八月以裏遵照冊<lb/>
式攅造一様二本冊尾明註監造某官對同某官書寫<lb/>
某役差人賫送到部一轉送宗人府一収貯禮部除過<lb/>
期不到者聽宗人府查叅外其造到文冊但有開載不<lb/>
明或嫡庶混淆或名位舛錯或那移封期或増減年嵗<lb/>
等項情弊本部即將經管員役指名叅究原冊駁回另<lb/>
造<hi>嘉靖四十四年例</hi>其本年内殤卒位數照依宗支嵗報冊一<lb/>
<pb n="KR2l0010_WYG_015-15b"/>
體開報以偹查考<lb/>
玉牒冊式　某王某生子幾位女幾位第一子某某年<lb/>
月日母妃某氏嫡生収生婦某氏某年月日奏報某年<lb/>
月日具奏賜名某年月日冊封為世子某年月日具奏<lb/>
選婚某年月日奉禮部某字幾號勘合選到某府州縣某<lb/>
籍某人第幾女某氏某年月日冊封為世子妃某年月<lb/>
日入府成婚某年月日襲封為某王妃某氏同日進封<lb/>
為某王妃王某年月日薨妃某年月日薨<hi>如係次嫡庶子已封郡王</hi>
<pb n="KR2l0010_WYG_015-16a"/>
<hi>改封世子併從親進封者俱要明白開註</hi>第二子某某年月日母妃内助幾<lb/>
妾某氏嫡庶生収生婦某氏某年月日奏報某年月日<lb/>
具奏賜名某年月日冊封為某郡王某年月日具奏選<lb/>
婚某年月日奉禮部某字號勘合選到某府州縣某籍<lb/>
某人第幾女某氏某年月日冊封為某郡王妃某年月<lb/>
日入府成婚王某年月日薨妃某年月日薨<hi>餘倣此</hi>第一<lb/>
女某年月日母妃内助幾妾某氏嫡庶生収生婦某氏<lb/>
某年月日奏報某年月日具奏請封某年月日奉禮部<lb/>
<pb n="KR2l0010_WYG_015-16b"/>
某字幾號勘合封為某郡王選配儀賔某人某年月日<lb/>
冠帯成婚郡主某年月日卒儀賔某年月日卒<hi>餘倣此</hi>某<lb/>
郡王某生子幾位女幾位第一子某某年月日母妃某<lb/>
氏嫡生収生婦某氏某年月日奏報某年月日具奏賜<lb/>
名某年月日授封為長子某年月日具奏選婚某年月<lb/>
日奉禮部某字幾號勘合選到某府州縣某籍某人第<lb/>
幾女某氏某年月日封為長子夫人某年月日奉禮部某字<lb/>
幾號勘合入府成婚某年月日冊封為某王夫人某氏<lb/>
<pb n="KR2l0010_WYG_015-17a"/>
同日進封為妃王某年月日薨妃某年月日薨<hi>如係次嫡庶子</hi>
<hi>已封將軍改封長子者俱要明白開註</hi>第二子某年月日母妃内助幾妾<lb/>
某氏嫡庶生収生婦某氏某年月日奏報某年月日具<lb/>
奏賜名某年月日授封為鎮國將軍某年月日奉禮部<lb/>
某字幾號勘合選到某府州縣某籍某人第幾女某氏<lb/>
某年月日封為鎮國將軍夫人某年月日奉禮部某字幾號<lb/>
勘合入府成婚將軍某年月日卒夫人某年月日卒<hi>餘倣</hi>
<hi>此</hi>第一女某年月日母妃内助幾妾某氏嫡庶生収生<lb/>
<pb n="KR2l0010_WYG_015-17b"/>
婦某氏某年月日奏報某年月日具奏請封某年月日<lb/>
奉禮部某字幾號勘合封為某縣主選配儀賔某人某<lb/>
年月日冠帶成婚縣主某年月日卒儀賔某年月日卒<lb/>
<hi>餘倣此</hi>鎮國將軍某生子幾位女幾位第一子某第一女<lb/>
某輔國將軍某生子幾位女幾位第一子某第一女奉<lb/>
國將軍某生子幾位女幾位第一子某第一女鎮國中<lb/>
尉某生子幾位女幾位第一子某第一女輔國中尉某<lb/>
生子幾位女幾位第一子某第一女奉國中尉某生子<lb/>
<pb n="KR2l0010_WYG_015-18a"/>
幾位女幾位第一子某第一女以後某字軰照依世次<lb/>
由郡王以至將軍中尉同前開造<lb/>
　　　凡名封奏結<lb/>
萬厯十年議准宗室子女請名請封俱由各該親郡王<lb/>
及管理府事者審實定於每季仲月類奏一次仍取具<lb/>
本位親支如無親支以次挨及房族宗室五位并長史<lb/>
教授等官兩隣収生人等不致扶同欺隱甘結于具奏<lb/>
之時一併差人齎送到部轉行宗人府備查生年月日<lb/>
<pb n="KR2l0010_WYG_015-18b"/>
父爵母封明白回報仍将禮部収貯玉牒文冊查對相<lb/>
同方與題覆其或查無奏報及有差錯者行布政司查<lb/>
勘若有扶同隱匿將額外濫収妾媵并乞養過房來歴<lb/>
不明樂婦花生傳生子女揑作嫡出庶出朦朧冒請名<lb/>
封者本部查出或被奏吿事發將本位叅降爵級保勘<lb/>
宗室罰革祿米長史教授等官革職一應甘結人等行<lb/>
巡按御史提問以枉法論罪<hi>𢎞治間及嘉靖三十年例</hi>如王奏到三<lb/>
月以外而長史教諭等結未到致妨查題者禮部每上<lb/>
<pb n="KR2l0010_WYG_015-19a"/>
下半年查叅一次行巡按御史將長史教授等官提問<lb/>
　　　凡奏請期限<lb/>
天順八年定各王府所生子女年至十五方許請封<lb/>
嘉靖四十四年議准親郡王將軍中尉所生之子俱五<lb/>
嵗即與請名候該府奏到禮部類題行翰林院遵照祖<lb/>
訓欽定字様編擬名字附簿登記于每年三九月内類<lb/>
行翰林院請勅頒行各王府<lb/>
萬厯七年議准請名封過期者非特恩不准濫及冠帶<lb/>
<pb n="KR2l0010_WYG_015-19b"/>
十年議准凡親郡王將軍中尉之子不分長次嫡庶俱<lb/>
年五嵗請名親王嫡庶子女及世孫郡王嫡長子長孫<lb/>
俱年十嵗請封十五嵗選婚親王次嫡庶孫郡王次嫡<lb/>
庶子及嫡庶女將軍中尉嫡庶子女俱年十五嵗請封<lb/>
即與選婚若因事躭延未能如期奏請者男請名請封<lb/>
過期五年以下查題十年以下行勘十五年以下勘明<lb/>
另題止給名粮五十䂖本折中半兼支十五年以上立<lb/>
案如係聽繼王爵人數過期年久例應另題立案者臨<lb/>
<pb n="KR2l0010_WYG_015-20a"/>
期請㫖定奪男選婚女請封過期十年以下查題十五<lb/>
年以下行勘十五年以上立案其庶人請給名粮亦許<lb/>
十五嵗具奏過期一如選婚例行<lb/>
　　　凡稽查奏勘<lb/>
萬厯十年議准王府奏請名封婚禮等項長史教授等<lb/>
官將歴年冊籍備查的確及審據各該人役保勘明白<lb/>
與例相合啓王如式具奏不得受賄狥私將違碍事情<lb/>
混行奏擾亦不得因而留難勒掯累苦貧宗其禮部行<lb/>
<pb n="KR2l0010_WYG_015-20b"/>
勘事件該布政司務要查覈明確依限回覆不得止據<lb/>
長史教授申文抄寫以了前件亦不得遲延日久以致<lb/>
守候不便今後但有奏請違碍責在長史教授等官回<lb/>
報草率及遲至一年之外者責在該布政司官聴本部<lb/>
酌量事情重輕叅奏<lb/>
奏請格式　一男請名某王臣某謹奏為乞恩請名事<lb/>
據某郡王某等啓稱本王長子長孫鎮輔奉國將軍中<lb/>
尉某等嫡庶第幾子等各年嵗已足例該請名乞為轉<lb/>
<pb n="KR2l0010_WYG_015-21a"/>
奏等因具啓到臣查得宗藩要例内名封奏結一欵宗<lb/>
室子女請名請封俱由各該親郡王及管理府事者審<lb/>
實定於每季仲月類奏一次仍取具本位親支如無親<lb/>
支以次挨及房族宗室五位并長史教授等官兩鄰収<lb/>
生人等不致扶同欺隱甘結于具奏之時一併差人齎<lb/>
送到部等因今據某等第幾子等俱係某季該請名人<lb/>
數已令長史教授某人等查勘明白遵例具結送部外<lb/>
理合開列類奏伏乞勅下禮部照例賜名臣等不勝感<lb/>
<pb n="KR2l0010_WYG_015-21b"/>
戴天恩之至為此具本專差較尉某人齎捧謹具奏聞<lb/>
計開某郡王府某王長子長孫鎮輔奉國將軍中尉某<lb/>
年若干嵗于某年月日奏請受封為某爵于某年月日<lb/>
奉禮部某字幾號勘合㑹選到某府州縣軍民籍某人<lb/>
第幾女某氏為配于某年月日具奏于某年月日奉禮<lb/>
部某字幾號勘合授封為配夫淑恭宜安人于某年月<lb/>
日入府成婚于某年月日嫡生第幾子収生婦某氏已<lb/>
於某年月日奏報今見年五嵗例該請名如係庶出者<lb/>
<pb n="KR2l0010_WYG_015-22a"/>
即于入府成婚之下云于某年月日因年足若干嵗妃<lb/>
夫淑恭宜安人某氏無出遵例具奏娶妾於某年月日<lb/>
奉禮部某字幾號勘合選到某府州縣軍民籍某人第<lb/>
幾女某氏于某年月日入府為第幾妾於某年月日庶<lb/>
生第幾子収生婦某氏已於某年月日奏報今見年五<lb/>
嵗例該請名<lb/>
一男請封某王臣某謹奏為乞恩請封選婚事據某郡<lb/>
王某等啓稱本王長子長孫鎮輔奉國將軍中尉某等<lb/>
<pb n="KR2l0010_WYG_015-22b"/>
嫡庶第幾子某等各年嵗已足例該請封選婚乞為轉<lb/>
奏等因具啓到臣查得宗藩要例内名封奏結一欵宗<lb/>
室子女請名請封俱由各該親郡王及管理府事者審<lb/>
實定于每季仲月類奏一次仍取具本位親支如無親<lb/>
支以次挨及房族宗室五位并長史教授等官兩隣収<lb/>
生人等不致扶同欺隱甘結于具奏之時一併差人齎<lb/>
送到部等因今據某等第幾子某等俱係某季該請封<lb/>
人數已令長史教授某人等查勘明白遵例具結送部<lb/>
<pb n="KR2l0010_WYG_015-23a"/>
外理合開例具奏伏乞勅下禮部照例賜給封號誥命<lb/>
祿米從人等項准令于本境官員軍民良家女内選擇<lb/>
具奏婚配臣等不勝感戴天恩之至為此具本專差校<lb/>
尉某人齎捧謹具奏聞計開同前但某年月日奏報下<lb/>
云于某年月日具奏賜名某今見年一十五嵗例該請<lb/>
封選婚<lb/>
一女請封同前<lb/>
一親王子女請封合用单本格式某王臣某謹奏為乞<lb/>
<pb n="KR2l0010_WYG_015-23b"/>
恩請封事竊照臣見年若干嵗於某年月日荷䝉聖恩<lb/>
冊封臣為某王於某年月日具奏選婚于某年月日奉<lb/>
禮部某字幾號勘合㑹官選到某府州縣某籍某人女<lb/>
某氏為配于某年月日具奏冊封為某王妃于某年月<lb/>
日入府成婚于某年月日嫡生第幾子如係庶生者云<lb/>
妃某氏于某年月日入府成婚無出於某年月日具奏<lb/>
選妾于某年月日奉禮部某字幾號勘合㑹官選到某<lb/>
府州縣某籍某人女某氏于某年月日入府為第幾妾<lb/>
<pb n="KR2l0010_WYG_015-24a"/>
於某年月日庶生第幾子収生婦某氏于某年月日奏<lb/>
報于某年月日具奏賜名某今年足十嵗例該請封已<lb/>
今長史某等取具某王等無碍結状送部外理合具奏<lb/>
伏望皇上篤念親親乞勅禮部照例賜給封號冊印等<lb/>
項遣官冊封臣不勝感戴天恩之至為此具本專差校<lb/>
尉某人齎捧謹具奏聞<lb/>
凡親王子女報生請名選婚及親郡王併妃請封或親<lb/>
王選妾例應单本具奏者俱倣此<lb/>
<pb n="KR2l0010_WYG_015-24b"/>
　　　凡犯罪革爵<lb/>
𢎞治十六年定郡王已革王爵將軍中尉已革官職或<lb/>
降為庶人者其降革已後所生子女不許請封<lb/>
嘉靖五年議准庶人發高墻者其未革爵前所生子女<lb/>
係無罪之人俱存留在府居住責令相應親屬照管候<lb/>
長成備查伊父犯罪縁由奏請<lb/>
萬厯十年議准凡宗室有犯罪革爵者未封子女無論<lb/>
革前革後所生一槩不許請封<hi>嘉靖四十四年例</hi>其已封而無<lb/>
<pb n="KR2l0010_WYG_015-25a"/>
同惡情由者備查所犯輕重分别奏請止係越關訐奏<lb/>
等項革爵者已封子孫姑免查革若犯該敗倫傷化人<lb/>
命强盗等項子孫除同惡隨坐外其餘一體降為庶人<lb/>
日後不許援引逺年寛宥事例覬復封爵<hi>萬厯七年例</hi>其在<lb/>
内法司及在外撫按等官但有干係宗室降革等項者<lb/>
俱備問所犯招由行移禮部知㑹以便查考<lb/>
　　　之國<lb/>
　　祖制皇嫡子正儲位衆子封王爵必十五嵗選婚<lb/>
<pb n="KR2l0010_WYG_015-25b"/>
　　出居京邸至長始之國累朝以來財賦地不封畿<lb/>
　　輔地不封之國不拘年嵗儀具于後<lb/>
　　　凡親王之國<lb/>
洪武初定王之國之日百官送至龍江關後定是日上<lb/>
御奉天門早朝畢文武百官稍退侍立上降寳座後坐<lb/>
王冕服由左順門内引二人朝服前導由東第二橋上<lb/>
奉天門至御前行五拜禮上賜王酒飲訖叩頭禮畢上<lb/>
起送王至東階上王叩頭下上目送出午門王復叩頭<lb/>
<pb n="KR2l0010_WYG_015-26a"/>
闔門上還宫百官不送惟先一日早赴王府行辭禮<lb/>
又定凡王之國祭祀禮用豕一羊一葷素各一壇祭於<lb/>
端門不用制帛後罷端門祭用葷素二壇祭于承天門<lb/>
外　凡王之國所過州縣文武官迎接便服行四拜禮<lb/>
　凡沿途合祀神祗近者大小皆親祭逺者望祭仍先<lb/>
遣奉祀官洒掃社稷山川壇及旗纛廟預偹祭物王將<lb/>
到國前三日致齋至城外本處文武官率耆老出城迎<lb/>
接不行禮導王詣社稷山川壇祭祀各官及耆老隨班<lb/>
<pb n="KR2l0010_WYG_015-26b"/>
陪祭禮畢送王至宫陞殿行賀禮　凡王在途遇詔赦<lb/>
迎接行禮畢先退不聽開讀遇進賀表箋一體具服行<lb/>
禮<lb/>
天順五年奏准凢王從舊王府城外經過許出相見隨<lb/>
即回府若不從城外經過者不許<lb/>
𢎞治間議定先期辭長陵等陵臨行日王自祭承天門<lb/>
之神遣官祭大通河之神　一沿途應祭神祗并至封<lb/>
國吿祭社稷山川等神俱翰林院撰祝文禮部差官著<lb/>
<pb n="KR2l0010_WYG_015-27a"/>
落所在官司支給官錢買辦祭物　一國内社稷山川<lb/>
壇各一所各該神厨神庫宰牲房各三間旗纛廟一所<lb/>
正殿五間神厨神庫各三間及樂舞生樂工人等衣服<lb/>
冠袍樂器祭器祭服俱工部置造　一合用樂舞生一<lb/>
百二十名齋郎四十名禮生一十名鋪排一十名屠户<lb/>
一十名醫士二名厨役四名樂工二十七名燒香道士<lb/>
四名該布政司着落附近府州縣照例僉送應用<lb/>
又議　准通州搭盖席殿正殿三間儀門一間廂房六<lb/>
<pb n="KR2l0010_WYG_015-27b"/>
間四圍席墻以候朝謁其承奉等官厰房及氍毹綵絹<lb/>
之類量為減省經過軍衛有司驛傳相離水次窵逺者<lb/>
俱以通州為則其餘驛傳近水去處止預先整飾潔浄<lb/>
量掛綵幕不必再行搭盖違者差去官指實叅奏<lb/>
又議准道經南京者謁拜孝陵應天府于城外備行幄<lb/>
南京太常寺偹酒果候王至即行禮不擇日南京各衙<lb/>
門官詣行幄行見王禮見畢即回教坊司不得送女樂<lb/>
嘉靖三十九年定<hi>時景王之國</hi>先期辭長陵等陵俱用酒果<lb/>
<pb n="KR2l0010_WYG_015-28a"/>
臨行日祭承天門總告京都應祀神祗王自行禮是日<lb/>
祭大通河神遣太常寺官行禮　一沿途告祀直沽天<lb/>
妃之神淮河之神揚子江之神小孤山之神漢江之神<lb/>
　一道經南京謁拜孝陵行翰林院撰祝文太常寺關<lb/>
領香帛南京太常寺偹辦酒菓候王至日行禮其南京<lb/>
各衙門官員赴王行幄處行禮見畢即回　一至國吿<lb/>
祀南嶽衡山之神望祭社稷之神山川之神王自行禮<lb/>
俱用牲醴其祝文翰林院撰寫祭品行所在官司偹辦<lb/>
<pb n="KR2l0010_WYG_015-28b"/>
　一到國之後拜謁顯陵合用酒菓及沿途徃來供應<lb/>
俱行各該有司備辦謁拜畢即日回府<lb/>
　　　慶賀<lb/>
　　親王之國及受封及正旦冬至有慶賀禮其王府<lb/>
　　官典總兵撫按三司等官禮各不同今偹載而賀<lb/>
　　王妃世子等禮及世子長子將軍行禮次序各附<lb/>
　　見焉<lb/>
　　　凡慶賀親王之國<lb/>
<pb n="KR2l0010_WYG_015-29a"/>
洪武十八年定其日設儀仗於露臺上下之東西設大<lb/>
樂於露臺上東西北向陳金皷旗于承運門外軍職官<lb/>
員各守殿及王城門設文武官拜位于丹墀文東武西<lb/>
設賛禮官二員于文武官拜位之北東西相向䕶從執<lb/>
事等官先詣圓殿後候典服官啓請王具冕服訖典儀<lb/>
啓執事者先行四拜禮畢各就位典儀啓請王陞殿導<lb/>
引官前導大樂作陞座訖樂止賛排班引禮引文武官<lb/>
就拜位賛班齊鞠躬樂作四拜平身樂止引禮引班首<lb/>
<pb n="KR2l0010_WYG_015-29b"/>
陞自東階由殿東門入至殿中賛跪外賛同賛跪班首<lb/>
衆官皆跪班首致詞云某官某等敬惟殿下欽承上命<lb/>
至國之初禮當慶賀如係王府官則稱臣某等後同内<lb/>
外賛俯伏興引禮引班首復位賛鞠躬樂作四拜平身<lb/>
樂止典儀詣殿中跪啓禮畢樂作導引王還宫樂止各<lb/>
官以次出<lb/>
　　　凡王府節旦慶賀<lb/>
洪武十八年定凡慶賀正旦禮王冕服文武官朝服四<lb/>
<pb n="KR2l0010_WYG_015-30a"/>
拜班首由東階陞殿致辭云某官某等兹遇三陽開㤗<lb/>
萬物咸新敬維殿下茂膺多福賀畢俯伏興復位又四<lb/>
拜禮畢　凡冬至王壽日禮同惟改致詞冬至云兹遇<lb/>
節應黄鍾日當長至敬惟殿下茂膺多福壽日云兹遇<lb/>
殿下壽誕之辰某等敬祝千嵗壽　凡慶賀正旦冬至<lb/>
王壽日惟王府官屬及附郭衙門文武官員稱賀在外<lb/>
各衛所府州縣衙門預期摘撥佐貳官或首領官一員<lb/>
至日隨班行禮其有出使官員一體隨班<lb/>
<pb n="KR2l0010_WYG_015-30b"/>
十九年定在外府州縣衙門及守邊衙門不必慶賀遇<lb/>
有事務許首領官承差人等具本啓聞並不許差遣將<lb/>
官有妨公務<lb/>
正徳十三年令凡王府節旦慶賀其搃兵撫按等官俱<lb/>
照出使官員例便服行四拜禮<lb/>
嘉靖九年議准王府節旦慶賀三司等官具朝服行禮<lb/>
不許槩稱使臣一體便服<lb/>
　　　凡王妃到國<lb/>
<pb n="KR2l0010_WYG_015-31a"/>
洪武十八年定五品以上命婦出城五里迎接送到宫<lb/>
行八拜禮　凡遇冬至正旦五品以上命婦具服詣宫<lb/>
行賀禮賛四拜班首由東陛陞殿跪外命婦皆跪班首<lb/>
致詞云某封某氏等兹遇<hi>正旦云履端冬至云履長</hi>之節敬詣王妃<lb/>
殿下稱賀如王府官命婦為班首則稱妾某封某氏等<lb/>
後同興復位四拜禮畢其遇王妃壽誕禮同惟詣王妃<lb/>
前致詞云某封某氏等敬惟王妃殿下壽誕之辰祝千<lb/>
嵗壽其命婦班次照夫品級<lb/>
<pb n="KR2l0010_WYG_015-31b"/>
　　　凡世子千秋正旦冬至<lb/>
洪武十八年定本國官員行賀禮便服四拜不稱賛致<lb/>
詞出入經過官員迎接及到國各衙門官員行賀俱便<lb/>
服四拜<lb/>
　　　凡世子及將軍行禮<lb/>
景㤗六年奏准王世子既受封遇節令行公禮依宗子<lb/>
法重在世子家庭私㑹依家人禮尊歸伯叔<lb/>
正徳四年題准各府將軍係郡王長子之叔祖及諸叔<lb/>
<pb n="KR2l0010_WYG_015-32a"/>
者行禮依宗子法長子立于郡王後居中<lb/>
　　　朝見<lb/>
　　王府官每日常朝同城三司府州縣及守禦衛分<lb/>
　　等官朝朔望其出使及經過官貟有朝見禮妃父<lb/>
　　母親屬有見王禮禮各異而靖江王府禮附焉<lb/>
　　　凡王府朝儀<lb/>
洪武十八年定每日王府官屬常朝依文武左右班立<lb/>
遇朔望本處守禦衛分及府州縣等官朝見各照品級<lb/>
<pb n="KR2l0010_WYG_015-32b"/>
依文武東西列班行叩頭禮畢四品以上及長史紀善<lb/>
入殿五品以下于丹墀東西序立北向若有事召見者<lb/>
不在朔望之限又王府凡辭見官員人等每日早晩俱<lb/>
引見　又令王所居城内布政司都指揮司并衛府州<lb/>
縣雜職官皆于朔望日至王府門候見若有事召見者<lb/>
不在此限　凡朝臣奉使至王府或因事經過見王並<lb/>
行四拜禮<lb/>
永樂八年令各王府今後遇有朝廷一應公差人員及<lb/>
<pb n="KR2l0010_WYG_015-33a"/>
經過見王官員人等或與酒飰或不與亦可不許賞以<lb/>
物件<lb/>
成化三年定凡京官公差道經王府報名見辭如遇朔<lb/>
望三司等官至府候見公差官員亦詣府隨班行禮若<lb/>
進表祭祀等項者不必隨班<lb/>
正徳七年令親王前門官員人等照例下馬<lb/>
凡王於妃父母前行禮洪武年定王立於東西向妃父<lb/>
母立於西東向王行四拜禮妃父母受兩拜答兩拜其<lb/>
<pb n="KR2l0010_WYG_015-33b"/>
餘親屬見王行四拜禮王皆坐受妃于父母前行四拜<lb/>
禮父母正面立受其餘親屬見妃各叙家人禮<lb/>
　　　靖江王府<lb/>
洪武二十八年令靖江王庶子稱王子發放言語稱裔<lb/>
㫖一應官員人等叅見并時節慶賀常服行四拜禮常<lb/>
見行一拜禮不叩頭<lb/>
　　　慶祝<hi>表箋進貢附</hi>
　　國初親王間以慶賀入朝其後至有出城之禁凡<lb/>
<pb n="KR2l0010_WYG_015-34a"/>
　　遇三大節止于府中行遙祝禮有進賀表有進貢<lb/>
　　禮物　中宫東宫壽日有賀箋各有定式郡王將<lb/>
　　軍行禮各有次序備列于後<lb/>
　　　凡慶賀禮儀<lb/>
洪武六年定凡遇天子壽日王子殿前臺上設香案具<lb/>
冕服率文武官具朝服行祝天地禮若遇正旦拜天地<lb/>
後即詣祖廟行禮畢陞正殿出使官便服行四拜禮文<lb/>
武官具服行八拜禮<lb/>
<pb n="KR2l0010_WYG_015-34b"/>
十八年定凡遇聖節及正旦冬至節日行吿祝天地禮<lb/>
其日設香案于露臺上設王拜位于案前文武官拜位<lb/>
于丹墀之東西王冕服就位各官具朝服隨班四拜王<lb/>
詣香案前跪衆官皆跪王致詞訖<hi>隨意致詞</hi>俯伏興復位衆<lb/>
官皆俯伏興又四拜禮畢　凡遇中宫壽日王冕服<lb/>
妃具禮服設香案于内宫門露臺上行告祝天地禮先<lb/>
四拜興王詣香案前跪吿祝訖俯伏興復位又四拜禮<lb/>
畢不用樂百官不隨班　凡遇東宫壽日行吿祝禮王<lb/>
<pb n="KR2l0010_WYG_015-35a"/>
皮弁服百官俱朝服隨班行禮<hi>儀同前</hi>
𢎞治五年奏准郡王將軍凡遇拜賀聖節等項各照爵<lb/>
職崇卑立班行禮<lb/>
嘉靖六年題准郡王管理府事者凡遇聖旦正旦冬至<lb/>
等節鎮巡等官于布政司行禮其管理府事郡王率各<lb/>
郡王將軍中尉儀賔教授等官于本府行禮<lb/>
　　　凡進賀表箋<lb/>
洪武十八年定凡遇正旦冬至預期進賀表箋萬壽聖<lb/>
<pb n="KR2l0010_WYG_015-35b"/>
節預期進賀表文俱行十二拜禮其日清晨設龍亭于<lb/>
正殿中設儀仗大樂于露臺西設表箋案于龍亭前設<lb/>
香案于表箋案前進表箋使者立於香案東捧表箋官<lb/>
立于香案西設香案亭於承運門中道設王拜位于露<lb/>
臺上百官拜位于丹墀王冕服就位百官朝服隨班班<lb/>
齊賛鞠躬樂作四拜平身樂止引禮啓請王詣香案前<lb/>
跪賛百官皆跪執事者以表箋跪授王王受以授使者<lb/>
使者跪受置龍亭訖俯伏樂作興樂止復位賛鞠躬樂<lb/>
<pb n="KR2l0010_WYG_015-36a"/>
作四拜平身樂止啓請王搢圭賛百官搢笏鞠躬三舞<lb/>
蹈跪山呼者三啓出圭賛百官搢笏俯伏樂作興又四<lb/>
拜樂止禮畢儀仗鼓樂導前百官朝服送至郊外王送<lb/>
至宫城門就回䕶衛官從王還宫<lb/>
凡遇特進中宫箋文王冕服百官朝服隨班行十二拜<lb/>
禮陳設如前儀班齊四拜啓請王詣香案前跪百官皆<lb/>
跪執事者以箋跪授王王受以授使者使者跪受置龍<lb/>
亭訖俯伏興復位再行八拜禮畢不必舞蹈山呼<lb/>
<pb n="KR2l0010_WYG_015-36b"/>
凡遇特進東宫箋文陳設如前儀王具皮弁服百官具<lb/>
朝服隨班行四拜禮啓請王詣香案前跪百官皆跪執<lb/>
事者以箋跪授王王受以授使者使者跪受置龍亭訖<lb/>
俯伏興復位又四拜禮畢<lb/>
天順六年奏准郡王同居一城者從尊屬拜進表箋卑<lb/>
屬隨班行禮其另居一城者照例各自拜進<lb/>
嘉靖十六年題准凡王府奏進慶賀謝恩疏及表文但<lb/>
稱聖號不許用家人禮<lb/>
<pb n="KR2l0010_WYG_015-37a"/>
　　　凡進貢禮物<lb/>
𢎞治十七年題准凡遇萬壽聖節千秋正旦冬至節各<lb/>
王府許進禮物馬匹慶賀每節差人止許一起其餘如<lb/>
扇鮓之類俱不必進如差人過多自偹脚力回還不許<lb/>
應付<lb/>
正徳四年議准各府庶人不許越分進貢<lb/>
嘉靖八年奏准各王府及總鎮内外進貢馬匹務將毛<lb/>
色齒嵗偹細造冊送部委官一員照冊看騐分别等第<lb/>
<pb n="KR2l0010_WYG_015-37b"/>
送鴻臚寺類進<lb/>
　　　迎詔<hi>迎祭受厯附</hi>
　　王府迎接詔勅赦書各有處所郡王將軍中尉及<lb/>
　　文武官隨從行禮各有班次今偹書之而以迎祭<lb/>
　　受厯禮附後<lb/>
　　　凡迎接詔赦<lb/>
洪武六年定凡遇詔赦至王國武官隨王侍衛不出郊<lb/>
外文官具朝服出郊外奉迎安奉詔赦于龍亭乘馬前<lb/>
<pb n="KR2l0010_WYG_015-38a"/>
導王具冕服于王城門外五丈餘地奉迎至王宫置龍<lb/>
亭于正殿中王于殿前臺上先行五拜禮畢陞殿侍立<lb/>
于龍亭東側武官䕶衛文官于臺下自行十二拜禮跪<lb/>
聽開讀<lb/>
又定凡使者欽齎詔書至王府至王城門外一里逺下<lb/>
馬隨龍亭由中門靠東邊入龍亭至殿中使者立于殿<lb/>
外東序西向候行禮畢使者見王行四拜禮<lb/>
十八年定凡有特㫖御筆至王所則遣官于郊外迎接<lb/>
<pb n="KR2l0010_WYG_015-38b"/>
設香案于殿中候使者至宫門外王出迎使者以聖㫖<lb/>
置殿上香案導引啓王四拜興詣香案前使者以聖㫖<lb/>
授王王跪㸔畢仍置於案俯伏興復位又四拜禮畢各<lb/>
官不必陪班<lb/>
嘉靖二十七年題准各郡王同居一城者迎接詔勅禮<lb/>
儀輪逓從尊行著為定式<lb/>
萬厯十年議准行禮次序凡遇迎接詔赦親王先率郡<lb/>
王將軍中尉于殿前臺上行五拜禮畢親王侍立于龍<lb/>
<pb n="KR2l0010_WYG_015-39a"/>
亭之傍郡王等爵分班侍立於臺上俟文武官先行四<lb/>
拜禮畢郡王等爵俱同各官跪聽宣讀讀畢仍復原班<lb/>
候各官再行八拜禮畢以次而退<hi>萬厯六年例</hi>若郡王管理<lb/>
親王府事及另城郡王管理府事者迎接詔赦文武官<lb/>
俱於本布政司府州衙門行禮抄黄送管理郡王自<lb/>
率宗儀行禮<hi>嘉靖十八年例</hi>其拜賀聖節等項亦照爵職崇卑<lb/>
立班行禮如有錯亂失序及倨慢不恭者許典儀等官<lb/>
紏舉聽本王叅治<lb/>
<pb n="KR2l0010_WYG_015-39b"/>
　　　凡代行禮儀<lb/>
萬厯十年議准各王府迎接詔赦及慶賀等項禮儀如<lb/>
親郡王年老有疾不能行禮者先期奏請世子長子代<lb/>
行其府中諸務仍自行管理不許世子長子干預以起<lb/>
釁端若王果患篤廢之疾勢難管理者具奏行勘明白<lb/>
請勅世子長子代理<hi>正徳四年例</hi>至於王已老疾世子長子<lb/>
先故者亦許世孫長孫代行若以世孫行禮請給世子<lb/>
冠服者請㫖定奪<lb/>
<pb n="KR2l0010_WYG_015-40a"/>
　　　凡迎祭<lb/>
萬厯二年議准凡朝廷遣祭各王府若龍亭至本府於<lb/>
大門外降階跪迎入廟遷主于傍宣讀畢復降階叩謝<lb/>
　　　凡受厯<lb/>
洪武十八年定每嵗九月初一日欽天監進次年厯日<lb/>
頒訖即遣使者齎厯至王國長史司官先啓聞設香案<lb/>
于殿上王常服出殿門迎接使者捧厯詣殿上置于案<lb/>
退立于案東引禮引王詣前賛四拜賛跪使者取厯立<lb/>
<pb n="KR2l0010_WYG_015-40b"/>
授王王受訖以授執事者復置于案賛王俯伏興再四<lb/>
拜禮畢　後頒厯以十月初一其王府厯日亦不遣使<lb/>
但附于各府齎捧進賀冬表人員順齎頒授<lb/>
　<lb/>
　<lb/>
　<lb/>
　<lb/>
　禮部志稿卷十五<lb/>
</p>
<p>
</p>
  </div>
</body>
</text>
</TEI>
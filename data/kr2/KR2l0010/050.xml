<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷五十</head> <lb/>
    <p>
<pb n="KR2l0010_WYG_050-1a"/>
欽定四庫全書<lb/>
　禮部志稿卷五十<lb/>
　　　　　　　　　　　　明　俞汝楫　編<lb/>
　奏疏<lb/>
　　䘏典疏<lb/>
　　　議覆資䕃祭塟疏<lb/>
洪治十三年六月禮科左給事中葉紳等上言祖宗以<lb/>
來資䕃及祭塟之例甚嚴惟京官三品以上許廕子送<lb/>
<pb n="KR2l0010_WYG_050-1b"/>
國子監讀書然非年乆有政績者不得濫進三品以上<lb/>
三年考滿者今日引奏復職明日上章乞恩以致政績<lb/>
無聞屢經彈劾者一槩此例陳乞甚至有長子死而復<lb/>
乞其次子者一子死而又乞其孫者資䕃之恩似乎太<lb/>
濫又祖宗以來京官文職四品有祭無塟三品以上始<lb/>
有祭有塟其父母曽受本等封始有之近年以來有本<lb/>
身并父母未經受封又有本身尚存妻室先故者一槩<lb/>
奏請甚至被劾去職及病故年逺者及未至三品者往<lb/>
<pb n="KR2l0010_WYG_050-2a"/>
往并求祭塟誤䝉賜與祭塟之典似乎太輕乞下所司<lb/>
議處禮部覆奏言朝廷資廕之典所以勸忠勵孝寓賞<lb/>
延於世之義祭塟之義所以禮遇大臣全君臣終始之<lb/>
義至於官資未及而子孫或得廕叙父母及妻或得祭<lb/>
塟是又或因勞而加報或縁義以推恩皆有大義存焉<lb/>
而不可以為輕且濫者今後文職三品以上考滿官請<lb/>
如例許一子或孫或承繼之子致送監讀書内有未沾<lb/>
一命而死或自以科舉出身者仍許一人補廕入監如<lb/>
<pb n="KR2l0010_WYG_050-2b"/>
出身不繇正途或被劾閒住及病故年逺者俱不許預<lb/>
補廕之例其官非三品曽侍春宫講讀輔導有功者殁<lb/>
後子孫乞恩入監本部議請上裁又奉命外國死生王<lb/>
事者常有廕子入監之例其祭塟舊例三品以上官及<lb/>
二品以上父母妻三品父母俱有祭塟四品及父母俱<lb/>
有祭今請著為定例若三品以上官被劾官帶閒住者<lb/>
祭塟俱無其三品被劾致仕及在京未及一考者有祭<lb/>
無塟若二品以上妻止授三品封三品父母止授四品<lb/>
<pb n="KR2l0010_WYG_050-3a"/>
者亦止賜之祭四品未考滿父母未封四品者亦無祭<lb/>
其賜祭壇數二品者祭二壇加太子少保以上者祭四壇<lb/>
其加太子太保以上及武職大臣祭塟各照前奏定祭數<lb/>
又效勞春宫講讀或常有邉功應沾恤典者亦宜奏請<lb/>
裁決得㫖太醫院官有三品考滿無過者亦准照例廕<lb/>
子入監其三品官致仕并在任未及一考病故者仍准<lb/>
與祭塟餘從所議<lb/>
　　　諡法疏<lb/>
<pb n="KR2l0010_WYG_050-3b"/>
禮部尚書沈鯉題為循職掌議諡法以肅臣工以光聖<lb/>
化事臣聞帝王之所以勸懲天下者莫大乎爵賞刑威<lb/>
帝王之所以不賞而勸不威而懲者莫大乎諡法是諡<lb/>
法也父不得以私其子君不得以私其臣者也得失一<lb/>
朝榮辱千載雖以褒貶既往實以激勸將來是以自古<lb/>
重之也國朝稽古右文尤嚴斯典祖宗時文臣得諡者<lb/>
不過數人雖以中書省之尊六卿之貴文章功徳有可<lb/>
紀者亦不得輒諡無他重之也宣正成𢎞之間文臣雖<lb/>
<pb n="KR2l0010_WYG_050-4a"/>
往往得諡然名義甚美者或不輕畀以文學直内閣者<lb/>
不皆諡文則慎重之意猶有存者浸淫自正嘉以來以<lb/>
至於今則濫觴甚矣夫京堂三品以上子孫得自陳乞<lb/>
例也而人有醇疵行有巨細乃一切加以美名則是皆<lb/>
善而無惡也生前有未盡之善則改而更諡厚也而行<lb/>
玷縉紳名汚青史者獨因循而不易則是有進而無退<lb/>
也此皆臣之所未解也昔我太祖之諡其子也於魯王<lb/>
而曰厲於伊王而曰荒夫荒厲之非美諡亦明矣我太祖<lb/>
<pb n="KR2l0010_WYG_050-4b"/>
豈不愛其子哉示天下公也不以父子之情而廢國家<lb/>
之法也父不得以佞其子而君乃以諛其臣竊以為過<lb/>
矣臣又嘗考李唐時許敬宗諡繆蕭瑀諡褊繆與褊之<lb/>
為諡人所惡也不敢貸也又嘗考趙宋時司馬光斥夏<lb/>
竦之邪不許文正韓維定陳執中之議必諡榮靈光與<lb/>
維之在當日仕同朝也不敢私也今日諸臣之諡豈無<lb/>
許敬宗蕭瑀其人者在乎當其時能為司馬光韓維之<lb/>
直者誰乎國朝人物之盛逺邁唐宋而諡法予奪反太<lb/>
<pb n="KR2l0010_WYG_050-5a"/>
鹵莽何以垂訓將來光照前古似不可不亟正也至於<lb/>
文之一字所係尤重其大者道徳學問其小者忠信惠<lb/>
禮必唐儒如韓愈宋儒如朱熹始可庶幾無媿即不能<lb/>
然亦必其一莭足以當之今不目其善狀不耳其風聲<lb/>
一經翰苑莫不諡文彼其真文者既無以表其賢而不<lb/>
文者又有所混其不肖是於勸與懲兩失之也且如先<lb/>
臣禮部尚書霍韜新建伯王守仁非文學職也而得文<lb/>
之一節與之誠是也如吏部尚書王恕兵部尚書劉大<lb/>
<pb n="KR2l0010_WYG_050-5b"/>
夏不以文名也而有文之實用獨靳之何也可文則文<lb/>
何嫌於百僚不可文則不文何擇於文學盖古者生無<lb/>
爵則死無諡國朝有諡亦限爵是故凡有爵皆得諡惟<lb/>
其當而已矣其人誠當豈必爵高又豈必文學凡輿論<lb/>
之所推皆可以義起也此隆古之道也臣願皇上遠法<lb/>
隆古近鑒唐宋念褒貶之㫖不可偏廢思名義之重不<lb/>
可輕假慨然獨斷特下所司一洗冒濫之風永翊清平之<lb/>
治臣愚幸甚世教幸甚<lb/>
<pb n="KR2l0010_WYG_050-6a"/>
　　禁約疏<lb/>
　　　題禁白蓮教拆毁私創庵觀疏<lb/>
禮部尚書沈鯉題為内帑匱詘民生困敝恭陳祖制懇<lb/>
乞聖明特賜俞允以保萬世治安事㸔得户部尚書王<lb/>
遴條議要將近日私創寺觀庵院盡數拆毁僧道年四<lb/>
十以下無度牒者盡數驅逐歸農流寓者逓歸本籍土<lb/>
著者收入里戸白蓮羅道等㑹惑衆靡財悉重加懲治<lb/>
一節竊照異端之術足以惑世誣民茍非禮教素敷民<lb/>
<pb n="KR2l0010_WYG_050-6b"/>
未有不蠱於福田利益之説者在昔已然其風猶未甚<lb/>
也邇來逰手逰食之輩布滿中外此倡彼和莫可收拾<lb/>
以致梵宇琳宫星列棋布而無知之民約㑹進香建幟<lb/>
號佛者日充斥於道途豈直民財靡費上虧惟正之供<lb/>
抑且風俗漸偷釀成地方之禍臣等目擊兹敝方欲申<lb/>
飭今尚書王遴條奏及此深得移風易俗足國裕民至<lb/>
計相應酌議題請恭候命下移咨兩京都察院轉行五<lb/>
城内外及天下司府州縣地方大小寺觀庵院除係古<lb/>
<pb n="KR2l0010_WYG_050-7a"/>
刹及奉有欽依建置照舊存留聴其更修外若係近日<lb/>
私創庵院招集僧尼凟祀不經者悉行拆毁入官以後<lb/>
再不許新立増置違者依律問遣僧道曽經給有度牒<lb/>
年四十以上者照舊存留其年四十以下未經給度牒<lb/>
者查果戒行無碍姑准查照見行事例申送納給度牒<lb/>
如未給度牒削剃不守清規與流寓逰食之徒一併驅<lb/>
逐原籍務農當差一切白蓮羅道募縁僧道及約㑹燒<lb/>
香頭戴甲馬口稱佛號等項愚民在内聴緝事衙門在<lb/>
<pb n="KR2l0010_WYG_050-7b"/>
外着巡邏員役嚴加禁捕務得㑹首倡率之人依律<lb/>
枷號治罪知情故縱者罪亦如之勿視虛文務臻實效<lb/>
然臣等猶有過計焉夫禮者禁於未然之前法者治於<lb/>
已然之後未然者易為力而已然者難為功查得僧道<lb/>
之禁莭經言官建白本部議覆不啻三令五申矣而齋<lb/>
醮施捨愈昌愈熾俾異端者流安坐而享富厚豈盡左<lb/>
道之愚人抑亦崇尚者之自愚耳崇之於彼而欲禁之<lb/>
於此其將能乎今宜於禁令之外仍以禮教隄防之乞<lb/>
<pb n="KR2l0010_WYG_050-8a"/>
勅各撫按嚴督各該守令毋專以簿書期㑹為急而亦<lb/>
以移風易俗為要申明聖諭勸化愚民教以君臣父子<lb/>
之常道示以農桑衣食之恒業曉以惠迪從逆之實理<lb/>
喪𦵏必依家禮有擅作佛事者必罰祈年必於方社有<lb/>
掲榜消禳者必罪大經既正邪慝漸消行之既乆果於<lb/>
風化有禆不為俗吏吏部開著上考脫有奉行未至亦<lb/>
宜罰治以示創懲庶幾教化與法制並行民風與世道<lb/>
咸賴矣奉聖㫖各處寺觀庵院除古刹及勅建有名的<lb/>
<pb n="KR2l0010_WYG_050-8b"/>
照舊存留其餘私創無名黷祀不經的兩京着五城御<lb/>
史在外撫按官嚴行稽查應改應毁的酌量區處具奏<lb/>
餘依擬<lb/>
　　　議處淨身男子疏<lb/>
禮部尚書沈鯉題為議處淨身男子以廣聖澤以信法<lb/>
令事近該順天等處淨身男子奏奉聖㫖這厮毎羣聚<lb/>
奏擾着五城御史嚴行驅逐不許容留潛住欽此明㫖<lb/>
昭宣羣小逺遁中外臣民莫不稱頌聖徳臣等更復何<lb/>
<pb n="KR2l0010_WYG_050-9a"/>
言第思此輩因父母愚暗希圖富貴𠞰絶子息痌瘝可<lb/>
憫其於皇上愛養小民之仁既有所歉焉而不周況其<lb/>
家室無歸工商絶藝暫去復來屢行奏擾其於皇上嚴<lb/>
行驅逐之令又有所玩焉而不信及今不一議處不惟<lb/>
傷天地之和亦且損朝廷之體臣等職掌所闗乃敢敬<lb/>
陳一得之愚以備采擇稽古内官之設載之周禮曰内<lb/>
小臣曰閽人曰寺人曰内竪雖其職掌不過守王宫中門<lb/>
之禁掌女官之戒令與内外之通令然必求正人居之<lb/>
<pb n="KR2l0010_WYG_050-9b"/>
如巷伯之倫是已降及秦漢而下乃以罪人充之我朝<lb/>
法制高出前代伏覩大明律一欵凡官民之家不得乞<lb/>
養他人之子閹割火者違者杖一百流三千里又條例<lb/>
一欵先年淨身男子曽經發回若不候朝廷收取官司<lb/>
明文起送私自來京圖謀進用者問發邉衛充軍臣等<lb/>
仰窺祖宗盛心即古除肉刑之意所以重絶人道預抑<lb/>
奸慝也至𢎞治五年節奉孝宗皇帝聖㫖今後敢有<lb/>
私自淨身的本身並下手之人處斬全家發邉逺充軍<lb/>
<pb n="KR2l0010_WYG_050-10a"/>
兩隣及歇家不舉首的問罪其里老人等仍要時常訪<lb/>
察但有此等之徒即便捉挐送官如或容隠一體治罪<lb/>
不饒欽此但私浄之禁雖嚴而報官之路未開故自宫<lb/>
者旋即如舊至萬厯十一年節奉聖㫖自宫禁例載具<lb/>
㑹典皇祖明㫖甚嚴乃無知小民往往犯禁私割致傷<lb/>
和氣着都察院便行五城御史及通行各省直撫按衙<lb/>
門嚴加禁約自今五年以後民間有四五子以上願以<lb/>
一子報官閹割者聴有司造册送部候收補之日選用<lb/>
<pb n="KR2l0010_WYG_050-10b"/>
如有私割的照例重治鄰佑不舉的一併治罪不饒欽<lb/>
此但報官之路雖開起送之例未定故自來者紛然不<lb/>
已夫以孝宗之明例皇上之嚴㫖奚啻三令五申乃三<lb/>
數年來有司有造一册送部者乎有挐一私割照例懲<lb/>
治者乎法令不行徳澤不布又何恠此輩之羣聚奏擾<lb/>
乎伏望勅下臣等嚴行各省直撫按官行令各州縣以<lb/>
文到之日為始以前見在閹割者許令報名到官查係<lb/>
三十嵗以下精壯可用者姑免追究准其記籍其衰老<lb/>
<pb n="KR2l0010_WYG_050-11a"/>
不堪者行令各里族拘收以後凡情愿閹割者報官查<lb/>
明果四五子以上方與記籍通前類造青册限半年一<lb/>
次送部候各監局缺人聴司禮監奏請本部通行在外<lb/>
各該衙門查係在册人數取具官吏里隣不扶丼結起<lb/>
送赴部聴候選用其册籍無名乃儇巧㐫惡潑頼無恥<lb/>
者不許一槩濫送如有仍前私自閹割私自來京者在<lb/>
外撫按有司在内五城御史嚴加訪挐照例問以重罪<lb/>
如撫按等官不行訪挐及有司不行造册違例起送者<lb/>
<pb n="KR2l0010_WYG_050-11b"/>
聴本部查㕘請㫖究治務在必行無事姑息庶黎庶免<lb/>
傷殘之苦而慈惠旁流宦寺皆端正之人而隙竇永塞<lb/>
仁至義盡萬世無弊矣再照死者人之所最重也今自<lb/>
宫之徒加以死刑而不懼者内臣之員數太多富貴太<lb/>
驟選進太頻有以惑其心耳我太祖高皇帝深鑒前代<lb/>
之失祖訓條章内府各監局内官俱有定員各有職掌<lb/>
一監常職止五員一局正副止二員官不過四品所掌<lb/>
不過洒掃供奉之事洪武永樂間未嘗額外濫設其太<lb/>
<pb n="KR2l0010_WYG_050-12a"/>
監等官非歴練老成雖有聰明才俊亦不輕授近年以<lb/>
來則不然矣皇城之内通名籍者不止萬有餘人而倉<lb/>
厰塲庫牟利無筭蟒衣玉帶濫賞不惜又不三五年輒<lb/>
有一選選輒數千以故無知小民貪圖富貴入骨薰心<lb/>
柰何欲以死刑禁之乎臣等更望皇上恪遵祖訓凡監<lb/>
局冗員非祖宗之舊者悉為裁革一切侵漁科索等弊<lb/>
悉為釐正蟒玉等服非効勞年乆忠勤不欺者勿輕賜<lb/>
予仍著為定例必十年以外方行收選一次務使宫府<lb/>
<pb n="KR2l0010_WYG_050-12b"/>
一體賞罰有章規制既定僥倖不萌前項無知之徒將<lb/>
不禁自息不終為聖化之累矣<lb/>
　　各條疏<lb/>
　　　祭告感應疏<lb/>
成化八年禮部左侍郎劉吉奉命祭告海嶽還自山東<lb/>
言臣自成化<hi>闕</hi>年四月初十日受命暨十六日陛辭仰<lb/>
體聖治沿途齋心致敬罔敢怠忽臣所過濟南等府委<lb/>
因連年亢旱不收人民艱難死亡流離困苦之狀不可<lb/>
<pb n="KR2l0010_WYG_050-13a"/>
勝言田地乾燥多未耕種河水淺涸船隻少行災害之<lb/>
臻誠可憂憫仰惟皇上矜恤民瘼特降詔書减免租税<lb/>
并發官銀錢米賑濟民間欣然不勝感戴及臣於本月<lb/>
二十六日至東嶽廟下擇以五月朔祭告未祭之先炎<lb/>
風毒日酷旱如舊及省牲之夕忽有雲起西南至夜一<lb/>
更雷雨大作直至四更方止雨止隨祭祭畢次日復大<lb/>
雨自未至酉方止溝壑水溢逺近沾足越七日祭告東<lb/>
鎮十三日祭告東海俱各得雨連日不止事畢回還所<lb/>
<pb n="KR2l0010_WYG_050-13b"/>
過地方間有苗者悉皆長茂未布種者亦皆種有青苗<lb/>
運河亦因此水長官民船隻通行無阻天意漸回人心<lb/>
稍安皆皇上盛徳之所感也但今民遭大困之後其各<lb/>
衙門凡百懲需宜悉從寛貸庶使民得蘓息不負皇上<lb/>
始終矜恤之意縁臣奉命專為祈禱救灾及所目見<lb/>
係干民情不敢隠黙謹具疏以聞下所司知之<lb/>
　　　國喪停止賜宴疏<lb/>
𢎞治元年禮部郎中張祥言伏覩五月五日午門外賜<lb/>
<pb n="KR2l0010_WYG_050-14a"/>
宴羣臣臣切惟憲宗皇帝賔天未乆山陵工作方畢尋<lb/>
有雷電之灾陛下克謹天戒痛自修省且詔羣臣各秉<lb/>
心修職用回天意羣臣可不惕然加懼以副聖心況臣<lb/>
之事君猶子之事父故居喪之時居處不安食㫖不丼<lb/>
聞樂不樂孔子謂食稻衣錦於女安乎此言雖責宰我<lb/>
實萬世臣子之通戒也今公卿大臣皆先帝舊臣當嵗<lb/>
序遷易攀號無地詎忍錦繡其衣飲酒食肉恬不為恠<lb/>
臣聞陛下自先帝登遐居諒隂之中已臨半載毎退朝<lb/>
<pb n="KR2l0010_WYG_050-14b"/>
燕居猶服布素不御音樂曩者近臣請選妃嬪閣而不<lb/>
行天下臣民皆知陛下之心有所不忍此天理人倫之至也<lb/>
秉是心以往何憂天下之不治天變之不弭天命之不<lb/>
固哉臣請自今以始三年之内凡遇節令賜宴羣臣乞<lb/>
照慶成宴例暫皆停免至如毎嵗四月八日之宴特佛<lb/>
氏餘風尤為不經所當先革者陛下即位以來袪邪衛<lb/>
正益崇聖道凡佛老之悖謬百家之淫邪悉已屏斥何<lb/>
獨於此不可革乎方今四夷來王萬方朝㑹輻輳京師<lb/>
<pb n="KR2l0010_WYG_050-15a"/>
皆得與宴中間豈無一二稍知義理之人萬一播傳其<lb/>
失非小惟陛下留意上曰節令之宴職自禮部既當停<lb/>
免何不先事奏聞而致差失若此咎將誰歸爾堂上並<lb/>
屬官其具實以聞已而尚書周洪謨等言憲宗皇帝上<lb/>
賔皇上孝心純篤凡内廷儀莭悉從簡素而慶成大宴俱<lb/>
准奏停免今山陵安塟已乆光祿寺但遵舊例於四月<lb/>
八日五月五日請宴百官盖與毎日見辭官員及經筵<lb/>
酒飯相類非若慶成大宴應免者可比祥奏乞停免止<lb/>
<pb n="KR2l0010_WYG_050-15b"/>
知禮欲從厚而未知事體不倫且未與臣等議臣等失<lb/>
於約束罪不容辭上曰朝廷大小禮儀俱歸禮部職掌<lb/>
其當行當止爾等何不預為斟酌奏定致祥於事後肆<lb/>
言無忌本當究治既服罪俱宥之自後禮莭仍稽考已<lb/>
行之例奏聞請㫖<lb/>
　　　止巡郊甸疏<lb/>
正徳十年禮部尚書毛澄等言臣等先於七月十八日<lb/>
風聞皇上將巡郊甸已嘗具疏勸止繼知傳言之妄方<lb/>
<pb n="KR2l0010_WYG_050-16a"/>
切喜幸今月初二日道路藉藉皆云聖駕已幸昌平中<lb/>
外憂疑莫知所措臣等切惟聖心慎重必不肻逺離闕<lb/>
庭特以昌平陵寢所在霜露之感切於淵衷欲躬親松<lb/>
楸一展誠孝而已竊惟經宿以來禮意已盡原野之外<lb/>
環衛疎濶衆心懸懸不勝瞻戀伏望思宗社付託之重<lb/>
念朝廷機務之煩早為旋蹕則孝思以申庶政惟舉神<lb/>
靈悦而億兆寧矣不報<lb/>
　　　處置番夷六便疏<lb/>
<pb n="KR2l0010_WYG_050-16b"/>
洪武二十年禮部主事高惟善自長河西魚通寧逺等<lb/>
處上言曰臣聞安邉在乎治屯守而兼恩威屯守既堅<lb/>
雖逺而有功恩威未備雖近而無益今魚通九枝疆土<lb/>
及巖州雜道二長官司東隣碉門黎雅西接長河西原<lb/>
自唐時吐蕃强盛寧逺安靖巖等州漢民往往為彼驅<lb/>
入九枝魚通防守漢邉元初設二萬户府仍於盤陀仁<lb/>
陽置立寨栅邉民戍守其後各枝率衆攻仁陽等栅及<lb/>
川蜀兵起乗勢侵凌黎雅卭嘉等州洪武十年始隨碉<lb/>
<pb n="KR2l0010_WYG_050-17a"/>
門土奠歸附國朝設巖州雜道二長官司迨今十有餘<lb/>
嵗官民仍舊不相統攝盖無統制之司恣其猖獗因襲<lb/>
舊弊故也其近而已附者如此逺而未附者何繇而臣<lb/>
服且巖州寧逺等處乃古之州治茍撥兵戍守就築城<lb/>
堡開墾山田使近者向化而先附逺者畏威而來歸西<lb/>
域無事則供我徭役有事則使之先驅撫之既乆則皆<lb/>
為我用矣如臣之説其便有六焉通烏思藏朶甘鎮撫<lb/>
長河西可拓地四百餘里得蕃民二千餘戸非惟黎雅<lb/>
<pb n="KR2l0010_WYG_050-17b"/>
之保障蜀亦永無西顧之憂一也蕃民所處老思岡之<lb/>
地土瘠人繁專務貿販碉門烏茶蜀之細布博易羌貨<lb/>
以贍其生若於巖州立布則此輩衣食皆仰票於我焉<lb/>
敢為非二也以長河西伯思東邑獵等八千户為外蕃<lb/>
掎角其勢必固然後招來逺者如其不來使八千戸近為<lb/>
内應逺為鄉導此所謂以夷蠻攻蠻夷誠治邉之善道<lb/>
三也天全六番招討司八鄉之民宜悉免其徭役專令<lb/>
蒸造烏茶運至巖州置倉收貯以易蕃馬比之雅州易<lb/>
<pb n="KR2l0010_WYG_050-18a"/>
馬其利倍之且於打煎爐原易馬處相去甚近而價増<lb/>
於彼則蕃民如蟻之慕羶歸市必衆四也巖州既立倉<lb/>
易馬則蕃民運茶出境倍收其税其餘物貨至者必多<lb/>
又魚通九枝蠻民所種水陸之田逓年無征若令歳輸<lb/>
租米并令軍士開墾大渡河兩岸荒田亦可供給戍守官<lb/>
軍五也碉門至巖州道路宜令繕修開拓以便往來人<lb/>
馬仍量地里逺近均立郵傳與黎雅烽相應庶可以防<lb/>
遏亂畧邉境無虞六也上從之<lb/>
<pb n="KR2l0010_WYG_050-18b"/>
　　　灾疫施藥疏<lb/>
禮部尚書沈鯉題為欽奉聖㫖事祠祭司案呈恭照本<lb/>
年五月初九日該司禮監太監張誠等傳奉聖諭諭禮<lb/>
部朕聞近日京城内外灾疫盛行小民無錢可備醫藥<lb/>
你部裏便行與太醫院精選醫官人員多發藥料分投診<lb/>
視施舍以稱朕救民疾苦之意仍照嘉靖年間例毎家<lb/>
量給與銀錢一次欽此該部題奉聖㫖是着五城房號<lb/>
内支銀太倉支錢如銀兩不敷還着户部議處你部選<lb/>
<pb n="KR2l0010_WYG_050-19a"/>
委司屬㑹同五城御史給散不許兵畨人等作弊及無<lb/>
病平人混冒重支欽此已經移咨戸部都察院一體欽<lb/>
遵又經劄付太醫院選委官醫多帶藥料分投前去五<lb/>
城開局按病依方救藥復差祠祭司署員外郎高桂等<lb/>
五員分投五城監督設法給散去後隨五月三十日奉本<lb/>
部送據中城等兵馬司造册呈報五城地方給散銀錢<lb/>
共散過患病男婦李愛等一萬六百九十九名口共用<lb/>
銀六百四十一兩九錢四分錢十萬六千九百九十文<lb/>
<pb n="KR2l0010_WYG_050-19b"/>
五城㑹齊俱於五月二十一日給散一次並無重支冒領<lb/>
病民委沾實惠等因到部送司案候在卷六月十五日<lb/>
復奉本部送據太醫院委官御醫張一龍等造册呈報<lb/>
自五月十五日開局以來毎城沿門診視及抱病就醫<lb/>
問病給藥者日計千百旬日之外疫氣以解病者皆起<lb/>
五城共醫過男婦孟景雲等十萬九千五百九十名口<lb/>
共用過藥料一萬四千六百一十八斤八兩相應住止<lb/>
理合開報等因到部送司查得本題原題施給藥劑隨<lb/>
<pb n="KR2l0010_WYG_050-20a"/>
到隨散置簿登記用備查考以灾疫消減之日為始今<lb/>
該前因通查案呈到部臣等惟仰皇上仁無不覆施有<lb/>
所先遂使疲癃之民悉蒙再造之賜即今疫漸消減人<lb/>
遂安寧化愁嘆為謳歌易札瘥為仁夀不惟病憊瞻依<lb/>
實是蒸黎感悦此我皇上博施濟衆積善累仁之成功<lb/>
也至於給散銀錢雖止一次而領藥無筭計其所費實<lb/>
數倍之不但貧民得生且於可過之家更益普濟以故<lb/>
京城内外有病無病之人莫不感仰皇徳歡呼萬嵗臣<lb/>
<pb n="KR2l0010_WYG_050-20b"/>
等猥以職掌恭逢盛舉無任欣忭除候命下行令五城<lb/>
散藥人員通行住止外合給散過藥劑銀錢數目開坐<lb/>
謹具題知<lb/>
　<lb/>
　<lb/>
　<lb/>
　<lb/>
　禮部志稿卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷九十四</head> <lb/>
    <p>
<pb n="KR2l0010_WYG_094-1a"/>
欽定四庫全書<lb/>
　禮部志稿卷九十四<lb/>
　　　　　　　　　　　　眀　俞汝楫　編<lb/>
　盛典備考<lb/>
　尊孔子<lb/>
　　修文廟别採材<lb/>
洪熙元年浙江台州府言比文廟及學并按察分司廨<lb/>
宇因海風傾塌欲重建之而頻年水旱民力不逮見有<lb/>
<pb n="KR2l0010_WYG_094-1b"/>
沒入官屋請撤為之上諭工部臣曰廟祀先師何惜扵<lb/>
此而取沒入屋材其文廟令有司别採材作之儒學及<lb/>
按察司聽撤舊材為之<lb/>
　　奏崇孔子封號<lb/>
成化十二年國子監祭酒周洪謨等奏臣聞近日建言<lb/>
者或欲加孔子封號或欲封孔子為帝要見本朝尊崇<lb/>
先聖之意以備一代之制臣按宋元加大成至聖云者<lb/>
不過言集羣聖之大成耳初不見聖人化澤流行扵後<lb/>
<pb n="KR2l0010_WYG_094-2a"/>
世之意若欲形容聖人道徳之妙化澤之逺必須聖神<lb/>
廣運為詞盖此四字惟孔子足以當之如堯之徳非不<lb/>
廣運也而止扵百年舜之徳非不廣運也而止於一世<lb/>
惟孔子聖化神化流被萬代此所以賢扵堯舜也宋真<lb/>
宗欲封孔子為帝下有司議或言孔子周之陪臣周止<lb/>
稱王不當加以帝號殊不知夏商周之稱王猶唐虞之<lb/>
稱帝因時制宜非有隆殺是前代之王天子之稱王者<lb/>
也後世之王藩國而稱王者也若謂孔子周人當用周<lb/>
<pb n="KR2l0010_WYG_094-2b"/>
制止宜稱王不必稱帝猶之可也若謂孔子陪臣不當<lb/>
稱帝則非崇徳報功之意矣善乎先儒羅從彦論之曰<lb/>
唐既封先聖為王襲其舊號可也加之帝號而褒崇之<lb/>
亦可也夫禮惟稱而已或者乃以周之陪臣為言豈知<lb/>
禮者哉臣又按唐𤣥宗既正孔子南面之位服以衮冕<lb/>
宋徽宗考正孔子冠服加十二旒金世宗加孔子冠十<lb/>
二旒服十二章今聖朝孔子冕十二旒衣十二章其冕<lb/>
服既用天子之禮而籩豆則非天子之制六佾亦非天<lb/>
<pb n="KR2l0010_WYG_094-3a"/>
子之樂乞敕禮部㑹官計議或加美謚或封帝號如不<lb/>
加封或以大成至聖四字易為聖神廣運之數如不封<lb/>
帝或表眀孔子周人當依周制其所封乃當時天王之<lb/>
王非後世國王之王况今既用天子冠冕章服則亦當<lb/>
用天子籩豆佾舞宜増十籩豆為十二籩豆増六佾之<lb/>
舞為八佾之舞使天下後世知聖朝尊崇先聖而報其<lb/>
功者既正以天王位號復祀以天子禮樂與唐宋元之<lb/>
所封位號不同而禮樂亦無不稱也又樂舞之制古者<lb/>
<pb n="KR2l0010_WYG_094-3b"/>
鳴球琴瑟堂上之樂笙鏞柷□堂下之樂而干羽舞扵<lb/>
兩階今舞羽反居乎上樂器反居乎下殊失古制仍乞<lb/>
禮部尚書鄒幹等覆奏太祖髙皇帝詔凡嶽鎮海瀆並<lb/>
去其前代所封之號惟孔子以善眀先王之道為天下<lb/>
師非有功扵一方一時者比其封爵特仍其舊今洪謨<lb/>
奏欲以大成至聖易為聖神廣運此四字出扵伯益贊<lb/>
堯之詞昔宰予謂孔子賢扵堯舜則非贊堯之詞可盡<lb/>
孔子之美不若大成至聖四字出扵孟子中庸猶僅可<lb/>
<pb n="KR2l0010_WYG_094-4a"/>
擬議至扵所言聖朝孔子冕十二旒衣十二章既用天<lb/>
子之禮則亦當用天子之籩豆佾舞之數惟太祖髙皇<lb/>
帝建都南京始創國子監止用神主不設塑像故當時<lb/>
祭酒宋納奉敕撰文有像不土繪祀以神主數百年夷<lb/>
習乃革之詔今國子監所有孔子塑像皆因前元之舊<lb/>
不忍撤毁之故其冕十二旒衣十二章盖因塑像之舊<lb/>
亦非聖朝之制而籩豆舞佾之數則祖宗斟酌已有定<lb/>
式若論孔子之功當極其褒崇則雖罄海陸之珍竒全<lb/>
<pb n="KR2l0010_WYG_094-4b"/>
天子之名器亦未足以盡報本之誠所以我朝列聖有<lb/>
見扵此舉因其舊無所増改况謚號之易否器數之加<lb/>
否舉不足以為孔子重輕所貴扵孔子之道身體而力<lb/>
行之擴充而推極之以恵綏元元保乂邦家使舉世䝉<lb/>
至治之澤是乃尊崇孔子之實聖君賢臣所宜留意者<lb/>
也封號籩豆佾舞仍舊為宜詔從之<lb/>
九月命増孔子籩豆佾舞之數國子監祭酒周洪謨言<lb/>
臣比言孔子封號冕服籩豆佾舞等事禮部尚書鄒<lb/>
<pb n="KR2l0010_WYG_094-5a"/>
幹以謚號器數之加否不足為孔子重輕請凡封號籩<lb/>
豆佾舞仍舊為宜臣竊以為孔子自唐開元封為文宣<lb/>
王被以衮冕樂用宫懸當時衮冕雖通乎上下而宫懸<lb/>
者天子之樂也樂既用天子之宫懸服必服天子之衮<lb/>
冕是唐之奉孔子已用天子禮樂矣宋承五代衰敝之<lb/>
制至徽宗始加冕為十二旒元時孔子廟貎徧于天下<lb/>
而被以天子衮冕聖朝因之則孔子服冕已用天子之<lb/>
禮佾舞乃用諸侯之樂以禮論樂則樂不備以樂論禮<lb/>
<pb n="KR2l0010_WYG_094-5b"/>
則禮為僭乞勅廷臣計議増籩豆為十二佾數為八則<lb/>
佾舞與冕服相稱禮眀樂備可以格聖靈厚風化補前<lb/>
代缺畧之典備聖朝尊崇之制䟽入上曰尊崇孔子乃<lb/>
朝廷盛典宜從所言其籩豆佾舞俱如數増用仍通行<lb/>
天下悉遵此制<lb/>
　　擬加孔子名號<lb/>
𢎞治十三年直𨽻常熟知縣楊子器奏先師孔子名號<lb/>
未定似為今日缺典請取春秋祝文之義扵大成之上<lb/>
<pb n="KR2l0010_WYG_094-6a"/>
加以配天廣運至聖之下系以萬世帝王宗師夫尊之<lb/>
以天子之師享之以帝王之禮則名因義起制與位宜<lb/>
廟食之靈萬世安享而一代盛制備矣下其奏扵所司<lb/>
　　限立孔子牌位<lb/>
嘉靖十一年都察院為立定程限毁擲天下邪像以永<lb/>
萬世定制事近該監生詹啓奏臣聞孔子得獲追崇尊<lb/>
敬之正自周末迄今未有盛扵陛下者也皆因陛下真<lb/>
知孔子之心亦孔子運際昌期而遇聖君之在上也且<lb/>
<pb n="KR2l0010_WYG_094-6b"/>
陛下欲毁孔子邪像盖因以木為骨以土為皮而聖上<lb/>
不忍遽以土木裝為聖人䙝凟孔子者也今日預聞見<lb/>
之列者悉各駭然臣且以為世之迂儒不足與議者矣<lb/>
昔者孔子沒子夏子㳺以有若似聖人欲以所事孔子<lb/>
事之彊曽子曽子曰不可當時門人以有若似聖人推<lb/>
之扵情似亦不忍忘孔子而曽子竟不許之何也盖曽<lb/>
子以孔子道徳眀著光輝潔白非有若所能彷彿者也<lb/>
此曽子尊敬孔子如此今人雖未面聆孔子之教實黙<lb/>
<pb n="KR2l0010_WYG_094-7a"/>
𫝊孔子之道何存心逺殊曽子歟抑與曽子相反而欲<lb/>
薄于孔子者歟紛紛時議設非斷自宸𠂻孔子豈得光<lb/>
眀正大于今日者耶國學邪像臣師許誥已遵眀㫖正<lb/>
議祭告毁訖竊恐在外有司官員眀恃皇上聞見不及<lb/>
阿從邪議視如泛常仍存原日邪形不遵今日制度致<lb/>
使追尊孔子之禮竟成虚文寧不負扵陛下者耶乞定<lb/>
立程限毁擲天下邪像以永萬世定制等因奏奉聖㫖<lb/>
這監生所奏足見崇正在外所司官員因循不行改正<lb/>
<pb n="KR2l0010_WYG_094-7b"/>
難保必無都察院立限期通行各該撫按官督令提學<lb/>
官將各府州縣土木之像遵照禮部行頒去定式様作<lb/>
速立牌盡行改正并𦂳闗事理著一體遵行仍將改正<lb/>
日期回奏敢有違慢的著撫按官叅奏重治不饒這本<lb/>
還送史館増入祀典欽此通行各䖏撫按官一體欽遵<lb/>
查照施行<lb/>
　　正孔子廟祝文牌額<lb/>
嘉靖十年正月内禮部題為祀典事照得啓聖公祭享<lb/>
<pb n="KR2l0010_WYG_094-8a"/>
近該本部㑹官擬議别立一祠以顔無繇曽㸃孔鯉孟<lb/>
孫氏配享以程珦朱松蔡元定從祀奉有欽遵通行欽<lb/>
遵外據國子監别立啓聖公祠宇合命官前去本監相<lb/>
視相應地方營建擇日興工仍行翰林院撰祝文祠額<lb/>
應用再照先師孔子名號已正其祝文舊稱惟王今合<lb/>
改稱惟師及舊額大成殿大成門今皆撤去牌額宜照<lb/>
大門舊用文廟二字通行天下遵守則事歸一矣奉聖<lb/>
㫖先師廟堂題曰先師廟門曰廟門孔氏祠曰啟聖祠<lb/>
<pb n="KR2l0010_WYG_094-8b"/>
餘依擬行欽此<lb/>
　隆聖裔<lb/>
　　孔顔孟官制<lb/>
洪武元年十月甲辰以孔子五十世孫希學襲封衍聖<lb/>
公希大為曲阜世襲知縣置衍聖公官屬曰掌書曰典<lb/>
籍曰司樂曰知印曰奏差曰書冩各一人立孔顔孟三<lb/>
氏教授司教授學録司各一人立尼山洙泗二書院各<lb/>
設山長一人復孔氏子孫及顔孟大宗子孫徭役官屬<lb/>
<pb n="KR2l0010_WYG_094-9a"/>
並從衍聖公選舉呈省擢用授希學誥曰古之聖人自<lb/>
羲農至扵文武法天治民眀並日月徳化之盛莫有加<lb/>
焉然皆隨時制宜世有因革至于孔子雖不得其位㑹<lb/>
前聖之道而通之以垂萬世為帝者師其孫子思又能<lb/>
𫝊述而名言之以極其盛有國家者求其統緒尊其爵<lb/>
號盖所以崇徳報功也歴代以來膺襲封者或不能繩<lb/>
其祖武朕甚憫焉當臨馭之初訪世襲者得五十六代<lb/>
孫孔希學大宗是紹爰行典禮以致褒崇爾其領袖世<lb/>
<pb n="KR2l0010_WYG_094-9b"/>
儒益展聖道之用扵當世以副朕之至望豈不偉歟可<lb/>
資善大夫襲封衍聖公授希大勅曰朕惟徳相天地道<lb/>
合四時若此者古今罕焉雖然始伏羲而至有元聖相<lb/>
繼賢接踵未嘗缺也然如仲尼者無且秦焚之後亡扵<lb/>
紀册但存者未完獨仲尼誠通上下澤敷宇宙所以自<lb/>
漢崇之至唐追封文宣王宋加至聖元加大成號封至<lb/>
極血食無窮其子孫世享榮禄所以前代以闕里之邑<lb/>
職其子孫今是邑缺官導民俗以賢推惟孔希大最今<lb/>
<pb n="KR2l0010_WYG_094-10a"/>
特以希大授承事郎知濟寜府兖州曲阜縣事汝往欽<lb/>
哉先是元仁宗授孔思誨為朝議大夫襲封衍聖公賜<lb/>
四品印泰定三年山東㢘訪副使王鵬南言孔子之後襲<lb/>
爵上公而階止四品扵格弗稱且非所以尊崇先聖之<lb/>
意眀年陞嘉議大夫至順二年改賜三品印上謂禮部<lb/>
臣曰孔子萬世帝王之師待其後嗣秩止三品弗稱褒<lb/>
崇其授希學秩貳品賜以銀印希學思誨之孫也<lb/>
　　優聖賢裔<lb/>
<pb n="KR2l0010_WYG_094-10b"/>
宣徳元年正月孔顔孟三氏子孫十人來朝辭歸上謂<lb/>
禮部尚書吕震曰朝廷待賢當厚彼皆聖賢子孫其給<lb/>
道里費又謂震曰孔顔孟三氏舊設教官訓其子孫必<lb/>
選端重有學行者爾以朕言諭吏部知之<lb/>
　　訪求曽子子孫<lb/>
嘉靖十一年禮部題該學士顧鼎臣奏為崇植先賢系<lb/>
胄以隆道化事竊惟堯舜禹湯文武周公之道𫝊至孔<lb/>
子而大眀其徳與功垂之萬世直與天地同其髙厚矣<lb/>
<pb n="KR2l0010_WYG_094-11a"/>
孔子𫝊之曽子曽子𫝊之子思子思𫝊之孟子不惟心<lb/>
相授受且筆之扵書以詔後世泄天地之精藴揭宇宙<lb/>
之綱維匯六經之淵源掃百家之蹊径考之論語大學<lb/>
中庸孟子所載如一貫之㫖正心修身之學中和位育<lb/>
之功惟性善誠眀之說王覇義利之辨微言妙道不一<lb/>
而足真所謂為天地立心為生民立命為往聖繼絶學<lb/>
為萬世開太平者然則曽子之功豈小補哉暴秦坑焚<lb/>
之後學道不眀漢司馬遷稱有良史才其序孔門弟子<lb/>
<pb n="KR2l0010_WYG_094-11b"/>
列𫝊但曰孔子以曽参為通孝道故授之業作孝經而<lb/>
已唐韓愈竊附于聖人之徒其序道統之𫝊直以孟子<lb/>
上接孔子他尚何說哉良由大學中庸二書混扵載記<lb/>
篇中不與論語並集學者莫知其為道學之樞奥而討<lb/>
論之是以時君世主徒知推尊顔孟而忽扵曽子子思<lb/>
自唐迄宋雖加曽子封爵而從祀猶列扵十哲之後子<lb/>
思則杳無聞焉宋徳隆盛治教休眀仁宗始表章學庸<lb/>
二書而程顥程頥朱熹諸儒更相發眀遡流窮源使天<lb/>
<pb n="KR2l0010_WYG_094-12a"/>
下後世曉然知正則道統授受之功曽子為大而子思<lb/>
次之咸淳三年始封曽子為成國公子思為沂國公配<lb/>
享次扵顔子躋扵孟子之上而四配之位始正為萬古<lb/>
不易之定論也我太祖髙皇帝御極之初首詔孔氏子<lb/>
孫襲封衍聖公并世襲知縣並如前代舊制固崇儒重<lb/>
道之宏䂓矣𢎞治中因修顔子孟子廟特置世襲翰林<lb/>
院五經博士各一人以主祀事此孝宗皇帝稽古右文<lb/>
之盛舉也夫曽子𫝊道之功優扵顔子而孟子私淑于<lb/>
<pb n="KR2l0010_WYG_094-12b"/>
曽子子思今顔孟子孫皆世襲博士而曽子之後獨不<lb/>
得沾一命之榮豈非古今之闕典也哉當時典禮守土<lb/>
之臣曽無一言及此者豈以曽子子孫散在四方亦世<lb/>
歴乆逺譜系不眀恐有冒濫之弊歟臣嘗考之春秋之<lb/>
時莒人滅鄫其太子巫仕曽去邑為氏然則曽氏去受<lb/>
姓之祖甚近也後世凡曽姓者孰非曽子之子孫乎又<lb/>
訪得正徳年間今都御史錢宏任山東按察司僉事廵<lb/>
歴至嘉祥縣謁曽子祠基因而訪求附近編氓中曽姓<lb/>
<pb n="KR2l0010_WYG_094-13a"/>
者得一農夫扵深山中貌甚朴野詢之果曽子之後也<lb/>
不知錢宏當時何以不請扵朝而復使之湮沒耶必以<lb/>
其人鄙陋不可側衣冠之列故爾臣愚以為先王興滅<lb/>
繼絶崇徳報功其意甚逺其道甚廣不當因其子孫之<lb/>
無賢而遂已也臣自入仕以來見三氏子孫來朝輙有<lb/>
惑扵𠂻耿耿不忘㡬三十年矣茲者恭遇皇上親承道<lb/>
學之統丕宏禮樂之化釐正孔廟祀典一洗前代陋規<lb/>
重勞聖駕臨幸國學躬行釋奠之禮真可謂功光祖<lb/>
<pb n="KR2l0010_WYG_094-13b"/>
廟而範垂百王矣臣謬以章句之儒得預爼豆之事欣<lb/>
榮鼓舞不能自已乃敢陳其愚見仰凟宸嚴如䝉勅下<lb/>
内閣禮部擬議請自聖裁准照𢎞治年間追崇顔孟二<lb/>
氏事例訪求曾氏子孫相應者一人授以翰林院五經<lb/>
博士世世承襲俾守曽子祠基兼主祀事萬世斯文不<lb/>
勝幸甚等因抄呈到部為照曽子親受一貫為聖門之<lb/>
髙弟獨聞大學得吾道之正𫝊垂世立教與顔孟同功<lb/>
號稱述聖已並追崇然獨世嗣弗𫝊基墓失守雖配聖<lb/>
<pb n="KR2l0010_WYG_094-14a"/>
有靈而象賢無主誠為闕典本官欲追求其後同于二<lb/>
氏子孫以作賔王家以主祀事實足以仰體朝廷崇儒<lb/>
重道之盛心也但歴世乆逺譜牒無𫝊若非精訪博求<lb/>
難免偽冐之弊覆奉欽依咨行都察院轉行山東撫按<lb/>
官親臨嘉祥縣查訪曽氏子孫詳考歴代支係之真及<lb/>
正徳年間曽經都察御史錢宏所考農夫有無見在通<lb/>
拘到官督同縣學官吏師生并年髙父老逐一詢問務<lb/>
求的系曽氏正𣲖子孫眀白先行具奏以憑議䖏施行<lb/>
<pb n="KR2l0010_WYG_094-14b"/>
再照今去曽子之世上下千有餘年中間更歴變故子<lb/>
孫播越流寓豈無散而之四方者如南豐曽氏鞏肇布<lb/>
兄弟並顯于宋其家乗以為出自曽子之後今其嫡𣲖<lb/>
子孫亦不知誰何合無仍通行天下大小衙門一體訪<lb/>
求務得其人具實奏聞但不許輕易起送前來以啟夤<lb/>
縁争競之端<lb/>
　　正曽子廟祀<lb/>
𢎞治四年山東嘉祥縣儒學訓導婁奎言本縣係郕<lb/>
<pb n="KR2l0010_WYG_094-15a"/>
國宗聖公曽子闕里廟堂配享有子思陽膚公眀宣等<lb/>
數人乞視孟子廟制惟留子思一位配享陽膚以下悉<lb/>
列兩廡祝文乞増以沂國述聖公配數字庶子思不混<lb/>
扵他賢又孟子門人皆有封爵曽子門人至今稱名顔<lb/>
孟子孫皆𫝊博士主祭曽子子孫乃流落他所乞如例<lb/>
封其門人訪子孫遺𣲖之在江西贛榆二䖏者擇賢而<lb/>
有學者官之俾之主祭以昭聖代祀典下有司知之<lb/>
　　作養曽氏子孫<lb/>
<pb n="KR2l0010_WYG_094-15b"/>
嘉靖二十八年九月内曽参五十七代孫五經博士曽<lb/>
粹奏要將子孫與三氏子孫均沾教化改為四氏儒學<lb/>
本部行文查勘曽氏子孫見有若干有無堪以作養<lb/>
　　授曽氏五經博士<lb/>
嘉靖十八年授先賢曽子之後一人世襲翰林院博士<lb/>
先是掌詹事府事頋鼎臣上言孝宗時曽録顔孟子孫<lb/>
各一人為五經博士以奉祀事可謂盛舉至扵曽子之<lb/>
後獨不沾一命之榮亦古今缺典也䟽入下禮部議訪<lb/>
<pb n="KR2l0010_WYG_094-16a"/>
其世得曽子六十代孫曰質梓者居江西之永豐縣其<lb/>
逺租據者曽子十四代孫也當新莽時不受偽命自武城<lb/>
徙廬陵吉陽鄉而質梓其裔孫也禮部以是覆遂有是<lb/>
命<lb/>
　　饗勞聖裔<lb/>
洪武六年襲封衍聖公孔希學以父䘮服闋來朝上敕<lb/>
中書下禮部致廪餼及從人皆有賜復以勅勞希學曰<lb/>
卿家昭眀厯代富貴不絶者乃由隂隲之重耳隂隲者<lb/>
<pb n="KR2l0010_WYG_094-16b"/>
何以其闡聖學之精微眀彛倫之攸叙表萬世綱常而<lb/>
不冺也卿當思爾祖之道貫通天人則所以繩祖武者<lb/>
誠為不易朕聞卿來朝已敕中書饗勞至則領之仍賜<lb/>
襲衣冠帶靴襪<lb/>
　　賜聖裔廪餼舘舎<lb/>
洪武十二年襲封衍聖公孔希學來朝敇中書下禮部<lb/>
賜希學廪餼潔舘舎以安之敕曰昔卿之祖能眀綱<lb/>
常以植世教其功甚大故其後世子孫相承凡有天下<lb/>
<pb n="KR2l0010_WYG_094-17a"/>
者莫不優禮卿每嵗來朝不避祁寒可謂篤君臣之大<lb/>
義而不拂于爾祖之訓者矣已敕中書賜卿日用之物<lb/>
至可領也<lb/>
　　舘衍聖公<lb/>
洪熙元年正月賜衍聖公孔彦縉宅于京師彦縉數來<lb/>
朝皆舘扵民上聞之頋近臣曰四夷朝貢之使至京皆<lb/>
有公舘先聖子孫乃寓民家何以崇儒稱重道之意遂<lb/>
命工部賜宅<lb/>
<pb n="KR2l0010_WYG_094-17b"/>
　　隆衍聖公<lb/>
洪武元年正月禮部尚書吕震奏有㫖賜衍聖公孔彦<lb/>
縉一品金織衣衍聖公是二品如㫖賜之過矣上曰朝<lb/>
廷用孔子之道治國家天下今孔子之徒在官有一品<lb/>
服者孔子之後襲封承先師之祀服之何過且先帝時<lb/>
五品儒臣有賜二品服者亦何過哉其賜之用稱朕崇<lb/>
儒之意<lb/>
　　賜聖裔衣鈔<lb/>
<pb n="KR2l0010_WYG_094-18a"/>
宣徳元年十月襲封衍聖公孔彦縉來朝既退上諭行<lb/>
在禮部尚書胡濙曰先皇帝扵其來朝親定賞賜盖重<lb/>
聖人之道師其道則愛及其子孫今當加倍扵是賜彦<lb/>
縉金織紵絲襲衣鈔羊酒等物<lb/>
　　資給衍聖公市書籍<lb/>
宣徳四年襲封衍聖公孔彦縉欲遣人以鈔往福建市<lb/>
書慮逺行不敢擅咨扵尚書胡濙濙以聞上曰福建鬻<lb/>
書籍無禁先聖子孫欲廣購亦何必言審度而後行亦<lb/>
<pb n="KR2l0010_WYG_094-18b"/>
見其能慎其令有司依時值為買紙摹印工力亦官給<lb/>
之<lb/>
　　䘏典從一品<lb/>
景泰七年禮部又言衍聖公雖二品然近賜玉帶及三<lb/>
臺銀印恩禮優異今孔彦縉故其䘏典宜視一品之制<lb/>
從之<lb/>
　　蠲孔氏田租<lb/>
成化元年四月孔子五十六代孫克昫以子姓繁衍日<lb/>
<pb n="KR2l0010_WYG_094-19a"/>
用不給乞蠲田租上曰孔子有功扵萬世其子孫在所<lb/>
優恤命有司减其租<lb/>
　　授孔裔五經博士<lb/>
正徳元年特授故衍聖公孔𢎞泰之子聞詩翰林院五<lb/>
經博士初衍聖公𢎞緒以罪奪爵禮部議以𢎞泰襲封<lb/>
復𢎞泰卒爵歸𢎞緒之子聞韶而聞詩充三氏學生聞<lb/>
韶言有例䕃録文臣之餘裔叔𢎞泰亦歴爵三十餘年<lb/>
身沒之後不沾一命乞録聞詩以榮其終身下禮部議<lb/>
<pb n="KR2l0010_WYG_094-19b"/>
無例但𢎞泰効勞頗乆授其子一銜亦足以昭聖眀推<lb/>
恩先聖從厚之意乃有是命<lb/>
　　衢州孔裔<lb/>
正徳元年六月授孔子五十九代孫彦繩為翰林院五<lb/>
經博士主衢州廟祀宋之南渡也衍聖公端友扈蹕自<lb/>
曲阜徙衢州𫝊五世至其孫洙而宋亡元世祖召洙至<lb/>
欲令襲爵洙以墳墓在衢力辭乃讓其爵扵曲阜宗弟<lb/>
治自是曲阜之後世襲為公而嫡𣲖之在衢者遂無禄<lb/>
<pb n="KR2l0010_WYG_094-20a"/>
衢州知府沈杰求端友後得彦繩請授以官俾世主衢<lb/>
州之廟祀且言其先世所賜祭田在西安者五頃洪武<lb/>
初以民田輕則起科未㡬有王氏子隨母改適冐孔姓<lb/>
以罪抵法田沒官改徴重税亦宜减輕以供祭奠修葺<lb/>
費禮部議覆上曰先聖苗裔在衢者齒扵齊民甚憫之<lb/>
其授之五經博士令世世承襲并减祭田税以稱崇儒<lb/>
重道之意扵是以博士授之彦繩<lb/>
　　國子監世襲學正<lb/>
<pb n="KR2l0010_WYG_094-20b"/>
嘉靖十四年詔以河南儀封縣孔子六十代孫孔承寅<lb/>
為國子監世襲學正初孔子之裔有名徳倫者唐時為<lb/>
褒聖侯家扵河南寧陵徳倫一字長崇基次子嘆崇基<lb/>
嗣侯其裔名端友者宋時從衍聖公從髙宗南渡世居<lb/>
衢州子嘆之後留寜陵元末徙居儀封正統中詔訪聖<lb/>
賢子孫两地皆復其家在衢曰彦繩者正徳中授世襲<lb/>
翰林院博士在儀封曰承寅者以彦繩例請下河南守<lb/>
臣勘報至是禮部議覆詔授學正奉祀<lb/>
<pb n="KR2l0010_WYG_094-21a"/>
　興學<lb/>
　　請考訂朱註誤<lb/>
成化十六年五月禮部侍郎周洪謨言宋儒朱熹所註<lb/>
釋五經四書間有承漢唐諸儒之誤者乞特勅儒臣考<lb/>
訂上曰五經四書漢唐宋諸儒訂釋已詳具有源委永<lb/>
樂中儒臣奉敕考訂纂修悉取其不悖本㫖者輯録之<lb/>
天下學者誦習已乆周洪謨乃以一己之見欲再紛更<lb/>
事在難准已之<lb/>
<pb n="KR2l0010_WYG_094-21b"/>
　　振俗學<lb/>
𢎞治十二年吏科給事中許天錫言今年闕里孔廟灾<lb/>
逺近聞之㒺不驚懼邇者福建建陽縣書坊被火古今<lb/>
書板蕩為灰燼先儒嘗謂建陽乃朱文公之闕里今一<lb/>
嵗之中闕里既灾建陽又火上天示戒必扵道所從出<lb/>
與文所萃聚之地何哉臣嘗考之成周宣榭火春秋書<lb/>
之說者曰榭者所以蔵樂器也天戒若曰不能行正令<lb/>
何以禮樂為言禮樂不行故天火其蔵以示戒也今書<lb/>
<pb n="KR2l0010_WYG_094-22a"/>
坊之火得無近于此耶自頃師儒失職正教不修上之<lb/>
所尚者浮華靡艷之體下之所習者枝葉蕪蔓之詞俗<lb/>
士陋儒妄相裒集巧立名目殆其百家梓者以易售而<lb/>
圖利讀者覬僥倖而决科由是廢精思實體之功罷師<lb/>
友討論之㑹損徳蕩心蠧文害道一旦科甲致身利禄<lb/>
入手只謂終身温飽便是平借事功安望其身體躬行<lb/>
以濟世澤民哉伏望眀詔有司大為釐正將應習之書<lb/>
或昔有而今無者檢自中秘所載與經生學士所共習<lb/>
<pb n="KR2l0010_WYG_094-22b"/>
者通前存編刪定部秘頒下布政司給與刋行仍敕乞<lb/>
所司推翰林院或文臣中素有學識官員令其往彼提<lb/>
調考較務底成功然後𫝊布四方永為定式其餘晩宋<lb/>
文字及京華日鈔論範論草筞略筞海文衡文隨主意<lb/>
講章之類凡得扵煨燼之餘悉皆斷絶根本不許似前<lb/>
混雜刋行仍令两京國子監及天下提學等官修眀學<lb/>
政嚴督生徒務遵聖代之教條痛革俗儒之陋習遇有<lb/>
前項不正書板悉用燒除如有乆具文書坐以違制之<lb/>
<pb n="KR2l0010_WYG_094-23a"/>
罪尤願陛下日召儒臣講求致灾之故凡敬天體道之<lb/>
要更化善治之術斷而行之以囬天心以迓休命禮部<lb/>
覆奏謂建陽書板中間固有蕩無留遺者亦容或有全<lb/>
存半存者請令廵按提學等官逐一查勘如京華日鈔<lb/>
等書板已經燒燬者不許書坊再行翻刋先將經𫝊子<lb/>
史等書及聖朝頒降制書一一對正全存者照舊印行<lb/>
及無存者用舊翻刻務令文學真正毋承訛習舛以誤<lb/>
來學從之<lb/>
<pb n="KR2l0010_WYG_094-23b"/>
　　遣官較勘書坊經籍<lb/>
嘉靖五年時福建建陽縣書坊刋刻寖盛字多訛謬為<lb/>
學者病于是廵按御史楊瑞提調學較副使邵銃䟽請<lb/>
専設官第扵翰林院春坊中遣一人往尋遣侍讀汪佃<lb/>
行詔較畢還京勿復差官更代<lb/>
　　振刷太學儒學<lb/>
嘉靖四十四年禮部言國家内設太學以教育天下之<lb/>
英才外設儒學以作養民間之俊秀二百年來名臣從<lb/>
<pb n="KR2l0010_WYG_094-24a"/>
此出邇者國子監學舎傾圯生徒止二百人又四方讀<lb/>
書綴文之士爭務剽竊以圖㨗徑扵是教官學術悉為<lb/>
虚名而朝廷不得真才之用故給事中張士純周世選<lb/>
御史張士佩前後論列皆及于此然大要不越數端如<lb/>
請敕工部修理監舎請徴下第舉人及嵗貢年未五十<lb/>
者入監舉人毋得槩就刷歴嵗貢不必專泥正歴而援<lb/>
例一途則俟財用稍充即議停止此太學所當議䖏者<lb/>
也乙榜舉人年四十以上者俱銓授教職不妨㑹試其<lb/>
<pb n="KR2l0010_WYG_094-24b"/>
有異等者一體行取各提學官必身先化導以徳行督<lb/>
課諸生毋專事文藝此儒學所當議䖏者也至于文體<lb/>
弊壊内而两都外而列郡靡然同風其弊皆由書肆刋<lb/>
成盛行便扵採摘請悉按天下私鬻冗書無當寔用者<lb/>
一切剷毁時吏部亦覆世選議處教職一事請自今提<lb/>
學員缺必慎選文行兼優者以充仍限六年教成方議<lb/>
超擢嵗貢衰耄者不得收選有司不職者不得更改文<lb/>
學官俱報可<lb/>
<pb n="KR2l0010_WYG_094-25a"/>
　正學<lb/>
　　詆訾程朱<lb/>
嘉靖元年十月内禮部題該禮科給事中章僑奏為崇<lb/>
正學以圖治理事内稱三代以下論學正莫如朱熹近<lb/>
世以來有等倡為異學之徒大率取陸九淵之簡便憚<lb/>
朱熹為支離甚者以朱熹為好名文章為腐爛等因又<lb/>
該監察御史梁世驃奏稱自古道學之𫝊至宋儒朱熹<lb/>
可謂大眀矣近年以來以陸九淵為尊徳性以朱熹為<lb/>
<pb n="KR2l0010_WYG_094-25b"/>
支離槩多可醜俱乞行提學痛革等因本部議得二臣<lb/>
之言深切時弊有補風教合候命下通行各處廵按御<lb/>
史及两京提學御史各行提學官并司府州縣刋榜曉<lb/>
諭一應僧儒人等務崇正學刮去浮靡以趨篤實毋惑<lb/>
恠異之說毋習簡便之私毋作矯偽之行毋尚艱險之<lb/>
文但有詆訾先儒厭棄經史拂古聖之遺䂓求真知扵<lb/>
一蹴著書立論與程朱相背戾者即是心術不正官府<lb/>
察知亟為禁治主司較閲慎勿收録等因題奉聖㫖你<lb/>
<pb n="KR2l0010_WYG_094-26a"/>
毎都說的是祖宗朝表彰五經頒降敇諭正欲崇正學<lb/>
廸正道端士習育真才以成正大光眀之業百餘年間<lb/>
人材渾厚文體純雅近年以來士習多有詭異文辭務<lb/>
為艱險不無有傷治化你部裏便通行各該廵按提學<lb/>
官出榜曉諭嚴加禁約教人取士一遵程朱之言但有<lb/>
叛道不經之書不許私自刻板互相𫝊習致悮初學其<lb/>
餘俱依擬行欽此<lb/>
　頒書<lb/>
<pb n="KR2l0010_WYG_094-26b"/>
　　頒行孝慈録<lb/>
正統五年六月河南固始縣學訓導舉人黄俊言太祖<lb/>
髙皇帝御製孝慈録嘗頒布天下今四方學中鮮存<lb/>
者乞仍鋟印頒布令士民講誦以隆孝道上曰朕觀孝<lb/>
慈録所論仰太祖聖見卓冠百王實萬代不刋之盛典<lb/>
宜家𫝊而人誦者禮部亟印頒之<lb/>
　　頒五倫書<lb/>
正統十三年禮部奏天下儒學師生蒙賜五倫書籍往<lb/>
<pb n="KR2l0010_WYG_094-27a"/>
往赴京謝恩荒廢學業乞令就彼望闕謝㤙為便從<lb/>
之<lb/>
　　刋布書籍<lb/>
嘉靖七年十一月錦衣衛千户沈麟奏請命官較勘歴<lb/>
代史書刋布天下禮部議尚書方獻夫等言史書多殘<lb/>
缺若五代以上諸史惟宋板為工多蓄扵江南富民之<lb/>
家宜命官購索付梓上曰翻刻書籍雖係右文之事但<lb/>
差官購索民間古板未免騷擾反滋奸弊姑已之<lb/>
<pb n="KR2l0010_WYG_094-27b"/>
　購書<lb/>
　　遣使購書<lb/>
永樂二年已夘命禮部遣購求遺書上視朝之暇輟御<lb/>
便殿閲書史或召翰林儒士講論嘗問文淵閣經史子集<lb/>
皆備否學士解縉對曰經史粗備子集尚多闕上曰士<lb/>
人家稍有餘資皆欲積書况朝廷可闕乎遂召禮部尚<lb/>
書鄭賜令擇通知典籍者四出購求遺書且曰書籍不<lb/>
可較價值惟其所欲與之庶竒書可得又顧縉等曰置<lb/>
<pb n="KR2l0010_WYG_094-28a"/>
書不難須常覽閲乃有益凡人積金玉皆欲遺子孫朕<lb/>
積書亦欲遺子孫金玉之利有限書籍之利豈有窮也<lb/>
　重儒臣<lb/>
　　親試庶吉士<lb/>
嘉靖十四年上諭大學士李時尚書夏言曰今科取士<lb/>
考選庶吉士送翰林院命官教習讀書扵十五日舉行<lb/>
時等因請上親御文華殿賜題考試上許焉時又奏曰<lb/>
國朝庶吉士之選儲養翰林院以備舘閣之用其事體<lb/>
<pb n="KR2l0010_WYG_094-28b"/>
所闗至重是以我太宗文皇帝親簡二十八人宣宗章<lb/>
皇帝嘗命大學士楊士竒等簡選賜詩諭意歴科以来<lb/>
惟付之臣下因循茍簡以致較閲弗精去取不當仰惟<lb/>
皇上英資聖學髙出千古勵精圖治百度惟貞扵求才<lb/>
一事尤為切至兹親試之舉誠為盛典臣等敢不恪恭<lb/>
承事待命下之日令禮部將今科進士不必限年十五<lb/>
日引赴文華殿候賜題考試其一應禮文定擬儀注上<lb/>
請禮部因上其儀<lb/>
<pb n="KR2l0010_WYG_094-29a"/>
一四月十五日上御文華殿門下親試進士先期一日<lb/>
鴻臚寺冩題案扵文華殿下光禄寺備試案于文華殿<lb/>
門外東西向北序立上常服御文華殿升座内侍𫝊呼<lb/>
執事官進執事官具吉服分班趨入侍列丹陛上鴻臚<lb/>
寺官贊行叩頭禮畢仍暫分待丹陛𫝊贊進士行五拜<lb/>
三叩頭禮畢各分東西就案北向立執事官入殿東西<lb/>
侍禮部尚書詣御前跪奏請賜題内侍官捧御題授禮<lb/>
部尚書受訖叩頭興捧從左門降階出殿門外内閣中<lb/>
<pb n="KR2l0010_WYG_094-29b"/>
書官以粉牌謄録𫝊示進士上還宫執事官退試畢吏<lb/>
部文選司禮部儀制司郎中等官公同彌封送輔臣并<lb/>
吏禮二部堂上官較閱分正副卷進呈御覽報可<lb/>
　<lb/>
　<lb/>
　<lb/>
　<lb/>
　禮部志稿卷九十四<lb/>
</p>
<p>
</p>
  </div>
</body>
</text>
</TEI>
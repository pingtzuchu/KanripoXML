<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷六十二</head> <lb/>
    <p>
<pb n="KR2l0010_WYG_062-1a"/>
欽定四庫全書<lb/>
　禮部志稿卷六十二<lb/>
　　　　　　　　　　　　明　俞汝楫　編<lb/>
　稱號備考<lb/>
　　誕生<lb/>
　　　皇子生請詔告<lb/>
成化五年皇子生賢妃柏氏出也禮部奏春秋子同始<lb/>
生即書於册重國嗣也皇上即位六年於兹天下臣民<lb/>
<pb n="KR2l0010_WYG_062-1b"/>
宗藩親王仰期聖嗣非一日矣國家根本端在於此宜<lb/>
詔告天下用慰人心上然之<lb/>
　　　皇長女誕生<lb/>
嘉靖十五年上諭禮部曰朕第一女匝月已近内監以<lb/>
皇祖考時例有宴但禮在三月今世俗用一月併可宴<lb/>
否及命名剪髪定期來聞於是禮部擬從儀注一命名<lb/>
剪髪古禮在三月之末今擬從時用九月十五日匝月<lb/>
之吉一皇女淑名與皇子字擬不同伏乞聖明特命一<lb/>
<pb n="KR2l0010_WYG_062-2a"/>
前期上擇内夫人之敬慎者以奉皇女剪髪是日早保<lb/>
姆抱皇女於寢宫剪髪為鬌留羈如禮一至期上具常<lb/>
服御乾清宫陞御座皇后率端妃各服其服朝見行四<lb/>
拜禮畢皇后侍立東面端妃後保姆抱皇女出自寢由<lb/>
西至殿内授皇女於皇后内賛奏曰皇后率端妃曹氏<lb/>
祗見皇女上降座執皇女之右手而賜其名皇后復率<lb/>
端妃承旨遂左還授皇女於保姆還寢皇后復率端妃<lb/>
四拜畢各還宫一是日皇女剪髪命名禮畢内監設筵<lb/>
<pb n="KR2l0010_WYG_062-2b"/>
宴宫中照例舉行宴禮詔如擬<lb/>
　　名稱<lb/>
　　　定玉牒擬名<lb/>
洪武二十八年上以子孫蕃衆命名之際慮有重複乃<lb/>
於東宫諸王世系各擬二十字每一字為一世以某字<lb/>
為命名之首其下一字則臨時取義以為二名編入玉<lb/>
牒至二十世後復擬續增<lb/>
　　　皇子命名<lb/>
<pb n="KR2l0010_WYG_062-3a"/>
嘉靖十二年九月召禮部考皇子廟見命名諸義因諭<lb/>
曰皇子命名本朝皆有勅諭夫方未一嵗尚不知事而<lb/>
賜之勅是虚文也藉令向後識之得以顧名思義未如<lb/>
待其知事後教之又禮曰父命之名朕又思之必當告<lb/>
於祖考然後可以命子禮部尚書夏言覆言臣等初以<lb/>
累朝故事及禮記欽有帥記有成二語為命名之詞今<lb/>
反覆内則篇三月之末擇日剪髪以下二節乃知欽有<lb/>
帥為夫對妻之語令敬教子循善道也記有成為妻對<lb/>
<pb n="KR2l0010_WYG_062-3b"/>
夫之語謂記識夫言訓子成德也原非命子之詞兹奉<lb/>
聖諭誠大哉大聖人之言非三代後帝王所及臣謹遵<lb/>
議擬命名之日倣古人見子之儀特發一二天語而賜<lb/>
之名不用降勅至於告祖考而後命子亦宜創制以備<lb/>
一代典禮垂法萬世俟皇太子出閣然後降勅斯古人<lb/>
所以為教也上報曰覽奏見執禮從古之正朕意所同<lb/>
其即具儀以聞<hi>儀見職掌</hi>
　　　皇子命名差等<lb/>
<pb n="KR2l0010_WYG_062-4a"/>
嘉靖十六年禮部以皇第三子生上命名剪髮儀注上<lb/>
謂命名儀視元子當有差令再議以聞及是尚書嚴嵩<lb/>
等言今皇第四子生亦將及三月請一時並舉乃具上<lb/>
其儀一行欽天監擇皇子剪髮吉日上請一欽命皇第<lb/>
三子皇第四子雙名該用載字行下字用土邊傍字様<lb/>
先勅内閣擬上請聖明簡定一是日上以命皇第三子<lb/>
皇第四子名告皇祖於太廟皇考於獻皇帝廟遣官分<lb/>
告七廟先期太常寺備帛香脯鹽酒果翰林院具祝文<lb/>
<pb n="KR2l0010_WYG_062-4b"/>
一是日上以命皇第三子皇第四子名遣使聞於昭聖<lb/>
恭安康惠慈夀皇太后章聖慈仁康靜貞壽皇太后一<lb/>
前期上擇内夫人之敬慎者二人使為傅母以奉皇子<lb/>
剪髪是日早傅母各抱皇子於寢宫剪髪為鬌留角如<lb/>
禮一是日命皇子名上具服御乾清宫陞座皇后率康<lb/>
妃靜嬪各具朝服見行四拜禮畢皇后侍立東面康妃<lb/>
靜嬪並中立傅母各抱皇子出自寢由西至殿内授皇<lb/>
第三子於康妃皇第四子於靜嬪内賛奏曰康妃杜氏<lb/>
<pb n="KR2l0010_WYG_062-5a"/>
靜嬪盧氏敢用吉日祗見皇子上降座撫皇第三子之首<lb/>
咳而賜之名康妃承旨畢左還授皇子於傅母立康妃<lb/>
後次撫皇第四子之首咳而賜之名靜嬪承旨畢左還<lb/>
授子於傅母立靜嬪後皇后率康妃靜嬪再四拜禮畢<lb/>
傅母抱皇子隨各還宫一次日上御奉天門降手勅以<lb/>
皇子睿名傳諭禮部行移宗人府上籍玉牒制曰可<lb/>
　　　命名告諭<lb/>
隆慶元年正月賜皇子名上親告奉先殿大行皇帝几<lb/>
<pb n="KR2l0010_WYG_062-5b"/>
筵而命皇子以辭曰朕兹恭請命於祖考賜爾名曰天<lb/>
鈞者聖王制馭天下猶制器者之轉鈞也其為義大矣<lb/>
爾其念之哉勅禮部曰朕元子已恭請命於皇祖皇考<lb/>
名曰某其令所司登識之是日辰時上御宣治門降手<lb/>
勅以皇子睿名傳諭禮部行宗人府登識玉牒<hi>皇子命名儀至</hi>
<hi>是年始詳</hi>
　　封稱<lb/>
　　　公主等封稱<lb/>
<pb n="KR2l0010_WYG_062-6a"/>
洪武四年詔省部議公主駙馬等封稱禮部奏按唐宋<lb/>
㑹要皇姑姊妹皇女皆稱公主其夫稱駙馬若王以下<lb/>
女止稱郡主其夫止稱所授官若皇姑稱大長公主皇<lb/>
姊妹稱長公主皇女稱公主其夫皆稱駙馬秩從一品<lb/>
親王女稱郡主夫皆稱所授官秩從二品親王生女稱<lb/>
縣主夫亦稱所授官秩從三品<lb/>
　　尊號徽號<lb/>
　　　天順上徽號<lb/>
<pb n="KR2l0010_WYG_062-6b"/>
天順元年十二月上問内閣臣李賢曰朕惟母后恩深<lb/>
無以為報朕南宫七年危疑之際實賴保䕶今定策禁<lb/>
中俾朕復位欲倣前代徽號少伸孝情何如賢等擬號<lb/>
曰聖烈慈壽從之二年正月己卯上率文武羣臣奉册<lb/>
寳尊皇太后為聖烈慈壽皇太后<lb/>
　　　嘉靖上徽號<lb/>
嘉靖元年二月禮部擬上聖母昭聖慈壽皇太后皇嫂<lb/>
莊肅皇后壽安皇太后興獻皇太后尊號儀四宫同日<lb/>
<pb n="KR2l0010_WYG_062-7a"/>
恐聖躬勞勩擬三月初十日行禮於仁壽宫十二日行<lb/>
禮於清寧宫前後殿又武廟服未闋莊肅皇后請免朝<lb/>
賀上從之<lb/>
七年六月勅諭禮部曰朕承天命入纉祖宗丕基嗣統<lb/>
初祖母壽安皇太后方萬福宜加上太皇太后尊號當<lb/>
時禮官昧於正禮止加稱皇太后朕亦不明於禮念此<lb/>
不安今宜追上為太皇太后尊諡如故又仰思我皇考<lb/>
罔極之恩雖追尊天子用天子禮樂而尊諡止於二字<lb/>
<pb n="KR2l0010_WYG_062-7b"/>
無異藩王今宜加數字以盡追慕聖母章聖皇太后誕<lb/>
育𣺌躬恩徳深厚徽號太簡宜加二字以申愛敬其具<lb/>
儀聞<lb/>
七月已卯追上壽安皇太后為孝惠康肅温仁懿順協<lb/>
天佑聖太皇太后追加恭穆獻皇帝尊諡曰恭睿淵仁<lb/>
寛穆純聖獻皇帝加聖母為章聖慈壽皇太后太后坐<lb/>
清寧宮皇上躬上册寳如儀躬詣奉先殿奉慈殿崇先<lb/>
殿行謝禮如儀太后仍御宮服燕居服莊肅皇后皇后<lb/>
<pb n="KR2l0010_WYG_062-8a"/>
武廟皇妃皇妃公主六尚等官併宫人禮服八拜慶賀<lb/>
百官宫門外上表命婦進表賀如儀<lb/>
十五年十一月上諭禮部尚書夏言兩宫皇太后未隆<lb/>
徽稱朕心未安既而閣臣復傳聖諭兩宫徽稱字數宜<lb/>
一體昭聖康惠慈壽皇太后先六字宜加二字聖母章<lb/>
聖慈仁皇太后先四字宜加四字上曰兩宫行輩相等<lb/>
非姑婦也皇伯母原皇兄所上六字今以多卿等以為<lb/>
並用八字如擬行於是閠十二月甲寅尊上昭聖為昭<lb/>
<pb n="KR2l0010_WYG_062-8b"/>
聖恭安康惠慈壽皇太后戊午上章聖為章聖慈仁康<lb/>
靜貞夀皇太后其謁謝暨慶賀俱如儀<lb/>
　謹按尊號自洪熙始也天子奉母后或母妃為皇太后<lb/>
　則上尊號徽號自天順始也加稱二字或四字為徽號<lb/>
　其後儀畧同凡上徽號致詞而上尊號則用册寳憲宗尊<lb/>
　錢太后為慈懿周太后為聖慈仁壽武宗尊王太皇太<lb/>
　后為慈聖康壽張太后為慈壽世宗尊張太后為昭聖<lb/>
　康恵慈壽祖母邵太后為壽安興國太后為章聖慈仁<lb/>
<pb n="KR2l0010_WYG_062-9a"/>
　神宗尊陳太后為懿安康靜李太后為宣文明肅<lb/>
　册立備考<lb/>
　　册立皇后<lb/>
　　　册立册寳<lb/>
洪武元年定册用金册金字二片每片依周尺長一尺<lb/>
二寸濶五寸厚二分五釐字則依數分行鐫刻真書每<lb/>
片側邊上下有竅用紅絛聯貫開闔如今書帙之状背<lb/>
各用紅綿嵌護藉以紅綿小褥册盝以木為之飾以渾<lb/>
<pb n="KR2l0010_WYG_062-9b"/>
金瀝粉蟠龍用紅紵絲襯裏内以紅羅銷金小袱裹册<lb/>
外以紅羅銷金夾袱裹之五色小絛縈於匣外寳用金<lb/>
龜紐朱綬文用篆書曰皇后之寳依周尺方五寸九分<lb/>
厚一寸七分寳池用金濶取用寳寳匣二副每副三重<lb/>
外匣用木飾以渾金瀝粉蟠龍紅紵絲襯裏中匣用金<lb/>
鈒造蟠龍内小匣仍用木飾以渾金瀝粉蟠龍紅紵絲<lb/>
襯裏小匣内置以寳座四角雕蟠龍飾以渾金座上用<lb/>
小錦褥褥上一置寳一置寳池用銷金紅羅小夾袱裹<lb/>
<pb n="KR2l0010_WYG_062-10a"/>
寳其匣外各用紅羅銷金大夾袱覆之臨册之日册寳<lb/>
俱置於紅漆輿案案頂有紅羅瀝水用擔床二舉之<lb/>
　　　洪武册立皇后禮<lb/>
洪武元年正月命左相國李善長奉册寳立妃馬氏為<lb/>
皇后定册立皇后儀先期祭告圜丘方丘宗廟行一獻<lb/>
禮先一日内使監設御座於奉天殿尚寳卿設御寳案<lb/>
侍儀司設册寳於其南册用金二片長一尺二寸濶五<lb/>
寸厚五分紅絛聯貫開闔如帙盝飾渾金瀝粉蟠龍册<lb/>
<pb n="KR2l0010_WYG_062-10b"/>
文曰天眷我家啓運興王出自衡門奄有四海為君為<lb/>
后可不慎與君以仁政慎於在位撫黎庶而統萬邦后<lb/>
以懿德慎於治内表六宮而母天下長久之道也爾馬<lb/>
氏同勤勞於開創之時由家成國内助良多今以金册<lb/>
金寳立爾為皇后其敬乃職耿光後世於戲慎戒之寳<lb/>
用金龜紐方五寸九分厚一寸七分篆曰皇后之寳匣<lb/>
用渾金瀝粉蟠龍<lb/>
　　　嘉靖册立繼后禮<lb/>
<pb n="KR2l0010_WYG_062-11a"/>
嘉靖十三年八月上諭禮部曰朕承天眷嗣祖丕基坤<lb/>
宫不可無繼主母不可缺人相祀宗祧承歡慈極時已<lb/>
聞於聖母以德嬪方氏性資端慎名冠九良宜立為皇<lb/>
后僖嬪沈氏稟資淑敏朕所特嘉宜進封為宸妃麗嬪<lb/>
閻氏曾協熊夢宜有加恩兹進封為麗妃便擇日具儀<lb/>
以聞翼日禮臣具儀如故事有謁告内殿儀無謁告太<lb/>
廟世廟之禮上命㑹翰林院議於是禮部上言天子立<lb/>
三宫以共承宗廟之祀在禮經有廟見之文我皇上天<lb/>
<pb n="KR2l0010_WYG_062-11b"/>
縱聖明稽古正義遵祖制見廟之儀正内殿相沿之禮<lb/>
甚盛典也臣等謹考據禮經㕘稽集禮櫽括節文以上<lb/>
<hi>儀見職掌</hi>
　　册立妃嬪<lb/>
　　　册妃禮<lb/>
洪武三年五月册孫氏為貴妃吳氏為充妃郭氏為惠<lb/>
妃郭氏為寧妃達氏為定妃胡氏為順妃其儀皇妃服<lb/>
九翬四鳯冠翟衣九等車輅印用金龜紐其尺寸與諸王寳<lb/>
<pb n="KR2l0010_WYG_062-12a"/>
同文曰皇妃之印匣皆飾以蟠鳯<lb/>
宣德元年五月甲午朔以賜貴妃孫氏寳命禮部定儀<lb/>
擇日以聞上諭行在禮部臣曰貴妃恭肅小心事皇太<lb/>
后孝敬奉順皇后皇后屢請褒異之禮部尚書胡濙等<lb/>
曰貴妃后之副貳賢淑如此宜授以寳以昭其德上是<lb/>
之已亥御奉天門遣使傳制授册授寳並如永樂册妃<lb/>
儀<lb/>
嘉靖二十年二月封德妃張氏是時妃將就室上諭禮<lb/>
<pb n="KR2l0010_WYG_062-12b"/>
部尚書嚴嵩以二十七日命官告廟發册嵩㑹閣臣議<lb/>
上方靜理若御殿傳制致詞稱賀恐勞聖躬又妃方在<lb/>
祥謁告内殿逺渉車輿恐非所宜當從奉天門發節妃<lb/>
具服迎送節册及謝恩行禮皆如大儀上從之命翊國<lb/>
公郭勛祭告内殿成國公朱希忠為正使持節大學士<lb/>
翟鑾為副使捧册行禮詔勛等行禮發册仍於奉天殿<lb/>
　　　册嬪禮<lb/>
嘉靖十年二月上諭大學士張璁曰朕奉章聖慈仁皇<lb/>
<pb n="KR2l0010_WYG_062-13a"/>
太后慈訓於淑女三十人内擇九人以充九嬪其諭禮<lb/>
官具儀於是禮部尚書李時等言皇上以宗祀之重擇<lb/>
貞淑備九嬪宜定典禮以示天下然㑹典諸書惟載后<lb/>
妃禮儀嬪御以下皆缺及考唐制貴妃淑妃德妃賢妃<lb/>
正一品昭儀昭容昭媛修儀修容修媛充儀充容充媛<lb/>
九嬪正二品皆遣使册命則唐以前九嬪之禮甚重本<lb/>
朝無册嬪儀禮始今日竊擬册妃儀注量為降殺先期<lb/>
内府造九翟冠鞠衣如皇妃制圭用次玉糓文銀册少<lb/>
<pb n="KR2l0010_WYG_062-13b"/>
殺於皇妃四分之一以金飾之正副使各二前一日鴻<lb/>
臚寺設節册案於奉天殿節左册右設綵輿設中和韶<lb/>
樂及大樂設儀仗如朔望儀是日内官設九嬪受册位<lb/>
於宫内至期上具衮冕服以告太廟世廟如儀易皮弁<lb/>
服陞殿文武百官紅錦繡入班正副使具公服其傳制<lb/>
并舉節册至九嬪宫中九嬪出迎於宫門外隨至拜位<lb/>
女官宣册九嬪受册先後八拜送節出宫門復命併如<lb/>
册妃儀是日九嬪各具服候皇后率詣奉先殿奉慈殿<lb/>
<pb n="KR2l0010_WYG_062-14a"/>
崇先殿行謁告禮謁内殿畢詣昭聖康惠慈壽皇太后<lb/>
前章聖慈仁皇太后前莊肅皇后前俱八拜候上服皮<lb/>
弁服皇后亦具服各陞座九嬪八拜還宫上曰告廟用<lb/>
香帛脯醢果酒捧主官如故正副使并執事官令具服<lb/>
行禮百官公服侍班餘如擬三月初二日册淑女方氏<lb/>
為德嬪鄭氏為賢嬪王氏為荘嬪閻氏為麗嬪韋氏為<lb/>
惠嬪沈氏為安嬪盧氏為和嬪沈氏為僖嬪杜氏為康<lb/>
嬪<lb/>
<pb n="KR2l0010_WYG_062-14b"/>
　　册立東宮<lb/>
　　　洪武册立儀<lb/>
洪武元年正月乙亥命左相國宣國公李善長奉册寳<lb/>
立世子標為皇太子册曰國家建儲禮從長嫡天下之<lb/>
本在焉朕起自田野與羣雄角逐戡定禍亂就功於多<lb/>
難之際今基業已成命爾標為皇太子於戲爾生王宮<lb/>
為首嗣天意所屬兹正位東宫其敬天惟謹且撫軍監<lb/>
國爾之職也六師兆民宜以仁信恩威懐服其心用永<lb/>
<pb n="KR2l0010_WYG_062-15a"/>
固於邦家尚慎戒之皇太子服衮冕九章乘金輅册與<lb/>
皇后同寳曰皇太子之寳禮部奏上儀内云皇太子受<lb/>
册之日朝謝中宫諸王賀東宫諸王賀中宮百官進箋<lb/>
賀東宫内外命婦賀中宫上覽奏曰禮太繁况是日祭<lb/>
告天地宗廟趨事不暇其賀中宫與東宫宜省節之<lb/>
　　册立親王<lb/>
　　　洪武册立儀<lb/>
洪武三年夏四月禮部造諸王册寳册寳皆用金寳方<lb/>
<pb n="KR2l0010_WYG_062-15b"/>
五寸二分厚一寸五分篆文曰某王之寳寳匣寳座雕<lb/>
螭餘同皇太子制<lb/>
　　　嘉靖册立儀<lb/>
嘉靖三十二年十二月禮部以嵗終當遣官册封宗室<lb/>
而畿甸災傷驛遞艱阻請移來年四月應古孟夏封諸<lb/>
侯之禮詔可著為令<lb/>
　　册立王妃<lb/>
　　　天順册立儀<lb/>
<pb n="KR2l0010_WYG_062-16a"/>
天順四年册立王妃舊制與册立皇太子妃儀同凡節<lb/>
册案一張黄傘一是日以二上曰是出自何年主之何人<lb/>
錦衣衛以儀制司對於是尚書蕭暄儀制司郎中俞欽<lb/>
等各引罪詔下欽獄<lb/>
　<lb/>
　<lb/>
　<lb/>
　<lb/>
<pb n="KR2l0010_WYG_062-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷六十七</head> <lb/>
    <p>
<pb n="KR2l0010_WYG_067-1a"/>
欽定四庫全書<lb/>
　禮部志稿卷六十七<lb/>
　　　　　　　　　　　　眀　俞汝楫　編<lb/>
　聖學備考<lb/>
　　聖覽<lb/>
　　　進覽大學衍義<lb/>
𢎞治十五年江科給事中陶諧言經史繁多難於遍覽<lb/>
惟宋儒真徳秀大學衍義一書簡而明約而盡乃治道<lb/>
<pb n="KR2l0010_WYG_067-1b"/>
之指南請以是書一置經筵以備進讀一置宫禁以備<lb/>
退覽庶益𢎞盛徳大業於無窮有㫖令禮部看議以聞<lb/>
禮部言衍義一書已命儒臣於經筵進講今諧復以為<lb/>
言誠以治天下之大本大端莫要於此伏乞聖明俯納<lb/>
其言益勤聖學不獨外而經筵雖内而宫禁亦置一編<lb/>
用備觀覽則聖徳愈宏治道益隆矣納之<lb/>
　　　推行聖學<lb/>
𢎞治十一年禮部覆奏部院大臣所言内一事曰推行<lb/>
<pb n="KR2l0010_WYG_067-2a"/>
聖學者請因今日所講之書驗古人已行之事獨運於<lb/>
心以謹用人之道上曰推行聖學朕自體行其餘俱從<lb/>
所議<lb/>
　　經筵儀<lb/>
　　　初定經筵儀<lb/>
正統元年禮部尚書胡濙等進經筵儀注先是少傅兵<lb/>
部尚書兼翰林大學士楊士竒少傅工部尚書兼謹身<lb/>
殿大學士楊榮禮部尚書兼翰林院學士楊溥言伏惟<lb/>
<pb n="KR2l0010_WYG_067-2b"/>
皇上肇登寳位上以繼承列聖下以統御萬邦其根本<lb/>
在致力於聖學自古聖賢之君未有不由講學而能致<lb/>
治者也書曰王人求多聞時惟建事學於古訓乃有獲<lb/>
又曰僕臣正厥后克正僕臣諛厥后自聖后徳惟臣不<lb/>
徳惟臣繇是言之凡經筵講讀之官左右侍從之人必<lb/>
皆選正人用之君徳庶有成也於是上命太師英國公<lb/>
張輔等推舉講讀官以聞上賜勅諭以輔知經筵事士<lb/>
竒榮溥同知經筵事少詹事兼侍讀學士王直少詹事<lb/>
<pb n="KR2l0010_WYG_067-3a"/>
兼侍講學士王英侍讀學士李時勉錢習禮侍講學士<lb/>
陳循侍讀苗衷侍講髙榖修撰馬愉曹鼐兼經筵官翰<lb/>
林院春坊等衙門儒臣分直侍講又以太子太保成國<lb/>
公朱勇少保兼工部尚書吳中吏部尚書郭璡禮部尚<lb/>
書胡濙兵部尚書王驥刑部尚書魏源都察院右都御<lb/>
史顧佐侍班至是禮部進儀注一每月初二十二二十<lb/>
二會講每日止用講讀官四員學士輪流侍班不用侍<lb/>
衞侍儀執事等官侍班講讀等官入見行叩頭禮東西<lb/>
<pb n="KR2l0010_WYG_067-3b"/>
分立先讀書次讀經或讀史每伴讀十數遍後講官直<lb/>
説大義惟在明白易曉講讀後侍書官侍上習書畢各<lb/>
官叩頭退<lb/>
　　　經筵會講禮儀<lb/>
嘉靖改元七月該本部題為經筵事欽奉勅諭禮部朕<lb/>
惟講學修徳乃帝王首務兹欲於八月初二日御經筵<lb/>
爾禮部其具儀并合行事宜來聞故諭欽此欽遵㑹同<lb/>
華盖殿大學士楊廷和議得筵官經筵會講禮儀開坐<lb/>
<pb n="KR2l0010_WYG_067-4a"/>
上請節奉聖㫖是欽此<lb/>
　　　初御經筵禮儀<lb/>
先期講讀官撰四書經書講義各一篇務要明白簡當<lb/>
切於正道各豫置於所講書<lb/>
　　　會講禮儀<lb/>
每月初二十二二十二會講先期司禮監官陳設御案<lb/>
如前至期候上御文華殿侍衞侍儀執事進講禮同但<lb/>
各官止行叩頭禮是日各官俱青素衣服供事<lb/>
<pb n="KR2l0010_WYG_067-4b"/>
侍班官<lb/>
内閣　六部　都通大　詹事府　翰林院　國子監<lb/>
　光祿寺　五府　錦衣衞　鴻臚寺　六科<hi>舊例禮科轉行</hi>
<hi>各科</hi>　太常寺<hi>遇講讀之初例該祭</hi>
講書官<hi>兩班輪流</hi>
詹事　祭酒　學士　諭徳　侍讀　編修<lb/>
展書官<hi>兩班輪流</hi>
翰林院修撰編檢等官八員<lb/>
<pb n="KR2l0010_WYG_067-5a"/>
冩講章並起止官<hi>兩班輪流</hi>
中書等官八員<lb/>
執事官<lb/>
鴻臚寺堂上官一員　錦衣衞堂上官一員　侍儀御<lb/>
史二員　給事官二員　鳴贊序班八員　侍衞将<lb/>
軍二十員<lb/>
嘉靖九年三月該兵部咨稱駙馬都尉鄔景和係是管<lb/>
領大漢将軍侍衞帶刀人員例該經筵侍班該本部覆<lb/>
<pb n="KR2l0010_WYG_067-5b"/>
題奉聖㫖是欽此<lb/>
　　　罷雜流官侍班<lb/>
成化四年二月六科給事中十三道監察御史皆言掌<lb/>
太常寺禮部尚書李希安發身道士不宜令預經筵上<lb/>
曰經筵之設所以講明道學關係甚重故侍從皆用文<lb/>
學之臣希安既非儒流可罷侍班但令供禮官之職<lb/>
　　經筵進講<lb/>
　　　洪武朝進講<lb/>
<pb n="KR2l0010_WYG_067-6a"/>
髙皇帝干戈未戢文徳先陳軍旅之際延召名儒如戊<lb/>
戌之春即召儒士許元葉瓚玉胡翰汪仲山李公常金<lb/>
信徐孽童冀呉履張啟敬孫履㑹食寧越行中書省日<lb/>
令二人進講經史敷陳王道即位之後大開講筵靡間<lb/>
寒暑時發宏議覃為訏謨有老師聞人所不能窺一班<lb/>
者如洪武三年二月御東閣翰林學士宋濂待制王褘<lb/>
等進講大學傳之有土有人章上曰人者國之本徳者<lb/>
身之本人主有徳則人歸之如就父母有土有財自然<lb/>
<pb n="KR2l0010_WYG_067-6b"/>
之理徳不足以懐衆雖有財何用哉<lb/>
十六年六月御謹身殿東閣大學士吳沈等講周書國<lb/>
則罔有立政用憸人上曰國家不可有小人有小人必<lb/>
敗君子故唐虞任禹稷必去四㐫魯用仲尼必去少正<lb/>
夘不幸有小人如畜毒藥不急去之必為身患小人巧<lb/>
於悦上忍於賊下人君若喜其順適任其所為而不問<lb/>
以為怨將在彼譬如犬馬傷人人不怨畜犬馬者乎沈<lb/>
曰小人中懷奸邪而其所言甚似忠信不可不察上曰<lb/>
<pb n="KR2l0010_WYG_067-7a"/>
然小人善於逢迎彼知人君所樂不顧非義乃傅㑹曰<lb/>
是可為知人主不樂為者不顧天下國家亦傅會曰是<lb/>
不可為自古知人為難知言亦不易也<lb/>
十八年五月御華盖殿大學士朱善進讀心箴畢上曰<lb/>
人心道心有倚伏之機盖仁愛之心生則忮害之心息<lb/>
正直之心存則邪詖之心消羞惡之心形則貪鄙之心<lb/>
絶忠慤之心萌則巧偽之心伏故人常持此心不為情<lb/>
欲所蔽則至公無私自無物我之累九月命大學士朱<lb/>
<pb n="KR2l0010_WYG_067-7b"/>
善講周易至家人上曰齊家治國其理無二使家長幼<lb/>
内外各盡其分事事循理則一家治矣達之一國天下<lb/>
舉而措之朕觀其要祇在誠實而威嚴誠則篤親愛之<lb/>
恩嚴則無閨門之失<lb/>
二十年五月御華盖殿侍臣進講因論人之善惡感召<lb/>
不得其常上曰為惡或免祸然無可為之惡為善或未<lb/>
䝉福然無不可為之善人惟修其在已禍福聽天彼不然<lb/>
者時未至耳<lb/>
<pb n="KR2l0010_WYG_067-8a"/>
二十六年秋七月選秀才張宗濬等俾隨詹事府左右春<lb/>
坊官分班入直文華殿侍講畢進説民間利害田里稼穡<lb/>
等事間陳古今孝弟忠信文學材藝諸故事日以為常<lb/>
二十八年十二月侍臣進講尚書無逸上曰國家以勤<lb/>
興以逸廢勤與逸理亂所繋成王時天下宴然周公作<lb/>
是書上自天命下至生民閭里怨詛莫不具載朕毎反<lb/>
覆詳味求古今之用心書於殿壁朝夕省閲以為鑒戒<lb/>
今日聞之愈益警惕<lb/>
<pb n="KR2l0010_WYG_067-8b"/>
　　　永樂朝進講<lb/>
文皇表章經學時抒藻思永樂二年八月大學士解縉<lb/>
等進大學正心章講義上覽之至再曰人心不可有所<lb/>
好樂一有好樂泥而不返則慾必勝理若心能靜虚事<lb/>
來則應事去如明鏡止水自然純是天理朕毎朝退黙<lb/>
坐未嘗不思管束此心又思為人君者但於宫室車馬<lb/>
服食玩好無所増加則天下自然無事<lb/>
　　　宣徳後歴朝進講<lb/>
<pb n="KR2l0010_WYG_067-9a"/>
列聖相承崇師重道宣皇寫竟簡編丕降著述細旃之<lb/>
談流為琬琰宣徳二年三月御文華殿儒臣講孟子上曰<lb/>
伯夷太公皆歸文王武王伐紂太公佐之伯夷扣馬見何<lb/>
不同太公心在當時伯夷心在萬世無非為天下計也<lb/>
二年冬十月御文華殿儒臣進講易觀大象畢上曰古<lb/>
者帝王巡狩禮後世何以不行亦世勢不同也舜時五<lb/>
載一巡狩二月東嶽五月南嶽八月西嶽十一月北嶽<lb/>
一年遍天下五年又去後世人君一出千乘萬騎百姓<lb/>
<pb n="KR2l0010_WYG_067-9b"/>
供億不亦難乎成周十二年一巡已與虞時不同况後<lb/>
世乎予以為治貴實效誠如古帝王選任賢良撫養百<lb/>
姓崇徳報功畢恊至公不患制度不一民風不振若以<lb/>
後世侍衞之衆征求之廣欲行時巡之制難矣<lb/>
二年十二月侍臣進講貞觀政要上曰唐太宗致治之<lb/>
美庶㡬成康實本乎此予謂安天下必先正其身未有<lb/>
身正而影曲上理而下亂者治國如栽樹本不揺枝葉<lb/>
茂盛君道清靜則百姓安樂皆要語也<lb/>
<pb n="KR2l0010_WYG_067-10a"/>
三年二月御文華殿儒臣講舜典畢上曰觀二典三謨<lb/>
則知萬世君臣為治之道不出乎此以閏月定四時天<lb/>
道以明奠髙山大川分别九州任土作貢地道以成克<lb/>
明峻徳協和萬邦人道以建九官十二牧後世建官不<lb/>
同不出乎此當時君臣都俞吁咈更相告戒用圖治功<lb/>
氣象藹然何後世之不及也十月儒臣進講春秋畢上<lb/>
曰聖人匡世之功憂世之心備見此書當時先王禮樂<lb/>
法度日廢亂臣賊子接迹而起有此書而後天下皆知<lb/>
<pb n="KR2l0010_WYG_067-10b"/>
尊周又曰孔子以尊周為本孟子乃以王天下勸齊梁<lb/>
何也聖賢之心無非為天下計孟子時不有王者興何<lb/>
以解生民之塗炭遂賜講官坐命左右賜果茗<lb/>
六年三月御便殿命翰林儒臣進講大學平天下章畢<lb/>
上曰治天下不可無財用如生之者衆四語不必征暴横<lb/>
斂而國用有餘矣又曰秦誓曲盡君子小人情狀人君<lb/>
審此則好惡用舎當矣漢唐中葉小人倖位妨賢病國<lb/>
卒為厲階聖賢之言萬世龜鑑<lb/>
<pb n="KR2l0010_WYG_067-11a"/>
九年十二月翰林侍臣講周書畢上因論周之王業及成<lb/>
康治效曰當時皆以周之不造及成王定奄平淮東土始<lb/>
寧繼得罪人又大雷電以風王迎周公歸遷殷頑民而<lb/>
王室以安自是刑措四十餘年歴代八百則知始之震<lb/>
撼正天以維持鞏固之也譬如人之身不幸有疾加意<lb/>
調治所以培固元氣克臻夀考天之所定豈偶然哉<lb/>
孝皇虚懐聽納天語叮嚀惟恐不盡𢎞治十七年九月召大<lb/>
學士劉健等至煖閣諭曰昨令李榮諭日講官陳善閉邪<lb/>
<pb n="KR2l0010_WYG_067-11b"/>
陳字當作敷陳又言他字未當不若啟沃之然不必深忌須<lb/>
直言無諱道理皆書中本有非是自撰若不說盡終無進<lb/>
益論思輔導皆所當言可諭講官不必顧忌昨似有顧忌<lb/>
耳是日天顔甚悦恐因此有所觀望故特示詳悉如此<lb/>
十八年三月張元禎上疏勸經筵講太極圖西銘性理<lb/>
諸書上嘉納之索太極圖一觀曰天生此人以開朕也<lb/>
世皇銳意典謨既以無逸名殿時灑宸章刋為註疏四<lb/>
年十一月上謂無逸一篇聖祖御序洪範均治天下之<lb/>
<pb n="KR2l0010_WYG_067-12a"/>
法因命輔臣撰序刋布已復再註尚書名曰三要<lb/>
六年六月上諭内閣令翰林講官日輪一員將經書通鑑<lb/>
撮其有闗君徳政事與修省之道者直𨽻其義以賛所未<lb/>
曉庶心得其㫖而理自通大學士楊一清等言自古經史<lb/>
大義盡具宋儒真徳秀所撰大學衍義一書中請修先朝<lb/>
故事日令儒臣進講上曰大學衍義可令直解參以時事<lb/>
以開朕學若日逐進覽恐不得精冝五日一進不以寒暑<lb/>
廢庶得探索精研不徒勞精神虚延日月一清等復請於<lb/>
<pb n="KR2l0010_WYG_067-12b"/>
經筵講官内與日講官各分為兩班每逢三八日以次輪<lb/>
講臣等仍日輪一員侍班至於春秋月日和煦涼爽之時<lb/>
經筵日講俱照舊規惟三八日專講大學衍義上曰講學<lb/>
為治之首君道當先朕虚懷以受卿等及講官盡心講說<lb/>
開誠啟沃以資朕學卿一清等侍班賈詠等日輪一員如<lb/>
有召論不在此例至於春秋之時不必於三八日可以該<lb/>
朝兩宫之日既免日講只於午後進講衍義庶並行而無<lb/>
廢乃命侍郎温仁和桂萼張璁詹事董玘侍讀學士徐縉<lb/>
<pb n="KR2l0010_WYG_067-13a"/>
祭酒嚴嵩庶子穆孔暉諭徳顧鼎臣張璧許成名洗馬張<lb/>
瀚賛善謝丕更直進講十月上以日講論語曽子有疾章<lb/>
諭諸臣無忌還當補講又以講官董玘行立無讓之體令<lb/>
輔臣諭之玘自是見上屛息上謂其知改令供職既侍讀<lb/>
汪佃講洪範九疇不稱㫖上親講解其義謂輔臣曰人君<lb/>
盡倫理於上萬姓化於下倫序明而道大備福將自至以<lb/>
佃講讀遲鈍令吏部改調外任因命内閣選擇翰林諸臣<lb/>
稱職者留用不稱者量材除他官三月御經筵國子監祭<lb/>
<pb n="KR2l0010_WYG_067-13b"/>
酒陸深奏講章為内閣所改上曰此故事也汝有所見當<lb/>
别疏具聞若任巳意必有雜説以亂理學<lb/>
十年四月上幸西苑御無逸殿命大學士李時翟鑾坐<lb/>
講時進講書無逸篇鑾進講詩豳風七月之章武定侯<lb/>
郭勛及九卿大臣皆侍講畢上御豳風亭賜輔臣并勛<lb/>
等及翰林儒臣宴亭下退而勛等奏謝上曰朕以無逸<lb/>
殿豳風亭雖觀耕之所亦勤學所寓昨舉落成之禮因<lb/>
命輔臣進講賜卿等宴卿等當協心匡輔以躋太和<lb/>
<pb n="KR2l0010_WYG_067-14a"/>
十一年九月講官侍讀學士吳惠郭維藩進講既退上諭<lb/>
輔臣李時等曰講官惠言省無益之費停得已之役維藩<lb/>
言去操切更張之弊務淳厚博大之體者云何卿等以朕<lb/>
意問之有可補救時冝者令條列以對於是惠疏言方今<lb/>
民窮財盡而宫殿興作不已採木燒磚大為川廣蘇常之<lb/>
患此宜停罷各省嵗辦物料宜勅有司准以折色解京從<lb/>
冝置辦毋使民困於徵解之苦此宜節省且謂自鹽法阻<lb/>
壊糧草改折諸邊積貯空虚宜減價惠商疏通餘鹽其輸<lb/>
<pb n="KR2l0010_WYG_067-14b"/>
邊糧草可仍復本色以為足國經久之計維藩疏言今者<lb/>
士風漸漓一切好更張以取聲譽以譸張為變通安靜為<lb/>
迂腐嚴急為才幹寛厚為無能好惡任情不以為恥如此<lb/>
則俗薄而政龎非細故也宜申飭臣工崇本實修職業乞<lb/>
於各衙門條陳之㫖擇其籌慮深長事可經久者方賜施<lb/>
行毋徇操切之論求人過甚立法太嚴庶㡬養成惇大之<lb/>
俗且請復庶吉士之選以育人才停選貢之例以疏壅滯<lb/>
疏上各報聞二臣頗有所指切上亦不罪也<lb/>
<pb n="KR2l0010_WYG_067-15a"/>
十二年十月禮部尚書夏言以學士進講上製聞過篇<lb/>
賜之講<lb/>
　　日講儀<lb/>
正統元年二月定日講儀上御文華殿内閣學士侍班<lb/>
不用侍衞侍儀等官凡日講官或四或六開讀初吉服<lb/>
五拜三稽首後常服止一拜三稽首先一日進講義其<lb/>
日講讀官先入直房候駕出内官傳宣入文華殿閣臣<lb/>
於屏左右講官於東西煖閣門南各東西立少選閣臣<lb/>
<pb n="KR2l0010_WYG_067-15b"/>
進屛内講官進屛南仍東西立候上口宣先生來同承<lb/>
㫖入稽首東西立讀書者先至御前一揖向左盤旋二<lb/>
步至案展書壓金尺或壓兩旁或直或監執牙籖讀五<lb/>
過掩書一揖退讀經者亦如之以次進講進退之節皆<lb/>
如讀儀講畢壓金尺盤旋二步一揖退文華殿賜茶文<lb/>
華門賜酒飯一拜三叩首酒飯後俟進字畢進講史書<lb/>
如前儀講畢一拜三叩首一揖候上出案舉手北向一<lb/>
揖時上日御文華殿誦書講學至午後還宫<lb/>
<pb n="KR2l0010_WYG_067-16a"/>
𢎞治間孝宗皇帝毎日講二次<lb/>
𢎞治十八年十月武宗皇帝即位大學士劉健等言伏<lb/>
覩先帝初年日講常至嵗暮不輟臣等擬於十一月初二<lb/>
日為始伏乞聖明遵照先朝事例每日御文華殿煖閣<lb/>
令臣等兩次進講則聖學可成太平可致實宗社萬年無<lb/>
疆之慶除經筵事冝俟明春别請今將日講儀注條上<lb/>
一伏覩皇上在春宫講讀論語尚書各未終卷今合於<lb/>
每日接續講讀先讀論語五遍次讀尚書五遍講官各<lb/>
<pb n="KR2l0010_WYG_067-16b"/>
隨即講明講畢各官皆退<lb/>
一講讀後皇上裁决政務有暇即㸔字體隨聖意寫字<lb/>
一幅不拘多寡俟午講時臣等恭㸔進呈<lb/>
一近午初時講大學衍義歴代通鑑纂要講畢各退<lb/>
一每日各官講讀畢或聖心於書義有疑即問臣等再<lb/>
用直解務求明白<lb/>
上曰朕以哀疚故久輟講今聞卿等述先帝顧命知講<lb/>
學誠不可緩其如期舉行正徳元年九月司禮監𫝊示<lb/>
<pb n="KR2l0010_WYG_067-17a"/>
欲免午講閣臣劉健等疏陳不可經書固聖賢大道通<lb/>
鑑乃古人事跡請如舊每日進講二次上曰已知之<lb/>
嘉靖六年毎月之三日八日用日講官二人講大學衍<lb/>
義閣臣一人侍賜茶酒飯如日講儀<lb/>
隆慶六年毎日早閣臣及講官講畢各退上進煖閣少<lb/>
憩司禮監将章奏進覽閣臣等進西房候上諮問即召<lb/>
至御前敷陳疏中事情已迺率領正字官恭侍上還宫<lb/>
隆慶間毎日視朝畢即御講筵萬厯後以三六九日視<lb/>
<pb n="KR2l0010_WYG_067-17b"/>
朝不講餘日冬夏不輟萬厯九年閣臣請章奏重大事<lb/>
情先進後殿面陳及講祖宗訓録出仍同講官進講史書<lb/>
　儲宫備考<lb/>
　　儲敎上<lb/>
洪武元年正月以李善長為太子少師兼詹事馮勝兼少<lb/>
詹事楊憲傅瓛兼府丞徐達兼太子少傅常遇春兼太子<lb/>
少保鄧愈湯和兼諭徳章溢兼賛善劉基兼率更令三月<lb/>
以劉基為御史中丞兼太子賛善十月以梁貞王儀為太<lb/>
<pb n="KR2l0010_WYG_067-18a"/>
子賓客秦鏞盧徳明張昌為太子諭徳上曰朕命卿等輔<lb/>
導太子必先養其徳性使進於髙明然後於帝王之道禮<lb/>
樂之敎及往古成敗民間稼穡朝夕論說日聞讜言使<lb/>
無非僻之干積久以化他日為政自然合道卿等勉之<lb/>
十一月命諸儒作鍾山龍蟠賦置酒驩甚御製時雪賦<lb/>
東宫官各賜袍服<lb/>
二年十一月建大本堂取古今圖書充其中延四方名<lb/>
儒敎太子諸王分畨夜直選才俊之士充伴讀上時賜<lb/>
<pb n="KR2l0010_WYG_067-18b"/>
宴賜詩商搉古今評論文字無虚日<lb/>
三年四月命博士孔克仁等授諸子經定東宫官屬之制<lb/>
上召東宫官屬及王府官屬諭之曰輔導之臣猶法度之<lb/>
器先正已而後正人盖徳義者正人之法度善惡者修身<lb/>
之衡鑑汝觀之梓匠雖有材木必加繩削乃能成器太子諸<lb/>
王必得賢輔開導賛助乃能成徳古人已行之事可為鑒<lb/>
戒者採摭編次朝夕觀覽以廣知識亦有助於輔導羣臣<lb/>
頓首謝復顧謂劉基曰古賢聖之君不忘修省冨貴易驕<lb/>
<pb n="KR2l0010_WYG_067-19a"/>
必至於荒縱未有不覆基頓首曰陛下此言萬世之福也<lb/>
五年十二月復以宋濂為太子賛善<lb/>
六年七月以儒士桂彦良為太子正字<lb/>
九月命諸司常事啟皇太子重事乃奏聞上謂皇太子<lb/>
曰人君統天下人情物理必先周知然後臨事不惑吾<lb/>
自起田里至於今日凡治軍旅理民事無不盡心恒慮<lb/>
故嘗深念古人為治必廣視聽凡言之善者即行之不<lb/>
善者雖不行亦思繹至再果不可然後置之夫慮事貴<lb/>
<pb n="KR2l0010_WYG_067-19b"/>
明處事貴斷庶㡬不眩汝生長宫掖未涉世故若局於<lb/>
見聞則視聽不廣且目雖能視不踰於閾耳雖能聽不<lb/>
越於庭而欲天下之務一一當理難矣汝冝親賢樂善<lb/>
以廣聰明逆耳必求其善順言必審其非汝其敬之<lb/>
七年正月上召太子宫臣諭之曰汝知重器乎對曰商<lb/>
彛周鼎上曰非也太子天下重器人有彛鼎尚知寳愛<lb/>
太子主器之重寳愛之者必擇端人為輔朝夕與俱使<lb/>
熟聞善言不邇詖行以成其徳若委之便嬖近習是委<lb/>
<pb n="KR2l0010_WYG_067-20a"/>
重器於塗矣汝等日輔太子講論誦說必導之以正使<lb/>
其道明徳立才器充廣庶㡬他日克勝重任以副朕望<lb/>
九年正月太子諸王侍上曰汝等聞修徳進賢之道乎<lb/>
太子對曰儒臣講說知其畧矣未領其要上曰藻率雜<lb/>
佩為身之容恭遜温良為徳之容見於外者可以知内<lb/>
古之君子趨蹌有節升降有數周旋跬步不違矩度者<lb/>
其徳充也已徳既修足以服人賢者彚進不肖者自去<lb/>
天下國家未有不治不知務此鮮不敗矣夫貨財聲色<lb/>
<pb n="KR2l0010_WYG_067-20b"/>
戕徳之斧斤讒佞諂諛杜賢之荆棘當拒之如虎狼避<lb/>
之如蛇虺溺於所好必為其所䧟汝等慎之<lb/>
十年十二月上諭李善長等曰人君聰明雖是天性然<lb/>
物理必察識而後知人情必諳練而後熟若臨事不熟驟然<lb/>
斷决恐未盡善既行之後覺其非而欲改之妨事已多前<lb/>
者令皇太子射奏朝臣啟事練習國政恐聽覽之際處置<lb/>
未當自今政事啟於東宫者卿等二三大臣更為參决可否<lb/>
十二年三月上御華盖殿皇太子侍上曰比讀何書對<lb/>
<pb n="KR2l0010_WYG_067-21a"/>
曰商周之書上曰讀書亦知古君道否君道以事天愛<lb/>
民為重其本在敬身人君一言一行上通於天下繫於<lb/>
民敬以將之而後無不善善天必鑒之不善天亦鑒之<lb/>
一言善四海䝉福一行不謹四海罹殃可不敬乎<lb/>
二十五年九月以馮勝傅友徳李景隆藍玉詹徽茹瑺<lb/>
任亨泰杜澤楚樟康鐸楊靖皆兼東宫師傅等官<lb/>
二十六年正月上御文樓太子侍上問近講經史何事<lb/>
對曰昨講漢書七國叛漢上曰孰曲孰直對曰曲在七<lb/>
<pb n="KR2l0010_WYG_067-21b"/>
國上曰此講官一偏之說冝言景帝為太子時常投博<lb/>
局殺吳王世子以激其怒及為帝又聽鼂錯之說輕意<lb/>
黜削諸侯土地七國之變實由於此若為諸子講此則<lb/>
當言藩王必上尊天子下撫百姓無撓公法如此則為<lb/>
太子者知隆親親之恩為諸子者知盡君臣之義<lb/>
嘉靖三十二年二月上諭大學士嚴嵩等曰二王講讀朕<lb/>
聞昨秋止將尚書過口二三豈成學業自書入經先讀大<lb/>
學熟記徹講續以中庸卿導㸃字若何昔仰荷皇考恩敎<lb/>
<pb n="KR2l0010_WYG_067-22a"/>
子至慈之中朕不用力今日何事克善不令力學又誤<lb/>
矣嵩等對曰皇上追念皇考訓思令二王殿下力學臣<lb/>
等不勝欽仰先書入經乃聖賢敎人次第臣等去秋所<lb/>
進書程據舊儀以大學與尚書每日並讀並講當導諭<lb/>
行<lb/>
　　儲敎下<lb/>
　　　請諭敎太子<lb/>
𢎞治十年禮科給事中葉紳等言古帝王之有天下未<lb/>
<pb n="KR2l0010_WYG_067-22b"/>
嘗不以儲貳為重敎諭為急故早建太子以繫天下之<lb/>
心預選宫僚以輔太子之徳所以享國長安率由兹道<lb/>
陛下以社稷為重四海為心既早建太子以定大計矣<lb/>
今皇太子春秋漸盛新命加冠諭敎之道不容或緩宜<lb/>
令諭徳等官量授經書敎以誦讀正字等官量書字帖<lb/>
敎以倣習庶習與智長化與心成實社稷萬年無疆之<lb/>
休也章下禮部覆奏紳等所言敎諭太子實朝廷重大<lb/>
本之事乞賜採納詔待明年春煖以聞<lb/>
<pb n="KR2l0010_WYG_067-23a"/>
　　　皇儲四事<lb/>
𢎞治十六年吏科給事中吳舜上疏言輔養皇儲四事<lb/>
一乞勅宫僚弗辭寒暑竭力供事而其所以為敎必以<lb/>
仁孝禮義為本一乞專設東宫師傅一二員求徳望素<lb/>
協如尚書吳寛侍郎謝鐸者今以舊官供事俟其功蹟<lb/>
顯著然後加以師傅之銜至如詹事庶子下至校書正<lb/>
字等官亦必求中正之士出自進士正途者用之一乞<lb/>
勅皇太子延訪宫僚朝夕與處講求古之帝王言行以<lb/>
<pb n="KR2l0010_WYG_067-23b"/>
為法戒仍以大小宫僚輪直進言務引當道一乞求正<lb/>
直素聞善於開導者三四人以充司直清紀司諫之職<lb/>
仍勅皇太子虚已受言以為他日納諫之地疏入上命<lb/>
禮部同吏部議處以聞尚書張昇等言舜以太子天下<lb/>
之本必賴師傅輔弼之官朝夕啟沃宜賜施行其欲擇<lb/>
師傅并選補司直清紀司諫等官則非臣等所敢擅議<lb/>
乞勅内閣大臣同各衙門堂上官議擬具奏上命姑已<lb/>
之<lb/>
<pb n="KR2l0010_WYG_067-24a"/>
　　　博選鴻儒充宫僚<lb/>
嘉靖十五年監察御史余光言今者聖嗣誕生異日正<lb/>
位東宫統臨大寳宗廟社稷天地生靈所關非小而其<lb/>
本則在於蚤諭敎而已祖宗設東宫官屬如詹事府左<lb/>
右春坊司經局等官皆為輔導而置請博選鴻儒充師<lb/>
保賓客之任以立敎於豫禮部議覆皇儲為天下本當<lb/>
慎䝉養請以光言下吏部預訪人材俟冊立舉行報可<lb/>
　　　東宫出閣講學五事<lb/>
<pb n="KR2l0010_WYG_067-24b"/>
嘉靖二十三年南京禮科給事中游震得奏請東宫出<lb/>
閣講學因條陳五事一大明集禮皇太子加元服參用<lb/>
周文王成王冠禮之年近則十二逺則十五若出閣講<lb/>
學則年八嵗則猶未及元服也今東宫出閣未及冠期<lb/>
宜加便服以從安適俟年十二以上始行冠禮則講學<lb/>
不至過時一出閣講學之後宜習宫庭朝參之禮及臨<lb/>
見羣臣參决機務等事一皇太子始出就學禮文冝從<lb/>
簡便令講讀儒臣更畨陪侍隨事納忠不必盡拘講筵<lb/>
<pb n="KR2l0010_WYG_067-25a"/>
之禮庶可使之好學不倦一國初所定皇太子荅拜禮<lb/>
非人臣所敢當宜聘有徳望大臣致仕年七十以上者<lb/>
使為賓客不煩以職事優之拜禮乃為得宜一仁宗宣<lb/>
宗在東宫皆監國視事故備諸官屬及憲宗睿宗皆八<lb/>
九齡故司直以下皆不備官今皇太子猶沖年講讀之<lb/>
外似不必備設宜漸簡正士儲之翰林察其徳業修舉<lb/>
者以次推補事下禮部部言請俟出閣之日備查累朝<lb/>
舊典㕘酌諸事宜以聞上然之<lb/>
<pb n="KR2l0010_WYG_067-25b"/>
　　　集議儲養要務<lb/>
隆慶四年南京禮科給事中張崇倫等以東宫出閣届<lb/>
期上言五事一崇孝敬以事君父二敦齒讓以賓耆舊<lb/>
三謹服器以養儉徳四勤接見以資輔導五慎選用以<lb/>
備官屬南京貴州道御史楊邦憲等亦請擇簡講讀儒<lb/>
臣務略去禮文令其以經史諸書及國朝訓典從容勸<lb/>
講凡坊閒一切蕪雜之書悉屛去之内直之司必用老<lb/>
成質實者使隨事納規啓發尤易皇上尤當克謹身敎<lb/>
<pb n="KR2l0010_WYG_067-26a"/>
以敬天勤民敦仁尚儉之事親為解說訓飭之斯儲養<lb/>
元良之要務章下禮部知之<lb/>
禮科給事中張國彦四川道監察御史李采菲南京禮科<lb/>
給事中張崇儉貴州道監察御史楊邦憲等以東宫出閣<lb/>
各疏陳輔導事冝章下禮部尚書潘晟等覆言諸臣獻議<lb/>
雖殊大意有十曰慎選宫僚曰久任輔導曰精擇近侍曰<lb/>
親近師友曰内崇孝敬曰外崇齒讓曰仁體天地曰儉法<lb/>
祖宗曰欽崇正訓曰躬垂聖敎宫僚在閣臣吏部遴選得<lb/>
<pb n="KR2l0010_WYG_067-26b"/>
人上請久任左右近習在司禮監審擇質疑問難親接儒<lb/>
臣一切孝敬仁儉有闗儲敎者在皇太子遵修古誼以光<lb/>
睿徳至於燕閒之際質問所業時加訓迪則惟皇上加意<lb/>
議上報可禮部覆都給事中雒遵等奏東宫輟講之日除<lb/>
宫中温習外冝於朔朢日令輔導講讀等官恭詣文華殿<lb/>
啟請半月内課程疑義庶養正之功緝熙無間上是之<lb/>
　　　皇太子出閣讀書<lb/>
天順二年禮部請皇太子出閣讀書上命吏部禮部㑹<lb/>
<pb n="KR2l0010_WYG_067-27a"/>
翰林院定擬講讀等官及講讀以聞禮部進皇太子出<lb/>
講學儀注<lb/>
一欽天監選擇四月初八日乙丑巳時吉<lb/>
一是日早鴻臚寺報事官於文華後殿行四拜禮鴻臚寺<lb/>
官請東宫陞文華殿執事官導引至殿陞座三師三少并<lb/>
宫僚以次序立於丹陛上行四拜禮畢各官以次退出内<lb/>
侍官導東宫至後殿陞座以書案進每日侍班侍講讀官<lb/>
入分班東西立内侍展書侍讀講官以次進讀叩頭而退<lb/>
<pb n="KR2l0010_WYG_067-27b"/>
　　　每日讀講常儀<lb/>
一每日早朝退後東宫出閣陞座内侍以書案進不用侍<lb/>
衞侍儀執事等官惟侍班侍讀講官入行叩頭禮畢分班<lb/>
東西向立内侍展書先讀四書則東班侍讀官向前伴讀<lb/>
數十遍退復原班次讀經書或史書則西班侍讀官向前<lb/>
伴讀亦然務要字音正當句讀分明讀畢叩頭而退<lb/>
一每日已時侍班侍讀講及侍書官俟東宫陞座畢入<lb/>
照東西向立侍班内侍展書先講早所讀四書則東班<lb/>
<pb n="KR2l0010_WYG_067-28a"/>
侍講官向前進講一遍退復原班次講早所讀經史書<lb/>
則西班侍講官向前進講亦然務要直言解說明白易<lb/>
曉講畢内侍收書訖侍書官向前侍習冩字務要開說<lb/>
筆法㸃畫端楷冩畢各官叩頭而退<lb/>
一午膳後從容遊息或習騎射<lb/>
一每日晩讀本日所授書各十數遍至熟而止<lb/>
一凡讀書三日後一温須背誦成熟遇温書之日免授<lb/>
新書講官通講須曉大義<lb/>
<pb n="KR2l0010_WYG_067-28b"/>
一凡冩字春夏秋月每日冩一百字冬月毎日冩五十字<lb/>
一凡遇朔朢及大風雨雪隆寒盛暑暫停講讀冩字<lb/>
一每日合用侍班官二員侍讀講官四員侍書官一員吏<lb/>
部禮部㑹翰林院選擬皇太子出閣侍班講讀等官以聞<lb/>
侍班官則吏部尚書兼學士李賢日侍不更太常寺少卿<lb/>
兼學士彭時翰林院學士吕原每人更侍一日詹事府詹<lb/>
事陳文少詹事劉鉉日侍不更翰林院學士林文李絡劉<lb/>
定之侍讀學士錢溥每人更侍一日講讀官翰林院學士<lb/>
<pb n="KR2l0010_WYG_067-29a"/>
倪謙尚寳司卿兼侍講黄練尚寳司司丞兼編修萬安<lb/>
尚寳司司丞兼編修李泰左春坊左中允孫賢右春坊<lb/>
右中允劉翊左春坊左賛善牛綸右春坊右賛善司馬<lb/>
恂八人更畨四人一日侍書官太常寺少卿黄采中書<lb/>
舎人兼正字吳謙二人更侍一日上悉從之<lb/>
　　　東宫冠讀<lb/>
嘉靖二十四年二月上諭禮部朕皇太子當冠并習講<lb/>
讀一應合行禮儀查照祖宗時舊例一一舉行即各擬<lb/>
<pb n="KR2l0010_WYG_067-29b"/>
至當不必續奏已復奉聖諭東宫冠讀禮朕復思二三<lb/>
子各當行此各節次祖宗舊典俱在卿嵩㑹讀璧寀承<lb/>
恩查擬一一舉行禮部尚書費寀等言東宫冠讀儀節<lb/>
繁多一時未易盡習攷之周制文王年十二而冠成王<lb/>
十五而冠大明集禮㕘用文成冠禮之年近則十二逺<lb/>
則十五則在今日東宫殿下加冠似為太早乞將冠禮<lb/>
暫勅停止先以童服出就講讀則事為有序而禮不難<lb/>
行又會勳輔大臣言皇太子既不便出閣乞命司禮監<lb/>
<pb n="KR2l0010_WYG_067-30a"/>
慎選老成端厚知書内伴恭伴讀書習字兼演習禮儀<lb/>
俟睿性漸開禮節日熟然後出閣講讀疏入上乃諭輔<lb/>
臣嚴嵩等曰朕先與卿等計定東宫冠讀遵祖宗法制<lb/>
舉行既而禮官引文成之年歲不同累朝之令典謂為<lb/>
未可卿等從而同之今只令輔臣該部挨當行之年具<lb/>
奏行禮嵩等因言皇太子數歲而冠原無定期不必盡<lb/>
泥文成之年伏乞俯從原定吉期或移取通利之辰遵<lb/>
奉舉行得㫖覽奏足見敬畏朕知已嵩復言東宫殿下<lb/>
<pb n="KR2l0010_WYG_067-30b"/>
時已十嵗今冠讀之諭一下中外忻傳合無是日稍減<lb/>
繁儀止取成禮此外或可頻接外臣漸廣視聽如冠禮<lb/>
暫輟或以童服出就儒臣時習講讀久之則睿性益開<lb/>
而知所嚴重矣得㫖冠乃成人之禮太子繼體承命之<lb/>
重必典禮具備方可行既而復諭嵩東宫冠讀已聞中<lb/>
外只可移取通利之辰不宜暫罷問冠禮内儀物有絲<lb/>
巾何為嵩言彼在束髮乃婚禮内物不用為當又問廟<lb/>
見童服當是何服色嵩言今日之見係在内殿家人禮<lb/>
<pb n="KR2l0010_WYG_067-31a"/>
也比與宗廟大禮不同似應照常所用吉服行禮已奉<lb/>
諭東宫廟見等儀非一節即今將入夏令恐難勉行俟<lb/>
秋爽舉未遲<lb/>
　　　選宫僚<lb/>
永樂二年夏四月命僧録司左善世道衍為太子少師<lb/>
復其姓姚賜名廣孝賜勅諭曰卿秉性篤實學行老成<lb/>
今建儲嗣簡求賢輔以卿舊人特授太子少師夫太子<lb/>
天下之本必賴啓廸匡正輔成徳器尚勉盡厥職副朕<lb/>
<pb n="KR2l0010_WYG_067-31b"/>
眷倚之重又命禮部尚書李至剛兼左春坊大學士陞<lb/>
翰林院侍讀學士解縉為本院學士兼右春坊大學士<lb/>
翰林院侍讀黄淮為左庶子胡廣右庶子胡儼左諭徳<lb/>
皆仍兼侍讀翰林院侍講楊榮右諭徳仍兼侍講以翰<lb/>
林院侍講楊士竒兼左春坊左中允改北京刑部主事<lb/>
尹昌隆為左中允陞翰林院修撰李實右春坊右中允<lb/>
仍兼修撰命吏部左侍郎許思温兼左春坊賛善陞翰<lb/>
林院編修陳仲完左賛善仍兼編修檢討王汝玉為右<lb/>
<pb n="KR2l0010_WYG_067-32a"/>
春坊右賛善仍兼檢討陞國子監博士徐善述監察御史王<lb/>
子沂俱為左春坊左司直郎國子監助敎晁鑄刑科給事<lb/>
中王文貴俱為右春坊右司直郎刑部司務楊正為左春<lb/>
坊清紀郎國子博士楊斌右春坊右清紀郎教授程僖教<lb/>
諭黄貫俱左春坊司諫教諭張詳梁善俱右春坊司諫陞<lb/>
翰林院編修楊溥中書舎人姚友直俱為司經局洗馬溥<lb/>
仍兼編修戸科給事中吳牧兼司經局較書吏科給事中<lb/>
梁質兼司經局正字陞敎諭劉真為較書訓導王雅為正字<lb/>
<pb n="KR2l0010_WYG_067-32b"/>
天順二年三月吏部禮部㑹翰林院選擬皇太子出閣<lb/>
侍班講讀等官以聞侍班官則吏部尚書兼學士李賢<lb/>
日侍不更太常寺少卿兼學士彭時翰林院學士吕原<lb/>
更侍詹事府詹事陳文少詹事劉欽日侍不更翰林院<lb/>
學士林文李紹劉定之侍讀學士錢溥更侍講讀官翰<lb/>
林院學士倪謙尚寳司卿兼侍講黄諫尚寳司司丞兼<lb/>
編修萬安尚寳司司丞兼編修李泰左春坊左中允孫<lb/>
賢右春坊右中允劉翊左春坊左賛善牛綸右春坊右<lb/>
<pb n="KR2l0010_WYG_067-33a"/>
賛善司馬恂八人更侍四人一日侍書官太常寺少卿<lb/>
黄采中書舎人兼正字吳謙二人更侍<lb/>
成化十四年二月皇太子出閣講學命大學士萬安户<lb/>
部尚書劉翊禮部尚書劉吉提調講讀翰林院學士王<lb/>
獻詹事府少詹事黎淳翰林院學士謝一䕫右庶子汪<lb/>
諧洗馬鄭環羅璟更番侍班學士彭華侍讀學士江朝<lb/>
宗左庶子劉健左諭徳程敏政侍讀周經修撰陸鈛張<lb/>
昇張頥更番講讀經改左中允昇改左賛善修撰傅瀚<lb/>
<pb n="KR2l0010_WYG_067-33b"/>
兼較書太常寺少卿謝宇禮部員外郎凌暉兼正字通<lb/>
事舎人選除二員翌日改鴻臚寺序班耿寧紀本為之<lb/>
𢎞治十一年二月大學士徐溥等以皇太子將出閣講學請<lb/>
以太常寺卿兼翰林院侍讀學士程敏政侍讀學士楊守<lb/>
阯左春坊諭徳李旻司經局洗馬梁儲充侍班官太常寺<lb/>
少卿兼侍讀學士李傑太常寺少卿兼侍講學士焦芳侍<lb/>
讀學士兼左諭徳王鏊右諭徳王華洗馬楊傑侍讀劉機<lb/>
江瀾白鈛侍讀武衞左中允楊廷和右中允張天瑞左賛<lb/>
<pb n="KR2l0010_WYG_067-34a"/>
善費寵充講讀官編修兼較書吳儼靳貴禮部員外郎兼<lb/>
正字周文通大理寺右寺副兼正字劉棨俱更直供事又<lb/>
請改敏政為詹事兼學士陞鏊為少詹事兼侍讀學士上<lb/>
俱從之仍命溥及大學士劉健李東陽謝遷提調各官講讀<lb/>
嘉靖三十一年八月命翰林院編修髙拱檢討陳以勤<lb/>
充裕王講讀官伴讀改國子監助敎尹樂舜鄭守徳俱<lb/>
翰林院待詔侍書中書舎人吳昂吳應鳯<lb/>
隆慶六年二月以東宫出閣講學命禮部尚書髙儀吏<lb/>
<pb n="KR2l0010_WYG_067-34b"/>
部侍郎張四維洗馬余有丁賛善陳棟充侍班官少詹<lb/>
事馬自强陶大臨編修陳經邦何洛文檢討沈鯉張秩<lb/>
充講讀官檢討沈淵許國充較書官制勅房辦事大理<lb/>
寺左寺正馬繼文徐繼申充侍書官先是大學士髙拱<lb/>
等請選東宫輔導官僚㑹同吏部推舉上曰東宫官冝<lb/>
加慎選不必備員於是拱等疏名以聞上從之仍諭拱<lb/>
居正提調各官講讀<lb/>
　　冊立議<lb/>
<pb n="KR2l0010_WYG_067-35a"/>
　　　隆慶冊立<lb/>
隆慶二年正月禮部尚書髙儀等復上疏請立東宫其<lb/>
略言自古明王圖治忠臣謀國莫不以建儲為重所以<lb/>
定國本安人心也恭惟皇上篤生元嗣已踰六齡主器<lb/>
得人臣民懽戴早建豫養冝在此時臣伏覩宣徳𢎞治<lb/>
中皇子皆二齡而冊立成化中皇太子六齡而冊立具<lb/>
在國史今皇子雖在冲年而舊典可據且竒表秀發睿<lb/>
質異常必冊立之儀既行則敎養之道可舉惟皇上早<lb/>
<pb n="KR2l0010_WYG_067-35b"/>
從衆心擇日行禮實宗社萬世無疆之休疏入上乃許<lb/>
之曰卿等請建皇儲至於再三瀝誠彌切陳義甚正特<lb/>
允所請其擇日具儀以聞三月辛酉上御皇極殿傳制<lb/>
冊立皇子為皇太子命成國公朱希忠為正使持節大<lb/>
學士徐階為副使捧冊寳詣文華殿行禮故事冊立東<lb/>
宫次日百官上表稱賀即詣文華殿上箋賀皇太子典<lb/>
璽官陳設太子座於殿中自嘉靖十五年殿易瓦及上<lb/>
御經筵已設寳座正中於是禮部以皇太子受賀不當<lb/>
<pb n="KR2l0010_WYG_067-36a"/>
復設座殿内乃請上裁上命設於文華殿東廊西嚮<lb/>
　　受朝儀<lb/>
　　　東宫未出閣受朝儀<lb/>
隆慶五年正月大學士李春芳等言先朝故事東宫未<lb/>
出閣時閣臣以朔朢次日行謁見禮即今春和乞命臣<lb/>
等舉行如例不惟臣等獲遂仰瞻之私而東宫殿下亦<lb/>
可閑習禮儀養成儲徳且今歲來朝官員咸願一覩睿<lb/>
容請於二月上旬之吉許臣等率諸臣於文華門朝見<lb/>
<pb n="KR2l0010_WYG_067-36b"/>
以慰天下臣民之心上許之命以二月二日謁見於是<lb/>
禮部奏上儀注一前期一日内侍官設東宫座於文華<lb/>
左門外西向至日錦衣衞設儀仗於門外東西一是日<lb/>
文武百官及天下來朝官員各具常服詣文華門外北<lb/>
向序立俟東宫具常服出陞座文武百官先入班賛鞠<lb/>
躬四拜禮畢分班序立鴻臚寺官引來朝官員詣前北<lb/>
向立本寺致詞賛鞠躬四拜禮畢皇太子還宫<lb/>
　　稱禮<lb/>
<pb n="KR2l0010_WYG_067-37a"/>
　　　定臣下名稱<lb/>
洪武三年命禮部考定百官及内官於皇太子前所稱<lb/>
禮并諸王前禮部尚書崔亮等㑹議百官及内使監官<lb/>
於皇太子諸王前稱殿下自稱名東宫官及本宫内使<lb/>
於皇太子前稱殿下自稱臣王府官及本位承奉司官<lb/>
於親王前稱殿下自稱臣百官在上前稱皇太子稱親<lb/>
王曰某王從之<lb/>
　　　啓事東宫稱臣<lb/>
<pb n="KR2l0010_WYG_067-37b"/>
洪武十四年十月給事中鄭相同言國初之制凡啟事<lb/>
東宫惟東宫官屬稱臣朝臣則否盖尊無二上之意今<lb/>
一體稱臣於禮未安詔下羣臣議翰林編修吳沈等奏<lb/>
曰東宫國之大本所以繼聖體而承天位者也臣子尊<lb/>
敬之禮何得有異相同之言非是請凡啟事東宫者稱<lb/>
臣如故從之<lb/>
　　　皇長孫讀書<lb/>
永樂五年夏四月皇長孫出閣就學上召太子少師姚<lb/>
<pb n="KR2l0010_WYG_067-38a"/>
廣孝翰林院待詔魯瑄鄭禮等諭之曰人於學問常以<lb/>
先入之言為主朕長孫天資明睿爾等冝盡心開導凡<lb/>
經史所載孝弟仁義與夫帝王大訓可以經綸天下者<lb/>
日與講說浸漬久涵養深則徳性純而器識廣他日所<lb/>
資甚大不必如儒生繹章句工文辭為能也廣孝等稽<lb/>
首受命賜金織羅衣各一襲命大官給旦暮酒饌又召<lb/>
前禮部儀制司郎中兼右春坊右賛善李繼鼎至復以<lb/>
為右賛善命侍皇長孫說書<lb/>
<pb n="KR2l0010_WYG_067-38b"/>
　　<hi>附</hi>親王讀書<lb/>
書堂在皇極門右廂講官以部臣或進士改翰林官充<lb/>
之<lb/>
　　　二王講讀<lb/>
嘉靖四十年禮部奉欽定二王講讀禮儀欽天監擇吉<lb/>
日時出閣内侍官先一日設椅子二把於北第一間書<lb/>
堂内坐西面東是日早輔臣三員率領各講讀侍書官<lb/>
共十二員伺候二王殿下同入北書堂内序坐定講臣<lb/>
<pb n="KR2l0010_WYG_067-39a"/>
等同各官進入行四拜禮畢各退於館外北廊拱候各<lb/>
官行禮畢裕王殿下就於本書堂裏間就坐景王殿下<lb/>
入南書堂裏間就坐輔臣三人各率該講讀侍書官分<lb/>
投進入授書講書其日内侍官捧書展於案上就案左<lb/>
立講讀官以次進立於案前授書各十遍訖令㫖先生<lb/>
毎吃酒飯内侍官荅應各官出酒飯畢時再入侍書官<lb/>
進至座前看冩字冩畢講讀以次進講讀畢各官行一<lb/>
拜禮退臣等各看所冩字照例圏註於旁以備勸益次<lb/>
<pb n="KR2l0010_WYG_067-39b"/>
日以後每日早二王殿下分詣各書堂各官分投進見<lb/>
行一拜禮其授書講書㸔冩字並如前儀輔臣三員止<lb/>
侍書三日三日後各講讀侍書官皆知規矩已定徑自<lb/>
如儀授書講書㸔冩字輔臣皆不預至冩字畢二書堂<lb/>
每日總輪一内侍官捧各倣紙來内閣輔臣照例圈註<lb/>
二王殿下每日所讀書大學一本書經一本授書務要<lb/>
字様真正講書直說大意務要通曉三日一温書就温<lb/>
講仍進講章冩字先用影本以後冩熟對帖自冩<hi>闕</hi>
<pb n="KR2l0010_WYG_067-40a"/>
各官酒飯止是初入書堂時令㫖說一次以後日不必再說只<lb/>
於講書罷令㫖與先生每茶吃内侍官荅應嵗率為常<lb/>
每年假日聖節前後通九日千秋節十日正旦初一至<lb/>
二十日花朝一日清明一日端陽前後通三日七夕一<lb/>
日中秋一日重九前後通三日冬至前後通五日臘八<lb/>
一日除夕前五日每月朔朢各一日遇大風雨暫免遇<lb/>
大寒大暑該住歇時請㫖定奪<lb/>
凡講讀侍書官俱於右順門南廊給與酒飯<lb/>
<pb n="KR2l0010_WYG_067-40b"/>
先期一日各該内外執事官俱赴書堂演禮<hi>此儀本部行内閣題</hi>
<hi>請萬厯六年定諸王講讀儀循此小有増易</hi>
嘉靖三十二年禮部言二王講讀舊規開以二月八月<lb/>
初旬輟以五月十一月初旬今以閏三月請以四月輟<lb/>
講不為例内侍書官每日啟王温肄仍舊書百字送内<lb/>
閣圏註講讀等官每半月恭詣各府起居如王更欲授<lb/>
書進講及質問疑義字法各官亦得以自効詔可<lb/>
　禮部志稿卷六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷九十</head> <lb/>
    <p>
<pb n="KR2l0010_WYG_090-1a"/>
欽定四庫全書<lb/>
　禮部志稿卷九十<lb/>
　　　　　　　　　　　　明　俞汝楫　編<lb/>
　朝貢備考<lb/>
　　夷貢令<lb/>
　　　郤貢中宫方物<lb/>
洪武六年暹羅觧國王女兄叅烈思寧復遣使柰文𨽻<lb/>
囉進貢方物於中宫禮部尚書牛諒以聞詔仍却之使<lb/>
<pb n="KR2l0010_WYG_090-1b"/>
者賜文綺襲衣遣還<lb/>
　　　議諭朝貢期<lb/>
洪武八年六月甲午安南陳煓遣其通議大夫阮若金<lb/>
等來請朝期上命羣臣議皆曰諸侯之於天子比年一<lb/>
小聘三年一大聘舊邦小國但世見而已於是命中書<lb/>
省臣諭安南髙麗占城等國自今惟三年一來朝貢若<lb/>
其王立但世見而已<lb/>
　　　㑹集朝見<lb/>
<pb n="KR2l0010_WYG_090-2a"/>
洪武十五年勅禮部自今四夷及諸土官入賀正旦者<lb/>
無分逺邇務於畿甸近地㑹集同入京師朝見母使先<lb/>
後不齊有失朝儀也<lb/>
　　　安南朝期貢物<lb/>
洪武二十一年十二月癸丑安南遣其臣阮完等來上<lb/>
表謝所賜勅書及文綺貢象四隻象奴三人上以其來<lb/>
煩數所貢方物徃徃過侈道路勞擾詔禮部咨諭安南<lb/>
國令三嵗一朝方物随其所産止許一人進送効其誠<lb/>
<pb n="KR2l0010_WYG_090-2b"/>
敬而已象犀之屬毋或再進以重勞我民<lb/>
　　　加貢馬直<lb/>
永樂元年湖廣四川雲南廣西所𨽻宣慰司楊昇等并<lb/>
西北諸夷各遣人朝賀貢馬及方物上以其逺至且定<lb/>
所貢馬直薄命禮部第馬之髙下増給之上馬每匹鈔<lb/>
千貫中馬八百貫下馬五百貫<lb/>
　　　賞貢馬直數<lb/>
永樂元年烏梁海頭目哈喇哈達遣其部屬托果斯等<lb/>
<pb n="KR2l0010_WYG_090-3a"/>
二百三十人來朝貢馬命禮部賜鈔幣襲衣併償其馬<lb/>
直上馬每匹鈔五十錠中馬四十錠下馬三十錠每人<lb/>
仍與綵幣表裏一<lb/>
　　　定貢馬給鈔差等<lb/>
宣徳元年上御右順門諭行在禮部尚書胡濙曰昨日<lb/>
御馬監言西番國師喇嘛所進馬各有髙下賞賜亦宜<lb/>
分等第此言亦可採若髙下同價則彼將謂朝廷混然<lb/>
無别所進下者固喜髙者心必不平卿等宜勘酌適中<lb/>
<pb n="KR2l0010_WYG_090-3b"/>
於是禮部定議上馬一給鈔二百五十錠紵絲一疋中<lb/>
馬一鈔二百錠紵絲一疋下馬一鈔八十錠紵絲一疋<lb/>
有疾痩小不堪者每一馬鈔六十錠絹二疋<lb/>
　　　許以馬市易<lb/>
宣徳四年十一月丙寅迤北和寧王阿嚕台遣使阿都<lb/>
齊等貢馬仍以馬求市上諭行在禮部臣曰彼既歸心<lb/>
朝廷聽其市易毋縱下人侵擾違者執而罪之<lb/>
　　　戒珍禽竒獸勿貢<lb/>
<pb n="KR2l0010_WYG_090-4a"/>
宣徳七年十一月朝鮮國王李裪遣陪臣趙琠金玉振<lb/>
等貢醃松菌及鷹上諭行在禮部臣曰朝鮮貢獻煩數<lb/>
已非朕所欲今乃獻松菌及鷹菌食物也鷹何所用珍<lb/>
禽竒獸古人所戒可諭其使自今所貢但服食器用之<lb/>
物若鷹犬之類更勿進獻<lb/>
　　　不取琉球貢數外物<lb/>
正統二年二月浙江市舶提舉司提舉王聰奏琉球國<lb/>
中山王遣使朝貢其所載海巴螺殻亦宜具數入官上<lb/>
<pb n="KR2l0010_WYG_090-4b"/>
謂禮部臣曰海巴螺殻夷人所資以貨殖者取之奚用<lb/>
其悉還之仍著為令<lb/>
　　　市茶過多令自運<lb/>
正統八年安定衛國師實喇藏卜等以朝貢至京各市<lb/>
茶二千觔又奏安定王令市茶三千觔回用乞賜車輛<lb/>
糗糧上以茶數過多詔允安定王五百觔官為運去其<lb/>
國二百觔徒衆人一百觔俱令自募人運仍令禮部著<lb/>
為令<lb/>
<pb n="KR2l0010_WYG_090-5a"/>
　　　飭邊臣一槩起送<lb/>
正統八年鎮守陜西都督同知鄭銘右都御史陳鑑奏<lb/>
送孔提谷西吳等族清修禪師宗諸職宜招撫各族来<lb/>
降番人衮楚克藏布等二百三十七名詣京朝貢上命<lb/>
賜綵緞表裏有差因謂禮部臣曰來降番人既多邊將<lb/>
宜諒遣來京今一槩送至沿途軍民供給疲困此銘鑑<lb/>
處置乖方所致其移文今後勿復爾<lb/>
　　　處置夷使供應<lb/>
<pb n="KR2l0010_WYG_090-5b"/>
正統十年大同左㕘將都督僉事石亨奏比年衛喇特<lb/>
朝貢使臣動二千餘往來接送及延住彌月供牛羊三<lb/>
千餘隻酒三千餘罈米麥一百餘石鷄鵞花果諸物不<lb/>
計其數取給官軍不敷每衛助銀完辦其卓櫈釡甕之<lb/>
類皆軍民應用畢日所存無㡬宰過牛羊等皮亦係折<lb/>
糧之物逓年銷費無存臣近奉命提督切思使人絡繹<lb/>
請求無厭雖朝廷優禮逺人不此之計然非處置有方<lb/>
則亦不免勞費官私今將可行事宜條例以聞<lb/>
<pb n="KR2l0010_WYG_090-6a"/>
一支用酒在先將米麥分派軍民之家貿易擾害請自<lb/>
今領米麥官釀其糟酵養牲以待支用<lb/>
一自正統七年迄今宰過牛羊皮及剪絞羊毛已賣銀<lb/>
三百餘兩貯庫足充自後花果油鹽諸費<lb/>
一卓櫈釡甕之類見存者印記收官缺少者官為措辦<lb/>
俱令人收掌應用免致遞年分辦<lb/>
一留住大同使臣軍民日逐挨候供億不敢少離請如<lb/>
京師例三五日一次供送<lb/>
<pb n="KR2l0010_WYG_090-6b"/>
一在先支持委各衛属官往往畏懼折服莫敢誰何請<lb/>
自今以能幹都指揮一員管領而臣總提督庶易為撙<lb/>
節不致侵欺上謂禮部臣曰亨所言於軍民誠有益宜<lb/>
悉從之其以山西行都司都指揮僉事張淮大同府推<lb/>
官孫濬不妨本職掌領諸事聴亨總督務在上不失朝<lb/>
廷柔逺之意下足使軍民兩便<lb/>
　　　定暹羅番貨價值<lb/>
正統十年八月禮部奏暹羅使臣坤普論直等言所貢<lb/>
<pb n="KR2l0010_WYG_090-7a"/>
碗石一千二百八十斤非本國所産皆往西洋易来其<lb/>
獲亦難乞循正統二年例毎斤價鈔二百五十貫續稽<lb/>
得正統九年本國使臣坤沙羣等貢碗石八十斤至京<lb/>
本部以其非貴重之物奏毎觔給價鈔五十貫毎鈔二<lb/>
百貫折支絹一疋通計絹二千疋請上減半給之今坤<lb/>
普論直乞欲循正統二年例未敢輕定上曰碗石中國<lb/>
素有非奇物也毎斤給鈔五十貫自後其免貢之<lb/>
　　　酌處逺近畨價接待<lb/>
<pb n="KR2l0010_WYG_090-7b"/>
正統十四年四川左布政使侯軏等奏比奉勅自今番<lb/>
僧朝貢其逺方者遣人送来其近邊者毎次不得過三<lb/>
四人餘則量館待之以禮遣回所進馬與方物上等者<lb/>
送京粗惡之物貯彼官庫中下小馬給彼邊境官軍具<lb/>
數以聞用給酬賚臣等切思各僧生長畨地語言不通<lb/>
止憑通事𫝊譯慮有交結以近作逺無繇稽察况其所<lb/>
進皆不過舎利佛像氆氌茜草等物中下羸弱等馬其<lb/>
意盖假進貢之名潜帶金銀候回日市買私茶等貨以<lb/>
<pb n="KR2l0010_WYG_090-8a"/>
此沿途多用船車人力運送連年累月絡繹道路所司<lb/>
非惟疲於供億抑且罹其凌虐乞勅今後畨僧進貢雖<lb/>
稱逺方者亦如近邊者例量發數人送其貢物上馬赴<lb/>
京其餘方物馬匹悉收官庫及撥邊軍騎標餘人悉禮<lb/>
待遣回候年終本司類進原貯方物其該給賞賜者轉<lb/>
達該部闗領回司行取原遣番僧到司領給事下禮部<lb/>
尚書胡濙等議以為番僧逺近不同難以一槩遣回其<lb/>
方物例該御前奏進不宜收貯外庫軏等所言難允上<lb/>
<pb n="KR2l0010_WYG_090-8b"/>
然之<lb/>
　　　日本番僧價值<lb/>
景泰三年禮部奏日本國王有附進物及使臣自進附<lb/>
進物俱例應給直考之宣徳八年賜例當時所貢以觔<lb/>
計者硫黄僅二萬二千蘇木僅一萬六百生紅銅僅四<lb/>
千三百以把計者衮刀僅二腰刀僅三十五十耳今所<lb/>
貢硫黄三十六萬四千有竒蘇木一十萬六千生紅銅<lb/>
一十五萬二千有奇衮刀四百一十七腰刀九千四百<lb/>
<pb n="KR2l0010_WYG_090-9a"/>
八十五其餘紙扇箱盒等物比舊俱増數倍葢縁舊日<lb/>
獲利而去故今倍數而来若如前例給直除折絹布外<lb/>
其銅錢總二十一萬七千七百三十二貫一百文時值<lb/>
銀二十一萬七千七百二十二兩有奇矣計其貢物時<lb/>
值甚亷給之太厚雖曰厚往薄来然民間供納有限况<lb/>
今北邊及各處進貢者衆正宜撙節財用議令有司估<lb/>
時值給之已得㫖從議有司言時直生紅銅毎觔六分<lb/>
蘇木大者銀八分小者五分硫黄熟者銀五分生者三<lb/>
<pb n="KR2l0010_WYG_090-9b"/>
分臣等議蘇木不分大小銀俱七分硫黄不拘生熟俱<lb/>
五分生紅銅六分共銀三萬四千七百九十兩值銅錢<lb/>
三萬四千七百九十貫刀劍今毎把給鈔六貫鎗毎條<lb/>
二貫抹金銚毎個四貫漆器皿毎個六百文硯匣每副<lb/>
一貫五百文通計折鈔絹二百二十九匹折鈔布四十<lb/>
五十九匹錢五萬一百一十八貫其馬二匹如瓦刺下<lb/>
等馬例給紵絲一匹絹九匹悉從之<lb/>
　　　進貢少遣人者厚賜<lb/>
<pb n="KR2l0010_WYG_090-10a"/>
景泰三年衛喇特額森使臣知院哈濟等言奉㫖令進<lb/>
貢少遣人故今使臣甚少伏乞朝廷厚賜為幸禮部議<lb/>
上年使臣三千二百餘人今使臣一千一百四十三人<lb/>
不及上年之半也先正副使二人一等原賜六表裏宜<lb/>
量加二表裏嗄程每人羊一隻也先母并弟四人及長<lb/>
男遣來使臣庫庫等七人二等原賜二表裏宜量加一<lb/>
表裏從之<lb/>
　　　貢夷私茶禁<lb/>
<pb n="KR2l0010_WYG_090-10b"/>
天順二年命禮部移文四川布政司今後烏思藏地方<lb/>
該賞食茶於碉門茶馬司支給仍行湖廣布政按察二<lb/>
司如有番僧經過不許官員軍民人等將茶私自賣與<lb/>
沿途官私把隘去處務要收檢若有夾帶私茶通追入<lb/>
官就將各犯依律問罪從四川按察使僉事劉福奏請<lb/>
也<lb/>
　　　議哈宻貢<lb/>
成化元年禮部尚書姚夔㑹太保㑹昌侯孫繼宗議哈<lb/>
<pb n="KR2l0010_WYG_090-11a"/>
宻乃西域諸番之要路祖宗待之特為優厚然朝貢有<lb/>
期遣使有數近年為竒木嘉色稜殘破其國人民潰散<lb/>
無所棲止不時來貢動以千百將損瘦駝馬數匹名為<lb/>
進貢實則貪饕宴賜朝廷保小懐逺之仁固不恤此然<lb/>
道路疲於遞接府庫竭於賞賜合酌量事體哈宻使臣<lb/>
嵗一入朝不得過二百人竒木嘉色稜五十人其土魯<lb/>
番額爾巴拉等或三年五年入貢經哈宻者依期同来<lb/>
不得過十人宜勅陕西甘肅等處鎮守總兵巡撫巡按<lb/>
<pb n="KR2l0010_WYG_090-11b"/>
三司等官撫諭番民嚴加防範及勅哈宻王毋遵達實<lb/>
哩收集流散保守境土依時朝貢全朝廷始終優厚之<lb/>
意從之<lb/>
　　　勑勿獻珍異<lb/>
成化二年勅諭朝鮮國毋獻珍異先是朝鮮國王李瑈<lb/>
累以海青白鵲遣使來貢禮部言先有詔禁天下貢獻<lb/>
而朝鮮三進異鳥雖曰小國效順然逺途勞費亦多矣<lb/>
請止絶之以彰不寳逺物之盛徳上深以為然至是其<lb/>
<pb n="KR2l0010_WYG_090-12a"/>
陪臣崔景禮趙瑾等陛辭乃錫之勅令諭瑈<lb/>
　　　請禮番僧<lb/>
成化四年禮部欲清理番僧及中國冐充者法王嘉木<lb/>
巴嘉勒燦引永樂年間事例陳請詔曰中國人先冐番<lb/>
經有度牒者已之無度牒者清出今後中國人不許冒<lb/>
番教非僧官食米者皆住支<lb/>
　　　禁違例朝貢<lb/>
成化四年禮部奏長河西魚通寧逺等處頭目喇嘛番<lb/>
<pb n="KR2l0010_WYG_090-12b"/>
僧納木喀并烏思藏蘭教主遣喇嘛里瑪戩等違例朝<lb/>
貢巡撫四川右副都御史汪浩失於禁止宜降勅切責<lb/>
及責都布按三司罪狀以後烏思藏番僧人等進貢務<lb/>
遵原定三年一次限期額數審有番王印信文憑方許<lb/>
存留起送其國師禪師闗文不得狥情濫收所進方物<lb/>
仍須封記及長河西魚通寧逺處亦須量數放入務在<lb/>
撫馭開諭得宜毋得因而激變生患從之<lb/>
　　　日本使臣違犯<lb/>
<pb n="KR2l0010_WYG_090-13a"/>
成化四年十一月日本國使臣麻答二郎於市買物使<lb/>
酒手刅傷人禮部奏其强横行兇宜加懲治上以逺夷<lb/>
免下獄付其國正使清啟治之啟奏欲依臣俗事例處<lb/>
治但在禮義之地不敢妄為俟臣還國依法治之且引<lb/>
伏不能鈐束罪上皆有之既而所傷者死禮部覆奏麻<lb/>
答二郎行兇傷人致死雖免問罪宜依律追銀拾兩給<lb/>
死者之家埋葬仍省諭各番使知朝廷寛宥懐柔之意<lb/>
從之<lb/>
<pb n="KR2l0010_WYG_090-13b"/>
　　　日本貢物酧直<lb/>
成化五年正月丙子禮部奏日本國所貢刀劒之屬例<lb/>
以錢絹酧其直自来皆酌時宜以増損其數况近時錢<lb/>
鈔價直貴賤相逺今㑹議所償之銀以兩計之已至三<lb/>
萬八千有餘不為不多矣而使臣清啟猶援例争論不<lb/>
已時則雖傾府庫之貯亦難滿其谿壑之欲宜裁節以<lb/>
抑其貪上是之仍令通事諭之使勿復然<lb/>
　　　違例朝貢不給賜<lb/>
<pb n="KR2l0010_WYG_090-14a"/>
成化五年禮部奏陕西都司送到哈宻等地面使臣哈<lb/>
昭等各来朝貢例應給賜但正統年間哈宻使臣毎年<lb/>
許朝一次不過二百人額爾巴拉等處使臣三年或五<lb/>
年一朝每處不過十人已勅所在官司及省諭其國王<lb/>
知㑹今違例來朝不當給賜然既到京宜量為處置以<lb/>
慰其心請勅賜其國王并行陜西鎮守等官一體禁約<lb/>
從之<lb/>
　　　土司朝貢過期減賜<lb/>
<pb n="KR2l0010_WYG_090-14b"/>
成化五年廣西鎮安府等衙門遣官族黄鐸等來朝貢<lb/>
馬過期禮部請照例減半給賜從之<lb/>
　　　貢使乞違禁物<lb/>
成化五年迤西蘇勒坦阿里王及達爾罕妻各奏求海<lb/>
青鞍馬蟒龍衣綵緞器用等物禮部奏以違禁之物與<lb/>
非土産者難允其請其餘惟上所命因命各賜之緞帛<lb/>
有差<lb/>
　　　處烏思藏貢<lb/>
<pb n="KR2l0010_WYG_090-15a"/>
成化五年七月四川都司奏烏思藏贊善王等遣舎人<lb/>
阿巴等率各寺寨僧畨一百三十二起不依年例入貢<lb/>
兼無畨王正印文書今已量留十數名在彼守視方物<lb/>
餘皆遣回乞定議令各照年例進貢或令各具印信文<lb/>
書㑹同進貢禮部言烏思藏地方廣逺畨王數多若令<lb/>
各照年進貢則往來頻煩驛遞不息若令㑹同進貢則<lb/>
地方有逺近難以齊一宜令各王各具印信文書於應<lb/>
貢年分陸續來貢不許人數過多仍請勅各畨王知㑹<lb/>
<pb n="KR2l0010_WYG_090-15b"/>
令其永逺遵守所貢方物既至宜令四川三司遣人省<lb/>
諭准作成化六年分進貢起送赴京或以禮發遣令其<lb/>
依限前來務在處置得宜以盡懐柔之意從之<lb/>
　　　土司慶賀表箋違例<lb/>
成化元年禮部奏廣西思明府上思州遣頭目韋聰齋<lb/>
俸慶賀成化四年至六年萬夀聖節并冬至正旦表箋<lb/>
俱不赴本布政司類進事属違例宜行廣西巡按御史<lb/>
逮治韋聰及本州官吏上曰本州正官姑宥之餘如奏<lb/>
<pb n="KR2l0010_WYG_090-16a"/>
　　　定烏思藏貢期<lb/>
成化六年工部奏四夷朝貢人數日増嵗造衣帛賞賚<lb/>
不敷上命禮部宜減各夷入貢之數尚書鄒幹等具例<lb/>
以聞上曰其移文各邊令以所定年數入貢不得違越<lb/>
幹等以烏思藏原無定立則例議請烏思藏贊善闡教<lb/>
闡化輔教四王三年一貢毎至遣使百人多不過百五<lb/>
十人繇四川路入國師以下不許貢其長河西董卜韓<lb/>
胡二處一年一貢或二年一貢遣人不許過百松茂州<lb/>
<pb n="KR2l0010_WYG_090-16b"/>
地方住坐番僧毎年亦許三五十人来貢其附近烏思<lb/>
藏地方入貢年例如烏思藏亦不許過五六十人乞行<lb/>
四川鎮守等官俱要委官審辨有印信文字者方許放<lb/>
入仍乞降勅各畨王諭以畨僧入貢定數至期各王將<lb/>
僧人姓名及所貢方物各具印信畨文以憑騐入從之<lb/>
　　　畨人冒入過多<lb/>
成化七年衛喇特平章拜繅勒噶差頭目哈喇哈斯同<lb/>
哈宻王母所差頭目瑪哈穆特來朝貢哈喇哈斯至京<lb/>
<pb n="KR2l0010_WYG_090-17a"/>
奏甘肅蔣總兵及通事索其賄而稽留踰嵗且箠罵之<lb/>
事下禮部蔣總兵者定西侯蔣琬也禮部移文詰之琬<lb/>
奏兩國男婦二百餘人到邊有㫖令遣十之一赴京衛<lb/>
喇特頭目不肯從固留之彼甚忿怨故誣辭以奏實未<lb/>
賞索賄且箠罵之也盖回回人有仕中國者毎嵗與彼<lb/>
交誘其乞茶營利且唆其誣辭妄奏宜嚴禁之禮部覆<lb/>
奏請移文甘肅巡撫等官今後各番入貢必須遇之以<lb/>
禮禁約在邊軍民不許交通漏洩事情仍令琬譯寫畨<lb/>
<pb n="KR2l0010_WYG_090-17b"/>
文曉示哈宻王毋凡遣使可使老成之人戒約而來不<lb/>
許混以他種畨人冒入果係傳報邊情止可數人不必<lb/>
過多從之<lb/>
　　　貢夷入籍<lb/>
成化八年福建三司官奏琉球夷人先因進貢潛居内<lb/>
地遂成家業年久不還本國者乞盡遣之事下禮部集<lb/>
議如其人曽承户部勘合許令入籍者仍舊餘如所奏<lb/>
從之<lb/>
<pb n="KR2l0010_WYG_090-18a"/>
　　　戒飭多容貢畨<lb/>
成化八年禮部言今年陜西岷洮等衛所奏送各簇畨<lb/>
人共四千二百有奇除給與馬直不計凡賞綵段八千<lb/>
五百二十四表裏生絹八千五百二十餘疋鈔二十九<lb/>
萬八千三百餘錠濫費無已正統天順間各畨進貢嵗<lb/>
不過三五百人成化初年因岷洮等處濫以熟畨作生<lb/>
畨冒送已立定例生番許二年一貢毎大簇四五人小<lb/>
簇一二人赴京餘悉令回成化六年因按察司副使鄧<lb/>
<pb n="KR2l0010_WYG_090-18b"/>
本端妄自招撫来貢又復冒濫本部復申例約束今副<lb/>
使吳玘等不能嚴飭武備以守邊方惟通畨人以紓近<lb/>
患宜降勅切責俾遵前例若番情難以阻抑亦須别白<lb/>
往時何以來少之故奏聞裁處詔可成化十年烏思藏<lb/>
如来大寳法王噶瑪拉巴勒奏成化五年分遣人朝貢<lb/>
䝉囘賜綵段表裏等物過厚欲遣其徒進貢謝恩禮部<lb/>
議擬取㫖詔許遣四五人來京<lb/>
　　　降勅省諭朝貢<lb/>
<pb n="KR2l0010_WYG_090-19a"/>
成化十一年四月琉球國使臣奏乞如常例嵗一朝貢<lb/>
禮部言去年彼國使臣至福建殺死縣民焚劫肆兇宜<lb/>
降勅省諭并定以朝貢之期上乃勅其王尚圖追究肆<lb/>
惡之徒依法懲治自後定為例二年一貢所遣使臣止<lb/>
許百人多不過更加五人除國王正貢外不得私附貨<lb/>
物并途次騷擾有累國王忠順之意<lb/>
　　　琉球二年一貢<lb/>
成化十四年禮部奏琉球國已准二年一貢今其國王<lb/>
<pb n="KR2l0010_WYG_090-19b"/>
尚圖既故而其世子尚真乃奏欲一年一貢輙引先朝<lb/>
之事妄以控制諸夷為言原其實情不過欲圖市易而<lb/>
已况近年都御史奏其使臣多係福建逋逃之徒狡詐<lb/>
百端殺人放火亦欲貿中國之貨以專外夷之利難從<lb/>
其請命止依前勅二年一貢<lb/>
　　　給土官隂陽符<lb/>
成化十六年雲南大候州土官知州奉吉利法等乞仍<lb/>
降陽文信符禮部言大候州在雲南極邊一萬二千餘<lb/>
<pb n="KR2l0010_WYG_090-20a"/>
里原降與陽文信符二面三年進貢以符繳換成化六<lb/>
年本州遣人進貢繳符本部因其曠貢一十五年又不<lb/>
具毎年差發銀兩足否以故止給與隂文符一面經今<lb/>
十年方来進貢乃奏稱因陽文存留不降致欠差貢夷<lb/>
人譎詐恐自後因此得以藉口宜從舊制給與陽文信<lb/>
符齎回責以催辦銀兩依期奉從之<lb/>
　　　給勘合驗放<lb/>
成化十一年給烏思藏諸畨王及長河西魚通寧逺等<lb/>
<pb n="KR2l0010_WYG_090-20b"/>
宣慰司勅書勘合禮部奏烏思藏地方在長河西之西<lb/>
長河西在松潘越嶲之南三處地界相連易於混淆難<lb/>
以辨别烏思藏大乘法王闡教闡化輔教贊善畨王舊<lb/>
例三年差人一朝貢彼因道險少來而長河西畨僧往<lb/>
往偽作印信畨書以冒賞賜乞定為定制除大乘法王<lb/>
無地土外闡教等四王人各賜勅一道勘合二十道該<lb/>
貢之年道經四川陕西比號既同仍有王印奏本方許<lb/>
放入其長河西魚通寧逺等處朶干及董卜韓胡諸宣<lb/>
<pb n="KR2l0010_WYG_090-21a"/>
慰司亦各給勘合六十道其入貢道經四川比號驗放<lb/>
一如例若該貢之年偶值道梗不通後不許補貢其四<lb/>
川松茂州土著畨僧來朝者邊官亦照例騐放不許過<lb/>
多從之<lb/>
　　　請封請襲過多<lb/>
成化十八年二月禮部奏烏思藏法王進貢定期必以<lb/>
三年定數僧不過一百五十近贊王連二次已差僧四<lb/>
百十三人今又以請封請襲差一千五百五十七人俱<lb/>
<pb n="KR2l0010_WYG_090-21b"/>
非例宜盡阻回但念化外逺夷乞量准其請封請襲各<lb/>
一百五十人仍准其三百人為成化二十年并二十三<lb/>
年兩貢之數毋得再至所司亦宜以禮省諭其退回者<lb/>
從之<lb/>
　　　不允琉球國違勅奏擾<lb/>
成化十八年琉球中山王尚真復乞不時進貢不許尚<lb/>
真屢上疏至是復請稱以小事大如子事父禮部言其<lb/>
意實假進貢以規市販之利宜不聴其所請上賜勅諭<lb/>
<pb n="KR2l0010_WYG_090-22a"/>
之曰朝廷定爾國二年一貢之例事已具前敇兹不再<lb/>
言但臣事君遵君之勅可也屢遣勅奏擾可乎子之事<lb/>
父奉父之命可也屢方命陳凟可乎所以固拒者非為<lb/>
惜費二年一貢正合中制朕所以恤小之意實在此王<lb/>
其欽遵之毋事紛更<lb/>
　　　給畨王勘合<lb/>
成化二十年時近邊畨簇多詭稱烏思藏各畨王進貢<lb/>
賜予不貲真偽莫辨禮部給畨王勘合二十道貢時填<lb/>
<pb n="KR2l0010_WYG_090-22b"/>
為左驗以革其弊且請委西寧河洲洮洲分遣畨僧齎<lb/>
送勘合歸日與陞賞至是索諾木巴勒以送贊善王勘<lb/>
合回禮部謂其陟厯險阻杜邊人冒貢之姦省府庫無<lb/>
窮之費宜申前陞賞之命從之<lb/>
　　　遇荒停貢<lb/>
成化二十一年陕西布按二司以屬地連年旱荒公私<lb/>
窘乏條陳備邊救荒十事内一事請暫停各夷并鎮守<lb/>
等官年例貢獻候豐嵗舉行禮部以各夷進貢誠所當<lb/>
<pb n="KR2l0010_WYG_090-23a"/>
停然而鎮守年例進貢惟上裁處詔鎮守等官暫停今<lb/>
一年<lb/>
　　　酌處土司補貢<lb/>
成化二十二年禮部臣奏長河西魚通寧逺等處宣慰<lb/>
司以黎州大渡河冦發連年不能進貢至是來補三貢<lb/>
貢内開有新招撫名色縁補貢無例番方亦無新招撫<lb/>
此四川都布按三司等官失於查究阻回今已覺舉奏<lb/>
聞宜宥其罪而三貢方物俱宜受之以俯順夷情其各<lb/>
<pb n="KR2l0010_WYG_090-23b"/>
賞賜别當斟酌請給從之既而擬奏正賞并折衣絹通<lb/>
減四疋各畨復奏乞加賞有㫖人加生熟絹各一疋今<lb/>
後令彼務依年數定例来貢毋得違越<lb/>
　　　申飭勘合限制<lb/>
𢎞治元年禮部言成化中以烏思藏畨僧入貢煩數勞<lb/>
費中國其中又多有近邊畨人冒名来貢者本部嘗奏<lb/>
准請給闡化輔教等王勘合各二十道俾三年一貢毎<lb/>
貢不許過百五十人俱從四川正路赴布政司比號相<lb/>
<pb n="KR2l0010_WYG_090-24a"/>
同方許入貢今所差國師綽斯戩藏布等從四川路来<lb/>
者係年例該貢之數併其所稱新招撫塞主五十人俱<lb/>
准來貢其别差畨僧也舎星吉等從洮州路來者乃冒<lb/>
詐之徒例不可許從之<lb/>
　　　裁抑琉球貢<lb/>
𢎞治元年琉球國使臣皮揚那等自浙江來貢禮部言<lb/>
與二年一貢例限不合且路不當繇浙江而來請却之<lb/>
至是皮揚那等復齎上本國移禮部咨言成化二十一<lb/>
<pb n="KR2l0010_WYG_090-24b"/>
年本國正議大夫程鵬等進貢回國報知皇太子冊妃<lb/>
乃遣使者表賀并具方物進貢禮部復言琉球入貢雖<lb/>
於例限不合然逺夷之情可念况箋文方物已至京難<lb/>
於終却謂宜暫賜容納繼後仍以舊例裁之或因福建<lb/>
風水不便取路自浙江來者亦令審實奏請方得起送<lb/>
今次所給正副使綵段等物宜如舊例獨於畨伴從人<lb/>
減半以示裁抑之意從之<lb/>
　　　貢畨犯法者不許起送<lb/>
<pb n="KR2l0010_WYG_090-25a"/>
𢎞治二年禮部奏迤西各處貢使該貿易之物俱有成<lb/>
例定數今土畨及哈宻使者各違例收買食茶箭竹等<lb/>
物過多請准潼闗盤騐事例俱沒官仍令大通事曉諭<lb/>
在館諸畨各遵守禁例如違俱照此例行之其未給賞<lb/>
者即逓減其賞并各守邊官員凡外畨來貢曾犯法者<lb/>
再不許起送著為令從之<lb/>
　　　逮治起送<lb/>
𢎞治二年禮部以陜西行都司起送土魯畨進貢使臣<lb/>
<pb n="KR2l0010_WYG_090-25b"/>
斬阿沙等四百十四人違例過多其該齎騐馬勘合并<lb/>
青冊又過期不至無憑擬賞致使臣久留京館請逮治<lb/>
其罪從之<lb/>
　　　烏思藏區處<lb/>
𢎞治三年議處烏思藏等處番僧三年一貢令四川布<lb/>
政司比號相同并有畨王印信畨字奏啟方許其法王<lb/>
卒止用本處僧徒襲職不繇廷授至是輔教王遣畨僧<lb/>
舒巴勒保送大乘法王襲職入貢乃欲自洮州而入洮<lb/>
<pb n="KR2l0010_WYG_090-26a"/>
州守備官據例阻回以其事聞下禮部議謂有前例宜<lb/>
行洮州守備官於舒巴勒内令四五人齎執勘合前往<lb/>
四川布政司比號果係原降輔教王處勘合字號相同<lb/>
本司宜即差人具奏并給與印信文書仍令囘至洮州<lb/>
守備官再行審騐其大乘法王處所差者許令入貢然<lb/>
不許其奏請襲若輔教王處所差者准作𢎞治三年一<lb/>
貢沿途量起人夫䕶送方物至京如其字號不同及有<lb/>
詐冒别情宜從四川鎮巡官并洮州守備官經自奏聞<lb/>
<pb n="KR2l0010_WYG_090-26b"/>
以憑區處從之<lb/>
　　　定貢使入闗入朝<lb/>
𢎞治三年先是有㫖令迤北及衛喇特進貢使臣人等<lb/>
迤北許一千一百名入闗四百名入朝衛喇特許四百<lb/>
名入闗一百五十名入朝既而迤北使人呼喇呼等二<lb/>
十九人去而復来懇求皆入大同守臣以聞命禮部㸔<lb/>
詳禮部言呼喇呼等情詞懇迫許来無害但先次阻囘<lb/>
者無慮二千人若探知此二十九人者得入亦援例以<lb/>
<pb n="KR2l0010_WYG_090-27a"/>
請則難於再阻宜暫給口糧姑令□境外不准作入闗<lb/>
之數俟其使還日挾與俱囘從之<lb/>
　　　申嚴畨情禁約<lb/>
𢎞治三年太傅兼太子太師英國公張懋陳禁革處置<lb/>
畨情事宜謂京城原設兩㑹同館各有東西前後九照<lb/>
廂房專以止宿各外國使人及王府公差内外官員但<lb/>
此館有宴㕔後堂以為待宴之所而南館無之毎賜宴<lb/>
止在東西兩照房分待褊迫不稱乞勅工部將近日拆<lb/>
<pb n="KR2l0010_WYG_090-27b"/>
卸永昌等寺木料改造宴㕔於南館仍葺兩館頹壊墻<lb/>
屋至設宴之日該宴者諭令依次序坐未該預宴者勿<lb/>
令近前混擾又各處使臣多習巧詐往往交通館夫及<lb/>
市人不待禮部開市之期預將違禁貨物私賣近哈宻<lb/>
等國畨人帶來玉石等貨又為姦人賒賣久不還價畨<lb/>
人延住經年或出外飲酒為非通事累促起程亦被撥<lb/>
置奏害雖有榜禁漫不知畏乞勅禮部申嚴禁約令緝<lb/>
事官等訪捕如弊在通事及館夫人等則治以重罪如<lb/>
<pb n="KR2l0010_WYG_090-28a"/>
弊在畨人亦宜沒入違禁貨物俾知懲戒又永樂間剏<lb/>
立四夷館内分八館俱取諳曉畨字語言教師并選各<lb/>
國子弟同國子監年幼監生送館習學各授官職以通<lb/>
各國畨情後亦取在京官民子弟教習成效授職辦事<lb/>
比來各館缺官既無教師訓誨又無子弟學習提督官<lb/>
曽以為言未得處分乞勅禮部查例舉行禮部覆奏從<lb/>
之<lb/>
　　　覆琉球二議<lb/>
<pb n="KR2l0010_WYG_090-28b"/>
𢎞治三年禮部覆議琉球國中山王尚真所奏一謂本<lb/>
國來貢人員近止許二十五人赴京物多人少恐致踈<lb/>
失宜更増五人以順其情一謂本國貢船抵岸所在有<lb/>
司止給口糧百五十名其餘多未得給亦宜増給二十<lb/>
名議上從之<lb/>
　　　處貢使冒濫<lb/>
𢎞治三年禮部言陜西行都司起送賽瑪尔堪等處貢<lb/>
使數多在邊則虧耗軍儲沿途則騷擾驛逓到京則㑹<lb/>
<pb n="KR2l0010_WYG_090-29a"/>
同館無安歇之所光禄寺患供應之難恐因循日久濫<lb/>
冒愈甚請令巡按監察御史查究守邊撫夷官及起送<lb/>
者之罪仍勅甘肅鎮巡等官今後夷人進貢須審實放<lb/>
入若時月人數有違舊例者諭之使回從之著為例<lb/>
　　　處迤北小王子<lb/>
𢎞治四年正月兵部言迤北小王子比遣使來貢至大<lb/>
同守臣以其畨書非真不許入闗續差正副使千五百<lb/>
人易真書復来仍乞朝廷與彼通使又言彼國有盜吾<lb/>
<pb n="KR2l0010_WYG_090-29b"/>
邊馬者其盜已得今以馬還意亦可嘉請候彼使還賜<lb/>
勅嘉其誠意并示以不可遣使往彼之故使彼等愈知<lb/>
感慕具奏乞比舊加賜表并貨買弓鍋鞍子織金漆襴<lb/>
之類宜令禮部查例覆請上從其議命五百人入京餘<lb/>
留於闗以俟給賞<lb/>
　　　一赴扣作二貢<lb/>
𢎞治四年五月烏思藏闡教王遣畨僧來貢一從洮州<lb/>
路一從四川路禮部議謂烏思藏例該三年一貢今來<lb/>
<pb n="KR2l0010_WYG_090-30a"/>
自洮州者是𢎞治四年該貢之數其來自四川者請准<lb/>
作七年貢數至七年免來其回賜王綵段表裏及給賜<lb/>
二起畨僧貯絲食茶等物并請如例從之<lb/>
　　　定貢物應否起送<lb/>
𢎞治四年辛酉初迤西使臣舎音莽蘇爾奏蘇勒坦阿<lb/>
里瑪王另進方物詔令違禁者進收給價其餘聴其自<lb/>
便而莽蘇爾堅以俱進為言禮部謂宜俯順其情通將<lb/>
方物進入數内舊有賞例者照例給價無例者宜從内<lb/>
<pb n="KR2l0010_WYG_090-30b"/>
府估價給與仍諭甘肅等邊官員今後如遇迤西進貢<lb/>
起送之時須將上進物件儘數辯驗開批内細輭者見<lb/>
數印封粗重者開數通行造冊付畨使齎來以憑題進<lb/>
給賞庶事體歸一且免畨人奏擾從之<lb/>
　　　議處畨船違礙<lb/>
𢎞治四年三月兩廣總督都御史閔珪奏廣東沿海地<lb/>
方多私通畨舶絡繹不絶不待比號先行貨賣備倭官<lb/>
軍為張勢越次申報有司供億糜費不貲事宜禁止况<lb/>
<pb n="KR2l0010_WYG_090-31a"/>
畨情譎詐恐有意外之虞宜照原定各畨来貢年限事<lb/>
例掲榜懐逺驛令其依期来貢凡畨舶抵岸備倭官軍<lb/>
押赴布政司比對勘合相同貢期不違方轉與呈提督<lb/>
市舶太監及巡按等官具奏起送如有違礙捕獲送問<lb/>
下禮部議據珪所奏則病畨舶之多為有司供煩之苦<lb/>
據本部所見則自𢎞治元年以来畨舶自廣東入貢者<lb/>
惟占城暹羅各一次意者私舶以禁馳而轉多畨舶以<lb/>
禁嚴而不至今欲掲榜禁約無乃益阻向化之心而反<lb/>
<pb n="KR2l0010_WYG_090-31b"/>
資私舶之利今後畨舶至廣審無違礙即以禮舘待速<lb/>
與奏聞如有違礙即阻回而治交通者罪送迎有節則<lb/>
諸番咸有所勸而偕來私舶復有所懲而不敢至柔逺<lb/>
足國之道於是乎在從之<lb/>
　　　㑹議貢使禁約事宜<lb/>
𢎞治十三年㑹議禁約事宜一今後進貢使人到邊鎮<lb/>
巡等官收其兵器不許藏帶仍選差通事伴送務要謹<lb/>
慎約束不許撥置各畨生事及索取有司財物到京之<lb/>
<pb n="KR2l0010_WYG_090-32a"/>
後伴送人員與同通事俱要用心鈐束其禮部原委主<lb/>
事遵依原擬職掌事宜逐一舉行大通事毎五日一次<lb/>
到館戒諭使人各令守分所有禮部等衙門各年事例<lb/>
㑹議斟酌逐一開陳<lb/>
一兵部委官㸃押夫牌戒諭伴送仍巡察一應姦弊工<lb/>
部委官㸃視器用房屋毋致損失<lb/>
一今後但遇貢使筵宴光禄寺堂上官提調務在豐潔<lb/>
整齊其朔望見辭酒飯行該日侍班監察御史巡視但<lb/>
<pb n="KR2l0010_WYG_090-32b"/>
有菲薄聴其舉奏<lb/>
一今後畨人進貢到京軍民人等敢有在街聚觀嬉戲<lb/>
抛擲瓦礫打傷畨人者枷責示衆<lb/>
一禮部主事令専一在舘提督凡遇畨人到舘務俾舎<lb/>
止得宜出入有節鈴束下人無致侵盜貿遷日期估計<lb/>
時價無令姦詐之徒巧取畨人財物<lb/>
一今後有違例將軍器貨與畨人者問擬斬罪在京在<lb/>
外軍民人等與朝貢使人私通往来投托賣買及撥置<lb/>
<pb n="KR2l0010_WYG_090-33a"/>
害人因而透漏事情者俱發邊衛充軍軍職調邊衛通<lb/>
事伴送人等有犯係軍職者如例係文職除名<lb/>
一畨人朝貢到京例許貿易五日有司拘集舖行令將<lb/>
帶不係違禁貨物兩平交易若原来伴送及舘夫通事<lb/>
人等引領各畨潛入人家私相交易者沒入價值私貨<lb/>
畨人未給賞者量為逓減通行守邊官員不許將曽經<lb/>
違犯畨人起送若夫牌舖行人等違例私相賣買枷號<lb/>
示衆<lb/>
<pb n="KR2l0010_WYG_090-33b"/>
一在京及沿途官吏一應人等敢有將引畨人收買違<lb/>
禁之物及引誘宿娼禮兵二部各委官盤㸃行李驗無<lb/>
夾帶違禁之物方許起程議入上命通行榜諭禁約違<lb/>
者重責不宥<lb/>
　　　約八月初旬騐放<lb/>
𢎞治十三年禮部以哈宻及土魯畨使臣入貢太頻恐<lb/>
耗中國請行令陕西鎮巡等官今後遇有各處使臣入<lb/>
貢者俱約至八月初旬方許騐放入闗毎年止許一次<lb/>
<pb n="KR2l0010_WYG_090-34a"/>
亦不許人數過多違者治罪從之<lb/>
　　　處分提督官及通事等<lb/>
𢎞治十四年提督㑹同館禮部主事劉綱言舊例各處<lb/>
外畨朝貢到館五日一次放出餘日不得擅自出入惟<lb/>
朝鮮琉球二國使臣則聴其出入貿易不在五日之數<lb/>
近者刑部等衙門奏行新例乃一槩革去二國使臣頗<lb/>
觖望又舊例貢使領賞之後若欲貿易聴舖行人等持<lb/>
貨入舘開市五日兩平交易而新例凡遇貢使開市日<lb/>
<pb n="KR2l0010_WYG_090-34b"/>
宛平大興二縣委官選送舖户入館舖户畨人兩不相<lb/>
投凡所賣者多非畨人所欲之物乞俱仍舊為便又新<lb/>
例貢使到館凡有違錯不分輕重輒㕘問提督主事及<lb/>
通事伴送人等且主事在館提督不過總其大綱與通<lb/>
事伴送專職者不同今一體㕘問情既無辜且不足以<lb/>
示體統於四方乞量為處分禮部議謂前二事宜如綱<lb/>
奏貢使到館如有殺人重事仍㕘問提督官其餘事情<lb/>
止㕘問通事伴送人等從之<lb/>
<pb n="KR2l0010_WYG_090-35a"/>
　　　通事伴送習語例<lb/>
𢎞治十年禮部題覆部院應詔陳言内一欵曰禁通事<lb/>
除遼東近處仍差通事伴送餘如安南琉球等國各有<lb/>
原来通事止照日本國事例差行人一員伴送不必再<lb/>
差通事通事原習某國之語不許更改他國<lb/>
　　　違例貢人留邊<lb/>
正徳三年禮部言烏思藏襲封闡化王阿咱爾旺舒卜<lb/>
扎實扎木巴勒嘉勒燦藏布及襲職翁格都指揮諾爾<lb/>
<pb n="KR2l0010_WYG_090-35b"/>
節藏布進貢方物及遣人數多出於例外意圖厚賞今<lb/>
宜准其多者為次年貢數如例給賞指揮無年貢者裁<lb/>
其賞賚之半其陜西河州衛指揮使王錦等違例起送<lb/>
今當究治詔從之仍令今後違例進貢畨人俱拘留在<lb/>
邊不許濫放違者治罪<lb/>
　　　土司山民無貢例<lb/>
正徳五年廣西欎林州陸閉山山人韋觀敬赴京奏祖<lb/>
韋本聰等係七賢峒盤瓠子孫先年採辦土産降香蜂<lb/>
<pb n="KR2l0010_WYG_090-36a"/>
蜜進貢縁本州無應付脚力嵗久廢貢乞如例應付進<lb/>
貢禮部議以流官地方山總山老舊無貢例觀敬邊方<lb/>
山民宜省諭遣還毋指進貢為繇科擾其舉仍行廣西<lb/>
有司隨宜撫馭從之<lb/>
　　　土官朝貢五事<lb/>
嘉靖元年禮部議處土官朝覲五事條奏一曰定賞例<lb/>
請自今土官遣人至京若弟姪及男進馬四匹以上及<lb/>
方物重者賞鈔帛以衙門品級髙下為差其進馬一二<lb/>
<pb n="KR2l0010_WYG_090-36b"/>
匹及方物輕者與雜職同賞若通事把事頭目人等止<lb/>
以馬匹方物多寡為差凡進香茶黄蠟毎扛五十五斤<lb/>
繇布政司𫝊送者所賞生絹照數逓加違例者罷其賞<lb/>
二曰革宿弊言近年各土官宣撫司等差来人數太多<lb/>
皆非舊額所齎降香重不過七八斤而冒廪餼及絹鈔<lb/>
之賞至有偽造印信私増批文者自今請申明故事凡<lb/>
違例者所在有司遏使勿入其非布政司真印批文沿<lb/>
途不得資給即越赴京師皆還其貢物罷其賞賜廩餼<lb/>
<pb n="KR2l0010_WYG_090-37a"/>
或倚民附和為奸者以重論三曰處進馬言先朝土官<lb/>
進馬就所在布政司辨騐易銀貯庫以備買馬今容美<lb/>
宣撫司等貢馬至京往來騷擾亦非舊制自今有犯者<lb/>
皆罷絶之四曰明進收言頃者湖廣忠建宣撫司等土<lb/>
官遣把事進香鴻臚寺據引赴内府交收即有違例禁<lb/>
得給賞自今土官遣人至京鴻臚寺既引見上其奏仍<lb/>
赴本部騐進方物庶有稽考五曰防欺偽言各土官執<lb/>
事原有等級間或詐得賞賜歸則以恐喝夷衆中國自<lb/>
<pb n="KR2l0010_WYG_090-37b"/>
有紀綱不可堕其欺侮宜令吏兵二部將已襲授土官<lb/>
職名查報本部未襲者行巡撫亟為奏補以安畨民上<lb/>
皆允而行之<lb/>
　　　申定限制禁約<lb/>
嘉靖二年禮部言賽瑪爾堪等使臣在途遷延隔嵗在<lb/>
京者等候同賞驛逓光祿供應不貲乞行禁約限制凡<lb/>
夷使到館已經譯審者給與之欽賜下程待給賞後住<lb/>
支其見到待譯與賞後延住者與常例下程應給賞賜<lb/>
<pb n="KR2l0010_WYG_090-38a"/>
本部題准即行該庫給發毋得稽遲仍行該撫按官查<lb/>
照成化間事例於各夷回還但有與沿途軍民交市延<lb/>
住一日之上者該驛住支廪給軍民枷號問罪再行甘<lb/>
肅巡撫查覈伴送人員有在途通作等弊不行鈐束催<lb/>
儧者從重治罪又言達思蠻長官司差来進貢并慶賀<lb/>
登極人員多至四百餘名乞行限制禁約每貢限百人<lb/>
多者革去賞賜并究起送官治罪詔可<lb/>
　　　定土司朝貢例<lb/>
<pb n="KR2l0010_WYG_090-38b"/>
嘉靖七年湖廣容美宣撫司龍潭宣撫司朝貢夷率皆<lb/>
千餘所過擾害巡撫鳳陽都御史唐龍以聞於是禮部<lb/>
申明舊例言天下諸夷朝貢俱有定例額數腹外者邊<lb/>
官騐放腹裏者都布二司起送是以貢物有秤盤檢辨<lb/>
之詳人數有阻回存留之則惟湖廣土人来往自繇止<lb/>
執本土官批文驀越前来驛逓村店悉被其害今宜申<lb/>
嚴前例毎嵗萬夀聖節止宣慰宣撫安撫司襲授職事<lb/>
者差人慶賀毎司不過三人三嵗一覲之期自土官以<lb/>
<pb n="KR2l0010_WYG_090-39a"/>
下毎司二人大約連宣慰等司多不過百人起送赴京<lb/>
不過二百餘人皆存留本政司聴賞並聴都布二司㑹<lb/>
騐貢馬就彼易銀貯庫方物騐中如數并具人名物數<lb/>
給與批咨開文遣官伴送至京物不中貢及人過其額<lb/>
即為阻囘定以限期聖旦以節前朝覲以嵗終本部查<lb/>
其奏鈔與都布二司咨批相同方與賞賜應付無咨批<lb/>
者下法司論罪順天府給引照囘仍行鎮巡官令有司<lb/>
刻木榜懸之所過驛逓巡司等衙門嚴加稽察雖有本<lb/>
<pb n="KR2l0010_WYG_090-39b"/>
土官文而無都布二司明文者即係越度執送所在官<lb/>
司究問解囘擅與應付及不覺察者罪之詔如議行<lb/>
　　　議究貢夷弊源<lb/>
嘉靖七年四月巡撫甘肅都御史唐澤言哈宻等處進<lb/>
貢夷人毎沿途寄住販易謀利經年不歸甚有前貢者<lb/>
復充後貢人數更改冒進起送者騷擾驛路有留者耗<lb/>
費月糧殊非中國邊防之體乞為議處禮部尚書李時<lb/>
覆言欲革其弊當清其源四夷入貢惟利是圖而導之<lb/>
<pb n="KR2l0010_WYG_090-40a"/>
為奸則伴送通事諸人是也今宜令肅州兵備及鎮巡<lb/>
諸司每遇貢使入闗必騐其方物之數併籍諸夷年貌<lb/>
委官押送入京計程定限踰期者罪之及貢還則禮兵<lb/>
二部各委一官查核賞賜諸物有夾帶别物者俱為禁<lb/>
革仍令序班送至甘州騐放出闗如是則禮法兼盡弊<lb/>
端可革而撫順柔逺之道得矣詔如議行<lb/>
　　　議取西域諸夷貢<lb/>
嘉靖十一年土魯畨蘇勒坦阿里瑪等天方國蘇勒坦<lb/>
<pb n="KR2l0010_WYG_090-40b"/>
扎拉丹等賽瑪爾堪當布沙津等哈宻衛襲職都督珠<lb/>
勒瑪齊黙齊黙克及額濟格依喀三等各遣使入貢謝<lb/>
恩共四百人以上禮部言哈宻貢期故與諾延三衛相<lb/>
同祖宗定制皆許其一年一貢毎貢不過三百人三衛<lb/>
皆許入京哈宻則十人起送二人存留八人在邊今西<lb/>
域諸夷逺在萬里素非属國難比三衛貢期而諸國遣<lb/>
来夷使人數過倍畨文二百餘通皆以取討牙木蘭為<lb/>
詞中間求索賞賜數且不貲似是假托窺伺以覘朝廷<lb/>
<pb n="KR2l0010_WYG_090-41a"/>
處分邊臣不遵明例一槩起送有乖體法至於額濟格<lb/>
依喀三乃韃靼回回舊来入貢今亦遣五十餘人疑皆<lb/>
土魯畨部落所假請下都撫諸臣以後哈宻衛合當如<lb/>
近例驗放土魯畨夷入貢之年分别存留起送仍出半<lb/>
印勘合給付使臣入京比對仍敕諸臣無得避害目前<lb/>
貽禍異日貪納欵之虛名失禦夷之上策庶使逺人敬<lb/>
憚國勢常尊上可其奏<lb/>
　　　覈詭冒更通事二議<lb/>
<pb n="KR2l0010_WYG_090-41b"/>
嘉靖十六年禮部覆甘肅巡撫趙載所議二事一言西<lb/>
域土魯畨天方賽瑪爾堪各國稱王者百五十餘皆非<lb/>
本朝封爵又額濟格依喀三原非入貢畨夷盖西域賈<lb/>
胡詭立名色以徼賚予今宜譯審酋長列使臣名數及<lb/>
查西夷一切事宜定為限制冒濫稱王者責令改正違<lb/>
例入貢者以禮阻囘毎國分為等第毎十人許二人赴<lb/>
京餘留在邊聴賞一言外夷通事者以色目人為之往<lb/>
往視彼為親視我為疎在京則教其分外求討伴回則<lb/>
<pb n="KR2l0010_WYG_090-42a"/>
令其潛買禁物且諸夷之中囘夷最黠其通事宜以漢<lb/>
人毋令交通以生夷心詔如議<lb/>
　　　覆處貢夷諸議<lb/>
嘉靖二十四年巡撫甘肅都御史楊博疏陳議處貢夷<lb/>
諸事禮部議覆一㑹典及條例迤西諸夷惟哈宻許毎<lb/>
年一貢毎貢三百人毎十人起送一人至京其哈喇哈<lb/>
三土魯畨天方國賽瑪爾堪等路經哈宻来者或三年<lb/>
五年一貢起送不過三五十人其賞賜存留一以哈宻<lb/>
<pb n="KR2l0010_WYG_090-42b"/>
為例後每十人許起送一人亦共不得過三五十人則<lb/>
是於存留中多送數名其於大數固未嘗増也頃来濫<lb/>
放非事例之不明特奉行之未至近議和卓阿克力等<lb/>
起送五十人又各夷告求寛假量准再留一百人最為<lb/>
適中宜行邊臣自後各夷五年来朝務遵此例有因循<lb/>
濫放者從重論罪仍俟各夷出闗省諭使知遵守一人<lb/>
臣無外交今邊臣取賂於外夷外夷致訟於中國悖理<lb/>
甚矣自今貢夷訐奏不法等事譯審明白除重大者題<lb/>
<pb n="KR2l0010_WYG_090-43a"/>
請差官體勘其餘俱行巡撫官從公查審問擬如律若<lb/>
係虚揑即坐本夷輕則戒諭重奪賞賜仍行邊官有過<lb/>
夷人毋許再入撫巡重臣尤宜督勵所屬以杜私交其<lb/>
有納賄不悛者㕘奏處治詔如議行<lb/>
　　　議奏處日本貢<lb/>
嘉靖二十四年日本國貢使周良等六百餘人駕海舟<lb/>
百餘艘入浙江界求詣闕朝貢巡撫朱紈以聞禮部言<lb/>
倭夷入貢舊例以十年為期來者無踰百人舟無得踰<lb/>
<pb n="KR2l0010_WYG_090-43b"/>
三艘乃良等先期求貢舟人皆數倍於前蟠結海濱情<lb/>
實叵測但其表辭恭順且云貢期不逺若槩加拒絶則<lb/>
航海重譯之勞可憫若猥務含容則宗設宋素卿之事<lb/>
可鑒宜令紈循十八年例起送五十人赴京餘皆留嘉<lb/>
賓館量加賞犒省令回國至於互市防守事宜俱聴斟<lb/>
酌處置務期上遵國法下得夷情以永彌邊報可<lb/>
　　　議處貢夷八事<lb/>
嘉靖二十四年十月瑪哈穆特蘇勒坦赴闗欵納土魯<lb/>
<pb n="KR2l0010_WYG_090-44a"/>
畨夷使和卓阿克力等八百餘人因而叩闗總兵官仇<lb/>
鸞都御史傅鳳翔不能阻回盡騐入安挿於甘州故事<lb/>
夷人五年一貢貢夷入闗半留肅州半留甘州及都御<lb/>
史楊博代鳳翔諸夷固欲先期起送且不願分住肅州<lb/>
博省諭止之仍半分其肅州住至是有詔議處博乃條<lb/>
上八事下禮部議覆一諸夷入闗雖早今及五年之期<lb/>
請行起送一例當起送五十存留二百阻回五百有奇<lb/>
今諸夷以候久乞哀請於阻回數内更留百人減半給<lb/>
<pb n="KR2l0010_WYG_090-44b"/>
賞不為例一哈蜜夷使止九十三人馬止七十八疋並<lb/>
無夹帶請分進存起送如例一諸夷馬例止二百四十<lb/>
五疋令已騐收九百八十六疋當退還者七百四十一<lb/>
疋業已給軍給驛請償其值一方物驗退者聴於甘肅<lb/>
開市一貢既應期廩給五十口糧二百聴支如例所増<lb/>
百人亦量給口糧一各夷畨本三百餘道先令邊臣審<lb/>
問不合理法者退還勿奏一阻回諸夷口糧俱已住支<lb/>
今告稱歸途恐衛喇特部遮擊之願候貢夷與同出闗<lb/>
<pb n="KR2l0010_WYG_090-45a"/>
住久生事端請徑自督發議入上曰貢夷事宜如議行<lb/>
先撫鎮官濫收入關新巡撫官不即㕘論並當究治鳳<lb/>
翔鸞姑奪俸各三月博一月兵備㕘將官等兩月如再<lb/>
失處重治不貸<lb/>
　　　日本勘合給繳<lb/>
嘉靖二十八年日本國王源義晴差正使周良等來朝<lb/>
貢方物賜宴賚有差以白金錦幣報賜其王及妃初日<lb/>
本入貢卒以十年為期載在㑹典嘉靖二年宋素卿宗<lb/>
<pb n="KR2l0010_WYG_090-45b"/>
設爭貢相仇殺因閉不與通十八年復來求貢納之與<lb/>
約以後入貢舟無過三艘夷使無過百人送五十人入<lb/>
京師至是良等不及貢期以六百人来舟駕四艘部議<lb/>
非正額者皆罷遣之而浙江巡撫朱紈力陳不便狀禮<lb/>
部欲賞其百人如例非正額者皆罷勿賞良因自陳貢<lb/>
舟髙大勢湏五百人中國商舶入夷中往往藏匿海島<lb/>
為寇故増一艘者䕶貢舟也非故違明制禮部不得已<lb/>
請百人之外各量加賞犒百人之制彼國勢難遵行請<lb/>
<pb n="KR2l0010_WYG_090-46a"/>
相其貢舟斟酌之又曰本國有𢎞治正徳入貢勘合朝<lb/>
廷令以故勘合納還始予新者至是良等持𢎞治勘合<lb/>
十五道言其餘七十五道為宋素卿子宋一所盜捕之<lb/>
不得正徳勘合留五十道為信以待新者而以四十道<lb/>
来還禮部覆其簿籍脱落故勘合多未繳請勿與新者<lb/>
令異時入貢持所留正徳勘合四十道但許存十道為<lb/>
信始以新者予之而宋一所盜者令捕索以獻之報曰<lb/>
可<lb/>
<pb n="KR2l0010_WYG_090-46b"/>
　　　疏琉球冊封事<lb/>
嘉靖三十八年上遣給事中郭汝霖行人李際春往琉<lb/>
球冊封至福建風阻未行㑹其國遣陪臣正議大夫蔡<lb/>
廷㑹以謝恩入貢至因稱受其世子命以海中風濤叵<lb/>
測倭夷不時出沒恐使者有他虞獲罪上國請如正徳<lb/>
中封占城國故事遣人代進方物表文而身自同本國<lb/>
長梁炫等齎回詔冊不煩遣使巡按福建御史樊獻科<lb/>
以聞上下禮部議言琉球在海中諸國頗稱守禮故累<lb/>
<pb n="KR2l0010_WYG_090-47a"/>
朝以來待之優異毎國王嗣立必遣侍從之臣奉命服<lb/>
節冊以往今使者未至乃欲遥授冊命則是委君貺於<lb/>
草莽其不可一也廷㑹奉表入貢乃求遣官代進昧小<lb/>
國事大之禮而棄世子専遣之命其不可二也昔正徳<lb/>
中流賊為梗使臣至淮安撫按官暫為留住舘伴俟事<lb/>
寧即遣貢闕下占城國王為安南所侵竄居他所故令<lb/>
使者齎回勅命乃一時權宜且此失國之君也造無稽<lb/>
之辭欺天朝援失國之君以擬其主其不可三也梯航<lb/>
<pb n="KR2l0010_WYG_090-47b"/>
通道柔服之禮彼所藉口者特倭夷之警風濤之險耳<lb/>
不知宗賨之輸納夷使之往来果何繇而得無患也其<lb/>
不可四也當時占城雖領回詔勑然其王沙古卜落猶<lb/>
懇請遣使為蠻夷光重且廷㑹非世子面命又無印信<lb/>
文移若遽輕信其言萬一世子以遣使為至榮謂遥拜<lb/>
為非禮不敢受封復上書請使占城將誰任其咎哉其<lb/>
不可五也乞令福建守臣以前詔從事便至於未受封<lb/>
而先謝恩亦非故典宜令聴其入貢方物其謝恩表文<lb/>
<pb n="KR2l0010_WYG_090-48a"/>
候世子受封之後然後遣使上進庶中國大體以前而<lb/>
四夷觀望可肅上從部議<lb/>
　　　詳審入貢名種殊常<lb/>
嘉靖十一年十月禮部題該總制都御史唐龍題准甘<lb/>
肅鎮巡等官趙載等㑹查得正徳十三年有北山喀三<lb/>
王差使臣都爾蘇等通路進貢今日喀三即前日喀三<lb/>
彼時稱北山則方禺也今稱額濟格依則地名也即此<lb/>
而論則額濟格依喀三雖非原進貢畨夷已於正徳十<lb/>
<pb n="KR2l0010_WYG_090-48b"/>
三年進貢一次乞勅該部再加酌議合無准令照依賽<lb/>
瑪爾堪等事例量于来使之中起送數名以示柔逺人<lb/>
之意若以名稱尚殊詐冒難免亦行鎮巡官以禮遣回<lb/>
給過軍人馬疋仍要平償其價酌於夷情㕘於事例通<lb/>
行奏請取自聖裁等因抄呈到部看得總制都御史唐<lb/>
龍題稱據甘肅撫夷百户沙文等譯審得喀三王差来<lb/>
正副使實喇烏蘇等供稱本夷原係賽瑪爾堪地面人<lb/>
分在北山地名額濟格依寄住先曽已經進貢意欲照<lb/>
<pb n="KR2l0010_WYG_090-49a"/>
例量行起送臣等檢閱堂官當年畨文所稱喀三王差<lb/>
來使臣都爾蘇等實未嘗到京今據其詞未可輕信若<lb/>
許其入貢則賽瑪爾堪載在㑹典見今已行照例起送<lb/>
夷使和卓瑪哈穆特等在途并存留男婦共一百六名<lb/>
豈有一國而二王一次而兩起進貢之理况既譯審係<lb/>
賽瑪爾堪地面人分在北山寄住縁何不將賽瑪爾堪<lb/>
進貢夷使對審明白既稱寄住北山則即賽瑪爾堪部<lb/>
落豈可擅自稱王擅求入貢倘因容貢之後他日與賽<lb/>
<pb n="KR2l0010_WYG_090-49b"/>
瑪爾堪抗衡争長兵連禍結責將誰歸但係該邊守臣<lb/>
失於稽查覺察遂將所進馬疋已行給軍騎操今守候<lb/>
日久似難遣回合無暫照依賽瑪爾堪事例量行起送<lb/>
數人進京其餘存留在邊聴候給賞以全朝廷柔逺之<lb/>
道往後入貢年分止許附搭賽瑪爾堪同来不許别稱<lb/>
王爵自分國土有違國典再照鎮巡等官先因諸夷入<lb/>
貢名種殊常畨文煩叠便當加詳譯審研究来厯<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>稽<lb/>
國典遵照事例處分為是今既失策於前事遂難處於<lb/>
<pb n="KR2l0010_WYG_090-50a"/>
後既不能深察夷情又不肯力扶國體則邊方重寄所<lb/>
賴何人合行鎮巡官今後務要慎重邊防保全大體毋<lb/>
或好大喜功召侮啟釁斯為禦戎上策仍乞申勑總制<lb/>
官重加省諭庶夷人知警事出萬全夷裔畏服而中國<lb/>
常尊矣題奉聖㫖這夷人既守候日久今次暫准照例<lb/>
起送數人入貢以後但只着附搭賽瑪爾堪進貢不許<lb/>
别稱王爵有違國典還説與總制并鎮巡官員今後遇<lb/>
有諸夷人貢務要詳加譯審遵照事例處分勿得輕易<lb/>
<pb n="KR2l0010_WYG_090-50b"/>
許納致虧國體欽此<lb/>
　　　議覆北部請乞<lb/>
隆慶六年總督尚書王崇古為北部順義王諳達請乞<lb/>
四事其一請給王印如先朝封忠順王例其二請許貢<lb/>
使入京比於三衛毎官酋貢使二人都督大酋四人諳<lb/>
達十人總六十人貢馬三十疋其三請給鐵鍋議廣鍋<lb/>
十斤煉鐵攙半尚未可為兵潞鍋生粗煉之倍折毎十<lb/>
斤得鐵三斤宜可給與令其以壊易新其四請撫賞國<lb/>
<pb n="KR2l0010_WYG_090-51a"/>
中親屬不過每部廿人給紬段二疋布十疋米一石又<lb/>
春貢時部給布段百疋米豆一二百石散所部窮夷塞<lb/>
上仍許不時小市布帛米豆等物疏入兵科給事中梁<lb/>
問孟等以為彼中食用必資於鍋即與之互市固無害<lb/>
顧撫賞之論不宜輕許人衆費多靡有止極彼習以為<lb/>
常將謂嵗例異時議増不可得減必有轉輸之患且彼<lb/>
數十萬人中國豈能盡衣食之禮科給事中陸樹徳亦<lb/>
言貢使入貢之京有五不可凌虐驛遞一也争忿啟釁<lb/>
<pb n="KR2l0010_WYG_090-51b"/>
二也京師之内館穀濶畧酋如不逞損威傷重三也窺<lb/>
伺動静四也今来雖少後必漸多如水穿竇勢難即塞<lb/>
五也且彼獨要賞賚耳當足其欲雖不入衛何怨其欲<lb/>
未厭即限之數無益夫以酋来王而使道路増防京師<lb/>
多事豈得策哉宜如近事代為之進便吏科都給事中<lb/>
雒遵等亦皆以為不可許兵部因㑹户禮二部共議乃<lb/>
覆言順義王印宜如崇古鑄給凡表章俱用印恭進其<lb/>
貢使入京僉謂不可苐故事夷人入京必欽賜筵宴簡<lb/>
<pb n="KR2l0010_WYG_090-52a"/>
命勲臣以待且厚其賞今順義王使至邊宜遣光禄署<lb/>
丞賫賞物就給令本鎮具欽賜宴筵總兵待之如禮其<lb/>
議廣潞二鍋雖有精粗之别而均犯出禁之罪無已則<lb/>
銅鍋代之昔見肅酋皆以銅鍋炊夜則用之司警宜令<lb/>
總督市給其諳達親屬及窮夷之賞以有限供無窮非<lb/>
處之得宜不可以久宜令總督審畫一之法勿靳勿濫<lb/>
如各鎮原議撫賞銀不足令以減哨及原給公費賞功<lb/>
銀充之仍聴毎鎮更支客餉萬兩上從之<lb/>
<pb n="KR2l0010_WYG_090-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷九十<lb/>
</p>
<p>
</p>
  </div>
</body>
</text>
</TEI>
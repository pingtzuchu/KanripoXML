<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷四十八</head> <lb/>
    <p>
<pb n="KR2l0010_WYG_048-1a"/>
欽定四庫全書<lb/>
　禮部志稿卷四十八<lb/>
　　　　　　　　　　　　明　俞汝楫　編<lb/>
　奏疏<lb/>
　　册立疏<lb/>
　　　請建儲疏<lb/>
禮部尚書沈鯉題為懇乞聖明早建儲宫以重國本事<lb/>
竊惟自古帝王之治天下欲茂隆大統以圖萬世之安<lb/>
<pb n="KR2l0010_WYG_048-1b"/>
必早建儲闈以繫四海之望蓋國本定而人心有歸斯<lb/>
宗廟尊而社稷益重此古今之通誼聖哲之宏圖也恭<lb/>
惟我皇上仁孝格天聖神御世恊氣蒸于萬類洪恩浹<lb/>
于八埏是以九廟儲祥三靈薦祉篤生元子岐嶷夙成<lb/>
蓋自詔命渙頒萬方欣戴固已仰前星之有耀慶主器<lb/>
之得人矣迄今深宫傅養已踰六齡而鶴禁猶虚鴻名<lb/>
未正上而兩宫聖母必厪裕後之懐下而四海臣民咸<lb/>
切承祧之望臣等備員邦禮職掌攸關夙夜圖維不容<lb/>
<pb n="KR2l0010_WYG_048-2a"/>
少緩謹查得本朝舊例宣宗之立東宫時年二嵗憲宗<lb/>
之立東宫時年六嵗孝宗之立東宫尚未週嵗蓋皆早<lb/>
建元子以定天下之本亦欲及時蒙養以端萬化之原<lb/>
成法昭然俱有深意今元子睿齡漸長聖哲益開諭導<lb/>
滋培正在今日必須册立之禮及早允行然後輔翼之<lb/>
方乗時可舉况今青陽布令蒼震發祥肇啓儲宫昌辰<lb/>
允恊是用披竭愚悃上凟宸嚴伏望皇上仰遵成憲俯<lb/>
順羣情容令文武百官照例表請或即勅下臣等擇日<lb/>
<pb n="KR2l0010_WYG_048-2b"/>
舉行以開本支百世之祥以衍宗社萬年之祚天下幸<lb/>
甚臣等幸甚奉聖㫖册立前屢有明㫖候行你每如何<lb/>
又凟奏知道了還候㫖行<lb/>
　　　請建儲疏<lb/>
禮部尚書羅萬化謹題為恪遵建儲明㫖恭請擇日舉<lb/>
行以快輿情以永治安事儀制司案呈竊惟國家有慶<lb/>
典則羣工偕萬姓以懽呼一人有成命則中朝合外夷<lb/>
而欽仰矧册立之典職掌攸關凡為禮官罔不夙夜皇<lb/>
<pb n="KR2l0010_WYG_048-3a"/>
皇先期顒望今事已届期可不齋沐叩請於君父之前<lb/>
查得萬厯十九年八月二十日皇上有㫖云册立之事<lb/>
著改於二十一年行㫖哉王言蓋偶觸而云然非有意<lb/>
于遷延也自奉有改期之㫖而日月遞轉人情因望極<lb/>
而嫌遲今嵗月已臨人情又因望極而喜深矣且皇長<lb/>
子十有二嵗齒日長而徳日新况值二十一年時之正<lb/>
而春之首已經欽定謹用祗承大禮告成正惟今日吉<lb/>
期已届豈容再延所當速為題請者也案呈到部為照<lb/>
<pb n="KR2l0010_WYG_048-3b"/>
建儲實今日之急務改期係皇上之親裁中外之望久<lb/>
殷臣等之心更切既已逢年自當遵㫖伏乞皇上渙發<lb/>
綸音特勅臣部令欽天監諏吉定期上請舉行則神人<lb/>
胥懌共仰大聖之無私遐邇騰懽咸頌吾君之有子萬<lb/>
世治安之道端在此舉矣宗社幸甚臣民幸甚<lb/>
　　　請建儲疏<lb/>
禮部左侍郎兼翰林院侍讀學士趙用賢謹奏為儲議<lb/>
未定人心甚揺懇乞聖明亟舉大典以釋羣疑以安大<lb/>
<pb n="KR2l0010_WYG_048-4a"/>
臣事臣忝貳禮官伏見數日以来大小臣工紛紛藉藉<lb/>
皆以建儲為請臣復何能置喙但臣日夜反覆思維此<lb/>
舉實宗社休戚所關天下臣民瞻仰所屬臣無知識本<lb/>
不能言而私衷寐寤所不能安又不敢不一陳于君父<lb/>
之前也臣竊惟祖宗家法逺過漢唐宋其深思極慮不<lb/>
為情䁥啓嫌端不為濡忍妨大計事事度越百王而建<lb/>
儲一事尤非歴代所可望其下風者謹按本朝列聖即<lb/>
位之初必首舉册立大典皆載在掌故班班可考惟我<lb/>
<pb n="KR2l0010_WYG_048-4b"/>
世宗肅皇帝臨馭最久亦于十八年即正儲位未有遲<lb/>
至二十餘年猶曰有所待者也累朝元子誕生無論嫡<lb/>
庶或二三齡或五六齡即行册立未有年及十二睿性<lb/>
已開屬望所係猶曰尚可遲至數年者也陛下所法者<lb/>
祖也所欲遵行者祖訓也然祖訓所載立嫡之説蓋為<lb/>
朝廷無皇子别有所徴者言耳安得據以為成憲附以<lb/>
今日之事而啓将来無窮之禍哉臣謂九廟在天之靈<lb/>
必大有不安于此舉者矣且我皇上之正位東宫也方<lb/>
<pb n="KR2l0010_WYG_048-5a"/>
六齡耳于時仁聖皇太后睿齡正茂我穆宗皇帝曾不<lb/>
為之少待豈先帝故薄夫婦之誼哉思社稷為重不忍<lb/>
言情以宗祧為急不難割愛此固累朝之家法而前事<lb/>
之可師者也今待嫡之説一旦自皇上發之隳成命而<lb/>
開厲階臣意兩宫聖母之心必有大不安于此舉者矣<lb/>
陛下篤念中宫以待嫡嗣之生盛徳事也苐使中宫而<lb/>
誕育有期可待也又使皇子而胄齒未長可待也今發<lb/>
祥之兆杳不可期而陛下必欲待之數年之後托中闈<lb/>
<pb n="KR2l0010_WYG_048-5b"/>
之愛而藉以箝盈廷之議臣竊謂中宫之心亦必有大<lb/>
不安于此舉者矣元輔王錫爵清正亷直陛下倚之為<lb/>
股肱天下望之以主持臣亦習知其必能辦此者當其<lb/>
始至之日慨然以册立為今日第一事引而身任之矣<lb/>
乃御札之宻封掲帖之獨進閣臣禮部初不知為何語<lb/>
一旦諭從中出忽有併封之命遂至道路猜疑縉紳訾<lb/>
議咸謂鍚爵黙有啟告致成此舉然臣竊聞其緒論凡<lb/>
所敷陳於皇上之前者未嘗不切而羣疑衆毁一時并<lb/>
<pb n="KR2l0010_WYG_048-6a"/>
集其迹幾無以自解雖為君蒙□大臣固所不辭然數<lb/>
千里應召而来曾未浹月踰旬而已蒙不韙之疑如此<lb/>
何以更使之安意行志殫思極慮為陛下宣賛于宻勿<lb/>
哉臣見鍚爵之心大有不安于此舉者矣且昔皇長子<lb/>
之初誕也陛下嘗昭告郊廟覃恩海宇主器之托黙有<lb/>
定矣今待之十二年乃忽有封王之命僅等于藩服之<lb/>
稱雖陛下眷念中宫以為有辭亦安能家置一口哉臣<lb/>
見天下之心疑且慮焉有大不安于此舉者矣夫人君<lb/>
<pb n="KR2l0010_WYG_048-6b"/>
之舉動係天下之安危故舉事一當則當時注之後世<lb/>
誦之以為楷舉事一不當則當時非之後世傳之以為<lb/>
戒况册儲何事也詔㫖何言也可令屢遷而數易朝更<lb/>
而夕改乎臣愚以為宜亟召三輔臣或于便殿或于平<lb/>
臺面加裁决或召九卿科道諸臣盡赴闕下公加評議<lb/>
如以為必不可緩乞收囘新命仍照原㫖即行册立此<lb/>
天下臣民所共快宗廟社稷之大幸也如必不然寧姑<lb/>
停詔命少需後日庶幾猶不至成一時之過舉而開萬<lb/>
<pb n="KR2l0010_WYG_048-7a"/>
世之釁端也然臣又計皇長子今十二齡矣未幾而且<lb/>
加冠乂未幾而且大婚情竇一開則收攝不易衆好一<lb/>
啟則功力為難此聖功所以貴在蒙養豫教所以成善<lb/>
皇上試自反今日之聰明睿知獨髙千古可以惕然悟<lb/>
惺然警矣臣愚不識忌諱敢披<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>肝膽從諸臣之後亦<lb/>
發狂言惟陛下矜其愚而採擇焉宗社幸甚天下幸甚<lb/>
　　　請建儲疏<lb/>
禮部儀制司郎中于孔兼謹題為明㫖久繫人心吉典欣<lb/>
<pb n="KR2l0010_WYG_048-7b"/>
逢令節懇乞聖明早賜乾㫁定期舉行以隆國本事臣<lb/>
於去年九月以主客司郎中調補儀制司日惟循行故<lb/>
事毫無寸長思效涓埃無先典禮顧今日職掌當盡典<lb/>
禮當行莫有急於册立皇長子者臣夙夜在公則夙夜<lb/>
在念喜心纔動則懼心旋生以國家至大至吉之典禮<lb/>
而臣以職掌得奉行之大幸也以大臣屢請屢格之盛<lb/>
舉而臣以卑官下僚欲祈皇上以必行又臣之大懼也<lb/>
查得萬厯十九年八月皇上有㫖云册立之事著改於<lb/>
<pb n="KR2l0010_WYG_048-8a"/>
二十一年行各衙門不得又行凟激以致延改欽此臣<lb/>
捧誦明㫖仰見天親之至愛倫序久彰册立之遷延原<lb/>
非本意止欲㫖從中降不欲發自臣工以故萬厯二十<lb/>
年終嵗之中未敢有言及者今則二十一年矣皇言欽<lb/>
定炳如日星臣司祗承信如蓍蔡敢不恭據以請且邇<lb/>
者節慶上元正海宇同歡之日時惟孟月尤陽徳方進<lb/>
之辰伏乞皇上順天時以明主鬯之震器從人願以定<lb/>
用事之長男特渙綸音擇期上請則國本安定不假羽<lb/>
<pb n="KR2l0010_WYG_048-8b"/>
翼而成吉典肇行不煩凟奏而舉上而兩宫聖母預卜<lb/>
元孫之纘承皇上之至孝也下而四海臣民快覩元儲<lb/>
之定命皇上之大順也朝廷之上宫壼之中更有何樂<lb/>
可以勝此乎記曰豫建太子所以重宗廟社稷不忘天<lb/>
下也書曰惟克果㫁乃罔後艱見國家之事惟斷乃成<lb/>
也皇長子正位東宫此事之必不容再緩者皇上毅然<lb/>
行之則恊和之慶萃于聖躬宗社之庥垂於萬世若躊<lb/>
蹰中冓忍而不能自裁停寝奏章疑而不能自決非所<lb/>
<pb n="KR2l0010_WYG_048-9a"/>
望於英㫁之主也諏吉舉行惟皇上亟圖之不然中外<lb/>
臣工援明㫖以凟天聽皇上何辭以杜羣臣之口釋天<lb/>
下之疑乎臣不勝祈望懇切之至<lb/>
　　　請册立講學疏<lb/>
禮部尚書羅萬化謹題為聖心因言即悟大典肇舉宜<lb/>
亟懇聖明特勅册立以便講學以定宗社大計事儀制<lb/>
司案呈看得帝王御宇必首建儲亦必蚤教諭三代之<lb/>
長靡不繇此我朝家法尤更昭然皇上君臨二十一年<lb/>
<pb n="KR2l0010_WYG_048-9b"/>
雖前星有屬而儲位尚虚真明時之缺事皇長子睿齡<lb/>
十有二嵗雖聰明自亶而師傅未就實臣子之隠憂邇<lb/>
者大小臣工以是請者不下數十人臣等反覆思維據<lb/>
人心之屬望而言册立不可一日緩就元子之徳業而<lb/>
言講學亦不可一日遲但事有次第必先正元良之體<lb/>
而後可以明講讀之儀禮在相承未可懸主器之尊而<lb/>
專設賓師之席祖宗故事不可殫述查得成化十一年<lb/>
十一月册立皇太子時年六嵗至十四嵗二月出閣講<lb/>
<pb n="KR2l0010_WYG_048-10a"/>
學𢎞治五年三月册立皇太子時年二嵗至十一年三<lb/>
月出閣講學歴考先朝未有不首行册立者也若元子<lb/>
之年則長矣册立講學可不一時並舉以慰臣工之願<lb/>
以安天下之心此皇上今日第一急務而輔臣當竭力<lb/>
旋轉以賛其必行者伏乞皇上恪守舊章亟為俞允隨<lb/>
勅下本部容臣等行欽天監前後擇日具儀以聞則數<lb/>
年曠典一旦快覩其成而萬年丕基今日益衍其緒豈<lb/>
非清朝一盛事哉臣不勝懇切祈望之至<lb/>
<pb n="KR2l0010_WYG_048-10b"/>
　　　册立大典條議疏<lb/>
刑科左給事中史孟麟謹奏臣惟册立大典貴恊輿情<lb/>
羣言僉同即為至論自正月二十六日聖諭甫下人心<lb/>
惶悚卿僚大小諸前後數十餘疏蓋以必不可行之事<lb/>
創見于今是以大不得已之心共激諸義誠思聖覽未<lb/>
遍敢撮其總歸條為問荅竊佐萬年之計妄希乙夜之<lb/>
觀謹題請㫖問曰元輔所擬待嫡封王聖諭是乎答曰<lb/>
非也朝廷舉動必守祖宗家法而為後世慮深逺祖宗<lb/>
<pb n="KR2l0010_WYG_048-11a"/>
朝東宫無待嫡之條元子無封王之例重儲貳先正名<lb/>
繫人心也乃不立長于今日而待嫡于将来欲令皇長<lb/>
子與皇三子皇五子並封為輕國本紊名分壊祖宗家<lb/>
法遺子孫隠憂無大于此問曰信如東宫不待嫡元子<lb/>
不封王則世廟晩年不建太子而皇考穆宗以裕王登<lb/>
極斯何以稱焉答曰查得嘉靖十八年二月朔册立元<lb/>
子為皇太子第二子為裕王即皇考第三子為景王是<lb/>
皇考非以元子為裕王同太子而封王者也皇祖蓋立<lb/>
<pb n="KR2l0010_WYG_048-11b"/>
太子於初年非晩年而猶不立是豈可以待嫡封王者<lb/>
例乎問者曰然則祖訓立嫡之文何以答曰詳讀祖訓<lb/>
法律全文曰凡朝廷無皇子必兄終弟及須立嫡母所<lb/>
生者庶母所生雖長不得立若奸臣棄嫡立庶者必當<lb/>
守分勿動遣信告嫡之當立者務以嫡臨君位朝廷即<lb/>
斬奸臣按此乃親王入繼大綂如皇祖故事非繼體承<lb/>
祧者比援之則悖祖訓也臣下引之則誤皇上也且嫡<lb/>
長並重有嫡立嫡不聞無嫡而待嫡無嫡立長不聞有<lb/>
<pb n="KR2l0010_WYG_048-12a"/>
長而虚長必若無嫡而待之将置長子於何地而定儲<lb/>
於何年問曰然則無待嫡者乎答曰藩王有之祖訓職<lb/>
制條曰親王嫡長子年及十嵗朝廷授以金册金寳立<lb/>
為王世子如或以庶奪嫡輕則降為庶人重則流竄逺<lb/>
方如王年三十未有嫡其庶子止為郡王待王與正妃<lb/>
年五十無嫡子始立庶長子為王世子是藩王待嫡之<lb/>
例也問曰藩王可以待嫡而東宫不可以待嫡何與答<lb/>
曰是祖宗憂天下之深也宗藩無民社而重綂緒故長<lb/>
<pb n="KR2l0010_WYG_048-12b"/>
不可先嫡無民社故嫡可待而世子可緩至于朝廷則<lb/>
不然天子為宗社生靈主太子副天子為宗社生靈主<lb/>
儲位不可一日虚天子不可一日無副故帝王即位即<lb/>
立太子嫡子未生即立長子誠謂前定可以守法不前<lb/>
定則爭且亂安危係之耳且考之藩例元妃之後有子<lb/>
不復繼室繼妃之妾不復稱嫡即藩王亦何嘗不重長<lb/>
哉今以東宫而援繼綂之條天子而襲藩封之例其遵<lb/>
祖訓耶無乃非祖宗憂天下心乎問曰嫡子不可待既<lb/>
<pb n="KR2l0010_WYG_048-13a"/>
得聞命矣元子不封王亦有説乎答曰有天子繼體之<lb/>
𦙍稱子稱孫故名皇太子皇太孫若曰以孫而承祖宗<lb/>
也非爵之也别之則王之王必繋之以地蓋爵之官而<lb/>
胙之土俾稱藩臣今皇上繼體者元子也王則卑元子<lb/>
亦卑皇上皇上所有天下皆元子有王之則當以何地<lb/>
王之故皇三子皇五子可封而元子必不可封王也問<lb/>
曰允若此則元輔所擬聖諭誤矣其所擬元子拜嫡母<lb/>
之説或可權宜行之而奈皇上不聴何答曰非也誠皇<lb/>
<pb n="KR2l0010_WYG_048-13b"/>
上所謂非光明正大道也蓋中宫敵體皇上有子則已子<lb/>
為嫡庶子為庶無子則凡子皆子而長子即嫡何待拜<lb/>
而後子乃為太子耶秦異人之拜華陽漢惠后之子少<lb/>
帝典䇿所著指為厲階奈何以漢宋一二偶為之事為<lb/>
國朝創一家法貽後世利幼抱養之釁耶問曰是無誰<lb/>
知然則皇上曷為而權宜元輔曷為而曲引廷臣曷為<lb/>
而固諍皇上曰被誣元輔曰蒙謗意其有隠情歟幸畢<lb/>
其説答曰皇上元輔之意廷臣何能知顧連署而爭累<lb/>
<pb n="KR2l0010_WYG_048-14a"/>
章而懇非為皇上一㫖非為元子一王非為元輔一身誠恐<lb/>
作法自今流弊無已倘嗣此以還代無嫡出則代無東宫長<lb/>
子非太子則凡子皆太子矣寧保無詐稱遺詔更為賜書如<lb/>
趙髙之禍秦者乎寧保無貪立㓜年禁中定䇿如閻顯之<lb/>
禍漢者乎寧保無積愛成嫌投懐希寵䀝睨儲位如魏王<lb/>
泰之伺承乾乎寧保無秘語不售搆獄株連危言惑上如<lb/>
李林甫之誤𤣥宗乎寧保無片紙出宫中乗其倉猝援立所<lb/>
善如司馬光之所慮者乎寧保無羣小窺伺耳屬于垣樹功<lb/>
<pb n="KR2l0010_WYG_048-14b"/>
藩邸如李泌之所懼者乎有一于此誰任其咎試使皇上<lb/>
而念及必不忍子孫有此元輔而念及必不忍皇上有此<lb/>
廷臣而念及必不忍皇上聖明元輔膺眷相與計安宗<lb/>
社而有此獨目前計也乎哉而觸忌諱甘斧鍎以爭也問<lb/>
曰然則奈中宫何答曰祖宗朝立長者非自今矣長子不<lb/>
過數嵗即立立時宫中俱在盛年而當時不聞以嫡壓長<lb/>
晩年亦不以嫡出兩儲宫闈中自有家法皇上豈不明之且<lb/>
以一時宫閫之情較之萬世宗社之計理則不敵忍于萬<lb/>
<pb n="KR2l0010_WYG_048-15a"/>
世宗社之計而不忍于一時宫閫之私情亦不敵皇上<lb/>
豈宜以此貽子孫元輔豈宜以此誤皇上易曰主器莫<lb/>
若長子傳曰國有長君社稷之福孔子曰名不正則言<lb/>
不順言不順則事不成賈誼曰天下之命懸于太子太<lb/>
子之善在于蚤諭教叔孫通曰太子天下本本一揺天<lb/>
下震蕩奈何以天下為戲屈建曰楚必多亂一兔走于<lb/>
街萬人追之一人得之萬人不復走楚多寵而嫡位無<lb/>
主亂自此生魯漆女曰吾憂魯君老太子幼魯國有難<lb/>
<pb n="KR2l0010_WYG_048-15b"/>
身必預焉夫處君臣父子兄弟之間不據理執經明大<lb/>
義以杜禍胎而徒以中宫為解以封王為權待不必然<lb/>
之嫡遲十二齡元子册立之期壊祖宗二百年来一定<lb/>
之法是忽主器悖正名緩教諭之義啟震蕩之端無漆<lb/>
女憂魯之心而犯屈建逐兔之戒拂人心誤國計甚矣<lb/>
問曰然則何道而可答曰昔宋太宗謀建太子于冦凖<lb/>
對曰陛下為天下擇君謀及婦人中官不可也謀及近<lb/>
臣不可也惟擇所以副天下望者太宗首肯而仁宗立<lb/>
<pb n="KR2l0010_WYG_048-16a"/>
英宗為太子韓琦力賛不疑帝竟付中書行不使宫人<lb/>
與知願皇上如太宗仁宗之㫁元輔盡冦凖韓琦之忠<lb/>
從外廷羣臣之望則宗社幸甚天下幸甚<lb/>
　　　請止並封疏<lb/>
禮部儀制司郎中于孔兼謹題為建儲有㫖聖諭倐更<lb/>
懇乞聖明仍行前㫖以安人心事萬厯十九年八月皇<lb/>
上有㫖云册立之事着改於二十一年行今喜届期臣<lb/>
案呈本部尚書羅萬化等業已具題方在候㫖倐于本<lb/>
<pb n="KR2l0010_WYG_048-16b"/>
月二十六日捧到聖諭朕所生三皇子長幼自有定序<lb/>
但思祖訓立嫡之條因此少遲册立以待皇后生子今<lb/>
皇長子及皇第三子俱已長成皇第五子雖在弱盾欲<lb/>
暫一併封王以待将来有嫡立嫡無嫡立長爾禮部便<lb/>
擇日具儀来行欽此臣跪受捧讀既喜皇長子出閣之<lb/>
有日又嫌皇長子册立之逾期夫元儲立嫡祖訓固自<lb/>
昭然歴考祖宗以来並無有虚東宫之位以俟嫡子者<lb/>
也待中宫生子聖意豈不懇至而逖稽詩傳宫閫之中<lb/>
<pb n="KR2l0010_WYG_048-17a"/>
鐘鼓之樂必若文王之於太姒而後有嫡立嫡為可望<lb/>
也昔年皇上正位東宫年甫六嵗比時仁聖皇太后方<lb/>
在盛年穆宗荘皇帝曾不少待之豈薄于夫婦之倫哉<lb/>
所重在宗社故所急在立儲此皇上身親目擊之事今<lb/>
豈不在記憶中乎且臣聞中宫聖徳比于太姒保䕶元<lb/>
子過于已生皇上肯慨然册立無食前言則中宫之喜<lb/>
建元儲必有甚於皇上之眷戀中宫者三復勅諭無非<lb/>
至理無非至情臣下豈容私議然屢奉明㫖今年册立<lb/>
<pb n="KR2l0010_WYG_048-17b"/>
今日改封事體毋乃未妥乎此關臣職掌不得不言而<lb/>
又不敢不言蓋欲仰成君父之大信匪徒自明微臣之<lb/>
職分也伏惟皇上念地逼則嫌生恐釀将来之隠禍禮<lb/>
殊則分定可消覬覦之邪心宜申明舊㫖兼行新諭建<lb/>
儲封王二事並舉如嘉靖十八年故事則上不失法祖<lb/>
之孝下可釋人心之疑詎非宗社無疆之福哉臣不勝<lb/>
懇切祈望之至<lb/>
　　　請止並封疏<lb/>
<pb n="KR2l0010_WYG_048-18a"/>
工部都水司主事岳元聲禮部儀制司主事顧允成張<lb/>
納陛奏為聖諭驟頒中外駭聽敬矢愚誠懇乞聖明<lb/>
急賜召見閣部大臣公集朝議條陳祖宗近事以遵寳<lb/>
訓以重宗社大計事臣等於本月二十六日伏覩聖諭<lb/>
偶集朝房一齊荘誦相顧狂惑及見大小臣工亦各相<lb/>
顧錯愕計不知所為莫不動色告語謂册立大典向来<lb/>
朝臣寂然無敢條議激凟聖聰止縁遵奉皇上萬厯十<lb/>
九年册立明㫖着改於二十一年行茲已届期欣逢盛<lb/>
<pb n="KR2l0010_WYG_048-18b"/>
典且喜元輔王鍚爵星騎趨朝極力擔當臣等且信且<lb/>
慰各相告戒謂事在求成不宜早計過責即聖㫖萬一<lb/>
未即傳宣而相臣必有幹旋微權以定宗廟社稷至計<lb/>
未數日也至二十五日皇上出禁中宻札竟付元輔私<lb/>
邸位元輔自陳待罪之日臣等不知札中所云是何天語<lb/>
第料得君如元輔眷元輔如皇上信無有遲緩册立以<lb/>
負祖宗在天之靈至次早禮部接出聖諭則元子暨皇<lb/>
三子皇五子一併封王而錫爵亦且入閣辦事臣等始<lb/>
<pb n="KR2l0010_WYG_048-19a"/>
遂不能無疑或者皇上不謀諸閣臣竟自宣諭禮部以<lb/>
致宰臣不得封繳言臣不敢執奏而在廷諸臣徒自望<lb/>
風扼腕莫可誰何及聞人言嘖嘖封王之諭乃鍚爵以<lb/>
寸晷立就即次輔趙志臯張位並不得與聞而禮臣羅<lb/>
萬化科臣張貞觀部臣于孔兼等俱至鍚爵私寓乃不<lb/>
得其一面始知今日之諭皇上正與鍚爵一人議之臣<lb/>
等不至病狂喪心寧敢無言以負皇上昔人有言天下<lb/>
事非一家私事蓋言公也况以宗廟社稷之計而可付之<lb/>
<pb n="KR2l0010_WYG_048-19b"/>
一人之手乎皇上試清心而籌今日册立一事其關係<lb/>
何如者前而祖宗九廟之靈後而子孫億萬年無疆之<lb/>
業近而四海臣民之注望逺而九夷八蠻之觀聽君子<lb/>
小人之顧盼而趦趄宫闈近習之望風而承㫖社稷安<lb/>
危在此一舉皇上奈何易視之而閣臣奈何嘗試之也<lb/>
臣且不敢危言以激皇上兼忤閣臣調停之意亦不敢<lb/>
漫述漢宋故典及祖宗朝逺事以滋煩凟敬體皇上法<lb/>
祖一念直據世宗肅皇帝穆宗荘皇帝近事請皇上法<lb/>
<pb n="KR2l0010_WYG_048-20a"/>
之世宗肅皇帝於嘉靖十八年册立東宫禮臣具題故<lb/>
實見在並未見三王並封之事而自皇上創見之臣故<lb/>
知皇上必有不安于心也且聖諭大㫖惓惓以皇后生<lb/>
子為言則皇上不記昔年正位東宫之日乎維時仁聖<lb/>
皇太后亦在盛年而穆宗荘皇帝曾不設為未必然之<lb/>
事以少遲大計法祖自近此言皇上可思也臣等嘗伏<lb/>
讀聖祖寳訓一字一句無非維持宗社極慮後来聖子<lb/>
神孫師得其意則國本固而社稷賴之不然而虚借文<lb/>
<pb n="KR2l0010_WYG_048-20b"/>
辭掩飾過舉至良法美意徒以藉奸臣而滋固寵也忠臣<lb/>
義士所飲血椎心寧死不忍見此舉動以負祖宗二百<lb/>
年養士之恩於地下矣伏乞皇上近思舊章亟念國本<lb/>
不為一朝一夕目前逢迎之便而為天下萬世圖久安<lb/>
長治之計則無如急召閣部院諸臣面議平臺仍将祖<lb/>
宗朝近事逐一查明唯在不欺皇上法祖至意臣心可<lb/>
副臣言非謬臣等無任激切悚慄之至<lb/>
　　　請止並封疏<lb/>
<pb n="KR2l0010_WYG_048-21a"/>
禮部祠祭司主事陳泰来謹奏為明㫖忽更輔臣詭合<lb/>
懇乞宸㫁慎始慮終以安宗社事臣忝屬春曹見先後<lb/>
堂官惓惓以册立大典為望遵奉明㫖于二十一年舉<lb/>
行諄諄告戒恐有煩激以違聖意今春届期聞大學士<lb/>
王鍚爵單車陸馳兼程赴闕謂鍚爵受上殊恩此来必<lb/>
當首賛建儲對揚成命既聞鍚爵在朝房與部科諸臣<lb/>
言亦以建儲自任且相約以從容委曲事圖必成及二<lb/>
十一日聞鍚爵有宻揭封進臣本部隨于二十四日具<lb/>
<pb n="KR2l0010_WYG_048-21b"/>
題前㫖以請次日復聞御札下閣鍚爵在邸手書宻揭<lb/>
封繳大小臣工竊意皇上倚任心膂往復商確慎重鉅<lb/>
典義無先洩而鍚爵不謀同官不咨禮臣黙有斡旋無<lb/>
庸僉議建儲大計定在旦夕舉朝欣欣快覩之乃二十<lb/>
六日忽聞聖諭下部援述祖訓分析嫡長暫虚儲位並<lb/>
建三王舉朝詫愕咸謂前以册立改期今以册封改㫖<lb/>
前以聒凟拒言今以大義鉗言不知聖㫖自十四年以<lb/>
来何以不徵祖訓不念中宫而今日始發之是皇上之<lb/>
<pb n="KR2l0010_WYG_048-22a"/>
微權妙筭非鍚爵莫能迎合而鍚爵此来預窺上意陰<lb/>
陽其説藉口册立以消再来之疑附會册封以邀久相<lb/>
之寵挾智用數是誠何心衆口嘖嘖謂此事非改于皇<lb/>
上而改之者鍚爵也臣寔傷之鍚爵忠君愛國曾不思<lb/>
宗廟社稷倚重儲君敵貴耦尊易生猜忌家丞乳保各<lb/>
挾私腸母愛子驕炎涼立見忠臣藎輔所宜夙夜在心<lb/>
而乃以一掲了事順指恐後畧無引經證古之敷陳亟<lb/>
為調擬傳宣之作用捐昭布之大信貽醖釀之隠憂諛<lb/>
<pb n="KR2l0010_WYG_048-22b"/>
君誤國安所自解豈鍚爵博識多聞見不逮此趙普樞<lb/>
軸再膺遂決帝意王旦美珠一發旋奉天書今之洊登<lb/>
首揆渥賜金綺将無肖類臣思皇上以宻札付鍚爵尚<lb/>
資裁度未遽施行倘鍚爵能如范鎮十九上章司馬光<lb/>
六進劄子皇上豈不豁然感動而一旦駕言傳理蔑置<lb/>
成命違信臣民叢惑中外乃至遜宋仁宗獨㫁之明耶<lb/>
臣有以知其不然夫皇上不察舉朝之議與四海之疑<lb/>
而決䇿于一相錫爵不顧公論之非與萬世之誚而阿<lb/>
<pb n="KR2l0010_WYG_048-23a"/>
意于一人異日釁成不測事涉難言誰啓厲階必尋禍<lb/>
始此則鍚爵獨誤皇上而同事諸臣皆得有辭無曰天<lb/>
下可愚而尊寵常有也奈何猶借聖諭之有嫡立嫡無<lb/>
嫡立長二語誇詡已功而尸其觀望僥倖之謀耶要以<lb/>
祖訓載立嫡之文而先朝多蚤立庶長尤為顯據聖諭<lb/>
存待嫡之厚而中宫寔篤愛元子久已著聞長幼之序<lb/>
本明宜及今示以等威之辨嫡庶之名一定非将来復<lb/>
有轉移之時即嫡嗣繼此而生尚可崇其退讓惟諸庶<lb/>
<pb n="KR2l0010_WYG_048-23b"/>
相雄以逞更有煩于處分前星燁燁天命允歸寰海顒<lb/>
顒人心恊向儲藩蚤決則友敬兼隆兄弟交驩則君親<lb/>
聚順惟我皇上與潞王殿下同氣藹然恩禮殷渥豈非<lb/>
昔年青宫豫建藩輔已安之大騐哉臣謂皇上不難改<lb/>
歴年之明㫖必不難收今日之新諭無嫌咈逆在一決<lb/>
㫁爾鍚爵既能結聖主之特知亦必能定元良之儲位<lb/>
無委艱難在一挽囘爾杜漸防微寔關宸慮持經守正<lb/>
庶免遺譏臣雖卑賤厠在禮官與聞宗社之明禋惟願<lb/>
<pb n="KR2l0010_WYG_048-24a"/>
匕鬯之有主效此悃誠非沽直譽倘因以孚格聖聰鍼<lb/>
砭相業斧鑕自甘廢棄無恨㐲惟皇上覽察焉臣無任<lb/>
激切之至<lb/>
　　　請止並封疏<lb/>
禮部精膳司郎中何喬逺謹奏為恭繹寳訓直剖愚誠<lb/>
懇乞聖明率祖承親以純大孝以布大公事臣𨽻禮曹<lb/>
日預聞明㫖遵守祖訓暫封皇長子為王以待中宫皇<lb/>
后将来之日有嫡立嫡無嫡立長臣本部尚書羅萬化<lb/>
<pb n="KR2l0010_WYG_048-24b"/>
等乞遵前㫖建儲末蒙俞允陛下再引祖訓而申明之<lb/>
一二廷臣觸忤天聽明㫖切責大小臣工揣摩惶惑不<lb/>
知所出而臣獨以為不然者竊謂陛下之心生于遵祖<lb/>
之意重以專而諸臣未有言其故者也使陛下細玩髙皇帝<lb/>
之㫖深思其立言之因則明君在上決無可以感悟天朝在<lb/>
前決無可以挽囘臣謹按祖訓法律篇第十四條有云凡朝<lb/>
廷無皇子必兄終弟及須立嫡母所生者庶母所生雖長不<lb/>
得立若奸臣棄嫡立庶庶者必當守分勿動遣信報嫡之當<lb/>
<pb n="KR2l0010_WYG_048-25a"/>
立者務以嫡臨君位朝廷即斬姦臣其三年朝覲並如<lb/>
前式欽此此一條蓋為親藩入繼恐生僭竊之端不得<lb/>
舍嫡而立庶者言也臣又謹按祖訓職制篇第五條有<lb/>
云親王嫡長子年及十嵗朝廷授以金册金寳立為王<lb/>
世子如或以庶奪嫡輕則降為庶人重則流竄逺方如<lb/>
王年三十正妃未有嫡子其庶子止為郡王待與正妃<lb/>
年五十無嫡始立庶長子為王世子欽此此一條蓋為<lb/>
親藩封爵初無宗社之寄猶可懸庶以待嫡者言也方<lb/>
<pb n="KR2l0010_WYG_048-25b"/>
今聖天子本支百世麟趾詵詵𤓰瓞綿綿而陡然旁牽<lb/>
法律第十四條之語日月中天前星昭朗而薾然下比<lb/>
職制篇第五條之例愚臣旁皇詢人考已連夕繼朝不<lb/>
識所謂既而伏讀髙皇帝御製之序有云至于開導後<lb/>
人復為祖訓一篇立為家法大書掲于西廡朝夕觀覽<lb/>
以求至當首尾六年凡七謄藁至今方定豈非難哉而<lb/>
又再三叮嚀聖子神孫不得改易一字則知祖訓一書<lb/>
髙皇帝逺慮宏謨積旬閲嵗萬無疎漏之理若謂東宫<lb/>
<pb n="KR2l0010_WYG_048-26a"/>
必不可先立庶生則必不附見兄終弟及之條矣髙皇<lb/>
帝知震器不可以乆虚國本不可以徐定是以祖訓所<lb/>
列朝廷無待嫡之條會典所載元子無册封之禮是以<lb/>
先帝登極甫及二年即立陛下為太子是以慈聖皇太<lb/>
后居之而不辭先帝聰明睿智當時大臣之老成秉禮<lb/>
者不乏也而未嘗有他言誠遵守祖訓之道得也今陛<lb/>
下以守祖訓為得則先帝不為得矣先帝不為得則慈<lb/>
聖皇太后亦不為得矣夫以陛下至孝深仁豈忍違異<lb/>
<pb n="KR2l0010_WYG_048-26b"/>
先帝而虧損慈聖皇太后之明徳哉臣故曰遵祖之意<lb/>
重以專而諸臣未明言其故也陛下一意于遵祖而深<lb/>
怒諸臣進言之非諸臣一意于犯顔而不悉陛下遵祖<lb/>
之念交相抵拒何敢觸忤臣聞執成遂諫監謗防口者<lb/>
衰世之秕風轉圜止輦銷印裂麻者英主之美談陛下<lb/>
若抑情觀理深惟祖訓之所以然未有不垂宗社之安<lb/>
而杜僣竊之禍者即使陛下益篤肅雍之愛中宫皇后<lb/>
再薦熊羆之兆順天而動自有大公至正之圖不為膠<lb/>
<pb n="KR2l0010_WYG_048-27a"/>
柱調瑟之事何間何疑别有後悔伏祈陛下澄神息怒<lb/>
兼聽並觀逺繹髙皇帝之法近體先帝之心下順四海<lb/>
臣民之望大聖人之作為無過此者不然他日隠憂猶<lb/>
未有底誰生釁端必藉口實臣雖知疎賤萬不見從然<lb/>
為國臣子不忍聖明過舉貽誤将来是以猶冀萬一焉<lb/>
臣不勝隕越待命之至<lb/>
　　　請止並封疏<lb/>
禮部主客司郎中俞士章何喬逺員外郎曾鳳儀鍾化<lb/>
<pb n="KR2l0010_WYG_048-27b"/>
民主事王宗蓁陳泰来龍膺沈之唫洪啟睿張鳴岡等<lb/>
謹奏為申明職掌恭闡祖訓以昭大信立大本定大疑事<lb/>
臣等於本月二十六日在部辦事該本部尚書羅萬化<lb/>
捧到聖諭臣等恭繹祖訓立嫡之義蓋為嫡少而庶長<lb/>
則從嫡無嫡而有庶則從長皆據見在匪待将来故我<lb/>
朝二百餘年嫡子生則登極甫畢儲典繼舉無嫡則庶<lb/>
之長者或二嵗或三嵗或五嵗六嵗即立為皇太子蓋<lb/>
上以妥宗社之神靈而下以定臣民之心志也未有遲<lb/>
<pb n="KR2l0010_WYG_048-28a"/>
至十有二年之久而猶虚儲位以待中宫者試查成化<lb/>
十一年純皇后年㡬何嘉靖十八年孝烈皇后年㡬何<lb/>
隆慶二年仁聖皇太后年㡬何各值茂齡册立庶長三<lb/>
帝豈不聞祖訓而薄于元配者哉臣等恭記十四年以<lb/>
来明㫖非一未嘗言及中宫而一旦聖諭及此是陛下<lb/>
昨年實不欲册立而借張有徳一疏以易初期今年又<lb/>
不欲册立而借中宫嫡子一説以杜衆口舍既長之元<lb/>
良俟難必之嫡子棄已成之明命設無期之緩圖且以<lb/>
<pb n="KR2l0010_WYG_048-28b"/>
庶視嫡則嫡為尊以中宫視宗社則宗社為重陛下陽<lb/>
言眷念於中宫而實以貽憂于宗社臣等誠不知其可<lb/>
也中外猜疑以為皆皇貴妃阻撓之故使果有之則奈<lb/>
何以聖天子而牽于帷席之愛如出自聖意又奈何以<lb/>
賢貴妃而䝉以妬媢之名陛下誠一思之必有甚不安<lb/>
者夫自冬迄今大小臣工嘿嘿不敢出一語以凟聖聽<lb/>
者以信待陛下也而陛下乃示以不信天下後世謂陛<lb/>
下何如主况名分未定覬覦易生倘有希定䇿之首功<lb/>
<pb n="KR2l0010_WYG_048-29a"/>
為置器之國老禍釀于兩大釁起于羣奸陛下此時悔<lb/>
之晩矣且前人作法後者述焉他日聖子神孫援未竟<lb/>
之典為濟私之謀是虚萬年之儲位者是陛下開之也<lb/>
伏望陛下收囘新諭確行前㫖照聖祖十八年事例皇<lb/>
長子即正儲位皇第三子皇第五子並列王封則國本<lb/>
建而九廟之神靈有依民望專而四海之人心自定臣等<lb/>
不勝激切待命之至<lb/>
　　　請止並封疏<lb/>
<pb n="KR2l0010_WYG_048-29b"/>
禮部主客司員外郎鍾化民謹奏為祖宗之訓當解萬<lb/>
世之釁難開懇乞聖明復初心以定國本元輔秉真心<lb/>
以從公論事竊惟臣之職掌在典禮國之大典在建儲<lb/>
虞廷以禮命官揭直之一字孔子以禮立教重執之一<lb/>
言禮官不直何以對天地神人禮教不執何以信天下<lb/>
萬世皇上屢年明詔出自宸㫁未嘗援祖訓之條止言<lb/>
長幼未嘗及嫡庶之分初心豈不甚明哉今一則曰祖<lb/>
訓一則曰待嫡非我皇上之初心也故皇上與王錫爵<lb/>
<pb n="KR2l0010_WYG_048-30a"/>
宻劄曰遲疑未決此何心也欲食言則初心不安欲有<lb/>
待則初心不忍皇上疑信相乗之境正錫爵納約自牖<lb/>
之時奈何無陳善閉邪之忠而宻揭獨呈乏批鱗折檻<lb/>
之節而並封亟進則皇上之遲疑未決者一旦速且決<lb/>
矣此豈皇上之初心哉皇上清宵寤覺平旦凝思果建<lb/>
儲為初心乎並封為初心乎屢年之㫖為初心乎今日<lb/>
之諭為初心乎近奉聖諭外臣重復爭論不知疑朕是<lb/>
何主意蓋有感于諸臣之疏而翻焉悔悟也皇上之初<lb/>
<pb n="KR2l0010_WYG_048-30b"/>
心勃勃焉動矣有君如此其忍負之臣請盡言而無悔<lb/>
可乎夫祖訓之條為藩封繼統者設非為元子設也為岐<lb/>
嶷未育者設非為有子設也故有嫡立嫡無嫡立長指<lb/>
今日之見在則可待他年之將来則不可如見在有嫡<lb/>
則所立在嫡示天下以嫡庶之倫如見在有長則所立<lb/>
在長示天下以長幼之序今皇上無見在之嫡則十二<lb/>
齡之長子宜正東宫皇后無誕育之期則震一索而得<lb/>
男當為主器爰稽列聖相承并待嫡之説非故忍也聖<lb/>
<pb n="KR2l0010_WYG_048-31a"/>
君以宗社生靈為重房闈之欵洽非所論于朝廷賢后<lb/>
以母儀蒼赤為公元嗣之恩勤又何殊于已出是宜抑<lb/>
情以伸禮不當廢禮以任情也若三王並册則名位相<lb/>
敵恐開僣逼之門宫寮競榮則䜛隙易生實肇參商之<lb/>
漸患常起于微𣺌惟聖神明炳㡬先憂每伏于無形惟<lb/>
藎臣思深曲突此不可以近慮慮之也倘後之聖子神<lb/>
孫借嫡儲之未育致儲位之久虚則萬世厲階豈不自<lb/>
今日始哉夫屢年之㫖可改則今日之諭尤可改皇上<lb/>
<pb n="KR2l0010_WYG_048-31b"/>
不必多慮惟最初一念極真皇上不必多諭只建儲兩<lb/>
字便盡皇上何憚而不為哉今錫爵請召多官會議矣<lb/>
奉㫖朕意已定不必廷議臣讀洪範曰汝則有大疑謀<lb/>
及乃心謀及卿士謀及庶人謀及卜筮汝則從龜從筮<lb/>
從卿士從庶人從是之謂大同夫聖王聽徹蒭蕘即陶<lb/>
漁不廢况廷議乎黎庶稍有異議即疑謀勿成况九卿<lb/>
臺省百執事乎會議之舉誠有不容已者然諸臣之疏<lb/>
凡數十上即會議不加于此矣讜論盈廷不招自至忠<lb/>
<pb n="KR2l0010_WYG_048-32a"/>
言滿耳斥之愈多惟在鍚爵披露肝膽直任已咎竭一<lb/>
已之精神以聚衆寮寀之精神聚衆寮宷之精神以孚<lb/>
聖天子之精神自賛成建儲之外毋持兩端毋開一線<lb/>
則皇上之初心豈無惺然覺卓然定者哉廷議可也雖<lb/>
不廷議可也結明主之知則匡救當急叢衆人之議則<lb/>
洗剔宜先茍諉其責於人而辭其咎于已則兩行人之<lb/>
召數千里之来何為者哉臣惓惓懇懇無非仰愛皇上<lb/>
欲成始終之大信俯惜元輔欲全始終之大忠也伏乞<lb/>
<pb n="KR2l0010_WYG_048-32b"/>
命下禮部照嘉靖十八年事例擇日建儲二王併册則<lb/>
萬乗之主迥别藩封祖宗之大訓已明國有長君社稷<lb/>
之福萬世之大釁可杜堂皇之上父作之子述之天性<lb/>
之親愈篤宫序之間長不陵少不逼友于之誼益敦合<lb/>
兩間太和之氣盡萃明朝舉萬年有道之長肇端今日<lb/>
矣<lb/>
　　　停封請册立疏<lb/>
禮部儀制司郎中于孔兼謹題為睿衷天啟元子停封<lb/>
<pb n="KR2l0010_WYG_048-33a"/>
懇祈宸㫁終完大典以全聖徳事臣於本月初八日接<lb/>
見邸報輔臣王鍚爵有認罪改正之疏隨奉明㫖昨卿<lb/>
懇請召對具悉忠懇朕非不從卿言因見大小諸臣紛<lb/>
紛疑訕不知是何主使意欲何為朕為人君耻為臣下<lb/>
挾制謗祖蔑訓國體何在以此未欲見卿今卿又有此<lb/>
奏若是認錯置朕何地朕正為卿含忍欲商量别處之<lb/>
法卿不可黨衆激惱以辜朕意既是如是俱不必封少<lb/>
候二三年中宫無出再行册立欽此臣捧誦再三不勝<lb/>
<pb n="KR2l0010_WYG_048-33b"/>
欣喜不勝顧慮夫分封之典加於皇子則宜加于皇長<lb/>
子則悖自有並封之諭而臣等深憂過計有荼苦自知<lb/>
不敢告人者今皇上因輔臣悔罪而旋罷皇長子之封<lb/>
則臣等快意紓心又有雀躍動容不能自已者第人主<lb/>
知過而悟不若痛改其過之為悟也真聞言而耻不若<lb/>
盡行其言之用耻也切今日大小臣工之言非挾制也<lb/>
欲各攄忠悃以彰皇上之大信故其言不謀而符非謗<lb/>
祖蔑訓也欲申解聖謨以成皇上之至明故其情大同<lb/>
<pb n="KR2l0010_WYG_048-34a"/>
而若黨又見皇上昔已改期近復改封故進言者疑之<lb/>
深發之驟而不自知其迹涉于訕也其忠君愛國之誠<lb/>
則均可諒者且聖諭有云若是認錯置朕何地紬繹斯<lb/>
㫖則皇上之悔悟不隠然見言辭之表乎又云朕正為<lb/>
卿含忍欲商量别處之法臣等思之自册立之外更有<lb/>
何法可處乎竊謂停封見皇上之知過惟册立則復於無<lb/>
過矣少俟二三年又疑皇上之憚于改過惟仍於二十<lb/>
一年行則庶幾不貳過矣割持疑不決之心勿牽東而<lb/>
<pb n="KR2l0010_WYG_048-34b"/>
顧其西發淵衷獨㫁之明勿既可而嫌其否今舉國以<lb/>
並封為非皇上業從之矣而舉國以册立為請皇上可<lb/>
獨寢之乎諸臣之言正所以全國體也全聖徳也亦所<lb/>
以全輔臣也嘉祐間宋仁宗之立儲也命韓琦曰此事<lb/>
豈可使婦人知只中書行足矣書之青史於今頌焉臣<lb/>
願皇上以是為法而奮然行之則詔㫖迅于雷霆聖意<lb/>
朗于星日皇長子安而中外之人心舉安矣臣禮官也<lb/>
若東宫不立則朝廷之大典終屬未修疏請不堅則臣<lb/>
<pb n="KR2l0010_WYG_048-35a"/>
等之素心終為未盡固不敢因王封之停而遂緩建儲<lb/>
之請又安敢避切責之嚴而姑為退聽之計哉章奏如<lb/>
流見臣工之望已極職掌攸關在禮官之心更苦惟皇<lb/>
上勉圖之臣不勝悚息祈懇之至<lb/>
　　　請册立皇長孫疏<lb/>
萬厯四十七年禮部題為景運昌隆元孫英茂請舉册<lb/>
立選婚大典以昭熈朝盛軌以慰中外屬望事儀制司<lb/>
案呈竊惟聖祐無疆之錫衍于雲仍君子有糓之貽施<lb/>
<pb n="KR2l0010_WYG_048-35b"/>
于孫子故麟定用繩其武而燕翼必藉厥謀蓋祖孫父<lb/>
子會合于一堂誠千載一時而述作創垂綿延于百代<lb/>
亦萬年一日事誠希遘舉貴及時我皇上臨御之二十<lb/>
九年册立皇太子越五年乙巳皇長孫生維時謁告郊<lb/>
廟尊上聖母徽號播告天下萬靈為擁䕶億兆為欣戴<lb/>
者已十五年于茲矣顧此志學之年正當謝幼之日正<lb/>
位乎震重徼天地祖宗之靈毓徳于蒙蚤荷社稷山川<lb/>
之重凡臣工黎庶所為翹首而望傾耳以承庶幾旦暮<lb/>
<pb n="KR2l0010_WYG_048-36a"/>
獲覩此册立盛典普天率土有同心也本朝二百五十<lb/>
餘年聖子神孫獨遭其盛者惟成祖文皇帝永樂八年<lb/>
以皇長孫宣宗監國明年册立為太孫時睿齡止有十三<lb/>
嵗成祖功髙識逺其當日計先大本曾不踰時乃今歴<lb/>
九皇帝僅見之皇上逾二百年始復得之長孫此累朝<lb/>
之間實出百世之竒逢豈偶然哉臣等備查要例親王<lb/>
次孫郡王次子及将軍中尉子十五嵗請封請婚若親<lb/>
王世孫郡王長孫則十嵗請封十五請婚等而上之皇<lb/>
<pb n="KR2l0010_WYG_048-36b"/>
長孫又可知也在今日請婚正此其時若請封則已屬<lb/>
後期矣臣等于萬厯四十三年五月間恭逢宣召皇上<lb/>
親發玉音聖母稀齡即欲册立皇大孫是當璧重托聖<lb/>
衷久定今日月維良戩糓罄宜駢集輻輳亦有不可坐<lb/>
失者維茲八月日纒夀星萬嵗之岡陵千秋之日月并<lb/>
集于一時萬國之朝宗四方之玉帛會合于此日在朝<lb/>
廷則吉祥之善事在臣庶則禱祝之私心誠得及時舉<lb/>
行則不惟歡聲雷動自都城及之海隅計九廟在天之<lb/>
<pb n="KR2l0010_WYG_048-37a"/>
神與聖母當日冀見成立之念罔不克慰三代有道之<lb/>
長備在皇上之一身自此而子子孫孫似續百世實始<lb/>
基之矣豈非熈朝之盛事伏乞勅下臣部先将册立事<lb/>
宜擇日戒事即于此月舉行其選婚以次具儀臣等無<lb/>
任引領待命之至<lb/>
　　　請立東宫疏<lb/>
萬厯四十八年禮部題為仰遵遺詔謹請册立東宫以<lb/>
培國本以慰臣民屬望事儀制司案呈切照自古繼體<lb/>
<pb n="KR2l0010_WYG_048-37b"/>
之君幼冲在疚者抱痛于不造之家遲暮艱嗣者貽憂<lb/>
于如綫之緒求其以鼎盛之年嗣服而又復擁有長子<lb/>
如皇上者無論我朝僅見即前代亦未易多得是父子<lb/>
作述之間皇上所得于天者不可謂不厚矣顧知為子<lb/>
者必知為父而止慈者乃為止孝則克遵遺訓以凝承<lb/>
天意信無急于及時册立皇長子矣臣部于册立一事<lb/>
催請數四致厪先帝彌留之囑其在天之靈當必以不<lb/>
及見為恨且悔前此舉行之遲矣臣查要例凡郡王長<lb/>
<pb n="KR2l0010_WYG_048-38a"/>
子長孫十嵗請立十五嵗請婚豈天子之子年十六尚<lb/>
有待乎往時皇上毓徳青宫元子朝夕與俱而食息與<lb/>
共也顧復之愛實以父而兼母訓迪之嚴又以父而兼<lb/>
師今非其時矣日有萬㡬應接不暇即欲與元子煦育<lb/>
如昨提撕如昨勢或不能自非蚤為册立副之保傅之<lb/>
手日為䕶持而磨琢皇上之心亦必不安是册立遺詔<lb/>
先帝非獨為皇長子慮實為陛下慮也古者八嵗入小<lb/>
學十五嵗入大學不知皇長子向来工夫何似寸陰尺<lb/>
<pb n="KR2l0010_WYG_048-38b"/>
璧恐難再待及今圖之猶以為晩皇上首䘏三韓徧及<lb/>
九塞官聯布位税使撤囘曾不崇朝而遺詔奉行速于<lb/>
傳命况此尤根本命胍所係亦何俟臣言之贅也伏乞<lb/>
勅下臣部擇吉具儀即賜舉行先帝於昭之神實式慿<lb/>
之矣除選婚講學容臣另疏具請外曷勝激切屏營之<lb/>
至<lb/>
　　　乞寝貴妃封后疏<lb/>
啓為查照無據之例亟寝非禮之封以昭國典以成大<lb/>
<pb n="KR2l0010_WYG_048-39a"/>
孝事儀制司案呈今蚤内閣方從哲傳皇太子殿下令<lb/>
㫖父皇遺言爾母皇貴妃鄭氏侍朕有年勤勞茂著着<lb/>
進封皇后卿可傳示禮部查例来行敬此臣捧誦不勝<lb/>
駭愕隨即詳考累朝典故並無此例按例其以配而后<lb/>
者乃敵體之經其以妃而后者則從子之義故歴朝来<lb/>
豈其無抱禂之愛而終引去席之嫌者則以例所不載<lb/>
也皇貴妃事先帝有年果其有前例可援亦何俟今日<lb/>
乃不聞倡議于生前而顧遺囑于逝後豈彌留之際神<lb/>
<pb n="KR2l0010_WYG_048-39b"/>
情有不自主者遂不及致詳即先帝念皇貴妃之勞當<lb/>
不在位號之間殿下體先帝之心亦不在尊崇之末且<lb/>
王皇貴妃誕育殿下豈先帝所不留意者乃恩典尚爾<lb/>
有待而欲令不屬毛離裏者得子其子母其母恐九原<lb/>
亦不無怨恫也鄭皇貴妃賢而習于禮處非其據必非<lb/>
其心之所樂何如曲體其心俾得相安所為善承先帝<lb/>
者孝更孰大于此乎若祖宗故典不載而一旦創行播<lb/>
之天下書之史册傳之後䙫将為盛代典禮之累且昭<lb/>
<pb n="KR2l0010_WYG_048-40a"/>
先帝之失言非所以為孝也中庸以善繼善述為孝所<lb/>
為善者正斟酌于義之可否也義可行則以遵命為孝<lb/>
義不可行則以遵禮為孝臣願殿下體武王之孝而為<lb/>
繼述之善無徒以遵命為孝也臣若不顧義與禮之當<lb/>
然而徇殿下之意㫖則臣欺罔不忠之罪不容于誅矣<lb/>
臣不敢以不忠事主尤仰冀殿下以大孝自居也臣不<lb/>
勝悚仄隕越之至<lb/>
　　　儲教疏<lb/>
<pb n="KR2l0010_WYG_048-40b"/>
　　　輔導太子疏<lb/>
𢎞治七年南京廣西道御史郭繼言人主垂無窮之統<lb/>
其本惟在於太子而太子之善則又在於輔臣稽諸往<lb/>
古益輔啟以衍夏祚四百餘年伊尹輔太甲以衍商祚<lb/>
六百餘年秦以李斯趙髙為輔其平昔所以教之者皆<lb/>
致亡之道也尚何能保有其國哉漢昭帝年方十四即<lb/>
能辨霍光之譛然終不能為漢賢主得非輔之者不學<lb/>
無術之人乎今皇太子聦明異常正當選擇輔佐之時<lb/>
<pb n="KR2l0010_WYG_048-41a"/>
臣愚以為師傳講讀之官必須擇取平昔孝行彰聞忠<lb/>
藎著稱嚴毅方正學術無偏者為之其侍御僕從之人<lb/>
亦必擇取平昔志撡端潔威儀謹恪慈祥篤實者為之<lb/>
其輕薄淺露憸邪忌刻之徒一切勿取則前後左右罔<lb/>
非正人自然可以涵養氣質熏陶徳性異日堯舜之徳<lb/>
雍熈之治皆自此出矣奏入命所司議禮部議謂繼所<lb/>
言與兵部尚書馬文升前所言之意合皆深得古人教<lb/>
養太子之遺意我朝列聖繼統率循此道故建儲之後<lb/>
<pb n="KR2l0010_WYG_048-41b"/>
出閣之際必慎選名徳以充講讀輔導之任凡左右僕<lb/>
從之職亦皆遴選以充彛典具在皆可舉行伏惟聖明<lb/>
鑒帝王之法遵祖宗之制博其人以專其任宗社之休<lb/>
生民之福端繫于此上曰慎選端人輔導皇儲各官所<lb/>
言誠國家要務爾禮部其記之待皇太子出閣以聞<lb/>
　　　請儲教疏<lb/>
禮部儀制司郎中于孔兼謹奏為皇子睿齡漸長豫教<lb/>
當先懇乞聖明蚤定出閣之期以慰羣情以隆治本事<lb/>
<pb n="KR2l0010_WYG_048-42a"/>
臣惟國家有不容不亟舉之典禮臣子有不得不屢控<lb/>
之情辭陛下有不可不聽從之理勢則今日訓儲是也<lb/>
往日輔臣請之矣九卿臺省繼之矣請而不聴司屬亦<lb/>
得言之盖事關國本雖出位何嫌時已届期即批鱗何<lb/>
避矧儀屬臣司誼有難于坐視者夫元儲之位天所定<lb/>
也人所歸也明㫖昭然則已勒之史館播之㝢内矣顧<lb/>
及時講學家法當遵此而不急圖之是陛下為父而不<lb/>
念其子也可乎哉臣聞聖功係于蒙養不義習與性成<lb/>
<pb n="KR2l0010_WYG_048-42b"/>
聰明方啟而導以賢哲之芳規則易勸慾竇未開而誡<lb/>
以狂愚之覆轍則易警當爾之時童心尚純講一字即<lb/>
有一字之明蚤一日即有一日之益也庶人之子八嵗<lb/>
入小學出就外傅矣奈何天子之子已八齡而泄泄然<lb/>
莫教之乎教之之道臣未暇舉其精者如應對進退則<lb/>
有節問安視膳則有儀聲色貨財人間臭蠧也玉液醇<lb/>
醪臟腑鴆毒也昧爽臨朝日昃不食古聖王之盛軌也<lb/>
他如近君子逺小人宥言官節遊宴待臣工以禮馭左<lb/>
<pb n="KR2l0010_WYG_048-43a"/>
右以恩凡載在典章切中時事者皆宜反覆敷陳先事<lb/>
罕譬務求展卷有益入耳無違真不容一日緩者而教<lb/>
之之具尤望陛下果而行之開講有儀可令注請宫僚<lb/>
有設可令擇人出閣有期可令諏吉此陛下家事奚待<lb/>
人言父子至情奚須强聒臣不知陛下誠何係戀而久<lb/>
不為此也當此之年而猶然不舉臣懼元子慾竇一開<lb/>
燎原難撲驕盈一錮病本難除縱使聰明天啟亦當時<lb/>
儆風愆他日諍之為計晩矣此非皇子之責陛下之責<lb/>
<pb n="KR2l0010_WYG_048-43b"/>
也非皇子之自誤陛下誤之也臣謂陛下有不可不聽<lb/>
從之理勢者此也雖然臣尤望宸衷之獨㫁焉昔宋仁<lb/>
宗嘉祐間儲位未定知諫院范鎮前後章凡十九上議<lb/>
定矣韓琦曰事若行不可中止乞内中批出帝意不欲<lb/>
宫人知曰只中書行足矣此宋朝美事載之史册可攷<lb/>
也陛下倘有意倣而行之乎不然恐日延一日年復一<lb/>
年則莞簞之言膠於肺腑宫闈之態幻於風雲臣子意<lb/>
外隠憂又有不忍言不敢言者臣備員儀曹事關職掌<lb/>
<pb n="KR2l0010_WYG_048-44a"/>
且時值新秋欣逢萬夀之臨邇中懐丹悃翹望吉典之<lb/>
並行伏冀陛下毋忽小臣之言俯寛出位之罪深思逺<lb/>
慮一旦翻然旋命禮官亟修盛舉使天下曉然知皇子<lb/>
出閣有期國本已定上以慰九廟在天之靈近以悦兩<lb/>
宫聖母之意逺以副四海臣民快覩之心萬世無疆之休<lb/>
端在是矣<lb/>
　　　請儲講疏<lb/>
禮部題為春講已逾韶光可惜懇乞聖明思維國本以<lb/>
<pb n="KR2l0010_WYG_048-44b"/>
固萬世治安事竊惟皇太子廢學十餘年矣若非關宗<lb/>
社之安危生民之休戚國祚之修短臣工咸欲将順何<lb/>
敢攖鱗各有職掌何敢越俎乃今單言之合言之小臣<lb/>
言之大臣親臣言之北之諸臣言之南之諸臣言之年<lb/>
年言之月月言之蓋不忍坐視廢學釀将来無窮之禍<lb/>
萬不得已而有言耳春講開于二月輟于五月今去開講<lb/>
之期已遥而距輟講之期甚促皇上置諸臣之疏不一動<lb/>
念豈待秋深復以寒為解耶輕儲學是輕國本也輕國<lb/>
<pb n="KR2l0010_WYG_048-45a"/>
本是輕宗社生靈也祖宗艱難創業欲貽之世世而皇<lb/>
上視主器之重輕于尚枲視羣臣之言等于飄風母論<lb/>
書之史册貽笑千古即祖宗在天之靈必恫乎有餘悲<lb/>
者累朝全盛之天下詎宜兒戲若此耶至如皇長孫年<lb/>
逾十齡矣我朝家法未嘗十齡不就傅者皇上欲治天<lb/>
下而不先正其家欲羣臣百姓遵皇上之訓而不先遵<lb/>
祖宗之訓本之不端末于何有且皇太子皇長孫久不<lb/>
出閣講讀中外流言皆疑皇上不加意皇儲此等風聲<lb/>
<pb n="KR2l0010_WYG_048-45b"/>
詎可示人恐奸宄窺隟而生心䜛邪乗機而肆毒雖宗<lb/>
社有靈萬不至此然亦不可視為細故而忽之矣目今<lb/>
天氣冲和亟宜命皇太子出講文華殿復命皇長孫就<lb/>
傅西序庶幾勤親講幄則元良之徳端而篤厚儲闈則<lb/>
窺伺之端息萬年有道之長在此一舉矣<lb/>
　　　皇長孫出閣疏<lb/>
禮部題為皇長孫志學之年久稽出閣今當讀禮之日<lb/>
亟宜擇期鼓篋以成睿質事儀制司案呈照得自古聖<lb/>
<pb n="KR2l0010_WYG_048-46a"/>
人之學皆就講于師資自古好學之君皆惜陰于分寸<lb/>
頃年東宫輟講臣等之牘屢陳矣想皇上至慈不日且<lb/>
俞閣臣之請臣等毋庸喋喋矣惟是皇長孫年幾志學<lb/>
尚未出講血氣未定難冀徳性之清明防閑不周難保<lb/>
身體之强固所恃以益神智而逺竒衺非見正事聞正<lb/>
言親正人不可則舍出閣就傅而外計無復之矣邇者<lb/>
皇太子才人薨逝皇長孫之所自出當悲哀倥偬之際<lb/>
豈宜進此迂濶不切之譚第古人居喪讀禮所以助孝<lb/>
<pb n="KR2l0010_WYG_048-46b"/>
思而節哀毁也過則俯而就抑情以合中不及則企而<lb/>
及望標而奮武讀禮固無妨于居喪而居喪實有藉于<lb/>
讀禮也初喪講學誠非人情俟七七之後似宜妙簡講<lb/>
讀之臣寫做作課而外日講禮記數條以助發其哀思<lb/>
而範圍其睿體益無大于此而計無便于此者伏惟皇<lb/>
上慨賜施行然臣等猶有杞人之慮焉才人末薨慈母<lb/>
愛子必極其周詳今一旦失恃飲食起居之節誰為調<lb/>
䕶寒暄出入之宜誰為節宣此皇上及皇太子當時時<lb/>
<pb n="KR2l0010_WYG_048-47a"/>
注念者也左右之人有忠直可托重者否蓋慈父之愛<lb/>
子也應慮其微忠臣之愛君也必防其漸臣因請講而<lb/>
併及之伏惟皇上留意宗社幸甚天下幸甚<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0010_WYG_048-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷四十八<lb/>
</p>
<p>
</p>
  </div>
</body>
</text>
</TEI>
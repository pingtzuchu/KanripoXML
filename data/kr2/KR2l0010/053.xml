<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷五十三</head> <lb/>
    <p>
<pb n="KR2l0010_WYG_053-1a"/>
欽定四庫全書<lb/>
　禮部志稿卷五十三<lb/>
　　　　　　　　　　　　明　俞汝楫　編<lb/>
　列傳<lb/>
　　尚書倪岳<lb/>
倪岳字舜咨應天府上元縣人南京吏部尚書謙之子<lb/>
天順八年進士改翰林院庶吉士成化元年授編修與<lb/>
脩英廟實録秩滿陞侍讀充經筵講官丁父憂服闋復<lb/>
<pb n="KR2l0010_WYG_053-1b"/>
任預脩文華大訓成遷學士充東宫講讀官二十二年<lb/>
陞禮部右侍郎二十三年憲宗賔天充山陵使時孝宗<lb/>
初即位典禮坌集皆下禮部尚書周洪謨老多疾議擬<lb/>
多出岳手遂釐正祀典凢京師諸神祠淫名侈費諸不<lb/>
經訓者裁革殆盡國朝自徳祖以下九廟已備及憲宗<lb/>
山陵禮畢神主皆陞祔于制當祧廟下禮部集廷臣議<lb/>
岳力言國家自徳祖以上莫推其世則徳祖乃周之后<lb/>
稷也不可祧懿僖仁三祖以次當祧至太祖太宗為周<lb/>
<pb n="KR2l0010_WYG_053-2a"/>
之文武百世不遷今憲宗新祔當祧懿祖一廟宜于太<lb/>
廟寢殿後别建藏祧主之所如古夾室之制每嵗暮則<lb/>
奉祧主合享亦如古祫祭之制時又言孝穆太后宜祔<lb/>
廟者復詔議之岳言孝穆神主宜于奉先殿旁别立廟<lb/>
嵗時祭享悉如奉先之儀奏上詔悉從之時程敏政又<lb/>
欲改定孔庭從祀諸賢岳言馬融王弼之徒其立身不<lb/>
無可貶然秦漢以來六經出於煨燼賴諸子抱遺經專<lb/>
門講授經以復存自唐之註疏多祖其言今之經傳引<lb/>
<pb n="KR2l0010_WYG_053-2b"/>
用尚多其説則何可盡廢七十子名字自馬遷以來相<lb/>
沿已乆千百年後何可臆定於是咸復舊𢎞治元年進<lb/>
左侍郎時以灾異求言岳同尚書耿裕等䟽寅畏天戒<lb/>
七事未幾復陳八事上嘉納焉二年賽瑪爾堪差人進<lb/>
貢岳具奏海南諸畨國入貢有勘合者例與廣東布政<lb/>
司比對起送赴京其餘不許起送係是定例今賽瑪爾<lb/>
堪差人進貢却乃即便差人起送似此故違合當㕘究<lb/>
上從其言差官阻回不受貢六年進禮部尚書時始五<lb/>
<pb n="KR2l0010_WYG_053-3a"/>
十㑹京師大雨雹具言雨雹之作天所以告陛下宜深<lb/>
求致災之繇以回天意又勸上勵精以勤聖學推誠以<lb/>
開言路止無功之賞停不急之役黜奸貪進忠直時有<lb/>
㫖四川光相寺國師琳沁珠卜取来大慈恩寺住坐岳言<lb/>
琳沁珠卜等俱以西畨清凈之徒壊禮義之教不可也<lb/>
皇上首賜罷黜中外稱聖今欲行取來京於皇上初政<lb/>
之清明制命之嚴正不無少損又西域胡人從海道進<lb/>
獅子岳言獅者外夷之獸真偽不可知且海道亦非西<lb/>
<pb n="KR2l0010_WYG_053-3b"/>
域常貢之路詔還之八年七月有㫖聖母年老念叔<lb/>
崇王欲得一見便冩勅差官請来岳極論事有未便者<lb/>
三上不納尋復有㫖免王来岳力居多先是四方奏報<lb/>
灾異禮部率類其凢嵗終一復以為故事岳乃以日月<lb/>
先後彚分條析末復援經史懇懇為上言之𢎞治九年<lb/>
知貢舉岳凡三知貢舉防範嚴宻如帖圗編號每因舊<lb/>
法出新意後遂不可易本年改南京吏部累官南京兵<lb/>
部改吏部尚書加太子少保卒於官年五十八賜寳鈔萬<lb/>
<pb n="KR2l0010_WYG_053-4a"/>
貫遣禮官諭祭者四勅有司治塟仍給驛歸其䘮贈光<lb/>
禄大夫少保諡文毅官其子為中書舎人岳状貌魁異<lb/>
望之如神人有文武才畧在禮部儀文制度多所擬定<lb/>
事當廷議往往片言而决天下皆仰望其風采獨在翰<lb/>
林時太監黄賜母死衰服送塟論者謂其急於功名䁥<lb/>
比權要君子亦深惜焉<lb/>
　　尚書徐瓊<lb/>
徐瓊字時庸江西金谿縣人自㓜穎敏向學慱通經史<lb/>
<pb n="KR2l0010_WYG_053-4b"/>
為文竒逸不滯景泰庚午領鄉薦天順丁丑進士第二<lb/>
人授翰林院編修預修英廟實録成化丙戌同考㑹試<lb/>
士丁亥修大明一統志成陞侍講辛夘典應天鄉試丙<lb/>
申陞南京翰林院侍讀學士署院事丁未春陞南京太<lb/>
常寺卿掌南國子監事𢎞治庚戌陞南京禮部右侍郎<lb/>
癸丑改比部左侍郎時尚書倪文毅公岳清徳宿學為<lb/>
世推重挺然任事不少規避權貴忌之瓊托婣貴戚垂<lb/>
涎代岳丙辰㑹南京吏部缺尚書舉岳補之遂陞瓊為<lb/>
<pb n="KR2l0010_WYG_053-5a"/>
禮部尚書衆論諽然不平初祠部度僧道十年一舉時<lb/>
僧道集京師以萬計權貴多為之請左侍郎傅瀚持不<lb/>
可遂同議上疏仍改十年給度之例又太常寺卿崔志<lb/>
端謂本寺與光禄寺太僕寺不同不係禮部統屬瓊具<lb/>
奏朝廷每大事㑹議正該六部都察院通政司大理寺<lb/>
未聞有太常寺也今欲與九卿衙門齊得乎况本寺乃<lb/>
祠部之一事與光禄寺為膳部之一事太僕寺為駕部<lb/>
之一事相同但以此三事乃事之大者所以又設此三<lb/>
<pb n="KR2l0010_WYG_053-5b"/>
等衙門以專之耳今太僕寺既屬兵部光禄寺既屬禮<lb/>
部矣獨太常寺與禮部齊可乎正以志端發身道流穢<lb/>
行彰聞累經弹劾未蒙黜退乃敢愈無忌惮忍為欺罔<lb/>
通應究問上戒諭志端於是體統不紊戊午以青宫出<lb/>
閣加太子少保因四方災異上言数事上可之己未知<lb/>
貢舉庚申上疏乞骸加太子太保給驛歸後年八十有<lb/>
一卒瓊以髙第致位宗伯遭逄孝宗明聖在上不能展<lb/>
諝陳慮舉明主于三代之隆徒納欵中貴驟致通顯屢<lb/>
<pb n="KR2l0010_WYG_053-6a"/>
經給事中彭城等御史余濓等交章論列去位識者惜<lb/>
之<lb/>
　　尚書傅瀚<lb/>
傅瀚字曰川江西新喻縣人少穎秀拔異讀書過目成<lb/>
誦始就外傅則往往推究奥義人多竒之癸未㑹試科<lb/>
塲災寢疾幾殆忽神人見夢曰弗憂也公前程逺大疾<lb/>
今愈其年八月中㑹試甲申賜同進士出身改庶吉士<lb/>
除翰林院檢討憲宗一日於内得古帖斷爛不可讀命<lb/>
<pb n="KR2l0010_WYG_053-6b"/>
中使持至内館適瀚至直次為韵語湏㬰授中使以復<lb/>
上大悦有珍饌法醖之賜九載進修撰兼司經局校書<lb/>
日侍孝宗於春宫遷左諭徳兼檢討充經筵講官及東<lb/>
宫講官孝宗嗣位以舊學恩進太常寺少卿兼侍讀仍<lb/>
充經筵講官兼日講每進講誠意懇切敷陳詳婉而進<lb/>
止雍容上每注聽焉憲宗實録成進太常卿兼侍講學<lb/>
士乆之遷禮部右侍郎㑹南部缺叅賛僉舉尚書倪岳<lb/>
瀚言倪之才何可寘之南或謂倪往公不當次進乎瀚<lb/>
<pb n="KR2l0010_WYG_053-7a"/>
曰吾知為國遑恤其他及金谿徐公瓊進尚書瀚轉左<lb/>
侍郎徐凢事多倚成之初祠部給度十年一舉時僧道<lb/>
集京師以萬計權貴多為之請澣力言此軰蠧耗天下<lb/>
宜痛加禁革縱未能如祖宗朝之制亦當稍賜裁抑遂<lb/>
改十年給度之例時以龜山楊時從祀孔子廟廷言者<lb/>
因謂羅從愿李侗亦當從祀瀚言二子著述視尹焞㳺<lb/>
酢謝良佐未知所先後二子從祀則三人似不可遺道<lb/>
學所在其可濫乎乃止己未知貢舉俄用廷薦以本官<lb/>
<pb n="KR2l0010_WYG_053-7b"/>
兼翰林院學士掌詹事府事仍兼日講官㑹典副總裁<lb/>
庚申進禮部尚書㑹京師地震雨雹四方日奏灾異因<lb/>
疏言今賦重役繁民窮財盡宜躬行節儉以先天下庶<lb/>
民困苦可蘇時陜西地震異甚復率諸公卿條奏三十<lb/>
一事如敬天勤民法祖修徳汰冗官罷工役减齋醮省<lb/>
上供尤拳拳焉奏留中又復言民心易感在結之以恩<lb/>
天意可囘在應之以實屬者所陳謂當如拯溺捄焚猶<lb/>
恐不及而側聽彌月未賜宸斷何以回天意哉疏上報<lb/>
<pb n="KR2l0010_WYG_053-8a"/>
可保定獻白鴉謂祥瑞不當奏陕西守臣熊翀得玉璽<lb/>
来獻乞頒示天下以為傳國之寳復出也瀚言以史傳<lb/>
諸書考之刑制篆刻皆不類其為贗作無疑即使非贗<lb/>
人主受命在徳不在璽自前世以秦璽為寳得之者君<lb/>
臣動色相慶我太祖以聖徳受命製一代之璽傳之聖<lb/>
子神孫夀昌之福萬世無極何藉於彼哉上廼以其璽<lb/>
屬庫藏之尋以足疾在告上数遣醫來視因乞致仕不<lb/>
允壬戌年歿於官上賜寳鏹為治歛具贈太子太保諡<lb/>
<pb n="KR2l0010_WYG_053-8b"/>
文穆諭祭者三給舟車遣官䕶行為營塟事瀚好學力<lb/>
行至老彌篤平生著述多本於理書法遒麗有晋人風<lb/>
韻性縝宻有矩度事必思而後行其在上前雖舉歩後<lb/>
先髙卑輕重疾徐毫髪皆可較勘聞人有善汲引如不<lb/>
及兩主文衡人稱其公明但同鄉監生汪鎔誣奏大學<lb/>
士劉健李東陽或謂瀚實嗾之而嫁禍于程敏政謝遷<lb/>
王華咸中誣之不能不致疑于國史所訾云<lb/>
　　尚書張昇<lb/>
<pb n="KR2l0010_WYG_053-9a"/>
張昇字啟昭江西南城人成化己丑進士第一人授翰<lb/>
林院修撰後以皇太子出閣特改左春坊左賛善充東<lb/>
宫講讀官秩滿陞右春坊右諭徳孝宗即位以從龍恩<lb/>
進左庻子兼翰林侍讀故事特改宫僚者例轉数階而<lb/>
昇以憂居後至但進一階疑大學士劉吉抑已摭吉過<lb/>
劾之忤上左遷南京工部員外郎以憂去服闋㑹吉已<lb/>
去位復庶子言数事多中時弊尋陞詹事府少詹事兼<lb/>
翰林院侍讀學士歴陞左右侍郎轉尚書時崔志端以<lb/>
<pb n="KR2l0010_WYG_053-9b"/>
太常樂舞生積資至為同官頗倨傲昇常别流品以裁<lb/>
割之屬官有授徒講經者御史楊儀之子在講下嘗出<lb/>
入部中遇昇散部失趨避命司務朴而拘之儀不能平<lb/>
劾昇不恊人望自是名益損屡為言官所指嘗奉詔選<lb/>
宫女禁娼優卒𨽻家不得與榜書𨽻為吏衆閧然騰謗<lb/>
昇乃不安于位遂致仕加太子太保劉瑾用事又以為<lb/>
尚書時裁抑晋府郡王封爵鐫所加官正徳十二年冬<lb/>
卒訃聞輟朝一日贈太子太傅諡文僖賜祭塟如例昇<lb/>
<pb n="KR2l0010_WYG_053-10a"/>
愿慤有餘居官雖無大建白然自守謹飭為文平實嘗<lb/>
主兩京鄉試所取得侍郎儲巏編修陳瀾皆名士論者<lb/>
以為得人<lb/>
　　尚書李傑<lb/>
李傑字世賢蘇州府常熟人成化丙戌進士改翰林院<lb/>
庶吉士授編修陞侍講二十二年充東宫講讀官秩滿<lb/>
陞侍讀學士𢎞治初以宫僚恩陞左春坊左庶子兼侍<lb/>
讀學士四年陞南京國子監祭酒時方修憲廟實録留<lb/>
<pb n="KR2l0010_WYG_053-10b"/>
館中校正書成乃行以憂去服闋改太常寺少卿兼侍<lb/>
讀學士掌院事十三年陞南京禮部右侍郎十五年改<lb/>
禮部右侍郎轉左侍郎正徳元年充孝廟實録副總裁<lb/>
尋陞南京吏部尚書二年改禮部尚書時逆瑾用事納<lb/>
晋府鎮國将軍表槏等賂欲進封為郡王傑坐前與尚<lb/>
書張昇皆持不與進封之議忤瑾意遂令致仕瑾誅有<lb/>
㫖在起用之列正徳十二年閏十二月卒贈太子少保<lb/>
傑持己矜嚴待後進頗立崖岸晩以忤瑾而去士論髙<lb/>
<pb n="KR2l0010_WYG_053-11a"/>
之其為詩文亦温厚可觀<lb/>
　　尚書周經<lb/>
周經字伯常山西陽曲人南京刑部尚書諠之子也天<lb/>
順庚辰進士改翰林院庶吉士授檢討纂修英廟實録<lb/>
成進編脩秩滿進侍講十四年孝宗出閣改春坊左中<lb/>
允𢎞治改元以東宫恩陞太常寺少卿兼侍讀二年擢<lb/>
禮部右侍郎四年改吏部尋轉左九年擢戸部尚書尋<lb/>
加太子太保十三年以災異乞免加太子太保致仕十<lb/>
<pb n="KR2l0010_WYG_053-11b"/>
八年起為南京户部尚書以疾辭㑹丁母憂未上正徳<lb/>
三年復起為禮部尚書居数月以病乞休復致仕卒年<lb/>
七十有一上輟視朝一日贈特進光禄大夫右柱國太<lb/>
保諡文端賜祭塟如例經在館乆淹有諷之圗速化者<lb/>
卒不為動及居禮部議政蒞事必傅經義若却西域貢<lb/>
獅毁黄村尼寺為先朝盛徳事皆經賛成之在吏部時<lb/>
有指民田為閒地獻太監李廣者廣固欲得之經草奏<lb/>
率諸司言之事遂寢及遷户部人以其出翰林或不能<lb/>
<pb n="KR2l0010_WYG_053-12a"/>
理錢穀視事後嚴條約革宿弊剖决如流郎吏皆嘆服<lb/>
以為難及中官織造於南京者屢以引鹽𣙜課為請賴<lb/>
經奏裁省甚多大内張燈取外帑銀三萬兩經言不可<lb/>
以小民脂膏供耳目之玩乃命以明年内庫嵗額償之<lb/>
近戚貴幸有所陳請一裁以法皆歛不得肆而怨日益<lb/>
深致仕命下廷臣皆相顧失色争上疏留之是後中外<lb/>
奏薦多致八十餘疏前此未之有也經少頴敏莊重寡<lb/>
言笑孝友純至自為小官已志用世及為戸部尚書秉<lb/>
<pb n="KR2l0010_WYG_053-12b"/>
正執法竟以不合去人甚髙之其復起也則以其壻曹<lb/>
元與劉瑾有連或謂元實為之時經已病又黽勉赴召<lb/>
則不能無責備云<lb/>
　　尚書白鉞<lb/>
白鉞字秉徳真定府南宫縣人兵部尚書圭之子成化<lb/>
甲辰舉禮部廷試第二名及第授翰林院編修𢎞治戊<lb/>
申同修憲廟實録以内艱去癸丑同考禮部丙辰秩滿<lb/>
遷侍讀己未充經筵講官壬戌復考禮部武宗在春宫<lb/>
<pb n="KR2l0010_WYG_053-13a"/>
充講讀官癸亥脩大明㑹典成進侍講學士賜宴禮部<lb/>
尋命與脩歴代通鑑纂要甲子考南畿鄉試乙丑以登<lb/>
極進學士加從四品俸充日講官正徳丁夘命教庶吉<lb/>
士署院事擢禮部右侍郎賜御製蟠龍諸軸并纂要本<lb/>
年改吏部三年轉左尋陞禮部尚書己巳賜玉帶庚午<lb/>
復命兼學士入内閣專典誥勅掌詹事府事加太子太<lb/>
保卒于官賜祭塟贈太子太保諡文裕鉞愽覧子史長<lb/>
於記誦體貌魁梧器局凝重為禮部尚書時逆瑾方用<lb/>
<pb n="KR2l0010_WYG_053-13b"/>
事值所難處寧稍遜避而亦不失其正云<lb/>
　　尚書費宏<lb/>
費宏字子充江西鉛山人成化丁未進士第一授翰林<lb/>
院修撰𢎞治中改左賛善事毅皇帝于東宫已陞右諭<lb/>
徳兼侍讀正徳中以舊學進太常寺少卿兼侍讀充日<lb/>
講官歴禮部左右侍郎至尚書皆直講如故尋入内閣<lb/>
與李東陽楊廷和等輔政事四方羣盗充斥以次削平<lb/>
詔録輔臣功官其子仍進太子太保户部尚書武英殿<lb/>
<pb n="KR2l0010_WYG_053-14a"/>
大學士寧濠請復䕶衛恃錢寧為内援賂遺狼藉宏䇿<lb/>
其必叛執勿與寧深憾以計傾之宏去位上即位詔召<lb/>
宏進少保入閣脩翊戴功加伯爵廕子錦衣衛指揮使<lb/>
世襲宏懇疏辭免時水旱相仍條陳救荒十事上嘉納<lb/>
又蠲逋賦减太僕寺馬價十五以輕齎之羡給漕卒議<lb/>
安大同叛卒皆宏謀也武廟實録成進少師兼太子太<lb/>
師上嘗製詠春及四景詩屬宏和上自序其端名曰詠<lb/>
春同徳録題其銜為内閣掌㕘機政輔導首臣其見任<lb/>
<pb n="KR2l0010_WYG_053-14b"/>
如此丙戌獻皇帝實録成進華盖殿大學士食正一品俸<lb/>
賜御製詩一章丁亥以疾求去疏再上賜馳驛歸及大<lb/>
學士張孚敬去位上思用舊臣手勅起宏于家宏至見<lb/>
便殿上親勞之賜銀圗書一文曰舊輔元臣時時燕見<lb/>
宻議奏對皆稱㫖無何遂卒上為輟朝詔贈太保諡文<lb/>
憲遣官䕶其䘮歸䘏典之厚諸大臣莫得比焉宏恭慎<lb/>
謙抑明集國家故事能持重得大體故三入政府以功<lb/>
名始終云<lb/>
<pb n="KR2l0010_WYG_053-15a"/>
　　尚書傅珪<lb/>
傅珪字邦端保定清苑縣人成化丁未進士改翰林院<lb/>
庶吉士授編修𢎞治中兼司經局校書與修大明㑹典<lb/>
陞左春坊左中允兼編修丙辰乙丑一再同考㑹試正<lb/>
徳初以東宫恩陞左諭徳兼侍講充經筵講官與修孝<lb/>
廟實録清理軍職貼黄丁夘考應天鄉試戊辰考武舉<lb/>
奉命授庶吉士業充日講官劉瑾柄政摘㑹典訛字珪<lb/>
以嘗與纂修降修撰旋以史勞陞左中允厯侍講學士<lb/>
<pb n="KR2l0010_WYG_053-15b"/>
庚午考順天鄉試陞吏部右侍郎轉左侍郎陞禮部尚<lb/>
書正徳十年卒年五十七珪為人強毅有執持人不敢<lb/>
干以私在禮部守法持正嘗因類奏四方災異陳時弊<lb/>
十事言甚剴切時上方好佛自名大慶法王外廷知之<lb/>
無徴以諫畨僧奏討田百頃為大慶王下院傅公遂劾<lb/>
僧曰法王何為者至與至尊並列大不道當誅有詔不<lb/>
問其妄求亦止優人臧賢被寵能軒輊士夫士夫或與<lb/>
善賢因是請改牙牌製如郡僚印文改方者珪不可召<lb/>
<pb n="KR2l0010_WYG_053-16a"/>
老優更事者詰曰爾優敢亂法爾寵可常保否即遺爾<lb/>
辱禍靡極矣優乃戢但與新之盜劉六擾中原勢炎炎<lb/>
熾太監誾以侍即完征之不能㓕乃先行左右賞閹後<lb/>
曺又立監鎗名謀統軍命多官議可否衆依違不斷珪<lb/>
怒而言今兵老民疲直以多冒功者失士心賊在腑肺<lb/>
孔棘民譁然思禍亂旦夕及宗社吾儕死不償責諸公<lb/>
尚唯唯将何待乎以是忤權倖忽傳㫖諭令乞休珪抗<lb/>
疏得歸兩京言官交章留之不報家居杜門謝賓客絶<lb/>
<pb n="KR2l0010_WYG_053-16b"/>
跡公府遺言戒子弟忝竊大官無以報國慎毋以䘏典<lb/>
請御史盧雍等以為言給祭塟如例<lb/>
　　尚書劉春<lb/>
劉春字仲仁四川巴縣人成化癸夘鄉試第一丁未進<lb/>
士及第授編修𢎞治辛亥轉修撰庚申充東宫講讀官<lb/>
秩滿遷左諭徳癸亥預修㑹典進侍講學士正徳紀元<lb/>
陞學士辛未擢吏部侍郎充經筵日講官明年陟禮部<lb/>
尚書凢舉動皆為乆逺計不務目前西僧有欲奪民地<lb/>
<pb n="KR2l0010_WYG_053-17a"/>
於甘州且乞遣官督建寺時闗中饑甚春力争以為不<lb/>
可謂非止病民邉警至不可支持竟停之占城世子失<lb/>
國竄居邦都即請封春曰春秋公孫青尚不辱命於衛<lb/>
况天朝乎疏上已之宗藩請封及婚嫁弊孔百出春即<lb/>
檢其行駁者盡語之吏不得欺以求賄又以祭塟諡議<lb/>
闗係勸懲乃奏為定格要家及故舊有以厚利力請者<lb/>
不為動乆之亦安其所宜得心亦莫之怨也每勲戚大<lb/>
臣病故上遣諭祭䘮家輙厚幣為謝習以為常春曰以<lb/>
<pb n="KR2l0010_WYG_053-17b"/>
尚書而受其贈遺豈惟輕已如國體何故事功臣襲爵<lb/>
表謝又皆禮部堂上分撰謝以銀幣悉却之其謹峻有<lb/>
守如此尋丁憂起復為禮部尚書兼翰林院學士在内<lb/>
閣專管誥勅掌詹事府事卒録東宫講讀勞詔特加祭<lb/>
二壇造墳安塟如例贈太子太保諡文簡春志行端潔<lb/>
徳量醇厚有古人風<lb/>
　　尚書毛紀<lb/>
毛紀字維之山東掖縣人成化丁未進士改庶吉士𢎞<lb/>
<pb n="KR2l0010_WYG_053-18a"/>
治二年授翰林院檢討十二年陞本院修撰十六年陞<lb/>
本院侍讀十八年陞左春坊左諭徳仍兼侍讀正徳元<lb/>
年丁父憂四年起服以㑹典故降侍讀本年以實録成<lb/>
陞翰林院侍讀學士尋陞本院學士五年陞户部右侍<lb/>
郎本年陞禮部尚書尋兼翰林院學士時遣使西域齎<lb/>
畨供紀西畨逺在萬里祖宗朝賜法王國師名號用以<lb/>
羈縻今不擾邉齎供媚之失天朝體又以儲嗣未建乞<lb/>
早定大計十一年命掌詹事府事管内閣誥勅十二年<lb/>
<pb n="KR2l0010_WYG_053-18b"/>
五月命兼東閣大學士内閣辦事累加太子太保文淵<lb/>
閣大學士少保改户部尚書武英殿大學士武皇帝大<lb/>
漸奉遺詔迎上入繼大統上即位論定䇿功封紀伯爵<lb/>
紀固辭不受尋改吏部尚書謹身殿大學士以疾乞致<lb/>
仕再疏請許之詔有司給月米嵗夫紀歴事三朝守正<lb/>
不阿晩家居二十年始終一節上嘗詔有司即其家存<lb/>
問及卒上輟朝一日贈太保諡文簡賜祭塟如例<lb/>
　　尚書李遜學<lb/>
<pb n="KR2l0010_WYG_053-19a"/>
李遜學字希賢河南上蔡縣人成化丁未進士改翰林<lb/>
院庶吉士授檢討𢎞治丙辰陞浙江按察司僉事以憂<lb/>
去終䘮改陕西陞副使又以憂去終䘮改山東前後更<lb/>
三任俱提調學校所至務從寛厚頗得士心正徳戊辰<lb/>
陞太常寺少卿提督四夷館明年仍入翰林兼侍讀陞<lb/>
户部右侍郎提督草塲尋改禮部陞左侍郎乙亥陞南<lb/>
京禮部尚書丙子以奉賀表入京改禮部明年兼學士<lb/>
掌詹事府事入内閣專管誥勅奉命授庶吉士業正徳<lb/>
<pb n="KR2l0010_WYG_053-19b"/>
十四年卒祭塟如例遜學為人開爽頗不羈為詩文有<lb/>
藻思<lb/>
　　尚書毛澄<lb/>
毛澄字憲清太倉州人𢎞治癸丑廷試第一授修撰丙<lb/>
辰同考㑹試己未預修㑹典癸亥轉左諭徳兼修撰預<lb/>
脩通鑑纂要甲子侍皇太子于東宫充講讀官敷奏明<lb/>
暢孝宗聞之甚喜徹御前中秋宴以賜之乙丑武宗登<lb/>
極擢左庶子兼侍讀賜金鑲束帶預修實録值内艱歸<lb/>
<pb n="KR2l0010_WYG_053-20a"/>
逆瑾柄國奪所陞秩瑾敗起服仍官侍讀庚午進侍講<lb/>
學士典順天鄉試九月署國子監事辛未充廷試讀卷<lb/>
官擢學士充日講官壬申掌院事教庶吉士讀書甲戌<lb/>
主考禮部㑹試尋陞吏部右侍郎丁丑進階通議大夫<lb/>
禮部尚書值武宗南廵澄上疏諫阻兵部尚書彭澤坐<lb/>
哈宻事将置重典澄預廷議首救免之己夘賜蟒衣玉<lb/>
帶逆濠就擒江彬擁邉兵邀駕駐通州命文武百官大<lb/>
臣出迎人人自危澄倡正議謂當訊馘告廟悉從之辛<lb/>
<pb n="KR2l0010_WYG_053-20b"/>
巳四月同駙馬都尉崔元奉迎世宗於郢邸賜白金千<lb/>
鎰綵段十襲預修武廟實録充副縂裁加太子太傅冊<lb/>
立中宫皇后充副使持節行禮未幾以議禮勿恊乞休<lb/>
卒于興濟舟中贈少保諡文簡澄逮事三朝忠勤敬慎<lb/>
終始如一論事侃侃不能為媕妸有古大臣之風云<lb/>
　　尚書羅欽順<lb/>
羅欽順字允昇江西泰和人𢎞治癸丑進士授翰林編<lb/>
修十三年陞南京國子司業正徳二年忤逆瑾黜為民<lb/>
<pb n="KR2l0010_WYG_053-21a"/>
五年起原職七年陞南京太常寺少卿九年陞南京太<lb/>
常寺卿掌南翰林院事十年陞南京吏部右侍郎十四<lb/>
年改吏部十六年轉左嘉靖元年陞南京吏部尚書二<lb/>
年改禮部尚書未任丁憂六年起吏部尚書以疾固辭<lb/>
詔准致仕賜月米嵗夫卒祭塟如例贈太子太保諡丈<lb/>
荘欽順學術純正操履端方是時有倡為師心頓悟之<lb/>
學者欽順為之反覆辯正其説甚具究所造詣可為信<lb/>
道不惑者矣<lb/>
<pb n="KR2l0010_WYG_053-21b"/>
　　尚書席書<lb/>
席書四川遂寧人繇進士授山東剡城知縣屢遷右副<lb/>
都御史廵撫湖廣歴南京兵部右侍郎召入為禮部尚<lb/>
書加太子太保監修獻皇帝實録加少保以目疾四上<lb/>
疏乞歸及薦尚書羅欽順自代勅加武英殿大學士致<lb/>
仕特賜第在京調治給俸如故命甫下卒上深悼惜賜<lb/>
祭九壇遣官營塟贈太傅諡文襄廕一子尚寳司司丞<lb/>
其初䘮一祭上親製文有曰學得真傳徳惟一致忠誠<lb/>
<pb n="KR2l0010_WYG_053-22a"/>
端慎蕳在朕心欲其圗政化之淳而遽奪忠良之速後<lb/>
雖同事之臣日或接見獨于謀議之善不可復聞書居<lb/>
官先後所至有能聲在雲南勦除霑益土舎安白之亂<lb/>
在福建聞宸濠之變募兵赴援為南京兵部侍郎奉勅<lb/>
賑濟淮揚饑民多所全活初大禮之議人持異見書擬<lb/>
疏上陳主事桂萼得其稿上之上召書入議陞為禮部<lb/>
尚書後大禮告成疏陳新政十二事上深納之書直諒<lb/>
勤敏遇事敢為故受知于上言無不從恩遇之隆始終<lb/>
<pb n="KR2l0010_WYG_053-22b"/>
不替云<lb/>
　　尚書吳一鵬<lb/>
呉一鵬直𨽻長州人𢎞治癸丑進士改翰林院庶吉士<lb/>
授編修陞侍講逆瑾矯㫖以擴充政事為名調南京刑<lb/>
部員外郎陞南京禮部郎中瑾誅復原職尋陞侍講學<lb/>
士累陞禮部右侍郎兼翰林院學士掌詹事府事充武<lb/>
宗實録副總裁書成進禮部尚書管部事居数月加太<lb/>
子少保改南京吏部尚書踰年以疾致仕賜嵗夫月米<lb/>
<pb n="KR2l0010_WYG_053-23a"/>
尋卒于家年八十餘賜祭塟如例贈太子太保諡文端<lb/>
　　尚書桂萼<lb/>
桂萼江西安仁縣人正徳六年進士授丹徒知縣被論<lb/>
調青田不赴後以言者薦補武康嘉靖癸未稍遷南京<lb/>
刑部主事時議大禮張璁方獻夫霍韜席書等咸執為人<lb/>
後之説為非是上心欲從之格于廷議萼因抗疏極論<lb/>
累累千餘言上遂召五臣還京竟定大禮繇是寵異之<lb/>
陞翰林學士詹事吏禮二部侍郎俄遷尚書加太子太<lb/>
<pb n="KR2l0010_WYG_053-23b"/>
傅少保己丑遂改兼武英殿大學士入内閣萼精悍狷<lb/>
隘以學術經濟自任既受上特達之遇遂直躬而行無<lb/>
所頋忌然其志遠才疎諸所規畫多迂滯不適于用方<lb/>
議禮時五臣同心排異議相得驩甚而萼與璁尤宻比<lb/>
末年二人者遂亦相失尋卒上念議禮功贈太傅諡文<lb/>
襄賜祭九壇命工部遣官營塟復録其子輿為尚寳司<lb/>
丞輻為中書舎人<lb/>
　　尚書方獻夫<lb/>
<pb n="KR2l0010_WYG_053-24a"/>
方獻夫廣東南海縣人𢎞治乙丑進士授禮部主事尋<lb/>
調吏部著大禮論二篇奏之其意與張桂論合上悦拜<lb/>
翰林侍講學士陞少詹事預經筵日講陞吏禮二部侍<lb/>
郎兼學士陞禮部尚書加太子太保吏部尚書以疾賜<lb/>
告居二年詔以原秩兼武英殿大學士入内閣辦事加<lb/>
少保又二年癸巳以疾乞歸許之未幾卒賜祭塟如例<lb/>
贈太保諡文襄獻夫始起郎署雖以議禮稱㫖不次擢<lb/>
用而性恬静立朝議論恒在平恕人以此多之<lb/>
<pb n="KR2l0010_WYG_053-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷五十三<lb/>
</p>
<p>
</p>
  </div>
</body>
</text>
</TEI>
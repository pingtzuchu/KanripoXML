<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷九十六</head> <lb/>
    <p>
<pb n="KR2l0010_WYG_096-1a"/>
欽定四庫全書<lb/>
　禮部志稿卷九十六<lb/>
　　　　　　　　　　　　明　俞汝楫　編<lb/>
　酌典備考<lb/>
　異同禮<lb/>
　　外官主祭之異<lb/>
洪武十五年正月禮部言天下布政使司府州縣凡祭<lb/>
祀社禝山川命文官主祭武官不與岷州等衛軍民指<lb/>
<pb n="KR2l0010_WYG_096-1b"/>
揮使司既職兼軍民其社禝山川之祭則宜從本司主<lb/>
之制曰可<lb/>
　　趙王居䘮之祭<lb/>
永樂七年八月命羣臣議趙王祭國社國稷山川等神<lb/>
行在禮部尚書趙羾戸部尚書夏原吉翰林學士兼左<lb/>
春坊大學士胡廣等言䘮三年不祭惟祭天地宗廟社<lb/>
稷謂不以卑廢尊也今趙王居仁孝皇后䘮已踰大祥<lb/>
雖梓宮未葬而國社國稷山川之禮不可乆曠宜令致<lb/>
<pb n="KR2l0010_WYG_096-2a"/>
祭從之<lb/>
　　萬壽節不妨祭期<lb/>
宣德元年上御左順門謂行在禮部尚書胡濙曰明年<lb/>
二月祭先師大社還用上丁上戊日不可改初濙言是<lb/>
月上旬祭期適當萬壽聖節恐妨行禮請改用中旬上<lb/>
曰此祖宗以來定禮今以為便而輕改之豈誠敬事神<lb/>
之意至是申命焉<lb/>
　　忌辰祭祀仍升殿<lb/>
<pb n="KR2l0010_WYG_096-2b"/>
正統二年禮部奏正統三年正月初六日享太廟先三<lb/>
日太常寺奏祭祀故事上御正殿受奏然是日值宣宗<lb/>
皇帝忌辰例不鳴鐘鼓苐視事西角門禮有不同請裁<lb/>
之上以祭祀重事仍宜升殿餘悉遵永樂間例行之<lb/>
　　正旦立春同日行禮<lb/>
正統十年禮部尚書胡濙等奏明年正旦立春舊制立<lb/>
春順天府官四拜進春復四拜畢文武百官五拜三叩<lb/>
頭賀今二節同一日宜殺賀立春禮順天府官四拜進<lb/>
<pb n="KR2l0010_WYG_096-3a"/>
春後文武百官即詣班行賀正旦禮從之<lb/>
　　母后大祥内免慶賀<lb/>
天順七年乙丑萬壽聖節遣官祭長陵景陵上詣奉先<lb/>
殿行禮畢出御奉天殿文武百官行禮如朔望儀先是<lb/>
禮部以賀禮請上曰母后違養未及大祥朕生辰豈忍<lb/>
張樂受賀耶特命已之<lb/>
　　衍聖公守制免行禮<lb/>
嘉靖二十五年十二月該孔子六十三代孫襲封衍聖<lb/>
<pb n="KR2l0010_WYG_096-3b"/>
公孔貞幹奏稱父孔聞韶病故乞恩回籍守制該本部<lb/>
查得嘉靖二十一年五月該孔子六十二代孫襲封衍<lb/>
聖公孔聞韶奏稱繼母袁氏病故例應守制乞要暫免<lb/>
赴闕朝貢及進貢馬匹及冬至正旦東宫千秋節等表<lb/>
箋該本部議得既有繼母之䘮例該守制前項禮儀相<lb/>
應暫免奉聖㫖准暫免慶賀欽此欽遵外今該襲封衍<lb/>
聖公孔貞幹乞要回籍守制查有前項事例相應俯從<lb/>
所請容令回籍守制及查得節年事理凡遇萬壽聖節<lb/>
<pb n="KR2l0010_WYG_096-4a"/>
例該本爵親赴闕庭朝貢馬匹冬至正旦千秋等節差<lb/>
官齎捧表箋赴京慶賀今既有伊父之䘮所據前項禮<lb/>
儀相應暫免赴京慶賀其進貢表文馬匹并冬至正旦<lb/>
千秋等節表箋通候本爵制滿之日俱各遵照舊典舉<lb/>
行等因覆題奉聖㫖是欽此嘉靖三十五年十月該孔<lb/>
子六十四代孫孔尚賢奏乞守制本部亦照前例覆題<lb/>
奉聖㫖是欽此<lb/>
　　勅定皇子睿名<lb/>
<pb n="KR2l0010_WYG_096-4b"/>
成化十一年正月勅禮部朕皇子年已六歲未有名其<lb/>
與翰林院定議以聞既而擬進上親定睿名下宗人府<lb/>
書於玉牒皇子即孝宗也母紀氏生時失傳於外廷臣<lb/>
不及致辭奉賀至是已六年矣因乾清宫門災上欲顯<lb/>
示於衆乃命司禮監太監懐恩等至内閣計議僉議未<lb/>
定良乆學士商輅曰若降勅於禮部以擬名為辭則衆<lb/>
不言而自喻矣恩等欣然從之請於上遂有是命<lb/>
　　因䘮免賀免宴<lb/>
<pb n="KR2l0010_WYG_096-5a"/>
成化六年十一月冬至節上以英廟順妃在殯諭禮部<lb/>
免行賀禮部尚書鄒幹奏因䘮免賀固皇上哀悼之情<lb/>
有所不忍然陽徳方亨而祝頌聖壽乃臣子敬上之誠<lb/>
亦不可廢宜從宸妃例從簡為當上乃先詣奉先殿皇<lb/>
太后宫行禮畢出御奉先殿文武羣臣及四夷朝使行<lb/>
人拜禮又冬至節例賜百官宴詔免之<lb/>
　　遣祭官遇䘮服<lb/>
成化七年先是孝陵祀事自宣廟登極後委勲戚之臣<lb/>
<pb n="KR2l0010_WYG_096-5b"/>
主之駙馬都尉趙輝承命主祭已乆至是以母憂辭南<lb/>
京禮部乃㑹官擬請成國公朱儀代輝以聞命未下儀<lb/>
辭不敢擅往南京太常寺少卿潘榮劉宣以儀辭為當<lb/>
移文輝仍主祭晟等乃上奏劾儀等曰謹按大明律凡<lb/>
大祀及廟享百官已受誓戒而弔䘮問疾者罰俸一月<lb/>
其知有緦麻以上䘮令陪祀者罪同謹詳律意吊䘮不<lb/>
可則居䘮豈可緦麻不可則斬衰豈可陪祀不可則主<lb/>
祀尤不可者國家制律一本乎禮律之所在即禮之所<lb/>
<pb n="KR2l0010_WYG_096-6a"/>
在儀受朝廷重寄雖未奉詔㫖而仰體聖心代輝行事<lb/>
未為不可榮宣軰依可聽從俱不諳大體不權時宜臣<lb/>
等職忝禮官義不容黙乞勅該部詳審所奏議擬明白<lb/>
頒示庶使禮有定制法無茍變上下其奏於禮部尚書<lb/>
鄒幹乃上奏曰切惟人臣以君命為重而事有成命者<lb/>
不可以擅更禮義繇人心而生而情有不同者不可以<lb/>
槩論晟等所論禮之在臣下者也儀等之守禮之在朝<lb/>
廷者也豈可泥而論之哉且今駙馬及陪祀官恭詣長<lb/>
<pb n="KR2l0010_WYG_096-6b"/>
陵等陵行禮俱不分有無服制亦不純用吉禮蓋以陵<lb/>
寢之際寓哀愴之情視廟享之禮實有不同况孝陵祝<lb/>
文當稱孝曽孫嗣皇帝謹遣某官之詞此乃成命不敢<lb/>
不欽遵者若令儀暫以代輝則祀文當改易不幾於詐<lb/>
傳詔㫖乎然則輝仍主祭者蓋以君命為重而不敢顧<lb/>
一己之私服也儀等辭不往者亦以成命當遵而不敢<lb/>
從臣下之私議也揆諸禮法俱為允當而晟等輒以儀<lb/>
等為不忠不敬名曰引律而心實挾私辭若議禮而意<lb/>
<pb n="KR2l0010_WYG_096-7a"/>
實償忿其所謂罪不容逃誠是矣宜將晟及孟和付法<lb/>
司治其妄奏之罪命下之獄<lb/>
　　上戊用十一日<lb/>
𢎞治十七年九月舊例春秋用仲月上丁日釋奠先師<lb/>
孔子而以次日為上戊祀社稷是年八月上丁在初十<lb/>
日上戊在初一日而太常寺及禮部尚書循用舊例奏<lb/>
以十一日祀社稷監察御史金洪因劾奏禮部謂如此<lb/>
則是以中戊祀社稷而非以上戊矣上謂諸司職掌舊<lb/>
<pb n="KR2l0010_WYG_096-7b"/>
例用上戊日其改用中戊連祭始於何年所司其詳究<lb/>
以聞於是禮部覆奏謂社稷之祀自洪武二十年及永<lb/>
樂八年至正統景泰天順間亦嘗以春秋仲月十一日<lb/>
為上戊其失不始於今日乞賜裁處命今後只照職掌<lb/>
舊制用上戊日致祭<lb/>
　　享太廟值忌辰<lb/>
正統二年十二月行在禮部奏正統三年正月初六日<lb/>
享太廟上御正殿受奏然是日值宣宗皇帝忌辰例不<lb/>
<pb n="KR2l0010_WYG_096-8a"/>
鳴鐘鼓苐視事西角門禮有不同請裁之上曰祭祀重<lb/>
事還宜陞殿餘悉遵永樂間例行之<lb/>
　　元旦日食免諸禮<lb/>
正徳元年十二月禮部奏明年元旦有朝㑹宴賞之禮<lb/>
今孝宗皇帝未踰大祥又當日食宜免稱賀上曰元朝<lb/>
日食災變非常朕心警懼何以賀為諸禮其悉免之<lb/>
　　廢后䘮祭議禮<lb/>
正徳三年憲廟廢后呉氏薨大學士李東陽等言漢成<lb/>
<pb n="KR2l0010_WYG_096-8b"/>
帝廢后許氏葬延陵交道厩西光武廢后郭氏葬北邙<lb/>
山凡皇后廢黜史冊猶稱廢后書有葬地不曾有降為<lb/>
庶人之禮廢后呉氏原奉憲宗皇帝詔書止云退居别<lb/>
宫閒住屢朝以來服食供奉皆從優厚今日之事宜令<lb/>
禮部斟酌儀節凡事宜從簡省而殯歛祭葬皆不可缺<lb/>
以存皇上敬老念舊之心播之天下傳之後世亦美事<lb/>
也上諭禮部䘮禮倣英廟惠妃故事太常寺以祭儀請<lb/>
命歲時用素羞别祭於墓所<lb/>
<pb n="KR2l0010_WYG_096-9a"/>
　　時享與梓宫在殯同行禮<lb/>
嘉靖元年禮部奏七月初一日孟秋時享太廟恭遇武<lb/>
宗皇帝梓宫在殯按禮宗廟之祭不可以䘮廢惟先期<lb/>
致齋鴻臚寺免請陞殿太常寺止具本奏知至日設樂<lb/>
而不作從之<lb/>
　　慶賀箋文暫移易<lb/>
嘉靖元年南京禮部以武宗皇帝徽號未定慶賀箋文<lb/>
有碍題稱且箋文舊式有中宫恊相之文尤非今日所<lb/>
<pb n="KR2l0010_WYG_096-9b"/>
宜移文禮部議請暫稱皇后為武宗皇后箋文舊式稍<lb/>
加刪正頒示在外文武諸司上命如儀暫行之<lb/>
　　三禮先後行<lb/>
嘉靖元年八月禮部言是月初十日恭遇萬壽聖節因<lb/>
武宗皇帝山陵未畢已奉㫖免行慶賀禮至期百官各<lb/>
具青素服黑角帶於西角門行五拜三叩頭禮但是日<lb/>
為孝慈髙皇帝后忌辰仰惟皇上孝心純篤同日行禮<lb/>
誠恐未安臣等議擬先期一日行從之<lb/>
<pb n="KR2l0010_WYG_096-10a"/>
　　忌辰暫免經筵<lb/>
嘉靖元年仁宗昭皇帝忌辰遣官祭獻陵先是給事中<lb/>
安盤等奏稱是日適值經筵衣緋賜宴輟講則廢學如<lb/>
儀則忘孝請移經筵前一日上下其議禮部覆言經筵<lb/>
禮儀期日屢朝未之有改考之祭義曰君子有終身之<lb/>
䘮忌日之謂也此專指父母而言祖父以上禮經未載<lb/>
伏聞孝宗在位遇憲宗忌辰仍御經筵凡侍班等官俱<lb/>
衣青綠花様賜宴宜倣此行上特㫖暫免<lb/>
<pb n="KR2l0010_WYG_096-10b"/>
　　除服近元旦行禮<lb/>
嘉靖元年壽安皇太后服除部臣毛澄等請上即吉御<lb/>
奉天門視事議再上不許命考孝肅太皇太后䘮禮行<lb/>
之澄等又言孝肅太后崩時距葬期不逺故暫爾持凶<lb/>
以待山陵事竣與今事體不同况當正旦朝元之㑹亦<lb/>
不宜素冠縞衣臨見萬國若孝思未忘苐毋御中門及<lb/>
不鳴鼓足矣上不得已從之仍免朔望日陞殿<lb/>
　　䘮内行吉禮<lb/>
<pb n="KR2l0010_WYG_096-11a"/>
嘉靖十四年莊肅皇后崩上命禮部具䘮祭儀尋遣中<lb/>
官諭曰䘮禮量視聖慈仁壽太皇太后制行於是禮部<lb/>
具上儀注中有上素冠素服絰帶舉哀及羣臣奉慰等<lb/>
禮上覧之曰朕於皇兄后無服制矧奉兩宫皇太后在<lb/>
上又迫臨聖母壽誕忍用純素朕青服視事諸合行禮<lb/>
儀再酌擬來聞於是禮部尚書夏言等上言大行莊肅<lb/>
皇后䘮禮其在臣民者無容别議惟是皇上天子之尊<lb/>
服制既絶則不必臨御西角門及一切奉慰禮皆不當<lb/>
<pb n="KR2l0010_WYG_096-11b"/>
舉但羣臣成服之後又不當素服於奉天門朝叅蓋情<lb/>
固有所當伸而尊尤在所當避宜候命下暫免朝叅便<lb/>
因復條未盡事宜具儀以上制可復諭言等聖母壽辰<lb/>
爾百官俱不必赴衙門只各居私所盡制大學士張孚<lb/>
敬等言聖母壽誕禮吉之至重大者若令百官皆私所<lb/>
盡制豈特臣下之心不安惟皇上之心必有未安者宜<lb/>
吉衣終日庶於禮儀允恊上以其體君忠敬從之二月<lb/>
鴻臚寺奏本月初十日俱發祀齋期雖以人行莊肅皇<lb/>
<pb n="KR2l0010_WYG_096-12a"/>
后䘮然大祭為重詣令百官暫服青綠錦繡將事其各<lb/>
衙門引奏人員亦具淺淡服免行禮上從其言又以㑹<lb/>
試係國家求賢吉典考試官及諸執事官進塲日亦許<lb/>
服青綠錦繡塲中供事則用淺淡服色免宴<lb/>
　　冊封徳妃議禮<lb/>
嘉靖二十年冊封徳妃張氏是時妃娠將就室上先諭<lb/>
禮部尚書嚴嵩即今保祥妃氏無封難於文移其以二<lb/>
十七日命官告廟發冊卿㑹内閣亟計上之嵩㑹各臣<lb/>
<pb n="KR2l0010_WYG_096-12b"/>
議上方靜理若御殿傳制致詞稱賀恐勞聖躬又妃方<lb/>
在詳謁告内殿逺涉車輿恐非所宜且上既不御殿當<lb/>
從奉天門發節冊妃具服迎送節冊及謝恩行禮皆如<lb/>
故議入從之命翊國公郭勛祭告内殿成國公朱希忠<lb/>
為正使持節大學士翟鸞為副使捧冊行禮詔勛等行<lb/>
禮發節冊仍於奉天殿<lb/>
　　大䘮遇祭百官服<lb/>
嘉靖二十年是月五日百官服滿㑹有大享時祫禮禮<lb/>
<pb n="KR2l0010_WYG_096-13a"/>
部請服所宜上曰禮情一定不可變亂服色隨主祀者<lb/>
大享齋戒服吉正祭用樂時祫齋戒惟用青綠花様祭<lb/>
樂設不作朝叅辦事百官青衣本等帶退仍烏帽素衣<lb/>
祔陵日仍䘮服<lb/>
　　居䘮遣攝祭<lb/>
隆慶元年禮部又言歲暮大祫孟春時享皆國之大體<lb/>
我皇上承奉宗祧宜親致祭而大行皇帝服制未除皇<lb/>
上哀慕方殷不敢遽請考之古禮云不與祭則攝而説<lb/>
<pb n="KR2l0010_WYG_096-13b"/>
者以為有故乃不與祭如居䘮之屬是也今次二祭請<lb/>
遵𢎞治十八年例暫遣攝事樂設而不作鴻臚寺免請<lb/>
陞殿皇上即䘮次致齋恭候釋服遇有大祭仍遵祖宗<lb/>
舊制聖駕親行其陪祀官亦在二十七日之内宜俱令<lb/>
暫免俟釋服之後恭陪如常從之<lb/>
　　大行䘮祭太社稷<lb/>
隆慶元年太常寺以祭太社太稷請如例遣官攝事上<lb/>
命禮部查議至是覆言臣等謹按禮曰䘮三年不祭惟<lb/>
<pb n="KR2l0010_WYG_096-14a"/>
祭天地社稷為越紼而從事説者以為不敢以卑廢尊<lb/>
以已事廢公祀也今太社稷祀典雖在世宗皇帝未升<lb/>
祔之前然稽諸越紼行事之説似不可廢宜如憲宗武<lb/>
宗朝例鴻臚寺免請陞殿太常寺具本奏知至期請皇<lb/>
上躬詣壇壝具服致祭樂懸而不作致齋之日上具黄<lb/>
素袍翼善冠百官淺色衣朝叅其陪祀官各具祭服行<lb/>
禮如常上從之<lb/>
　　改議郊社諸典<lb/>
<pb n="KR2l0010_WYG_096-14b"/>
隆慶元年禮部遵詔㑹議郊社諸典禮及祔葬祔享之制<lb/>
一郊祀之禮謹考國初建圜丘於鍾山之陽用冬至<lb/>
祀天之日月星辰太歲從祀建方丘於鍾山之隂用夏<lb/>
至祀地以嶽鎮海瀆從祀俱奉仁祖淳皇帝配又築朝<lb/>
日壇於城東夕月壇於城西用春秋分行事日月亦以<lb/>
星辰從祀俱不奉配洪武十年始定合祀之祭每歲正<lb/>
月擇日行於大祀殿三十二年更奉太祖髙皇帝配永<lb/>
樂十八年北京大祀殿成行禮如前儀洪熈元年増奉<lb/>
<pb n="KR2l0010_WYG_096-15a"/>
成祖文皇帝並配嘉靖九年始建圜丘於南郊冬至祀<lb/>
天以日月星辰風雲雷雨從祀建方澤於北郊夏至祀<lb/>
地以嶽鎮海瀆陵寢諸山從俱奉太祖髙皇帝配又建<lb/>
朝日壇於東郊以春分祭日無從位建夕月壇於西郊<lb/>
以秋分祭月亦以星辰從祀俱不奉配臣等議以天為<lb/>
地分祭昉於周禮圜丘方丘之文自漢以來歴代分合<lb/>
不常諸儒議論不一我太祖定鼎之初與一時儒臣斟<lb/>
酌考訂首建分祀之禮其後因感齋居隂雨始改合祀<lb/>
<pb n="KR2l0010_WYG_096-15b"/>
至我皇考大行皇帝仍建四郊如洪武初年之制蓋太<lb/>
祖始分而後合皇考改合而為分皇考之更制即太祖<lb/>
之初制也今分祀已乆似難紛更宜照例南北二郊於<lb/>
冬至夏至日恭請聖駕親詣祭仍奉太祖髙皇帝配其<lb/>
東郊以甲丙戊庚壬年西郊以丑辰未戍年聖駕親祭<lb/>
餘歲遣官代行其地歲暮孟春遣官專祭至如天地神<lb/>
祇已從祀南北郊其仲秋神祇壇之祀不宜復舉<lb/>
一祈穀之禮謹考祖宗朝原無祈穀之禮惟郊藉田有<lb/>
<pb n="KR2l0010_WYG_096-16a"/>
先農壇國初每歲仲春上戊日聖駕親祭先農遂藉田<lb/>
永樂後惟遇列聖登極之始僅一舉行其他歲遣順天<lb/>
府官代嘉靖九年以孟春上辛日行祈穀於大祀殿十<lb/>
年以啓蟄日改行於圜丘十八年又改行於禁内之𤣥<lb/>
極寳殿遂為定例而先農之祭亦不廢臣等謹議禮稱<lb/>
元日祈穀於上帝其詳亦不可考我國家先農之祭蓋<lb/>
即祈穀之遺意自皇考俯納言官之請肇興此典夫既<lb/>
祭先農復云祈穀二祀并行於仲春不無煩數且𤣥極<lb/>
<pb n="KR2l0010_WYG_096-16b"/>
寳殿當禁嚴之地而百陪祀宵分出入事體深有未安<lb/>
臣等竊以為宜罷祈穀之禮止於先農壇行事為當恭<lb/>
遇聖主登極則親祀先農并行耕藉禮其餘每歲仲春<lb/>
仍遣順天府官代行庶合祖宗舊典<lb/>
一大享之禮嘉靖十七年我皇考舉明堂大典以季秋<lb/>
享上帝奉睿宗獻皇帝配尋乃撒大祀殿改建大享殿<lb/>
然每歲惟於禁内之𤣥極寳殿遣官行禮以為常亦未<lb/>
嘗於郊壇親祭也臣等謹議明堂大典大享雖稱古制<lb/>
<pb n="KR2l0010_WYG_096-17a"/>
而制度之詳亦不可考見皇考肇舉此祀無非追崇睿<lb/>
宗以昭嚴父配天之孝但自皇考祀睿宗則睿宗為嚴<lb/>
父自皇上視睿宗則睿宗為皇祖若以今日仍奉睿宗<lb/>
配帝似於周人宗祀文王於明堂之義不甚相恊恐非<lb/>
所以妥睿宗之靈而安皇考之心也故臣等以為大享<lb/>
之禮可罷<lb/>
一社稷之禮謹考國初建太稷異壇同壝以句龍后稷<lb/>
配仁宗三十一年更奉太祖配永樂中北壇成位置如<lb/>
<pb n="KR2l0010_WYG_096-17b"/>
故洪熈間又奉成祖配嘉靖九年遵復初制以句龍后<lb/>
稷配十年復於西苑隙地墾田樹穀建帝社帝稷二壇<lb/>
每歲以仲春秋上戊次日行所報禮臣等謹議帝社稷<lb/>
之名則自古及祖宗廟皆無之國初大社稷之建悉遵<lb/>
古禮而皇考仍以句龍后稷配實合太祖初制無容别<lb/>
議至於帝社稷之祭不無嫌於煩數臣等竊以為止宜<lb/>
照舊奉大社大稷之祭其帝社帝稷宜罷勿舉<lb/>
一陵葬廟祔之禮謹考我國家自宣宗以前陵寢合葬<lb/>
<pb n="KR2l0010_WYG_096-18a"/>
若太廟祔享則惟一帝一后又后為元配始得升祔恭<lb/>
惟孝㓗皇后為大行皇帝元配禮應合葬永陵祔享太<lb/>
廟先年神主回京時本部曾請祔享以其時未有本室<lb/>
暫祔奉慈殿則以俟孝烈皇后雖曾正位中宫然非元<lb/>
配今先已祔廟又奉孝㓗皇后同祔則二后並配非祖<lb/>
宗舊制若因孝烈皇后先祔而遂使孝㓗皇后不得升<lb/>
祔則舍元配而祔繼配亦非祖宗舊制况孝㓗皇后宜<lb/>
祔之禮皇考先年已有欽依近日復有遺命臣等竊以<lb/>
<pb n="KR2l0010_WYG_096-18b"/>
為皇考大行皇帝升祔大廟之時宜請孝㓗皇后祔享<lb/>
而移奉孝烈皇后於别所仍於大行皇帝發引之先遷<lb/>
奉孝㓗皇帝梓宮於永陵與聖母梓宫同日祔葬孝烈<lb/>
既以祔葬似當次列祔其孝㓗皇后孝烈皇后尊諡乞<lb/>
勅臣等撰擬議又奏進薦上冊寳庶幾名分正而典禮<lb/>
全矣上以其禮官㑹議允當如議行之<lb/>
　　景王之國禮<lb/>
嘉靖三十八年禮部言皇上欽承祖宗大制諭景王之<lb/>
<pb n="KR2l0010_WYG_096-19a"/>
國乃以父皇命子與太祖髙皇帝成祖文皇帝親命諸<lb/>
王事體相同比之列聖以兄命弟者有間臣等伏攷先<lb/>
朝故事皆奉天門陛辭而行今景王逺違聖慈乞令前<lb/>
一日王與妃恭詣御前面辭行五拜三叩頭禮祇受皇<lb/>
上訓命禮畢王與妃詣母妃前行四拜禮出辭裕王至<lb/>
府内行兩行又國初諸王之國百官俱送至龍江關候<lb/>
王登舟而返以後此禮不行惟先一日詣王府拜辭而<lb/>
已今景王承皇上親命之國禮宜從其重者乞令文武<lb/>
<pb n="KR2l0010_WYG_096-19b"/>
百官先一日詣王府行辭禮至次日各具朝服侍班候<lb/>
王行禮畢出易吉服送至崇文門橋南候王輅過而回<lb/>
則國典人情庶為兩盡報可<lb/>
　變通禮<lb/>
　　有妃䘮遇祭期<lb/>
洪武九年五月將有事於方丘適有晉王妃之䘮上命<lb/>
翰林侍講學士宋濓考古制以聞濓對曰按王制䘮三<lb/>
年不祭惟祭天地社稷越紼而行事䘮服傳云宫中有<lb/>
<pb n="KR2l0010_WYG_096-20a"/>
䘮三月不舉祭既葬而祭宋真宗時有内䘮太常禮院<lb/>
言凖禮宜祭天地社稷神宗時當郊而䘮未除帝以為<lb/>
疑講讀官王珪司馬光王安石皆以為不當廢夫郊社<lb/>
之禮國之大事聖人所重雖有三年之䘮亦不可廢示<lb/>
有尊也上然之<lb/>
　　䘮禮遇時享<lb/>
洪武二十五年上以皇太子新薨欲停祭祀而時享在<lb/>
邇復命禮部右侍郎張智翰林學士劉三吾等以郊廟<lb/>
<pb n="KR2l0010_WYG_096-20b"/>
合行典禮參考古制議定以聞於是智等奏曰宋㑹要<lb/>
王制三年不祭惟天地社稷蓋不敢以卑廢尊也真宗<lb/>
居䘮既易月而服除明年遂享太廟合祀天地於圜丘<lb/>
服衮冕車輅儀物音樂縁臣事者不廢南郊所有鹵簿<lb/>
儀仗冠冕車輅宫架登歌鼓吹並如常儀及宰臣畢自<lb/>
安請聽樂真宗批荅云除郊天之事資禮樂以相成須<lb/>
用樂外所有鹵簿鼓吹及樓前宫架諸軍音樂皆備而<lb/>
不作其各處警塲止鳴金鉦鼓角今定議天地社稷先<lb/>
<pb n="KR2l0010_WYG_096-21a"/>
師太歲風雲雷雨嶽鎮海瀆諸神皆係祀典神歴代帝<lb/>
王乃是紹承統系宜如宋制惟太廟乃祖先神靈所在<lb/>
國既有䘮而時享仍用樂恐神不樂聽宜亦備而不作<lb/>
詔從之<lb/>
　　變通禮<lb/>
天順二年以大祀天地親祀力疾行禮上御奉天殿誓<lb/>
戒文武羣臣致齋三日上召内閣臣李賢謂曰大祀期<lb/>
至朕足疾未愈欲自行禮但艱於拜起令人扶可乎賢<lb/>
<pb n="KR2l0010_WYG_096-21b"/>
曰陛下力疾行禮足見敬天有誠雖扶何妨上從之<lb/>
　　大祀遇大行䘮<lb/>
成化元年禮部奏春二月該祭太社太稷遣官祭先師<lb/>
孔子故事祭社稷太常寺先期奏齋戒至日上躬詣壇<lb/>
壝行禮釋奠先師傳制奏樂遣官行禮茲遇大行皇帝<lb/>
䘮禮禮曰䘮三年不祭惟祭天地社稷為越紼而行事<lb/>
謂不敢以卑廢尊以已䘮廢公祀也社稷之祭請上如<lb/>
禮行之釋奠先師遣官如故免傳制制可<lb/>
<pb n="KR2l0010_WYG_096-22a"/>
　　萬壽遇冬至<lb/>
成化七年禮部言今年十一月初二日恭遇萬壽聖節<lb/>
是日又遇冬至節乞照例二禮併行所宣冬至節表内<lb/>
加忻逢聖旦等語在外祝壽禮今茲冬至下加恭遇聖<lb/>
旦等詞預行各王府及天下文武衙門知㑹從之<lb/>
　　進春遇星變<lb/>
成化七年十二月丙戍立春順天府官進春例登殿受<lb/>
賀上以星變苐常服御奉天門命順天府官便服進春<lb/>
<pb n="KR2l0010_WYG_096-22b"/>
免賀<lb/>
　　殿試遇太子䘮<lb/>
成化八年禮部奏例應三月初一日殿試而狀元率諸<lb/>
進士上表謝恩在初六日值悼恭太子發引上不視朝<lb/>
請改殿試於十五日從之<lb/>
　　日食遇時享<lb/>
成化八年三月禮部奏今年四月初一日日食文武百<lb/>
官例赴本部救䕶然其日孟夏時享太廟俱在午後行<lb/>
<pb n="KR2l0010_WYG_096-23a"/>
禮彼此有妨宜如孟秋時享例於初一日早行禮彼此<lb/>
是日免朝時享如所奏<lb/>
　　免行飲福受胙禮<lb/>
𢎞治六年二月禮部尚書倪岳等奏明年正月初七日<lb/>
大祀天地前期三日以孟春享太廟值大祀齋戒之始<lb/>
宜免行飲福受胙禮<lb/>
　　視牲遇日食<lb/>
正德十年十二月朔日食是日車駕當出視郊祀牲禮<lb/>
<pb n="KR2l0010_WYG_096-23b"/>
部請移於次日且言視牲乃郊祀之始日食乃天變之<lb/>
大今大禮將舉忽遇此變上天示戒亦昭然矣伏願順<lb/>
承天意益加敬畏自此以往皆郊祀之所有事起居必<lb/>
以其道出入必以其時一遵祖宗典訓而慎行之至於<lb/>
朝賀燕享亦莫不然則天心感格灾變不足弭矣<lb/>
　　齋戒暫免傳制<lb/>
嘉靖十一年禮部言二月四日祀先師孔子先一日當<lb/>
𫝊制同日上親行祈穀禮恐二禮不能並舉得㫖祈穀<lb/>
<pb n="KR2l0010_WYG_096-24a"/>
禮重既專齋戒𫝊制暫免<lb/>
　　歲暮大祫酌儀<lb/>
嘉靖二十年禮官議歲暮大祫當陳祧主而景神殿隘<lb/>
不能盡陳請暫祭四祖於後寢用連几陳籩豆以便周<lb/>
旋前殿兩廡故有列廟神龕孝潔神座請移别所尊藏<lb/>
以便親王功臣侑享詔可四祖在寢祝讀於前殿太祖<lb/>
位前改特修大祫禮太廟句為特修大祫之禮敬皇后<lb/>
神主業已還内不書待詣廟而後書<lb/>
<pb n="KR2l0010_WYG_096-24b"/>
　　正旦值立春<lb/>
正統十年十二月禮部尚書胡濙等奏明年正旦立春<lb/>
舊制立春順天府官四拜進香復四拜文武百官五拜<lb/>
三叩首今二節同一日宜殺賀立春禮順天府官進香<lb/>
後文武百官即詣班行賀正旦禮從之<lb/>
　　萬壽遇冬至<lb/>
天順五年七月禮部尚書石瑁言十一月十一日萬壽<lb/>
聖節是日遇冬至羣臣賀詞各異聖節不傳制冬至傳<lb/>
<pb n="KR2l0010_WYG_096-25a"/>
制今請通致詞曰律應黄鍾日當長至恭惟皇帝陛下<lb/>
萬壽聖節應乾納祐奉天永昌臣某等誠歡誠忭敬祝<lb/>
萬萬歲壽然後以冬至制詞傳荅羣臣其各處賀表宜<lb/>
讀重復請通宣表文曰忻逢長至恭遇聖旦其在外衙<lb/>
門行告天祝壽禮曰今茲冬至恭遇聖旦聖壽益増上<lb/>
從之<lb/>
　　聖旦遇服制<lb/>
嘉靖元年八月禮部奏初十日萬壽聖節文武百官朝<lb/>
<pb n="KR2l0010_WYG_096-25b"/>
服慶賀今武宗皇帝服制未闋又遇孝慈髙皇后忌辰<lb/>
宜免習儀初九日廷臣并進表官各具吉服於奉天門<lb/>
致詞五拜三叩首表文免宣讀詔可<lb/>
　　䘮禮遇祭日及吉典<lb/>
嘉靖十四年正月鴻臚寺奏本月初十日俱祭祀期雖<lb/>
大行莊肅皇后䘮然祭為重請令百官暫服青綠錦繡<lb/>
將事上又以㑹試係求賢吉典考試執事官亦得服青<lb/>
綠錦繡中供事則用淺淡服色免宴<lb/>
<pb n="KR2l0010_WYG_096-26a"/>
　　大䘮遇日食<lb/>
隆慶六年大䘮方成服遇日食百官先哭臨後赴禮部<lb/>
青素衣黑角帶向日四拜不用鼓樂<lb/>
　　頒厯值冬至<lb/>
成化十四年禮部奏今歲冬至十一月朔舊例以是日<lb/>
頒厯二禮難於併行請㑹翰林院定議上命免議以十<lb/>
一月一日進厯<lb/>
　　即位在大行䘮服内<lb/>
<pb n="KR2l0010_WYG_096-26b"/>
萬厯四十八年八月初一日光宗皇帝登極在大行䘮<lb/>
服内令文武百官是日俱吉服入朝俟行禮之時更換<lb/>
朝服禮畢仍吉服出朝禮部奏升殿頒詔係至大吉典<lb/>
照得是日文武百官朝臨二十七日之期未滿合無是<lb/>
日暫免朝臨那後一日補足奉聖㫖是欽此<lb/>
　　大行䘮内值千秋令節<lb/>
𢎞治十八年是日文武百官穿青衣服黑角帶行五拜<lb/>
三叩頭禮<lb/>
<pb n="KR2l0010_WYG_096-27a"/>
隆慶元年是日欽奉明㫖免行<lb/>
　　脩省遇聖壽<lb/>
嘉靖十一年八月上以彗星見東井諭閣臣曰朕聞彗<lb/>
星又見於井宿之間夫斯變也未及三歲凡三見焉乃<lb/>
朕所召卿等即刻傳意於禮卿言生辰慶賀俱令免行<lb/>
不必吉服只常服視事以承天意于是禮部尚書夏言<lb/>
等奏萬壽大慶凡内外臣工荒逺夷使無不欲恭祝以<lb/>
伸臣子之情盡廢不舉則下情欝而未宣况天變實繇<lb/>
<pb n="KR2l0010_WYG_096-27b"/>
臣等若使禮成之後痛加脩省似與天地人心方為允<lb/>
恊上曰然應天必以實茲不過變其服色暫輟禮儀耳<lb/>
慶賀禮姑聽卿請禮畢之後務實加脩省以弭變異於<lb/>
是禮部復請自十四日始如故事各素服角帶朝叅辦<lb/>
事三日仍通行九卿六科十三道各條例時政得失以<lb/>
聞上曰十四日本因事輟朝不得更言脩省其自二十<lb/>
一日始淺衣辦事三日九卿衙門官還各令自陳以聽<lb/>
裁處務要思忠論實毋挾持泛引假公報私<lb/>
<pb n="KR2l0010_WYG_096-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0010_WYG_096-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷九十六<lb/>
</p>
<p>
</p>
  </div>
</body>
</text>
</TEI>
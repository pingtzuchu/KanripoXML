<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷四</head> <lb/>
    <p>
<pb n="KR2l0010_WYG_004-1a"/>
欽定四庫全書<lb/>
　禮部志稿卷四<lb/>
　　　　　　　　　　　　眀　俞汝楫　編<lb/>
　聖訓<lb/>
　　英宗睿皇帝祀禮之訓<lb/>
宣德十年六月𠡠行在太常寺官曰朕惟祀神國之大<lb/>
事廟宇壇墠惟修惟潔犠牲粢盛惟豐惟備珪幣香祝<lb/>
薦獻之具樂舞之設咸用整飭惟爾之職凡典守壇廟及<lb/>
<pb n="KR2l0010_WYG_004-1b"/>
諸執事爾恒戒警之俾存其誠以時共事彼或不恭越<lb/>
禮廢事爾具以聞必斥去之爾尚齊潔一心昭事天地<lb/>
鬼神以迓禎祥上祐我國家下福我臣民惟爾祿位亦<lb/>
保永乆欽哉<lb/>
正統二年十二月行在禮部奏正統三年正月初六日<lb/>
享太廟上御正殿受奏然是日值宣宗皇帝忌辰例不<lb/>
鳴鐘鼔第視事西角門禮有不同請裁之上曰祭祀重<lb/>
事還宜陞殿餘悉遵永樂間例行之<lb/>
<pb n="KR2l0010_WYG_004-2a"/>
正統九年閏七月𠡠禮部臣曰朕惟國之大事莫先於<lb/>
事神古者帝王率繇茲道我國家自祖宗以来祗事神<lb/>
祗載在祀典已有定制朕嗣承大統惓惓於茲比聞天<lb/>
下嶽鎮海瀆及府州縣社稷山川文廟城隍應祀壇廟<lb/>
歷年既乆多為風雨損敝所司不能時加修葺分廵憲<lb/>
臣亦罔加意甚至容人䙝凟致傷和氣爾等其諭兩京<lb/>
及天下有司於應祀神祗壇廟久荒廢者即設法偹料<lb/>
修理工程大者酌量事宜以聞修完之日擇人奉衛務<lb/>
<pb n="KR2l0010_WYG_004-2b"/>
在敬慎不許䙝慢仍令風憲官按臨廵視其有損壞不<lb/>
修及因修理害民者悉罪不宥<lb/>
　　祭先之訓<lb/>
正統元年閏六月上諭行在禮部臣曰山陵祭祀哀戚<lb/>
存焉服餙華麗豈禮所宜朕自今後每祭孝陵長陵獻<lb/>
陵景陵行禮之日與百官俱具淺色衣服如洪武永樂<lb/>
例尚書胡濙等頓首奉命<lb/>
　　弭灾之訓<lb/>
<pb n="KR2l0010_WYG_004-3a"/>
宣徳十年四月𠡠諭行在禮部臣曰今當糓麥長茂之<lb/>
時而畿甸之間天久不雨又聞逺近有水潦蝗蝻深軫<lb/>
朕懷宜遣大臣於在京廟觀祈禱仍分遣道士詣天下<lb/>
嶽鎮海瀆用祈豐稔無稽無忽<lb/>
正統十四年四月上謂禮部臣曰自嵗首至今雨澤愆<lb/>
期糓種未布麥苖就稿民事勿遂朕用惕然其遣官告<lb/>
祀天地諸神祈降甘霖以甦我民爾禮部仍分官祭告<lb/>
京都應祀神祗合用祭物及百官齋戒禁屠諸宜悉如<lb/>
<pb n="KR2l0010_WYG_004-3b"/>
例<lb/>
　　修省之訓<lb/>
正統四年六月勅諭六部等官曰朕恭嗣大統夙夜祗<lb/>
勤惟祖宗付託之重不敢怠逸比年以来停罷一切徴<lb/>
歛除逋負薄刑罰所兾四方咸遂生息今嵗以来灾沴<lb/>
數見京畿尤甚自三月至五月亢暘不雨甚傷農麥五<lb/>
月中至六月連雨不止河決堤岸渰沒田稼城中傾塌<lb/>
官民廬舎亦有渰溺死者深用兢惕洪範咎徴皆繇人<lb/>
<pb n="KR2l0010_WYG_004-4a"/>
事盖朕不徳之所致也其聽納之勿審與䜛佞之勿戢<lb/>
與政事之臣有頗仄歟輔弼之臣失其職歟何灾異特<lb/>
甚循省厥繇用圖善道爾等皆與國同體豈當黙黙坐<lb/>
視而勿思勿勉乎自今其體朕心以敬天愛人為心毋<lb/>
懈夙夜夫持㢘戒貪者善身之本致公絶私者善政之<lb/>
要勿謂可欺神鑒孔眀勿謂無害天應可畏欽哉朂哉<lb/>
徃務善政庶㡬以回天意以固宗社民生之福爾亦尚<lb/>
有利哉<lb/>
<pb n="KR2l0010_WYG_004-4b"/>
正統五年十二月勅在京文武羣臣曰昨欽天監言眀<lb/>
年正月朔日食凡九十一秒故事食不一分者不救護<lb/>
朕惟事天之誠雖㣲必敬謹天之變豈以㣲怠况茲嵗<lb/>
始陽德方亨致灾有繇敢㤀祗畏是日在京文武羣臣<lb/>
悉免賀禮及期救護如制<lb/>
天順元年四月𠡠諭六部等衙門曰朕新復位夙夜兢<lb/>
惕永惟致理之要在乎敬天勤民然欲從事於期而無<lb/>
失盖必君臣同心而後可矧今天之灾沴消弭未盡民<lb/>
<pb n="KR2l0010_WYG_004-5a"/>
之饑困拯濟未蘇是惟朕躬之憂亦惟爾文武羣臣之<lb/>
憂也其自今月初一日始為朕與爾羣臣各致齋三日<lb/>
朕親露禱於昊天上帝為民請命朕又聞之應天以實<lb/>
不以文得民以政不以言繼自今朕其恒自修省爾羣<lb/>
臣亦共儆戒於心慎懋於事凡有可以匡輔朕躬以安<lb/>
國家以便軍民利所當興弊所當革者各從職掌眀以<lb/>
條奏施行務底實效毋事虚文庶㡬君臣交修以盡敬<lb/>
天之實勤民之責而得致理之要其敬之慎之又𠡠諭<lb/>
<pb n="KR2l0010_WYG_004-5b"/>
文武羣臣曰朕以菲徳恭膺天命祗復寶座於今半年<lb/>
圖治雖勤應天無效乃天順元年七月初六日承天門<lb/>
灾朕心震驚罔知攸措意者敬事天神有未盡歟祖宗<lb/>
成憲有不遵歟善惡不分而用舎乖歟曲直不辨而刑<lb/>
獄寃歟征調多方而軍旅勞歟賞賚無度而府庫虚歟<lb/>
請謁不息而官爵濫歟賄賂公行而政事廢歟朋奸欺<lb/>
罔而阿附權勢歟羣吏弄法而擅作威福歟徴斂徭役<lb/>
之法太重而閭閻田里靡寧歟䜛諂奔競之徒倖進而<lb/>
<pb n="KR2l0010_WYG_004-6a"/>
忠賢正士不用歟抑為軍衛有司者闒茸酷暴貪無厭<lb/>
而致軍民不得其所歟凡若此者皆傷和致灾之繇而<lb/>
朕或有所未眀也今朕省愆思咎怵惕是存爾文武羣<lb/>
臣既任股肱耳目之寄當懷左右輔弼之圖況君臣一<lb/>
體休戚惟均果有合行事宜必當直言無隱其或躬蹈<lb/>
前非亦宜洗心改過嗚呼應天者當以實政弭灾者不<lb/>
事虚文朕與爾等尚懋敬之<lb/>
　　興學之訓<lb/>
<pb n="KR2l0010_WYG_004-6b"/>
正統五年六月勅諭北京國子監祭酒司業等官貝㤗<lb/>
等曰夫太學者國家成賢育才之地昔我祖宗臨御教<lb/>
之用之咸有定規朕嗣統以来一切庶政咸循舊章諸<lb/>
司亦皆修職爾北京國子監官不務敬慎隳弛學規玩<lb/>
愒嵗月洪武永樂中六堂諸生咸有季試考第髙下以<lb/>
伸勸勵今南監尚循舊規北監廢而不舉此非師長之<lb/>
惰慢乎尤有甚者惟利是與有入監數月或一二年即<lb/>
得撥諸司辦事者有坐監十餘年不得出身者又與諸<lb/>
<pb n="KR2l0010_WYG_004-7a"/>
司交通凡辦事一人有闕即被干求者得之借曰為勢<lb/>
所逼何為不執以奏師之所行如此何以表勵學者朕<lb/>
惟天地之量姑曲宥不問自今宜洗心滌慮改過自新<lb/>
凡監學常規不許攙越如仍聽從嘱託不奏聞者必罪<lb/>
不宥繼今務眀聖賢之道正身以淑生徒毋背義茍利<lb/>
以壞名禍已如將不悛悔將何及<lb/>
　　視學之訓<lb/>
正統九年三月上幸國子監畢祭酒司業率學官諸生<lb/>
<pb n="KR2l0010_WYG_004-7b"/>
謝恩上賜𠡠諭之曰朕惟君師之道莫盛於堯舜禹湯<lb/>
文武孔子述而眀之為天下後世楷範功尤大焉朕祗<lb/>
承祖宗成憲景仰大猷新建太學益隆文教茂育賢才<lb/>
躬謁先師勸勵師生夫化民成俗本之躬行秉德建功<lb/>
繇有實學詩曰不愆不㤀率由舊章又曰思皇多士生<lb/>
此王國朕服膺古訓以圖化成尚期爾師生講學修德<lb/>
勉臻成效庶副我國家崇儒重道之意<lb/>
　　宗室之訓<lb/>
<pb n="KR2l0010_WYG_004-8a"/>
正統五年六月諭靖江王佐敬并各輔國將軍曰朝廷<lb/>
封建宗室祿米已有定制曩因王及各將軍每遇嵗徴<lb/>
先令火者等下縣不收本色加倍折錢民用訴告先皇<lb/>
帝曲貸不問但諭令改過仍𠡠廣西布按二司廵按御<lb/>
史但有再犯者執送京師無非欲其知所警也令按察<lb/>
司奏輔國將軍賛億復令家人杜勝收興安縣祿米加<lb/>
倍折錢民何以堪且百姓乃祖宗之百姓而如此虐害<lb/>
可乎已令按察司將勝等解京處分繼今宜痛自警飭<lb/>
<pb n="KR2l0010_WYG_004-8b"/>
嚴戒下人謹守法度庶㡬長保富貴以副朝廷親親之<lb/>
意欽哉<lb/>
正統六年七月貽書永夀王志填曰比聞王偕弟以行<lb/>
香故引火者官較四十餘人於南山五䑓寺遊覽三宿<lb/>
於外而防閑甚踈萬一為小人所侮非惟虧損令德其<lb/>
如先王遺體何凡今諸王之出在禮有不可已者亦必<lb/>
先期遣人馳奏今叔以逰覽輕出露宿不知自愛自皆<lb/>
惑於左右小人之邪說繼今宜謹自防非親厚不致此<lb/>
<pb n="KR2l0010_WYG_004-9a"/>
言叔其亮之<lb/>
正統七年七月楚王季堄奏欲於昭園莊園立碑表揚<lb/>
先德上從之復書曰此孝子慈孫當然之義叔文學邁<lb/>
衆且素得於侍下目見者最詳且實宜自撰述或授事<lb/>
實於府中儒臣俾之代述亦皆宜也<lb/>
正統十年九月書於秦王志潔曰先因紀善陳彬等奏<lb/>
承奉劉全等從㬰不法事情已提全等至京命法司審<lb/>
實姑舉其尤者言之山川壇奉神之所乃折其獸吻修<lb/>
<pb n="KR2l0010_WYG_004-9b"/>
盖殿宇宜川王至親不容入府拜廟啓事儀賔為國貴<lb/>
戚發塚開棺焚其尸體承奉副係王府内臣逼抑自縊<lb/>
紀善輔𨗳之官拔其鬚髮并侯介歐死軍餘四人及哄<lb/>
誘軍民子弟自宮之類不可悉數劉全侯介皆國法所<lb/>
必誅者餘悉從寛以全其生然全等恃恩玩法挟勢作<lb/>
威如此未審王知否也不知則為不眀知之則為縱惡<lb/>
皆於祖宗有違朕念王室宗至親素稱恭謹茲必小人<lb/>
蔽惑所致復覽奏章具見追悔至情今特置不問自今<lb/>
<pb n="KR2l0010_WYG_004-10a"/>
宜謹遵祖宗大法恪履先王大道親近正人嘉納善言<lb/>
無惑於羣小無自蹈非義庶有光藩屏保國於悠乆亦<lb/>
不致下人指議此朕保全親親言出致愛其兵馬指揮<lb/>
劉鑑姑宥其罪令回府中成禮并内使郭縉等十一人<lb/>
俱免罪遣還以備使令均此奉報惟叔亮之<lb/>
　　重宗之訓<lb/>
天順二年閏二月勅宗人府曰朕惟玉牒所以紀載宗<lb/>
支乃朝廷重事經年乆逺未及増修爾宗人府即㑹同<lb/>
<pb n="KR2l0010_WYG_004-10b"/>
禮部查照各王府自正統六年以後凡有薨逝襲封及<lb/>
男女新生已故等項逐一眀白開寫中間如有未備仍<lb/>
行各王府取勘回報以續修爾其敬承毋忽<lb/>
　　王府使臣之訓<lb/>
正統十三年九月上諭禮部尚書胡濙等曰宗室國之<lb/>
至親近聞内外官員有以事至王府者多方需索以致<lb/>
窘廹自今使臣至者止許待以酒饌餘物一毫勿與之<lb/>
若有仍前需索者三司并廵按御史體實奏聞不分内<lb/>
<pb n="KR2l0010_WYG_004-11a"/>
外大小官員人等正犯處死全家發戍邉方其三司御<lb/>
史知而容隠者坐以重罪爾即移文各衙門官員人等<lb/>
一體知悉<lb/>
　　尚膳之訓<lb/>
正統二年八月𠡠諭尚膳監及光祿寺曰比聞進宫中<lb/>
食物所用器皿扛索十還一二光祿寺不以奏尚膳監<lb/>
不以言重復造用甚費財擾民令後凡進食物必湏印<lb/>
信掲帖備書器皿扛索之數與收領内官姓名尚膳監<lb/>
<pb n="KR2l0010_WYG_004-11b"/>
如數還之有一不還即以奏聞敢隠瞞扶同者悉坐以<lb/>
罪遂勅宮中六尚司曰凡光祿寺進食所用器皿扛索<lb/>
皆國與民力所給不可妄費今後悉照光祿寺所具之<lb/>
數付尚膳監還之有誤損者奏聞註銷敢匿一器一索<lb/>
以上皆治罪<lb/>
　　却珠之訓<lb/>
正統二年毛憐等衛都督同知李撒滿荅失里等来朝<lb/>
貢五百顆上諭行在禮部臣曰先王盛時四夷之獻惟<lb/>
<pb n="KR2l0010_WYG_004-12a"/>
服食器用珠於國用何益曩以諭縁邉總兵官凡諸夷<lb/>
来貢獻者不用珠玩今撒滿荅失里乃復貢珠本欲却<lb/>
之第念逺大輸誠姑酬其直無以為例仍賜使者宴<lb/>
　　却瑞之訓<lb/>
宣德十年九月四川龍州宣撫司以瑞麥来獻有一莖<lb/>
六穗七穗者上曰所在旱蝗相望獨此瑞麥何以免民<lb/>
之饑乎其令天下自今凡若類毋獻<lb/>
正統七年九月鎮守陕西都督同知等官鄭銘等奏西<lb/>
<pb n="KR2l0010_WYG_004-12b"/>
安府并耀州産嘉禾一莖二三穗四五穗至數十穗者<lb/>
凡三百餘本禮部尚書胡濙以為豐年之瑞是皇上至<lb/>
仁大德所致請率廷臣稱賀上曰人君以天下為家今<lb/>
有司奏旱蝗者日相繼使嘉禾誠足以兆豐年亦彼二<lb/>
方之慶耳如天下之饑民何其止勿賀<lb/>
　　朝貢之訓<lb/>
正統元年四月𠡠諭滿剌加國王西嘿麻哈剌者曰王<lb/>
在先朝率属躬来朝貢已悉爾誠朕嗣大統小大庶務<lb/>
<pb n="KR2l0010_WYG_004-13a"/>
悉遵祖宗成憲今已𠡠廣東都司布政司厚具廪餼駕<lb/>
八大櫓船送王還國并遣古里真臘等十一國使臣附<lb/>
載同回王宜加意撫恤差人分送各國不致失所庶副<lb/>
朕柔逺之意<lb/>
正統四年八月𠡠遼東總兵官曺義等曰今遼東境外<lb/>
女直野人衛分多指進貢為由徃往赴京營私且當農<lb/>
務之時勞擾軍民供送今因其使臣回衛已遣𠡠諭之<lb/>
如係邉報不拘時月聽其朝其餘進貢襲職等事許其<lb/>
<pb n="KR2l0010_WYG_004-13b"/>
一年一朝或三年一朝不必頻數其有市易生理聽於<lb/>
遼東開原交易不必来京如仍數遣使爾等詢察即令<lb/>
退回脫有違碍仍奏定奪庶㡬不擾軍民亦不失逺人<lb/>
歸向之意<lb/>
正統五年六月行在禮部言雲南麓州宣慰思任發謀<lb/>
為邉患其所遣朝貢頭目陶孟忙怕等宴賚視常例宜<lb/>
有所損上曰思任發乆蓄不臣之心肆為封豕之患已<lb/>
興師往討之矣彼之朝貢豈誠心哉不過欲窺事機緩<lb/>
<pb n="KR2l0010_WYG_004-14a"/>
我師耳然朕方以至誠治天下故不逆其詐不拒其来<lb/>
庶彼萬一能有感化禮部其毋損常例賚之第不錫之<lb/>
宴以㣲示意焉使彼知朝廷之眀不為其所罔也<lb/>
正統七年十月福餘衛指揮卜台言與察罕地靣貢使<lb/>
巴哈等偕至闗以無信騐為守闗者所止彼云久不朝<lb/>
貢不知禁例今尚留闗外以俟進止上𠡠總兵官王彧<lb/>
等曰察罕逺在千里之外非附邉諸部之比其使臣卜<lb/>
花如尚在闗即審實發遣赴京今後凡朝貢使人使衛<lb/>
<pb n="KR2l0010_WYG_004-14b"/>
所屬而無印信文字者照例止之其逺方初至及徃来<lb/>
希濶者不在此限不可槩行阻遏以失逺人歸向之心<lb/>
　　入監之訓<lb/>
正統三年北京國子監助教翁瑛男世資援例請入監<lb/>
讀書行在禮部尚書胡濙以聞上命從之既而謂濙等<lb/>
曰國學育賢之地豈宜濫進前之若此入監者務俾科<lb/>
目出身勿容諸司歴事以圖僥倖繼是有請者令入原<lb/>
籍學科貢於是京官子弟入監以歴事者六人復監肄<lb/>
<pb n="KR2l0010_WYG_004-15a"/>
業<lb/>
天順元年九月故山東右叅政劉琪妻宋氏太宗靖難<lb/>
時琪守北平城有功令乞其孫繼宗入監讀書上曰賞<lb/>
延於世此帝王仁政之一端也琪既効勞先朝而繼宗<lb/>
復有志於學宜允所請但出身務在科目不許援入監<lb/>
先後例以倖進取<lb/>
　　乞恩之訓<lb/>
天順七年上諭禮部臣曰文職廕子出於朝廷特恩近<lb/>
<pb n="KR2l0010_WYG_004-15b"/>
来徃徃干求不已甚非簡賢任能之意今後文職病故<lb/>
及致仕者子孫乞恩進用俱不宜允并著為令<lb/>
　　禁閹之訓<lb/>
正統九年𠡠禮部曰擅留閽者朝廷具有禁令日者太<lb/>
監喜寧乃敢私收役使縱令生事擾人已𠡠法司擒問<lb/>
如律爾禮部移文申諭内外一切官員人等有私收者<lb/>
許即連人首送俱宥不問匿而不舉及自後勿悛者或<lb/>
因事暴露或為人發覺俱重罪不宥<lb/>
<pb n="KR2l0010_WYG_004-16a"/>
　　乞寺額之訓<lb/>
天順八年上因太監陶崇乞寺額𠡠禮部臣曰京城内<lb/>
外寺院已多而内外有勢之人徃徃效尤増修不已或<lb/>
豪奪民居或詭稱古額假名為國祈福而實自欲徼福<lb/>
假名為民禳灾而實以生灾今後更不得妄自増修輒<lb/>
求賜額爾禮部宜以朕此意通行曉示<lb/>
　　景皇帝禁閹之訓<lb/>
景㤗六年上召禮部尚書胡濙等諭之曰近聞民間自<lb/>
<pb n="KR2l0010_WYG_004-16b"/>
宮者甚多洪熙宣德間已有禁例爾禮部其榜諭多年<lb/>
自今敢有自宮求進及投入王府并官員勢要之家者<lb/>
俱如舊例處以不孝死罪該管旗甲里老隣人知而不<lb/>
首及隠藏者俱罪之<lb/>
　<lb/>
　<lb/>
　<lb/>
　禮部志稿卷四<lb/>
</p>
<p>
</p>
  </div>
</body>
</text>
</TEI>
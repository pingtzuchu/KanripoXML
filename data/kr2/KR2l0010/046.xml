<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮部志稿卷四十六</head> <lb/>
    <p>
<pb n="KR2l0010_WYG_046-1a"/>
欽定四庫全書<lb/>
　禮部志稿卷四十六<lb/>
　　　　　　　　　　　　明　俞汝楫　編<lb/>
　奏疏<lb/>
　　聖政疏<lb/>
　　　隆重圖書疏<lb/>
𢎞治四年大學士丘濬言臣前此上書欲將臣所進大<lb/>
學衍義補書中所載切要之務陸續陳獻奉㫖卿欲有<lb/>
<pb n="KR2l0010_WYG_046-1b"/>
言具奏來看臣見本書内備規制下圗籍之儲有云人<lb/>
君為治之道非止一端然皆一世一時之事惟所謂經<lb/>
籍圖書者乃萬年百世之事是皆自古聖帝明王賢人<lb/>
君子精神心術之㣲道徳文章之懿行義事功之大建<lb/>
置議論之詳今世賴之以知古後世賴之以知今日也<lb/>
凡歴幾千百年而後至於我今日而我今日不有以修<lb/>
葺整比之使其至今日而廢墜放失焉後之人推厥所<lb/>
繇豈不歸其咎於我哉是以自古帝王任萬世世道之<lb/>
<pb n="KR2l0010_WYG_046-2a"/>
責者莫不以是先務我太祖髙皇帝肇造之初庶務草<lb/>
創日不暇給首求遺書于至正丙午之秋是時猶未登<lb/>
寶位也既平元都得其館閣秘藏而又廣購於民間沒<lb/>
入于罪籍一時儲積不減前代然藏蓄數多不無亂雜<lb/>
積歴年久不無䑕蠧經該人衆不無散失今内閣儲書<lb/>
有匱書目有簿皆可查考乞勅内閣大學士等計議量<lb/>
委學士并講讀以下官數員督同典籍等官撥於吏典<lb/>
班匠人等逐厨開盤將書目一一比較或有或無或全<lb/>
<pb n="KR2l0010_WYG_046-2b"/>
或失或多或少分為經史子集四類及雜書類書二類<lb/>
每類若干部部若干卷各類總數共若干要見實在的<lb/>
數明白開具奏報又以木刻考較年月委官名銜為記<lb/>
識於每卷之末立為案卷永逺存照臣竊惟天下之物<lb/>
雖竒珍異寶既失之皆可復得惟經籍在天地間為生<lb/>
人之元氣紀往古而示來今不可一日無者無之則生<lb/>
人貿貿然如在㝠途中行矣其所闗係豈小小哉民庶<lb/>
之家遷徙不常好尚不一既不能有所廣儲雖儲之亦<lb/>
<pb n="KR2l0010_WYG_046-3a"/>
不能久所賴石渠延閣之中積聚之多收藏之秘扄鑰<lb/>
之固類聚者有掌故之官闕畧者有繕寫之吏損壞者<lb/>
有修補之功散失者有購訪之令然後不致於浥爛散<lb/>
失爾前代藏書之多有至三十七萬卷者今内閣所藏<lb/>
不能什一數十年來在内者未聞有所考校在外者未<lb/>
聞有所購求臣恐數十年之後日漸損耗失今不為整<lb/>
理將有後時無及之悔伏望體聖祖詔求遺書之心任<lb/>
萬世斯文在兹之責母使後世志藝文者以書籍散失<lb/>
<pb n="KR2l0010_WYG_046-3b"/>
之咎歸焉不勝千萬世儒道之幸臣所進大學衍義補<lb/>
一書其間條目雖多然皆一代一時之事惟此則萬世<lb/>
之事故首以此上請而條列合行事宜於後<lb/>
一自古藏書之所非止一處漢有東觀蘭臺鴻都等處<lb/>
唐有秘書監集賢書院等處宋有崇文館秘書省等處<lb/>
我朝稽古定制罷前代省監館閣掌書之官併其任於<lb/>
翰林院設典籍二員掌凡國家所有古今書籍圖書之<lb/>
在文淵閣者永樂中遣翰林院修撰陳循往南京起取本<lb/>
<pb n="KR2l0010_WYG_046-4a"/>
閣所貯古今一切書籍自一部至有百部以上各取一<lb/>
部北上餘悉封識收貯如故則是兩京皆有儲書也今<lb/>
天下書籍盡歸内府兩京國子監雖設典籍之官然所<lb/>
收掌止是累朝頒降之書及原貯書板别無其他書籍<lb/>
其官幾于虚設請於内閣見存書籍内查有副餘之本<lb/>
各分一本送兩京國子監典籍㕔收掌仍勅兩京内外<lb/>
守備大臣會同南京司禮監禮部翰林院官查盤永樂<lb/>
中原留南京内府書籍有無多寡全欠具疏奏知量為<lb/>
<pb n="KR2l0010_WYG_046-4b"/>
起取存留分𣲖凑補其正有一本無副餘者將本書發<lb/>
下國子監勅祭酒司業行取監生抄錄字不必工惟取<lb/>
端楷錄畢散各堂教官校對不許差錯每卷末識以謄<lb/>
寫監生校對教官銜名其師生只照常例俸廪别無支<lb/>
給挨次差撥如常合用刋字摺背刷印匠作及給筆之<lb/>
費行各該衙門量為撥辦不限年月書成裝釘陸續送<lb/>
兩監典籍掌𬋩如此則一書而有數本藏貯而有異所<lb/>
永無疎失之虞矣<lb/>
<pb n="KR2l0010_WYG_046-5a"/>
一我太祖髙皇帝聖徳神功超出萬古帝王之上御極<lb/>
三十年多有制作皆出自宸𠂻御札非若前代帝王假<lb/>
手詞臣之比也今頒天下者惟皇明祖訓大誥三編太<lb/>
誥武臣資世通訓御製詩文雖已編輯刻板藏在内府<lb/>
天下臣民得見者尚罕今編類在内閣書目者有御註<lb/>
洪範御註尚書御註道徳經文華寶鑑昭鑑錄外戚事<lb/>
鑑存心錄精誠錄省躬錄志戒錄永鑑錄忠義錄為政<lb/>
要錄彰善癉惡錄武臣鑑戒醒貪簡要錄務農技藝簡<lb/>
<pb n="KR2l0010_WYG_046-5b"/>
要錄女戒務本之訓等書是皆我聖祖精神之所運心<lb/>
畫之所形手澤之所沾溉者也存之足以範百王垂之<lb/>
足以鑑萬代其間雖或有成于衆手何者不本于聖心<lb/>
若夫大明帝紀皇明寳訓大明寶訓洪武聖政記大明<lb/>
日厯等書則又當時儒臣纂成卷帙者也今皆藏在内閣<lb/>
天下臣民無繇得見臣竊惟帝王有我聖祖制作之一<lb/>
二為其子孫者莫不寫之琬琰頒布天下傳之將來以<lb/>
為父祖揚名而我聖祖之功之徳萬世如見固不假乎<lb/>
<pb n="KR2l0010_WYG_046-6a"/>
言語文字以傳然聖子神孫繼述之孝顯揚之心則有<lb/>
不容已者臣請勅内閣大臣督領翰林官屬將秘閣所<lb/>
藏已成編卷者逐一校對無差雕印頒行若其辭語近<lb/>
質不可行逺卷帙浩繁難以盡布請如洪武六年翰林<lb/>
學士詹同宋濓等纂集日厯以為寶訓事例倣唐人貞<lb/>
觀政要體製將前項書籍撮其㫖要舉其宏綱分門别<lb/>
類以成一書命工刻梓頒布天下垂憲後世俾學校用<lb/>
以教人科舉用以取士朝廷用以資治則聖祖之聖徳<lb/>
<pb n="KR2l0010_WYG_046-6b"/>
神功與六經而並行同天地而長久矣<lb/>
一漢唐宋創業之君承亂離之後莫不先收圗籍中世<lb/>
以後稍有散亡遺闕輙遣使分行天下括訪懸賞以購<lb/>
之授官以酬之雖以五代亂離之世尚且不廢况今百<lb/>
年承平内外無事國家猶有餘力採輯佛道之書以為<lb/>
藏經雕以良梓飾以文綾徧賜天下寺觀儲以髤紅函<lb/>
匱載以金碧輪藏况此儒家經訓書籍乃自古帝王傳<lb/>
心之要道經世之大典天地山川人物風俗之所存禮<lb/>
<pb n="KR2l0010_WYG_046-7a"/>
樂刑政制度文為之所具烏可吝纎㣲之費而不為經<lb/>
久之計以遺千古之嘅嘆哉臣請勅内閣將考校見有<lb/>
書籍備細開具目錄付禮部抄謄分送兩直𨽻十三布<lb/>
政司提督學校憲臣榜示該管地方官吏軍民之家與<lb/>
凡官府學校寺觀并書坊書舖收藏古今經史子集下<lb/>
至陰陽藝術稗官小說等項文書不分舊板新刻及抄<lb/>
本未刻者係内閣開去目錄無有者及雖有而不全者<lb/>
許一月以裏送官其有王府處啟知借錄多方差人詢<lb/>
<pb n="KR2l0010_WYG_046-7b"/>
訪設法蒐求期于盡獲無遺仰所在有司將各處賍罰<lb/>
紙劄并給官錢借辦筆墨之費分散各處儒學生員謄<lb/>
寫惟取成字不拘工拙但不許潦草失真就令各學教<lb/>
官校對既畢以原本歸主不許損壞不還其所得書目<lb/>
先行開具陸續進呈通行各處互相質對中間有重複<lb/>
者止令一處抄錄錄畢裝成卷帙具本差人類觧赴京<lb/>
一自古帝王藏國史於金櫃石室之中葢以金石之為<lb/>
物堅固耐久非土木比又能扞格水火使不為患有天<lb/>
<pb n="KR2l0010_WYG_046-8a"/>
下者斵石以為室錮金以為櫃凡國家有秘宻之記精<lb/>
㣲之言與凡典章事跡可以貽謀傳逺者莫不收貯其<lb/>
中以防意外之虞其處心積慮可謂深且逺矣後世徒<lb/>
有金櫃石室之名而無其實典守雖設官藏貯雖有所<lb/>
然無禦災備急之具不幸一旦有不測之事出于常慮<lb/>
之外遂使一代治體事功人文國典因而散失後之秉<lb/>
史筆者無所慿據往往求之於草澤訪之於傳聞簡牘<lb/>
無存真贋莫辨非無大功異政不得記載而明君賢臣<lb/>
<pb n="KR2l0010_WYG_046-8b"/>
為人所誣揑者亦多有矣是以古之君子憂深思逺者<lb/>
恒於無事之時為先事之慮當平寧時無故而為急切<lb/>
之語固若不識忌諱者然原其心則不失為忠愛之深<lb/>
也仰惟我朝得國之正三代以來所未有也列聖相承<lb/>
承平百餘年聖徳神功如天地日月巍乎煥然所以傳<lb/>
之天下後世者惟賴乎實錄之書今内閣所藏者太祖<lb/>
髙皇帝實錄一部二百五冊寶訓十五冊太宗文皇帝<lb/>
實錄一部百三十四冊寶訓十五冊仁宗昭皇帝實錄<lb/>
<pb n="KR2l0010_WYG_046-9a"/>
一部二十一冊寶訓六冊宣宗章皇帝實錄一部一百<lb/>
十六冊寶訓十册英宗睿皇帝實錄一部三百六十一<lb/>
册寶訓十二册憲宗純皇帝實錄一部二百九十三册<lb/>
寶訓十册與夫藏在内閣每朝又各一部此外别無他<lb/>
本矣夫既無金石藏書之具又無名山藏副之制臣愚<lb/>
過慮欲乞朝廷于文淵閣近便去處别建重樓一所不<lb/>
用木植專用甎石纍砌為之如民間所為土庫者收貯<lb/>
𦂳要文書以防意外之慮乞勅内閣儒臣計議督令内<lb/>
<pb n="KR2l0010_WYG_046-9b"/>
閣辦事中書舍人等官遇其理辦本等文書稍有暇隙<lb/>
不妨本職分寫累朝實錄各一部不限年月書成盛以<lb/>
銅櫃庋於樓之上層凡内府衙門收藏一應干係國家<lb/>
大事文書如玉牒之類皆附焉其制勅房一應文書如<lb/>
詔册制誥勅書等項草檢行禮儀注應制詩文等項底<lb/>
本前朝遺文舊事等項雜錄亦令書辦官員遇暇陸續<lb/>
抄錄不限年月書成盛以鐵櫃貯於樓之下層凡内府<lb/>
衙門所藏文書可備異日纂修一代全史之用者如永<lb/>
<pb n="KR2l0010_WYG_046-10a"/>
樂以前文武貼黄之類皆附焉如此則祖宗之功徳在萬<lb/>
世永傳信而無疑國家之典章垂百王逓沿襲而有本<lb/>
矣議者謂文書浩大書辦人員數少嵗月易邁何時訖<lb/>
功臣請樓成之後先將合貯文書之見有者權寘其中<lb/>
待後陸續寫完新本易出舊本仍貯故處以備考用太<lb/>
宗皇帝當多事之秋猶聚衆千百纂集永樂大典以偹<lb/>
學者考究以此方彼孰重孰輕伏乞睿照<lb/>
一藏書之所分為三處二在京師一在南京則是一書<lb/>
<pb n="KR2l0010_WYG_046-10b"/>
而有三本不幸一處有失尚賴有二處之存其在國子<lb/>
監者如内閣例盛以厨櫃寘于典簿㕔載道所中責付<lb/>
典籍掌管祭酒監丞等官時常提調監䕶然惟掌其外<lb/>
門之鑰及為水火盗賊之備而已若夫厨櫃鎖鑰則收<lb/>
在内閣每歳三伏日如宋朝曝書給酒食費之類先期<lb/>
奏請翰林院量委堂上官一二員偕僚屬赴國子監曬<lb/>
晾書籍因而查算畢事封識扄鑰嵗以為常南監鑰則<lb/>
付南京翰林院掌印官收掌其曝書給酒食亦如北監<lb/>
<pb n="KR2l0010_WYG_046-11a"/>
之例皆不許監官擅自開櫃取書觀閱并轉借與人内<lb/>
外大小衙門因事欲有稽考者必須請㫖違者治以違<lb/>
制之罪疏入上從之<lb/>
　　　請便殿親政疏<lb/>
隆慶元年禮部尚書髙儀等言人君紹極繼先統乃天<lb/>
命維新之會臣民觀化之時惟我皇上嗣登寶位已四<lb/>
月于兹矣一時羣臣感遇昌期胥竭忠𣢾猷謀入告惟<lb/>
恐或後如大學士陳以勤首先效納條為十事以為聖<lb/>
<pb n="KR2l0010_WYG_046-11b"/>
明保大嗣服之助已䝉温㫖嘉納其他科道官有論奏<lb/>
亦各奉有俞㫖臣等詳閱諸臣之疏中間條例雖有不<lb/>
同至於請御文華殿見輔臣面加詢問親决庶政一事<lb/>
則甚有禆於聖治今日要務信莫有先於此者臣等切<lb/>
惟唐虞君臣萃聚一堂都俞吁咈情意罔間其導下之<lb/>
言也則曰予違汝弼又恐其不盡言也則曰汝無面從<lb/>
所以君臣道合血脈流通古今稱盛治者莫及我朝列<lb/>
聖相承每每接見輔弼延訪大臣或同遊咏或燕對無<lb/>
<pb n="KR2l0010_WYG_046-12a"/>
時明良善具庶事咸熙國家萬世太平之業端肇於此<lb/>
惟我皇上登極數日即出御門朝宁威儀已復祖宗之<lb/>
舊但大庭之上體統森嚴拜起唯諾勢相懸隔如止循<lb/>
例具文上有懐而不得下問下有見而不敢上陳竊恐<lb/>
情意既不相接見聞不免日壅諸司奏牘中外事機豈<lb/>
能一一盡白於聖衷今山陵已畢典禮就緒經筵日講<lb/>
復賜舉行惟便殿親政尚未之及伏望皇上仰藉列聖<lb/>
之盛典俯納諸臣之忠言自今開講以後每日朝罷即<lb/>
<pb n="KR2l0010_WYG_046-12b"/>
御文華殿除内閣輔臣日侍講讀自宜隨入供事其六<lb/>
部都察院大臣仍乞皇上不時名見即將覽過題奏干<lb/>
係大賞罰大黜陟大典禮大刑獄大軍機大㑹計與凡<lb/>
一切大政令當斟酌詳議者特降清問許部院官陳述<lb/>
始末内閣輔臣即擬可否皇上加以睿斷親賜裁答倘<lb/>
有疑難雖再三商確然後答㫖亦無不可科道掌印官<lb/>
每次各留二員隨進如諸臣陳述未詳擬議未當者許<lb/>
公同評正至於輔臣講讀之餘仍乞皇上親發玉音咨<lb/>
<pb n="KR2l0010_WYG_046-13a"/>
詢治道或以章疏應票者令即在御前看詳面請宸斷<lb/>
如此則萬幾之理日熟於聖𠂻四海之内可運諸掌上<lb/>
矣上報可<lb/>
　　祀典疏<lb/>
　　　議覆南京祀典疏<lb/>
成化八年南京太常寺少卿劉宣言自古聖帝明王未<lb/>
嘗不謹於祀事我祖宗定鼎金陵百祀具舉及北都以<lb/>
後南京祀典或存或廢禮制亦多蹈舊襲訛而未偹者<lb/>
<pb n="KR2l0010_WYG_046-13b"/>
謹條陳十二事<lb/>
一太廟自太祖以上五廟帝后冠服寶座皆全太宗有<lb/>
冠服而無寶座文皇后則俱全仁宗宣宗止有寶座無<lb/>
冠服昭皇后章皇后及英宗寶座冠服俱未備斯葢太<lb/>
宗在御文后已入太廟英宗嗣位兩宫尚享孝養遂致<lb/>
因循禮制偏廢乞先成寶座徐請列聖遺衣奉安<lb/>
一孝陵等祭專命駙馬都尉趙輝先師孔子主祭專命<lb/>
國子監祭酒或代以禮部堂上官假令臨期有故不及<lb/>
<pb n="KR2l0010_WYG_046-14a"/>
奏請欲更他官則未有成命請于五府六部大臣内各<lb/>
増一員遇有事故即代行事<lb/>
一北京都城隍每嵗郊祀及祀太歲等神皆得祔祭五<lb/>
月十一日復遣太常寺官祭於其廟今南京都城隍則<lb/>
二祭俱無夫神䕶衛生靈兩京既無不同報祀之典宜<lb/>
無或異請如北京例祭之<lb/>
一我朝凖古祭用太牢然必小犢者蓋取繭栗義也今<lb/>
南京内外諸司動以牛小笞責養牲者殊戾禮制<lb/>
<pb n="KR2l0010_WYG_046-14b"/>
一孝陵祭凡文武官無大小皆當與而諸司近不赴請<lb/>
以御史稽其怠惰<lb/>
一郊祀地軍民多縱畜牧其中請勅守臣重加禁革<lb/>
一本寺例薦新八次所載品物多不踰百斤而黄船重<lb/>
大是致沿途膠淺往往後期宜更造小者庶幾便于速<lb/>
達<lb/>
一嵗祀黄蠟例取之内帑勞弊滋多宜即附近州縣辦<lb/>
納為便<lb/>
<pb n="KR2l0010_WYG_046-15a"/>
一每嵗觧到供祀牲多因賃地窄小加以投牒淹留致<lb/>
損瘠宜暫處之于犧牲所以俟驗收<lb/>
一功臣廟壁髙皇帝具圖諸將戰功蓋示創業艱難于<lb/>
后嗣近漸磨滅請完飾之復略疏其事刻其圖以報使<lb/>
上而九重逺而四海悉知祖宗垂裕之心崇報之盛<lb/>
一本寺厨役數不過三百而汛掃郊廟十餘處月必三<lb/>
次况大小祭祀嵗無虚日亦頗効勞故例人月給米六<lb/>
斗有家屬者一石後俱減其數而無養贍致多逃亡又<lb/>
<pb n="KR2l0010_WYG_046-15b"/>
此役之出上元江寧二縣者止十餘户故例得復其家<lb/>
所以重祀事今有司多不循舊例往往雜役之請俱仍<lb/>
優免如例<lb/>
一神樂觀樂舞生數甚寡近以未受度退閒者五六十<lb/>
人請不為例悉與之牒俾相繼補充事下禮部㑹議詔<lb/>
祖宗已尊祀于京師太廟寶座未備者增之冠服不必<lb/>
再設功臣畫壁仍舊都城隍太常寺其以八月中旬嵗<lb/>
祭餘俱允行<lb/>
<pb n="KR2l0010_WYG_046-16a"/>
　　　議祀典三事疏<lb/>
𢎞治四年南京左通政鄭紀言三事<lb/>
一古者天子有鼎獻數因之我朝太廟所行似近簡略<lb/>
今擬初獻乞皇上自行徧詣皇祖考前連進三爵畢則<lb/>
讀祝復位亞獻皇太子長成親王未之國者代之否則<lb/>
貴戚大臣亦可終獻則貴戚大臣或内閣儒臣亦可每<lb/>
獻數皆如初禮庶可以彷彿古人之九獻矣<lb/>
一孔子祀尤宜崇重自憲宗朝以祭酒周洪謨言籩豆<lb/>
<pb n="KR2l0010_WYG_046-16b"/>
加十為十二佾數加六為八與十二冕服相稱崇重之<lb/>
意至矣但不加帝號者謂夫子周人當用周制其所謂<lb/>
王乃天王之王非國王之王恐未為通論夫孔子雖生<lb/>
於周而封王實始于唐周無帝號故有天王之稱唐既<lb/>
有帝號則當時所謂王不過國王而已使孔子封於周<lb/>
目為天王可也既封于唐烏可以周制誣之邪乞推憲<lb/>
宗崇重之意易其王名加以帝號不然則章服禮樂又<lb/>
已僭用何以安先師在天之靈乎<lb/>
<pb n="KR2l0010_WYG_046-17a"/>
一聖賢之教莫先于明人倫而人倫莫先于父子顔淵<lb/>
曾參子思實顔路曾晳孔鯉之子子坐殿上父列兩廡<lb/>
恐事死如生之道不如是也縱三父壓于聖門之品第<lb/>
限于歴代之封命無所顧望其三子之心安乎今國子<lb/>
監文廟㦸門傍北向之屋宋元以來從祀諸儒多坐其<lb/>
中乞移置于兩廡之末東西相向而以路晳鯉牌位補<lb/>
其處通行天下皆倣此制既于孔子偏正不相妨又于<lb/>
配哲尊卑不相壓庶公私恩禮兩盡而無嫌矣疏入下<lb/>
<pb n="KR2l0010_WYG_046-17b"/>
所司知之<lb/>
　　　議飭孔廟祀典疏<lb/>
𢎞治十二年十月刑科給事中吴世忠以闕里災言六<lb/>
事<lb/>
一孔子為萬世帝王之師固當祀以天子之禮今禮用<lb/>
天子而號猶稱王說者謂孔子周之陪臣故當稱王而<lb/>
不當稱皇稱帝不知尊卑之名惟君所命乞加封曰文<lb/>
祖大成至聖帝庶稱尊之典無遺憾矣<lb/>
<pb n="KR2l0010_WYG_046-18a"/>
一子雖齊聖不先父食今顔子曾子子思既在配享之<lb/>
位而其父顔無繇曾㸃孔鯉猶列兩廡子食於前父食<lb/>
於後子諱其姓父稱其名使三子有知必不享其祭今<lb/>
孔廟正殿後有啟聖殿乞以無繇㸃鯉為之侑後來儒<lb/>
者之父如程珦朱松亦得列於其次封諡儀物一視其<lb/>
子祭祀以二丁前一日行禮<lb/>
一宋升孟子曾子子思於配享而十哲之數不升有若<lb/>
而升子張近代及我朝黜王安石揚雄而淫侈之馬融<lb/>
<pb n="KR2l0010_WYG_046-18b"/>
奢濁之范甯猶未之黜乞於十哲去子張而升有若於<lb/>
兩廡如公孫龍公伯寮荀况王弼之徒亦所當去而融<lb/>
甯二人則决去之<lb/>
一程朱之後如上蔡之謝良佐洛陽之尹焞藍田之吕<lb/>
大臨建陽之游酢蔡元定劒浦之羅從彦延平之李侗<lb/>
金谿之陸九淵閩縣之黄幹龍溪之陳淳清江之張洽<lb/>
卭州之魏了翁金華之何基王柏元容城之劉因國朝<lb/>
崇仁之吴與弼河東之薛瑄其道其功視程朱雖不及<lb/>
<pb n="KR2l0010_WYG_046-19a"/>
至其平生刻苦動依聖訓視唐太宗所升漢晉諸儒匪<lb/>
直無愧而已乞各令從祀於其鄉學必欲有所分别則<lb/>
以侗從彦餘并祀於郡學尤善<lb/>
一各處文廟多損壞祀禮茍簡乞令有司脩整每四位<lb/>
共一龕每一龕共一几簾幙常垂門户常鎖非朔望行<lb/>
香不得擅開<lb/>
一國學之外禮樂罕行乞依國學樂舞之器與聲容節<lb/>
奏之數刋為圖說頒布各學選學舞生寄籍道觀食以<lb/>
<pb n="KR2l0010_WYG_046-19b"/>
公田令其能者互相教習二丁之祭所在舉行使窮<lb/>
下邑得覩禮樂之全命下所司知之<lb/>
　　　釐正從祀稱號疏<lb/>
正徳元年兵部郎中何孟春言陛下紀元開治之初舉<lb/>
幸學崇儒之典顧先聖稱號未極尊崇諸賢從祀有當<lb/>
釐正者宜下所司詳議<lb/>
一孔子廟祀漢晉及隋或號先師或稱先聖宣尼宣父<lb/>
不越公稱至唐𤣥宗始諡為文宣王宋真宗加至聖元<lb/>
<pb n="KR2l0010_WYG_046-20a"/>
成宗加大成國初未有改也宋真宗常詔禮臣定議為<lb/>
帝李清臣曰周室稱王陪臣不當為帝其事遂止夫孔<lb/>
子道配天地為萬世帝王之師何疑于周陪臣而清臣<lb/>
徒以位言之必如所言公亦不可稱矣或又曰周天子<lb/>
稱王孔子周人而稱王是即尊以天子矣不當再改稱<lb/>
帝夫自秦漢以來天子稱帝而分封其宗支臣下有功<lb/>
者為王葢以王卑帝尊迄今然也則所以帝孔子者又何<lb/>
必泥於周制哉况享祀八佾至我憲宗皇帝益之百代<lb/>
<pb n="KR2l0010_WYG_046-20b"/>
之下誰敢異議此追尊為帝之典重有望于今日也<lb/>
一孔廟配享以前惟顔子一人東漢雖嘗祀七十二弟<lb/>
子不出闕里唐開元追贈十哲及七十子爵號天下始<lb/>
並從祀按史記列傳七十七人索隠曰家語亦七十七<lb/>
人史記有公伯寮秦冉鄔單家語不載而别有琴牢陳<lb/>
亢懸豐當此三人之數然今世傳家語止七十七人史<lb/>
記所有鄭國申黨顔何家語不載而載薛邦申績又史<lb/>
記之所無杜佑通典載開元贈典自史記七十七人外<lb/>
<pb n="KR2l0010_WYG_046-21a"/>
增入蘧瑗林放申棖陳亢琴牢琴張六人宋祥符大觀<lb/>
中去琴牢餘並因之懸豐今家語作懸亶字子象禮記<lb/>
檀弓篇縣子疑即其人而今祀典不及焉家語薛邦字<lb/>
子徒申績字子周史記載鄭國申黨同字此則邦即國<lb/>
也績即黨也論語釋文申棖鄭康成云蓋孔子弟子申<lb/>
績史記云申棠今以棠為黨以績為續其為譌寫無疑<lb/>
後漢王政云無申棠之欲是以棖為棠也索隠謂文翁<lb/>
圖有申棖今圖有黨無棖是以黨為棖也唐宋加封申<lb/>
<pb n="KR2l0010_WYG_046-21b"/>
黨申棖俱列從祀二棖猶二琴也薛邦鄭國姓氏頗逺<lb/>
不祀薛邦而二申並祀不已凟乎乞補贈懸亶列諸從<lb/>
祀而削重祀者以改正數百年之缺典謬若公伯寮乃<lb/>
季孫之黨非孔子弟子蘧伯玉孔子之所嚴事不當在<lb/>
弟子列宋儒嘗辯其誤臣亦謂不當祀夫弟子姓氏莫<lb/>
可信于家語執家語以定封祀復有前失哉<lb/>
一儒先從祀孔廟起唐太宗以左丘明等二十二人代<lb/>
用其書垂于國胄故于太學祀之卜子夏聖門髙弟此<lb/>
<pb n="KR2l0010_WYG_046-22a"/>
不暇論左丘明公羊髙榖梁赤有傳經之功非世儒可<lb/>
擬若髙唐生而下一十八人其所述作不越掇輯訓詁<lb/>
而已而俱在侑食蓋當時所取者在是故漢有醇儒如<lb/>
董仲舒而不及焉子書公孫尼子漢志以為七十子<lb/>
之弟子隋志以為孔子弟子史記云樂記公孫尼子次<lb/>
撰李善文選注載沈約云樂記取公孫尼子馬總意林<lb/>
引劉瓛曰緇衣公孫尼子所作其言可補六藝之文有<lb/>
功於聖經蓋不啻公糓比而親授業於孔子之門人唐<lb/>
<pb n="KR2l0010_WYG_046-22b"/>
宋封爵俱不及者失之不詳考耳然視戴聖之徒相去<lb/>
逺甚忽立言之人弗祀而祀諸傳錄訓解其言之人事<lb/>
理不倒置乎董仲舒至我太祖始加封從祀英宗朝胡<lb/>
安國蔡沉真徳秀吴澄之祀旅舉焉則懸亶公孫尼子<lb/>
之封祀亦宜有行於今日也下其章於禮部<lb/>
　　　郊祀二祖並配議<lb/>
嘉靖十年禮部尚書夏言奏臣於三月十一日節該欽<lb/>
覩聖制南郊祀天北郊祀地以二至日行事臣無任慶<lb/>
<pb n="KR2l0010_WYG_046-23a"/>
幸以為天地合祀南郊自東漢以來歴代循襲朱子所<lb/>
謂千五六百年無人整理而陛下今日獨破千古之謬<lb/>
一旦舉行誠可謂建諸天地而不悖者也又伏覩聖制<lb/>
南北二郊俱以我皇祖髙皇帝奉配仍于嵗首祀上帝<lb/>
于大祀殿以我皇祖文皇帝奉配臣無任慶幸以為虞<lb/>
夏殷周四代之郊惟配一祖後儒穿鑿分郊丘為二祭及<lb/>
誤解大易配考孝經嚴父之義以至唐宋變古乃有二<lb/>
祖並侑三帝並配之事宗周典祀隳棄蕩然而陛下今<lb/>
<pb n="KR2l0010_WYG_046-23b"/>
日獨觀萬化之原一旦更定誠可謂質諸鬼神而無疑<lb/>
者也夫天地合祀之非與祖宗並配之失一也漢唐而<lb/>
下天地之祭或分而復合合而復分祖宗之配或正而<lb/>
復失失而復正中間大儒名賢之論未嘗不確有定見<lb/>
而時君世主膠於淺陋疑於信從使郊祀大禮卒不得<lb/>
以大明於世此聖人之所以難逢而大道之所以日隠<lb/>
也恭惟我皇上以天縱之聖挺生千載之後而一旦為<lb/>
此度越百王之舉誠可謂考諸三王而不謬百世以俟<lb/>
<pb n="KR2l0010_WYG_046-24a"/>
聖人而不惑者也奈何今日禮官廷臣乃猶或依違疑<lb/>
沮於其間臣誠不知其可也昨于十日禮部㑹官於東<lb/>
闕集議尚書李時首言天地分祀南北郊聖論已定無<lb/>
容議矣惟太祖太宗功徳並隆並配天地已久今宜仍<lb/>
舊大祀殿及圜丘方丘俱當以二聖並配于時臣應之<lb/>
曰聖諭以太祖配天太宗配上帝正是各全其尊天與<lb/>
上帝一也因是功徳並隆故皆得配天非有差等大祀<lb/>
殿並配則兩失其尊矣臣不敢擅議宜從聖制萬一遷<lb/>
<pb n="KR2l0010_WYG_046-24b"/>
就猶為非禮若圜丘方丘俱配二祖則是今日之失况<lb/>
是我皇上肇建大禮豈可重貽後人之議臣不敢從於<lb/>
是尚書方獻夫贊之曰言之言亦是兩郊之配今日<lb/>
新禮也當求至當李承勛亦贊之曰是宜以兩請議上<lb/>
以俟宸斷羣臣次第畫題臣亦晝題而退自是不知禮<lb/>
官議奏云何然疏上今九日矣不奉明㫖連日外間傳<lb/>
聞少傅璁大學士鑾聫翩上奏必欲二祖並配臣不勝<lb/>
疑駭初意聖制以明示在廷得禮之正無容喙矣及久<lb/>
<pb n="KR2l0010_WYG_046-25a"/>
侯聖㫖不下竊恐聖心亦不免於疑疑則不免於改制<lb/>
矣萬一有是則違經叛禮貽譏萬世非細故也臣敢昧<lb/>
死為陛下陳之臣謹按孝經郊祀后稷以配天宗祀文<lb/>
王於明堂以配上帝春秋傳曰自外至者無主不止則<lb/>
天地之祭必有所配者皆侑神作主之意也且對越天<lb/>
地神無二主禮專一配所以奉天帝之尊明不敢凟耳<lb/>
稽諸神理其不可並配一也且三代兩漢之盛莫之敢<lb/>
易西漢以髙祖配天東漢以光武配上帝義亦正矣唐<lb/>
<pb n="KR2l0010_WYG_046-25b"/>
初始有兼配之事垂拱中禮官希㫖郊丘諸祀遂有三<lb/>
祖同配之禮開元十年明皇親享圜丘禮官建議遂罷<lb/>
三祖同配宋至道三年詔書親郊圜丘以太祖太宗並<lb/>
配至景祐二年詔禮官詳按典禮辨崇配之序仍以太<lb/>
祖定配嘉祐六年諫官楊畋論水災繇郊廟未順禮院<lb/>
亦言三祖同配非禮翰林學士王珪等曰推尊以享帝<lb/>
義之至也然尊之不可以凟故郊無二主今三后並侑<lb/>
欲以致孝也而適所以凟乎享帝非所以寧神也請如<lb/>
<pb n="KR2l0010_WYG_046-26a"/>
禮官議七年詔南郊以太祖定配司馬光曰古之帝王<lb/>
自非建邦啟土及造有區夏者皆無配天之文故雖周<lb/>
之成康漢之文景明章其徳業非不美也然而子孫不敢<lb/>
推以配天者避祖宗也光之言可為萬世訓矣此漢唐<lb/>
宋之故事如此考諸往牒其不可並配二也禮曰父坐<lb/>
子立孔子曰事死如事生又曰祭之以禮今太祖父也<lb/>
太宗子也然則太祖在御之日我太宗敢與並坐否乎<lb/>
以分則父以功徳則肇基受命之祖我太宗建北都以<lb/>
<pb n="KR2l0010_WYG_046-26b"/>
垂子孫萬世久安長治之業功則盛矣然克平僭亂混<lb/>
一區宇掃彌天之㓂以復我中國帝王所自立之天下<lb/>
而全付於聖子神孫者則太祖之功徳又振古帝王之<lb/>
所無也今以父子之間連袵並席尊卑不協于序幽明<lb/>
不通于理豈所以安我太宗之心乎豈所以安我太祖<lb/>
之心乎豈所以安我皇上之心乎揆之倫理其不可並<lb/>
配三也且聖諭曰朕原因缺祀天報本之典故所為問<lb/>
當遵復皇祖之始制露祭于壇方合古先聖王之意以<lb/>
<pb n="KR2l0010_WYG_046-27a"/>
盡事天之本又曰人君祭天乃報本之祀大哉王言真<lb/>
洞達禮樂之本矣程子曰萬物本乎天人本乎祖故冬<lb/>
至祭天而以祖配之以冬至氣之始也是故人本一祖<lb/>
也萬物本一氣也寧有二本乎哉若以二祖並配則失<lb/>
一本之義矣先儒陳氏曰古者祭天于圜丘掃地而行<lb/>
事器用陶匏牲用犢其禮極簡聖人之意以為未足以<lb/>
盡其意之委曲故有大享之禮焉此周家明堂之祭所<lb/>
繇起也天即帝也郊而曰天所以尊之也故以后稷配<lb/>
<pb n="KR2l0010_WYG_046-27b"/>
焉后稷逺矣配祭于郊亦以尊稷也明堂而曰帝所以<lb/>
親之也以文王配焉文王親也配文王于明堂所以親<lb/>
文王也尊尊而親親周道偹矣故郊者古禮明堂者周<lb/>
制也周公以義起之也欲尊文王而不敢以配天者避<lb/>
稷也此周事然也今陛下覽觀古昔更定大禮正允合<lb/>
於宗周之典是故奉我太祖配天于圜丘則周后稷配<lb/>
祭于郊者也所以尊太祖也奉我太宗配上帝于大祀<lb/>
殿則周之文王配祭于明堂者也所以尊太宗也二配<lb/>
<pb n="KR2l0010_WYG_046-28a"/>
至重萬世不遷之法也豈有抑揚輕重于其間哉故並<lb/>
配則各失其尊分配則各全其尊矣臣不知議者又何<lb/>
所疑也以臣觀之所謂聖人復起不可易者也建百王<lb/>
不易之盛典垂萬世無疆之令名則堯舜禹湯文武周<lb/>
公孔子在天之靈我太祖太宗列聖在天之靈我恭睿<lb/>
淵仁寛穆純聖獻皇帝在天之靈無不慰悅下至濓洛<lb/>
闗閩諸大儒及我國初定禮諸臣歿而有知亦將含笑<lb/>
于九泉之下臣雖死之日猶生之年也惟聖明留意焉<lb/>
<pb n="KR2l0010_WYG_046-28b"/>
天下幸甚萬世幸甚<lb/>
　　　覆崇祀疏<lb/>
萬厯元年禮部題該陜西道御史李頤題前事奉聖㫖<lb/>
該部知道欽此抄出到部案查先該浙江僉事辛防奏<lb/>
將宋儒何基王栢元儒金履祥許謙封爵從祀該本部<lb/>
議得止應比照楊時事例主祠鄉郡春秋祭祀覆奉欽<lb/>
依准行翰林院定擬正學祠額撰造祭文施行外又查<lb/>
得浙江廵按謝廷傑奏要將已故尚書章懋附祀正學<lb/>
<pb n="KR2l0010_WYG_046-29a"/>
祠内該本部覆奉欽依准令從祀去後今該前因看得<lb/>
御史李頤題稱要將先儒胡居仁從祀孔廟御史陳文<lb/>
燧并請將先儒吴與弼陳獻章及元儒吴澄議㑹從祀<lb/>
式照章懋事例從祀其鄉各一節臣等考之周禮士之<lb/>
有道有徳而教于學者沒則為樂祖祭於宗鄉先生沒<lb/>
則祭社雖褒崇之典不同其於表章先哲翊揚風教均<lb/>
之為世勸也謹按先儒吴與弼博洽典文沉潛義理含<lb/>
真守素意絶軒冕之榮砥行礪躬動遵聖賢之矩陳獻<lb/>
<pb n="KR2l0010_WYG_046-29b"/>
章質本超凡學惟主靜潛心理道悟泗上之㣲言脫迹<lb/>
聲華邁潁陽之逸軌胡居仁涵養真純踐履篤實讀書<lb/>
談道履潛隠而名益彰慎獨省躬身當俯而志不怍之<lb/>
三儒者懿行嘉言有功名教清節直操足振頺風真可<lb/>
謂儒者之髙蹈盛世之逸民顧從祀孔廟典禮重大姑<lb/>
俟論定而建祠鄉社以示褒重似宜舉行既經御史李<lb/>
頤陳文燧具題前來相應議擬題請合候命下將吴與<lb/>
弼陳獻章胡居仁轉行各原籍有司比照章懋事例建<lb/>
<pb n="KR2l0010_WYG_046-30a"/>
立祠宇春秋致祭如各原籍曾私建祠宇即行修葺不<lb/>
必重建仍移文翰林院定擬祠額撰造祭文以稱表揚<lb/>
至意再照元儒吴澄寤寐程朱鑽研經史倡絶學于將<lb/>
湮振斯文于幾墜究其出處大致迹亦可原考其著述<lb/>
㣲言功不可冺即今從祀之典奉有世宗皇帝明㫖已<lb/>
經議革難以復議所據崇祀其鄉亦屬相應合無照例<lb/>
一體遵行庶後學建興而于風化亦有禆矣伏乞聖裁<lb/>
奉聖㫖是<lb/>
<pb n="KR2l0010_WYG_046-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部志稿卷四十六<lb/>
</p>
<p>
</p>
  </div>
</body>
</text>
</TEI>
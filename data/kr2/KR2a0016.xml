<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>宋書卷一</head> <lb/>
    <p>
<pb n="KR2a0016_WYG_001-1a"/>
欽定四庫全書<lb/>
　宋書卷一<lb/>
　　梁　　　　　沈　　　　約　　　　撰<lb/>
　本紀第一<lb/>
　　武帝上<lb/>
髙祖武皇帝諱裕字徳輿小名寄奴彭城縣綏里人漢<lb/>
髙帝弟楚元王交之後也交生紅懿侯富富生宗正辟<lb/>
彊辟彊生陽城繆侯徳徳生陽城節侯安民安民生陽<lb/>
<pb n="KR2a0016_WYG_001-1b"/>
城釐侯慶忌慶忌生陽城肅侯岑岑生宗正平平生東<lb/>
武城令某某生東萊太守景景生明經洽洽生博士𢎞<lb/>
𢎞生瑯邪都尉悝悝生魏定襄太守某某生邪城令亮<lb/>
亮生晉北平太守膺膺生相國掾熙熙生開封令旭孫<lb/>
旭孫生混始過江居晉陵郡丹徒縣之京口里官至武<lb/>
原令混生東安太守靖靖生郡功曹翹是為皇考髙祖<lb/>
以晉哀帝興寜元年嵗次癸亥三月壬寅夜生及長身<lb/>
長七尺六寸風骨竒特家貧有大志不治亷隅事繼母<lb/>
<pb n="KR2a0016_WYG_001-2a"/>
以孝謹稱初為冠軍孫無終司馬安帝隆安三年十一<lb/>
月妖賊孫恩作亂於㑹稽晉朝衛將軍<hi>闕</hi>　　謝琰前<lb/>
將軍劉牢之東討牢之請髙祖參府軍事十二月牢之<lb/>
至吳而賊縁道屯結牢之命髙祖與數十人覘賊逺近<lb/>
㑹遇賊至衆數千人髙祖便進與戰所將人多死而戰<lb/>
意方厲手奮長刀所殺傷甚衆牢之子敬宣疑高祖淹<lb/>
乆恐為賊所困乃輕騎尋之既而衆騎竝至賊乃奔退<lb/>
斬獲千餘人摧鋒而進平山隂恩遁還入海四年五月<lb/>
<pb n="KR2a0016_WYG_001-2b"/>
恩復入㑹稽殺衛將軍謝琰十一月劉牢之復率衆東<lb/>
征恩退走牢之屯上虞使髙祖戌句章城句章城既卑<lb/>
小戰士不盈數百人髙祖常被堅執銳為士卒先每戰<lb/>
輒摧鋒陷陣賊乃退還浹口于時東伐諸帥御軍無律<lb/>
士卒暴掠甚為百姓所苦唯髙祖法令明整所至莫不<lb/>
親賴馬五年春孫恩頻攻句章高祖屢摧破之恩復走<lb/>
入海三月恩北出海鹽髙祖追而翼之築城于海鹽故<lb/>
治賊日來攻城城内兵力甚弱髙祖乃選敢死之士數<lb/>
<pb n="KR2a0016_WYG_001-3a"/>
百人咸脫甲胄執短兵竝鼓噪而出賊震懼奪氣因其<lb/>
懼而奔之竝棄甲散走斬其大帥姚盛雖連戰尅勝然<lb/>
衆寡不敵髙祖獨深慮之一夜偃旗匿衆若已遁者明<lb/>
晨開門使羸疾數人登城賊遙問劉諱所在曰夜已走<lb/>
矣賊信之乃率衆大上髙祖乗其懈怠奮擊大破之恩<lb/>
知城不可下乃進向滬瀆髙祖復棄城追之海鹽令鮑<lb/>
陋遣子嗣之以吳兵一千請為前驅髙祖曰賊兵甚精<lb/>
吳人不習戰若前驅失利必敗我軍可在後為聲援不<lb/>
<pb n="KR2a0016_WYG_001-3b"/>
從是夜髙祖多設伏兵兼置旗鼓然一處不過數人明<lb/>
日賊率衆萬餘迎戰前驅既交諸伏皆出舉旗鳴鼓賊<lb/>
謂四面有軍乃退嗣之追奔為賊所没髙祖且戰且退<lb/>
賊盛所領死傷且盡髙祖慮不免至向伏兵處乃止令<lb/>
左右脫取死人衣賊謂當走反停疑猶有伏髙祖因呼<lb/>
更戰氣色甚猛賊衆以為然乃引軍去髙祖徐歸然後<lb/>
散兵稍集五月孫恩破滬瀆殺吳國内史袁山松死者<lb/>
四千人是月高祖復破賊於婁縣六月恩乗勝浮海奄<lb/>
<pb n="KR2a0016_WYG_001-4a"/>
至丹徒戰士十餘萬劉牢之猶屯山隂京邑震動髙祖<lb/>
倍道兼行與賊俱至于時衆力既寡加以歩逺疲勞而<lb/>
丹徒守軍莫有鬬志恩率衆數萬鼓噪登蒜山居民皆<lb/>
荷擔而立高祖率所領奔擊大破之投巘赴水死者甚<lb/>
衆恩以皷排<hi>音敗</hi>自載僅得還船雖被摧破猶恃其衆力<lb/>
徑向京師樓船髙大值風不得進旬日乃至白石尋知<lb/>
劉牢之已還朝廷有備遂走向鬱洲八月以髙祖為建<lb/>
武將軍下邳太守領水軍追恩至鬱洲復大破恩恩南<lb/>
<pb n="KR2a0016_WYG_001-4b"/>
走十一月髙祖追恩於滬瀆及海鹽又破之三戰竝大<lb/>
獲俘馘以萬數恩自是饑饉疾疫死者大半自浹口奔<lb/>
臨海元興元年正月驃騎將軍司馬元顯西伐荆州刺<lb/>
史桓𤣥𤣥亦率荆楚大衆下討元顯元顯遣鎮北將軍<lb/>
劉牢之拒之髙祖參其軍事次溧洲𤣥至髙祖請擊之<lb/>
不許將遣子敬宣詣𤣥請和髙祖與牢之甥東海何無<lb/>
忌竝固請不從遂遣敬宣詣𤣥𤣥尅京邑殺元顯以牢<lb/>
之為㑹稽内史懼而告髙祖曰便奪我兵禍其至矣今<lb/>
<pb n="KR2a0016_WYG_001-5a"/>
當北就髙雅之於廣陵舉事卿能從我去乎答曰將軍以<lb/>
勁卒數萬望風降服彼新得志威震天下三軍人情都<lb/>
已去矣廣陵豈可得至邪諱當反復還京口耳牢之叛<lb/>
走自縊死何無忌謂髙祖曰我將何之髙祖曰鎮北去<lb/>
必不免卿可隨我還京口桓𤣥必能守節北面我當與<lb/>
卿事之不然與卿圖之今方是𤣥矯情任筭之日必將<lb/>
用我軰也桓𤣥從兄修以撫軍鎮丹徒以髙祖為中兵<lb/>
參軍軍郡如故孫恩自奔敗之後徒旅漸散懼生見獲<lb/>
<pb n="KR2a0016_WYG_001-5b"/>
乃於臨海投水死餘衆推恩妹夫盧循為主桓𤣥欲且<lb/>
輯寜東土以循為永嘉太守循雖受命而寇暴不已五<lb/>
月𤣥復遣髙祖東征時循自臨海入東陽二年正月𤣥<lb/>
復遣髙祖破循於東陽循奔永嘉復追破之斬其大帥<lb/>
張士道追討至于晉安循浮海南走六月加髙祖彭城<lb/>
内史桓𤣥為楚王將謀簒盗𤣥從兄衛將軍謙屛人問<lb/>
髙祖曰楚王勲徳隆重四海歸懐朝廷之情咸謂宜有<lb/>
揖譲卿意以為何如髙祖既志欲圗𤣥乃遜辭答曰楚<lb/>
<pb n="KR2a0016_WYG_001-6a"/>
王宣武之子勲徳蓋世晉室微弱民望乆移乗運禪代<lb/>
有何不可謙喜曰卿謂可爾便當是真可爾十二月桓<lb/>
𤣥簒帝位遷天子於尋陽桓修入朝髙祖從至京邑𤣥<lb/>
見髙祖謂司徒王謐曰昨見劉裕風骨不恒蓋人傑也<lb/>
每遊集輒引接慇懃贈賜甚厚髙祖愈惡之或說𤣥曰<lb/>
劉諱龍行虎歩視瞻不凡恐不為人下宜蚤為其所𤣥<lb/>
曰我方欲平蕩中原非劉裕莫可付以大事闗隴平定<lb/>
然後當别議之耳𤣥乃下詔曰劉諱以寡制衆屢摧妖<lb/>
<pb n="KR2a0016_WYG_001-6b"/>
鋒汛海窮追十殄其八諸將力戰多被重創自元帥以<lb/>
下至于將士竝宜論賞以叙勲烈先是高祖東征盧循<lb/>
何無忌隨至山隂勸於㑹稽舉義高祖以為𤣥未據極<lb/>
位且㑹稽遥逺事濟為難俟其簒逆事著徐於京口圖<lb/>
之不憂不尅至是桓脩還京髙祖託以金創疾動不堪<lb/>
歩從乃與無忌同船共還建興復之計於是與弟道規<lb/>
沛郡劉毅平昌孟昶任城魏詠之高平檀慿之琅邪諸<lb/>
葛長民太原王元徳隴西辛扈興東莞童厚之竝同義<lb/>
<pb n="KR2a0016_WYG_001-7a"/>
謀時桓修弟𢎞為征虜將軍青州刺史鎮廣陵道規為<lb/>
𢎞中兵參軍昶為州主簿乃命毅潛往就昶聚徒於江<lb/>
北謀起兵殺𢎞長民為豫州刺史刁逵左軍府參軍謀<lb/>
據歴陽相應元徳厚之謀於京邑聚衆攻𤣥竝尅期齊<lb/>
發三年二月己丑朔乙卯髙祖託以遊獵與無忌等收<lb/>
集義徒凡同謀何無忌魏詠之詠之弟欣之順之檀憑<lb/>
之憑之從子韶弟祗隆與叔道濟道濟從兄範之高祖<lb/>
弟道憐劉毅毅從弟藩孟昶昶族弟懐玉河内向彌管<lb/>
<pb n="KR2a0016_WYG_001-7b"/>
義之陳留周安穆臨淮劉蔚從弟珪之東莞臧喜從弟<lb/>
寳符從子穆生童茂宗陳郡周道民漁陽田演譙國范<lb/>
清等二十七人願從者百餘人丙辰詰旦城開無忌服<lb/>
傳詔服稱詔居前義衆馳入齊聲大呼吏士驚散莫敢<lb/>
動即斬脩以徇髙祖哭甚慟厚加殯歛孟昶勸𢎞其日<lb/>
出獵未明開門出獵人昶道規毅等率壯士五六十人<lb/>
因開門直入𢎞方噉粥即斬之因收衆濟江義軍初尅<lb/>
京城脩司馬刁𢎞率文武佐吏來赴高祖登城謂之曰<lb/>
<pb n="KR2a0016_WYG_001-8a"/>
郭江州已奉乗輿反正於尋陽我等竝被宻詔誅除逆<lb/>
黨同㑹今日賊𤣥之首已當梟於大航矣諸君非大晉<lb/>
之臣乎今來欲何為𢎞等信之收衆而退毅既至髙祖<lb/>
命誅𢎞毅兄邁先在京師事未發數日髙祖遣同謀周<lb/>
安穆報之使為内應邁外雖酬許内甚震懼安穆見其<lb/>
惶駭慮事必泄乃馳歸時𤣥以邁為竟陵太守邁不知<lb/>
所為便下船欲之郡是夜𤣥與邁書曰北府人情云何<lb/>
卿近見劉諱何所道邁謂𤣥已知其謀晨起白之𤣥驚<lb/>
<pb n="KR2a0016_WYG_001-8b"/>
懼封邁為重安侯既而亷邁不執安穆使得逃去乃殺<lb/>
之誅元徳扈興厚之等召桓謙卞範之等謀拒髙祖謙<lb/>
等曰亟遣兵擊之𤣥曰不然彼兵速銳計出萬死若行<lb/>
遣水軍不足相抗如有蹉跌則彼氣成而吾事敗矣不<lb/>
如屯大衆於覆舟山以待之彼空行二百里無所措手<lb/>
銳氣已挫既至忽見大軍必驚懼駭愕我案兵堅陣勿<lb/>
與交鋒彼求戰不得自然走散此計之上也謙等固請<lb/>
乃遣頓邱太守吳甫之右衛將軍皇甫敷北拒義軍𤣥<lb/>
<pb n="KR2a0016_WYG_001-9a"/>
自聞軍起憂懼無復為計或曰劉諱等衆力甚弱豈辦<lb/>
之有成陛下何慮之甚𤣥曰劉諱足為一世之䧺劉毅<lb/>
家無擔石之儲樗蒱一擲百萬何無忌劉牢之甥酷似<lb/>
其舅共舉大事何謂無成衆推髙祖為盟主移檄京邑<lb/>
曰夫治亂相因理不常泰狡焉肆虐或值聖明自我大<lb/>
晉陽九屢搆隆安以來難結皇室忠臣碎於虎口貞良<lb/>
斃於豺狼逆臣桓𤣥陵虐人鬼阻兵荆郢肆暴都邑天<lb/>
未亡難凶力繁興踰年之間遂傾皇祚主上播越流幸<lb/>
<pb n="KR2a0016_WYG_001-9b"/>
非所神噐沉淪七廟毁墜夏后之罹浞豷有漢之遭莾<lb/>
卓方之於𤣥未足為喻自𤣥簒逆于今厯年亢旱彌時<lb/>
民無生氣加以士庻疲於轉輸文武困於造築父子乖<lb/>
離室家分散豈唯大東有杼軸之悲摽梅有傾筐之怨<lb/>
而已哉仰觀天文俯察人事此而能乆孰有可亡凡在<lb/>
有心誰不扼腕諱等所以叩心泣血不遑啟處者也是<lb/>
故夕寐宵興援奬忠烈潛搆崎嶇險過履虎輔國將軍<lb/>
劉毅廣武將軍何無忌鎮北主簿孟昶兖州主簿魏詠<lb/>
<pb n="KR2a0016_WYG_001-10a"/>
之寜逺將軍劉道規龍驤將軍劉藩振威將軍檀憑之<lb/>
等忠烈斷金精貫白日荷戈奮袂志在畢命益州刺史<lb/>
毛璩萬里齊契掃定荆楚江州刺史郭昶之奉迎主上<lb/>
宫于尋陽鎮北參軍王元徳等竝率部曲保據石頭揚<lb/>
武將軍諸葛長民收集義士已據歴陽征虜參軍庾頤<lb/>
之等潛相連結以為内應同力協規所在蜂起即日斬<lb/>
偽徐州刺史安城王脩青州刺史𢎞首義衆既集文武<lb/>
爭先咸謂不有一統則事無以輯諱辭不獲已遂總軍<lb/>
<pb n="KR2a0016_WYG_001-10b"/>
要庻上憑祖宗之靈下罄義夫之力剪馘逋逆蕩清京<lb/>
輦公侯諸君或世樹忠貞或身荷爵寵而竝俛眉猾竪<lb/>
自効莫由顧瞻周道寜不弔乎今日之舉良其㑹也諱<lb/>
以虚薄才非古人接勢於己替之機受任於既頺之運<lb/>
丹誠未宣感慨憤躍望霄漢以永懐眄山川以增厲授<lb/>
檄之日神馳賊廷以孟昶為長史摠攝後事檀憑之為<lb/>
司馬百姓願從者千餘人三月戊午朔遇吳甫之於江<lb/>
乗甫之𤣥驍將也其兵甚銳高祖躬執長刀大呼以衝<lb/>
<pb n="KR2a0016_WYG_001-11a"/>
之衆皆披靡即斬甫之進至羅落橋皇甫敷率數千人<lb/>
逆戰寜逺將軍檀憑之與髙祖各御一隊憑之戰敗見<lb/>
殺其衆退散髙祖進戰彌厲前後奮擊應時摧破即斬<lb/>
敷首初髙祖與何無忌等共建大謀有善相者相髙祖<lb/>
及無忌等竝當大貴其應甚近惟云憑之無相髙祖與<lb/>
無忌密相謂曰吾等既為同舟理無偏異吾徒皆咸富<lb/>
貴則檀不應獨殊深不解相者之言至是而憑之戰死<lb/>
髙祖知其事必㨗𤣥聞敷等竝没愈懼使桓謙屯東陵<lb/>
<pb n="KR2a0016_WYG_001-11b"/>
口卞範之屯覆舟山西衆合二萬己未旦義軍食畢棄<lb/>
其餘糧進至覆舟山東使丐士張旗幟於山上以為疑<lb/>
兵𤣥又遣武騎將軍庾褘之配以精卒利噐助謙等髙<lb/>
祖躬先士卒以奔之將士皆殊死戰無不一當百呼聲<lb/>
動天地時東北風急因命縱火烟爓張天皷噪之音震<lb/>
京邑謙等諸軍一時土崩𤣥始雖遣軍置陣而走意已<lb/>
決别使領軍將軍殷仲文具舟於石頭仍將子姪浮江<lb/>
南走庚申髙祖鎮石頭城立留臺總百官焚桓温神主<lb/>
<pb n="KR2a0016_WYG_001-12a"/>
於宣陽門外造晉新主立于太廟遣諸將帥追𤣥尚書<lb/>
王假率百官奉迎乗輿司徒王謐與衆議推髙祖領揚<lb/>
州固辭乃以謐為録尚書事領揚州刺史於是推髙祖<lb/>
為使持節都督揚徐兖豫青冀幽并八州諸軍事領軍<lb/>
將軍徐州刺史先是朝廷承晉氏亂政百司縱弛桓𤣥<lb/>
雖欲釐整而衆莫從之髙祖以身範物先以威禁内外<lb/>
百官皆肅然奉職二三日間風俗頓改且桓𤣥雖以雄<lb/>
豪見推而一朝便有極位晉氏四方牧守及在朝大臣<lb/>
<pb n="KR2a0016_WYG_001-12b"/>
盡心伏事臣主之分定矣髙祖位微於朝衆無一旅奮<lb/>
臂草萊之中倡大義以復皇祚由是王謐等諸人時衆<lb/>
民望莫不愧而憚焉諸葛長民失期不得發刁逵執送<lb/>
之未至而𤣥敗𤣥經尋陽江州刺史郭昶之備乗輿法<lb/>
物資之𤣥收畧得二千餘人挾天子走江陵冠軍將軍<lb/>
劉毅輔國將軍何無忌振武將軍劉道規率諸軍追討<lb/>
尚書左僕射王愉愉子荆州刺史綏等江左冠族綏少<lb/>
有重名以髙祖起自布衣甚相凌忽綏桓氏甥亦有自<lb/>
<pb n="KR2a0016_WYG_001-13a"/>
疑之志髙祖悉誅之四月奉武陵王遵為大將軍承制<lb/>
大赦天下唯桓𤣥一祖後不在赦例初髙祖家貧嘗負<lb/>
刁逵社錢三萬經時無以還逵執録甚嚴王謐造逵見<lb/>
之密以錢代還由是得釋髙祖名微位薄盛流皆不與<lb/>
相知唯謐交焉桓𤣥將簒謐手解安帝璽紱為𤣥佐命<lb/>
功臣及義旗建衆竝謂謐宜誅唯髙祖保持之劉毅嘗<lb/>
因朝㑹問謐璽紱所在謐益懼及王愉父子誅謐從弟<lb/>
諶謂謐曰王駒無罪而義旗誅之此是剪除勝已以絶<lb/>
<pb n="KR2a0016_WYG_001-13b"/>
民望兄既桓氏黨附名位如此欲求免得乎駒愉小字<lb/>
也謐懼奔于曲阿髙祖牋白大將軍深相保謐迎還復<lb/>
位光禄勲丁承之左衛將軍褚粲游擊將軍司馬秀役<lb/>
使官人為御史中丞王禎之所糾察謝牋言辭怨憤承<lb/>
之造司宜藏髙祖與大將軍牋白粲等備位大臣所懐<lb/>
必盡執憲不允自應據理陳訴而横興怨忿歸咎有司<lb/>
宜加裁當以清風軌竝免官桓𤣥兒子韶聚衆向厯陽<lb/>
髙祖命輔國將軍諸葛長民擊走之無忌道規破𤣥大<lb/>
<pb n="KR2a0016_WYG_001-14a"/>
將鄭鈐等于桑落洲衆軍進據尋陽加髙祖都督江州<lb/>
諸軍事𤣥既還荆郢大聚兵衆召水軍造樓船噐械率<lb/>
衆二萬挾天子發江陵浮江東下與冠軍將軍劉毅等<lb/>
相遇於崢嶸洲衆驚下擊大破之𤣥棄衆復挾天子還<lb/>
復江陵𤣥黨殷仲文奉晉二皇后還京師𤣥至江陵因<lb/>
西走南郡太守王騰之荆州别駕王康産奉天子入南<lb/>
郡府初征虜將軍益州刺史毛璩遣從孫祐之與參軍<lb/>
費恬送弟喪州下有衆二百璩弟子脩之時為𤣥屯騎<lb/>
<pb n="KR2a0016_WYG_001-14b"/>
校尉誘𤣥以入蜀至枚回洲恬與祐之迎射之益州督<lb/>
䕶馮遷斬𤣥首傳京師又斬𤣥子昇於江陵市初𤣥敗<lb/>
於崢嶸洲義軍以為大事已定追躡不速𤣥死幾一旬<lb/>
衆軍猶不至𤣥從子振逃於華容之浦中招聚逆黨數<lb/>
千人晨襲江陵城居民競出赴之騰之康産皆被殺桓<lb/>
謙先匿於沮川亦聚衆以應振為𤣥舉哀立喪廷謙率<lb/>
衆官奉璽綬于安帝無忌道規既至江陵與桓振戰于<lb/>
靈溪𤣥黨馮該又設伏于楊林義軍奔敗退還尋陽兖<lb/>
<pb n="KR2a0016_WYG_001-15a"/>
州刺史辛禺懷貳㑹北青州刺史劉該反禺求征該次<lb/>
淮隂又反禺長史羊穆之斬禺傳首京師十月髙祖領<lb/>
青州刺史甲仗百人入殿劉毅諸軍復進至夏口毅攻<lb/>
魯城道規攻偃月壘皆拔之十二月諸軍進平巴陵義<lb/>
熙元年正月毅等至江津破桓謙桓振江陵平天子反<lb/>
正三月天子至自江陵詔曰古稱大者天地其次君臣<lb/>
所以列貫三辰神人代序諒理本於造昧而運周於萬<lb/>
葉故盈否時襲四靈通其變王道或昧貞賢拯其危天<lb/>
<pb n="KR2a0016_WYG_001-15b"/>
命所以永固人心所以攸穆雖夏周中傾賴靡申之績<lb/>
恭倫載竊實二代是維或乗資藉號或業隆異世猶詩<lb/>
書以之休詠記策用為羙談未有因心撫民而誠發理<lb/>
應援神噐於己淪若在今之盛者也朕以寡昧遭家不<lb/>
造越自遘閔屬當屯極逆臣桓𤣥乗舋縱慝窮凶恣虐<lb/>
滔天猾夏遂誣㒺人神肆其簒亂祖宗之基既湮七廟<lb/>
之饗胥殄若墜淵谷未足斯譬皇度有晉天縱英哲使<lb/>
持節都督揚徐兖豫青冀幽并江九州諸軍事鎮軍將<lb/>
<pb n="KR2a0016_WYG_001-16a"/>
軍徐青二州刺史忠誠天亮神武命世用能貞明協契<lb/>
義夫嚮臻故順聲一唱二溟卷波英風振路宸居清翳<lb/>
暨冠軍將軍毅輔國將軍無忌振武將軍道規舟旗遄<lb/>
邁而元凶傳首回戈疊揮則荆漢霧廓俾宣元之祚永<lb/>
固於嵩岱傾基重造再集於朕躬宗廟歆七百之祐皇<lb/>
基融載新之命念功惟徳永言銘懐固已道冠開闢獨<lb/>
絶終古書契以來未之前聞矣雖則功髙靡尚理至難<lb/>
文而崇庸命徳哲王攸先者將以𢎞道制治深闗盛衰<lb/>
<pb n="KR2a0016_WYG_001-16b"/>
故伊望膺殊命之錫桓文饗備物之禮况宏徵不世顧<lb/>
邈百代者宜極名噐之隆以光大國之盛而鎮軍謙虚<lb/>
自𠂻誠旨屢顯朕重逆仲父乃所以愈彰徳羙也鎮軍<lb/>
可進位侍中車騎將軍都督中外諸軍事使持節徐青<lb/>
二州刺史如故顯祚大邦啟兹疆宇髙祖固譲加録尚<lb/>
書事又不受屢請歸藩天子不許遣百僚敦勸又親幸<lb/>
公第髙祖惶懼詣闕陳請天子不能奪是月旋鎮丹徒<lb/>
天子重遣大使敦勸又不受乃改授都督荆司梁益寜<lb/>
<pb n="KR2a0016_WYG_001-17a"/>
雍凉七州并前十六州諸軍事本官如故於是受命解<lb/>
青州加領兖州刺史盧循浮海破廣州獲刺史吳隠之<lb/>
即以循為廣州刺史以其同黨徐道覆為始興相二年<lb/>
三月督交廣二州十月髙祖上言曰昔天禍皇室巨狡<lb/>
縱簒臣等義惟舊隸豫蒙國恩仰契信順之符俯厲人<lb/>
臣之憤雖社稷之靈抑亦事由衆濟其翼奨忠懃之佐<lb/>
文武畢力之士敷執在已之謙用虧國體之大輒攝衆<lb/>
軍先上同謀起義始平京口廣陵二城臣及撫軍將軍<lb/>
<pb n="KR2a0016_WYG_001-17b"/>
毅等二百七十二人并後赴義出都縁道大戰所餘一<lb/>
千五百六十六人又輔國將軍長民故給事中王元徳<lb/>
等十人各一千八百四十八人乞正封賞其西征衆軍<lb/>
須論集續上於是尚書奏封唱義謀主鎮軍將軍諱豫<lb/>
章郡公食邑萬户賜絹三萬匹其餘封賞各有差鎮軍<lb/>
府佐吏降故太傳謝安府一等十一月天子重申前令<lb/>
加髙祖侍中進號車騎將軍開府儀同三司固譲詔遣<lb/>
百僚敦勸三年二月髙祖還京師將詣廷尉天子先詔<lb/>
<pb n="KR2a0016_WYG_001-18a"/>
獄官不得受詣闕陳譲乃見聽旋于丹徒閏月府將駱<lb/>
氷謀作亂將被執單騎走追斬之誅氷父永嘉太守球<lb/>
球夲東陽郡史孫恩之亂起義於長山故見擢用初桓<lb/>
𤣥之敗以桓冲忠貞署其孫𦙍至是氷謀以𦙍為主與<lb/>
東陽太守殷仲文潛相連結乃誅仲文及仲文二弟凡<lb/>
桓𤣥餘黨至是皆誅夷天子遣兼大常葛籍授公策曰<lb/>
有扈滔天夷羿乗釁亂節干紀實撓皇極賊臣桓𤣥怙<lb/>
寵肆逆乃摧傾華霍倒㧞嵩岱五嶽既夷六地易所公<lb/>
<pb n="KR2a0016_WYG_001-18b"/>
命世英縱藏噐待時因心資敬誓雪國恥慨憤陵夷誠<lb/>
發宵寐既而嵗月屢遷神噐已逺忠孝幽寄實貫三靈<lb/>
爾乃介石勝機宣契畢舉訴蒼天以為正揮義旅而一<lb/>
驅奔鋒數百勢烈激電百萬不能抗限制路日直植城<lb/>
遂使衝鯨潰流暴鱗奔漢廟勝逺加重氛載滌二儀廓<lb/>
清三光反照事遂永代功髙開闢理微稱謂義感朕心<lb/>
若夫道為身濟猶縻厥爵况乃誠徳俱深勲冠天人者<lb/>
乎是用建兹邦國永祚山河言念載懐匪云足報往欽<lb/>
<pb n="KR2a0016_WYG_001-19a"/>
哉俾屏余一人長弼皇晉流風垂祚暉烈無窮其降承<lb/>
嘉策對敭朕命十二月司徒録尚書揚州刺史王謐薨<lb/>
四年正月徴公入輔授侍中車騎將軍開府儀同三司<lb/>
揚州刺史録尚書徐兖二州刺史如故表解兖州先是<lb/>
遣冠軍劉敬宣伐蜀賊譙縱無功而返九月以敬宣挫<lb/>
退遜位不許乃降為中軍將軍開府如故初偽燕主鮮<lb/>
卑慕容徳僭號於青州徳死兄子超襲位前後屢為邉<lb/>
患五年二月大掠淮北執陽平太守劉千載濟南太守<lb/>
<pb n="KR2a0016_WYG_001-19b"/>
趙元驅畧千餘家三月公抗表北討以丹陽尹孟昶監<lb/>
中軍留府事四月舟師發京都泝淮入泗五月至下邳<lb/>
留船艦輜重歩軍進琅邪所過皆築城留守鮮卑梁父<lb/>
莒城二戍竝奔走慕容超聞王師將至其大將公孫五<lb/>
樓說超宜斷據大峴刈除粟苖堅壁清野以待之彼僑<lb/>
軍無資求戰不得旬月之間折棰以笞之耳超不從曰<lb/>
彼逺來疲勞勢不能乆但當引令過峴我以䥫騎踐之<lb/>
不憂不破也豈有預芟苖稼先自䠞弱邪初公將行議<lb/>
<pb n="KR2a0016_WYG_001-20a"/>
者以為賊聞大軍逺出必不敢戰若不斷大峴當堅守<lb/>
廣固刈粟清野以絶三軍之資非唯難以有功將不能<lb/>
自反公曰我揣之熟矣鮮卑貪不及逺計進利尅獲退<lb/>
惜粟苖謂我孤軍逺入不能持乆不過進據臨朐退守<lb/>
廣固我一得入峴則人無退心驅必死之衆向懐貳之<lb/>
虜何憂不尅彼不能清野固守為諸君保之公既入峴<lb/>
舉手指天曰吾事濟矣六月慕容超遣五樓及廣寜王<lb/>
賀賴盧先據臨朐城既聞大軍至留羸老守廣固乃悉<lb/>
<pb n="KR2a0016_WYG_001-20b"/>
出臨朐有巨蔑水去城四十里超告五樓曰急往據之<lb/>
晉軍得水則難擊也五樓馳進龍驤將軍孟龍符領騎<lb/>
居前奔往爭之五樓乃退衆軍歩進有車四千兩分車<lb/>
為兩翼方軌徐行車悉張幔御者執矟又以輕騎為遊<lb/>
軍軍令嚴肅行伍齊整未及臨胊數里賊䥫騎萬餘前<lb/>
後交至公命兖州刺史劉藩弟并州刺史道憐諮議參<lb/>
軍劉敬宣陶延夀參軍劉懐玉慎仲道索邈等齊力擊<lb/>
之日向昃公遣諮議參軍檀韶直趨臨朐韶率建威將<lb/>
<pb n="KR2a0016_WYG_001-21a"/>
軍向彌參軍胡藩馳往即日䧟城斬其牙旗悉虜超輜<lb/>
重超聞臨朐已拔引衆走公親鼓之賊乃大破超遁還<lb/>
廣固獲超馬偽輦玉璽豹尾等送于京師斬其大將叚<lb/>
暉等十餘人其餘斬獲千計明日大軍進廣固即屠大<lb/>
城超退保小城於是設長圍守之圍髙三丈外穿三重<lb/>
壍停江淮轉輸館榖於齊土撫納降附華戎歡悅援才<lb/>
授爵因而任之七月詔加公北青冀二州刺史超大將<lb/>
垣遵遵弟苖竝率衆歸順公方治攻具城上人曰汝不<lb/>
<pb n="KR2a0016_WYG_001-21b"/>
得張綱何能為也綱者超偽尚書郎其人有巧思㑹超<lb/>
遣綱稱藩於姚興乞師請救興偽許之而實憚公不敢<lb/>
遣綱從長安還泰山太守申宣執送之乃升綱於樓上<lb/>
以示城内城内莫不失色於是使綱大治攻具超求救<lb/>
不獲綱反見虜轉憂懼乃請稱藩求割大峴為界獻馬<lb/>
千疋不聽圍之轉急河北居民荷戈負糧至者日以千<lb/>
數録事參軍劉穆之有經畧才具公以為謀主動止必<lb/>
諮焉時姚興遣使告公云慕容見與隣好又以窮告急<lb/>
<pb n="KR2a0016_WYG_001-22a"/>
今當遣䥫騎十萬逕據洛陽晉軍若不退者便當遣䥫<lb/>
騎長驅而進公呼興使答曰語汝姚興我定燕之後息<lb/>
甲三年當平闗洛今能自送便可速來穆之聞有羌使<lb/>
馳入而公發遣已去以興所言并答具語穆之穆之尤<lb/>
公曰常日事無大小必賜與謀之此宜善詳之云何卒<lb/>
爾便答公所答興言未能威敵正足怒彼耳若燕未可<lb/>
拔羌救奄至不審何以待之公笑曰此是兵機非卿所<lb/>
解故不語耳夫兵貴神速彼若審能遣救必畏我知寜<lb/>
<pb n="KR2a0016_WYG_001-22b"/>
容先遣信命此是其見我伐燕内已懐懼自張之辭耳<lb/>
九月進公太尉中書監固譲偽徐州刺史叚宏先奔索<lb/>
虜十月河北歸順張綱治攻具成設諸竒巧飛樓木幔<lb/>
之屬莫不畢備城上火石弓矢無所用之六年二月丁<lb/>
亥屠廣固超踰城走征虜賊曹喬胥獲之殺其亡命以<lb/>
下納口萬餘馬二千疋送超京師斬于建康市公之北<lb/>
伐也徐道覆仍有闚𨵦之志勸盧循乗虚而出循不從<lb/>
道覆乃至番禺說循曰夲住嶺外豈以理極於此正以<lb/>
<pb n="KR2a0016_WYG_001-23a"/>
劉公難與為敵故也今方領兵堅城之下未有旋日以<lb/>
此思歸死士掩襲何劉之徒如反掌耳不乗此機而保<lb/>
一日之安若平齊之後小息甲養衆不過一二年間必<lb/>
璽書徵君若劉公自率衆至豫章遣銳師過嶺雖復將<lb/>
軍神武恐必不能當也今日之機萬不可失既尅都邑<lb/>
傾其根夲劉公雖還無能為也循從之乃率衆過嶺是<lb/>
月㓂南康廬陵豫章諸郡守皆委任奔走于時平齊問<lb/>
未至即馳使徴公公之初尅齊也欲停鎮下邳清盪河<lb/>
<pb n="KR2a0016_WYG_001-23b"/>
洛既而被徴使至即日班師鎮南將軍何無忌與徐道<lb/>
覆戰于豫章敗績無忌被害内外震駭朝廷欲奉乗輿<lb/>
北走就公尋知賊定未至人情小安公至下邳以船運<lb/>
輜重自率精銳歩歸至山陽聞無忌被害則慮京邑失<lb/>
守乃卷甲兼行與數十人至淮上問行旅以朝廷消息<lb/>
人曰賊尚未至劉公若還便無所憂也公大喜單船過<lb/>
江逕至京口衆乃大安四月癸未公至京師解嚴息甲<lb/>
撫軍將軍劉毅抗表南征公與毅書曰吾往習擊妖賊<lb/>
<pb n="KR2a0016_WYG_001-24a"/>
曉其變態新獲姧利其鋒不可輕宜須装嚴畢與弟同<lb/>
舉又遣毅從弟藩往止之毅不從舟師二萬發自姑孰<lb/>
循之初下也使道覆向尋陽自寇湘中諸郡荆州刺史<lb/>
道規遣軍至長沙為循所敗逕至巴陵將向江陵道覆<lb/>
聞毅上馳使報循曰毅兵衆甚盛成敗事係之於此宜<lb/>
并力摧之若此克㨗天下無復事矣根夲既定不憂上<lb/>
面不平也循即日發巴陵與道覆連旗而下别有八艚<lb/>
艦九枚起四層髙十二文公以南藩覆沒表送章綬詔<lb/>
<pb n="KR2a0016_WYG_001-24b"/>
不聽五月劉毅敗績于桑落洲棄船歩走餘衆不得去<lb/>
者皆為賊所擒初循至尋陽聞公已還不信也既破毅<lb/>
乃審凱入之問竝相視失色循欲退還尋陽進平江陵<lb/>
據二州以抗朝廷道覆謂宜乗勝徑進固爭之疑議多<lb/>
日乃見從毅敗問至内外洶擾于時北師始還多創痍<lb/>
疾病京師戰士不盈數千賊既破江豫二鎮戰士十餘<lb/>
萬舟車百里不絶奔敗還者竝聲其雄盛孟昶諸葛長<lb/>
民懼寇漸逼欲擁天子過江公不聽昶固請不止公曰<lb/>
<pb n="KR2a0016_WYG_001-25a"/>
今重鎮外傾彊寇内逼人情危駭莫有固志若一旦遷<lb/>
動便自瓦解土崩江北亦豈可得至設令得至不過延<lb/>
日月耳今兵士雖少自足以一戰若其克濟則臣主同<lb/>
休茍厄運必至我當以死衛社稷横尸廟門遂其由來<lb/>
以身許國之志不能逺竄於草間求活也我既決矣卿<lb/>
勿復言昶恐其不濟乃為表曰臣諱北討衆竝不同唯<lb/>
臣賛諱行計致使彊賊乗間社稷危逼臣之辠也今謹<lb/>
引分以謝天下封表畢乃仰藥而死於是大開賞募投<lb/>
<pb n="KR2a0016_WYG_001-25b"/>
身赴義者一同登京城之科發居民治石頭城建牙誡<lb/>
嚴時議者謂宜分兵守諸津要公以為賊衆我寡若分<lb/>
兵屯則測人虚實且一處失利則沮三軍之心今聚衆<lb/>
石頭隨宜應赴既令賊無以測多少又於衆力不分若<lb/>
徒旅轉集徐更論之耳移屯石頭乃柵淮斷查浦既而<lb/>
羣賊大至公策之曰賊若於新亭直進其鋒不可當宜<lb/>
且回避勝負之事未可量也若回泊西岸此成擒耳道<lb/>
覆欲自新亭白石焚舟而上循多疑少決每欲以萬全<lb/>
<pb n="KR2a0016_WYG_001-26a"/>
為慮謂道覆曰大軍未至孟昶便望風自裁大勢言之<lb/>
自當計日潰亂今決勝負於一朝既非必定之道且殺<lb/>
傷士卒不如按兵待之公于時登石頭城以望循軍初<lb/>
見引向新亭公顧左右失色既而回泊蔡洲道覆猶欲<lb/>
上循禁之自是衆軍轉集脩治越城築查浦藥園廷尉<lb/>
三壘皆聚以實衆冠軍將軍劉敬宜屯北郊輔國將軍<lb/>
孟懐玉屯丹陽郡西建武將軍王仲徳屯越城廣武將<lb/>
軍劉黙屯建陽門外使寜朔將軍索邈領鮮卑具裝虎<lb/>
<pb n="KR2a0016_WYG_001-26b"/>
班突騎千餘匹皆被練五色自淮北至于新亭賊竝聚<lb/>
觀咸畏憚之然猶冀京邑及三吳有應之者遣十餘艦<lb/>
來拔石頭柵公命神弩射之發輒摧䧟循乃止不復攻<lb/>
柵設伏兵於南岸使羸老悉乗舟艦向白石公憂其從<lb/>
白石歩上乃率劉毅諸葛長民北出拒之留參軍徐赤<lb/>
特戍南岸命堅守勿動公既去賊焚查浦歩上赤特軍<lb/>
戰敗死没有百餘人赤特棄餘衆單舸濟淮賊遂率數<lb/>
萬屯丹陽郡公率諸軍馳歸衆憂賊過咸謂公當徑還<lb/>
<pb n="KR2a0016_WYG_001-27a"/>
拒戰公先分軍還石頭衆莫之曉解甲息士洗浴飲食<lb/>
之乃出列陳於南塘以赤特違處分斬之命參軍諸葛<lb/>
叔度朱齡石率勁勇千餘人過淮羣賊數千皆長刀矛<lb/>
鋋精甲曜日奮躍爭進齡石所領多鮮卑善歩矟竝結<lb/>
陳以待之賊短兵弗能抗死傷者數百人乃退走㑹日<lb/>
暮衆亦歸劉毅之敗豫州主簿袁興國反叛據歴陽以<lb/>
應賊瑯邪内史魏順之遣將謝寳討斬之興國司馬襲<lb/>
寳順之不救而退公怒斬之順之詠之之弟也於是功<lb/>
<pb n="KR2a0016_WYG_001-27b"/>
臣震懾莫敢不用命六月更授公太尉中書監加黄鉞<lb/>
受黄鉞餘固辭以司馬庾悅為建威將軍江州刺史自<lb/>
東陽出豫章七月庚申羣賊自蔡洲南走還屯尋陽遣<lb/>
輔國將軍王仲徳廣川太守劉鍾河間太守蒯恩追之<lb/>
公還東府大治水軍皆大艦重樓髙者十餘丈盧循遣<lb/>
其大將荀林寇江陵桓謙先於江陵奔羌又自羌入蜀<lb/>
偽主譙縱以為荆州刺史謙及譙道福率軍二萬出寇<lb/>
江陵適與林㑹相去百餘里荆州刺史道規斬謙于枝<lb/>
<pb n="KR2a0016_WYG_001-28a"/>
江破林於江津追至竹町斬之初循之走也公知其必<lb/>
寇江陵登遣淮陵内史索邈領馬軍歩道援荆州又遣<lb/>
建威將軍孫季髙率衆三千自海道襲番禺江州刺史<lb/>
庾悅至五畆嶠賊遣千餘人據斷嶠道悅前驅鄱陽太<lb/>
守虞邱進攻破之公治兵大辦十月率兗州刺史劉藩<lb/>
寜朔將軍檀韶等舟師南伐以後將軍劉毅監太尉留<lb/>
守府後事皆委焉是月徐道覆率衆三萬寇江陵荆州<lb/>
刺史道規又大破之斬首萬餘級道覆走還盆口初公<lb/>
<pb n="KR2a0016_WYG_001-28b"/>
之遣索邈也邈在道為賊所斷道覆敗後方達自循東<lb/>
下江陵斷絶京邑之問傳者皆云已沒及邈至方知循<lb/>
走循初自蔡洲南走留其親黨范崇民五千人髙艦百<lb/>
餘戍南陵王仲徳等聞大軍且至乃進攻之十一月大<lb/>
破崇民軍焚其舟艦收其散卒循廣州守兵不以海道<lb/>
為防是月建威將軍孫季髙乗海奄至而城池峻整兵<lb/>
猶數千季髙焚賊舟艦悉力而上四面攻之即日屠其<lb/>
城循父以輕舟奔始興季髙撫其舊民戮其親黨勒兵<lb/>
<pb n="KR2a0016_WYG_001-29a"/>
謹守初公之遣季髙也衆咸以海道艱逺必至為難且<lb/>
分徹見力二三非要公不從勑季髙曰大軍十二月之<lb/>
交必破妖虜卿今時當至廣州傾其巢窟令賊奔走之<lb/>
日無所歸投季髙受命而行如期剋㨗循方治兵旅舟<lb/>
艦設諸攻備公欲御以長筭乃屯軍雷池賊揚聲不攻<lb/>
雷池當乗流逕下公知其欲戰且慮賊戰敗或於京江<lb/>
入海遣王仲徳以水艦二百於吉陽下斷之十二月循<lb/>
道覆率衆數萬方艦而下前後相抗莫見舳艫之際公<lb/>
<pb n="KR2a0016_WYG_001-29b"/>
悉出輕利鬭艦躬提幡鼔命衆軍齊力擊之又上歩騎<lb/>
於西岸右軍參軍庾樂生乗艦不進斬而徇之於是衆<lb/>
軍竝踊騰爭先軍中多萬鈞神弩所至莫不摧陷公中<lb/>
流蹙之因風水之勢賊艦悉泊西岸上軍先備火具乃<lb/>
投火焚之煙爓張天賊衆大敗追奔至夜乃歸循等還<lb/>
尋陽初分遣歩軍莫不疑恠及燒賊艦衆乃悅服召王<lb/>
仲徳請還為前驅留輔國將軍孟懐玉守雷池循聞大<lb/>
軍上欲走向豫章乃悉力柵斷左里大軍至左里將戰<lb/>
<pb n="KR2a0016_WYG_001-30a"/>
公所執麾竿折折幡沉水衆竝恠懼公歡笑曰往年覆<lb/>
舟之戰幡竿亦折今者復然賊必破矣即攻柵而進循<lb/>
兵雖殊死戰弗能禁諸軍乗勝奔之循單舸走所殺及<lb/>
投水死凡萬餘人納其降附宥其逼畧遣劉藩孟懐玉<lb/>
輕軍追之循收散卒尚有數千人逕還廣州道覆還保<lb/>
始興公旋自左里天子遣侍中黄門勞師于行所<lb/>
　<lb/>
　<lb/>
<pb n="KR2a0016_WYG_001-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷一<lb/>
<pb n="KR2a0016_WYG_001-31a"/>
　宋書卷一考證<lb/>
武帝紀上彭城縣綏里人○諸夲同南史綏下有輿字<lb/>
　<hi>臣承蒼</hi>按劉延孫傳劉氏在彭城者分為三里帝室<lb/>
　居綏興里南史劉康祖傳作綏輿里興輿二字相近<lb/>
　未知孰是宋胡三省通鑑註又作綏徳里誤也<lb/>
晉朝衛將軍<hi>闕</hi>謝琰○晉書謝琰為衛將軍與下句前<lb/>
　將軍劉牢之書法正是一例並無闕文因諸夲多同<lb/>
　姑仍其舊<lb/>
<pb n="KR2a0016_WYG_001-31b"/>
諱當反復還京口耳○反復通鑑作反服注謂反初服<lb/>
　也應從通鑑<lb/>
或說元曰劉諱龍行虎歩視瞻不凡○南史此乃桓元<lb/>
　妻劉氏之語視瞻一本作瞻視<lb/>
非劉裕莫可付以大事○夲紀内凡遇帝名皆以諱字<lb/>
　代之此獨出裕字似未畫一但諸夲皆同或者因此<lb/>
　處乃追述桓元之語特用變例未可知也<lb/>
尚書王假率百官奉迎乗輿○假南史作嘏<lb/>
<pb n="KR2a0016_WYG_001-32a"/>
由是王謐等諸人時衆民望○汲古閣衆作失民作人<lb/>
衆驚下擊大破之○驚當作軍下當作進<lb/>
與參軍費恬送弟喪州下○州下南史作下州<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_001-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷一考證<lb/>
</p>
<p>
</p>
  </div>
<div>
<head>宋書卷二</head> <lb/>
    <p>
<pb n="KR2a0016_WYG_002-1a"/>
欽定四庫全書<lb/>
　宋書卷二<lb/>
　　梁　　　　沈　　　　　約　　　　撰<lb/>
　本紀第二<lb/>
　　武帝中<lb/>
七年正月己未振旅于京師改授大將軍揚州牧給班<lb/>
劒二十人本官悉如故固辭免南北征伐戰亡者並列<lb/>
上賻贈尸喪未反遣主師迎接致還本土二月盧循至<lb/>
<pb n="KR2a0016_WYG_002-1b"/>
番禺為孫季髙所破收餘衆南走劉藩孟懐玉斬徐道<lb/>
覆于始興晉自中興以來治綱大㢮權門并兼彊弱相<lb/>
凌百姓流離不得保其産業桓𤣥頗欲釐改竟不能行<lb/>
公既作輔大示軌則豪彊肅然逺近知禁至是㑹稽餘<lb/>
姚虞亮復蔵匿亡命千餘人公誅亮免㑹稽内史司馬<lb/>
休之天子又申前命公固辭於是改授太尉中書監乃<lb/>
受命奉送黄鉞解冀州交州刺史杜慧度斬盧循傳首<lb/>
京師先是諸州郡所遣秀才孝亷多非其人公表天子<lb/>
<pb n="KR2a0016_WYG_002-2a"/>
申明舊制依舊策試征西將軍荆州刺史道規疾患求<lb/>
歸八年四月改授豫州刺史以後將軍豫州刺史劉毅<lb/>
代之毅與公俱舉大義興復晉室自謂京城廣陵功業<lb/>
足以相抗雖權事推公而心不服也毅既有雄才大志<lb/>
厚自期許朝士素望者多歸之與尚書僕射謝混丹陽<lb/>
尹郗僧施並深相結及西鎮江陵豫州舊府多割以自<lb/>
隨請僧施為南蠻校尉公既知毅不能居下終為異端宻<lb/>
圖之毅至西稱疾篤表求從弟兖州刺史藩以為副貳<lb/>
<pb n="KR2a0016_WYG_002-2b"/>
偽許焉九月藩入朝公命收藩及謝混並於獄賜死自<lb/>
表討毅又假黄鉞率諸軍西征以前鎮軍將軍司馬休<lb/>
之為平西將軍荆州刺史兖州刺史道憐鎮丹徒豫州<lb/>
刺史諸葛長民監太尉留府事加太尉司馬丹陽尹劉<lb/>
穆之建威將軍配以實力壬午發自京師遣參軍王鎮<lb/>
惡龍驤將軍蒯恩前襲江陵十月鎮惡剋江陵毅及黨<lb/>
與皆伏誅十一月己卯公至江陵下書曰夫去弊拯民<lb/>
必存簡恕捨網脩綱雖煩易理江荆彫殘刑政多闕頃<lb/>
<pb n="KR2a0016_WYG_002-3a"/>
年事故綏撫未週遂令百姓疲匱嵗月滋甚財傷役困<lb/>
慮不幸生凋殘之餘而不減舊刻剝徴求不循政道宰<lb/>
莅之司或非良榦未能菲躬儉茍求盈給積習生常漸<lb/>
不知改近因戎役來渉二州踐境親民愈見其瘼思欲<lb/>
振其所急䘏其所苦凡租税調役悉宜以見户為正州<lb/>
郡縣屯田池塞諸非軍國所資利入守宰者今一切除<lb/>
之州郡縣吏皆依尚書定制實戸置臺調癸卯梓材庚<lb/>
子皮毛可悉停省别量所出巴陵均折度支依舊兵運<lb/>
<pb n="KR2a0016_WYG_002-3b"/>
原五嵗刑已下凡所質録賊家餘口亦悉原放以荆州<lb/>
十郡為湘州公乃進督以西陽太守朱齡石為益州刺<lb/>
史率衆伐蜀進公太傅揚州牧加羽葆鼔吹班劒二十<lb/>
人九年二月乙丑公至自江陵初諸葛長民貪淫驕横<lb/>
為士民所患苦公以其同大義優容之劉毅既誅長民<lb/>
謂所親曰昔年醢彭越今年誅韓信禍其至矣將謀作<lb/>
亂公克期至京邑而每淹留不進公卿以下頻日奉候<lb/>
於新亭長民亦驟出既而公輕舟密至已還東府矣長<lb/>
<pb n="KR2a0016_WYG_002-4a"/>
民到門引前卻人閑語凡平生於長民所不盡者皆與<lb/>
及之長民甚説已密命左右壯士丁旿等自幔後出於<lb/>
坐拉焉長民墜牀又於地敺之死於牀側輿尸付廷尉<lb/>
并誅其弟黎民旿驍勇有氣力時人為之語曰勿䟦扈<lb/>
付丁旿先是山湖川澤皆為豪彊所專小民薪採漁釣<lb/>
皆責稅直至是禁斷之時民居未一公表曰臣聞先王<lb/>
制治九土攸序分境畫疆各安其居在昔盛世人無遷<lb/>
業故井田之制三代以隆秦革斯政漢遂不改富彊兼<lb/>
<pb n="KR2a0016_WYG_002-4b"/>
并於是為弊然九服勿擾所託成舊在漢西京大遷田<lb/>
景之族以實闗中即以三輔為鄉閭不復係之於齊楚<lb/>
自永嘉播越爰託淮海朝有匡復之筭民復思本之心<lb/>
經畧之圖日不暇給是以寧民綏治猶有未遑及至大<lb/>
司馬桓温以民無定本傷治為深庚戌土斷以一其業<lb/>
于時財阜國豐實由於此自兹迄今彌歴年載畫一之<lb/>
制漸用穨弛雜居流寓閭伍弗脩王化所以未純民瘼<lb/>
所以猶在臣荷重任恥責實深自非改調解張無以濟<lb/>
<pb n="KR2a0016_WYG_002-5a"/>
治夫人情滯常難與慮始所謂父母之邦以為桑梓者<lb/>
誠以生焉終焉敬愛所託耳今所居累世墳壟成行敬<lb/>
恭之誠豈不與事而至請凖庚戌土斷之科庶子本所<lb/>
𢎞稍與事著然後率之以仁義鼓之以威武超大江而<lb/>
跨黄河撫九州而復舊土則戀本之志乃速由於當年<lb/>
在始暫勤要終所以能易伏惟陛下垂矜萬民憐其所<lb/>
失永懐鴻鴈之詩思隆中興之業既委臣以國重期臣<lb/>
以寧濟若所啓合允請付外施行於是依界土斷唯徐<lb/>
<pb n="KR2a0016_WYG_002-5b"/>
兖青三州居晉陵者不在斷例諸流寓郡縣多被併省<lb/>
以公領鎮西將軍豫州刺史公固讓太傅州牧及班劒<lb/>
奉還黄鉞七月朱齡石平蜀斬偽蜀王譙縱傳首京師<lb/>
九月封公次子義真為桂陽縣公以賞平齊及定盧循<lb/>
也天子重申前命授公太傅揚州牧加羽葆鼓吹班劒<lb/>
二十人將吏百餘敦勸乃受羽葆鼔吹班劒餘固辭十<lb/>
年息民簡役築東府起府舍平西將軍荆州刺史司馬<lb/>
休之宗室之重又得江漢人心公疑其有異志而休之<lb/>
<pb n="KR2a0016_WYG_002-6a"/>
兄子譙王文思在京師招集輕俠公執文思送還休之<lb/>
令自為其所休之表廢文思并與公書陳謝十一年正<lb/>
月公收休之子文寳兄子文祖並於獄賜死率衆軍西<lb/>
討復加黄鉞領荆州刺史辛巳發京師以中軍將軍道<lb/>
憐監留府事休之上表自陳曰臣聞運不常一治亂代<lb/>
有陽九既謝圯終則泰昔簒臣肆逆皇綱絶紐十世未<lb/>
改鼎祚再隆太尉臣諱威武明斷首建義旗除蕩元凶<lb/>
皇居反正布衣匹夫匡復社稷南剿盧循北定廣固千<lb/>
<pb n="KR2a0016_WYG_002-6b"/>
載以來功無與等由是四海歸羙朝野推崇既位窮台<lb/>
牧權傾人主不能以道處功恃寵驕溢自以酬賞既極<lb/>
便情在無上刑戮逆濫政用暴苛問鼎之迹日彰人臣<lb/>
之禮頓缺陛下四時膳御觸事縣空宫省供奉十不一<lb/>
在皇后寢疾之際湯藥不周手與家書多所求告皆是<lb/>
朝士共所聞見莫不傷懐憤歎口不敢言前揚州刺史<lb/>
元顯第五息法興桓𤣥之舋逃逺於外王路既開始得<lb/>
歸本太傅之𦙍絶而復興凡在有懷誰不感慶諱吞噬<lb/>
<pb n="KR2a0016_WYG_002-7a"/>
之心不避輕重以法興聰敏明慧必為民望所歸芳蘭<lb/>
既茂内懐憎惡乃妄扇異言無罪即戮大司馬臣徳文<lb/>
及王妃公主情切計逼並狼狽請命逆肆禍毒誓不矜<lb/>
許寃酷之痛感動行路自以地卑位重荷恩崇大乃以<lb/>
庶孽與徳文嫡婚致兹非偶實由威逼故衛將軍劉毅<lb/>
右將軍劉藩前將軍諸葛長民尚書僕射謝混南蠻校<lb/>
尉郗僧施或盛勲徳𦙍令望在身皆社稷輔弼恊讃所<lb/>
寄無罪無辜一旦夷滅猜忍之性終古所希臣自惟門<lb/>
<pb n="KR2a0016_WYG_002-7b"/>
戸衰破賴之獲存皇家所重終古難匹是以公私歸馮<lb/>
事盡祗順再授荆州輒苦陳告自以才弱位隆不宜久<lb/>
荷分陜屢求解任必不見聴前經擕侍老母半家俱西<lb/>
凡諸子姪悉留京輦臣兄子譙王文思雖年少常人粗<lb/>
免咎悔性好交逰未知防逺羣醜交構為其風聲諱遂<lb/>
翦戮人士逺送文思臣順其此㫖表送章節請廢文思<lb/>
改襲大宗遣息文寳送女東歸自謂推誠奉順理不過<lb/>
此豈意諱包蔵禍心遂見討伐加惡文思構生罪舋羣<lb/>
<pb n="KR2a0016_WYG_002-8a"/>
小之言逺近噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>而臣純愚闇信必謂不然尋臣府司<lb/>
馬張茂度狼狽東歸南平太守檀範之復以此月三日<lb/>
委郡叛逆尋有審問東軍已上諱今此舉非有怨憎正<lb/>
以臣王室之幹位居藩岳時賢既盡唯臣獨存規以翦<lb/>
滅成其簒殺鎮北將軍臣宗之青州刺史臣敬宣並是<lb/>
諱所深忌憚欲以次除蕩然後傾移天日於事可易今<lb/>
荆雍義徒不召而集子來之衆其㑹如林豈臣無徳所<lb/>
能綏致盖七廟之靈理貫幽顯輒授文思振武將軍南<lb/>
<pb n="KR2a0016_WYG_002-8b"/>
郡太守宗之子竟陵太守魯軌進號輔國將軍臣今與<lb/>
宗之親御大衆出據江津案甲抗威隨宜應赴今絳旗<lb/>
所指唯諱兄弟父子而已湏尅蕩宼逆尋續馳聞由臣<lb/>
輕弱致諱凌横上慚俯愧無以厝顔休之府録事參軍<lb/>
韓延之故吏也有幹用才能公未至江陵密使與之書<lb/>
曰文思事源逺近所知去秋遣康之送還司馬軍者推<lb/>
至公之極也而了不遜愧又無表疏文思經正不反此<lb/>
是天地之不容吾受命西討止其父子而已彼土僑舊<lb/>
<pb n="KR2a0016_WYG_002-9a"/>
為所驅逼一無所問往年郗僧施謝邵任集之等交構<lb/>
積嵗専為劉毅謀主所以至此卿等諸人一時逼迫本<lb/>
無讖釁吾處懷期物自有由來今在近路正是諸人歸<lb/>
身之日若大軍登道交鋒接刃蘭艾吾誠不分故具示<lb/>
意并示同懐諸人延之報曰承親率戎馬逺履西畿闔<lb/>
境士庶莫不惶駭何者莫知師出之名故也今辱來疏<lb/>
始知以譙王前事良増歎息司馬平西體國忠貞欵愛<lb/>
待物當於古人中求耳以君公有匡復之勲家國蒙賴<lb/>
<pb n="KR2a0016_WYG_002-9b"/>
推徳委誠每事詢仰譙王往以微事見劾猶自表遜位<lb/>
况以大過而當嘿然邪但康之前言有所不盡故重使<lb/>
胡道諮白所懷道未及反已奏表廢之所不盡者命耳<lb/>
推寄相與之懷正當如此有何不可便興兵戈自義旗<lb/>
秉權以來四方方伯誰敢不先相諮疇而逕表天子邪<lb/>
譙王為宰相所責又表廢之經正何歸表使何因可謂<lb/>
欲加之罪其無辭乎劉諱足下海内之人誰不見足下<lb/>
此心而復欲欺誑國士天地所不容在彼不在此矣來<lb/>
<pb n="KR2a0016_WYG_002-10a"/>
示言處懐期物自有由來今伐人之君啗人以利真可<lb/>
謂處懷期物自有由來者矣劉藩死於閭闔之内諸葛<lb/>
斃於左右之手甘言詫方伯襲之以輕兵遂使席上靡<lb/>
款懐之士閫外無自信諸侯以是為得筭良可恥也貴<lb/>
府將佐及朝廷賢徳寄性命以過日心企太平久矣吾<lb/>
誠鄙劣嘗聞道於君子以平西之至徳寧可無授命之<lb/>
臣乎未能自投虎口比迹郗任之徒明矣假令天長喪<lb/>
亂九流渾濁當與臧洪逰於地下不復多言公視書歎<lb/>
<pb n="KR2a0016_WYG_002-10b"/>
息以示諸佐曰事人當如此三月軍次江陵初雍州刺<lb/>
史魯宗之常慮不為公所容與休之相結至是率其子<lb/>
竟陵太守軌會于江陵江夏太守劉䖍之邀之軍敗見<lb/>
殺公命彭城内史徐逵之參軍王允之出江夏口復為<lb/>
軌所敗並没時公軍泊馬頭即日率衆軍濟江躬督諸<lb/>
將登岸莫不奮踊爭先休之衆潰與軌等奔襄陽江陵<lb/>
平加領南蠻校尉將拜值四廢日佐史鄭鮮之禇叔度<lb/>
王𢎞傅亮白遷日不許下書曰此州積弊事故相仍民<lb/>
<pb n="KR2a0016_WYG_002-11a"/>
疲田蕪杼軸空匱加以舊章乖昧事役頻苦童耄奪養<lb/>
老稺服戎空戸從役或越紼應召毎永懐民瘼宵分忘<lb/>
寢誠宜蠲除苛政𢎞兹簡惠庶令凋風弊政與事而新<lb/>
寧一之化成於朞月荆雝二州西局蠻府吏及軍人年<lb/>
十二以還六十以上及扶養孤幼單丁大艱悉仰遣之<lb/>
窮獨不能存者給其長賑府州久懃將吏依勞銓序并<lb/>
除今年租稅四月公復率衆進討至襄陽休之奔羌天<lb/>
子復重申前命授太傅揚州牧劒履上殿入朝不趨賛<lb/>
<pb n="KR2a0016_WYG_002-11b"/>
拜不名加前部羽葆鼓吹置左右長史司馬從事中郎<lb/>
四人封公第三子義隆為北彭城縣公以中軍將軍道<lb/>
憐為荆州刺史八月甲子公至自江陵奉還黄鉞固辭<lb/>
太傅州牧前部羽葆鼓吹其餘受命朝議以公道尊勲<lb/>
重不宜復施敬䕶軍既加殊禮奏事不復稱名以世子<lb/>
為兖州刺史十二年正月詔公依舊辟士加領平北將<lb/>
軍兖州刺史増都督南秦凡二十二州公以平北文武<lb/>
寡少不宜别置於是罷平北府以併大府以世子為豫<lb/>
<pb n="KR2a0016_WYG_002-12a"/>
州刺史三月加公中外大都督初公平齊仍有定闗洛<lb/>
之意值盧循侵逼故其事不諧荆雝既平方謀外畧㑹<lb/>
羌主姚興死子泓立兄弟相殺闗中擾亂公乃戒嚴北<lb/>
討加領征西將軍司豫二州刺史以世子為徐兖二州<lb/>
刺史下書曰吾倡大義首自本州克復皇祚遂建勲烈<lb/>
外夷勍敵内清姦宄皆邦人州黨竭誠盡力之效也情<lb/>
若風霜義貫金石今當奉辭西斾有事闗河弱嗣叨蒙<lb/>
復忝今授情事纒綿可謂深矣頃軍國務殷刑辟未息<lb/>
<pb n="KR2a0016_WYG_002-12b"/>
眷言懷之能不多歎其犯辠繫五嵗以還可一原遣文<lb/>
武勞滿未蒙榮轉者便隨班序報公受中外都督及司<lb/>
州並辭大司馬琅邪王禮敬朝議從之公欲以義聲懷<lb/>
逺奉琅邪王北伐五月羌偽黄門侍郎尹冲率兄弟歸<lb/>
順又加公北雍州刺史前部羽葆鼔吹増班劒為四十<lb/>
人解中書監八月丁巳率大衆發京師以世子為中軍<lb/>
將軍監太尉留府事尚書右僕射劉穆之為左僕射領<lb/>
監軍中軍二府軍司入居東府摠攝内外九月公次于<lb/>
<pb n="KR2a0016_WYG_002-13a"/>
彭城加領徐州刺史先是遣冠軍將軍檀道濟龍驤將<lb/>
軍王鎮惡步向許洛羌緣道屯守皆望風降服偽兖州<lb/>
刺史韋華先據倉垣亦率衆歸順公又遣北兖州刺史<lb/>
王仲徳先以水軍入河仲徳破索虜於東郡涼城進平<lb/>
滑臺十月衆軍至洛陽圍金墉泓弟偽平南將軍洸請<lb/>
降送于京師脩復晉五陵置守衛天子詔曰夫嵩岱配<lb/>
極則乾道増輝藩嶽作屏則帝王成務是以夏殷資昆<lb/>
彭之伯有周倚齊晉之輔鍳諸前典儀刑萬代翼治扶<lb/>
<pb n="KR2a0016_WYG_002-13b"/>
危靡不由此太尉公命世天縱齊聖廣淵明燭四方道<lb/>
光宇宙爰自<hi>闕</hi>　初廸則投懃王國妖蝥孔熾則功存<lb/>
社稷固以四維是荷萬邦攸賴者矣暨桓𤣥僣逆傾蕩<lb/>
四海公深秉大節靈武霆震𢎞濟朕躬再造王室每惟<lb/>
勲徳銘于厥心遂北清海岱南夷百越荆雍稽服庸氓<lb/>
順軌剋黜方難式遏宼虐及阿衡王猷班序内外仰興<lb/>
絶風傍嗣逸業秉禮以整俗遵王以垂訓聲教逺被無<lb/>
思不洽爰暨木居海處之酋被髪雕題之長莫不忘其<lb/>
<pb n="KR2a0016_WYG_002-14a"/>
陋儉九譯來庭此盖播諸徽策靡究其詳者也曩者永<lb/>
嘉不綱諸夏幅裂終古帝居淪胥戎虜永言園陵率土<lb/>
同慕公明發遐慨撫機電征親董侯伯稜威致討旗旝<lb/>
首塗則八表響震偏師先路則多壘雲徹舊都載清五<lb/>
陵復禮百城屈膝千落影從自篇籍所載生民以來勲<lb/>
徳懋功未有若此之盛者也昔周呂佐叡聖之主因三<lb/>
分之形把旄仗鉞一時指麾皆大啓疆宇跨州兼國其<lb/>
在桓文方兹尤儉然亦顯被寵章光錫殊品况乃獨絶<lb/>
<pb n="KR2a0016_WYG_002-14b"/>
百代顧邈前烈者哉朕每𢎞鑒古訓思遵令圖以公深<lb/>
秉沖挹用闕大禮天人引領于兹歴載况今禹迹齊軌<lb/>
九隩同文司勲抗策普天增佇遂公髙挹大愆國章三<lb/>
靈眷屬朕實祗懼便宜顯答羣望允崇盛典其進位相<lb/>
國摠百揆揚州牧封十郡為宋公備九錫之禮加璽綬<lb/>
逺逰冠位在諸侯王上加相國綠綟綬策曰朕以寡昧<lb/>
仰纉洪基夷羿乗舋蕩覆王室越在南鄙遷于九江宗<lb/>
祀絶饗人神無位提挈羣凶寄命江滸則我祖宗之業<lb/>
<pb n="KR2a0016_WYG_002-15a"/>
奄墜于地七百之祚翦焉既傾若渉淵海罔知攸濟天<lb/>
未絶晉誕育英輔振厥㢮維再造區物興亡繼絶俾昬<lb/>
作明元勲至徳朕實賴焉今將授公典策其敬聽朕命<lb/>
乃者桓𤣥肆僣滔天冺夏拔本塞源顛倒六位庶僚俛<lb/>
眉四方莫䘏公精貫朝日氣凌霄漢奮其靈武大殱羣<lb/>
慝剋復皇邑奉帝歆神此公之節始於勤王者也授律<lb/>
羣后泝流長騖薄伐崢嶸獻㨗南郢大憝折首羣逆畢<lb/>
夷三光旋采舊物反正此又公之功也出藩入輔𢎞兹<lb/>
<pb n="KR2a0016_WYG_002-15b"/>
保弼阜財利用繁殖生民編戸嵗滋疆宇日啓導徳明<lb/>
刑四境有截此又公之功也鮮卑負衆僣盗三齊狼噬<lb/>
冀青䖍劉沂岱介恃遐阻仍為邊毒公蒐乗秣駟夐入<lb/>
逺疆衝櫓四臨萬雉俱潰竊號之虜顯戮司宼拓土三<lb/>
千申威龍漠此又公之功也盧循妖凶伺隙五嶺乗虚<lb/>
肆逆侵覆江豫旍拂寰内矢及王城朝野喪沮莫有固<lb/>
志家獻徙卜之計國議遷都之規公乗轅南濟義形于<lb/>
色嶷然内湛視嶮若夷攄畧運竒英謨不世狡宼窮衂<lb/>
<pb n="KR2a0016_WYG_002-16a"/>
喪旗宵遁俾我畿甸拯於將墜此又公之功也追奔逐<lb/>
北揚旍江濆偏旅浮海指日遄至番禺之功俘級萬數<lb/>
左里之㨗魚潰鳥散元凶逺迸傳首萬里海南肅清荒<lb/>
服來款此又公之功也劉毅叛渙負舋西夏凌上罔主<lb/>
志肆奸暴附麗協黨扇蕩王畿公御軌以刑消之不日<lb/>
倉兕電泝神兵風掃罪人斯得荆衡清晏此又公之功<lb/>
也譙縱怙亂宼竊一隅王化阻閡三巴淪溺公指命偏<lb/>
師授以良圖凌波浮湍致届井絡僭竪伏鑕梁岷革偃<lb/>
<pb n="KR2a0016_WYG_002-16b"/>
此又公之功也馬休魯宗阻兵内侮驅率二方連旗稱<lb/>
亂公投袂星言斫其上畧江津之師勢踰風電廻斾沔<lb/>
川實繁震懾二叛奔迸荆雍來蘓𤣥澤浸育溫風潜被<lb/>
此又公之功也永嘉不競四夷擅華五都幅裂山陵幽<lb/>
辱祖宗懐没世之憤遺氓有匪風之思公逺齊伊宰納<lb/>
隍之仁近同小白滅亡之恥鞠旅陳師赫然大號分命<lb/>
羣帥北徇司兖許鄭風靡鞏洛載清偽牧逆藩交臂請<lb/>
罪百年榛穢一朝掃濟此又公之功也公有康宇内之<lb/>
<pb n="KR2a0016_WYG_002-17a"/>
勲重之以明徳爰初發迹則竒謨冠古電擊彊妖則鋒<lb/>
無前對聿寧東畿大造黔首若乃草昧經綸化融於嵗<lb/>
計扶危静亂道固於苞桑辯方正位納之軌度蠲削煩<lb/>
苛較若畫一淳風美化盈塞宇宙是以絶域獻琛遐夷<lb/>
納貢王畧所宣九服率從雖文命之東漸西被咎繇之<lb/>
邁于種徳何以尚兹朕聞先王之宰世也庸勲尊賢建<lb/>
侯胙土襃以寵章崇其徽物所以協輔皇家永隆藩屏<lb/>
故曲阜光啓遂荒徐宅營丘表海四履有聞其在襄王<lb/>
<pb n="KR2a0016_WYG_002-17b"/>
亦賴匡霸又命晉文備物光錫惟公道冠前烈勲髙振<lb/>
古而殊典未加朕甚懵焉今進授相國以徐州之彭城<lb/>
沛蘭陵下邳淮陽山陽廣陵兖州之髙平魯泰山十郡<lb/>
封公為宋公錫兹𤣥土苴以白茅爰定爾居用建冡社<lb/>
昔晉鄭啓藩入作卿士周召保傅出總二南内外之重<lb/>
公實兼之命使持節太尉尚書左僕射晉寧縣五等男<lb/>
湛授相國印綬宋公璽紱使持節兼司空散騎常侍尚<lb/>
書陽遂郷侯泰授宋公茅土金虎符第一至第十左竹<lb/>
<pb n="KR2a0016_WYG_002-18a"/>
使符第一至第十左相國位無不總禮絶朝班居常之<lb/>
名宜與事革其相國總百揆去録尚書之號上送所假<lb/>
節侍中中外都督太傅太尉印綬豫章公印策進揚州<lb/>
牧領征西將軍司豫北徐雍四州刺史如故公紀綱禮<lb/>
度萬國是式秉介蹈方罔有遷志是以錫公大輅戎輅<lb/>
各一𤣥牡二駟公抑末敦本務農重積采蘩實殷稼穡<lb/>
惟阜是用錫公衮冕之服赤舄副焉公閑邪納正移風<lb/>
改俗陶鈞品物如樂之和是用錫公軒縣之樂六佾之<lb/>
<pb n="KR2a0016_WYG_002-18b"/>
舞公宣美王化導揚休風華夷企踵逺人胥萃是用錫<lb/>
公朱戸以居公官方任能網羅幽滯九臯辭野髦士盈<lb/>
朝是用錫公納陛以登公當軸處中率下以義式遏宼<lb/>
讎清除苛慝是用錫公虎賁之士三百人公明罰恤刑<lb/>
庶獄詳允放命干紀罔有攸縱是用錫公鈇鉞各一公<lb/>
龍驤鳯矯咫尺八紘括囊四海折衝無外是用錫公彤<lb/>
弓一彤矢百盧弓十盧矢千公温恭孝思致䖍禋祀忠<lb/>
肅之志儀刑萬方是用錫公秬鬯一卣圭瓉副焉宋國<lb/>
<pb n="KR2a0016_WYG_002-19a"/>
置丞相以下一遵舊儀欽哉其祗服往命茂對天休簡<lb/>
恤庶邦敬敷顯徳以終我髙祖之嘉命置宋國侍中黄<lb/>
門侍郎尚書左丞相隨大使奉迎枹罕虜乞伏熾槃遣<lb/>
使詣公求効力討羌拜西平將軍河南公十三年正月<lb/>
公以舟師進討留彭城公義隆鎮彭城軍次留城經張<lb/>
良廟令曰夫盛徳不冺義在祀典微管之歎撫事彌深<lb/>
張子房道亞黄中照隣殆庶風雲言感蔚為帝師大拯<lb/>
横流夷項定漢固以參軌伊望冠徳如仁若乃神交圯<lb/>
<pb n="KR2a0016_WYG_002-19b"/>
上道契商洛顯晦之間窈然難究源流淵浩莫測其端<lb/>
矣塗次舊沛佇駕留城靈廟荒殘遺象陳昩撫迹懷人<lb/>
慨然永歎過大梁者或佇想於夷門逰九原者亦流連<lb/>
於隨㑹可改構榱桷脩飾丹青蘋蘩行潦以時致薦以<lb/>
紓懐古之情用存不刋之烈天子追贈公祖為太常父<lb/>
為左光禄大夫讓不受二月冠軍將軍檀道濟等次潼<lb/>
闗三月庚辰大軍入河索虜歩騎十萬營據河津公命<lb/>
諸軍濟河擊破之公至洛陽七月至陜城龍驤將軍王<lb/>
<pb n="KR2a0016_WYG_002-20a"/>
鎮惡伐木為舟自河浮渭八月扶風太守沈田子大破<lb/>
姚泓於藍田王鎮惡剋長安生擒泓九月公至長安長<lb/>
安豐稔帑蔵盈積公先收其彛器渾儀土圭之屬獻于<lb/>
京師其餘珍寳珠玉以班賜將帥執送姚泓斬于建康<lb/>
市謁漢髙帝陵大㑹文武於未央殿十月天子詔曰朕<lb/>
聞先王之莅天下也上則大寳以尊徳下則建侯以襃<lb/>
功是以成勲告就文命有𤣥圭之錫四海來王姬旦饗<lb/>
龜蒙之封夫翼聖宣績輔徳𢎞猷禮窮元賞寵章希世<lb/>
<pb n="KR2a0016_WYG_002-20b"/>
况明保沖昧獨運陶鈞者哉朕以不徳遭家多難雲雷<lb/>
作屯夷羿竊命失位京邑遂播蠻荆艱難卑約制命凶<lb/>
醜相國宋公天縱睿聖命世應期誠貫三靈大節宏發<lb/>
拯朕窮於巢幕廻靈命於己崩固已道窮北面暉格八<lb/>
表者矣及外積全國之勲内累戡黎之伐芟夷彊妖之<lb/>
始藴崇奸猾之源顯仁蔵用之道六府孔脩之績莫不<lb/>
雲行雨施能事必舉諒已方軌於三五不容於典策者<lb/>
焉自永嘉喪師綿踰十紀五都分崩然正朔時暨唯三<lb/>
<pb n="KR2a0016_WYG_002-21a"/>
秦懸隔未之暫賔至令羌虜襲亂淫虐三世資百二之<lb/>
易守恃函谷之可闗廟筭韜畧不謀之日久矣公命世<lb/>
撫運闡曜威靈内研諸侯之慮外致上天之罰故能倉<lb/>
兕甫訓則許鄭風偃鉦鉞未指則瀍洛霧披俾舊闕元<lb/>
陽復集萬國之軫東京父老重覩司𨽻之章俾朕負扆<lb/>
髙拱而保大洪烈是用逺鑒前典延即羣謀敬授殊錫<lb/>
光啓疆宇乗馬之制有陋舊章徽稱之美未窮上爵豈<lb/>
足以顯報懋功允塞民望藩輔王畿長轡六合者乎實<lb/>
<pb n="KR2a0016_WYG_002-21b"/>
以公每秉謙徳卑不可踰難進之道以寵為戚是故降<lb/>
損盛制且有後命也自兹迄今洪勲彌劭稜威九河魏<lb/>
趙底服廻轅崤潼連城冰泮遂長驅灞滻懸旍龍門逆<lb/>
虜姚泓係頸就擒百稔梗穢滌於崇朝祖宗遺憤雪於<lb/>
一旦涉禹之迹方行天下至於海外罔有不服功固萬<lb/>
世其寧惟永豈金石雅頌所能讃揚實可以告於神明<lb/>
勒銘嵩岱者己朕又聞之周道方逺則鸑鷟鳴岐二南<lb/>
播徳則麟騶呈瑞自公大號初發爰暨告成靈祥炳煥<lb/>
<pb n="KR2a0016_WYG_002-22a"/>
不可勝紀豈伊素雉逺至嘉禾近歸而已哉朕每仰鑒<lb/>
𤣥應俯察人謀進惟道勲退惟國典豈得遂公髙挹而<lb/>
久藴盛策便宜敬行大禮允副幽顯之望其進宋公爵<lb/>
為王以徐州之海陵東安北琅邪北東莞北東海北譙<lb/>
北梁豫州之汝南北潁川北南頓凡十郡益宋國其相<lb/>
國揚州牧領征西將軍司豫北徐雍四州刺史如故十<lb/>
一月前將軍劉穆之卒以司馬徐羡之代掌留任大事<lb/>
昔所決於穆之者皆悉以諮公欲息駕長安經畧趙魏<lb/>
<pb n="KR2a0016_WYG_002-22b"/>
㑹穆之卒乃歸十二月庚子發自長安以桂陽公義真<lb/>
為安西將軍雍州刺史留腹心將佐以輔之閏月公自<lb/>
洛入河開汴渠以歸十四年正月壬戌公至彭城解嚴<lb/>
息甲以輔國將軍劉遵考為并州刺史領河東太守鎮<lb/>
蒲坂公解司州領徐冀二州刺史固讓進爵六月受相<lb/>
國宋公九錫之命令曰孤以寡薄負荷殊重守位奉藩<lb/>
危溢是懼朝恩隆泰委美推功遂方軌齊晉擬議國典<lb/>
雖亮誠守分十稔于今而成命弗廻百辟胥暨内外庶<lb/>
<pb n="KR2a0016_WYG_002-23a"/>
僚敦勉周至藉運來之功參休明之迹乘菲薄之資同<lb/>
盛徳之事監寐永言未知攸託隆祚之始思覃斯慶其<lb/>
赦國内殊死以下今月二十三日昩爽以前悉皆原宥<lb/>
鰥寡孤獨不能自存者人賜粟五斛府州刑罪亦同蕩<lb/>
然其餘詳依舊凖詔崇豫章公太夫人為宋公太妃世<lb/>
子為中軍將軍副貳相國府以太尉軍諮祭酒孔季恭<lb/>
為宋國尚書令青州刺史檀祗為領軍將軍相國左長<lb/>
史王𢎞為尚書僕射其餘百官悉依天朝之制又詔宋<lb/>
<pb n="KR2a0016_WYG_002-23b"/>
國所封十郡之外悉得除用先是安西中兵參軍沈田<lb/>
子殺安西司馬王鎮惡諸將軍復殺安西長史王脩闗<lb/>
中亂十月公遣右將軍朱齡石代安西將軍桂陽公義<lb/>
真為雍州刺史義真既還為佛佛虜所追大敗僅以身<lb/>
免諸將帥及齡石並没領軍檀祗卒以中軍司馬檀道<lb/>
濟為中領軍十二月天子崩大司馬琅琊王即帝位<lb/>
元熙元年正月詔遣大使徴公入輔又申前命進公爵<lb/>
為王以徐州之海陵東海北譙北梁豫州之新蔡兖州<lb/>
<pb n="KR2a0016_WYG_002-24a"/>
之北陳留司州之陳郡汝南潁州滎陽十郡増宋國七<lb/>
月乃受命赦國内五嵗刑以下遷都夀陽以尚書劉懐<lb/>
慎為北徐州刺史鎮彭城九月解揚州十二月天子命<lb/>
王冕十有二旒建天子旌旗出警入蹕乗金根車駕六<lb/>
馬備五時副車置旄頭雲罕樂舞八佾設鐘簴宮縣進<lb/>
王太妃為太后王妃為王后世子為太子王子王孫爵<lb/>
命之號一如舊儀<lb/>
二年四月徴王入輔六月至京師晉帝禪位于王詔曰<lb/>
<pb n="KR2a0016_WYG_002-24b"/>
夫天造草昧樹之司牧所以陶鈞三極統天施化故大<lb/>
道之行選賢與能隆替無常期禪代非一族貫之百王<lb/>
由來尚矣晉道陵遲仍世多故爰暨元興禍難既積至<lb/>
三光貿位冠履易所安皇播越宗祀墮泯則我宣元之<lb/>
祚永墜于地顧瞻區域翦焉已傾相國宋王天縱聖徳<lb/>
靈武秀世一匡頽運再造區夏固以興滅繼絶舟航淪<lb/>
溺矣若夫仰在璿璣旁穆七政薄伐不庭開復疆宇遂<lb/>
乃三俘偽主開滌五都雕顔卉服之鄉龍荒朔漠之長<lb/>
<pb n="KR2a0016_WYG_002-25a"/>
莫不廻首朝陽沐浴𤣥澤故四靈効瑞川岳啓圖嘉祥<lb/>
雜遝休應炳著𤣥象表革命之期華裔注樂推之願代<lb/>
徳之符著乎幽顯瞻烏爰止允集明哲夫豈延康有歸<lb/>
咸熈告謝而已哉昔火徳既微魏祖底績黄運不競三<lb/>
后肆勤故天之歴數寔有攸在朕雖庸闇昩於大道永<lb/>
鑒廢興為日已久念四代之髙義稽天人之至望予其<lb/>
遜位别宫歸禪于宋一依唐虞漢魏故事詔草既成送<lb/>
呈天子使書之天子即便操筆謂左右曰桓𤣥之時天<lb/>
<pb n="KR2a0016_WYG_002-25b"/>
命已改重為劉公所延將二十載今日之事本所甘心<lb/>
甲子策曰咨爾宋王夫𤣥古權輿悠哉邈矣其詳靡得<lb/>
而聞爰自書契降逮三五莫不以上聖君四海止戈定<lb/>
大業然則帝王者宰物之通器君道者天下之至公昔<lb/>
在上葉深鑒兹道是以天禄既終唐虞弗得傳其嗣符<lb/>
命來格舜禹不獲全其謙所以經緯三才澄序彛化作<lb/>
範振古垂風萬葉莫尚於兹自是厥後歴代彌劭漢既<lb/>
嗣徳於放勛魏亦方軌於重華諒以協謀乎人鬼而以<lb/>
<pb n="KR2a0016_WYG_002-26a"/>
百姓為心者也昔我祖宗欽明辰居其極而明晦代序<lb/>
盈虧有期翦商兆禍非唯一世曽是弗剋矧伊在今天<lb/>
之所廢有自來矣唯王體上聖之姿苞二儀之徳明齊<lb/>
日月道合四時乃者社稷傾覆王拯而存之中原蕪梗<lb/>
又濟而復之自負固不賔干紀放命肆逆滔天竊據萬<lb/>
里靡不潤之以風雨震之以雷霆九伐之道既敷八法<lb/>
之化自理豈伊博施於民濟斯黔庶固以義洽四海道<lb/>
威八荒者矣至於上天垂象四靈効徴圖讖之文既明<lb/>
<pb n="KR2a0016_WYG_002-26b"/>
人神之望已改百工歌於朝庶民頌於野億兆抃踊傾<lb/>
佇惟新自非百姓樂推天命攸集豈伊在予所得獨專<lb/>
是用仰祗皇靈俯順羣議敬禪神器授帝位于爾躬大<lb/>
祚告窮天祿永終於戲王其允執其中敬遵典訓副率<lb/>
土之嘉願恢洪業於無窮時膺休祜以答三靈之眷望<lb/>
又璽書曰葢聞天生蒸民樹之以君帝皇寄世實公四<lb/>
海崇替係於勲徳升降存乎其人故有國必亡卜年著<lb/>
其數代謝無常聖哲握其符昔在上世三聖係軌疇咨<lb/>
<pb n="KR2a0016_WYG_002-27a"/>
四岳以𢎞揖讓惟先王之有作永垂範於無窮及劉氏<lb/>
致禪實堯是法有魏告終亦憲兹典我世祖所以撫歸<lb/>
運而順人事乗利見而定天保者也而道不常泰戎夷<lb/>
亂華喪我洛京蹙國江表仍遘否運淪没相因逮于元<lb/>
興遂傾宗祀幸賴神武光天大節宏發匡復我社稷重<lb/>
造我國家惟王聖徳欽明則天光大應期誕載明保王<lb/>
室内紓國難外播宏畧誅大憝於漢陽逋僣盗於沂渚<lb/>
澄氛西岷肅清南越再静江湘拓定樊沔若乃永懷區<lb/>
<pb n="KR2a0016_WYG_002-27b"/>
宇思一聲教王師首路則伊洛澄流稜威崤潼則華嶽<lb/>
褰靄偽酋銜璧咸陽即序雖彛器所銘詩書所詠庸勲<lb/>
之盛莫之與二也遂偃武脩文誕敷徳政八統以馭萬<lb/>
民九職以刑邦國思兼三王以施四事故能信著幽顯<lb/>
義感殊方自歴世所賔舟車所暨靡不謳歌仁徳抃舞<lb/>
來庭朕毎敬惟道勲永察符運天之歴數實在爾躬是<lb/>
以五緯升度屢示除舊之迹三光協數必昭布新之祥<lb/>
圖讖禎瑞皎然斯在加以龍顔英特天授殊姿君人之<lb/>
<pb n="KR2a0016_WYG_002-28a"/>
表煥如日月傳稱惟天為大惟堯則之詩云有命自天<lb/>
命此文王夫或躍在淵者終饗九五之位勲格天地者<lb/>
必膺大寳之業昔土徳告沴傳胙于我有晉今歴運改<lb/>
卜永終于兹亦以金徳而傳于宋仰四代之休義鑒明<lb/>
昬之定期詢于羣公爰逮庶尹咸曰休哉罔違朕志今<lb/>
遣使持節兼太保散騎常侍光禄大夫澹兼太尉尚書<lb/>
宣範奉皇帝璽綬受終之禮一如唐虞漢魏故事王其<lb/>
允答人神君臨萬國時膺靈祉酬于上天之眷命王奉<lb/>
<pb n="KR2a0016_WYG_002-28b"/>
表陳讓晉帝已遜琅邪王第表不獲通於是陳留王䖍<lb/>
嗣等二百七十人及宋臺羣臣並上表勸進上猶不許<lb/>
太史令駱達陳天文符瑞數十條羣臣又固請王乃從<lb/>
之<lb/>
　<lb/>
　<lb/>
　<lb/>
　宋書卷二<lb/>
<pb n="KR2a0016_WYG_002-29a"/>
　宋書卷二考證<lb/>
武帝紀中遣主師迎接致還本土○主一本誤王師一<lb/>
　本作帥<lb/>
或非良榦未能菲躬儉○躬下當有節字或儉下脱一<lb/>
　用字<lb/>
休之府録事參軍韓延之故吏也○一本延之下有公<lb/>
　之二字文意更明<lb/>
劉藩死於閭闔之内○閭通鑑作閶<lb/>
<pb n="KR2a0016_WYG_002-29b"/>
爰暨木居海處之酋○酋監本訛首今改正<lb/>
再造區物○物南史作㝢<lb/>
　<lb/>
　<lb/>
　<lb/>
　<lb/>
　<lb/>
　宋書卷二考證<lb/>
</p>
<p>
</p>
  </div>
<div>
<head>宋書卷三</head> <lb/>
    <p>
<pb n="KR2a0016_WYG_003-1a"/>
欽定四庫全書<lb/>
　宋書卷三<lb/>
　　梁　　　　沈　　　　　約　　　　撰<lb/>
　本紀第三<lb/>
　　武帝下<lb/>
永初元年夏六月丁卯設壇於南郊即皇帝位柴燎告<lb/>
天策曰皇帝臣諱敢用𤣥牡昭告皇天后帝晉帝以卜<lb/>
世告終厯數有歸欽若景運以命于諱夫樹君宰世天<lb/>
<pb n="KR2a0016_WYG_003-1b"/>
下為公徳充帝王樂推攸集越俶唐虞降暨漢魏靡不<lb/>
以上哲格文祖元勲陟帝位故能大拯黔首垂訓無窮<lb/>
晉自東遷四維不振宰輔憑依為日已乆難棘隆安禍<lb/>
成元興遂至帝主遷播宗祀堙滅諱雖地非齊晉衆無<lb/>
一旅仰憤時難俯悼横流投袂一援則皇祀克復及危<lb/>
而能持顛而能扶姦宄具殲僭偽必滅誠興廢有期否<lb/>
終有數至於大造晉室撥亂濟民因藉時來實尸其重<lb/>
加以殊俗慕義重譯來庭正朔所暨咸服聲教至乃三<lb/>
<pb n="KR2a0016_WYG_003-2a"/>
靈垂象山川告祥人神協祉嵗月滋著是以羣公卿士<lb/>
億兆夷人僉曰皇靈降鑒於上晉朝欵誠於下天命不<lb/>
可以乆淹宸極不可以暫曠遂逼羣議恭兹大禮猥以<lb/>
寡徳託於兆民之上雖仰畏天威畧是小節顧探永懐<lb/>
祗懼若霣敬簡元辰升壇受禪告類上帝用酬萬國之<lb/>
情克隆天保永祚于有宋惟明靈是饗禮畢備法駕幸<lb/>
建康宫臨太極前殿詔曰夫世代迭興承天統極雖遭<lb/>
遇異塗因革殊事若乃功濟區宇道振生民興廢所階<lb/>
<pb n="KR2a0016_WYG_003-2b"/>
異世一揆朕以寡薄屬當艱運藉否終之期因士民之<lb/>
力用獲拯溺匡世揆亂安國寜民業未半古功參曩烈<lb/>
晉氏以多難仍遘厯運已移欽若前王憲章令軌用集<lb/>
大命于朕躬惟徳匪嗣辭不獲申遂祗順三靈饗兹景<lb/>
祚燔柴于南郊受終于文祖猥當與能之期爰集樂推<lb/>
之運嘉祚肇開隆慶惟始思俾休嘉惠兹兆庶其大赦<lb/>
天下改晉元熙二年為永初元年賜民爵二級鰥寡孤<lb/>
獨不能自存者人榖五斛逋租宿債勿復收其有犯鄉<lb/>
<pb n="KR2a0016_WYG_003-3a"/>
論清議贓汙滛盗一皆蕩滌洗除與之更始長徒之身<lb/>
特皆原遣亡官失爵禁錮奪勞一依舊準封晉帝為零<lb/>
陵王全食一郡載天子旍旗乗五時副車行晉正朔郊<lb/>
祀天地禮樂制度皆用晉典上書不為表答表勿稱詔<lb/>
追尊皇考為孝穆皇帝皇妣為穆皇后尊王太后為皇<lb/>
太后詔曰夫微禹之感歎深後昆盛徳必祀道隆百世<lb/>
晉氏封爵咸隨運改至於徳參微管勲濟蒼生愛人懐<lb/>
樹猶或勿翦雖在異代義無冺絶降殺之儀一依前典<lb/>
<pb n="KR2a0016_WYG_003-3b"/>
可降始興公封始興縣公廬陵公封柴桑縣公各千户<lb/>
始安公封荔浦縣侯長沙公封醴陵縣侯康樂公可即<lb/>
封縣侯各五百户以奉晉故丞相王導太傅謝安大將<lb/>
軍温嶠大司馬陶侃車騎將軍謝𤣥之祀其宣力義熙<lb/>
豫同艱難者一依本秩無所減降封晉臨川王司馬寳<lb/>
為西豐縣侯食邑千户庚午以司空道憐為太尉封長<lb/>
沙王追封司徒道規為臨川王尚書僕射徐羡之加鎮<lb/>
軍將軍右衛將軍謝晦為中領軍宋國領軍檀道濟為<lb/>
<pb n="KR2a0016_WYG_003-4a"/>
䕶軍將軍中領軍劉義欣為青州刺史立南郡公義慶<lb/>
為臨川王又詔曰夫銘功紀勞有國之要典慎終追舊<lb/>
在心之所隆自大業創基十有七載世路迍邅戎車嵗<lb/>
動自東徂西靡有寜日實賴將帥竭心文武盡効寜内<lb/>
拓外迄用有成威靈逺著寇逆消蕩遂當揖讓之禮猥<lb/>
饗天人之祚念功簡勞無忘鑒寐凡厥誠勤宜同國慶<lb/>
其酬賞復除之科以時論舉戰亡之身厚加復贈乙亥<lb/>
立桂陽公義真為廬陵王彭城公義隆為宜都王第四<lb/>
<pb n="KR2a0016_WYG_003-4b"/>
皇子義康為彭城王丁丑詔曰古之王者廵狩省方躬<lb/>
覽民物搜揚幽隠拯災䘏患用能風澤遐被逺至邇安<lb/>
朕以寡闇道謝前哲因受終之期託兆庶之上鑒寐屬<lb/>
慮思求民瘼才弱事艱若無津濟夕惕永念心馳遐域<lb/>
可遣大使分行四方旌賢舉善問所疾苦其有獄訟虧<lb/>
濫政刑乖愆傷化擾治未允民聽者皆當具以事聞萬<lb/>
事之宜無失厥中暢朝廷乃眷之旨宣下民壅隔之情<lb/>
戊寅詔曰百官事殷俸薄禄不代耕雖國儲未豐要令<lb/>
<pb n="KR2a0016_WYG_003-5a"/>
公私周濟諸供納昔減半者可悉復舊六軍見禄粗可<lb/>
不在此例其餘官寮或自夲俸素少者亦疇量增之己<lb/>
卯改晉泰始厯為永初厯秋七月丁亥原放刼賊餘口<lb/>
没在臺府者諸徙家竝聽還夲土又運舟材及運船不<lb/>
復下諸郡輸出悉委都水别量臺府所須皆别遣主帥<lb/>
與民和市即時裨直不復責租民求辦又停廢虜車牛<lb/>
不得以官威假借又以市稅繁苦優量減降從征闗洛<lb/>
殞身戰塲幽沒不反者贍賜其家己丑陳留王曹䖍嗣<lb/>
<pb n="KR2a0016_WYG_003-5b"/>
薨辛卯復置五校三將官増殿中將軍員二十人餘在<lb/>
員外戊戌後將軍雍州刺史趙倫之進號安北將軍征<lb/>
虜將軍北徐州刺史劉懐慎進號平北將軍征西大將<lb/>
軍開府儀同三司楊盛進號車騎大將軍甲辰鎮西將<lb/>
軍李歆進號征西將軍平西將軍乞伏熾磐進號安西<lb/>
大將軍征東將軍髙句驪王髙璉進號征東大將軍鎮<lb/>
東將軍百濟王扶餘映進號鎮東大將軍置東宫冗從<lb/>
僕射旅賁中郎將官戊申遷神主於太廟車駕親奉壬<lb/>
<pb n="KR2a0016_WYG_003-6a"/>
子詔曰往者軍國務殷事有權制刼科峻重施之一時<lb/>
今王道維新政和法簡可一除之還遵舊條反叛滛盗<lb/>
三犯補冶士夲謂一事三犯終無悛革主者頃多并數<lb/>
衆事合而為三甚違立制之旨普更申明八月戊午西<lb/>
中郎將荆州刺史宜都王諱進號鎮西將軍辛酉開亡<lb/>
叛赦限内首出蠲租布二年先有資狀黄籍猶存者聽<lb/>
復夲注諸舊郡縣以北為名者悉除寓立於南者聽以<lb/>
南為號又制有無故自殘傷者補冶士實由政刑煩苛<lb/>
<pb n="KR2a0016_WYG_003-6b"/>
民不堪命可除此條罷青州并兗州戊辰詔曰彭沛下<lb/>
邳三郡首事所基情義繾綣事由情奨古今所同彭城<lb/>
桑梓夲鄉加隆攸在優復之制宜同豐沛其沛郡下邳<lb/>
可復租布三十年辛未追諡妃臧氏為敬皇后癸酉立<lb/>
王太子為皇太子乙亥詔曰朕承厯受終猥饗天命荷<lb/>
積善之祚藉士民之力率由令範先后祇嚴宣訓七廟<lb/>
肇建情敬無違加以儲宫備禮皇基彌固國慶家禮爰<lb/>
集旬日豈予一人獨荷兹慶其見刑罪無輕重可悉原<lb/>
<pb n="KR2a0016_WYG_003-7a"/>
赦限百日以今為始先因軍事所發奴僮各還夲主若<lb/>
死亡及勲勞破免亦依限還直閏月壬午朔詔曰晉世<lb/>
帝后及藩王諸陵守衛宜便置格其名賢先哲見優前<lb/>
代或立徳著節或寜亂庇民墳塋未逺竝宜洒掃主者<lb/>
具條以聞丁酉特進左光禄大夫孔季恭加開府儀同<lb/>
三司辛丑詔曰主者處案雖多所諮詳若衆官命議宜<lb/>
令明審自頃或總稱參詳於文漫畧自今有厝意者皆<lb/>
當指名其人所見不同依舊繼啓又詔曰諸處冬使或<lb/>
<pb n="KR2a0016_WYG_003-7b"/>
遣或不事役宜省可悉停唯元正大慶不在其例郡縣<lb/>
遣冬使詣州及都督府亦停之九月壬子朔置東宫殿<lb/>
中將軍十人員外十二人壬申置都官尚書冬十月辛<lb/>
卯改晉所用王肅祥禫二十六月儀依鄭𤣥二十七月<lb/>
而後除十二月辛巳朔車駕臨延賢堂聽訟<lb/>
二年春正月辛酉車駕祠南郊大赦天下丙寅斷金銀<lb/>
塗以揚州刺史廬陵王義真為司徒以尚書僕射鎮軍<lb/>
將軍徐羡之為尚書令揚州刺史丙子南康揭陽蠻反<lb/>
<pb n="KR2a0016_WYG_003-8a"/>
郡縣討破之己卯禁喪事用銅釘罷㑹稽郡府二月己<lb/>
丑車駕幸延賢堂䇿試諸州郡秀才孝亷揚州秀才顧<lb/>
練豫州秀才殷朗所對稱旨竝以為著作佐郎戊申制<lb/>
中二千石加公田一頃三月乙丑初限荆州府置將不<lb/>
得過二千人吏不得過一萬人州置將不得過五百人<lb/>
吏不得過五千人兵士不在此限夏四月己卯朔詔曰<lb/>
淫祠惑民費財前典所絶可竝下在所除諸房廟其先<lb/>
賢及以勲徳立祠者不在此例戊申車駕於華林園聽<lb/>
<pb n="KR2a0016_WYG_003-8b"/>
訟己亥以左衛將軍王仲徳為冀州刺史五月己酉置<lb/>
東宫屯騎歩兵翊軍三校尉官甲戌車駕又幸華林園<lb/>
聽訟六月壬寅詔曰杖罰雖有舊科然職務殷碎推坐<lb/>
相尋若皆有其實則體所不堪文行而已又非設罰之<lb/>
意可籌量觕為中否之格車駕又於華林園聽訟甲辰<lb/>
制諸署敇吏四品以下又府署所得輒罰者聽統府寺<lb/>
行四十杖秋七月己巳地震八月壬辰車駕又於華林<lb/>
園聽訟九月己丑零陵王薨車駕三朝率百僚舉哀于<lb/>
<pb n="KR2a0016_WYG_003-9a"/>
朝堂一依魏明帝服山陽公故事太尉持節監䕶葬以<lb/>
晉禮冬十月丁酉詔曰兵制峻重務在得宜役身死叛<lb/>
輒考傍親流遷彌廣未見其極遂令冠帶之倫淪陷非<lb/>
所宜革以𢎞泰去其密科自今犯罪充兵合舉戸從役<lb/>
者便付營押領其有户統及讁止一身者不得復侵濫<lb/>
服親以相連染己亥以涼州胡大帥沮渠䝉遜為鎮軍<lb/>
大將軍開府儀同三司涼州刺史癸卯車駕於延賢堂<lb/>
聽訟以員外散騎常侍應襲為寜州刺史<lb/>
<pb n="KR2a0016_WYG_003-9b"/>
三年春正月甲辰朔詔刑罰無輕重悉皆原降壬子以<lb/>
前冀州刺史王仲徳為徐州刺史癸丑以尚書令揚州<lb/>
刺史徐羡之為司空錄尚書事刺史如故撫軍將軍江<lb/>
州刺史王𢎞進號衛將軍開府儀同三司太子詹事傅<lb/>
亮為尚書僕射中領軍謝晦為領軍將軍乙卯以輔國<lb/>
將軍毛徳為司州刺史乙丑詔曰古之建國教學為先<lb/>
𢎞風訓世莫尚於此發䝉啓滯咸必由之故爰自盛王<lb/>
迄于近代莫不敦崇學藝修建庠序自昔多故戎馬在<lb/>
<pb n="KR2a0016_WYG_003-10a"/>
郊旍旗卷舒日不暇給遂令學校荒廢講誦蔑聞軍旅<lb/>
日陳爼豆藏噐訓誘之風將墜于地後生大懼於墻面<lb/>
故老竊歎於子衿此國風所以永思小雅所以懐古今<lb/>
王畧逺屆華域載清仰風之士日月以冀便宜博延胄<lb/>
子陶奨童蒙選備儒官𢎞振國學主者考詳舊典以時<lb/>
施行二月丁丑詔曰豫州南臨江滸北接河洛民荒境<lb/>
曠轉輸艱逺撫莅之宜各有其便淮西諸郡可立為豫<lb/>
州自淮以東為南豫州以豫州刺史彭城王義康為南<lb/>
<pb n="KR2a0016_WYG_003-10b"/>
豫州刺史征虜將軍劉粹為豫州刺史又分荆州十郡<lb/>
還立湘州左衛將軍張紀為湘州刺史戊寅以徐州之<lb/>
梁還屬豫州三月上不豫太尉長沙王道憐司空徐羡<lb/>
之尚書僕射傅亮領軍將軍謝晦䕶軍將軍檀道濟竝<lb/>
入侍醫藥羣臣請祈禱神祗上不許唯使侍中謝方明<lb/>
以疾告廟而已丁未以司徒廬陵王義真為車騎將軍<lb/>
開府儀同三司南豫州刺史上疾瘳己未大赦天下時<lb/>
秦雝流户悉南入梁州庚申送綜絹萬匹荆雝州運米<lb/>
<pb n="KR2a0016_WYG_003-11a"/>
委州刺史隨宜賦給辛酉亡命刁彌攻京城得入太尉<lb/>
留府司馬陸仲元討斬之夏四月乙亥封仇池公楊盛<lb/>
為武都王平南將軍楊撫進號安南將軍丁亥以車騎<lb/>
司馬徐琰為兗州刺史庚寅左光禄大夫開府儀同三<lb/>
司孔季恭薨五月上疾甚召太子誡之曰檀道濟雖有<lb/>
幹畧而無逺志非如兄韶有難御之氣也徐羡之傅亮<lb/>
當無異圖謝晦數從征伐頗識機變若有同異必此人<lb/>
也小郤可以㑹稽江州處之又為手詔曰朝廷不須復<lb/>
<pb n="KR2a0016_WYG_003-11b"/>
有别府宰相帯揚州可置甲士千人若大臣中任要宜<lb/>
有𤓰牙以備不祥人者可以臺見隊給之有征討悉配<lb/>
以臺見軍隊行還復舊後世若有㓜主朝事一委宰相<lb/>
母后不煩臨朝仗既不許入臺殿門要重人可詳給班<lb/>
劔癸亥上崩于西殿年六十七秋七月己酉葬丹陽建<lb/>
康縣蔣山初寜陵上清簡寡欲嚴整有法度未嘗視珠<lb/>
玉輿馬之飾後庭無紈綺絲竹之音寜州嘗獻虎魄枕<lb/>
光色甚麗時將北征以虎魄治金創上大悅命𢷬碎分<lb/>
<pb n="KR2a0016_WYG_003-12a"/>
付諸將平闗中得姚興從女有盛寵以之廢事謝晦諫<lb/>
即時遣出財帛皆在外府内無私藏宋臺既建有司奏<lb/>
東西堂施局脚牀銀塗釘上不許使用直脚牀釘用鐡<lb/>
諸主出適遣送不過二十萬無錦繡金玉内外奉禁莫<lb/>
不節儉性尤簡易常著連齒木履好出神虎門逍遥左<lb/>
右從者不過十餘人時徐羡之住西州嘗幸羡之便歩<lb/>
出西掖門羽儀絡驛追隨已出西明門矣諸子旦問起<lb/>
居入閣脫公服止著裙帽如家人之禮孝武大明中壊<lb/>
<pb n="KR2a0016_WYG_003-12b"/>
上所居隂室於其處起玉燭殿與羣臣觀之牀頭有土<lb/>
鄣壁上葛燈籠麻繩拂侍中袁顗盛稱上儉素之徳孝<lb/>
武不答獨曰田舍公得此以為過矣故能光有天下克<lb/>
成大業者焉<lb/>
史臣曰漢氏載祀四百比胙隆周雖復四海横潰而民<lb/>
繫劉氏惵惵黔首未有遷奉之心魏武直以兵威服衆<lb/>
故能坐移天厯鼎運雖改而民未忘漢及魏室衰孤怨<lb/>
非結下晉藉宰輔之柄因皇族之微世擅重權用基王<lb/>
<pb n="KR2a0016_WYG_003-13a"/>
業至於宋祖受命義越前模晉自社廟南遷禄去王室<lb/>
朝權國命遞歸台輔君道雖存主威乆謝桓温雄才葢<lb/>
世勲髙一時移鼎之業已成天人之望將改自斯以後<lb/>
晉道彌昏道子開其禍端元顯成其末釁桓𤣥藉運乗<lb/>
時加以先父之業因基革命人無異心髙祖地非桓文<lb/>
衆無一旅曾不浹旬夷凶翦暴祀晉配天不失舊物誅<lb/>
内清外功格區宇至於鍾石變聲祡天改物民已去晉<lb/>
異於延康之初功實静亂又殊咸熙之末所以恭皇髙<lb/>
<pb n="KR2a0016_WYG_003-13b"/>
遜殆均釋負若夫樂推所歸謳歌所集魏晉采其名髙<lb/>
祖收其實矣盛哉<lb/>
　<lb/>
　<lb/>
　<lb/>
　<lb/>
　<lb/>
　宋書卷三<lb/>
<pb n="KR2a0016_WYG_003-14a"/>
　宋書卷三考證<lb/>
武帝紀下性尤簡易常著連齒木履○履一夲作屐<lb/>
史臣論元顯成其末釁○末釁一夲作釁末<lb/>
髙祖收其實矣盛哉○諸本此下竝注闕字今觀文義<lb/>
　本無闕文從南本刪<lb/>
　<lb/>
　<lb/>
　<lb/>
<pb n="KR2a0016_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三考證<lb/>
</p>
<p>
</p>
  </div>
<div>
<head>宋書卷四</head> <lb/>
    <p>
<pb n="KR2a0016_WYG_004-1a"/>
欽定四庫全書<lb/>
　宋書卷四<lb/>
　　梁　　　　沈　　　　約　　　　撰<lb/>
　本紀第四<lb/>
　　少帝<lb/>
少帝諱義符小字車兵武帝長子也母曰張夫人晉義<lb/>
熙二年生於京口武帝晚無男及帝生甚悅年十嵗拜<lb/>
豫章公世子帝有膂力善騎射解音律宋臺建拜宋世<lb/>
<pb n="KR2a0016_WYG_004-1b"/>
子元熙元年進為宋太子武帝受禪立為皇太子永初<lb/>
三年五月癸亥武帝崩是日太子即皇帝位大赦尊皇<lb/>
太后曰太皇太后六月壬申以尚書僕射傅亮為中書<lb/>
監司空徐羡之領軍將軍謝晦及亮輔政戊子太尉長<lb/>
沙王道憐薨秋九月丁未有司奏武皇帝配南郊武敬<lb/>
皇后配北郊冬十一月戊午有星孛於營室十二月庚<lb/>
戌魏軍克滑臺明年春正月己亥朔大赦改元為景平<lb/>
元年文武進位二等辛巳祀南郊虜將達奚卬破金墉<lb/>
<pb n="KR2a0016_WYG_004-2a"/>
進圍虎牢毛徳祖擊虜敗之虜退而復合拓䟦木末又<lb/>
遣平安公渉歸寇青州癸卯河南郡失守乙卯有星孛<lb/>
于東壁二月丁丑太皇太后崩沮渠䝉遜吐谷渾阿犲<lb/>
並遣使朝貢庚辰爵䝉遜為大將軍封河西王以阿犲<lb/>
為安西將軍沙州刺史封澆河公辛未富陽人孫法光<lb/>
反寇山隂㑹稽太守褚談遣山隂令陸劭討敗之三月<lb/>
壬寅孝懿皇后袝葬於興寜陵是月髙麗國遣使朝貢<lb/>
甲子豫州刺史劉粹遣軍襲許昌殺虜潁川太守庾龍<lb/>
<pb n="KR2a0016_WYG_004-2b"/>
乙丑虜騎寇髙平初虜自河北之敗請修和親及聞髙<lb/>
祖崩因復侵擾河洛之地騷然矣夏四月檀道濟北征<lb/>
次臨朐焚虜攻具乙未魏軍克虎牢執司州刺史毛徳<lb/>
祖以歸秋七月癸酉尊所生張夫人為皇太后丁丑以<lb/>
旱詔赦五嵗以下罪人冬十月己未有星孛於氐指尾<lb/>
貫攝提向大角仲月在危季月掃天倉而後滅是嵗魏<lb/>
主拓䟦嗣薨子燾立十二月丙寅省寜州之江陽犍為<lb/>
安上三郡合為宋昌郡<lb/>
<pb n="KR2a0016_WYG_004-3a"/>
二年春正月癸巳朔日有蝕之廢南豫州刺史廬陵王<lb/>
義真為庶人徙新安郡乙未以皇弟義恭為冠軍將軍<lb/>
南豫州刺史乙巳大風天有五色雲占者以為有兵髙<lb/>
麗國遣使貢獻執政使使者誅義真於新安夏五月江<lb/>
州刺史檀道濟揚州刺史王𢎞入朝帝居處所為多過<lb/>
失乙酉皇太后令曰王室不造天禍未悔先帝創業弗<lb/>
永棄世登遐義符長嗣屬當天位不謂窮凶極悖一至<lb/>
於此大行在殯宇内哀惶幸災肆於悖詞喜容表於在<lb/>
<pb n="KR2a0016_WYG_004-3b"/>
慼至乃徴召樂府鳩集伶官優倡管弦靡不備奏珍羞<lb/>
甘膳有加平日採擇媵御産子就宫靦然無怍醜聲四<lb/>
達及懿后崩背重加天罰親與左右執紼歌呼推排梓<lb/>
宫抃掌笑謔殿省備聞加復日夜媟狎羣小慢戲興造<lb/>
千計費用萬端帑藏空虚人力殫盡刑罰苛虐幽囚日<lb/>
增居帝王之位好皂𨽻之役處萬乗之尊悅厮養之事<lb/>
親執鞭撲敺擊無辜以為笑樂穿池築觀朝成暮毁徴<lb/>
發工匠疲極兆民逺近歎嗟人神怨怒社稷將墜豈可<lb/>
<pb n="KR2a0016_WYG_004-4a"/>
復嗣守洪業君臨萬邦今廢為營陽王一依漢昌邑晉<lb/>
海西故事奉迎鎮西將軍宜都王義隆入纂皇統始徐<lb/>
羡之傳亮將廢帝諷王𢎞檀道濟求赴國訃𢎞等來朝<lb/>
使中書舍人邢安泰潘盛為内應是旦道濟謝晦領兵<lb/>
居前羡之等隨後因東掖門開入自雲龍門盛等先戒<lb/>
宿衛莫有禦者時帝於華林園為列肆親自酤賣又開<lb/>
瀆聚土以象破岡埭與左右引船唱呼以為歡樂夕游<lb/>
天泉池即龍舟而寢其朝未興兵士進殺二侍者於帝<lb/>
<pb n="KR2a0016_WYG_004-4b"/>
側傷帝指扶出東閤就收璽紱羣臣拜辭送於東宫遂<lb/>
幽于吳郡是日赦死罪以下太后令奉還璽紱檀道濟<lb/>
入守朝堂六月癸丑徐羡之等使中書舍人邢安泰弑<lb/>
帝於金昌亭帝有勇力不即受制突走出昌門追以門<lb/>
闗踣之致殞時年十九<lb/>
　<lb/>
　<lb/>
　宋書卷四<lb/>
<pb n="KR2a0016_WYG_004-5a"/>
　宋書卷四考證<lb/>
少帝紀突走出昌門追以門闗踣之○闗一本作開者<lb/>
　誤<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_004-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四考證<lb/>
</p>
<p>
</p>
  </div>
<div>
<head>宋書卷五</head> <lb/>
    <p>
<pb n="KR2a0016_WYG_005-1a"/>
欽定四庫全書<lb/>
　宋書卷五<lb/>
　　梁　　　　沈　　　　　約　　　　撰<lb/>
　本紀第五<lb/>
　　文帝<lb/>
太祖文皇帝諱義隆小字車兒武帝第三子也晉安帝<lb/>
義熙三年生於京口盧循之難上年四嵗髙祖使諮議<lb/>
參軍劉粹輔上鎭京城十一年封彭城縣公髙祖伐𦍑<lb/>
<pb n="KR2a0016_WYG_005-1b"/>
至彭城將進路板上行冠軍將軍留守晉朝加授使持<lb/>
節監徐兖青冀四州諸軍事徐州刺史將軍如故闗中<lb/>
平定髙祖還彭城又授監司州豫州之淮西兖州之陳<lb/>
留諸軍事前將軍司州刺史持節如故將鎮洛陽仍改<lb/>
授都督荆益寧雍梁秦六州豫州之河南廣平揚州之<lb/>
義成松滋四郡諸軍事西中郎將荆州刺史持節如故<lb/>
永初元年封宜都王食邑三千戸進督北秦并前七州<lb/>
進號鎮西將軍給鼔吹一部又進督湘州是嵗入朝時<lb/>
<pb n="KR2a0016_WYG_005-2a"/>
年十四長七尺五寸博渉經史善隸書景平二年七月<lb/>
中少帝廢百官備法駕奉迎入奉皇統行臺至江陵進<lb/>
璽紱侍中臣琇散騎常侍臣嶷之中書監尚書令䕶軍<lb/>
將軍建成縣公臣亮左衞將軍臣景仁給事中游擊將<lb/>
軍龍鄉縣侯臣隆越騎校尉都亭侯臣綱給事黄門侍<lb/>
郎臣孔璩之散騎侍郎臣劉思考員外散騎侍郎臣潘<lb/>
盛中書侍郎臣何尚之羽林監封陽縣開國侯臣蕭思<lb/>
話長兼尚書左丞徳陽縣侯臣孫康吏部郎中騎都尉<lb/>
<pb n="KR2a0016_WYG_005-2b"/>
臣張茂度儀曹郎中臣徐長琳倉部郎中臣庾俊之都<lb/>
官郎中臣袁洵等上表曰臣聞否泰相革數窮則變天<lb/>
道所以不謟卜世所以靈長乃者運距陵夷王室艱晦<lb/>
九服之命靡所適歸髙祖之業將墜于地賴基厚徳深<lb/>
人神同奬社稷以寧有生獲乂伏惟陛下君徳自然聖<lb/>
明在御孝悌著於家邦風猷宣於蕃牧是以徴祥雜沓<lb/>
符瑞㸌煇宗廟神靈乃睠西顧萬邦黎獻望景託生臣<lb/>
等沗荷朝列豫充將命復集休眀之運再覩太平之業<lb/>
<pb n="KR2a0016_WYG_005-3a"/>
行臺至止瞻望城闕不勝喜說鳧藻之情謹詣門拜表<lb/>
以聞上答曰皇運艱弊數鍾屯夷仰惟崇基感尋國故<lb/>
永慕厥躬悲慨交集賴七百祚永股肱忠賢故能休否<lb/>
以泰天人式序猥以不徳謬降大命顧已兢悸何以克<lb/>
堪輒當暫歸朝廷展哀陵寢并與賢彦申寫所懐望體<lb/>
其心勿為辭費府州佐史竝稱臣請題牓諸門一依宫<lb/>
省上不許甲戌發江陵八月丙申車駕至京城丁酉謁<lb/>
初寧陵還於中堂即皇帝位<lb/>
<pb n="KR2a0016_WYG_005-3b"/>
元嘉元年秋八月丁酉大赦天下改景平二年為元嘉<lb/>
元年文武賜位二等逋租宿債勿復收庚子以行撫軍<lb/>
將軍荆州刺史謝晦為撫軍將軍荆州刺史癸卯司空<lb/>
錄尚書事揚州刺史徐羡之進位司徒衞將軍江州刺<lb/>
史王𢎞進位司空中書監䕶軍將軍傅亮加左光祿大<lb/>
夫開府儀同三司撫軍將軍荆州刺史謝晦進號衞將<lb/>
軍鎭北將軍南兖州刺史檀道濟進號征北將軍甲辰<lb/>
追尊所生胡媫妤為皇太后諡曰章后衞將軍南徐州<lb/>
<pb n="KR2a0016_WYG_005-4a"/>
刺史彭城王義康進號驃騎將軍冠軍將軍南豫州刺<lb/>
史義恭進號撫軍將軍封江夏王立第六皇弟義宣為<lb/>
竟陵王第七皇弟義季為衡陽王戊申以豫州刺史劉<lb/>
粹為雍州刺史驍騎將軍管義之為豫州刺史南蠻校<lb/>
尉到彦之為中領軍己酉減荆湘二州今年稅布之半<lb/>
九月丙子立妃袁氏為皇后<lb/>
二年春正月丙寅司徒徐羡之尚書令傅亮奉表歸政<lb/>
上始親覽車駕祠南郊大赦天下三月乙丑左將軍徐<lb/>
<pb n="KR2a0016_WYG_005-4b"/>
州刺史王仲徳進號安北將軍夏五月戊寅特進謝澹<lb/>
卒秋八月甲申以關中流民出漢川置京兆扶風馮翊<lb/>
等郡乙酉驃騎將軍南徐州刺史彭城王義康為開府<lb/>
儀同三司新除司空王𢎞為車騎大將軍開府儀同三<lb/>
司以右軍長史江恒為廣州刺史冬十一月癸酉以前<lb/>
將軍楊𤣥為征西將軍北秦州刺史<lb/>
三年春正月丙寅司徒錄尚書事揚州刺史徐羡之尚<lb/>
書令䕶軍將軍左光祿大夫傅亮有罪伏誅遣中領軍<lb/>
<pb n="KR2a0016_WYG_005-5a"/>
到彦之征北將軍檀道濟討荆州刺史謝晦上親率六<lb/>
師西征大赦天下丁卯以車騎大將軍江州刺史王𢎞<lb/>
為司徒錄尚書事揚州刺史驃騎將軍南徐州刺史彭<lb/>
城王義康改為荆州刺史撫軍將軍南豫州刺史江夏<lb/>
王義恭改為南徐州刺史己巳以前䕶軍將軍趙倫之<lb/>
為鎭軍將軍閏月丙戌皇子劭生二月乙卯繫囚見徒<lb/>
一皆原赦戊午以金紫光祿大夫王敬𢎞為尚書左僕<lb/>
射豫章太守鄭鮮之為尚書右僕射建安太守潘城有<lb/>
<pb n="KR2a0016_WYG_005-5b"/>
罪伏誅庚申特進范泰加光祿大夫是日車駕發京師<lb/>
戊辰到彦之檀道濟大破謝晦於隐磯丙子車駕自蕪<lb/>
湖反斾己卯擒晦於延頭送京師伏誅三月辛巳車駕<lb/>
還宫夏五月乙未以征北將軍南兖州刺史檀道濟為<lb/>
征南大將軍江州刺史中領軍到彦之為南豫州刺史<lb/>
戊戌以後將軍長沙王義欣為南兖州刺史乙巳驃騎<lb/>
大將軍涼州牧大沮渠蒙遜改為車騎大將軍詔曰夫<lb/>
哲王宰世廣達四聰猶廵嶽省方採風觀政所以情偽<lb/>
<pb n="KR2a0016_WYG_005-6a"/>
必審幽遐㒺滯王澤無擁九皋有聞者也朕以寡薄猥<lb/>
纂洪緒雖永念治道志存昧旦願言傅巖發想宵寐而<lb/>
邱園之秀藏器未臻物情民隠尚隔視聴乃眷區域輟<lb/>
寢忘飡今氛祲袪蕩宇内寧晏旌賢𢎞化於是乎始可<lb/>
遣大使廵行四方其宰守稱職之良閨蓽一介之善詳<lb/>
悉列奏勿或有遺若刑獄不䘏政治乖謬傷民害教者<lb/>
具以事聞其髙年鰥寡㓜孤六疾不能自存者可與郡<lb/>
縣優量賑給博採輿誦廣納嘉謀務盡銜命之㫖俾若<lb/>
<pb n="KR2a0016_WYG_005-6b"/>
朕親覽焉丙午車駕臨延賢堂聴訟六月己未以鎮軍<lb/>
將軍趙倫之為左光祿大夫領軍將軍丙寅車駕又於<lb/>
延賢堂聴訟丙子又聴訟以右衞王華為中䕶軍冬十<lb/>
一月戊寅以梁南秦二州刺史吉翰為益州刺史驃騎<lb/>
參軍劉道産為梁南秦二州刺史己亥以南蠻校尉劉<lb/>
遵考為雍州刺史十二月癸丑以中書侍郎蕭思話為<lb/>
青州刺史壬戌前吳郡太守徐佩之謀反及黨與皆伏<lb/>
誅<lb/>
<pb n="KR2a0016_WYG_005-7a"/>
四年春正月乙亥朔曲赦都邑百里内辛巳車駕親祠<lb/>
南郊二月乙卯行幸丹徒謁京陵三月丙子詔曰丹徒<lb/>
桑梓綢繆大業攸始踐境永懐觸感㒺極昔漢章南廵<lb/>
加恩元氏况情義二三有兼曩日思播遺澤酬慰士民<lb/>
其蠲此縣今年租布五嵗刑以下皆悉原遣登城三戰<lb/>
及大將家隨宜隠䘏丁亥車駕還宫戊子尚書右僕射<lb/>
鄭鮮之卒壬寅禁斷夏至日五絲命縷之屬富陽令諸<lb/>
葛闡之之議也夏四月庚戌以廷尉王徽之為交州刺<lb/>
<pb n="KR2a0016_WYG_005-7b"/>
史五月壬午中䕶軍王華卒京師疾疫甲午遣使存問<lb/>
給醫藥死者若無家屬賜以棺器六月癸卯朔日有蝕<lb/>
之庚申以金紫光祿大夫殷穆為䕶軍將軍<lb/>
五年春正月乙亥詔曰朕恭承洪業臨饗四海風化未<lb/>
𢎞治道多昧求之人事鑒寐惟憂加頃隂陽違序旱疫<lb/>
成患仰惟災戒責深在予思所以側身剋念議獄詳刑<lb/>
上答天譴下恤民瘼羣后百司其各獻讜言指陳得失<lb/>
勿有所諱甲申車駕臨𤣥武館閱武戊子京邑大火遣<lb/>
<pb n="KR2a0016_WYG_005-8a"/>
使廵慰賑賜夏四月己亥以南蠻校尉蕭摹之為湘州<lb/>
刺史戊午以始興太守徐豁為廣州刺史五月己卯以<lb/>
湘州刺史張邵為雍州刺史六月庚戌司徒王𢎞降為<lb/>
衞將軍開府儀同三司京邑大水己卯遣使檢行賑贍<lb/>
以江夏内史程道恵為廣州刺史秋八月壬戌特進左<lb/>
光祿大夫范泰卒冬十月甲辰車駕於延賢堂聴訟閏<lb/>
月癸未以右軍司馬劉徳武為豫州刺史辛卯安陸公<lb/>
相周籍之為寧州刺史十二月庚寅左光祿大夫領軍<lb/>
<pb n="KR2a0016_WYG_005-8b"/>
將軍趙倫之卒是嵗天竺國遣使獻方物<lb/>
六年春正月辛丑車駕親祠南郊癸丑以驃騎將軍荆<lb/>
州刺史彭城王義康為司徒錄尚書事領平北將軍徐<lb/>
州刺史三月丁巳立皇子劭為皇太子戊午大赦天下<lb/>
賜文武位一等辛酉以左衞將軍殷景仁為中領軍夏<lb/>
四月癸亥以尚書左僕射王敬𢎞為尚書令丹陽尹臨<lb/>
川王義慶為尚書左僕射吏部尚書江夷為尚書右僕<lb/>
射五月壬辰朔日有蝕之癸巳以新除尚書令王敬𢎞<lb/>
<pb n="KR2a0016_WYG_005-9a"/>
為特進左光祿大夫甲午以撫軍司馬劉道濟為益州<lb/>
刺史乙卯於雍州置馮翊郡七月己酉以尚書左丞孔<lb/>
黙之為廣州刺史是月百濟王遣使獻方物九月戊午<lb/>
於秦州置隴西宋康二郡冬十月壬申中領軍殷景仁<lb/>
丁艱去職十一月己丑朔日有蝕之十二月丁亥河南<lb/>
國西河王遣使獻方物<lb/>
七年春正月癸巳以吐谷渾慕容璝為征西將軍沙州<lb/>
刺史是月倭國王遣使獻方物三月戊子遣右將軍到<lb/>
<pb n="KR2a0016_WYG_005-9b"/>
彦之北伐水軍入河甲午以前征虜司馬沖為司州刺<lb/>
史甲寅以前中領軍殷景仁為領軍將軍夏四月癸未<lb/>
訶羅單國遣使獻方物六月己卯以冠軍將軍氐楊難<lb/>
當為秦州刺史秋七月戊子索虜碻磝戍棄城走丙申<lb/>
以平北諮議參軍甄法䕶為梁南秦二州刺史戊戌索<lb/>
虜滑臺戍棄城走甲寅林邑國訶羅佗國師子國遣使<lb/>
獻方物冬十月甲寅罷南豫州并豫州以左將軍竟陵<lb/>
王義宣為徐州刺史戊午立錢署鑄四銖錢戊寅金墉<lb/>
<pb n="KR2a0016_WYG_005-10a"/>
城為索虜所陷十一月癸未虎牢城復為索虜所陷壬<lb/>
辰遣征南大將軍檀道濟北討右將軍到彦之自滑臺<lb/>
奔退十二月辛酉以南兖州刺史長沙王義欣為豫州<lb/>
刺史司徒司馬吉翰為司州刺史乙亥京邑火延燒太<lb/>
社北墻兖州刺史竺靈秀有罪伏誅<lb/>
八年春正月庚寅於交州復立珠崖郡癸巳以左軍將<lb/>
軍申宣為兖州刺史丁酉征南大將軍檀道濟破索虜<lb/>
於東夀張二月乙卯以平北司馬韋朗為青州刺史戊<lb/>
<pb n="KR2a0016_WYG_005-10b"/>
午以尚書右僕射江夷為湘州刺史辛酉滑臺為索虜<lb/>
所陷癸酉征南大將軍檀道濟引軍還丁丑青州刺史<lb/>
蕭思話棄城走以太子右衞率劉遵考為南兖州刺史<lb/>
三月甲申車駕於延賢堂聴訟戊申詔曰自頃軍役殷<lb/>
興國用増廣資儲不給百度尚繁宜存簡約以應事實<lb/>
内外可通共詳思務令節儉夏四月甲寅以衡陽王師<lb/>
阮萬齡為湘州刺史乙卯以後軍參軍徐遵之為兖州<lb/>
刺史六月乙丑大赦天下己卯割江南及揚州晉陵郡<lb/>
<pb n="KR2a0016_WYG_005-11a"/>
屬南徐州江北屬兖州以徐州刺史竟陵王義宣為南<lb/>
兖州刺史司徒司馬吉翰為徐州刺史閏月庚子詔曰<lb/>
自頃農桑惰業遊食者衆荒萊不闢督課無聞一時水<lb/>
旱便有罄匱不深存務本豐給靡因郡守賦政方畿縣<lb/>
宰親民之主宜思奬訓導以良規咸使肆力地無遺利<lb/>
耕蠶樹藝各盡其力若有力田殊衆嵗竟條名列上揚<lb/>
州旱乙巳遣侍御史省獄訟申調役丙午以左軍諮議<lb/>
參軍劉道産為雍州刺史秋八月甲辰臨川王義慶解<lb/>
<pb n="KR2a0016_WYG_005-11b"/>
尚書僕射丁未割豫州秦郡屬南兖州冬十二月罷湘<lb/>
州還并荆州<lb/>
九年春三月庚戌衞將軍王𢎞進位太保加中書監丁<lb/>
巳征南大將軍江州刺史檀道濟進位司空夏四月乙<lb/>
亥以䕶軍將軍殷穆為特進右光祿大夫建昌縣公到<lb/>
彦之為䕶軍將軍五月壬申中書監錄尚書事衞將軍<lb/>
揚州刺史王𢎞薨六月甲戌以左軍諮議參軍申宣為<lb/>
青州刺史分青州置冀州戊寅司徒南徐州刺史彭城<lb/>
<pb n="KR2a0016_WYG_005-12a"/>
王義康改領揚州刺史己卯以司徒參軍崔諲為冀州<lb/>
刺史壬午以吐谷渾慕容延為平東將軍吐谷渾拾䖍<lb/>
為平北將軍吐谷渾輝伐為鎮軍將軍癸未詔曰益梁交<lb/>
廣境域幽遐治宜物情或多偏<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>可更遣大使廵求民<lb/>
瘼置積射彊弩將軍官乙未以征西將軍沙州刺史吐<lb/>
谷渾慕容璝為征西大將軍西秦河二州刺史隴西王<lb/>
北秦州刺史氐楊難當加號征西將軍壬寅以撫軍將<lb/>
軍荆州刺史江夏王義恭為征北將軍開府儀同三司<lb/>
<pb n="KR2a0016_WYG_005-12b"/>
南兖州刺史前將軍臨川王義慶為平西將軍荆州刺<lb/>
史南兖州刺史竟陵王義宣為中書監中軍將軍征虜<lb/>
將軍衡陽王義季為南徐州刺史秋七月戊辰以尚書<lb/>
王仲徳為鎭北將軍徐州刺史庚午以領軍將軍殷景<lb/>
仁為尚書僕射太子詹事劉湛為領軍將軍壬申河南<lb/>
國西河王遣使獻方物九月妖賊趙廣宼益州陷沒郡<lb/>
縣州府討平之冬十一月壬子以少府甄法崇為益州<lb/>
刺史癸丑於廣州立宋康郡十二月甲戌以右軍參軍<lb/>
<pb n="KR2a0016_WYG_005-13a"/>
李秀之為交州刺史庚寅立第五皇子紹為廬陵王江<lb/>
夏王義恭子朗為南豐縣王<lb/>
十年春正月甲寅竟陵王義宣改封南譙王鎮北將軍<lb/>
徐州刺史王仲徳加領兖州刺史淮南太守叚宏為青<lb/>
州刺史己未大赦天下孤老六疾不能自存者人賜穀<lb/>
五斛後將軍豫州刺史長沙王義欣進號鎮軍將軍夏<lb/>
四月戊戌青州刺史叚宏加冀州刺史封陽縣侯蕭思<lb/>
話為梁南秦二州刺史五月林邑王遣使獻方物六月<lb/>
<pb n="KR2a0016_WYG_005-13b"/>
乙亥以前青州刺史韋朗為廣州刺史闍婆州訶羅單<lb/>
國遣使獻方物秋七月戊戌曲赦益梁秦三州於益州<lb/>
立宋寧宋興二郡八月丁丑於青州立太原郡辛巳䕶<lb/>
軍將軍到彦之卒冬十一月氐楊難當宼漢川丁未梁<lb/>
州刺史甄法䕶棄城走難當據有梁州<lb/>
十一年春正月亡命馬大𤣥羣黨數百人宼秦梁州郡<lb/>
討平之二月癸酉以交阯太守李耽之為交州刺史夏<lb/>
四月梁秦二州刺史蕭思話破氐楊難當梁州平五月<lb/>
<pb n="KR2a0016_WYG_005-14a"/>
丁卯曲赦梁南秦二州劍閣北戊寅以大沮渠茂䖍為<lb/>
征西大將軍涼州刺史是月京邑大水六月丁未省魏<lb/>
郡是嵗林邑國扶南國訶羅單國遣使獻方物<lb/>
十二年春正月辛酉大赦天下辛未車駕親祠南郊癸<lb/>
酉封黄龍國主馮𢎞為燕王夏四月乙酉尚書僕射殷<lb/>
景仁加中䕶軍丙辰詔曰周宗以寧寔由多士漢室之<lb/>
隆亦資得人朕寐寤樂賢為日已久而俊哲難階眀揚<lb/>
莫効用令遺才在野管庫虚朝永懐前載慙徳深矣夫<lb/>
<pb n="KR2a0016_WYG_005-14b"/>
舉爾所知宣尼之篤訓貢士任官先代之成準便可宣<lb/>
敇内外各有薦舉當依方銓引以觀厥用是夜京郡地<lb/>
震六月丹陽淮南吳興義興大水京邑乘船已酉以徐<lb/>
豫南兖三州㑹稽宣城二郡米數百萬斛賜五郡遭水<lb/>
民是月斷酒師子國遣使獻方物秋七月乙酉闍婆娑<lb/>
達國扶南國並遣使獻方物八月壬申於益州立南晉<lb/>
夀新巴西三郡乙亥原遭水郡諸逋負九月蜀郡賊張<lb/>
尋為㓂冬十一月以右軍行參軍茍道覆為交州刺史<lb/>
<pb n="KR2a0016_WYG_005-15a"/>
十三年春正月癸丑上有疾不朝㑹三月己未司空江<lb/>
州刺史檀道濟有罪伏誅庚申大赦天下以中軍將軍<lb/>
南譙王義宣為鎮南將軍江州刺史夏五月戊辰鎮北<lb/>
將軍徐兖二州刺史王仲徳進號鎭北大將軍庚辰以<lb/>
征北司馬王方俳為兖州刺史六月髙麗國武都王遣<lb/>
使獻方物秋七月己未零陵王太妃薨追崇為晉皇后<lb/>
葬以晉禮八月庚寅尚書僕射中䕶軍殷景仁改為䕶<lb/>
軍將軍九月癸丑立第二皇子濬為始興王第三皇子<lb/>
<pb n="KR2a0016_WYG_005-15b"/>
諱為武陵王<lb/>
十四年春正月辛卯車駕親祠南郊大赦天下文武賜<lb/>
位一等孤老六疾不能自存者人賜榖五斛二月壬子<lb/>
以歩兵校尉劉道眞為梁南秦二州刺史夏四月丁未<lb/>
以輔國將軍周籍之為益州刺史秋八月戊午以尚書<lb/>
金部郎中徐森之為交州刺史冬十二月辛酉停賀雪<lb/>
河南國西河王訶羅單國並遣使獻方物<lb/>
十五年春正月丁未以平東將軍吐谷渾慕容延為鎭<lb/>
<pb n="KR2a0016_WYG_005-16a"/>
西將軍秦河二州刺史夏四月甲辰燕王年遣使獻方<lb/>
物立皇太子妃殷氏賜王公以下各有差己巳以倭國<lb/>
王珍為安東將軍五月己丑特進右光祿大夫殷穆卒<lb/>
辛卯鎮北大將軍徐州刺史王仲徳卒壬辰以右衞將<lb/>
軍劉遵考為徐兖二州刺史秋七月辛未地震甲戌以<lb/>
陳南頓二郡太守徐循為寧州刺史八月辛丑以左衞<lb/>
將軍趙伯符為徐兖二州刺史甲寅以始興内史陸徽<lb/>
為廣州刺史丁巳以兖州刺史王方俳為青冀二州刺<lb/>
<pb n="KR2a0016_WYG_005-16b"/>
史是嵗武都王河南國高麗國倭國扶南國林邑國竝<lb/>
遣使獻方物<lb/>
十六年春正月戊寅車駕於北郊閱武庚寅司徒錄尚<lb/>
書事揚州刺史彭城王義康進位大將軍領司徒餘如<lb/>
故征北將軍開府儀同三司南兖州刺史江夏王義恭<lb/>
進位司空刺史如故特進左光祿大夫王敬𢎞開府儀<lb/>
同三司癸巳復分荆州置湘州二月己亥以南徐州刺<lb/>
史衡陽王義季為安西將軍荆州刺史丁未以始興王<lb/>
<pb n="KR2a0016_WYG_005-17a"/>
濬為湘州刺史癸亥割梁州之巴西梓潼南宕梁南漢<lb/>
中南秦州之南安懐寧凡六郡屬益州分長沙江夏郡<lb/>
立巴陵郡屬湘州夏四月丁巳以鎭南將軍江州刺史<lb/>
南譙王義宣為征北將軍南徐州刺史平西將軍臨川<lb/>
王義慶為衞將軍江州刺史六月己酉隴西吐谷渾慕<lb/>
容延改封河南王癸丑以吐谷渾拾寅為平西將軍吐<lb/>
谷渾繁暱為撫軍將軍秋八月庚子立第四皇子鑠為<lb/>
南平王閏月乙未鎭軍將軍豫州刺史長沙王義欣薨<lb/>
<pb n="KR2a0016_WYG_005-17b"/>
戊戌復分豫州之淮南為南豫州癸卯以左衞將軍劉<lb/>
遵考為豫州刺史戊申以湘州刺史始興王濬為南豫<lb/>
州刺史武陵王諱為湘州刺史冬十二月乙亥皇太子<lb/>
冠大赦天下是嵗武都王河南王林邑國高麗國竝遣<lb/>
使獻方物<lb/>
十七年夏四月戊午朔日有蝕之五月癸巳領軍將軍<lb/>
劉湛母憂去職秋七月壬寅以征虜諮議參軍杜驥為<lb/>
青州刺史壬子皇后袁氏崩八月徐兖青冀四州大水<lb/>
<pb n="KR2a0016_WYG_005-18a"/>
己未遣使撿行賑䘏九月壬子葬元皇后於長寧陵冬<lb/>
十月戊午前丹陽尹劉湛有罪及同黨伏誅大赦天下<lb/>
文武賜爵一級以大將軍領司徒錄尚書揚州刺史彭<lb/>
城王義康為江州刺史大將軍如故以司空南兖州刺<lb/>
史江夏王義恭為司徒錄尚書事戊寅衞將軍臨川王<lb/>
義慶以本號為南兖州刺史尚書僕射䕶軍將軍殷景<lb/>
仁為揚州刺史僕射如故十一月丙戌以尚書劉義融<lb/>
為領軍將軍秘書監徐湛之為中䕶軍丁亥詔曰前所<lb/>
<pb n="KR2a0016_WYG_005-18b"/>
給揚南徐二州百姓田糧種子兖兩豫青徐諸州比年<lb/>
所寛租穀應督入者悉除半今半有不收䖏都原之凡<lb/>
諸逋債優量申減又州郡估稅所在市調多有煩刻山<lb/>
澤之利猶或禁斷役召之品遂及稚弱諸如此比傷治<lb/>
害民自今咸依法令務盡優允如有不便即依事别言<lb/>
不得茍趣一時以乖隠䘏之旨主者眀加宣下稱朕意<lb/>
焉癸丑尚書僕射揚州刺史殷景仁卒十二月癸亥以<lb/>
光祿大夫王琳為尚書僕射戊辰以南豫州刺史始興<lb/>
<pb n="KR2a0016_WYG_005-19a"/>
王濬為揚州刺史湘州刺史武陵王諱為南豫州刺史<lb/>
南平王鑠為湘州刺史是嵗武都王河南王百濟國遣<lb/>
使獻方物<lb/>
十八年春二月乙卯以豫章太守庾登之為江州刺史<lb/>
夏五月壬申衛將軍南兖州刺史臨川王義慶征北將<lb/>
軍南徐州刺史南譙王義宣竝開府儀同三司癸巳於<lb/>
交州置宋熙郡是月沔水泛溢六月戊辰遣使廵行賑<lb/>
贍辛未領軍將軍劉義融卒秋七月戊戌以徐兖二州<lb/>
<pb n="KR2a0016_WYG_005-19b"/>
刺史趙伯符為領軍將軍冬十月辛亥以巴東建平二<lb/>
郡太守臧質為徐兖二州刺史乙卯省南徐州之南燕<lb/>
濮陽南廣平郡十一月戊子尚書僕射王琳卒己亥以<lb/>
丹陽尹孟顗為尚書僕射氐楊難當又宼漢川十二月<lb/>
癸亥遣龍驤將軍裴方眀與梁秦二州刺史劉真道討<lb/>
之十二月晉寧太守□松子反叛寧州刺史徐循討平<lb/>
之是嵗肅特國高麗國蘇靡黎國林邑國竝遣使獻方<lb/>
物<lb/>
<pb n="KR2a0016_WYG_005-20a"/>
十九年正月乙巳詔曰夫所因者本聖哲之逺教本立<lb/>
化成斆學之為貴故詔以三徳崇以四術用能納諸義<lb/>
方致之軌度盛王祖世咸必由之永初受命憲章𢎞逺<lb/>
將陶鈞庶品混一殊風有詔典司大啓庠序而頻遘屯<lb/>
夷未及脩建永瞻前猷思敷鴻烈今方隅乂寧戎夏慕<lb/>
嚮廣訓胄子實維時務便可式遵成規闡揚景業夏四<lb/>
月甲戌以久疾愈始奉初祠大赦天下五月庚寅梁秦<lb/>
二州刺史劉真道龍驤將軍裴方眀破氐楊難當仇池<lb/>
<pb n="KR2a0016_WYG_005-20b"/>
平閏月京邑雨水丁巳遣使廵行賑䘏六月壬午以大<lb/>
沮渠無諱為征西大將軍涼州刺史秋七月以梁秦二<lb/>
州刺史劉真道為雍州刺史龍驤將軍裴方眀為梁南<lb/>
秦二州刺史甲戌晦日有蝕之冬十月甲申芮芮國遣<lb/>
使獻方物己亥以晉寧太守周萬嵗為寧州刺史十二<lb/>
月丙申詔曰胄子始集學業方興自微言冺絶逝將干<lb/>
祀感事思人意有慨然奉聖之𦙍可速議繼襲於先廟<lb/>
地特為營造依舊給祠直令四時饗祀闕里往經宼亂<lb/>
<pb n="KR2a0016_WYG_005-21a"/>
黌校殘毁并下魯郡脩復學舎採召生徒昔之賢哲及<lb/>
一介之善猶或衛其邱壟禁其芻牧况尼父徳表生民<lb/>
功被百代而墳塋荒蕪荆棘弗翦可蠲墓側數戸以掌<lb/>
洒掃魯郡上民孔景等五戸居近孔子墓側蠲其課役<lb/>
供給洒掃并種松柏六百株是嵗婆皇國遣使獻方物<lb/>
二十年春正月於臺城東西開萬春千秋二門二月甲<lb/>
戌江州刺史庾登之為中䕶軍庚申以廬陵王紹為江<lb/>
州刺史仇池為索虜所沒甲申車駕於白下閱武三月<lb/>
<pb n="KR2a0016_WYG_005-21b"/>
辛亥安西將軍荆州刺史衡陽王義季進號征西大將<lb/>
軍以巴西梓潼二郡太守申坦為梁南秦二州刺史夏<lb/>
四月甲午立第六皇子誕為廣陵王五月癸丑中䕶軍<lb/>
庾登之卒秋七月癸丑以楊文徳為征西將軍北秦州<lb/>
刺史封武都王辛酉以南蠻校尉蕭思話為雍州刺史<lb/>
甲子前雍州刺史劉真道梁南秦二州刺史裴方眀有<lb/>
罪下獄死八月癸未以廷尉陶愍祖為廣州刺史冬十<lb/>
二月庚午以始興内史檀和之為交州刺史壬午詔曰<lb/>
<pb n="KR2a0016_WYG_005-22a"/>
國以民為本民以食為天故一夫輟稼饑者必及倉廪<lb/>
既實禮節以興自頃在所貧罄家無宿積賦役暫偏則<lb/>
人懐愁墊嵗或不稔而病乏比室誠由政徳弗孚以臻<lb/>
斯弊抑亦耕桑未廣地利多遺宰守微化道之方氓庶<lb/>
忘勤分之義永言𢎞濟眀發載懐雖制令亟下終莫懲<lb/>
勸而坐望滋殖庸可致乎有司其班宣舊條務盡敦課<lb/>
遊食之徒咸令附業考覈勤惰行其誅賞觀察能殿嚴<lb/>
加黜陟古者躬耕帝籍敬供粢盛仰瞻前王思遵令典<lb/>
<pb n="KR2a0016_WYG_005-22b"/>
便可量䖏千畝考卜元辰朕當親率百辟致禮郊甸庶<lb/>
幾誠素將被斯民是嵗河西國高麗國百濟國倭國竝<lb/>
遣使獻方物是嵗諸州郡水旱傷稼民大饑遣使開倉<lb/>
賑䘏給賜糧種<lb/>
二十一年春正月己亥南徐南豫州揚州之浙江西竝<lb/>
禁酒大赦天下諸逋債在十九年以前一切原除去嵗<lb/>
失收者疇量申減尤弊之䖏遣使就郡縣隨宜賑䘏凡<lb/>
欲附農而種糧匱乏者竝加給貸營千畝諸統司役人<lb/>
<pb n="KR2a0016_WYG_005-23a"/>
賜布各有差戊午衛將軍臨川王義慶薨辛酉以太子<lb/>
詹事劉義宗為南兖州刺史二月庚午以領軍將軍趙<lb/>
伯符為豫州刺史己丑司徒錄尚書事江夏王義恭進<lb/>
位太尉領司徒庚寅以右衛將軍沈演之為中領軍辛<lb/>
卯立第七皇子宏為建平王甲午以廣陵王誕為南兖<lb/>
州刺史夏四月晉陵延陵民徐耕以米千斛助䘏饑民<lb/>
五月壬戌以尚書何尚之為中䕶軍諮議參軍劉道錫<lb/>
為廣州刺史六月連雨水丁亥詔曰霖雨彌日水淹為<lb/>
<pb n="KR2a0016_WYG_005-23b"/>
患百姓積儉易致乏匱二縣官長及營署部司各隨統<lb/>
檢實給其柴米必使周悉秋七月丁酉揚州刺史始興<lb/>
王濬加中軍將軍南豫州刺史武陵王諱加撫軍將軍<lb/>
乙巳詔曰比年穀稼傷損滛亢成災亦由播殖之宜尚<lb/>
有未盡南徐兖豫及揚州浙江西屬郡自今悉督種麥<lb/>
以助闕乏速運彭城下邳郡見種委刺史貸給徐豫土<lb/>
多稻田而民間専務陸作可符二鎮履行舊陂相率脩<lb/>
立并課墾闢使及來年凡諸州郡皆令盡勤地利勸導<lb/>
<pb n="KR2a0016_WYG_005-24a"/>
播殖蠶桑麻紵各盡其方不得但奉行公文而已八月<lb/>
戊辰征西大將軍荆州刺史衡陽王義季為征北大將<lb/>
軍開府儀同三司南兖州刺史征北將軍徐州刺史南<lb/>
譙王義宣為車騎將軍荆州刺史南兖州刺史廣陵王<lb/>
誕為南徐州刺史九月甲辰以大沮渠安周為征西將<lb/>
軍涼州刺史封河西王冬十月己卯以左軍將軍徐瓊<lb/>
為兖州刺史大將軍參軍申恬為冀州刺史<lb/>
二十二年春正月辛卯朔改用御史中丞何承天元嘉<lb/>
<pb n="KR2a0016_WYG_005-24b"/>
新歴壬辰撫軍將軍南豫州刺史武陵王諱改為雍州<lb/>
刺史湘州刺史南平王鑠為南豫州刺史二月辛巳以<lb/>
侍中王僧朗為湘州刺史甲戌立第八皇子褘為東海<lb/>
王第九皇子昶為義陽王夏六月辛巳以南豫州刺史<lb/>
南平王鑠為豫州刺史秋七月己未以尚書僕射孟顗<lb/>
為尚書左僕射中䕶軍何尚之為尚書右僕射雍州刺<lb/>
史武陵王諱討縁沔蠻移一萬四千餘口於京師乙酉<lb/>
征北大將軍南兖州刺史衡陽王義季改為徐州刺史<lb/>
<pb n="KR2a0016_WYG_005-25a"/>
九月乙未開酒禁冬十月起湖塾廢田千頃十二月乙<lb/>
未太子詹事范曄謀反及黨與皆伏誅丁酉免大將軍<lb/>
彭城王義康為庶人庚戌以前豫州刺史趙伯符為䕶<lb/>
軍將軍<lb/>
二十三年春正月丁巳以長沙内史陸徽為益州刺史<lb/>
庚申尚書左僕射孟顗去職遷漢州流民於沔次二月<lb/>
癸卯以左衛將軍劉義賓為南兖州刺史三月索虜宼<lb/>
兖豫青冀刺史申恬破之夏四月丁未大赦天下六月<lb/>
<pb n="KR2a0016_WYG_005-25b"/>
癸未朔日有蝕之交州刺史檀和之伐林邑國剋之秋<lb/>
七月辛未以散騎常侍杜坦為青州刺史八月癸卯揭<lb/>
陽赭賊攻建安郡燔燒城府九月己卯車駕幸國子學<lb/>
策試諸生答問凡五十九人冬十月戊子詔曰庠序興<lb/>
立累載胄子肄業有成近親策試覩濟濟之美緬想洙<lb/>
泗永懐在昔諸生答問多可採覽教授之官竝宜沾賚<lb/>
賜帛各有差十二月丁酉以龍驤司馬蕭景憲為交州<lb/>
刺史是嵗大有年築北堤立𤣥武湖築景陽山於華林<lb/>
<pb n="KR2a0016_WYG_005-26a"/>
園<lb/>
二十四年春正月甲戌大赦天下文武賜位一等繫囚<lb/>
降宥諸逋負寛减各有差孤老六疾不能自存人賜穀<lb/>
五斛蠲建康秣陵二縣今年田租之半三月壬申䕶軍<lb/>
將軍趙伯符遷職夏四月甲戌青州刺史杜坦加冀州<lb/>
刺史六月京邑疫癘丙戌使郡縣及營署部司普加履<lb/>
行給以醫藥是月以貨貴制大錢一當兩秋七月乙卯<lb/>
以林邑所獲金銀寳物班賚各有差八月乙未征北大<lb/>
<pb n="KR2a0016_WYG_005-26b"/>
將軍徐州刺史衡陽王義季薨癸卯以南兖州刺史劉<lb/>
義賔為徐州刺史九月己未以中領軍沈演之為領軍<lb/>
將軍辛未以太子詹事徐湛之為南兖州刺史冬十月<lb/>
壬午豫章胡誕世反殺太守桓隆之前交州刺史檀和<lb/>
之南還至豫章因討平之壬辰以建平王宏為中䕶軍<lb/>
十一月甲寅立第十皇子渾為汝隂王<lb/>
二十五年春正月戊辰詔曰比者氷雪經旬薪粒貴踊<lb/>
貧弊之室多有窘罄可撿行京邑二縣及營署賜以柴<lb/>
<pb n="KR2a0016_WYG_005-27a"/>
米二月庚寅詔曰安不忘虞經世之所同治兵教戰有<lb/>
國之恒典故服訓眀恥然後少長知禁頃戎政雖脩而<lb/>
號令未審今宣武場始成便可剋日大習衆軍當因校<lb/>
獵隸武講事閏月己酉大蒐于宣武場三月庚辰車駕<lb/>
校獵夏四月乙巳新作閶闔廣莫二門改先廣莫門曰<lb/>
承眀開陽曰津陽乙卯以撫軍將軍雍州刺史武陵王<lb/>
諱為安北將軍徐州刺史癸亥以右衞將軍蕭思話為<lb/>
雍州刺史五月己卯罷大錢當兩六月庚戌零陵王司<lb/>
<pb n="KR2a0016_WYG_005-27b"/>
馬元瑜薨庚申安北將軍徐州刺史武陵王諱加兖州<lb/>
刺史丙寅車騎將軍荆州刺史南譙王義宣進位司空<lb/>
秋七月壬午左光祿大夫王敬𢎞薨八月己酉以撫軍<lb/>
參軍劉秀之為梁南秦二州刺史甲子立第十一皇子<lb/>
諱為淮南王九月辛未以尚書右僕射何尚之為尚書<lb/>
左僕射領軍將軍沈演之遷職吳興太守劉遵考為領<lb/>
軍將軍<lb/>
二十六年春正月辛巳車駕親祠南郊二月己亥車駕<lb/>
<pb n="KR2a0016_WYG_005-28a"/>
陸道幸丹徒謁京陵三月丁巳詔曰朕違北京二十餘<lb/>
載雖云密邇瞻塗莫從今因四表無塵時和嵗稔復獲<lb/>
拜奉舊塋展㒺極之思饗讌故老申追逺之懐固以義<lb/>
兼於桑梓情加於過沛永言慷慨感慰實深宜聿宣仁<lb/>
惠覃被率土其大赦天下復丹徒縣僑舊今嵗租布之<lb/>
半行所經縣蠲田租之半二千石官長竝勤勞王務宜<lb/>
有沾錫登城三戰及大將戰亡墜沒之家老病單弱者<lb/>
普加贍䘏遣使廵行百姓問所疾苦孤老鰥寡六疾不<lb/>
<pb n="KR2a0016_WYG_005-28b"/>
能自存者人賜穀五斛遣使祭晉故司空忠肅公何無<lb/>
忌之墓乙丑申南北沛下邳三郡復又詔曰京口肈祥<lb/>
自古著符近代衿帶江山表裏華甸經塗四達利盡淮<lb/>
海城邑髙眀土風淳壹苞總形勝實唯名都故能光宅<lb/>
靈心克昌帝業頃年岳牧遷回軍民徙散㕓里廬宇不<lb/>
逮往日皇基舊鄉地兼蕃重宜令殷阜式崇形望可募<lb/>
諸州樂移者數千家給以田宅并蠲復五月丙寅詔曰<lb/>
吾生於此城及盧循肆亂害流兹境先帝以桑梓根本<lb/>
<pb n="KR2a0016_WYG_005-29a"/>
實同休戚復以蒙稚猥同艱難情義繾綣夷險兼偹舊<lb/>
物遺蹤猶存心目嵗月不居逝踰三紀時人故老與運<lb/>
零落眷惟既往倍深感歎可搜訪于時士庶文武今尚<lb/>
存者具以名聞人身已亡而子孫見在優量賜賚之車<lb/>
駕水路發丹徒壬午至京師丙戌婆皇國壬辰婆達國<lb/>
竝遣使獻方物秋七月辛未以江州刺史廬陵王紹為<lb/>
南徐州刺史廣陵王誕為雍州刺史八月己酉以中䕶<lb/>
軍建平王宏為江州刺史癸丑以南豐王朗為湘州刺<lb/>
<pb n="KR2a0016_WYG_005-29b"/>
史冬十月廣陵王誕改封隨郡王甲辰以中軍將軍揚<lb/>
州刺史始興王濬為征北將軍開府儀同三司南徐兖<lb/>
二州刺史南徐州刺史廬陵王紹為揚州刺史<lb/>
二十七年春正月辛未制交寧二州假板郡縣俸祿聽<lb/>
依臺除辛卯百濟國遣使獻方物二月辛丑右將軍豫<lb/>
州刺史南平王鑠進號平西將軍辛巳索虜宼汝南諸<lb/>
郡陳頓二郡太守鄭琨汝陽潁川二郡太守郭道隠委<lb/>
守走索虜攻懸瓠城行汝南郡事陳憲拒之以軍興減<lb/>
<pb n="KR2a0016_WYG_005-30a"/>
百官俸三分之一三月乙丑淮南太守諸葛闡求減俸<lb/>
祿同内百官於是州及郡縣丞尉竝悉同減戊寅罷國<lb/>
子學乙酉以新除吏部尚書蕭思話為䕶軍將軍夏四<lb/>
月壬子安北將軍徐兖二州刺史武陵王諱降號鎮軍<lb/>
將軍六月丁酉侍中蕭斌為青冀二州刺史秋七月庚<lb/>
午遣寧朔將軍王𤣥謨北伐太尉江夏王義恭出次彭<lb/>
城總統諸軍乙亥索虜碻磝戍委城走冬閏月癸亥𤣥<lb/>
謨攻滑臺不克為虜所敗退還碻磝辛未雍州刺史隨<lb/>
<pb n="KR2a0016_WYG_005-30b"/>
王誕遣軍攻𢎞農城克之丙戌又克關城十一月戊子<lb/>
索虜䧟鄒山魯陽平二郡太守崔邪利沒甲午隨王誕<lb/>
所遣軍又攻陜城克之癸卯左軍將軍劉康祖於夀陽<lb/>
尉武戍與虜戰敗見殺丁未大赦天下十二月戊午内<lb/>
外戒嚴乙丑冗從僕射胡崇之太子積弩將軍臧澄之<lb/>
建威將軍毛熙祚於盱眙與虜戰敗竝見殺庚午虜偽<lb/>
主率大衆至瓜歩壬午内外戒嚴<lb/>
二十八年春正月丙戌朔以宼逼不朝㑹丁亥索虜自<lb/>
<pb n="KR2a0016_WYG_005-31a"/>
瓜歩退走丁酉攻圍盱眙城是月寧朔將軍王𤣥謨自<lb/>
碻磝退還歴下二月丙辰索虜自盱眙奔走癸酉詔曰<lb/>
玁狁孔熾難及數州睠言念之寤寐興悼㓙羯痍挫迸<lb/>
跡逺奔彫傷之民宜時振理凡遭宼賊郡縣令還復居<lb/>
業封屍掩骼賑贍饑流東作方始務盡勸課貸給之宜<lb/>
事從優厚其流寓江淮者竝聴即屬并蠲復稅調甲戌<lb/>
太尉領司徒江夏王義恭降為驃騎將軍開府儀同三<lb/>
司辛巳鎮軍將軍徐兖二州刺史武陵王諱降號北中<lb/>
<pb n="KR2a0016_WYG_005-31b"/>
郎將壬午車駕幸瓜歩是日觧嚴三月乙酉車駕還宫<lb/>
壬辰征北將軍始興王濬觧南兖州庚子以輔國將軍<lb/>
臧質為雍州刺史戊申徐州刺史武陵王諱為南兖州<lb/>
刺史甲寅䕶軍將軍蕭思話為撫軍將軍徐兖二州刺<lb/>
史夏四月癸酉婆達國遣使獻方物索虜偽寧南將軍<lb/>
魯爽中書郎魯秀歸順戊寅以爽為司州刺史五月乙<lb/>
酉亡命司馬順則自號齊王據梁鄒城丁巳婆皇國戊<lb/>
戌河南王竝遣使獻方物己巳驃騎將軍江夏王義恭<lb/>
<pb n="KR2a0016_WYG_005-32a"/>
領南兖州刺史戊申以尚書左僕射何尚之為尚書令<lb/>
太子詹事徐湛之為尚書僕射䕶軍將軍壬子以後將<lb/>
軍隨王誕為安南將軍廣州刺史六月壬戌以北中郎<lb/>
將武陵王諱為江州刺史以振武將軍秦郡太守劉興<lb/>
祖為青冀二州刺史秋七月甲辰安東將軍倭王倭濟<lb/>
進號安東大將軍八月癸亥梁鄒平斬司馬順則冬十<lb/>
月癸亥高麗國遣使獻方物十一月壬寅曲赦二兖徐<lb/>
豫青冀六州是冬徙彭城流民於瓜歩淮西流民於姑<lb/>
<pb n="KR2a0016_WYG_005-32b"/>
孰合萬許家<lb/>
二十九年春正月甲午詔曰經宼六州居業未能仍値<lb/>
災澇饑困荐臻可速符諸鎮優量救䘏今農事行興務<lb/>
盡地利若湏田種隨宜給之二月庚申虜帥拓跋燾死<lb/>
庚午立第十二皇子休仁為建安王夏四月戊午訶羅<lb/>
單國遣使獻方物以驃騎參軍張永為冀州刺史五月<lb/>
甲午罷湘州并荆州以始興臨賀始安三郡屬廣州丙<lb/>
申詔曰惡稔身滅戎醜常數虐虜窮凶著於自昔未勞<lb/>
<pb n="KR2a0016_WYG_005-33a"/>
資斧已伏天誅子孫相殘親黨離貳闗洛偽帥竝懐内<lb/>
款河朔遺民注誠請効拯溺蕩穢今其㑹也可符驃騎<lb/>
司空二府各部分所統東西應接歸義建績者隨勞酬<lb/>
奬是月京邑雨水六月己酉遣部司廵行賜樵米給船<lb/>
撫軍將軍蕭思話率衆北伐以征北從事中郎劉瑀為<lb/>
益州刺史秋七月壬辰汝隂王渾改封武昌王淮陽王<lb/>
諱改封湘東王丁酉省大司農太子僕廷尉監官八月<lb/>
丁卯蕭思話攻碻磝不㧞退還九月丁亥以平西將軍<lb/>
<pb n="KR2a0016_WYG_005-33b"/>
吐谷渾拾寅為安西將軍秦河二州刺史己丑撫軍將<lb/>
軍徐兖二州刺史蕭思話加冀州刺史兖州如故冬十<lb/>
月癸亥司州刺史魯爽攻虎牢不㧞退還十一月壬寅<lb/>
揚州刺史廬陵王紹薨十二月辛未以驃騎將軍南兖<lb/>
州刺史江夏王義恭為大將軍南徐州刺史錄尚書事<lb/>
如故<lb/>
三十年春正月戊寅以司空荆州刺史南譙王義宣為<lb/>
司徒中軍將軍揚州刺史以南兖州并南徐州庚辰以<lb/>
<pb n="KR2a0016_WYG_005-34a"/>
領軍將軍劉遵考為平西將軍豫州刺史壬午以征北<lb/>
將軍南徐州刺史始興王濬為衛將軍荆州刺史戊子<lb/>
江州刺史武陵王諱統衆軍伐西陽蠻癸巳以豫州刺<lb/>
史南平王鑠為撫軍將軍領軍將軍青徐州饑二月壬<lb/>
子遣運部賑䘏甲子上崩于含章殿時年四十七諡曰<lb/>
景皇帝廟曰中宗三月癸巳葬長寧陵世祖踐祚追改<lb/>
諡及廟號<lb/>
史臣曰太祖幼年特秀顧無保傅之嚴而天授和敏之<lb/>
<pb n="KR2a0016_WYG_005-34b"/>
姿自禀君人之徳及正位南面歴年長久綱維備舉條<lb/>
禁眀密罰有恒科爵無濫品故能内清外晏四海謐如<lb/>
也昔漢氏東京常稱建武永平故事自兹厥後亦毎以<lb/>
元嘉為言斯固盛矣授將遣帥乖分閫之命才謝光武<lb/>
而遥制兵略至于攻日戰時莫不仰聴成㫖雖覆師喪<lb/>
旅將非韓白而延宼蹙境抑此之由及至言漏衾衽難<lb/>
結商豎雖禍生非慮蓋亦有以而然也嗚呼哀哉<lb/>
　宋書卷五<lb/>
<pb n="KR2a0016_WYG_005-35a"/>
　宋書卷五考證<lb/>
文帝紀以吐谷渾慕容延為平東將軍○平東各本皆<lb/>
　訛東平今據下文十五年作平東將軍及鮮卑傳改<lb/>
　正慕容延鮮卑傳作慕延<lb/>
以大沮渠茂䖍為征西大將軍凉州刺史○茂䖍魏書<lb/>
　作牧犍<lb/>
婆皇國遣使獻方物○婆夷蠻傳作媻皇監本誤黃許<lb/>
　慎說文有媻字徐鉉云媻俗作婆若婆皇國屢獻方<lb/>
<pb n="KR2a0016_WYG_005-35b"/>
　物自文帝十七年以後其字皆作皇不應此年獨用<lb/>
　黃字今改正<lb/>
豫章胡誕世反○誕諸本皆訛延今據彭城王義康傳<lb/>
　及胡藩傳改正<lb/>
安不忘虞經世之所同○虞一本作危<lb/>
當因挍獵隸武講事○隸當作肄<lb/>
史臣論難結商竪○商一本作凶<lb/>
　宋書卷五考證<lb/>
</p>
<p>
</p>
  </div>
<div>
<head>宋書卷六</head> <lb/>
    <p>
<pb n="KR2a0016_WYG_006-1a"/>
欽定四庫全書<lb/>
　宋書卷六<lb/>
　　梁　　　　沈　　　　　約　　　　撰<lb/>
　本紀第六<lb/>
　　孝武帝<lb/>
世祖孝武皇帝諱駿字休龍小字道民文帝第三子也<lb/>
元嘉七年秋八月庚午生十二年立為武陵王食邑二<lb/>
千戸十六年都督湘州諸軍事征虜將軍湘州刺史領<lb/>
<pb n="KR2a0016_WYG_006-1b"/>
石頭戍事十七年遷使持節都督南豫豫司雍并五州<lb/>
諸軍事南豫州刺史將軍如故猶戍石頭二十一年加<lb/>
督秦州進號撫軍將軍眀年徙都督雍梁南北秦四州<lb/>
荆州之襄陽竟陵南陵順陽新野隨六郡諸軍事寧蠻<lb/>
校尉雍州刺史持節將軍如故自晉氏江左以來襄陽<lb/>
未有皇子重鎮時太祖欲經略闗河故有此授尋給鼔<lb/>
吹一部二十五年改授都督南兖徐兖青冀幽六州豫<lb/>
州之梁郡諸軍事安北將軍徐州刺史持節如故北鎮<lb/>
<pb n="KR2a0016_WYG_006-2a"/>
彭城尋領兖州刺史始興王濬為南兖州上觧督南兖<lb/>
二十七年坐汝陽戰敗降號鎮軍將軍又以索虜南侵<lb/>
降為北中郎將二十八年進督南兖州南兖州刺史當<lb/>
鎮山陽尋遷都督江州荆州之江夏豫州之西陽晉熙<lb/>
新蔡四郡諸軍事南中郎將江州刺史持節如故時縁<lb/>
江蠻為宼太祖遣太子歩兵校尉沈慶之等伐之使上<lb/>
總統衆軍三十年正月上出次西陽之五洲㑹元㐫弑<lb/>
逆以上為征南將軍加散騎常侍上率衆入討荆州刺<lb/>
<pb n="KR2a0016_WYG_006-2b"/>
史南譙王義宣雍州刺史臧質並舉義兵四月辛酉上<lb/>
次溧洲癸亥冠軍將軍柳元景前鋒至新亭修建營壘<lb/>
甲子賊劭親率衆攻元景大敗退走丙寅上次江寧丁<lb/>
卯大將軍江夏王義恭來奔奉表上尊號戊辰上至于<lb/>
新亭己巳即皇帝位大赦天下文武賜爵一等從軍者<lb/>
二等贓汚清議悉皆盪除髙年鰥寡孤幼六疾不能自<lb/>
存人賜穀五斛逋租宿債勿復收長徒之身優量降宥<lb/>
崇改太祖號謚以大將軍江夏王義恭為太尉錄尚書<lb/>
<pb n="KR2a0016_WYG_006-3a"/>
六條事南徐州刺史庚午以荆州刺史南譙王義宣為<lb/>
中書監丞相錄尚書六條事揚州刺史安東將軍隨王<lb/>
誕為衞將軍開府儀同三司荆州刺史雍州刺史臧質<lb/>
為車騎將軍開府儀同三司江州刺史征虜將軍沈慶<lb/>
之為領軍將軍撫軍將軍兖冀二州刺史蕭思話為尚<lb/>
書左僕射壬申以征虜將軍王僧達為尚書右僕射改<lb/>
新亭為中興亭五月甲戌輔國將軍申坦克京城乙亥<lb/>
輔國將軍朱修之克東府丙申克定京邑劭及始興王<lb/>
<pb n="KR2a0016_WYG_006-3b"/>
濬諸同逆並伏誅庚辰詔曰天歩艱難國道用否雖基<lb/>
構永固而氣數時愆朕以眇身奄承皇業奉尋歴命鍳<lb/>
寐震懐萬邦風政人治之本感念陵替若疚在心可分<lb/>
遣大使廵省方俗是日觧嚴辛巳車駕幸東府城甲申<lb/>
尊所生路淑媛為皇太后乙酉立妃王氏為皇后戊子<lb/>
以左衞將軍栁元景為雍州刺史壬辰以太尉江夏王<lb/>
義恭為太傅領大司馬甲午曲赦京邑二百里内并蠲<lb/>
今年租稅戊戌以撫軍將軍南平王鑠為司空建平王<lb/>
<pb n="KR2a0016_WYG_006-4a"/>
宏為尚書左僕射東海王褘為撫軍將軍新除尚書左<lb/>
僕射蕭思話遷職六月壬寅以驃騎參軍垣䕶之為冀<lb/>
州刺史甲辰以山陽太守申恬為青州刺史丙午車駕<lb/>
還宫初置殿門及上閤屯兵以江夏内史朱修之為平<lb/>
西將軍雍州刺史御史中丞王曇生為廣州刺史戊申<lb/>
以新除雍州刺史栁元景為䕶軍將軍己酉以司州刺<lb/>
史魯爽為南豫州刺史庚戌以梁南秦二州刺史劉秀<lb/>
之為益州刺史太尉司馬龐秀之為梁南秦二州刺史<lb/>
<pb n="KR2a0016_WYG_006-4b"/>
衞軍司馬徐遺寳為兖州刺史寧朔將軍王𤣥謨為徐<lb/>
州刺史衞將軍隨王誕進號驃騎大將軍尚書右僕射<lb/>
王僧達遷職丹陽尹褚湛之為尚書右僕射丙辰以侍<lb/>
中南譙王世子恢為湘州刺史丁亥詔曰興王立訓務<lb/>
𢎞治節輔臣佐時勤獻政要仰惟聖規每存兹道猥以<lb/>
眇躬屬承景業闡揚遺澤無廢厥心夫量入為出邦有<lb/>
恒典而經給之宜多違常度兵役糜耗府藏散減外内<lb/>
衆供未加損約非所以聿遵先㫖敬奉遺圖自今諸可<lb/>
<pb n="KR2a0016_WYG_006-5a"/>
薄已厚民去煩從簡者悉宜施行以稱朕意庚申詔有<lb/>
司論功班賞各有差辛酉安西將軍西秦河二州刺史<lb/>
吐谷渾拾寅進號鎮西大將軍開府儀同三司庚午還<lb/>
分南徐立南兖州辛未改封南譙王義宣為南郡王隨<lb/>
王誕為竟陵王義宣次子宜陽侯愷為宜陽縣王閏月<lb/>
壬申以領軍將軍沈慶之為鎮軍將軍南兖州刺史癸<lb/>
酉以䕶軍將軍柳元景為領軍將軍丙子遣兼散騎常<lb/>
侍樂詢等十五人廵行風俗甲申蠲尋陽西陽郡租布<lb/>
<pb n="KR2a0016_WYG_006-5b"/>
三年甲午丞相南郡王義宣改為荆湘二州刺史驃騎<lb/>
大將軍荆州刺史竟陵王誕改為揚州刺史南蠻校尉<lb/>
王僧達為䕶軍將軍是月置衞尉官秋七月辛丑朔日<lb/>
有蝕之甲寅詔曰世道未夷惟憂在國夫使羣善畢舉<lb/>
固非一才所議况以寡徳屬衰薄之期夙宵寅想永懐<lb/>
待旦王公卿士凡有嘉謀善政可以維風訓俗咸達乃<lb/>
誠無或依隠辛酉詔曰百姓勞弊傜賦尚繁言念未乂<lb/>
宜崇約損凡用非軍國宜悉停功可省細作并尚方雕<lb/>
<pb n="KR2a0016_WYG_006-6a"/>
文靡巧金銀塗飾事不闗實嚴為之禁供御服膳減除<lb/>
遊侈水陸捕採各順時日官私交市務令優衷其江海<lb/>
田池公家規固者詳所開弛貴戚競利悉皆禁絶戊戌<lb/>
以右衞將軍宗慤為廣州刺史己巳司空南平王鑠薨<lb/>
八月辛未武皇帝舊役軍身嘗在齋内人身猶存者普<lb/>
賜觧戸乙亥尚書左僕射建平王宏加中書監中軍將<lb/>
軍丁亥以沛郡太守垣閎為寧州刺史撫軍司馬費沈<lb/>
為梁南秦二州刺史甲午䕶軍將軍王僧達遷職九月<lb/>
<pb n="KR2a0016_WYG_006-6b"/>
丁巳以前尚書劉義綦為中䕶軍壬戌新亭戰亡者復<lb/>
同京城劭黨南海太守蕭簡據廣州反丁卯輔國將軍<lb/>
鄧琬討平之冬十月癸未車駕於閱武堂聴訟十一月<lb/>
丙午以左軍將軍魯秀為司州刺史丙辰停臺省衆官<lb/>
朔望問訊丙寅髙麗國遣使獻方物十二月甲戌省都<lb/>
水臺罷都水使者官置水衡令官癸未以將置東宫省<lb/>
太子率更令歩兵翊軍校尉旅賁中郎將冗從僕射左<lb/>
右積弩將軍官中庶子中舎人庶子舎人洗馬各減舊<lb/>
<pb n="KR2a0016_WYG_006-7a"/>
員之半<lb/>
孝建元年春正月己亥朔車駕親祠南郊改元大赦天<lb/>
下壬寅以丹陽尹蕭思話為安北將軍徐州刺史甲辰<lb/>
䕶軍將軍劉義綦遷職以尚書令何尚之為左光祿大<lb/>
夫䕶軍將軍戊申詔曰首食尚農經邦本務貢士察行<lb/>
寧朝當道内難甫康政訓未洽衣食有仍耗之弊選造<lb/>
無觀國之羙昔衞文勤民高宗恭黙卒能收賢巖穴大<lb/>
殷季年朕每側席疚懐無忘鑒寐凡諸守蒞親民之官<lb/>
<pb n="KR2a0016_WYG_006-7b"/>
可詳申舊條勸盡地利力田善蓄者在所具以名聞褒<lb/>
甄之科精為其格四方秀孝非才勿舉獻答允值即就<lb/>
銓擢若止無可採猶賜除署若有不堪酬奉虛竊榮薦<lb/>
遣還田里加以禁錮尚書百官之元本庶績之樞機丞<lb/>
郎列曺局司有在而頃事無巨細悉歸令僕非所以衆<lb/>
材成構羣能濟業者也可更眀體制咸責厥成糾覈勤<lb/>
惰嚴施賞罰壬戌更鑄四銖錢丙寅立皇子子業為皇<lb/>
太子賜天下為父後者爵一級孝子順孫義夫節婦粟<lb/>
<pb n="KR2a0016_WYG_006-8a"/>
帛各有差是月起正光殿二月庚午豫州刺史魯爽車<lb/>
騎將軍江州刺史臧質丞相荆州刺史南郡王義宣兖<lb/>
州刺史徐遺寳舉兵反乙亥撫軍將軍東海王褘遷職<lb/>
己卯領軍將軍栁元景加撫軍將軍壬午曲赦豫州辛<lb/>
卯左衞將軍王𤣥謨為豫州刺史癸巳𤣥謨進據梁山<lb/>
丙申以安北司馬夏侯祖歡為兖州刺史三月癸亥内<lb/>
外戒嚴辛丑以安北將軍徐州刺史蕭思話為安南將<lb/>
軍江州刺史撫軍將軍栁元景即本號為雍州刺史癸<lb/>
<pb n="KR2a0016_WYG_006-8b"/>
卯以太子左衞率龎秀之為徐州刺史徐遺寳為夏侯<lb/>
祖歡所破棄衆走丙寅以輔國長史眀𦙍為冀州刺史<lb/>
夏四月戊辰以後將軍劉義綦為湘州刺史甲申以平<lb/>
西將軍雍州刺史朱修之為安西將軍荆州刺史丙戌<lb/>
鎮軍將軍南兖州刺史沈慶之大破魯爽於歴陽之小<lb/>
峴斬爽癸巳進慶之號鎮北大將軍封第十六皇弟休<lb/>
倩為東平王未拜薨五月甲寅義宣等攻梁山王𤣥謨<lb/>
大破之己未觧嚴癸亥以吳興太守劉延孫為尚書右<lb/>
<pb n="KR2a0016_WYG_006-9a"/>
僕射六月戊辰臧質走至武昌為人所斬傳首京師甲<lb/>
戌撫軍將軍栁元景進號撫軍大將軍鎮北大將軍沈<lb/>
慶之並開府儀同三司丙子以征西將軍武昌王渾為<lb/>
雍州刺史癸未分揚州立東揚州分荆湘江豫州立郢<lb/>
州罷南蠻校尉戊子省錄尚書事庚寅義宣於江陵賜<lb/>
死秋七月丙申朔日有蝕之丙辰大赦天下文武賜爵<lb/>
一級逋租宿債勿復收辛酉於雍州立建昌郡以㑹稽<lb/>
太守義陽王昶為東揚州刺史八月庚午撫軍大將軍<lb/>
<pb n="KR2a0016_WYG_006-9b"/>
栁元景復為領軍將軍本號如故壬申以游擊將軍垣<lb/>
䕶之為徐州刺史壬辰以安西司馬梁坦為梁南秦二<lb/>
州刺史九月丙申以彊弩將軍尹懐順為寧州刺史丁<lb/>
酉左光祿大夫何尚之觧䕶軍將軍甲辰加尚之特進<lb/>
丙午以安南將軍江州刺史蕭思話為鎮西將軍郢州<lb/>
刺史冬十月戊寅詔曰仲尼體天降徳維周興漢經緯<lb/>
三極冠冕百王爰自前代咸加襃述典司失人用闕宗<lb/>
祀先朝逺存遺範有詔繕立世故妨道事未克就國難<lb/>
<pb n="KR2a0016_WYG_006-10a"/>
頻深忠勇奮厲實憑聖義大教所敦永惟兼懐無忘待<lb/>
旦可開建廟制同諸侯之禮詳擇爽塏厚給祭秩丁亥<lb/>
以秘書監東海王褘為撫軍將軍江州刺史於郢州立<lb/>
安陸郡十一月癸卯復立都水臺置都水使者官是嵗<lb/>
始課南徐州僑民租<lb/>
二年正月壬寅以冠軍將軍湘東王諱為中䕶軍二月<lb/>
己丑婆皇國遣使獻方物丙寅以鎮北大將軍南兖州<lb/>
刺史沈慶之為左光祿大夫開府儀同三司辛巳以尚<lb/>
<pb n="KR2a0016_WYG_006-10b"/>
書右僕射劉延孫為南兖州刺史三月辛亥以吳興太<lb/>
守劉遵考為湘州刺史壬子以行征西將軍楊文智為<lb/>
征西將軍北秦州刺史夏四月壬申河南國遣使獻方<lb/>
物壬午以豫章太守檀和之為豫州刺史五月戊戌以<lb/>
湘州刺史劉遵考為尚書右僕射前軍司馬垣閎為交<lb/>
州刺史庚子以輔國將軍申坦為徐兖二州刺史癸卯<lb/>
以右衞將軍顧覬之為湘州刺史丁未以金紫光祿大<lb/>
夫王偃為右光祿大夫六月甲子以國哀除釋大赦天<lb/>
<pb n="KR2a0016_WYG_006-11a"/>
下庚辰以曲江縣侯王𤣥謨為豫州刺史秋七月癸巳<lb/>
立第十三皇弟休祐為山陽王第十四皇弟休茂為海<lb/>
陵王第十五皇弟休業為鄱陽王戊戌鎮西將軍蕭思<lb/>
話卒己酉以益州刺史劉秀之為郢州刺史槃槃國遣<lb/>
使獻方物甲寅以義興太守到元度為益州刺史八月<lb/>
庚申雝州刺史武昌王渾有辠廢為庶人自殺辛酉以<lb/>
南兖州刺史劉延孫為鎮軍將軍雝州刺史斤陀利國<lb/>
遣使獻方物三吳民饑癸酉詔所在賑貸丙子詔曰諸<lb/>
<pb n="KR2a0016_WYG_006-11b"/>
苑禁制綿逺有妨肆業可詳所開弛假與貧民壬午以<lb/>
新除豫州刺史王𤣥謨為青冀二州刺史青州刺史申<lb/>
恬為豫州刺史甲申以右衞將軍檀和之為南兖州刺<lb/>
史九月丁亥車駕於軍武場閱武庚戌詔曰國道再屯<lb/>
艱虞畢集朕雖寡徳終膺鴻慶惟新之祉寔深百王而<lb/>
恵宥之令未殊常渥永言勤慮寤寐載懐在朕受命之<lb/>
前凡以辠徙放悉聴還本犯釁之門尚有存者子弟可<lb/>
隨才署吏冬十月壬午太傅江夏王義恭領揚州刺史<lb/>
<pb n="KR2a0016_WYG_006-12a"/>
驃騎大將軍揚州刺史竟陵王誕為司空南徐州刺史<lb/>
中書監尚書左僕射中軍將軍建平王宏為尚書令將<lb/>
軍如故十月戊子中䕶軍湘東王諱遷職鎮軍將軍劉<lb/>
延孫為䕶軍將軍青冀二州刺史王𤣥謨為雝州刺史<lb/>
甲午以大司馬垣䕶之為青冀二州刺史辛亥高麗國<lb/>
遣使獻方物十二月癸亥以前交州刺史蕭景憲為交<lb/>
州刺史<lb/>
三年春正月庚寅立第十八皇弟休範為順陽王第十<lb/>
<pb n="KR2a0016_WYG_006-12b"/>
九皇弟休若為巴陵王戊戌立第二皇子子尚為西陽<lb/>
王辛丑車駕親祠南郊壬子立皇太子妃何氏甲寅大<lb/>
赦天下二月癸亥右光祿大夫王偃卒甲子以廣州刺<lb/>
史宗慤為平西將軍豫州刺史丁卯以新除御史中丞<lb/>
王翼為廣州刺史丁丑始制朔望臨西堂接羣下受奏<lb/>
事壬午内外官有田在近道聴遣所給吏僮附業三月<lb/>
癸丑以西陽王子尚為南兖州刺史閏月戊午尚書右<lb/>
僕射劉遵考遷職癸酉鄱陽王休業薨庚辰停元嘉三<lb/>
<pb n="KR2a0016_WYG_006-13a"/>
十年以前兵工考剔夏五月辛酉制荆徐兖豫雍青冀<lb/>
七州統内家有馬一匹者蠲復一丁壬戌以右衞將軍<lb/>
劉瑀為益州刺史六月上於華林園聴訟秋七月太傅<lb/>
江夏王義恭觧揚州丙子以南兖州刺史西陽王子尚<lb/>
為揚州刺史秘書監建安王休仁為南兖州刺史八月<lb/>
戊戌以北軍中郎諮議參軍費淹為交州刺史丁未以<lb/>
尚書吏部郎王琨為廣州刺史九月壬戌以丹陽尹劉遵<lb/>
考為尚書左僕射冬十月癸未以尋陽太守張恱為益<lb/>
<pb n="KR2a0016_WYG_006-13b"/>
州刺史丙午太傅江夏王義恭進位太宰領司徒丁未<lb/>
領軍將軍柳元景加驃騎將軍尚書令建平王宏加中<lb/>
書監衞將軍撫軍將軍江州刺史東海王褘進號平南<lb/>
將軍十一月癸丑淮南太守袁景有辠棄市十二月丙<lb/>
午以侍中孔靈符為郢州刺史<lb/>
大眀元年春正月辛亥朔改元大赦天下賜高年孤疾<lb/>
粟帛各有差庚午䕶軍將軍劉延孫遷職右衞將軍湘<lb/>
東王諱為中䕶軍京邑雨水辛未遣使檢行賜以樵米<lb/>
<pb n="KR2a0016_WYG_006-14a"/>
二月己亥復親民職公田索虜宼兖州三月壬戌制大<lb/>
臣加班劍者不得入宫城門梁州獠求内屬立懐漢郡<lb/>
夏四月京邑疾疫丙申遣使按行賜給醫藥死而無收<lb/>
斂者官為斂埋庚子省湘州宋建郡并臨賀五月吳興<lb/>
義興大水民饑乙卯遣使開倉賑䘏癸酉於華林園聽<lb/>
訟乙亥以左衞將軍沈曇慶為徐州刺史輔國將軍梁<lb/>
瑾葱為河州刺史宕昌王六月己卯以前太子歩兵校<lb/>
尉劉祗子歆繼南豐王朗辛巳以長水校尉山陽王休<lb/>
<pb n="KR2a0016_WYG_006-14b"/>
祐為東揚州刺史丁亥休祐改為湘州刺史以丹陽尹<lb/>
顔竣為東陽州刺史秋七月辛未土斷雝州諸僑郡縣<lb/>
八月戊戌於兖州立陽平郡壬寅於華林園聴訟甲辰<lb/>
司空南徐州刺史竟陵王誕改為南兖州刺史太子詹<lb/>
事劉延孫為鎮軍將軍南徐州刺史冬十月丙申詔曰<lb/>
旒纊之道有孚於結繩日昃之勤已切於姬后况世弊<lb/>
教淺嵗月澆季朕雖勠力㝢内未眀求衣而識狭前王<lb/>
務廣昔代永言菲徳其愧良深朝咨野怨自達者寡恵<lb/>
<pb n="KR2a0016_WYG_006-15a"/>
民利公所昧寔衆自今百辟庶尹下民賤隸有懐誠抱<lb/>
志擁鬱衡閭失理負謗未聞朝聴者皆聴躬自申奏小<lb/>
大以聞朕因聴政之日親對覽焉甲辰以百濟王餘慶<lb/>
為鎮東大將軍十二月丁亥順陽王休範改封桂陽王<lb/>
戊戌於華林園聴訟<lb/>
二年春正月辛亥車駕祀南郊壬子詔曰去嵗東土多<lb/>
經水災春務已及宜加優課糧種所湏以時貸給丙辰<lb/>
復郡縣田秩并九親祿俸壬戌詔曰先帝靈命初興龍<lb/>
<pb n="KR2a0016_WYG_006-15b"/>
飛西楚嵗紀浸逺感往纒心奉迎文武情深常隸思𢎞<lb/>
殊澤以申永懐吏身可賜爵一級軍戸免為平民二月<lb/>
丙子詔曰政道未著俗弊尚深豪侈兼并貧弱困窘存<lb/>
闕衣裳沒無斂槥朕甚傷之其眀敇守宰勤加存䘏賻<lb/>
贈之科速為條品乙酉以金紫光祿大夫褚湛之為尚<lb/>
書左僕射丙戌中書監尚書令衞將軍建平王宏以本<lb/>
號開府儀同三司中書監如故丁酉驃騎將軍栁元景<lb/>
以本號開府儀同三司甲辰散騎常侍義陽王昶為中<lb/>
<pb n="KR2a0016_WYG_006-16a"/>
軍將軍三月丁未中書監尚書令衞將軍建平王宏薨<lb/>
乙卯以田農要月大官停殺牛丁卯上於華林園聴訟<lb/>
癸酉以寧朔將軍劉季之為司州刺史夏四月甲申立<lb/>
皇子子綏為安陸王甲午以海陵王休茂為雍州刺史<lb/>
辛丑地震五月戊申復西陽郡六月戊寅増置吏部尚<lb/>
書一人省五兵尚書丁亥左光祿大夫何尚之加開府<lb/>
儀同三司戊子以金紫光祿大夫羊𤣥保為右光祿大<lb/>
夫丙申詔曰往因師旅多有逋亡或連山染逆懼致軍<lb/>
<pb n="KR2a0016_WYG_006-16b"/>
憲或辭役憚勞茍免刑罰雖約法從簡務思𢎞宥恩令<lb/>
驟下而逃伏猶多豈習愚為性忸惡難反將在所長吏<lb/>
宣導乖方可普加寛申咸與更始秋七月甲辰彭城民<lb/>
髙闍等謀反伏誅癸亥以右衞將軍顔師伯為青冀二<lb/>
州刺史八月乙酉河南王遣使獻方物丙戌中書令王<lb/>
僧達有罪下獄死己丑以彊弩將軍杜叔文為寧州刺<lb/>
史交州刺史費淹為廣州刺史南海太守垣閬為交州<lb/>
刺史甲午以寧朔將軍沈僧榮為兖州刺史九月癸卯<lb/>
<pb n="KR2a0016_WYG_006-17a"/>
於華林園聴訟壬戌以寧朔將軍劉道隆為徐州刺史<lb/>
襄陽大水遣使通行賑贍庚午置武衞將軍武騎常侍<lb/>
官冬十月甲午以中軍將軍義陽王昶為江州刺史乙<lb/>
未高麗國遣使獻方物十一月壬子揚州刺史西陽王<lb/>
子尚加撫軍將軍十二月己亥諸王及妃主庶姓位從<lb/>
公者喪事聴設㐫門餘悉斷閏月庚子詔曰夫山䖏巖<lb/>
居不以魚鼈為禮頃嵗多虞軍調繁切違方設賦本濟<lb/>
一時而主者玩習遂為常典杶檊瑶琨任土作貢積羽<lb/>
<pb n="KR2a0016_WYG_006-17b"/>
羣輕終致深弊永言𢎞革無替朕心凡寰衞貢職山淵<lb/>
採捕皆當詳辨産殖考順嵗時勿使牽課虛懸睽忤氣<lb/>
序庶簡約之風有孚於品性恵敏之訓無漏於幽仄庚<lb/>
申上於華林園聴訟壬戌林邑國遣使獻方物是冬索<lb/>
虜宼青州刺史顔師伯頻大破之<lb/>
三年春正月丁亥割豫州梁郡屬徐州己丑以驃騎將<lb/>
軍領軍將軍栁元景為尚書令尚書右僕射劉遵考為<lb/>
領軍將軍丙申婆皇國遣使獻方物二月乙卯以揚州<lb/>
<pb n="KR2a0016_WYG_006-18a"/>
所統六郡為王畿以東揚州隸揚州時欲立司隸校尉<lb/>
以元㓙已立乃止撫軍將軍揚州刺史西陽王子尚徙<lb/>
為揚州刺史甲子復置廷尉監官荆州饑三月甲申原<lb/>
田租布各有差庚寅以義興太守垣閬為兖州刺史壬<lb/>
辰中䕶軍湘東王諱遷職以中書令東海王褘為衞將<lb/>
軍䕶軍將軍癸巳太宰江夏王義恭加中書監夏四月<lb/>
癸卯上於華林園聴訟丙午以建寧太守苻仲子為寧<lb/>
州刺史乙卯司空南兖州刺史竟陵王誕有罪貶爵誕<lb/>
<pb n="KR2a0016_WYG_006-18b"/>
不受命據廣陵城反殺兖州刺史垣閬以始興公沈慶<lb/>
之為車騎大將軍開府儀同三司南兖州刺史討誕甲<lb/>
子上親御六師車駕出頓宣武堂司州刺史劉季之反<lb/>
叛徐州刺史劉道隆討斬之秋七月己巳尅廣陵城斬<lb/>
誕悉誅城内男丁以女口為軍賞是日觧嚴辛未大赦<lb/>
天下尚方長徒奚官奴婢老疾者悉原放孝子順孫義<lb/>
夫節婦賜粟帛各有差王畿下貧之家與近行頓所由<lb/>
並蠲租一年丙子以丹陽尹劉秀之為尚書右僕射丙<lb/>
<pb n="KR2a0016_WYG_006-19a"/>
戌分淮南北復置二豫州以新除車騎大將軍開府儀<lb/>
同三司南兖州刺史沈慶之為司空刺史如故戊子以<lb/>
衞將軍䕶軍將軍東海王褘為南豫州刺史衞將軍如<lb/>
故江州刺史義陽王昶為䕶軍將軍冠軍將軍桂陽王<lb/>
休範為江州刺史癸已以前左衞將軍王𤣥謨為郢州<lb/>
刺史八月丙申詔曰近北討文武於軍亡沒或殞身矢<lb/>
石或癘疾死亡並盡勤王事而斂槥卑薄可普更賻給<lb/>
務令豐厚己酉以車騎長史庾深之為豫州刺史甲子<lb/>
<pb n="KR2a0016_WYG_006-19b"/>
詔曰昔姬道方凝刑法斯厝漢徳初眀犴圄用簡良由<lb/>
上一其道下淳其性今民澆俗薄誠淺偽深重以寡徳<lb/>
弗能心化故知方者尠趣辟寔繁向因廵覽見二尚方<lb/>
徒隸嬰金屨校既有矜復加國慶民和獨隔凱澤益以<lb/>
慙焉可詳所原宥九月己巳詔曰夫五辟三刺自古所<lb/>
難巧法深文在季彌甚故㳂情察訟魯師致㨗市獄勿<lb/>
擾漢史飛聲廷尉逺邇疑讞平決攸歸而一蹈幽圄動<lb/>
逾時嵗民嬰其困吏容其私自今囚至辭具並即以聞<lb/>
<pb n="KR2a0016_WYG_006-20a"/>
朕當悉詳斷庶無留獄若繁文滯劾證逮遐廣必湏親<lb/>
察以盡情狀自後依舊聴訟壬辰於𤣥武湖北立上林<lb/>
苑冬十月丁酉詔曰古者薦鞠青壇聿祈多慶分繭𤣥<lb/>
郊以供純服來嵗可使六宫妃嬪修親桑之禮庚子鎮<lb/>
軍將軍南徐州刺史劉延孫進號車騎將軍戊申河西<lb/>
國遣使獻方物庚戌以河西王大沮渠安周為征虜將<lb/>
軍涼州刺史十一月己巳高麗國遣使獻方物肅慎國<lb/>
重譯獻楛矢石砮西域獻舞馬十二月戊午上於華林<lb/>
<pb n="KR2a0016_WYG_006-20b"/>
園聴訟辛酉置謁者僕射官<lb/>
四年春正月辛未車駕祠南郊甲戌宕昌王奉表獻方<lb/>
物乙亥車駕躬耕藉田大赦天下尚方徒繫及逋租宿<lb/>
債大眀元年以前一皆原除力田之民隨才敘用孝悌<lb/>
義順賜爵一級孤老貧疾人穀十斛藉田職司優沾普<lb/>
賚百姓乏糧種隨宜貸給吏宣勸有章者詳加襃進壬<lb/>
午以北中郎司馬柳叔仁為梁南秦二州刺史左將軍<lb/>
荆州刺史朱修之進號鎮軍將軍庚寅立第三皇子子<lb/>
<pb n="KR2a0016_WYG_006-21a"/>
勛為晉安王第六皇子子房為尋陽王第七皇子子頊<lb/>
為歴陽王第八皇子子鸞為襄陽王二月庚子侍中建<lb/>
安王休仁為湘州刺史己未以員外散騎侍郎費景緒<lb/>
為寧州刺史三月甲子以冠軍將軍巴陵王休若為徐<lb/>
州刺史丁卯以安陸王子綏為郢州刺史癸酉以徐州<lb/>
刺史劉道隆為青冀二州刺史索虜宼北隂平孔堤太<lb/>
守揚歸子擊破之甲申皇后親桑于西郊夏四月癸卯<lb/>
以南琅邪隸王畿丙午詔曰昔紩衣御㝢貶甘示節土<lb/>
<pb n="KR2a0016_WYG_006-21b"/>
簋臨天飭儉昭度朕綈帛之念無忘于懐雖深詔有司<lb/>
省㳺務實而嵗用兼積年量虛廣豈以捐豐從損允稱<lb/>
約心四時供限可詳減太半庶裘絺順典有偃民華纂<lb/>
組傷工無競㙻市辛酉詔曰都邑節氣未調癘疫猶衆<lb/>
言念民瘼情有矜傷可遣使存問并給醫藥其死亡者<lb/>
隨宜䘏贍五月庚辰於華林園聴訟乙酉以徐州之梁<lb/>
郡還屬豫州丙戌尚書左僕射褚湛之卒以撫軍長史<lb/>
劉思考為益州刺史庚寅以南下邳併南彭城郡秋七<lb/>
<pb n="KR2a0016_WYG_006-22a"/>
月甲戌左光祿大夫開府儀同三司何尚之薨八月壬<lb/>
寅宕昌王遣使獻方物己酉以晉安王子勛為南兖州<lb/>
刺史雍州大水甲寅遣軍部賑給九月辛未以冠軍將<lb/>
軍垣䕶之為豫州刺史甲申上於華林園聴訟丁亥改<lb/>
封襄陽王子鸞為新安王冬十月庚寅遣新除司空沈<lb/>
慶之討㳂江蠻壬辰制郡縣減祿並先充公限十一月<lb/>
戊辰改細作署令為左右御府令丙戌復置大司農官<lb/>
十二月乙未上於華林園聴訟辛巳車駕幸廷尉寺凡<lb/>
<pb n="KR2a0016_WYG_006-22b"/>
囚繫咸悉原遣索虜遣使請和丁未車駕幸建康縣原<lb/>
放獄囚倭國遣使獻方物<lb/>
五年春正月丁卯以宕昌王梁唐子為河州刺史二月<lb/>
癸巳車駕閱武詔曰昔人稱人道何先於兵為首雖淹<lb/>
紀勿用忘之必危朕以聴覽餘閒因時講事坐作有儀<lb/>
進退無爽軍幢以下普量班錫頃化弗能孚而民未知<lb/>
禁逭役違調起觸刑網凡諸逃亡在今昧爽以前悉皆<lb/>
原赦已滯囹圄者釋還本役其逋負在大眀三年以前<lb/>
<pb n="KR2a0016_WYG_006-23a"/>
一賜原停自此以還鰥貧疾老詳所申減伐蠻之家蠲<lb/>
租稅之半近籍改新制在所承用殊謬寔多可普更符<lb/>
下聴以今為始若先已犯制亦同蕩然甲寅加右光祿<lb/>
大夫羊𤣥保特進夏四月癸巳改封西陽王子尚為豫<lb/>
章王丙申加尚書令柳元景左光祿大夫開府儀同三<lb/>
司戊戌詔曰南徐兖二州去嵗水潦傷年民多困窶逋<lb/>
租未入者可申至秋登丙午雍州刺史海陵王休茂殺<lb/>
司馬庾深之舉兵反義成太守薛繼考討斬之甲寅以<lb/>
<pb n="KR2a0016_WYG_006-23b"/>
第九皇子子仁為雍州刺史五月癸亥制帝室朞親朝<lb/>
官非祿官者月給錢十萬丙辰車駕幸閱武堂聴訟六<lb/>
月丙午以䕶軍將軍義陽王昶為中軍將軍壬子分廣<lb/>
陵置沛郡省東平郡并廣陵秋七月丙辰詔曰雨水猥<lb/>
降街衢泛溢可遣使廵行窮弊之家賜以薪粟丁卯高<lb/>
麗國遣使獻方物庚午曲赦雍州八月戊子立第九皇<lb/>
子子仁為永嘉王第十一皇子子真為始安王以北中<lb/>
郎參軍費伯𢎞為寧州刺史己丑詔曰自靈命初基聖<lb/>
<pb n="KR2a0016_WYG_006-24a"/>
圖重逺參正樂職感神眀之應崇殖禮囿奮至徳之光<lb/>
聲寔同和文以均節化調其俗物性其情故臨經式奠<lb/>
煥乎炳發道喪世屯學落年永獄訟微衰息之術百姓<lb/>
忘退素之方今息警夷嶂恬波河渚棧山航海鄉風慕<lb/>
義化民成俗兹時篤矣來嵗可修葺庠序旌延國胄庚<lb/>
寅制方鎮所假白板郡縣年限依臺除食祿三分之一<lb/>
不給送故衞將軍東海王褘以本號開府儀同三司九<lb/>
月甲寅朔日有食之丁卯行幸琅邪郡囚繫悉原遣甲<lb/>
<pb n="KR2a0016_WYG_006-24b"/>
戌移南豫州治淮南于湖縣丁丑以冠軍將軍尋陽王<lb/>
子房為南豫州刺史閏月戊子皇太子妃何氏薨丙申<lb/>
初立馳道自閶闔門至于朱雀門又自承眀門至于𤣥<lb/>
武湖壬寅改封歴陽王子頊為臨海王冬十月甲寅以<lb/>
車騎將軍南徐州刺史劉延孫為尚書左僕射領䕶軍<lb/>
將軍尚書右僕射劉秀之為安北將軍雝州刺史以冠<lb/>
軍將軍臨海王子頊為廣州刺史乙卯以東中郎將新<lb/>
安王子鸞為南徐州刺史十一月壬辰詔曰王畿内奉<lb/>
<pb n="KR2a0016_WYG_006-25a"/>
京師外表衆夏民殷務廣宜思簡恵可遣尚書就加詳<lb/>
檢并與守宰平治庶獄其有疑滯具以狀聞丁酉増置<lb/>
少府丞一人十二月壬申以領軍將軍劉遵考為尚書<lb/>
右僕射甲戌制天下民戸嵗輸布四疋庚辰以太常王<lb/>
𤣥謨為北平將軍徐州刺史<lb/>
六年春正月己丑湘州刺史建安王休仁加平南將軍<lb/>
辛卯車駕親祠南郊是日又宗祀眀堂大赦天下孝子<lb/>
順孫義夫悌弟賜爵一級慈姑節婦及孤老六疾賜帛<lb/>
<pb n="KR2a0016_WYG_006-25b"/>
五匹穀十斛下四方旌賞茂異其有懐真抱素志行清<lb/>
白恬退自守不交當世或識通古今才經軍國奉公廉<lb/>
直高譽在民具以名奏乙未置五官中郎將左右中郎<lb/>
將官二月乙卯復百官祿三月庚寅立第十三皇子子<lb/>
元為邵陵王壬寅以倭國王世子興為安東將軍乙巳<lb/>
改豫州南梁郡為淮南郡舊淮南郡并宣城丁未輔國<lb/>
將軍征虜長史廣陵太守沈懐文有辠下獄死四月庚<lb/>
申原除南兖州大眀三年以前逋租新作大航門五月<lb/>
<pb n="KR2a0016_WYG_006-26a"/>
丙戌置凌室修藏氷之禮壬寅太宰江夏王義恭觧領<lb/>
司徒六月辛酉尚書右僕射䕶軍將軍劉延孫卒秋七<lb/>
月庚辰以荆州刺史朱修之為領軍將軍廣州刺史臨<lb/>
海王子頊為荆州刺史甲申地震戊子以輔國將軍王<lb/>
翼之為廣州刺史辛卯以西陽太守檀翼之為交州刺<lb/>
史乙未立第十九皇子子雲為晉陵王八月癸亥原除<lb/>
雍州大眀四年以前逋租乙亥置清臺令九月戊寅制<lb/>
沙門致敬人主戊子以前金紫光祿大夫宗慤為中䕶<lb/>
<pb n="KR2a0016_WYG_006-26b"/>
軍乙未尚書右僕射劉遵考為尚書左僕射丹陽尹王<lb/>
僧朗為尚書右僕射冬十月丁巳以山陽王休祐子士<lb/>
𢎞繼鄱陽哀王休業上林苑内民庶邱墓欲還合葬者<lb/>
勿禁十一月己卯陳留王曹慶秀薨辛巳以尚書令柳<lb/>
元景為司空尚書令如故<lb/>
七年春正月癸未詔曰春蒐之禮著自周令講事之語<lb/>
書于魯史所以昭宣徳度示民軌則今嵗稔氣榮中外<lb/>
寧晏當因農隙葺是舊章可克日於𤣥武湖大閱水師<lb/>
<pb n="KR2a0016_WYG_006-27a"/>
并廵江右講武校獵丁亥以尚書右僕射王僧朗為太<lb/>
常衞將軍顔師伯為尚書右僕射己丑以尚書令柳元<lb/>
景為驃騎大將軍開府儀同三司庚寅以南兖州刺史<lb/>
晉安王子勛為江州刺史癸巳割吳郡屬南徐州二月<lb/>
甲寅車駕廵南豫南兖二州丙辰詔曰江漢楚望咸秩<lb/>
周禋禮九疑於盛唐祀蓬萊於渤海皆前載流訓列聖<lb/>
遺式霍山是曰南嶽實維國鎮韞靈呈瑞肇光宋道朕<lb/>
駐驆于野有事岐陽瞻睇風雲徘徊以想可遣使奠祭<lb/>
<pb n="KR2a0016_WYG_006-27b"/>
丁巳車駕校獵于歴陽之烏江己未車駕登烏江縣六<lb/>
合山庚申割歴陽秦郡置臨江郡壬寅詔曰朕受天慶<lb/>
命十一年於兹矣憑七廟之靈獲上帝之力禮横四海<lb/>
威震八荒方廵三湘而奠衡嶽次九河而檢云岱今恢<lb/>
覽功成省風畿表觀民六合蒐校長洲騰沙飛礫平嶽<lb/>
盪海鼖晉合序鐃鉦協節獻鬯如禮饁獸傾郊敬舉王<lb/>
公之觴廣納士民之夀八風循通卿雲叢聚盡天罄瑞<lb/>
率宇竭歡思散大極之泉以福無方之外可大赦天下<lb/>
<pb n="KR2a0016_WYG_006-28a"/>
行幸所無出今嵗租布其逋租餘債勿復收賜民爵一<lb/>
級女子百戸牛酒刺守邑宰及民夫從蒐者普加洽賚<lb/>
又詔曰朕弱年操製出牧司雍承政宣風荐歴年紀國<lb/>
歩中阻治戎江甸難夷情義寔繫于懐今或練蒐訓旅<lb/>
渉兹境閭故邑耆舊在目罕存年世未逺殲亡太半撫<lb/>
迹惟事傾慨兼著太宗燕故晉陽洽恩世祖流仁濟畿<lb/>
畼澤永言往猷思廣前賚可蠲歴陽郡租輸三年遣使<lb/>
廵慰問民疾苦鰥寡孤老六疾不能自存者厚賜粟帛<lb/>
<pb n="KR2a0016_WYG_006-28b"/>
髙年加以羊酒凡一介之善隨才銓貫前國名臣及府<lb/>
州佐吏量所沾錫人身已往施及子孫壬申車駕還宫<lb/>
夏四月甲寅以領軍將軍朱修之為特進丙辰以尚書<lb/>
湘東王諱為領軍將軍甲子詔曰自非臨軍戰陳一不<lb/>
得専殺其辠甚重辟者皆如舊先上湏報有司嚴加聴<lb/>
察犯者以殺人辠論五月乙亥撫軍將軍揚州刺史豫<lb/>
章王子尚進號車騎將軍輔國將軍始安王子真為廣<lb/>
州刺史丙子詔曰自今刺史守宰動民興軍皆湏手詔<lb/>
<pb n="KR2a0016_WYG_006-29a"/>
施行惟邊隅外警及姦釁内發變起倉卒者不從此例<lb/>
六月甲辰以北中郎司馬柳元怙為梁南秦二州刺史<lb/>
戊申芮芮國高麗國遣使獻方物戊辰以秦郡太守劉<lb/>
徳願為豫州刺史七月乙亥征東大將軍高麗王高連<lb/>
進號車騎大將軍開府儀同三司秋七月丙申詔曰前<lb/>
詔江海田池與民共利歴嵗未久浸以弛替名山大川<lb/>
往往占固有司嚴加檢糾申眀舊制八月丁巳詔曰昔<lb/>
匹婦含怨山燋北鄙孀妻哀慟臺傾東國良以誠之所<lb/>
<pb n="KR2a0016_WYG_006-29b"/>
動在微必著感之所震雖厚必崩朕臨察九野志深待<lb/>
旦弗能使爛然成章各如其節遂令炎精損河陽偏不<lb/>
施嵗云不稔咎寔朕由大官供膳宜從貶撤近道刑獄<lb/>
當親料省其王畿内及神州所統可遣尚書與所在共<lb/>
訊畿外諸州委之刺史并訊省律令思存利民其考讁<lb/>
貿襲在大眀七年以前一切勿治尤弊之家開倉賑給<lb/>
乙丑立第十六皇子子孟為淮南王第十八皇子子産<lb/>
為臨賀王車駕幸建康秣陵縣訊獄囚九月乙卯詔曰<lb/>
<pb n="KR2a0016_WYG_006-30a"/>
近炎精亢序苗稼多傷今二麥未晩甘澤頻降可下東<lb/>
境郡勤課墾殖尤弊之家量貸麥種戊子詔曰昔周王<lb/>
驥迹寔窮四溟漢帝鸞軫夙徧五嶽是皆所以上對幽<lb/>
靈下理民土自天昌替馭臨宫創圖禮代天鬱世貿興<lb/>
毁皇家造宋日月重光璇璣得序五星順命而戎車嵗<lb/>
動陳詩義闕朕聿含五光奄一天下思盡寳戒之規以<lb/>
塞謀危之路當㳂時省方觀察風俗外詳考舊典以副<lb/>
側席之懐庚寅南徐州刺史新安王子鸞兼司徒乙未<lb/>
<pb n="KR2a0016_WYG_006-30b"/>
車駕幸廷尉訊獄囚丙申立第二十七皇子子嗣為東平<lb/>
王冬十月壬寅太子冠賜王公以下帛各有差戊申車<lb/>
駕廵南豫州詔曰朕廵幸所經先見百年者及孤寡老<lb/>
疾並賜粟帛獄繫刑罪並親聴訟其士庶或怨鬱危滯<lb/>
受抑吏司或隐約潔立負擯州里皆聴進朕前面自陳<lb/>
訴若忠信孝義力田殖穀一介之能一藝之美悉加旌<lb/>
賞雖秋澤頻降而夏旱嬰弊可即開行倉並加賑賜癸<lb/>
丑行幸江寧縣訊獄囚車騎將軍揚州刺史豫章王子<lb/>
<pb n="KR2a0016_WYG_006-31a"/>
尚加開府儀同三司癸亥衞將軍開府儀同三司東海<lb/>
王褘為司空中軍將軍義陽王昶加開府儀同三司丙<lb/>
寅詔曰賞慶刑威奄國彛軌黜幽升眀闢㝢恒憲故採<lb/>
言聆風式觀侈質貶爵加地於是乎在今類帝宜社親<lb/>
廵江甸因覲嶽守躬求民瘼思𢎞眀試之典以申考績<lb/>
之義行幸所經莅民之職功宣於徳即加甄賞若廢務<lb/>
亂民隨諐議罰主者詳察以聞己巳車駕校獵於姑熟<lb/>
十一月丙子曲赦南豫州殊死以下廵幸所經詳減今<lb/>
<pb n="KR2a0016_WYG_006-31b"/>
嵗田租乙酉詔遣祭晉大司馬桓温征西將軍毛璩墓<lb/>
上於行所訊溧陽永世丹陽縣囚癸巳車駕習水軍於<lb/>
梁山有白爵二集華蓋有司奏改大眀七年為神爵元<lb/>
年詔不許乙未原放行獄徒繫東諸郡大獄壬寅遣使<lb/>
開倉貸䘏聴受雜物當租十二月丙午行幸歴陽甲寅<lb/>
大赦天下南豫州别署敇繫長徒一切原散其兵期考<lb/>
襲讁戌悉停歴陽郡女子百戸牛酒高年孤疾賜帛十<lb/>
匹蠲郡租十年己未太宰江夏王義恭加尚書令於博<lb/>
<pb n="KR2a0016_WYG_006-32a"/>
望梁山立䨇闕癸亥車駕至自歴陽<lb/>
八年春正月甲戌詔曰東境去嵗不稔宜廣商貨逺近<lb/>
販鬻米者可停道中雜稅其以仗自防悉勿禁癸未安<lb/>
北將軍雍州刺史劉秀之卒戊子以平南將軍湘州刺<lb/>
史建安王休仁為安南將軍江州刺史晉安王子勛為<lb/>
鎮軍將軍雍州刺史徐州刺史新安王子鸞為撫軍將<lb/>
軍領司徒刺史如故輔國將軍江夏玉世子伯禽為湘<lb/>
州刺史二月辛丑特進朱修之卒壬寅詔曰去嵗東境<lb/>
<pb n="KR2a0016_WYG_006-32b"/>
偏旱田畆失收使命來者多至乏絶或下窮流穴頓伏<lb/>
街巷朕甚閔之可出倉米付建康秣陵二縣隨宜贍恤<lb/>
若温拯不時以至捐棄者嚴加糾劾乙巳以鎮軍將軍<lb/>
湘東王諱為鎮北將軍徐州刺史平北將軍徐州刺史<lb/>
王𤣥謨為領軍將軍夏閏五月辛丑以前御史中丞蕭<lb/>
恵開為青冀二州刺史壬寅太宰江夏王義恭領太尉<lb/>
特進右光祿大夫羊𤣥保卒庚申帝崩於玉燭殿時年<lb/>
三十五秋七月丙午葬丹陽秣陵縣巖山景寧陵<lb/>
<pb n="KR2a0016_WYG_006-33a"/>
史臣曰役已以利天下堯舜之心也利己以及萬物中<lb/>
主之志也盡民命以自養桀紂之行也觀大眀之世其<lb/>
將盡民命乎雖有周公之才之美猶終之以亂何益哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_006-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六<lb/>
<pb n="KR2a0016_WYG_006-34a"/>
　宋書卷六考證<lb/>
孝武帝紀以寧朔將軍劉季之為司州刺史○季監本<lb/>
　誤秀<hi>臣承蒼</hi>按季之遷寧朔將軍益州刺史在孝建<lb/>
　之初大眀二年以寧朔將軍為司州刺史次年反叛<lb/>
　被誅特以字形相近遂致訛舛今改<lb/>
雍州刺史海陵王休茂殺司馬庾深之舉兵反義成太<lb/>
　守薛繼考討斬之○<hi>臣承蒼</hi>按休茂傳薛繼考乃為<lb/>
　休茂盡力之人此於帝紀忽以討休茂之功歸之何<lb/>
<pb n="KR2a0016_WYG_006-34b"/>
　一書之中互相悖謬至此南史載參軍尹元慶起義<lb/>
　討之傳首建鄴殆是其實<lb/>
　<lb/>
　<lb/>
　<lb/>
　<lb/>
　<lb/>
　宋書卷六考證<lb/>
</p>
<p>
</p>
  </div>
<div>
<head>宋書卷七</head> <lb/>
    <p>
<pb n="KR2a0016_WYG_007-1a"/>
欽定四庫全書<lb/>
　宋書卷七<lb/>
　　梁　　　　沈　　　　　約　　　　撰<lb/>
　本紀第七<lb/>
　　前廢帝<lb/>
前廢帝諱子業小字法師孝武帝長子也元嘉二十六<lb/>
年正月甲申生世祖鎮尋陽子業留京邑三十年世祖<lb/>
入伐元㐫被囚侍中下省將見害者數矣卒得無恙世<lb/>
<pb n="KR2a0016_WYG_007-1b"/>
祖踐祚立為皇太子始未之東宫中庻子二率並入直<lb/>
永福省大眀二年出東宫四年講孝經於崇正殿七年<lb/>
加元服八年閏五月庚申世祖崩其日太子即皇帝位<lb/>
大赦天下太宰江夏王義恭觧尚書令加中書監驃騎<lb/>
大將軍栁元景加尚書令甲子置錄尚書太宰江夏王<lb/>
義恭錄尚書事驃騎大將軍栁元景加開府儀同三司<lb/>
丹陽尹永嘉王子仁為南豫州刺史六月辛未詔曰朕<lb/>
以眇身夙紹洪業敬御天威欽對靈命仰尊凝緒日鑒<lb/>
<pb n="KR2a0016_WYG_007-2a"/>
前圖寔可以拱黙守成詒風長世而寳位告始萬㝢改<lb/>
屬惟徳弗眀昧于大道思宣睿範引兹簡恤可具詢執<lb/>
事詳訪民隠凡曲令宻文繁而作治闗市僦稅事施一<lb/>
時而姦吏舞文妄興威福加以氣緯舛𤣥偏頗滋甚宜<lb/>
其寛傜輕憲以救民切御府諸署事不湏廣雕文篆刻<lb/>
無施於今悉冝并省以酬氓願藩王貿貨壹皆禁斷外<lb/>
便具條以聞戊寅以豫州之淮南郡復為南梁郡復分<lb/>
宣城還置淮南郡庚辰以南海太守袁曇逺為廣州刺<lb/>
<pb n="KR2a0016_WYG_007-2b"/>
史秋七月己亥鎮軍將軍雍州刺史晉安王子勛改為<lb/>
江州刺史中䕶軍宗慤為安西將軍雍州刺史鎮北將<lb/>
軍徐州刺史湘東王諱為䕶軍將軍中軍將軍義陽王<lb/>
昶為征北將軍徐州刺史庚戌婆皇國遣使獻方物崇<lb/>
皇太后曰太皇太后皇后曰皇太后乙卯罷南北二馳<lb/>
道孝建以來所改制度還依元嘉丙辰追崇獻妃為獻<lb/>
皇后乙丑撫軍將軍南徐州刺史新安王子鸞觧領司<lb/>
徒八月丁卯領軍將軍王𤣥謨為鎮北將軍南徐州刺<lb/>
<pb n="KR2a0016_WYG_007-3a"/>
史新安王子鸞為青冀二州刺史己巳以青冀二州刺<lb/>
史蕭恵開為益州刺史己未皇太后崩京師雨水庚子<lb/>
遣御史與官長隨宜賑䘏九月辛丑䕶軍將軍湘東王<lb/>
諱為領軍將軍癸卯以尚書左僕射劉遵考為特進右<lb/>
光祿大夫乙卯文穆皇后祔葬景寧陵冬十月甲戌太<lb/>
常建安王休仁為䕶軍將軍戊寅輔國將軍宋越為司<lb/>
州刺史庚辰原除揚南徐州大明七年逋租十二月乙<lb/>
酉以尚書右僕射顔師伯為尚書左僕射壬辰以王畿<lb/>
<pb n="KR2a0016_WYG_007-3b"/>
諸郡為揚州以揚州為東揚州癸巳以車騎將軍揚州<lb/>
刺史豫章王子尚為司徒揚州刺史去嵗及是嵗東諸<lb/>
郡大旱甚者米一升數百京邑亦至百餘餓死者十有<lb/>
六七孝建以來又立錢署鑄錢百姓因此盗鑄錢轉偽<lb/>
小商貨不行<lb/>
永光元年春正月乙未朔改元大赦天下乙巳省諸州<lb/>
臺傳戊午以領軍將軍湘東王諱為衛將軍南豫州刺<lb/>
史䕶軍將軍建安王休仁為領軍將軍秘書監山陽王<lb/>
<pb n="KR2a0016_WYG_007-4a"/>
休祐為豫州刺史左衛將軍桂陽王休範為中䕶軍南<lb/>
豫州刺史尋陽王子房為東揚州刺史二月丁丑減州<lb/>
郡縣田租之半庚寅鑄二銖錢三月甲辰罷臨江郡五<lb/>
月己亥割郢州隨郡屬雍州丙午以後軍司馬張牧為<lb/>
交州刺史八月己巳左軍長史劉道隆為梁南秦二州<lb/>
刺史乙亥安西將軍雍州刺史宗慤卒壬午衛將軍豫<lb/>
州刺史湘東王諱改為雍州刺史尚書令驃騎大將軍<lb/>
柳元景加南豫州刺史秋八月辛酉越騎校尉戴法興<lb/>
<pb n="KR2a0016_WYG_007-4b"/>
有罪賜死庚午以尚書左僕射顔師伯為尚書僕射吏<lb/>
部尚書王景文為尚書右僕射癸酉帝自率宿衛兵誅<lb/>
太宰江夏王義恭尚書令驃騎大將軍栁元景尚書僕<lb/>
射顔師伯廷尉劉徳願改元為景和元年文武賜位二<lb/>
等以領軍將軍建安王休仁為安西將軍雍州刺史衛<lb/>
將軍湘東王諱還為南豫州刺史甲戌司徒揚州刺史<lb/>
豫章王子尚領尚書令射聲校尉沈文秀為青州刺史<lb/>
左軍司馬崔道固為冀州刺史乙亥詔曰昔凝神佇逸<lb/>
<pb n="KR2a0016_WYG_007-5a"/>
磻溪讃道湛慮思才傅巖毗化朕位御三極風澄萬㝢<lb/>
資鈇電斷正卯斯戮思所以仰宣遺烈俯𢎞景祚毎結<lb/>
夢庖鼎瞻言板築有劬日昃無忘昧旦可甄訪郡國招<lb/>
聘閭部其有孝性忠節幽居遯棲信誠義行亷正表俗<lb/>
文敏博識幹事治民務加旌舉隨才引擢庶官克順彛<lb/>
倫咸叙主者精加詳括稱朕意焉以始興公沈慶之為<lb/>
大尉鎮北將軍青冀二州刺史王𤣥謨為領軍將軍庚<lb/>
辰以石頭城為長樂宫東府城為未央宫罷東揚州并<lb/>
<pb n="KR2a0016_WYG_007-5b"/>
揚州甲申以北邸為建章宫南第為長楊宫以冠軍將<lb/>
軍邵陵王子元為湘州刺史丙戌原除吳吳興義興晉<lb/>
陵琅邪五郡大明八年以前逋租己丑復立南北二馳<lb/>
道九月癸巳車駕幸湖熟奏鼔吹戊戌車駕還宫庚子<lb/>
以南兖州刺史永嘉王子仁為南徐州刺史丹陽尹始<lb/>
安王子真為南兖州刺史辛丑撫軍將軍南徐州刺史<lb/>
新安王子鸞免為庻人賜死丙午以兖州刺史薛安都<lb/>
為平北將軍徐州刺史丁未衛將軍湘東王諱加開府<lb/>
<pb n="KR2a0016_WYG_007-6a"/>
儀同三司特進右光祿大夫劉遵考為安西將軍南豫<lb/>
州刺史寧朔將軍殷孝祖為兖州刺史戊申以前梁南<lb/>
秦二州刺史柳元怙復為梁南秦二州刺史己酉車駕<lb/>
討征北將軍徐州刺史義陽王昶内外戒嚴昶奔于索<lb/>
虜辛亥右將軍豫州刺史山陽王休祐進號鎮西大將<lb/>
軍甲寅以安西長史袁顗為雍州刺史戊午以左民尚<lb/>
書劉思考為益州刺史是日觧嚴車駕幸瓜歩開百姓<lb/>
鑄錢冬十月癸亥曲赦徐州丙寅車駕還宫以建安王<lb/>
<pb n="KR2a0016_WYG_007-6b"/>
休仁為䕶軍將軍己卯東陽太守王藻下獄死以宫人<lb/>
謝貴嬪為夫人加虎賁靸㦸鸞輅龍旂出警入蹕實新<lb/>
蔡公主也乙酉以鎮北大將軍豫州刺史山陽王休祐<lb/>
為鎮軍大將軍開府儀同三司十一月壬辰寧朔將軍<lb/>
何邁下獄死新除太尉沈慶之薨壬寅立皇后路氏四<lb/>
廂奏樂赦揚南徐二州䕶軍將軍建安王休仁加特進<lb/>
左光祿大夫中䕶軍桂陽王休範遷職丁未皇子生少<lb/>
府劉勝之子也大赦天下贓汙淫盗悉皆原除賜為父<lb/>
<pb n="KR2a0016_WYG_007-7a"/>
後者爵一級壬子以特進左光祿大夫䕶軍將軍建安<lb/>
王休仁為驃騎大將軍開府儀同三司戊午南平王敬<lb/>
猷廬陵王敬先安南侯敬淵並賜死時帝㐫悖日甚誅<lb/>
殺相繼内外百司不保首領先是訛言云湘中出天子<lb/>
帝將南廵荆湘二州以厭之先欲誅諸叔然後發引太<lb/>
宗與左右阮佃夫王道隆李道兒宻結帝左右夀寂之<lb/>
姜産之等十一人謀共廢帝戊午夜帝於華林園竹林<lb/>
堂射鬼時巫覡云此堂有鬼故帝自射之夀寂之懐刀<lb/>
<pb n="KR2a0016_WYG_007-7b"/>
直入姜産之為副帝欲走寂之追而殞之時年十七太<lb/>
皇太后令曰司徒領䕶軍八座子業雖曰嫡長少禀㐫<lb/>
毒不仁不孝著自髫齓孝武棄世屬當辰歴自梓宫在<lb/>
殯喜容靦然天罰重離歡恣滋甚逼以内外維持忍虐<lb/>
未露而㐫慘難抑一旦肆禍遂縱戮上宰殄害輔臣子<lb/>
鸞兄弟先帝鍾愛含怨既往枉加屠酷昶茂親作扞横<lb/>
相徴討新蔡公主逼離夫族幽置深宫詭云薨殞襄事<lb/>
甫爾喪事頓釋昬酣長夜庶事傾遺朝賢舊勲棄若遺<lb/>
<pb n="KR2a0016_WYG_007-8a"/>
土管絃不輟珍羞備膳詈辱祖考以為戯謔行㳺莫止<lb/>
淫縱無度肆宴園陵規圖發掘誅剪無辜籍略婦女建<lb/>
樹偽豎莫知誰息拜嬪立后慶過恒典宗室宻戚遇若<lb/>
婢僕鞭捶陵曵無復尊卑南平一門特鍾其酷反天滅<lb/>
理顯暴萬端苛罰酷令終無紀極夏桀殷辛未足以譬<lb/>
闔朝業業人不自保百姓遑遑手足靡厝行穢禽獸罪<lb/>
盈三千髙祖之業將冺七廟之享㡬絶吾老疾沈篤每<lb/>
規禍鴆憂煎漏刻氣命無㡬開闢以降所未嘗聞逺近<lb/>
<pb n="KR2a0016_WYG_007-8b"/>
思奮十室而九衛將軍湘東王體自太祖天縱英聖文<lb/>
皇鍾愛寵冠列藩吾早識神睿特兼常禮潜運宏規義<lb/>
士投𬒮獨夫既殞懸首白旗社稷再興宗祏永固人鬼<lb/>
屬心大命允集且勲徳髙邈大業攸歸宜遵漢晉纂承<lb/>
皇極主者詳舊典以時奉行未亡人餘年不幸嬰此百<lb/>
艱永尋情事雖存若殞當復奈何當復奈何葬廢帝丹<lb/>
陽秣陵縣南郊壇西帝幼而狷急在東宫毎為世祖所<lb/>
責世祖西廵子業啓參承起居書迹不謹上詰讓之子<lb/>
<pb n="KR2a0016_WYG_007-9a"/>
業啓事陳謝上又答曰書不長進此是一條耳聞汝素<lb/>
都懈怠狷戾日甚何以頑固乃爾邪初踐阼受璽紱悖<lb/>
然無哀容始猶難諸大臣及戴法興等既殺法興諸大<lb/>
臣莫不震懾於是又誅羣公元凱以下皆被敺捶牽曵<lb/>
内外危懼殿省騷然初太后疾䔍遣呼帝帝曰病人間<lb/>
多鬼可畏那可往太后怒語侍者將刀來破我腹那得<lb/>
生如此寧馨兒及太后崩後數日帝夢太后謂之曰汝<lb/>
不孝不仁本無人君之相子尚愚悖如此亦非運祚所<lb/>
<pb n="KR2a0016_WYG_007-9b"/>
及孝武險虐滅道怨結人神兒子雖多並無天命大運<lb/>
所歸應還文帝之子其後湘東王紹位果文帝子也故<lb/>
帝聚諸叔京邑慮在外為患山隂公主淫恣過度謂帝<lb/>
曰妾與陛下雖男女有殊俱託體先帝陛下六宫萬數<lb/>
而妾唯駙馬一人事不均平一何至此帝乃為主置面<lb/>
首左右三十人進爵㑹稽郡長公主秩同郡王侯湯沐<lb/>
邑二千戸給鼔吹一部加班劒二十人帝毎出與朝臣<lb/>
常共陪輦主以吏部郎褚淵皃羙就帝請以自侍帝許<lb/>
<pb n="KR2a0016_WYG_007-10a"/>
之淵侍主十日備見逼廹誓死不回遂得免帝所幸閹<lb/>
人華願兒官至𣪚騎常侍加將軍帶郡帝少好講書頗<lb/>
識古事自造世祖誄及雜篇章往往有辭采以魏武帝<lb/>
有發邱中郎將摸金校尉乃置此二官以建安王休祐<lb/>
領之其餘事迹分見諸列傳<lb/>
史臣曰廢帝之事行著于篇若夫武王數殷紂之舋不<lb/>
能絓其萬一霍光書昌邑之過未足舉其毫釐假以中<lb/>
才之君有一于此足以霣社殘宗汚宫瀦廟况總斯惡<lb/>
<pb n="KR2a0016_WYG_007-10b"/>
以萃一人之體乎其得亡亦為幸矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七<lb/>
<pb n="KR2a0016_WYG_007-11a"/>
　宋書卷七考證<lb/>
前廢帝紀二月丁丑减州郡縣田租之半○租監本訛<lb/>
　祿今改正<lb/>
以尚書左僕射顔師伯為尚書僕射○一本上尚書下<lb/>
　無左字下尚書下有左字<hi>臣承蒼</hi>按二本俱誤據師<lb/>
　伯傳當云以尚書右僕射顔師伯為尚書左僕射下<lb/>
　文云王景文為尚書右僕射替師伯之任也<lb/>
丁未皇子生少府劉勝之子也○劉勝南史作劉矇符<lb/>
<pb n="KR2a0016_WYG_007-11b"/>
　瑞志大明七年有尋陽太守劉矇或即其人<lb/>
其後湘東王紹位果文帝子也故帝聚諸叔京邑慮在<lb/>
　外為患○<hi>臣承蒼</hi>按上二句當在故帝聚諸叔二句<lb/>
　下<lb/>
　<lb/>
　<lb/>
　<lb/>
　宋書卷七考證<lb/>
</p>
<p>
</p>
  </div>
<div>
<head>宋書卷八</head> <lb/>
    <p>
<pb n="KR2a0016_WYG_008-1a"/>
欽定四庫全書<lb/>
　宋書卷八<lb/>
　　梁　　　　沈　　　　　約　　　　撰<lb/>
　本紀第八<lb/>
　　明帝<lb/>
太宗明皇帝諱彧字休炳小字榮期文帝第十一子也<lb/>
元嘉十六年十月戊寅生二十五年封淮陽王食邑二<lb/>
千户二十九年改封湘東王元凶弑立以為驍騎将軍<lb/>
<pb n="KR2a0016_WYG_008-1b"/>
加給事中世祖踐阼為秘書監遷冠軍将軍南蘭陵下<lb/>
邳二郡太守領石頭戍事孝建元年徙為南彭城東海<lb/>
二郡太守将軍如故鎭京口其年徴為中䕶軍二年遷<lb/>
侍中領遊擊将軍三年徙衛尉侍中如故又為左衛将<lb/>
軍衛尉如故大明元年轉中䕶軍衛尉如故三年為都<lb/>
官尚書領遊擊將軍衛尉如故七年遷領軍将軍八年<lb/>
出為使持節都督徐兖二州豫州之梁郡諸軍事鎮北<lb/>
将軍徐州刺史給皷吹一部其年徴為侍中䕶軍将軍<lb/>
<pb n="KR2a0016_WYG_008-2a"/>
未拜復為領軍將軍侍中如故永光元年又出為使持<lb/>
節散騎常侍都督南豫豫司江四州揚州之宣城諸軍<lb/>
事衞将軍南豫州刺史鎮姑熟又徙為都督雍梁南北<lb/>
秦四州郢州之竟陵諸軍事寜蠻校尉雍州刺史持節<lb/>
常侍将軍如故未拜復本位尋以本號開府儀同三司<lb/>
廢帝景和末上入朝被留停都廢帝誅害宰輔殺戮大<lb/>
臣恒慮有圖之者疑畏諸父並拘之殿内遇上無禮事<lb/>
在文諸王傳遂收上付廷尉一宿被原將加禍害者前<lb/>
<pb n="KR2a0016_WYG_008-2b"/>
後非一既而害上意定明旦便應就禍上先已與腹心<lb/>
阮佃夫李道兒等密共合謀于時廢帝左右常慮禍及<lb/>
人人有異志唯有直閤将軍宋越譚金童太一等數人<lb/>
為其腹心並虓虎有幹力在殿省乆衆並畏服之故莫<lb/>
敢動是夕越等並外宿佃夫道兒因結壽寂之等殞廢<lb/>
帝於後堂十一月二十九日夜也事定上未知所為建<lb/>
安王休仁便稱臣奉引升西堂登御坐召見諸大臣于<lb/>
時事起倉卒上失履跣至西堂猶著烏㡌坐定休仁呼<lb/>
<pb n="KR2a0016_WYG_008-3a"/>
主衣以白㡌代之令備羽儀雖未即位凡衆事悉稱令<lb/>
書施行己未司徒揚州刺史豫章王子尚山陰公主並<lb/>
賜死宋越譚金童太一謀反伏誅十二月庚申朔令書<lb/>
以司空東海王禕為中書監太尉鎮軍将軍江州刺史<lb/>
晉安王子勛進號車騎将軍開府儀同三司癸亥以新<lb/>
除驃騎大将軍建安王休仁為司徒尚書令揚州刺史<lb/>
鎮軍将軍開府儀同三司山陽王休祐進號驃騎大将<lb/>
軍荆州刺史崇憲衞尉桂陽王休範為鎮北将軍南徐<lb/>
<pb n="KR2a0016_WYG_008-3b"/>
州刺史乙丑改封安陸王子綏為江夏王<lb/>
泰始元年冬十二月丙寅上即皇帝位詔曰髙祖武皇<lb/>
帝德洞四瀛化綿九服太祖文皇帝以大明定基世祖<lb/>
孝武皇帝以下武寧亂日月所照梯山航海風雨所均<lb/>
削衽襲帯所以業固盛漢聲溢隆周子業凶嚚自天忍<lb/>
悖成性人面獸心見於齠日反道敗德著自比年其狎<lb/>
侮五常怠棄三正矯誣上天毒流下國寔開闢所未有<lb/>
書契所未聞再罹遏密而無一日之哀齊斬在躬方深<lb/>
<pb n="KR2a0016_WYG_008-4a"/>
北里之樂虎兕難柙慿河必彰遂誅滅上宰窮舋逆之<lb/>
酷虐害國輔究孥戮之刑子鸞同生以昔憾殄殪敬猷<lb/>
兄弟以睚眦殱夷徴逼義陽將加屠膾陵辱戚藩檟楚<lb/>
妃主奪立左右竊子置儲肆酗于朝宣淫于國事穢東<lb/>
陵行汙飛走積舋罔極日月滋深比遂圖犯𤣥宮志窺<lb/>
題湊将肆梟獍之禍騁商頓之心又欲鴆毒崇憲虐加<lb/>
諸父事均宫閫聲遍國都鴟梟小豎莫不寵暱朝廷忠<lb/>
誠必加戮挫收掩之㫖虓虎結轍掠奪之使白刃相望<lb/>
<pb n="KR2a0016_WYG_008-4b"/>
百僚危氣首領無有全地萬姓崩心妻子不復相保所<lb/>
以鬼哭山鳴星鉤血降神器殆於馭索景祚危於綴旒<lb/>
朕假寐凝憂泣血待旦慮大宋之基於焉而冺武文之<lb/>
業将墜于淵賴七廟之靈藉八百之慶巨猾斯殄鴻沴<lb/>
時褰皇綱絶而復紐天緯缺而更張猥以寡薄屬承乾<lb/>
統上緝三光之重俯顧庶民之艱業業矜矜若履冰谷<lb/>
思與億兆同此維新可大赦天下改景和元年為泰始<lb/>
元年賜民爵二級鰥寡孤獨不能自存者榖人五斛逋<lb/>
<pb n="KR2a0016_WYG_008-5a"/>
租宿債勿復收犯鄉論清議贓汙淫盗並悉洗除長徒<lb/>
之身特賜原遣亡官失爵禁錮舊勞一依舊典其昬制<lb/>
謬封並皆刋削己巳以安西将軍南豫州刺史劉遵考<lb/>
為特進右光禄大夫輔國将軍歴陽南譙二郡太守建<lb/>
平王景素為南豫州刺史庚午以荆州刺史臨海王子<lb/>
頊為鎮軍将軍徐州刺史永嘉王子仁為中軍将軍左<lb/>
衞将軍劉道隆為中護軍辛未改封臨賀王子産為南<lb/>
平王晉熙王子輿為廬陵王壬申以尚書左僕射王景<lb/>
<pb n="KR2a0016_WYG_008-5b"/>
文為尚書僕射新除中護軍劉道隆卒壬午詔曰朕戡<lb/>
亂寜民屬膺景祚鴻制初造革道惟新而國故頻罹仁<lb/>
澤偏壅每鑒寐疚心罔識攸濟巡方問俗𢎞政所先可<lb/>
分遣大使廣求民瘼考守宰之良採衡閭之善若獄犴<lb/>
淹枉傷民害教者具以事聞鰥寡孤獨癃殘六疾不能<lb/>
自存者郡縣優量賑給貞婦孝子髙行力田許悉條奏<lb/>
務詢輿誦廣納嘉謀每盡皇華之㫖俾若朕親覽焉乙<lb/>
亥追尊所生沈媫妤曰宣皇太后後軍将軍垣閎為司<lb/>
<pb n="KR2a0016_WYG_008-6a"/>
州刺史前右将軍長史殷琰為豫州刺史丙子詔曰皇<lb/>
室多故糜費滋廣且乆歲不登公私歉弊方刻意從儉<lb/>
𢎞濟時艱政道未孚慨愧兼積大官供膳可詳所減撤<lb/>
尚方御府雕文篆刻無益之物一皆蠲省務存簡約以<lb/>
稱朕心戊寅崇太后為崇憲皇太后立皇后王氏鎮軍<lb/>
将軍江州刺史晉安王子勛舉兵反鎮軍長史鄧琬為<lb/>
其謀主雍州刺史袁顗率衆赴之辛巳驃騎大將軍前<lb/>
荆州刺史山陽王休祐改為江州刺史荆州刺史臨海<lb/>
<pb n="KR2a0016_WYG_008-6b"/>
王子頊即留本任加領軍将軍王𤣥謨鎮軍将軍壬午<lb/>
車駕謁太廟甲申後将軍郢州刺史安陸王子綏進號<lb/>
征南将軍右将軍會稽太守尋陽王子房進號安東将<lb/>
軍前将軍荆州刺史臨海王子頊進號平西將軍子綏<lb/>
子房子頊並不受命舉兵同逆戊子新除中軍将軍永<lb/>
嘉王子仁為䕶軍将軍<lb/>
二年春正月己丑朔以軍事不朝㑹庚寅以金紫光祿<lb/>
大夫王僧朗為左光禄大夫開府儀同三司壬辰驃騎<lb/>
<pb n="KR2a0016_WYG_008-7a"/>
大将軍江州刺史山陽王休祐改為南豫州刺史鎮歴<lb/>
陽鎮軍将軍領軍将軍王𤣥謨為車騎将軍江州刺史<lb/>
平北将軍徐州刺史薛安都進號安北将軍安都亦不<lb/>
受命癸巳以左衞将軍巴陵王休若為鎮東将軍新除<lb/>
安東将軍尋陽王子房為撫軍將軍司徒左長史袁愍<lb/>
孫為領軍将軍甲午中外戒嚴司徒建安王休仁都督<lb/>
征討諸軍事統衆軍南討以青州刺史劉祗為南兖州<lb/>
刺史丙申以征虜司馬申令孫為徐州刺史義陽内史<lb/>
<pb n="KR2a0016_WYG_008-7b"/>
龎孟虯為司州刺史申令孫孟虯及豫州刺史殷琰青<lb/>
州刺史沈文秀冀州刺史崔道固湘州行事何慧文廣<lb/>
州刺史袁曇逺益州刺史蕭惠開梁州刺史栁元怙並<lb/>
同叛逆兖州刺史殷孝祖入衞京都仍遣孝祖前鋒南<lb/>
伐甲辰加孝祖撫軍将軍丙午車駕親御六師出頓中<lb/>
興堂辛亥驃騎大将軍南豫州刺史山陽王休祐改為<lb/>
豫州刺史統衆軍西討吳郡太守顧琛吴興太守王曇<lb/>
生義興太守劉延熙晋陵太守袁摽山陽太守程天祚<lb/>
<pb n="KR2a0016_WYG_008-8a"/>
並舉兵反鎮東將軍巴陵王休若統衆軍東討壬子崇<lb/>
憲皇太后崩是日軍主任農夫劉懐珍平定義興永世<lb/>
縣民史逸宗據縣為逆殿中将軍陸攸之討平之丙辰<lb/>
以新除左光禄大夫開府儀同三司王僧朗為特進左<lb/>
光禄大夫如故二月乙丑僧朗卒尚書僕射王景文父<lb/>
憂去職曲赦吴吴興義興晉陵四郡吏部尚書蔡興宗<lb/>
為尚書左僕射吴興太守張永右軍将軍齊王東討平<lb/>
晉陵癸未曲赦浙江東五郡丁亥鎮東将軍巴陵王休<lb/>
<pb n="KR2a0016_WYG_008-8b"/>
若進號衞将軍建武将軍吴喜公率諸軍破賊於吴吴<lb/>
興㑹稽平定三郡同逆皆伏誅輔國将軍齊王前鋒北<lb/>
討輔國将軍劉勔前鋒南討賊劉胡領衆四萬據赭圻<lb/>
三月庚寅撫軍将軍沈攸之代為南討前鋒賊衆稍盛<lb/>
袁顗頓鵲尾聨營迄至濃湖衆十餘萬壬辰以新除太<lb/>
子詹事張永為青冀二州刺史丙申鎮北将軍南徐州<lb/>
刺史桂陽王休範總統北討諸軍事丁酉以尚書劉思<lb/>
考為徐州刺史戊戌貶尋陽王子房爵為松滋縣侯乙<lb/>
<pb n="KR2a0016_WYG_008-9a"/>
已以奉朝請鄭黒為司州刺史辛亥鎮北将軍南徐州<lb/>
刺史桂陽王休範領南兖州刺史壬子斷新錢專用古<lb/>
錢癸丑原赦揚南徐二州囚繫凡逋亡一無所問夏四<lb/>
月壬午以散騎侍郎明僧暠為青州刺史五月壬辰以<lb/>
輔國将軍沈攸之為雍州刺史丁酉曲赦豫州丁未新<lb/>
除尚書僕射王景文為中軍将軍以青冀二州刺史張<lb/>
永為鎮軍将軍庚戌以寧朔将軍劉乘民為冀州刺史<lb/>
甲寅葬崇憲皇太后於修寧陵冠軍将軍益州刺史蕭<lb/>
<pb n="KR2a0016_WYG_008-9b"/>
惠開進號平西将軍六月辛酉鎮軍将軍張永領徐州<lb/>
刺史京師雨水丁卯遣殿中将軍檢行賜䘏以左軍将<lb/>
軍垣恭祖為梁南秦二州刺史秋七月己丑鎮北将軍<lb/>
南徐兖二州刺史桂陽王休範進號征北大将軍辛卯<lb/>
鎮軍将軍徐州刺史張永改為南兖州刺史丁酉以仇<lb/>
池太守楊僧副為北秦州刺史武都王壬寅以男子時<lb/>
朗之為北豫州刺史乙巳龍驤将軍劉道符平山陽辛<lb/>
亥又以義軍主鄭叔舉為北豫州刺史鎮軍将軍南兖<lb/>
<pb n="KR2a0016_WYG_008-10a"/>
州刺史張永復領徐州刺史甲寅復以冀州刺史崔道<lb/>
固為徐州刺史八月己邜司徒建安王休仁率衆軍大<lb/>
破賊斬偽尚書僕射袁顗進討江郢荆雍湘五州平定<lb/>
之晉安王子勛安陸王子綏臨海王子頊邵陵王子元<lb/>
並賜死同黨皆伏誅諸将軍帥封賞各有差甲申以䕶<lb/>
軍将軍永嘉王子仁為平南将軍湘州刺史九月乙酉<lb/>
曲赦江郢荆雍湘五州守宰不得離職壬辰驃騎大将<lb/>
軍豫州刺史山陽王休祐改為荆州刺史分豫州立南<lb/>
<pb n="KR2a0016_WYG_008-10b"/>
豫州癸巳六軍解嚴大赦天下賜民爵一級甲午以中<lb/>
軍将軍王景文為安南将軍江州刺史戊戌以車騎将<lb/>
軍江州刺史王𤣥謨為左光禄大夫開府儀同三司䕶<lb/>
軍将軍庚子以建安王休仁世子伯融為豫州刺史辛<lb/>
丑衛将軍巴陵王休若即本號為雍州刺史雍州刺史<lb/>
沈攸之為郢州刺史庚戌以太子左衞率建平王景素<lb/>
為南兖州刺史十月乙卯永嘉王子仁始安王子真淮<lb/>
南王子孟南平王子産廬陵王子輿松滋侯子房並賜<lb/>
<pb n="KR2a0016_WYG_008-11a"/>
死丁卯以郢州刺史沈攸之為中領軍與張永俱北討<lb/>
庚午以吴郡太守顧顗之為湘州刺史戊寅立皇子昱<lb/>
為皇太子曲赦揚徐二州以輔國将軍劉勔為廣州刺<lb/>
史左軍将軍張世為豫州刺史十一月甲申以安成太<lb/>
守劉襲為郢州刺史壬辰詔曰治崇簡易化疾繁侈遠<lb/>
闗隆替明著軌跡者也朕拯斯墜運屬此屯極仍之以<lb/>
凋耗因之以師旅而識昧前王務艱昔代俾夫舊賦既<lb/>
繁為費彌廣鑒寐萬務毎思𢎞革方欲緩繇優調愛民<lb/>
<pb n="KR2a0016_WYG_008-11b"/>
為先有司詳加寛惠更立科品其方物職貢各順土宜<lb/>
出獻納貢敬依時令凡諸蠧俗妨民之事趣末違本之<lb/>
業雕華靡麗竒器異技並嚴加裁斷務歸要實左右尚<lb/>
方御府諸署供御制造咸存儉約庶淳風至教㣲遵太<lb/>
古阜財興讓少敦季俗又詔曰矢機詢政立教之攸本<lb/>
舉賢聘逸𢎞化之所基故負鼎進䇿殷代以康釋釣作<lb/>
輔周祚斯乂朕甫承大業訓道未敷雖側席忠規竚夢<lb/>
巖築而良圖莫薦竒士弗聞永鑒通古無忘宵寐今藩<lb/>
<pb n="KR2a0016_WYG_008-12a"/>
隅克晏敷化維始屢懐存治實望箴闕王公卿尹羣僚<lb/>
庻官其有嘉謀直獻匡俗濟時咸切事陳奏無或依隐<lb/>
若乃林澤貞栖邱園耿潔博洽古今敦崇孝讓四方在<lb/>
任可明書搜揚具即以聞隨就褒立以建平王景素子<lb/>
延年為新安王以新除左光禄大夫開府儀同三司王<lb/>
𤣥謨為車騎将軍南豫州刺史丙申制使東土經荒流<lb/>
散並各還本蠲衆調二年十二月己未以尚書金部郎<lb/>
劉善明為冀州刺史乙丑詔曰近衆藩稱亂多染舋科<lb/>
<pb n="KR2a0016_WYG_008-12b"/>
或誠係本朝事縁逼迫混同證錮良以悵然夫天道尚<lb/>
仁德刑並用雷霆時至雲雨必解朕眷言静念思𢎞風<lb/>
澤凡應禁削皆從原蕩其文武堪能隨才銓用辛未以<lb/>
新除廣州刺史劉勔為益州刺史前巴西梓潼二郡太<lb/>
守費混為廣州刺史劉勔克壽陽豫州平辛巳以輔國<lb/>
将軍劉靈道為梁南秦二州刺史薛安都要引索虜張<lb/>
永沈攸之大敗於是遂失淮北四州及豫州淮西地<lb/>
三年春正月庚子以農役将興太官停宰牛癸卯曲赦<lb/>
<pb n="KR2a0016_WYG_008-13a"/>
豫南豫二州衞将軍巴陵王休若降號鎮西将軍閏月<lb/>
庚午京師大雨雪遣使巡行賑賜各有差戊寅以遊擊<lb/>
将軍垣閬為益州刺史二月甲申以御史中丞羊南為<lb/>
廣州刺史是日車駕為戰亡将士舉哀己丑以鎮西司<lb/>
馬劉亮為梁南秦二州刺史索虜寇汝隂太守張景逺<lb/>
擊破之丙申曲赦青冀二州三月丙子以尚書左僕射<lb/>
蔡興宗為安西将軍郢州刺史戊寅以冠軍将軍王𤣥<lb/>
載為徐州刺史寧朔将軍崔平為兖州刺史夏四月癸<lb/>
<pb n="KR2a0016_WYG_008-13b"/>
巳以前司州刺史鄭黑為司州刺史乙未冠軍将軍北<lb/>
秦州刺史楊僧嗣進號征西将軍庚子立桂陽王休範<lb/>
第二子德副為廬陵王立侍中劉韞第二子銑為南豐<lb/>
王丙午安西将軍蔡興宗降號平西將軍五月丙辰宣<lb/>
太后崇寧陵禁内墳屋瘞遷徙者給葬直蠲復家丁戊<lb/>
午以車騎将軍南豫州刺史王𤣥謨為左光禄大夫開<lb/>
府儀同三司辛酉罷南豫州并豫州壬戌以太子詹事<lb/>
袁粲為尚書僕射六月乙酉以侍中劉韞為湘州刺史<lb/>
<pb n="KR2a0016_WYG_008-14a"/>
秋七月壬子以左光禄大夫開府儀同三司王𤣥謨為<lb/>
特進左光禄大夫䕶軍将軍薛安都子伯令略據雍州<lb/>
四郡刺史巴陵王休若討斬之八月丁酉詔曰古者衡<lb/>
虞置制蝝蚳不收川澤産育登噐進御所以繁阜民財<lb/>
養遂生德頃啇販逐末競早爭新折未實之果收豪家<lb/>
之利籠非膳之翼為戲童之資豈所以還風尚本捐華<lb/>
務實宜修道布仁以革斯蠧自今鱗介羽毛肴核衆品<lb/>
非時月可採噐味所須可一皆禁斷嚴為科制壬寅以<lb/>
<pb n="KR2a0016_WYG_008-14b"/>
中領軍沈攸之行南兖州刺史率衆北討癸卯詔曰法<lb/>
網之用期世而行寛惠之道因時而布况朕尚德戡亂<lb/>
依仁馭俗宜每就𢎞簡以隆至治而頻罹兵革繇賦未<lb/>
休軍民巧偽興事甚多蹈刑入憲諒非一科至乃假名<lb/>
戎伍竊爵私庭因戰散亡託懼逃役且往諸淪逼雖經<lb/>
累宥逋竄之黨猶為實繁宵言永懐良兼矜疚思所以<lb/>
重播至澤覃被區宇可大赦天下加新除左光禄大夫<lb/>
王𤣥謨車騎将軍丙午遣吏部尚書褚淵慰勞緣淮将<lb/>
<pb n="KR2a0016_WYG_008-15a"/>
帥隨宜量賜戊申以新除右衞将軍劉勔為豫州刺史<lb/>
九月癸丑鎮西將軍雍州刺史巴陵王休若進號衛将<lb/>
軍平西将軍郢州刺史蔡興宗進號安西將軍乙卯以<lb/>
越騎校尉周寧民為兖州刺史戊午以皇后六宫以下<lb/>
雜衣千領金釵千枚班賜北征将士庚申前将軍兼冀<lb/>
州刺史崔道固進號平北將軍甲子曲赦徐兖青冀四<lb/>
州冬十月壬午改封新安王延年為始平王戊子芮芮<lb/>
國遣使獻方物辛丑復郡縣公田鎮西大将軍西秦河<lb/>
<pb n="KR2a0016_WYG_008-15b"/>
二州刺史吐谷渾拾寅進號征西大将軍十一月立建<lb/>
安王休仁第二子伯猷為江夏王改封義陽王昶為晉<lb/>
熙王乙卯分徐州置東徐州以輔國將軍張讜為刺史<lb/>
高麗國百濟國遣使獻方物十二月庚辰以寧朔将軍<lb/>
劉休賔為兖州刺史<lb/>
四年春正月己未車駕親祠南郊大赦天下庚午衞将<lb/>
軍巴陵王休若降號左将軍乙亥零陵王司馬朂薨二<lb/>
月辛丑以前龍驤将軍常珍竒為平北将軍司州刺史<lb/>
<pb n="KR2a0016_WYG_008-16a"/>
珍竒子超越為北冀州刺史乙巳右光禄大夫車騎將<lb/>
軍䕶軍将軍王𤣥謨薨三月己未以游擊将軍劉懐珍<lb/>
為東徐州刺史戊辰以軍司馬劉靈遺為梁南秦二州<lb/>
刺史譙南太守孫奉伯為交州刺史交州人李長仁據<lb/>
州叛妖賊攻廣州殺刺史羊南龍驤将軍陳伯紹討平<lb/>
之夏四月己卯復减郡縣田租之半東海王褘改封廬<lb/>
江王山陽王休祐改封晋平王改晉安郡為晉平郡辛<lb/>
丑芮芮國及河南王並遣使獻方物甲辰以豫章太守<lb/>
<pb n="KR2a0016_WYG_008-16b"/>
張辯為廣州刺史五月乙未曲赦廣州癸亥以行雝州<lb/>
刺史巴陵王休若行湘州刺史㑹稽太守張永為雝州<lb/>
刺史湘州刺史劉韞為南兖州刺史秋七月乙巳朔以<lb/>
吴郡太守王琨為中領軍丙辰始平王延年薨己未以<lb/>
侍中劉襲為中護軍庚申以驍騎將軍齊王為南兖州<lb/>
刺史八月戊子以南康相劉勃為交州刺史辛卯分青<lb/>
州置東青州以輔國将軍沈文靖為東青州刺史丁酉<lb/>
安南将軍江州刺史王景文進號鎮南将軍九月丙辰<lb/>
<pb n="KR2a0016_WYG_008-17a"/>
以驃騎長史張悦為雝州刺史戊辰詔曰夫愆有小大<lb/>
憲隨寛猛故五刑殊用三典異施而降辟次網便暨鉗<lb/>
撻求之法科差品滋逺朕務存欽䘏每有矜貸尋剏制<lb/>
科罪輕重同之大辟即事原情未為詳衷自今凡竊執<lb/>
官仗拒戰邏司或攻剽亭寺及害吏民者凡此諸條悉<lb/>
依舊制五人以下相逼奪者可特賜黥刖投畀四逺仍<lb/>
用代殺方古為優全命長户施同造物庶簡惠之化有<lb/>
孚羣萌好生之德無漏幽品庚午曲赦揚南徐兖豫四<lb/>
<pb n="KR2a0016_WYG_008-17b"/>
州冬十月癸酉朔日有蝕之發諸州兵北討南康建安<lb/>
安成宣城四郡昔不同南逆並不在徴發之例甲戌割<lb/>
揚州之義興郡屬南徐州<lb/>
五年春正月癸亥車駕躬耕籍田大赦天下賜力田爵<lb/>
一級二月丙申分豫州揚州立南豫州以太尉廬江王<lb/>
褘為車騎将軍開府儀同三司南豫州刺史三月乙卯<lb/>
於南豫州立南義陽郡丙寅車駕幸中堂聼訟己巳河<lb/>
南王遣使獻方物夏四月辛未割雝州隨郡屬郢州乙<lb/>
<pb n="KR2a0016_WYG_008-18a"/>
酉割豫州義陽郡屬郢州郢州西陽郡屬豫州戊子以<lb/>
寧朔将軍崔公烈為兖州刺史戊戌新除給事黄門侍<lb/>
郎杜幼文為梁南秦二州刺史六月辛未晉平王休祐<lb/>
子宣曜為南平王壬申以安西将軍郢州刺史蔡興宗<lb/>
為鎮東将軍癸酉以左衛将軍沈攸之為郢州刺史以<lb/>
軍興已來百官斷俸並給生食丁丑車騎将軍南豫州<lb/>
刺史廬江王褘免官爵戊寅以左將軍行湘州刺史巴<lb/>
陵王休若為征南将軍湘州刺史壬午罷南豫州丙戌<lb/>
<pb n="KR2a0016_WYG_008-18b"/>
以新除給事黄門侍郎劉亮為益州刺史秋七月己酉<lb/>
以輔國将軍王亮為徐州刺史東莞太守陳伯紹為交<lb/>
州刺史甲寅以山陽太守李靈謙為兖州刺史壬戌改<lb/>
輔國将軍為輔師將軍八月己丑以右将軍行豫州刺<lb/>
史劉勔為平西将軍豫州刺史壬辰以海陵太守劉崇<lb/>
智為冀州刺史九月甲寅立長沙王纂子延之為始平<lb/>
王戊午中領軍王琨遷職己未詔曰夫箕潁之操振古<lb/>
所貴沖素之風哲王攸重朕屬横流之㑹接難晦之辰<lb/>
<pb n="KR2a0016_WYG_008-19a"/>
龕暴剪亂日不暇給今雖闗隴猶靄區縣澄氛偃武修<lb/>
文於是乎在思崇廉恥用静馳薄固已物色載懐寝興<lb/>
竚歎其有貞栖隐約自事衡樊鑿坯遺榮負釣辭聘志<lb/>
恬江海行髙塵俗者在所精加搜括時以名聞將賁園<lb/>
矜德茂昭厥禮羣司各舉所知以時授爵乙丑以新除<lb/>
平西将軍豫州刺史劉勔為中領軍冬十月丁卯朔日<lb/>
有蝕之十一月丁未索虜遣使獻方物閏月戊子驃騎<lb/>
大将軍荆州刺史晉平王休祐以本號為南徐州刺史<lb/>
<pb n="KR2a0016_WYG_008-19b"/>
征南将軍湘州刺史巴陵王休若為征西将軍荆州刺<lb/>
史輔師將軍孟陽為兖州刺史義陽太守呂安國為司<lb/>
州刺史十二月戊戌司徒建安王休仁解揚州刺史己<lb/>
未以征北大將軍南徐州刺史桂陽王休範為中書監<lb/>
左將軍揚州刺史吴興太守建平王景素為湘州刺史<lb/>
輔師將軍建安王世子融為廣州刺史庚申分荆益州<lb/>
五郡置三巴校尉<lb/>
六年春正月乙亥初制間二年一祭南郊間一年一祭<lb/>
<pb n="KR2a0016_WYG_008-20a"/>
明堂二月壬寅司徒建安王休仁為太尉領司徒癸丑<lb/>
皇太子納妃甲寅大赦天下巧注從軍不在赦例班賜<lb/>
各有差三月乙亥中䕶軍劉襲卒丁丑以太子詹事張<lb/>
永為䕶軍將軍夏四月癸亥立第六皇子爕為晉熈王<lb/>
五月丁丑以前軍將軍陳𦙍宗為徐州刺史丁亥以冠<lb/>
軍將軍吐谷渾拾䖍為平西將軍戊子奉朝請孔玉為<lb/>
寧州刺史六月己亥以第五皇子智井繼東平沖王休<lb/>
倩庚子以侍中劉韞為撫軍將軍雍州刺史前將軍郢<lb/>
<pb n="KR2a0016_WYG_008-20b"/>
州刺史沈攸之進號鎮軍將軍揚州刺史桂陽王休範<lb/>
為征南大將軍江州刺史癸卯以鎮南將軍江州刺史<lb/>
王景文為尚書左僕射揚州刺史尚書僕射袁粲為尚<lb/>
書右僕射己未改臨賀郡為臨慶郡追改東平王休倩<lb/>
為臨慶沖王七月丙戌第五皇子智井薨九月乙丑中<lb/>
領軍劉勔加平北將軍戊寅立總明觀徴學士以充之<lb/>
置東觀祭酒癸未以第八皇子智渙繼臨慶沖王休倩<lb/>
冬十月辛卯立第九皇子贊為武陵王乙巳以前右軍<lb/>
<pb n="KR2a0016_WYG_008-21a"/>
馬詵為北雍州刺史己酉車駕幸東堂聽訟十一月己<lb/>
巳髙麗國遣使獻方物十二月癸巳以邉難未息制父<lb/>
母陷異域悉使婚宦戊戌以始興郡為宋安郡丙辰䕶<lb/>
軍將軍張永遷職<lb/>
七年春正月甲戌置散騎奏舉郎二月癸巳征南大將<lb/>
軍荆州刺史巴陵王休若進號征西大將軍開府儀同<lb/>
三司戊戌置百梁隴蘇永寧安昌富昌南流郡又分廣<lb/>
交州三郡合九郡立越州己亥以前將軍劉康為平東<lb/>
<pb n="KR2a0016_WYG_008-21b"/>
將軍妖寇宋逸攻合肥殺汝陰太守王穆之郡縣討平<lb/>
之甲寅驃騎大將軍開府儀同三司南徐州刺史晉平<lb/>
王休祐薨戊午以征西大将軍荆州刺史巴陵王休若<lb/>
為征北大將軍南徐州刺史湘州刺史建平王景素為<lb/>
荆州刺史三月辛酉索虜遣使獻方物壬戌芮芮國遣<lb/>
使奉獻夏四月辛丑減天下死罪一等凡敇繫悉遣之<lb/>
甲辰於南兖州置新平郡癸丑金紫光禄大夫張永領<lb/>
䕶軍五月戊午司徒建安王休仁有罪自殺辛酉以寧<lb/>
<pb n="KR2a0016_WYG_008-22a"/>
朔長史孫超之為廣州刺史尚書左僕射揚州刺史王<lb/>
景文以刺史領中書監庚午以尚書右僕射袁粲為尚<lb/>
書令新除吏部尚書褚淵為尚書左僕射辛未監吴郡<lb/>
王僧䖍行湘州刺史丙戌追免晉平王休祐為庶人六<lb/>
月丁酉以征南大將軍江州刺史桂陽王休範為驃騎<lb/>
大將軍南徐州刺史征北大將軍巴陵王休若為車騎<lb/>
大將軍江州刺史甲辰芮芮國遣使獻方物秋七月丁<lb/>
巳罷散騎奏舉郎乙丑新除車騎大將軍江州刺史巴<lb/>
<pb n="KR2a0016_WYG_008-22b"/>
陵王休若薨桂陽王休範以新除驃騎大將軍還為江<lb/>
州庚午以第三皇子準為撫軍将軍辛未以太子詹事<lb/>
劉秉為南徐州刺史戊寅以寧朔將軍沈懐明為南兖<lb/>
州刺史乙酉於冀州置西海郡八月戊子第八皇子躋<lb/>
繼江夏文獻王義恭庚寅以疾愈大赦天下冀州刺史<lb/>
劉崇智加靑州刺史戊戌立第三皇子準為安成王九<lb/>
月辛未以越騎校尉周寧民為徐州刺史冬十月戊午<lb/>
百濟國遣使獻方物十二月丁酉分豫州南兖州立南<lb/>
<pb n="KR2a0016_WYG_008-23a"/>
豫州以歴陽太守王𤣥載為南豫州刺史<lb/>
泰豫元年春正月甲寅朔上有疾不朝㑹以疾患未痊<lb/>
故改元賜孤老貧疾粟帛各有差戊午皇太子㑹萬國<lb/>
於東宮并受貢計二月辛丑以給事黄門侍郎王瞻為<lb/>
司州刺史三月癸丑朔林邑國遣使獻方物己未中書<lb/>
監揚州刺史王景文卒夏四月辛卯以撫軍司馬蔡那<lb/>
為益州刺史癸巳以右衞将軍張興為雍州刺史己亥<lb/>
上大漸驃騎大将軍江州刺史桂陽王休範進位司空<lb/>
<pb n="KR2a0016_WYG_008-23b"/>
尚書右僕射褚淵為䕶軍将軍中領軍劉勔加尚書右<lb/>
僕射鎮東将軍蔡興宗為征西将軍開府儀同三司荆<lb/>
州刺史鎮軍将軍郢州刺史沈攸之進號安西将軍詔<lb/>
曰朕自臨御億兆仍屬戎寇雖每存𢎞化而惠弗覃逺<lb/>
軍國凋弊刑訟未息今大漸維危載深矜歎可緩徭優<lb/>
調去繁就約因改之宜詳有簡衷務以愛民為先以宣<lb/>
朕遺意袁粲褚淵劉勔蔡興宗沈攸之同被顧命是日<lb/>
上崩于景福殿時年三十四五月戊寅葬臨沂縣莫府<lb/>
<pb n="KR2a0016_WYG_008-24a"/>
山髙寧陵帝少而和令風姿端雅早失所生養於太后<lb/>
宮内大明世諸弟多被猜忌唯上見親常侍路太后醫<lb/>
藥好讀書愛文義在藩時撰江左以來文章志又續衞<lb/>
瓘所注論語二卷行於世及即大位四方反叛以寛仁<lb/>
待物諸軍帥有父兄子弟同逆者並授以禁兵委任不<lb/>
易故衆為之用莫不盡力平定天下逆黨多被全其有<lb/>
才能者並見授用有如舊臣才學之士多䝉引進參侍<lb/>
文籍應對左右於華林園芳堂講周易常自臨聽末年<lb/>
<pb n="KR2a0016_WYG_008-24b"/>
好鬼神多忌諱言語文書有禍敗凶喪及疑似之言應<lb/>
回避者數百千品有犯必加辠戮改騧邉為𤓰亦以騧<lb/>
字似禍字故也以南苑借張永云且給二百年期訖更<lb/>
啓其事類皆如此宣陽門民間謂之白門上以白門之<lb/>
名不祥甚諱之尚書右丞江謐嘗誤犯上變色曰白汝<lb/>
家門謐稽顙謝乆之方釋太后停屍漆牀先出東宮上<lb/>
嘗幸宮見之怒甚免中庶子官職局以之坐者數十人<lb/>
内外常慮犯觸人不自保宮内禁忌尤甚移牀治壁必<lb/>
<pb n="KR2a0016_WYG_008-25a"/>
先祭土神使文士為文詞祝䇿如大祭饗泰始泰豫之<lb/>
際更忍虐好殺左右失㫖忤意往往有斮刳斷截者時<lb/>
經略淮泗軍旅不息荒弊積乆府藏空竭内外百官並<lb/>
日料禄奉而上奢費過度務為彫侈每所造制必為正<lb/>
御三十副御次副又各三十須一物輙造九十枚天下<lb/>
騷然民不堪命其餘事迹别見衆篇親近䜛慝剪落皇<lb/>
枝宋氏之業自此衰矣<lb/>
史臣曰聖人立法垂制所以必稱先王盖由遺訓餘風<lb/>
<pb n="KR2a0016_WYG_008-25b"/>
足以貽之來世也太祖負扆南面實有君人之懿焉經<lb/>
國之義雖𢎞而隆家之道不足彭城王照不窺古本無<lb/>
卓爾之姿徒見昆弟之義未識君臣之禮冀以此家情<lb/>
行之國道主猜而猶犯恩薄而未悟致以呵訓之㣲行<lb/>
遂成滅親之大禍開端樹隙垂之後人雖天倫之重義<lb/>
殊凡戚而中人以下情由恩變至於易衣而出分苦而<lb/>
食與夫别宮異門形疎事隔者宜有降矣太宗因易隙<lb/>
之情據己行之典剪落洪枝顧不待慮既而本根無庇<lb/>
<pb n="KR2a0016_WYG_008-26a"/>
幼主孤立神噐以勢弱傾移靈命隨樂推回改斯盖履<lb/>
霜有漸堅冰自至所從來逺也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八<lb/>
<pb n="KR2a0016_WYG_008-27a"/>
　宋書卷八考證<lb/>
明帝紀以尚書左僕射王景文為尚書僕射○南史無<lb/>
　尚書左僕射五字考前廢帝紀及王景文傳當云以<lb/>
　尚書右僕射王景文為尚書左僕射<lb/>
晉安王子勛舉兵反鎮軍長史鄧琬為其謀主○鄧琬<lb/>
　諸本皆作劉琬<hi>臣承蒼</hi>按子勛傳及鄧琬傳為子勛<lb/>
　謀主乃鎮軍長史鄧琬並無劉琬之名今從南史改<lb/>
　正<lb/>
<pb n="KR2a0016_WYG_008-27b"/>
尚書僕射王景文父憂去職○下文蔡興宗為尚書左<lb/>
　僕射此尚書下亦當有左字<lb/>
以仇池太守楊僧副為北秦州刺史武都王○僧副南<lb/>
　史作僧嗣<hi>臣承蒼</hi>按氐胡傳泰始二年所封正是僧<lb/>
　嗣乃元和之從弟也當從南史<lb/>
以吴郡太守顧顗之為湘州刺史○列傳載顗之事多<lb/>
　作顗之<hi>臣承蒼</hi>按顗覬二字音義各殊晉周顗字伯<lb/>
　仁覬之亦字偉仁似當以顗為是而本傳作覬通鑑<lb/>
<pb n="KR2a0016_WYG_008-28a"/>
　從之或又作凱作愷未知孰是並著之以俟考者<lb/>
左軍将軍張世為豫州刺史○<hi>臣承蒼</hi>按張興世本單<lb/>
　名世太宗益為興世此在泰始二年尚未益興字故<lb/>
　仍書原名<lb/>
立桂陽王休範第二子德副為廬陵王○桂陽王傳休<lb/>
　範第三子名德嗣今作德副誤也封廬陵王事傳不<lb/>
　載<lb/>
立侍中劉韞第二子銑為南豐王○南史稱劉韜第三<lb/>
<pb n="KR2a0016_WYG_008-28b"/>
　子誤<lb/>
以右衛将軍張興為雍州刺史○<hi>臣承蒼</hi>按張興事他<lb/>
　處不見張興世傳興世於泰始五年轉左衛将軍泰<lb/>
　豫元年為雍州刺史與此紀合其為誤脫世字無疑<lb/>
　<lb/>
　<lb/>
　<lb/>
　宋書卷八考證<lb/>
</p>
<p>
</p>
  </div>
<div>
<head>宋書卷九</head> <lb/>
    <p>
<pb n="KR2a0016_WYG_009-1a"/>
欽定四庫全書<lb/>
　宋書卷九<lb/>
　　梁　　　　沈　　　　約　　　　撰<lb/>
　本紀第九<lb/>
　　後廢帝<lb/>
廢帝諱昱字德融小字慧震明帝長子也大明七年正<lb/>
月辛丑生於衛尉府太宗諸子在孕皆以周易筮之即<lb/>
以所得之卦為小字故帝字慧震其餘皇子亦如之泰<lb/>
<pb n="KR2a0016_WYG_009-1b"/>
始二年立為皇太子三年始制太子改名昱安車乗象<lb/>
輅六年出東宫又制太子元正朝賀服衮冕九章衣泰<lb/>
豫元年四月己亥太宗崩庚子太子即皇帝位大赦天<lb/>
下尚書令袁粲護軍將軍褚淵共輔朝政乙巳以護軍<lb/>
將軍張永為右光祿大夫撫軍將軍安成王為揚州刺<lb/>
史己酉特進右光祿大夫劉遵考改為左光祿大夫五<lb/>
月丁巳以吳興太守張岱為益州刺史戊辰緣江戍兵<lb/>
老疾者悉聽還班劔依舊入殿六月壬辰詔曰夫興王<lb/>
<pb n="KR2a0016_WYG_009-2a"/>
經制實先民隐方求廣教刑於四維朕以㷀𦕈夙膺寶<lb/>
歷永言民政未接聽覽眷言乃顧無忘鑒寐可遣大使<lb/>
分行四方觀採風謠問其疾苦有咈民法不便俗者悉<lb/>
各條奏若守宰威恩可紀廉勤允著依事騰聞如獄訟<lb/>
誣枉識事紕繆惰公存私害民利己者無或隐昧廣納<lb/>
芻輿之議博求獻藝之規巡省之道務令精洽深簡行<lb/>
識俾若朕親覽焉又詔曰夫寢夢期賢往誥垂羙物色<lb/>
求良前書稱盛朕以冲昧嗣膺寶業思仰述聖猷勉𢎞<lb/>
<pb n="KR2a0016_WYG_009-2b"/>
政道興言多士常想得人可普下牧守廣加搜採其有<lb/>
孝友聞族義讓光閭或匿名屠釣隐身耕牧足以整厲<lb/>
澆風扶益淳化者凡厥一善咸無遺逸虛輪佇帛俟聞<lb/>
嘉薦京師雨水詔賑䘏二縣貧民乙巳尊皇后曰皇太<lb/>
后立皇后江氏秋七月戊辰崇拜帝所生陳貴妃為皇<lb/>
太妃閏月丁亥罷宋安郡還屬廣興己丑割南豫州南<lb/>
汝陰郡屬西豫州西豫州廬江郡屬豫州甲辰以新除<lb/>
征西將軍開府儀同三司荆州刺史蔡興宗為中書監<lb/>
<pb n="KR2a0016_WYG_009-3a"/>
光祿大夫安西將軍郢州刺史沈攸之為鎮西將軍荆<lb/>
州刺史南徐州刺史劉秉為平西將軍郢州刺史新除<lb/>
太常建平王景素為鎮軍將軍南徐州刺史八月戊午<lb/>
新除中書監左光祿大夫開府儀同三司蔡興宗薨冬<lb/>
十月辛卯撫軍將軍劉韞有罪免官辛未護軍將軍褚<lb/>
淵母憂去職十一月己亥新除平西將軍郢州刺史劉<lb/>
秉為尚書左僕射辛丑護軍將軍褚淵還攝本任芮芮<lb/>
國髙麗國遣使獻方物十二月索虜㓂義陽丁巳司州<lb/>
<pb n="KR2a0016_WYG_009-3b"/>
刺史王瞻擊破之<lb/>
元徽元年春正月戊寅朔改元大赦天下壬寅詔曰夫<lb/>
緩法昭恩裁風茂典蠲憲貸眚訓俗彜義朕臨馭宸樞<lb/>
夤制氓㝢式存寛簡思孚矜惠今開元肆宥萬品惟新<lb/>
凡兹流斥宜均𢎞洗自元年以前貽罪徙放者悉聽還<lb/>
本土二月乙亥以晉熙王燮為郢州刺史三月丙申以<lb/>
撫軍長史何恢為廣州刺史婆利國遣使獻方物戊戌<lb/>
以前淮南太守劉靈遺為南豫州刺史夏五月辛卯以<lb/>
<pb n="KR2a0016_WYG_009-4a"/>
輔師將軍李安民為司州刺史丙申河南王遣使獻方<lb/>
物六月壬子以越州刺史陳伯紹為交州刺史乙卯特<lb/>
進左光祿大夫劉遵考卒夀陽大水己未遣殿中將軍<lb/>
賑䘏慰勞丙寅以左軍將軍孟次陽為兖州刺史秋七<lb/>
月丁丑散騎常侍顧長康長水校尉何翌之表上所撰<lb/>
諫林上自虞舜下及晉武凡十二卷八月辛亥詔曰分<lb/>
方正俗著自虞册川谷異制煥乎姬典故井遂有辨閭<lb/>
伍無雜用能七教克宣八政斯序雖綿代殊軌㳂革異<lb/>
<pb n="KR2a0016_WYG_009-4b"/>
儀或民懷遷俗或國尚興徙漢陽列燕代之豪闗西熾<lb/>
齊楚之族並通籍新邑即居成舊洎金行委御禮樂南<lb/>
移中州黎庻襁負揚越聖武造運道一閎區貽長世之<lb/>
規申土斷之制而夷險相因盈晦逓襲嵗饉凋流戎役<lb/>
惰散違鄉寓境漸至繁積宜式遵鴻軌以為永憲庻阜<lb/>
俗昌民反風定保夷胥山之險澄瀚海之波括河圗於<lb/>
九服振玉軔於五都矣秘書丞王儉表上所撰七志三<lb/>
十卷京師旱甲寅詔曰比亢序愆度留熏燿晷有傷秋<lb/>
<pb n="KR2a0016_WYG_009-5a"/>
稼方貽民瘼朕以眇疚未𢎞政道囹圄尚繁枉滯猶積<lb/>
夕厲晨矜每惻于懷尚書令可與執法以下就訊衆獄<lb/>
使寃訟洗遂困弊昭蘇頒下州郡咸令無壅癸亥鎮軍<lb/>
將軍南徐州刺史建平王景素進號鎮北將軍庚午陳<lb/>
留王曹銑薨九月壬午詔曰國賦氓税蓋有恒品往屬<lb/>
戎難務先軍實徴課之宜或乖昔准湘江二州糧運偏<lb/>
積調役既繁庻徒彌擾因循權政容有未革民單力弊<lb/>
歲月愈甚永言矜歎情兼宵寐可遣使到所明加詳察<lb/>
<pb n="KR2a0016_WYG_009-5b"/>
其輸違舊令役非公限者並即蠲改具條以聞丁亥立<lb/>
衡陽王嶷子伯玉為南平王冬十月壬子以撫軍司馬<lb/>
王𤣥載為梁南秦二州刺史癸酉割南兖州之鍾離豫<lb/>
州之馬頭又分秦郡梁郡歷陽置新昌郡立徐州十一<lb/>
月丙子以散騎常侍垣閎為徐州刺史丁丑尚書令袁<lb/>
粲母喪去職十二月癸卯朔日有蝕之乙巳司空江州<lb/>
刺史桂陽王休範進位太尉尚書令袁粲還攝本任加<lb/>
號衛將軍癸亥立前建安王世子伯融為始安縣王丙<lb/>
<pb n="KR2a0016_WYG_009-6a"/>
寅河南王遣使獻方物<lb/>
二年春正月庚子以右光祿大夫張永為征北將軍南<lb/>
兖州刺史二月己巳加護軍將軍褚淵中軍將軍三月<lb/>
癸酉以左衞將軍王寛為南豫州刺史夏四月癸亥詔<lb/>
曰頃列爵叙勲銓榮酬義條流積廣又各淹闕歲往事<lb/>
留理至逋壅在所參差多違甄飭賞未均洽每疚厥心<lb/>
可悉依舊准並下注職五月壬子太尉江州刺史桂陽<lb/>
王休範舉兵反庚寅内外戒嚴加中領軍劉勔鎮軍將<lb/>
<pb n="KR2a0016_WYG_009-6b"/>
軍加右衞將軍齊王平南將軍前鋒南討出屯新亭征<lb/>
北將軍張永屯白下前南兖州刺史沈懷明戍石頭衞<lb/>
將軍袁粲中軍將軍褚淵入衞殿省壬辰賊奄至攻新<lb/>
亭壘齊王拒擊大破之越騎校尉張敬兒斬休範賊黨<lb/>
杜黒蠡丁文豪分軍向朱雀航劉勔拒賊敗績力戰死<lb/>
之右軍將軍王道隆奔走遇害張永潰於白下沈懷明<lb/>
自石頭奔散戊午撫軍典籖茅恬開東府納賊賊入屯<lb/>
中堂羽林監陳顯達擊大破之丙申張敬兒等破賊於<lb/>
<pb n="KR2a0016_WYG_009-7a"/>
宜陽門莊嚴寺小市進平東府城梟擒羣賊賞賜封爵<lb/>
各有差丁酉詔京邑二縣埋藏所殺賊并戰亡者復同<lb/>
京城是日解嚴大赦天下文武賜位一等戊戌原除江<lb/>
州逋債其有課非常調役為民蠧者悉皆蠲停詔曰頃<lb/>
國賦多騫公儲罕給近治戎雖淺而軍費已多廩藏虛<lb/>
罄難用馭逺宜矯革淫長務在節儉其供奉服御悉就<lb/>
減撤雕文靡麗廢而勿脩凡諸游費一皆禁斷外可詳<lb/>
為科格荆州刺史沈攸之南徐州刺史建平王景素郢<lb/>
<pb n="KR2a0016_WYG_009-7b"/>
州刺史晉熙王燮湘州刺史王僧䖍雍州刺史張興世<lb/>
並舉義兵赴京師己亥以第七皇弟友為江州刺史芮<lb/>
芮國遣使獻方物六月庚子以平南將軍齊王為中領<lb/>
軍鎮軍將軍南兖州刺史癸卯晉熙王燮遣軍尅尋陽<lb/>
江州平戊申以淮南太守任農夫為豫州刺史右將軍<lb/>
南豫州刺史王寛進號平西將軍壬戍改輔師將軍還<lb/>
為輔國秋七月庚辰立第七皇弟友為邵陵王辛巳以<lb/>
撫軍司馬孟次陽為兖州刺史乙酉鎮西將軍荆州刺<lb/>
<pb n="KR2a0016_WYG_009-8a"/>
史沈攸之進號征西大將軍鎮北將軍徐州刺史建平<lb/>
王景素進號征北將軍並開府儀同三司征虜將軍郢<lb/>
州刺史晉熙王燮進號安西將軍前將軍湘州刺史王<lb/>
僧䖍進號平南將軍八月辛酉以征虜行參軍劉延祖<lb/>
為寧州刺史九月壬辰以遊擊將軍吕安國為兖州刺<lb/>
史丁酉以尚書令新除衞将軍袁粲為中書監即本號<lb/>
開府儀同三司領司徒加護軍将軍褚淵尚書令撫軍<lb/>
将軍揚州刺史安成王進號車騎将軍冬十月庚申以<lb/>
<pb n="KR2a0016_WYG_009-8b"/>
新除侍中王蕰為湘州刺史甲子以遊擊将軍陳顯達<lb/>
為廣州刺史十一月丙戌御加元服大赦天下賜民男<lb/>
子爵一級為父後及三老孝悌力田者爵二級鰥寡孤<lb/>
獨篤癃不能自存者榖五斛年八十以上加帛一匹大<lb/>
酺五日賜王公以下各有差十二月癸亥立第八皇弟<lb/>
躋為江夏王第九皇弟贊為武陵王<lb/>
三年春正月辛巳車駕親祠南郊明堂三月丙寅河南<lb/>
王遣使獻方物己巳以車騎將軍張敬兒為雍州刺史<lb/>
<pb n="KR2a0016_WYG_009-9a"/>
其日京師大水遣尚書郎官長檢行賑賜閏月戊戌詔<lb/>
曰頃民俗滋弊國度未殷嵗時屢騫編户不給且邉虞<lb/>
尚警傜費彌繁永言夕惕寝興增疚思𢎞豐耗之制以<lb/>
惇約素之風庻偫蓄拯民以康治道大官珍膳御府麗<lb/>
服諸所供擬一皆減撤可詳為其格務從簡衷夏四月<lb/>
遣尚書郎到諸州檢括民户窮老尤貧者蠲除課調丁<lb/>
壮猶有生業隨宜寛申貲財足以充限者督令洗畢丙<lb/>
戌車駕幸中堂聽訟六月癸未北國使至兼司徒袁粲<lb/>
<pb n="KR2a0016_WYG_009-9b"/>
尚書令褚淵並固譲秋七月庚戌以粲為尚書令壬戌<lb/>
以給事黄門侍郎劉懐珍為豫州刺史八月庚子加護<lb/>
軍將軍褚淵中書監九月丙辰征西大将軍河南王吐<lb/>
谷渾拾寅進號車騎大将軍冬十月丙戌髙麗國遣使<lb/>
獻方物十二月乙丑以冠軍將軍姚道和為司州刺史<lb/>
四年春正月己亥車駕躬耕籍田大赦天下賜力田爵<lb/>
一級貸貧民糧種壬子以梁南秦二州刺史王𤣥載為<lb/>
益州刺史二月壬戌以歩兵校尉范栢年為梁南秦二<lb/>
<pb n="KR2a0016_WYG_009-10a"/>
州刺史丁卯加金紫光祿大夫王琨特進夏五月以寧<lb/>
朔将軍武都王楊文度為北秦州刺史乙未尚書右丞<lb/>
虞玩之表陳時事曰天府虛散垂三十年江荆諸州税<lb/>
調本少自頃以來軍募多乏其榖帛所入折供文武豫<lb/>
兖司徐開口待哺西北戎將裸身求衣委輸京都益為<lb/>
寡薄天府所資唯有淮海民荒財單不及曩日而國度<lb/>
引費四倍元嘉二衞臺坊人力五不餘一都水材官朽<lb/>
散十不兩存備豫都庫材竹俱盡東西二<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>塼瓦雙匱<lb/>
<pb n="KR2a0016_WYG_009-10b"/>
敇令給賜悉仰交市尚書省舎日就傾頽第宅府署類<lb/>
多穿毁視不遑救知不暇及尋所入定調用恒不周既<lb/>
無儲畜理至空盡積弊累耗鍾於今日昔嵗奉敕課以<lb/>
揚徐衆逋凡入米榖六十萬斛錢五千餘萬布絹五萬<lb/>
匹雜物在外賴此相贍故得推移即今所懸轉多興用<lb/>
漸廣深懼供奉頓闕軍器輟功将士飢怨百官騫祿署<lb/>
府謝雕麗之器土木停緹紫之容國戚無以贍勲求無<lb/>
以給如愚管所慮不月則嵗矣經國逺謀臣所不敢言<lb/>
<pb n="KR2a0016_WYG_009-11a"/>
朝夕祗勤心存於匪懈起伏震遽事屬冐聞伏願陛下<lb/>
留須臾之鑒垂永代之計發不世之詔施必行之典則<lb/>
氓祗齊懽髙卑同泰帝優詔答之庚戌以驍騎将軍曹<lb/>
欣之為徐州刺史六月乙亥加鎮軍將軍齊王尚書左<lb/>
僕射秋七月戊子征北将軍南徐州刺史建平王景素<lb/>
據京城反己丑内外纂嚴遣驍騎將軍任農夫領軍将<lb/>
軍黄回北討鎮軍将軍齊王總統衆軍曲赦南徐州始<lb/>
安王伯融都鄉侯伯猷賜死辛卯豫州刺史段佛榮綂<lb/>
<pb n="KR2a0016_WYG_009-11b"/>
前鋒馬歩衆軍甲午軍主左軍将軍張保戰敗見殺黄<lb/>
回等至京城與景素諸軍戰連破之乙未尅京城斬景<lb/>
素同逆皆伏誅其日解嚴丙申大赦天下封賞各有差<lb/>
原京邑二縣元年以前逋調辛丑以武陵王贊為南徐<lb/>
州刺史八月丁卯立第十皇弟翽為南陽王第十一皇<lb/>
弟嵩為新興王第十二皇弟禧為始建王庚午以給事<lb/>
黄門侍郎阮佃夫為南豫州刺史乙酉以行青冀二州<lb/>
刺史劉善眀為青冀二州刺史九月丁亥割郢州之隨<lb/>
<pb n="KR2a0016_WYG_009-12a"/>
郡屬司州戊子驍騎将軍髙道慶有罪賜死己丑車騎<lb/>
将軍揚州刺史安成王進號驃騎大将軍開府儀同三<lb/>
司安西将軍郢州刺史晉熙王燮進號征西将軍冬十<lb/>
月辛酉以吏部尚書王僧䖍為尚書右僕射宕昌王梁<lb/>
彌機為安西将軍河凉二州刺史丙寅中書監護軍将<lb/>
軍褚淵母憂去職十一月庚戌詔攝本任<lb/>
五年春二月壬申以建寧太守柳和為寧州刺史四月<lb/>
甲戌豫州刺史阮佃夫歩兵校尉申伯宗朱幼謀廢立<lb/>
<pb n="KR2a0016_WYG_009-12b"/>
佃夫幼下獄死伯宗伏誅五月己亥以左軍将軍沈景<lb/>
德為交州刺史驃騎将軍全景文為南豫州刺史丙午<lb/>
以屯騎校尉孫曇瓘為越州刺史六月甲戌誅司徒左<lb/>
長史沈勃散騎常侍杜幼文遊擊将軍孫超之長水校<lb/>
尉杜叔文大赦天下七月戊子夜帝殞於仁壽殿時年<lb/>
十五己丑皇太后令曰衞将軍領軍中書監八座昱以<lb/>
冢嫡嗣登皇統庻其體識日𢎞社稷有寄豈意窮凶極<lb/>
悖自幼而長善無細而不違惡有大而必蹈前後訓誘<lb/>
<pb n="KR2a0016_WYG_009-13a"/>
常加隐蔽險戾難移日月滋甚棄冠毁冕長襲戎衣犬<lb/>
馬是狎鷹隼是愛皂櫪軒殿之中韝緤宸扆之側至乃<lb/>
單騎逺郊獨宿深野手揮矛鋋躬行刳斮白刃為弄噐<lb/>
斬害為恒務捨交㦸之衞委天畢之儀趨歩闤闠酣謌<lb/>
壚肆宵逰忘返宴寝營舍奪人子女掠人財物方筴所<lb/>
不書振古所未聞沈勃儒士孫超功臣幼文兄弟並豫<lb/>
勲効四人無罪一朝同戮飛鏃鼓劒孩稚無遺屠裂肝<lb/>
腸以為戲謔投骸江流以為懽笑又淫費無度帑藏空<lb/>
<pb n="KR2a0016_WYG_009-13b"/>
竭横賦闗河専充别蓄黔首嗷嗷厝生無所吾與其所<lb/>
生每厲以義方遂謀酖毒將騁凶忿沈憂假日慮不終<lb/>
朝自昔辛癸爰及幽厲方之於此未譬萬分民怨既深<lb/>
神怒已積七廟阽危四海裭氣廢昬立眀前代令範况<lb/>
廼滅義反道天人所棄舋深牧野理絶桐宫故宻令蕭<lb/>
領軍潛運眀略幽顯協規普天同泰驃騎大将軍安成<lb/>
王體自太宗天挺淹叡風神凝逺德映在田地隆親茂<lb/>
皇歴攸歸億兆係心含生屬望宜光奉祖宗臨享萬國<lb/>
<pb n="KR2a0016_WYG_009-14a"/>
便依舊典以時奉行未亡人追往傷懐永言感絶太后<lb/>
又令曰昱窮凶極暴自取灰滅雖曰罪招能無傷悼棄<lb/>
同品庻顧所不忍可特追封蒼梧郡王葬丹陽秣陵縣<lb/>
郊壇西初昱在東宫年五六嵗時始就書學而惰業好<lb/>
嬉戲主師不能禁好緣漆帳竿去地丈餘如此者半食<lb/>
久乃下年漸長喜怒乖節左右有失㫖者輒手加撲打<lb/>
徒跣蹲踞以此為常主師以白太宗上輒敕昱所生嚴<lb/>
加捶訓及嗣位内畏太后外憚諸大臣猶未得肆志自<lb/>
<pb n="KR2a0016_WYG_009-14b"/>
加元服變態轉興内外稍無以制三年秋冬間便好出<lb/>
逰行太妃每乗青篾車隨相檢攝昱漸自放恣太妃不<lb/>
復能禁單将左右棄部伍或十里二十里或入市里或<lb/>
往營署日暮乃歸四年春夏此行彌數自京城尅定意<lb/>
志轉驕於是無日不出與左右人解僧智張五兒恒相<lb/>
馳逐夜出開承明門夕去晨反晨出暮歸從者並執鋋<lb/>
矛行人男女及犬馬牛驢値無免者民間擾懼晝日不<lb/>
敢開門道上行人殆絶常著小袴褶未嘗服衣冠或有<lb/>
<pb n="KR2a0016_WYG_009-15a"/>
忤意輒加以虐刑有白棓數十枚各有名號鍼椎鑿鋸<lb/>
之徒不離左右嘗以鐵椎椎人陰破左右人見之有斂<lb/>
眉者昱大怒令此人袒胛正立以矛刺胛洞過於耀靈<lb/>
殿上養驢數十頭所自乗馬養於御牀側先是民間訛<lb/>
言謂太宗不男陳太妃本李道兒妾道路之言或云道<lb/>
兒子也昱每出入去來常自稱劉統或自號李将軍與<lb/>
右衞翼輦營女子私通每從之逰持數千錢供酒肉之<lb/>
費阮佃夫腹心人張羊為佃夫所委信佃夫敗叛走後<lb/>
<pb n="KR2a0016_WYG_009-15b"/>
捕得昱自於承明門以車轢殺之杜延載沈勃杜幼文<lb/>
孫超皆躬運矛鋋手自臠割執幼文兄叔文於𤣥武湖<lb/>
北昱馳馬執矟自往刺之制露車一乗其上施篷乗以<lb/>
出入從者不過數十人羽儀追之恒不及又各慮禍亦<lb/>
不敢追尋唯整部伍别在一處瞻望而已凡諸鄙事過<lb/>
目則能鍜鍊金銀裁衣作㡌莫不精絶未嘗吹篪執管<lb/>
便韻天性好殺以此為懽一日無事輒慘慘不樂内外<lb/>
百司人不自保殿省憂遑夕不及旦齊王順天人之心<lb/>
<pb n="KR2a0016_WYG_009-16a"/>
潛圗廢立與直閣将軍王敬則謀之七月七日昱乗露<lb/>
車從二百許人無復鹵簿羽儀往青園尼寺晩至新安<lb/>
寺就曇度道人飲酒醉夕扶還於仁壽殿東阿氈幄中<lb/>
卧時昱出入無恒省内諸閤夜皆不閉且羣下畏相逢<lb/>
値無敢出者宿衞並逃避内外無相禁攝王敬則先結<lb/>
昱左右楊玉夫楊萬年呂欣之湯成之陳奉伯張石留<lb/>
羅僧智鍾千載嚴道福雷道賜戴昭祖許啓戚元寶盛<lb/>
道泰鍾千秋王天寶公上延孫俞成錢道寶馬敬之陳<lb/>
<pb n="KR2a0016_WYG_009-16b"/>
寶直吳璩之劉印魯唐天寶俞孫等二十五人謀共取<lb/>
昱其夕敬則出外玉夫見昱醉熟無所知乃與萬年同<lb/>
入氈幄内以昱防身刀斬之奉伯提昱首依常行法稱<lb/>
敕開承明門出以首與敬則馳至領軍府以首呈齊王<lb/>
王乃戎服率左右數十人稱行還開承明門入昱他夕<lb/>
每開門門者震懾不敢視至是弗之疑齊王既入曉乃<lb/>
奉太后令奉迎安成王<lb/>
史臣曰喪國亡家之主雖適末同途發軫或異也前廢<lb/>
<pb n="KR2a0016_WYG_009-17a"/>
帝卑逰䙝幸皆龍駕帝飾傳警清路蒼梧王則藏璽懐<lb/>
紱魚服忘反危冠短服匹馬孤征至於殞身覆祚其理<lb/>
若一姬夏之隆質文異尚忘國之道其亦然乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_009-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九<lb/>
<pb n="KR2a0016_WYG_009-18a"/>
　宋書卷九考證<lb/>
後廢帝紀張敬兒等破賊於宜陽門莊嚴寺○宜一本<lb/>
　作宣鄱陽王傳亦作宣<lb/>
豫州刺史段佛榮統前鋒馬歩衆軍○段諸本俱訛殿<lb/>
　或誤為殷今據建平王傳改正<lb/>
晉熙王燮進號征西将軍○征西一本作鎮西與晉熙<lb/>
　王傳合當從之<lb/>
　<lb/>
<pb n="KR2a0016_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九考證<lb/>
</p>
<p>
</p>
  </div>
<div>
<head>宋書卷十</head> <lb/>
    <p>
<pb n="KR2a0016_WYG_010-1a"/>
欽定四庫全書<lb/>
　宋書卷十<lb/>
　　梁　　　　沈　　　　約　　　　撰<lb/>
　本紀第十<lb/>
　　順帝<lb/>
順皇帝諱凖字仲謀小字智觀明帝第三子也泰始五<lb/>
年七月癸丑生七年封安成王食邑三千户仍拜撫軍<lb/>
将軍置佐史廢帝即位為揚州刺史元徽二年進號車<lb/>
<pb n="KR2a0016_WYG_010-1b"/>
騎将軍都督揚南豫二州諸軍事給鼓吹一部刺史如<lb/>
故四年又進號驃騎大将軍開府儀同三司班劒三十<lb/>
人都督刺史如故元徽五年七月戊子夜廢帝殞奉迎<lb/>
王入居朝堂壬辰即皇帝位昇明元年改元大赦天下<lb/>
賜文武位二等甲午鎮軍将軍齊王出鎮東城輔政作<lb/>
相丙申詔曰露臺息構義光漢徳雉裘焚制事隆晉道<lb/>
故以檢奢軌化敦儉馭俗頃甸服未静師旅連年委蓄<lb/>
屢空勞敝莫偃而丹雘之飾糜耗難訾寶輅之費徵賦<lb/>
<pb n="KR2a0016_WYG_010-2a"/>
靡計今車服儀制實宜約損使徽章有序勿得侈溢可<lb/>
罷省御府二署凡工麗彫鐫傷風毁治一皆禁斷庻永<lb/>
昭憲則𢎞兹始政征西大将軍荆州刺史沈攸之進號<lb/>
車騎大将軍開府儀同三司尚書左僕射中領軍鎮軍<lb/>
将軍南兖州刺史齊王為司空錄尚書事驃騎大将軍<lb/>
刺史如故中書令衞将軍開府儀同三司撫軍将軍劉<lb/>
秉為尚書令加中軍将軍安西将軍郢州刺史晉熙王<lb/>
燮為撫軍将軍揚州刺史南陽王翽為郢州刺史辛丑<lb/>
<pb n="KR2a0016_WYG_010-2b"/>
尚書右僕射王僧䖍為尚書僕射右衞将軍劉韞為中<lb/>
領軍金紫光祿大夫王琨為右光祿大夫給司空齊王<lb/>
錢五百萬布五千匹癸卯車駕謁太廟丙午以安西參<lb/>
軍明慶符為青冀二州刺史武陵王贊為郢州刺史新<lb/>
除郢州刺史南陽王翽為湘州刺史司空南兖州刺史<lb/>
齊王改領南徐州刺史征虜将軍李安民為南兖州刺<lb/>
史雝州大水八月壬子遣使賑䘏蠲除税調以驃騎長<lb/>
史劉澄之為南豫州刺史山陽太守于天寶新吳縣子<lb/>
<pb n="KR2a0016_WYG_010-3a"/>
秦立有辠下獄死戊午改平凖署辛酉以宣城太守李<lb/>
靈謙為兖州刺史癸亥司空袁粲鎮石頭丁卯原除元<lb/>
年以前逋調復郡縣祿田戊辰崇拜帝所生陳昭華為<lb/>
皇太妃庚午司空長史謝朏衛軍長史江斆中書侍郎<lb/>
褚炫武陵王文學劉侯入直殿省參侍文義齊王固譲<lb/>
司空庚辰以為驃騎大将軍開府儀同三司九月己丑<lb/>
詔曰昔聖王既沒淳風已衰龜書永湮龍圗長秘故三<lb/>
代之末德刑相擾世淪物競道陂人諛然猶正士比轂<lb/>
<pb n="KR2a0016_WYG_010-3b"/>
竒才接軫朕襲運金樞纂靈瑶極負扆巡政日晏忘疲<lb/>
永言興替望古盈慮姬夏典載猶傳緗帙漢魏餘文布<lb/>
在方冊故元封興茂才之制地節剏獨行之品振維務<lb/>
本存乎得人今可宣下州郡搜揚幽仄摽采鄉邑隨名<lb/>
薦上朕将親覽甄其茂異庻野無遺彦永激遐芬己酉<lb/>
廬陵王暠薨冬十一月己酉倭國遣使獻方物丙午員<lb/>
外散騎侍郎胡羡生行越州刺史以交州刺史沈景德<lb/>
為廣州刺史十二月丁巳以驍騎将軍王廣之為徐州<lb/>
<pb n="KR2a0016_WYG_010-4a"/>
刺史車騎大将軍荆州刺史沈攸之舉兵反丁卯錄公<lb/>
齊王入守朝堂侍中蕭嶷鎮東府戊辰内外纂嚴己巳<lb/>
以郢州刺史武陵王贊為安西将軍荆州刺史征虜将<lb/>
軍雝州刺史張敬兒進號鎮軍将軍右衞将軍黄回為<lb/>
平西将軍郢州刺史督諸軍前鋒南討征虜将軍吕安<lb/>
國為湘州刺史都官尚書王寛加平西将軍庚午新除<lb/>
左衞将軍齊王世子奉新除撫軍将軍揚州刺史晉熙<lb/>
王燮鎮尋陽之盆城壬申以驍騎将軍周槃龍為廣州<lb/>
<pb n="KR2a0016_WYG_010-4b"/>
刺史是日司徒袁粲據石頭反尚書令劉秉黄門侍郎<lb/>
劉述冠軍王蕰率衆赴之黄回及輔國将軍孫曇瓘屯<lb/>
騎校尉王宜興輔國将軍任侯伯左軍将軍彭文之宻<lb/>
相響應中領軍劉韞直閤将軍卜伯興在殿内同謀錄<lb/>
公齊王誅韞等於省内軍主蘇烈王天生薛道淵戴僧<lb/>
静等陷石頭斬粲於城内秉述蕰踰城走追擒之並伏<lb/>
誅其餘無所問豫州刺史劉懐珍雝州刺史張敬兒廣<lb/>
州刺史陳顯達並舉義兵司州刺史姚道和梁州刺史<lb/>
<pb n="KR2a0016_WYG_010-5a"/>
范栢年湘州行事庾佩玉擁衆懐貳甲戌大赦天下乙<lb/>
亥以尚書僕射王僧䖍為尚書左僕射新除中書令王<lb/>
延之為尚書右僕射吳郡太守劉遐據郡反輔國将軍<lb/>
張瓌討斬之閏月辛巳屯騎校尉王宜興有辠伏誅癸<lb/>
巳沈攸之攻圍郢城前軍長史柳世隆固守攸之弟登<lb/>
之作亂於吳興吳興太守沈文秀討斬之己亥内外戒<lb/>
嚴假錄公齊王黄鉞辛丑寧朔将軍北秦州刺史武都<lb/>
王楊文慶進號征西将軍乙巳錄公齊王出頓新亭<lb/>
<pb n="KR2a0016_WYG_010-5b"/>
二年春正月沈攸之遣将公孫方平據西陽辛酉建寧<lb/>
太守張謨撃破之丁卯沈攸之自郢城奔散己巳華容<lb/>
縣民斬送之左将軍豫州刺史劉懐珍進號平南将軍<lb/>
辛未鎮軍将軍雝州刺史張敬兒克江陵斬攸之子光<lb/>
琰荆州平同逆皆伏誅丙子解嚴以新除侍中柳世隆<lb/>
為尚書右僕射是日錄公齊王旋鎮東府丁丑以江州<lb/>
刺史邵陵王友為安南将軍豫州刺史左衞将軍齊王<lb/>
世子為江州刺史侍中蕭嶷為領軍鎮軍将軍雝州刺<lb/>
<pb n="KR2a0016_WYG_010-6a"/>
史張敬兒進號征西将軍平西将軍郢州刺史黄回進<lb/>
號鎮西将軍二月庚辰以尚書左僕射王僧䖍為尚書<lb/>
令尚書右僕射王延之為尚書左僕射癸未錄公齊王<lb/>
加授太尉衞将軍褚淵為中書監司空甲申曲赦荆州<lb/>
丙戌撫軍将軍揚州刺史晉熙王燮進號中軍将軍開<lb/>
府儀同三司戊子蠲雝州緣沔居民前被水災者租布<lb/>
三年辛卯郢州刺史新除鎮南将軍黄回為鎮北将軍<lb/>
南兖州刺史南兖州刺史李安民為郢州刺史癸巳以<lb/>
<pb n="KR2a0016_WYG_010-6b"/>
山陰令傅琰為益州刺史丙申左軍将軍彭文之有辠<lb/>
下獄死行湘州事任侯伯殺前湘州行事庾佩玉傳首<lb/>
京邑三月庚戌以廣州刺史周槃龍為司州刺史輔國<lb/>
将軍劉悛為廣州刺史丙子給太尉齊王羽葆鼓吹夏<lb/>
四月己卯以逰撃将軍垣崇祖為兖州刺史辛卯新除<lb/>
鎮北将軍南兖州刺史黄回有辠賜死甲午輔國将軍<lb/>
淮南宣城二郡太守蕭映行南兖州刺史五月戊午倭<lb/>
國王武遣使獻方物以武為安東大将軍輔國将軍行<lb/>
<pb n="KR2a0016_WYG_010-7a"/>
湘州事任侯伯有辠伏誅六月己丑以前新㑹太守趙<lb/>
超民為交州刺史丁酉以輔國将軍楊文𢎞為北秦州<lb/>
刺史封武都王八月辛卯太尉齊王表斷竒飾麗服凡<lb/>
十有四條乙未以江州刺史齊王世子為領軍将軍撫<lb/>
軍将軍丙申以領軍蕭嶷為江州刺史九月乙巳朔日<lb/>
有蝕之丙午加太尉齊王黄鉞都督中外諸軍事太傅<lb/>
領揚州牧劔履上殿入朝不趨贊拜不名置左右長史<lb/>
司馬從事中郎掾屬各四人中軍将軍揚州刺史晉熙<lb/>
<pb n="KR2a0016_WYG_010-7b"/>
王燮為司徒戊申行南兖州刺史蕭映為南兖州刺史<lb/>
甲寅給太傅齊王三望車己未芮芮國遣使獻方物癸<lb/>
酉武陵内史張澹有辠下獄死冬十月丁丑寧朔将軍<lb/>
淮南宣城二郡太守蕭晃為豫州刺史孫曇瓘先逃亡<lb/>
己卯擒獲伏誅壬寅立皇后謝氏减死罪一等五歲刑<lb/>
以下悉原十二月壬子立故武昌太守劉琨息頒為南<lb/>
豐縣王癸亥臨灃侯劉晃謀反晃及黨與皆伏誅甲子<lb/>
改封南陽王翽為隨郡王改隨陽郡十二月丙戌皇后<lb/>
<pb n="KR2a0016_WYG_010-8a"/>
見于太廟戊子髙麗國遣使獻方物<lb/>
三年春正月甲辰以江州刺史蕭嶷為鎮西将軍荆州<lb/>
刺史尚書左僕射王延之為安南将軍江州刺史安西<lb/>
長史蕭順之為郢州刺史乙卯太傅齊王表諸負官物<lb/>
質役者悉原除辛亥以驍騎将軍王𤣥邈為梁南秦二<lb/>
州刺史領軍将軍撫軍将軍齊王世子加尚書僕射進<lb/>
號中軍大将軍開府儀同三司丙辰加太傅齊王前部<lb/>
羽葆鼓吹丁巳詔太傅府依舊辟召以征西将軍雝州<lb/>
<pb n="KR2a0016_WYG_010-8b"/>
刺史張敬兒為護軍将軍新除給事黄門侍郎蕭諱為<lb/>
雝州刺史二月丙子安南将軍南豫州刺史邵陵王友<lb/>
薨三月癸卯朔日有蝕之甲辰崇太傅為相國總百揆<lb/>
封十郡為齊公備九錫之禮加璽紱逺游冠位在諸王<lb/>
上加相國綠綟綬其驃騎大将軍揚州牧南徐州刺史<lb/>
如故丙午以中軍大将軍諱為南豫州刺史齊公世子<lb/>
副貳相國綠綟綬庚戌臨川王綽謀反綽及黨與皆伏<lb/>
誅丁巳以齊國初建給錢五百萬布五千匹絹千匹夏<lb/>
<pb n="KR2a0016_WYG_010-9a"/>
四月壬申進齊公爵為齊王增封十郡甲戌安西将軍<lb/>
武陵王贊薨丙戌命齊王冕十有二旒建天子旌旗出<lb/>
警入蹕乗金根車駕六馬備五時副車置旄頭雲罕樂<lb/>
儛八佾設鐘簴宫縣進世子為太子王子王女王孫爵<lb/>
命之號壹如舊儀辛卯天祿永終禪位于齊壬辰帝遜<lb/>
位于東邸既而遷居丹陽宫齊王踐阼封帝為汝陰王<lb/>
待以不臣之禮行宋正朔上書不為表答表不為詔建<lb/>
元元年五月己未徂于丹陽宫時年十三諡曰順帝六<lb/>
<pb n="KR2a0016_WYG_010-9b"/>
月乙酉葬于遂寧陵<lb/>
史臣曰聖王膺錄自非接亂承微則天歴不至也自三<lb/>
五以來受命之主莫不乗淪亡之極然後符樂推之運<lb/>
水徳遷謝其來久矣豈止於區區汝陰揖禪而已哉<lb/>
　<lb/>
　<lb/>
　<lb/>
　宋書卷十<lb/>
<pb n="KR2a0016_WYG_010-10a"/>
　宋書卷十考證<lb/>
順帝紀武陵王文學劉侯入直殿省○侯一本作候<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十考證<lb/>
</p>
<p>
</p>
  </div>
<div>
<head>宋書卷十一</head> <lb/>
    <p>
<pb n="KR2a0016_WYG_011-1a"/>
欽定四庫全書<lb/>
　宋書卷十一<lb/>
　　梁　　　　沈　　　　約　　　　撰<lb/>
　志第一<lb/>
　　律志序<lb/>
左史記言右史記事事則春秋是也言則尚書是也至<lb/>
於楚書鄭志晉乗楚杌之篇皆所以昭述前史俾不冺<lb/>
於後司馬遷制一家之言始區别名題至乎禮儀刑政<lb/>
<pb n="KR2a0016_WYG_011-1b"/>
有所不盡乃於紀傳之外剏立八書片文隻事鴻纖備<lb/>
舉班氏因之靡違前式網羅一代條流遂廣律歴禮樂<lb/>
其名不變以天官為天文改封禪為郊祀易貨殖平凖<lb/>
之稱革河渠溝洫之名綴孫卿之辭以述刑法采孟軻<lb/>
之書用序食貨劉向洪範始自春秋劉歆七略儒墨異<lb/>
部朱贛博采風謠尤為詳洽固並因仍以為三志而禮<lb/>
樂疏簡所漏者多典章事數百不記一天文雖為該舉<lb/>
而不言天形致使三天之説紛然莫辨是故蔡邕於朔<lb/>
<pb n="KR2a0016_WYG_011-2a"/>
方上書謂宜載述者也漢興接秦坑儒之後典墳殘缺<lb/>
耆生碩老常以亡逸為慮劉歆七略固之藝文蓋為此<lb/>
也河自龍門東注横被中國毎漂決所漸寄重災深堤<lb/>
築之功勞役天下且闗洛髙塏地少川源是故鎬酆潦<lb/>
潏咸入禮典漳滏鄭白之饒溝渠沾溉之利皆民命所<lb/>
祖國以為天溝洫立志亦其宜也世殊事改於今可得<lb/>
而略竊以班氏律歴前事已詳自楊偉改創景初而魏<lb/>
書闕志及元嘉重造新法大明博議回改自魏至宋宜<lb/>
<pb n="KR2a0016_WYG_011-2b"/>
入今書班固禮樂郊祀馬彪癸祀禮儀蔡邕朝㑹董巴<lb/>
輿服並各立志夫禮之所苞其用非一郊祭朝饗匪云<lb/>
别事旗章服物非禮而何今總而裁之同謂禮志刑法<lb/>
食貨前説已該隨流𣲖别附之紀傳樂經殘缺其來已<lb/>
逺班氏所述止抄舉樂記馬彪後書又不備續至於八<lb/>
音衆噐並不見書雖略見世本所闕猶衆爰及雅鄭謳<lb/>
謡之節一皆屏落曽無概見郊廟樂章毎隨世改雅聲<lb/>
舊典咸有遺文又案今鼓吹鐃歌雖有章曲樂人傳習<lb/>
<pb n="KR2a0016_WYG_011-3a"/>
口相師祖所務者聲不先訓以義今樂府鐃歌校漢魏<lb/>
舊曲曲名時同文字永異尋文求義無一可了不知今<lb/>
之鐃章何代曲也今志自郊廟以下凡諸樂章非淫哇<lb/>
之辭並皆詳載天文五行自馬彪以後無復記錄何書<lb/>
自黄初之始徐志肇義熙之元今以魏接漢式遵何氏<lb/>
然則自漢髙帝五年之首冬暨宋順帝昇明二年之孟<lb/>
夏二辰六沴甲子無差聖帝哲王咸有瑞命之紀盖所<lb/>
以神明寶位幽贊禎符欲使逐鹿弭謀窺覬不作握河<lb/>
<pb n="KR2a0016_WYG_011-3b"/>
括地緑文赤字之書言之詳矣爰逮道至天而甘露下<lb/>
徳洞地而醴泉出金芝𤣥秬之祥朱草白烏之瑞斯固<lb/>
不可誣也若夫衰世徳爽而嘉應不息斯固天道茫昧<lb/>
難以數推亦由明主居上而震蝕之災不弭百靈咸順<lb/>
而懸象之應獨違今立符瑞志以補前史之闕地理參<lb/>
差事難<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>辨魏晉以來遷徙百計一郡分為四五一縣<lb/>
割成兩三或昨屬荆豫今隸司兖朝為零桂之士夕為<lb/>
廬九之民去來紛擾無暫止息版籍為之渾淆職方所<lb/>
<pb n="KR2a0016_WYG_011-4a"/>
以不能記自戎狄内侮有晉東遷中土遺氓播徙江外<lb/>
幽并冀雝兖豫青徐之境幽淪宼逆自扶莫而裹足奉<lb/>
首免身於荆越者百郡千城流寓比室人佇鴻鴈之歌<lb/>
士蓄懐本之念莫不各樹邦邑思復舊井既而民單户<lb/>
約不可獨建故魏邦而有韓邑齊縣而有趙民且省置<lb/>
交加日回月徙寄寓遷流迄無定託邦名邑號難或詳<lb/>
書大宋受命重啓邉隙淮北五州翦為宼境其或奔亡<lb/>
播遷復立郡縣斯則元嘉泰始同名異實今以班固馬<lb/>
<pb n="KR2a0016_WYG_011-4b"/>
彪二志晉宋起居凡諸記註悉加推討隨條辨析使悉<lb/>
該詳百官置省備有前説尋源討流於事為易元嘉中<lb/>
東海何承天受詔纂宋書其志十五篇以續馬彪漢志<lb/>
其證引該博者即而因之亦由班固馬遷共為一家者<lb/>
也其有漏闕及何氏後事備加搜采隨就補綴焉淵流<lb/>
浩漫非孤學所盡足蹇途遥豈短策能運雖斟酌前史<lb/>
備覩妍媸而愛嗜異情取捨殊意毎含毫握簡杼軸忘<lb/>
飡終亦不足與班左並馳董南齊轡庻為後之君子削<lb/>
<pb n="KR2a0016_WYG_011-5a"/>
藁而已焉<lb/>
黄帝使伶倫自大夏之西阮隃之陰取竹之嶰谷生其<lb/>
竅厚均者斷兩節間而吹之以為黄鍾之宫制十二管<lb/>
以聼鳳鳴以定律呂夫聲有清濁故協以宫商形有長<lb/>
短故檢以丈尺器有大小故定以斛斗質有輕重故平<lb/>
以鈞石故虞書曰乃同律度量衡然則律呂宮商之所<lb/>
由生也夫樂有器有文有情有官鐘鼓干戚樂之器也<lb/>
屈伸舒疾樂之文也論倫無患樂之情也欣喜歡愛樂<lb/>
<pb n="KR2a0016_WYG_011-5b"/>
之官也是以君子反情以和志廣樂以成教故能情深<lb/>
而文明氣盛而化神和順積中而英華發外故曰樂者<lb/>
心之動也聲者樂之象也周禮曰乃奏黄鐘歌大呂舞<lb/>
雲門以祀天神乃奏太蔟歌應鐘舞咸池以祭地祇四<lb/>
望<hi>闕</hi>山川先祖各有其樂又曰圜鐘為宫黄鐘為徵姑<lb/>
洗為羽雷鼓雷鼗孤竹之管雲和之琴瑟雲門之舞冬<lb/>
日至於地上之圜丘奏之若樂六變則天神皆降可得<lb/>
而禮矣地祇人鬼禮亦如之其可以感物興化若此之<lb/>
<pb n="KR2a0016_WYG_011-6a"/>
深也道始於一一生二二生三三而九故黄鐘之數六<lb/>
分而為雌雄十二鍾鐘以三成故置一而三之凡積分<lb/>
十七萬七千一百四十七為黄鐘之實故黄鐘位子主<lb/>
十一月下生林鐘林鐘之數五十四主六月上生太蔟<lb/>
太蔟之數七十二主正月下生南呂南呂之數四十八<lb/>
主八月上生姑洗姑洗之數六十四主三月下生應鐘<lb/>
應鐘之數四十三主十月上生蕤賔蕤賔之數五十七<lb/>
主五月上生大呂大呂之數七十六主十二月下生夷<lb/>
<pb n="KR2a0016_WYG_011-6b"/>
則夷則之數五十主七月上生夾鐘夾鐘之數六十七<lb/>
主二月下生無射無射之數四十五主九月上生中呂<lb/>
中呂之數六十主四月極不生<hi>極不生鐘律不能復相生</hi>宮生徵徵<lb/>
生商商生羽羽生角角生姑洗姑洗生應鐘不比於正<lb/>
音故為和<hi>姑洗三月應鐘十月不與正音比效為和和徙聲也</hi>應鐘生蕤賔蕤賔<lb/>
不比於正音故為繆<hi>繆音相干也周律故有繆和為武王伐紂七音</hi>日冬至音<lb/>
比林鐘<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>以濁日夏至音比黄鐘<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>以清以十二月律<lb/>
應二十四時甲子中呂之徵也丙子夾鐘之羽也戊子<lb/>
<pb n="KR2a0016_WYG_011-7a"/>
黄鐘之宮也庚子無射之商也壬子夷則之角也古人<lb/>
為度量輕重皆生乎天道黄鐘之律長九寸物以三生<lb/>
三三九三九二十七故幅廣二尺七寸古之制也音以<lb/>
八相生故人長八尺尋自倍故八尺而為尋有形即有<lb/>
聲音之數五以五乗八五八四十尺為匹匹者中人之<lb/>
度也一匹為制秋分而禾䅺定<hi>䅺禾穗芒也</hi>䅺定而禾孰律<lb/>
之數十二故十二䅺而當一粟十粟而當一寸律以當<lb/>
辰音以當日日之數十故十寸而為尺十尺為丈其以<lb/>
<pb n="KR2a0016_WYG_011-7b"/>
為重十二粟而當一分十二分而當一銖十二銖而當<lb/>
半兩衡有左右因而倍之故二十四銖而當一兩天有<lb/>
四時以成一嵗因而四之四四十六故十六兩而一斤<lb/>
三月而一時三十日一月故三十斤而為一鈞四時而<lb/>
一嵗故四鈞而一石其為音也一律而生五音十二律<lb/>
而為六十音因而六之六六三十六故三百六十音以<lb/>
當一嵗之日故律歴之數天地之道也下生者倍以三<lb/>
除之上生者四以三除之揚子雲曰聲生於日<hi>謂甲巳為角乙</hi>
<pb n="KR2a0016_WYG_011-8a"/>
<hi>庚為商丙辛為徴丁壬為羽戊癸為宮</hi>律生於辰<hi>謂子為黄鐘丑為大呂之屬</hi>聲以情<lb/>
質<hi>質正也各以其行本情為正也</hi>律以和聲<hi>當以律管鐘均和其清濁之聲</hi>聲律相協<lb/>
而八音生<hi>協和</hi>宮商角徵羽謂之五聲金石匏革絲竹土<lb/>
木謂之八音聲和音諧是謂五樂夫陰陽和則景至律<lb/>
氣應則灰除是故天子常以冬夏至御前殿合八能之<lb/>
士陳八音聼樂均度晷景候鐘律權土炭效陰陽冬至<lb/>
陽氣應則樂均清景長極黄鐘通土炭輕而衡卭夏至<lb/>
陰氣應則樂均濁景短極蕤賔通土炭重而衡低進退<lb/>
<pb n="KR2a0016_WYG_011-8b"/>
於先後五日之中八能各以候状聞太史令封上効則<lb/>
和否則占候氣之法為室三重户閉塗釁周宻布緹幔<lb/>
室中以木為案毎律各一内庫外髙從其方位加律其<lb/>
上以葭莩灰布其内端案歴而候之氣至者吹去散人<lb/>
及風所動者其灰聚殿中候用玉律十二唯二至乃候<lb/>
取𢎞農宜陽縣金門山竹為灰三代陵遲音律失度漢<lb/>
興北平侯張蒼始定律歴孝武之世置協律之官元帝<lb/>
時郎中京房知五音六十律之數受學於小黄令焦延<lb/>
<pb n="KR2a0016_WYG_011-9a"/>
夀其下生上生終於中呂而十二律畢矣中呂上生執<lb/>
始執始下生去滅終於南事而六十律畢矣夫十二律<lb/>
之變至於六十猶八卦之變至於六十四也宓羲作易<lb/>
紀陽氣之初以為律法建日冬至之聲以黄鐘為宮太<lb/>
蔟為商姑洗為角林鐘為徵南呂為羽應鐘為變宮蕤<lb/>
賔為變徵此聲氣之元五音之正也故各統一日其餘<lb/>
以次運行當日者各自為宮而商角徵羽以類從焉禮<lb/>
運篇曰五聲六律十二管還相為宮此之謂也以六十<lb/>
<pb n="KR2a0016_WYG_011-9b"/>
律分一朞之日黄鐘自冬至始及冬至而復陰陽寒煖<lb/>
風雨之占於是生焉房又曰竹聲不可以度調故作凖<lb/>
以定數凖之状如瑟長丈而十三弦隐間九尺以應黄<lb/>
鐘之律九寸中央一弦下有畫分寸以為六十律清濁<lb/>
之節房言律詳其術施行於史官候部用之續漢志具<lb/>
載其律凖度數<lb/>
漢章帝元和元年待詔候鐘律殷肜上言官無曉六十<lb/>
律以凖調音者故待詔嚴嵩具以凖法教子男宣願召<lb/>
<pb n="KR2a0016_WYG_011-10a"/>
宣補學官主調樂器詔曰嵩子學審曉律别其族協其<lb/>
聲者審試不得依託父學以聾為聰聲微妙獨非莫知<lb/>
獨是莫曉以律錯吹能知命十二律不失一乃為能傳<lb/>
嵩學耳試宣十二律其二中其四不中其六不知何律<lb/>
宣遂罷自此律家莫能為凖靈帝熹平六年東觀召典<lb/>
律者太子舎人張光等問凖意光等不知歸閲舊藏乃<lb/>
得其器形制如房書猶不能定其絃緩急音不可以書<lb/>
曉人知之者欲教而無從心達者體知而無師故史官<lb/>
<pb n="KR2a0016_WYG_011-10b"/>
能辨清濁者遂絶其可以相傳者唯候氣而已<lb/>
　舊律度　新律度　　舊律分　　新律分<hi>新律小分十三十六</hi>
黄鐘九寸　九寸　　　十七萬七千一十七萬七千一<lb/>
　　　　　　　　　　百四十七　百四十七<lb/>
林鐘六寸　六寸一氂　十一萬八千十一萬八千二<lb/>
　　　　　　　　　　九十八　　百九十六二十五<lb/>
太蔟八寸　八寸二氂　十五萬七千十五萬七千八百<lb/>
　　　　　　　　　　四百六十四六十一十四<lb/>
<pb n="KR2a0016_WYG_011-11a"/>
南呂五寸二五寸三分六十萬四千九十萬五千五<lb/>
分三氂<hi>少彊</hi>　氂<hi>少彊</hi>　　　　百七十六　　百七十二三<lb/>
姑洗七寸一分七寸一分五氂<hi>少彊</hi>十三萬九千十四萬七百六<lb/>
一氂<hi>彊</hi>　　　　　　　　九百六十八十二二十八<lb/>
應鐘四寸七四寸七分九九萬三千三九萬四千三<lb/>
分　　　氂<hi>彊</hi>　　　　　百一十二　　百五十七<lb/>
蕤賔六寸三六寸三分八十二萬四千十二萬五千六<lb/>
分二氂<hi>彊</hi>　氂<hi>少彊</hi>　　　　四三十六　　八六<lb/>
<pb n="KR2a0016_WYG_011-11b"/>
太呂八寸四分八寸四分九十六萬五千十六萬七千二<lb/>
二氂<hi>大彊</hi>　　氂<hi>大彊</hi>　　　　八百八十八百七十八三十一<lb/>
夷則五寸六分五寸七分<hi>弱</hi>十一萬五百十一萬二千一<lb/>
一氂<hi>大彊</hi>　　　　　　　　九十二　　　百八十一二十<lb/>
夾鐘七寸四七寸五分八氂十四萬七千四十四萬九千<lb/>
分九氂<hi>少彊</hi>　　　　　　　百五十六　　二百四十四九<lb/>
無射四寸九五寸九氂半九萬八千三十萬二百九<lb/>
分九氂<hi>半彊</hi>　　　　　　　百四　　　　十三十四<lb/>
<pb n="KR2a0016_WYG_011-12a"/>
中呂六寸六六寸七分七氂十三萬一千七十三萬三千二<lb/>
分六氂<hi>弱</hi>　　　　　　　十二　　　百五十七二十五<lb/>
黄鐘八寸八九寸　　　　十七萬四千十七萬七千<lb/>
分八氂<hi>弱</hi>　　　　　　　七百六十二一百四十七<lb/>
　　　　　　　　　　　<hi>三分之二分二千四百八十四三分之一</hi>
論曰律呂相生皆三分而損益之先儒推十二律從子<lb/>
至亥每三之凡十七萬七千一百四十七而三約之是<lb/>
為上生故漢志云三分損一下生林鐘三分益一上生<lb/>
<pb n="KR2a0016_WYG_011-12b"/>
太蔟無射既上生中呂則中呂又當上生黄鐘然後五<lb/>
聲六律十二管還相為宮今上生不及黄鐘實二千三<lb/>
百八十四九約實一千九百六十八為一分此則不周<lb/>
九寸之律一分有奇豈得還為宮乎凡三分益一為上<lb/>
生三分損一為下生此其大略猶周天斗分四分之一<lb/>
耳京房不思此意比十二律微有所增方引而伸之中<lb/>
呂上生執始執始下生去滅至於南事為六十律竟復<lb/>
不合彌益其踈班氏所志未能通律呂本源徒訓角為<lb/>
<pb n="KR2a0016_WYG_011-13a"/>
觸徵為祉陽氣施種於黄鐘如斯之屬空煩其文而為<lb/>
辭費又推九六欲符劉歆三統之數假託非類以飾其<lb/>
説皆孟堅之妄矣<lb/>
蔡邕從朔方上書云前漢志但載十律不及六十六律<lb/>
尺寸相生司馬彪皆己志之漢末亡失雅樂黄初中鑄<lb/>
工柴玉巧有意思形噐之中多所造作協律都尉杜夔<lb/>
令玉鑄鐘其聲清濁多不如法數毁改作玉甚厭之謂<lb/>
夔清濁任意更相訴白於魏王魏王取玉所鑄鐘雜錯<lb/>
<pb n="KR2a0016_WYG_011-13b"/>
更試然後知夔為精於是罪玉及諸子皆為養馬主晉<lb/>
泰始十年中書監荀朂中書令張華出御府銅竹律二<lb/>
十五具部太樂郎劉秀等校試其三具與杜夔及左延<lb/>
年律法同其二十二具視其銘題尺寸是笛律也問協<lb/>
律中郎将列和辭昔魏明帝時令和承受笛聲以作此<lb/>
律欲使學者别居一坊歌詠講習依此律調至於都合<lb/>
樂時但識其尺寸之名則絲竹歌詠皆得均合歌聲濁<lb/>
者用長笛長律歌聲清者用短笛短律凡絃歌調張清<lb/>
<pb n="KR2a0016_WYG_011-14a"/>
濁之制不依笛尺寸名之則不可知也朂等奏昔先王<lb/>
之作樂也以振風蕩俗饗神佐賢必協律呂之和以節<lb/>
八音之用是故郊祀朝宴用之有制歌奏分敘清濁有<lb/>
宜故曰五聲十二律還相為宮此經傳記籍可得而知<lb/>
者也如和對辭笛之長短無所象則率意而作不由曲<lb/>
度考以正律皆不相應吹其聲均多不諧合又辭先師<lb/>
傳笛别其清濁直以長短工人裁制舊不依律是為作<lb/>
笛無法而和寫笛造律又令琴瑟歌詠從之為正非所<lb/>
<pb n="KR2a0016_WYG_011-14b"/>
以稽古先哲垂憲於後者也謹條牒諸律問和意状如<lb/>
左及依典制用十二律造笛像十二枚聲均調和器用<lb/>
便利講肄彈擊必合律呂况乎宴饗萬國奏之廟堂者<lb/>
哉雖伶夔曠逺至音難精猶宜形古昔以求厥衷合於<lb/>
經禮於制為詳若可施用請更部笛工選竹造作太樂<lb/>
樂府施行平議諸杜夔左延年律可皆留其御府笛正<lb/>
聲下徵各一具皆銘題作者姓名其餘無所施用還付<lb/>
御府毁奏可朂又問和作笛為可依十二律作十二笛<lb/>
<pb n="KR2a0016_WYG_011-15a"/>
令一孔依一律然後乃以為樂不和辭太樂東廂長笛<lb/>
正聲已長四尺二寸令當復取其下徵之聲於法聲濁<lb/>
者笛當長計其尺寸乃五尺有餘和昔日作之不可吹<lb/>
也又笛諸孔雖不校試意謂不能得一孔輙應一律也<lb/>
案太樂四尺二寸笛正聲均應蕤賔以十二律還相為<lb/>
宮推法下徵之孔當應律大呂大呂笛長二尺六寸有<lb/>
奇不得長五尺餘令太樂郎劉秀鄧昊等依律作大呂<lb/>
笛以示和又吹七律一孔一校聲皆相應然後令郝生<lb/>
<pb n="KR2a0016_WYG_011-15b"/>
鼓筝宋同吹笛以為雜引相和諸曲和乃辭曰自和父<lb/>
祖漢世以來笛家相傳不知此法而令調均與律相應<lb/>
實非所及也郝生魯基种整朱夏皆與和同又問和笛<lb/>
有六孔及其體中之空為七和為能盡名其宮商角徵<lb/>
不孔調與不調以何檢知和辭先師相傳吹笛但以作<lb/>
曲相語為某曲當舉某指初不知七孔盡應何聲也若<lb/>
當作笛其仰尚方笛工依案舊像訖但吹取鳴者初不<lb/>
復校其諸孔調與不調也案周禮調樂金石有一定之<lb/>
<pb n="KR2a0016_WYG_011-16a"/>
聲是故造鐘磬者先以律調之然後施於廂懸作樂之<lb/>
時諸音皆受鐘磬之均即為悉應律也至於饗宴殿堂<lb/>
之上無廂懸鐘磬以笛有一定調故諸絃歌皆從笛為<lb/>
正是為笛猶鐘磬宜必合於律呂如和所對直以意造<lb/>
率短一寸七孔聲均不知其皆應何律調與不調無以<lb/>
檢正唯取竹之鳴者為無法制輙部郎劉秀鄧昊<hi>缺</hi>
魏邵等與笛工參共作笛工人造其形律者定其聲然<lb/>
後器象有制音均和協又問和若不知律呂之義作樂<lb/>
<pb n="KR2a0016_WYG_011-16b"/>
音均髙下清濁之調當以何名之和辭毎合樂時隨歌<lb/>
者聲之清濁用笛有長短假令聲濁者用三尺二笛因<lb/>
名曰此三尺二調也聲清者用二尺九笛因名曰此二<lb/>
尺九調也漢魏相傳施行皆然案周禮奏六樂乃奏黄<lb/>
鐘歌大呂乃奏太蔟歌應鐘皆以律呂之義紀歌奏清<lb/>
濁而和所稱以二尺三尺為名雖漢魏用之俗而不典<lb/>
部郎劉秀鄧昊等以律作笛三尺一寸者應無射之律<lb/>
若宜用長笛執樂者曰請奏無射周語曰無射所以宣<lb/>
<pb n="KR2a0016_WYG_011-17a"/>
布哲人之令徳示民軌儀也二尺八寸四分四氂應黄<lb/>
鐘之律若宜用短笛執樂者曰請奏黄鐘周語曰黄鐘<lb/>
所以宣養六氣九徳也是則歌奏之義當合經禮考之<lb/>
古典於制為雅書曰予欲聞六律五聲八音在治忽始<lb/>
周禮載六律六同禮記又曰五聲十二律還相為宮劉<lb/>
歆班固篹律歴志亦紀十二律唯京房始創六十律至<lb/>
章帝時其法已亡蔡邕雖追古作其言亦曰今無能為<lb/>
者依案古典及今音家所用六十律者無施於樂謹依<lb/>
<pb n="KR2a0016_WYG_011-17b"/>
典記以五聲十二律還相為宮之法制十二笛象記注<lb/>
圗側如别省圗不如視笛之孔故復重作蕤賔伏孔笛<lb/>
其制云黄鐘之笛正聲應黄鐘下徵應林鐘長二尺八<lb/>
寸四分四氂有竒<hi>周語曰黄鐘所以宣養六氣九徳也正聲調法以黄鐘為宮則姑洗為角</hi>
<hi>翕笛之聲應姑洗故以四角之長為黄鐘之笛也其宮聲正而不倍故曰正聲</hi>正聲調法黄鐘<lb/>
為宮<hi>第一孔</hi>應鐘為變宮<hi>第二/孔</hi>南呂為羽<hi>第三孔</hi>林鐘為徵<lb/>
<hi>第四孔</hi>蕤賔為變徵<hi>第五/附孔</hi>姑洗為角<hi>笛體/中聲</hi>太蔟為商<hi>笛後出孔</hi>
<hi>也商聲濁於角當在角下而角聲以在體中故上其商孔令在宮上清於宮也然則宮商正也餘聲皆倍也是</hi>
<pb n="KR2a0016_WYG_011-18a"/>
<hi>故從宮以下孔轉下轉濁也此章説笛孔上下次第之名也下章説律呂相生笛之制也</hi>正聲調法<lb/>
黄鐘為宮<hi>作黄鐘之笛将求宮孔以姑洗及黄鐘律從笛首下度之盡二律之長而為孔則得宮聲</hi>
<hi>也</hi>宮生徵黄鐘生林鐘也<hi>以林鐘之律從宮孔下度之盡律作孔則得徵聲也</hi>徵<lb/>
生商林鐘生太蔟也<hi>以太蔟律從徵孔上度之盡律以為孔則得商聲也</hi>商生羽<lb/>
太蔟生南呂也<hi>以南呂律度從角孔下度之盡律為孔則得羽聲也</hi>羽生角南呂<lb/>
生姑洗也<hi>以姑洗律從羽孔上行度之盡律而為孔則得角聲也然則出於商孔之上吹笛者左手</hi>
<hi>所不及也從羽孔下行度之盡律而為孔亦得角聲出於附商孔之下則吹者右手所不逮也故不作角孔推</hi>
<hi>而下之復倍其均是以角聲在笛體中古之制也音家舊法雖一倍再倍但令均同適足為唱和之聲無害於</hi>
<pb n="KR2a0016_WYG_011-18b"/>
<hi>曲均故也周語曰匏竹利制議宜謂便於事用從宜者也</hi>角生變宮姑洗生應鐘也<lb/>
<hi>上句所謂當為角孔而出商下者墨㸃識之以應律也從此㸃下行度之為孔則得變宮之聲也</hi>變宮<lb/>
生變徵應鐘生蕤賔也<hi>以蕤賔律從變宮下度之盡律為孔則得變徵之聲十二笛之</hi>
<hi>制各以其宮為主相生之法或倍或半其使事用例皆一者也</hi>下徵調法林鐘為宮<hi>第四</hi>
<hi>孔也本正聲黄鐘之徵徵清當在宮上用笛之宜倍令濁下故曰下徴下徵更為宮者記所謂五聲十二律還</hi>
<hi>相為宮者然則正聲調清下徵調濁也</hi>南呂為商<hi>第三孔本正聲黄鐘之羽今為下徴之商</hi>應<lb/>
鐘為角<hi>第二孔也本正聲黄鐘之變宮今為下徵之角也</hi>黄鐘為變徵<hi>下徵之調林鐘</hi>
<hi>為宮大呂當變徵而黄鐘笛本無大呂之聲故假用黄鐘以為變徵也假用之法當變徵之聲則俱發黄鐘及</hi>
<pb n="KR2a0016_WYG_011-19a"/>
<hi>太蔟應鐘三孔黄鐘應濁而太蔟清大呂律在二律之間俱發三孔而徵磑<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>之則得大呂變徵之聲矣諸笛</hi>
<hi>下徵調求變徵之法皆如此</hi>太蔟為徵<hi>笛後出孔本正聲之商今為下徵之徵</hi>姑洗為<lb/>
羽<hi>笛體中翕聲也本正聲之角今為下徵之羽也</hi>蕤賔為變宮<hi>附孔是也本正聲之變徵也今</hi>
<hi>為下徵之變宮也然則正聲之調孔轉下轉濁下徵之調孔轉上轉清也</hi>清角之調以姑洗<lb/>
為宮<hi>即是笛體中翕聲也於正聲為角於下徴為羽清角之調乃以為宮而哨吹令清故曰清角唯得為</hi>
<hi>宛詩謡俗之曲不合雅樂也</hi>蕤賔為商<hi>正/也</hi>林鐘為角<hi>非正也</hi>南呂為變<lb/>
徵<hi>非正也</hi>應鐘為徵<hi>正/也</hi>黄鐘為羽<hi>非正/也</hi>太蔟為變宮<hi>非正也清</hi>
<hi>角之調唯宮商及徵與律相應餘四聲非正者皆濁一律哨吹令清假而用之其例一也</hi>凡笛體用<lb/>
<pb n="KR2a0016_WYG_011-19b"/>
角律其長者八之<hi>蕤賔林鐘也</hi>短者四之<hi>其餘十笛皆四角也</hi>空中實<lb/>
容長者十六<hi>短笛竹宜受八律之黍也若長短大小不合於此或器用不便聲均法度之齊等也</hi>
<hi>然笛竹率上大下小不能均齊必不得已取其聲均合</hi>三宮<hi>一曰正聲二曰下徵三曰清角</hi>二十<lb/>
一變也<hi>宮有七聲錯綜用之故二十一變也諸笛例皆一也</hi>伏孔四所以便事用<lb/>
也<hi>一曰正角出於商上者也二曰倍角近笛下者也三曰變宮近於宮孔倍令下者也四曰變徴逺於徴孔</hi>
<hi>倍令髙者也或倍或半或四分一取則於琴徵也四者皆不作其孔而取其度以應進退上下之法所以協聲</hi>
<hi>均便事用也其本孔隐而不見故曰伏孔</hi>
大呂之笛正聲應大呂下徴應夷則長二尺六寸六分<lb/>
<pb n="KR2a0016_WYG_011-20a"/>
三氂有奇<hi>周語曰元問大呂助宣物也</hi>
太蔟之笛正聲應太蔟下徵應南呂長二尺五寸三分<lb/>
一氂有奇<hi>周語曰太蔟所以金奏贊陽出滯也</hi>
夾鐘之笛正聲應夾鐘下徵應無射長二尺四寸<hi>周語曰二</hi>
<hi>間夾鐘出四隙之細也</hi>
姑洗之笛正聲應姑洗下徴應應鐘長二尺二寸三分<lb/>
三氂有奇<hi>周語曰三間中呂宣中氣也</hi>
蕤賔之笛正聲應蕤賔下徵應大呂長三尺九寸九分<lb/>
<pb n="KR2a0016_WYG_011-20b"/>
五氂有奇<hi>周語曰蕤賔所以安静神人獻酬交酢變宮近孔故陪半令下便於用也林鐘亦如之</hi>
林鐘之笛正聲應林鐘下徵應太蔟長三尺七寸九分<lb/>
七氂有奇<hi>周語曰四間林鐘和展百事俾莫不任肅純恪</hi>
夷則之笛正聲應夷則下徵應夾鐘長三尺六寸<hi>周語曰夷</hi>
<hi>則所以詠歌九州平民無貳也變宮之法亦如蕤賔體用四角故四分益一也</hi>
南呂之笛正聲應南呂下徵應姑洗長三尺三寸七分<lb/>
<hi>周語曰五間南呂贊陽秀也</hi>
無射之笛正聲應無射下徴應中呂長三尺二寸<hi>周語曰無</hi>
<pb n="KR2a0016_WYG_011-21a"/>
<hi>射所以宣布哲人之令徳示民軌儀也</hi>
應鐘之笛正聲應應鐘下徴應蕤賔長五尺九寸九分<lb/>
六氂有奇<hi>周語曰六間應鐘均利器用俾應復也</hi>
朂又以魏杜夔所制律呂檢校太樂總章鼓吹八音與<lb/>
律乖錯始知後漢至魏尺度漸長於古四分有餘夔依<lb/>
為律呂故致失韻及部佐著作郎劉㳟依周禮更積黍<lb/>
起度以鑄新律既成慕求古器得周時玉律比之不差<lb/>
毫氂又漢世故鐘以律命之不叩而自應初朂行道逢<lb/>
<pb n="KR2a0016_WYG_011-21b"/>
趙郡商人縣鐸於牛其聲甚韻至是搜得此鐸以調律<lb/>
呂焉<lb/>
晉武帝以朂律與周漢器合乃施用之散騎侍郎阮咸<lb/>
譏其聲髙非興國之音咸亡後掘地得古銅尺果長朂<lb/>
尺四分時人咸服其妙<lb/>
元康中裴頠以為醫方民命之急而稱兩不與古同為<lb/>
害特重宜因此改治權衡不見省<lb/>
黄鐘箱笛晉時三尺八寸元嘉九年太樂令鐘宗之減<lb/>
<pb n="KR2a0016_WYG_011-22a"/>
為三尺七寸十四年治書令史奚縱又減五分為三尺<lb/>
六寸五分<hi>列和云東箱長笛四尺二寸也</hi>太蔟箱笛晉時三尺七寸宗<lb/>
之減為三尺三寸七分縱又減一寸一分為三尺二寸<lb/>
六分姑洗箱笛晉時三尺五寸宗之減為二尺九寸七<lb/>
分縱又減五分為二尺九寸二分蕤賔箱笛晉時二尺<lb/>
九寸宗之減為二尺六寸縱又減二分為二尺五寸八<lb/>
分<lb/>
　<lb/>
<pb n="KR2a0016_WYG_011-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十一<lb/>
<pb n="KR2a0016_WYG_011-23a"/>
　宋書卷十一考證<lb/>
律志序版籍為之渾淆職方所以不能記○以字疑衍<lb/>
黄帝使伶倫自大夏之西阮隃之隂○漢書作昆侖之<lb/>
　隂<lb/>
猶宜形古昔以求厥衷○形當作型<lb/>
　<lb/>
　<lb/>
　<lb/>
<pb n="KR2a0016_WYG_011-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十一考證<lb/>
</p>
<p>
</p>
  </div>
<div>
<head>宋書卷十二</head> <lb/>
    <p>
<pb n="KR2a0016_WYG_012-1a"/>
欽定四庫全書<lb/>
　宋書卷十二<lb/>
　　梁　　　　沈　　　　　約　　　　撰<lb/>
　志第二<lb/>
　　歴上<lb/>
夫天地之所貴者生也萬物之所尊者人也役智窮神<lb/>
無幽不察是以動作云為皆應天地之象古先聖哲擬<lb/>
辰極制渾儀夫陰陽二氣陶育羣品精象所寄是為日<lb/>
<pb n="KR2a0016_WYG_012-1b"/>
月羣生之性章為五才五才之靈五星是也歴所以擬<lb/>
天行而序七耀紀萬國而授人時黄帝使大撓造六甲<lb/>
容成制歴象羲和占日常儀占月少昊氏有鳳鳥之瑞<lb/>
以鳥名官而鳳鳥氏司歴顓頊之代南正重司天北正<lb/>
黎司地堯復育重黎之後使治舊職分命羲和欽若昊<lb/>
天故虞書曰朞三百有六旬六日以閏月定四時成嵗<lb/>
其後授舜曰天之歴數在爾躬舜亦以命禹爰及殷周<lb/>
二代皆剏業革制而服色從之順其時氣以應天道萬<lb/>
<pb n="KR2a0016_WYG_012-2a"/>
物羣生䝉其利澤三王既謝史職廢官故孔子正春秋<lb/>
以明司歴之過秦兼天下自以為水德以十月為正服<lb/>
色上黒漢興襲秦正朔北平侯張蒼首言律歴之事以<lb/>
顓頊歴比於六歴所失差近施用至武帝元封七年太<lb/>
中大夫公孫卿壼遂太史令司馬遷等言歴紀廢壊宜<lb/>
改正朔易服色所以明受之於天也乃詔遂等造漢歴<lb/>
選鄧平長樂司馬可及人間治歴者二十餘人方士唐<lb/>
都分天部洛下閎運算轉歴其法積八十一寸則一日<lb/>
<pb n="KR2a0016_WYG_012-2b"/>
之分也閎與鄧平所治同於是皆觀星度日月行更以<lb/>
算推如閎平法一月之日二十九日八十一分日之四<lb/>
十三詔遷用鄧平所造八十一分律歴以平為太史丞<lb/>
至元鳳三年太史令張夀王上書以為元年用黄帝調<lb/>
歴令陰陽不調更歴之過詔下主歴使者鮮于妄人與<lb/>
治歴大司農中丞麻光等二十餘人雜候晦朔弦望二<lb/>
十四氣又詔丞相御史大将軍右将軍史各一人雜候<lb/>
上林清臺課諸疏宻凡十一家起三年盡五年夀王課<lb/>
<pb n="KR2a0016_WYG_012-3a"/>
疏逺又漢元年不用黄帝調歴效劾夀王逆天地大不<lb/>
敬詔勿劾復候盡六年太初歴第一夀王歴乃太史官<lb/>
殷歴也夀王再劾不服竟下吏至孝成時劉向總六歴<lb/>
列是非作五紀論向子歆作三統歴以説春秋屬辭比<lb/>
事雖盡精巧非其實也班固謂之宻要故漢歴志述之<lb/>
校之何承天等六家之歴雖六元不同分章或異至今<lb/>
所差或三日或二日數時考其逺近率皆六國及秦時<lb/>
人所造其術斗分多上不可檢於春秋下不驗於漢魏<lb/>
<pb n="KR2a0016_WYG_012-3b"/>
雖復假稱帝王祗足以惑時人耳<lb/>
光武建武八年太僕朱浮上言歴紀不正宜當改治時<lb/>
所差尚微未遑考正明帝永平中侍詔楊岑張盛景防<lb/>
等典治歴但改易加時弦望未能綜校歴元也至元和<lb/>
二年太初失天益逺宿度相覺浸多候者皆知日宿差<lb/>
五度冬至之日在斗二十一度晦朔弦望先天一日章<lb/>
帝召治歴編訢李梵等綜核意状遂下詔書稱春秋保<lb/>
乾圗曰三百年斗歴改憲史官用太初鄧平術有餘分<lb/>
<pb n="KR2a0016_WYG_012-4a"/>
一在三百年之域行度轉差浸以繆錯璇璣不正文象<lb/>
不稽冬至之日日在斗二十二度先立春一日則四分<lb/>
之立春日也而以折獄㫁大刑於氣已逆用望平和盖<lb/>
亦逺矣今改行四分以遵堯順孔奉天之文同心敬授<lb/>
儻獲咸熙於是四分法施行黄帝以來諸歴以為冬至<lb/>
在牽牛初者皆黜焉和帝永元十四年待詔太史霍融<lb/>
上言官漏刻率九日增减一刻不與天相應或時差至<lb/>
二刻半不如夏歴宻其年十一月甲寅詔曰漏所以節<lb/>
<pb n="KR2a0016_WYG_012-4b"/>
時分定昬明昬明長短起於日去極逺近日道周圜不<lb/>
可以計率分官漏九日增减一刻違失其實以晷景為<lb/>
刻宻近有驗今下晷景漏刻四十八箭其二十四氣日<lb/>
所在并黄道去極晷景漏刻昬明中星並列載於續漢<lb/>
律歴志安帝延光二年中謁者亶誦上書言當用甲寅<lb/>
元河南梁豐云當復用太初尚書郎張衡周興皆審歴<lb/>
數難誦豐或不能對或云失誤衡等參案儀注考往校<lb/>
今以為九道法最宻詔下公卿詳議太尉愷等參議太<lb/>
<pb n="KR2a0016_WYG_012-5a"/>
初過天一度月以晦見西方元和改從四分四分雖宻<lb/>
於太初復不正皆不可用甲寅元與天相應合圗讖可<lb/>
施行議者不同尚書令忠上奏天之歴數不可任疑從<lb/>
虚以非易是亶等遂寢靈帝熹平四年五官郎中馮光<lb/>
沛相上計掾陳晃等言歴元不正故盜賊為害歴當以<lb/>
甲寅為元不用庚申乞本庚申元經緯明文詔下三府<lb/>
與儒林明道術者詳議羣臣㑹司徒府集議議郎蔡邕<lb/>
曰歴數精微術無常是漢興承秦歴用顓頊元用乙卯<lb/>
<pb n="KR2a0016_WYG_012-5b"/>
百有二嵗孝武皇帝始改太初元用丁丑行之百八十<lb/>
九嵗孝章帝改從四分元用庚申今光等以庚申為非<lb/>
甲寅為是按歴法黄帝顓頊夏殷周魯各自有元光晃<lb/>
所援則殷歴元也昔始用太初丁丑之後六家紛錯争<lb/>
訟是非張夀王挾甲寅元以非漢歴雜候清臺課在下<lb/>
第太初效驗無所漏失是則雖非圗讖之元而有效於<lb/>
前者也及用四分以來考之行度宻於太初是又新元<lb/>
有效於今者也故延光中亶誦亦非四分言當用甲寅<lb/>
<pb n="KR2a0016_WYG_012-6a"/>
元公卿參議竟不施行且三光之行遲速進退不必若<lb/>
一故有古今之術今術之不能上通於古亦猶古術不<lb/>
能下通於今也又光晃以考靈耀為本二十八宿度數<lb/>
至日所在錯異不可參校元和二年用至今九十二嵗<lb/>
而光晃言陰陽不和姦臣盜賊皆元之咎元和詔書文<lb/>
備義著非羣臣議者所能變易三公從邕議以光晃不<lb/>
敬正鬼薪法詔書勿治辠<lb/>
何承天曰夫歴數之術若心所不達雖復通人前識無<lb/>
<pb n="KR2a0016_WYG_012-6b"/>
救其為敝也是以多歴年嵗未能有定四分於天出三<lb/>
百年而盈一日積代不悟徒云建歴之本必先立元假<lb/>
言讖緯遂闗治亂此之為蔽亦已甚矣劉歆三統法尤<lb/>
復疏闊方於四分六千餘年又益一日揚雄心惑其説<lb/>
采為太𤣥班固謂之最宻著於漢志司馬彪因曰自太<lb/>
初元年始用三統歴施行百有餘年曾不憶劉歆之生<lb/>
不逮太初二三君子言歴幾乎不知而妄言歟<lb/>
光和中榖城門候劉洪始悟四分於天疏闊更以五百<lb/>
<pb n="KR2a0016_WYG_012-7a"/>
八十九為紀法百四十五為斗分造乾象法又制遲疾<lb/>
歴以歩月行方於太初四分轉精微矣魏文帝黄初中<lb/>
太史丞韓翊以為乾象减斗分太過後當先天造黄初<lb/>
歴以四千八百八十三為紀法一千二百五為斗分其<lb/>
後尚書令陳羣奏以為歴數難明前代通儒多共紛争<lb/>
黄初之元以四分歴久逺疏闊大魏受命宜正歴明時<lb/>
韓翊首建黄初猶恐不審故以乾象互相參校歴三年<lb/>
更相是非舍本即末争長短而疑尺丈竟無時而决按<lb/>
<pb n="KR2a0016_WYG_012-7b"/>
三公議皆綜盡曲理殊塗同歸欲使效之璿璣各盡其<lb/>
法一年之間得失足定合於事宜奏可明帝時尚書郎<lb/>
楊偉制景初歴施用至於晉宋古之為歴者鄧平能修<lb/>
舊制新劉洪始減四分又定月行遲疾楊偉斟酌兩端<lb/>
以立多少之衷因朔積分設差以推合朔月蝕此三人<lb/>
漢魏之善歴者然而洪之遲疾不可以檢春秋偉之五<lb/>
星大乖於後代斯則洪用心尚疏偉拘於同出上元壬<lb/>
辰故也<lb/>
<pb n="KR2a0016_WYG_012-8a"/>
魏明帝景初元年改定歴數以建丑之月為正改其年<lb/>
三月為孟夏四月其孟仲季月雖與正嵗不同至於郊<lb/>
祀迎氣祭祠烝嘗巡狩蒐田分至啓閉班宣時令皆以<lb/>
建寅為正三年正月帝崩復用夏正楊偉表曰臣攬載<lb/>
籍㫁考歴數時以紀農月以紀事其所由來遐而尚矣<lb/>
乃自少昊則𤣥鳥司分顓頊帝嚳則重黎司天唐帝虞<lb/>
舜則羲和掌日三代因之則世有日官日官司歴則頒<lb/>
之諸侯諸侯受之則頒於境内夏后之代羲和湎淫廢<lb/>
<pb n="KR2a0016_WYG_012-8b"/>
時亂日則書載𦙍征由此觀之審農時而重人事者歴<lb/>
代然也逮至周室既衰戰國横騖告朔之羊廢而不紹<lb/>
登臺之禮滅而不遵閏分乖次而不識孟陬失紀而莫<lb/>
悟大火猶西流而怪蟄蟲之不藏也是時也天子不協<lb/>
時司歴不書日諸侯不受職日御不分朔人事不恤廢<lb/>
棄農時仲尼之撥亂於春秋託襃貶糺正司歴失閏則<lb/>
譏而書之登臺頒朔則謂之有禮自此以降暨於秦漢<lb/>
乃復以孟冬為嵗首閏為後九月中節乖錯時月紕繆<lb/>
<pb n="KR2a0016_WYG_012-9a"/>
加時後天蝕不在朔累載相襲久而不革也至武帝元封<lb/>
七年始乃寤其繆焉於是改正朔更歴數使大才通人<lb/>
造太初歴校中朔所差以正閏分課中星得度以考疏<lb/>
宻以建寅之月為正朔以黄鐘之月為歴初其歴斗分<lb/>
太多後遂疏闊至元和二年復用四分歴施而行之至<lb/>
於今日考察日蝕率常在晦是則斗分太多故先宻後<lb/>
疏而不可用也是以臣前以制典餘日推考天路稽之<lb/>
前典驗之食朔詳而精之更建宻歴則不先不後古今<lb/>
<pb n="KR2a0016_WYG_012-9b"/>
中天以昔在唐帝協日正時允釐百工咸熙庶績也欲<lb/>
使當今國之典禮凡百制度皆韜合往古郁然備足乃<lb/>
改正朔更歴數以大呂之月為嵗首以建子之月為歴<lb/>
初臣以為昔在帝代則法曰顓頊曩自軒轅則歴曰黄<lb/>
帝暨至漢之孝武革正朔更歴數改元曰太初因名太<lb/>
初歴今改元為景初宜曰景初歴臣之所建景初歴法<lb/>
數則約要施用則近宻治之則省功學之則易知雖復<lb/>
使研桑心筭𨽻首運籌重黎司晷羲和察景以考天路<lb/>
<pb n="KR2a0016_WYG_012-10a"/>
歩驗日月究極精微盡術數之極者皆未如臣如此之<lb/>
妙也是以累代歴數皆疏而不宻自黄帝以來改革不<lb/>
己<lb/>
壬辰元以來至景初元年丁巳嵗積四千四十六筭上<lb/>
此元以天正建子黄鍾之月為歴初元首之嵗夜半甲<lb/>
子朔旦冬至<lb/>
元法萬一千五十八<lb/>
紀法千八百四十三<lb/>
<pb n="KR2a0016_WYG_012-10b"/>
紀月二萬二千七百九十五<lb/>
章嵗十九<lb/>
章月二百三十五<lb/>
章閏七<lb/>
通數十三萬四千六百三十<lb/>
日法四千五百五十九<lb/>
餘數九千六百七十<lb/>
周天六十七萬三千一百五十<lb/>
<pb n="KR2a0016_WYG_012-11a"/>
紀日嵗中十二<lb/>
氣法十二<lb/>
沒分六萬七千二百一十五<lb/>
沒法九百六十七<lb/>
月周二萬四千六百三十八<lb/>
通法四十七<lb/>
㑹通七十九萬一百二十<lb/>
朔望合數六萬七千三百一十五<lb/>
<pb n="KR2a0016_WYG_012-11b"/>
入交限數七十二萬二千七百九十五<lb/>
通周十二萬五千六百二十一<lb/>
周日日餘二千五百二十八<lb/>
周虛二千三十一<lb/>
斗分四百五十五<lb/>
甲子紀第一<lb/>
　　紀首合朔月在日道裏<lb/>
　　交㑹差率四十一萬二千九百一十九<lb/>
<pb n="KR2a0016_WYG_012-12a"/>
　　遲疾差率十萬三千九百四十七<lb/>
甲戌紀第二<lb/>
　　紀首合朔月在日道裏<lb/>
　　交㑹差率五十一萬六千五百二十九<lb/>
　　遲疾差率七萬三千七百六十七<lb/>
甲申紀第三<lb/>
　　紀首合朔月在日道裏<lb/>
　　交㑹差率六十二萬一百三十九<lb/>
<pb n="KR2a0016_WYG_012-12b"/>
　　遲疾差率四萬三千五百八十七<lb/>
甲午紀第四<lb/>
　　紀首合朔月在日道裏<lb/>
　　交㑹差率七十二萬三千七百四十九<lb/>
　　遲疾差率一萬三千四百七<lb/>
甲辰紀第五<lb/>
　　紀首合朔月在日道裏<lb/>
　　交㑹差率三萬七千二百四十九<lb/>
<pb n="KR2a0016_WYG_012-13a"/>
　　遲疾差率一十萬八千八百四十八<lb/>
甲寅紀第六<lb/>
　　紀首合朔月在日道裏<lb/>
　　交㑹差率十四萬八百五十九<lb/>
　　遲疾差率七萬八千六百六十八<lb/>
交㑹紀差十萬三千六百一十求其數之所生者置一<lb/>
紀積月以通數乗之㑹通去之所去之餘紀差之數也<lb/>
以之轉加前紀則得後紀加之未滿㑹通者則紀首之<lb/>
<pb n="KR2a0016_WYG_012-13b"/>
嵗天正合朔月在日道裏滿去之則月在日道表加表<lb/>
滿在裏加裏滿在表<lb/>
遲疾紀差三萬一百八十求其數之所生者置一紀積<lb/>
月以通數乗之通周去之餘以减通周所减之餘紀差<lb/>
之數也以之轉减前紀則得後紀不足减者加通周<lb/>
求次元紀差率轉减前元甲寅紀差率餘則次元甲子<lb/>
紀差率也求次紀如上法也<lb/>
推朔積月術曰置壬辰元以來盡所求年外所求以紀<lb/>
<pb n="KR2a0016_WYG_012-14a"/>
法除之所得算外所入紀第也餘則入紀年數年以章<lb/>
月乗之如章嵗而一為積月不盡為閏餘閏餘十二以<lb/>
上其年有閏閏月以無中氣為正<lb/>
推朔術曰以通數乗積月為朔積分如日法而一為積<lb/>
日不盡為小餘以六十去積日餘為大餘大餘命以紀<lb/>
算外所求年天正十一月朔日也<lb/>
求次月加大餘二十九小餘二千四百一十九小餘滿<lb/>
日法從大餘命如前次月朔日也小餘二千一百四十<lb/>
<pb n="KR2a0016_WYG_012-14b"/>
以上其月大也<lb/>
推弦望加朔大餘七小餘千七百四十四小分一小分<lb/>
滿二從小餘小餘滿日法從大餘大餘滿六十去之餘<lb/>
命以紀筭外上弦日也又加得望下弦後月朔其月蝕<lb/>
望者定小餘如所近中節間限限數以下者筭上為日<lb/>
望在中節前後各四日以還者視限數望在中節前後<lb/>
各五日以上者視間限<lb/>
推二十四氣術曰置所入紀年外所求以餘數乗之滿<lb/>
<pb n="KR2a0016_WYG_012-15a"/>
紀法為大餘不盡為小餘大餘滿六十去之餘命以紀<lb/>
筭外天正十一月冬至日也<lb/>
求次氣加大餘十五小餘四百二小分十一小分滿氣<lb/>
法從小餘滿紀法從大餘命如前次氣日也<lb/>
推閏月術曰以閏餘减章嵗餘以嵗中乗之滿章閏得<lb/>
一月餘滿半法以上亦得一月數從天正十一月起筭<lb/>
外閏月也閏有進退以無中氣御之<lb/>
　　大雪十一月節<hi>限數千二百四十二間限千二百四十八</hi>
<pb n="KR2a0016_WYG_012-15b"/>
　　冬至十一月中<hi>限數千二百五十四間限千二百四十五</hi>
　　小寒十二月節<hi>限數千二百三十五間限千二百二十四</hi>
　　大寒十二月中<hi>限數千二百一十三間限千一百九十二</hi>
　　立春正月節　<hi>限數千一百七十二間限千一百三十七</hi>
　　雨水正月中　<hi>限數千一百一十二間限千九十三</hi>
　　驚蟄二月節　<hi>限數千六十五間限千二十五</hi>
　　春分二月中　<hi>限數千八七十九間限九百</hi>
　　清眀三月節　<hi>限數九百五十一間限九百二十五</hi>
<pb n="KR2a0016_WYG_012-16a"/>
　　榖雨三月中　<hi>限數九百七十九間限八百</hi>
　　立夏四月節　<hi>限數八百五十七間限八百四十</hi>
　　小滿四月中　<hi>限數八百二十二間限八百一十三</hi>
　　芒種五月節　<hi>限數八百九十九間限七百</hi>
　　夏至五月中　<hi>限數七百九十八間限八百</hi>
　　小暑六月節　<hi>限數八百五十五間限八百一</hi>
　　大暑六月中　<hi>限數八百二十五間限八百四十二</hi>
　　立秋七月節　<hi>限數八百五十九間限八百八十三</hi>
<pb n="KR2a0016_WYG_012-16b"/>
　　處暑七月中　<hi>限數九百七十五間限九百三</hi>
　　白露八月節<hi>限數九百六十二間限九百九十二</hi>
　　秋分八月中　<hi>限數千二十一間限千五十一</hi>
　　寒露九月節　<hi>限數千八十七間限千一百</hi>
　　霜䧏九月中　<hi>限數千一百三十三間限一百五十七</hi>
　　立冬十月節　<hi>限數千一百八十八間限千一百九十</hi>
　　小雪十月中　<hi>限數千二百一十五間限千二百二十九</hi>
推沒㓕術曰因冬至積日有小餘者加積一以沒分乗<lb/>
<pb n="KR2a0016_WYG_012-17a"/>
之以沒法除之所得為大餘不盡為小餘大餘滿六十<lb/>
去之餘命以紀筭外即去年冬至後沒日也<lb/>
求次沒加大餘六十九小餘五百九十二小餘滿沒法<lb/>
得一從大餘命如前小餘盡為㓕也<lb/>
推五行用事日立春立夏立秋立冬者即木火金水始<lb/>
用事日也各减其大餘十八小餘四百八十三小分六<lb/>
餘命以紀筭外各四立之前土用事日也大餘不足减<lb/>
者加六十小餘不足减者减大餘一加紀法小分不足<lb/>
<pb n="KR2a0016_WYG_012-17b"/>
减者减小餘一加氣法　推卦用事日因冬至大餘六<lb/>
其小餘坎卦用事日也加小餘萬九十一滿元法從大<lb/>
餘即中孚用事日也<lb/>
求次卦各加大餘六小餘九百六十七其四正各因其<lb/>
中日六其小餘<lb/>
推日度術曰以紀法乗朔積日滿周天去之餘以紀法<lb/>
除之所得為度不盡為分命度從牛前五起宿次除之<lb/>
不滿宿則天正十一月朔夜半日所在度及分也<lb/>
<pb n="KR2a0016_WYG_012-18a"/>
求次日日加一度分不加經斗除斗分分少退一度<lb/>
推月度術曰以月周乗朔積日滿周天去之餘以紀法<lb/>
除之所得為度不盡為分命如上法則天正十一月朔<lb/>
夜半月所在度及分也<lb/>
求次月小月加度二十二分八百六大月又加一日度<lb/>
十三分六百七十九分滿紀法得一度則次月朔夜半<lb/>
月所在度及分也其冬下旬夕在張心暑也<lb/>
推合朔度術曰以章嵗乗朔小餘滿通法為大分不盡<lb/>
<pb n="KR2a0016_WYG_012-18b"/>
為小分以大分從朔夜半日度分滿紀法從度命如前<lb/>
則天正十一月合朔日月所共合度也<lb/>
求次月加度二十九大分九百七十七小分四十二小<lb/>
分滿通法從大分大分滿紀法從度經斗除其分則次<lb/>
月合朔日月所共合度也<lb/>
推弦望日所在度加合朔度七大分七百五小分十微<lb/>
分一微分滿二從小分小分滿通法從大分大分滿紀<lb/>
法從度命如前則上弦日所在度也又加得望下弦後<lb/>
<pb n="KR2a0016_WYG_012-19a"/>
月合也<lb/>
推弦望月所在度加合朔度九十八大分千二百七十<lb/>
九小分三十四數滿命如前即上弦月所在度也又加<lb/>
得望下弦後月合也<lb/>
推日月昏眀度術曰日以紀法月以月周乗所近節氣<lb/>
夜漏二百而一為眀分日以减紀法月以减月周餘為<lb/>
昏分各以加夜半如法為度<lb/>
推合朔交㑹月蝕術曰置所入紀朔積分以所入紀交<lb/>
<pb n="KR2a0016_WYG_012-19b"/>
㑹差率之數加之以㑹通去之餘則所求年天正十一<lb/>
月合朔去交度分也以通數加之滿㑹通去之餘則次<lb/>
月合朔去交度分也以朔望合數各加其月合朔去交<lb/>
度分滿㑹通去之餘則各其月望去交度分也朔望去<lb/>
交分加朔望合數以下入交限數以上者朔則交㑹望<lb/>
則月蝕<lb/>
推合朔交㑹月蝕月在日道表裏術曰置所入紀朔積<lb/>
分以所入紀下交㑹差率之數加之倍㑹通去之餘不<lb/>
<pb n="KR2a0016_WYG_012-20a"/>
滿㑹通者紀首表天正合朔月在表紀首裏天正合朔<lb/>
月在裏滿㑹通去之表在裏裏在表<lb/>
求次月以通數加之滿㑹通去之加裏滿在表加表滿<lb/>
在裏先交㑹後月蝕者朔在表則望在表朔在裏則望<lb/>
在裏先月蝕後交㑹者看食月朔在裏則望在表朔在<lb/>
表則望在裏交㑹月蝕如朔望㑹數以下則前交後㑹<lb/>
如入交限數以上則前㑹後交其前交後㑹近扵限數<lb/>
者則豫伺之前月前㑹後交近扵限數者則後伺之後<lb/>
<pb n="KR2a0016_WYG_012-20b"/>
月<hi>闕</hi>求去交度術曰其前交後㑹者今去交度分如日<lb/>
法而一所得則却去交度也其前㑹後交者以去交度<lb/>
分减㑹通餘如日法而一所得則前去交度餘皆度分<lb/>
也去交度十五以上雖交不蝕也十以下是蝕十以上<lb/>
虧蝕微少光晷相及而已虧之多少以十五為法<lb/>
求日蝕虧起角術曰其月在外道先交後㑹者虧蝕西<lb/>
南角起先㑹後交者虧蝕東南角起其月在内道先交<lb/>
後㑹者虧食西北角起先㑹後交者虧食東北角起虧<lb/>
<pb n="KR2a0016_WYG_012-21a"/>
食分多少如上以十五為法㑹交中者蝕盡月蝕在日<lb/>
之衝虧角與上反也<lb/>
月行遲疾度　損益率　盈縮積分　月行分<lb/>
一日　　十四度<hi>十四分</hi>　益二十六　盈一初<lb/>
　　二百八十<lb/>
二日　　十四度<hi>十一分</hi>　益二十三　盈積分一十一<lb/>
萬八千五百三十四<lb/>
　　二百七十七<lb/>
<pb n="KR2a0016_WYG_012-21b"/>
三日　　十四度<hi>八分</hi>　　益二十　　盈積分二十二<lb/>
萬三千三百九十一<lb/>
　　二百七十四<lb/>
四日　　十四度<hi>五分</hi>　　益十七　　盈積分三十一<lb/>
萬四千五百七十一<lb/>
　　二百七十<lb/>
五日　　十四度<hi>一分</hi>　　益十三　　盈積分三十九<lb/>
萬二千七十四<lb/>
<pb n="KR2a0016_WYG_012-22a"/>
　　二百六十七<lb/>
六日　　十三度<hi>十四分</hi>　益七　　　盈積分四十五<lb/>
萬一千三百四十一<lb/>
　　二百六十一<lb/>
七日　　十三度<hi>七分</hi>　　損　　　　盈積分四十八<lb/>
萬三千二百五十四<lb/>
　　二百五十四<lb/>
八日　　十三度<hi>一分</hi>　　損六　　　盈積分四十八<lb/>
<pb n="KR2a0016_WYG_012-22b"/>
萬三千二百五十四<lb/>
　　二百四十八<lb/>
九日　　十二度<hi>十六分</hi>　損十　　　盈積分四十五<lb/>
萬五千九百<lb/>
　　二百四十四<lb/>
十日　　十二度<hi>十三分</hi>　損十三　　盈積分四十一<lb/>
萬三百一十<lb/>
　　二百四十一<lb/>
<pb n="KR2a0016_WYG_012-23a"/>
十一日　十二度<hi>十一分</hi>　損十五　　盈積分三十五<lb/>
萬一千四十三<lb/>
　　二百三十九<lb/>
十二日　十二度<hi>八分</hi>　　損十八　　盈積分二十八<lb/>
萬二千六百五十八<lb/>
　　二百三十六<lb/>
十三日　　十二度<hi>五分</hi>　損二十一　盈積分二十萬<lb/>
五百九十六<lb/>
<pb n="KR2a0016_WYG_012-23b"/>
　　二百三十三<lb/>
十四日　十二度<hi>三分</hi>　　損二十三　盈積分十萬四<lb/>
千八百五十七<lb/>
　　二百三十一<lb/>
十五日　十二度<hi>五分</hi>　　益二十一　縮初<lb/>
　　二百三十三<lb/>
十六日　十二度<hi>七分</hi>　　益十九　　縮積分九萬五<lb/>
千七百三十九<lb/>
<pb n="KR2a0016_WYG_012-24a"/>
　　二百三十五<lb/>
十七日　十二度<hi>九分</hi>　　益十七　　縮積分十八萬<lb/>
二千三百六十<lb/>
　　二百三十七<lb/>
十八日　十二度<hi>十二分</hi>　益十四　　縮積分二十五<lb/>
萬九千八百六十三<lb/>
　　二百四十<lb/>
十九日　十二度<hi>十五分</hi>　益十一　　縮積分三十二<lb/>
<pb n="KR2a0016_WYG_012-24b"/>
萬三千六百八十九<lb/>
　　二百四十三<lb/>
二十日　十二度<hi>十八分</hi>　益八　　　縮積分三十七<lb/>
萬三千八百三十八<lb/>
　　二百四十六<lb/>
二十一日　十三度<hi>三分</hi>　益四　　　縮積分四十一<lb/>
萬三百一十<lb/>
　　二百五十<lb/>
<pb n="KR2a0016_WYG_012-25a"/>
二十二日　十三度<hi>七分</hi>　損　　　　縮積分四十二<lb/>
萬八千五百四十六<lb/>
　　二百五十四<lb/>
二十三日　十三度<hi>十二分</hi>損五　　　縮積分四十二<lb/>
萬八千五百四十六<lb/>
　　二百五十九<lb/>
二十四日　十三度<hi>十八分</hi>損十一　　縮積分四十萬<lb/>
五千七百五十一<lb/>
<pb n="KR2a0016_WYG_012-25b"/>
　　二百六十五<lb/>
二十五日　十四度<hi>五分</hi>　損十七　　縮積分三十五<lb/>
萬五千六百二<lb/>
　　二百七十一<lb/>
二十六日　十四度<hi>十一分</hi>損二十三　縮積分二十七<lb/>
萬八千六十九<lb/>
　　二百七十七<lb/>
二十七日　十四度<hi>十一分</hi>損二十四　縮積分十七萬<lb/>
<pb n="KR2a0016_WYG_012-26a"/>
三千二百四十二<lb/>
　　二百七十八<lb/>
周日　十四度<hi>十三分有小分六百二十六</hi>損五十五<hi>有小分六百二十六</hi>
縮積分六萬三千八百二十六<lb/>
　　二百七十九<hi>有小分六百二十六</hi>
推合朔交㑹月蝕入遲疾歴術曰置所入紀朔積分以<lb/>
所入紀下遲疾差率之數加之以通周去之餘滿日法<lb/>
得一日不盡為日餘命日算外則所求年天正十一月<lb/>
<pb n="KR2a0016_WYG_012-26b"/>
合朔入歴日也<lb/>
求次月加一日餘四千四百五十求望加十四日日餘<lb/>
三千四百八十九日餘滿日法成日日滿二十七去之<lb/>
又除餘如周日餘日餘不足除者减一日加周虛<lb/>
推合朔交㑹月蝕定大小餘以入歴日乗所入歴損益<lb/>
率以損益盈縮積分為定積分以章嵗减所入歴月行<lb/>
分餘以除之所得以盈减縮加本小餘加之滿日法者<lb/>
交㑹加時在後日减之不足者交㑹加時在前日月蝕<lb/>
<pb n="KR2a0016_WYG_012-27a"/>
者隨定大小餘為日加時入歴在周日者以周日日餘<lb/>
乗縮積分為定積分以率損乗入歴日餘又以周日日<lb/>
餘乗之以周日日度小分并之以損定積分餘為後定<lb/>
積分以章嵗减周日月行分餘以周日日餘乗之以周<lb/>
日度小分并之以除後定積分所得以加本小餘如上<lb/>
法<lb/>
推加時以十二乗定小餘滿日法得一辰數從子起算<lb/>
外則朔望加時所在辰也有餘不盡者四之如日法而<lb/>
<pb n="KR2a0016_WYG_012-27b"/>
一為少二為半三為太又有餘者三之如日法而一為<lb/>
強半法以上排成之不滿半法廢弃之以強并少為少<lb/>
強并半為半強并太為太強得二強者為少弱以之并<lb/>
少為半弱以之并半為太弱以之并太為一辰弱以所<lb/>
在辰命之則各得其少太半及強弱也其月蝕望在中<lb/>
節前後四日以還者視限數五日以上者視間限定小<lb/>
餘如間限限數以下者以算上為日<lb/>
　　斗二十六<hi>分四百五十五</hi>
<pb n="KR2a0016_WYG_012-28a"/>
　　牛八<lb/>
　　女十二<lb/>
　　虛十<lb/>
　　危十七<lb/>
　　室十六<lb/>
　　壁九<lb/>
　　　北方九十八度<hi>分四百五十五</hi>
　　奎十六<lb/>
<pb n="KR2a0016_WYG_012-28b"/>
　　婁十二<lb/>
　　胃十四<lb/>
　　昴十一<lb/>
　　畢十六<lb/>
　　觜二<lb/>
　　參九<lb/>
　　　西方八十度<lb/>
　　井三十三<lb/>
<pb n="KR2a0016_WYG_012-29a"/>
　　鬼四<lb/>
　　柳十五<lb/>
　　星七<lb/>
　　張十八<lb/>
　　翼十八<lb/>
　　軫十七<lb/>
　　　南方百一十二度<lb/>
　　角十二<lb/>
<pb n="KR2a0016_WYG_012-29b"/>
　　亢九<lb/>
　　氐十五<lb/>
　　房五<lb/>
　　心五<lb/>
　　尾十八<lb/>
　　箕十一<lb/>
　　　東方七十五度<lb/>
　　中節日所在度<lb/>
<pb n="KR2a0016_WYG_012-30a"/>
　　日行黄道去極度<lb/>
　　日中晷景<lb/>
　　晝漏刻<lb/>
　　夜漏刻<lb/>
　　昏中星<lb/>
　　眀中星<lb/>
　　　冬至<hi>十一月中斗二十一少</hi>
　　百一十五度<lb/>
<pb n="KR2a0016_WYG_012-30b"/>
　　丈三尺<lb/>
　　四十五<lb/>
　　五十五<lb/>
　　奎六<hi>弱</hi>
　　亢二<hi>少強</hi>
　　　小寒<hi>十二月節女二少</hi>
　　百一十三<hi>強</hi>
　　丈二尺三寸<lb/>
<pb n="KR2a0016_WYG_012-31a"/>
　　四十五<hi>八分</hi>
　　五十四<hi>二分</hi>
　　婁五<hi>半強</hi>
　　氐七<hi>強</hi>
　　　大寒<hi>十二月中虛女半強</hi>
　　百一十<hi>太弱</hi>
　　丈一尺<lb/>
　　四十六<hi>八分</hi>
<pb n="KR2a0016_WYG_012-31b"/>
　　五十三<hi>二分</hi>
　　胃十一<hi>太強</hi>
　　心半<lb/>
　　　立春<hi>正月節危十太弱</hi>
　　百六<hi>少弱</hi>
　　九尺六寸<lb/>
　　四十八<hi>六分</hi>
　　五十一<hi>四分</hi>
<pb n="KR2a0016_WYG_012-32a"/>
　　畢五<hi>少弱</hi>
　　尾七<hi>半弱</hi>
　　　雨水<hi>正月中室八太強</hi>
　　百一<hi>強</hi>
　　七尺九寸<hi>五分</hi>
　　五十<hi>八分</hi>
　　四十九<hi>二分</hi>
　　參六<hi>半弱</hi>
<pb n="KR2a0016_WYG_012-32b"/>
　　箕<hi>半弱</hi>
　　　驚蟄<hi>二月節壁八強</hi>
　　九十五<hi>強</hi>
　　六尺五寸<lb/>
　　五十三<hi>三分</hi>
　　四十六<hi>七分</hi>
　　井十七<hi>少弱</hi>
　　斗初<hi>少</hi>
<pb n="KR2a0016_WYG_012-33a"/>
　　　春分<hi>二月中奎十四少強</hi>
　　八十九<hi>少強</hi>
　　五尺二寸<hi>五分</hi>
　　五十五<hi>八分</hi>
　　四十四<hi>二分</hi>
　　鬼四<lb/>
　　斗十一<hi>弱</hi>
　　　清眀<hi>三月節胃一半</hi>
<pb n="KR2a0016_WYG_012-33b"/>
　　八十三<hi>少弱</hi>
　　四尺一寸<hi>五分</hi>
　　五十八<hi>三分</hi>
　　四十一<hi>七分</hi>
　　星四<hi>太</hi>
　　斗二十一<hi>半</hi>
　　　榖雨<hi>三月中昴二太</hi>
　　七十七<hi>太強</hi>
<pb n="KR2a0016_WYG_012-34a"/>
　　三尺二寸<lb/>
　　六十<hi>五分</hi>
　　三十九<hi>五分</hi>
　　張十七<lb/>
　　牛六<hi>半</hi>
　　　立夏<hi>四月節畢六太</hi>
　　七十三<hi>少弱</hi>
　　二尺五寸<hi>二分</hi>
<pb n="KR2a0016_WYG_012-34b"/>
　　六十二<hi>四分</hi>
　　三十七<hi>六分</hi>
　　翼十七<hi>太</hi>
　　女十<hi>少弱</hi>
　　　小滿<hi>四月中參四少弱</hi>
　　六十九<hi>太</hi>
　　尺九寸<hi>八分</hi>
　　六十三<hi>九分</hi>
<pb n="KR2a0016_WYG_012-35a"/>
　　三十六<hi>一分</hi>
　　角<hi>太弱</hi>
　　危<hi>太弱</hi>
　　　芒種<hi>五月節井十半弱</hi>
　　六十七<hi>少弱</hi>
　　尺六寸<hi>八分</hi>
　　六十四<hi>九分</hi>
　　三十五<hi>一分</hi>
<pb n="KR2a0016_WYG_012-35b"/>
　　亢五<hi>太</hi>
　　危十四<hi>強</hi>
　　　夏至<hi>五月中井二十五半強</hi>
　　六十七<hi>強</hi>
　　尺五寸<lb/>
　　六十五<lb/>
　　三十五<lb/>
　　氐十二<hi>少弱</hi>
<pb n="KR2a0016_WYG_012-36a"/>
　　室十二<hi>強</hi>
　　　小暑<hi>六月節柳二太強</hi>
　　六十七<hi>太強</hi>
　　尺七寸<lb/>
　　六十四<hi>七分</hi>
　　三十五<hi>三分</hi>
　　尾一<hi>太強</hi>
　　奎二<hi>太強</hi>
<pb n="KR2a0016_WYG_012-36b"/>
　　　大暑<hi>六月中星四強</hi>
　　七十<lb/>
　　二尺<lb/>
　　六十三<hi>八分</hi>
　　三十六<hi>二分</hi>
　　尾十五<hi>半強</hi>
　　婁三<hi>太</hi>
　　　立秋<hi>七月節張十二少</hi>
<pb n="KR2a0016_WYG_012-37a"/>
　　七十三<hi>半強</hi>
　　二尺五寸<hi>五分</hi>
　　六十二<hi>三分</hi>
　　三十七<hi>七分</hi>
　　箕九<hi>太強</hi>
　　胃九<hi>太弱</hi>
　　　處暑<hi>七月中翼九半</hi>
　　七十八<hi>半強</hi>
<pb n="KR2a0016_WYG_012-37b"/>
　　三尺三寸<hi>三分</hi>
　　六十<hi>二分</hi>
　　三十九<hi>八分</hi>
　　斗十<hi>少</hi>
　　畢三<hi>太</hi>
　　　白露<hi>八月節軫六太</hi>
　　八十四<hi>少強</hi>
　　四尺三寸<hi>五分</hi>
<pb n="KR2a0016_WYG_012-38a"/>
　　五十七<hi>八分</hi>
　　四十二<hi>二分</hi>
　　斗二十一<hi>強</hi>
　　參五<hi>少強</hi>
　　　秋分<hi>八月中角五弱</hi>
　　九十<hi>半強</hi>
　　五尺五寸<hi>二分</hi>
　　五十五<hi>二分</hi>
<pb n="KR2a0016_WYG_012-38b"/>
　　四十四<hi>八分</hi>
　　牛五<hi>少</hi>
　　井十六<hi>少強</hi>
　　　寒露<hi>九月節亢八半弱</hi>
　　九十六<hi>太強</hi>
　　六尺八寸<hi>五分</hi>
　　五十二<hi>六分</hi>
　　四十七<hi>四分</hi>
<pb n="KR2a0016_WYG_012-39a"/>
　　女七<hi>太</hi>
　　鬼三<hi>少強</hi>
　　　霜䧏<hi>九月中氐十四少強</hi>
　　百二<hi>少強</hi>
　　八尺四寸<lb/>
　　五十<hi>三分</hi>
　　四十九<hi>七分</hi>
　　虛六<hi>太</hi>
<pb n="KR2a0016_WYG_012-39b"/>
　　星三<hi>太</hi>
　　　立冬<hi>十月節尾四半強</hi>
　　百七<hi>少強</hi>
　　丈八寸<hi>三分</hi>
　　四十八<hi>二分</hi>
　　五十一<hi>八分</hi>
　　危八<hi>強</hi>
　　張十五<hi>太強</hi>
<pb n="KR2a0016_WYG_012-40a"/>
　　　小雪<hi>十月中箕一太強</hi>
　　百一十一<hi>弱</hi>
　　丈一尺四寸<lb/>
　　四十六<hi>七分</hi>
　　五十三<hi>三分</hi>
　　室三<hi>半強</hi>
　　翼十五<hi>太</hi>
　　　大雪<hi>十一月節斗六</hi>
<pb n="KR2a0016_WYG_012-40b"/>
　　百一十三<hi>太強</hi>
　　丈二尺五寸<hi>六分</hi>
　　四十五<hi>三分</hi>
　　五十四<hi>五分</hi>
　　壁<hi>半強</hi>
　　軫十五<hi>少強</hi>
右中節二十四氣如術求之得冬至十一月中也加之<lb/>
得次月節加節得其月中中星以日所在為正置所求<lb/>
<pb n="KR2a0016_WYG_012-41a"/>
年二十四氣小餘四之如法得一為少不盡少三之如<lb/>
法為強所以减其節氣昏眀中星各定<lb/>
推五星術<lb/>
五星者木曰嵗星火曰熒惑土曰填星金曰太白水曰<lb/>
辰星凡五星之行有遲有疾有留有逆曩自開闢清濁<lb/>
始分則日月五星聚扵星紀發自星紀竝而行天遲疾<lb/>
留逆互相逮及星與日㑹同宿共度則謂之合從合至<lb/>
合之日則謂之終各以一終之日與一嵗之日通分相<lb/>
<pb n="KR2a0016_WYG_012-41b"/>
約終而率之嵗數嵗則謂之合終嵗數嵗終則謂之合<lb/>
終合數二率既定則法數生焉以章嵗乗合數為合月<lb/>
法以紀法乗合數為日度法以章月乗嵗數為合月分<lb/>
如合月法為合月數合月之餘為月餘以通數乗合月<lb/>
數如日法而一為大餘以六十去大餘餘為星合朔大<lb/>
餘之餘為朔小餘以通數乗月餘以合月法乗朔小餘<lb/>
并之以日法乗合月法除之所得星合入月日數也餘<lb/>
以朔通法約之為入月日以朔小餘减日法餘為朔虛<lb/>
<pb n="KR2a0016_WYG_012-42a"/>
分以歴斗分乗合數為星度斗分木火土各以合數减<lb/>
嵗數餘以周天乗之如日度法而一所得則行星度數<lb/>
也餘則度餘金水以周天乗嵗數如日度法而一所得<lb/>
則行星度數也餘則度餘<lb/>
木合終嵗數千二百五十五<lb/>
合終合數千一百四十九<lb/>
合月法二萬一千八百三十一<lb/>
日度法二百一十一萬七千六百七<lb/>
<pb n="KR2a0016_WYG_012-42b"/>
合月數十三<lb/>
月餘萬一千一百二十二<lb/>
朔大餘二十三<lb/>
朔小餘四千九十三<lb/>
入月日十五<lb/>
日餘百九十九萬五千六百六十四<lb/>
朔虛分四百六十六<lb/>
斗分五十二萬二千七百九十五<lb/>
<pb n="KR2a0016_WYG_012-43a"/>
行星度三十三<lb/>
度餘百四十七萬二千八百<lb/>
火合終嵗數五千一百五<lb/>
合終合數二千三百八十八<lb/>
合月法四萬五千三百七十二<lb/>
日度法四百四十萬一千八十四<lb/>
合月數二十六<lb/>
月餘二萬三<lb/>
<pb n="KR2a0016_WYG_012-43b"/>
朔大餘四十七<lb/>
朔小餘三千六百二十七<lb/>
入月日十三<lb/>
日餘三百五十八萬五千二百三十<lb/>
朔虛分九百三十二<lb/>
斗分百八萬六千五百四十<lb/>
行星度五十<lb/>
度餘百四十一萬二千一百五十<lb/>
<pb n="KR2a0016_WYG_012-44a"/>
土合終嵗數三千九百四十三<lb/>
合終合數三千八百九<lb/>
合月法七萬二千三百七十一<lb/>
日度法七百一萬九千九百八十七<lb/>
合月數十二<lb/>
月餘五萬八千一百五十三<lb/>
朔大餘五十四<lb/>
朔小餘千六百七十四<lb/>
<pb n="KR2a0016_WYG_012-44b"/>
入月日二十四<lb/>
日餘六十七萬五千三百六十四<lb/>
朔虛分二千八百八十五<lb/>
斗分百七十三萬三千九十五<lb/>
行星度十二<lb/>
度餘五百九十六萬二千二百五十六<lb/>
金合終嵗數千九百七<lb/>
合終合數二千三百八十五<lb/>
<pb n="KR2a0016_WYG_012-45a"/>
合月法四萬五千三百一十五<lb/>
日度法四百三十九萬五千五百五十五<lb/>
合月數九<lb/>
月餘四萬三百一十<lb/>
朔大餘二十五<lb/>
朔小餘三千五百三十五<lb/>
入月日二十七<lb/>
日餘十九萬四千九百九十<lb/>
<pb n="KR2a0016_WYG_012-45b"/>
朔虛分千二十四<lb/>
斗分百八萬五千一百七十五<lb/>
行星度二百九十二<lb/>
度餘十九萬四千九百九十<lb/>
水合終嵗數一千八百七十<lb/>
合終合數萬一千七百八十九<lb/>
合月法二十二萬三千九百九十一<lb/>
日度法二千一百七十二萬七千一百二十七<lb/>
<pb n="KR2a0016_WYG_012-46a"/>
合月數一<lb/>
月餘二十一萬五千四百五十九<lb/>
朔大餘二十九<lb/>
朔小餘二千四百一十九<lb/>
入月日二十八<lb/>
日餘二千三十四萬千二百六十一<lb/>
朔虛分二千一百四十<lb/>
斗分五百三十六萬三千九百九十五<lb/>
<pb n="KR2a0016_WYG_012-46b"/>
行星度五十七<lb/>
度餘二千三十四萬四千二百六十一<lb/>
推五星術曰置壬辰元以來盡所求年以合終合數乗<lb/>
之滿合終嵗數得一名積合不盡名合餘以合終合數<lb/>
减合餘得一者星合往年得二者合前往年無所得合<lb/>
其年餘以减合終合數為度分金水積合偶為晨竒為<lb/>
夕<lb/>
推五星合月以月數月餘各乗積合餘滿合月法從月<lb/>
<pb n="KR2a0016_WYG_012-47a"/>
為積月不盡為月餘以紀月除積月所得筭外所入紀<lb/>
也餘為入紀月副以章閏乗之滿章月得一為閏以减<lb/>
入紀月餘以嵗中去之餘為入嵗月命以天正起筭外<lb/>
星合月也其在閏交際以朔御之<lb/>
推合月朔以通數乗入紀月滿日法得一為積日不盡<lb/>
為小餘以六十去積日餘為大餘命以所入紀筭外星<lb/>
合朔日也<lb/>
推八月日以通數乗月餘合月法乗朔小餘并之通法<lb/>
<pb n="KR2a0016_WYG_012-47b"/>
約之所得滿日度法得一則星合入月日也不滿為日<lb/>
餘命日以朔算外入月日也<lb/>
推星合度以周天乗度分滿日度法得一為度不盡為<lb/>
餘命以牛前五度起算外星所合度也<lb/>
求後合月以月數加入嵗月以餘加月餘餘滿合月法<lb/>
得一月月不滿嵗中即在其年滿去之有閏計焉餘為<lb/>
後年再滿在後二年金水加晨得夕加夕得晨也<lb/>
求後合朔以朔大小餘數加合朔月大小餘其月餘上<lb/>
<pb n="KR2a0016_WYG_012-48a"/>
成月者又加大餘二十九小餘一千四百一十九小餘<lb/>
滿日法從大餘命如前法<lb/>
求後入月日入以月日日餘加入月日及餘餘滿日度<lb/>
法得一其前合朔小餘滿其虛分者去一日後小餘滿<lb/>
二千四百二十九以上去二十九日不滿去三十日其<lb/>
餘則後合入月日命以朔求後合度以度數及分如前<lb/>
合宿次命之<lb/>
木晨與日合伏順十六日九十九萬七千八百三十二<lb/>
<pb n="KR2a0016_WYG_012-48b"/>
分行星二度百七十九萬五千二百三十八分而晨見<lb/>
東方在日後順疾日行五十七分之十一五十七日行<lb/>
十一度順遲日行九分五十七日行九度而留不行二<lb/>
十七日而旋逆日行七分之一八十四日退十二度而<lb/>
復留二十七日復遲日行九分五十七日行九度而復<lb/>
順疾日行十一分五十七日行十一度在日前夕伏西<lb/>
方順十六日九十九萬七千八百三十二分行星二度<lb/>
百七十九萬五千二百三十八分而與日合凡一終三<lb/>
<pb n="KR2a0016_WYG_012-49a"/>
百九十八日百九十九萬五千六百六十四分行星三<lb/>
十三度百四十七萬二千八百六十九分<lb/>
火晨與日合伏七十二日百七十九萬二千六百一十<lb/>
五分行星五十六度百二十四萬九千三百四十五分<lb/>
而晨見東方在日後順日行二十三分之十四百八十<lb/>
四日行百一十二度更順遲日行十二分九十二日行<lb/>
四十八度而留不行十一日而旋逆日行六十二分之<lb/>
十七六十二日退十七度而復留十一日復順遲日行<lb/>
<pb n="KR2a0016_WYG_012-49b"/>
十二分九十二日行四十八度而復疾日行十四分百<lb/>
八十四日行百一十二度在日前夕伏西方順七十二<lb/>
日百七十九萬二千六百一十五分行星五十六度百<lb/>
二十四萬九千三百四十五分而與日合凡一終七百<lb/>
八十日三百三十八萬五千二百三十分行星四百一<lb/>
十五度二百四十九萬八千六百九十分<lb/>
土晨與日合伏十九日三百八十四萬七千六百七十<lb/>
五分半行星二度六百四十九萬一千一百二十一分<lb/>
<pb n="KR2a0016_WYG_012-50a"/>
半而晨見東方在日後順行百七十二分之十三八十<lb/>
六日行六度半而留不行三十二日半而旋逆日行十<lb/>
七分之一百二日退六度而復留不行三十二日半復<lb/>
順日行十三分八十六日行六度半在日前夕伏西方<lb/>
順十九日三百八十四萬七千六百七十五分半行星<lb/>
二度六百四十九萬一千一百二十一分半而與日合<lb/>
凡一終三百七十八日六十七萬五千三百六十四分<lb/>
行星十二度五百九十六萬二千二百五十六分<lb/>
<pb n="KR2a0016_WYG_012-50b"/>
金晨與日合伏六日退四度而晨見東方在日後而逆<lb/>
遲日行五分之三十日退六度留不行七日而旋順遲<lb/>
日行四十五分之三十三四十五日行三十三度而順<lb/>
疾日行一度九十一分之十四九十一日行百五度而<lb/>
順益疾日行一度九十一分之二十一九十一日行百<lb/>
一十二度在日後而晨伏東方順四十二日十九萬四<lb/>
千九百九十分行星五十二度十九萬四千九百九十<lb/>
分而與日合一合二百九十二日十九萬四千九百九<lb/>
<pb n="KR2a0016_WYG_012-51a"/>
十分行星如之<lb/>
金夕與日合伏順四十二日十九萬四千九百九十分<lb/>
行星五十二度十九萬四千九百九十分而夕見西方<lb/>
在日前順疾日行一度九十一分之二十一九十一日<lb/>
行百一十二度而更順遲日行一度十四分九十一日<lb/>
行百五度而順益遲日行四十五分之三十三四十五<lb/>
日行三十三度而留不行七日而旋逆日行五分之三<lb/>
十日退六度在日前夕伏西方逆六日退四度而與日<lb/>
<pb n="KR2a0016_WYG_012-51b"/>
合凡再合一終五百八十四日三十八萬九千九百八<lb/>
十分行星如之<lb/>
水晨與日合伏十一日退七度而晨見東方在日後逆<lb/>
疾一日退一度而留不行一日而旋順遲日行八分之<lb/>
七八日行七度而順疾日行一度十八分之四十八日<lb/>
行二十二度在日後晨伏東方順十八日二千三十四<lb/>
萬四千二百六十一分行星三十六度二千三十四萬<lb/>
四千二百六十一分而與日合凡一合五十七日二千<lb/>
<pb n="KR2a0016_WYG_012-52a"/>
三十四萬四千二百六十一分行星如之<lb/>
水夕與日合伏十八日二千三十四萬四千二百六十<lb/>
一分行星三十六度二千三十四萬四千二百六十一<lb/>
分而夕見西方在日前順疾日行一度十八分之四十<lb/>
八日行二十二度而更順遲日行八分之七八日行七<lb/>
度而留不行一日而旋逆一日退一度在日前夕伏西<lb/>
方逆十一日退七度而與日合凡再合一終百一十五<lb/>
日千八百九十六萬一千三百九十五分行星如之<lb/>
<pb n="KR2a0016_WYG_012-52b"/>
五星歴歩術以法伏日度餘加星合日度餘滿日度法<lb/>
得一從全命如之前得星見日及度餘也以星行分母<lb/>
乗見度分如日度法得一分不盡半法以上亦得一而<lb/>
日加所行分分滿其母得一度逆順母不同以當行之<lb/>
母乗故分如故母而一當行分也留者承前逆則减之<lb/>
伏不盡度除斗分以行母為率分有損益前後相御<lb/>
凡五星行天遲疾留逆雖大率有常至犯守逆順難以<lb/>
術推月之行天猶有遲疾况五星乎唯日之行天有常<lb/>
<pb n="KR2a0016_WYG_012-53a"/>
進退有率不遲不疾不外不内人君德也<lb/>
求木合終嵗數法以木日度法乗一木終之日内分周<lb/>
天除之即得也<lb/>
求木合終合數法以木日度法乗周天滿紀法所得復<lb/>
以周天除之即得五星皆放此也<lb/>
魏黄初元年十一月小己卯蔀首己亥嵗十一月己卯<lb/>
朔旦冬至臣偉上<lb/>
劉氏在蜀不見改歴當是仍用漢四分法吴中書令闞<lb/>
<pb n="KR2a0016_WYG_012-53b"/>
澤受劉洪乾象法於東萊徐岳字公河故孫氏用乾象<lb/>
歴至於吴亡<lb/>
晉武帝泰始元年有司奏王者祖氣而奉其<hi>闕</hi>終晉於<lb/>
五行之次應尚金金生於己事於酉終於丑宜祖以酉<lb/>
日臘以丑日改景初歴為泰始歴奏可<lb/>
史臣按鄒衍五德周為火行衍生在周時不容不知周<lb/>
氏行運且周之為歴年八百秦氏即有周之建國也周<lb/>
之火木其事易詳且五德更王唯有二家之説鄒衍以<lb/>
<pb n="KR2a0016_WYG_012-54a"/>
相勝立體劉向以相生為義據以為言不得出此二家<lb/>
者假使即劉向之説周為木行秦氏代周改其行運若<lb/>
不相勝則克木者金相生則本實生火秦氏乃稱水德<lb/>
理非謬然斯則劉氏所證為不値矣臣以為張蒼雖是<lb/>
漢臣生與周接司秦柱下備覩圗書且秦雖㓕學不廢<lb/>
術數則有周遺文雖不畢在據漢水行事非虛作賈誼<lb/>
取秦云漢土德葢以是漢代秦詳論二説各有其義張<lb/>
蒼則以漢水勝周火廢秦不班五德賈誼則以漢土勝<lb/>
<pb n="KR2a0016_WYG_012-54b"/>
秦水以秦為一代論秦漢雖殊而周為火一也然則相<lb/>
勝之義於事為長若同蒼黜秦則漢水魏土晉木宋金<lb/>
若同賈誼取秦則漢土魏木晉金宋火也難者云漢髙<lb/>
斷虵而神母夜哭云赤帝子殺白帝子然則漢非火而<lb/>
何斯又不然矣漢若為火則當云赤帝不宜云赤帝子<lb/>
也白帝子又何義况乎葢由漢是土德土生乎火秦是<lb/>
水德水生乎金斯則漢以土為赤帝子秦以水德為白<lb/>
帝子也難者又曰向云五德相勝今復云土為赤帝子<lb/>
<pb n="KR2a0016_WYG_012-55a"/>
何也答曰五行自有相勝之義自有相生之義不得以<lb/>
相勝廢相生相生廢相勝也相勝者以土勝水耳相生<lb/>
者土自火子義豈相闗崔寔四人月令曰祖者道神黄<lb/>
帝之子曰累祖好逺逰死道路故祀以為道神合祖賦<lb/>
序曰漢用丙午魏用丁未晉用孟月之酉曰莫識祖之<lb/>
所由説者云祈請道神謂之祖有事於道者君子行役<lb/>
則列之於中路喪者将遷則稱名於階庭或云百代逺<lb/>
祖名諡彫㓕墳塋不復存於銘表㳺魂不得託於廟祧<lb/>
<pb n="KR2a0016_WYG_012-55b"/>
故以初嵗良辰建華葢揚綵旌将以招靈爽庶衆祖之<lb/>
來慿云爾<lb/>
晉江左時侍中平原劉智推三百年斗歴改憲以為四<lb/>
分法三百年而减一日以百五十為度法三十七為斗<lb/>
分飾以浮説以扶其理江左中領軍琅邪王朔之以其<lb/>
上元嵗在甲子善其術欲以九萬七千嵗之甲子為開<lb/>
闢之始何承天云悼於立意者也景初日中晷景即用<lb/>
漢四分法是以漸就乖差其推五星則甚踈闊晉江左<lb/>
<pb n="KR2a0016_WYG_012-56a"/>
以來更用乾象五星法以代之猶有前却<lb/>
宋太祖頗好歴數太子率更令何承天私撰新法元嘉<lb/>
二十年上表曰臣授性頑惰少所闗觧自昔幼年頗好<lb/>
歴數躭情注意迄於白首臣亡舅故祕書監徐廣素善<lb/>
其事有既往七曜歴每記其得失自太和至泰元之末<lb/>
四十許年臣因比嵗考校至今又四十載故其疎宻差<lb/>
㑹皆可知也夫圓極常動七曜運行離合去來雖有定<lb/>
勢以新故相渉自然有毫末之差連日累嵗積微成著<lb/>
<pb n="KR2a0016_WYG_012-56b"/>
是以虞書著欽若之典周易明治歴之訓言當順天以<lb/>
求合非為合以驗天也漢代雜候清臺以昏明中星課<lb/>
日所在雖不可見月盈則蝕必當其衝以月推日則躔<lb/>
次可知焉捨易而不為役心於難事此臣所不觧也堯<lb/>
典云日永星火以正仲夏今季夏則火中又宵中星虛<lb/>
以殷仲秋今季秋則虛中爾來二千七百餘年以中星<lb/>
檢之所差二十七八度則堯冬令至日在須女十度左<lb/>
右也漢之太初歴冬至在牽牛初後漢四分及魏景初<lb/>
<pb n="KR2a0016_WYG_012-57a"/>
法同在斗二十一臣以月蝕檢之則景初今之冬至應<lb/>
在斗十七又史官受詔以土圭測景考校二至差三日<lb/>
有餘從來積嵗及交州所上檢其増减亦相符驗然則<lb/>
今之二至非天之二至也天之南日在斗十三四矣此<lb/>
則十九年七閏數微多差復改法易章則用算滋繁宜<lb/>
當隨時遷革以取其合案後漢志春分日長秋分日短<lb/>
差過半刻尋二分在二至之間而有長短因識春分近<lb/>
夏至故長秋分近冬至故短也楊偉不悟即用之上歴<lb/>
<pb n="KR2a0016_WYG_012-57b"/>
表云自古及今凡諸歴數皆未能並己之妙何此不曉<lb/>
亦何以云是故臣更建元嘉歴以六百八為一紀半之<lb/>
為度法七十五為室分以建寅之月為嵗首雨水為氣<lb/>
初以諸法閏餘一之嵗為章首冬至從上三日五時日<lb/>
之所在移舊四度又月有遲疾合朔月蝕不在朔望亦<lb/>
非歴意也故元嘉皆以盈縮定其小餘以正朔望之日<lb/>
伏惟陛下允廸聖哲先天不違劬勞庻政寅亮鴻業究<lb/>
淵思於往籍探妙㫖於未聞窮神知化罔不該覽是以<lb/>
<pb n="KR2a0016_WYG_012-58a"/>
愚臣欣遇盛明効其管穴伏願以臣所上元嘉法下史<lb/>
官考其疎宻若謬有可採庶或補正闕謬以備萬分詔<lb/>
曰何承天所陳殊有理據可付外詳之太史令錢樂之<lb/>
兼丞嚴粲奏曰太子率更令領國子博士何承天表更<lb/>
改元嘉歴法以月蝕檢今冬至日在斗十七以土圭測<lb/>
影知冬至己差三日詔使付外檢署以元嘉十一年被<lb/>
勅使考月蝕土圭測影檢署由來用偉景初法冬至之<lb/>
日日在斗二十一度少檢十一年七月十六日望日蝕<lb/>
<pb n="KR2a0016_WYG_012-58b"/>
加時在卯到十五日四更二唱丑初始蝕到四唱蝕既<lb/>
在營室十五度末景初其日日在軫三度以月蝕所衝<lb/>
考之其日日應在翼十五度半又到十三年十二月十<lb/>
六日望月蝕加時在酉到亥初始食到一更三唱蝕既<lb/>
在鬼四度景初其日日在女三以衝考之其日日應在<lb/>
牛六度半又到十四年十二月十六日望月蝕加時在<lb/>
戌之半到二更四唱亥末始蝕到三更一唱食既在井<lb/>
三十八度景初其日日在斗二十五以衝考之其日日<lb/>
<pb n="KR2a0016_WYG_012-59a"/>
應在斗二十二度半到十五年五月十五日望月蝕加<lb/>
時在戌其日月始生而已蝕光己生四分之一格在斗<lb/>
十六度許景初其日日在井二十四考取其衝其日日<lb/>
應在井二十又到十七年九月十六日望月蝕加時在<lb/>
子之少到十五日未二更一唱始蝕到三唱蝕十五分<lb/>
之十二格在昴一度半景初其日在房二以衝考之則<lb/>
其日日在氐十三度半凡此五蝕以月衝一百八十二<lb/>
度半考之冬至之日日並不在斗二十一度少並在斗<lb/>
<pb n="KR2a0016_WYG_012-59b"/>
十七度半間悉如承天所上又去十一年起以土圭測<lb/>
景其年景初法十一月七日冬至前後陰不見影到十<lb/>
二年十一月十八日冬至其十五日影極長到十三年<lb/>
十一月二十九日冬至其二十六日影極長到十四年<lb/>
十一月十一日冬至其前後並陰不見到十五年十一<lb/>
月二十一日冬至十八日影極長到十六年十一月二<lb/>
日冬至其十月二十九日影極長到十七年十一月十<lb/>
三日冬至其十日影極長到十八年十一月二十五日<lb/>
<pb n="KR2a0016_WYG_012-60a"/>
冬至二十一日影極長到十九年十一月六日冬至其<lb/>
三日影極長到二十年十一月十六日冬至其前後陰<lb/>
不見影尋校前後以影極長為冬至並差三日以月蝕<lb/>
檢日所在已差四度土圭測影冬至又差三日今之冬<lb/>
至乃在斗十四間又如承天所上又承天法每月朔望<lb/>
及弦皆定大小餘於推交㑹時刻雖審皆用盈縮則月<lb/>
有頻三大頻二小比舊法殊為異舊日蝕不唯在朔亦<lb/>
有在晦及二日公羊傳所謂或失之前或失之後愚謂<lb/>
<pb n="KR2a0016_WYG_012-60b"/>
此一條自宜仍舊員外散騎郎皮延宗又難承天若晦<lb/>
朔定大小餘紀首値盈則退一日便應以故嵗之晦為<lb/>
新紀之首承天乃改新法依舊術不復毎月定大小餘<lb/>
如延宗所難太史所上有司奏治歴改憲經國盛典爰<lb/>
及漢魏屢有變革良由術無常是取協當時方今皇猷<lb/>
載暉舊域光被誠應綜覈晷度以播維新承天歴術合<lb/>
可施用宋二十二年普用元嘉歴詔可<lb/>
　宋書卷十二<lb/>
<pb n="KR2a0016_WYG_012-61a"/>
　宋書卷十二考證<lb/>
歴志上甲寅紀第六交㑹差率十四萬八百五十九○<lb/>
　監本率下誤注闕字今從南本删<lb/>
滿氣法從小餘滿紀法從大餘○滿紀下監本脱法字<lb/>
　今從南本增入<lb/>
推卦用事日○此條當提起另作一行<lb/>
其冬下旬夕在張心暑也○<hi>臣永祚</hi>按句内必有誤字<lb/>
　今莫可考<lb/>
<pb n="KR2a0016_WYG_012-61b"/>
推合朔交㑹月蝕入遲疾歴術以通周去之○周諸本<lb/>
　俱訛界今改正<lb/>
清明注胃一半○監本脱半字今增入<lb/>
小滿危<hi>太弱</hi>○危監本誤作亢今改正<lb/>
以日所在為正○正監本訛作求今改正<lb/>
伏不盡度○盡監本訛作書今改正<lb/>
秦氏乃稱水德理非謬然斯則劉氏所證為不値矣○<lb/>
　<hi>臣永祚</hi>按値當作直<lb/>
<pb n="KR2a0016_WYG_012-62a"/>
賈誼取秦云漢土德葢以是漢代秦○葢諸本皆訛益<lb/>
　今改正以字當在是字下<lb/>
七十五為室分○<hi>臣永祚</hi>按室分即元嘉歴法所云度<lb/>
　起室二也<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_012-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十二考證<lb/>
</p>
<p>
</p>
  </div>
<div>
<head>宋書卷十三</head> <lb/>
    <p>
<pb n="KR2a0016_WYG_013-1a"/>
欽定四庫全書<lb/>
　宋書卷十三<lb/>
　　梁　　　　沈　　　　　約　　　　撰<lb/>
　志第三<lb/>
　　歴下<lb/>
元嘉歴法<lb/>
上元庚辰甲子紀首至太甲元年癸亥三千五百二十<lb/>
三年至元嘉二十年癸未五千七百三年算外<lb/>
<pb n="KR2a0016_WYG_013-1b"/>
元法三千六百四十八<lb/>
章歲十九　紀法六百八　章月二百三十五<lb/>
紀月七千五百二十　章閏七　紀日二十二萬二千<lb/>
七十　度分七十五　度法三百四<lb/>
氣法二十四　餘數一千五百九十五<lb/>
歲中十二　日法七百五十二　没餘三十六<lb/>
通數二萬二千二百七　通法四十七<lb/>
没法三百一十九<lb/>
<pb n="KR2a0016_WYG_013-2a"/>
月周四千六十四　周天十一萬一千二十五<lb/>
通周二萬七百二十一　周日日餘四百一十七<lb/>
周虛三百三十五　會數一百六十<lb/>
交限數八百五十九　會月九百二十九<lb/>
朔望合數八十<lb/>
甲子紀第一　　<hi>遲疾差一萬七千六百六十三交㑹差八百七十七</hi>
甲戌紀第二　　<hi>遲疾差三千四十三交會差二百七十九</hi>
甲申紀第三　　<hi>遲疾差九千一百四十四交㑹差六百二十一</hi>
<pb n="KR2a0016_WYG_013-2b"/>
甲午紀第四　　<hi>遲疾差一萬五千二百四十五交㑹差二十二</hi>
甲辰紀第五　　<hi>遲疾差六百二十五交㑹差三百六十三</hi>
甲寅紀第六　　<hi>遲疾差六千七百二十六交會差七百四</hi>
推入紀法置上元庚辰盡所求年以元法除之不滿元<lb/>
法以紀法除之餘不滿紀法入紀年也滿法去之得後<lb/>
紀<hi>入甲午紀壬辰歲來至今元嘉二十年歲在癸未二百三十一年算外</hi>
推積月術置入紀年數算外以章月乘之如章歳為積<lb/>
月不盡為閏餘閏餘十二以上其年閏<lb/>
<pb n="KR2a0016_WYG_013-3a"/>
推朔術以通數乘積分為朔積分滿日法為積日不盡<lb/>
為小餘以六旬去積日不盡為大餘命以紀算外所求<lb/>
年正月朔日也<lb/>
求次月加大餘二十九小餘三百九十九小餘滿日法<lb/>
從大餘卽次月朔也小餘三百五十三以上其月大也<lb/>
推弦望法加朔大餘七小餘二百八十七小分三小分<lb/>
滿四從小餘小餘滿日法從大餘命如前上弦日也又<lb/>
加之得望又加之得下弦<lb/>
<pb n="KR2a0016_WYG_013-3b"/>
推二十四氣術置入紀年算外以餘數乘之滿度法三<lb/>
百四為積没不盡為小餘以六旬去積没不盡為大餘<lb/>
命以紀算外所求年雨水日也求次氣加大餘十五小<lb/>
餘六十六小分十一小分滿氣法從小餘小餘滿度法<lb/>
從大餘次氣日也<hi>雨水在十六日以後者如法減之得立春</hi>
推閏月法以閏餘減章歲餘以歲中乘之滿章閏得一<lb/>
數從正月起閏所在也閏有進退以無中氣御之<lb/>
立春正月節　　　　<hi>限數一百九十四間數一百九十</hi>
<pb n="KR2a0016_WYG_013-4a"/>
雨水正月中　　　　<hi>限數一百八十六間數一百八十二</hi>
驚蟄二月節　　　　<hi>限數一百七十七間數一百七十二</hi>
春分二月中　　　　<hi>限數一百六十七間數一百六十二</hi>
清明三月節　　　　<hi>限數一百五十八間數一百五十四</hi>
榖雨三月中　　　　<hi>限數一百四十九間數一百四十五</hi>
立夏四月節　　　　<hi>限數一百四十二間數一百三十九</hi>
小滿四月中　　　　<hi>限數一百三十六間數一百三十四</hi>
芒種五月節　　　　<hi>限數一百三十三間數一百三十二</hi>
<pb n="KR2a0016_WYG_013-4b"/>
夏至五月中　　　　<hi>限數一百三十一間數一百三十二</hi>
小暑六月節　　　　<hi>限數一百三十三間數一百三十四</hi>
大暑六月中　　　　<hi>限數一百三十六間數一百三十九</hi>
立秋七月節　　　　<hi>限數一百四十二間數一百四十五</hi>
處暑七月中　　　　<hi>限數一百四十九間數一百五十三</hi>
白露八月節　　　　<hi>限數一百五十七間數一百六十二</hi>
秋分八月中　　　　<hi>限數一百六十七間數一百七十二</hi>
寒露九月節　　　　<hi>限數一百七十七間數一百八十二</hi>
<pb n="KR2a0016_WYG_013-5a"/>
霜降九月中　　　　<hi>限數一百八十六間數一百九十</hi>
立冬十月節　　　　<hi>限數一百九十四間數一百九十七</hi>
小雪十月中　　　　<hi>限數二百三間數二百</hi>
大雪十一月節　　　<hi>限數二百五間數二百六</hi>
冬至十一月中　　　<hi>限數二百七間數二百六</hi>
小寒十二月節　　　<hi>限數二百五間數二百三</hi>
大寒十二月中　　　<hi>限數二百九十七間數一百</hi>
推没滅術因雨水積以没餘乘之滿没法為大餘不盡<lb/>
<pb n="KR2a0016_WYG_013-5b"/>
為小餘如前所求年為雨水前没日也求次没加大餘<lb/>
六十九小餘一百九十六滿没法從大餘命如前雨水<lb/>
後没日也<hi>雨水前没多在故歲常有五没官以没正之一年常有五没或六没小餘盡為滅日也</hi>
雨水小餘三十九以還雨水六旬後乃有推土用事法<lb/>
置立春大小餘小分之數減大餘十八小餘七十九小<lb/>
分十八命以紀算外立春前土用事日也大餘不足加<lb/>
六十小餘不足減減大餘一加度法而後減之立夏立<lb/>
冬求土用事皆如上法<lb/>
<pb n="KR2a0016_WYG_013-6a"/>
推日所在度法以度法乘朔積度不盡為分命度起室<lb/>
二次宿除之算外正月朔夜半日在度及分也求次日<lb/>
日加一度經室去度分<lb/>
推月所在度法以月周乘朔積日周天去之餘滿度法<lb/>
為積度不盡為分命度如前正月朔夜半月所在及度<lb/>
分求次月小月加度二十二分一百三十三大月加度<lb/>
二十五分二百四十五分滿度法成一度命如前次月<lb/>
朔月所在度及分也厯先月法以十六除月行分為大<lb/>
<pb n="KR2a0016_WYG_013-6b"/>
分如所入遲疾加之經室去度分<lb/>
推合朔月食術置所求年積月以會數<hi>一百六十</hi>乘之以所<lb/>
入交㑹紀差<hi>二十二</hi>加之滿會月去之餘則其年正月朔<lb/>
去交分也求次月以會數加之滿㑹月去之求望加合<lb/>
數朔望去交分如合數以下交限數以上朔則交㑹望<lb/>
則月食<lb/>
推入遲疾厯法置所求年朔積分所入遲疾差<hi>一萬五千二百</hi>
<hi>四十五</hi>加之滿通周去之餘滿日得一日不盡為日餘命<lb/>
<pb n="KR2a0016_WYG_013-7a"/>
日算外所求年正月朔入歴求次月加一日日餘七百<lb/>
三十四求望加十四日日餘五百七十五半餘滿日法<lb/>
成一日日滿二十七去之除日餘如周日日餘不足減<lb/>
減一日加周虛<hi>日滿二十七而日餘不滿周日日餘為損周日滿去之為入厯一日</hi>
推合朔月食定大小餘法以入厯日餘乘入厯下損益<lb/>
率<hi>入一日益二十五是也</hi>以損益盈縮積分<hi>値損則損之値益則益之</hi>為定積<lb/>
分以入厯日餘乘列差滿日法盈減縮加差法為定差<lb/>
法以除定積分所得減加本朔望小餘<hi>値盈則減縮則加之</hi>為定<lb/>
<pb n="KR2a0016_WYG_013-7b"/>
小餘加之滿日法合朔月食進一日減之不足減者加<lb/>
日法而後減之則退一日値周日者用周日定數<lb/>
推加時以十二乘定小餘滿日法得一辰數從子起算<lb/>
外則朔望加時所在辰也有餘者四之滿日法得一為<lb/>
少二為半三為太半又有餘者三之滿日法得一為強<lb/>
半法以上排成一不滿半法棄之以強并少為少强幷<lb/>
半為半強并太為太强得二者為小弱以并少為半弱<lb/>
以并半為太弱以并太為一辰弱以所在辰名之<lb/>
<pb n="KR2a0016_WYG_013-8a"/>
推合朔月食加時滿刻法各以百刻乘定小餘如日法<lb/>
而一不盡什之求分先除夜漏之半卽晝漏加時刻及<lb/>
分也晝漏盡又入夜漏在中節前後四日以還者視限<lb/>
數在中節前後五日以上者視間限數月食加時定小<lb/>
餘不滿限數間數者皆以算上為日<lb/>
月行遲疾度　　　　　　　損益率<lb/>
盈縮積分　　　　　　　　列差差法<lb/>
一日十四度<hi>十三分</hi>　　　　　益二十五<lb/>
<pb n="KR2a0016_WYG_013-8b"/>
盈二　　　　　　　　　　二百六十<lb/>
二日十四度<hi>十一分</hi>　　　　　益二十三<lb/>
盈萬八千八百二　　　　　二百五十八<lb/>
三日十四度<hi>八分</hi>　　　　　　益二十<lb/>
盈三萬六千九十六<hi>四分</hi>　　　二百五十五<lb/>
四日十四度<hi>四分</hi>　　　　　　益十六<lb/>
盈五萬一千一百三十六<hi>五</hi>　二百五十一<lb/>
五日十三度<hi>十八分</hi>　　　　　益十一<lb/>
<pb n="KR2a0016_WYG_013-9a"/>
盈六萬三千一百六十八<hi>五</hi>　二百四十六<lb/>
六日十三度<hi>十三分</hi>　　　　　益六<lb/>
盈七萬一千四百四十六　　二百四十一<lb/>
七日十三度<hi>七分</hi>　　　　　　益<lb/>
盈七萬五千九百五十二<hi>五</hi>　二百三十五<lb/>
八日十三度<hi>三分</hi>　　　　　　損五<lb/>
盈七萬五千九百五十二<hi>四</hi>　一百三十<lb/>
九日十二度<hi>十七分</hi>　　　　　損九<lb/>
<pb n="KR2a0016_WYG_013-9b"/>
盈七萬二千一百九十二<hi>三</hi>　二百二十六<lb/>
十日十二度<hi>十四分</hi>　　　　　損十二<lb/>
盈六萬五千四百二十四<hi>三</hi>　二百二十三<lb/>
十一日十二度<hi>十一分</hi>　　　　損十五<lb/>
盈五萬六千四百三　　　　二百二十<lb/>
十二日十二度<hi>八分</hi>　　　　　損十八<lb/>
盈四萬五千一百二十二　　二百一十七<lb/>
十三日十二度<hi>六分</hi>　　　　　損二十<lb/>
<pb n="KR2a0016_WYG_013-10a"/>
盈三萬一千五百八十四<hi>二</hi>　二百一十五<lb/>
十四日十二度<hi>四分</hi>　　　　　損二十二<lb/>
盈一萬六千五百四十四<hi>二</hi>　二百一十三<lb/>
十五日十二度<hi>二分</hi>　　　　　益二十四<lb/>
縮一　　　　　　　　　　二百一十一<lb/>
十六日十二度<hi>四分</hi>　　　　　益二十二<lb/>
縮一萬八千四十八<hi>二</hi>　　　二百一十三<lb/>
十七日十二度<hi>六分</hi>　　　　　益二十<lb/>
<pb n="KR2a0016_WYG_013-10b"/>
縮三萬四千五百九十二<hi>三</hi>　二百一十五<lb/>
十八日十二度<hi>九分</hi>　　　　　益十七<lb/>
縮四萬九千六百三十二<hi>五</hi>　二百一十八<lb/>
十九日十二度<hi>十四分</hi>　　　　益十二<lb/>
縮六萬二千四百一十六<hi>六</hi>　二百二十三<lb/>
一十日十三度<hi>二分</hi>　　　　　益六<lb/>
縮七萬一千四百四十六　　二百二十九<lb/>
二十一日十三度<hi>七分</hi>　　　　益<lb/>
<pb n="KR2a0016_WYG_013-11a"/>
縮七萬五千九百五十二<hi>五</hi>　二百三十五<lb/>
二十二日十三度<hi>十二分</hi>　　　損五<lb/>
縮七萬五千九百五十二<hi>四</hi>　二百四十<lb/>
二十三日十三度<hi>十六分</hi>　　　損九<lb/>
縮七萬二千一百九十二<hi>四</hi>　二百四十四<lb/>
二十四日十四度<hi>一分</hi>　　　　損十三<lb/>
縮六萬五千四百二十四<hi>四</hi>　二百四十八<lb/>
二十五日十四度<hi>五分</hi>　　　　損十七<lb/>
<pb n="KR2a0016_WYG_013-11b"/>
縮五萬五千六百四十八<hi>三</hi>　二百五十二<lb/>
二十六日十四度<hi>八分</hi>　　　　損二十<lb/>
縮四萬二千八百六十四<hi>三</hi>　二百五十五<lb/>
二十七日十四度<hi>十一分</hi>　　　損二十三<lb/>
縮二萬七千八百二十四<hi>二</hi>　二百五十八<lb/>
周日十四度<hi>十三分小分一百三</hi>　　　損二十五<hi>定損二百二十四</hi>
縮一萬五百二十八<hi>定備九萬三千四百八</hi>二百六十<hi>定意差法二千三百九</hi>
推合朔度以章歲乘朔小餘滿通法為大分不盡為小<lb/>
<pb n="KR2a0016_WYG_013-12a"/>
分以大分從朔夜半日日分滿度命如前正月朔日月<lb/>
合朔所在共合度也<lb/>
求次月加度二十九大分一百六十一小分十四小分<lb/>
滿通法從大分大分滿度法從度經室除度分求望加<lb/>
十四度大分二百三十二小分三十半<hi>求望月所在度加日度一百八</hi>
<hi>十二分一百八十九小分二十三半</hi>
二十四氣日所度<lb/>
日中晷影<lb/>
<pb n="KR2a0016_WYG_013-12b"/>
晝漏刻<lb/>
夜漏刻<lb/>
昏中星<lb/>
明中星<lb/>
雨水<hi>室一太強</hi>　　八尺二寸<hi>八/分</hi>　五十<hi>五/分</hi>　　四十九<hi>五分</hi>
觜一<hi>少強一</hi>　　尾十一<hi>強</hi>
驚蟄<hi>壁一强</hi>　　六尺七寸<hi>二/分</hi>　五十二<hi>九/分</hi>　四十七<hi>一分</hi>
井九<hi>半強</hi>　　　箕四<hi>少弱</hi>
<pb n="KR2a0016_WYG_013-13a"/>
春分<hi>奎七少强</hi>　　五尺三寸<hi>九/分</hi>　五十五<hi>五/分</hi>　四十四<hi>五分</hi>
井二十九<hi>半强</hi>　斗四<hi>弱</hi>
清明<hi>婁六半</hi>　　四尺二寸<hi>五分</hi>　五十八　　四十二<lb/>
栁十二<hi>太</hi>　　斗十四<hi>半</hi>
榖雨<hi>胃九太弱</hi>　　三尺二寸<hi>五/分</hi>　六十<hi>三/分</hi>　　三十九<hi>七分</hi>
張十　　　　斗二十五<hi>半</hi>
立夏<hi>昴十一弱</hi>　　二尺五寸　　六十二<hi>三/分</hi>　四十七<hi>七分</hi>
翼十<hi>太弱</hi>　　　女三<hi>少</hi>
<pb n="KR2a0016_WYG_013-13b"/>
小滿<hi>畢十五少弱</hi>　一尺九寸<hi>七/分</hi>　六十三<hi>九/分</hi>　三十六<hi>一分</hi>
軫十<hi>弱</hi>　　　虛二<hi>弱</hi>
芒種<hi>井三半弱</hi>　　一尺六寸<hi>九/分</hi>　六十四<hi>八/分</hi>　三十五<hi>一分</hi>
角十<hi>太弱</hi>　　　危七<hi>弱</hi>
夏至<hi>井十八</hi>　　一尺五寸　　六十五　　三十五<lb/>
氐五<hi>少弱</hi>　　　室五<hi>少强</hi>
小暑<hi>鬼一弱</hi>　　一尺六寸<hi>九/分</hi>　六十四<hi>八/分</hi>　三十五<hi>二分</hi>
房四<hi>太弱</hi>　　　壁六<hi>大弱</hi>
<pb n="KR2a0016_WYG_013-14a"/>
大暑<hi>栁十二弱</hi>　　一尺九寸<hi>七/分</hi>　六十三<hi>九/分</hi>　三十六<hi>一分</hi>
尾八<hi>太弱</hi>　　　奎十二<hi>太弱</hi>
立秋<hi>張五半强</hi>　　二尺五寸　　六十二<hi>三/分</hi>　三十七<hi>七分</hi>
箕三　　　　胃二<hi>大弱</hi>
處暑<hi>翼二半</hi>　　三尺二寸<hi>五/分</hi>　六十<hi>三/分</hi>　　三十九<hi>三分</hi>
斗三<hi>半</hi>　　　昴七<hi>太弱</hi>
白露<hi>翼十七太弱</hi>　四尺二寸<hi>五分</hi>　五十八　　四十二<lb/>
斗十四<hi>半弱</hi>　　畢十六<hi>半弱</hi>
<pb n="KR2a0016_WYG_013-14b"/>
秋分<hi>軫十五</hi>　　五尺三寸<hi>九/分</hi>　五十五<hi>五/分</hi>　四十四<hi>五分</hi>
斗二十五<hi>少强</hi>　井九<hi>少强</hi>
寒露<hi>亢一少</hi>　　六尺七寸<hi>二/分</hi>　五十二<hi>九/分</hi>　四十七<hi>一分</hi>
牛八<hi>半强</hi>　　　井二十九<hi>弱</hi>
霜降<hi>氐七半</hi>　　八尺二寸<hi>八/分</hi>　五十<hi>五/分</hi>　　四十九<hi>五分</hi>
女十一<hi>半弱</hi>　　柳十一<hi>半强</hi>
立冬<hi>心二半弱</hi>　　九尺九寸<hi>一/分</hi>　四十八<hi>四/分</hi>　五十一<hi>六分</hi>
危二<hi>弱</hi>　　　張八<hi>太弱</hi>
<pb n="KR2a0016_WYG_013-15a"/>
小雪<hi>尾十一太强</hi>　一丈一尺三寸<hi>四/分</hi>　四十六<hi>七/分</hi>　五十三<hi>三分</hi>
危十三<hi>半强</hi>　　翼八<hi>太强</hi>
大雪<hi>箕十</hi>　　　一丈二尺四寸<hi>八/分</hi>　四十五<hi>六/分</hi>　五十四<hi>四分</hi>
室九<hi>半强</hi>　　　軫八<hi>少强</hi>
冬至<hi>斗十四强</hi>　　一丈三尺　　　四十五　　五十五<lb/>
壁八<hi>太强</hi>　　　角七<hi>少强</hi>
小寒<hi>牛三半强</hi>　　一丈二尺四寸<hi>八/分</hi>　四十五<hi>六/分</hi>　五十四<hi>四分</hi>
奎十五<hi>少</hi>　　亢九<lb/>
<pb n="KR2a0016_WYG_013-15b"/>
大寒<hi>女十半强</hi>　　一丈一尺三寸<hi>四/分</hi>　四十六<hi>七/分</hi>　五十三<hi>三分</hi>
胃四<hi>半强</hi>　　　氐十三<hi>太强</hi>
立春<hi>危四</hi>　　　九尺九寸<hi>一/分</hi>　　四十八<hi>四/分</hi>　五十一<hi>六分</hi>
昴九<hi>少</hi>　　　心四<hi>强</hi>
推五星法<lb/>
合歲　　　合數　　　日度法　　室分<lb/>
木三百四十四　　三百一十五　九萬五千七百六十<lb/>
二萬三千六百二十五<lb/>
<pb n="KR2a0016_WYG_013-16a"/>
火四百五十九　　二百一十五　六萬五千三百六十<lb/>
一萬六千一百二十五<lb/>
土三百八十三　三百七十　　一十一萬二千四百八十<lb/>
二萬七千七百五十<lb/>
金二百六十七　　一百六十七　五萬七百六十八<lb/>
一萬二千五百二十五<lb/>
水七十九　　　　二百四十九　七萬五千六百九十六<lb/>
一萬八千六百七十五<lb/>
<pb n="KR2a0016_WYG_013-16b"/>
木後元丙戌　　　晉咸和元年　至元嘉二十年<lb/>
癸未百十八年算上<lb/>
火後元乙亥　　　元嘉十二年　至元嘉二十年<lb/>
癸未九年算上<lb/>
土後元甲戌　　　元嘉十一年　至元嘉二十年<lb/>
癸未十年算上<lb/>
金後元甲申　　　晉太元九年　至元嘉二十年<lb/>
癸未六十年算上<lb/>
<pb n="KR2a0016_WYG_013-17a"/>
水後元乙丑　　元嘉二年　　至元嘉二十年<lb/>
癸未十九年算上<lb/>
推五星法各設其元至所年算上以合數乘之滿合歲<lb/>
為積合不盡曰合餘多者以合數除之得一星合往年<lb/>
得二合前往年不滿合數其年<hi>木土金則有往年合火有前往年合水一年三</hi>
<hi>合或四合也</hi>以合餘減合數為度分<hi>水度分滿合/歲則去之也</hi>以周天<hi>十一</hi>
<hi>萬一千三十五</hi>乘度分滿日度法為積度不盡日度餘命度以<lb/>
室二算外星合所在度也以合數乘其年内雨水小餘<lb/>
<pb n="KR2a0016_WYG_013-17b"/>
并度餘為日餘滿日度法從積度為日命以雨水算外<lb/>
星合日也求星見日法以法伏日及餘<hi>木則十六日及金是也</hi>加<lb/>
星合日及餘滿日度法成一日命如前星見日也求星<lb/>
見度法以法伏度及餘<hi>木則二度及餘是也</hi>加星合度及餘滿日<lb/>
度法成一度命如前所見日也以星行分母<hi>木則二十三見也</hi>
乘見度餘滿日度法得一分乃日加所行分<hi>木順日行四分</hi>分<lb/>
滿其母成一度逆順母不同<hi>木逆分母七也</hi>當各乘度餘留者<lb/>
承前逆則減之伏不盡度經室去分不足減者破全度<lb/>
<pb n="KR2a0016_WYG_013-18a"/>
<hi>五星室分各異若在行分各依室分去之</hi>
木初與日合伏十六日日餘四萬一千七百八十行二<lb/>
度餘七萬七千八百四十七半晨見東方<hi>去日十三度半强</hi>順<lb/>
日行二十三分之四一百一十五日行二十度留不行<lb/>
二十六日而逆日行七分之一八十四日退十二度又<lb/>
留二十六日順一百一十五日行二十度夕伏西方日<lb/>
度餘如初與日合一終三百九十八日日餘八萬三千<lb/>
五百六十行星三十三度餘五萬九千九百三十五<lb/>
<pb n="KR2a0016_WYG_013-18b"/>
火初與日合伏七十一日日餘二萬四千八百一十半<lb/>
行五十四度度餘四萬九千四百三十晨見東方<hi>去日十七</hi>
<hi>度半强</hi>順疾日行七分之五一百八日半行七十七度半<lb/>
小遲日行七分之四一百二十六日行七十二度而大<lb/>
遲日行七分之二四十二日行十二度留不行十二日<lb/>
而遲日行十分之三六十日退十八度又留十二日順<lb/>
遲四十二日行十二度小疾一百二十六日行七十二<lb/>
度一百八日半行七十七度半夕伏西方日度餘如初<lb/>
<pb n="KR2a0016_WYG_013-19a"/>
與日合一終七百七十九日日餘四萬九千六百二十<lb/>
五行星四百一十四度餘三萬三千五百除一周定四<lb/>
十九度一萬七千三百七十五<hi>缺</hi>
土初與日合伏十八日日餘四千四百八十二半行二<lb/>
度度餘四萬六千八百四十七半晨見東方<hi>去日十五度半强</hi>
順日行十二分之一八十四日行七度留不行三十六<lb/>
日而逆日行十七分之一一百二日退六度又留三十<lb/>
六日順八十四日行七度夕伏西方日度餘如初與日<lb/>
<pb n="KR2a0016_WYG_013-19b"/>
合一終三百七十八日日餘八千九百六十五行星十<lb/>
二度度餘九萬三千六百九十五<lb/>
金初與日合伏四十一日日餘四萬九千六百八十四<lb/>
半行半五十一度度餘四萬九千六百八十四半見西<lb/>
方<hi>去日十度</hi>順疾日行一度十三分之三九十一日行一百<lb/>
十二度而小遲日行一度十三分之二九十一日行一<lb/>
百五度又大遲日行十五分之十一四十五日行三十<lb/>
三度留不行八日而遲日行三分之二九日退六度伏<lb/>
<pb n="KR2a0016_WYG_013-20a"/>
西方伏六日退四度而與日合又六日退四度晨見東<lb/>
方逆九日退六度又留八日順四十五日行三十三度<lb/>
小疾九十一日行一百五度大疾九十一日行百一十<lb/>
二度晨伏東方日度餘如初與日合一終五百八十三<lb/>
日日餘四萬八千六百一除一周行星定二百一十八<lb/>
度度餘三萬六千七十六一合二百九十一日餘四萬<lb/>
九千六百八十四半行星如之<lb/>
水初與日合伏十七日日餘七萬一千二百一十半行<lb/>
<pb n="KR2a0016_WYG_013-20b"/>
三十四度度餘七萬一千二百一十半見西方<hi>去日中七度</hi>
順疾日行一度三分之一十八日行二十四度而遲日<lb/>
行七分之五七日行五度留不行四日夕伏西方伏十<lb/>
一日退六度而與日合又十一日退六度而晨見東方<lb/>
留四日順遲七日行五度疾十八日行二十四度晨伏<lb/>
東方日度餘如初與日合一終一百一十五日日餘六<lb/>
萬六千七百二十五行星如之一合五十七日日餘七<lb/>
萬一千二百一十半行星亦如之盈加縮減十六除月<lb/>
<pb n="KR2a0016_WYG_013-21a"/>
行分日法除盈縮分以減度分盈加縮減<lb/>
推卦因雨水大小餘加大餘六小餘三百一十九小餘<lb/>
滿三千六百四十八成日日滿二十七日餘不足加減<lb/>
不加周虛<lb/>
元嘉二十年承天奏上尚書今既改用元嘉歴漏刻與<lb/>
先不同宜應改革按景初歴春分日長秋分日短相承<lb/>
所用漏刻冬至後晝漏率長於冬至前且長短增減進<lb/>
退無漸非唯先法不精亦各傳冩謬誤今二至二分各<lb/>
<pb n="KR2a0016_WYG_013-21b"/>
據其正則至之前後無復差異更增損舊刻参以晷影<lb/>
刪定為經改用二十五箭請臺勑漏郎將考驗施用從<lb/>
之前世諸儒依圖緯云月行有九道故畫作九規更相<lb/>
交錯檢其行次遲疾換易不得順度劉向論九道云青<lb/>
道二出黄道東白道二出黄道西黑道二出北赤道二<lb/>
出南又云立春春分東從青道立夏夏至南從赤道秋<lb/>
白冬黑各隨其方按日行黄道陽路也月者隂精不由<lb/>
陽路故或出其外或入其内出入去黄道不得過六度<lb/>
<pb n="KR2a0016_WYG_013-22a"/>
入十三日有竒而出出亦十三日有竒而入凡二十七<lb/>
日而一入一出矣交於黄道之上與日相掩則蝕焉漢<lb/>
世劉洪推檢月行作陰陽歴法元嘉二十年太祖使著<lb/>
作令史吳癸依洪法制新術令太史施用之<lb/>
元嘉歴月行陰陽法<lb/>
陰陽歴　　　　損益率　　　　兼數<lb/>
一日　　　　　益十七　　　　初<lb/>
二日<hi>前限餘六百六十五微分一千七百三十八</hi>益十六　　　　十七<lb/>
<pb n="KR2a0016_WYG_013-22b"/>
三日　　　　　益十五　　　　三十三<lb/>
四日　　　　　益十二　　　　四十八<lb/>
五日　　　　　益八　　　　　六十<lb/>
六日　　　　　益四　　　　　六十八<lb/>
七日　　　　　益一　　　　　七十二<lb/>
八日　　　　　損二　　　　　七十三<lb/>
九日　　　　　損六　　　　　七十一<lb/>
十日　　　　　損十　　　　　六十五<lb/>
<pb n="KR2a0016_WYG_013-23a"/>
十一日　　　　損十三　　　　五十五<lb/>
十二日　　　　損十五　　　　四十二<lb/>
十三日<hi>後限餘二千一十九微外一千七十九</hi>損十六　　　　二十七<lb/>
分日二千六百八十五半損十六大<hi>大者五千三百七十一分之三千四</hi>
<hi>百七十二</hi>十一歴周五萬五千五百一十七半<lb/>
差率一萬一百九十　微分法一千八百七十八<lb/>
推入隂陽歴術日以會月去入紀積月餘以㑹數乘之<lb/>
以所入紀交會差加之周天乘之滿微分法為大分不<lb/>
<pb n="KR2a0016_WYG_013-23b"/>
盡為微分大分滿周天去之餘不滿歴周者為入陽歴<lb/>
餘皆如月周得一日算外所求年正月合朔入歴也不<lb/>
盡為日餘<lb/>
求次月加二日日餘一千三百三十一微分一千五百<lb/>
九十八如法成日日滿十三去之除日餘如分日陰陽<lb/>
歴竟平入端入歴在前限餘前後限餘後者月行中道<lb/>
求朔弦望定數各置入遲疾歴盈縮定積分以章歲乘<lb/>
之差法除之所得滿通法為大分不盡以微分法乘之<lb/>
<pb n="KR2a0016_WYG_013-24a"/>
如法為微分盈減縮加陰陽日餘盈不足以月周進退<lb/>
日而定以定日餘乘損益兼數為時如定數<lb/>
推夜半入歴以差率朔小餘如微分法得一以減入歴<lb/>
餘不足加月周而減之郤一日郤得分日如其分半微<lb/>
分為小餘即朔日夜半入歴歴餘小分也<lb/>
求次日加一日日餘十六小分三百二十小分如會從<lb/>
餘餘滿月周去之又加一日歴竟下日餘滿分日去之<lb/>
于入歴初也不滿分日者値之加餘一千二百九十四<lb/>
<pb n="KR2a0016_WYG_013-24b"/>
小分七百八十九半為入次歴<lb/>
求夜半定日以朔小餘減入遲疾歴日餘不足一日却<lb/>
得周日加餘四百一十七即月夜半入歴日及餘也以<lb/>
日餘乘損益率盈縮積分為定積分滿通法為大分不<lb/>
盡以會月乘之如法為小分以盈加縮減入隂陽日餘<lb/>
盈不足進退日而定也以定日餘乘損益率如月周以<lb/>
損益兼數為夜半定數<lb/>
求昏明數以損益率乘所近節氣夜漏二百而一為明<lb/>
<pb n="KR2a0016_WYG_013-25a"/>
以減損益率為昏而以損益夜半數為昏明定數也<lb/>
求月去黄道度置加時若昏明定數以十二除之為度<lb/>
其餘三而一為少不盡為强二少弱也所得為月去黄<lb/>
道度<lb/>
大明六年南徐州從事史祖沖之上表曰古歴疎舛頗<lb/>
不精密羣氏糾紛莫審其要何承天所奏意存改革而<lb/>
置法簡略今已乖逺以臣校之三覩厥謬日月所在差<lb/>
覺三度二至晷影幾失一日五星見伏至差四旬留逆<lb/>
<pb n="KR2a0016_WYG_013-25b"/>
進退或移兩宿分至乖失則節閏非正宿度違天則伺<lb/>
察無凖臣生屬聖辰逮在昌運敢率愚瞽更剏新歴謹<lb/>
立改易之意有二設法之情有三改者其一以舊法一<lb/>
章十九歲有七閏閏數為多經二百年輒差一日節閏<lb/>
旣移則應改法歴紀屢遷寔由此條今改章法三百九<lb/>
十一年有一百四十四閏令郤合周漢則將來永用無<lb/>
復差動其二以堯典云日短星昴以正仲冬以此推之<lb/>
唐代冬至日在今宿之左五十許度漢代之初即用秦<lb/>
<pb n="KR2a0016_WYG_013-26a"/>
歴冬至日在牽牛六度漢武改立太初歴冬至日在牛<lb/>
初後漢四分法冬至日在斗二十二晉時姜岌以月蝕<lb/>
檢日知冬至在斗十七今參以中星課以蝕望冬至之<lb/>
日在斗十一通而計之未盈百載所差二度舊法竝令<lb/>
冬至日有定處天數既差則七曜宿度漸與歴舛乖謬<lb/>
既著輒應改制僅合一時莫能通遠遷革不已又由此<lb/>
條今令冬至所在嵗歲微差郤檢漢注竝皆審密將來<lb/>
乆用無煩屢改又設法者其一以子為辰首位在正北<lb/>
<pb n="KR2a0016_WYG_013-26b"/>
爻應初九斗氣之端虛為北方列宿之中元氣肇初宜<lb/>
在此次前儒虞喜備論其義今歴上元日度發自虛一<lb/>
其二以日辰之號甲子為先歴法設元應在此歲而黄<lb/>
帝以來世代所用凡十一歴上元之歲莫値此名今歴<lb/>
上元歲在甲子其三以上元之歲歴中衆條竝應以此<lb/>
為始而景初歴交會遲疾亦置紀差裁合朔氣而已條<lb/>
序紛互不及古意今設法日月五緯交會遲疾悉以上<lb/>
元歲首為始則合璧之曜信而有徵連珠之暉於是乎<lb/>
<pb n="KR2a0016_WYG_013-27a"/>
在羣流共源寔精古法若夫測以定形據以實效縣象<lb/>
著明尺表之驗可推動氣幽微寸管之候不忒今臣所<lb/>
立易以取信但深練始終大存整密革新變舊有約有<lb/>
繁用約之條理不自懼用繁之意顧非謬然何者夫紀<lb/>
閏參差數各有分分之為體非細不密臣是用深惜豪<lb/>
氂以全求妙之準不辭積累以成永定之制非為思而<lb/>
莫悟知而不改也竊恐讚有然否毎崇遠而隨近論有<lb/>
是非或貴耳而遺目所以竭其管穴俯洗同異之嫌披<lb/>
<pb n="KR2a0016_WYG_013-27b"/>
心日月仰希葵藿之照若臣所上萬一可采伏願頒宣<lb/>
羣司賜垂詳究庻陳錙銖少增盛典<lb/>
　　　歴法<lb/>
上元甲子至宋大明七年癸卯五萬一千九百三十九<lb/>
年算外元法五十九萬二千三百六十五紀法三萬九<lb/>
千四百九十一<lb/>
章歲三百九十一<lb/>
章月四千八百三十六　章閏一百四十四<lb/>
<pb n="KR2a0016_WYG_013-28a"/>
閏法十二　月法十一萬六千三百二十一<lb/>
日法三千九百三十九　餘數二十萬七千四十四<lb/>
歲餘九千五百八十九<lb/>
没分三百六十萬五千九百五十一<lb/>
没法五萬一千七百六十一<lb/>
周天一千四百四十二萬四千六百六十四<lb/>
虛分萬四百四十九　行法分二十二<lb/>
小分法一千七百一十七<lb/>
<pb n="KR2a0016_WYG_013-28b"/>
通周七十二萬六千八百一十<lb/>
會周七十一萬七千七百七十七<lb/>
通法二萬六千三百七十七　差率三十九<lb/>
推朔術置入上元年數算外以章月乘之滿章歲為積<lb/>
月不盡為閏餘閏餘二百四十七以上其年有閏以月<lb/>
法乘積月滿日法為積日不盡為小餘六旬去積日不<lb/>
盡為大餘大餘命以甲子算外所求年天正十一月朔<lb/>
也小餘千八百四十九以上其月大<lb/>
<pb n="KR2a0016_WYG_013-29a"/>
求次月加大餘二十九小餘二千九十餘滿日法從大<lb/>
餘大餘滿六旬去之命如前次月朔也<lb/>
求弦望加朔大餘七小餘千五百七小分一小分滿四<lb/>
從小餘小餘滿日法從大餘命如前上弦日也又加得<lb/>
望又加得下弦又加得後月朔也<lb/>
推閏術以閏餘減章歲餘滿閏法得一月命以天正算<lb/>
外閏所在也閏有進退以無中氣為正<lb/>
推二十四氣術置入上元年數算外以餘數乘之滿紀<lb/>
<pb n="KR2a0016_WYG_013-29b"/>
法為積日不盡為小餘六旬去積日不盡為大餘大餘<lb/>
命以甲子算外天正十一月冬至日也<lb/>
求次氣加大餘十五小餘八千六百二十六小分五小<lb/>
分滿六從小餘小餘滿紀法從大餘命如前次氣日也<lb/>
求土用事加冬至大餘二十七小餘萬五千五百二十<lb/>
八季冬土用事日也又加大餘九十一小餘萬二千二<lb/>
百七十次土用事日也<lb/>
推没術以九十乘冬至小餘以減没分滿没法為日不<lb/>
<pb n="KR2a0016_WYG_013-30a"/>
盡為日餘命日以冬至算外没日也<lb/>
求次没加日六十九日餘三萬四千四百四十二餘滿<lb/>
没法從日次没日也日餘盡為滅<lb/>
推日所在度術以紀法乘朔積日為度實周天去之餘<lb/>
滿紀法為積度不盡為度餘命以虛一次宿除之算外<lb/>
天正十一月朔夜半日所在度也<lb/>
求次月大月加度三十小月加度二十九入虛去度分<lb/>
求行分以小分法除度餘所得為行分不盡為小分小<lb/>
<pb n="KR2a0016_WYG_013-30b"/>
分滿法從行分行分滿法從度<lb/>
求次日加一度入虛去行分六小分百四十七<lb/>
推月所在度術以朔小餘乘百二十四為度餘又以朔<lb/>
小餘乘八百六十為微分微分滿月法從度度餘滿紀<lb/>
法為度以減朔夜半日所在則月所在度<lb/>
求次月大月加度三十五度餘三萬一千八百三十四<lb/>
微分七萬七千九百六十七小月加度二十二度餘萬<lb/>
七千二百六十一微分六萬三千七百三十六入虛去<lb/>
<pb n="KR2a0016_WYG_013-31a"/>
度也<lb/>
遲疾厯　　月行度　　損益率　　盈縮積分<lb/>
　　　差法<lb/>
一日十四<hi>行分十三</hi>　　益七十<lb/>
　　　　　　　　盈初<lb/>
　　　　　　　　五千三百四<lb/>
二日十四<hi>十一</hi>　　　益六十五<lb/>
　　　　　　　　盈百八十四萬二千三百一十六<lb/>
<pb n="KR2a0016_WYG_013-31b"/>
　　　　　　　　五千二百七十<lb/>
三日十四<hi>八</hi>　　　益五十七<lb/>
　　　　　　　　盈三百五十五萬七百六<lb/>
　　　　　　　　五千二百一十九<lb/>
四日十四<hi>四</hi>　　　益四十七<lb/>
　　　　　　　　盈五百五萬八千三百<lb/>
　　　　　　　　五千一百五十一<lb/>
五日十三<hi>二十一</hi>　　益三十四<lb/>
<pb n="KR2a0016_WYG_013-32a"/>
　　　　　　　　盈六百二十九萬七千八百五十七<lb/>
　　　　　　　　五千六十六<lb/>
六日十三<hi>十七</hi>　　　益二十二<lb/>
　　　　　　　　盈七百二十萬二千六百九十一<lb/>
　　　　　　　　四千九百八十一<lb/>
七日十三<hi>十一</hi>　　　益六<lb/>
　　　　　　　　盈七百七十七萬二千一百一十一<lb/>
　　　　　　　　四千八百七十九<lb/>
<pb n="KR2a0016_WYG_013-32b"/>
八日十三<hi>五</hi>　　　損九<lb/>
　　　　　　　　盈七百九十四萬九百五十二<lb/>
　　　　　　　　四千七百七十七<lb/>
九日十二<hi>二十二</hi>　　損二十四<lb/>
　　　　　　　　盈七百七十萬七千四百一十五<lb/>
　　　　　　　　四千六百七十五<lb/>
十日十二<hi>十六</hi>　　　損三十九<lb/>
　　　　　　　　盈七百七萬二千一百<lb/>
<pb n="KR2a0016_WYG_013-33a"/>
　　　　　　　　四千五百七十三<lb/>
十一日十二<hi>十一</hi>　　損五十二<lb/>
　　　　　　　　盈六百三萬五千七<lb/>
　　　　　　　　四千四百八十八<lb/>
十二日十二八　　損六十<lb/>
　　　　　　　　盈四百六十六萬三千一百<lb/>
　　　　　　　　四千四百三十七<lb/>
十三日十二<hi>六</hi>　　損六十五<lb/>
<pb n="KR2a0016_WYG_013-33b"/>
　　　　　　　　盈三百九萬三百三<lb/>
　　　　　　　　四千四百三<lb/>
十四日十二<hi>四</hi>　　損七十<lb/>
　　　　　　　　盈百三十八萬三千五百八十<lb/>
　　　　　　　　四千三百六十九<lb/>
十五日十二<hi>五</hi>　　益六十七<lb/>
　　　　　　　　縮四十五萬七千六十九<lb/>
　　　　　　　　四千三百八十六<lb/>
<pb n="KR2a0016_WYG_013-34a"/>
十六日十二<hi>七</hi>　　益六十二<lb/>
　　　　　　　　縮二百二十三萬七百五十五<lb/>
　　　　　　　　四千四百二十<lb/>
十七日十二<hi>十</hi>　　益五十五<lb/>
　　　　　　　　縮三百八十七萬五十四<lb/>
　　　　　　　　四千四百七十一<lb/>
十八日十二<hi>十四</hi>　　益四十四<lb/>
　　　　　　　　縮五百三十一萬九千三百八十五<lb/>
<pb n="KR2a0016_WYG_013-34b"/>
　　　　　　　　四千五百三十九<lb/>
十九日十二<hi>十九</hi>　　益三十二<lb/>
　　　　　　　　縮六百四十八萬四百四<lb/>
　　　　　　　　四千六百二十四<lb/>
二十日十三<hi>一</hi>　　益十九<lb/>
　　　　　　　　縮七百三十一萬六千六百八<lb/>
二十一日十三<hi>七</hi>　益四<lb/>
　　　　　　　　縮七百八十一萬七千九百九十六<lb/>
<pb n="KR2a0016_WYG_013-35a"/>
　　　　　　　　四千八百一十一<lb/>
二十二日十三<hi>十三</hi>　損十一<lb/>
　　　　　　　　縮七百九十一萬七千六百七<lb/>
　　　　　　　　四千九百一十三<lb/>
二十三日十三<hi>十九</hi>　損二十七<lb/>
　　　　　　　　縮七百六十一萬五千四百四十<lb/>
　　　　　　　　五千一十五<lb/>
二十四日十四<hi>一</hi>　損三十九<lb/>
<pb n="KR2a0016_WYG_013-35b"/>
　　　　　　　　縮六百九十萬一千四百九十五<lb/>
　　　　　　　　五千一百<lb/>
二十五日十四<hi>十六</hi>　損五十二<lb/>
　　　　　　　　縮五百八十七萬二千七百三十五<lb/>
　　　　　　　　五千一百八十五<lb/>
二十六日十四<hi>十</hi>　損六十二<lb/>
　　　　　　　　縮四百四十九萬九千一百五十九<lb/>
　　　　　　　　五千二百五十三<lb/>
<pb n="KR2a0016_WYG_013-36a"/>
二十七日十四<hi>十二</hi>　損六十七<lb/>
　　　　　　　縮二百八十五萬七千七百三十二<lb/>
　　　　　　　　五千二百八十七<lb/>
二十八日十四<hi>十日</hi>　損七十四<lb/>
　　　　　　　　縮百八萬二千三百七十九<lb/>
　　　　　　　　五千三百三十一<lb/>
推入遲疾厯術以通法乘朔積日為通實通周去之餘<lb/>
滿通法為日不盡為日餘命日算外天正十一月朔夜<lb/>
<pb n="KR2a0016_WYG_013-36b"/>
半入厯日也<lb/>
求次月大月加二日小月加一日日餘皆萬一千七百<lb/>
四十六厯滿二十七日日餘萬四千六百三十一則去<lb/>
之<lb/>
求次日加一日求日所在定度以夜半入厯日餘乘損<lb/>
益率以損益盈縮積分如差率而一所得滿紀法為度<lb/>
不盡為度餘以盈加縮減平行度及餘為定度益之或<lb/>
滿法損之或不足以紀法進退求度行分如上法求次<lb/>
<pb n="KR2a0016_WYG_013-37a"/>
日如所入遲疾加之虛去分如上法<lb/>
陰陽厯　　　　損益率　　　兼數<lb/>
一日　　　　　益十六　　　　初<lb/>
二日　　　　　益十五　　　　十六<lb/>
三日　　　　　益十四　　　　三十一<lb/>
四日　　　　　益十二　　　　四十五<lb/>
五日　　　　　益九　　　　　五十七<lb/>
六日　　　　　益五　　　　　六十六<lb/>
<pb n="KR2a0016_WYG_013-37b"/>
七日　　　　　益一　　　　　七十一<lb/>
八日　　　　　損二　　　　　七十二<lb/>
九日　　　　　損六　　　　　七十<lb/>
十日　　　　　損十　　　　　六十四<lb/>
十一日　　　　損十三　　　　五十四<lb/>
十二日　　　　損十五　　　　四十一<lb/>
十三日　　　　損十六　　　　二十六<lb/>
十四日　　　　損十六　　　　十<lb/>
<pb n="KR2a0016_WYG_013-38a"/>
推入陰陽厯術置通實以㑹周去之不滿交數三十五<lb/>
萬八千八百八十八半為朔入陽厯分各去之為朔入<lb/>
陰厯分各滿通法得一日不盡為日餘命日算外天正<lb/>
十一月朔夜半入厯日也<lb/>
求次月大月加二日小月加一日日餘皆二萬七百七<lb/>
十九厯滿十三日日餘萬五千九百八十七半則去之<lb/>
陽竟入陰陰竟入陽<lb/>
求次日加一日求朔望差以二千二十九乘朔小餘滿<lb/>
<pb n="KR2a0016_WYG_013-38b"/>
三百三為日餘不盡倍之為小分則朔差數也加一十<lb/>
四日日餘二萬一百八十六小分百二十五小分滿六<lb/>
百六從日餘日餘滿通法為日即望差數也又加之後<lb/>
月朔也<lb/>
求合朔月食置朔望夜半入陰陽厯日及餘有半者去<lb/>
之置小分三百三以差數加之小分滿六百六從日餘<lb/>
日餘滿通法從日日滿一厯去之命日算外則朔望加<lb/>
時入厯也朔望加時入厯一日日餘四千一百九十八<lb/>
<pb n="KR2a0016_WYG_013-39a"/>
小分四百二十八以下十二日日餘萬一千七百八十<lb/>
八小分四百八十一以上朔則交會望則月食<lb/>
求合朔月食定大小餘令差數日餘加夜半入遲疾歴<lb/>
餘日餘滿通法從日則朔望加時入厯也以入厯餘乘<lb/>
損益率以損益盈縮積分如差法而一以盈減縮加本<lb/>
朔望小餘為定小餘益之或滿法損之或不足以日法<lb/>
進退日<lb/>
求合朔月食加時以十二乘定小餘滿日法得一辰命<lb/>
<pb n="KR2a0016_WYG_013-39b"/>
以子算外加時所在辰也有餘者四之滿日法得一為<lb/>
少二為半三為太又有餘者三之滿日法得一為强以<lb/>
强并少為少强并半為半强并太為太强得二者為少<lb/>
弱以并太為一辰弱以前辰名之<lb/>
求月去日道度置入陰陽厯餘乘損益率如通法而一<lb/>
以損益兼數為定定數十二而一為度不盡三而一為<lb/>
少半太又不盡者一為强二為少弱則月去日道數也<lb/>
陽厯在表陰厯在裏<lb/>
<pb n="KR2a0016_WYG_013-40a"/>
二十四氣日中影　　晝漏刻　夜漏刻<lb/>
　　　　昬中星度　　明中星度<lb/>
冬至　一丈三尺　　　四十五　五十五　八十二<hi>行分一二十</hi>
　　　　　二百八十三<hi>行分八</hi>
小寒　一丈二尺四寸<hi>三分</hi>　四十五<hi>六/</hi>　五十四<hi>四分</hi>　八十四<lb/>
　　　　　　二百八十二<hi>六</hi>
大寒　一丈一尺二寸　四十六<hi>七</hi>　五十三<hi>三/</hi>　八十六<hi>一</hi>
　　　　　　二百八十<hi>六</hi>
<pb n="KR2a0016_WYG_013-40b"/>
立春　九尺八寸　　四十八<hi>四</hi>　五十一<hi>六/</hi>　八十九<hi>三</hi>
　　　　　二百七十七<hi>三</hi>
雨水　八尺一寸七分　五十<hi>五</hi>　四十九<hi>五</hi>　九十三<lb/>
　　　　　二百七十三<hi>十</hi>
驚蟄　六尺六寸七分　五十二<hi>九</hi>四十七<hi>一</hi>　九十七<lb/>
　　　　　二百六十八<hi>二十</hi>
春分　五尺三寸七分　五十五<hi>五</hi>四十四<hi>五/</hi>　百二<hi>三</hi>
　　　　　　二百六十四<hi>三</hi>
<pb n="KR2a0016_WYG_013-41a"/>
清明　四尺二寸五分　五十八<hi>一</hi>　四十一<hi>九/</hi>　百六<hi>二十</hi>
　　　　　二百五十九<hi>八</hi>
榖雨　三尺二寸六分　六十<hi>四</hi>　三十九<hi>六/</hi>　　百一十一<hi>二</hi>
　　　　　二百五十四<hi>四</hi>
立夏　二尺五寸三分　六十二<hi>四</hi>　三十七<hi>六/</hi>　百一十四<hi>十八</hi>
　　　　　二百五十一<hi>十一</hi>
小滿　一尺九寸九分　六十三<hi>九</hi>　三十六<hi>一/</hi>　百一十七<hi>十二</hi>
　　　　　　二百四十八<hi>十七</hi>
<pb n="KR2a0016_WYG_013-41b"/>
芒種　一尺六寸九分　六十四<hi>八</hi>　三十五<hi>二/</hi>　百一十九<hi>四</hi>
　　　　　二百四十七<hi>二</hi>
夏至　一尺五寸　　　六十五　　三十五　　百一十九<hi>十二</hi>
　　　　　二百四十六<hi>十七</hi>
小暑　一尺六寸九分　六十四<hi>八分</hi>　三十五<hi>二/</hi>　百一十九<hi>四</hi>
　　　　　二百四十七<hi>二</hi>
大暑　一尺九寸九分　六十三<hi>九</hi>　三十六<hi>一/</hi>　百一十七<hi>十二</hi>
　　　　　　二百四十八<hi>十七</hi>
<pb n="KR2a0016_WYG_013-42a"/>
立秋　二尺五寸三分　六十二<hi>四</hi>　三十七<hi>六/</hi>　百一十四<hi>十八</hi>
　　　　　二百五十一<hi>十一</hi>
處暑　三尺二寸六分　六十<hi>四</hi>　　三十九<hi>六/</hi>　百一十一<hi>三</hi>
　　　　　二百五十四<hi>四</hi>
白露　四尺二寸五分　五十八<hi>一</hi>　四十一<hi>九/</hi>　百六<hi>二十一</hi>
　　　　　二百五十九<hi>八</hi>
秋分　五尺三寸七分　五十五<hi>五</hi>　四十四<hi>五/</hi>　百二<hi>三</hi>
　　　　　　二百六十四<hi>三</hi>
<pb n="KR2a0016_WYG_013-42b"/>
寒露　六尺六寸七分　五十二<hi>九</hi>　四十七<hi>一/</hi>　九十七<hi>九</hi>
　　　　　二百六十八<hi>二十</hi>
霜降　八尺一寸七分　五十<hi>五</hi>　　四十九<hi>五</hi>　九十三<lb/>
　　　　　二百七十三<hi>七</hi>
立冬　九尺八寸　　　四十八<hi>四</hi>　五十一<hi>六/</hi>　八十九<hi>二</hi>
　　　　　二百七十七<hi>三</hi>
小雪　一丈一尺一寸　四十六<hi>七</hi>　五十三<hi>二/</hi>　八十六<hi>一</hi>
　　　　　　二百八十<hi>六</hi>
<pb n="KR2a0016_WYG_013-43a"/>
大雪　一丈二尺四寸<hi>三分</hi>　四十五<hi>六/</hi>　五十四<hi>四</hi>　八十四<lb/>
　　　　　　二百八十二六<lb/>
求昏明中星各以度數如夜半日所在則中星度也<lb/>
　　　推五星術<lb/>
木率千五百七十五萬三千八十二<lb/>
火率三千八十萬四千一百九十六<lb/>
土率千四百九十三萬三百五十四<lb/>
金率二千三百六萬一十四<lb/>
<pb n="KR2a0016_WYG_013-43b"/>
水率四百五十七萬六千二百四<lb/>
推五星術置度實各以率去之餘以減率其餘如紀法<lb/>
而一為入歲日不盡為日餘命以天正朔算外星合日<lb/>
求星合度以入歲日及餘從天正朔日積度及餘滿紀<lb/>
法從度滿三百六十餘度分則去之命以虛一算外星<lb/>
合所在度也<lb/>
求星見日以術伏日及餘加星合日及餘餘滿紀法從<lb/>
日命如前見日也<lb/>
<pb n="KR2a0016_WYG_013-44a"/>
求星見度術以伏度及餘加星合度及餘餘滿紀法從<lb/>
度入虛去度分命如前星見度也<lb/>
行五星法以小分法除度餘所得為行分不盡為小分<lb/>
及日加所行分滿法從度留者因前逆則減之伏不盡<lb/>
度從行入虛去行分六小分百四十七逆行出虛則加<lb/>
之<lb/>
木初與日合伏十六日餘萬七千八百三十二行二度<lb/>
度餘三萬七千五百四晨見東方從日行四分百一十<lb/>
<pb n="KR2a0016_WYG_013-44b"/>
二日<hi>行十九度十一分</hi>留二十八日逆日行三分八十六日<hi>退十</hi>
<hi>一度五分</hi>又留二十八日從日行四分百一十二日夕伏西<lb/>
方日度餘如初一終三百九十八日日餘三萬五千六<lb/>
百六十四行三十三度度餘二萬五千二百一十五<lb/>
火初與日合伏七十二日日餘六百入行五十五度度<lb/>
餘二萬八千八百六十五晨見東方從疾日行十七分<lb/>
九十二日<hi>行六十八度</hi>小遲日行十四分九十二日<hi>行五十六度</hi>
大遲日行九分九十二日<hi>行三十六度</hi>留十日逆日行六分<lb/>
<pb n="KR2a0016_WYG_013-45a"/>
六十四日<hi>退十六度十六</hi>又留十日從遲日行九分九十二日<lb/>
小疾日行十四分九十二日大疾日行十七分九十二<lb/>
日夕伏西方日度餘如初一終七百八十日日餘千二<lb/>
百一十六行四百一十四度度餘三萬二百五十八除<lb/>
一周定行四十九度度餘萬九千八百九<lb/>
土初與日合伏十七日日餘千三百七十八行一度度<lb/>
餘萬九千三百三十三晨見東方行順日行二分八十<lb/>
四日<hi>行七度七分</hi>留三十三日行逆日行一分百一十日<hi>退四</hi>
<pb n="KR2a0016_WYG_013-45b"/>
<hi>度十八分</hi>又留三十三日從日行二分八十四日夕伏西方<lb/>
日度餘如初一終三百七十八日日餘二千七百五十<lb/>
六行十二度度餘三萬一千七百九十八<lb/>
金初與日合伏三十九日餘三萬八千一百二十六行<lb/>
四十九度度餘三萬八千一百二十六夕見西方從疾<lb/>
日行一度五分九十二日<hi>行百十二度</hi>小遲日行一度四分<lb/>
九十二日<hi>行百八度</hi>大遲日行十七分四十五日<hi>行三十三度六分</hi>
留九日遲日行十六分<hi>退六度六分</hi>夕伏西方伏五日退五<lb/>
<pb n="KR2a0016_WYG_013-46a"/>
度而與日合又五日退五度而晨見東方逆日行十六<lb/>
分九日留九日從日遲日行十七分四十五日小疾日<lb/>
行一度四分九十二日大疾日行一度五分九十二日<lb/>
晨伏東方日度餘如初一終五百八十三日日餘三萬<lb/>
六千七百六十一行星如之除一周定行二百十八度<lb/>
度餘二萬六千三百一十三合二百九十一日日餘三<lb/>
萬八千一百二十六行星亦如之<lb/>
水初與日合伏十四日日餘三萬七千一百十五行三<lb/>
<pb n="KR2a0016_WYG_013-46b"/>
十度度餘三萬七千一百一十五夕見西方從疾日行<lb/>
一度六分二十三日<hi>行二十九度</hi>遲日行二十分八日<hi>行六度二</hi>
<hi>十二分</hi>留二日遲日行十一分二日<hi>退二十二分</hi>夕伏西方伏<lb/>
八日退八度而與日合又八日退八度晨見東方逆日<lb/>
行十一分二日留二日從遲日行二十分八日疾日行<lb/>
一度六分二十三日晨伏東方日度餘如初一終百一<lb/>
十五日日餘三萬四千七百三十九行星如之一合五<lb/>
十七日日餘三萬七千一百一十五行星亦如之<lb/>
<pb n="KR2a0016_WYG_013-47a"/>
上元之歳歲在甲子天正甲子朔夜半冬至日月五星<lb/>
聚于虛度之初陰陽遲疾並自此始世祖下之有司使<lb/>
内外博議時人少解厯數竟無異同之辯唯太子旅賁<lb/>
中郎將戴法興議以為三精數微五緯㑹始自非深推<lb/>
測窮識晷變豈能刋古革今轉正圭宿案沖之所議毎<lb/>
有違舛竊以愚見隨事辨問案沖之新推厯術今冬至<lb/>
所在歲歲微差臣法興議夫二至發歛南北之極日有<lb/>
恒度而宿無改位古厯冬至皆在建星戰國横騖史官<lb/>
<pb n="KR2a0016_WYG_013-47b"/>
喪紀爰及漢初格候莫審後雜覘知在南斗二十二度<lb/>
元和所用即與古厯相符也逮至景初而終無毫忒書<lb/>
云日短星昴以正仲冬直以月推四仲則中宿常在衛<lb/>
陽羲和所以正時取其萬世不易也沖之以為唐代冬<lb/>
至日在今宿之左五十許度遂虛加度分空撤天路其<lb/>
置法所在近違半次則四十五年九月率移一度在詩<lb/>
七月流火此夏正建申之時也定之方中又小雪之節<lb/>
也若冬至審差則豳公火流晷長一尺五寸楚宫之作<lb/>
<pb n="KR2a0016_WYG_013-48a"/>
晝漏五十三刻此詭之甚也仲尼曰丘聞之火伏而後<lb/>
蟄者畢今火猶西流司厯過也就如冲之所誤則星無<lb/>
定次卦有差方名號之正古今必殊典誥之音代不通<lb/>
軌堯之開閉今成建除今之夀星乃周之鶉尾即時東<lb/>
壁已非𤣥武軫星頓屬蒼龍誣天背經乃至於此沖之<lb/>
又改章法三百九十一年有一百四十四閏臣法興議<lb/>
夫日有緩急故斗有濶狹古人制章立為中格年積十<lb/>
九常有七閏晷或虛盈此不可革沖之削閏壞章倍減<lb/>
<pb n="KR2a0016_WYG_013-48b"/>
餘數則一百三十九年二月於四分之科頓少一日七<lb/>
千四百二十九年輒失一閏夫日少則先時閏失則事<lb/>
悖竊聞時以作事事以厚生以此乃生人之大本厯數<lb/>
之所先愚恐非沖之淺慮妄可穿鑿沖之又命上元日<lb/>
度發自虛一云虛為北方列宿之中臣法興議沖之既<lb/>
云冬至歲差又謂虛為北中舍形責影未足為迷何者<lb/>
凡在天非日不明居地以斗而辯借令冬至在虛則黄<lb/>
道彌遠東北當為黄鍾之宫室壁應屬𤣥枵之位虛宿<lb/>
<pb n="KR2a0016_WYG_013-49a"/>
豈得復為北中乎曲使分至屢遷而星次不改招搖易<lb/>
繩而律吕仍往則七政不以璣衡致齊建時亦非攝提<lb/>
所紀不知五行何居六屬安託沖之又令上元年在甲<lb/>
子臣法興議夫置元設紀各有所尚或據文於圖讖或<lb/>
取效於當時沖之云羣氏糾紛莫審其會昔黄帝辛卯<lb/>
日月不過顓頊乙卯四時不忒景初壬辰晦無差光元<lb/>
嘉庚辰朔無錯景豈非承天者乎沖之茍存甲子可謂<lb/>
為合以求天也沖之又令日月五緯交會遲疾悉以上<lb/>
<pb n="KR2a0016_WYG_013-49b"/>
元為始臣法興議夫交會之元則食既可求遲疾之際<lb/>
非凡夫所測昔賈逵略見其差劉洪觕著其術至於疏<lb/>
密之數莫究其極且五緯所居有時盈縮即如歲星在<lb/>
軫見超七晨術家既追算以會今則往之與來斷可知<lb/>
矣景初所以紀首置差元嘉兼又各設後元者其竝省<lb/>
功於實用不虛推以為煩也沖之既違天於改易又設<lb/>
法以遂情愚謂此治厯之大過也臣法興議日有八行<lb/>
各成一道月有一道離為九行左交右疾倍半相違其<lb/>
<pb n="KR2a0016_WYG_013-50a"/>
一終之理日數宜同沖之通同與㑹周相覺九千四十<lb/>
其陰陽七十九周有竒遲疾不及一匝此則當縮反盈<lb/>
應損更益沖之隨法興所難辯折之曰臣少銳愚尚専<lb/>
功數術搜練古今博采沈奥唐篇夏典莫不揆量周正<lb/>
漢朔咸加該驗罄策籌之思究疏密之辨至若立員舊<lb/>
誤張衡述而弗改漢時斛銘劉歆詭謬其數此則算氏<lb/>
之劇疵也乾象之弦望定數景初之交度周日匪謂測<lb/>
候不精遂乃乘除翻謬斯又厯家之甚失也及鄭𤣥闞<lb/>
<pb n="KR2a0016_WYG_013-50b"/>
澤王蕃劉徽竝綜數蓺而毎多疏舛臣昔以暇日撰正<lb/>
衆謬理據炳然易可詳密此臣以俯信偏識不虛推古<lb/>
人者也按何承天厯二至先天閏移一月五星見伏或<lb/>
違四旬列差妄設當益反損皆前術之乖遠臣厯所改<lb/>
定也既㳂波以討其源刪滯以暢其要能使躔次上通<lb/>
晷管下合反以譏詆不其惜乎尋法興所議六條竝不<lb/>
造理難之闗楗謹陳其目其一日度歲差前法所略臣<lb/>
據經史辦正此數而法興設難徵引詩書三事皆謬其<lb/>
<pb n="KR2a0016_WYG_013-51a"/>
二臣校晷景改舊章法法興立難不能有詰直云恐非<lb/>
淺慮所可穿鑿其三次改方移臣無此法求術意誤横<lb/>
生嫌貶其四厯上元年甲子術體明整則茍合可疑其<lb/>
五臣其厯七曜咸始上元無隙可乘復云非凡夫所測<lb/>
其六遲疾陰陽法興所未解誤謂兩率日數宜同凡此<lb/>
衆條或援謬目譏或空加抑絶未聞折正之談厭心之<lb/>
論也謹隨詰洗釋依源徵對仰照天暉敢罄管穴法興<lb/>
議曰夫二至發歛南北之極日有恒度而宿無改位故<lb/>
<pb n="KR2a0016_WYG_013-51b"/>
古厯冬至皆在建星沖之曰周漢之際疇人喪業曲技<lb/>
競設圖緯寔繁或借號帝王以崇其大或假名聖賢以<lb/>
神其說是以讖記多虛桓譚知其矯妄古厯舛雜杜預<lb/>
疑其非直按五紀論黄帝厯有四法顓頊夏周竝有二<lb/>
術詭異紛然則孰識其正此古厯可疑之據一也夏厯<lb/>
七曜西行特違衆法劉向以為後人所造此可疑之據<lb/>
二也殷厯日法九百四十而乾鑿度云殷厯以八十一<lb/>
為日法若易緯非差殷厯必妄此可疑之據三也顓頊<lb/>
<pb n="KR2a0016_WYG_013-52a"/>
厯元歲在乙卯而命厯序云此術設元歲在甲寅此可<lb/>
疑之據四也春秋書食有日朔者凡二十六其所據厯<lb/>
非周則魯以周厯考之檢其朔日失二十五魯厯校之<lb/>
又失十三二厯並乖則必有一偽此可疑之據五也古<lb/>
之六術並同四分四分之法乆則後天以食檢之經三<lb/>
百年輒差一日古厯課今其甚踈者朔後天過二日有<lb/>
餘以此推之古術之作皆在漢初周末理不得遠且却<lb/>
校春秋朔並先天此則非三代以前之明徵矣此可疑<lb/>
<pb n="KR2a0016_WYG_013-52b"/>
之據六也尋律厯志前漢冬至日在斗牛之際度在建<lb/>
星其勢相隣自非帝者有造則儀漏或闕豈能窮密盡<lb/>
微纖毫不失建星之說未足證矣法興議曰戰國横騖<lb/>
史官喪紀爰及漢初格候莫審後雜覘知在南斗二十<lb/>
二度元和所用即與古厯相符也逮至景初終無毫忒<lb/>
沖之曰古術訛雜其詳闕聞乙卯之厯秦代所用必有<lb/>
効於當時故其言可徵也漢武改創檢課詳備正儀審<lb/>
漏事在前史測星辨度理無乖遠今議者所是不實見<lb/>
<pb n="KR2a0016_WYG_013-53a"/>
所非徒為虛妄辨彼駭此既非通談運今背古所誣誠<lb/>
多偏據一説未若兼今之為長也景初之法寔錯五緯<lb/>
今則在衝口至曩已移日葢略治朔望無事檢候是以<lb/>
晷漏昏明並即元和二分異景尚不知革日度微差宜<lb/>
其謬矣法興議曰書云日短星昴以正仲冬直以月推<lb/>
四仲則中宿常在衛陽羲和所以正時取其萬代不易<lb/>
也沖之以為唐代冬至日在今宿之左五十許度遂虛<lb/>
加度分空撤天路沖之曰書以四星昏中審分至者據<lb/>
<pb n="KR2a0016_WYG_013-53b"/>
人君南靣而言也且南北之正其詳易准流見之勢中<lb/>
天為極先儒注述其義僉同而法興以為書説四星皆<lb/>
在衞陽之位自在己地進失向方退非始見迂廻經文<lb/>
以就所執違訓詭情此則甚矣捨午稱己午上非無星<lb/>
也必據中宿餘宿豈復不足以正時若謂舉中語兼七<lb/>
列者觜參尚隐則不得言昴星雖見當云伏矣奎婁已<lb/>
見復不得言伏見<hi>缺</hi>不得以為辭則名將何附若中宿<lb/>
之通非允當寔謹檢經旨直云星昴不自衞陽衞陽無<lb/>
<pb n="KR2a0016_WYG_013-54a"/>
自顯之義此談何因而立茍理無所依則可愚辭成説<lb/>
曾泉桑野皆為明證分至之辨竟在何日循復再三竊<lb/>
深難息法興議曰其置法所在近違半次則四十五年<lb/>
九月率移一度沖之曰元和日度法興所是唯徵古厯<lb/>
在建星以今考之臣法冬至亦在此宿斗二十二了無<lb/>
顯證而虛貶臣厯乖差半次此愚情之所駭也又年數<lb/>
之餘有十一月而議云九月渉數毎乖皆此䫫也月盈<lb/>
則食必在日衝以檢日則宿度可辨請據效以課疏密<lb/>
<pb n="KR2a0016_WYG_013-54b"/>
按太史註紀元嘉十三年十二月十六日中夜月蝕盡<lb/>
在鬼四度以衝計之日當在牛六依法興議曰在女七<lb/>
又十四年五月十五日丁夜月蝕盡在斗二十六度以<lb/>
衝計之日當在井三十依法興議曰日在柳二又二十<lb/>
八年八月十五日丁夜月蝕在奎十一度以衝計之日<lb/>
當在角二依法興議曰日在角十二又大明三年九月<lb/>
十五日乙夜月蝕盡在胃宿之末以衝計之日當在氐<lb/>
十二依法興議曰日在心二凡此四蝕皆與臣法符同<lb/>
<pb n="KR2a0016_WYG_013-55a"/>
纖毫不爽而法興所據頓差十度違衝移宿顯然易覩<lb/>
故知天數漸差則當式遵以為典事驗昭晢豈得信古<lb/>
而疑今法興議曰在詩七月流火此夏正建申之時也<lb/>
定之方中又小雪之節也若冬至審差則豳公火流晷<lb/>
長一尺五寸楚宫之作晝漏五十三刻此詭之甚也沖<lb/>
之曰臣按此議三條皆謬詩稱流火葢略舉西移之中<lb/>
以為驚寒之候流之為言非始動之辭也就如始說冬<lb/>
至日度在斗二十二則火星之中當在大暑之前豈隣<lb/>
<pb n="KR2a0016_WYG_013-55b"/>
建申之限此專自攻糾非謂矯失夏小正五月昏大火<lb/>
中此復在衞陽之地乎又謂臣所立法楚宫之作在九<lb/>
月初按詩傳箋皆謂定之方中者室辟昏中形四方也<lb/>
然則中天之正當在室之八度臣厯推之元年立冬後<lb/>
四日此度昏中乃自十月之初又非寒露之日也議者<lb/>
之意葢誤以周世為堯時度差五十故致此謬小雪之<lb/>
節自信之談非有明文可據也法興議曰仲尼曰丘聞<lb/>
之火伏而後蟄者畢今火猶西流司厯過也就如沖之<lb/>
<pb n="KR2a0016_WYG_013-56a"/>
所誤則星無定次卦有差方名號之正古今必殊典誥<lb/>
之音時不通軌堯之開閉今成建除今之夀星乃周之<lb/>
鶉尾也即時東壁已非𤣥武軫星頓屬蒼龍誣天背經<lb/>
乃至於此沖之曰臣以為辰極居中而列曜貞觀羣像<lb/>
殊體而陰陽區别故羽介咸陳則水火有位蒼素齊設<lb/>
則東西可準非以日之所在定其名號也何以明之夫<lb/>
陽爻初九氣始正北𤣥武七列虛當子位若圓儀辨方<lb/>
以日為主冬至所舍當在𤣥枵而今之南極乃處東維<lb/>
<pb n="KR2a0016_WYG_013-56b"/>
違體失中其義何附若南北以冬夏稟稱則卯酉以生<lb/>
殺定號豈得春躔義方秋麗仁域名舛理乖若此之反<lb/>
哉因兹以言固知天以列宿分方而不在於四時景緯<lb/>
環序日不獨守故轍矣至於中星見伏記籍毎以審時<lb/>
者葢以厯數難詳而天驗易顯各據一代所合以為簡<lb/>
易之政也亦猶夏禮未通商典濩容豈襲韶節誠天人<lb/>
之道同差則蓺之興因代而推移矣月位稱建諒以氣<lb/>
之所本名隨實著非謂斗杓所指近校漢時已差半次<lb/>
<pb n="KR2a0016_WYG_013-57a"/>
審斗節時其效安在或義非經訓依以成說將緯候多<lb/>
詭偽辭間設乎次隨方名義合宿體分至雖遷而厥位<lb/>
不改豈謂龍火貿處金水亂列名號乖殊之譏抑未詳<lb/>
究至如壁非𤣥武軫屬蒼龍瞻度察晷實效咸然元嘉<lb/>
厯法夀星之初亦在翼限參校晉注顯驗甚衆天數差<lb/>
移百有餘載議者誠能馳辭騁辯令南極非冬至望不<lb/>
在衝則此談乃可守耳若使日遷次留則無事屢嫌乃<lb/>
臣厯之良證非難者所宜列也尋臣所執必據經史遠<lb/>
<pb n="KR2a0016_WYG_013-57b"/>
考唐典近徵漢籍讖記碎言不敢依述竊謂循經之論<lb/>
也月蝕檢日度事驗昭著史注詳論文存禁閣斯又稽<lb/>
天之説也堯典四星竝在衞陽今之日度遠準元和誣<lb/>
背之誚寔此之謂法興議曰夫日有緩急故斗有闊狹<lb/>
古人制章立為中格年積十九常有七閏晷或盈虛此<lb/>
不可革沖之削閏壞章倍減餘數則一百三十九年二<lb/>
月於四分之科頓少一日七千四百二十九年輒失一<lb/>
閏夫日少則先時閏失則事悖竊聞時以作事事以厚<lb/>
<pb n="KR2a0016_WYG_013-58a"/>
生此乃生民之所本歴數之所先愚恐非沖之淺慮妄<lb/>
可穿鑿沖之曰按後漢書及乾象説四分厯法雖分章<lb/>
設部剏自元和而晷儀衆數定於嘉平三年四分志立<lb/>
冬中影長一丈立春中影九尺六寸尋冬至南極日晷<lb/>
最長二氣去至日數既同則中影應等而前長後短頓<lb/>
差四寸此厯景冬至後天之驗也二氣中影日差九分<lb/>
半弱進退均調略無盈縮以率計之二氣各退二日十<lb/>
二刻則晷影之數立冬更短立春更長竝差二寸二氣<lb/>
<pb n="KR2a0016_WYG_013-58b"/>
中影俱長九尺八寸矣即立冬立春之正日也以此推<lb/>
之厯置冬至後天亦二日十二刻也嘉平三年時厯丁<lb/>
丑冬至加時正在日中以二日十二刻減之天定以乙<lb/>
亥冬至加時在夜半後三十八刻又臣測景厯紀躬辨<lb/>
分寸銅表堅剛暴潤不動光晷明潔纖毫㦎然據大明<lb/>
五年十月十日影一丈七寸七分半十一月二十五日<lb/>
一丈八寸一分太二十六日一丈七寸五分彊折取其<lb/>
中則中天冬至應在十一月三日求其蚤晩令後二日<lb/>
<pb n="KR2a0016_WYG_013-59a"/>
影相滅則一日差率也倍之為法前二日減以百刻乘<lb/>
之為實以法除實得冬至加時在夜半後三十一刻在<lb/>
元嘉厯後一日天數之正也量減竟年則數減均同異<lb/>
歲相課則遠近應率臣因此驗考正章法今以臣厯推<lb/>
之刻如前竊謂至密永為定式尋古厯法竝同四分四<lb/>
分之數乆則後天經三百年朔差一日是以漢載四百<lb/>
食率在晦魏代已來遂革斯法世莫之非者誠有效於<lb/>
天也章歲十九其疏尤甚同出前術非見經典而議云<lb/>
<pb n="KR2a0016_WYG_013-59b"/>
此法自古數不可移若古法雖疏永當循用謬論誠立<lb/>
則法興復欲施四分於當今矣理容然乎臣所未譬也<lb/>
若謂今所革剏違舛失衷者未聞顯據有以矯奪臣法<lb/>
也元嘉厯術減閏餘二直以襲舊分麤故進退未合至<lb/>
於棄盈求正非為乖理就如議意率不可易則分無增<lb/>
損承天置法復為違謬節氣蚤晩當循景初二至差三<lb/>
日曾不覺其非横謂臣厯為失知日少之先時未悟增<lb/>
月之甚惑也誠未覩天驗豈測厯數之要生民之本諒<lb/>
<pb n="KR2a0016_WYG_013-60a"/>
非率意所斷矣又法興始云窮識晷變可以刋舊今復<lb/>
謂晷數盈虛不可為准互自違伐罔識所依若推歩不<lb/>
得准天功絶於心目未詳厯紀何因而立案春秋以來<lb/>
千有餘載以食檢朔曾無差失此則日行有恒之明徵<lb/>
也且臣考影彌年窮察毫微課驗以前合若符契孟子<lb/>
以為千歲之日至可坐而知斯言實矣日有緩急未見<lb/>
其證浮辭虛貶竊非所懼法興議曰沖之既云冬至歲<lb/>
差又謂虛為北中捨形責影未足為迷何者凡在天非<lb/>
<pb n="KR2a0016_WYG_013-60b"/>
日不明居地以斗而辨借令冬至在虛則黄道彌遠東<lb/>
北當為黄鍾之宫室壁應屬𤣥枵之位虛宿豈得復為<lb/>
北中乎曲使分至屢遷而星次不改招搖易繩而律吕<lb/>
仍往則七政不以璣衡致齊建時亦非攝提所紀不知<lb/>
五行何居六屬安託沖之曰此條所嫌前牒已詳次改<lb/>
方移虛非中位繁辭廣證自搆紛惑皆議者所謬誤非<lb/>
臣法之違設也七政致齊寔為天儀鄭王唱述厥訓明<lb/>
允雖有異說蓋非實義法興議曰夫置元設紀各有所<lb/>
<pb n="KR2a0016_WYG_013-61a"/>
尚或據文於圖讖或取効於當時沖之云羣氏糾紛莫<lb/>
審其會昔黄帝辛卯日月不過顓頊乙卯四時不忒景<lb/>
初壬辰晦無差光元嘉庚辰朔無錯景豈非承天者乎<lb/>
沖之茍存甲子可謂為合以求天也沖之曰夫厯存効<lb/>
密不容殊尚合讖乖說訓義非所取雖驗當時不能通<lb/>
遠又臣所未安也元値始名體明理正未詳辛卯之說<lb/>
何依古術詭謬事在前牒溺名喪實殆非索隐之謂也<lb/>
若以厯合一時理無乆用元在所㑹非有定歲者今以<lb/>
<pb n="KR2a0016_WYG_013-61b"/>
効明之夏殷以前載籍淪逸春秋漢史咸書日蝕正朔<lb/>
詳審顯然可徵以臣厯檢之數皆恊同誠無虛設循密<lb/>
而至千載無殊則雖遠可知矣備閲曩法疎越寔多或<lb/>
朔差三日氣移七晨未聞可以下通於今者也元在乙<lb/>
丑前說以為非正今値甲子議者復疑其茍合無名之<lb/>
歲自昔無之則推先者將何從乎厯紀之作幾於息矣<lb/>
夫為合必有不合願聞顯據以覈理實法興曰夫交㑹<lb/>
之元則蝕旣可求遲疾之際非凡夫所測昔賈逵略見<lb/>
<pb n="KR2a0016_WYG_013-62a"/>
其差劉洪粗著其術至於疎密之數莫究其極且五緯<lb/>
所居有時盈縮即如歲星在軫見超七辰術家既追算<lb/>
以會今則往之與來斷可知矣景初所以紀首置差元<lb/>
嘉兼又各設後元者其並省功於實用不虛推以為煩<lb/>
也沖之既違天於改易又設法以遂情愚謂此治厯之<lb/>
大過也沖之曰遲疾之率非出神怪有形可檢有數可<lb/>
推劉賈能述則可累功以求密矣議又云五緯所居有<lb/>
時盈縮歲星在軫見超七辰謂應年移一辰也案歲星<lb/>
<pb n="KR2a0016_WYG_013-62b"/>
之運年恒過次行天七帀輒超一位代以求之厯凡十<lb/>
法並合一時此數咸同史注所記天驗又符此則盈次<lb/>
之行自其定准非為衍度濫徙頓過其衝也若審由盈<lb/>
縮豈得常疾無遲夫甄耀測象者必料分析度考往驗<lb/>
來准以實見據以經史曲辯碎說類多浮詭甘石之書<lb/>
互為矛盾今以一句之經誣一字之謬堅執偏論以罔<lb/>
正理此愚情之所未厭也算自近始衆法可同但景初<lb/>
之二差承天之元寔以竒偶不恊故數無盡同為遺前<lb/>
<pb n="KR2a0016_WYG_013-63a"/>
設後以從省易夫建言倡論豈尚矯異蓋令實以文顯<lb/>
言勢可極也稽元曩歲羣數咸始斯誠術體理不可容<lb/>
譏而譏者以為過謬之大者然則元嘉置元雖七率舛<lb/>
陳而猶紀恊甲子氣朔俱終此又過謬之小者也必當<lb/>
虛立上元假稱厯始歲違名初日避辰首閏餘朔分月<lb/>
緯七率竝不得有盡乃為允衷之製乎設法情寔謂意<lb/>
之所安改易違天未覩理之譏者也法興曰日有八行<lb/>
合成一道月有一道離為九行左交右疾倍半相違其<lb/>
<pb n="KR2a0016_WYG_013-63b"/>
一終之理日數宜同沖之通同與會周相覺九千四十<lb/>
其陰陽七十九周有竒遲疾不及一匝此則當縮反盈<lb/>
應損更益沖之曰此議雖游漫無據然言迹可檢按以<lb/>
日八行譬月九道此為月行之軌當循一轍環帀於天<lb/>
理無差動也然則交會之際當有定所豈容或斗或牛<lb/>
同麗一度去極應等安得南北無常若日月非例則八<lb/>
行之說是衍文邪左交右疾語甚未分為交與疾對為<lb/>
舍交即疾若舍交即疾即交在平率入厯七日及二十<lb/>
<pb n="KR2a0016_WYG_013-64a"/>
一日是也値交蝕既當在盈縮之極豈得損益或多或<lb/>
少若交與疾對則在交之衝當為遲疾之始豈得入厯<lb/>
或深或淺倍半相違新故所同復摽此句欲以何明臣<lb/>
覽厯書古今略備至如此說所未前聞遠乖舊準近背<lb/>
天數求之愚情竊所深惑尋遲疾陰陽不相生故交會<lb/>
加時進退無常昔術著之乆矣前儒言之詳矣而法興<lb/>
云日數同竊謂議者未曉此意乖謬自著無假驟辯既<lb/>
云盈縮失衷復不備記其數或自嫌所執故汎略其説<lb/>
<pb n="KR2a0016_WYG_013-64b"/>
乎又以全為率當互因其分法興所列二數皆誤或以<lb/>
八十為七十九當縮反盈應損更益此條之謂矣總檢<lb/>
其議豈但臣厯不密又謂何承天法乖謬彌甚若臣厯<lb/>
宜棄則承天術益不可用法興所見既審則應革剏至<lb/>
非景極望非日衝凡諸新説必有妙辯乎時法興為世<lb/>
祖所寵天下畏其權既立異議論者皆附之唯中書舍<lb/>
人巢尚之是沖之之術執據宜用上愛竒慕古欲用沖<lb/>
之新法時大明八年也故須明年改元因此改厯未及<lb/>
<pb n="KR2a0016_WYG_013-65a"/>
施用而宫車晏駕也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_013-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十三<lb/>
<pb n="KR2a0016_WYG_013-66a"/>
　宋書卷十三考證<lb/>
厯志下日法七百五十二○<hi>臣永祚</hi>按周日日餘與周<lb/>
　虛竝即日法法與景初同而數不同大抵元嘉設數<lb/>
　減於景初<lb/>
求次月加大餘二十九○加監本誤作如今改正<lb/>
不滿限數間數者皆以算上為日○監本脱限字今增<lb/>
二十四氣日所度○<hi>臣永祚</hi>按所下疑脱一在字<lb/>
昴九注少○少字下監本有一四字衍文今刪<lb/>
<pb n="KR2a0016_WYG_013-66b"/>
晨見東方<hi>去日十五度半強</hi>○監本日字誤在度字下今改正<lb/>
十八日行二十四度○監本脱日行二字今增<lb/>
請臺勅漏郎將考騐施用從之○勅諸本俱訛勒今改<lb/>
　正<lb/>
元法五十九萬二千三百六十五○二千監本誤作三<lb/>
　千今改正<lb/>
　<lb/>
　宋書卷十三考證<lb/>
</p>
<p>
</p>
  </div>
<div>
<head>宋書卷十四</head> <lb/>
    <p>
<pb n="KR2a0016_WYG_014-1a"/>
欽定四庫全書<lb/>
　宋書卷十四<lb/>
　　梁　　　　沈　　　　　約　　　　撰<lb/>
　志第四<lb/>
　　禮一<lb/>
夫有國有家者禮儀之用尚矣然而厯代損益每有不<lb/>
同非務相改随時之宜故也漢文以人情季薄國喪革<lb/>
三年之紀光武以中興崇儉七廟有共堂之制魏祖以<lb/>
<pb n="KR2a0016_WYG_014-1b"/>
侈惑宜矯終歛去襲稱之數晉武以丘郊不異二至并<lb/>
南北之祀互相即襲以訖于今豈三代之典不存哉取<lb/>
其應時之變而已且閔子譏古禮退而致事叔孫創漢<lb/>
制化流後昆由此言之任已而不師古秦氏以之致亡<lb/>
師古而不適用王莽所以身滅然則漢魏以來各揆古<lb/>
今之中以通一代之儀司馬彪集後漢衆注以為禮儀<lb/>
志校其行事已與前漢頗不同矣况三國鼎峙厯晉至<lb/>
宋時代移改各隨事立自漢末剝亂舊章乖弛魏初則<lb/>
<pb n="KR2a0016_WYG_014-2a"/>
王粲衛覬典定衆儀蜀朝則孟光許慈創理制度晉始<lb/>
則荀顗鄭沖詳定晉禮江左則荀崧刁協緝理乖紊其<lb/>
間名儒通學諸所論叙往往新出非可悉載今抄魏氏<lb/>
以後經國誕章以備此志云<lb/>
魏文帝雖受禪于漢而以夏數為得天故黄初元年詔<lb/>
曰孔子稱行夏之時乘殷之輅服周之冕樂則韶舞此<lb/>
聖人集羣代之美事為後王制法也傳曰夏數為得天<lb/>
朕承唐虞之美至於正朔當依虞夏故事若殊徽號異<lb/>
<pb n="KR2a0016_WYG_014-2b"/>
器械制禮樂易服色用牲幣自當隨土徳之數毎四時<lb/>
之季月服黄十八日臘以丑牲用白其飾節旄自當赤<lb/>
但節幡黄耳其餘郊祀天地朝會四時之服宜如漢制<lb/>
宗廟所服一如周禮尚書令桓階等奏據三正周復之<lb/>
義國家承漢氏人正之後當受之以地正犠牲宜用白<lb/>
今從漢十三月正則犠牲不得獨改今新建皇統宜稽<lb/>
古典先代以從天命而告朔犧牲壹皆不改非所以明<lb/>
革命之義也詔曰服色如所奏其餘宜如虞承唐但臘<lb/>
<pb n="KR2a0016_WYG_014-3a"/>
日用丑耳此亦聖人之制也明帝卽位便有改正朔之<lb/>
意朝議多異同故持疑不決乆乃下詔曰黄初以來諸<lb/>
儒共論正朔或以改之為宜或以不改為是意取駮異<lb/>
于今未決朕在東宫時聞之意常以為夫子作春秋通<lb/>
三統為後王法正朔各從色不同因襲自五帝三王以<lb/>
下或父子相繼同體異徳或納大麓受終文祖或尋干<lb/>
戈從天行誅雖遭遇異時歩驟不同然未有不改正朔<lb/>
用服色表明文物以章受命之符也由此言之何必以<lb/>
<pb n="KR2a0016_WYG_014-3b"/>
不改為是邪於是公卿以下博議侍中高堂隆議曰按<lb/>
自古有文章以來帝王之興受禪之與干戈皆改正朔<lb/>
所以明天道定民心也易曰革元亨利貞有孚改命吉<lb/>
湯武革命應乎天從乎人其義曰水火更用事猶王者<lb/>
必改正朔易服色也易通卦驗曰王者必改正朔易服<lb/>
色以應天地三氣三色書曰若稽古帝舜曰重華建皇<lb/>
授政改朔初高陽氏以十一月為正<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>玉以赤繒高辛<lb/>
氏以十三月為正<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>玉以白繒尚書傳曰舜定鐘石論<lb/>
<pb n="KR2a0016_WYG_014-4a"/>
人聲乃及鳥獸咸變於前故更四時改堯正詩曰一之<lb/>
日觱發二之日栗烈三之日于耜傳曰一之日周正月<lb/>
二之日殷正月三之日夏正月詩推度灾曰如有繼周<lb/>
而王者雖百世可知以前檢後文質相因法度相改三<lb/>
而復者正色也二而復者文質也以前檢後謂軒轅高<lb/>
辛夏后氏漢皆以十三月為正少昊有唐有殷皆以十<lb/>
二月為正高陽有虞有周皆以十一月為正後雖百世<lb/>
皆以前代三而復也禮大傳曰聖人南靣而治天下必<lb/>
<pb n="KR2a0016_WYG_014-4b"/>
正度量考文章改正朔易服色殊徽號樂稽曜嘉曰禹<lb/>
將受位天意大變迅風雷雨以明將去虞而適夏也是<lb/>
以舜禹雖繼平受禪猶制禮樂改正朔以應天從民夏<lb/>
以十三月為正法物之始其色尚黒殷以十二月為正<lb/>
法物之牙其色尚白周以十一月為正法物之萌其色<lb/>
尚赤能察其類能正其本則嶽瀆致雲雨四時和五稼<lb/>
成麟凰翔集春秋十七年夏六月甲子朔日有蝕之傳<lb/>
曰當夏四月是謂孟夏春秋元命苞曰王者受命昭然<lb/>
<pb n="KR2a0016_WYG_014-5a"/>
明於天地之理故必移居處更稱號改正朔易服色以<lb/>
明天命聖人之寶質文再而改窮明相承周則復始正<lb/>
朔改則天命顯凡典籍所記不盡於此略舉大較亦足<lb/>
以明也太尉司馬懿尚書僕射衛臻尚書薛悌中書監<lb/>
劉放中書侍郎刁幹慱士秦静趙怡中候中詔季岐以<lb/>
為宜改侍中繆襲㪚騎常侍王肅尚書郎魏衡太子舍<lb/>
人黄<hi>缺</hi>以為不宜改青龍五年山茌縣言黄龍見帝乃<lb/>
詔三公曰昔在庖犧繼天而王始據木徳為羣代首自<lb/>
<pb n="KR2a0016_WYG_014-5b"/>
兹以降服物氏號開元著統者旣膺受命厯數之期握<lb/>
皇靈遷興之運承天改物序其綱紀雖炎黄少昊顓頊<lb/>
高辛唐虞夏后世系相襲同氣共祖猶豫昭顯所受之<lb/>
運著明天人去就之符無不革易制度更定禮樂延羣<lb/>
后班瑞信使之煥炳可述于後也至于正朔之事當明<lb/>
示變改以彰異代曷疑其不然哉文皇帝踐阼之初庻<lb/>
事草創遂襲漢正不革其統朕在東宫及臻在位毎覽<lb/>
書籍之林摠公卿之議夫言三統相變者有明文云虞<lb/>
<pb n="KR2a0016_WYG_014-6a"/>
夏相因者無其言也厯志曰天統之正在子物萌而赤<lb/>
地統之正在丑物化而白人統之正在寅物成而黑但<lb/>
含生氣以㣲成著故太極運三辰五星於上元氣轉三<lb/>
統五行於下登降周旋終則又始言天地與人所以相<lb/>
通也仲尼以大聖之才祖述堯舜範章文武制作春秋<lb/>
論究人事以貫百王之則故於三微之月毎月稱王以<lb/>
明三正迭相為首夫祖述堯舜以論三正則其明義豈<lb/>
使近在殷周而已乎朕以眇身繼承洪緒旣不能紹上<lb/>
<pb n="KR2a0016_WYG_014-6b"/>
聖之遺風揚先帝之休徳又使王教之弛者不張帝典<lb/>
之闕者未補亹亹之徳不著亦惡可已乎今推三統之<lb/>
次魏得地統當以建丑之月為正考之羣藝厥義彰矣<lb/>
改青龍五年春三月為景初元年孟夏四月服色尚黄<lb/>
犠牲用白戎事乘黑首之白馬建太赤之旗朝會建大<lb/>
白之旗春秋冬孟仲季月雖與歲不同至於郊祀迎氣<lb/>
礿祀烝嘗廵狩蒐田分至啓閉班宣時令中氣晩早敬<lb/>
授民事諸若此者皆以正歲斗建為節此厯數之序乃<lb/>
<pb n="KR2a0016_WYG_014-7a"/>
上與先聖合符同契重規疊矩者也今遵其義庶可以<lb/>
顯祖考大造之基崇有魏惟新之命於戲王公羣后百<lb/>
辟卿士靖康厥職帥意無怠以永天休司徒露布咸使<lb/>
聞知稱朕意焉案服色尚黄據土行也犧牲旂旗一用<lb/>
殷禮行殷之時故也周禮巾車職建大赤以朝大白以<lb/>
即戎此則周以正色之旗朝以先代之旗即戎魏用殷<lb/>
禮變周之制故建大白朝大赤即戎也明帝又詔曰以<lb/>
建寅之月為正者其牲用𤣥以建丑之月為正者其牲<lb/>
<pb n="KR2a0016_WYG_014-7b"/>
用白以建子之月為正者其牲用騂此為牲色各從其<lb/>
正不隨所祀之陰陽也祭天不嫌於用𤣥則祭地不得<lb/>
獨疑於用白也天地用牲得無不宜異邪更議於是議<lb/>
者各有引據無適可從又詔曰諸議所依據各參錯若<lb/>
陽祀用騂陰祀用黝復云祭天用𤣥祭地用黄如此用<lb/>
牲之義未為通也天地至尊用牲當同以所尚之色不<lb/>
得專以陰陽為别也今祭皇皇帝天皇皇后地天地郊<lb/>
明堂宗廟皆宜同其别祭五郊各隨方色祭日月星辰<lb/>
<pb n="KR2a0016_WYG_014-8a"/>
之類用騂社稷山川之屬用𤣥此則尊卑方色陰陽衆<lb/>
義暢矣三年正月帝崩齊王即位是年十二月尚書盧<lb/>
毓奏烈祖明皇帝以今年正日棄離萬國禮忌日不樂<lb/>
甲乙之謂也烈祖明皇帝建丑之月棄天下臣妾之情<lb/>
於此正日有甚甲乙今若以建丑正朝四方會羣臣設<lb/>
盛樂不合於禮博士樂祥議正日旦受朝貢羣臣奉贄<lb/>
後五日乃大宴會作樂太尉屬朱誕議今因宜改之際<lb/>
還修舊則元首建寅於制為便大將軍屬劉肇議宜過<lb/>
<pb n="KR2a0016_WYG_014-8b"/>
正一日乃朝賀大會明令天下知崩亡之日不朝也詔<lb/>
曰省奏事五内斷絶奈何奈何烈祖明帝以正日棄天<lb/>
下毎與皇太后念此日至心有剝裂不可以此日朝羣<lb/>
辟受慶賀也月二日會又非故也聼當還夏正月雖違<lb/>
先帝通三統之義斯亦子孫哀慘永懷又夏正朔得天<lb/>
數者其以建寅之月為歲首<lb/>
晉武帝太始二年九月羣公奏唐堯舜禹不以易胙改<lb/>
制至於湯武各推行數宣尼荅為邦之問則曰行夏之<lb/>
<pb n="KR2a0016_WYG_014-9a"/>
時輅冕之制通為百代之言蓋期於從政濟治不繫於<lb/>
行運也今大晉繼三皇之蹤踵舜禹之迹應天從民受<lb/>
禪有魏宜一用前代正朔服色皆如有虞遵唐故事於<lb/>
義為𢎞奏可孫盛曰仍舊非也且晉為金行服色尚赤<lb/>
考之天道其違甚矣及宋受禪亦如魏晉故事<lb/>
魏明帝初司空王朗議古者有年數無年號漢初猶然<lb/>
或有世而改有中元後元元改彌數中後之號不足故<lb/>
更假取美名非古也述春秋之事曰隱公元年則簡而<lb/>
<pb n="KR2a0016_WYG_014-9b"/>
易知載漢世之事曰建元元年則後不見宜若古稱元<lb/>
而已明帝不從乃詔曰先帝即位之元則有延康之號<lb/>
受禪之初亦有黄初之稱今名年可也於是尚書奏易<lb/>
曰乾道變化各正性命保合太和乃利貞首出庶物萬<lb/>
國咸寜宜為大和元年詔<hi>缺七字</hi>　　　　　周之五禮<lb/>
其五為嘉嘉<hi>缺二字</hi>春秋左氏傳曰晉侯問襄公年季武<lb/>
子對曰會于沙隨之歲寡君以生晉侯曰十二年矣是<lb/>
謂一終一星終也國君十五而生子冠而生子禮也君<lb/>
<pb n="KR2a0016_WYG_014-10a"/>
可以冠矣大夫盍為冠具武子對曰君冠必以祼享之<lb/>
禮行之以金石之樂節之以先君之祧處之今君在行<lb/>
未可具也請及兄弟之國而假備焉晉侯許諾還及衞<lb/>
冠于成公之廟假鐘磬焉禮也賈服説皆以為人君禮<lb/>
十二而冠也古尚書說武王崩成王年十三推武王以<lb/>
庚辰歲崩周公以壬午歲出居東以癸未歲反禮周公<lb/>
冠成王命史祝辭辭告也是除喪冠也周公居東未反<lb/>
成王冠弁以開金縢之書時十六矣是成王年十五服<lb/>
<pb n="KR2a0016_WYG_014-10b"/>
除周公冠之而後出也按禮傳之文則天子諸侯近十<lb/>
二遠十五必冠矣周禮雖有服冕之數而無天子冠文<lb/>
儀禮云公侯之有冠禮夏末造之王鄭皆以為夏末上<lb/>
下相亂簒弑由生故作公侯冠禮則明無天子冠禮之<lb/>
審也大夫又無冠禮古者五十而後爵何大夫冠禮之<lb/>
有周人年五十而有賢才則試以大夫之事猶行士禮<lb/>
也故筮日筮賔冠於阼以著代醮於客位三加彌尊皆<lb/>
士禮耳然漢氏以來天子諸侯頗采其議志曰儀從冠<lb/>
<pb n="KR2a0016_WYG_014-11a"/>
禮是也漢順帝冠又兼用曹襃新禮襃新禮今不存禮<lb/>
儀志又云乘輿初加緇布進賢次爵弁武弁次通天皆<lb/>
於高廟王公以下初加進賢而已按此文始冠緇布從<lb/>
古制也冠於宗廟是也魏天子冠一加其説曰士禮三<lb/>
加加有成也至於天子諸侯無加數之文者將以踐阼<lb/>
臨民尊極徳備豈得復與士同此言非也夫以聖人之<lb/>
才猶三十而立況十二之年未及志學便謂徳成無所<lb/>
勸勉非理實也魏氏太子再加皇子王公世子乃三加<lb/>
<pb n="KR2a0016_WYG_014-11b"/>
孫毓以為一加再加皆非也禮詞曰令月吉日又以歲<lb/>
之正以月之令魯襄公冠以冬漢惠帝冠以三月明無<lb/>
定月也後漢以來帝加元服咸以正月晉咸寧二年秋<lb/>
閏九月遣使冠汝南王柬此則晉禮亦有非必歲首也<lb/>
禮冠於廟魏以來不復在廟然晉武惠冠太子皆即廟<lb/>
見斯亦擬在廟之儀也晉穆帝孝武將冠先以幣告廟<lb/>
訖又廟見也<lb/>
晉惠帝之為太子將冠也武帝臨軒使兼司徒高陽王<lb/>
<pb n="KR2a0016_WYG_014-12a"/>
珪加冠兼光禄勳屯騎校尉華廙贊冠江左諸帝將冠<lb/>
金石宿設百僚陪位又豫於殿上鋪大牀御府令奉冕<lb/>
幘簪導衮服以授侍中常侍太尉加幘太保加冕將加<lb/>
冕太尉跪讀祝文曰令月吉日始加元服皇帝穆穆思<lb/>
𢎞衮職欽若昊天六合是式率遵祖考永永無極眉夀<lb/>
惟祺介兹景福加冕訖侍中繫𤣥紞侍中脫絳紗服加<lb/>
衮服冠事畢太保率羣臣奉觴上夀王公以下三稱萬<lb/>
歲乃退按儀注一加幘冕而已<lb/>
<pb n="KR2a0016_WYG_014-12b"/>
宋冠皇太子及蕃王亦一加也官有其注晉武帝太始<lb/>
十年南宫王承年十五依舊應冠有司議奏禮十五成<lb/>
童國君十五而生子以明可冠之宜又漢魏遣使冠諸<lb/>
王非古典於是制諸王十五冠不復加命元嘉十一年<lb/>
營道侯將冠詔曰營道侯義綦可克日冠外詳舊施行<lb/>
何禎冠儀約制及王堪私撰冠儀亦皆家人之可遵用<lb/>
者也<lb/>
魏齊王正始四年立皇后甄氏其儀不存晉武帝咸寧<lb/>
<pb n="KR2a0016_WYG_014-13a"/>
二年臨軒遣太尉賈充策立后楊氏納悼后也因大赦<lb/>
賜王公以下各有差百僚上禮太康八年有司奏昏禮<lb/>
納徵大昏用𤣥纁束帛加珪馬二駟王侯𤣥纁束帛加<lb/>
璧乘馬大夫用𤣥纁束帛加羊古者以皮馬為庭實天<lb/>
子加榖珪諸侯加大璋可依周禮改璧用璋其羊鴈酒<lb/>
米𤣥纁如故諸侯昏禮加納采吉期迎各帛五匹及納<lb/>
徵馬四匹皆令夫家自備唯璋官為具之尚書朱整議<lb/>
按魏氏故事王娶妃公主嫁之禮天子諸侯以皮馬為<lb/>
<pb n="KR2a0016_WYG_014-13b"/>
庭實天子加以榖珪諸侯加以大璋漢高后制聘后黄<lb/>
金二百斤馬十二匹夫人金五十斤馬四匹魏聘后王<lb/>
娶妃公主嫁之禮用絹百九十匹晉興故事用絹三百<lb/>
匹詔曰公主嫁由夫氏不宜皆為備物賜錢使足而已<lb/>
唯給璋餘如故事成帝咸康二年臨軒遣使兼太保領<lb/>
軍將軍諸葛恢兼太尉䕶軍將軍孔愉六禮備物拜皇<lb/>
后杜氏即日入宫帝御太極殿羣臣畢賀非禮也王者<lb/>
昏禮禮無其制春秋祭公逆王后于紀榖梁左氏説與<lb/>
<pb n="KR2a0016_WYG_014-14a"/>
公羊又不同而漢魏遺事闕略者衆晉武惠納后江左<lb/>
又無復儀注故成帝將納杜后太常華恒始與博士參<lb/>
定其儀據杜預左氏傳説主婚是供其婚禮之幣而已<lb/>
又周靈王求婚於齊齊侯問於晏桓子桓子對曰夫婦<lb/>
所生若而人姑姊妹則稱先守某公之遺女若而人此<lb/>
則天子之命自得下逹臣下之荅徑自上通先儒以為<lb/>
丘明詳録其事蓋為王者婚娶之禮也故成帝臨軒遣<lb/>
使稱制拜后然其儀注又不具存康帝建元元年納后<lb/>
<pb n="KR2a0016_WYG_014-14b"/>
褚氏而儀注陛者不設旄頭殿中御史奏今迎皇后依<lb/>
昔成恭皇后入宫御物而儀注至尊衮冕升殿旄頭不<lb/>
設求量處又案昔迎恭皇后唯作青龍旂其餘皆即御<lb/>
物今當臨軒遣使而立五牛旂旗旄頭畢罕並出即用<lb/>
故至今闕詔曰所以正法服升太極者以敬其始故備<lb/>
其禮也今云何更闕所重而撤法物邪又恭后神主入<lb/>
廟先帝詔后禮宜有降不宜建五牛旗而今猶復設之<lb/>
邪既不設五旗則旄頭畢罕之器易具也又詔曰舊制<lb/>
<pb n="KR2a0016_WYG_014-15a"/>
旣難準且於今而備亦非宜府庫之儲唯當以供軍國<lb/>
之費耳法服儀飾粗令舉其餘兼副雜器停之及至穆<lb/>
帝升平元年將納皇后何氏太常王彪之始更大引經<lb/>
傳及諸故事以正其禮深非公羊婚禮不稱主人之義<lb/>
又曰王者之於四海無非臣妾雖復父兄之親師友之<lb/>
賢皆純臣也夫崇三綱之始以定乾坤之儀安有天父<lb/>
之尊而稱臣下之命以納伉儷安有臣下之卑而稱天<lb/>
父之名以行大禮逺尋古禮無王者此制近求史籍無<lb/>
<pb n="KR2a0016_WYG_014-15b"/>
王者此比於情不安於義不通案咸寧二年納悼皇后<lb/>
時𢎞訓太后母臨天下而無命戚屬之臣為武皇父兄<lb/>
主婚之文又考大晉已行之事咸寧故事不稱父兄師<lb/>
友則咸康華恒所上合於舊也臣愚謂今納后儀制宜<lb/>
一依咸康故事於是從之華恒所定六禮云宜依漢舊<lb/>
及大晉已行之制此恒猶識前事故王彪之多從咸康<lb/>
由此也惟以取婦之家三日不舉樂而咸康羣臣賀為<lb/>
失禮故但依咸寧上禮不復賀也其告廟六禮版文等<lb/>
<pb n="KR2a0016_WYG_014-16a"/>
儀皆彪之所定也詳推有典制其納采版文璽書曰皇<lb/>
帝咨前太尉參軍何琦渾元資始肈經人倫爰及夫婦<lb/>
以奉天地宗廟社稷謀于公卿咸以宜率由舊典今使<lb/>
使持節太常彪之宗正綜以禮納采主人曰皇帝嘉命<lb/>
訪婚陋族備數采擇臣從祖弟故㪚騎侍郎準之遺女<lb/>
未閑教訓衣履若而人欽承舊章肅奉典制前太尉參<lb/>
軍都鄉侯糞土臣何琦稽首再拜承制詔次問名版文<lb/>
曰皇帝曰咨某官某姓兩儀配合承天統物正位于内<lb/>
<pb n="KR2a0016_WYG_014-16b"/>
必俟令族重申舊典今使使持節太常某宗正某以禮<lb/>
問名主人曰皇帝嘉命使者某到重宣中詔問臣名族<lb/>
臣族女父母所生先臣故光祿大夫雩婁侯禎之遺𤣥<lb/>
孫先臣故豫州刺史關中侯惲之會孫先臣安豐太守<lb/>
關中侯叡之孫先臣故㪚騎侍郎準之遺女外出自先<lb/>
臣故尚書左丞胄之外曽孫先臣故侍中關内侯夷之<lb/>
外孫女年十七欽承舊章肅奉典制次納吉版文曰皇<lb/>
帝曰咨某官某姓人謀龜從僉曰貞吉敬從典禮今使<lb/>
<pb n="KR2a0016_WYG_014-17a"/>
持節太常某宗正某以禮納吉主人曰皇帝嘉命使者<lb/>
某重宣中詔太卜元吉臣陋族卑鄙憂懼不堪欽承舊<lb/>
章肅奉典制次納徵版文皇帝曰咨某官某姓之女有<lb/>
母儀之徳窈窕之姿如山如河宜奉宗廟永承天祚以<lb/>
𤣥纁皮帛馬羊錢璧以章典禮今使使持節司徒某太<lb/>
常某以禮納徵主人曰皇帝嘉命降婚卑陋崇以上公<lb/>
寵以典禮備物典策欽承舊章肅奉典制次請期版文<lb/>
皇帝曰咨某官某姓謀于公卿大筮元龜罔有不臧率<lb/>
<pb n="KR2a0016_WYG_014-17b"/>
遵典禮今使使持節太常某宗正某以禮請期主人曰<lb/>
皇帝嘉命使某重宣中詔吉日惟某可迎臣欽承舊章<lb/>
肅奉典制次迎版文皇帝曰咨某官某姓歲吉月令吉<lb/>
日惟某率禮以迎今使使持節太保某太尉某以迎主<lb/>
人曰皇帝嘉命使者某重宣中詔令月吉辰備禮以迎<lb/>
上公宗卿兼至副介近臣百兩臣蝝蟻之族猥承大禮<lb/>
憂懼戰悸欽承舊章肅奉典制其稽首承詔皆如初荅<lb/>
孝武納王皇后其禮亦如之其納采問名納吉請期迎<lb/>
<pb n="KR2a0016_WYG_014-18a"/>
皆用白鴈白羊各一頭酒米各十二斛唯納徵羊一頭<lb/>
𤣥纁用帛三匹絳二匹絹二百匹虎皮二枚錢二百萬<lb/>
玉璧一枚馬六頭酒米各十二斛鄭𤣥所謂五鴈六禮<lb/>
也其珪馬之制備物之數校太康所奏又有不同官有<lb/>
其注古者昏冠皆有醮鄭氏醮文三首具存宋文帝元<lb/>
嘉十五年四月皇太子納妃六禮文與納后不異百官<lb/>
上禮其月壬戌於太極殿西堂叙宴二宫隊主副司徒<lb/>
征北鎭南三府佐揚兖江三州綱彭城江夏南譙始興<lb/>
<pb n="KR2a0016_WYG_014-18b"/>
武陵廬陵南豐七國侍郎以上諸二千石在都邑者竝<lb/>
豫會又詔今小會可停妓樂時有臨川曹太妃服明帝<lb/>
㤗始五年十一月有司奏按晉江左以來太子昏納徴<lb/>
禮用玉一虎皮二未詳何所準況或者虎取其威猛有<lb/>
彬炳玉以象徳而有潤栗珪璋既玉之美者豹皮義兼<lb/>
炳蔚熊羆亦昏禮吉徴以類取象亦宜竝用未詳何以<lb/>
遺文晉氏江左禮物多闕後代因襲未遑研考今法章<lb/>
徽儀方將大備宜憲範經籍稽諸舊典今皇太子昏納<lb/>
<pb n="KR2a0016_WYG_014-19a"/>
徵禮合用珪璋豹皮熊羆皮與不下禮官詳依經記更<lb/>
正若應用者為各用一為應用兩博士裴昭明議案周<lb/>
禮納徵𤣥纁束帛儷皮鄭𤣥注云以雜皮儀注以虎皮<lb/>
二太元中公主納徵以虎豹皮各一具豈謂婚禮不辨<lb/>
王公之序故取虎豹皮以尊革其事乎虎豹雖文而徵<lb/>
禮所不用熊羆吉祥而婚典所不及珪璋雖美或為用<lb/>
各異今帝道𢎞明徽則光闡儲皇聘納宜準經誥凡諸<lb/>
僻謬並合詳裁雖禮代不同文質或異而鄭為儒宗既<lb/>
<pb n="KR2a0016_WYG_014-19b"/>
有明説守文淺見蓋有惟疑兼太常丞孫詵議以為聘<lb/>
幣之典損益惟義厯代行事取制士婚若珪璋之用實<lb/>
均璧品采豹之彰義齊虎文熊羆表祥繁衍攸寄今儲<lb/>
后崇聘禮先訓逺皮玉之美宜盡暉備禮稱束帛儷皮<lb/>
則珪璋數合同璧熊羆文豹各應用二長兼國子博士<lb/>
虞龢議案儀禮納徵直云𤣥纁束帛雜皮而已禮記郊<lb/>
特牲云虎豹皮與玉璧非虛作也則虎豹之皮居然用<lb/>
兩珪璧宜仍舊各一也參詵龢二議不異今加珪璋各<lb/>
<pb n="KR2a0016_WYG_014-20a"/>
一豹熊羆皮各二以龢議為允詔可<lb/>
晉武帝太始十年將聘拜三夫人九嬪有司奏禮皇后<lb/>
聘以榖珪無妾媵禮贄之制詔曰拜授可依魏氏故事<lb/>
於是臨軒使使持節兼太常拜夫人兼御史中丞拜九<lb/>
嬪<lb/>
漢魏之禮公主居第尚公主者來第成婚司空王朗以<lb/>
為不可其後乃革<lb/>
凡遣大使拜皇后三公及冠皇太子及拜蕃王帝皆臨<lb/>
<pb n="KR2a0016_WYG_014-20b"/>
軒其儀太樂令宿設金石四廂之樂於殿前漏上二刻<lb/>
侍中侍臣冗從僕射中謁者節騎郎虎賁旄頭遮列五<lb/>
牛旗皆入虎賁中郎將羽林監分陛端門内侍御史謁<lb/>
者各一人監端門廷尉監平分陛東西中華門漏上三<lb/>
刻殿中侍御史奏開殿之殿門南止車門宣陽城門軍<lb/>
校侍中㪚騎常侍給事黄門侍郎㪚騎侍郎升殿夾御<lb/>
座尚書令以下應階者以次入治禮引大鴻臚入陳九<lb/>
賔漏上四刻侍中奏外辦皇帝服衮冕之服升太極殿<lb/>
<pb n="KR2a0016_WYG_014-21a"/>
臨軒南面謁者前北靣一拜跪奏大鴻臚臣某稽首言<lb/>
羣臣就位謹具侍中稱制曰可謁者贊拜在位皆再拜<lb/>
大鴻臚稱臣一拜仰奏請行事侍中稱制曰可鴻臚舉<lb/>
手曰可行事謁者引護當使者當拜者入就拜位四廂<lb/>
樂作將拜樂止禮畢出官有其注舊時歲旦常設葦茭<lb/>
桃梗磔雞於宫及百寺門以禳惡氣漢儀則仲夏之月<lb/>
設之有桃卯無磔雞案明帝大修禳禮故何晏禳祭據<lb/>
雞牲供穰釁之事磔雞宜起於魏也桃卯本漢所以輔<lb/>
<pb n="KR2a0016_WYG_014-21b"/>
卯金又宜魏所除也但未詳改仲夏在歲旦之所起耳<lb/>
宋皆省而諸郡縣此禮往往猶存上代聘享之禮雖頗<lb/>
見經傳然首尾不全叔孫通傳載通所制漢元會儀綱<lb/>
紀粗舉施於今又未周備也魏國初建事多兼闕故黄<lb/>
初三年始奉璧朝賀何承天云魏元會儀無存者案何<lb/>
禎許都賦曰元正大饗壇彼西南旗幕峨峨檐宇𢎞深<lb/>
王沈正會賦又曰華幄映於飛雲朱幕張於前庭絙青<lb/>
帷於兩階象紫極之峥嶸延百辟于和門等尊卑而奉<lb/>
<pb n="KR2a0016_WYG_014-22a"/>
璋此則大饗悉在城外不在宫内也臣按魏司空王朗<lb/>
奏事曰故事正月朔賀殿下設兩百華鐙對於二階之<lb/>
間端門設庭燎火炬端門外設五尺三尺鐙月照星明<lb/>
雖夜猶晝矣如此則不在城外也何王二賦本不在洛<lb/>
京何云許都賦時在許昌也王賦又云朝四國於東廵<lb/>
亦賦許昌正㑹也晉武帝世更定元㑹注今有咸寧注<lb/>
是也傳𤣥元會賦曰考夏后之遺訓綜殷周之典藝採<lb/>
秦漢之舊儀定元正之嘉㑹此則兼採衆代可知矣咸<lb/>
<pb n="KR2a0016_WYG_014-22b"/>
寧注先正一日守宫宿設王公卿校便坐於端門外大<lb/>
樂鼓吹又宿設四廂樂及牛馬帷閣於殿前夜漏未盡<lb/>
十刻羣臣集到庭燎起火上賀謁報又賀皇后還從雲<lb/>
龍東中華門入謁詣東閤下便坐漏未盡七刻羣司乘<lb/>
車與百官及受贄郎下至計吏皆入詣陛部立其陛衛<lb/>
者如臨軒儀漏未盡五刻謁者僕射大鴻臚各奏羣臣<lb/>
就位定漏盡侍中奏外辦皇帝出鐘鼔作百官皆拜伏<lb/>
太常導皇帝升御座鐘鼓止百官起大鴻臚跪奏請朝<lb/>
<pb n="KR2a0016_WYG_014-23a"/>
賀治禮郎讚皇帝延王登大鴻臚跪讚蕃王臣某等奉<lb/>
白璧各一再拜賀太常報王悉登謁者引上殿當御座<lb/>
皇帝興王再拜皇帝坐復再拜跪置璧御座前復再拜<lb/>
成禮訖謁者引下殿還故位治禮郎引公特進匈奴南<lb/>
單于子金紫將軍當大鴻臚西中二千石二千石千石<lb/>
六百石當大行令西皆北靣伏大鴻臚跪讚太尉中二<lb/>
千石等奉璧皮帛羔鴈雉再拜賀太常讚皇帝延君登<lb/>
禮引公至金紫將軍上殿當御座皇帝興皆再拜皇帝<lb/>
<pb n="KR2a0016_WYG_014-23b"/>
坐又再拜跪置璧皮帛御座前復再拜成禮訖讚者引<lb/>
下殿還故位王公置璧成禮時大行令並讚殿下中二<lb/>
千石以下同成禮訖以贄授贄郎郎以璧帛付謁者羔<lb/>
鴈雉付太官太樂令跪奏雅樂以次作樂乘黄令乃出<lb/>
車皇帝罷入百官皆坐晝漏上水六刻諸蠻夷胡客以<lb/>
次入皆再拜訖坐御入三刻又出鐘鼓作謁者僕射跪<lb/>
奏請羣臣上御謁者引王公至二千石上殿千石六百<lb/>
石停本位謁者引王詣尊酌夀尊跪授侍中侍中跪置<lb/>
<pb n="KR2a0016_WYG_014-24a"/>
御座前王還自酌置位前謁者跪奏蕃王臣某等奉觴<lb/>
再拜上千萬歳夀侍中曰觴已上百官伏稱萬歳四廂<lb/>
樂作百官再拜已飲又再拜謁者引諸王等還本位陛<lb/>
者傳就席羣臣皆跪諾侍中中書令尚書令各於殿上<lb/>
上夀酒登歌樂升太官令又行御酒御酒升階太官令<lb/>
跪授侍郎侍郎跪進御座前乃行百官酒太樂令跪奏<lb/>
奏登歌三終乃降太官令跪請御飯到陛羣臣皆起太<lb/>
官令持羮跪授司徒持飯跪授大司農尚食持案並授<lb/>
<pb n="KR2a0016_WYG_014-24b"/>
侍郎侍郎跪侍御座前羣臣就席太樂令跪奏食舉樂<lb/>
太官行百官飯案遍食畢太樂令跪奏請進儛儛以次<lb/>
作鼔吹令又前跪奏請以次進衆伎乃召諸郡計吏前<lb/>
授敇戒於階下宴樂畢謁者一人跪奏請罷退鐘鼓作<lb/>
羣臣北靣再拜出江左更隨事立位大體亦無異也宋<lb/>
有天下多承舊儀所損益可知矣<lb/>
晉江左注皇太子出會者則在三恪下王公上宋文帝<lb/>
元嘉十一年升在三恪上<lb/>
<pb n="KR2a0016_WYG_014-25a"/>
魏制蕃王不得朝覲明帝時有朝者皆由特恩不得以<lb/>
為常晉太始中有司奏諸侯之國其王公以下入朝者<lb/>
四方各為二番三歳而周周則更始若臨時有解却在<lb/>
明年來朝之後更滿三歲乃復不得從本數朝禮執璧<lb/>
如舊朝之制不朝之歲各遣卿奉聘奏可江左王侯不<lb/>
之國其有授任居外則同方伯刺史二千石之禮亦無<lb/>
朝聘之制此禮遂廢<lb/>
正旦元會設白虎樽於殿庭樽蓋上施白虎若有能獻<lb/>
<pb n="KR2a0016_WYG_014-25b"/>
直言者則發此樽飲酒案禮記知悼子卒未葬平公飲<lb/>
酒師曠李調侍鼓鐘杜蕢自外來聞鐘聲曰安在曰在<lb/>
寢杜蕢入寢厯階而升酌曰曠飲斯又酌曰調飲斯又<lb/>
酌堂上北面坐飲之降趨而出平公呼而進之曰蕢曩<lb/>
者爾心或開予是以不與爾言爾飲曠何也曰子夘不<lb/>
樂知悼子在堂斯其為子夘也大矣曠也太師也不以<lb/>
詔是以飲之也爾飲調何也曰調也君之䙝臣也為一<lb/>
飲一食忘君之疾是以飲之也爾飲何也曰蕢也宰夫<lb/>
<pb n="KR2a0016_WYG_014-26a"/>
唯刀匕是供又敢與知防是以飲也平公曰寡人亦有<lb/>
過焉酌而飲寡人杜蕢洗而揚觶公謂侍者曰如我死<lb/>
則必無廢斯爵至于今既畢獻斯揚觶謂之杜舉白虎<lb/>
樽蓋杜舉之遺式也畫為虎宜是後代所加欲令言者<lb/>
猛如虎無所忌憚也<lb/>
漢以高帝十月定秦旦為歳首至武帝雖改用夏正然<lb/>
朔猶常饗會如元正之儀魏晉則冬至日受萬國及百<lb/>
寮稱賀因小會其儀亞於歳旦晉有其注宋永初元年<lb/>
<pb n="KR2a0016_WYG_014-26b"/>
八月詔曰慶冬使或遣不役宜省今可悉停唯元正大<lb/>
慶不得廢耳郡縣遣冬使詣州及都督府者亦宜同停<lb/>
孫權始都武昌及建業不立郊兆至末年太元元年十<lb/>
一月祭南郊其地今秣陵縣南十餘里郊中是也晉氏<lb/>
南遷立南郊於己地非禮所謂陽位之義也宋武大明<lb/>
三年九月尚書右丞徐爰議郊祀之位逺古蔑聞禮記<lb/>
燔柴於大壇祭天也兆於南郊就陽位也漢初甘泉河<lb/>
東禋埋易位終亦徙於長安南北光武紹祚定二郊洛<lb/>
<pb n="KR2a0016_WYG_014-27a"/>
陽南北晉氏過江悉在北及郊兆之議紛然不一又南<lb/>
出道狹未議開闡遂於東南己地創立丘壇皇宋受命<lb/>
因而弗改且居民之中非邑外之謂今聖圖重造舊章<lb/>
畢新南驛開塗陽路修遠謂宜移郊正午以定天位博<lb/>
士司馬興之傅郁太常丞陸澄並同爰議乃移郊兆於<lb/>
秣陵牛頭山西正在宫之午地世祖崩前廢帝即位以<lb/>
郊舊地為吉祥移還本處北郊晉成帝世始立本在覆<lb/>
舟山南宋太祖以其地為樂游苑移於山西北後以其<lb/>
<pb n="KR2a0016_WYG_014-27b"/>
地為北湖移於湖塘西北其地卑下泥濕又移於白石<lb/>
邨東其地又以為湖乃移於鍾山北京道西與南郊相<lb/>
對後罷白石東湖北郊還舊處南郊皇帝㪚齋七日致<lb/>
齋三日官掌清者亦如之致齋之朝御太極殿幄坐著<lb/>
絳紗襮黑介幘通天金博山冠先郊日未晡五刻夕牲<lb/>
公卿京兆尹衆官悉壇東就位太祝史牽牲入到榜稟<lb/>
犧令跪白請省牲舉手曰腯太祝令繞牲舉手曰充太<lb/>
祝令牽牲詣庖以二陶豆酌毛血其一奠皇天神座前<lb/>
<pb n="KR2a0016_WYG_014-28a"/>
其一奠太祖神座前郊之日未明八刻太祝令進饌郎<lb/>
施饌牲用繭栗二頭羣神用牛一頭醴用秬鬯藉用白<lb/>
茅𤣥酒一器器用匏陶以瓦樽盛酒瓦圩斟酒璧用蒼<lb/>
玉蒯席各二不設茵蓐古者席藁晉江左用蒯車駕出<lb/>
百官應齋及從駕填街先置者各隨申攝從事上水一<lb/>
刻御服龍衮平天冠升金根車到壇東門外博士太常<lb/>
引入到黑攢太祝令跪執匏陶酒以灌地皇帝再拜興<lb/>
羣臣皆再拜伏治禮曰興博士太常引皇帝至南階脫<lb/>
<pb n="KR2a0016_WYG_014-28b"/>
舃升壇詣罍盥黄門侍郎洗爵跪授黄帝執樽郎授爵<lb/>
酌秬鬯授皇帝跪奠皇天神座前再拜興次詣太祖配<lb/>
天神座前執爵跪奠如皇天之禮南靣北向一拜伏太<lb/>
祝令各酌福酒合置一爵中跪進皇帝再拜伏飲福酒<lb/>
訖博士太常引帝從東階下還南階謁者引太常升壇<lb/>
亞獻謁者又引光禄升壇終獻訖各降階還本位太祝<lb/>
送神跪執匏陶酒以灌地興直南行出壇門治禮舉手<lb/>
白羣臣皆再拜伏皇帝盤治禮曰興博士跪曰祠事畢<lb/>
<pb n="KR2a0016_WYG_014-29a"/>
就燎博士太常引皇帝就燎位當壇東階皇帝南向立<lb/>
太祝令以案奉玉璧牲體爵酒黍飯諸饌物登柴壇施<lb/>
設之治禮舉手曰可燎三人持火炬上火發太祝令等<lb/>
各下壇壇東西各二十人以炬投壇火半柴傾博士仰<lb/>
白事畢皇帝出便坐解嚴天子有故則三公行事而太<lb/>
尉初獻其亞獻猶終獻太常光禄勲也北郊齋夕牲進<lb/>
孰及乘輿百官到壇三獻悉如南郊之禮唯事訖太祝<lb/>
令牲玉饌物詣塪置牲上訖又以一牲覆其上治禮舉<lb/>
<pb n="KR2a0016_WYG_014-29b"/>
手曰可霾二十人俱時下土填塪欲半博士仰白事畢<lb/>
帝出自魏以來多使三公行事乘輿罕至矣魏及晉初<lb/>
儀注雖不具存所損益漢制可知也江左以後官有其<lb/>
注<lb/>
魏文帝詔曰漢氏不拜日於東郊而旦夕常於殿下東<lb/>
靣拜日煩䙝似家人之事非事天郊神之道也黄初二<lb/>
年正月乙亥朝日于東門之外按禮天子以春分朝日<lb/>
於東秋分夕月於西今正月非其時也漢郊祀志帝郊<lb/>
<pb n="KR2a0016_WYG_014-30a"/>
泰畤平旦出行宫東向揖日其夕西向揖月此為即用<lb/>
郊日不俟二分也明帝太和元年二月丁亥朔朝日于<lb/>
東郊八月己丑夕月于西郊此古禮也白虎通王者父<lb/>
天母地兄日姊月此其義也尚書大傳迎日之詞曰維<lb/>
某年某月上日明光于上下勤施于四方旁作穆穆維<lb/>
予一人某敬拜迎日于郊吳時郎陳融奏東郊頌吳時<lb/>
亦行此禮也晉武帝太康二年有司奏春分依舊車駕<lb/>
朝日寒温未適可不親出詔曰禮儀宜有常如所奏與<lb/>
<pb n="KR2a0016_WYG_014-30b"/>
故太尉所撰不同復為無定制間者方難未平故毎從<lb/>
所奏今戎事弭息唯此為大案此詔帝復為親朝日也<lb/>
此後廢<lb/>
殷祠皇帝㪚齋七日致齋三日百官清者亦如致齋之<lb/>
日御太極殿幄坐著絳紗襮黑介幘通天金博山冠祠<lb/>
之日車駕出百官應齋從駕留守填街先置者各依宣<lb/>
攝從事上水一刻皇帝著平冕龍兖之服升金根車到<lb/>
廟北門訖治禮謁者各引太樂太常光禄勲三公等皆<lb/>
<pb n="KR2a0016_WYG_014-31a"/>
入在位皇帝降車入廟脫舄盥及洗爵訖升殿初獻奠<lb/>
爵樂奏太祝令跪讀祝文訖進奠神座前皇帝還本位<lb/>
博士引太尉亞獻訖謁者又引光禄勲終獻凡禘祫大<lb/>
祭則神主悉出廟堂為昭穆以安坐不復停室也晉氏<lb/>
又有陰室四殤治禮引陰室以次奠爵於饌前其功臣<lb/>
配饗者設坐於庭謁者奠爵于饌前皇帝不親祠則三<lb/>
公行事而太尉初獻太常亞獻光禄勲終獻也四時祭<lb/>
祀亦皆於將祭必先夕牲其儀如郊晉武帝太始七年<lb/>
<pb n="KR2a0016_WYG_014-31b"/>
四月帝將親祠車駕夕牲而儀注還不拜詔問其故博<lb/>
士奏厯代相承如此帝曰非致敬宗廟之禮也於是實<lb/>
拜而還遂以為制太康中有司奏議十一月一日合朔<lb/>
奠冬烝夕牲同日可有司行事詔曰夕牲而令有司行<lb/>
事非也改擇上旬他日案此則武帝夕牲必躬臨拜而<lb/>
江左以來復止也晉元帝建武元年十月辛夘即晉王<lb/>
位行天子殷祭之禮非常之事也孝武太元十一年九<lb/>
月皇女亡及應烝祠中書侍郎范甯奏案喪服傳有死<lb/>
<pb n="KR2a0016_WYG_014-32a"/>
宫中者三月不舉祭不别長㓜之與貴賤也皇女雖在<lb/>
嬰孩臣竊以為疑於是尚書奏使三公行事昔漢靈帝<lb/>
世立春尚齋迎氣東郊尚書左丞歐殺陌使於南書寺<lb/>
於是詔書曰議郎蔡邕博士任敏問可齋祠不得無不<lb/>
宜邕等對曰按上帝之祠無所為廢宫室至大陌使至<lb/>
微日又寛可齋無疑甯非不知有此議然不從也魏及<lb/>
晉初祭儀雖不具存江左則備矣官有其注<lb/>
祠大社帝太稷常以歳二月八月二社日祠之太祝令<lb/>
<pb n="KR2a0016_WYG_014-32b"/>
夕牲進孰如郊廟儀司空太常大司農三獻也官有其<lb/>
注周禮王親祭漢以來有司行事<lb/>
漢安帝元初六年立宗祠於國西北城亥地祠儀比㤗<lb/>
社日月將交會太史上合朔尚書先事三日宣攝内外<lb/>
戒嚴摯虞决疑曰凡救蝕者皆著赤幘以助陽也日將<lb/>
蝕天子素服避正殿内外嚴警太史登靈臺伺候日變<lb/>
更伐鼔於門聞鼓音侍臣皆著赤幘帯劒入侍三臺令<lb/>
史以上皆各持劒立其户前衛尉卿馳繞宫伺察守備<lb/>
<pb n="KR2a0016_WYG_014-33a"/>
周而復始日復常乃皆罷魯昭公十七年六月朔日有<lb/>
蝕之祝史請所由叔孫昭子曰日有蝕天子不舉樂伐<lb/>
皷於社諸侯用幣於社伐皷於朝禮也又以赤絲為繩<lb/>
繫社祝史陳辭以責之社勾龍之神天子之上公故責<lb/>
之合朔官有其注昔漢建安中將王會而太史上言正<lb/>
旦當日蝕朝士疑會不共詣尚書令荀文若諮之時廣<lb/>
平計吏劉邵在坐曰梓慎禆竈古之良史猶占水火錯<lb/>
失天時禮諸侯旅見天子入門不得終禮者四日蝕在<lb/>
<pb n="KR2a0016_WYG_014-33b"/>
一然則聖人垂制不為變異豫廢朝禮者或災消異伏<lb/>
或推術謬誤也文若及衆人咸喜而從之遂朝會如舊<lb/>
日亦不蝕劭由此顯名魏史美而書之魏高貴鄉公正<lb/>
元二年三月朔太史奏日蝕而不蝕晉文王時為大將<lb/>
軍大推史官不驗之負史官荅曰合朔之時或有日掩<lb/>
月或有月掩日月掩日則蔽障日體使光景有虧故謂<lb/>
之日蝕日掩月則日於月上過謂之陰不侵陽雖交無<lb/>
變日月相掩必食之理無術以知是以嘗禘郊社日蝕<lb/>
<pb n="KR2a0016_WYG_014-34a"/>
則接祭是亦前代史官不能審蝕也自漢故事以為日<lb/>
蝕必當於交毎至其時申警百官以備日變故甲寅詔<lb/>
有備蝕之制無考負之法古來黄帝顓頊夏殷周魯六<lb/>
厯皆無推日蝕法但有考課疏密而已負坐之條由本<lb/>
無術可課非司事之罪乃止晉武帝咸寧三年四年並<lb/>
以正旦合朔却元會改魏故事也晉元帝太興元年四<lb/>
月合朔中書侍郎孔愉奏曰春秋日有蝕之天子伐皷<lb/>
于社攻諸陰也諸侯伐皷於朝臣自攻也案尚書符若<lb/>
<pb n="KR2a0016_WYG_014-34b"/>
日有變便伐皷於諸門有違舊典詔曰所陳有正義輒<lb/>
敕外改之至康帝建元元年太史上元日合朔朝士復<lb/>
疑應却會與否庾冰輔政寫劉劭議以示八坐于時有<lb/>
謂劭為不得禮意荀文若從之是勝人之一失故蔡謨<lb/>
遂著議非之曰劭論災消異伏又以慎竈猶有錯失太<lb/>
史上言亦不必審其理誠然也而云聖人垂制不為變<lb/>
異豫廢朝禮此則謬矣災祥之發所以譴告人君王者<lb/>
所重誡故素服廢樂退避正寢百官降物用幣伐鼔躬<lb/>
<pb n="KR2a0016_WYG_014-35a"/>
親而救之夫敬誡之事與其疑而廢之寧慎而行之故<lb/>
孔子老聃助葬於巷黨以喪不見星行故日蝕而止柩<lb/>
曰安知其不見星也今史官言當蝕亦安知其不蝕乎<lb/>
夫子老聃豫行見星之防而劭廢之是棄聖賢之成規<lb/>
也魯桓公壬申有災而以乙亥嘗祭春秋譏之災事既<lb/>
過猶退懼未巳故廢宗廟之祭况聞天眚將至行慶樂<lb/>
之會於禮乖矣禮記所云諸侯入門不得終禮者謂日<lb/>
官不豫言諸侯既入見蝕乃知耳非先聞當蝕而朝會<lb/>
<pb n="KR2a0016_WYG_014-35b"/>
不廢也引此可謂失其義指劉劭所執者禮記也夫子<lb/>
老聃巷黨之事亦禮記所言復違而反之進退無據荀<lb/>
令所善漢朝所從遂使此言至今見稱莫知其謬後來<lb/>
君子將擬以為式故正之云爾於是冰從衆議遂以却<lb/>
會至永和中殷浩輔政又欲從劉劭議不却會王彪之<lb/>
據咸寧建元故事又曰禮云諸侯旅見天子不得終禮<lb/>
而廢者四自謂卒暴有之非為存其事而徼幸史官推<lb/>
術繆錯故不豫廢朝禮也於是又從彪之相承至今<lb/>
<pb n="KR2a0016_WYG_014-36a"/>
耕籍之禮尚矣漢文帝修之及昭帝㓜即大位耕於鈎<lb/>
盾弄田明帝永平十五年二月東廵耕於下邳章帝元<lb/>
和三年正月北廵耕於懷縣魏三祖皆親耕籍晉武帝<lb/>
太始四年有司奏始耕祠先農可有司行事詔曰夫民<lb/>
之大事在祀與農是以古之聖王躬耕帝籍以供郊廟<lb/>
之粢盛且以訓化天下近代以來耕籍止於數歩中空<lb/>
有慕古之名曾無供祀訓農之實而有百官車徒之費<lb/>
今修千畆之制當與羣公卿士躬稼穡之艱難以帥天<lb/>
<pb n="KR2a0016_WYG_014-36b"/>
下主者詳具其制并下河南處田地於東郊之南洛水<lb/>
之北平良中水者若無官田隨宜便換不得侵民人也<lb/>
自此之後其事便廢史注載多有闕止元哀二帝將修<lb/>
耕籍賀循等所上注及襄憲為胡中所定儀又未詳允<lb/>
元嘉二十年太祖將親耕以其乆廢使何承天撰定儀<lb/>
注史學生山謙之已私鳩集因以奏聞乃下詔曰國以<lb/>
民為本民以食為天一夫輟耕饑者必及倉廩既實禮<lb/>
節以興自頃在所貧耗家無宿積陰陽暫偏則人懐愁<lb/>
<pb n="KR2a0016_WYG_014-37a"/>
墊年或不稔而病乏比室誠由政徳未孚以臻斯弊抑<lb/>
亦耕桑未廣地利多遺宰守微化道之方氓庶忘勤分<lb/>
之義永言𢎞濟眀發載懐雖制令亟下終莫懲勸而坐<lb/>
望滋殖庸可致乎有司其班宣舊條務盡敦課遊食之<lb/>
徒咸令附業考覈勤隋行其誅賞觀察能殿嚴加黜陟<lb/>
古者從時覛土以訓農功躬耕帝籍敬供粢盛仰瞻前<lb/>
王思遵令典便可量處千畝考上元辰朕當親率百辟<lb/>
致禮郊甸庶幾誠素奨被斯民於是斟酌衆條造定圖<lb/>
<pb n="KR2a0016_WYG_014-37b"/>
注先立春九日尚書宣攝内外各使隨局從事司空大<lb/>
農京尹令尉度宫之辰地八里之外整制千畆開阡陌<lb/>
立先農壇於中阡西陌南御耕壇於中阡東陌北將耕<lb/>
宿設青幕于耕壇之上皇后帥六宫之人生穜稑之種<lb/>
付藉田令耕日太祝以一太牢告祠先農悉如祠帝社<lb/>
之儀孟春之月擇上辛後吉亥日御乘耕根三蓋車駕<lb/>
蒼駟青旂著通天冠青幘朝服青衮帯佩蒼玉蕃王以<lb/>
下至六百石皆衣青唯三臺武衛不耕不改服章車駕<lb/>
<pb n="KR2a0016_WYG_014-38a"/>
出衆事如郊廟之儀車駕至籍田侍中跪奏尊降車臨<lb/>
壇大司農跪奏先農已享請皇帝親耕太史令讚曰皇<lb/>
帝親耕三推三反於是羣臣以次耕王公五等開國諸<lb/>
侯五推五反孤卿大夫七推七反士九推九反籍田令<lb/>
率其屬耕竟畝灑種即耰禮畢魏氏雖天子耕籍其蕃<lb/>
鎭諸侯並闕百畝之禮晉武帝末有司奏古諸侯耕籍<lb/>
百畝躬秉耒耜以奉社稷宗廟以勸率農功今諸王治<lb/>
國宜修耕籍之義然未施行宋太祖東耕後乃班下州<lb/>
<pb n="KR2a0016_WYG_014-38b"/>
郡縣悉偹其禮焉<lb/>
周禮王后帥内外命婦蠶於北郊漢則東郊非古也魏<lb/>
則北郊依周禮也晉則西郊宜是與藉田對其方也魏<lb/>
文帝黄初七年正月命中宫蠶于北郊按韋誕后蠶頌<lb/>
則于時漢注已亡更考撰其儀也及至晉氏先蠶多采<lb/>
魏法晉武帝太康六年㪚騎常侍華嶠奏先王之制天<lb/>
子諸侯親耕千畝后夫人躬蠶桑今陛下以聖眀至仁<lb/>
修先王之緒皇后體資生之徳合配乾之義而教道未<lb/>
<pb n="KR2a0016_WYG_014-39a"/>
先蠶禮尚闕以為宜依古式備斯盛典詔曰古者天子<lb/>
親籍以供粢盛后夫人躬蠶以備祭服所以聿遵孝敬<lb/>
眀教示訓也今籍田有制而蠶禮不修中間務多未暇<lb/>
崇備今天下無事宜修禮以示四海其詳依古典及近<lb/>
代故事以參今宜眀年施行於是使侍中袁粲草定其<lb/>
儀皇后采桑壇在蠶室西帷宫中門之外桑林在其東<lb/>
先蠶壇在宫外門之外而東南取民妻六人為蠶母蠶<lb/>
將生擇吉日皇后著十二笄依漢魏故事衣青衣乘油<lb/>
<pb n="KR2a0016_WYG_014-39b"/>
蓋雲母安車駕六馬女尚書著貂蟬佩璽陪乘載筐鉤<lb/>
公主三夫人九嬪世婦諸太妃公太夫人公夫人及縣<lb/>
郷君郡公侯特進夫人外世婦命婦皆歩搖衣青各載<lb/>
筐鉤從蠶桑前一日蠶官生蠶著薄上桑日太祝令以<lb/>
一太牢祠先蠶皇后至西郊升壇公主以下陪列壇東<lb/>
皇后東靣躬桑采三條諸妃公主各采五條縣鄉君以<lb/>
下各采九條悉以桑授蠶母還蠶室事訖皇后還便坐<lb/>
公主以下以次就位設饗賜絹各有差宋孝武大眀四<lb/>
<pb n="KR2a0016_WYG_014-40a"/>
年又修此禮<lb/>
漢獻帝建安二十二年魏國作泮宫于鄴城南魏文帝<lb/>
黄初五年立太學於洛陽齊王正始中劉馥上疏曰黄<lb/>
初以來崇立太學二十餘年而成者蓋寡由博士選輕<lb/>
諸生避役高門子弟恥非其倫故學者雖有其名而無<lb/>
其實雖設其教而無其功宜高選博士取行為人表經<lb/>
任人師者掌教國子依遵古法使二千石以上子孫年<lb/>
從十五皆入太學眀制黜陟陳榮辱之路不從晉武帝<lb/>
<pb n="KR2a0016_WYG_014-40b"/>
太始八年有司奏太學生七千餘人才任四品聽留詔<lb/>
已試經者留之其餘遣還郡國大臣子弟堪受教者令<lb/>
入學咸寧二年起國子學蓋周禮國之貴遊子弟所謂<lb/>
國子受教於師氏者也太康五年修作眀堂辟雝靈臺<lb/>
孫休永安元年詔曰古者建國教學為先所以導世治<lb/>
性為時養器也自建興以來時事多故吏民頗以目前<lb/>
趨務棄本就末不循古道夫所尚不淳則傷化敗俗其<lb/>
按舊置學官立五經博士覈取應選加其寵祿科見史<lb/>
<pb n="KR2a0016_WYG_014-41a"/>
之中及將吏子弟有志好者各令就業一歳課試差其<lb/>
品第加以位賞使見之者樂其榮聞之者羡其譽以淳<lb/>
王化以隆風俗於是立學元帝為晉王建武初驃騎將<lb/>
軍王導上疏夫治化之本在於正人倫人倫之正存乎<lb/>
設庠序庠序設而五教眀則德化洽通彞倫攸叙有恥<lb/>
且格也父子兄弟夫婦長㓜之序順而君臣之義固矣<lb/>
易所謂正家而天下定者也故聖王蒙以養正少而教<lb/>
之使化沾肌骨習以成性有若自然日遷善逺罪而不<lb/>
<pb n="KR2a0016_WYG_014-41b"/>
自知行成徳立然後裁之以位雖王之嫡子猶與國子<lb/>
齒使知道而後貴其取才用士咸先本之于學故周禮<lb/>
鄉大夫獻賢能之書于王王拜而受之所以尊道而貴<lb/>
士也人知士之所貴由乎道存則退而修其身修其身<lb/>
以及其家正家以及於鄉學於鄉以登於朝反本復始<lb/>
各求諸已敦素之業著浮偽之道息教使然也故以之<lb/>
事君則忠用之莅下則仁即孟軻所謂未有仁而遺其<lb/>
親義而後其君者也自頃皇綱失統禮教陵替頌聲不<lb/>
<pb n="KR2a0016_WYG_014-42a"/>
興于今二紀傳曰三年不為禮禮必壞三年不為樂樂<lb/>
必崩而况如此其乆者乎先進漸忘揖讓之容後生唯<lb/>
聞金革之響干戈日尋爼豆不設先王之道彌逺華偽<lb/>
之風遂滋非所以習民靖俗端本抑末之謂也殿下以<lb/>
命世之資屬當傾危之運禮樂征伐翼成中興將滌穢<lb/>
蕩瑕撥亂反正誠宜經綸稽古建眀學校闡揚六蓺以<lb/>
訓後生使文武之道墜而復興方今小雅盡廢戎虜扇<lb/>
熾節義陵遲國恥未雪忠臣義士所以扼捥拊心禮樂<lb/>
<pb n="KR2a0016_WYG_014-42b"/>
政刑當並陳以俱濟者也茍禮義膠固純風載洽則化<lb/>
之所陶者廣而德之所被者大義之所屬者深而威之<lb/>
所震者逺矣由斯而進則可朝服濟河使帝典闕而復<lb/>
補王綱弛而更張饕餮改情獸心革靣揖讓而蠻夷服<lb/>
緩帶而天下從得乎其道者豈難也哉故有虞舞干戚<lb/>
而三苖化魯僖作泮宫而淮夷平桓文之霸皆先教而<lb/>
後戰今若聿遵前典興復教道使朝之子弟並入于學<lb/>
立德出身者咸習之而後通德路開而偽塗塞則其化<lb/>
<pb n="KR2a0016_WYG_014-43a"/>
不肅而成不嚴而治矣選眀博修禮之士以為之師隆<lb/>
教貴道化成俗定莫尚於斯也㪚騎常侍戴邈又上表<lb/>
曰臣聞天道之所運莫大於陰陽帝王之至務莫重於<lb/>
禮學是以古之建國教學為先國有眀堂辟雝之制鄉<lb/>
有庠序黌校之儀皆所以抽導幽滯啓廣才思蓋以六<lb/>
四有困蒙之吝君子大養正之功也昔仲尼列國之大<lb/>
夫耳興禮修學於洙泗之間四方髦俊斐然向風受業<lb/>
身通者七十餘人自兹以來千載寂漠豈天下小於魯<lb/>
<pb n="KR2a0016_WYG_014-43b"/>
國賢哲乏於曩時厲與不厲故也自頃遭無妄之禍社<lb/>
稷有綴旒之危冦羯飲馬於長江凶狡虎歩於萬里遂<lb/>
使神州蕭條鞠爲茂草四海之内人跡不交覇主有旰<lb/>
食之憂黎民懐荼毒之痛戎首交并于中原何遽籩豆<lb/>
之事哉然三年不為禮禮必壞三年不為樂樂必崩況<lb/>
曠載累紀如此之乆邪今未進後生目不覩揖讓升降<lb/>
之禮耳不聞鐘鼓管弦之音文章㪚滅胡馬之足圖讖<lb/>
無復孑遺於世此蓋聖逹之所深悼有識之所咨嗟也<lb/>
<pb n="KR2a0016_WYG_014-44a"/>
夫治世尚文遭亂尚武文武迭用乆長之道譬之天地<lb/>
昏眀之術自古以來未有不由之者也今以天下未壹<lb/>
非興禮學之時此言似是而非夫儒道深奥不可倉卒<lb/>
而成古之俊乂必三年而通一經比須寇賊蕩夷天下<lb/>
平㤗然後修之則功成事定誰與制禮作樂者哉又貴<lb/>
遊之子未必有斬將搴旗之才亦未有從軍征戍之役<lb/>
不及盛年講肄道義使眀珠加瑩磨之功荆隨發采琢<lb/>
之美不亦良乎愚以世喪道乆民情玩於所習純風日<lb/>
<pb n="KR2a0016_WYG_014-44b"/>
去華競日彰猶火之消膏而莫之覺也今天地造始萬<lb/>
物權輿聖朝以神武之德值革命之運蕩近世之流弊<lb/>
繼千載之絶軌篤道崇儒創立大業眀主唱之於上宰<lb/>
輔篤之於下夫上之所好下必有過之者焉是故雙劒<lb/>
之節崇而飛白之俗成挾琴之容飾而赴曲之和作君<lb/>
子之徳風小人之徳草實在所以感之而已臣以闇淺<lb/>
不能逺識格言謂宜以三時之隟漸就經始太興初議<lb/>
欲修立學校唯周易王氏尚書鄭氏古文孔氏毛詩周<lb/>
<pb n="KR2a0016_WYG_014-45a"/>
官禮記論語孝經鄭氏春秋左傳杜氏服氏各置博士<lb/>
一人其儀禮公羊榖梁及鄭易皆省不置博士太常荀<lb/>
崧上疏曰臣聞孔子有云才難不其然乎自喪亂以來<lb/>
經學尤寡儒有席上之珎然後能𢎞眀道訓今處學則<lb/>
闕朝廷之秀仕朝則廢儒學之美昔咸寧太康元康永<lb/>
嘉之中侍中常侍黄門之深博道奥通洽古今行為世<lb/>
表者領國子博士一則應對殿堂奉酬顧問二則叅訓<lb/>
門子以𢎞儒學三則祠儀二曹及太常之職以得藉用<lb/>
<pb n="KR2a0016_WYG_014-45b"/>
質疑今皇朝中興美隆往初宜憲章令軌祖述前典世<lb/>
祖武皇帝聖徳欽眀應運登禪受終于魏崇儒興學治<lb/>
致升平經始眀堂營建辟雍告朔班政鄉飲大射西閤<lb/>
東序圖書禁籍臺省有宗廟太府金墉故事太學有石<lb/>
經古文先儒典訓賈馬鄭杜服孔王何顔尹之徒章句<lb/>
傳注衆家之學置博士十九人九州之中師徒相傳學<lb/>
士如林猶是選張華劉寔居太常之官以重儒教傳稱<lb/>
孔子没而微言絶七十子終而大義乖自頃中夏殄瘁<lb/>
<pb n="KR2a0016_WYG_014-46a"/>
講誦遏密斯文之道將墜于地陛下聖哲龍飛闡𢎞祖<lb/>
烈申命儒術恢崇道教樂正雅頌於是乎在江揚二州<lb/>
先漸聲教學士遺文於今爲盛然方之疇昔猶千之一<lb/>
也臣學不章句才不𢎞道階緣光寵遂忝非服方之華<lb/>
寔儒風邈逺思竭駑駘庶增萬分願斯道隆於百代之<lb/>
上搢紳詠於千載之下伏聞節省之制皆三分置二博<lb/>
士舊員十有九人今五經合九人準古計今猶未中半<lb/>
九人以外猶宜增四願陛下萬機餘暇時垂省覽周易<lb/>
<pb n="KR2a0016_WYG_014-46b"/>
一經有鄭𤣥注其書根源誠可深惜宜為鄭易博士一<lb/>
人儀禮一經所謂曲禮鄭𤣥於禮特眀皆有證據宜置<lb/>
鄭儀禮博士一人春秋公羊其書精隠眀於斷獄宜置<lb/>
博士一人榖梁簡約隠要宜存於世置博士一人昔周<lb/>
之衰下陵上替臣弑其君子弑其父上無天子下無方<lb/>
伯善者誰賞惡者誰罰綱紀亂矣孔子懼而作春秋諸<lb/>
侯諱妬懼犯時禁是以微辭妙旨義不顯明故曰知我<lb/>
者其唯春秋罪我者其唯春秋時左丘明子夏造䣛親<lb/>
<pb n="KR2a0016_WYG_014-47a"/>
受無不精究孔子旣没微言將絶於是丘明退撰所聞<lb/>
而為之傳其書善禮多膏腴美辭張本繼末以發眀經<lb/>
意信多竒偉學者好之儒者稱公羊高親受子夏立於<lb/>
漢朝辭義清俊斷決眀審多可採用董仲舒之所善也<lb/>
榖梁赤師徒相傳暫立於漢時劉向父子漢之名儒猶<lb/>
執一家莫肯相從其書文清約諸所發眀或是左氏公<lb/>
羊所不載亦足有所訂正是以三𫝊並行於先代通才<lb/>
未能廢今去聖乆逺斯文將墜與其過廢寧過而立也<lb/>
<pb n="KR2a0016_WYG_014-47b"/>
臣以為三傳雖同一春秋而發端異趣案如三家異同<lb/>
之説義則争戰之塲辭亦劒㦸之鋒於理不可得共博<lb/>
士宜各置一人以傳其學元帝詔曰崧表如此皆經國<lb/>
大務而為治所由息馬投戈猶可講藝今雖日不暇給<lb/>
豈忘本而道存邪可共博議之有司奏宜如崧表詔曰<lb/>
榖梁膚淺不足立博士餘如所奏會王敦之難事不施<lb/>
行成帝咸康三年國子祭酒袁瓌太常馮懷又上疏曰<lb/>
臣聞先王之教也崇典訓眀禮學以示後生道萬物之<lb/>
<pb n="KR2a0016_WYG_014-48a"/>
性暢爲善之道也宗周既興文史載煥端委治於南蠻<lb/>
頌聲逸於四海故延州入聘聞雅音而嗟咨韓起適魯<lb/>
觀易象而歎息何者立人之道於此爲首也孔子恂恂<lb/>
道化洙泗孟軻皇皇誨誘無倦是以仁義之聲于今猶<lb/>
存禮讓之風千載未冺疇昔陵替喪亂屢臻儒林之教<lb/>
蹔頽庠序之禮有闕國學索然墳卷莫啓有心之徒抱<lb/>
志無由昔魏武身親介胄務在武功猶尚息鞌披覽投<lb/>
戈吟詠以為世之所須政治之本宜崇況今陛下以聖<lb/>
<pb n="KR2a0016_WYG_014-48b"/>
眀臨朝百官以䖍恭莅事朝野無虞江外静謐如之何<lb/>
泱泱之風漠焉無聞洋洋之美墜於聖世乎古人有言<lb/>
詩書義之府禮樂徳之則實宜留心經籍闡眀學義使<lb/>
諷頌之音盈於京室味道之賢典謨是詠豈不盛哉疏<lb/>
奏帝有感焉由是議立國學徵集生徒而世尚莊老莫<lb/>
肯用心儒訓穆帝永和八年殷浩西征以軍興罷遣由<lb/>
此遂廢征西將軍庾亮在武昌開置學官教曰人情重<lb/>
交而輕財好逸而惡勞學業致苦而禄荅未厚由㨗徑<lb/>
<pb n="KR2a0016_WYG_014-49a"/>
者多故莫肯用心洙泗邈遠風雅彌替後生放任不復<lb/>
憲章典謨臨官宰政者務目前之治不能閑以典誥遂<lb/>
令詩書荒塵頌聲寂漠仰瞻俯省能弗歎慨自胡夷交<lb/>
侵殆三十年矣而未革靣嚮風者豈威武之用盡抑文<lb/>
敎未洽不足綏之邪昔魯秉周禮齊不敢侮范會崇典<lb/>
晉國以治楚魏之君皆阻帶山河慿城據漢國富民殷<lb/>
而不能保其强大吳起屈完所以爲歎也由此言之禮<lb/>
義之固孰與金城湯池季路稱攝乎大國之間加之以<lb/>
<pb n="KR2a0016_WYG_014-49b"/>
師旅因之以饑饉為之三年猶欲行其義方況今江表<lb/>
晏然王道隆盛而不能𢎞敷禮樂敦眀庠序其何以訓<lb/>
彛倫而來遠人乎魏武帝於馳騖之時以馬上為家逮<lb/>
于建安之末風塵未弭然猶留心逺覽大學興業所謂<lb/>
顚沛必於是真通才也今使三時既務五教並修軍旅<lb/>
已整爼豆無廢豈非兼善者哉便處分安學校處所籌<lb/>
量起立講舍參佐大將子弟悉令入學吾家子弟亦令<lb/>
受業四府博學識義通渉文學經綸者建儒林祭酒使<lb/>
<pb n="KR2a0016_WYG_014-50a"/>
班同三署厚其供給皆妙選邦彦必有其宜者以充此<lb/>
舉近臨川臨賀二郡並求修復學校可下聼之若非束<lb/>
修之流禮教所不及而欲階緣免役者不得為生眀為<lb/>
條制令法清而人貴又繕造禮器爼豆之屬將行大射<lb/>
之禮亮尋薨又廢孝武帝太元元年尚書謝石又陳之<lb/>
曰立人之道曰仁與義翼善輔性唯禮與學雖理出自<lb/>
然必須誘導故洙泗闡𢎞道之風詩書垂軌教之典敦<lb/>
詩悦禮王化以斯而隆甄陶九流羣生於是乎穆世不<lb/>
<pb n="KR2a0016_WYG_014-50b"/>
常治道亦時亡光武投戈而習誦魏武息馬以修學懼<lb/>
墜斯文若此之至也大晉受命值世多阻雖聖化日融<lb/>
而王道未備庠序之業或廢或興遂令陶鑄闕日用之<lb/>
功民性靡素絲之益亹亹𤣥緒翳焉莫抽臣所以遠尋<lb/>
伏念寤寐永歎者也今皇威遐震戎車方静將灑𤣥風<lb/>
於四區導斯民於至徳豈可不𢎞敷禮樂使煥乎可觀<lb/>
請興復國學以訓胄子班下州郡普修鄉校雕琢琳琅<lb/>
和寳必至大啓羣蒙茂兹成徳匪懈于事必由之以通<lb/>
<pb n="KR2a0016_WYG_014-51a"/>
則人競其業道隆學備矣烈宗納其言其年選公卿二<lb/>
千石子弟為生增造廟屋一百五十五間而品課無章<lb/>
士君子恥與其列國子祭酒殷茂言之曰臣聞𢎞化正<lb/>
俗存乎禮教輔性成徳必資於學先王所以陶鑄天下<lb/>
津梁萬物閑邪納善潛被於日用者也故能疏通𤣥理<lb/>
窮綜幽微一貫古今彌綸治化且夫子稱回以好學為<lb/>
本七十希仰以善誘歸宗雅頌之音流詠千載聖賢之<lb/>
淵範哲王所同風自大晉中興肇基江左崇明學校修<lb/>
<pb n="KR2a0016_WYG_014-51b"/>
建庠序公卿子弟並入國學尋值多故訓業不終陛下<lb/>
以聖徳𤣥一思隆前美順通居方導逹物性興復儒肆<lb/>
僉與後生自學建彌年而功無可名憚業避役就存者<lb/>
無幾或假託親疾真偽難知聲實渾亂莫此之甚臣聞<lb/>
舊制國子生皆冠族華胄比列皇儲而中者混雜蘭艾<lb/>
遂令人情恥之子貢去朔之餼羊仲尼猶愛其禮況名<lb/>
實兼喪靣牆一世者乎若以當今急病未遑斯典權宜<lb/>
停廢者别一理也若其不然宜依舊準竊謂羣臣内外<lb/>
<pb n="KR2a0016_WYG_014-52a"/>
清官子姪普應入學制以程課今者見生或年在扞格<lb/>
方圓殊趣宜聽其去就各從所安所上謬合乞付外參<lb/>
議烈宗下詔襃納又不施行朝廷及草萊之人有志於<lb/>
學者莫不發憤歎息清河人李遼又上表曰臣聞教者<lb/>
治化之本人倫之始所以誘逹羣方進徳興仁譬諸土<lb/>
石陶冶成器雖復百王殊禮質文參差至於斯道其用<lb/>
不爽自中華湮没闕里荒毁先王之澤寝聖賢之風絶<lb/>
自此迄今將及百年造化有靈否終以㤗河濟夷徙海<lb/>
<pb n="KR2a0016_WYG_014-52b"/>
岱清通黎庶蒙蘓鳬藻奮化而典訓弗敷雅頌寂蔑乆<lb/>
凋之俗大弊未改非演廸斯文緝熙宏猷將何以光贊<lb/>
時邕克隆盛化哉事有如賖而實急此之謂也亡父先<lb/>
臣回綏集邦邑歸誠本朝以太元十年遣臣奉表路經<lb/>
闕里過覲孔廟庭宇傾頓軌式頽弛萬世宗匠忽焉淪<lb/>
廢仰瞻俯慨不覺涕流既逹亰輦表求興復聖祀修建<lb/>
講學至十四年十一月十七日奉被眀詔采臣鄙議敕<lb/>
下兖州魯郡準舊營飾故尚書令謝石令臣所須列上<lb/>
<pb n="KR2a0016_WYG_014-53a"/>
又出家布薄助興立故鎮北將軍譙王恬版臣行北魯<lb/>
縣令賜許供遣二臣薨徂成規不遂陛下體唐堯文思<lb/>
之美訪宣尼善誘之勤矜荒餘之凋昧愍聲教之未浹<lb/>
愚謂可重符兖州刺史遂成舊廟蠲復數户以供掃灑<lb/>
并賜給六經講立庠序延請宿學廣集後進使油然入<lb/>
道發剖琢之功運仁義以征伐敷道徳以服遠何招而<lb/>
不懷何柔而不從所為者微所𢎞甚大臣自致身輦轂<lb/>
于今八稔違親轉積夙夜匪寧振武將軍何澹之今震<lb/>
<pb n="KR2a0016_WYG_014-53b"/>
扞三齊臣當隨反裴回天邑感戀㒺極乞臣表付外參<lb/>
議又不見省<lb/>
宋高祖受命詔有司立學未就而崩太祖元嘉二十年<lb/>
復立國子學二十七年廢<lb/>
魏高貴鄉公甘露二年車駕親率羣司行養老之禮於<lb/>
太學於是王祥為三老鄭小同為五更今無其注然漢<lb/>
禮具存也<lb/>
晉武帝太始六年十二月帝臨辟雝行鄉飲酒之禮詔<lb/>
<pb n="KR2a0016_WYG_014-54a"/>
曰禮儀之廢乆矣乃令復講肄舊典賜太常絹百匹丞<lb/>
博士及學生牛酒咸寧三年惠帝元康九年復行其禮<lb/>
魏齊王正始中齊王毎講經使太常釋奠先聖先師於<lb/>
辟雍弗躬親晉惠帝眀帝之為太子及愍懷太子講經<lb/>
竟並親釋奠於太學太子進爵於先師中庶子進爵於<lb/>
顔淵元帝詔曰吾識太子此事詞訖便請王公以下者<lb/>
昔在洛時嘗豫清坐也成穆孝武三年亦皆親釋奠孝<lb/>
武時以太學在水南縣遠有司議依升平元年於中堂<lb/>
<pb n="KR2a0016_WYG_014-54b"/>
權立行太學于時無復國子生有司奏應須二學生百<lb/>
二十人太學生取見人六十國子生權銓大臣子孫六<lb/>
十人事訖罷奏可釋奠禮畢會百官六品以上元嘉二<lb/>
十二年太子釋奠采晉故事官有其注祭畢太祖親臨<lb/>
學宴㑹太子以下悉豫<lb/>
兵者守國之備孔子曰以不教民戰是謂棄之兵凶事<lb/>
不可空設因蒐狩而習之凡師出曰治兵入曰振旅皆<lb/>
戰陳之事辨鼓鐸鐲鐃之用以教坐作進退疾徐䟽數<lb/>
<pb n="KR2a0016_WYG_014-55a"/>
之節遂以蒐田獻禽以祭社仲夏敎茇舍如振旅之陳<lb/>
遂以苖田如蒐之法獻禽以享礿仲秋教治兵如振旅<lb/>
之陳遂以獮田如蒐之法致禽以祀方仲冬教大閲遂<lb/>
以狩田獻禽以享蒸蒐者蒐索取其不孕者也苖者爲<lb/>
苖除害而已獮者殺也從秋氣所殺多也狩者冬物畢<lb/>
成獲則取之無所擇也漢儀立秋日郊禮畢始揚威武<lb/>
斬牲於郊以<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>陵廟名曰貙劉其儀乘輿御戎路白馬<lb/>
朱鬛躬執弩射牲太牢令以獲車送陵廟於是乘輿還<lb/>
<pb n="KR2a0016_WYG_014-55b"/>
宫遣使以束帛賜武官肄孫吳兵法戰陳之儀率以為<lb/>
常至獻帝建安二十一年魏國有司奏古四時講武皆<lb/>
於農隙漢西京承秦制三時不講唯十月都試今兵革<lb/>
未偃士民習素可無四時講武但以立秋擇吉日大朝<lb/>
車騎號曰治兵上合禮名下承漢制奏可是冬治兵魏<lb/>
王親金鼓以令進退<lb/>
延康元年魏文帝為魏王是年六月立秋治兵于東郊<lb/>
公卿相儀王御華蓋親令金鼓之節<lb/>
<pb n="KR2a0016_WYG_014-56a"/>
眀帝太和元年十月治兵于東郊晉武帝太始四年九<lb/>
年咸寧元年大康四年六年冬皆自臨宣武觀大習衆<lb/>
軍然不自令進退也自惠帝以後其禮遂廢<lb/>
元帝太興四年詔左右衛及諸營教習依大習儀作鴈<lb/>
羽仗成帝咸和中詔内外諸軍戲兵於南郊之塲故其<lb/>
地因名鬬塲自後蕃鎮桓庾諸方伯往往閲習然朝廷<lb/>
無事焉太祖在位依故事肄習衆軍兼用漢魏之禮其<lb/>
後以時講武於宣武堂元嘉二十五年閏二月大蒐於<lb/>
<pb n="KR2a0016_WYG_014-56b"/>
宣武塲主胄奉詔列奏申攝克日校獵百官備辦設行<lb/>
宫殿便坐武帳於幕府山南岡設王公百官便坐幔省<lb/>
如常儀設南北左右四行旌門建獲旗以表獲車殿中<lb/>
郎一人典獲車主者二人收禽吏二十四人配獲車備<lb/>
獲車十二兩校獵之官著袴褶有帶武冠者脱冠者上<lb/>
纓二品以上<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>刀備槊麾幡三品以下帶刀皆騎乘將<lb/>
領部曲先獵一日遣屯布圍領軍將軍一人督右甄䕶<lb/>
軍一人督左甄大司馬一人居中董正諸軍悉受節度<lb/>
<pb n="KR2a0016_WYG_014-57a"/>
殿中郎率獲車部曲在司馬之後尚書僕射都官尚書<lb/>
五兵尚書左右丞都官諸曹郎都令史都官諸曹令史<lb/>
幹蘭臺治書侍御史令史諸曹令史幹督攝糺司校獵<lb/>
非違至日會於宣武塲列為重圍設留守填街位於雲<lb/>
龍門外内官道南以西為上設從官位於雲龍門内大<lb/>
官階北小官階南以西為上設先置官位於行止車門<lb/>
外内官道西外官道東以北為上設先置官還位於廣<lb/>
莫門外道之東西以南為上校獵日平旦正直侍中嚴<lb/>
<pb n="KR2a0016_WYG_014-57b"/>
上水一刻奏搥一鼓為一嚴上水二刻奏搥二鼔為再<lb/>
嚴殿中侍御史奏開東中華雲龍門引仗為小駕鹵簿<lb/>
百官非較獵之官著朱服集列廣莫門外應還省者還<lb/>
省留守填街後部從官就位前部從官依鹵簿先置官<lb/>
先行上水三刻奏搥三鼔為三嚴上水四刻奏外辦正<lb/>
次直侍中㪚騎常侍給事黄門侍郎軍校劒履進夾上<lb/>
閤正直侍郎負璽通事令史帶龜印中書之印上水五<lb/>
刻皇帝出著黑介幘單衣乘輦正直侍中負璽陪乘不<lb/>
<pb n="KR2a0016_WYG_014-58a"/>
帶劒殿中侍御史督攝黄麾以内次直侍中次直黄門<lb/>
侍郎䕶駕在前又次直侍中佩信璽行璽與正直黄門<lb/>
侍郎從䕶駕在後不鳴鼔角不得諠譁以次引出警蹕<lb/>
如常儀車駕出騶讚陛者再拜皇太子入守車駕將至<lb/>
威儀倡引先置前部從官就位再拜車駕至行殿前回<lb/>
輦正直侍中跪奏降輦次直侍中稱制曰可正直侍中<lb/>
俛伏起皇帝降輦登御坐侍臣升殿直衛鈒㦸虎賁毛<lb/>
頭文衣鶡尾以次列階正直侍中奏解嚴先置從駕百<lb/>
<pb n="KR2a0016_WYG_014-58b"/>
官還便坐幔省帝若躬親射禽變御戎服内外從官以<lb/>
及虎賁悉變服如校獵儀鈒㦸抽鞘以備武衞黄麾内<lb/>
外從入圍裏列置部曲廣張甄圍旗鼓相望銜枚而進<lb/>
甄周圍會督甄令史奔騎號法施令春禽懷孕蒐而不<lb/>
射鳥獸之肉不登於爼不射皮革齒牙骨角毛羽不登<lb/>
於器不射甄會大司馬鳴皷蹙圍衆軍皷譟警角至武<lb/>
埸止大司馬屯北旌門二甄帥屯左右旌門殿中中郎<lb/>
率獲車部曲入次北旌門内之右皇帝從南旌門入射<lb/>
<pb n="KR2a0016_WYG_014-59a"/>
禽謁者以獲車收載還陳於獲旗北王公以下以次射<lb/>
禽各送詣獲旗下付收禽主者事畢大司馬鳴鼓觧圍<lb/>
復屯殿中郎率其屬收禽以實獲車充庖㕑列言統曹<lb/>
正㕑置尊酒爼肉于中逵以犒饗校獵衆軍至晡正直<lb/>
侍中量宜奏嚴從官還著朱服鈒㦸復鞘再嚴先置官<lb/>
先還三嚴後二刻正直侍中奏外辨皇帝著黑介幘單<lb/>
衣正次直侍中㪚騎常侍給事黄門侍郎軍校進夾御<lb/>
坐正直侍中跪奏還宫次直侍郎稱制曰可正直侍中<lb/>
<pb n="KR2a0016_WYG_014-59b"/>
俛伏起乘輿登輦還衛從如常儀大司馬鳴皷㪚屯以<lb/>
次就舍車駕將至威儀倡引留守填街先置前部從官<lb/>
就位再拜車駕至殿前回輦正直侍中跪奏降輦次直<lb/>
侍中稱制曰可正直侍中俛伏起乘輿降入正直次直<lb/>
侍中㪚騎常侍給事黄門侍郎㪚騎侍郎軍校從至閤<lb/>
亦如常儀正直侍中奏觧嚴内外百官拜表問訊如常<lb/>
儀訖罷<lb/>
　宋書卷十四<lb/>
<pb n="KR2a0016_WYG_014-60a"/>
　宋書卷十四考證<lb/>
禮志一周之五禮其五爲嘉嘉<hi>缺二字</hi>○<hi>臣承蒼</hi>按此下<lb/>
　三條皆言冠禮周之五禮四字當提起另作一行所<lb/>
　缺之字疑是冠禮二字<lb/>
舊時嵗旦○<hi>臣承蒼</hi>按自此至往往猶存是禳禮當另<lb/>
　爲一條諸本皆誤<lb/>
上代聘享之禮○<hi>臣承蒼</hi>按自此句起亦當另爲一條<lb/>
其亞獻猶終獻太常光禄勲也○猶字當移在終獻二<lb/>
<pb n="KR2a0016_WYG_014-60b"/>
　字之下<lb/>
太祝令牲玉饌物詣塪○尋繹文義令字下當有一奉<lb/>
　字<lb/>
考上元辰○文帝紀上作卜<lb/>
猶是選張華劉寔居太常之官以重儒教○猶當作由<lb/>
殿中郎率獲車部曲在司馬之後○獲諸本訛䕶<hi>臣承</hi>
　<hi>蒼</hi>按上文言殿中郎一人典獲車此當作獲<lb/>
殿中中郎率獲車部曲入次北旌門内之右○獲諸本<lb/>
<pb n="KR2a0016_WYG_014-61a"/>
　並訛䕶今從南本改正<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_014-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十四考證<lb/>
</p>
<p>
</p>
  </div>
<div>
<head>宋書卷十五</head> <lb/>
    <p>
<pb n="KR2a0016_WYG_015-1a"/>
欽定四庫全書<lb/>
　宋書卷十五<lb/>
　　　梁　　　　沈　　　　約　　　　撰<lb/>
　志第五<lb/>
　　禮二<lb/>
古者天子廵狩之禮布在方䇿至秦漢廵幸或以厭望<lb/>
氣之祥或以希神仙之應煩擾之役多非舊典唯後漢<lb/>
諸帝頗有古禮焉魏文帝值參分初創方隅事多皇輿<lb/>
<pb n="KR2a0016_WYG_015-1b"/>
亟動畧無寧歳蓋應時之務又非舊章也明帝凡三東<lb/>
廵所過存問髙年恤人疾苦或賜榖帛有古廵幸之風<lb/>
焉齊王正始元年廵洛陽賜高年力田各有差晋武帝<lb/>
太始四年詔刺史二千石長吏曰古之王者以歳時廵<lb/>
狩方嶽其次則二伯述職不然則行人巡省撢人誦志<lb/>
故雖幽遐側微心無擁隔人情上通上指逺喻至于鰥<lb/>
寡罔不得所用垂風遺烈休聲猶存朕在位累載如臨<lb/>
深泉夙興夕惕明發不寐坐而待旦思四方水旱災眚<lb/>
<pb n="KR2a0016_WYG_015-2a"/>
為之怛然勤躬約己欲令事事當宜常恐衆吏用情誠<lb/>
心未著萬機兼猥慮有不周政刑失謬而弗獲備覽百<lb/>
姓有過在予一人惟歳之不易未遑卜征巡省之事人<lb/>
之未乂其何以恤之今使使持節侍中副給事黃門侍<lb/>
郎銜命四出周行天下親見刺史二千石長吏申喻朕<lb/>
心懇誠至意訪求得失損益諸宜觀省政治問人間患<lb/>
苦周典有之曰其萬人利害為一書其禮俗政事敎治<lb/>
刑禁之逆順為一書其悖逆暴亂作慝犯令為一書其<lb/>
<pb n="KR2a0016_WYG_015-2b"/>
扎䘮凶荒厄貧為一書其康樂和親安平為一書每國<lb/>
辨異之以反命於王以周知天下之故斯舊章前訓今<lb/>
率由之還具條奏俾朕昭然鑒于幽逺若親行焉大夫<lb/>
君子其各悉乃心各敬乃事嘉謀令圗苦言至戒與使<lb/>
者盡之無所隱諱方將虛心以俟其勉哉朂之稱朕意<lb/>
焉摯虞新禮議曰魏氏無巡狩故事新禮則巡狩方岳<lb/>
柴望告至設壝宮如禮諸侯之覲者擯及執贄皆如朝<lb/>
儀而不建其旗臣虞案覲禮諸侯覲天子各建其旗章<lb/>
<pb n="KR2a0016_WYG_015-3a"/>
所以殊爵命示等威詩稱君子至止言觀其旂宜定新<lb/>
禮建旗如舊禮然終晉世巡狩廢矣<lb/>
宋武帝永初元年詔遣大使分行四方舉善旌賢問其<lb/>
疾苦元嘉四年二月己卯太祖東巡丁卯至丹徒己巳<lb/>
告覲園陵三月甲戍幸丹徒離宫升京城北顧乙亥饗<lb/>
父老舊勲于丹徒行宫加賜衣裳各有差蠲丹徒縣其<lb/>
年租布之半繫囚見徒五歳刑以下悉皆原遣登城三<lb/>
戰及先大將軍并貴泥關頭敗没餘口老疾單孤又諸<lb/>
<pb n="KR2a0016_WYG_015-3b"/>
戰亡家不能自存者竝隨宜隱恤二十六年二月己亥<lb/>
上東巡辛丑幸京城辛亥謁二陵丁巳㑹舊京故老萬<lb/>
餘人往還饗勞孤疾勤勞之家咸䝉䘏賚發赦令蠲徭<lb/>
役其時皇太子監國有司奏儀注<lb/>
某曹闗某事云云被令儀宜如是請為牋如左謹闗<lb/>
　　右署衆官如常儀<lb/>
尚書僕射尚書左右丞某甲死罪死罪某事云云參議<lb/>
以為宜如是事諾奉行某年月日某曹上<lb/>
<pb n="KR2a0016_WYG_015-4a"/>
　　右牋儀凖於啓事年月右方闗門下位及尚書官<lb/>
　　署其言選事者依舊不經它官<lb/>
太常主者寺押某署令某甲辭言某事云云求告報如<lb/>
所稱詳檢相應今聽如所上　事諾明詳㫖申勤依承<lb/>
不得有虧符到奉行年月日起尚書某曹<lb/>
　　右符儀<lb/>
某曹闗太常甲乙啓辭押某署令某甲上言某事云云<lb/>
請臺告報如所稱主者詳檢相應請聽如所上事諾别<lb/>
<pb n="KR2a0016_WYG_015-4b"/>
符申攝奉行謹關<lb/>
　　年月日<lb/>
　　右關事儀凖於黃案年月日右方關門下位年月<lb/>
　　下左方下附列尚書衆官署其尚書名下應云奏<lb/>
　　者今言關餘皆如黃案式<lb/>
某曹關司徒長史王申啓辭押某州刺史丙丁解騰某<lb/>
郡縣令長李乙書言某事云云請臺告報如所稱尚書<lb/>
某甲參議以為所論正如法令報聽如所上請為令書<lb/>
<pb n="KR2a0016_WYG_015-5a"/>
如左謹關<lb/>
　　右關門下位及尚書署如上儀<lb/>
司徒長史王申啓辭押某州刺史丙丁解騰某郡縣令<lb/>
長李乙書言某事云云州府縁案允值請臺告報<lb/>
　　年月日尚書令某甲上<lb/>
　　建康宫無令稱僕射<lb/>
令日下司徒令報聽如某所上某宣攝行如故事文書<lb/>
如千里驛行<lb/>
<pb n="KR2a0016_WYG_015-5b"/>
　　年月朔日甲子尚書令某甲下無令稱僕射<lb/>
司徒承書從事到上起某曹<lb/>
　　右外上事内處報下令書儀<lb/>
某曹關某事云云令如是請為令書如右謹關<lb/>
　　右關署如前式<lb/>
令司徒某事云云令如是某下所屬奉行如故事文書<lb/>
如千里驛行<lb/>
　　年月日子下起某曹<lb/>
<pb n="KR2a0016_WYG_015-6a"/>
　　右令書自内出下外儀<lb/>
令書前某官某甲令以甲為某官如故事<lb/>
　　右令書板文凖於詔事板文<lb/>
　　年月日侍御史某甲受<lb/>
　　尚書下云云奏行如故事<lb/>
　　右以凖尚書勅儀　　起某曹<lb/>
　　右並白紙書凡内外應關牋之事一凖此為儀其<lb/>
　　經宫臣者依臣禮<lb/>
<pb n="KR2a0016_WYG_015-6b"/>
拜刺史二千石誡敕文曰制詔云云某動靜屢聞<lb/>
　　右若拜詔書除者如舊文其拜令書除者令代制<lb/>
　　詔餘如常儀辭關板文云某官糞土臣及某甲臨<lb/>
　　官稽首再拜辭制曰右除糞土及稽首云某官某<lb/>
　　甲再拜辭以令曰代制曰某官宮臣者稱臣<lb/>
皇太子夜開諸門墨令銀字<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>傳令信<lb/>
太史每歳上某年厯先立春立夏大暑立秋立冬常讀<lb/>
五時令皇帝所服各隨五時之色帝升御坐尚書令以<lb/>
<pb n="KR2a0016_WYG_015-7a"/>
下就席位尚書三公郎以令著録案上奉以入就席伏<lb/>
讀訖賜酒一巵官有其注傅咸曰立秋一日白路光於<lb/>
紫庭白旂陳於玉階然則其日旂路皆白也<lb/>
晋成帝咸和五年六月丁未有司奏讀秋令兼侍中散<lb/>
騎侍郎荀奕兼黃門侍郎散騎侍郎曹宇駮曰尚書三<lb/>
公曹奏讀秋令儀注新荒以來舊典未備臣等參議光<lb/>
禄大夫臣華恒議武皇帝以秋夏盛暑常闕不讀令在<lb/>
春秋不廢也夫先王所以從時讀令者蓋後天而奉天<lb/>
<pb n="KR2a0016_WYG_015-7b"/>
時正服尊嚴之所重今服章多闕如比熱隆赫臣等謂<lb/>
可如恒議依故事闕而不讀詔可六年三月有司奏今<lb/>
月十六日立夏案五年六月三十日門下駮依武皇夏<lb/>
闕讀令今正服漸備四時讀令是祗述天和隆赫之道<lb/>
謂今故宜讀夏令奏可宋文帝元嘉六年六月辛酉朔<lb/>
駙馬都尉奉朝請徐道娛上表曰謹案晉博士曹𢎞之<lb/>
議立秋御讀令上應著緗幘遂改用素相承至今臣淺<lb/>
學管見竊有惟疑伏尋禮記月令王者四時之服正見<lb/>
<pb n="KR2a0016_WYG_015-8a"/>
駕蒼龍載赤旂衣白衣服黑玉季夏則黃文極於此無<lb/>
白冠則某履某舄也且幘又非古服出自後代上附於<lb/>
冠下不屬衣冠固不革而幘豈容異色愚謂應恒與冠<lb/>
同色不宜隨節變綵土令在近謹以上聞如或可採乞<lb/>
付外詳議大學博士荀萬秋議伏㝷幘非古者冠冕之<lb/>
服禮無其文案蔡邕獨斷云幘是古卑賤供事不冠人<lb/>
所服又董仲舒止雨書曰其執事皆赤幘知竝不冠之<lb/>
服也漢元始用衆臣率從故司馬彪輿服志曰尚書幘<lb/>
<pb n="KR2a0016_WYG_015-8b"/>
名曰納言迎氣五郊各如其色從章服也自兹相承迄<lb/>
于有晉大宋受命禮制因循斯既歴代成凖謂宜仍舊<lb/>
有司奏謹案道娛啓事以土令在近謂幘不宜變萬秋<lb/>
雖云幘宜仍舊而不明無讀土令之文今書舊事于左<lb/>
魏臺雜訪曰前後但見讀春夏秋冬四時令至於服黄<lb/>
之時獨闕不讀今不解其故<lb/>
魏明帝景初元年十二月二十一日散騎常侍領太史<lb/>
令髙堂隆上言曰黄於五行中央土也王四季各十八<lb/>
<pb n="KR2a0016_WYG_015-9a"/>
日土生於火故於火用事之末服黃三季則否其令則<lb/>
隨四時不以五行為分也是以服黃無令其後太祖常<lb/>
謂土令三公郎每讀時令皇帝臨軒百僚備位多震悚<lb/>
失常儀宋唯世祖世劉勰太宗世謝緯為三公郎善於<lb/>
其事人主及公卿竝屬目稱歎勰見宗室傳緯謝綜弟<lb/>
也舊説後漢有郭虞者有三女以三月上辰產二女上<lb/>
已産一女二日之中而三女竝亡俗以為大忌至此月<lb/>
此日不敢止家皆於東流水上為祈禳自潔濯謂之禊<lb/>
<pb n="KR2a0016_WYG_015-9b"/>
祠分流行觴遂成曲水史臣案周禮女巫掌歳時祓除<lb/>
舋浴如今三月上已如水上之類也舋浴謂以香薰草<lb/>
藥沐洛也韓詩曰鄭國之俗三月上已之溱洧兩水之<lb/>
上招魂續魄秉蘭草拂不祥此則其來甚乆非起郭虞<lb/>
之遺風今世之度水也月令暮春天子始乗舟蔡邕章<lb/>
句曰陽氣和暖鮪魚時至將取以薦寢廟故因是乘舟<lb/>
禊於名川也論語暮春浴乎沂自上及下古有此禮今<lb/>
三月上已祓於水濱蓋出此也邕之言然張衡南都賦<lb/>
<pb n="KR2a0016_WYG_015-10a"/>
祓於陽濵又是也或用秋漢書八月祓於霸上劉禎魯<lb/>
都賦素秋二七天漢指隅人胥祓除國子水嬉又是用<lb/>
七月十四日也自魏以後但用三日不以己也<lb/>
魏明帝天淵池南設流杯石溝燕羣臣晋海西鍾山後<lb/>
流杯曲水延百僚皆其事也官人循之至今<lb/>
漢文帝始革三年䘮制臨終詔曰天下吏民臨三日皆<lb/>
釋服無禁取婦嫁女祠祀飲酒食肉其當給䘮事者無<lb/>
跣絰帶無過三寸當臨者皆旦夕各十五舉音服大紅<lb/>
<pb n="KR2a0016_WYG_015-10b"/>
十五日小紅十四日纖七日而釋服文帝以己亥崩乙<lb/>
巳葬其間凡七日自是之後天下遵令無復三年之禮<lb/>
案尸子禹治水為䘮法曰毁必杖哀必三年是則水不<lb/>
救也故使死於陵者葬於陵死於澤者葬於澤桐棺三<lb/>
寸制䘮三日然則聖人之於急病必為權制也但漢文<lb/>
治致升平四海寧晏廢禮開薄非也宣帝地節四年詔<lb/>
曰今百姓或遭衰絰凶災而吏徭事不得葬傷孝子心<lb/>
自今諸有大父母父母䘮者勿徭事得收歛送終盡其<lb/>
<pb n="KR2a0016_WYG_015-11a"/>
子道至成帝時丞相翟方進事父母孝謹母終既葬三<lb/>
十六日除服視事自以為身備漢相不敢踰國家典章<lb/>
然而原渉行父䘮三年顯名天下河間惠王行母䘮三<lb/>
年詔書襃稱以為宗室儀表薛脩服母䘮三年而兄宣<lb/>
曰人少能行之遂兄弟不同宣卒以此獲譏於世是則<lb/>
䘮禮見貴常存矣至漢平帝崩王莽欲眩惑天下示忠<lb/>
孝使六百石以上皆服䘮三年及莽母死但服天子弔<lb/>
諸侯之服一弔再㑹而已而令子新都侯宇服䘮三年<lb/>
<pb n="KR2a0016_WYG_015-11b"/>
及元后崩莽乃自服三年之禮事皆姦妄天下疾之漢<lb/>
安帝初長吏多避事棄官乃令自非父母服不得去職<lb/>
是後吏又守職居官不行三年䘮服其後又開長吏以<lb/>
下告寧言事者或以為刺史二千石宜同此制帝從之<lb/>
建元元年尚書孟布奏宜復如建武永平故事絶刺史<lb/>
二千石告寧及父母䘮服又從之至桓帝永興二年復<lb/>
令刺史二千石行三年服永夀二年又使中常侍以下<lb/>
行三年服至延熹元年又皆絶之<lb/>
<pb n="KR2a0016_WYG_015-12a"/>
後漢世諸帝不豫竝告泰山𢎞農廬江常山潁川南陽<lb/>
河東東郡廣陵太守禱祠五岳四瀆遣司徒分詣郊廟<lb/>
社稷魏武臨終遺令曰天下尚未安定未得遵古百官<lb/>
臨殿中者十五舉音葬畢便除服其將兵屯戍者不得<lb/>
離部帝以正月庚子崩辛丑即殯是月丁卯葬葬畢反<lb/>
告是為不踰月也諸葛亮受劉備遺詔既崩羣臣發䘮<lb/>
滿三日除服到葬復如禮其郡國太守相尉縣令長三<lb/>
日便除服此則魏蜀䘮制又竝異扵漢也孫權令諸居<lb/>
<pb n="KR2a0016_WYG_015-12b"/>
任遭三年之䘮皆湏交代乃去然多犯者嘉禾六年使<lb/>
羣臣議立制胡綜以為宜定大辟之科又使代未至不<lb/>
得告告者抵罪顧雍等同綜議從之其後吳令孟仁聞<lb/>
䘮輒去陸遜陳其素得減死一等自此遂絶晋宣帝崩<lb/>
文景竝從權制及文帝崩國内行服三日武帝亦遵漢<lb/>
魏之典既葬除䘮然猶深衣素冠降席撤膳太宰司馬<lb/>
孚太傅鄭沖太保王祥太尉何曾司徒領中領軍司馬<lb/>
望司空荀顗車騎將軍賈充尚書令裴秀尚書僕射武<lb/>
<pb n="KR2a0016_WYG_015-13a"/>
陔都護大將軍郭建侍中郭綏中書監荀朂中軍將軍<lb/>
羊祜等奏曰臣聞禮典軌度豐殺隨時虞夏商周咸不<lb/>
相襲蓋有由也大晉紹承漢魏有革有因期於足以興<lb/>
化致治而已故未皆得返情素同規上古也陛下既已<lb/>
俯遵漢魏降䘮之典以濟時務而躬蹈大孝情過乎哀<lb/>
素冠深衣降席撤膳雖武丁行之於殷世曾閔履之於<lb/>
布衣未足以喻方今荆蠻未夷庶政未乂萬機事殷動<lb/>
勞神慮豈遑全遂聖㫖以從至情加歳時變易期運忽<lb/>
<pb n="KR2a0016_WYG_015-13b"/>
過山陵彌逺攀慕永絶臣等以為陛下宜回慮割情以<lb/>
康時濟治輒敕御府易服内省改坐太官復膳諸所施<lb/>
行皆如舊制詔曰每感念幽冥而不得終苴絰於草土<lb/>
以存此痛況當食稻衣錦誠佹然激切其心非所以相<lb/>
解也吾本諸生家傳禮來久何心一旦使易此情於所<lb/>
天相從已多可試省孔子答宰我之言無事紛紜也言<lb/>
及悲剥奈何奈何孚等重奏伏讀明詔感以悲懐輒思<lb/>
仲尼所以抑宰我上問聖思所以不能已已甚深甚篤<lb/>
<pb n="KR2a0016_WYG_015-14a"/>
然今以干戈未戢武事未偃萬機至重天下至衆陛下<lb/>
以萬乘之尊履布衣之禮服麤席藁水飲疏食慇憂内<lb/>
盈毁悴外表而躬勤萬機坐而待旦降心接下仄不遑<lb/>
食所以勞力者如斯之甚是以臣等悚息不寧誠懼神<lb/>
氣用損以疚大事輒勅有司改坐復常率由舊典惟陛<lb/>
下察納愚欵以慰皇太后之心又詔曰重覽奏議益以<lb/>
悲剥不能自勝奈何奈何三年之䘮自古逹禮誠聖人<lb/>
稱心立衷明恕而行也神靈日逺無所告訴雖薄於情<lb/>
<pb n="KR2a0016_WYG_015-14b"/>
食㫖服美朕更所不堪也不宜反覆重傷其心言用斷<lb/>
絶奈何奈何帝遂以此禮終三年後居太后之䘮亦如<lb/>
之泰始二年八月詔書曰此上旬先帝棄天下日也便<lb/>
以周年吾焭焭當復何時壹得叙人子情邪思慕煩毒<lb/>
欲詣陵瞻侍以盡哀憤主者奏行備太宰司馬孚尚書<lb/>
令裴秀尚書僕射武陔等奏陛下至孝蒸蒸哀思罔極<lb/>
衰麻雖除毁顇過禮疏食麤服有損神和今雖秋節尚<lb/>
有餘暑謁見山陵悲感摧傷羣下竊用悚息平議以為<lb/>
<pb n="KR2a0016_WYG_015-15a"/>
宜惟逺體降抑聖情以慰萬國詔曰孤焭忽爾日月已<lb/>
周痛慕摧感永無逮及欲奉瞻山陵以叙哀憤體氣自<lb/>
佳其又已涼便當行不得如所奏也主者便具行備又<lb/>
詔曰昔者哀適三十日便為梓宮所棄遂離衰絰感痛<lb/>
豈可勝言顧漢文不使天下盡哀亦先帝至謙之志是<lb/>
以自割不以副諸君子有三年之愛而身體廓然當見<lb/>
山陵何心而無服其以衰絰行孚等重奏臣聞上古䘮<lb/>
期無數後世乃有年月之漸漢文帝隨時之義制為短<lb/>
<pb n="KR2a0016_WYG_015-15b"/>
䘮傳之於後陛下以社稷宗廟之重萬方億兆之故既<lb/>
從權制釋降衰麻羣臣庶僚吉服今者謁陵以叙哀慕<lb/>
若加衰絰近臣期服當復受制進退無當不敢奉詔詔<lb/>
曰亦知不在此麻布耳然人子情思為欲令哀䘮之物<lb/>
在身蓋近情也羣臣自當案舊制期服之義非先帝意<lb/>
也孚等又奏臣聞聖人制作必從時宜故五帝殊樂三<lb/>
王異禮此古今所以不同質文所以迭用也陛下隨時<lb/>
之宜既降心克已俯就權制既除衰麻而行心䘮之禮<lb/>
<pb n="KR2a0016_WYG_015-16a"/>
今復制服義無所依若君服而臣不服雖先帝厚恩亦<lb/>
未之敢安也参量平議宜如前奏臣等敢固以請詔曰<lb/>
患情不能企及耳衣服何在諸君勤勤之至豈茍相違<lb/>
泰始四年皇太后崩有司奏前代故事倚廬中施白縑<lb/>
帳蓐素牀以布巾裹凷草軺輦板輿細犢車皆施縑裏<lb/>
詔不聽但令以布衣車而已其餘居䘮之制一如禮文<lb/>
有司又奏大行皇太后當以四月二十五日安厝故事<lb/>
虞著衰服既虞而除其内外官寮皆就朝晡臨位御除<lb/>
<pb n="KR2a0016_WYG_015-16b"/>
服訖各還所次除衰服詔曰夫三年之䘮天下之逹禮<lb/>
也受終身之愛而無數年之報奈何葬而便即吉情所<lb/>
不忍也有司又奏世有險易道有洿隆所遇之時異誠<lb/>
有由然非忽禮也方今戎馬未散王事至殷更湏聽斷<lb/>
以熙庶績昔周康王始登翼室猶戴冕臨朝降於漢魏<lb/>
既葬除釋諒闇之禮自逺代而廢矣惟陛下割高宗之<lb/>
制從當時之宜敢固以請詔曰覽省奏事益增感剥夫<lb/>
三年之䘮所以盡情致禮葬已便除所不堪也當叙吾<lb/>
<pb n="KR2a0016_WYG_015-17a"/>
哀懷言用斷絶奈何奈何有司又固請詔曰不能篤孝<lb/>
勿以毁傷為憂也誠知衣服末事耳然今思存草土率<lb/>
常以吉奪之乃所以重傷至心非見念也每代禮典質<lb/>
文皆不同此身何為限以近制使逹䘮闕然乎羣臣又<lb/>
固請帝流涕久之乃許文帝崇陽陵先開一日遣侍臣<lb/>
侍梓宫又遣將軍校尉當直尉中監各一人將殿中將<lb/>
軍以下及先帝時左右常給使詣陵宿衛文明皇后<hi>闕</hi>
及武元楊后崩天下將吏發哀三日止<lb/>
<pb n="KR2a0016_WYG_015-17b"/>
泰始元年詔諸將吏二千石以下遭三年䘮聽歸終寧<lb/>
庶人復除傜役<lb/>
太康七年大鴻臚鄭黙母䘮既葬當依舊攝職固陳不<lb/>
起於是始制大臣得終䘮三年然元康中陳凖傅咸之<lb/>
徒猶以權奪不得終禮自兹至今往往以為成比也晉<lb/>
文帝之崩也羊祜謂傅𤣥曰三年之䘮自天子逹漢文<lb/>
除之毁禮傷義今上有曾閔之性實行䘮禮䘮禮實行<lb/>
何為除服若因此守先王之法不亦善乎𤣥曰漢文以<lb/>
<pb n="KR2a0016_WYG_015-18a"/>
末世淺薄不能復行國君之䘮故因而除之數百年一<lb/>
旦復古恐難行也祜曰且使主上遂服猶為善乎𤣥曰<lb/>
若上不除而臣下除此為但有父子無復君臣三綱之<lb/>
道虧矣習鑿齒曰傅𤣥知無君臣之傷敎而不知兼無<lb/>
父子為重豈不蔽哉且漢廢君臣之䘮不降父子之服<lb/>
故四海黎庶莫不盡情於其親三綱之道二服恒用於<lb/>
私室而王者獨盡廢之豈所以孝治天下乎詩云猷之<lb/>
未逺其傅𤣥之謂也<lb/>
<pb n="KR2a0016_WYG_015-18b"/>
泰始十年武元楊皇后崩博士張靖議太子宜依漢文<lb/>
權制割情除服博士陳逵議太子宜令服重尚書僕射<lb/>
盧欽尚書魏舒杜預奏諒闇之制乃因自古是以高宗<lb/>
無服䘮之文唯稱不言而已漢文限三十六日魏氏以<lb/>
既虞為斷皇太子與國為體理宜釋服博士叚暢承述<lb/>
預㫖推引禮傳以成其説既卒哭太子及三夫人以下<lb/>
皆隨御除服自漢文用權禮無復<hi>闕</hi>禁歴代遵用之至<lb/>
晉孝武崩太傅録尚書㑹稽王道子議山陵之後通婚<lb/>
<pb n="KR2a0016_WYG_015-19a"/>
嫁不得作樂以一朞為限宋高祖崩葬畢吏民至于宫<lb/>
掖悉通樂唯殿内禁<lb/>
宋武帝永初元年黃門侍郎凖之議鄭𤣥䘮制二十七<lb/>
月而終學者多云得禮晉初用王肅議祥禫共月遂以<lb/>
為制江左以來唯晉朝施用搢紳之士猶多遵𤣥議宜<lb/>
使朝野一體詔可<lb/>
晉惠帝永康元年愍懷太子薨帝依禮服長子三年羣<lb/>
臣服齊衰朞<lb/>
<pb n="KR2a0016_WYG_015-19b"/>
晋孝武太元三十一年孝武帝崩李太后制三年之制<lb/>
宋武帝永初三年武帝崩蕭太后制三年之服<lb/>
晋惠帝太安元年三月皇太孫尚薨有司奏御服齊衰<lb/>
朞詔通議散騎常侍謝衡以為諸侯之太子誓與未誓<lb/>
尊卑體殊䘮服云為嫡子長殤謂未誓也已誓則不殤<lb/>
也中書令卞粹曰太子始生故已尊重不待命誓若衡<lb/>
議已誓不殤則元服之子當斬衰三年未誓而殤則雖<lb/>
十九當大功九月誓與未誓其為升降也微斬與大功<lb/>
<pb n="KR2a0016_WYG_015-20a"/>
其為輕重也逺而今注云諸侯不降嫡殤重嫌於無以<lb/>
大功為重嫡之服大功為重嫡之服則雖誓無復有三<lb/>
年之理明矣男能奉衛社稷女能奉婦道各以可成之<lb/>
年而有己成之事故可無殤非孩齓之謂也謂殤後者<lb/>
尊之如父猶無所加而止殤服況以天子之尊為無服<lb/>
之殤行成人之制邪凡諸宜重之殤皆士大夫不加服<lb/>
而令至尊獨居其重未之前聞也博士蔡克同粹祕書<lb/>
監摯虞議太子初生舉以成人之禮則殤理除矣太孫<lb/>
<pb n="KR2a0016_WYG_015-20b"/>
亦體君重由位成而服全非以年也天子無服殤之儀<lb/>
絶朞故也於是御史以上皆服齊衰<lb/>
晋康帝建元元年正月朔晦成恭杜皇后周忌有司奏<lb/>
至尊朞年應改服詔曰君親名敎之重也權制出於近<lb/>
代耳於是素服如舊非漢魏之典<lb/>
晋孝武太元元年崇徳太后禇氏崩后於帝為從嫂或<lb/>
疑其服太學博士徐恭議資父事君而敬同又禮傳其<lb/>
夫屬乎父道者妻皆母道也則夫屬君道妻亦后道矣<lb/>
<pb n="KR2a0016_WYG_015-21a"/>
服后宜以資母之義魯譏逆祀以明尊尊今上躬奉康<lb/>
穆哀后及靖后之祀致敬同於所天豈可敬之以君道<lb/>
而服廢於本親謂應服齊衰朞於是帝制朞服<lb/>
晋安帝隆安四年太皇太后李氏崩尚書祠部郎徐廣<lb/>
議太皇太后名位允正體同皇極理制備盡情禮彌申<lb/>
陽秋之義母以子貴既稱夫人禮服從正故成風顯夫<lb/>
人之號昭公服三年之䘮子於父之所生體尊義重且<lb/>
禮祖不厭孫宜遂服無屈而緣情立制若嫌明文不存<lb/>
<pb n="KR2a0016_WYG_015-21b"/>
則疑斯從重謂應同於為祖母後齊衰朞永安皇后無<lb/>
服但一舉哀百官亦一朞詔可<lb/>
宋文帝元嘉十七年七月壬子元皇后崩兼司徒給事<lb/>
中劉温持節監䘮神虎門設凶門柏歴至西上閤皇太<lb/>
子於東宫崇正殿及永福省竝設廬諸皇子未有府第<lb/>
者於西廨設廬<lb/>
元嘉十七年元皇后崩皇太子心䘮三年禮心䘮者有<lb/>
禫無禫禮無成文世或兩行皇太子心䘮畢詔使博議<lb/>
<pb n="KR2a0016_WYG_015-22a"/>
有司奏䘮禮有禫以祥變有漸不宜便除即吉故其聞<lb/>
服以綅縞也心䘮已經十三月大祥十五月禫變除禮<lb/>
畢餘一朞不應復有禫宣下以為永制詔可<lb/>
孝武孝建三年三月有司奏故散騎常侍右光禄大夫<lb/>
開府儀同三司義陽王師王偃䘮逝至尊為服緦三月<lb/>
成服仍即公除至三月竟未詳當除服與不又皇后依<lb/>
朝制服心䘮行䘮三十日公除至祖葬日臨䘮當著何<lb/>
服又舊事皇后心䘮服終除之日更還著未公除時服<lb/>
<pb n="KR2a0016_WYG_015-22b"/>
然後就除未詳今皇后除心制日當依舊更服為但釋<lb/>
心制中所著布素而已勒禮官處正太學博士王膺之<lb/>
議尊卑殊制輕重有級五服雖同降厭則異禮天子止<lb/>
降旁親外舅緦麻本在服例但衰絰不可以臨朝饗故<lb/>
有公除之議雖釋衰襲冕尚有緦月之制愚謂至尊服<lb/>
三月既竟猶宜除釋又議吉凶異容情禮相稱皇后一<lb/>
月之限雖過二功之服已釋哀䘮所極莫深於尸柩親<lb/>
見之重不可以無服案周禮為兄弟既除䘮以及其葬<lb/>
<pb n="KR2a0016_WYG_015-23a"/>
也反服其服輕䘮雖除猶畜衰以臨葬舉輕明重則其<lb/>
理可知也愚謂王右光禄祖葬之日皇后宜反齊衰又<lb/>
議䘮禮即逺變除漸輕情與日殺服隨時改權禮既行<lb/>
服制已變豈容終除之日而更重服乎案晋太始三年<lb/>
武帝以朞除之月欲反重服拜陵頻詔勤勤思申棘心<lb/>
于時朝議譬執亦遂不果愚謂皇后終除之日不宜還<lb/>
著重服直當釋除布素而已太常丞朱膺之議凡云公<lb/>
除非全除之稱今朝臣私服亦有公除猶自窮其本制<lb/>
<pb n="KR2a0016_WYG_015-23b"/>
膺之云晉武拜陵不遂反服此時是權制既除衰麻不<lb/>
可以重制耳與公除不同愚謂皇后除心制日宜如舊<lb/>
反服未公除時服以申創巨之情餘同膺之議國子助<lb/>
敎蘇瑋生議案三日成服即除及皇后行䘮三十日禮<lb/>
無其文若竝謂之公除則可粗相依准凡諸公除之設<lb/>
蓋以王制奪禮葬及祥除皆宜反服未有服之於前不<lb/>
除於後雖有齊斬重制猶為功緦除䘮夫公除蹔奪豈<lb/>
可遂以即吉邪愚謂至尊三月服竟故應依禮除釋皇<lb/>
<pb n="KR2a0016_WYG_015-24a"/>
后臨祖及一周祥除並宜反服齊衰尚書令中軍將軍<lb/>
建平王宏議謂至尊緦制終止舉哀而已不須釋服餘<lb/>
同朱膺之議前祠部郎中周景逺議權事變禮五服俱<lb/>
革緦麻輕制不容獨異謂至尊既已公除至三月竟不<lb/>
復有除釋之義其餘同朱膺之議重加研詳以宏議為<lb/>
允詔可<lb/>
大明二年正月有司奏故右光禄大夫王偃䘮依格皇<lb/>
后服朞心䘮三年應再周來二月晦檢元嘉十九年舊<lb/>
<pb n="KR2a0016_WYG_015-24b"/>
事武康公主出適二十五月心制終盡從禮即吉昔國<lb/>
哀再周孝建二年二月其月末諸公主心制終則應從<lb/>
吉于時猶心禫素衣二十七月乃除二事不同領曹郎<lb/>
朱膺之議詳尋禮文心䘮不應再禫皇代考驗已為定<lb/>
制元嘉季年禍難深酷聖心天至䘮紀過哀是以出適<lb/>
公主還同在室即情變禮非革舊章今皇后二月晦宜<lb/>
依元嘉十九年制釋素即吉以文帝元嘉十五年皇太<lb/>
子妃祖父右光禄大夫殷和䘮變除之禮儀同皇后<lb/>
<pb n="KR2a0016_WYG_015-25a"/>
晋孝武太元十五年淑媛陳氏卒皇太子所生也有司<lb/>
參詳母以子貴贈淑媛為夫人置家令典䘮事太子前<lb/>
衛率徐邈議䘮服傳稱與尊者為體則不服其私親又<lb/>
君父所不服子亦不敢服故王公妾子服其所生母練<lb/>
冠麻衣既葬而除非五服之常則謂之無服從之<lb/>
宋孝武大明五年閏月皇太子妃薨樟木為櫬號曰樟<lb/>
宫載以龍輴造陵於龍山置大匠卿斷草司空告后土<lb/>
謂葬曰山塋祔文元皇后廟之隂室在正堂後壁之外<lb/>
<pb n="KR2a0016_WYG_015-25b"/>
北向御服大功九月設位太極東宫堂殿中監黃門侍<lb/>
郎僕射並從服從服者御服衰乃從服他日則否宫臣<lb/>
服齊衰三月其居宫者處寧假<lb/>
大明五年閏月有司奏依禮皇太后服太子妃小功五<lb/>
月皇后大功九月右丞徐爰參議宫人從服者若二御<lb/>
哭臨應著衰時從服者悉著衰非其日如常儀太子既<lb/>
有妃朞服詔見之日還著公服若至尊非哭臨日幸東<lb/>
宫太子見亦如之宫臣見至尊皆著朱衣<lb/>
<pb n="KR2a0016_WYG_015-26a"/>
大明五年閏月有司奏皇太子妃薨至尊皇后並服大<lb/>
功九月皇太后小功五月未詳二御何當得作鼔吹及<lb/>
樂博士司馬興之議案禮齊衰大功之䘮三月不從政<lb/>
今臨軒拜授則人君之大典今古既異賒促不同愚謂<lb/>
皇太子妃祔廟之後便可臨軒作樂及鼔吹右丞徐爰<lb/>
議皇太子妃雖未山塋臨軒拜官舊不為礙樟棺在殯<lb/>
應縣而不作祔後三御樂宜使學官擬禮上興之又議<lb/>
案禮大功至則辟琴瑟誠無自奏之理但王者體大理<lb/>
<pb n="KR2a0016_WYG_015-26b"/>
絶凡庶故漢文既葬悉皆復吉唯縣而不樂以此表哀<lb/>
今准其輕重侔其降殺則下流大功不容撤樂終服夫<lb/>
金石賔饗之禮簫管警塗之衛實人君之盛典當陽之<lb/>
威飾固亦不可久廢於朝又禮無天王服嫡婦之文直<lb/>
後學推貴嫡之義耳既已制服成䘮虛懸終窆亦足以<lb/>
甄崇冡正標明禮歸矣爰參議皇太子朞服内不合作<lb/>
樂及鼓吹<lb/>
明帝泰始中陳貴妃父金寶卒貴妃制服三十日滿公<lb/>
<pb n="KR2a0016_WYG_015-27a"/>
除晋穆帝時東海國言哀王薨踰年嗣王乃來繼不復<lb/>
追服羣臣皆已反吉國妃亦宜同除詔曰朝廷所以從<lb/>
權制者以王事奪之非為變禮也婦人傳重義大若從<lb/>
權制義將安託於是國妃終三年之制孫盛曰廢三年<lb/>
之禮開偷薄之源漢魏夫之大者也今若以丈夫宜奪<lb/>
以王事婦人可終本服是為吉凶之儀雜陳於宫寢綵<lb/>
素之制乖異於内外無乃情禮俱違哀樂失所乎蕃國<lb/>
寡務宜如聖典可無疑矣<lb/>
<pb n="KR2a0016_WYG_015-27b"/>
宋文帝元嘉四年八月太傅長沙景王神主隨子南兖<lb/>
州刺史義興鎮廣陵備所加殊禮下船及至鎮入行廟<lb/>
大司馬臨川烈武王神主隨子荆州刺史義慶江陵亦<lb/>
如之<lb/>
元嘉二十三年七月白衣領御史中丞何承天奏尚書<lb/>
刺海鹽公主所生母蔣美人䘮海鹽公主先離婚今應<lb/>
成服撰儀注參詳宜下二學禮官博士議公主所服輕<lb/>
重太學博士顧雅議今既咸用士禮便宜同齊衰削杖<lb/>
<pb n="KR2a0016_WYG_015-28a"/>
布帶疎履朞禮畢心䘮三年博士周野王議又云今諸<lb/>
王公主咸用士禮譙王衡陽王為所生太妃皆居重服<lb/>
則公主情禮亦宜家中朞服為允其博士庾邃之顏測<lb/>
殷明王淵之四人同雅議何惔王羅雲二人同野王議<lb/>
如所上臺案今之諸王雖行士禮是施於傍親及自已<lb/>
以下至於為帝王所厭猶一依古典又永初三年九月<lb/>
符脩儀亡廣徳三主以餘尊所厭猶服大功海鹽公主<lb/>
體自宸極當上厭至尊豈得遂服臺據經傳正文并引<lb/>
<pb n="KR2a0016_WYG_015-28b"/>
事例依源責失而博士顧雅周野王等捍不肯怗方稱<lb/>
自有宋以來皇子蕃王皆無厭降同之士禮著於故事<lb/>
緦功之服不廢於末戚顧獨貶於所生是申其所輕奪<lb/>
其所重奪其所重豈縁情之謂臺伏尋聖朝受終於晉<lb/>
凡所施行莫不上稽禮文兼用晋事又太元中晋恭帝<lb/>
時為皇子服其所生陳氏練冠縓縁此則前代施行故<lb/>
事謹依禮文者也又廣徳三公主為所生母符脩儀服<lb/>
大功此先君餘尊之所廢者也元嘉十三年第七皇子<lb/>
<pb n="KR2a0016_WYG_015-29a"/>
不服曹媫妤止於麻衣此厭乎至尊者也博士既不據<lb/>
古又不依今背違施行見事而多作浮辭自衛乃云五<lb/>
帝之時三王之季又言長子去斬衰除禫杖皆是古禮<lb/>
不少今世博士雖復引此諸條無救於失又詰臺云蕃<lb/>
國得遂其私情此義出何經記臣案南譙衡陽太妃並<lb/>
受朝命為國小君是以二王得遂其服豈可為美人比<lb/>
例尋蕃王得遂者聖朝之所許也皇子公主不得申者<lb/>
由有厭而然也臺登重更責失制不得過十日而復不<lb/>
<pb n="KR2a0016_WYG_015-29b"/>
詶答既被催攝二三日甫輸怗辭雖理屈事窮猶聞義<lb/>
恥服臣聞䘮紀有制禮之大經降殺攸宜家國舊典古<lb/>
之諸侯衆子猶以尊厭況在王室而欲同之士庶此之<lb/>
僻謬不俟言而顯太常統寺曾不研却所謂同乎失者<lb/>
亦未得之宜加裁正𢎞明國典謹案太學博士顧雅國<lb/>
子助敎周野王博士王羅雲顔測殷明何惔王淵之前<lb/>
博士遷員外散騎侍郎庾邃之等咸䝉抽飾備位前疑<lb/>
既不謹守舊文又不審據前准遂上背經典下違故事<lb/>
<pb n="KR2a0016_WYG_015-30a"/>
率意妄作自造禮章太常臣敬叔位居宗伯問禮所司<lb/>
騰述往反了無研却混同兹失亦宜及咎請以見事並<lb/>
免今所居官解野王領國子助敎雅野王初立議乖舛<lb/>
中執捍愆失未違十日之限雖起一事合成三愆羅雲<lb/>
掌押捍失三人加禁固五年詔叔敬白衣領職餘如奏<lb/>
元嘉二十九年南平王鑠所生母吳淑儀薨依禮無服<lb/>
麻衣練冠既葬而除有司奏古者與尊者為體不得服<lb/>
其私親而比世諸侯咸用士禮五服之内悉皆成服於<lb/>
<pb n="KR2a0016_WYG_015-30b"/>
其所生反不得遂於是皇子皆申母服<lb/>
孝武帝孝建元年六月己巳有司奏故第十六皇弟休<lb/>
倩薨夭年始及殤追贈諡東平沖王服制未有成准輒<lb/>
下禮官詳議太學博士陸澄議案禮有成人道則不為<lb/>
殤今既追胙土宇逺崇封秩圭黻備典成孰大焉典文<lb/>
式昭殤名去矣夫典文垂式元服表身猶以免孺子之<lb/>
制全丈夫之義安有名頒爵首而可服以殤禮有司尋<lb/>
澄議無明證却使秉正更上澄重議竊謂贈之為義所<lb/>
<pb n="KR2a0016_WYG_015-31a"/>
以追加名器故贈公者便成公贈卿者便成卿贈之以<lb/>
王得不為王乎然則有在生而封或既没而爵俱受帝<lb/>
命不為吉凶殊典同備文物豈以存亡異數今璽筞咸<lb/>
秩是成人之禮羣后臨哀非下殤之制若䘮用成人親<lb/>
以殤服末學含疑未之或辨敢求詳衷如所稱左丞臣<lb/>
羊希參議尋澄議既無畫然前例不合准據案禮子不<lb/>
殤父臣不殤君君父至尊臣子恩重不得以㓜年而降<lb/>
又曰尊同則服其親服推此文㫖旁親自宜服殤所以<lb/>
<pb n="KR2a0016_WYG_015-31b"/>
殤者唯施臣子而已詔可<lb/>
孝建元年六月湘東國刺稱國大妃以去三十年閏六<lb/>
月二十八日薨未詳周忌當在六月為取七月勒禮官<lb/>
議正博士丘邁之議案吳商議閏月亡者應以本正之<lb/>
月為忌謂正閏論雖各有所執商議為允宜以今六月<lb/>
為忌左僕射建平王宏謂邁之議不可准據案晋世及<lb/>
皇代以来閏月亡者以閏之後月祥宜以來七月為祥<lb/>
忌及大明元年二月有司又奏太常鄱陽哀王去年閏<lb/>
<pb n="KR2a0016_WYG_015-32a"/>
三月十八日薨今為何月末祥除下禮官議正博士傅<lb/>
休議尋三禮䘮遇閏月數者數閏歳數者没閏閏在朞<lb/>
内故也鄱陽哀王去年閏三月薨月次節物則定是四<lb/>
月之分應以今年四月末為祥晋元明二帝並以閏二<lb/>
月崩以閏後月祥先代成准則是今比太常丞庾蔚之<lb/>
議禮正月存親故有忌日之感四時既已變人情亦已<lb/>
衰故有二祥之殺是則祥忌皆以同月為議而閏亡者<lb/>
明年必無其月不可以無其月而不祥忌故必宜用閏<lb/>
<pb n="KR2a0016_WYG_015-32b"/>
所附之月閏月附正公羊明議故班固以閏九月為後<lb/>
九月月名既不殊天時亦不異若用閏之後月則春夏<lb/>
永革節候亦舛設有人以閏臘月亡者若用閏後月為<lb/>
祥忌則祥忌應在後年正月祥渉三載既失周朞之議<lb/>
冬亡而春忌又乖致感之本譬人年末三十日亡明年<lb/>
末月小若以去年二十九日親尚存則應用後年正朝<lb/>
為忌此必不然則閏亡可知也通闗並同蔚之議三月<lb/>
末祥<lb/>
<pb n="KR2a0016_WYG_015-33a"/>
大明五年七月有司奏故永陽縣開國侯劉叔子夭䘮<lb/>
年始四歳傍親服制有疑太學博士虞龢領軍長史周<lb/>
景逺司馬朱膺之前太常丞庾蔚之等議並云宜同成<lb/>
人之服東平沖王服殤實由追贈異於已受茅土博士<lb/>
司馬興之議應同東平殤服左丞荀萬秋等參議南面<lb/>
君國繼體承家雖則佩觽未闗成人得君父名也不容<lb/>
服殤故云臣不殤君子不殤父推此則知傍親故依殤<lb/>
制東平沖王已經前議若升仕朝列則為大成故鄱陽<lb/>
<pb n="KR2a0016_WYG_015-33b"/>
哀王追贈太常親戚不降愚謂下殤以上身居封爵宜<lb/>
同成人年在無服之殤以登官為斷今永陽國臣自應<lb/>
全服至於傍親宜從殤禮詔景逺議為允<lb/>
後廢帝元徽二年七月有司奏第七皇弟訓養母鄭修<lb/>
容䘮未詳服制下禮官正議太學博士周山文議案庶<lb/>
母慈已者小功五月鄭𤣥云其使養之命不為母子亦<lb/>
服庶母慈已之服愚謂第七皇弟宜從小功之制參議<lb/>
並同漢魏廢帝䘮親三年之制而魏世或為舊君服三<lb/>
<pb n="KR2a0016_WYG_015-34a"/>
年者至晉泰始四年尚書何禎奏故辟舉綱紀吏不計<lb/>
違適皆反服舊君齊衰三月於是詔書下其奏所適無<lb/>
貴賤悉同依古典<lb/>
魏武以正月崩魏文以其年七月設伎樂百戲是魏不<lb/>
以䘮廢樂也晉武帝以來國有大䘮未除正㑹亦廢樂<lb/>
大安元年太子䘮未除正㑹亦廢樂穆帝永和中為中<lb/>
原山陵未脩復頻年㑹輒廢樂是時太后臨朝后父禇<lb/>
裒薨元㑹又廢樂<lb/>
<pb n="KR2a0016_WYG_015-34b"/>
宋世孝武太元六年為皇后王氏䘮亦廢樂宋大䘮則<lb/>
廢樂<lb/>
漢獻帝建安末魏武帝作終令曰古之葬者必在瘠薄<lb/>
之地其規西原上為壽陵因高為基不封不樹周禮冢<lb/>
人掌公墓之地凡諸侯居左右以前卿大夫居後漢制<lb/>
亦謂之陪陵其公卿大臣列將有功者宜陪壽陵其廣<lb/>
為兆域使足相容魏武以送終制衣服四篋題識其上<lb/>
春秋冬夏日有不諱隨時以歛金珥珠玉銅鐡之物一<lb/>
<pb n="KR2a0016_WYG_015-35a"/>
不得送文帝遵奉無所增加及受禪刻金璽追加尊號<lb/>
不敢開埏乃為石室藏璽埏首示陵中無金銀諸物也<lb/>
漢禮明器甚多自是皆省矣<lb/>
文帝黄初三年又自作終制禮國君即位為椑存不忘<lb/>
亡也壽陵因山為體無封無樹無立寢殿造園邑通神<lb/>
道夫葬者藏也欲人之不能見也禮不墓祭欲存亡之<lb/>
不黷也皇后及貴人以下不隨王之國者有終没皆葬<lb/>
澗西前又已表其處矣此詔藏之宗廟副在尚書祕書<lb/>
<pb n="KR2a0016_WYG_015-35b"/>
三府明帝亦遵奉之明帝性雖崇奢然未遽營陵墓也<lb/>
晋宣帝豫自於首陽山為土藏不墳不樹作顧命終制<lb/>
斂以時服不設明器文景皆謹奉成命無所加焉<lb/>
景帝崩䘮事制度又依宣帝故事武帝泰始四年文明<lb/>
王皇后崩將合葬開崇陽陵使太尉司馬望奉祭進皇<lb/>
帝密璽綬於便房神坐魏氏金璽此又儉矣<lb/>
泰始二年詔曰昔舜葬蒼梧農不易畝禹葬㑹稽市不<lb/>
改肆上惟祖考清簡之㫖外欲移陵十里内居人一切<lb/>
<pb n="KR2a0016_WYG_015-36a"/>
停之江左元明崇儉且百度草創山陵奉終省約備矣<lb/>
成帝咸康七年杜后崩詔外官五日一入臨内官旦一<lb/>
入而已過葬虞祭禮畢止有司奏大行皇后陵所作凶<lb/>
門柏歴門號顯陽端門詔曰門如何處凶門柏歴大為<lb/>
煩費停之案蔡謨説以二瓦器盛死者之祭繫於木表<lb/>
以葦席置於庭中近南名為重今之凶門是其象也禮<lb/>
既虞而作主今未葬未有主故以重當之禮稱為主道<lb/>
此其義也范堅又曰凶門非古古有懸重形似凶門後<lb/>
<pb n="KR2a0016_WYG_015-36b"/>
人出之門外以表䘮俗遂行之薄帳即古弔幕之類也<lb/>
是時又詔曰重壤之下豈宜崇飾無用陵中唯潔掃而<lb/>
已有司又奏依舊選公卿以下六品子弟六十人為挽<lb/>
郎詔又停之<lb/>
孝武帝太元四年九月皇后王氏崩詔曰終事唯從儉<lb/>
速又詔逺近不得遣山陵使有司奏選挽郎二十四人<lb/>
詔停<lb/>
宋文帝元嘉十七年元皇后崩詔亦停選挽郎漢儀五<lb/>
<pb n="KR2a0016_WYG_015-37a"/>
供畢則上陵歳嵗以為常魏則無定禮齊王在位九載<lb/>
始一謁高平陵而曹爽誅其後遂廢終魏世<lb/>
晋宣帝遺詔子弟羣官皆不得謁陵於是景文遵㫖至<lb/>
武帝猶再謁崇陽陵一謁峻平陵然遂不敢謁高原陵<lb/>
至惠帝復止也逮江左初元帝崩後諸公始有謁陵辭<lb/>
陵之事蓋由眷同友執率情而舉非洛京之舊也成帝<lb/>
時中宫亦年年拜陵議者以為非禮於是遂止以為永<lb/>
制至穆帝時禇太后臨朝又拜陵帝㓜故也至孝武崩<lb/>
<pb n="KR2a0016_WYG_015-37b"/>
驃騎將軍司馬道子命曰今雖權制釋服至於朔望諸<lb/>
節自應展情陵所以一周為斷於是至陵變服單衣[巾*夾]<lb/>
煩瀆無凖非禮意也至安帝元興元年尚書左僕射桓<lb/>
謙奏曰百僚拜陵起於中興非晉舊典積習生常遂為<lb/>
近法尋武皇帝詔乃不使人主諸王拜陵豈唯百僚謂<lb/>
宜遵奉於是施行及義熙初又復江左之舊<lb/>
宋明帝又斷羣臣初拜謁陵而辭如故自元嘉以來每<lb/>
歳正月輿駕必謁初寧陵復漢儀也世祖太宗亦每歳<lb/>
<pb n="KR2a0016_WYG_015-38a"/>
拜初寧長寧陵<lb/>
漢以後天下送死奢靡多作石室石獸碑銘等物建安<lb/>
十年魏武帝以天下雕弊下令不得厚葬又禁立碑魏<lb/>
高貴鄉公甘露二年大將軍參軍太原王倫卒倫兄俊<lb/>
作表德論以述倫遺美云祗畏王典不得為銘乃撰録<lb/>
行事就刋於墓之陰云爾此則碑禁尚嚴也此後復弛<lb/>
替<lb/>
晉武帝咸寧四年又詔曰此石獸碑表既私襃美興長<lb/>
<pb n="KR2a0016_WYG_015-38b"/>
虛偽傷財害人莫大於此一禁斷之其犯者雖㑹赦令<lb/>
皆當毁壞至元帝大興元年有司奏故驃騎府主簿故<lb/>
恩營葬舊君顧榮求立碑詔特聽立自是後禁又漸頽<lb/>
大臣長吏人皆私立義熙中尚書祠部郎中裴松之又<lb/>
議禁斷於是至今<lb/>
順帝昇明三年四月壬辰御臨軒遣使奉璽綬禪位於<lb/>
齊王懸而不樂<lb/>
宋明帝泰始二年九月有司奏皇太子所生陳貴妃禮<lb/>
<pb n="KR2a0016_WYG_015-39a"/>
秩既同儲宫未詳宫臣及朝臣並有敬否妃主在内相<lb/>
見又應何儀博士王慶緒議百僚内外禮敬貴妃應與<lb/>
皇太子同其東朝臣隸理歸臣節太常丞虞愿等同慶<lb/>
緒尚書令建安王休仁議稱禮云妾既不得體君班秩<lb/>
視子為序母以子貴經著明文内外致敬貴妃誠如慶<lb/>
緒議天子姬嬪不容通音介於外雖義可致䖍不應有<lb/>
牋表參詳休仁議為允詔可<lb/>
泰豫元年後廢帝即位崇所生陳貴妃為皇太妃有司<lb/>
<pb n="KR2a0016_WYG_015-39b"/>
奏皇太妃位亞尊極未詳國親舉哀格當一同皇太后<lb/>
為有降異又於本親朞以下當猶服與不前曹郎王燮<lb/>
之議案䘮服傳妾服君之黨得與女君同如此皇太妃<lb/>
服宗與太后無異但太后既以尊降無服太妃儀不應<lb/>
殊故悉不服也計本情舉哀其禮不異又禮諸侯絶朞<lb/>
皇太后雖云不居尊極不容輕於諸侯謂本親朞以下<lb/>
一無所服有慘自宜舉哀親疎二儀凖之太后兼太常<lb/>
丞司馬燮之議禮妾服君之庻子及女君之黨皆謂大<lb/>
<pb n="KR2a0016_WYG_015-40a"/>
夫士耳妾名雖總而班有貴賤三夫人九嬪位視公卿<lb/>
大夫猶有貴妾而况天子諸侯之妾為他妾之子無服<lb/>
既不服他妾之子豈容服君及女君餘親況皇太后妃<lb/>
貴亞相極禮絶羣后崇輝盛典有踰東儲尚不服朞太<lb/>
妃豈應有異若本親有慘舉哀之儀宜仰則太后參議<lb/>
以燮之議為允太妃於國親無服故宜縁情為諸王公<lb/>
主於至尊是朞服者反其太妃王妃三夫人九嬪各舉<lb/>
哀<lb/>
<pb n="KR2a0016_WYG_015-40b"/>
宋孝武帝孝建三年八月戊子有司奏雲杜國解稱國<lb/>
子檀和之所生親王求除太夫人檢無國子除太夫人<lb/>
先例法又無科下禮官議正太學博士孫豁之議春秋<lb/>
母以子貴王雖為妾是和之所生案五等之例鄭伯許<lb/>
男同號夫人國子體例王合如國所生太常丞庾蔚之<lb/>
議母以子貴雖春秋明義古今異制因革不同自頃代<lb/>
以來所生䝉榮唯有諸王既是王者之嬪御故宜見尊<lb/>
於蕃國若功高勲重列為公侯亦有拜太夫人之禮凡<lb/>
<pb n="KR2a0016_WYG_015-41a"/>
此皆朝恩曲降非國之所求子男妾母未有前比祠部<lb/>
郎中朱膺之議以為子不得爵父母而春秋有母以子<lb/>
貴當謂傳國君母本先公嬪媵所因藉有由故也始封<lb/>
之身所不得同若殊績重勲恩所特賜時或有之不由<lb/>
司存所議參議以蔚之為允詔可<lb/>
大明二年六月有司奏凡侯伯子男世子䘮無嗣求進<lb/>
次息為世子檢無其例下禮官議正博士孫武議案晉<lb/>
濟北侯荀朂長子連卒以次子輯拜世子先代成凖宜<lb/>
<pb n="KR2a0016_WYG_015-41b"/>
為今例博士傅郁議禮記微子立衍商禮斯行仲子舎<lb/>
孫姬典攸貶歴代遵循靡替于舊今胙土之君在而世<lb/>
子卒厥嗣未育非孫之謂愚以為次子有子自宜紹為<lb/>
世孫若其未也無容逺搜輕屬承綱繼體傳之有由父<lb/>
在立子允稱情典曹郎諸葛雅之議案春秋傳云世子<lb/>
死有母弟則立弟無則立長年均則賢義均則卜古之制<lb/>
也今長子早卒無嗣進立次息以為世子取諸左氏理<lb/>
義無違又孫武所據晉濟北侯荀朂長子卒立次子亦<lb/>
<pb n="KR2a0016_WYG_015-42a"/>
近代成例依文採比竊所允安謂宜開許以為永制參<lb/>
議為允詔可<lb/>
大明十二年十一月有司奏興平國解稱國子袁愍孫<lb/>
母王氏應除太夫人檢無國母除太夫人例下禮官議<lb/>
正太學博士司馬興之議案禮下國卿大夫之妻皆命<lb/>
天子以斯而推則子男之母不容獨異博士程彦議以<lb/>
為五等雖差而承家事等公侯之母崇號得從子男於<lb/>
親尊秩宜顯故春秋之義母以子貴固知從子尊與國<lb/>
<pb n="KR2a0016_WYG_015-42b"/>
均也彦參議以興之議為允除王氏為興平縣開國子<lb/>
太夫人詔可<lb/>
大明四年九月有司奏陳留國王曹䖍季長兄䖍嗣早<lb/>
卒季襲封之後生子銑以繼䖍嗣今依例應拜世子未<lb/>
詳應以銑為世子為應立次子錯太學博士王溫之江<lb/>
長議並為應以銑為正嗣太常陸澄議立錯右丞徐爰<lb/>
議謂禮後太宗以其不可乏祀諸侯世及春秋成義䖍<lb/>
嗣承家傳爵身為國王雖薨没無子猶列昭穆立後之<lb/>
<pb n="KR2a0016_WYG_015-43a"/>
日便應即纂國統于時既無承繼䖍季以次襲紹䖍嗣<lb/>
既列廟饗故自與出數而遷豈容蒸嘗無闕橫取他子<lb/>
為嗣為人𦙍嗣又應恭祀先父案禮文公子不得禰諸<lb/>
侯䖍嗣無縁降廟既寢銑本長息宜還為䖍季世子詔<lb/>
如爰議<lb/>
宋文帝元嘉十三年七月有司奏御史中丞劉式之議<lb/>
每至出行未知制與何官分道應有舊科法唯稱中丞<lb/>
專道傳詔荷信詔喚衆官應詔者行得制令無分别他<lb/>
<pb n="KR2a0016_WYG_015-43b"/>
官之文既無盡然定則凖承有疑謂皇太子正議東儲<lb/>
不宜與衆同例中丞應與分道揚州刺史丹陽尹建康<lb/>
令並是京輦土地之主或檢校非違或赴救水火事應<lb/>
神速不宜稽駐亦合分道又尋六門則為行馬之内且<lb/>
禁衛非違並由二衛及領軍未詳京尹建康令門内之<lb/>
徒及公事亦得與中丞分道與有其准參舊儀告報參<lb/>
詳所宜分道聽如臺所上其六門内既非州郡縣部界<lb/>
則不合依門外其尚書令二僕射所應分道亦悉與中<lb/>
<pb n="KR2a0016_WYG_015-44a"/>
丞同<lb/>
孝武帝大明六年五月詔立凌室藏氷有司奏季冬之<lb/>
月氷壯之時凌室長率山虞及輿隸取氷於深山窮谷<lb/>
涸隂沍寒之處以納于凌陰務令周密無泄其氣先以<lb/>
黑牡秬黍祭司寒於凌室之北仲春之月春分之日以<lb/>
黑羔秬黍祭司寒啟氷室先薦寢廟二廟夏祠用鑑盛<lb/>
氷室一鑑以禦溫氣蠅蚋三御殿及太官膳羞並以鑑<lb/>
供氷自春分立秋有臣妾䘮詔贈祕器自立夏至立秋<lb/>
<pb n="KR2a0016_WYG_015-44b"/>
不限稱數以周䘮事繕制夷盤隨氷借給凌室在樂游<lb/>
苑内置長一人保舉吏二人三公黃閤前史無其義史<lb/>
臣按禮記士韠與天子同公侯大夫則異鄭𤣥注士賤<lb/>
與君同不嫌也夫朱門洞啓當陽之正色也三公之與<lb/>
天子禮秩相亞故黃其閤以示謙不敢斥天子蓋是漢<lb/>
來制也張超與陳公箋拜黃閤將有日月是也<lb/>
史臣按今朝士詣三公尚書丞郎詣令僕射尚書竝門<lb/>
外下車復度門閫乃納屐漢世朝臣見三公竝拜丞郎<lb/>
<pb n="KR2a0016_WYG_015-45a"/>
見八座皆持板揖事在漢儀及漢舊儀然則竝有敬也<lb/>
陳蕃為光禄勲范滂為主事以公儀詣蕃皆執板入閤<lb/>
至坐蕃不奪滂板滂投板振衣而去郭泰責蕃曰以階<lb/>
級言之滂宜有敬以類數推之至閤宜省然後敬止在<lb/>
門其來久矣<lb/>
　<lb/>
　<lb/>
　<lb/>
<pb n="KR2a0016_WYG_015-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十五<lb/>
<pb n="KR2a0016_WYG_015-46a"/>
　宋書卷十五考證<lb/>
禮志二司徒長史王申○王汲古閣本誤壬又王申一<lb/>
　本作王申後一條同<lb/>
皇太子夜開諸門墨令銀字<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>傳令信○一本無信字<lb/>
伏讀明詔感以悲懷輒思仲尼所以抑宰我上問聖思<lb/>
　所以不能己巳甚深甚篤○<hi>臣承蒼</hi>按上字當作之<lb/>
　字之問二字屬上句聖思二字屬下句<lb/>
文明皇后<hi>闕</hi>及武元楊后○尋繹文義此不應有闕字<lb/>
<pb n="KR2a0016_WYG_015-46b"/>
進皇帝宻璽綬於便房神坐○密當作蜜<lb/>
三公黃閤前史無其義○此當另為一條諸本皆與上<lb/>
　相連<lb/>
　<lb/>
　<lb/>
　<lb/>
　<lb/>
　宋書卷十五考證<lb/>
</p>
<p>
</p>
  </div>
<div>
<head>宋書卷十六</head> <lb/>
    <p>
<pb n="KR2a0016_WYG_016-1a"/>
欽定四庫全書<lb/>
　宋書卷十六<lb/>
　　　梁　　　　沈　　　　約　　　　撰<lb/>
　志第六<lb/>
　　禮三<lb/>
國之大事在祀與戎自書契經典咸崇其義而聖人之<lb/>
德莫大於嚴父者也故司馬遷著封禪書班固備郊祀<lb/>
志上紀皇王正祀下錄郡國百神司馬彪又著祭祀志<lb/>
<pb n="KR2a0016_WYG_016-1b"/>
以續終漢中興以後其舊制誕章粲然𢎞備自兹以降<lb/>
又有異同故復撰次云爾<lb/>
漢獻帝延康元年十一月己丑詔公卿告祠高廟遣兼<lb/>
御史大夫張音奉皇帝璽綬䇿書禪帝位于魏是時魏<lb/>
文帝繼王位南巡在潁隂有司乃為壇於潁陰之繁陽<lb/>
故城庚午登壇魏相國華歆跪受璽紱以進於王既受<lb/>
畢降壇視燎成祀而返未有祖配之事魏文帝黃初二<lb/>
年正月郊祀天地明堂是時魏都洛京而神祗兆域明<lb/>
<pb n="KR2a0016_WYG_016-2a"/>
堂靈臺皆因漢舊事四年七月帝將東巡以大軍當出<lb/>
使太常以一特牛告祠南郊自後以為常及文帝崩太<lb/>
尉鍾繇告諡南郊皆是有事於郊也<lb/>
明帝太和元年正月丁未郊祀武皇帝以配天宗祀文<lb/>
皇帝於明堂以配上帝是時二漢郊禋之制具存魏所<lb/>
損益可知也<lb/>
四年八月帝東巡過繁昌使執金吾臧霸行太尉事以<lb/>
特牛祠受禪壇後漢紀章帝詔髙邑祠即位壇此雖前<lb/>
<pb n="KR2a0016_WYG_016-2b"/>
代已行之事然為壇以祀天而壇非神也今無事於上<lb/>
帝而致祀於虛壇未詳所據也<lb/>
景初元年十月乙卯始營洛陽南委粟山為圓丘詔曰<lb/>
蓋帝王受命莫不恭承天地以彰神明尊祀世統以昭<lb/>
功徳故先代之典既著則禘郊祖宗之制偹也昔漢氏<lb/>
之初承秦滅學之後採摭殘缺以備郊祀自甘泉后土<lb/>
雍宫五畤神祗兆位多不經見並以興廢無常一彼一<lb/>
此四百餘年廢無禘禮古代之所更立者遂有闕焉曹<lb/>
<pb n="KR2a0016_WYG_016-3a"/>
氏世系出自有虞氏今祀圓丘以始祖帝舜配號圓丘<lb/>
曰皇皇帝天方丘所祭曰皇皇后地以舜妃伊氏配天<lb/>
郊所祭曰皇天之神以太祖武皇帝配地郊所祭曰皇<lb/>
地之祗以武宣皇后配宗祀皇考高祖文皇帝於明堂<lb/>
以配上帝十二月壬子冬至始祀皇皇帝天于圓丘以<lb/>
始祖有虞帝舜配自正始以後終魏世不復郊祀<lb/>
孫權初稱尊號於武昌祭南郊告天文曰皇帝臣孫權<lb/>
敢用𤣥牡昭告皇皇后帝漢饗國二十有四世歴年四<lb/>
<pb n="KR2a0016_WYG_016-3b"/>
百三十行氣數終禄胙運盡普天㢮絶率土分崩孽臣<lb/>
曹丕遂奪神器丕子叡繼世作慝竊名亂制權生於東<lb/>
郊遭値期運承乾秉戎志在拯世奉辭行罰舉足為民<lb/>
羣臣將相州郡百城執事之人咸以為天意已去於漢<lb/>
漢氏已終於天皇帝位虛郊祀無主休徴嘉瑞前後雜<lb/>
沓厯數在躬不得不受權畏天命敢不敬從謹擇元日<lb/>
登壇柴燎即皇帝位唯爾有神饗之左右有吳永綏天<lb/>
極其後自以居非中土不復脩設中年羣臣奏議宜脩<lb/>
<pb n="KR2a0016_WYG_016-4a"/>
郊祀權曰郊祀當於中土今非其所重奏曰普天之下<lb/>
莫非王土王者以天下為家昔周文武郊於酆鎬非必<lb/>
中土權曰武王伐紂即阼於鎬京而郊其所也文王未<lb/>
為天子立郊於酆見何經典復奏曰伏見漢書郊祀志<lb/>
匡衡奏徙甘泉河東郊於長安言文王郊於酆權曰文<lb/>
王徳性謙讓處諸侯之位明未郊也經傳無明文由匡<lb/>
衡俗儒意説非典籍正義不可用也虞喜志林曰吳主<lb/>
糾駮郊祀追貶匡衡凡在見者莫不慨然稱善也何承<lb/>
<pb n="KR2a0016_WYG_016-4b"/>
天曰案權建號繼天而郊享有闕固非也末年雖一南<lb/>
郊而遂無北郊之禮環氏吳紀權思崇嚴父配天之義<lb/>
追上父堅尊號為吳始祖如此説則權末年所郊堅配<lb/>
天也權卒後三嗣主終吳世不郊祀則權不享配帝之<lb/>
禮矣<lb/>
蜀漢章武元年即皇帝位設壇建安二十六年夏四月<lb/>
丙午皇帝臣備敢用𤣥牡昭告皇天上帝后土神祗漢<lb/>
有天下厯數無疆曩者王莽簒盗光武皇帝震怒致誅<lb/>
<pb n="KR2a0016_WYG_016-5a"/>
社稷復享今曹操阻兵安忍子丕載其凶逆竊居神器<lb/>
羣臣將士以為社稷墮廢備宜脩之嗣武二祖龔行天<lb/>
罰備惟否徳懼忝帝位詢于庶民外及蠻夷君長僉曰<lb/>
天命不可以不答祖業不可以久替四海不可以無主<lb/>
率土式望在備一人備畏天之威又懼漢邦將湮于地<lb/>
謹擇元日與百寮登壇受皇帝璽綬脩燔瘞告類于大<lb/>
神惟大神尚饗祚于漢家永綏四海<lb/>
章武二年十月詔丞相諸葛亮營南北郊于成都<lb/>
<pb n="KR2a0016_WYG_016-5b"/>
魏元帝咸熙二年十二月甲子使持節侍中太保鄭冲<lb/>
兼太尉司隸校尉李憙奉皇帝璽綬䇿書禪帝位于晉<lb/>
丙寅晉設壇場于南郊柴燎告類未有祖配其文曰皇<lb/>
帝臣炎敢用𤣥牡明告于皇皇后帝魏帝稽協皇運紹<lb/>
天明命以命炎曰昔者唐堯禪位虞舜虞舜又以禪禹<lb/>
邁徳垂訓多歴年載暨漢徳既衰太祖武皇帝撥亂濟<lb/>
民扶翼劉氏又用受禪於漢粤在魏室仍世多故幾於<lb/>
顚墜實頼有晉匡拯之徳用獲保厥肆祀𢎞濟于艱難<lb/>
<pb n="KR2a0016_WYG_016-6a"/>
此則晉之有大造于魏也誕惟四方之民罔不祗順開<lb/>
國建侯宣禮明刑廓清梁㟭苞懷揚越函夏興仁八紘<lb/>
同軌遐邇馳義祥瑞屢臻天人協應無思不服肆予憲<lb/>
章三后用集大命于兹炎惟徳不嗣辭不獲命於是羣<lb/>
公卿士百辟庶僚黎獻陪隸暨于百蠻君長僉曰皇天<lb/>
鑒下求民之瘼既有成命固非克讓所得距違天序不<lb/>
可以無統人神不可以曠主炎䖍奉皇運畏天之威敢<lb/>
不欽承休命敬簡元辰升壇受禪告類上帝以永答民<lb/>
<pb n="KR2a0016_WYG_016-6b"/>
望敷佑萬國惟明徳是饗<lb/>
泰始二年正月詔曰有司前奏郊祀權用魏禮朕不慮<lb/>
改作之難今便為永制衆議紛互遂不時定不得以時<lb/>
供饗神祀配以祖考日夕歎企貶食忘安其便郊祀時<lb/>
羣臣又議五帝即天也五氣時異故殊其號雖名有五<lb/>
其實一神明堂南郊宜除五帝之坐五郊改五精之號<lb/>
皆同稱昊天上帝各設一坐而已北郊又除先后配祀<lb/>
帝悉從之二月丁丑郊祀宣皇帝以配天宗祀文皇帝<lb/>
<pb n="KR2a0016_WYG_016-7a"/>
於明堂以配上帝是年十一月有司又議奏古者丘郊<lb/>
不異宜并圓丘方澤於南北郊更脩治壇兆其二至之<lb/>
祀合於二郊帝又從之一如宣帝所用王肅議也是月<lb/>
庚寅冬至帝親祠圓丘於南郊自是後圓丘方澤不别<lb/>
立至今矣太康十年十月乃更詔曰孝經郊祀后稷以<lb/>
配天宗祀文王於明堂以配上帝而周官云祀天旅上<lb/>
帝又曰祀地旅四望四望非地則明堂上帝不得謂天<lb/>
也往者衆議除明堂五帝位考之禮文正經不通且詩<lb/>
<pb n="KR2a0016_WYG_016-7b"/>
叙曰文武之功起於后稷故推以配天焉宣帝以神武<lb/>
剏業既已配天復以先帝配天於義亦不安其復明堂<lb/>
及南郊五帝位晉武帝太康三年正月帝親郊祀皇太<lb/>
子皇弟皇子悉侍祠非前典也<lb/>
愍帝都長安未及立郊廟而敗<lb/>
元帝中興江南太興元年始更立郊兆其制度皆太常<lb/>
賀循依據漢晉之舊也三月辛卯帝親郊祀饗配之禮<lb/>
一依武帝始郊故事初尚書令刁協國子祭酒杜夷議<lb/>
<pb n="KR2a0016_WYG_016-8a"/>
宜須旋都洛邑乃脩之司徒荀組據漢獻帝居許即便<lb/>
立郊自宜於此脩奉驃騎王導僕射荀崧太常華恒中<lb/>
書侍郎庾亮皆同組議事遂施行按元帝紹命中興依<lb/>
漢氏故事宜享明堂宗祀之禮江左不立明堂故闕焉<lb/>
明帝太寧三年七月始詔立北郊未及建而帝崩故成<lb/>
帝咸和八年正月追述前㫖於覆舟山南立之是月辛<lb/>
未祀北郊始以宣穆張皇后配地魏氏故事非晉舊也<lb/>
康帝建元元年正月將北郊有疑議太常顧和表曰太<lb/>
<pb n="KR2a0016_WYG_016-8b"/>
始中合二至之祀於二郊北郊之月古無明文或以夏<lb/>
至或同用陽復漢光武正月辛未始建北郊此則與南<lb/>
郊同月及中興草剏百度從簡合北郊於一丘憲章未<lb/>
備權用斯禮蓋時宜也至咸和中議别立北郊同用正<lb/>
月魏承後漢正月祭天以地配而稱周禮三王之郊一<lb/>
用夏正於是從和議是月辛未南郊辛巳北郊帝皆親<lb/>
奉<lb/>
安帝元興三年三月宋高祖討桓𤣥走之己卯告義功<lb/>
<pb n="KR2a0016_WYG_016-9a"/>
于南郊是年帝䝉塵江陵未返其明年應郊朝議以為<lb/>
依周禮宗伯攝職三公行事尚書左丞王納之獨曰既<lb/>
殯郊祀自是天子當陽有君存焉禀命而行何所辨也<lb/>
齊之興否豈如今日之比乎議者又云今宜郊故是承<lb/>
制所得命三公行事又郊天極尊唯一而已故非天子<lb/>
不祀也庶人以上莫不烝嘗嫡子居外庶子執事禮文<lb/>
炳然未有不親受命而可祭天者又武皇受禪用二月<lb/>
郊元帝中興以三月郊今郊時未過日望輿駕無為欲<lb/>
<pb n="KR2a0016_WYG_016-9b"/>
速而無據使皇輿旋反更不得親奉遂從納之議<lb/>
晉恭帝元熈二年五月遣使奉䇿禪帝位于宋永初元<lb/>
年六月丁卯設壇南郊受皇帝璽紱柴燎告類䇿曰皇<lb/>
帝臣諱敢用𤣥牡昭告皇皇后帝晉帝以卜世告終厯<lb/>
數有歸欽若景運以命于諱夫樹君司民天下為公徳<lb/>
充帝王樂推攸集越俶唐虞降暨漢魏靡不以上哲格<lb/>
文祖元勲陟帝位故能大拯黔黎垂訓無窮晋自東遷<lb/>
四維弗樹宰輔焉依為日已久難棘隆安禍成元興遂<lb/>
<pb n="KR2a0016_WYG_016-10a"/>
至帝王遷播宗祀湮滅諱雖地非齊晋衆無一旅仰憤<lb/>
時難俯悼橫流投袂一麾則皇祚尅復及危而能持顚<lb/>
而能扶姦宄具殲僭偽必滅誠否終必泰興廢有期至<lb/>
於撥亂濟民大造晋室因藉時運以尸其勞加以殊俗<lb/>
慕義重譯來款正朔所暨咸服聲敎至乃三靈垂象山<lb/>
川告祥人神和協歳月兹著是以羣公卿士億兆夷人<lb/>
僉曰皇帝降鑒於上晉朝款誠於下天命不可以久淹<lb/>
宸極不可以暫曠遂逼羣議恭兹大禮猥以寡徳託于<lb/>
<pb n="KR2a0016_WYG_016-10b"/>
兆民之上雖仰畏天威畧是小節顧深永懐祗懼若厲<lb/>
敬簡元日升壇受禪告類上帝用酬萬國之嘉望克隆<lb/>
天保永祚于有宋惟明靈是饗<lb/>
永初元年皇太子拜告南北郊<lb/>
永初二年正月上辛上親郊祀<lb/>
文帝元嘉三年車駕西征謝晦幣告二郊<lb/>
孝武帝考建元年六月癸巳八座奏劉義宣臧質于時<lb/>
犯順滔天作戾連結淮岱謀危社稷質反之始戒嚴之<lb/>
<pb n="KR2a0016_WYG_016-11a"/>
日二郊廟社皆已遍陳其義宣為逆未經同告輿駕將<lb/>
發醜徒冰消質既梟懸義宣禽獲二寇俱殄並宜昭告<lb/>
檢元嘉三年討謝晦之始普告二郊太廟賊既平蕩唯<lb/>
告太廟太社不告二郊禮官博議太學博士徐宏孫勃<lb/>
陸澄議禮無不報始既遍告今賊已禽不應不同國子<lb/>
助敎蘇瑋生議案王制天子巡狩歸假于祖禰又曾子<lb/>
問諸侯適天子告于祖奠于禰命祝史告于社稷宗廟<lb/>
山川告用牡幣反亦如之諸侯相見反必告于祖禰乃<lb/>
<pb n="KR2a0016_WYG_016-11b"/>
命祝史告至于前所告者又云天子諸侯將出必以幣<lb/>
帛皮圭告于祖禰反必告至天子諸侯雖事有小大其<lb/>
禮畧鈞告出告至理不得殊鄭云出入禮同其義甚明<lb/>
天子出征類于上帝推前所告者歸必告至則宜告郊<lb/>
不復容疑元嘉三年唯告廟社未詳其義或當以禮記<lb/>
唯云歸假祖禰而無告郊之辭果立此義彌所未逹夫<lb/>
禮記殘缺之書本無備體折簡敗字多所闕畧正應推<lb/>
例求意不可動必徵文天子反行告社亦無成記何故<lb/>
<pb n="KR2a0016_WYG_016-12a"/>
告郊獨當致嫌但出入必告蓋孝敬之心既以告歸為<lb/>
義本非獻㨗之禮今輿駕竟未出宫無容有告至之文<lb/>
若陳告不行之禮則為未有前准愚謂祝史致辭以昭<lb/>
誠信茍其義舛於禮自可從實而闕臣等參議以應告<lb/>
為允宜並用牲告南北二郊太廟太社依舊公卿行事<lb/>
詔可<lb/>
孝建二年正月庾寅有司奏今月十五日南郊尋舊儀<lb/>
廟祠至尊親奉以太尉亞獻南郊親奉以太常亞獻又<lb/>
<pb n="KR2a0016_WYG_016-12b"/>
廟祠行事之始以酒灌地送神則不灌而郊初灌同之<lb/>
於廟送神又灌議儀不同於事有疑輒下禮官詳正太<lb/>
學博士王祀之議案周禮大宗伯佐王保國以吉禮事<lb/>
鬼神祗禋祀昊天則今太常是也以郊天太常亞獻又<lb/>
周禮外宗云王后不與則贊宗伯鄭𤣥云后不與祭宗<lb/>
伯攝其事又説云君執圭瓚祼尸大宗伯執璋瓚亞獻<lb/>
中代以來后不廟祭則應依禮大宗伯攝亞獻也而今<lb/>
以太尉亞獻鄭注禮月令云三王有司馬無太尉太尉<lb/>
<pb n="KR2a0016_WYG_016-13a"/>
秦官也蓋世代彌久宗廟崇敬攝后事重故以上公亞<lb/>
獻又議履時之思情深於霜露室户之感有懷於容聲<lb/>
不知神之所在求之不以一處鄭注儀禮有司云天子<lb/>
諸侯祭於祊而繹繹又祭也今廟祠闕送神之祼將移<lb/>
祭於祊繹明在於留神未得而殺禮郊廟祭殊故灌送<lb/>
有異太常丞朱膺之議案周禮大宗伯使掌典禮以事<lb/>
神為上職總祭祀而昊天為首今太常即宗伯也又尋<lb/>
袁山松漢百官志云郊祀之事太尉掌亞獻光禄掌三<lb/>
<pb n="KR2a0016_WYG_016-13b"/>
獻太常每祭祀先奏其禮儀及行事掌贊天子無掌獻<lb/>
事如儀志漢亞獻之事專由上可不由秩宗貴官也今<lb/>
宗廟太尉亞獻光禄三獻則漢儀也又賀循制太尉由<lb/>
東南道升壇明此官必預郊祭古禮雖由宗伯然世有<lb/>
因革上司亞獻漢儀所行愚謂郊祀禮重宜同宗廟且<lb/>
太常既掌贊天子事不容兼又尋灌事禮記曰祭求諸<lb/>
陰陽之義也殷人先求諸陽樂三闋然後迎牲則殷人<lb/>
後灌也周人先求諸陰灌用鬯逹於淵泉既灌然後迎<lb/>
<pb n="KR2a0016_WYG_016-14a"/>
牲則周人先灌也此謂廟祭非謂郊祠案周禮天官凡<lb/>
祭祀贊王祼將之事鄭注云祼者灌也唯人道宗廟有<lb/>
灌天地大神至尊不灌而郊未始有灌於禮未詳淵儒<lb/>
注義炳然明審謂今之有灌相承為失則宜無灌通闗<lb/>
八座丞郎博士並同膺之議尚書令建平王宏重參議<lb/>
謂膺之議為允詔可<lb/>
大明二年正月丙午朔有司奏今月六日南郊輿駕親<lb/>
奉至時或雨魏世值雨高堂隆謂應更用後辛晉時既<lb/>
<pb n="KR2a0016_WYG_016-14b"/>
出遇雨顧和亦云宜更告徐禪云晉武之世或用丙或<lb/>
用已或用庚使禮官議正并詳若得遷日應更告廟與<lb/>
不博士王爕之議稱遇雨遷郊則先代成議禮傳所記<lb/>
辛日有徴郊特牲曰郊之用辛也周之始郊日以至鄭<lb/>
𤣥注曰三王之郊一用夏正用辛者取其齊戒自新也<lb/>
又月令曰乃擇元日祈榖于上帝注曰元日謂上辛郊<lb/>
祭天也又春秋載郊有二成十七年九月辛丑郊公羊<lb/>
曰曷用郊用正月上辛哀元年四月辛巳郊榖梁曰自<lb/>
<pb n="KR2a0016_WYG_016-15a"/>
正月至于三月郊之時也以十二月下辛卜正月上辛<lb/>
如不從以正月下辛卜二月上辛如不從以二月下辛<lb/>
卜三月上辛以斯明之則郊祭之禮未有不用辛日者<lb/>
也晉氏或丙或已或庚並有别議武帝以十二月丙寅<lb/>
南郊受禪斯則不得用辛也又泰始二年十一月己卯<lb/>
始并圓丘方澤二至之祀合於二郊三年十一月庚寅<lb/>
冬至祠天郊于圓丘是猶用圓丘之禮非專祈榖之祭<lb/>
故又不得用辛也今之郊饗既行夏時雖得遷却謂宜<lb/>
<pb n="KR2a0016_WYG_016-15b"/>
猶必用辛也徐禪所據或為未宜又案郊特牲曰受命<lb/>
于祖廟作龜于禰宫鄭𤣥注曰受命謂告退而卜也則<lb/>
告義在郊非為告日今日雖有遷而郊禮不異愚謂不<lb/>
宜重告曹郎朱膺之議案先儒論郊其議不一周禮有<lb/>
冬至日圓丘之祭月令孟春有祈榖于上帝鄭氏説圓<lb/>
丘祀昊天上帝以帝嚳配所謂禘也祈榖祀五精之帝<lb/>
以后稷配所謂郊也二祭異時其神不同諸儒云圓丘<lb/>
之祭以后稷配取其所在名之曰郊以形體言之謂之<lb/>
<pb n="KR2a0016_WYG_016-16a"/>
圓丘名雖有二其實一祭晉武捨鄭而從諸儒是以郊<lb/>
用冬至日既以至日理無常辛然則晉代中原不用辛<lb/>
日郊如徐禪議也江左以來皆用正月當以傳云三王<lb/>
之郊各以其正晉不改正朔行夏之時故因以首歳不<lb/>
以冬日皆用上辛近代成典也夫祭之禮過時不舉今<lb/>
在孟春郊時未過値雨遷日於禮無違既以告日而以<lb/>
事不從禋祀重敬謂宜更告高堂隆云九日南郊十日<lb/>
北郊是為北郊可不以辛也尚書何偃議鄭𤣥注禮記<lb/>
<pb n="KR2a0016_WYG_016-16b"/>
引易説三王之郊一用夏正周禮凡國大事多用正嵗<lb/>
左傳又啓蟄而郊則鄭之此説誠有據矣衆家異議或<lb/>
云三王各用其正郊天此蓋曲學之辯於禮無取固知<lb/>
榖梁三春皆可郊之月眞所謂膚淺也然用辛之説莫<lb/>
不必同晉郊庚巳參差未見前徴愚謂宜從晉遷郊依<lb/>
禮用辛燮之以受命作龜知告不在日學之宻也右丞<lb/>
徐爰議以為郊禮用辛有礙遷日禮官祠曹考詳已備<lb/>
何偃據禮不應重告愚情所同尋告郊剋辰於今宜改<lb/>
<pb n="KR2a0016_WYG_016-17a"/>
告事而已次辛十日居然展齋養牲在滌無縁三月謂<lb/>
毛血告牷之後雖有事礙便應有司行事不容遷郊衆<lb/>
議不同參議宜依經遇雨遷用後辛不重告若殺牲薦<lb/>
血之後値雨則有司行事詔可<lb/>
明帝泰始二年十一月辛酉詔曰朕載新寶命仍離多<lb/>
難戎車遄駕經畧務殷禋告雖備弗獲親禮今九服既<lb/>
康百祀咸秩宜聿遵前典郊謁上帝有司奏檢未有先<lb/>
准黃門侍郎徐爰議虞稱肆類殷述昭告蓋以創世成<lb/>
<pb n="KR2a0016_WYG_016-17b"/>
功徳盛業逺開統肇基必享上帝漢魏以來聿遵斯典<lb/>
高祖武皇帝克伐偽楚晉安帝尚在江陵即於京師告<lb/>
義功于郊兆伏惟太始應符神武英斷王赫出討戎戒<lb/>
淹時雖司奉弗虧親謁尚闕謹尋晉武郊以二月晉元<lb/>
禋以三月有非常之慶必有非常之典不得拘以常祀<lb/>
限以正月上辛愚謂宜下史官考擇十一月嘉吉車駕<lb/>
親郊奉謁昊天上帝高祖武皇帝配饗其餘祔食不關<lb/>
今祭尚書令建安王休仁等同爰議參議為允詔可<lb/>
<pb n="KR2a0016_WYG_016-18a"/>
泰始六年五月乙亥詔曰古禮王者每歳郊享爰及明<lb/>
堂自晉以来間年一郊明堂同日質文詳略疎數有分<lb/>
自今可間二年一郊間嵗一明堂外可詳議有司奏前<lb/>
兼曹郎虞愿議郊祭宗祀俱主天神而同日殷薦於義<lb/>
為黷明詔使圓丘報功三載一享明堂配帝間嵗昭薦<lb/>
詳辰酌𠂻實允懋典縁諮參議並同曹郎王延秀重議<lb/>
改革之宜實如聖㫖前慮愿議蓋是仰述而已未顯後<lb/>
例謹尋自初郊間二載明堂間一年第二郊與第三明<lb/>
<pb n="KR2a0016_WYG_016-18b"/>
堂還復同嵗愿謂自始郊明堂以後宜各間二年以斯<lb/>
相推長得異嵗通闗八座同延秀議後廢帝元徽二年<lb/>
十月丁巳有司奏郊祀明堂還復同日間年一脩<lb/>
漢文帝初祭地祗於渭陽以高帝配武帝立后土社祠<lb/>
於汾陰亦以高帝配漢氏以太祖兼配天地則未以后<lb/>
配地也王莽作相引周禮享先妣為配北郊夏至祭后<lb/>
土以高后配自此始也光武建武中不立北郊故后地<lb/>
之祗常配食天壇山川羣望皆在營内凡一千五百一<lb/>
<pb n="KR2a0016_WYG_016-19a"/>
十四神中元年建北郊使司空馮魴告高廟以薄后代<lb/>
吕后配地江左初未立北壇地袛衆神共在天郊也晉<lb/>
成帝立二郊天郊則六十二神五帝之佐日月五星二<lb/>
十八宿文昌北斗三台司命軒轅后土太一天一太㣲<lb/>
鈎陳北極雨師雷電司空風伯老人六十二神也地郊<lb/>
則四十四神五嶽四望四海四瀆五湖五帝之佐沂山<lb/>
嶽山白山霍山毉無閭山蔣山松江㑹稽山錢唐江先<lb/>
農凡四十四也江南諸小山蓋江左所立猶如漢西京<lb/>
<pb n="KR2a0016_WYG_016-19b"/>
闗中小水皆有祭秩也二郊所秩官有其注<lb/>
宋武帝永初三年九月司空羡之尚書令亮等奏曰臣<lb/>
聞崇徳明祀百王之令典憲章天人自昔之所同雖因<lb/>
革殊時質文異世所以本情篤敎其揆一也伏惟高祖<lb/>
武皇帝允協靈祗有命自天𢎞日靜之勤立蒸民之極<lb/>
帝遷明徳光宅八表太和宣被𤣥化遐通陛下以聖哲<lb/>
嗣徽道孚萬國祭禮久廢思光鴻烈饗帝嚴親今實宜<lb/>
之高祖武皇帝宜配天郊至於地祗之配雖禮無明文<lb/>
<pb n="KR2a0016_WYG_016-20a"/>
先代舊章每所因循魏晉故典足為前式謂武敬皇后<lb/>
宜配北郊蓋述懷以追孝躋聖敬於無窮對越兩儀允<lb/>
洽幽顯者也明年孟春有事於二郊請宣攝内外詳依<lb/>
舊典詔可<lb/>
晉武帝太康二年冬有司奏三年正月立春祠時日尚<lb/>
寒可有司行事詔曰郊祀禮典所重中間以軍國多事<lb/>
臨時有所妨廢故每從奏可自今方外事簡唯此為大<lb/>
親奉禋享固常典也成帝祠南郊遇雨侍中顧和啓宜<lb/>
<pb n="KR2a0016_WYG_016-20b"/>
還更剋日詔可漢明帝據月令有五郊迎氣服色之禮<lb/>
因採元始中故事兆五郊于洛陽祭其帝與神車服各<lb/>
順方色魏晉依之江左以来未遑脩建<lb/>
宋孝武大明五年四月庚子詔曰昔文徳在周明堂崇<lb/>
祀高烈惟漢汶邑斯尊所以職祭罔諐氣令斯正鴻名<lb/>
稱首濟世飛聲朕皇考太祖文皇帝功耀洞元聖靈昭<lb/>
俗内穆四門仁濟羣品外薄八荒威憺殊俗南腦勁越<lb/>
西髓剛戎裁禮興稼穡之根張樂協四氣之紀匡飾墳<lb/>
<pb n="KR2a0016_WYG_016-21a"/>
序引無題之外旌延寳臣盡盛徳之範訓深劭農政高<lb/>
刑厝萬物捸通百神薦祉動協天度下沿地德故精緯<lb/>
上靈動殖下瑞諸侯軌道河溓海夷朕仰憑洪烈入子<lb/>
萬姓皇天降祐迄將一紀思奉揚休徳永播無窮便可<lb/>
詳考姬典經始明堂宗祀先靈式配上帝誠敬克展幽<lb/>
顯咸秩惟懷永逺感慕崩心有司奏伏尋明堂辟雍制<lb/>
無定文經記參差傳説乖舛名儒通哲各事所見或以<lb/>
為名異實同或以為名實皆異自漢暨晉莫之能辨周<lb/>
<pb n="KR2a0016_WYG_016-21b"/>
書云清廟明堂路寢同制鄭𤣥注禮儀生於斯諸儒又<lb/>
云明堂在國之陽丙已之地三里之内至於屋宇堂个<lb/>
户牖逹向世代湮緬難得該詳晉侍中裴頠西都碩學<lb/>
考詳前載未能制定以為尊祖配天其義明著廟宇之<lb/>
制理據未分直可為殿以崇嚴祀其餘雜碎一皆除之<lb/>
參詳鄭𤣥之注差有凖據裴頠之奏竊謂可安國學之<lb/>
南地實丙巳爽塏平暢足以營建其墻宇規範宜擬則<lb/>
太廟唯十有二間以應朞數依漢汶上圖儀設五帝位<lb/>
<pb n="KR2a0016_WYG_016-22a"/>
太祖文皇帝對饗祭皇天上帝雖為差降至於三載恭<lb/>
祀理不容異自郊徂宫亦宜共日禮記郊以特牲詩稱<lb/>
明堂羊牛吉蠲雖同質文殊典且郊有燔柴堂無禋燎<lb/>
則鼎爼彞簋一依廟禮班行百司搜材簡工權置起部<lb/>
尚書將作大匠量物商程剋今秋繕立乃依頠議但作<lb/>
大殿屋雕畫而已無古三十六户七十二牖之制六年<lb/>
正月南郊還世祖親奉明堂祠祭五畤之帝以文皇帝<lb/>
配是用鄭𤣥議也官有其注<lb/>
<pb n="KR2a0016_WYG_016-22b"/>
大明五年九月甲子有司奏南郊祭用三牛廟四時祠<lb/>
六室用二牛明堂肇建祠五帝太祖文皇帝配未詳祭<lb/>
用幾牛太學博士司馬興之議案鄭𤣥注禮記大傳稱<lb/>
孝經郊祀后稷以配天配靈威仰也宗祀文王於明堂<lb/>
以配上帝配五帝也夫五帝司方位殊功一牲牢之用<lb/>
理無差降太祖文皇帝躬成天地則道兼覆載左右羣<lb/>
生則化洽四氣祖宗之稱不足彰無窮之美金石之音<lb/>
未能播勲烈之盛故明堂聿脩聖心所以昭𤣥極汎配<lb/>
<pb n="KR2a0016_WYG_016-23a"/>
宗廟先儒所以得禮情愚管所見謂宜用六牛博士虞<lb/>
龢議祀帝之名雖五而所生之實常一五徳之帝迭有<lb/>
休王各有所司故有五室宗祀所主要隨其王而饗焉<lb/>
主一配一合用二牛祠部郎顔奐議祀之為義並五帝<lb/>
以為言帝雖云五牲牢之用謂不應過郊祭廟祀宜用<lb/>
二牛<lb/>
明帝泰始七年十月庚子有司奏來年正月十八日祠<lb/>
明堂尋舊南郊與明堂同日並告太廟未審今祀明堂<lb/>
<pb n="KR2a0016_WYG_016-23b"/>
復告與否祠部郎王延秀議案鄭𤣥云郊者祭天之名<lb/>
上帝者天之别名也神無二主故明堂異處以避后稷<lb/>
謹尋郊宗二祀既名殊實同至於應告不容有異守尚<lb/>
書令袁粲等並同延秀議<lb/>
魏明帝世中護軍蔣濟奏曰夫帝王大禮巡狩為先昭<lb/>
祖揚禰封禪為首是以自古革命受符未有不蹈梁父<lb/>
登泰山刋無竟之名紀天人之際者也故司馬相如謂<lb/>
有文以来七十二君或從所繇於前謹遺跡於後太史<lb/>
<pb n="KR2a0016_WYG_016-24a"/>
公曰主上有聖明而不宣布有司之過也然則元功懿<lb/>
徳不刋山梁之石無以顯帝王之功布生民不朽之觀<lb/>
也語曰當君而歎堯舜之美譬猶人子對厥所生譽他<lb/>
人之父今大魏振前王之弊亂拯流遁之艱危接千載<lb/>
之衰繼百世之廢始自武文至于聖躬所以參成天地<lb/>
之道綱維人神之化上天報應嘉瑞顯祥以比往古其<lb/>
優衍豐隆無所取喻至於歴世迄今未發大禮雖志在<lb/>
掃盡殘盗蕩滌餘穢未遑斯事若爾三苗堀彊於江海<lb/>
<pb n="KR2a0016_WYG_016-24b"/>
大舜當廢東巡之儀徐夷跳梁於淮泗周成當止岱嶽<lb/>
之禮也且昔歳破吳虜於江漢今兹屠蜀賊於隴右其<lb/>
震蕩内潰在不復淹就當探其窟穴無累於封禪之事<lb/>
也此儀久廢非倉卒所定宜下公卿廣纂其禮卜年考<lb/>
時昭告上帝以副天下之望臣待罪軍旅不勝大願冒<lb/>
死以聞詔曰聞濟斯言使吾汗出流足自開闢以来封<lb/>
禪者七十餘君爾故太史公曰雖有受命之君而功有<lb/>
不洽是以中間曠逺者千有餘年近數百載其儀闕不<lb/>
<pb n="KR2a0016_WYG_016-25a"/>
可得記吾何徳之脩敢庶兹乎濟豈謂世無管仲以吾<lb/>
有桓公登泰山之志乎吾不敢欺天也濟之所言華則<lb/>
華矣非助我者也公卿侍中尚書常侍省之而已勿復<lb/>
有所議亦不湏答詔也帝雖拒濟議而實使高堂隆草<lb/>
封禪之儀以天下未一不欲便行大禮㑹隆卒故不行<lb/>
晉武帝平吳混一區宇太康元年九月庚寅尚書令衛<lb/>
瓘尚書左僕射山濤魏舒尚書劉寔張華等奏曰聖徳<lb/>
隆茂光被四表諸夏乂清幽荒率從神䇿廟算席卷吳<lb/>
<pb n="KR2a0016_WYG_016-25b"/>
越孫皓稽顙六合為家巍巍之功格于天地宜同古典<lb/>
勒封東嶽告三府太常為儀制瓘等又奏臣聞肇自生<lb/>
民則有后辟載祀之數莫之能紀立徳濟世揮揚仁風<lb/>
以登封泰山者七十有四家其諡號可知者十有四焉<lb/>
沈淪寂寞曾無遺聲者不可勝記自黃帝以来古傳昧<lb/>
畧唐虞以来典謨炳著三王代興體業繼襲周道既没<lb/>
秦氏承之至于漢魏而質文未復大晉之徳始自重黎<lb/>
實佐顓頊至于夏商世序天地其在于周不失其緒金<lb/>
<pb n="KR2a0016_WYG_016-26a"/>
徳將升世濟明聖外平蜀漢海内歸心武功之盛實由<lb/>
文徳至于陛下受命踐祚𢎞建大業羣生仰流唯獨江<lb/>
湖沅湘之表凶桀負固歴代不賔神謀獨斷命將出討<lb/>
兵威蹔加數旬蕩定覊其鯨鯢赦其罪逆雲覆雨施八<lb/>
方來同聲教所被逹于四極雖黃軒之征大禹逺略周<lb/>
之奕世何以尚今若夫𤣥石素文底號前載象以姓表<lb/>
言以事告河圗洛書之徵不是過也加以騶虞麟趾衆<lb/>
瑞並臻昔夏殷以丕崇為祥周武以烏魚為美咸曰休<lb/>
<pb n="KR2a0016_WYG_016-26b"/>
哉然符瑞之應備物之盛未有若今之富者也宜宣大<lb/>
典禮中嶽封泰山禪梁父發徳號明至尊享天休篤黎<lb/>
庶勒千載之表播流後之聲俾百代之下莫不興起斯<lb/>
帝王之盛業天人之至望也詔曰今逋寇雖殄外則障<lb/>
塞有警内則民黎未康此盛徳之事所未議也瓘等又<lb/>
奏今東漸于海西被流沙大漠之陰日南北户莫不通<lb/>
屬茫茫禹跡今實過之則天人之道已周巍巍之功已<lb/>
著宜有事梁父脩禮地祗登封泰山致誠上帝以答人<lb/>
<pb n="KR2a0016_WYG_016-27a"/>
神之願乞如前奏詔曰今隂陽未和政刑未當百姓未<lb/>
得其所豈可勒功告成邪瓘又奏臣聞處帝王之位者<lb/>
必有厯運之期天命之應濟生民之大功者必有盛徳<lb/>
之容告成之典無不可誣有不可讓自古道也而明詔<lb/>
謙沖屢辭其禮雖盛徳攸在推而未居夫三公職典天<lb/>
地實掌民物國之大事取議於此漢氏封禪非是官也<lb/>
不在其事臣等前奏蓋陳祖考之功天命又應陛下之<lb/>
徳合同四海述古考今宜循此禮至於剋定嵗月湏五<lb/>
<pb n="KR2a0016_WYG_016-27b"/>
府上議然後奏聞請冩詔及奏如前下議詔曰雖蕩清<lb/>
江表皆臨事者之勞何足以告成方望羣后思隆大化<lb/>
以寧區夏百姓獲又與之休息此朕日夜之望無所復<lb/>
下諸府矣勿復為煩瓘等又奏臣聞唐虞二代濟世𢎞<lb/>
功之君莫不仰答天心俯協民志登介丘履梁父未有<lb/>
辭焉者蓋不可讓也今陛下勲高百王徳無與二茂績<lb/>
宏規巍巍之業固非臣等所能究論而聖㫖勞謙屢自<lb/>
抑損時至弗應推美不居闕皇代之上儀塞神祗之款<lb/>
<pb n="KR2a0016_WYG_016-28a"/>
望使大晉之典謨不同風於三五臣等誠不敢奉詔請<lb/>
如前奏施行詔曰方當共𢎞治道以康庶績且俟他年<lb/>
無復紛紜也<lb/>
太康元年冬王公有司又奏自古聖明光宅四海封禪<lb/>
名山著於史籍作者七十四君矣舜禹之有天下巡狩<lb/>
四嶽躬行其道易著觀民省方禮有升中于天詩頌陟<lb/>
其高山皆載在方䇿文王為西伯以服事殷周公以魯<lb/>
蕃列于諸侯或享于岐山或有事泰山徒以聖徳猶得<lb/>
<pb n="KR2a0016_WYG_016-28b"/>
為其事自是以來功薄而僭其義者不可勝言號諡不<lb/>
泯以至于今況高祖宣皇帝肇開王業海内有截世宗<lb/>
景皇帝濟以大功輯寧區夏太祖文皇帝受命造晉蕩<lb/>
定蜀漢陛下應期龍興混壹六合澤被羣生威震無外<lb/>
昔漢氏失統吳蜀鼎峙兵興以來近將百年地險俗殊<lb/>
民望絶塞以為分外其日乆矣大業之隆重光四葉不<lb/>
覊之寇二世而平非聰明神武先天弗違孰能巍巍其<lb/>
有成功若兹者歟臣等幸以千載得遭運㑹親奉大化<lb/>
<pb n="KR2a0016_WYG_016-29a"/>
目覩太平至公之美誰與為讓宜祖述先朝憲章古昔<lb/>
勒功岱嶽登封告成𢎞禮樂之制正三雍之典揚名萬<lb/>
世以顯祖宗是以不勝大願敢昧死以聞請告太常具<lb/>
禮儀上復詔曰所議誠前烈之盛事也方今未可以爾<lb/>
便報絶之<lb/>
宋太祖在位長久有意封禪遣使履行泰山舊道詔學<lb/>
士山謙之草封禪儀注其後索虜南寇六州荒毁其意<lb/>
乃息<lb/>
<pb n="KR2a0016_WYG_016-29b"/>
世祖大明元年十一月戊申太宰江夏王義恭表曰惟<lb/>
皇天崇稱大道始行揖讓迄于有晉雖聿脩前緒而跡<lb/>
淪言廢蔑記於竹素者焉可單書紹乾維建徽號流風<lb/>
聲被絲管自無懷以来可傳而不朽者七十有四君罔<lb/>
仁厚而道滅鮮義澆而徳宣鍾律之先曠世綿絶難得<lb/>
而聞丘索著明者尚有遺炳故易稱先天弗違後天奉<lb/>
時蓋陶唐姚姒商姬之主莫不由斯道也是以風化大<lb/>
洽光熙于後炎漢二帝亦踵曩則因百姓之心聽輿人<lb/>
<pb n="KR2a0016_WYG_016-30a"/>
之頌龍駕帝服鏤玉梁甫昌言明稱告成上靈況大宋<lb/>
表祥唐虞受終素徳山龍啓符金玉顯瑞異采騰於軫<lb/>
墟紫煙藹於邦甸錫冕兆九五之徵文豹赴天厯之㑹<lb/>
誠二祖之幽慶聖后之㝠休道冠軒堯惠深亭毒而猶<lb/>
執沖約未言封禪之事四海竊以恧焉臣聞惟皇配極<lb/>
惟帝祀天故能上稽乾式照臨黔首協和穹昊膺兹多<lb/>
福高祖武皇帝明並日月光振八區拯巳溺之晉濟橫<lb/>
流之世撥亂寧民應天受命鴻徽洽于海表威稜震乎<lb/>
<pb n="KR2a0016_WYG_016-30b"/>
沙外太祖文皇帝體聖履仁述業興禮正樂頌作象厯<lb/>
明逹通於神祗𤣥澤被乎上下仁孝命世叡武英挺遭<lb/>
運屯否三才湮滅廼龍飛五洲鳳翔九江身先八百之<lb/>
期斷出人鬼之表慶煙應高牙之建風耀符發迹之辰<lb/>
親翦凶逆躬清昏壒天地革始夫婦更造豈與彼承業<lb/>
繼緒拓復禹跡車一其軌書罔異文者同年而議哉今<lb/>
龍麟已至鳳凰已儀比李已實靈茅已茂雕氣降雰於<lb/>
宫榭珍露呈味於禁林嘉禾積穗於殿甍連理合榦於<lb/>
<pb n="KR2a0016_WYG_016-31a"/>
園籞皆耀質離宫植根蘭囿至夫霜毫𤣥文素翮頳羽<lb/>
泉河山嶽之瑞草木金石之祥方畿憬塗之謁抗驛絶<lb/>
祖之奏彪炳雜㳫粤不可勝言太平之應兹焉富矣宜<lb/>
其從天人之誠遵先王之則備萬乘整法駕脩封泰山<lb/>
瘞玉岱趾延喬松於東序詔韓岐於西廂麾天閽使啓<lb/>
闗謁紫宫朝太一奏鈞天詠雲門贊揚幽奥超聲前古<lb/>
豈不盛哉伏願時命宗伯具兹典度詔曰太宰表如此<lb/>
昔之盛王永保鴻名常為稱首由斯道矣朕遭家多難<lb/>
<pb n="KR2a0016_WYG_016-31b"/>
入纂絶業徳薄勲淺鑒寐崩愧頃麟鳳表禎茅禾兼瑞<lb/>
雖符祥顯見恧乎猶深庶仰述先志拓清中㝢禮祗謁<lb/>
神朕將試哉四年四月辛亥有司奏曰臣聞崇號建極<lb/>
必觀俗以樹敎正位居體必採世以立言是以重代列<lb/>
聖咸由厥道𤣥勲上烈融章未分鳴光委緒歇而罔臧<lb/>
若其顯諡略騰軌則系綴聲采徵略聞聽爰洎姬漢風<lb/>
流尚存遺芬餘榮綿映紀緯雖年絶世祀代革精華可<lb/>
得騰金綵奏玉潤鏤迹以燻今鐫徳以麗逺而四望埋<lb/>
<pb n="KR2a0016_WYG_016-32a"/>
禋歌之禮日觀弛脩封之容豈非神明之業難崇功基<lb/>
之迹易泯自兹以降訖于季末莫不欲英𢎞徽位詳固<lb/>
洪聲豈徒深黙脩文淵幽馭世而已諒以縢非虛奏書<lb/>
匪妄埋擊雨恕神淳廕復樹安得紫壇肅祗竹宫載竚<lb/>
散火投郊流星奔座寶緯初基厭靈命厯徳振㢮維功<lb/>
濟淪象𤣥浸紛流華液幽潤規存永馭思詳樹逺太祖<lb/>
文皇帝以啓遘泰運景望震凝采樂調風集禮宣度祖<lb/>
宗相映軌迹重暉聖上韞籙蕃河竚翔衡漢金波掩照<lb/>
<pb n="KR2a0016_WYG_016-32b"/>
華耀停明運動時来躍飛風舉澄氛海岱開景中區歇<lb/>
神還靈頽天重耀儲正凝位於兼明衮嶽蕃華於元列<lb/>
故以祥映昌基繫發篆素重以班朝待典飾令詳儀纂<lb/>
綜淪蕪搜騰委逸奏玉郊宫禋珪𤣥畤景集天廟脉壤<lb/>
祥農節至昕陽川丘夙禮綱威巡袪表綏中甸史流其<lb/>
詠民挹其風於是涵迹視陰振聲威響歴代之渠沈<hi>闕</hi>
望内安侯之長賢王入侍殊生詭氣奉俗還鄉羽族卉<lb/>
儀懷音革狀邊帛絶書權光㢮燭天岱發靈宗河開寶<lb/>
<pb n="KR2a0016_WYG_016-33a"/>
崇丘淪鼎振采泗淵雲皇王嶽摛藻<hi>闕</hi>漢并角即音栖<lb/>
翔禁籞衮甲霜咮翾舞川肆榮泉流鏡後昭河源故以<lb/>
波沸外闗雲蒸内澤若其雪趾青毳𤣥文朱綵日月郊<lb/>
甸擇木弄音重以榮露騰軒蕭雲掩閣鎬穎孳萌移華<lb/>
淵禁山輿竚衡雲鶼竦翼海鰈泳流江茅吐蔭校書之<lb/>
列仰筆以飾辭濟代之蕃獻邑以待禮豈非神勰氣昌<lb/>
物瑞雲照蒱軒龜軫<hi>闕</hi>泉淳芳太宰江夏王臣義恭咀<lb/>
道遵英抽竒麗古該潤圖史施詳閟載表以功懋往初<lb/>
<pb n="KR2a0016_WYG_016-33b"/>
徳耀炎昊升文中岱登牒天闗耀冠榮名摛振聲號而<lb/>
道謙稱首禮以虛挹將使𤣥祗缺觀幽瑞乖期梁甫無<lb/>
盛徳之容介丘靡聲聞之響加窮泉之野獻八代之駟<lb/>
交木之鄉奠絶金之楛肅靈重表珍符兼貺伏惟陛下<lb/>
謨詳淵載衍屬休章依徵聖靈潤色聲業<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>辰稽古肅<lb/>
齊警列儒僚展采禮官相儀懸㽔動音洪鍾竦節陽路<lb/>
整衛正途清禁於是績環佩端玉藻鳴鳳竚律騰駕流<lb/>
文間綵比象之容昭明紀數之服徽焯天陣容藻神行<lb/>
<pb n="KR2a0016_WYG_016-34a"/>
翠蓋懷陰羽華列照乃詔聨事掌祭賔客贊儀金支宿<lb/>
縣鏞石潤響命五神以相列闢九闗以集靈警衛兵而<lb/>
開雲先雨祗以灑路霞凝生闕煙起成宫臺冠丹光壇<lb/>
浮素靄爾乃臨中壇備盛禮天降祥錫壽固皇根谷動<lb/>
神音山傳稱響然後辨年問老陳詩觀俗歸薦告神奉<lb/>
遺清廟光美之盛彰乎萬古淵祥之烈溢乎無窮豈不<lb/>
盛歟臣等生接昌辰肅懋明世束敎管聞未足言道且<lb/>
章志湮微代往淪絶拘採遺文辨明訓誥<hi>闕</hi>　　　簉<lb/>
<pb n="KR2a0016_WYG_016-34b"/>
訪鄒魯草縢書堙玉之禮具竦石繩金之儀和芝潤瑛<lb/>
鐫璽乾封懼弗軌屬上徽燀當王則謹奉儀注以聞詔<lb/>
曰天生神物昔王稱愧況在寡徳敢當鴻貺今文軌未<lb/>
一可停此奏<lb/>
漢獻帝建安十八年五月以河北十郡封魏武帝為魏<lb/>
公是年七月始建宗廟于鄴自以諸侯禮立五廟也後<lb/>
雖進爵為王無所改易延康元年文帝繼王位七月追<lb/>
尊皇祖為太王丁夫人曰太王后黃初元年十一月受<lb/>
<pb n="KR2a0016_WYG_016-35a"/>
禪又追尊太王曰太皇帝皇考武王曰武皇帝明帝太<lb/>
和三年六月又追尊高祖大長秋曰高皇夫人吳氏曰<lb/>
高皇后並在鄴廟廟所祠則文帝之高祖處士曾祖高<lb/>
皇祖太皇帝共一廟考太祖武皇帝特一廟百世不毁<lb/>
然則所祠止於親廟四室也至明帝太和三年十一月<lb/>
洛京廟成則以親盡遷處士主置園邑使令丞奉薦而<lb/>
使行太傅太常韓暨行太廟宗正曹恪持節迎高皇以<lb/>
下神主共一廟猶為四室而已至景初元年六月羣公<lb/>
<pb n="KR2a0016_WYG_016-35b"/>
有司始更奏定七廟之制曰大魏三聖相承以成帝業<lb/>
武皇帝肇建洪基撥亂夷險為魏太祖文皇帝繼天革<lb/>
命應期受禪為魏高祖上集成大命清定華夏興制禮<lb/>
樂宜為魏烈祖更於太祖廟北為二祧其左為文帝廟<lb/>
號曰高祖昭祧其右擬明帝號曰烈祖穆祧三祖之廟<lb/>
萬世不毁其餘四廟親盡迭遷一如周后稷文武廟祧<lb/>
之禮孫盛魏氏春秋曰夫諡以表行廟以存容皆於既<lb/>
殁然後著焉所以原始要終以示百世者也未有當年<lb/>
<pb n="KR2a0016_WYG_016-36a"/>
而逆制祖宗未終而豫自尊顯昔華樂以厚斂致譏周<lb/>
人以豫凶違禮魏之羣司於是乎失正矣文帝甄后賜<lb/>
死故不列廟明帝即位有司奏請追諡曰文昭皇后使<lb/>
司空王朗持節奉䇿告祠于陵三公又奏曰自古周人<lb/>
歸祖后稷又特立廟以祀姜嫄今文昭皇后之於後嗣<lb/>
聖徳至化豈有量哉夫以皇家世妃之尊神靈遷化而<lb/>
無寢廟以承享祀非以報顯徳昭孝敬也稽之古制宜<lb/>
依周禮先妣别立寢廟奏可以太和元年二月立廟於<lb/>
<pb n="KR2a0016_WYG_016-36b"/>
鄴四月洛邑初營宗廟掘地得玉璽方一寸九分其文<lb/>
曰天子羡思慈親明帝為之改容以太牢告廟至景初<lb/>
元年十二月己未有司又奏文昭皇后廟京師永傳享<lb/>
祀樂舞與祖廟同廢鄴廟<lb/>
魏文帝黃初二年六月以洛京宗廟未成乃祠武帝於<lb/>
建始殿親執饋奠如家人禮何承天曰案禮將營宮室<lb/>
宗廟為先庶人無廟故祭於寢帝者行之非禮甚矣<lb/>
漢獻帝延康元年七月魏文帝幸譙親祠譙陵此漢禮<lb/>
<pb n="KR2a0016_WYG_016-37a"/>
也漢氏諸陵皆有園寢者承秦所為也説者以為古前<lb/>
廟後寢以象人君前有朝後有寢也廟以藏主四時祭<lb/>
祀寢有衣冠象生之具以薦新秦始出寢起於墓側漢<lb/>
因弗改陵上稱寢殿象生之具古寢之意也及魏武帝<lb/>
葬高陵有司依漢立陵上祭殿至文帝黃初三年乃詔<lb/>
曰先帝躬履節儉遺詔省約子以述父為孝臣以繫事<lb/>
為忠古不墓祭皆設於廟高陵上殿屋皆毁壞車馬還<lb/>
廐衣服藏府以從先帝儉徳之志及文帝自作終制又<lb/>
<pb n="KR2a0016_WYG_016-37b"/>
曰壽陵無立寢殿造園邑自後至今陵寢遂絶<lb/>
孫權不立七廟以父堅嘗為長沙太守長沙臨湘縣立<lb/>
堅廟而已權既不親祠直是依後漢奉南頓故事使太<lb/>
守祠也堅廟又見尊曰始祖廟而不在京師又以民人<lb/>
所發吳芮冡材為屋未之前聞也於建鄴立兄長沙桓<lb/>
王䇿廟於朱爵橋南權疾太子所禱即䇿廟也權卒子<lb/>
亮代立明年正月於宫東立權廟曰太祖廟既不在宫<lb/>
南又無昭穆之序及孫皓初立追尊父和曰文皇帝皓<lb/>
<pb n="KR2a0016_WYG_016-38a"/>
先封烏程侯即改葬和於烏程西山號曰明陵置園邑<lb/>
二百家於烏程立陵寢使縣令丞四時奉祀寶鼎元年<lb/>
遂於烏程分置吳興郡使太守執事有司尋又言宜立<lb/>
廟京邑寶鼎二年遂更營建號曰清廟遣守丞相孟仁<lb/>
太常姚信等備官僚中軍歩騎以靈輿法駕迎神主於<lb/>
明陵親引仁拜送於庭比仁還中吏手詔日夜相繼奉<lb/>
問神靈起居動止巫覡言見和被服顔色如平日皓悲<lb/>
喜悉召公卿尚書詣閤下受賜靈輿當至使丞相陸凱<lb/>
<pb n="KR2a0016_WYG_016-38b"/>
奉三牲祭於近郊皓於金城外露宿明日望拜於東門<lb/>
之外又拜廟薦饗比七日三祭倡伎晝夜娛樂有司奏<lb/>
祭不欲數數則黷宜以禮斷情然後止<lb/>
蜀漢章武元年四月建尊號於成都是月立宗廟祫祭<lb/>
高祖已下皆紹世而起亦未辨繼何帝為禰亦無祖宗<lb/>
之號劉禪面縛北地王諶哭於昭烈之廟此則是廟别<lb/>
立也<lb/>
魏元帝咸煕元年增封晉文帝進爵為王追命舞陽宣<lb/>
<pb n="KR2a0016_WYG_016-39a"/>
文侯為晉宣王忠武侯為晉景王是年八月文帝崩諡<lb/>
曰文王武帝太始元年十二月丙寅受禪丁卯追尊皇<lb/>
祖宣王為宣皇帝伯考景王為景皇帝考文王為文皇<lb/>
帝宣王妃張氏為宣穆皇后景王夫人羊氏為景皇后<lb/>
二年正月有司奏天子七廟宜如禮營建帝重其役詔<lb/>
宜權立一廟於是羣臣奏議上古清廟一宫尊逺神祗<lb/>
逮至周室制為七廟以辨宗祧聖㫖深𢎞逺跡上世敦<lb/>
崇唐虞舎七廟之繁華遵一宫之尊逺昔舜承堯禪受<lb/>
<pb n="KR2a0016_WYG_016-39b"/>
終文祖遂陟帝位蓋三十載正月元日又格于文祖此<lb/>
則虞氏不改唐廟因仍舊宫可依有虞氏故事即用魏<lb/>
廟奏可於是追祭征西將軍豫章府君潁川府君京兆<lb/>
府君與宣皇帝景皇帝文皇帝為三昭三穆是時宣皇<lb/>
未升太祖虛位所以祠六世與景帝為七廟其禮則據<lb/>
王肅説也七月又詔曰主者前奏就魏舊廟誠亦有凖<lb/>
然於祗奉神明情猶未安宜更營造崇正永制於是改<lb/>
創宗廟十一月追尊景帝夫人夏后氏為景懷皇后<lb/>
<pb n="KR2a0016_WYG_016-40a"/>
太康元年靈壽公主脩麗祔于太廟周漢未有其凖魏<lb/>
明帝則别立廟晉又異魏也六月因廟䧟當改治羣臣<lb/>
又議奏曰古者七廟異所自宜如禮詔又曰古雖七廟<lb/>
自近代以來皆一廟七室於禮無廢於情為叙亦隨時<lb/>
之宜也其便仍舊至十年乃更改築於宣陽門内窮壯<lb/>
極麗然坎位之制猶如初爾廟成帝率百官遷神主于<lb/>
新廟自征西以下車服導從皆如帝者之儀摰虞之議<lb/>
也至世祖武皇帝崩則遷征西及惠帝崩又遷豫章而<lb/>
<pb n="KR2a0016_WYG_016-40b"/>
惠帝世愍懷太子太子二子哀太孫臧沖太孫尚並祔<lb/>
廟元帝世懷帝殤太子又祔廟號為陰室四殤懷帝初<lb/>
又䇿諡武帝楊后曰武悼皇后改葬峻陽陵側别立𢎞<lb/>
訓宫不列於廟元帝既即尊位上繼武帝於禮為禰如<lb/>
漢光武上繼元帝故事也是時西京神主堙滅虜庭江<lb/>
左建廟皆更新造尋以登懷帝之主又遷潁川位雖七<lb/>
室其實五世蓋從刁協以兄弟為世數故也于時百度<lb/>
草創舊禮未備三祖毁主權居别室太興三年將登愍<lb/>
<pb n="KR2a0016_WYG_016-41a"/>
帝之主於是乃定更制還復豫章潁川二主于昭穆之<lb/>
位以同惠帝嗣武帝故事而惠懷愍三帝自從春秋尊<lb/>
尊之義在廟不替也至元帝崩則豫章復遷然元帝神<lb/>
位猶在愍帝之下故有坎室者十也至明帝崩而潁川<lb/>
又遷猶十室也于時續廣太廟故三遷主並還西儲名<lb/>
之曰祧以凖逺廟成帝咸和三年蘇峻覆亂京都温嶠<lb/>
等入伐立行廟於白石告元帝先后曰逆臣蘇峻傾覆<lb/>
社稷毁棄三正汙辱海内臣亮等手刃戎首龔行天罸<lb/>
<pb n="KR2a0016_WYG_016-41b"/>
惟中宗元皇帝肅祖明皇帝明穆皇后之靈降鑒有罪<lb/>
剿絶其命翦此羣兇以安宗廟臣等雖隕首摧軀猶生<lb/>
之年咸康七年五月始作武悼皇后神主祔于廟配饗<lb/>
世祖成帝崩而康帝承統以兄弟一世故不遷京兆始<lb/>
十一室也康帝崩京兆遷入西儲同謂之祧如前三祖<lb/>
遷主之禮故正室猶十一也穆帝崩而哀帝海西並為<lb/>
兄弟無所登降咸安之初簡文皇帝上繼元皇帝世秩<lb/>
登進於是潁川京兆二主復還昭穆之位至簡文崩潁<lb/>
<pb n="KR2a0016_WYG_016-42a"/>
川又遷孝武皇帝太元十六年改作太廟殿正室十六<lb/>
間東西儲各一間合十八間棟高八丈四尺堂基長三<lb/>
十九丈一尺廣十丈一尺堂集方石庭以塼尊備法駕<lb/>
遷神主于行廟征西至京兆四主及太子太孫各用其<lb/>
位之儀服四主不從帝者之儀是與太康異也諸主既<lb/>
入廟設脯醢之奠及新廟成帝主還室又設脯醢之奠<lb/>
十九年二月追尊簡文母㑹稽太妃鄭氏為簡文皇帝<lb/>
宣太后立廟太廟道西及孝武崩京兆又遷如穆帝之<lb/>
<pb n="KR2a0016_WYG_016-42b"/>
世四祧故事安帝隆安四年以孝武母簡文李太后帝<lb/>
母宣徳陳太后祔于宣鄭太后之廟<lb/>
元興三年三月宗廟神主在尋陽已立新主于太廟權<lb/>
告義事四月輔國將軍何無忌奉送神主還丙子百官<lb/>
拜迎于石頭戊寅入廟安帝崩未及禘而天禄終焉<lb/>
宋武帝初受晉命為宋王建宗廟於彭城依魏晉故事<lb/>
立一廟初祠高祖開封府君曾祖武原府君皇祖東安<lb/>
府君皇考處士府君武敬臧后從諸侯五廟之禮也既<lb/>
<pb n="KR2a0016_WYG_016-43a"/>
即尊位乃增祠七世右北平府君六世相國掾府君為<lb/>
七廟永初初追尊皇考處士為孝穆皇帝皇妣趙氏為<lb/>
穆皇后三年孝懿蕭皇后崩又祔廟髙祖崩神主升廟<lb/>
猶從昭穆之序如魏晉之制虛太祖之位也廟殿亦不<lb/>
改構又如晉初之因魏也文帝元嘉初追尊所生胡媫<lb/>
妤為章皇太后立廟西晉宣太后地孝武昭太后明帝<lb/>
宣太后並祔章太后廟<lb/>
晉元帝大興三年正月乙卯詔曰吾雖上繼世祖然於<lb/>
<pb n="KR2a0016_WYG_016-43b"/>
懷愍皇帝皆北面稱臣今祠太廟不親執觴酌而令有<lb/>
司行事於情禮不安可依禮更處太常華恒議今聖上<lb/>
繼武皇帝宜準漢世祖故事不親執觴爵又曰今上承<lb/>
繼武帝而廟之昭穆四世而已前太常賀循博士傅純<lb/>
以為惠懷及愍宜别立廟然臣愚謂廟室當以客主為<lb/>
限無拘常數殷世有二祖二宗若拘七室則當祭禰而<lb/>
已推此論之宜還復豫章潁川全祠七廟之禮驃騎長<lb/>
史温嶠議凡言兄弟不相入廟既非禮文且光武奮劒<lb/>
<pb n="KR2a0016_WYG_016-44a"/>
振起不策名於孝平豫神其事以應九世之䜟又古不<lb/>
共廟故别立焉今上以䇿名而言殊於光武之事躬奉<lb/>
烝嘗於經既正於情又安矣太常恒欲還二府君以全<lb/>
七世嶠謂是宜驃騎將軍王導從嶠議嶠又曰其非子<lb/>
者可直言皇帝敢告某皇帝又若以一帝為一世則不<lb/>
祭禰反不及庶人於是帝從嶠議悉施用之孫盛晉春<lb/>
秋曰陽秋傳云臣子一例也雖繼君位不以後尊降廢<lb/>
前敬昔魯僖上嗣莊公以友于長㓜而外之為逆凖之<lb/>
<pb n="KR2a0016_WYG_016-44b"/>
古義明詔是也<lb/>
穆帝永和二年七月有司奏十月殷祭京兆府君當遷<lb/>
祧室昔征西豫章潁川三府君毁主中興之初權居天<lb/>
府在廟門之西咸康中太常馮懷表續奉還於西儲夾<lb/>
室謂之為祧疑亦非禮今京兆遷入是為四世逺祖長<lb/>
在太祖之上昔周室太祖世逺故遷有所歸今晋廟宣<lb/>
皇為主而四祖居之是屈祖就孫也殷祫在上是代太<lb/>
祖也領司徒蔡謨議四府君宜改築别室若未展者當<lb/>
<pb n="KR2a0016_WYG_016-45a"/>
入就太廟之室人莫敢卑其祖文武不先不窋殷祭之<lb/>
日征西東面處宣皇之上其後遷廟之主藏於征西之<lb/>
祧祭薦不絶護軍將軍馮懐表議禮無廟者為壇以祭<lb/>
可别立室藏之至殷禘則祭于壇也輔國將軍譙王司<lb/>
馬無忌等議諸儒謂太王王季遷主藏於文武之祧如<lb/>
此府君遷主宜在宣皇帝廟中然今無寢室宜變通而<lb/>
改築又殷祫太廟征西東面尚書郎孫綽與無忌議同<lb/>
曰太祖雖位始九五而道以從暢替人爵之尊篤天倫<lb/>
<pb n="KR2a0016_WYG_016-45b"/>
之道所以成教本而光百代也尚書郎徐禪議禮去祧<lb/>
為壇去壇為墠嵗祫則祭之今四祖遷主可藏之石室<lb/>
有禱則祭於壇墠又遣禪至㑹稽訪處士虞喜喜答曰<lb/>
漢世韋𤣥成等以毁主瘞於園魏朝議者云應埋兩階<lb/>
之間且神主本在太廟若今别室而祭則不如永藏又<lb/>
四君無追號之禮益明應毁而無祭於是撫軍將軍㑹<lb/>
稽王司馬昱尚書劉劭等奏四祖同居西祧藏主石室<lb/>
禘祫乃祭如先朝舊儀時陳留范宣兄子問此禮宣答<lb/>
<pb n="KR2a0016_WYG_016-46a"/>
曰舜廟所祭皆是庶人其後世逺而毁不居舜上不序<lb/>
昭穆今四君號猶依本非以功徳致禮也若依虞主之<lb/>
瘞則猶藏子孫之所若依夏主之埋則又非本廟之階<lb/>
宜思其變别築一室親未盡則禘祫處宣帝之上親盡<lb/>
則無縁下就子孫之列其後太常劉遐等同蔡謨議博<lb/>
士張憑議或疑陳於太祖者皆其後毁主憑案古議無<lb/>
别前後之文也禹不先鯀則遷主居太祖之上亦可無<lb/>
疑矣安帝義熙九年四月將殷祭詔博議遷毁之禮大<lb/>
<pb n="KR2a0016_WYG_016-46b"/>
司馬琅邪王司馬徳文議太始之初虛太祖之位而縁<lb/>
情流逺上及征西故世盡則宜毁而宣皇帝正太祖之<lb/>
位又漢光武帝移十一帝主於洛邑則毁主不設理可<lb/>
推矣宜從范宣之言築别室以居四府君之主永藏而<lb/>
不祀也大司農徐廣議四府君嘗處廟室之首歆率土<lb/>
之祭若霾之幽壤於情理未必咸盡謂可遷藏西儲以<lb/>
為逺祧而禘饗永絶也太尉咨議參軍袁豹議仍舊無<lb/>
革殷祠猶及四府君情理為允祠部郎臧燾議四府君<lb/>
<pb n="KR2a0016_WYG_016-47a"/>
之主享祀禮廢則亦神所不依宜同虞主之瘞霾矣時<lb/>
高祖輔晉與大司馬議同須後殷祀行事改制<lb/>
晋孝武帝太元十二年五月壬戍詔曰昔建太廟每事<lb/>
從儉約思與率土致力備禮又太祖虛位明堂未建郊<lb/>
祀國之大事而稽古之制闕然便可詳議祠部郎徐邈<lb/>
議圓丘郊祀經典無二宣皇帝嘗辨斯義而檢以聖典<lb/>
爰及中興備加研極以定南北二郊誠非異學所可輕<lb/>
改也謂仍舊為安武皇帝建廟六世三昭三穆宣皇帝<lb/>
<pb n="KR2a0016_WYG_016-47b"/>
剏基之主實惟太祖親則王考四廟在上未及遷世故<lb/>
權虛東向之位也兄弟相及義非二世故當今廟祀世<lb/>
數未足而欲太祖正位則違事七之義矣又禮曰庶子<lb/>
王亦禘祖立廟蓋謂支𦙍授位則親近必復京兆府君<lb/>
於今六世宜復立此室則宣皇未在六世之上須前世<lb/>
既遷乃太祖位定爾京兆遷毁宜藏主於石室雖禘祫<lb/>
猶弗及何者傳稱毁主升合乎太祖升者自下之名不<lb/>
謂可降尊就卑也太子太孫隂室四主儲嗣之重升祔<lb/>
<pb n="KR2a0016_WYG_016-48a"/>
皇祖所配之廟世逺應遷然後從食之孫與之俱毁明<lb/>
堂圓方之制綱領已舉不宜闕配帝之祀且王者以天<lb/>
下為家未必一邦故周平光武無廢於二京也周公宗<lb/>
祀文王漢明配以世祖自非惟新之考孰配上帝邈又<lb/>
曰明堂所配之神積疑莫辨按易殷薦上帝以配祖考<lb/>
祖考同配則上帝亦為天而嚴父之義顯周禮旅上帝<lb/>
者有故告天與郊祀常禮同用四圭故並言之若上帝<lb/>
者五帝經文何不言祀天旅五帝祀地旅四望乎人帝<lb/>
<pb n="KR2a0016_WYG_016-48b"/>
之與天帝雖天人之通謂然五方不可言上帝諸侯不<lb/>
可言大君也書無全證而義容彼此故太始太康二紀<lb/>
之間興廢迭用矣侍中車𦙍議又曰明堂之制既其難<lb/>
詳且樂主於和禮主於敬故質文不同音器亦殊既茅<lb/>
茨廣厦不一其度何必守其形範而不知𢎞本順民乎<lb/>
九服咸寧河朔無塵然後明堂辟雍可崇而修之中書<lb/>
令王珉意與𦙍同太常孔注議太始開元所以上祭四<lb/>
府君誠以世數尚近可得饗祠非若殷周先世王迹所<lb/>
<pb n="KR2a0016_WYG_016-49a"/>
因也向使京兆爾時在七世之外自當不祭此四王推<lb/>
此知既毁之後則殷禘所絶矣吏部郎王忱議明堂則<lb/>
天象地儀觀之大宜俟皇居反舊然後脩之驃騎將軍<lb/>
㑹稽王司馬道子尚書令謝石意同忱議於是奉行一<lb/>
無所改<lb/>
晋安帝義熙二年六月白衣領尚書左僕射孔安國啓<lb/>
云元興三年夏應殷祠昔年三月皇輿旋軫其年四月<lb/>
夏應殷而太常博士徐乾等議云應用孟秋臺尋校自<lb/>
<pb n="KR2a0016_WYG_016-49b"/>
泰和四年相承皆用冬夏乾等既伏應孟冬回復追明<lb/>
孟秋非失御史中丞范泰議今雖既祔之後得以烝嘗<lb/>
而無殷薦之比太元二十一年十月應殷烈宗以其年<lb/>
九月崩至隆安三年國家大吉乃修殷事又禮有䘮則<lb/>
廢吉祭祭新主於寢今不設别寢旣祔祭於廟故四時<lb/>
烝嘗以寄追逺之思三年一禘以習昭穆之序義本各<lb/>
異三年䘮畢則合食太祖遇時則殷無取於限三十月<lb/>
也當是内臺常以限月成舊就如所言有䘮可殷隆安<lb/>
<pb n="KR2a0016_WYG_016-50a"/>
之初果以䘮而廢矣月數少多復遲速失中至於應寢<lb/>
而脩意所未譬安國又啓范泰云今既祔遂祭於廟故<lb/>
四時烝嘗如泰此言殷與烝嘗其本不同既祔之後可<lb/>
親烝嘗而不得親殷也太常劉瑾云章后䘮未一周不<lb/>
應祭臣尋升平五年五月穆皇帝崩其年七月山陵十<lb/>
月殷興寧三年二月哀皇帝崩泰和元年五月海西夫<lb/>
人庾氏薨時為皇后七月葬十月殷此在哀皇再周之<lb/>
内庾夫人既葬之後二殷䇿文見在廟又文皇太后以<lb/>
<pb n="KR2a0016_WYG_016-50b"/>
隆安四年七月崩陛下追述先㫖躬服重制五年十月<lb/>
殷再周之内不以廢事今以小君之哀而泰更謂不得<lb/>
行大禮臣尋永和十年至今五十餘載用三十月輙殷<lb/>
皆見於注記是依禮五年再殷而泰所言非真難臣乃<lb/>
以聖朝所用遲速失中泰為憲司自應明審是非羣臣<lb/>
所啓不允即當責失奏彈而諐墮稽停遂非忘舊請免<lb/>
泰瑾官丁巳詔皆白衣領職於是博士徐乾皆免官初<lb/>
元興三年四月不得殷祠進用十月計常限則義熙三<lb/>
<pb n="KR2a0016_WYG_016-51a"/>
年冬又當殷若更起端則應用來年四月領司徒王謐<lb/>
丹陽尹孟昶議有非常之慶必有非常之禮殷祭舊准<lb/>
不差蓋施於經常爾至於義熙之慶經古莫二雖曰旋<lb/>
幸理同受命愚謂理運惟新於是乎始宜用四月中領<lb/>
軍謝混太常劉瑾議殷無定日考時致敬且禮意尚簡<lb/>
去年十月祠雖於日有差而情典允備宜仍以為正太<lb/>
學博士徐乾議三年一祫五年一禘經傳記籍不見補<lb/>
殷之文員外散騎侍郎領著作郎徐廣議尋先事海西<lb/>
<pb n="KR2a0016_WYG_016-51b"/>
公泰和六年十月殷祠孝武皇帝寧康二年十月殷祠<lb/>
若依常去前三十月則應用四月也于時蓋當有故而<lb/>
遷在冬但未詳其事太元元年十月殷祠依常三十月<lb/>
則應用二年四月也是追計辛未嵗十月來合六十月<lb/>
而再殷何邵甫注公羊傳云祫從先君來積數為限自<lb/>
僖八年至文二年知為祫祭如此履端居始承源成流<lb/>
領㑹之節逺因宗本也昔年有故推遷非其常度寧康<lb/>
太元前事可依雖年有曠近之異然追計之理同矣愚<lb/>
<pb n="KR2a0016_WYG_016-52a"/>
謂從復常次者以推歸正之道也左丞劉潤之等議太<lb/>
元元年四月應殷而禮官墮失建用十月本非正期不<lb/>
應即以失為始也宜以反初四月為始當用三年十月<lb/>
尚書奏從王謐議以元年十月為始也<lb/>
宋孝武帝孝建元年十二月戊子有司奏依舊今元年<lb/>
十月是殷祠之月領曹郎范泰參議依永初三年例須<lb/>
再周之外殷祭尋祭再周來二年三月若以四月殷則<lb/>
猶在禫内下禮官議正國子助教蘇瑋生議案禮三年<lb/>
<pb n="KR2a0016_WYG_016-52b"/>
䘮畢然後祫於太祖又云三年不祭唯天地社稷越紼<lb/>
行事且不禫即祭見譏春秋求之古禮䘮服未終固無<lb/>
祼享之義自漢文以來一從權制宗廟朝聘莫不皆吉<lb/>
雖祥禫空存無綅縞之變烝嘗薦祀不異平日殷祠禮<lb/>
既弗殊豈獨以心憂為礙太學博士徐宏議三年之䘮<lb/>
雖從權制再祥周變猶服縞素未為純吉無容以祭謂<lb/>
來四月未宜便殷十月則允太常丞臣朱膺之議虞禮<lb/>
云中月而禫是月也吉祭猶未配謂二十七月既禫祭<lb/>
<pb n="KR2a0016_WYG_016-53a"/>
當四時之祭日則未以其妃配哀未忘也推此而言未<lb/>
禫不得祭也又春秋閔公二年吉禘于莊公鄭𤣥云閔<lb/>
公心懼於難務自尊成以厭其禍凡二十二月而除䘮<lb/>
又不禫云又不禫明禫内不得禘也案王肅等言於魏<lb/>
朝云今權宜存古禮俟畢三年舊説三年䘮畢遇禘則<lb/>
禘遇祫則祫鄭𤣥云禘以孟夏祫以孟秋今相承用十<lb/>
月如宏所上公羊之文如為有疑亦以魯閔設服因言<lb/>
䘮之紀制爾何必全許素冠可吉禘縱公羊異説官以<lb/>
<pb n="KR2a0016_WYG_016-53b"/>
禮為正亦求量宜郎中周景逺參議永和三年九月十<lb/>
日奏傅亮議權制即吉御世宜爾宗廟大禮宜依古典<lb/>
則是皇宋開代成凖謂博士徐宏太常丞朱膺之議用<lb/>
來年十月殷祠為允詔可<lb/>
宋殷祭皆即吉乃行大明七年二月辛亥有司奏四月<lb/>
應殷祠若事中未得為得用孟秋與不領軍長史周景<lb/>
逺議案禮記云天子祫禘祫嘗祫烝依如禮文則夏秋<lb/>
冬三時皆殷不唯用冬夏也晋義熙初僕射孔安國啓<lb/>
<pb n="KR2a0016_WYG_016-54a"/>
議自泰和四年相承殷祭皆用冬夏安國又啓永和十<lb/>
年至今五十餘年用三十月輒殷祠博士徐乾據禮難<lb/>
安國乾又引晋咸康六年七月殷祠是不専用冬夏于<lb/>
時晉朝雖不從乾議然乾據禮及咸康故事安國無以<lb/>
奪之今若以來四月未得殷祠遷用孟秋於禮無違參<lb/>
議據禮有證謂用孟秋為允詔可<lb/>
晋武帝咸寧五年十一月己酉𢎞訓羊太后崩宗廟廢<lb/>
一時之祀天地明堂去樂且不上胙升平五年十月己<lb/>
<pb n="KR2a0016_WYG_016-54b"/>
卯殷祠以穆帝崩後不作樂初永嘉中散騎常侍江統<lb/>
議曰陽秋之義去樂卒事是為吉祭有廢樂也故升平<lb/>
末行之其後太常江逌表穆帝山陵之後十月殷祭從<lb/>
太常丘夷等議撤樂逌尋詳今行漢制無特祀之别既<lb/>
入廟吉禘何疑於樂<lb/>
史臣曰聞樂不怡故申情於遏宻至於諒闇奪服慮政<lb/>
事之荒廢是以乗權通以設變量輕重而降屈若夫奏<lb/>
音之與寢聲非有損益於機務縱復回疑於兩端固宜<lb/>
<pb n="KR2a0016_WYG_016-55a"/>
縁恩而從戚矣宋世國有故廟祠皆懸而不樂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_016-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十六<lb/>
<pb n="KR2a0016_WYG_016-56a"/>
　宋書卷十六考證<lb/>
禮志三若其顯諡畧騰軌則系綴聲采徴畧聞聽○二<lb/>
　畧字可疑南本諡下無畧字義亦不可通<lb/>
祠部郎臧燾議四府君之主○燾諸本皆訛壽今據南<lb/>
　史臧燾傳改正<lb/>
　<lb/>
　<lb/>
　<lb/>
<pb n="KR2a0016_WYG_016-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十六考證<lb/>
</p>
<p>
</p>
  </div>
<div>
<head>宋書卷十七</head> <lb/>
    <p>
<pb n="KR2a0016_WYG_017-1a"/>
欽定四庫全書<lb/>
　宋書卷十七<lb/>
　　梁　　　　沈　　　　約　　　　撰<lb/>
　志第七<lb/>
　　禮四<lb/>
宋文帝元嘉三年五月庚午以誅徐羡之等讐恥已雪<lb/>
幣告太廟<lb/>
元嘉三年十二月甲寅西征謝晦告太廟太社晦平車<lb/>
<pb n="KR2a0016_WYG_017-1b"/>
駕旋軫又告<lb/>
元嘉六年七月太學博士徐道娛上議曰伏見太廟烝<lb/>
嘗儀注皇帝行事畢出便坐三公已上獻太祝送神于<lb/>
門然後至尊還拜百官贊拜乃退謹尋清廟之道所以<lb/>
肅安神也禮曰廟者貌也神靈所馮依也事亡如存若<lb/>
常在也既不應有送神之文自陳豆薦爼車駕至止竝<lb/>
弗奉迎夫不迎而送送而後辭闇短之情實用未逹按<lb/>
時人私祠誠皆迎送由於無廟庶感降來格因心立意<lb/>
<pb n="KR2a0016_WYG_017-2a"/>
非王者之禮也儀禮雖太祝迎尸于門此乃延尸之儀<lb/>
豈是敬神之典恐於禮有疑謹以議上有司奏下禮官<lb/>
詳判博士江邃議在始不逆明在廟也卒事而送節孝<lb/>
思也若不送而辭是舍親也辭而後送是遣神也故孝<lb/>
子不忍違其親又不忍遣神是以祝史送神以成烝嘗<lb/>
之義博士賀道期議樂以迎來哀以送往祭統迎牲而<lb/>
不迎尸詩云鐘鼓送尸鄭云尸神象也與今儀注不迎<lb/>
而後送若合符契博士荀萬秋議古之事尸與今之事<lb/>
<pb n="KR2a0016_WYG_017-2b"/>
神其義一也周禮尸出送于廟門拜尸不顧詩云鐘鼓<lb/>
送尸則送神之義其來久矣記曰迎牲而不迎尸别嫌<lb/>
也尸在門外則疑於臣入廟中則全於君君在門外則<lb/>
疑於君入廟則全於臣是故不出者明君臣之義邃等<lb/>
三人謂舊儀為是唯博士陳珉同道娯議參詳邃等議<lb/>
雖未盡然皆依擬經禮道娯珉所據難從今衆議不一<lb/>
宜遵舊體詔可<lb/>
元嘉六年九月太學博士徐道娯上議曰祠部下十月<lb/>
<pb n="KR2a0016_WYG_017-3a"/>
三日殷祠十二日烝祀謹按禘祫之禮三年一五年再<lb/>
公羊所謂五年再殷祭也在四時之間周禮所謂凡四<lb/>
時之間禮也蓋厯歲節月無定天子諸侯先後弗同禮<lb/>
稱天子祫嘗諸侯烝祫有田則祭無田則薦鄭注天子<lb/>
先祫然後時祭諸侯先時祭然後祫有田者既祭又薦<lb/>
新祭以首時薦以仲月然則大祭四祀其月各異天子<lb/>
以孟月殷仲月烝諸侯孟月嘗仲月祫也春秋僖公八<lb/>
年秋七月禘文公二年八月大事于太廟榖梁傳曰著<lb/>
<pb n="KR2a0016_WYG_017-3b"/>
祫嘗也昭公十五年二月有事于武宫左傳曰禮也又<lb/>
周禮仲冬享烝月令季秋嘗稻晉春烝曲沃齊十月嘗<lb/>
太公此竝孟仲區别不共之明文矣凡祭必先卜日用<lb/>
丁巳如不從進卜逺日卜未吉豈容二事推期而往理<lb/>
尤可知尋殷烝祀重祭薦禮輕輕尚異月重寧反同且<lb/>
祭不欲數數則瀆今隔旬頻享恐於禮為煩自經緯墳<lb/>
誥都無一月兩獻先儒舊説皆云殊朔晉代相承未審<lb/>
其原國事之重莫大乎祀愚管膚淺竊以惟疑請詳告<lb/>
<pb n="KR2a0016_WYG_017-4a"/>
下議寢不報<lb/>
元嘉七年四月乙丑有司奏曰禮喪服傳云有死於宫<lb/>
中者則為之三月不舉祭今禮祀既戒而掖庭有故下<lb/>
太常依禮詳正太學博士江邃袁朗徐道娯陳珉等議<lb/>
參互不同殿中曹郎中領祠部謝元議以為遵依禮傳<lb/>
使有司行事於義為安輒重參詳宗廟敬重饗祀精明<lb/>
雖聖情罔極必在親奉然茍曰有疑則情以禮屈無所<lb/>
稱述於義有據請聽如元所上詔可<lb/>
<pb n="KR2a0016_WYG_017-4b"/>
元嘉十年十二月癸酉太祝令徐閏刺署典宗廟社稷<lb/>
祠祀薦五牲牛羊豕鷄竝用雄其一種市買由來送雌<lb/>
竊聞周景王時賔起見雄鷄自斷其尾曰鷄憚犧不祥<lb/>
今何以用雌求下禮官詳正勒大學依禮詳據博士徐<lb/>
道娯等議稱案禮孟春之月是月也犧牲無用牝如此<lb/>
是春月不用雌爾秋冬無禁雄鷄斷尾自可是春月太<lb/>
常丞司馬操議尋月令孟春命祀山林川澤犧牲無用<lb/>
牝若如學議春祠三牲以下便應一時俱改以從月令<lb/>
<pb n="KR2a0016_WYG_017-5a"/>
何以偏在一鷄重更勒太學議荅博士徐道娯等又議<lb/>
稱凡宗祀牲牝不一前惟月令不用牝者蓋明在春必<lb/>
雄秋冬可雌非以山林同宗廟也四牲不改在雞偏異<lb/>
相承來久義或有由誠非末學所能詳究求詳議告報<lb/>
如所稱令參詳閏所稱粗有證據宜如所上自今改用<lb/>
雄雞<lb/>
孝武帝孝建三年五月丁巳詔以第四皇子出紹江夏<lb/>
王太子叡為後有司奏皇子出後檢未有告廟先例輒<lb/>
<pb n="KR2a0016_WYG_017-5b"/>
勒二學禮官議正應告與不告者為告幾室太學博士<lb/>
傅休議禮無皇子出後告廟明文晉太康四年封北海<lb/>
王寔紹廣漢殤王後告于太廟漢初帝各異廟故告不<lb/>
必同自漢明帝以來乃共堂各室魏晉依之今既共堂<lb/>
若獨告一室而闕諸室則于情未安太常丞庾亮之議<lb/>
案禮大事則告祖禰小事則特告禰今皇子出嗣宜告<lb/>
禰廟祠部朱膺之議以為有事告廟蓋國之常典今皇<lb/>
子出紹事非常均愚以為宜告賀循云古禮異廟唯謁<lb/>
<pb n="KR2a0016_WYG_017-6a"/>
一室是也既皆共廟而闕於諸帝於情未安謂循言為<lb/>
允宜在皆告兼右丞殿中郎徐爰議以為國之大事必<lb/>
告祖禰皇子出嗣不得謂小昔第五皇子承統廬陵備<lb/>
告七廟參議以爰議為允詔可<lb/>
大明元年六月己卯朔詔以前太子歩兵校尉祗男歆<lb/>
紹南豐王朗有司奏朗先嗣營陽告廟臨軒檢繼體為<lb/>
舊不告廟臨軒下禮官議正太學博士王爕之議南豐<lb/>
昔别開土宇以紹營陽義同始封故有臨軒告廟之禮<lb/>
<pb n="KR2a0016_WYG_017-6b"/>
今歆奉詔出嗣則成繼體先爵猶存事是傳襲不應告<lb/>
廟臨軒祠部郎朱膺之議南豐王嗣爵封已絶聖恩埀<lb/>
矜特詔繼茅土復申義同始封為之告廟臨軒殿中郎<lb/>
徐爰議營陽繼體皇基身亡封絶恩詔追封錫以一城<lb/>
既始啓建茅土故宜臨軒告廟今歆繼後南豐彼此俱<lb/>
為列國長沙南豐自應各告其祖豈闗太廟事非始封<lb/>
不合臨軒同博士王爕之議參詳爰議為允詔可<lb/>
大明三年六月乙丑有司奏來七月十五日嘗祠太廟<lb/>
<pb n="KR2a0016_WYG_017-7a"/>
章皇太后廟輿駕親奉而乘輿辭廟親戎太子合親祠<lb/>
與不且今月二十四日第八皇女夭案禮宫中有故三<lb/>
月不舉祭皇太子入住上宫於事有疑下禮官議正太<lb/>
學博士司馬興之議竊惟國之大事在祀與戎皇太子<lb/>
有撫軍之道而無專御之義戎既如之祀亦宜然案祭<lb/>
統夫祭之道孫為王父尸又云祭有昭穆所以别父子<lb/>
太子監國雖不攝至於宗廟則昭穆實存謂事不可亂<lb/>
又云有故則使人准此二三太子無奉祀之道又皇女<lb/>
<pb n="KR2a0016_WYG_017-7b"/>
夭札則實同宫一體之哀理不得異設令得祀令猶無<lb/>
親奉之義博士郁議案春秋太子奉社稷之粢盛長子<lb/>
主噐出可守宗廟以為祭主易彖明文監國之重居然<lb/>
親祭皇女夭札時既同宫三月廢祭於禮宜停二議不<lb/>
同尚書參議宜以郁議為允詔可<lb/>
大明三年十一月乙丑朔有司奏四時廟祠吉日已定<lb/>
遇雨及舉哀舊停親奉以有司行事先下使禮官博議<lb/>
於禮為得遷日與不博士江長議禮記祭統君之祭也<lb/>
<pb n="KR2a0016_WYG_017-8a"/>
有故則使人而君不失其儀鄭𤣥云君雖不親祭禮無<lb/>
闕君德不損愚以為有故則必使人者明無遷移之文<lb/>
茍有司充事謂不宜改日太常丞陸澄議案周禮宗伯<lb/>
之職若王不與祭祀則攝位鄭君曰王有故行其祭事<lb/>
也臣以為此謂在致齊祭事盡備神不可瀆齊不可久<lb/>
而王有他故則使有司攝焉晉太始七年四月世祖將<lb/>
親祠于太廟庚戌車駕夕牲辛亥雨有司行事此雖非<lb/>
人故蓋亦天硋也求之古禮未乖周制案禮記孔子荅<lb/>
<pb n="KR2a0016_WYG_017-8b"/>
曾子當祭而日蝕太廟火如牲至未殺則廢然則祭非<lb/>
無可廢之道也但權所為之輕重耳日蝕廟火變之甚<lb/>
者故乃牲至尚猶可廢推此而降可以理尋今㪚齊之<lb/>
内未及致齊而有輕哀甚雨日時展事可以延敬不愆<lb/>
義情無傷正典改擇令日夫何以疑愚謂㪚齊而有舉<lb/>
哀若雨可更遷日唯入致齊及日月逼晩者乃使有司<lb/>
行事耳又前代司空顧和啓南郊車駕已出遇雨宜遷<lb/>
日更郊事見施用郊之與廟其敬可均至日猶遷况㪚<lb/>
<pb n="KR2a0016_WYG_017-9a"/>
齊邪殿中郎殷淡議曾子問曰蝕太廟火牲未殺則廢<lb/>
縱有故則使人清廟敬重郊禋禮大故廟焚日蝕許以<lb/>
可遷輕哀微故事不合改是以鼷鼠食牛改卜非禮晉<lb/>
世祖有司行事顧司空之改郊月既不見其當時之宜<lb/>
此不足為准愚謂日蝕廟火天譴之變廼可遷日至於<lb/>
舉哀小故不宜改辰衆議不同參議既有理據且晉氏<lb/>
遷郊宋初遷祠竝有成准謂孟月㪚齊之中遇雨及舉<lb/>
輕哀宜擇吉更遷無定限數唯入致齊及侵仲月節者<lb/>
<pb n="KR2a0016_WYG_017-9b"/>
使有司行事詔可<lb/>
大明五年十月甲寅有司奏今月八日烝祠二廟公卿<lb/>
行事有皇太子獻妃服前太常丞庾蔚之議禮所以有<lb/>
䘮廢祭由祭必有樂皇太子以元嫡之重故主上服妃<lb/>
不以尊降既正服大功愚謂不應祭有故三公行事是<lb/>
得祭之辰非今之比卿卒猶不繹況於太子妃乎博士<lb/>
司馬興之議夫緦則不祭禮之大經卿卒不繹春秋明<lb/>
義又尋魏代平原公主薨高堂隆議不應三月廢祠而<lb/>
<pb n="KR2a0016_WYG_017-10a"/>
猶云殯葬之間權廢事改吉芬馥享祠尋此語意非使<lb/>
有司此無服之喪尚以未葬為廢況皇太子妃及大功<lb/>
未祔者邪上尋禮文下准前代不得烝祠領軍長史周<lb/>
景逺議案禮緦不祭大功廢祠理不俟言今皇太子故<lb/>
妃既未山塋未從權制則應依禮廢烝嘗至尊以大功<lb/>
之服於禮不得親奉非有故之謂亦不使公卿行事右<lb/>
丞徐爰議以為禮緦不祭蓋惟通議大夫以尊貴降絶<lb/>
及其有服不容復異祭統云君有故使人可者謂於禮<lb/>
<pb n="KR2a0016_WYG_017-10b"/>
應祭君不得齊祭不可闕故使臣下攝奉不謂君不應<lb/>
祭有司行事也晉咸寧四年景獻皇后崩晉武帝伯母<lb/>
宗廟廢一時之祀雖名號尊崇粗可依准今太子妃至<lb/>
尊正服大功非有故之比既未山塋謂烝祠宜廢尋蔚<lb/>
之等議指歸不殊闕烝為允過卒哭祔廟一依常典詔<lb/>
可<lb/>
大明七年二月丙辰有司奏鑾輿廵蒐江左講武校獵<lb/>
獲肉先薦太廟章太后廟并設醢酒公卿行事及獻妃<lb/>
<pb n="KR2a0016_WYG_017-11a"/>
隂室室長行事太學博士虞龢議檢周禮四時講武獻<lb/>
牲各有所施振旅春蒐則以祭社苃舎夏苖則以享初<lb/>
治兵秋獮則以祀方大閲冬狩則以享烝案漢祭祀志<lb/>
唯立秋之日白郊事畢始揚威武名曰貙劉乘輿入囿<lb/>
躬執弩以射牲以鹿麑太宰令謁者各一人載獲車馳<lb/>
送陵廟然則春田薦廟未有先准兼太常丞庾蔚之議<lb/>
龢所言是蒐狩不失其時此禮久廢今時龢表晏講武<lb/>
教人又䖍供乾豆先薦二廟禮情俱允社主土神司空<lb/>
<pb n="KR2a0016_WYG_017-11b"/>
土官故祭社使司空行事太廟宜使上公參議蒐狩之<lb/>
禮四時異議禮有損益時代不同今既無復四方之祭<lb/>
三殺之儀曠廢來久禽獲牲物靣傷翦毛未成禽不獻<lb/>
太宰令謁者擇上殺奉送先薦廟社二廟依舊以太尉<lb/>
行事詔可<lb/>
明帝泰豫元年七月庚申有司奏七月嘗祠至尊諒闇<lb/>
之内爲親奉與不使下禮官通議伏尋三年之制自天<lb/>
子逹漢文愍秦餘之弊於是制爲權典魏晉以來卒哭<lb/>
<pb n="KR2a0016_WYG_017-12a"/>
而祔則就吉案禮記王制三年不祭唯祭天地社稷爲<lb/>
越紼而行事鄭𤣥云唯不敢以卑廢尊也范宣難杜預<lb/>
叚暢所以闕宗廟祭者皆人理所奉哀戚之情同於生<lb/>
者譙周祭志稱禮身有䘮則不為吉祭緦麻之䘮於祖<lb/>
考有服者則亦不祭為神不饗也尋宫中有故雖在無<lb/>
服亦廢祭三月有䘮不祭如或非若三年之内必宜親<lb/>
奉者則應禘序昭穆而今必須免䘮然後禘祫故知未<lb/>
祭之意當似可思起居注晉武有二䘮兩朞之中竝不<lb/>
<pb n="KR2a0016_WYG_017-12b"/>
自祠亦近代前事也伏惟至尊孝越姬文情深明發公<lb/>
服雖釋純哀内纒推訪典例則未應親奉有司祇應祭<lb/>
不爲曠仰思從敬竊謂為允臣等參議甚有明證宜如<lb/>
所上詔可<lb/>
後廢帝元徽二年十月丙寅有司奏至尊親祠太廟文<lb/>
皇帝太后之日孝武皇帝及昭穆太后雖親非正統而<lb/>
嘗經北靣未詳應親執爵與不下禮官議太學博士周<lb/>
山文議案禮尊者尊統上卑者尊統下孝武皇帝於至<lb/>
<pb n="KR2a0016_WYG_017-13a"/>
尊雖親非正統而祖宗之號列于七廟愚謂親奉之日<lb/>
應執觴爵昭皇太后既親非禮正宜使三公行事博士<lb/>
顔爕等四人同山文兼太常丞韓賁議晉景帝之於世<lb/>
祖肅祖之於孝武皆傍尊也親執觴杓今孝武皇帝於<lb/>
至尊親為伯父功列祖宗奉祀之日謂宜親執按昭皇<lb/>
太后於主上親無名秩情則疏遠庶母在我猶子祭孫<lb/>
止況伯父之庶母愚謂昭后觴爵可付之有司前左丞<lb/>
孫緬議晉世祖宗祠顯宗烈宗肅祖竝是晉帝之伯今<lb/>
<pb n="KR2a0016_WYG_017-13b"/>
朝明凖而初無有司行事之禮愚謂主上親執孝武皇<lb/>
帝觴爵有愜情敬昭皇太后君母之貴見尊一時而與<lb/>
章宣二廟同饗閟宫非唯不躬奉廼宜議其毁替請且<lb/>
依舊三公行事詔緬議爲允<lb/>
宋孝武帝孝建元年十月戊辰有司奏章皇太后廟毁<lb/>
置之禮二品官議者六百六十三人太傅江夏王義恭<lb/>
以為經籍殘偽訓傳異門諒言之者罔一故求之者尠<lb/>
究是以六宗之辯舛於兼儒迭毁之論亂於羣學章皇<lb/>
<pb n="KR2a0016_WYG_017-14a"/>
太后誕神啓聖禮備中興慶流胙𦙍德光義逺宜長代<lb/>
崇芬奕葉垂則豈得降侔通倫反遵常典夫議者成疑<lb/>
寔傍紀傳知一爽二莫窮書㫖按禮記不代祭爰及慈<lb/>
母置辭令有所施榖梁於孫止别主立祭則親執䖍祀<lb/>
事異前志將由大君之宜其職彌重人極之貴其數特<lb/>
中且漢代鴻風遂登配袝晉氏明規咸留薦祀逺考史<lb/>
策近因闇見未應毁之於義為長所據公羊祗足堅秉<lb/>
安可以貴等帝王祭從士庶縁情訪制顛越滋甚謂應<lb/>
<pb n="KR2a0016_WYG_017-14b"/>
同七廟六代乃毁六百三十六人同義恭不毁㪚騎侍<lb/>
郎王法施等二十七人議應毁領曹郎中周景逺重參<lb/>
議義恭等不毁議為允詔可<lb/>
大明二年二月庚寅有司奏皇代殷祭無事於章后廟<lb/>
高堂隆議魏文思后依周姜嫄廟禘祫及徐邈答晉宣<lb/>
太后殷薦舊事使禮官議正博士孫武議按禮記祭法<lb/>
置都立邑設廟祧壇墠而祭之乃為親疏多少之數是<lb/>
故王立七廟逺廟為祧鄭云天子遷廟之主昭穆合藏<lb/>
<pb n="KR2a0016_WYG_017-15a"/>
於祧中祫乃祭之王制曰祫禘鄭云祫合也合先君之<lb/>
主於祖廟而祭之謂之祫三年而夏禘五年而秋祫謂<lb/>
之五年再殷祭又禘大祭也春秋文公二年大事于太<lb/>
廟傳曰毁廟之主陳于太祖未毁廟之主皆升合食太<lb/>
廟傳曰合族以食序以昭穆祭統曰有事于太廟則羣<lb/>
昭羣穆咸在不失其倫今殷祠是合食太祖而序昭穆<lb/>
章太后既屈於上不列正廟若迎主入太廟既不敢配<lb/>
列於正序又未聞於昭穆之外别立爲位若徐邈議今<lb/>
<pb n="KR2a0016_WYG_017-15b"/>
殷祠就别廟奉薦則乖禘祫大祭合食序昭穆之義邈<lb/>
云隂室四殤不同祫就祭此亦其義也䘮服小記殤與<lb/>
無後從祖祔食祭法王下祭殤鄭𤣥云祭適殤於廟之<lb/>
奥謂之隂厭既從祖食於廟奥是殤有位於奥非就祭<lb/>
别宫之謂今章太后廟四時饗薦雖不於孫止若太廟<lb/>
禘祫獨祭别宫與四時烝嘗不異則非禘大祭之義又<lb/>
無取於祫合食之文謂不宜與太廟同殷祭之禮高堂<lb/>
隆答魏文思后依姜嫄廟禘祫又不辨祫之義而改祫<lb/>
<pb n="KR2a0016_WYG_017-16a"/>
大饗蓋冇由而然耳守文淺學懼乖禮衷博士王爕之<lb/>
議按禘小祫大禮無正文求之情例如有推尋祫之爲<lb/>
名雖在合食而祭典之重於此為大夫以孝饗親尊愛<lb/>
罔極既殷薦太祖亦致盛祀於小廟譬有事於尊者可<lb/>
以及卑故高堂隆所謂獨以祫故而祭之也是以魏之<lb/>
文思晉之宣后雖並不序於太廟而猶均禘於姜嫄其<lb/>
意如此又徐邈所引四殤不祫就而祭之以爲别饗之<lb/>
例斯其證矣愚謂章皇太后廟亦宜殷薦太常丞孫緬<lb/>
<pb n="KR2a0016_WYG_017-16b"/>
議以爲祫祭之名義在合食守經據古孫武為詳竊尋<lb/>
小廟之禮肇自近魏晉之所行足為前凖髙堂隆以祫<lb/>
而祭有附情敬徐邈引就祭四殤以證别饗孫武據殤<lb/>
祔於祖謂廟有殤位尋事雖同廟而祭非合食且七廟<lb/>
同宫始自後漢禮之祭殤各祔厥祖既豫祫則必異廟<lb/>
而祭愚謂章廟殷薦推此可知祠部朱膺之議閟宫之<lb/>
祀高堂隆趙怡並云周人祫歲俱祫祭之魏晉二代取<lb/>
則奉薦名儒逹禮無相譏非不諐不忘率由舊章愚意<lb/>
<pb n="KR2a0016_WYG_017-17a"/>
同王爕之孫緬議詔曰章皇太后追尊極號禮同七廟<lb/>
豈容獨闕殷薦隔兹盛祠閟宫遙祫既行有周魏晉從<lb/>
饗式範無替宜述附前典以宣情敬<lb/>
明帝泰始二年正月孝武昭太后崩五月甲寅有司奏<lb/>
晉太元中始正太后尊號徐邈議廟制自是以來著爲<lb/>
通典今昭皇太后於至尊無親正特制義服祔廟之禮<lb/>
宜下禮官詳議博士王畧太常丞虞愿議正名存義有<lb/>
國之徽典臣子一例史傳之明文今昭皇太后正位母<lb/>
<pb n="KR2a0016_WYG_017-17b"/>
儀尊號允著袝廟之禮宜備彛則母以子貴事炳聖文<lb/>
孝武之祀既百代不毁則昭后之祔無緣有虧愚謂神<lb/>
主應入章后廟又宜依晉元皇帝之於愍帝安帝之於<lb/>
永安后祭祀之日不親執觴爵使有司行事時太宗宣<lb/>
太后已祔章太后廟長兼儀曹郎虞龢議以為春秋之<lb/>
義庶母雖名同崇號而實異正嫡是以猶考别宫而公<lb/>
子主其祀今昭皇太后既非所生益無親奉之理周禮<lb/>
宗伯職云若王不與祭則攝位然則宜使有司行其禮<lb/>
<pb n="KR2a0016_WYG_017-18a"/>
事又婦人無常秩各以夫氏為定夫亡以子為次昭皇<lb/>
太后即正位在前宣太后追尊在後以從序而言宜躋<lb/>
新禰于上參詳龢議為允詔可<lb/>
泰始二年六月丁丑有司奏來七月嘗祀二廟依舊車<lb/>
駕親奉孝武皇帝至尊親進觴爵及拜伏又昭皇太后<lb/>
室應拜及祝文稱皇帝諱又皇后今月二十五日䖍見<lb/>
於禰拜孝武皇帝昭皇太后竝無明文下禮官議正太<lb/>
學博士劉緄議尋晉元北面稱臣於愍帝烝嘗奉薦亦<lb/>
<pb n="KR2a0016_WYG_017-18b"/>
使有司行事且兄弟不相為後著於魯史以此而推孝<lb/>
武之室至尊無容親進觴爵拜伏其日親進章皇太后<lb/>
廟經昭皇太后室過前議既使有司行事謂不應進拜<lb/>
昭皇太后正號久定登列廟祀詳尋祝文宜稱皇帝諱<lb/>
案禮婦無見兄之典昭后位居傍尊致䖍之儀理不容<lb/>
備孝武昭后二室牲薦宜闕太常丞虞愿議夫烝嘗之<lb/>
禮事存繼嗣故傍尊雖近弟姪弗祀君道雖高臣無祭<lb/>
典按晉景帝之於武帝屬居伯父武帝至祭之日猶進<lb/>
<pb n="KR2a0016_WYG_017-19a"/>
觴爵今上既纂祠文皇於孝武室謂宜進拜而已觴爵<lb/>
使有司行事按禮過墓則軾過祀則下凡在神祗尚或<lb/>
致恭況昭太后母臨四海至尊親曾北面兄母有敬謂<lb/>
宜進拜祝文宜稱皇帝諱尋皇后廟見之禮本修䖍為<lb/>
義今於孝武論其嫂叔則無通問之典語其尊卑亦無<lb/>
相見之義又皇后登御之初昭后猶正位在宫敬謁之<lb/>
道久已前備愚謂孝武昭太后二室並不復薦告參議<lb/>
以愿議為允詔可<lb/>
<pb n="KR2a0016_WYG_017-19b"/>
後廢帝元徽二年十月壬寅有司奏昭太后廟毁置下<lb/>
禮官詳議太常丞韓賁議按君母之尊義發春秋庶後<lb/>
饗薦無間周典七廟承統猶親盡則毁況伯之所生而<lb/>
無服代祭稽之前代未見其凖都令史殷匪子議昭皇<lb/>
太后不係於祖宗進退宜毁議者云妾袝於妾祖姑祔<lb/>
既必告毁不容異應告章皇太后一室按記云妾袝於<lb/>
妾祖姑無妾祖姑則易牲而祔於女君可也始章太后<lb/>
於昭太后論昭穆而言則非妾祖姑又非女君於義不<lb/>
<pb n="KR2a0016_WYG_017-20a"/>
當伏尋昭太后名位允極昔初袝之始自上袝於趙后<lb/>
即安于西廟竝皆幣告諸室古者大事必告又云每事<lb/>
必告禮牲幣雜用檢魏晉以來互有不同元嘉十六年<lb/>
下禮官辨正太學博士殷靈祚議稱吉事用牲凶事用<lb/>
幣自茲而後吉凶為判已是一代之成典今事雖不全<lb/>
凶亦未近吉故宜依舊以幣徧告二廟又尋昭太后毁<lb/>
主無義陳列於太祖博士欲依虞主薶於廟兩階之間<lb/>
按階閒本以薶告幣薶虞主之所昔虞喜云依五經典<lb/>
<pb n="KR2a0016_WYG_017-20b"/>
議以毁主袝於虞主薶於廟之北牆最為可據昭太后<lb/>
神主毁之薶之後上室不可不虛置太后便應上下升<lb/>
之既升之頃又應設脯醢以安神今禮官所議謬畧未<lb/>
周遷毁事大請廣詳訪左僕射劉康等七人同匪子左<lb/>
丞王諶重參議謂以幣徧告二廟薶毁殷主於北牆宣<lb/>
太后上室仍設脯醢以安神匪子議為允詔可<lb/>
魏明帝太和三年詔曰禮王后無嗣擇建支子以繼大<lb/>
宗則當纂正統而奉公義何得顧私親哉漢宣繼昭帝<lb/>
<pb n="KR2a0016_WYG_017-21a"/>
後加悼考以皇號哀帝以外蕃援立而董宏等稱引亡<lb/>
秦或誤朝議遂尊恭皇立廟京師又寵蕃妾使比長信<lb/>
僭差無禮人神弗佑非辠師丹忠正之諌用致丁傅焚<lb/>
如之禍自是之後相踵行之其令公卿有司深以前代<lb/>
為誡後嗣萬一有由諸侯入奉大統則當明為人後之<lb/>
義敢為佞邪導諛君上妄建非正之號謂考為皇稱妣<lb/>
為后則股肱大臣誅之無赦其書金策藏之宗廟著于<lb/>
令典是後髙貴常道援立皆不外尊也晉愍帝建興四<lb/>
<pb n="KR2a0016_WYG_017-21b"/>
年司徒梁芬議追尊之禮帝既不從而左僕射索綝等<lb/>
亦稱引魏制以為不可故追贈呉王為太保而已元帝<lb/>
大興二年有司言琅邪恭王宜稱皇考賀循議云禮典<lb/>
之義子不敢以已爵加其父號帝又從之二漢此典棄<lb/>
矣<lb/>
魏明帝有愛女曰淑渉三月而夭帝痛之甚追封諡為<lb/>
平原懿公主葬於南陵立廟京師無前典非禮也<lb/>
宋孝武帝孝建元年七月辛酉有司奏東平沖王年稺<lb/>
<pb n="KR2a0016_WYG_017-22a"/>
無後唯殤服五月雖不殤君應有主祭而國是追贈又<lb/>
無其臣未詳毁靈立廟為當它袝與不輒下禮官詳議<lb/>
太學博士臣徐宏議王既無後追贈無臣殤服既竟靈<lb/>
便合毁記曰殤與無後者從祖祔食又曰士大夫不得<lb/>
祔於諸侯祔於祖之為士大夫者按諸侯不得祔於天<lb/>
子沖王則宜祔諸祖之廟為王者應祔長沙景王廟詔<lb/>
可<lb/>
大明四年丁巳有司奏安陸國土雖建而奠酹之所未<lb/>
<pb n="KR2a0016_WYG_017-22b"/>
及營立四時薦饗故袝江夏之廟宣王所生夫人當應<lb/>
祠不太學博士傅郁議應廢祭右丞徐爰議按禮慈母<lb/>
妾母不代祭鄭𤣥注以其非正故傳曰子祭孫止又云<lb/>
為慈母後者為祖庶母可也注稱縁為慈母後之義父<lb/>
妾無子亦可命已庶子為之後也考尋斯義父母妾之<lb/>
祭不必唯子江夏宣王太子體自元宰道戚之𦙍遭時<lb/>
不幸聖上矜悼降出皇愛嗣承徽緒光啓大蕃屬國為<lb/>
祖始王夫人載育明懿則一國之正上無所厭哀敬得<lb/>
<pb n="KR2a0016_WYG_017-23a"/>
申既未獲祔享江夏又不從祭安陸即事求情愚以為<lb/>
宜依祖母有為後之義謂合列祀于廟二議不同參議<lb/>
以爰議為允詔可<lb/>
大明六年十月丙寅有司奏故晉陵孝王子雲未有嗣<lb/>
安廟後三日國臣從權制除釋朔望周忌應還臨與不<lb/>
祭之日誰為主太常丞庾蔚之議既葬三日國臣從權<lb/>
制除而釋靈筵猶存朔望及朞忌諸臣宜還臨哭變服<lb/>
衣[巾*夾]使上卿主祭王既未有後又無三年服者朞親服<lb/>
<pb n="KR2a0016_WYG_017-23b"/>
除之而國尚存便宜立廟為國之始祖服除之日神主<lb/>
暫祔食祖廟諸王不得祖天子宜祔從祖國廟還居新<lb/>
廟之室未有嗣之前四時饗薦常使上卿主之左丞徐<lb/>
爰參議以蔚之議為允詔可<lb/>
大明七年正月庚子有司奏故宣貴妃加殊禮未詳應<lb/>
立廟與不太學博士虞龢議曲禮云天子有后有夫人<lb/>
檀弓云舜葬蒼梧三妃未之從昏義云后之立六宫有<lb/>
三夫人然則三妃即三夫人也后之有三妃猶天子之<lb/>
<pb n="KR2a0016_WYG_017-24a"/>
有三公也按周禮三公八命諸侯七命三公既尊於列<lb/>
國諸侯三妃亦貴於庶邦夫人據春秋傳仲子非魯惠<lb/>
元嫡尚得考彼别宫今貴妃是秩天之崇班理應立此<lb/>
新廟左丞徐爰議宣貴妃既加殊命禮絶五宫考之古<lb/>
典顯有成據廟堂克構宜選將作大匠參詳以龢爰議<lb/>
為允詔可<lb/>
大明七年三月戊戌有司奏新安王服宣貴妃齊衰朞<lb/>
十一月練十三月縞十五月禫心䘮三年未詳宣貴妃<lb/>
<pb n="KR2a0016_WYG_017-24b"/>
祔廟應在何時入廟之日當先有祔但入新廟而已若<lb/>
在大祥及禫中入廟者遇四時便祭不新安王在心制<lb/>
中得親奉祭不太學博士虞龢議春秋傳云祔而作主<lb/>
烝嘗禘於廟嘗為吉祭之名大祥及禫未得入廟應在<lb/>
禫除之後也新安王心䘮之内若遇時節便應吉祭於<lb/>
廟親奉亦在無嫌祔之為言以後亡者祔於先廟也小<lb/>
記云諸侯不得祔於天子今貴妃爵視諸侯居然不得<lb/>
祔於先后又别考新宫無所宜祔且卒哭之後益無袝<lb/>
<pb n="KR2a0016_WYG_017-25a"/>
理左丞徐爰議以禮有損益古今異儀雖云卒哭而祔<lb/>
祔而作主時之諸侯皆禫終入廟且麻衣縓縁革服於<lb/>
元嘉苫絰變除申情於皇宋況宣貴妃誕育叡蕃葬加<lb/>
殊禮靈筵廬位皆主之哲王考宫剏祀不得闗之朝廷<lb/>
謂禫除之後宜親執奠爵之禮若有故三卿行事貴妃<lb/>
上厭皇姑下絶列國無所應祔參議龢議大體與爰不<lb/>
異宜以爰議為允詔可<lb/>
大明七年十一月癸未有司奏晉陵國刺孝王廟依廬<lb/>
<pb n="KR2a0016_WYG_017-25b"/>
陵平王等國例一歲五祭二國以王三卿主祭應同有<lb/>
服之例與不博士顏僧道議禮記云所祭者亡服則不<lb/>
祭今晉陵王於衡陽小功宜依二國同廢太常丞庾蔚<lb/>
之議緦不祭者據主為言也晉陵雖未有嗣宜依有嗣<lb/>
致服依闕祭之限衡陽為族伯緦麻則應祭三月兼左<lb/>
丞徐爰議嗣王未立將來承𦙍未知疏近豈宜空計服<lb/>
屬以虧祭敬參議以爰議為允詔可<lb/>
大明八年正月壬辰有司奏故齊敬王子羽將來立後<lb/>
<pb n="KR2a0016_WYG_017-26a"/>
未詳便應作主立廟為須有後之日未立廟者為於何<lb/>
處祭祀游擊將軍徐爰議以為國無後於制除罷始封<lb/>
之君寔存承嗣皇子追贈則為始祖臣不殤君事著前<lb/>
準豈容虛闕烝嘗以俟有後謂立廟作主三卿主祭依<lb/>
舊通闗博議以爰議為允令便立廟廟成作主依晉陵<lb/>
王近例先暫祔廬陵考獻王廟祭竟神主即還新廟未<lb/>
立後之前常使國上卿主祭<lb/>
禮云共工氏之霸九州其子句龍曰后土能平九土故<lb/>
<pb n="KR2a0016_WYG_017-26b"/>
土以為社周以甲日祭之用日之始也社所以神地之<lb/>
道地載萬物天垂象取財於地取法於天是以尊天而<lb/>
親地敎人美報焉家主中霤而國主社示本也故言報<lb/>
本反始烈山氏之有天下其子曰農能殖百榖其裔曰<lb/>
柱佐顓頊為稷官主農事周棄係之法施於人故祀以<lb/>
為稷禮王為羣姓立社曰太社王自為立社曰王社故<lb/>
國有二社而稷亦有二也漢魏則有官社無稷故常二<lb/>
社一稷也晉初仍魏無所增損至太康九年改建宗廟<lb/>
<pb n="KR2a0016_WYG_017-27a"/>
而社稷壇與廟俱徙乃詔曰社實一神其并二社之禮<lb/>
於是車騎司馬傅咸表曰祭法二社各有其義天子尊<lb/>
事郊廟故冕而躬耕也者所以重孝享之粢盛致殷薦<lb/>
於上帝也榖梁傳曰天子親耕以供粢盛親耕謂自報<lb/>
自為立社者為耤而報也國以人為本人以榖為命故<lb/>
又為百姓立社而祈報焉事異報殊此社之所以有二<lb/>
也王景侯之論王社亦謂春祈耤田秋而報之也其論<lb/>
太社則曰王者布下圻内為百姓立之謂之太社不自<lb/>
<pb n="KR2a0016_WYG_017-27b"/>
立之於京師也景侯此論據祭法大夫以下成羣立社<lb/>
曰置社景侯解曰今之里社是也景侯解祭法則以置<lb/>
社為人間之社矣而别論復以太社為人間之社未曉<lb/>
此㫖也太社天子為人而祀故稱天子社郊特牲曰天<lb/>
子太社必受霜露風雨夫以羣姓之衆王者通為立社<lb/>
故稱太社若夫置社其數不一蓋以里所為名左氏傳<lb/>
盟于清丘之社是也人間之社既已不稱太矣若復不<lb/>
立之京都當安所立乎祭法又曰王為羣姓立七祀自<lb/>
<pb n="KR2a0016_WYG_017-28a"/>
為立七祀言自為者自為而祀也為羣姓者為羣姓而<lb/>
祀也太社與七祀其文正等説者窮此因云墳籍但有<lb/>
五祀無七祀也按祭五祀國之大祀七者小祀周禮所<lb/>
云祭凡小祀則墨冕之屬也景侯解大厲曰如周杜伯<lb/>
鬼有所歸乃不為厲今云無二社者稱景侯祭法不謂<lb/>
無二則曰口傳無其文也夫以景侯之明擬議而後為<lb/>
解而欲以口論除明文如此非但二社當是思惟景侯<lb/>
之後解亦未易除也前被敕尚書召誥社于新邑唯一<lb/>
<pb n="KR2a0016_WYG_017-28b"/>
太牢不二社之明義也按郊特牲曰社稷太牢必援一<lb/>
牢之文以明社之無二則稷無牲矣説者則曰舉社以<lb/>
明稷何獨不可舉一以明二國之大事在祀與戎若有<lb/>
過而除之不若過而存之況存之有義而除之無據乎<lb/>
周禮封人掌設社壝無稷字今帝社無稷葢出於此然<lb/>
國主社稷故經傳動稱社稷周禮王祭稷則絺冕此王<lb/>
社有稷之文也封人設壝之無稷字説者以為畧文從<lb/>
可知也謂宜仍舊立二社而加立帝社之稷時成粲議<lb/>
<pb n="KR2a0016_WYG_017-29a"/>
稱景侯論太社不立京都欲破鄭氏學咸重表以為如<lb/>
粲之論景侯之解文以此壞大雅云乃立冡土毛公解<lb/>
曰冡土太社也景侯解詩即用此説禹貢惟土五色景<lb/>
侯解曰王者取五色土為太社封四方諸侯各割其方<lb/>
色王者覆四方也如此太社復為立京都也不知此論<lb/>
從何出而與解乖上違經記明文下壞景侯之解臣雖<lb/>
頑蔽少長學問不能黙已謹復續上劉寔與咸同詔曰<lb/>
社實一神而相襲二位衆議不同何必改作其使仍舊<lb/>
<pb n="KR2a0016_WYG_017-29b"/>
一如魏制至元帝建武元年又依洛京立二社一稷其<lb/>
太社之祝曰地德普施惠存無疆乃建太社保佑萬邦<lb/>
悠悠四海咸頼嘉祥其帝社之祝曰坤德厚載王畿是<lb/>
保乃建帝社以神地道明祝惟辰景福來造禮左宗廟<lb/>
右社稷歴代遵之故洛京社稷在廟之右而江左又然<lb/>
也吳時宫東門雩門疑吳社亦在宮東與其廟同所也<lb/>
宋仍舊無所改作<lb/>
魏氏三祖皆親耕耤此則先農無廢享也其禮無異聞<lb/>
<pb n="KR2a0016_WYG_017-30a"/>
宜從漢儀執事告祠以太牢晉武哀帝竝欲耤田而不<lb/>
遂儀注亦闕畧<lb/>
宋文帝元嘉二十一年春親耕乃立先農壇於耤田中<lb/>
阡西陌南髙四尺方二丈為四出陛陛廣五尺外加埒<lb/>
去阡陌各二十丈車駕未到司空大司農率太祝令及<lb/>
衆執事質明以一太牢告祠祭器用祭社稷器祠畢班<lb/>
餘胙於奉祠者舊典先農又常列於郊祭云<lb/>
漢儀皇后親桑東郊苑中蠶室祭蠶神曰苑窳婦人寓<lb/>
<pb n="KR2a0016_WYG_017-30b"/>
氏公主祠用少牢晉武帝太康九年楊皇后躬桑于西<lb/>
郊祀先蠶壇高一丈方二丈為四出陛陛廣五尺在採<lb/>
桑壇東南帷宮之外去帷宮十丈皇后未到太祝令質<lb/>
明以一太牢告祠謁者一人監祠畢徹饌班餘胙於從<lb/>
桑及奉祠者<lb/>
魏文帝黄初二年六月庚子初禮五嶽四瀆咸秩羣祀<lb/>
瘞沈珪璋六年七月帝以舟軍入淮九月壬戌遣使者<lb/>
沈璧于淮禮也<lb/>
<pb n="KR2a0016_WYG_017-31a"/>
魏明帝太和四年八月帝東廵遣使者以特牛祠中嶽<lb/>
禮也<lb/>
魏元帝咸熙元年帝行幸長安遣使者以璧幣禮華山<lb/>
禮也<lb/>
晉穆帝升平中何琦論修五嶽祠曰唐虞之制天子五<lb/>
載一廵狩省時之方柴燎五嶽望于山川徧于羣神故<lb/>
曰因名山升中于天所以昭告神袛饗報功徳是以災<lb/>
厲不作而風雨寒暑以時降逮三代年數雖殊而其禮<lb/>
<pb n="KR2a0016_WYG_017-31b"/>
不易五嶽視三公四瀆視諸侯著在經記所謂有其舉<lb/>
之莫敢廢也及秦漢都西京涇渭長水雖不在祀典以<lb/>
近咸陽故盡得比大川之祠而正立之禮可以闕哉自<lb/>
永嘉之亂神州傾覆兹事替矣唯灊之天柱在王畧之<lb/>
内舊臺選百石吏卒以奉其職中興之際未有官守廬<lb/>
江郡常遣大吏兼假四時禱賽春釋寒而冬請冰咸和<lb/>
迄今已復墮替計今非典之祠可謂非一考其正名則<lb/>
淫昏之鬼推其糜費則四人之蠧而山川大神更為簡<lb/>
<pb n="KR2a0016_WYG_017-32a"/>
闕禮俗頽紊人神雜擾公私奔蹙漸以滋繁良由頃國<lb/>
家多難日不暇給草建廢滯事有未遑今元憝已殱宜<lb/>
修舊典嶽瀆之域風敎所被來蘇之人咸䝉德澤而神<lb/>
祗禋祀未之或甄廵狩柴燎其廢尚矣崇明前典將俟<lb/>
皇輿北旋稽古憲章大釐制度其五嶽四瀆宜遵修之<lb/>
處但爼豆牲牢祝嘏文辭舊章靡記可令禮官作式歸<lb/>
諸誠簡以逹明德馨香如斯而已其諸妖孽可俱依法<lb/>
令先去其甚俾邪正不瀆不見省<lb/>
<pb n="KR2a0016_WYG_017-32b"/>
宋孝武帝大明七年六月丙辰有司奏詔奠祭霍山未<lb/>
審應奉使何官用何牲饌進奠之日又用何器殿中郎<lb/>
丘景先議修祀川嶽道光列代差秩珪璋義昭聯冊但<lb/>
業曠中葉儀漏典文尋姬典事繼宗伯漢載持節侍祠<lb/>
血祭霾沈經埀明範酒脯牢具悉有詳例又名山著珪<lb/>
幣之異大冢有嘗禾之加山海祠霍山以太牢告玉此<lb/>
準酌記傳其可言者也今皇風緬暢輝祀通嶽愚謂宜<lb/>
使以太常持節牲以太牢之具差用酒脯時榖禮以赤<lb/>
<pb n="KR2a0016_WYG_017-33a"/>
璋纁幣又鬯人之職凡山川四方用脤則盛酒當以蠡<lb/>
桮其餘器用無所取説按郊望山瀆以質表誠器尚陶<lb/>
匏藉以茅席近可依準山川以兆宜為壇域參議景先<lb/>
議為允令以兼太常持節奉使牲用太牢加以璋幣器<lb/>
用陶匏時不復用脤宜同郊祀以爵獻凡肴饌種數一<lb/>
依社祭為允詔可<lb/>
晉武帝咸寧二年春久旱四月丁巳詔曰諸旱處廣加<lb/>
祈請五月庚午始祈雨于社稷山川六月戊子獲澍雨<lb/>
<pb n="KR2a0016_WYG_017-33b"/>
此雩禜舊典也<lb/>
太康三年四月十年二月又如之是後修之至今<lb/>
魏文帝黄初二年正月詔曰昔仲尼資大聖之才懷帝<lb/>
王之器當衰周之末無受命之運乃退考五代之禮修<lb/>
素王之事因魯史而制春秋就太師而正雅頌俾千載<lb/>
之後莫不采其文以述作仰其聖以成謀茲可謂命世<lb/>
大聖億載之師表者也以遭天下大亂百祀隳廢舊居<lb/>
之廟毁而不修褒成之後絶而莫繼闕里不聞講頌之<lb/>
<pb n="KR2a0016_WYG_017-34a"/>
聲四時不覩烝嘗之位斯豈所謂崇化報功盛德百代<lb/>
必祀者哉其以議郎孔羡為宗聖侯邑百戸奉孔子祀<lb/>
命魯郡修舊廟置百尸吏卒以守衞之<lb/>
晉武帝太始三年十一月改封宗聖侯孔震為奉聖亭<lb/>
侯又詔太學及魯國四時備三牲以祀孔子<lb/>
明帝大寧三年詔給事奉聖亭侯孔亭四時祠孔子祭<lb/>
直如太始故事亭五代孫繼之博塞無度常以祭直顧<lb/>
進替慢不祀宋文帝元嘉八年有司奏奪爵至十九年<lb/>
<pb n="KR2a0016_WYG_017-34b"/>
又授孔隱之兄子熙先謀逆又失爵二十八年更以孔<lb/>
惠雲為奉聖侯後有重疾失爵孝武大明二年又以孔<lb/>
邁為奉聖侯邁卒子莽嗣有辠失爵<lb/>
魏齊王正始二年三月帝講論語通五年五月講尚書<lb/>
通七年十二月講禮通竝使太常釋奠以太牢祀孔子<lb/>
於辟雝以顏淵配<lb/>
晉武帝太始七年皇太子講孝經通咸寧三年講詩通<lb/>
太康三年講論語通元帝太興三年皇太子講論語通<lb/>
<pb n="KR2a0016_WYG_017-35a"/>
太子並親釋奠以太牢祠孔子以顏淵配成帝咸康元<lb/>
年帝講詩通穆帝升平元年三月帝講孝經通孝武寧<lb/>
康三年七月帝講孝經通並釋奠如故事<lb/>
穆帝孝武並權以中堂為太學<lb/>
宋文帝元嘉二十二年四月皇太子講孝經通釋奠國<lb/>
子學如晉故事<lb/>
漢東海王恭薨明帝出幸津門亭發哀魏時㑹䘮及使<lb/>
者弔祭用博士杜希議皆去𤣥冠加以布巾<lb/>
<pb n="KR2a0016_WYG_017-35b"/>
魏武帝少時漢太尉橋𤣥獨先禮異焉故建安中遣使<lb/>
祠以太牢<lb/>
文帝黄初六年十二月過梁郡又以太牢祠之黄初二<lb/>
年正月帝校獵至原陵遣使者以太牢祠漢世祖<lb/>
宋文帝元嘉二十五年四月丙辰車駕行幸江寧經司<lb/>
徒劉穆之墓遣使致祭焉<lb/>
孝武帝大明三年二月戊申行幸耤田經左光禄大夫<lb/>
袁湛墓遣使致祭<lb/>
<pb n="KR2a0016_WYG_017-36a"/>
大明五年庚午車駕行幸經司空殷景仁墓遣使致祭<lb/>
大明七年十一月南廵乙酉遣使祭晉司馬桓温征西<lb/>
將軍毛璩墓<lb/>
劉禪景燿六年詔為丞相諸葛亮立廟於沔陽先是所<lb/>
居各請立廟不許百姓遂私祭之而言事者或以為可<lb/>
立於京師乃從人意皆不納歩兵校尉習隆中書侍郎<lb/>
向允等言於禪曰昔周人懐邵伯之美甘棠為之不伐<lb/>
越王思范蠡之功鑄金以存其象自漢興以來小善小<lb/>
<pb n="KR2a0016_WYG_017-36b"/>
德而圖形立廟者多矣況亮德範遐邇勲蓋季世興王<lb/>
室之不壞實斯人是頼而烝嘗止於私門廟象闕而莫<lb/>
立百姓巷祭戎夷野祀非所以存徳念功述追在昔也<lb/>
今若盡從人心則瀆而無典建之京師又逼宗廟此聖<lb/>
懷所以惟疑也愚以為宜因近其墓立之於沔陽使所<lb/>
屬以時賜祭凡其故臣欲奉祠者皆限至廟斷其私祀<lb/>
以崇正禮於是從之何承天曰周禮凡有功者祭於大<lb/>
烝故後代遵之以元勲配饗允等曾不是式禪又從之<lb/>
<pb n="KR2a0016_WYG_017-37a"/>
並非禮也<lb/>
漢時城陽國人以劉章有功於漢為之立祠青州諸郡<lb/>
轉相放效濟南尤盛至魏武帝為濟南相皆毁絶之及<lb/>
秉大政普加除翦世之淫祀遂絶至文帝黄初五年十<lb/>
一月詔曰先王制祀所以昭孝事祖大則郊社其次宗<lb/>
廟三神五行名山川澤非此族也不在祀典叔代衰亂<lb/>
崇信巫史至乃宫殿之内戸牖之間無不沃酹甚矣其<lb/>
惑也自今其敢設非禮之祭巫祝之言皆以執左道論<lb/>
<pb n="KR2a0016_WYG_017-37b"/>
著于令明帝青龍元年又詔郡國山川不在祀典者勿<lb/>
祠<lb/>
晉武帝太始元年十二月詔昔聖帝明王修五嶽四瀆<lb/>
名山川澤各有定制所以報隂陽之功而當幽明之道<lb/>
故也然以道莅天下者其鬼不神其神不傷人也故史<lb/>
薦而無媿詞是以其人敬愼幽㝠而淫祀不作末代信<lb/>
道不篤僭禮瀆神縱欲祈請曾不敬而遠之徒偷以其<lb/>
幸妖妄相扇舎正為邪故魏朝疾之其按舊禮具為之<lb/>
<pb n="KR2a0016_WYG_017-38a"/>
制使功著於人者必有其報而妖淫之鬼不亂其間二<lb/>
年正月有司奏春分祠厲殃及禳祠詔曰不在祀典除<lb/>
之<lb/>
宋武帝永初二年普禁淫祀由是蔣子文祠以下普皆<lb/>
毁絶孝武孝建初更修起蔣山祠所在山川漸皆修復<lb/>
明帝立九州廟於鷄籠山大聚羣神蔣侯宋代稍加爵<lb/>
位至相國大都督中外諸軍事加殊禮鍾山王蘇侯驃<lb/>
騎大將軍四方諸神咸加爵秩<lb/>
<pb n="KR2a0016_WYG_017-38b"/>
漢安帝元初四年詔曰月令仲秋養衰老授几杖行糜<lb/>
鬻方今八月按比方時郡縣多不奉行雖有糜鬻穅秕<lb/>
泥土相和半不可飲食按此詔漢時猶依月令施政事<lb/>
也<lb/>
　<lb/>
　<lb/>
　<lb/>
　宋書卷十七<lb/>
<pb n="KR2a0016_WYG_017-39a"/>
　宋書卷十七考證<lb/>
禮志四大明三年十一月乙丑朔○三年一本作二年<lb/>
辛亥雨有司行事此雖非人故葢亦天硋也○硋與礙<lb/>
　通<lb/>
能平九土故土以為社○下土字當作祀文見禮記<lb/>
　<lb/>
　<lb/>
　<lb/>
<pb n="KR2a0016_WYG_017-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十七考證<lb/>
</p>
<p>
</p>
  </div>
<div>
<head>宋書卷十八</head> <lb/>
    <p>
<pb n="KR2a0016_WYG_018-1a"/>
欽定四庫全書<lb/>
　宋書卷十八<lb/>
　　梁　　　　沈　　　　約　　　　撰<lb/>
　志第八<lb/>
　　禮五<lb/>
秦滅禮學事多違古漢初崇簡不存改作車服之儀多<lb/>
因秦舊至明帝始乃修復先典可馬彪輿服志詳之矣<lb/>
魏代唯作指南車其餘雖累有改易不足相變晉立服<lb/>
<pb n="KR2a0016_WYG_018-1b"/>
制今辨定衆儀徐廣車服注畧明事昔竝行於今者也<lb/>
故復敘列以通數代典事<lb/>
上古聖人見轉蓬始為輪輪何可載因為輿任重致逺<lb/>
流運無極後代聖人觀北斗魁方杓曲攜龍角為帝車<lb/>
曲其輈以便駕系本云奚仲始作車案庖羲畫八卦而<lb/>
為大輿服牛乘馬以利天下奚仲乃夏之車正安得始<lb/>
造乎系本之言非也車服以庸著在唐典夏建旌旗以<lb/>
表貴賤周有六職百工居其一焉一器而羣工致其巧<lb/>
<pb n="KR2a0016_WYG_018-2a"/>
車最居多明堂記曰鸞車有虞氏之路也大路殷路也<lb/>
乘路周路也殷有山車之瑞謂桑根車殷人制為大路<lb/>
禮緯曰山車垂句句曲也言不揉治而自曲也周之五<lb/>
路則有玉金象革木五者之飾備於考工記輿方法地<lb/>
蓋員象天輻以象日月二十八弓以象列宿玉金象者<lb/>
飾車諸末因為名也革者漆革木者漆木也玉路建大<lb/>
常以祀金路建大旂以賔象路建大赤以朝革路建大<lb/>
白以戎木路建大麾以田黑色夏所尚也秦閲三代之<lb/>
<pb n="KR2a0016_WYG_018-2b"/>
車獨取殷制古曰桑根車秦曰金根車也漢氏因秦之<lb/>
舊亦為乘輿所謂乘殷之路者也禮論輿駕議曰周則<lb/>
玉輅最尊漢之金根亦周之玉路也漢制乘輿金根車<lb/>
輪皆朱斑重轂兩轄飛軨轂外復有轂施轄其外復設<lb/>
轄施銅貫其中東京賦曰重輪二轄疏轂飛軨飛軨以<lb/>
赤油為之廣八寸長注地繫軸頭謂之飛軨也金塗薄<lb/>
繆龍為輿倚較較在箱上<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫蕃蕃箱也文虎伏軾<lb/>
龍首銜軛鸞雀立衡<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫轅翠羽蓋黄裏所謂黄屋<lb/>
<pb n="KR2a0016_WYG_018-3a"/>
也金華施橑末建太常十二旒畫日月升龍駕六黒馬<lb/>
施十二鸞金為义髦揷以翟尾又加氂牛尾大如斗置<lb/>
左騑馬軛上所謂左纛輿也路如周玉路之制應劭漢<lb/>
官鹵簿圖乘輿大駕則御鳳皇車以金根為副又五色<lb/>
安車五色立車名五乘建龍旂駕四馬施八鸞餘如金<lb/>
根之制猶周金路也其車各如方色所謂五時副車俗<lb/>
謂為五帝車也江左則闕矣白馬者朱其鬛安車者坐<lb/>
乘又有建華蓋九重甘泉鹵簿者道車五乘游車九乘<lb/>
<pb n="KR2a0016_WYG_018-3b"/>
在乘輿車前又有象車最在前試橋道晉江左駕猶有<lb/>
之凡婦人車皆坐乘故周禮王后有安車而王無也漢<lb/>
制乘輿乃有之天子所御駕六其餘副車皆駕四案書<lb/>
稱朽索御六馬逸禮王度記曰天子駕六諸侯駕五卿<lb/>
駕四大夫三士二庶人一楚平王駕白馬梁惠王以安<lb/>
車駕三送淳于髠大夫之儀周禮四馬為乘毛詩天子<lb/>
至大夫同駕四士駕二袁盎諫漢文馳六飛魏時天子<lb/>
亦駕六晉先蠶儀皇后安車駕六以兩轅安車駕五為<lb/>
<pb n="KR2a0016_WYG_018-4a"/>
副江左以來相承無六駕四而已宋孝武大明三年使<lb/>
尚書左丞荀萬秋造五路禮圖金路通赤旗無蓋改造<lb/>
依擬金根而赤漆<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>畫玉飾諸末建青旂十有二旒駕<lb/>
𤣥馬四施羽葆蓋以祀卽以金根為金路建大青旂十<lb/>
有二旒駕𤣥馬四羽葆蓋以賔象革木路周官輿服志<lb/>
禮圖並不載其形叚並依擬玉路漆<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>畫羽葆蓋象飾<lb/>
諸末建立赤旂十有二旒以視朝革路建赤旂十有二<lb/>
旒以即戎木路建赤麾以田象革駕𤣥木駕赤四馬舊<lb/>
<pb n="KR2a0016_WYG_018-4b"/>
有大事法駕出五路各有所主不俱出也大明中始制<lb/>
五路俱出親耕耤田乘三蓋車一名芝車又名耕根車<lb/>
置耒耜於軾上戎車立乘夏曰鉤車殷曰寅車周曰元<lb/>
戎建牙麾邪注之載金鼓羽幢置甲弩於軾上<lb/>
獵車輞<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>輪畫繆龍繞之一名蹋猪車魏文帝改曰蹋<lb/>
虎車<lb/>
指南車其始周公所作以送荒外逺使地域平漫迷於<lb/>
東西造立此車使常知南北鬼谷子云鄭人取玉必載<lb/>
<pb n="KR2a0016_WYG_018-5a"/>
司南為其不惑也至於秦漢其制無聞後漢張衡始復<lb/>
創造漢末䘮亂其器不存魏高堂隆秦朗皆博聞之士<lb/>
爭論於朝云無指南車記者虛説明帝青龍中令博士<lb/>
馬鈞更造之而車成晉亂復亡石虎使解飛姚興使令<lb/>
狐生又造焉安帝義熙十三年宋武帝平長安始得此<lb/>
車其制如鼓車設木人於車上舉手指南車雖回轉所<lb/>
指不移大駕鹵簿最先啓行此車戎狄所制機數不精<lb/>
雖曰指南多不審正回曲歩驟猶須人功正之范陽人<lb/>
<pb n="KR2a0016_WYG_018-5b"/>
祖沖之有巧思常謂宜更構造宋順帝升明末齊王為<lb/>
相命造之焉車成使撫軍丹陽尹王僧䖍御史中丞劉<lb/>
休試之其制甚精百屈千回未嘗移變晉代又有指南<lb/>
舟索虜拓跋燾使工人郭善明造指南車彌年不就扶<lb/>
風人馬岳又造垂成善明酖殺之<lb/>
記里車未詳所由來亦高祖定三秦所獲制如指南其<lb/>
上有鼓車行一里木人輒擊一槌大駕鹵簿以次指南<lb/>
輦車周禮王后五路之卑者也后宫中從容所乘非王<lb/>
<pb n="KR2a0016_WYG_018-6a"/>
車也漢制乘輿御之或使人輓或駕果下馬漢成帝欲<lb/>
與班媫妤同輦是也後漢隂就外戚驕貴亦輦井丹譏<lb/>
之曰昔桀乘人車豈此邪然則輦夏后氏末代所造也<lb/>
井丹譏隂就乘人而不云僣上豈貴臣亦得乘之乎未<lb/>
知何代去其輪傅𤣥子曰夏曰余車殷曰胡奴周曰輜<lb/>
車輜車即輦也魏晉御小出常乘馬亦多乘輿車輿車<lb/>
今之小輿<lb/>
犢車軿車之流也漢諸侯貧者乃乘之其後轉見貴孫<lb/>
<pb n="KR2a0016_WYG_018-6b"/>
權云車中八牛即犢車也江左御出又載儲偫之物漢<lb/>
代賤軺車而貴輜軿魏晉賤輜軿而貴軺車又有追鋒<lb/>
車去小車蓋加通幔如軺車而駕馬又以雲母飾犢車<lb/>
謂之雲母車臣下不得乘時以賜王公晉氏又有四望<lb/>
車今制亦存又漢制唯賈人不得乘馬車其餘皆乘之<lb/>
矣除吏赤蓋杠餘則青蓋杠云<lb/>
周禮王后亦有五路重翟厭翟安車翟車輦車凡五也<lb/>
漢制太皇太后皇太后皇后法駕乘重翟羽蓋金根車<lb/>
<pb n="KR2a0016_WYG_018-7a"/>
駕青交路青帷裳<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>畫轅黄金塗五末蓋𤓰施金華駕<lb/>
三馬左右騑其法駕則紫罽軿車按字林軿車有衣蔽<lb/>
無後轅其有後轅者謂之輜應劭漢官明帝永平七年<lb/>
光烈隂皇后葬魂車鸞路青羽蓋駕駟馬旂九瑬前有<lb/>
方相鳳皇車大將軍妻參乘太僕妻御女騎夾轂此前<lb/>
漢舊制也<lb/>
晉先蠶儀注皇后乘油畫雲母安車駕六騩馬騩淺黒<lb/>
色也油畫兩轅安車駕五騩馬為副公主油畫安車駕<lb/>
<pb n="KR2a0016_WYG_018-7b"/>
三三夫人青交路安車駕三皆以紫絳罽軿車駕三為<lb/>
副九嬪世婦軿車駕二宫人輜車駕一王妃公侯特進<lb/>
夫人封君皂交路安車駕三<lb/>
漢制貴人公主王妃封君油駢皆駕二右騑而已漢制<lb/>
太子皇子皆安車朱斑輪倚虎較伏鹿軾黑<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫蕃<lb/>
青蓋金華施橑末黑<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫轅金塗五末皇子為王錫<lb/>
以此乘故曰王青蓋車皆左右騑駕五旂旂九瑬畫降<lb/>
龍皇孫乘緑車亦駕三魏晉之制太子及諸王皆駕四<lb/>
<pb n="KR2a0016_WYG_018-8a"/>
晉元帝大興三年太子釋奠詔曰未有高車可乘安車<lb/>
高車即立乘車也公及列侯安車朱斑輪倚鹿較伏熊<lb/>
軾黑蕃者謂之軒皂繒蓋駕二右騑王公旂八瑬侯七<lb/>
瑬卿五瑬皆降龍公卿中二千石二千石郊陵法駕出<lb/>
皆大車立乘駕四後導從大車駕二右騑也出乘安車<lb/>
其去位致仕皆賜安車四馬中二千石皆皂蓋朱蕃銅<lb/>
五末駕二右騑晉令王公之太子攝命治國者安車駕<lb/>
三旂七瑬其侯太子五瑬<lb/>
<pb n="KR2a0016_WYG_018-8b"/>
傅畼故事三公安車駕三特進駕二卿一漢制公列侯<lb/>
中二千石二千石夫人㑹廟及蠶各乘其夫之安車右<lb/>
騑加皂交路帷裳非公㑹則乘漆布輜軿銅五末晉武<lb/>
帝太康四年詔依漢故事給九卿朝車駕及安車各一<lb/>
乘傅畼故事尚書令軺車黑耳後戸僕射但後戸無耳<lb/>
中書監令如僕射<lb/>
漢制乘輿御大駕公卿奉引太僕大將軍參乘備千乘<lb/>
萬騎屬車八十一乘古者諸侯貳車九乘秦滅九國兼<lb/>
<pb n="KR2a0016_WYG_018-9a"/>
其車服故八十一乘也漢遵弗改漢都長安時祠天於<lb/>
甘泉用之都洛陽上原陵又用之大䘮又用之法駕則<lb/>
河南尹洛陽令奉引奉車郎御侍中參乘屬車三十六<lb/>
乘凡屬車皆皂蓋赤裏後漢祠天郊用法駕祠宗廟用<lb/>
小駕小駕減損副車也前驅有九游雲罕皮軒鸞旗車<lb/>
皆大夫載之鸞旗者編羽旄列繫幢傍也金鉦黄鉞黄<lb/>
門鼔車乘輿之後有屬車尚書御史載之最後一車懸<lb/>
豹尾豹尾以前比於省中每出警蹕清道建五旗太僕<lb/>
<pb n="KR2a0016_WYG_018-9b"/>
奉駕條上鹵簿尚書郎侍御史令史皆執注以督整車<lb/>
騎所謂䕶駕也春秋上陵尤省於小駕直事尚書一人<lb/>
從其餘令史以下皆從行所謂先置也薛綜東京賦注<lb/>
以雲罕九游為旌旗别名亦不辨其形案魏命晉王建<lb/>
天子旌旗置旄頭雲罕是知雲罕非旌旗也徐廣車服<lb/>
注以為九游游車九乘雲罕疑是罼罕詩叙曰齊侯田<lb/>
獵罼弋百姓苦之罼罕大施遊獵遂為行飾乎潘岳籍<lb/>
田賦先叙五路九旗次言瓊鈒雲罕若罕為旗則岳不<lb/>
<pb n="KR2a0016_WYG_018-10a"/>
應頻句於九旗之下又以其物匹鈒㦸宜是今畢網明<lb/>
矣此説為得之皮軒以虎皮為軒也徐又引淮南子軍<lb/>
正執豹皮以制正其衆禮記前有士師則載虎皮乘輿<lb/>
豹尾亦其義類乎五旗者五色各一旗以木牛承其下<lb/>
徐又云木牛蓋取其負重而安穩也五旗纒竿即禮記<lb/>
德車結旌不盡飾也戎事乃散之又武車綏旌垂舒之<lb/>
也史臣案今結旌綏旌同而德車武車之所不建又木<lb/>
牛之義亦未灼然可曉又案周禮辨載法物莫不詳究<lb/>
<pb n="KR2a0016_WYG_018-10b"/>
然無相風罼網旄頭之屬此非古制明矣何承天謂戰<lb/>
國並爭師旅數出懸烏之設務察風祲宜是秦矣晉武<lb/>
嘗問侍臣旄頭何義彭推對曰秦國有竒怪觸山截水<lb/>
無不崩潰唯畏旄頭故虎士服之則秦制也張華曰有<lb/>
是言而事不經臣謂壮士之怒髮踊衝冠義取於此摯<lb/>
虞決疑無所是非也徐爰曰彭張之説各言意義無所<lb/>
承據案天文畢昴之中謂之天街故車駕以罼罕前引<lb/>
畢方昴員因其象星經昴一名旄頭故使執之者冠皮<lb/>
<pb n="KR2a0016_WYG_018-11a"/>
毛之冠也<lb/>
輕車古之戰車也輪輿洞朱不巾不蓋建矛㦸幢麾置<lb/>
弩於軾上駕二射聲校尉司馬吏士載以次屬車<lb/>
漢儀曰出稱警入稱蹕説者云車駕出則應稱警入則<lb/>
應稱蹕也而今俱唱之史臣以為警者警戒也蹕者止<lb/>
行也今從乘輿而出者並警戒以備非常也從外而入<lb/>
乘輿相干者蹕而止之也董巴司馬彪云諸侯王遮迾<lb/>
出入稱警設蹕<lb/>
<pb n="KR2a0016_WYG_018-11b"/>
武剛車有巾有蓋在前為先驅又在輕車之後為殿也<lb/>
駕一史記衞青征匈奴以武剛車為營是也<lb/>
漢制大行載輼輬車四輪其飾如金根加施組連璧交<lb/>
絡四角金龍首銜璧垂五采析羽流蘇前後雲氣畫帷<lb/>
裳<graphic n="KR1017" url="https://raw.githubusercontent.com/kanripo/KR-Gaiji/master/images/KR1017.png" mimeType="image/png"/>文畫曲蕃長與車等太僕御駕六白駱馬以黒藥<lb/>
灼其身為虎文謂之布施馬既下馬斥賣車藏城北祕<lb/>
宫今則馬不虎文不斥賣車則毁也自漢霍光晉安平<lb/>
齊王賈充王導謝安宋江夏王葬以殊禮者皆大輅黄<lb/>
<pb n="KR2a0016_WYG_018-12a"/>
屋載輼輬車<lb/>
晉令曰乘傳出使遭䘮以上即自表聞聽得白服乘騾<lb/>
車到副使攝事徐廣車服注傳聞騾車者犢車装而馬<lb/>
車轅也又車無蓋者曰科車晉武帝時䕶軍將軍羊琇<lb/>
乘羊車司𨽻校尉劉毅奏彈之詔曰羊車雖無制猶非<lb/>
素者所服江左來無禁也<lb/>
舊有充庭之制臨軒大㑹陳乘輿車輦旌鼓於殿庭張<lb/>
衡東京賦云龍路充庭鸞旗拂霓晉江左廢絶宋孝武<lb/>
<pb n="KR2a0016_WYG_018-12b"/>
大明中修復<lb/>
上古寢處皮毛未有制度後代聖人見鳥獸毛羽及其<lb/>
文章與草木華采之色因染絲綵以作衣裳為𤣥黄之<lb/>
服以法乾坤上下之儀觀鳥獸冠胡之形制冠冕纓蕤<lb/>
之飾虞氏作繢采章彌文夏后崇約猶美黻冕咎繇陳<lb/>
謩則稱五服五章皆後王所不得異也周監二代典制<lb/>
詳密故弁師掌六冕司服掌六服設擬等差各有其序<lb/>
禮記冠義曰冠者禮之始事之重者也太古布冠齊則<lb/>
<pb n="KR2a0016_WYG_018-13a"/>
緇之夏曰毋追殷曰章甫周曰委貎此皆三代常所<hi>闕</hi>
周之祭冕繅采備飾故夫子曰服周之冕以盡美稱之<lb/>
至秦以戰國即天子位滅去古制郊祭之服皆以袀𤣥<lb/>
至漢明帝始採周官禮記尚書諸儒説還備衮冕之服<lb/>
魏明帝以公卿衮衣黼黻之文擬於至尊復損畧之晉<lb/>
以來無改更也天子禮郊廟則黑介幘平冕今所謂平<lb/>
頂冠也皂表朱綠裏廣七寸長尺二寸垂珠十二旒以<lb/>
組為纓衣皂上絳下前三幅後四幅衣畫而裳繡為日<lb/>
<pb n="KR2a0016_WYG_018-13b"/>
月星辰山龍華蟲藻火粉米黼黻之象凡十二章也素<lb/>
帶廣四寸朱裏以朱綠裨飾其側中衣以絳緣其領袖<lb/>
赤皮蔽膝蔽膝古之韍也絳袴絳襪赤舄未元服者空<lb/>
頂介幘其釋奠先聖則皂紗裙絳中衣絳袴袜黑舄其<lb/>
臨軒亦衮冕也其朝服通天冠高九寸金博山顏黑介<lb/>
幘絳紗裙皂緣中衣其拜陵黑介幘箋單衣其雜服有<lb/>
青赤黄白緗黑色介幘五色紗裙五梁進賢冠逺遊冠<lb/>
平上幘武冠其素服白[巾*夾]單衣漢儀立秋日獵服緗幘<lb/>
<pb n="KR2a0016_WYG_018-14a"/>
晉哀帝初博士曹𢎞之等議立秋御讀令不應緗幘求<lb/>
改用素詔從之宋文帝元嘉六年奉朝請徐道娯表不<lb/>
應素幘詔門下詳議帝執宜如舊遂不改<lb/>
進賢冠前高七寸後高三寸長八寸梁數隨貴賤古之<lb/>
緇布冠也文儒者之所服上公卿初祭於郊廟皆平冕<lb/>
王公八旒卿七旒以組為纓色如其綬王公衣山龍以<lb/>
下九章也卿衣華蟲以下七章也行鄉射禮則公卿委<lb/>
貎冠以皂絹為之形如覆杯與皮弁同制長七寸高四<lb/>
<pb n="KR2a0016_WYG_018-14b"/>
寸衣黑而裳素其中衣以皂緣領袖其執事之人皮弁<lb/>
以鹿皮為之<lb/>
武冠昔惠文冠本趙服也一名大冠凡侍臣則加貂蟬<lb/>
應劭漢官曰説者以金取堅剛百鍊不耗蟬居高食絜<lb/>
口在腋下貂内勁悍而外温潤此因物生義非其實也<lb/>
其實趙武靈王變胡而秦滅趙以其君冠賜侍臣故秦<lb/>
漢以來侍臣有貂蟬也徐廣車服注稱其意曰北土寒<lb/>
涼本以貂皮㬉額附施於冠因遂變成首飾乎侍中左<lb/>
<pb n="KR2a0016_WYG_018-15a"/>
貂常侍右貂<lb/>
法冠本楚服也一名柱後一名獬豸説者云獬豸獸知<lb/>
曲直以角觸不正者也秦滅楚以其君冠賜法官<lb/>
謁者高山冠本齊服也一名側注冠秦滅齊以其君冠<lb/>
賜謁者魏明帝以其形似通天逺遊乃毁變之<lb/>
樊噲冠廣九寸制似平冕殿門衞士服之漢將樊噲常<lb/>
持䥫盾鴻門之會項羽欲害漢王乃裂裳以苞盾戴入<lb/>
見羽漢承秦制冠有十三種魏晉以來不盡施用今志<lb/>
<pb n="KR2a0016_WYG_018-15b"/>
其施用者也<lb/>
幘者古賤人不冠者之服也漢元帝額有壯髮始引幘<lb/>
服之王莽頂禿又加其屋也漢注曰冠進賢者宜長耳<lb/>
今介幘也冠惠文者宜短耳今平上幘也知時各隨所<lb/>
宜後遂因冠為别介幘服文吏平上服武官也童子幘<lb/>
無屋者示未成人也又有納言幘後收又一重方三寸<lb/>
又有赤幘騎吏武吏乘輿鼔吹所服救日蝕文武官皆<lb/>
免冠著赤幘對朝服示威武也宋乘輿鼔吹黑幘武冠<lb/>
<pb n="KR2a0016_WYG_018-16a"/>
漢制祀事五郊天子與執事所服各如方色百官不執<lb/>
事者自服常服以從常服絳衣也<lb/>
魏祕書監秦静曰漢氏承秦改六冕之制俱𤣥冠絳衣<lb/>
而已晉名曰五時朝服有四時朝服又有朝服<lb/>
凡兵事總謂之戎尚書云一戎衣而天下定周禮革路<lb/>
以即戎又曰兵事韋弁服以韎韋為弁又以為衣裳春<lb/>
秋左傳戎服將事又云晉郤至衣韎韋之跗注先儒云<lb/>
韎絳色今時伍伯衣説者云五霸兵戰猶有綬紱冠纓<lb/>
<pb n="KR2a0016_WYG_018-16b"/>
漫胡則戎服非袴褶之制未詳所起近代車駕親戎中<lb/>
外戒嚴之服無定色冠黒㡌綴紫褾褾以繒為之長四<lb/>
寸廣一寸腰有絡帶以代鞶革中官紫褾外官絳褾又<lb/>
有纂嚴戎服而六綴褾行留文武悉同其畋獵廵幸則<lb/>
唯從官戎服帶鞶革文官不下纓武官脱冠宋文帝元<lb/>
嘉中廵幸蒐狩皆如之救宫廟水火亦如之<lb/>
漢制太后入廟祭神服紺上皂下親蠶青上縹下皆深<lb/>
衣深衣即單衣也首飾剪氂幗<lb/>
<pb n="KR2a0016_WYG_018-17a"/>
漢制皇后謁廟服紺上皂下親蠶青上縹下首飾假髻<lb/>
歩搖八雀九華加以翡翠晉先蠶儀注皇后十二䥖歩<lb/>
搖大手髻衣純青之衣帶綬佩今皇后謁廟服袿䙱大<lb/>
衣謂之褘衣公主三夫人大手髻七䥖蔽髻九嬪及公<lb/>
夫人五䥖世婦三䥖公主㑹見大手髻其長公主得有<lb/>
歩搖公主封君以上皆帶綬以采為緄帶各如其綬色<lb/>
公特進列侯夫人卿校世婦二千石命婦年長者紺繒<lb/>
佐祭則皂絹上下助蠶則青絹上下自皇后至二千石<lb/>
<pb n="KR2a0016_WYG_018-17b"/>
命婦皆以蠶衣為朝服<lb/>
劉向曰古者天子至于士王后至于命婦必佩玉尊卑<lb/>
各有其制禮記曰天子佩白玉而𤣥組綬公侯山𤣥玉<lb/>
而朱組綬卿大夫水蒼玉而緇組綬士佩瓀玟而緼組<lb/>
綬緼赤黄色綬者所貫佩相承受也上下施韍如蔽膝<lb/>
貴賤亦各有殊五霸之後戰兵不息佩非兵器韍非戰<lb/>
儀於是解去佩韍留其繫襚而已秦乃以采組連結於<lb/>
襚轉相結受謂之綬漢承用之至明帝始復制佩而漢<lb/>
<pb n="KR2a0016_WYG_018-18a"/>
末又亡絶魏侍中王粲識其形乃復造焉今之佩粲所<lb/>
制也皇后至命婦所佩古制不存今與外同制秦組綬<lb/>
仍又施之<lb/>
漢制自天子至于百官無不佩刀司馬彪志具有其制<lb/>
漢高祖為泗水亭長拔劒斬白蛇雋不疑云劔者君子<lb/>
武備張衡東京賦紆黄組腰干將然則自人君至士人<lb/>
又帶劔也自晉代以來始以木劔代刃劒<lb/>
乘輿六璽秦制也漢舊儀曰皇帝行璽皇帝之璽皇帝<lb/>
<pb n="KR2a0016_WYG_018-18b"/>
信璽天子行璽天子之璽天子信璽此則漢遵秦也初<lb/>
高祖入闗得秦始皇藍田玉璽螭虎紐文曰受天之命<lb/>
皇帝壽昌高祖佩之後代名曰傳國璽與斬白蛇劔俱<lb/>
為乘輿所寶傳國璽魏晉至今不廢斬白蛇劒晉惠帝<lb/>
武庫火燒之今亡晉懷帝没胡傳國璽没於劉聰後又<lb/>
屬石勒及石勒弟石虎死胡亂晉穆帝代乃還天府虞<lb/>
喜志林曰傳國璽自在六璽之外天子凡七璽也漢注<lb/>
曰璽印也自秦以前臣下皆以金玉為印龍虎紐唯所<lb/>
<pb n="KR2a0016_WYG_018-19a"/>
好秦以來以璽為稱又獨以玉臣下莫得用漢制皇帝<lb/>
黄赤綬四采黄赤縹紺皇后金璽綬亦如之於禮士綬<lb/>
之色如此後代變古也吳無刻玉工以金為璽孫皓造<lb/>
金璽六枚是也又有麟鳳龜龍璽駞馬鴨頭雜印今代<lb/>
則闕也<lb/>
皇太子金璽龜紐纁朱綬四采赤黄縹紺給五時朝服<lb/>
逺遊冠亦有三梁進賢冠佩瑜玉<lb/>
諸王金璽龜紐纁朱綬四采赤黄縹紺給五時朝服逺<lb/>
<pb n="KR2a0016_WYG_018-19b"/>
遊冠亦有三梁進賢冠佩山𤣥玉<lb/>
郡公金章𤣥朱綬給五時朝服進賢三梁冠佩山𤣥玉<lb/>
太宰太傅太保丞相司徒司空金章紫綬給五時朝服<lb/>
進賢三梁冠佩山𤣥玉相國則綠綟綬三采綠紫紺綟<lb/>
草名也其色綠大司馬大將軍太尉凡將軍位從公者<lb/>
金章紫綬給五時朝服武冠佩山𤣥玉郡侯金章青朱<lb/>
綬給五時朝服進賢三梁冠佩水蒼玉<lb/>
驃騎車騎將軍凡諸將軍加大者征鎮安平中軍鎮軍<lb/>
<pb n="KR2a0016_WYG_018-20a"/>
撫軍前左右後將軍征虜冠軍輔國龍驤將軍金章紫<lb/>
授給五時朝服武冠水蒼玉<lb/>
貴嬪夫人貴人金章文曰貴嬪夫人貴人之章紫綬佩<lb/>
于窴玉<lb/>
淑妃淑媛淑儀修華修容修儀媫妤容華充華銀印文<lb/>
曰淑妃淑媛淑儀修華修容修儀媫妤容華充華之印<lb/>
青綬佩五采瓊玉<lb/>
皇太子妃金璽龜紐纁朱綬佩瑜玉<lb/>
<pb n="KR2a0016_WYG_018-20b"/>
諸王太妃諸長公主公主封君金印紫綬佩山𤣥玉<lb/>
諸王太子金印紫綬五時朝服進賢兩梁冠佩山𤣥玉<lb/>
郡公侯太夫人銀印青綬佩水蒼玉<lb/>
郡公侯太子銀印青綬給五時朝服進賢兩梁冠佩水<lb/>
蒼玉<lb/>
侍中散騎常侍及中常侍給五時朝服武冠貂蟬侍中<lb/>
左右常侍皆佩水蒼玉<lb/>
尚書令僕射銅印墨綬給五時朝服納言幘進賢兩梁<lb/>
<pb n="KR2a0016_WYG_018-21a"/>
冠佩水蒼玉<lb/>
尚書給五時朝服納言幘進賢兩梁冠佩水蒼玉<lb/>
中書監令祕書監銅印墨綟綬給五時朝服進賢兩梁<lb/>
冠佩水蒼玉<lb/>
光祿大夫卿尹太子保傅大長秋太子詹事銀章青綬<lb/>
給五時朝服進賢兩梁冠佩水蒼玉<lb/>
衞尉則武冠衞尉江左不置宋孝武孝建初始置不檢<lb/>
晉服制止以九卿皆文冠及進賢兩梁冠非舊也<lb/>
<pb n="KR2a0016_WYG_018-21b"/>
司𨽻校尉武尉左右衞中堅中壘驍騎遊擊前軍左軍<lb/>
右軍後軍寧朔建威振威奮威揚威廣威建武振武奮<lb/>
武揚武廣武左右積弩彊弩諸將軍監軍銀章青綬給<lb/>
五時朝服武冠佩水蒼玉<lb/>
領軍䕶軍城門五營校尉東南西北中郎將銀印青綬<lb/>
給五時朝服武冠佩水蒼玉<lb/>
縣鄉亭侯金印紫綬朝服進賢三梁冠<lb/>
鷹揚折衝輕車揚烈威逺寧逺虎威材官伏波淩江諸<lb/>
<pb n="KR2a0016_WYG_018-22a"/>
將軍銀章青綬給五時朝服武冠<lb/>
奮武䕶軍安夷撫軍䕶軍軍州郡國都尉奉車駙馬騎<lb/>
都尉諸䕶軍將兵助郡都尉水衡典虞牧官典牧都尉<lb/>
度支中郎將校尉都尉司監都尉材官校尉王國中尉<lb/>
宜和伊吾都尉監淮南津都尉銀印青綬五時朝服武<lb/>
冠<lb/>
州刺史銅印墨綬給絳朝服進賢兩梁冠<lb/>
御史中丞都水使者銅印墨綬給五時朝服進賢兩梁<lb/>
<pb n="KR2a0016_WYG_018-22b"/>
冠佩水蒼玉<lb/>
謁者僕射銅印墨綬給四時朝服高山冠佩水蒼玉<lb/>
諸軍司馬銀章青綬朝服武冠<lb/>
給事中黄門侍郎㪚騎侍郎太子中庶子庶子給五時<lb/>
朝服武冠<lb/>
中書侍郎給五時朝服進賢一梁冠<lb/>
宂從僕射太子衞率銅印墨綬給五時朝服武冠<lb/>
虎賁中郎將羽林監銅印墨綬給四時朝服武冠其在<lb/>
<pb n="KR2a0016_WYG_018-23a"/>
陛列及備鹵簿鶡尾絳紗縠單衣鶡鳥似鷄出上黨為<lb/>
鳥彊猛鬬不死不止復著鶡尾<lb/>
北軍中候殿中監銅印墨綬給四時朝服武冠<lb/>
䕶匈奴中郎將䕶羌夷戎蠻越烏丸西域戊已校尉銅<lb/>
印青綬朝服武冠<lb/>
郡國太守相内史銀章青綬朝服進賢兩梁冠江左止<lb/>
單衣幘其加中二千石者依卿尹<lb/>
牙門將銀章青綬朝服武冠<lb/>
<pb n="KR2a0016_WYG_018-23b"/>
騎都督守銀印青綬朝服武冠<lb/>
尚書左右丞祕書丞銅印黄綬朝服進賢一梁冠<lb/>
尚書祕書郎太子中舎人洗馬舍人朝服進賢一梁冠<lb/>
黄沙治書侍御史銀印墨綬朝服法冠<lb/>
侍御史朝服法冠<lb/>
闗内闗中名號侯金印紫綬朝服進賢兩梁冠<lb/>
諸博士給皂朝服進賢兩梁冠佩水蒼玉<lb/>
公府長史諸卿尹丞諸縣署令秩千石者銅印墨綬朝<lb/>
<pb n="KR2a0016_WYG_018-24a"/>
服進賢兩梁冠江左公府長史無朝服縣令止單衣幘<lb/>
宋後廢帝元徽四年司徒右長史王儉議公府長史應<lb/>
服朝服曰春秋國語云貌者情之華服者心之文巖廊<lb/>
盛禮衣冠為大是故軍國異容内外殊序而自頃承用<lb/>
每有乖違府職掌人敎四方是則臣居毗佐志在當官<lb/>
永言先典載懐夕惕按晉令公府長史官品第六銅印<lb/>
墨綬朝服進賢兩梁冠掾屬官品第七朝服進賢一梁<lb/>
冠晉官表注亦與令同而今長史掾屬但著朱服而已<lb/>
<pb n="KR2a0016_WYG_018-24b"/>
此則公違明文積習成謬謂宜依舊制長史兩梁冠掾<lb/>
屬一梁冠並同備朝服中單韋舄率由舊章若所上蒙<lb/>
允并請班司徒二府及諸儀同三府通為永準又尋舊<lb/>
事司徒公府領歩兵者職僚悉同降朝不領兵者主簿<lb/>
祭酒中單韋舄並備令史以下唯著𤣥衣今府旣開公<lb/>
謹遵此制其或有署臺位者𤣥服為宜按令稱諸有兼<lb/>
官皆從重官之例尋内官為重其署臺位者悉宜著位<lb/>
之服不在𤣥服之例若署諸卿寺位兼府職者雖三品<lb/>
<pb n="KR2a0016_WYG_018-25a"/>
而卿寺為卑則宜依公府𤣥衣之制服章事重禮儀所<lb/>
先請臺詳服議曹郎中沈俁之議曰制珪象德損替因<lb/>
時裁服象功施用隨代車旗變於商周冠佩革於秦漢<lb/>
豈必殊代襲容改尚㳂物哉夫邉貂假幸侍之首賤幘<lb/>
登尊極之顏一適時用便隆後制況朱裳以朝緬傾百<lb/>
祀韋舄不加浩然惟舊服為定章事成永則其儉之所<lb/>
秉㑹非古訓青素相因代有損益何事棄盛宋之興法<lb/>
追往晉之穨典變改空煩謂不宜革儉又上議曰自頃<lb/>
<pb n="KR2a0016_WYG_018-25b"/>
服章多闕有違前準近議依令文被報不宜改革又稱<lb/>
左丞劉議按令文凡有朝服今多闕亡然則文存服損<lb/>
非唯鉉佐用捨既久即為舊章如下㫖伏尋皇宋受終<lb/>
毎因晉舊制律令條章同規在昔若事有宜必合懲改<lb/>
則當上闗詔書下由朝議縣諸日月垂則後昆豈得因<lb/>
外府之乖謬以為盛宋之興典用晉氏之律令而謂其<lb/>
儀為穨法哉順違從失非所望於高議申明舊典何改<lb/>
革之可論又左丞引令史之闕服以為鉉佐之明比夫<lb/>
<pb n="KR2a0016_WYG_018-26a"/>
名位不同禮數異等令史從省或有權宜逹官簡畧為<lb/>
失彌重又主簿祭酒備服於王庭長史掾屬朱衣以就<lb/>
列於是倫比自成矛盾此而可忍孰不可安將引令以<lb/>
遵舊臺據失以為例研詳符㫖良所未譬當官而行何<lb/>
彊之有制令昭然守以無二俁之又議雲火從物㳂損<lb/>
異儀帝樂五殊王禮三變豈獨大宋造命必咸仍於晉<lb/>
舊哉夫宗社疑文庭廟闕典或上降制書下協朝議何<lb/>
乃鉉府佐屬裳黻稍改白虎之詔斷宣室之疇咨乎又<lb/>
<pb n="KR2a0016_WYG_018-26b"/>
許令史之從省咎逹官之簡畧律茍可遵固無辨於貴<lb/>
賤規若必等亦何闗於權宜一用一舎彌增其滯且佐<lb/>
非韋舄之職吏本朝服之官凡在班列罔不如一此蓋<lb/>
前令違而遂改今制允而長用也爵異服殊寧㑹矛盾<lb/>
之譬討論疑制焉取彊弱之辨府執既革之餘文臺據<lb/>
永行之成典良有期於無固非所望於行迷參詳竝同<lb/>
儉議遂寢<lb/>
諸軍長史諸卿尹丞獄丞太子保傅詹事丞郡國太守<lb/>
<pb n="KR2a0016_WYG_018-27a"/>
相内史丞長史諸縣署令長相闗谷長王公侯諸署令<lb/>
長司理治書公主家僕銅印墨綬朝服進賢一梁冠江<lb/>
左太子保傅卿尹詹事丞皂朝服郡丞縣令長止單衣<lb/>
幘<lb/>
公車司馬太史太醫太官御府内省令太子諸署令僕<lb/>
門大夫陵令銅印墨綬朝服進賢一梁冠太子率更家<lb/>
令僕銅印墨綬給五時朝服進賢兩梁冠<lb/>
黄門諸署令僕長銅印墨綬四時朝服進賢一梁冠<lb/>
<pb n="KR2a0016_WYG_018-27b"/>
黄門宂從僕射監太子寺人監銅印墨綬給四時朝服<lb/>
武冠<lb/>
公府司馬諸軍城門五營校尉司馬䕶匈奴中郎將䕶<lb/>
羌戎夷蠻越烏丸戊已校尉長史司馬銅印墨綬朝服<lb/>
武冠江左公府司馬無朝服餘止單衣幘<lb/>
廷尉正監平銅印墨綬給皂零辟朝服法冠<lb/>
王郡公侯郎中令大農銅印青綬朝服進賢兩梁冠<lb/>
北軍中候丞銅印黄綬朝服進賢一梁冠<lb/>
<pb n="KR2a0016_WYG_018-28a"/>
太子常從虎賁督督校督司馬虎賁督銅印墨綬朝服<lb/>
武冠<lb/>
殿中將軍銀章青綬四時朝服武冠宋末不復給章綬<lb/>
水衡典虞牧官典牧材官州郡國都尉司馬銅印墨綬<lb/>
朝服武冠<lb/>
諸謁者朝服高山冠<lb/>
門下中書通事舎人令史門下主事令史給四時朝服<lb/>
武冠<lb/>
<pb n="KR2a0016_WYG_018-28b"/>
尚書典事都水使者參事㪚騎集書中書尚書令史門<lb/>
下㪚騎中書尚書令史錄尚書中書監令僕省事史祕<lb/>
書著作治書主書主璽主譜令史蘭臺殿中蘭臺謁者<lb/>
都水使者令史書令史朝服進賢一梁冠江左凡令史<lb/>
無朝服<lb/>
節騎郎朝服武冠其在陛列及備鹵簿著鶡尾絳紗縠<lb/>
單衣<lb/>
殿中中郎將校尉都尉黄門中郎將校尉殿中太醫校<lb/>
<pb n="KR2a0016_WYG_018-29a"/>
尉都尉銀印青綬四時朝服武冠<lb/>
闗外侯銀印青綬朝服進賢兩梁冠<lb/>
左右都候閶闔司馬城門候銅印墨綬朝服武冠<lb/>
王郡公侯中尉銅印墨綬朝服武冠<lb/>
部曲督護司馬史部曲將銅印朝服武冠司馬史假墨<lb/>
綬<lb/>
太中中散諫議大夫議郎郎中舎人朝服進賢一梁冠<lb/>
秩千石者兩梁<lb/>
<pb n="KR2a0016_WYG_018-29b"/>
城門令史朝服武冠江左凡令史無朝服<lb/>
諸門僕射佐史東宫門吏皂零辟朝服僕射東宫門吏<lb/>
郤非冠佐史進賢冠<lb/>
宫内游徼亭長皂零辟朝服武冠<lb/>
太醫校尉都尉總章協律中郎將校尉都尉銀印青綬<lb/>
朝服武冠<lb/>
小黄門給四時朝服武冠<lb/>
黄門謁者給四時朝服進賢一梁冠朝賀通謁時著高<lb/>
<pb n="KR2a0016_WYG_018-30a"/>
山冠<lb/>
黄門諸署史給四時朝服武冠<lb/>
中黄門黄門諸署從官寺人給四時科單衣武冠<lb/>
殿中司馬及守陵者殿中太醫司馬銅印墨綬給四時<lb/>
朝服武冠<lb/>
太醫司馬銅印朝服武冠<lb/>
總章監鼔吹監司律司馬銅印墨綬朝服鼓吹監總章<lb/>
協律司馬武冠總章監司律司馬進賢一梁冠<lb/>
<pb n="KR2a0016_WYG_018-30b"/>
諸縣署丞太子諸署丞王公侯諸署及公主家丞銅印<lb/>
黄綬朝服進賢一梁冠<lb/>
太醫丞銅印朝服進賢一梁冠<lb/>
黄門諸署丞銅印黄綬給四時朝服進賢一梁冠<lb/>
黄門稱長園監銅印黄綬給四時朝服武冠<lb/>
諸縣尉闗谷塞護道尉銅印黄綬朝服武冠江左止單<lb/>
衣幘<lb/>
洛陽卿有秩十銅印青綬朝服進賢一梁冠<lb/>
<pb n="KR2a0016_WYG_018-31a"/>
宣威將軍以下至裨將軍銅印朝服武冠其以此官為<lb/>
刺史郡守若萬人司馬虎賁督以上及司馬史者皆假<lb/>
青綬<lb/>
平虜武猛中郎將尉都尉銀印朝服武冠其以此官為<lb/>
千人司馬虎賁督以上及司馬史者皆假青綬<lb/>
别部司馬軍假司馬銀印朝服武冠<lb/>
圖像都匠行水中郎將校尉都尉銀印青綬朝服武冠<lb/>
若非以工伎巧能特加此官者羽林長郎佩武猛都尉<lb/>
<pb n="KR2a0016_WYG_018-31b"/>
以上印者假青綬别部司馬以下假墨綬朝服武冠其<lb/>
長郎壯士武弁冠在陛列及鹵簿服絳縠單衣<lb/>
陛下甲僕射主事吏將騎廷上五牛旗假使虎賁在陛<lb/>
列及備鹵簿服錦文衣武冠鶡尾陛長假銅印墨綬旄<lb/>
頭<lb/>
羽林在陛列及備鹵簿服絳科單衣上著韋畫要襦假<lb/>
旄頭<lb/>
舉輦跡禽前驅由基彊弩司馬守陵虎賁佩武猛都尉<lb/>
<pb n="KR2a0016_WYG_018-32a"/>
以上印者假青綬别部司馬以下假墨綬守陵虎賁給<lb/>
絳科單衣武冠<lb/>
殿中宂從虎賁殿中虎賁及守陵者持鈒㦸宂從虎賁<lb/>
佩武猛都尉以下印者假青綬别部司馬以下假墨綬<lb/>
絳科單衣武冠<lb/>
持椎斧武騎虎賁五騎傳詔虎賁殿中羽林及守陵者<lb/>
太官尚食虎賁稱飯宰人諸宫尚食虎賁佩武猛都尉<lb/>
以上印者假青綬别部司馬以下假墨綬給絳褠武冠<lb/>
<pb n="KR2a0016_WYG_018-32b"/>
其在陛列及備鹵簿五騎虎賁服錦文衣鶡尾宰人服<lb/>
離支衣<lb/>
黄門鼓吹及釘官僕射黄門鼔吹史主事諸官鼔吹尚<lb/>
書廊下都坐門下守閤殿中威儀騶虎賁常直殿黄雲<lb/>
龍門者門下左右部虎賁羽林騶給傳事者諸導騶門<lb/>
下中書守閤給絳褠武冠南書門下虎賁羽林騶蘭臺<lb/>
五曹節藏射廊下守閤威儀發符騶都水使者黄沙廊<lb/>
下守閤謁者錄事威儀騶河隄謁者騶諸官謁者騶絳<lb/>
<pb n="KR2a0016_WYG_018-33a"/>
褠武冠給其衣服自如故事大誰士皂科單衣樊噲冠<lb/>
衞士墨布褠却敵冠凡此前衆職江左多不備又多闕<lb/>
朝服諸應給朝服佩玉而不在京都者朝服非護烏丸<lb/>
羌夷戎蠻諸校尉以上及刺史西域戊已校尉皆不給<lb/>
佩玉其來朝㑹權時假給會罷輸還凡應朝服者而官<lb/>
不給聽自具之諸假印綬而官不給鞶囊者得自具作<lb/>
其但假印不假綬者不得佩綬<lb/>
鞶古制也漢代著鞶囊者側在腰間或謂之傍囊或謂<lb/>
<pb n="KR2a0016_WYG_018-33b"/>
之綬囊然則以此囊盛綬也或盛或散各有其時乎<lb/>
朝服一具冠幘各一絳緋袍皂緣中單衣領袖各一領<lb/>
革帶袷袴各一舄袜各一量簪導餉自副四時朝服者<lb/>
加絳絹黄緋青緋皂緋袍單衣各一領五時朝服者加<lb/>
給白絹袍單衣一領<lb/>
諸受朝服單衣七丈二尺科單衣及褠五丈二尺中衣<lb/>
絹五丈縁皂一丈八尺領袖練一匹一尺絹七尺五寸<lb/>
給袴練一丈四尺縑二丈袜布三尺單衣及褠袷帶縑<lb/>
<pb n="KR2a0016_WYG_018-34a"/>
各一叚長七尺江左止給絹各有差宋元嘉末斷不復<lb/>
給至今山鹿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>柱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>施毛狐白領黄豹斑白鼲子<lb/>
渠<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>裘歩搖八䥖蔽結多服蟬明中欋白又諸織成衣<lb/>
㡌錦帳純金銀器雲母從廣一寸以上物者皆為禁物<lb/>
諸在官品令第二品以上其非禁物皆得服之第三品<lb/>
以下加不得服三䥖以上蔽結爵又假眞珠翡翠校飾<lb/>
纓佩雜采衣桮文綺齊繡黼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>離袿袍第六品以下加<lb/>
不得服金䥖綾錦錦繡七縁綺貂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裘金义鐶鉺及以<lb/>
<pb n="KR2a0016_WYG_018-34b"/>
金校飾器物張絳帳第八品以下加不得服羅紈綺縠<lb/>
雜色真文騎士卒百工人加不得服大絳紫襈假結真<lb/>
珠璫珥犀瑇瑁越疊以銀飾器物張帳乘牘車履色無<lb/>
過綠青白奴婢衣食客加不得服白幘蒨絳金黄銀叉<lb/>
鐶鈴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鉗履色無過純青諸去官及薨卒不禄物故家<lb/>
人所服皆得從故官之例諸王皆不得私作禁物及罽<lb/>
碧校鞍珠玉金銀錯刻鏤彫飾無用之物<lb/>
天子坐漆牀居朱屋史臣按左傳丹桓宫之楹何休注<lb/>
<pb n="KR2a0016_WYG_018-35a"/>
公羊亦有朱屋以居所從來久矣漆牀亦當是漢代舊<lb/>
儀而漢儀不載尋所以必朱必漆者其理有可言焉夫<lb/>
珍木嘉樹其品非一莫不植根深岨致之未易藉地廣<lb/>
之資因人多之力則役苦費深為敝滋重是以上古聖<lb/>
王采椽不斵斵之則懼刻桷彫楹莫知其限也哲人縣<lb/>
鑑㣲逺杜漸防萌知采椽不愜後代之心不斵不為將<lb/>
來之用故加朱施漆以傳厥後散木凡材皆可入用逺<lb/>
探幽㫖將在斯乎<lb/>
<pb n="KR2a0016_WYG_018-35b"/>
殿屋之為員淵方井兼植荷華者以厭火祥也古者貴<lb/>
賤皆執笏其有事則搢之於腰帶所謂搢紳之士者搢<lb/>
笏而埀紳帶也紳垂三尺笏者有事則書之故常簪筆<lb/>
今之白筆是其遺象三臺五省二品文官簪之王公侯<lb/>
伯子男卿尹及武冠不簪加内侍位者乃簪之手板則<lb/>
古笏矣尚書令僕射尚書手板頭復有白筆以紫皮裹<lb/>
之名笏朝服肩上有紫生袷囊綴之朝服外俗呼曰紫<lb/>
荷或云漢代以盛奏事負荷以行未詳也<lb/>
<pb n="KR2a0016_WYG_018-36a"/>
魏文帝黄初三年詔賜漢太尉楊彪几杖待以客禮延<lb/>
請之日使挾杖入朝又令著鹿皮冠彪辭讓不聽乃使<lb/>
服布單衣皮弁以見傅𤣥子曰漢末王公名士多委王<lb/>
服以幅巾為雅是以袁紹崔鈞之徒雖為將帥皆著㡘<lb/>
巾<lb/>
魏武以天下凶荒資財乏匱擬古皮弁裁縑帛以為[巾*夾]<lb/>
合乎簡易随時之義以色别其貴賤本施軍飾非為國<lb/>
容也徐爰曰俗説[巾*夾]本未有歧荀文若巾之行觸樹枝<lb/>
<pb n="KR2a0016_WYG_018-36b"/>
成歧謂之為善因而弗改通以為慶弔服巾以葛為之<lb/>
形如[巾*夾]而横著之古尊卑共服也故漢末妖賊以黄為<lb/>
巾時謂之黄巾賊今國子太學生冠之服單衣以為朝<lb/>
服執一卷經以代手板居士野人皆服巾焉<lb/>
徐爰曰㡌名猶冠也義取於䝉覆其首其本纚也古者<lb/>
有冠無幘冠下有纚以繪為之後世施幘於冠因裁纚<lb/>
為㡌自乘輿宴居下至庶人無爵者皆服之史臣案晉<lb/>
成帝咸和九年制聽尚書八座丞郎門下三省侍郎乘<lb/>
<pb n="KR2a0016_WYG_018-37a"/>
車白帢低幘出入掖門又二宫直宫著烏紗[巾*夾]然則士<lb/>
人宴居皆著帢矣而江左時野人已著㡌士人亦往往<lb/>
而然但其頂員耳後乃高其屋云<lb/>
古者人君有朝服有祭服有宴服有弔服弔服皮弁疑<lb/>
衰今以單衣黑幘為宴㑹服拜陵亦如之以單衣[巾*夾]為<lb/>
弔服修敬尊秩亦服之也單衣古之深衣也今單衣裁<lb/>
製與深衣同唯絹帶為異深衣絹㡌以居䘮單衣素帢<lb/>
以施吉<lb/>
<pb n="KR2a0016_WYG_018-37b"/>
晉武帝太始三年詔太宰安平王孚服侍中之服賜大<lb/>
司馬義陽王望衮冕之服四年又詔趙樂安燕王服散<lb/>
騎常侍之服十年賜彭城王衮冕之服<lb/>
偽楚桓𤣥將簒亦加安帝母弟太宰琅邪王衮冕服宋<lb/>
興以來王公貴臣加侍中散騎常侍乃得服貂璫也宋<lb/>
孝武孝建元年丞相南郡王義宣二年雝州刺史武昌<lb/>
王渾又有異圖世祖嫌侯王彊盛欲加減削其年十月<lb/>
己未大司馬江夏王義恭驃騎大將軍竟陵王誕表改<lb/>
<pb n="KR2a0016_WYG_018-38a"/>
革諸王車服制度凡九條長在義恭傳上因諷有司更<lb/>
增廣條目奏曰車服以庸虞書茂典名器慎假春秋明<lb/>
誡是以尚方所制禁嚴漢律諸侯竊服雖親必辠自頃<lb/>
以來下僭彌盛器服裝飾樂舞音容通于王公逹于衆<lb/>
庶上下無辨人志靡一今表之所陳寔允禮度九條之<lb/>
格猶有未盡謹共附益凡二十四條聽事不得南向坐<lb/>
施帳并<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蕃國官正冬不得跣登國殿及夾侍國師傳<lb/>
令及油㦸公主王妃傳令不得朱服輿不得重杠鄣扇<lb/>
<pb n="KR2a0016_WYG_018-38b"/>
不得雉尾劒不得鹿盧形槊毦不得孔雀白鷩夾轂隊<lb/>
不得絳襖平乘誕馬不得過二匹胡伎不得綵衣舞伎<lb/>
正冬著袿衣不得莊面蔽花正冬㑹不得鐸舞杯柈舞<lb/>
長蹻伎䞬舒丸劒博山伎縁大橦伎五案伎自非正冬<lb/>
㑹奏舞曲不得舞諸妃主不得著衮帶信幡非臺省官<lb/>
悉用絳郡縣内史相及封内官長於其封君既非在三<lb/>
罷官則不復追敬不合稱臣正宜上下官敬而已諸鎮<lb/>
常行車前後不得過六隊白直夾轂不在其限刀不得<lb/>
<pb n="KR2a0016_WYG_018-39a"/>
過銅為裝諸王女封縣主諸王子孫襲封王王之妃及<lb/>
封侯者夫人行並不得鹵簿諸王子繼體為王者婚姻<lb/>
吉凶悉依諸國公侯之禮不得同皇帝皇子車輿不得<lb/>
油幢軺車不在其限平乘舫皆平兩頭作露平形不得<lb/>
擬像龍舟悉不得朱油帳<graphic n="KR1992" url="https://raw.githubusercontent.com/kanripo/KR-Gaiji/master/images/KR1992.png" mimeType="image/png"/>不得作五花及䜿筍形若<lb/>
先有器物者悉輸送臺臧書到後二十日期若有竊玩<lb/>
犯禁者及統司無舉糾並臨時議罪詔可<lb/>
車前五百者卿行旅從五百人為一旅漢氏一統故去<lb/>
<pb n="KR2a0016_WYG_018-39b"/>
其人留其名也<lb/>
宋孝武孝建二年十一月乙巳有司奏侍中祭酒何偃<lb/>
議自今臨軒乘輿法服燾華蓋登殿宜依廟齊以夾御<lb/>
侍中常侍夾扶上殿及應為王公興又夾扶畢還本位<lb/>
求詳議曹郎中徐爰參議宜如省所稱以為永准詔可<lb/>
孝建三年五月壬戌有司奏案漢胡廣蔡邕並云古者<lb/>
諸侯貳車九乘秦滅六國兼其車服故王者大駕屬車<lb/>
八十一乘尚書御史乘之最後一車懸豹尾法駕則三<lb/>
<pb n="KR2a0016_WYG_018-40a"/>
十六乘檢晉江左逮至于今乘輿出行副車相承五乘<lb/>
尚書令建平王宏參議八十一乘義兼九國三十六乘<lb/>
無所准並不出經典自邕廣傳説又是從官所乘非帝<lb/>
者副車正數江左五乘儉不中禮案周官云上公九命<lb/>
貳車九乘侯伯七命車七乘子男五命車五乘然則帝<lb/>
王十二乘詔可<lb/>
大明元年九月丁未朔有司奏未有皇太后出行副車<lb/>
定數下禮官議正博士王爕之議周禮后六服五路之<lb/>
<pb n="KR2a0016_WYG_018-40b"/>
數悉與王同則副車之制不應獨異又記云古者后立<lb/>
六宫三夫人九嬪二十七世婦八十一御妻以聽天下<lb/>
之内治天子立六官三公九卿二十七大夫八十一元<lb/>
士以聽天下之外治鄭注云后象王立六宫而居之亦<lb/>
正寢一燕寢五推所立毎與王同禮無降亦明矣皇太<lb/>
后既禮均至極彌不應殊謂並應同十二乘通闗為允<lb/>
詔可<lb/>
大明四年正月戊辰尚書左丞荀萬秋奏藉田儀注皇<lb/>
<pb n="KR2a0016_WYG_018-41a"/>
帝冠通天冠朱紘青介幘衣青紗袍侍中陪乘奉車郎<lb/>
秉轡案漢輿服志曰通天冠乘輿常服也若斯豈可以<lb/>
常服降千畝邪禮記曰昔者天子為藉千畝冕而朱紘<lb/>
躬秉耒耜鄭𤣥注周官司服異服同冕尊故也時服雖<lb/>
變冕制不改又潘岳藉田賦云常伯陪乘太僕秉轡推<lb/>
此輿駕藉田宜冠冕璪十二旒朱紘黑介幘衣青紗袍<lb/>
常伯陪乘太僕秉轡宜改儀注一遵二禮以為定儀詔<lb/>
可<lb/>
<pb n="KR2a0016_WYG_018-41b"/>
大明四年正月己卯有司奏南郊親奉儀注皇帝初著<lb/>
平天冠火龍黼黻之服還變通天冠絳紗袍廟祠親奉<lb/>
舊儀皇帝初服與郊不異而還變著黑介幘單衣即事<lb/>
乖體謂宜同郊還亦變著通天冠絳紗袍又舊儀乘金<lb/>
根車今五路既備依禮玉路以祀亦宜改金根車為玉<lb/>
路詔可<lb/>
大明六年八月壬戌有司奏漢注儀大駕鹵薄公卿奉<lb/>
引大將軍參乘太僕卿御法駕侍中參乘奉車郎御晉<lb/>
<pb n="KR2a0016_WYG_018-42a"/>
氏江左大駕未立故郊祀用法駕宗廟以小駕至於儀<lb/>
服二駕不異拜陵御服單衣幘百官陪從朱衣而已亦<lb/>
謂之小駕名實乖舛考尋前記大駕上陵北郊周禮宗<lb/>
廟於昊天有降宜以大駕郊祀法駕祠廟小駕上陵如<lb/>
為從序今改祠廟為法駕鹵薄其軍幢多少臨時配之<lb/>
至尊乘玉路以金路象路革路木路小輦輪御軺衣書<lb/>
等車為副其餘竝如常儀詔可<lb/>
大明七年二月甲寅輿駕廵南豫兖二州冕服御玉路<lb/>
<pb n="KR2a0016_WYG_018-42b"/>
辭二廟改服通天冠御木路建大麾備春蒐之典<lb/>
明帝泰始四年五月甲戍尚書令建安王休仁參議天<lb/>
子之子與士齒譲逹於辟雝無生而貴者也既命而尊<lb/>
禮同上公周制五等車服相渉公降王者一等而已王<lb/>
以金路賜同姓諸侯象及革木以賜異姓侯伯在朝卿<lb/>
士亦準斯禮按如此制則東宫應乘金路自晉武過江<lb/>
禮儀疏舛王公以下車服卑雜唯有東宫禮秩崇異上<lb/>
次辰極下絶侯王而皇太子乘石山安車義不見經事<lb/>
<pb n="KR2a0016_WYG_018-43a"/>
無所出禮所謂金玉路者正以金玉飾輅諸末耳左右<lb/>
前後同以漆畫奏改周輅制為金根通以金薄周匝四<lb/>
面漢魏二晉因循莫改逮于大明始備五輅金玉二制<lb/>
並類金根造次瞻覩殆無差别若錫之東儲於禮嫌重<lb/>
非所以崇峻陛級表示等威且春秋之義降下以兩臣<lb/>
子之義且從謙約謂東宫車服宜降天子二等驂駕四<lb/>
馬乘象輅降龍碧旂九葉進不斥尊退不逼下㳂古酌<lb/>
時於禮為衷詔可<lb/>
<pb n="KR2a0016_WYG_018-43b"/>
泰始四年八月甲寅詔曰車服之飾象數是遵故盛皇<lb/>
留範列聖埀制朕近改定五路酌古代今修成六服㳂<lb/>
時變禮所施之事各有條叙更可付外載之典章朕以<lb/>
大冕純玉繅𤣥衣黄裳乘玉輅郊祀天宗祀明堂又以<lb/>
法冕五綵繅𤣥衣絳裳乘金路祀太廟元正大㑹諸侯<lb/>
又以飾冠冕四綵繅紫衣紅裳乘象輅小㑹宴饗餞送<lb/>
諸侯臨軒㑹王公又以肅冕三綵繅朱衣裳乘革路征<lb/>
伐不賔講武校獵又以宏冕二綵繒青衣裳乘木路耕<lb/>
<pb n="KR2a0016_WYG_018-44a"/>
稼饗國子又以通天冠朱紗袍為聽政之服<lb/>
泰始六年正月戊辰有司奏被敕皇太子正朝駕合著<lb/>
衮冕九章衣不儀曹郎丘仲起議案周禮公自衮冕以<lb/>
下鄭注衮冕以至卿大夫之𤣥冕皆其朝聘天子之服<lb/>
也伏尋古之上公尚得服衮以朝皇太子以儲副之尊<lb/>
率土瞻仰愚謂宜式遵盛典服衮冕九旒以朝賀兼左<lb/>
丞陸澄議服冕以朝實著經典秦除六冕之制至漢明<lb/>
帝始與諸儒還備古章自魏晉以來宗廟行禮之外不<lb/>
<pb n="KR2a0016_WYG_018-44b"/>
欲令臣下服衮冕故位公者每加侍官今皇太子承乾<lb/>
作副禮絶羣后宜遵聖王之盛典革近代之陋制臣等<lb/>
參議依禮皇太子元正朝賀應服衮冕九章衣以仲起<lb/>
議為允撰載儀注詔可<lb/>
後廢帝即位尊所生陳貴妃為皇太妃輿服一如晉孝<lb/>
武太妃故事唯省五牛旗及赤旂<lb/>
　<lb/>
　宋書卷十八<lb/>
<pb n="KR2a0016_WYG_018-45a"/>
　宋書卷十八考證<lb/>
禮志五皇子為王錫以此乘故曰王青蓋車○故曰下<lb/>
　王字監本訛五今改正<lb/>
古者貴賤皆執笏其有事則搢之於腰帶○諸本皆連<lb/>
　上文此當另為一條<lb/>
又二宫直宫著烏紗[巾*夾]○直宫一本作直官者是<lb/>
　<lb/>
　<lb/>
<pb n="KR2a0016_WYG_018-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十八考證<lb/>
</p>
<p>
</p>
  </div>
<div>
<head>宋書卷十九</head> <lb/>
    <p>
<pb n="KR2a0016_WYG_019-1a"/>
欽定四庫全書<lb/>
　宋書卷十九<lb/>
　　梁　　　　沈　　　　　約　　　　撰<lb/>
　志第九<lb/>
　　樂一<lb/>
易曰先王作樂崇徳殷薦之上帝以配祖考自黄帝至<lb/>
于三代名稱不同周衰凋缺又為鄭衛所亂魏文侯雖<lb/>
好古然猶昏睡於古樂於是滛聲熾而雅音廢矣及秦<lb/>
<pb n="KR2a0016_WYG_019-1b"/>
焚典籍樂經用亡漢興樂家有制氏但能記其鏗鏘鼓<lb/>
舞而不能言其義周存六代之樂至秦唯餘韶武而已<lb/>
始皇改周舞曰五行漢髙祖改韶舞曰文始以示不相<lb/>
襲也又造武徳舞舞人悉執干戚以象天下樂已行武<lb/>
以除亂也故髙祖廟奏武徳文始五行之舞周又有房<lb/>
中之樂秦改曰夀人其聲楚聲也漢髙好之孝惠改曰<lb/>
安世髙祖又作昭容樂禮容樂昭容生於武德禮容生<lb/>
於文始五行也漢初又有嘉至樂叔孫通因秦樂人制<lb/>
<pb n="KR2a0016_WYG_019-2a"/>
宗廟迎神之樂也文帝又自造四時舞以明天下之安<lb/>
和盖樂先王之樂者明有法也樂已所自作者明有制<lb/>
也孝景采武徳舞作昭徳舞薦之太宗之廟孝宣采昭<lb/>
徳舞為盛徳舞薦之世宗之廟漢諸帝奏文始四時五<lb/>
行之舞焉武帝時河間獻王與毛生等共采周官及諸<lb/>
子言樂事者以著樂記獻八佾之舞與制氏不相殊其<lb/>
内史中丞王定傳之以授常山王禹禹成帝時為謁者<lb/>
數言其義獻記二十四卷劉向校書得二十三篇然竟<lb/>
<pb n="KR2a0016_WYG_019-2b"/>
不用也至明帝初東平憲王蒼總定公卿之議曰宗廟<lb/>
宜各奏樂不應相襲所以明功徳也承文始五行武徳<lb/>
為大武之舞又制舞哥一章薦之光武之廟漢末大亂<lb/>
衆樂淪缺魏武平荆州獲杜䕫善八音常為漢雅樂郎<lb/>
尤悉樂事於是以為軍謀祭酒使剏定雅樂時又有鄧<lb/>
静尹商善訓雅樂哥師尹胡能哥宗廟郊祀之曲舞師<lb/>
馮肅服養曉知先代諸舞䕫悉總領之逺考經籍近采<lb/>
故事魏復先代古樂自䕫始也而左延年等妙善鄭聲<lb/>
<pb n="KR2a0016_WYG_019-3a"/>
惟䕫好古存正焉文帝黄初二年改漢巴渝舞曰昭武<lb/>
舞改宗廟安世樂曰正世樂嘉至樂曰迎靈樂武徳樂<lb/>
曰武頌樂昭容樂曰昭業樂雲翹舞曰鳯翔舞育命舞<lb/>
曰靈應舞武徳舞曰武頌舞文始舞曰大韶舞五行舞<lb/>
曰大武舞其衆哥詩多即前代之舊唯魏國初建使王<lb/>
粲改作登哥及安世巴渝詩而已明帝太和初詔曰禮<lb/>
樂之作所以類物表庸而不忘其本者也凡音樂以舞<lb/>
為主自黄帝雲門以下至於周大武皆太廟舞名也然<lb/>
<pb n="KR2a0016_WYG_019-3b"/>
則其所司之官皆曰太樂所以總領諸物不可以一物<lb/>
名武皇帝廟樂未稱其議定廟樂及舞舞者所執綴兆<lb/>
之制聲哥之詩務令詳備樂官自如故為太樂太樂漢<lb/>
舊名後漢依䜟改大予樂官至是改復舊於是公卿奏<lb/>
曰臣聞徳盛而化隆者則樂舞足以象其形容音聲足<lb/>
以發其哥詠故薦之郊廟而鬼神享其和用之朝廷則<lb/>
君臣樂其度使四海之内徧知至徳之盛而光煇日新<lb/>
者禮樂之謂也故先王殷薦上帝以配祖考盖當其時<lb/>
<pb n="KR2a0016_WYG_019-4a"/>
而制之矣周之末世上去唐虞㡬二千年韶箾南籥武<lb/>
象之樂風聲遺烈皆可得而論也由斯言之禮樂之事<lb/>
弗可以已今太祖武皇帝樂宜曰武始之樂武神武也<lb/>
武又跡也言神武之始又王跡所起也髙祖文皇帝樂<lb/>
宜曰咸熙之舞咸皆也熈興也言應受命之運天下由<lb/>
之皆興也至於羣臣述徳論功建定烈祖之稱而未制<lb/>
樂舞非所以昭徳紀功夫哥以詠徳舞以象事於文文<lb/>
武為斌兼秉文武聖徳所以章明也臣等謹制樂舞名<lb/>
<pb n="KR2a0016_WYG_019-4b"/>
章斌之舞昔簫韶九奏親於虞帝之庭武象大武亦振<lb/>
於文武之阼特以顯其徳教著其成功天下被服其光<lb/>
煇習詠其風聲者也自漢髙祖文帝各逮其時而為武<lb/>
徳四時之舞上考前代制作之宜以當今成業之羙播<lb/>
揚𢎞烈莫盛於章斌焉樂志曰鐘磬干戚所以祭先王<lb/>
之廟又所以獻酬酳酢也在宗廟之中君臣莫不致敬<lb/>
族長之中長幼無不從和故仲尼答賔牟賈之問曰周<lb/>
道四逹禮樂交通傳云魯有禘樂賔祭用之此皆祭禮<lb/>
<pb n="KR2a0016_WYG_019-5a"/>
大享通用盛樂之眀文也今有事於天地宗廟則此三<lb/>
舞宜並以為薦享及臨朝大享亦宜舞之然後乃合古<lb/>
制事神訓民之道闗於萬世其義益眀又臣等思惟三<lb/>
舞宜有總名可名大鈞之樂鈞平也言大魏三世同功<lb/>
以至隆平也於名為羙於義為當尚書奏宜如所上帝<lb/>
初不許制章斌之樂三請乃許之於是尚書又奏祀圓<lb/>
丘以下武始舞者平冕黒介幘𤣥衣裳白領袖綘領袖<lb/>
中衣綘合幅袴綘<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>黒韋鞮咸熈舞者冠委貎其餘服<lb/>
<pb n="KR2a0016_WYG_019-5b"/>
如前章斌舞者與武始咸熈舞者同服奏於朝庭則武<lb/>
始舞者武冠赤介幘生綘袍單衣絳領袖皂領袖中衣<lb/>
虎文畫合幅袴白布<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>黒韋鞮咸熈舞者進賢冠黒介<lb/>
幘生黄袍單衣白合幅袴其餘服如前奏可史臣案武<lb/>
始咸熈二舞冠制不同而云章斌與武始咸熈同服不<lb/>
知服何冠也侍中繆襲又奏安世哥本漢時哥名今詩<lb/>
哥非往詩之文則宜變改案周禮注云安世樂猶周房<lb/>
中之樂也是以往昔議者以房中哥后妃之徳所以風<lb/>
<pb n="KR2a0016_WYG_019-6a"/>
天下正夫婦宜改安世之名曰正始之樂自魏國初建<lb/>
故侍中王粲所作登哥安世詩專以思詠神靈及説神<lb/>
靈鑒享之意襲後又依哥省讀漢安世哥詠亦說髙張<lb/>
四縣神来燕享嘉薦令儀永受厥福無有二南后妃風<lb/>
化天下之言今思惟往者謂房中為后妃之哥者恐失<lb/>
其意方祭祀娱神登堂哥先祖功徳下堂哥詠燕享無<lb/>
事哥后妃之化也自宜依其事以名其樂哥改安世哥<lb/>
曰享神哥奏可案文帝已改安世為正始而襲至是又<lb/>
<pb n="KR2a0016_WYG_019-6b"/>
改安世為享神未詳其義王粲所造安世詩今亡襲又<lb/>
奏曰文昭皇后廟置四縣之樂當銘顯其鈞奏次第依<lb/>
太祖廟之名號曰昭廟之具樂尚書奏曰禮婦人繼夫<lb/>
之爵同牢配食者樂不異文昭皇后今雖别廟至於宫<lb/>
縣樂器音均宜如襲議奏可散騎常侍王肅議曰王者<lb/>
各以其禮制事天地今説者據周官單文為經國大體<lb/>
懼其局而不知𢎞也漢武帝東廵封禪還祠太一于甘<lb/>
泉祭后土于汾隂皆盡用其樂言盡用者為盡用宫縣<lb/>
<pb n="KR2a0016_WYG_019-7a"/>
之樂也天地之性貴質者盖謂其器之不文爾不謂庶<lb/>
物當復減之也禮天子宫縣舞八佾今祀圓丘方澤宜<lb/>
以天子制設宫縣之樂八佾之舞衛臻繆襲左延年等<lb/>
咸同肅議奏可肅又議曰說者以為周家祀天唯舞雲<lb/>
門祭地唯舞咸池宗廟唯舞大武似失其義矣周禮賔<lb/>
客皆作備樂左傳王子穨享五大夫樂及徧舞六代之<lb/>
樂也然則一會之日具作六代樂矣天地宗廟事之大<lb/>
者賔客燕㑹比之為細王制曰庶羞不踰牲燕衣不踰<lb/>
<pb n="KR2a0016_WYG_019-7b"/>
祭服可以燕樂而踰天地宗廟之樂乎周官以六律六<lb/>
吕五聲八音六舞大合樂以致鬼神以和邦國以諧萬<lb/>
民以安賔客以説逺人夫六律六吕五聲八音皆一時<lb/>
而作之至於六舞獨分擘而用之所以不懕人心也又<lb/>
周官韎師掌教韎樂祭祀則帥其屬而舞之大享亦如<lb/>
之韎東夷之樂也又鞮鞻氏掌四夷之樂與其聲哥祭<lb/>
祀則次而哥之燕亦如之四夷之樂乃入宗廟先代之<lb/>
典獨不得用大享及燕日如之者明古今夷夏之樂皆<lb/>
<pb n="KR2a0016_WYG_019-8a"/>
主之於宗廟而後播及其餘也夫作先王樂者貴能包<lb/>
而用之納四夷之樂者羙徳廣之所及也髙皇大皇帝<lb/>
太祖髙祖文昭廟皆宜兼用先代及武始太鈞之舞有<lb/>
司奏宜如肅議奏可肅私造宗廟詩頌十二篇不被哥<lb/>
晉武帝太始二年改制郊廟哥其樂舞亦仍舊也漢光<lb/>
武平隴蜀増廣郊祀髙皇帝配食樂奏青陽朱明西皓<lb/>
𤣥冥雲翹育命之舞北郊及祀眀堂並奏樂如南郊迎<lb/>
時氣五郊春哥青陽夏哥朱明並舞雲翹之舞秋哥西<lb/>
<pb n="KR2a0016_WYG_019-8b"/>
皓冬哥𤣥冥並舞育命之舞夏季哥朱明兼舞二舞章<lb/>
帝元和二年宗廟樂故事食舉有鹿鳴承元氣二曲三<lb/>
年自作詩四篇一曰思齊皇姚二曰六騏驎三曰竭肅<lb/>
雝四曰陟叱根合前六曲以為宗廟食舉加宗廟食舉<lb/>
重来上陵二曲合八曲為上陵食舉減宗廟食舉承元<lb/>
氣一曲加惟天之命天之厯數二曲合七曲為殿中御<lb/>
食飯舉又漢太樂食舉十三曲一曰鹿鳴二曰重来三<lb/>
曰初造四曰侠安五曰歸来六曰逺期七曰有所思八<lb/>
<pb n="KR2a0016_WYG_019-9a"/>
曰眀星九曰清凉十曰渉大海十一曰大置酒十二曰<lb/>
承元氣十三曰海淡淡魏氏及晉荀勗傅𤣥並為哥辭<lb/>
魏時以逺期承元氣海淡淡三曲多不通利省之魏雅<lb/>
樂四曲一曰鹿鳴後改曰於赫詠武帝二曰騶虞後改<lb/>
曰巍巍詠文帝三曰伐檀後省除四曰文王後改曰洋<lb/>
洋詠明帝騶虞伐檀文王並左延年改其聲正旦大㑹<lb/>
太尉奉璧羣后行禮東廂禮樂郎作者是也今謂之行<lb/>
禮曲姑洗廂所奏案鹿鳴本以宴樂為體無當於朝享<lb/>
<pb n="KR2a0016_WYG_019-9b"/>
往時之失也晉武太始五年尚書奏使太僕傅𤣥中書<lb/>
監荀勗黄門侍郎張華各造正旦行禮及王公上夀酒<lb/>
食舉樂哥詩詔又使中書郎成公綏亦作張華表曰按<lb/>
魏上夀食舉詩及漢氏所施用其文句長短不齊未皆<lb/>
合古葢以依詠弦節本有因循而識樂知音足以制聲<lb/>
度曲法用率非凡近所能改二代三京襲而不變雖詩<lb/>
章詞異興廢随時至其韻逗曲折皆繫於舊有由然也<lb/>
是以一皆因就不敢有所改易荀勗則曰魏氏哥詩或<lb/>
<pb n="KR2a0016_WYG_019-10a"/>
二言或三言或四言或五言與古詩不類以問司律中<lb/>
郎将陳頎頎曰被之金石未必皆當故勗造晉哥皆為<lb/>
四言唯王公上夀酒一篇為三言五言此則華勗所明<lb/>
異㫖也九年荀勗遂典知樂事使郭夏宋識等造正徳<lb/>
大豫之舞而勗及傅𤣥張華又各造此舞哥詩勗作新<lb/>
律笛十二枚散騎常侍阮咸譏新律聲髙髙近哀思不<lb/>
合中和勗以為異已出咸為始平相晉又改魏昭武舞<lb/>
曰宣武舞羽籥舞曰宣文舞咸寧元年詔定祖宗之號<lb/>
<pb n="KR2a0016_WYG_019-10b"/>
而廟樂同用正徳大豫之舞至江左初立宗廟尚書下<lb/>
太常祭祀所用樂名太常賀循答云魏氏増損漢樂以<lb/>
為一代之禮未審大晉樂名所以為異遭離喪亂舊典<lb/>
不存然此諸樂皆和之以鐘律文之以五聲詠之於哥<lb/>
詞陳之於舞列宫縣在下琴瑟在堂八音迭奏雅樂並<lb/>
作登哥下管各有常詠周人之舊也自漢氏以来依放<lb/>
此禮自造新詩而已舊京荒廢今既散亡音韻曲折又<lb/>
無識者則於今難以意言于時以無雅樂器及伶人省<lb/>
<pb n="KR2a0016_WYG_019-11a"/>
太樂并鼓吹令是後頗得登哥食舉之樂猶有未備明<lb/>
帝太寧末又詔阮孚等増益之成帝咸和中乃復置太<lb/>
樂官鳩集遺逸而尚未有金石也初荀勗既以新律造<lb/>
二舞又更修正鐘磬事未竟而勗薨惠帝元康三年詔<lb/>
其子黄門侍郎蕃修定金石以施郊廟尋值喪亂遺聲<lb/>
舊制莫有記者庾亮為荆州與謝尚共為朝廷修雅樂<lb/>
亮尋薨庾翼桓温專事軍旅樂器在庫遂至朽壊焉晉<lb/>
氏之亂也樂人悉没戎虜及胡亡鄴下樂人頗有来者<lb/>
<pb n="KR2a0016_WYG_019-11b"/>
謝尚時為尚書僕射因之以具鐘磬太元中破苻堅又<lb/>
獲樂工揚蜀等閑練舊樂於是四廂金石始備焉宋文<lb/>
帝元嘉九年大樂令鍾宗之更調金石十四年治書令<lb/>
史奚縱又改之語在律歴志晉世曹毗王珣等亦増造<lb/>
宗廟哥詩然郊祀遂不設樂何承天曰世咸傳吴朝無<lb/>
雅樂案孫皓迎父喪明陵唯云倡伎晝夜不息則無金<lb/>
石登哥可知矣承天曰或云今之神絃孫氏以為宗廟<lb/>
登哥也史臣案陸機孫權誄肆夏在廟雲翹承機不容<lb/>
<pb n="KR2a0016_WYG_019-12a"/>
虚設此言又韋昭孫休世上鼓吹鐃哥十二曲表曰當<lb/>
付樂官善哥者習哥然則吴朝非無樂官善哥者乃能<lb/>
以哥辭被絲管寧容止以神絃為廟樂而已乎宋武帝<lb/>
永初元年七月有司奏皇朝肇建廟祀廟設雅樂太常<lb/>
鄭鮮之等八十八人各撰立新哥黄門侍郎王韶之所<lb/>
撰哥辭七首並合施用詔可十二月有司又奏依舊正<lb/>
旦設樂參詳屬三省改太樂諸哥舞詩黄門侍郎王韶<lb/>
之立三十二章合用教試日近宜逆誦習輙申攝施行<lb/>
<pb n="KR2a0016_WYG_019-12b"/>
詔可又改正徳舞曰前舞大豫舞曰後舞元嘉十八年<lb/>
九月有司奏二郊宜奏登哥又議宗廟舞事錄尚書江<lb/>
夏王義恭等十二人立議同未及列奏值軍興事寝二<lb/>
十二年南郊始設登哥詔御史中丞顔延之造哥詩廟<lb/>
舞猶闕孝建二年九月甲午有司奏前殿中曺郎荀萬<lb/>
秋議按禮祭天地有樂者為降神也故易曰雷出地奮<lb/>
豫先王以作樂崇徳殷薦之上帝以配祖考周官曰作<lb/>
樂於圜丘之上天神皆降作樂於方澤之中地祗皆出<lb/>
<pb n="KR2a0016_WYG_019-13a"/>
又曰乃奏黄鐘哥大吕舞雲門以祀天神乃奏大蔟哥<lb/>
應鐘舞咸池以祀地祗由斯而言以樂祭天地其来尚<lb/>
矣今郊享闕樂竊以為疑祭統曰夫祭有三重焉獻之<lb/>
屬莫重於祼聲莫重於升哥舞莫重於武宿夜此周道<lb/>
也至於秦奏五行魏舞咸熈皆以用享爰逮晉氏泰始<lb/>
之初傅𤣥作晉郊廟哥詩三十二篇元康中荀蕃受詔<lb/>
成父勗業金石四縣用之郊廟是則相承郊廟有樂之<lb/>
證也今廟祀登哥雖奏而象舞未陳懼闕備禮夫聖王<lb/>
<pb n="KR2a0016_WYG_019-13b"/>
經世異代同風雖損益或殊降殺迭運未甞不執古御<lb/>
今同規合矩方茲休明在辰文物大備禮儀遺逸罔不<lb/>
具舉而况出祗降神輟樂於郊祭昭徳舞功有闕於廟<lb/>
享謂郊廟宜設備樂於是使内外博議驃騎大将軍竟<lb/>
陵王誕等五十一人並同萬秋議尚書左僕射建平王<lb/>
宏議以為聖王之徳雖同剏制之禮或異樂不相沿禮<lb/>
無因襲自寳命開基皇符在運業富前王風通振古朝<lb/>
儀國章並循先代自後晉東遷日不暇給雖大典略備<lb/>
<pb n="KR2a0016_WYG_019-14a"/>
遺闕尚多至於樂號廟禮未該往正今帝徳再昌大孝<lb/>
御㝢宜討定禮本以昭来葉尋舜樂稱韶漢改文始周<lb/>
樂大武秦革五行眷夫祖有功而宗有徳故漢髙祖廟<lb/>
樂稱武徳太宗廟樂曰昭徳魏制武始舞武廟制咸熈<lb/>
舞文廟則祖宗之廟别有樂名晉氏之樂正徳大豫及<lb/>
宋不更名直為前後二舞依據昔代義舛事乖今宜釐<lb/>
改權稱以凱容為韶舞宣烈為武舞祖宗廟樂總以徳<lb/>
為名若廟非不毁則樂無别稱猶漢髙文武咸有嘉號<lb/>
<pb n="KR2a0016_WYG_019-14b"/>
惠景二主樂無餘名章皇太后廟依諸儒議唯奏文樂<lb/>
何休杜預范寗注初獻六羽並不言佾者佾則干在其<lb/>
中明婦人無武事也郊祀之樂無復别名仍同宗廟而<lb/>
已尋諸漢志永至等樂各有義况宜仍舊不改宋及東<lb/>
晉太祝唯送神而不迎神近議者或云廟以居神恒如<lb/>
在也不應有迎送之事意以為並乖其𠂻立廟居靈四<lb/>
時致享以申孝思之情夫神升降無常何必恒安所處<lb/>
故祭義云樂以迎来哀以送往鄭注云迎来而樂樂親<lb/>
<pb n="KR2a0016_WYG_019-15a"/>
之来送往而哀哀親之返其享否不可知也尚書曰祖<lb/>
考来格詩云神保遹歸注曰歸於天地也此並言神有<lb/>
去來則有送迎明矣即周肆夏之名備迎送之樂古以<lb/>
尸象神故儀禮祝有迎尸送尸近代雖無尸豈可闕迎<lb/>
送之禮又傅𤣥有迊神送神哥辭明江左不迎非舊典<lb/>
也散騎常侍丹陽尹建城縣開國侯顔竣議以為徳業<lb/>
殊稱則干羽異容時無沿制故物有損益至於禮失道<lb/>
諐稱習忘反中興釐運視聽所革先代繆章宜見刋正<lb/>
<pb n="KR2a0016_WYG_019-15b"/>
郊之有樂盖生周易周官歴代著議莫不援准夫掃地<lb/>
而祭器用陶匏唯質與誠以章天徳文物之備理固不<lb/>
然周官曰國有故則旅上帝及四望又曰四圭有邸以<lb/>
祀天旅上帝兩圭有邸以祀地旅四望四望非地則知<lb/>
上帝非天孝經云郊祀后稷以配天宗祀文王於明堂<lb/>
以配上帝則豫之作樂非郊天也大司樂職奏黄鍾哥<lb/>
大吕舞雲門以祀天神鄭注天神五帝及日月星辰也<lb/>
王者以夏正月祀其所受命之帝於南郊則二至之祀<lb/>
<pb n="KR2a0016_WYG_019-16a"/>
又非天地考之衆經郊祀有樂未見明證宗廟之禮事<lb/>
炳載籍爰自漢元迄乎有晉雖時或更制大抵相因為<lb/>
不襲名號而已今樂曲淪滅知音世希改作之事臣聞<lb/>
其語正徳大豫禮容具存宜殊其徽號飾而用之以正<lb/>
徳為宣化之舞大豫為興和之舞庶足以光表世烈悦<lb/>
被後昆前漢祖宗廟處各異主名既革舞號亦殊今七<lb/>
廟合食庭殿共所舞蹈之容不得廟有别制後漢東平<lb/>
王蒼已議之矣又王肅韓祗以王者徳廣無外六代四<lb/>
<pb n="KR2a0016_WYG_019-16b"/>
夷之舞金石絲竹之樂宜備奏宗廟愚謂蒼肅祗議合<lb/>
於典禮適於當今左僕射建平王宏又議竣據周禮孝<lb/>
經天與上帝連文重出故謂上帝非天則易之作樂非<lb/>
為祭天也按易稱先王以作樂崇徳殷薦之上帝以配<lb/>
祖考尚書云肆類于上帝春秋傳曰告昊天上帝凡上<lb/>
帝之言無非天也天尊不可以一稱故或謂昊天或謂<lb/>
上帝或謂昊天上帝不得以天有數稱便謂上帝非天<lb/>
徐邈推周禮國有故則旅上帝以知禮天旅上帝同是<lb/>
<pb n="KR2a0016_WYG_019-17a"/>
祭天言禮天者謂常祀也旅上帝者有故而祭也孝經<lb/>
稱嚴父莫大於配天故云郊祀后稷以配天宗祀文王<lb/>
於明堂以配上帝既天為議則上帝猶天益明也不欲<lb/>
使二天同文故變上帝爾周禮祀天之言再見故鄭注<lb/>
以前天神為五帝後冬至所祭為昊天竣又云二至之<lb/>
祀又非天地未知天地竟應以何時致享記云掃地而<lb/>
祭器用陶匏㫖明所用質素無害以樂降神萬秋謂郊<lb/>
宜有樂事有典據竣又云東平王蒼以為前漢諸祖别<lb/>
<pb n="KR2a0016_WYG_019-17b"/>
廟是以祖宗之廟可得各有舞樂至於祫祭始祖之廟<lb/>
則專用始祖之舞故謂後漢諸祖共廟同庭雖有祖宗<lb/>
不宜入别舞此誠一家之意而未統適時之變也後漢<lb/>
從儉故諸祖共廟猶以異室存别室之禮晉氏以来登<lb/>
哥誦羙諸室繼作至於祖宗樂舞何獨不可迭奏茍所<lb/>
詠者殊雖復共庭亦非嫌也魏三祖各有舞樂豈復是<lb/>
異廟邪衆議並同宏祠南郊迎神奏肆夏皇帝初登壇<lb/>
奏登哥初獻奏凱容宣烈之舞送神奏肆夏祠廟迎神<lb/>
<pb n="KR2a0016_WYG_019-18a"/>
奏肆夏皇帝入廟門奏永至皇帝詣東壁奏登哥初獻<lb/>
奏凱容宣烈之舞終獻奏永安送神奏肆夏詔可孝建<lb/>
二年十月辛未有司又奏郊廟舞樂皇帝親奉初登壇<lb/>
及入廟詣東壁並奏登哥不及三公行事左僕射建平<lb/>
王宏重參議公卿行事亦宜奏登哥有司又奏元會及<lb/>
二廟齊祠登哥伎舊並於殿庭設作尋廟祠依新儀注<lb/>
登哥人上殿弦管在下今元㑹登哥人亦上殿弦管在<lb/>
下並詔可文帝章太后廟未有樂章孝武大明中使尚<lb/>
<pb n="KR2a0016_WYG_019-18b"/>
書左丞殷淡造新哥明帝又自造昭太后宣太后哥詩<lb/>
後漢正月旦天子臨徳陽殿受朝賀舍利從西方来戲<lb/>
於殿前激水化成比目魚跳躍𠻳水作霧翳日畢又化<lb/>
成黄龍長八九丈出水㳺戲炫燿日光以兩大絲繩繋<lb/>
兩柱頭相去數丈兩倡女對舞行於繩上相逢切肩而<lb/>
不傾<lb/>
魏晉訖江左猶有夏育扛鼎巨象行乳神龜抃舞背負<lb/>
靈岳桂樹白雪畫地成川之樂焉<lb/>
<pb n="KR2a0016_WYG_019-19a"/>
晉成帝咸康七年散騎侍郎顧臻表曰臣聞聖王制樂<lb/>
賛揚治道養以仁義防其邪淫上享宗廟下訓黎民體<lb/>
五行之正音協八風以陶氣以宫聲正方而好義角聲<lb/>
堅齊而率禮弦哥鐘鼓金石之作備矣故通神至化有<lb/>
率舞之感移風改俗致和樂之極末世之伎設禮外之<lb/>
觀逆行連倒頭足入筥之屬皮肩外剝肝心内摧敦彼<lb/>
行葦猶謂勿踐矧伊生民而不惻愴加以四海朝覲言<lb/>
觀帝庭耳聆雅頌之聲目覩威儀之序足以蹋天頭以<lb/>
<pb n="KR2a0016_WYG_019-19b"/>
履地反兩儀之順傷彛倫之大方今夷狄對岸外御為<lb/>
急兵食七升忘身赴難過泰之戲日稟五斗方埽神州<lb/>
經略中甸若此之事不可示逺宜下太常纂備雅樂簫<lb/>
韶九成惟新於盛運功徳頌聲永著于来茲此乃詩所<lb/>
以燕及皇天克昌厥後者也雜伎而傷人者皆宜除之<lb/>
流簡儉之徳邁康哉之詠清風既行民應如草此之謂<lb/>
也愚管之誠惟垂采察於是除髙絙紫鹿跂行鼈食及<lb/>
齊王捲衣笮兒等樂又減其稟其後復髙絙紫鹿焉<lb/>
<pb n="KR2a0016_WYG_019-20a"/>
宋文帝元嘉十三年司徒彭城王義康於東府正㑹依<lb/>
舊給伎總章工馮大列相承給諸王伎十四種其舞伎<lb/>
三十六人太常傅隆以為未詳此人數所由唯杜預注<lb/>
左傳佾舞云諸侯六六三十六人常以為非夫舞者所<lb/>
以節八音者也八音克諧然後成樂故必以八八為例<lb/>
自天子至士降殺以兩兩者減其二列爾預以為一列<lb/>
又減二人至士止餘四人豈復成樂按服䖍注傳云天<lb/>
子八八諸侯六八大夫四八士二八其義甚允今諸王<lb/>
<pb n="KR2a0016_WYG_019-20b"/>
不復舞佾其總章舞伎即古之女樂也殿庭八八諸王<lb/>
則應六八理例坦然又春秋鄭伯納晉悼公女樂二八<lb/>
晉以一八賜魏綘此樂以八人為列之證也若如議者<lb/>
唯天子八則鄭應納晉二六晉應賜綘一六也自天子<lb/>
至士其文物典章尊卑差級莫不以兩未有諸侯既降<lb/>
二列又列輙減二人近降太半非唯八音不具於兩義<lb/>
亦乖杜氏之謬可見矣國典事大宜令詳正事不施行<lb/>
民之生莫有知其始也含靈抱智以生天地之間夫喜<lb/>
<pb n="KR2a0016_WYG_019-21a"/>
怒哀樂之情好得惡失之性不學而能不知所以然而<lb/>
然者也怒則争鬪喜則詠哥夫哥者固樂之始也詠哥<lb/>
不足乃手之舞之足之蹈之然則舞又哥之次也詠哥<lb/>
舞蹈所以宣其喜心喜而無節則流淫莫反故聖人以<lb/>
五聲和其性以八音節其流而故謂之樂能移風易俗<lb/>
平心正體焉昔有娥氏有二女居九成之臺天帝使䴏<lb/>
夜往二女覆以玉筐既而發視之䴏遺二卵五色北飛<lb/>
不反二女作哥始為北音禹省南土嵞山之女令其妾<lb/>
<pb n="KR2a0016_WYG_019-21b"/>
候禹於嵞山之陽女乃作哥始為南音夏后孔甲田於<lb/>
東陽萯山天大風晦㝠迷入民室主人方乳或曰后来<lb/>
是良日也必大吉或曰不勝之子必有殃后乃取以歸<lb/>
曰以為余子誰敢殃之後析橑斧破㫁其足孔甲曰嗚<lb/>
呼有命矣乃作破斧之哥始為東音周昭王南征殞於<lb/>
漢中王右辛餘靡長且多力振王北濟周公乃封之西<lb/>
翟徙宅西河追思故處作哥始為西音此葢四方之哥<lb/>
也黄帝帝堯之世王化下洽民樂無事故因擊壤之歡<lb/>
<pb n="KR2a0016_WYG_019-22a"/>
慶雲之瑞民因以作哥其後風衰雅缺而妖淫靡漫之<lb/>
聲起周衰有秦青者善謳而薛談學謳於秦青未窮青<lb/>
之伎而辭歸青餞之於郊乃撫節悲歌聲震林木響遏<lb/>
行雲薛談遂㽞不去以卒其業又有韓娥者東之齊至<lb/>
雝門匱糧乃鬻歌假食既而去餘響繞梁三日不絶左<lb/>
右謂其人不去也過逆旅逆旅人辱之韓娥因曼聲哀<lb/>
哭一里老幼悲愁垂涕相對三日不食遽而追之韓娥<lb/>
還復為曼聲長哥一里老幼喜躍抃舞不能自禁忘向<lb/>
<pb n="KR2a0016_WYG_019-22b"/>
之悲也乃厚賂遣之故雝門之人善哥哭效韓娥之遺<lb/>
聲衛人王豹處淇川善謳河西之民皆化之齊人綿駒<lb/>
居髙唐善哥齊之右地亦傳其業前漢有虞公者善哥<lb/>
能令梁上塵起若斯之類並徒哥也爾雅曰徒哥曰謡<lb/>
凡樂章古詞今之存者並漢世街陌謠謳江南可采蓮<lb/>
烏生十五子白頭吟之屬是也吴哥雜曲並出江東晉<lb/>
宋以来稍有増廣<lb/>
子夜哥者有女子名子夜造此聲晉孝武太元中琅邪<lb/>
<pb n="KR2a0016_WYG_019-23a"/>
王軻之家有鬼哥子夜殷允為豫章時豫章僑人庾僧<lb/>
度家亦有鬼哥子夜殷允為豫章亦是太元中則子夜<lb/>
是此時以前人也<lb/>
鳯将雛哥者舊曲也應璩百一詩云為作陌上桑反言<lb/>
鳯将雛然則鳯将雛其来乆矣将由譌變以至於此乎<lb/>
前溪哥者晉車騎将軍沈玩所制<lb/>
阿子及歡聞哥者晉穆帝升平初哥畢輙呼阿子汝聞<lb/>
不語在五行志後人演其聲以為二曲<lb/>
<pb n="KR2a0016_WYG_019-23b"/>
團扇哥者晉中書令王珉與㛐婢有情愛好甚篤㛐捶<lb/>
撻婢過苦婢素善哥而珉好捉白團扇故制此哥<lb/>
督護哥者彭城内史徐逵之為魯軌所殺宋髙祖使府<lb/>
内直督護丁旿收斂殯霾之逵之妻髙祖長女也呼旿<lb/>
至閣下自問斂送之事毎問輙歎息曰丁督護其聲哀<lb/>
切後人因其聲廣其曲焉<lb/>
懊憹哥者晉隆安初民間譌謡之曲語在五行志宋少<lb/>
帝更制新哥太祖常謂之中朝曲<lb/>
<pb n="KR2a0016_WYG_019-24a"/>
六變諸曲皆因事制哥<lb/>
長史變者司徒左長史王廞臨敗所制<lb/>
讀曲哥者民間為彭城王義康所作也其哥云死辠劉<lb/>
領軍誤殺劉第四是也凡此諸曲始皆徒哥既而被之<lb/>
弦管又有因弦管金石造哥以被之魏世三調哥詞之<lb/>
類是也<lb/>
古者天子聽政使公卿大夫獻詩耆艾修之而後王斟<lb/>
酌焉秦漢闕采詩之官哥詠多因前代與時事既不相<lb/>
<pb n="KR2a0016_WYG_019-24b"/>
應且無以垂示後昆漢武帝雖頗造新哥然不以光揚<lb/>
祖考崇述正徳為先但多詠祭祀見事及其祥瑞而已<lb/>
商周雅頌之體闕焉<lb/>
鞞舞未詳所起然漢代已施於燕享矣傅毅張衡所賦<lb/>
皆其事也曺植鞞舞哥序曰漢靈帝西園故事有李堅<lb/>
者能鞞舞遭亂西随叚煨先帝聞其舊有技召之堅既<lb/>
中廢兼古曲多謬誤異代之文未必相襲故依前曲改<lb/>
作新哥五篇不敢充之黄門近以成下國之陋樂焉晉<lb/>
<pb n="KR2a0016_WYG_019-25a"/>
鞞舞哥亦五篇又鐸舞哥一篇幡舞哥一篇鼓舞伎六<lb/>
曲並陳於元會今幡舞哥詞猶存舞並闕鞞舞即今之<lb/>
鞞扇舞也又云晉初有桮槃舞公莫舞史臣按桮槃今<lb/>
之齊世寧也張衡舞賦云歴七槃而縱躡王粲七釋云<lb/>
七槃陳於廣庭近世文士顏延之云遞間闗於槃扇鮑<lb/>
昭云七槃起長袖皆以七槃為舞也捜神記云晉太康<lb/>
中天下為晉世寧舞矜手以接桮柈反覆之此則漢世<lb/>
唯有柈舞而晉加之以桮反覆之也<lb/>
<pb n="KR2a0016_WYG_019-25b"/>
公莫舞今之巾舞也相傳云項莊劍舞項伯以袖隔之<lb/>
使不得害漢髙祖且語莊云公莫古人相呼曰公云莫<lb/>
害漢王也今之用巾盖像項伯衣袖之遺式按琴操有<lb/>
公莫渡河曲然則其聲所從来已乆俗云項伯非也<lb/>
江左初又有拂舞舊云拂舞吴舞檢其哥非吴詞也皆<lb/>
陳於殿庭揚泓拂舞序曰自到江南見白符舞或言白<lb/>
鳬鳩舞云有此来數十年察其詞㫖乃是吴人患孫晧<lb/>
虐政思屬晉也又有白紵舞按舞詞有巾袍之言紵本<lb/>
<pb n="KR2a0016_WYG_019-26a"/>
吴地所出宜是吴舞也晉俳哥又云皎皎白緒節節為<lb/>
雙吴音呼緒為紵疑白紵即白緒鞞舞故二八桓𤣥将<lb/>
即真太樂遣衆伎尚書殿中郎袁明子啓増滿八佾相<lb/>
承不復革宋明帝自改舞曲哥詞並詔近臣虞龢並作<lb/>
又有西傖羌胡諸雜舞随王誕在襄陽造襄陽樂南平<lb/>
穆王為豫州造夀陽樂荆州刺史沈攸之又造西烏飛<lb/>
哥曲並列於樂官哥詞多滛哇不典正<lb/>
前世樂飲酒酣必起自舞詩云屢舞僊僊是也宴樂必<lb/>
<pb n="KR2a0016_WYG_019-26b"/>
舞但不宜屢爾譏在屢舞不譏舞也漢武帝樂飲長沙<lb/>
定王舞又是也魏晉已来尤重以舞相屬所屬者代起<lb/>
舞猶若飲酒以桮相屬也謝安舞以屬桓嗣是也近世<lb/>
以来此風絶矣孝武大明中以鞞拂雜舞合之鐘石施<lb/>
於殿庭順帝昇明二年尚書令王僧䖍上表言之並論<lb/>
三調哥曰臣聞風雅之作由来尚矣大者繫乎興衰其<lb/>
次者著於率舞在於心而木石感鏗鏘奏而國俗移故<lb/>
鄭相出郊辯聲知戚延陵入聘觀樂知風是則音不妄<lb/>
<pb n="KR2a0016_WYG_019-27a"/>
起曲豈徒奏哥倡既設休戚已徴清濁是均山琴自應<lb/>
斯乃天地之靈和升降之明節今帝道四逹禮樂交通<lb/>
誠非寡陋所敢裁酌伏以三古缺聞六代潛響舞詠與<lb/>
日月偕湮精靈與風雲俱滅追餘操而長懐撫遺器而<lb/>
太息此則然矣夫鐘縣之器以雅為用凱容之制八佾<lb/>
為體故羽籥擊拊以相諧應季氏獲誚将在於此今總<lb/>
章舊佾二八之流袿服既殊曲律亦異推今校古皎然<lb/>
可知又哥鍾一肆克諧女樂以哥為稱非雅器也大明<lb/>
<pb n="KR2a0016_WYG_019-27b"/>
中即以宫縣合和鞞拂節數雖會慮乖雅體将来知音<lb/>
或譏聖世若謂鐘舞已諧不欲廢罷别立哥鐘以調羽<lb/>
佾止於别宴不闗朝享四縣所奉謹依雅則斯則舊樂<lb/>
前典不墜於地臣昔已制哥磬猶在樂官具以副鐘配<lb/>
成一部即義沿理如或可安又今之清商實猶銅雀魏<lb/>
氏三祖風流可懐亰洛相髙江左彌重諒以金縣干戚<lb/>
事絶於斯而情變聽改稍復零落十數年間亡者将半<lb/>
自頃家競新哇人尚謡俗務在噍危不顧律紀流宕無<lb/>
<pb n="KR2a0016_WYG_019-28a"/>
涯未知所極排斥典正崇長煩淫士有等差無故不可<lb/>
以去禮樂有攸序長幼不可以共聞故諠醜之制日盛<lb/>
於㕓里風味之韻獨盡於衣冠夫川震社亡同靈畢戒<lb/>
哀思靡漫異世齊驩咎徴不殊而欣畏並用竊所未譬<lb/>
也方今塵静畿中波恬海外雅頌得所實在兹辰臣以<lb/>
為宜命典司務勤課習緝理舊聲迭相開曉凡所遺漏<lb/>
悉使補拾曲全者祿厚藝敏者位優利以動之則人思<lb/>
自勸風以靡之可不訓自革反本還源庶可跂踵詔曰<lb/>
<pb n="KR2a0016_WYG_019-28b"/>
僧䖍表如此夫鐘鼓既陳雅頌斯辨所以憓感人祗化<lb/>
動翔泳頃自金籥弛韻羽佾未凝正俗移風良在兹日<lb/>
昔阮咸清識王度昭竒樂緒増修異世同功矣便可付<lb/>
外遵詳<lb/>
樂器凡八音曰金曰石曰土曰革曰絲曰木曰匏曰竹<lb/>
八音一曰金金鐘也鎛也錞也鐲也鐃也鐸也鐘者世<lb/>
本云黄帝工人垂所造爾雅云大鐘曰鏞書曰笙鏞以<lb/>
間是也中者曰剽剽音瓢小者曰棧棧音醆晉江左初<lb/>
<pb n="KR2a0016_WYG_019-29a"/>
所得棧鐘是也縣鐘磬者曰筍虡横曰筍從曰虡蔡邕<lb/>
曰寫鳥獸之形大聲有力者以為鐘虡清聲無力者以<lb/>
為磬虡擊其所縣知由其虡鳴焉鎛如鐘而大史臣案<lb/>
前代有大鐘若周之無射非一皆謂之鐘鎛之言近代<lb/>
無聞焉<lb/>
錞錞于也圜如碓頭大上小下今民間猶時有其器周<lb/>
禮以金錞和鼓<lb/>
鐲鉦也形如小鐘軍行鳴之以為鼓節周禮以金鐲節<lb/>
<pb n="KR2a0016_WYG_019-29b"/>
鼓<lb/>
鐃如鈴而無舌有柄執而鳴之周禮以金鐃止鼓漢鼓<lb/>
吹曲曰鐃哥<lb/>
鐸大鈴也周禮以金鐸通鼓<lb/>
八音二曰石石磬也世本云叔所造不知叔何代人爾<lb/>
雅曰形似犂錧以玉為之大曰毊馨音囂<lb/>
八音三曰土土塤也世本云暴新所造亦不知何代人<lb/>
也周畿内有暴國豈其時人乎燒土為之大如鵝卵鋭<lb/>
<pb n="KR2a0016_WYG_019-30a"/>
上平底形似稱錘六孔爾雅云大者曰□□音叫小者<lb/>
如鷄子<lb/>
八音四曰革革鼓也鞉也節也大曰鼓小曰<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>又曰應<lb/>
應劭風俗通曰不知誰所造以桴擊之曰鼓以手揺之<lb/>
曰鞉鼓及鞉之八面者曰雷鼓雷鞉六面者曰靈鼓靈<lb/>
鞉四面者曰路鼓路鞉周禮以雷鼓祀天神以靈鼓社<lb/>
祭以路鼓致鬼享鼓長八尺者曰鼖鼓以鼓軍事長丈<lb/>
二尺者曰□鼓凡守備及役事則鼓之今世謂之下鼛<lb/>
<pb n="KR2a0016_WYG_019-30b"/>
□周禮音戚今世音切豉反長六尺六寸者曰晉鼓金<lb/>
奏則鼓之應鼓在大鼓側詩云應<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>懸鼓是也小鼓有<lb/>
柄曰鞀大鞀謂之鞞月令仲夏修鞀鞞是也然則鞀鞞<lb/>
即鞉類也又有鼉鼓焉節不知誰所造傅𤣥節賦云黄<lb/>
鐘唱哥九韶興舞口非節不詠手非節不拊此則所從<lb/>
来亦逺矣<lb/>
八音五曰絲絲琴瑟也筑也筝也琵琶空侯也琴馬融<lb/>
笛賦云宓羲造琴世本云神農所造爾雅大琴曰離二<lb/>
<pb n="KR2a0016_WYG_019-31a"/>
十絃今無其器齊桓曰號鍾楚荘曰繞梁相如曰燋尾<lb/>
伯喈曰緑綺事出傅𤣥琴賦世云燋尾是伯喈琴伯喈<lb/>
傳亦云爾以傅氏言之則非伯喈也<lb/>
瑟馬融笛賦云神農造瑟世本宓羲所造爾雅云瑟二<lb/>
十七絃者曰灑今無其器<lb/>
筑不知誰所造史籍唯云髙漸離善擊筑<lb/>
筝秦聲也傳𤣥筝賦序曰世以為䝉恬所造今觀其體<lb/>
合法度節究哀樂乃仁智之器豈亡國之臣所能闗思<lb/>
<pb n="KR2a0016_WYG_019-31b"/>
哉風俗通則曰筑身而瑟絃不知誰所改作也<lb/>
琵琶傅𤣥琵琶賦曰漢遣烏孫公主嫁昆彌念其行道<lb/>
思慕故使工人裁箏筑為馬上之樂欲從方俗語故名<lb/>
曰琵琶取其易傳於外國也風俗通云以手琵琶因以<lb/>
為名杜摯云長城之役弦鼗而鼓之並未詳孰實其器<lb/>
不列四廂空侯初名坎侯漢武帝賽滅南越祠太一后<lb/>
土用樂令樂人侯暉依琴作坎侯言其坎坎應節奏也<lb/>
侯者因工人姓爾後言空音訛也古施郊廟雅樂近世<lb/>
<pb n="KR2a0016_WYG_019-32a"/>
來専用於楚聲宋孝武帝大明中吴興沈懐逺被徙廣<lb/>
州造繞梁其器與空侯相似懐逺後亡其器亦絶<lb/>
八音六曰木木柷也敔也並不知誰所造樂記曰聖人<lb/>
作為椌楬塤箎所起亦逺矣柷如漆筩方二尺四寸深<lb/>
尺八寸中有椎柄連底挏之令左右擊<lb/>
敔状如虎背上有二十七鉏鋙以竹長尺名曰止横擽<lb/>
之以節樂終也<lb/>
八音七曰匏匏笙也竽也笙随所造不知何代人列管<lb/>
<pb n="KR2a0016_WYG_019-32b"/>
匏内施簧管端宫管在中央三十六簧曰竽宫管在左<lb/>
傍十九簧至十三簧曰笙其它皆相似也竽今亡大笙<lb/>
謂之簧小者謂之和其笙中之簧女媧所造也詩傳云<lb/>
吹笙則簧鼓矣盖笙中之簧也爾雅曰笙十九簧者曰<lb/>
巢漢章帝時零陵文學奚景於舜祠得笙白玉管後世<lb/>
易之以竹乎<lb/>
八音八曰竹竹律也吕也簫也管也箎也籥也笛也律<lb/>
吕在律吕志<lb/>
<pb n="KR2a0016_WYG_019-33a"/>
簫世本云舜所造爾雅曰編二十三管尺四寸者曰言<lb/>
十六管長尺二寸者筊筊音爻凡簫一名籟前世有洞<lb/>
簫其器今亡蔡邕曰簫編竹有底然則邕時無洞簫矣<lb/>
管爾雅曰長尺圍寸併漆之有底大者曰簥簥音驕中<lb/>
者曰篞小者曰篎篎音妙古者以玉為管舜時西王母<lb/>
獻白玉琯是也月令均琴瑟管簫蔡邕章句曰管者形<lb/>
長尺圍寸有孔無底其器今亡<lb/>
箎世本云暴新公所造舊志云一曰管史臣案非也雖<lb/>
<pb n="KR2a0016_WYG_019-33b"/>
不知暴新公何代人而非舜前人明矣舜時西王母獻<lb/>
管則是已有其器新公安得造箎乎爾雅曰箎大者尺<lb/>
四寸圍三寸曰沂沂音銀一名翹小者尺二寸今有胡<lb/>
箎出於胡吹非雅器也<lb/>
籥不知誰所造周禮有籥師掌教國子秋冬吹籥今凱<lb/>
容宣烈舞所執羽籥是也葢詩所云左手執籥右手秉<lb/>
翟者也爾雅云籥如笛三孔而短小爾雅云七孔大者<lb/>
曰産中者曰仲小者曰箹箹音握<lb/>
<pb n="KR2a0016_WYG_019-34a"/>
笛案馬融長笛賦此器起近世出於羌中京房備其五<lb/>
音又稱丘仲工其事不言仲所造風俗通則曰丘仲造<lb/>
笛武帝時人其後更有羌笛爾三説不同未詳孰實<lb/>
䈔杜摯笳賦云李伯陽入西戎所造漢舊注曰箛號曰<lb/>
吹鞭晉先蠶注車駕住吹小箛發吹大箛箛即䈔也又<lb/>
有胡笳漢舊筝笛錄有其曲不記所出本末<lb/>
鼓吹葢短簫鐃哥蔡邕曰軍樂也黄帝岐伯所作以揚<lb/>
徳建武勸士諷敵也周官曰師有功則愷樂左傳曰晉<lb/>
<pb n="KR2a0016_WYG_019-34b"/>
文公勝楚振旅凱而入司馬法曰得意則愷樂愷哥雍<lb/>
門周說孟甞君鼓吹于不測之淵説者云鼓自一物吹<lb/>
自竽籟之屬非簫鼓合奏别為一樂之名也然則短簫<lb/>
鐃哥此時未名鼓吹矣應劭漢鹵簿圖唯有騎執箛箛<lb/>
即笳不云鼓吹而漢世有黄門鼓吹漢享宴食舉樂十<lb/>
三曲與魏世鼓吹長簫同長簫短簫伎錄並云絲竹合<lb/>
作執節者哥又建初録云務成黄爵𤣥雲逺期皆騎吹<lb/>
曲非鼓吹曲此則列於殿庭者為鼓吹今之從行鼓吹<lb/>
<pb n="KR2a0016_WYG_019-35a"/>
為騎吹二曲異也又孫權觀魏武軍作鼓吹而還此又<lb/>
應是今之鼓吹魏晉世又假諸将帥及牙門曲葢鼓吹<lb/>
斯則其時謂之鼓吹矣魏晉世給鼓吹甚輕牙門督将<lb/>
五校悉有鼓吹晉江左初臨川太守謝摛毎寢輙夢聞<lb/>
鼓吹有人為其占之曰君不得生鼓吹當得死鼓吹爾<lb/>
摛擊杜弢戰没追贈長水校尉葬給鼓吹焉謝尚為江<lb/>
夏太守詣安西将軍庾翼於武昌咨事翼與尚射曰卿<lb/>
若破的當以鼓吹相賞尚射破的便以其副鼓吹給之<lb/>
<pb n="KR2a0016_WYG_019-35b"/>
今則甚重矣<lb/>
角書記所不載或云出羌胡以驚中國馬或云出吴越<lb/>
舊志云古樂有籟缶今並無史臣按爾雅籟自是簫之<lb/>
一名耳詩云坎其撃缶毛傳曰盎謂之缶<lb/>
築城相杵者出自梁孝王孝王築睢陽城方十二里造<lb/>
倡聲以小鼓為節築者下杵以和之後謂此聲為睢陽<lb/>
曲至今傳之<lb/>
魏晉之世有孫氏善𢎞舊曲宋識善擊節倡和陳左善<lb/>
<pb n="KR2a0016_WYG_019-36a"/>
清哥列和善吹笛郝索善彈筝朱生善琵琶尤發新聲<lb/>
傅𤣥著書曰人若欽所聞而忽所見不亦惑乎設此六<lb/>
人生於上世越古今而無儷何但䕫牙同契哉案此説<lb/>
則自兹以後皆孫朱等之遺則也<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_019-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷十九<lb/>
<pb n="KR2a0016_WYG_019-37a"/>
　宋書卷十九考證<lb/>
樂志一以五聲和其性以八音節其流而故謂之樂能<lb/>
　移風易俗平心正體焉○尋繹文義故字當在樂字<lb/>
　下<lb/>
昔有娥氏有二女○娥一本作娀者是<lb/>
乃作破斧之哥始為東音○<hi>臣承蒼</hi>按既破我斧又缺<lb/>
　我斨周公東征之詩也以此為東音之始可矣乃謂<lb/>
　夏后孔甲田於東陽萯山取民間之子為子其後析<lb/>
<pb n="KR2a0016_WYG_019-37b"/>
　橑斧斷其足孔甲始作此歌何其荒謬也<lb/>
樂器凡八音○諸本誤連前一行今改正<lb/>
　<lb/>
　<lb/>
　<lb/>
　<lb/>
　<lb/>
　宋書卷十九考證<lb/>
</p>
<p>
</p>
  </div>
<div>
<head>宋書卷二十</head> <lb/>
    <p>
<pb n="KR2a0016_WYG_020-1a"/>
欽定四庫全書<lb/>
　宋書卷二十<lb/>
　　　梁　　　沈　　　　約　　　　撰<lb/>
　志第十<lb/>
　　樂二<lb/>
蔡邕論敘漢樂曰一曰郊廟神靈二曰天子享宴三曰<lb/>
大射辟雍四曰短簫鐃歌<lb/>
晉郊祀歌五篇　　傅𤣥造<lb/>
<pb n="KR2a0016_WYG_020-1b"/>
　天命有晉　穆穆明明　我其夙夜　祗事上靈<lb/>
　常于時假　迄用有成　於薦𤣥牡　進夕其牲<lb/>
　崇徳作樂　神祗是聽<lb/>
　　右祠天地五郊夕牲歌一篇<lb/>
　宣文烝哉　日靖四方　永言保之　夙夜匪康<lb/>
　光天之命　上帝是皇　嘉樂殷薦　靈祚景祥<lb/>
　神祗隆假　享福無疆<lb/>
　　右祠天地五郊迎送神歌一篇<lb/>
<pb n="KR2a0016_WYG_020-2a"/>
　天祚有晉　其命惟新　受終于魏　奄有兆民<lb/>
　燕及皇天　懷柔百神　不顯遺烈　之徳之純<lb/>
　享其𤣥牡　式用肇禋　神祗來格　福祿是臻<lb/>
　時邁其猶　昊天子之　祐享有晉　兆民戴之<lb/>
　畏天之威　敬授民時　不顯不承　於猶繹思<lb/>
　皇極斯建　庶績咸熈　庶幾夙夜　惟晉之祺<lb/>
　宣文惟后　克配彼天　撫寧四海　保有康年<lb/>
　於乎緝熈　肆用靖民　爰立典制　爰修禮紀<lb/>
<pb n="KR2a0016_WYG_020-2b"/>
　作民之極　莫匪資始　克昌厥後　永言保之<lb/>
　　右饗天地五郊歌三篇<lb/>
前所作天地郊明堂歌五篇　　傅𤣥造<lb/>
　皇矣有晉　時邁其徳　受終于天　光濟萬國<lb/>
　萬國既光　神定厥祥　䖍于郊祀　祗事上皇<lb/>
　祗事上皇　百祿是臻　巍巍祖考　克配彼天<lb/>
　嘉牲匪歆　徳馨惟饗　受天之祚　神和四暢<lb/>
　　右天地郊明堂夕牲歌<lb/>
<pb n="KR2a0016_WYG_020-3a"/>
　於赫大晉　膺天景祥　二帝邁徳　宣兹重光<lb/>
　我皇受命　奄有萬方　郊祀配享　禮樂孔章<lb/>
　神祗嘉饗　祖考是皇　克昌厥後　保胙無疆<lb/>
　　右天地郊明堂降神歌<lb/>
　整泰壇　祀皇神　精氣感　百靈賔　蕰朱火<lb/>
　燎芳薪　紫煙游　冠青雲　神之體　靡象形<lb/>
　曠無方　幽以清　神之來　光景照　聽無聞<lb/>
　視無兆　神之至　舉歆歆　靈爽恊　動余心<lb/>
<pb n="KR2a0016_WYG_020-3b"/>
　神之坐　同歡娯　澤雲翔　化風舒　嘉樂奏<lb/>
　文中聲　八音諧　神是聽　咸潔齊　並芬芳<lb/>
　烹牲牷　享玉觴　神說饗　歆禋祀　祐大晉<lb/>
　降繁祉　胙京邑　行四海　保天年　窮地紀<lb/>
　　右天郊饗神歌<lb/>
　整泰行　竢皇祗　衆神感　羣靈儀　隂祀設<lb/>
　吉禮施　夜將極　時未移　祗之體　無形象<lb/>
　潛泰幽　洞忽荒　祗之出　薆若有　靈無逺<lb/>
<pb n="KR2a0016_WYG_020-4a"/>
　天下母　祗之來　遺光景　照若存　終冥冥<lb/>
　祗之至　舉欣欣　舞象徳　歌成文　祗之坐<lb/>
　同歡豫　澤雨施　化雲布　樂八變　聲教敷<lb/>
　物咸享　祗是娯　齋既潔　侍者肅　玉觴進<lb/>
　咸穆穆　饗嘉慶　歆徳馨　胙有晉　暨羣生<lb/>
　溢九壤　格天庭　保萬夀　延億齡<lb/>
　　右地郊饗神歌<lb/>
　經始明堂　享祀匪懈　於皇烈考　光配上帝<lb/>
<pb n="KR2a0016_WYG_020-4b"/>
　赫赫上帝　既髙既崇　聖考是配　明徳顯融<lb/>
　率土敬職　萬方來祭　常于時假　保胙永世<lb/>
　　右明堂饗神歌<lb/>
宋南郊雅樂登歌三篇　　顏延之造<lb/>
　夤威寶命　嚴㳟帝祖　表海炳岱　系唐胄楚<lb/>
　靈鑑濬文　民屬叡武　奄受敷錫　宅中拓宇<lb/>
　亘地稱皇　罄天作主　月竁來賔　日際奉土<lb/>
　開元首正　禮交樂舉　六典聯事　九官列序<lb/>
<pb n="KR2a0016_WYG_020-5a"/>
　有牷在滌　有潔在俎　以<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>王𠂻　以荅神祜<lb/>
　　右天地郊夕牲歌<lb/>
　維聖饗帝　維孝饗親　皇乎備矣　有事上春<lb/>
　禮行宗祀　敬達郊禋　金枝中樹　廣樂四陳<lb/>
　陟配在京　降徳在民　奔精照夜　髙燎煬晨<lb/>
　隂明浮爍　沈禜深淪　告成大報　受釐元神<lb/>
　月御按節　星驅扶輪　遥興逺駕　燿燿振振<lb/>
　　右天地郊迎送神歌<lb/>
<pb n="KR2a0016_WYG_020-5b"/>
　營泰畤　定天衷　思心叡　謀筮從　建表蕝<lb/>
　設郊宫　田燭置　爟火通　歴元旬　律首吉<lb/>
　飾紫壇　坎列室　中星兆　六宗秩　乾宇晏<lb/>
　地區謐　大孝昭　祭禮供　牲日展　盛自躬<lb/>
　具陳噐　備禮容　形舞綴　被歌鐘　望帝閽<lb/>
　聳神蹕　靈之來　辰光溢　潔粢酌　娱太一<lb/>
　明煇夜　華晢日　祼既始　獻又終　煙薌鬯<lb/>
　報清穹　饗宋徳　胙王功　休命永　福履充<lb/>
<pb n="KR2a0016_WYG_020-6a"/>
　　右天地饗神歌<lb/>
宋明堂歌　　謝莊造<lb/>
　地紐謐　乾樞回　華蓋動　紫微開　旗蔽日<lb/>
　車若雲　駕六氣　乗絪緼　曄帝京　煇天邑<lb/>
　聖祖降　五靈集　構瑶戺　聳珠簾　漢拂幌<lb/>
　月棲檐　舞綴畼　鐘石融　駐飛景　鬱行風<lb/>
　懋粢盛　潔牲牷　百禮肅　羣司䖍　皇徳逺<lb/>
　大孝昌　貫九幽　洞三光　神之安　解玉鑾<lb/>
<pb n="KR2a0016_WYG_020-6b"/>
　景福至　萬㝢歡<lb/>
　　右迎神歌詩<hi>依漢郊祀迎神三言四句一轉韻</hi>
　雝臺辨朔　澤宫練辰　潔火夕照　明水朝陳<lb/>
　六瑚賁室　八羽華庭　昭事先聖　懷濡上靈<lb/>
　肆夏戒敬　升歌發徳　永固鴻基　以綏萬國<lb/>
　　右登歌詞　　舊四言<lb/>
　維天為大　維聖祖是則　辰居萬㝢　綴旒下國<lb/>
　内靈八輔　外光四瀛　蒿宮仰蓋　日館希旌<lb/>
<pb n="KR2a0016_WYG_020-7a"/>
　複殿留景　重檐結風　刮楹接緯　達嚮承虹<lb/>
　設業設虡　在王庭　　肇禋祀　　克配乎靈<lb/>
　我將我享　維孟之春　以孝以敬　以立我烝民<lb/>
　　右歌太祖文皇帝詞　　依周頌體<lb/>
　參暎夕　駟照晨　靈乗震　司青春　鴈將向<lb/>
　桐始蕤　柔風舞　暄光遲　萌動達　萬品新<lb/>
　潤無際　澤無垠<lb/>
　　右歌青帝詞　　三言依木數<lb/>
<pb n="KR2a0016_WYG_020-7b"/>
　龍精初見大火中　朱光北至圭景同<lb/>
　帝在在離寔司衡　水雨方降木槿榮<lb/>
　庶物盛長咸殷阜　恩覃四㝠被九有<lb/>
　　右歌赤帝辭　　七言依火數<lb/>
　履建宅中㝢　司繩御四方　裁化遍寒燠<lb/>
　布政周炎凉　景麗條可結　霜明氷可折<lb/>
　凱風扇朱辰　白雲流素節　分至乗結晷<lb/>
　啓閉集恒度　帝運緝萬有　皇靈澄國歩<lb/>
<pb n="KR2a0016_WYG_020-8a"/>
　　右歌黄帝辭　　五言依土數<lb/>
　百川如鏡天地爽且明　雲冲氣舉徳盛在素精<lb/>
　木葉初下洞庭始揚波　夜光徹地飜霜照懸河<lb/>
　庶類収成嵗功行欲寧　浹地奉渥罄宇承秋靈<lb/>
　　右歌白帝辭　　九言依金數<lb/>
　嵗月旣晏方馳　靈乗坎徳司規　𤣥靈合晦鳥路<lb/>
　白雲繁亘天涯　雷在地時未光　飭國典閉關梁<lb/>
　四節遍萬物殿　福九域祚八鄉　晨晷促夕漏延<lb/>
<pb n="KR2a0016_WYG_020-8b"/>
　大隂極微陽宣　鵲將巢氷已解　氣濡水風動泉<lb/>
　　右歌黒帝辭　　六言依水數<lb/>
　藴禮容　餘樂度　靈方留　景欲暮　開九重<lb/>
　肅五逹　鳯參差　龍已沫　雲既動　河既梁<lb/>
　萬里照　四空香　神之車　歸清都　璇庭寂<lb/>
　玉殿虛　睿化凝　孝風熾　顧靈心　結皇思<lb/>
　　右送神歌辭<hi>漢郊祀送神亦三言</hi>
　　右天郊饗神歌<lb/>
<pb n="KR2a0016_WYG_020-9a"/>
魏兪兒舞歌四篇<hi>魏國初建所用後於太祖廟並作之</hi>　王粲造<lb/>
　漢初建國家　匡九州　　　　　蠻荆震服<lb/>
　五刃三革休　安不忘備武樂脩　宴我賔師<lb/>
　敬用御天　　永樂無憂　　　　子孫受百福<lb/>
　常與松喬遊　蒸庶徳　　　　　莫不咸歡柔<lb/>
　　右矛兪新福歌<lb/>
　材官選士　劒弩錯陳　應桴蹈節　俯仰若神<lb/>
　綏我武烈　篤我淳仁　自西自東　莫不來賔<lb/>
<pb n="KR2a0016_WYG_020-9b"/>
　　右弩兪新福歌<lb/>
　我功既定　庶士咸綏　樂陳我廣庭　式燕賔與師<lb/>
　昭文徳　　宣武威　　平九有　　　撫民黎<lb/>
　荷天寵　　延夀尸　　千載莫我違<lb/>
　　右安臺新福歌曲<lb/>
　神武用師士素厲　　　仁恩廣覆　　猛節横逝<lb/>
　自古立功　莫我𢎞大　桓桓征四國　爰及海裔<lb/>
　漢國保長慶　垂祚延萬世<lb/>
<pb n="KR2a0016_WYG_020-10a"/>
　　右行辭新福歌曲<lb/>
晋宣武舞歌四篇　　傅𤣥造<lb/>
惟聖皇篇　　矛兪第一<lb/>
　惟聖皇徳　　　巍巍光四海　　　禮樂猶形影<lb/>
　文武為表裏　　乃作巴兪　　　　肆舞士<lb/>
　劒弩齊列　　　戈矛為之始　　　進退疾鷹鷂<lb/>
　龍戰而豹起　　如亂不可亂　　　動作順其理<lb/>
　離合有統紀<lb/>
<pb n="KR2a0016_WYG_020-10b"/>
短兵篇　　　劒俞第二<lb/>
　劒為短兵　其勢險危　疾踰飛電　回旋應規<lb/>
　武節齊聲　或合或離　電發星騖　若景若差<lb/>
　兵法攸象　軍容是儀<lb/>
軍鎭篇　　　弩兪第三<lb/>
　弩為逺兵軍之鎮　其發有機　　體難動徃必速<lb/>
　重而不遲　銳精分鎛　射逺中微　弩俞之樂<lb/>
　壹何竒　　變多姿　　退若激　　進若飛<lb/>
<pb n="KR2a0016_WYG_020-11a"/>
　五聲恊　　八音諧　　宣武象　　讃天威<lb/>
窮武篇　　　安臺行亂第四<lb/>
　窮武者喪　何但敗北　柔弱亡戰　國家亦廢<lb/>
　秦始徐偃　　　既已作戒前世　　先王鑒其機<lb/>
　脩文整武藝　文武足相濟　然後得光大　亂曰<lb/>
　髙則亢　滿則盈　亢必危　盈必傾　去危傾<lb/>
　守以平　沖則乆　濁能清　混文武　順天經<lb/>
晉宣文舞歌二篇　　傅𤣥造<lb/>
<pb n="KR2a0016_WYG_020-11b"/>
羽籥舞歌<lb/>
　羲皇之初　天地開元　網罟禽獸　羣黎以安<lb/>
　神農敎耕　創業誠難　民得粒食　澹然無所患<lb/>
　黄帝始征伐　　萬品造其端　　　軍駕無常居<lb/>
　是曰軒轅　　　軒轅既勤止　　　堯舜匪荒寧<lb/>
　夏禹治水　　　湯武又用兵　　　孰能保安逸<lb/>
　坐致太平　　　聖皇邁乾乾　　　天下興頌聲<lb/>
　穆穆且明明　　　惟聖皇　道化彰　澂四海<lb/>
<pb n="KR2a0016_WYG_020-12a"/>
　清三光　萬機理　庶事康　潛龍升　儀鳯翔<lb/>
　風雨時　物繁昌　却走馬　降瑞祥　揚仄陋<lb/>
　簡忠良　百祿是荷　眉夀無疆<lb/>
羽鐸舞歌<lb/>
　昔在渾成時　　兩儀尚未分　　陽升垂清景<lb/>
　隂降興浮雲　　中和含氛氲　　萬物各異羣<lb/>
　人倫得其序　　衆生樂聖君　　三統繼五行<lb/>
　然後有質文　　皇王殊運代　　治亂亦繽紛<lb/>
<pb n="KR2a0016_WYG_020-12b"/>
　伊大晉　　徳兼徃古　越犧農　邈舜禹<lb/>
　參天地　　陵三五　　禮唐周　樂韶武<lb/>
　豈惟簫韶　六代具舉　澤霑地境　化充天㝢<lb/>
　聖明臨朝　元凱作輔　普天同樂胥　浩浩元氣<lb/>
　遐哉大清　五行流邁　日月代征　隨時變化<lb/>
　庶物乃成　聖皇繼天　光濟羣生　化之以道<lb/>
　萬國咸寧　受兹介福　延于億齡<lb/>
晉宗廟歌十一篇　　傅𤣥造<lb/>
<pb n="KR2a0016_WYG_020-13a"/>
　我夕我牲　猗歟敬止　嘉豢孔時　供兹享祀<lb/>
　神鑒厥誠　博碩斯歆　神考降饗　以虞孝孫之心<lb/>
　　右祠廟夕牲歌<lb/>
　嗚呼悠哉　日鑒在兹　以時享祀　神明降之<lb/>
　神明斯降　既祐享之　祚我無疆　受天之祜<lb/>
　赫赫太上　巍巍聖祖　明明烈考　丕承繼序<lb/>
　　右祠廟迎送神歌<lb/>
　經始宗廟　神明戾止　申錫無疆　祗承享祀<lb/>
<pb n="KR2a0016_WYG_020-13b"/>
　假哉皇祖　綏于孫子　燕及後昆　錫兹繁祉<lb/>
　　右祠征西將軍登歌<lb/>
　嘉樂肆庭　薦祀在堂　皇皇宗廟　乃祖先皇<lb/>
　濟濟辟公　相予烝嘗　享祀不忒　降福穰穰<lb/>
　　右祠豫章府君登歌<lb/>
　於邈先后　實司于天　顯矣皇祖　帝祉肇臻<lb/>
　本支克昌　資始開元　惠我無疆　享祀永年<lb/>
　　右祠潁川府君登歌<lb/>
<pb n="KR2a0016_WYG_020-14a"/>
　於惟曾皇　顯顯令徳　髙明清亮　匪競柔克<lb/>
　保乂命祜　基命惟則　篤生聖祖　光濟四國<lb/>
　　右祠京兆府君登歌<lb/>
　於鑠皇祖　聖徳欽明　勤施四方　夙夜敬止<lb/>
　載敷文教　載揚武烈　匡定社稷　龔行天罰<lb/>
　經始大業　造創帝基　畏天之命　于時保之<lb/>
　　右祠宣皇帝登歌<lb/>
　執競景皇　克明克哲　旁作穆穆　惟祗惟畏<lb/>
<pb n="KR2a0016_WYG_020-14b"/>
　纂宣之緒　耆定厥功　登此雋乂　糾彼羣凶<lb/>
　業業在位　帝既勤止　維天之命　於穆不已<lb/>
　　右祠景皇帝登歌<lb/>
　於皇時晉　允文文皇　聰明叡智　聖敬神武<lb/>
　萬機莫綜　皇斯清之　虎兕放命　皇斯平之<lb/>
　柔逺能邇　簡授英賢　創業埀統　勲格皇天<lb/>
　　右祠文皇帝登歌<lb/>
　曰晉是常　享祀時序　宗廟致敬　禮樂具舉<lb/>
<pb n="KR2a0016_WYG_020-15a"/>
　惟其來祭　普天率土　犧樽既奠　清酤既載<lb/>
　亦有和羮　<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>羞斯備　蒸蒸永慕　感時興思<lb/>
　登歌奏舞　神樂其和　祖考來格　祐我邦家<lb/>
　敷天之下　㒺不休嘉<lb/>
　肅肅在位　濟濟臣工　四海來格　禮儀有容<lb/>
　鐘鼔振　　管絃理　　舞開元　　歌永始<lb/>
　神胥樂兮　肅肅在位　臣工濟濟　小大咸敬<lb/>
　上下有禮　理管絃　　振鼓鐘　　舞象徳<lb/>
<pb n="KR2a0016_WYG_020-15b"/>
　歌詠功　　神胥樂兮　肅肅在位　有來雍雍<lb/>
　穆穆天子　相惟辟公　禮有儀　　樂有則<lb/>
　　右祠廟饗神歌二篇<lb/>
晉江左宗廟歌十三篇　曹毗造十一首　王珣造二首<lb/>
　　歌髙祖宣皇帝　　曹毗造<lb/>
　於赫髙祖　徳恊靈符　應運撥亂　釐整天衢<lb/>
　勲格宇宙　化動八區　肅以典刑　陶以𤣥珠<lb/>
　神石吐瑞　靈芝自敷　肇基天命　道均唐虞<lb/>
<pb n="KR2a0016_WYG_020-16a"/>
　　歌世宗景皇帝<lb/>
　景皇承運　纂隆洪緒　皇維重抗　天暉再舉<lb/>
　蠢矣二寇　擾我揚楚　乃整元戎　以膏齊斧<lb/>
　亹亹神算　赫赫王旅　鯨鯢既平　功冠帝宇<lb/>
　　歌太祖文皇帝<lb/>
　太祖齊聖　王猷誕融　仁教四塞　天基累崇<lb/>
　皇室多難　嚴清紫宫　威厲秋霜　惠過春風<lb/>
　平蜀夷楚　以文以戎　奄有參墟　聲流無窮<lb/>
<pb n="KR2a0016_WYG_020-16b"/>
　　歌世祖武皇帝<lb/>
　於穆武皇　允龔欽明　應期登神　龍飛紫庭<lb/>
　百揆時序　聽斷以情　殊域既賔　偽呉亦平<lb/>
　晨流甘露　宵映明星　野有擊壤　路埀頌聲<lb/>
　　歌中宗元皇帝<lb/>
　運屯百六　天羅解貫　元皇勃興　網籠江漢<lb/>
　仰齊七政　俯平禍亂　化若風行　澤猶雨散<lb/>
　淪光更燿　金煇復煥　徳冠千載　蔚有餘粲<lb/>
<pb n="KR2a0016_WYG_020-17a"/>
　　歌肅祖明皇帝<lb/>
　明明肅祖　闡𢎞帝胙　英風夙發　清暉載路<lb/>
　姦逆縱忒　㒺式皇度　躬振朱旗　遂豁天歩<lb/>
　宏猷淵塞　髙羅雲布　品物咸寧　洪基永固<lb/>
　　歌顯宗成皇帝<lb/>
　於休顯宗　道澤𤣥播　式宣徳音　畼物以和<lb/>
　邁徳蹈仁　匪神弗過　敷以純風　濯以清波<lb/>
　連理映阜　鳴鳯棲柯　同規放勛　義蓋山河<lb/>
<pb n="KR2a0016_WYG_020-17b"/>
　　歌康皇帝<lb/>
　康皇穆穆　仰嗣洪徳　為而不宰　雅音四塞<lb/>
　閑邪以誠　鎮物以默　威靜區宇　道宣邦國<lb/>
　　歌孝宗穆皇帝<lb/>
　孝宗夙哲　休音允臧　如彼晨離　燿景扶桑<lb/>
　垂訓華幄　流潤八荒　幽賛𤣥妙　爰該典章<lb/>
　西平僭蜀　北靜舊疆　髙猷逺畼　朝有遺芳<lb/>
　　歌哀皇帝<lb/>
<pb n="KR2a0016_WYG_020-18a"/>
　於穆哀皇　聖心虚逺　雅好𤣥古　大庭是踐<lb/>
　道尚無為　治存易簡　化若風行　民猶草偃<lb/>
　雖曰登遐　徽音彌闡　愔愔雲韶　盡羙盡善<lb/>
　　歌太宗簡文皇帝　　王珣造<lb/>
　皇矣簡文　於昭于天　靈明若神　周淡如淵<lb/>
　沖應其來　實與其遷　娓娓心化　日用不言<lb/>
　易而有親　簡而可傳　觀流彌逺　求本愈𤣥<lb/>
　　歌烈宗孝武皇帝　　王珣造<lb/>
<pb n="KR2a0016_WYG_020-18b"/>
　天鑑有晉　欽哉烈宗　同規文考　𤣥默允龔<lb/>
　威而不猛　約而能通　神鉦一震　九域來同<lb/>
　道積淮海　雅頌自東　氣陶淳露　化恊時雍<lb/>
　　四時祠祀歌　　曹毗造<lb/>
　肅肅清廟　巍巍聖功　萬國來賔　禮儀有容<lb/>
　鐘鼔振　　金石熙　　宣兆祚　武開基<lb/>
　神斯樂兮　理管絃　　有來斯和　說功徳<lb/>
　吐清歌　　神斯樂兮　洋洋𤣥化　潤被九壤<lb/>
<pb n="KR2a0016_WYG_020-19a"/>
　民無不悅　道無不徃　禮有儀　　樂有式<lb/>
　詠九功　　永無極　　神斯樂兮<lb/>
宋宗廟登歌八篇　　王韶之造<lb/>
　綿綿遐緒　昭明載融　漢徳未逺　堯有遺風<lb/>
　於穆皇祖　永世克隆　本枝惟慶　貽厥靡窮<lb/>
　　右祠北平府君登歌<lb/>
　乃立清廟　清廟肅肅　乃備禮容　禮容穆穆<lb/>
　顯允皇祖　昭是嗣服　錫兹繁祉　聿懐多福<lb/>
<pb n="KR2a0016_WYG_020-19b"/>
　　右祠相國掾府君登歌<lb/>
　四縣既序　簫管既舉　堂獻六瑚　庭舞八羽<lb/>
　先王有典　克禋皇祖　丕顯洪烈　永介休祜<lb/>
　　右祠開封府君登歌<lb/>
　鐘鼔喤喤　威儀將將　温㳟禮樂　敬享曾皇<lb/>
　邁徳埀仁　係軌重光　天命純嘏　惠我無疆<lb/>
　　右祠武原府君登歌<lb/>
　鑠矣皇祖　帝度其心　永言配命　播兹徽音<lb/>
<pb n="KR2a0016_WYG_020-20a"/>
　思我茂猷　如玉如金　駿奔在陛　是鑑是歆<lb/>
　　右祠東安府君登歌<lb/>
　蒸哉孝皇　齊聖廣淵　發祥誕慶　景胙自天<lb/>
　徳敷金石　道被管絃　有命既集　徽風永宣<lb/>
　　右祠孝皇帝登歌<lb/>
　惟天有命　眷求上哲　赫矣聖武　撫運桓撥<lb/>
　功並敷土　道均汝墳　止戈曰武　經緯稱文<lb/>
　鳥龍失紀　雲火代名　受終改物　作我宋京<lb/>
<pb n="KR2a0016_WYG_020-20b"/>
　至道惟王　大業有邵　降徳兆民　升歌清廟<lb/>
　　右祠髙祖武皇帝登歌<lb/>
　奕奕寢廟　奉璋在庭　笙籥既列　犧象既盈<lb/>
　黍稷匪芳　明祀惟馨　樂具禮充　潔羞<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>誠<lb/>
　神之格思　介以休禎　濟濟羣辟　永觀厥成<lb/>
　　右祠七廟享神登歌<hi>并以歌章太后篇</hi>
　　世祖孝武皇帝歌　　謝莊造<lb/>
　帝錫二祖　長世多祜　於穆叡考　襲聖承矩<lb/>
<pb n="KR2a0016_WYG_020-21a"/>
　𤣥極弛馭　乾紐墜緒　闢我皇維　締我宋宇<lb/>
　刷定四海　肇構神京　復禮輯樂　散馬墮城<lb/>
　澤牣九有　化浮八瀛　慶雲承掖　甘露飛甍<lb/>
　肅肅清廟　徽徽閟宫　舞蹈象徳　笙磬陳風<lb/>
　黍稷非盛　明徳惟崇　神其歆止　降福無窮<lb/>
　　宣皇太后廟歌<lb/>
　禀祥月輝　毓徳軒光　嗣徽媯汭　思媚周姜<lb/>
　母臨萬㝢　訓藹紫房　朱絃玉籥　式載瓊芳<lb/>
<pb n="KR2a0016_WYG_020-21b"/>
晉四廂樂歌三首　　傅𤣥造<lb/>
　天鑒有晉　世祚聖皇　時齊七政　朝此萬方<hi>其一</hi>
　鐘鼔斯震　九賔備禮　正位在朝　穆穆濟濟<hi>其二</hi>
　煌煌三辰　寔䴡于天　君后是象　威儀孔䖍<hi>其三</hi>
　率禮無愆　莫匪邁徳　儀刑聖皇　萬邦惟則<hi>其四</hi>
　　右天鑒四章章四句正旦大㑹行禮歌<lb/>
　於赫明明　聖徳龍興　三朝獻酒　萬夀是膺<lb/>
　敷佑四方　如日之升　自天降祚　元吉有徵<lb/>
<pb n="KR2a0016_WYG_020-22a"/>
　　右於赫一章八句上夀酒歌<lb/>
　天命大晉　　載育羣生　於穆上徳　隨時化成<hi>其一</hi>
　自祖配命　　皇皇后辟　繼天創業　宣文之績<hi>其二</hi>
　丕顯宣文　　先知稼穡　克㳟克儉　足教足食<hi>其三</hi>
　既教食之　　𢎞濟艱難　上帝是祐　下民所安<hi>其四</hi>
　天祐聖皇　　萬邦來賀　雖安勿安　乾乾匪暇<hi>其五</hi>
　乃正丘郊　　乃定冡社　廙廙作宗　光宅天下<hi>其六</hi>
　惟敬朝饗　　爰奏食舉　盡禮供御　嘉樂有序<hi>其七</hi>
<pb n="KR2a0016_WYG_020-22b"/>
　樹羽設業　笙鏞以閒　琴瑟齊列　亦有箎塤<hi>其八</hi>
　喤喤鼓鐘　鎗鎗磬管　八音克諧　載夷載簡<hi>其九</hi>
　既夷既簡　其大不禦　風化潛興　如雲如雨<hi>其十</hi>
　如雲之覆　如雨之潤　聲教所暨　無思不順<hi>其一十</hi>
　教以化之　樂以和之　和而養之　時惟邕熙<hi>其二十</hi>
　禮慎其儀　樂節其聲　於鑠皇繇　既和且平<hi>其三十</hi>
　　右天命十三章章四句食舉東西廂歌<lb/>
晉正徳大豫二舞歌二篇　　傅𤣥造<lb/>
<pb n="KR2a0016_WYG_020-23a"/>
　天命有晉　光濟萬國　穆穆聖皇　文武惟則<lb/>
　在天斯正　在地成徳　載韜政刑　載崇禮教<lb/>
　我敷𤣥化　臻于中道<lb/>
　　右正徳舞歌<lb/>
　於鑠皇晉　配天受命　熙帝之光　世徳惟聖<lb/>
　嘉樂大豫　保祐萬姓　淵兮不竭　沖而用之<lb/>
　先天弗違　䖍奉天時<lb/>
　　右大豫舞歌<lb/>
<pb n="KR2a0016_WYG_020-23b"/>
晉四廂樂歌十七篇　　荀勗造<lb/>
正旦大㑹行禮歌四篇<lb/>
　於皇元首　羣生資始　履端大享　敬御繁祉<lb/>
　肆覲羣后　爰及卿士　欽順則元　允也天子<lb/>
　　於皇一章八句<hi>當於赫</hi>
　明明天子　臨下有赫　四表宅心　惠浹荒貊<lb/>
　柔逺能邇　孔淑不逆　來格祁祁　邦家是若<lb/>
　　明明一章八句<hi>當巍巍</hi>
<pb n="KR2a0016_WYG_020-24a"/>
　光光邦國　天篤其祜　丕顯哲命　顧柔三祖<lb/>
　世徳作求　奄有九土　思我皇度　<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>倫攸序<lb/>
　　邦國一章八句<hi>當洋洋</hi>
　惟祖惟宗　髙朗緝熙　對越在天　駿惠在兹<lb/>
　聿求厥成　我皇崇之　式固其猶　徃敬用治<lb/>
　　祖宗一章八句<hi>當鹿鳴</hi>
正旦大㑹王公上夀酒歌一篇<lb/>
　踐元辰　　　延顯融　　　獻羽觴<lb/>
<pb n="KR2a0016_WYG_020-24b"/>
　祈令終　　　我皇夀而隆　我皇茂而嵩<lb/>
　本枝奮百世　休祚鍾聖躬<lb/>
　　踐元辰一章八句<hi>當觴行</hi>
食舉樂東西廂歌十二篇<lb/>
　煌煌七燿　重明交暢　我有嘉賔　是應是貺<lb/>
　邦政既圖　接以大饗　人之好我　式遵徳讓<lb/>
　　煌煌一章八句<hi>當鹿鳴</hi>
　賔之初筵　藹藹濟濟　既朝乃宴　以洽百禮<lb/>
<pb n="KR2a0016_WYG_020-25a"/>
　頒以位敘　或廷或陛　登儐台叟　亦有兄弟<lb/>
　胥子陪寮　憲兹度楷　觀頤養正　降福孔偕<lb/>
　　賔之初筵一章十二句<hi>當於穆</hi>
　昔我三后　大業是維　今我聖皇　焜燿前暉<lb/>
　奕奕重規　明照九畿　思輯用光　時㒺有違<lb/>
　陟禹之跡　莫不來威　天被顯祿　福履是綏<lb/>
　　三后一章十二句<hi>當昭昭</hi>
　赫矣太祖　克廣明徳　廓開㝢宙　正世立則<lb/>
<pb n="KR2a0016_WYG_020-25b"/>
　變化不經　民無瑕慝　剙業埀統　兆我晉國<lb/>
　　赫矣一章八句<hi>當華華</hi>
　烈文伯考　時惟帝景　夷險平亂　威而不猛<lb/>
　御衡不迷　皇塗煥炳　七徳咸宣　其寧惟永<lb/>
　　烈文一章八句<hi>當朝宴</hi>
　猗歟盛歟　先皇聖文　則天作孚　大哉為君<lb/>
　慎徽五典　帝載是懃　文武發揮　茂建嘉勲<lb/>
　修已濟治　民用寧殷　懐逺燭幽　𤣥教氛氲<lb/>
<pb n="KR2a0016_WYG_020-26a"/>
　善世不伐　服事參分　徳博化隆　道冐無垠<lb/>
　　猗歟一章十六句<hi>當盛徳</hi>
　隆化洋洋　帝念溥將　登我晉道　越惟聖皇<lb/>
　龍飛革運　臨燾八荒　叡哲欽明　配蹤虞唐<lb/>
　封建厥福　駿發其祥　三朝習吉　終然允臧<lb/>
　其臧惟何　總彼萬方　元侯列辟　四嶽蕃王<lb/>
　時見世享　率兹有常　旅揖在庭　嘉客在堂<lb/>
　宋衞既臻　陳留山陽　我有賔使　觀國之光<lb/>
<pb n="KR2a0016_WYG_020-26b"/>
　貢賢納計　獻璧奉璋　保祐命之　申錫無疆<lb/>
　　隆化一章二十八句<hi>當綏萬邦</hi>
　振鷺于飛　鴻漸其翼　京邑穆穆　四方是式<lb/>
　無競惟人　王綱允敕　君子來朝　言觀其極<lb/>
　　振鷺一章八句<hi>當朝朝</hi>
　翼翼大君　民之攸暨　信理天工　惠康不匱<lb/>
　將逺不仁　訓以淳粹　幽明有倫　俊乂在位<lb/>
　九族既睦　庶邦順比　開元布憲　四海鱗萃<lb/>
<pb n="KR2a0016_WYG_020-27a"/>
　恊時正統　殊塗同致　厚徳載物　靈心隆貴<lb/>
　敷奏讜言　納以無諱　樹之典象　誨之義類<lb/>
　上教如風　下應如卉　一人有慶　羣萌以遂<lb/>
　我后宴喜　令聞不墜<lb/>
　　翼翼一章二十六句<hi>當順天</hi>
　既宴既喜　翕是萬邦　禮儀卒度　物其有容<lb/>
　晢晢庭燎　喤喤鼓鐘　笙磬詠徳　萬舞象功<lb/>
　八音克諧　俗易化從　其和如樂　庶品時邕<lb/>
<pb n="KR2a0016_WYG_020-27b"/>
　　既宴一章十二句<hi>當陟天庭</hi>
　時邕份份　六合同塵　徃我祖宗　威静殊鄰<lb/>
　首定荆楚　遂平燕秦　娓娓文皇　邁徳流仁<lb/>
　爰造草昧　應乾順民　靈瑞告符　休徵饗震<lb/>
　天地弗違　以和神人　既戡庸蜀　呉㑹是賔<lb/>
　肅慎率職　楛矢來陳　韓濊進樂　均恊清鈞<lb/>
　西旅獻獒　扶南效珍　蠻裔重譯　𤣥齒文身<lb/>
　我皇撫之　景命惟新<lb/>
<pb n="KR2a0016_WYG_020-28a"/>
　　時邕一章二十六句<hi>當參兩儀</hi>
　愔愔嘉㑹　有聞無聲　清酤既奠　籩豆既馨<lb/>
　禮充樂備　簫韶九成　愷樂飲酒　酣而不盈<lb/>
　率土歡豫　邦國以寧　王猷允塞　萬載無傾<lb/>
　　嘉㑹一章十二句<lb/>
晉正徳大豫二舞歌二萹　　荀勗造<lb/>
　人文埀則　盛徳有容　聲以依詠　舞以象功<lb/>
　干戚發揮　節以笙鏞　羽籥雲㑹　翊宣令蹤<lb/>
<pb n="KR2a0016_WYG_020-28b"/>
　敷羙盡善　允恊時邕　煥炳其章　光乎萬邦<lb/>
　萬邦洋洋　承我晉道　配天作享　元命有造<lb/>
　上化如風　民應如草　穆穆斌斌　形于綴兆<lb/>
　文武旁作　慶流四表　無競維烈　永世是紹<lb/>
　　正徳舞歌<lb/>
　豫順以動　大哉惟時　時邁其仁　世載邕熙<lb/>
　兆我區夏　宣文是基　大業惟新　我皇隆之<lb/>
　重光累曜　欽明文思　迄用有成　惟晉之祺<lb/>
<pb n="KR2a0016_WYG_020-29a"/>
　穆穆聖皇　受命既固　品物咸寧　芳烈雲布<lb/>
　文教旁通　篤以淳素　𤣥化洽暢　被之暇豫<lb/>
　作樂崇徳　同羙韶濩　濬邈幽遐　式遵王度<lb/>
　　右大豫舞歌<lb/>
晉四廂樂歌十六篇　　張華造<lb/>
　稱元慶　　　奉夀觴　　　后皇延遐祚<lb/>
　安樂撫萬方<lb/>
　　右王公上夀詩一章<lb/>
<pb n="KR2a0016_WYG_020-29b"/>
　明明在上　丕顯厥繇　翼翼三夀　蕃后惟休<lb/>
　羣生漸徳　六合承流<lb/>
　三正元辰　　朝慶鱗萃　　華夏奉職貢<lb/>
　八荒覲殊類　黻冕充廣庭　鳴玉盈朝位<lb/>
　濟濟朝位　　言觀其光　　儀序既以時<lb/>
　禮文渙以彰　思皇享多祜　嘉樂永無央<lb/>
　九賔在庭　　臚讚既通　　升瑞奠贄<lb/>
　乃侯乃公　　穆穆天尊　　隆禮動容<lb/>
<pb n="KR2a0016_WYG_020-30a"/>
　履端承元吉　介福御萬邦<lb/>
　朝享上　　下咸雍　　崇多儀　　繁禮容<lb/>
　舞盛徳　　歌九功　　揚芳烈　　播休蹤<lb/>
　皇化洽　　洞幽明　　懐柔百神　輯祥禎<lb/>
　潛龍躍　　雕虎仁　　儀鳯鳥　　届游麟<lb/>
　枯蠧榮　　竭泉流　　菌芝茂　　枳棘柔<lb/>
　和氣應　　休徵滋　　恊靈符　　彰帝期<lb/>
　綏宇宙　　萬國和　　昊天成命　賚皇家<lb/>
<pb n="KR2a0016_WYG_020-30b"/>
　賚皇家<lb/>
　世資聖哲　三后在天　啟鴻烈　　啟鴻烈<lb/>
　隆王基　　率土謳吟　欣戴于時　恒文示象<lb/>
　代氣著期<lb/>
　泰始開元　龍升在位　四隩同風　燮寧殊類<lb/>
　五韙來備　嘉生以遂<lb/>
　凝庶績　　臻大康　　申繁祉　　𦙍無疆<lb/>
　本枝百世　繼緒不忘　繼緒不忘　休有烈光<lb/>
<pb n="KR2a0016_WYG_020-31a"/>
　永言配命　惟晉之祥<lb/>
　聖明統世　　篤皇仁　　　廣大配天地<lb/>
　順動若陶鈞　𤣥化參自然　至徳通神明<lb/>
　清風暢八極　流澤被無垠<lb/>
　於皇時晉　　奕奕齊聖　　惟天降嘏<lb/>
　神祗保定　　𢎞濟區夏　　允集大命<lb/>
　有命既集　　光帝猷　　　大明重耀<lb/>
　鑑六幽　　　聲教洋溢　　惠滂流<lb/>
<pb n="KR2a0016_WYG_020-31b"/>
　惠滂流　　　移風俗　　　多士盈朝<lb/>
　賢俊比屋　　敦世心　　　斵彫反素樸<lb/>
　反素樸　　　懐庶方　　　干戚舞階庭<lb/>
　疏狄說遐荒　扶南假重譯　肅慎襲衣裳<lb/>
　雲覆雨施　　徳洽無疆　　旁生穆穆<lb/>
　仁化翔<lb/>
　朝元日　賔王庭　承宸極　當盛明　衍和樂<lb/>
　竭祗誠　仰嘉惠　懐徳馨　游淳風　泳淑清<lb/>
<pb n="KR2a0016_WYG_020-32a"/>
　恊億兆　同歡榮　建皇極　統天位　運隂陽<lb/>
　御六氣　殷羣生　成性類　王道浹　治功成<lb/>
　人倫序　俗化清　䖍明祀　祗三靈　崇禮樂<lb/>
　式儀形<lb/>
　慶元吉　宴三朝　播金石　詠泠簫　奏九夏<lb/>
　舞雲韶　邁徳音　流英聲　八紘一　六合寧<lb/>
　六合寧　承聖明　王澤洽　道登隆　綏函夏<lb/>
　總華戎　齊徳教　混殊風　混殊風　康萬國<lb/>
<pb n="KR2a0016_WYG_020-32b"/>
　崇夷簡　尚敦徳　𢎞王度　表遐則<lb/>
　　右食舉東西廂樂詩十一章<lb/>
　於赫皇祖　迪哲齊聖　經緯大業　基天之命<lb/>
　克開洪緒　誕篤天慶　旁濟彜倫　仰齊七政<lb/>
　烈烈景皇　克明克聰　靜封畧　　定勲功<lb/>
　成民立政　儀刑萬邦　式固崇軌　光紹前蹤<lb/>
　允文烈考　濬哲應期　參徳天地　比功四時<lb/>
　大亨以正　庶績咸熙　肇啓晉宇　遂登皇基<lb/>
<pb n="KR2a0016_WYG_020-33a"/>
　明明我后　𤣥徳通神　受終正位　恊應天人<lb/>
　容民厚下　育物流仁　躋我王道　暉光日新<lb/>
　　右雅樂正旦大㑹行禮詩四章<lb/>
晉正徳大豫二舞歌二篇　　張華造<lb/>
　　正徳舞歌詩<lb/>
　曰皇上天　𤣥鑒惟光　神器周回　五徳代章<lb/>
　祚命于晉　世有哲王　𢎞濟區夏　甄陶萬方<lb/>
　大明埀曜　旁燭無疆　蚩蚩庶類　風徳永康<lb/>
<pb n="KR2a0016_WYG_020-33b"/>
　皇道惟清　禮樂斯經　金石在縣　萬舞在庭<lb/>
　象容表慶　恊律被聲　軼武超濩　取節六英<lb/>
　同進退讓　化漸無形　太和宣洽　通于幽冥<lb/>
　　大豫舞歌詩<lb/>
　惟天之命　符運有歸　赫赫大晉　三后重暉<lb/>
　繼明紹世　光撫九圍　我皇紹期　遂在璿璣<lb/>
　羣生屬命　奄有庶邦　慎徽五典　𤣥教遐通<lb/>
　萬方同軌　率土咸雍　爰制大豫　宣徳舞功<lb/>
<pb n="KR2a0016_WYG_020-34a"/>
　淳化既穆　　王道恊隆　仁及草木　惠加昆蟲<lb/>
　億兆夷人　　說仰皇風　丕顯大業　永世彌崇<lb/>
晉四廂歌十六篇　　成公綏造<lb/>
　上夀酒　　　　樂未央　　大晉應天慶<lb/>
　皇帝永無疆<lb/>
　　右詩一章王公上夀酒所用<lb/>
　穆穆天子　　光臨萬國　多士盈朝　莫匪俊徳<lb/>
　流化㒺極　　王猷允塞　嘉㑹置酒　嘉賔充庭<lb/>
<pb n="KR2a0016_WYG_020-34b"/>
　羽旄燿辰極　鐘鼓振太清　百辟朝三朝　彧彧明儀形<lb/>
　濟濟鏘鏘　　金振玉聲<lb/>
　禮樂具　　　　宴嘉賔　　　　眉夀祚聖皇<lb/>
　景福惟日新　　羣后戾止　　　有來雝雝<lb/>
　獻酬納贄　　　崇此禮容　　　豐肴萬俎<lb/>
　㫖酒千鍾　　　嘉樂盡樂宴　　福祿咸攸同<lb/>
　樂哉　　　天下安寧　　道化行　風俗清　簫韶作<lb/>
　詠九成　　年豐穰　　　世泰平　至治哉　樂無窮<lb/>
<pb n="KR2a0016_WYG_020-35a"/>
　元首聰明　股肱忠　澍豐澤　　揚清風<lb/>
　嘉瑞出　　靈應彰　麒麟見　　鳯皇翔　醴泉涌<lb/>
　流中唐　　嘉禾生　穗盈箱　　降繁祉　祚聖皇<lb/>
　承天位　　統萬國　受命應期　授聖徳　四世重光<lb/>
　宣開洪業　　景克昌　　　文欽明　　徳彌彰<lb/>
　肇啓晉邦　　流祚無疆<lb/>
　泰始建元　　鳯皇龍興　　龍興伊何　享祚萬乘<lb/>
　奄有八荒　　化育黎蒸　　圖書煥炳　金石有徵<lb/>
<pb n="KR2a0016_WYG_020-35b"/>
　徳光大　　　道熈隆　　　被四表　　格皇穹<lb/>
　奕奕萬嗣　　明明顯融<lb/>
　髙朗令終　　保兹永祚　　與天比崇　聖皇君四海<lb/>
　順人應天期　三葉合重光　泰始開洪基　明燿參日月<lb/>
　功化侔四時　宇宙清且泰　黎庶咸雝熈　善哉雝熈<lb/>
　惟天降命　　翼仁祐聖　　於穆三皇　載徳彌盛<lb/>
　總齊璿璣　　光統七政　　百揆時序　化若神聖<lb/>
　四海同風　　興至仁　　　濟民育物　擬陶鈞<lb/>
<pb n="KR2a0016_WYG_020-36a"/>
　擬陶鈞　　　垂惠潤　　　皇皇羣賢　峩峩英儁<lb/>
　徳化宣　　　芬芳播來𦙍　播來𦙍　　埀後昆<lb/>
　清廟何穆穆　皇極闢四門　皇極闢四門　萬機無不綜<lb/>
　娓娓翼翼　　樂不及荒　　饑不遑食　大禮既行<lb/>
　樂無極<lb/>
　登崑崙　　上増城　乘飛龍　　升泰清　冠日月<lb/>
　佩五星　　揚虹蜺　建彗旌　　披慶雲　䕃繁榮<lb/>
　鑒八極　　游天庭　順天地　　和隂陽　序四氣<lb/>
<pb n="KR2a0016_WYG_020-36b"/>
　　燿三光　張帝網　　正皇綱　播仁風　　流惠康<lb/>
　　邁洪化　振靈威　　懐萬方　納九夷　　朝閶闔<lb/>
　　宴紫微<lb/>
　　建五旗　羅鐘虡　　列四縣　奏韶武　　鏗金石<lb/>
　　揚旌羽　縱八佾　　巴渝舞　詠雅頌　　和律呂<lb/>
　　于胥樂　樂聖主　　化蕩蕩　清風泄　　總英雄<lb/>
　　御俊傑　開宇宙　　埽四裔　光緝熈　　羙聖哲<lb/>
　　超百代　揚休烈　　流景祚　顯萬世<lb/>
<pb n="KR2a0016_WYG_020-37a"/>
　皇皇顯祖　翼世佐時　寧濟六合　受命應期<lb/>
　神武鷹揚　大化咸熈　廓開皇衢　用成帝基<lb/>
　光光景皇　無競維烈　匡時拯俗　休功蓋世<lb/>
　宇宙既康　九域有截　天命降監　啓祚明哲<lb/>
　穆穆烈考　克明克儁　實天生徳　誕膺靈運<lb/>
　肇建帝業　開國有晉　載徳奕世　埀慶洪𦙍<lb/>
　明明聖帝　龍飛在天　與靈合契　通徳幽𤣥<lb/>
　仰化青雲　俯育重淵　受靈之祐　於萬斯年<lb/>
<pb n="KR2a0016_WYG_020-37b"/>
　　右雅樂正旦大㑹行禮詩十五章<lb/>
宋四廂樂歌五篇　　王韶之造<lb/>
　於鑠我皇　體仁包元　齊明日月　比量乾坤<lb/>
　陶甄百王　稽則黄軒　訏謨定命　辰告四蕃<lb/>
　將將蕃后　翼翼羣僚　盛服待晨　明發來朝<lb/>
　饗以八珍　樂以九韶　仰祗天顔　厥猷孔昭<lb/>
　法章既設　初筵長舒　濟濟列辟　端委皇除<lb/>
　飲和無盈　威儀有餘　温㳟在位　敬終如初<lb/>
<pb n="KR2a0016_WYG_020-38a"/>
　九功既歌　六代惟時　被徳在樂　宣道以詩<lb/>
　穆矣太和　品物咸熈　慶積自逺　告成在兹<lb/>
　　右肆夏樂歌四章<hi>客入於四廂振作於鑠曲皇帝當陽四廂振作將將曲皇帝入</hi>
　　<hi>變服四廂振作於鑠將將二曲又黄鐘太蔟二廂作法章九功二曲</hi>
　大哉皇宋　長發其祥　纂系在漢　統源伊唐<lb/>
　徳之克明　休有烈光　配天作極　辰居四方<lb/>
　皇矣我后　聖徳通靈　有命自天　誕授休禎<lb/>
　龍飛紫極　造我宋京　光宅宇宙　赫赫明明<lb/>
<pb n="KR2a0016_WYG_020-38b"/>
　　右大㑹行禮歌二章<hi>姑洗廂作</hi>
　獻夀爵　　　　慶聖皇　　　　靈祚窮二儀<lb/>
　休明等三光<lb/>
　　右王公上夀歌一章<hi>黄鐘廂作</hi>
　明明大宋　緝熈皇道　則天埀化　光定天保<lb/>
　天保既定　肆覲萬方　禮繁樂富　穆穆皇皇<lb/>
　沔彼流水　朝宗天池　洋洋貢職　抑抑威儀<lb/>
　既習威儀　亦閑禮容　一人有則　作孚萬邦<lb/>
<pb n="KR2a0016_WYG_020-39a"/>
　烝哉我皇　固天誕聖　履端惟始　對越休慶<lb/>
　如天斯乆　如日斯盛　介兹景福　永固駿命<lb/>
　　右殿前登歌三章别有金石<lb/>
　晨羲載燿　　萬物咸覩　　嘉慶三朝<lb/>
　禮樂備舉　　元正肇始　　典章暉明<lb/>
　萬方畢來賀　華裔充皇庭　多士盈九位<lb/>
　俯仰觀玉聲　恂恂俯仰　　載爛其煇<lb/>
　鼓鐘震天區　禮容塞皇闈　思樂窮休慶<lb/>
<pb n="KR2a0016_WYG_020-39b"/>
　福履同所歸<lb/>
　五玉既獻　　三帛是<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>　　爾公爾侯<lb/>
　鳴玉華殿　　皇皇聖后　　降禮南靣<lb/>
　元首納嘉禮　萬邦同歡願　休哉<lb/>
　君臣嘉燕　　建五旗　　　列四縣<lb/>
　樂有文　　　禮無倦　　　融皇風<lb/>
　窮一變<lb/>
　體至和　感隂陽　徳無不柔　繁休祥　瑞徽璧<lb/>
<pb n="KR2a0016_WYG_020-40a"/>
　應嘉鐘　舞靈鳯　躍潛龍　景星見　甘露墜<lb/>
　木連理　禾同穗　𤣥化洽　仁澤敷　極禎瑞<lb/>
　窮靈符<lb/>
　懐荒裔　　綏齊民　　荷天祐　　靡不賔<lb/>
　靡不賔　　長世𢎞盛　昭明有融　繁嘉慶<lb/>
　繁嘉慶　　熈帝載　　合氣成和　蒼生欣戴<lb/>
　三靈恊瑞　惟新皇代<lb/>
　王道四逹　　流仁布徳　　窮理詠乾元<lb/>
<pb n="KR2a0016_WYG_020-40b"/>
　埀訓順帝則　靈化侔四時　幽誠通𤣥黙<lb/>
　徳澤被八紘　乾寧軌萬國<lb/>
　皇猷緝　　　咸熈泰　　　禮儀煥帝庭<lb/>
　要荒服遐外　被髪襲纓冕　左袵回衿帶<lb/>
　天覆地載　　流澤汪濊　　聲教布濩<lb/>
　徳光大<lb/>
　開元辰　畢來王　奉貢職　朝后皇　鳴珩佩<lb/>
　觀典章　樂王度　說徽芳　陶盛化　游太康<lb/>
<pb n="KR2a0016_WYG_020-41a"/>
　丕昭明　永克昌<lb/>
　惟永初　徳丕顯　齊七政　敷五典　彜倫序<lb/>
　洪化闡　王澤流　太平始　樹聲教　明皇紀<lb/>
　和靈祗　㳟明祀　衍景祚　膺嘉祉<lb/>
　禮有容　樂有儀　金石陳　牙羽施　邁武濩<lb/>
　均咸池　歌南風　舞徳稱　文武煥　頌聲興<lb/>
　王道純　徳彌淑　寧八表　康九服　道禮讓<lb/>
　移風俗　移風俗　永克融　歌盛美　造成功<lb/>
<pb n="KR2a0016_WYG_020-41b"/>
　詠徽烈　邈無窮<lb/>
　　右食舉歌十章<hi>黄鐘太蔟二廂更作黄鐘作晨羲體至和王道開元辰禮有容五曲</hi>
　　<hi>太蔟作五玉懐荒裔皇猷緝惟永初王道純五曲</hi>
宋前舞後舞歌二篇　　王韶之造<lb/>
　於赫景明　天監是臨　樂來伊陽　禮作惟隂<lb/>
　歌自徳富　舞由功深　庭列宫縣　陛羅瑟琴<lb/>
　翿籥繁㑹　笙磬諧音　簫韶雖古　九成在今<lb/>
　道志和聲　徳音孔宣　光我帝基　恊靈配乾<lb/>
<pb n="KR2a0016_WYG_020-42a"/>
　義形六合　化穆自然　如彼雲漢　為章于天<lb/>
　熙熙萬類　陶和當年　擊轅中韶　永世弗騫<lb/>
　　右前舞歌一章<hi>晉正徳之舞㽔賔廂作</hi>
　假樂聖后　寔天誕徳　積美自中　王猷四塞<lb/>
　龍飛在天　儀刑萬國　欽明惟神　臨朝淵黙<lb/>
　不言之化　品物咸徳　告成于天　銘勲是勒<lb/>
　翼翼厥猶　娓娓其仁　順天剙制　因定和神<lb/>
　海外有截　九圍無塵　冕瑬司契　埀拱臨民<lb/>
<pb n="KR2a0016_WYG_020-42b"/>
　乃舞大豫　欽若天人　純嘏孔休　萬載彌新<lb/>
　　右後舞歌一章<hi>晉大豫之舞㽔賔廂作</hi>
章廟舞樂歌詞<hi>雜歌悉同用太廟詞唯三后别撰</hi>　殷淡造<lb/>
賔出入奏肅成樂歌詞二章<lb/>
　彜承孝典　㳟事嚴聖　浹天奉賮　罄壤齊慶<lb/>
　司彜具序　羽容夙彰　分枝颺烈　黼構周張<lb/>
　助寳奠軒　酎珍充庭　璆縣凝㑹　涓朱竚聲<lb/>
　先期選禮　肅若有成　祗對靈祉　皇慶昭膺<lb/>
<pb n="KR2a0016_WYG_020-43a"/>
　尊事威儀　暉容昭敘　迅㳟神明　梁盛牲俎<lb/>
　肅肅嚴宫　藹藹崇基　皇靈降祉　百祗具司<lb/>
　戒誠望夜　端列承朝　依微昭旦　物色輕宵<lb/>
　鴻慶遐鬯　嘉<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>令芳　翊帝明徳　永祚流光<lb/>
牲出入引牲樂歌詞<lb/>
　維誠潔饗　維孝奠靈　敬芬黍稷　敬滌犧牲<lb/>
　騂繭在豢　載溢載豐　以承宗祀　以肅皇衷<lb/>
　蕭芳四舉　華火周傳　神監孔昭　嘉是柔牷<lb/>
<pb n="KR2a0016_WYG_020-43b"/>
<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>豆呈毛血奏嘉<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>樂歌詞<lb/>
　肇禋戒祀　禮容咸舉　六典飾文　九司昭序<lb/>
　牲柔既昭　犧剛既陳　㳟滌惟清　敬事惟神<lb/>
　加籩再御　兼俎重<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>　節動軒越　聲流金縣<lb/>
　奕奕閟幄　娓娓嚴闈　潔誠夕鑑　端服晨暉<lb/>
　聖靈戾止　翊我皇則　上綏四㝢　下洋萬國<lb/>
　永言孝饗　孝饗有容　儐僚賛列　肅肅雝雝<lb/>
　　右夕牲歌詞<lb/>
<pb n="KR2a0016_WYG_020-44a"/>
迎神奏韶夏樂歌詞<lb/>
　閟宫黝黝　復殿㣲㣲　璿除肅炤　釭璧彤煇<lb/>
　黼帟神凝　玉堂嚴馨　圜火夕燿　方水朝清<lb/>
　金枝委樹　翠鐙竚縣　渟波澄宿　華漢浮天<lb/>
　㳟事既夙　䖍心有慕　仰降皇靈　俯寧依胙<lb/>
皇帝入廟北門奏永至樂歌詞<lb/>
　皇明鬯矣　孝容以昭　鑾華羽迾　拂漢涵滈<lb/>
　申申嘉夜　翊翊休朝　行金景送　歩玉風韶<lb/>
<pb n="KR2a0016_WYG_020-44b"/>
　師承祀則　肅對禋祧<lb/>
太祝祼地奏登歌詞二章<lb/>
　帝容承祀　練時涓日　九重徹關　四靈賔室<lb/>
　肅倡函音　庶旄委佾　休靈告饗　嘉<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>尚芬<lb/>
　玉瑚飾列　桂簋昭陳　具司選禮　翼翼振振<lb/>
　祼崇祀典　酎㳟孝時　禮無爽物　信靡媿詞<lb/>
　精華浮鬯　誠監昭通　升歌翊節　下管調風<lb/>
　皇心履變　敬明尊親　大哉孝徳　至矣交神<lb/>
<pb n="KR2a0016_WYG_020-45a"/>
章皇太后神室奏章徳凱容之樂舞歌詞<lb/>
　幽瑞浚靈　表彰嬪聖　翊載徽文　敷光崇慶<lb/>
　上緯纒祥　中維飾詠　永屬煇猷　聨昌景命<lb/>
昭皇太后神室奏昭徳凱容之樂舞歌詞<lb/>
　　　　　　明帝造<lb/>
　表靈躔象　纉儀緯風　膺華丹燿　登瑞紫穹<lb/>
　訓形霄宇　武彰宸宫　騰芬金㑹　寫徳聲容<lb/>
宣皇太后神室奏宣徳凱容之樂舞歌詞<lb/>
<pb n="KR2a0016_WYG_020-45b"/>
　　　　　　明帝造<lb/>
　天樞凝燿　地紐儷煇　聯光騰世　炳慶翔機<lb/>
　薰藹中㝢　景纒上㣲　玉頌鏤徳　金籥傳徽<lb/>
皇帝還東壁受福酒奏嘉時之樂舞詞<lb/>
　福<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>洽　　　福時昌　　　皇聖膺嘉祐<lb/>
　帝業凝休祥　居極秉景運　宅徳瑞中王<lb/>
　澄明臨四表　精華延八鄉　洞海周聲惠<lb/>
　徹㝢麗乾光　靈慶纒世祉　鴻烈永無疆<lb/>
<pb n="KR2a0016_WYG_020-46a"/>
送神奏昭夏之樂舞歌詞二章<lb/>
　大孝備　盛禮豐　神安留　嘉樂充　旋駕聳<lb/>
　汎青穹　延八虛　闢四空　藹流景　肅行風<lb/>
　昭融教　緝風度　戀皇靈　結深慕　解羽縣<lb/>
　輟華樹　背璿除　端玉輅　流汪濊　慶國歩<lb/>
皇帝詣便殿奏休成之樂歌詞<lb/>
　釃醴具登　嘉俎咸<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>　饗洽誠陳　禮周樂徧<lb/>
　祝詞罷祼　序容輟縣　蹕動端庭　鑾回嚴殿<lb/>
<pb n="KR2a0016_WYG_020-46b"/>
　神儀駐景　華漢亭虛　八靈案衛　三祗解途<lb/>
　翠蓋燿澄　罼奕疑震　玉鑣息節　金輅懐音<lb/>
　式誠逺孝　底心肅感　追憑皇鑒　思承淵範<lb/>
　神錫懋祉　四緯昭明　仰福帝徽　俯齊庶生<lb/>
　<lb/>
　<lb/>
　<lb/>
　宋書卷二十<lb/>
<pb n="KR2a0016_WYG_020-47a"/>
　宋書卷二十考證<lb/>
樂志二天郊饗神歌祀皇神○祀晉書作禮<lb/>
又保天年○年晉書作命<lb/>
地郊饗神歌整泰行○行傅鶉觚集作坵一本作圻<hi>臣</hi>
　<hi>照</hi>按祭法瘞埋於泰折祭地也泰折即今地壇故曰<lb/>
　整泰折竢皇秪諸本皆誤<lb/>
又照若存終冥冥○照傅鶉觚集作昭<lb/>
天地郊夕牲歌表海炳岱○文選作炳海表岱<lb/>
<pb n="KR2a0016_WYG_020-47b"/>
又開元首正○首正顔延之集作正首<lb/>
迎神歌詩鐘石融○諸本鐘下旁注闕字一本作石考<lb/>
　謝莊集亦作石今據以補<lb/>
黄帝辭履建宅中㝢司繩御四方○<hi>臣承蒼</hi>按謝荘集<lb/>
　建下注宋書作艮御下注宋書作總今諸本竝無作<lb/>
　艮作總者盖明代重雕宋書復據荘集改此二字然<lb/>
　則諸史傳至今日其失真者固不知凡㡬矣<lb/>
白帝辭浃地奉渥罄宇承秋靈○謝莊集秋下注云宋<lb/>
<pb n="KR2a0016_WYG_020-48a"/>
　書作帝<lb/>
安臺新福歌曲我功既定○我功王粲集作武功<lb/>
窮武篇然後得光大○得傅鶉觚集作徳<lb/>
祠征西將軍登歌綏于孫子○于傅鶉觚集作予<lb/>
祠潁川府君登歌享祀永年○祀晉書作祚<lb/>
祠景皇帝登歌克明克哲○<hi>臣承蒼</hi>按哲有制音與下<lb/>
　畏叶<lb/>
祠文皇帝登歌允文文皇○<hi>臣承蒼</hi>按皇疑作祖與下<lb/>
<pb n="KR2a0016_WYG_020-48b"/>
　武為韻<lb/>
祠廟饗神歌禮有儀樂有則○南本此句下有舞象功<lb/>
　歌詠徳神胥樂兮十字<lb/>
歌世祖武皇帝應期登神○神一本作禪<lb/>
食舉東西廂樂詩第九章徳洽無疆旁生穆穆○生一<lb/>
　本作作<hi>臣照</hi>按書云旁作穆穆迓衡則作字是<lb/>
食舉歌第十章牙羽施○牙一本誤干詩崇牙樹羽則<lb/>
　牙字是<lb/>
<pb n="KR2a0016_WYG_020-49a"/>
前舞歌義形六合○義一本作儀<hi>臣承蒼</hi>按如義字作<lb/>
　儀形字即應作刑<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_020-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十考證<lb/>
</p>
<p>
</p>
  </div>
<div>
<head>宋書卷二十一</head> <lb/>
    <p>
<pb n="KR2a0016_WYG_021-1a"/>
欽定四庫全書<lb/>
　宋書卷二十一<lb/>
　　梁　　　　沈　　　　約　　　　撰<lb/>
　志第十一<lb/>
　　樂三<lb/>
但歌四曲出自漢世無弦節作伎最先一人倡三人和<lb/>
魏武帝尤好之時有宋容華者清澈好聲善唱此曲當<lb/>
時特妙自晉以来不復傳遂絶相和漢舊歌也絲竹更<lb/>
<pb n="KR2a0016_WYG_021-1b"/>
相和執節者歌本一部魏眀帝分為二更遞夜宿本十<lb/>
七曲朱生宋識列和等復合之為十三曲<lb/>
相和<lb/>
駕六龍　　　氣出倡　　　武帝詞<lb/>
駕六龍乗風而行行四海外路下之八邦歴登髙山臨<lb/>
谿谷乗雲而行行四海外東到泰山仙人玉女下来翺<lb/>
㳺驂駕六龍飲玉漿河水盡不東流解愁腹飲玉漿奉<lb/>
持行東到蓬莱山上至天之門玉關下引見得入赤松<lb/>
<pb n="KR2a0016_WYG_021-2a"/>
相對四面顧望視正焜煌開王心正興其氣百道至傳<lb/>
告無窮閉其口但當愛氣壽萬年東到海與天連神仙<lb/>
之道出窈入㝠常當專之心恬憺無所愒欲閉門坐自<lb/>
守天與期氣願得神之人乗駕雲車驂駕白鹿上到天<lb/>
之門来賜神之藥跪受之敬神齊當如此道自来華隂<lb/>
山自以為大髙百丈浮雲為之蓋仙人欲来出隨風削<lb/>
之雨吹我洞簫鼓瑟琴何誾誾酒與歌戲今日相樂誠<lb/>
為樂玉女起起儛移數時鼓吹一何嘈嘈從西北来時<lb/>
<pb n="KR2a0016_WYG_021-2b"/>
仙道多駕煙乘雲駕龍鬱何蓩蓩遨㳺八極乃到崐崘<lb/>
之山西王母側神仙金止玉亭来者為誰赤松王喬乃<lb/>
徳旋之門樂共飲食到黄昏多駕合坐萬歳長宜子孫<lb/>
㳺君山甚為真確䃬砟硌爾自為神乃到王母臺金階<lb/>
玉為堂芝草生殿傍東西廂客滿堂主人當行觴坐者<lb/>
長壽遽何央長樂甫始宜孫子常願主人增年與天相<lb/>
守<lb/>
厥初生　　　精<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>　　　武帝詞<lb/>
<pb n="KR2a0016_WYG_021-3a"/>
厥初生造化之陶物莫不有終期莫不有終期聖賢不<lb/>
能免何為懐此憂願螭龍之駕思想崐崘居思想崐崘<lb/>
居見期於迂怪志意在蓬莱志意在蓬莱周孔聖徂落<lb/>
㑹稽以墳丘㑹稽以墳丘陶陶誰能度君子以弗憂年<lb/>
之暮奈何過時時来微<lb/>
江南可採蓮　　　江南　　　古辭<lb/>
江南可採蓮蓮葉何田田魚戲蓮葉間魚戲蓮葉東魚<lb/>
戲蓮葉西魚戲蓮葉南魚戲蓮葉北<lb/>
<pb n="KR2a0016_WYG_021-3b"/>
天地間　　　度關山　　　武帝辭<lb/>
天地間人為貴立君牧民為之軌則車轍馬迹經緯四<lb/>
極絀陟幽明黎庻繁息於鑠賢聖總統邦域封建五爵<lb/>
井田刑獄有燔丹書無普赦贖臯陶甫刑何有失職嗟<lb/>
哉後世改制易律勞民為君役賦其力舜漆食器畔者<lb/>
十國不及唐堯採椽不斵世歎伯夷欲以厲俗侈惡之<lb/>
大儉為恭徳許由推譲豈有訟曲兼愛尚同疏者為戚<lb/>
東光乎　　　東光乎　　　古辭<lb/>
<pb n="KR2a0016_WYG_021-4a"/>
東光乎倉梧何不乎倉梧多腐粟無益諸軍糧諸軍㳺<lb/>
蕩子蚤行多悲傷<lb/>
登山而逺望　　　十五　　　文帝詞<lb/>
登山而逺望谿谷多所有楩柟千餘尺衆草之盛茂華<lb/>
葉燿人目五色難可紀雉雊山雞鳴虎嘯谷風起號羆<lb/>
當我道狂顧動牙齒<lb/>
惟漢二十二世　　　䪥露　　　武帝詞<lb/>
惟漢二十二世所任誠不良沭猴而冠帶智小而謀强<lb/>
<pb n="KR2a0016_WYG_021-4b"/>
猶豫不敢斷因狩執君王白虹為貫日已亦先受殃賊<lb/>
臣持國柄殺主滅宇京蕩覆帝基業宗廟以燔喪播越<lb/>
西遷移號泣而且行瞻彼洛城郭微子為哀傷<lb/>
關東有義士　　　蒿里行　　　武帝詞<lb/>
關東有義士興兵討羣凶初期㑹孟津乃心在咸陽軍<lb/>
合力不齊躊躇而雁行勢利使人爭嗣還自相戕淮南<lb/>
弟稱號刻璽於北方鎧甲生□蝨萬姓以死亡白骨露<lb/>
於野千里無雞鳴生民百遺一念之絶人膓<lb/>
<pb n="KR2a0016_WYG_021-5a"/>
對酒歌太平時　　對酒　　　　武帝詞<lb/>
對酒歌太平時吏不呼門王者賢且明宰相股肱皆忠<lb/>
良咸禮譲民無所爭訟三年耕有九年儲倉榖滿盈斑<lb/>
白不負戴雨澤如此五榖用成郤走馬以糞其土田爵<lb/>
公侯伯子男咸愛其民以黜陟幽明子飬有若父與兄<lb/>
犯禮法輕重隨其刑路無拾遺之私囹圄空虚冬節不<lb/>
斷人耄耋皆得以壽終恩徳廣及草木昆蟲<lb/>
雞鳴髙樹顛　　　雞鳴　　　古詞<lb/>
<pb n="KR2a0016_WYG_021-5b"/>
雞鳴髙樹顛狗吠深宫中蕩子何所之天下方太平刑<lb/>
法非有貸柔協正亂名黄金為君門璧玉為軒䦨堂上<lb/>
有䨇尊酒作使邯鄲倡劉玉碧青甓後出郭門王舎後<lb/>
有方池池中䨇鴛鴦鴛鴦七十二羅列自成行鳴聲何<lb/>
啾啾聞我殿東廂兄弟四五人皆為侍中郎五日一時<lb/>
来觀者滿道傍黄金絡馬頭熲熲何煌煌桃生露井上<lb/>
李樹生桃傍蟲来齧桃根李樹代桃僵樹木身相代兄<lb/>
弟還相忘<lb/>
<pb n="KR2a0016_WYG_021-6a"/>
烏生八九子　　　烏生　　　古辭<lb/>
烏生八九子端坐秦氏桂樹間唶我秦氏家有㳺遨蕩<lb/>
子工用睢陽强蘇合彈左手持强弹兩丸出入烏東西<lb/>
唶我一丸即發中烏身烏死魂魄飛揚上天阿母生烏<lb/>
子時乃在南山巖石間唶我人民安知烏子處蹊徑窈<lb/>
窕安從通白鹿乃在上林西苑中射工尚復得白鹿脯<lb/>
哺唶我黄鵠摩天極高飛後宫尚復得亨煑之鯉魚乃<lb/>
在洛水深淵中釣鉤尚得鯉魚口唶我人民生各各有<lb/>
<pb n="KR2a0016_WYG_021-6b"/>
壽命死生何須復道前後<lb/>
平陵東　　　　平陵　　　　古詞<lb/>
平陵東松栢桐不知何人劫義公劫義公在髙堂下交<lb/>
錢百萬兩走馬兩走馬亦誠難顧見追吏心中惻心中<lb/>
惻血出漉歸告我家賣黄犢<lb/>
棄故鄉<hi>亦作瑟調東西門行</hi>　陌上桑　　文帝詞<lb/>
棄故郷離室宅逺從軍旅萬里客披荆棘求阡陌側足<lb/>
獨窘歩路局笮虎豹嗥動雞驚禽失羣鳴相索登南山<lb/>
<pb n="KR2a0016_WYG_021-7a"/>
奈何蹈槃石樹木叢生鬱差錯□蒿草䕃松栢涕泣雨<lb/>
面霑枕席伴旅單稍稍日零落惆悵竊自憐相痛惜<lb/>
今有人　　　　陌上桑　　　楚詞鈔<lb/>
今有人山之阿被服薜荔帶女蘿既含睇又宜笑子戀<lb/>
慕予善窈窕乗赤豹從文貍辛夷車駕結桂旗被石蘭<lb/>
帶杜衡折芳㧞荃遺所思處幽室終不見天路險艱獨<lb/>
後来表獨立山之上雲何容容而在下杳冥冥羌晝晦<lb/>
東風飄颻神靈雨風瑟瑟木<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>
                    <graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>思念公子徒以憂<lb/>
<pb n="KR2a0016_WYG_021-7b"/>
駕紅蜺　　　　陌上桑　　　　武帝詞<lb/>
駕虹蜺乗赤雲登彼九疑歴王門濟天漢至崐崘見西<lb/>
王母謁東君交赤松及羡門受要秘道愛精神食芝英<lb/>
飲醴泉拄杖桂枝佩秋蘭絶人事㳺渾元若疾風㳺歘<lb/>
飄飄景未移行數千壽如南山不忘愆<lb/>
清商三調歌詩　　　荀朂撰舊詞施用者<lb/>
平調<lb/>
周西　　　　短歌行　　　　武帝詞<hi>六解</hi>
<pb n="KR2a0016_WYG_021-8a"/>
周西伯昌懐此聖徳參分天下而有其二脩奉貢獻臣<lb/>
節不墜崇侯䜛之是以拘繫<hi>一解</hi>後見赦原賜之斧鉞得<lb/>
使征伐為仲尼所稱逹及徳行猶奉事殷論敘其美<hi>二觧</hi>
齊桓之功為霸之首九合諸侯一匡天下一匡天下不<lb/>
以兵車正而不譎其徳傳稱<hi>三解</hi>孔子所歎并稱夷吾民<lb/>
受其恩賜與廟胙命無下拜小白不敢爾天威在顔咫<lb/>
尺<hi>四觧</hi>晉文亦霸躬奉天王受賜珪瓚秬鬯彤弓盧弓矢<lb/>
千虎賁三百人<hi>五解</hi>威服諸侯師之者尊八方聞之名亞<lb/>
<pb n="KR2a0016_WYG_021-8b"/>
齊桓河陽之㑹詐稱周王是以其名紛葩<hi>六解</hi>
秋風　　　　燕歌行　　　　文帝詞<hi>七觧</hi>
秋風蕭瑟天氣凉草木揺落露為霜<hi>一解</hi>羣燕辭歸鵠南<lb/>
翔念君客逰多思腸<hi>二解</hi>慊慊思歸戀故鄉君何淹留寄<lb/>
它方<hi>三解</hi>賤妾㷀㷀守空房憂来思君不敢忘<hi>四觧</hi>不覺淚<lb/>
下霑衣裳援瑟鳴弦發清商<hi>五解</hi>短歌微吟不能長眀月<lb/>
皎皎照我牀<hi>六觧</hi>星漢西流夜未央牽牛織女遥相望爾<lb/>
獨何辜限河梁<hi>七解</hi>
<pb n="KR2a0016_WYG_021-9a"/>
仰瞻　　　　短歌行　　　　文帝詞<hi>六解</hi>
仰瞻帷幕俯察几筵其物如故其人不存<hi>一解</hi>神靈焂忽<lb/>
棄我遐遷靡瞻靡恃泣涕連連<hi>二解</hi>呦呦㳺鹿銜草鳴麑<lb/>
翩翩飛鳥挟子巢棲<hi>三解</hi>我獨孤㷀懐此百離憂心孔疚<lb/>
莫我能知<hi>四解</hi>人亦有言憂令人老□我白髪生一何早<lb/>
<hi>五解</hi>長吟永歎懐我聖考曰仁曰壽胡不是保<hi>六解</hi>
别日　　　　燕歌行　　　　文帝詞<hi>六解</hi>
别日何易㑹日難山川悠逺路漫漫<hi>一解</hi>鬱陶思君未敢<lb/>
<pb n="KR2a0016_WYG_021-9b"/>
言寄書浮雲往不還<hi>二解</hi>涕零雨面毁形顔誰能懐憂獨<lb/>
不歎<hi>三解</hi>耿耿伏枕不能眠披衣出户歩東西<hi>四解</hi>展詩清<lb/>
歌聊自寛樂往哀来摧心肝悲風清厲秋氣寒羅幃徐<lb/>
動經秦軒<hi>互觧</hi>仰戴星月觀雲間飛鳥晨鳴聲氣可憐留<lb/>
連顧懐不自存<hi>六解</hi>
對酒　　　　短歌行　　　　武帝詞<hi>六解</hi>
對酒當歌人生幾何譬如朝露去日苦多<hi>一觧</hi>慨當以忼<lb/>
憂思難忘以何解愁唯有杜康<hi>二解</hi>青青子衿悠悠我心<lb/>
<pb n="KR2a0016_WYG_021-10a"/>
但為君故沈吟至今<hi>三觧</hi>明明如月何時可掇憂從中来<lb/>
不可斷絶<hi>四解</hi>呦呦鹿鳴食野之革我有嘉賔鼓瑟吹笙<lb/>
<hi>五解</hi>山不厭髙水不厭深周公吐哺天下歸心<hi>六解</hi>
清調<lb/>
晨上　　　　秋胡行　　　　武帝詞<lb/>
晨上散關山此道當何難晨上散關山此道當何難牛<lb/>
頓不起車墮谷間坐盤石之上彈五弦之琴作為清角<lb/>
韻意中述煩歌以言志晨上散關山<hi>一解</hi>有何三老公卒<lb/>
<pb n="KR2a0016_WYG_021-10b"/>
来在我傍有何三老公卒来在我傍員揜被裘似非恒<lb/>
人謂卿云何困苦以自怨徨徨所欲来到此間歌以言<lb/>
志有何三老公<hi>二解</hi>我居崐崘山所謂者真人我居崐崘<lb/>
山所謂者真人道深有可得名山歴觀遨㳺八極枕石<lb/>
潄流飲泉沈吟不決遂上升天歌以言志我居崐崘山<lb/>
<hi>三解</hi>去去不可追長恨相牽攀去去不可追長恨相牽攀<lb/>
夜夜安得寐惆悵以自憐正而不譎辭賦因依經傳所<lb/>
過西来所傳歌以言志去去不可追<hi>四觧又本晨二上二𣪚二關二山二</hi>
<pb n="KR2a0016_WYG_021-11a"/>
<hi>此二道二當二何二難二有二何二三二老二公二卒二来二在二我二傍二我二居二崐二崘二山二所二</hi>
<hi>謂二真二人二去二不二可二追二長二相二牽二攀二</hi>
北上　　　　苦寒行　　　　武帝詞<hi>六解</hi>
北上太<hi>二</hi>行<hi>二/</hi>山<hi>二/</hi>艱<hi>二/</hi>哉<hi>二/</hi>何<hi>二</hi>巍巍羊腸坂詰屈<lb/>
車輪為之摧<hi>一解</hi>樹木何蕭<hi>二/</hi>瑟<hi>二/</hi>北<hi>二/</hi>風<hi>二/</hi>聲<hi>二/</hi>正<hi>二</hi>
悲<hi>二</hi>熊羆對我蹲虎豹夹道啼<hi>二/觧</hi>谿谷少<hi>二/</hi>人<hi>二/</hi>民<hi>二</hi>
雪<hi>二</hi>落<hi>二/</hi>何<hi>二/</hi>霏<hi>二/</hi>霏<hi>二/</hi>延頸長歎息逺行多所懐<hi>三觧</hi>
我心何<hi>二</hi>怫<hi>二/</hi>鬱<hi>二/</hi>思<hi>二/</hi>欲<hi>二/</hi>一<hi>二/</hi>東<hi>二/</hi>歸<hi>二</hi>水深橋<lb/>
<pb n="KR2a0016_WYG_021-11b"/>
梁絶中道正裵回<hi>四觧</hi>迷惑失<hi>二/</hi>徑<hi>二/</hi>路<hi>二/</hi>暝<hi>二/</hi>無<hi>二</hi>所<lb/>
<hi>二</hi>宿<hi>二/</hi>棲<hi>二/</hi>行行日以逺人馬同時飢<hi>五/解</hi>儋<hi>二/</hi>嚢<hi>二</hi>行<lb/>
<hi>二</hi>取<hi>二/</hi>薪<hi>二/</hi>斧<hi>二/</hi>冰<hi>二/</hi>持<hi>二/</hi>作<hi>二/</hi>糜<hi>二</hi>悲彼東山詩悠<lb/>
悠使我哀<hi>六解</hi>
願登　　　　秋胡行　　　　武帝詞<hi>五解</hi>
願<hi>二</hi>登<hi>二/</hi>泰<hi>二/</hi>華<hi>二/</hi>山<hi>二/</hi>神<hi>二/</hi>人<hi>二/</hi>共<hi>二/</hi>逺<hi>二/</hi>㳺<hi>二</hi>經<lb/>
歴崐崘山到蓬莱飄颻八極與神人俱思得神藥萬歲<lb/>
為期歌以言志願登泰華山<hi>一解</hi>天<hi>二/</hi>地<hi>二/</hi>何<hi>二/</hi>長<hi>二</hi>久<lb/>
<pb n="KR2a0016_WYG_021-12a"/>
<hi>二</hi>人<hi>二/</hi>道<hi>二/</hi>居<hi>二/</hi>之<hi>二/</hi>短<hi>二</hi>世言伯陽殊不知老赤松<lb/>
王喬亦云得道得之未聞庻以壽考歌以言志天地何<lb/>
長久<hi>二解</hi>明<hi>二/</hi>明<hi>二/</hi>日<hi>二/</hi>月<hi>二/</hi>光<hi>二/</hi>何<hi>二/</hi>所<hi>二/</hi>不<hi>二/</hi>光<hi>二</hi>
昭<hi>二</hi>二儀合日化貴者獨人不萬國率土莫非王臣仁<lb/>
義為名禮樂為榮歌以言志明眀日月光<hi>三觧</hi>四<hi>二/</hi>時<hi>二</hi>
㪅<hi>二</hi>逝<hi>二/</hi>去<hi>二/</hi>晝<hi>二/</hi>夜<hi>二/</hi>以<hi>二/</hi>成<hi>二/</hi>歲<hi>二</hi>大人先天而<lb/>
天弗違不戚年往世憂不治存亡有命慮之為蚩歌以<lb/>
言志四時㪅逝去<hi>四解</hi>戚<hi>二/</hi>戚<hi>二/</hi>欲<hi>二/</hi>何<hi>二/</hi>念<hi>二/</hi>歡<hi>二</hi>笑<lb/>
<pb n="KR2a0016_WYG_021-12b"/>
<hi>二</hi>意<hi>二/</hi>所<hi>二/</hi>之<hi>二</hi>盛壯智慧殊不再来愛時進趣将以<lb/>
惠誰汜汜放逸亦同何為歌以言志戚戚欲何念<hi>五觧</hi>
上謁　　　　蕫桃行　　　　古詞<hi>五解</hi>
吾欲上謁從髙山山頭危嶮大難遥望五嶽端黄金為<lb/>
闕班璘但見芝草葉落紛紛<hi>一解</hi>百鳥集来如煙山獸紛<lb/>
綸麟辟邪其端鵾雞聲鳴但見山獸援戲相拘攀<hi>二觧</hi>小<lb/>
復前行玉堂未心懐流還傳教出門来門外人何求所<lb/>
言欲從聖道求一得命延<hi>三解</hi>教敕凡吏受言采取神藥<lb/>
<pb n="KR2a0016_WYG_021-13a"/>
若木端白兎長跪擣藥蝦蟇丸奉上陛下一玉柈服此<lb/>
藥可得即仙<hi>四解</hi>服爾神藥無不歡喜陛下長生老壽四<lb/>
面肅肅稽首天神<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>護左右陛下長與天相保守<hi>五解</hi>
蒲生　　　　塘上行　　　　武帝詞<hi>五解</hi>
蒲<hi>二</hi>生<hi>二/</hi>我<hi>二/</hi>池<hi>二/</hi>中<hi>二</hi>其葉何離離傍能行儀儀莫<lb/>
能縷自知衆口鑠黄金使君生别離<hi>一解</hi>念<hi>二/</hi>君<hi>二/</hi>去<hi>二</hi>
我<hi>二</hi>時<hi>二</hi>獨愁常苦悲想見君顔色感結傷心脾今悉<lb/>
夜夜愁不寐<hi>二解</hi>莫<hi>二/</hi>用<hi>二/</hi>豪<hi>二/</hi>賢<hi>二/</hi>故<hi>二</hi>棄捐素所愛<lb/>
<pb n="KR2a0016_WYG_021-13b"/>
莫用魚肉貴棄捐蔥與䪥莫用麻枲賤棄捐菅與蒯<hi>三解</hi>
倍<hi>二</hi>恩<hi>二/</hi>者<hi>二/</hi>苦<hi>二/</hi>枯<hi>二</hi>蹶船常苦沒教君安息定慎<lb/>
莫致倉卒念與君一共離别亦當何時共坐復相對<hi>四解</hi>
出<hi>二</hi>亦<hi>二/</hi>復<hi>二/</hi>苦<hi>二/</hi>愁<hi>二</hi>入亦復苦愁邊地多悲風樹<lb/>
木何蕭蕭今日樂相樂延年壽千秋<hi>五解</hi>
悠悠　　　　苦寒行　　　　明帝詞<hi>五解</hi>
悠<hi>二</hi>悠<hi>二/</hi>發<hi>二/</hi>洛<hi>二/</hi>都<hi>二/</hi>茾<hi>二/</hi>我<hi>二/</hi>征<hi>二/</hi>東<hi>二/</hi>行<hi>二</hi>征<lb/>
行彌二旬屯吹隴陂城<hi>一觧</hi>顧觀故<hi>二/</hi>壘<hi>二/</hi>處<hi>二/</hi>皇<hi>二</hi>祖<lb/>
<pb n="KR2a0016_WYG_021-14a"/>
<hi>二</hi>之<hi>二/</hi>所<hi>二/</hi>營<hi>二/</hi>屋室若平昔棟宇無邪傾<hi>二觧</hi>奈何我<lb/>
<hi>二</hi>皇<hi>二/</hi>祖<hi>二/</hi>潛<hi>二/</hi>徳<hi>二/</hi>隠<hi>二/</hi>聖<hi>二/</hi>形<hi>二</hi>雖沒而不朽書<lb/>
貴垂休名<hi>三解</hi>光光我<hi>二/</hi>皇<hi>二/</hi>祖<hi>二/</hi>軒<hi>二/</hi>燿<hi>二/</hi>同<hi>二/</hi>其<hi>二</hi>
榮<hi>二</hi>遺化布四海八表以肅清<hi>四/觧</hi>雖有吳<hi>二/</hi>蜀<hi>二/</hi>寇<hi>二</hi>
春<hi>二</hi>秋<hi>二/</hi>足<hi>二/</hi>燿<hi>二/</hi>兵<hi>二</hi>徒悲我皇祖不永享百齡賦<lb/>
詩以寫懐伏軾淚霑纓<hi>五解</hi>
瑟調<lb/>
朝日　　　　善哉行　　　　文帝詞<hi>五解</hi>
<pb n="KR2a0016_WYG_021-14b"/>
朝日樂相樂酣飲不知醉悲弦激新聲長笛吐清氣<hi>一解</hi>
弦歌感人腸四坐皆歡說寥寥髙堂上凉風入我室<hi>二觧</hi>
持滿如不盈有得者能卒君子多苦心所愁不但一<hi>三解</hi>
慊慊下白屋吐握不可失衆賔飽滿歸主人苦不悉<hi>四觧</hi>
比翼翔雲漢羅者安所羈沖静得自然榮華何足為<hi>五解</hi>
上山　　　　善哉行　　　　文帝詞<hi>六解</hi>
上山采薇薄莫苦饑溪谷多風霜露沾衣<hi>一解</hi>野雉羣雊<lb/>
猿猴相追還望故鄉鬱何壘壘<hi>二解</hi>髙山有崖林木有支<lb/>
<pb n="KR2a0016_WYG_021-15a"/>
憂来無方人莫之知<hi>三解</hi>人生若寄多憂何為今我不樂<lb/>
歲月其馳<hi>四解</hi>湯湯川流中有行舟隨波轉薄有似客㳺<lb/>
<hi>五解</hi>策我良馬被我輕裘載馳載驅聊以忘憂<hi>六解</hi>
朝游　　　　善哉行　　　　文帝詞<hi>五解</hi>
朝㳺髙臺觀夕宴華池隂大酋奉甘醪狩人獻嘉禽<hi>一觧</hi>
齊倡發東舞秦筝奏西音有客從南来為我彈清琴<hi>二解</hi>
五音紛繁㑹拊者激微吟淫魚乗波聽踴躍自浮沈<hi>三解</hi>
飛鳥翻翔舞悲鳴集北林樂極哀情来憀亮摧肝心<hi>四解</hi>
<pb n="KR2a0016_WYG_021-15b"/>
清角豈不妙徳薄所不任大哉子野言弭弦當自禁<hi>五解</hi>
古公　　　　善哉行　　　　武帝詞<hi>七解</hi>
古公亶甫積徳垂仁思𢎞一道哲王於豳<hi>一解</hi>太伯仲雝<lb/>
王徳之仁行施百世斷髪文身<hi>一解</hi>伯夷叔齊古之遺賢<lb/>
讓國不用餓殂首山<hi>三解</hi>智哉山甫相彼宣王何用杜伯<lb/>
累我聖賢<hi>四解</hi>齊桓之霸頼得仲父後任豎刁蟲流出户<lb/>
<hi>五解</hi>晏子平仲積徳兼仁與世沈徳未必思命<hi>六解</hi>仲尼之<lb/>
世王國為君隨制飲酒揚波使官<hi>七解</hi>
<pb n="KR2a0016_WYG_021-16a"/>
自惜　　　　善哉行　　　　武帝詞<hi>六解</hi>
自惜身薄祐夙賤罹孤苦既無三徙教不聞過庭語<hi>一解</hi>
其窮如抽裂自以思所怙雖懐一介志是時其能與<hi>二解</hi>
守窮者貧賤惋歎淚如雨泣涕於悲夫乞活安能覩<hi>三解</hi>
我願於天窮琅邪傾側左雖欲竭忠誠欣公歸其楚<hi>四解</hi>
快人曰為歎抱情不得敘顯行天教人誰知莫不緒<hi>五解</hi>
我願何時隨此歎亦難處今我將何照於光燿釋銜不<lb/>
如雨<hi>六解</hi>
<pb n="KR2a0016_WYG_021-16b"/>
我徂　　　　善哉行　　　　明帝詞<hi>八解</hi>
我徂我征伐彼蠻虜練師簡卒爰正其旅<hi>一解</hi>輕舟竟川<lb/>
初鴻依浦桓桓猛毅如羆如虎<hi>二觧</hi>發枹若雷吐氣成雨<lb/>
旄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>指麾進退應矩<hi>三觧</hi>百馬齊轡御由造父休休六軍<lb/>
咸同斯武<hi>四解</hi>兼塗星邁亮兹行阻行行日逺西背京許<lb/>
<hi>五解</hi>㳺弗淹旬遂届揚土奔寇震懼莫敢當御<hi>六解</hi>虎臣列<lb/>
将怫鬱免怒淮泗肅清奮揚微所<hi>七解</hi>運徳燿威惟鎮惟<lb/>
撫反斾言歸告入皇祖<hi>八解</hi>
<pb n="KR2a0016_WYG_021-17a"/>
赫赫　　　　善哉行　　　　明帝詞<hi>四解</hi>
赫赫大魏王師徂征冐暑討亂振燿威靈<hi>一解</hi>汎舟黄河<lb/>
隨波潺湲通渠回越行路綿綿<hi>二解</hi>采旄蔽日旗旒翳天<lb/>
淫魚瀺灂㳺戲深淵<hi>三解</hi>惟塘泊從如流不為單握揚楚<lb/>
心惆悵歌采薇心綿綿在淮肥願君速㨗蚤旋歸<hi>四解</hi>
来日　　　　善哉行　　　　古詞<hi>六解</hi>
来日大難口燥脣乾今日相樂皆當喜歡<hi>一解</hi>經歴名山<lb/>
芝草翻翻仙人王喬奉藥一丸<hi>二解</hi>自惜袖短内手知寒<lb/>
<pb n="KR2a0016_WYG_021-17b"/>
慙無靈輙以報趙宣<hi>三解</hi>月沒參横北斗䦨干親交在門<lb/>
饑不及餐<hi>四觧</hi>歡日尚少戚日苦多以何忘憂彈筝酒歌<lb/>
<hi>五解</hi>淮南八公要道不煩參駕六龍㳺戯雲端<hi>六解</hi>
大曲<lb/>
東門　　　　東門行　　　　古詞<hi>四解</hi>
出東門不顧歸来入門悵欲悲盎中無斗儲還視桁上<lb/>
無縣衣<hi>一解</hi>㧞劒出門去兒女牽衣啼它家但願富貴賤<lb/>
妾與君共餔糜<hi>二解</hi>共餔糜上用倉浪天故下為黄口小<lb/>
<pb n="KR2a0016_WYG_021-18a"/>
兒今時清廉難犯教言君復自愛莫為非<hi>三解</hi>今時清廉<lb/>
難犯教言君復自愛莫為非行吾去為遲平慎行望吾<lb/>
歸<hi>四解</hi>
西山　　　　折楊栁行　　　　文帝詞<hi>四解</hi>
西山一何髙髙髙殊無極上有兩仙僮不飲亦不食與<lb/>
我一丸藥光耀有五色<hi>一解</hi>服藥四五日身體生羽翼輕<lb/>
舉乗浮雲倐忽行萬億流覧觀四海芒芒非所識<hi>二觧</hi>彭<lb/>
祖稱七百悠悠安可原老聃適西戎于今竟不還王喬<lb/>
<pb n="KR2a0016_WYG_021-18b"/>
假虚詞赤松垂空言<hi>三解</hi>逹人識真偽愚夫好妄傳追念<lb/>
往古事憒憒千萬端百家多迂怪聖道我所觀<hi>四解</hi>
羅敷　　　　豔歌羅敷行　　　　古詞<hi>三解</hi>
日出東南隅照我秦氏樓秦氏有好女自名為羅敷羅<lb/>
敷喜蠶桑采桑城南隅青絲為籠係桂枝為籠鉤頭上<lb/>
倭墮髻耳中眀月珠緗綺為下帬紫綺為上襦行者見<lb/>
羅敷下儋捋頿須少年見羅敷脫㡌著帩頭耕者忘其<lb/>
犁鋤者忘其鋤来歸相怒怨但坐觀羅敷<hi>一解</hi>使君從南<lb/>
<pb n="KR2a0016_WYG_021-19a"/>
来五馬立跱躇使君遣吏往問是誰家姝秦氏有好女<lb/>
自名為羅敷羅敷年幾何二十尚不足十五頗有餘使<lb/>
君謝羅敷寜可共載不羅敷前置詞使君一何愚使君<lb/>
自有婦羅敷自有夫<hi>二解</hi>東方千餘騎夫壻居上頭何用<lb/>
識夫壻白馬從驪駒青絲繋馬尾黄金絡馬頭腰中鹿<lb/>
盧劒可直千萬餘十五府小史二十朝大夫三十侍中<lb/>
郎四十專城居為人潔白晳鬛鬑頗有須盈盈公府歩<lb/>
冉冉府中趨坐中數千人皆言夫壻殊<hi>三解前有豔詞曲後有趨</hi>
<pb n="KR2a0016_WYG_021-19b"/>
西門　　　　西門行　　　　古詞<hi>六解</hi>
出西門歩念之今日不作樂當待何時<hi>一解</hi>夫為樂為樂<lb/>
當及時何能坐愁怫鬱當復来兹<hi>二解</hi>飲醇酒炙肥牛請<lb/>
呼心所歡可用解愁憂<hi>三解</hi>人生不滿百常懐千歲憂晝<lb/>
短而夜長何不秉燭㳺<hi>四觧</hi>自<hi>二/</hi>非<hi>二/</hi>仙<hi>二/</hi>人<hi>二/</hi>王<hi>二</hi>子<lb/>
<hi>二</hi>喬<hi>二/</hi>計<hi>二/</hi>㑹<hi>二/</hi>壽<hi>二/</hi>命<hi>二/</hi>難<hi>二/</hi>與<hi>二/</hi>期<hi>二五  解</hi>人壽非<lb/>
金石年命安可期貪財愛惜費但為後世嗤<hi>六解一本燭㳺後行</hi>
<hi>去之如雲除弊車羸馬為自推無自非以下四十八字</hi>
<pb n="KR2a0016_WYG_021-20a"/>
默默　　　　折楊栁行　　　　古詞<hi>四解</hi>
默默施行違厥罸隨事来末喜殺龍逢桀放於鳴條<hi>一解</hi>
祖伊言不用紂頭縣白旄指鹿用為馬胡亥以喪軀<hi>二解</hi>
夫差臨命絶乃云負子胥戎王納女樂以亡其由余璧<lb/>
馬禍及虢二國俱為墟<hi>三解</hi>三夫成市虎慈母投杼趨卞<lb/>
和之則足接輿歸草廬<hi>四解</hi>
園桃　　　　煌煌京洛行　　　　文帝詞<hi>五解</hi>
夭夭園桃無子空長虚美難假偏輪不行<hi>一觧</hi>淮隂五刑<lb/>
<pb n="KR2a0016_WYG_021-20b"/>
鳥得弓藏保身全名獨有子房大憤不收襃衣無帶多<lb/>
言寡誠祗令事敗<hi>二解</hi>蘇秦之說六國以亡傾側賣主車<lb/>
裂固當賢矣陳軫忠而有謀楚懐不從禍卒不救<hi>三解</hi>禍<lb/>
夫吳起智小謀大西河何健伏尸何劣<hi>四解</hi>嗟彼郭生古<lb/>
之雅人智矣燕昭可謂得臣峩峩仲連齊之髙士北辭<lb/>
千金東蹈滄海<hi>五解</hi>
白鵠　　　豔歌何嘗<hi>一曰飛鵠行</hi>　　　古詞<hi>四解</hi>
飛来雙白鵠乃從西北来十十五五羅列成行<hi>一解</hi>妻卒<lb/>
<pb n="KR2a0016_WYG_021-21a"/>
被病行不能相隨五里一反顧六里一裴回<hi>二解</hi>吾欲銜<lb/>
汝去口噤不能開吾欲負汝去毛羽何摧穨<hi>三解</hi>樂哉新<lb/>
相知憂来生别離躇躊顧羣侣淚下不自知<hi>四觧</hi>念與君<lb/>
離别氣結不能言各各重自愛道逺歸還難妾當守空<lb/>
房閉門下重關若生當相見亡者㑹黄泉今日樂相樂<lb/>
延年萬歲期<hi>念與下為趨曲前有豔</hi>
碣石　　　　歩出夏門行　　　　武帝詞<hi>四解</hi>
雲行雨歩超越九江之臯臨觀異同心意懐㳺豫不知<lb/>
<pb n="KR2a0016_WYG_021-21b"/>
當復何從經過至我碣石心惆悵我東海<hi>雲行至此為豔</hi>東臨<lb/>
碣石以觀滄海水何淡淡山島竦峙樹木叢生百草豐<lb/>
茂秋風蕭瑟洪濤湧起日月之行若出其中星漢燦爛<lb/>
若出其裏幸甚至哉歌以言志觀滄海<hi>一解</hi>孟冬十月北<lb/>
風裵回天氣肅清繁霜霏霏鵾雞晨鳴鴻鴈南飛鷙鳥<lb/>
潛藏熊羆窟棲錢鎛停置農收積場逆旅正設以通賈<lb/>
商幸甚至哉歌以詠志冬十月<hi>二解</hi>鄉土不同河朔隆寒<lb/>
流澌浮漂舟船行難錐不入地豐藾深奥水竭不流冰<lb/>
<pb n="KR2a0016_WYG_021-22a"/>
堅可蹈士隱者貧勇侠輕非心常歎怨戚戚多悲幸甚<lb/>
至哉歌以詠志河朔寒<hi>三解</hi>神龜雖壽猶有竟時騰蛇乗<lb/>
霧終為土灰驥老伏歴志在千里烈士暮年壮心不已<lb/>
盈縮之期不但在天飬怡之福可得永年幸甚至哉歌<lb/>
以詠志神龜雖壽<hi>四觧</hi>
何嘗　　　豔歌何嘗行　　　古辭<hi>五解</hi>
何嘗快獨無憂但當飲醇酒炙肥牛<hi>一解</hi>長兄為二千石<lb/>
中兄被貂裘<hi>二解</hi>小弟雖無官爵鞍馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>往来王侯長<lb/>
<pb n="KR2a0016_WYG_021-22b"/>
者遊<hi>三解</hi>但當在王侯殿上快獨摴蒲六博對坐彈碁<hi>四解</hi>
男兒居世各當努力䠞廹日暮殊不久留<hi>五解</hi>少小相觸<lb/>
抵寒苦常相隨忿恚安足諍吾中道與卿共别離約身<lb/>
奉事君禮節不可虧上慙滄浪之夫下顧黄口小兒奈<lb/>
何復老心皇皇獨悲誰能知<hi>少小下為趨曲前為豔</hi>
置酒　　　野田黄雀行<hi>箜篌引亦用此曲</hi>　東阿王詞<hi>四解</hi>
置酒髙殿上親交從我游中厨辦豐膳烹羊宰肥牛秦<lb/>
筝何忼慨齊瑟和且柔<hi>一解</hi>陽阿奏竒舞京洛出名謳樂<lb/>
<pb n="KR2a0016_WYG_021-23a"/>
飲過三爵緩帯傾庻羞主稱千金壽賔奉萬年酬<hi>二解</hi>久<lb/>
要不可忘薄終義所尤謙謙君子徳磬折欲何求盛時<lb/>
不再来百年忽我遒<hi>三解</hi>驚風飄白日光景馳西流生存<lb/>
華屋處零落歸山丘先民誰不死知命復何憂<hi>四解</hi>
為樂　　　滿歌行<hi>四解</hi>
為樂未幾時遭世險巇逢此百離伶丁荼毒愁懣難支<lb/>
遥望辰極天曉月移憂来闐心誰當我知<hi>一解</hi>戚戚多思<lb/>
慮耿耿不寜禍福無形唯念古人遜位躬耕遂我所願<lb/>
<pb n="KR2a0016_WYG_021-23b"/>
以兹自寜自鄙山棲守此一榮<hi>二解</hi>莫秋冽風起西蹈滄<lb/>
海心不能安攬衣起瞻夜北斗䦨干星漢照我去去自<lb/>
無它奉事二親勞心可言<hi>三解</hi>窮逹天所為智者不愁多<lb/>
為少憂安貧樂正道師彼荘周遺名者貴子熙同巇往<lb/>
者二賢名垂千秋<hi>四解</hi>飲酒歌舞不樂何須善哉照觀日<lb/>
月日月馳驅轗軻世間何有何無貪財惜費此一何愚<lb/>
命如鑿石見火居世竟能幾時但當歡樂自娛盡心極<lb/>
所熙怡安善飬君徳性百年保此期頥<hi>飲酒下為趨</hi>
<pb n="KR2a0016_WYG_021-24a"/>
夏門　　　歩出夏門行<hi>一曰隴西行</hi>　眀帝詞<hi>二解</hi>
歩出夏門東登首陽山□哉夷叔仲尼稱賢君子退譲<lb/>
小人争先惟斯二子于今稱傳林鐘受謝節改時遷日<lb/>
月不居誰得久存善哉殊復善弦歌樂情<hi>一解</hi>商風夕起<lb/>
悲彼秋蟬變形易色隨風東西乃眷西顧雲霧相連丹<lb/>
霞蔽日采虹帯天弱水潺潺落葉翩翩孤禽失羣悲鳴<lb/>
其間善哉殊復善悲鳴在其間<hi>二解</hi>朝㳺清泠日莫□歸<lb/>
<hi>朝㳺上為豔</hi>䠞廹日莫烏鵲南飛繞樹三匝何枝可依卒逢<lb/>
<pb n="KR2a0016_WYG_021-24b"/>
風雨樹折枝摧雄来驚雌雌獨愁棲夜失羣侶悲鳴裵<lb/>
回芃芃荆棘葛生綿綿感彼風人惆悵自憐月盈則沖<lb/>
華不再繁古来之說□哉一言<hi>䠞廹下為趨</hi>
王者布大化　　櫂歌行　　明帝詞<hi>五解</hi>
王者布大化配乾稽后祗陽育則隂殺晷景應度移<hi>一解</hi>
文徳以時振武功伐不隨重華儛干戚有苗服從媯<hi>二解</hi>
蠢爾吳蜀虜馮江棲山阻哀哀王士民瞻仰靡依怙<hi>三解</hi>
皇上悼愍斯宿昔奮天怒發我許昌宮列舟于長浦<hi>四解</hi>
<pb n="KR2a0016_WYG_021-25a"/>
翌日乗波揚棹歌悲且凉太常拂白日旗幟紛設張<hi>五解</hi>
将抗旄與鉞燿威於彼方伐辠以弔民清我東南疆<hi>将抗</hi>
<hi>下為趨</hi>
洛陽行　　　　鴈門太守行　　　　古詞<hi>八解</hi>
孝和帝在時洛陽令王君本自益州廣漢民小行宦學<lb/>
通五經論<hi>一解</hi>眀知法令歴世衣冠從温補洛陽令治行<lb/>
致賢<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>護百姓子飬萬民<hi>二解</hi>外行猛政内懐慈仁文武<lb/>
備具料民富貧移惡子姓名五篇著里端<hi>三解</hi>傷殺人比<lb/>
<pb n="KR2a0016_WYG_021-25b"/>
伍同辠對門禁鎦矛八尺捕輕薄少年加笞決辠詣馬<lb/>
市論<hi>四解</hi>無妄發賦念在理寃敕吏正獄不得苛煩財用<lb/>
錢三十買繩禮竿<hi>五解</hi>賢哉賢哉我縣王君臣吏衣冠奉<lb/>
事皇帝功曹主簿皆得其人<hi>六觧</hi>臨部居職不敢行恩清<lb/>
身苦體夙夜勞勤治有能名逺近所聞<hi>七解</hi>天年不遂蚤<lb/>
就奄昏為君作祠安陽亭西欲令後世莫不稱傳<hi>八解</hi>
白頭吟　　　　與櫂歌同調　　　　古詞<hi>五解</hi>
皚如山上雪皎若雲間月聞君有兩意故来相決絶<hi>一解</hi>
<pb n="KR2a0016_WYG_021-26a"/>
平生共城中何嘗斗酒㑹今日斗酒㑹眀旦溝水頭蹀<lb/>
踥御溝上溝水東西流<hi>二解</hi>郭東亦有樵郭西亦有樵兩<lb/>
樵相推與無親為誰驕<hi>三解</hi>淒淒重淒淒嫁娶亦不啼願<lb/>
得一心人白頭不相離竹竿何嫋嫋魚尾何離簁男兒<lb/>
欲相知何用錢刀為䶘如五馬噉萁川上髙士嬉今日<lb/>
相對樂延年萬歲期<hi>一本云詞曰上有紫羅咄咄奈何</hi>
楚調怨詩<lb/>
眀月　　　　東阿王詞<hi>七解</hi>
<pb n="KR2a0016_WYG_021-26b"/>
明月照髙樓流光正裵回上有愁思婦悲歎有餘哀<hi>一解</hi>
借問歎者誰自云客子妻夫行踰十載賤妾常獨棲<hi>二解</hi>
念君過於渇思君劇於饑君為髙山栢妾為濁水泥<hi>三解</hi>
北風行蕭蕭烈烈入吾耳心中念故人淚墮不能止<hi>四解</hi>
沈浮各異路㑹合當何諧願作東北風吹我入君懐<hi>五解</hi>
君懐常不開賤妾當何依恩情中道絶流止任東西<hi>六解</hi>
我欲竟此曲此曲悲且長今日樂相樂别後莫相忘<hi>七解</hi>
　宋書卷二十一<lb/>
<pb n="KR2a0016_WYG_021-27a"/>
　宋書卷二十一考證<lb/>
樂志三武帝駕六龍詞仙人玉女下来翺㳺○翺監本<lb/>
　誤朝魏武帝集作遨<lb/>
又正焜煌開王心○焜煌魏武帝集作惶惶<lb/>
隨風削之雨○削魏武帝集作列<lb/>
武帝厥初生祠過時時来微○過時魏武帝集作時過<lb/>
文帝登山而逺望詞衆草之盛茂○之魏文帝集作芝<lb/>
武帝蒿里行生民百遺一念之絕人腸○絶魏武帝集<lb/>
<pb n="KR2a0016_WYG_021-27b"/>
　作斷<lb/>
武帝陌上桑登彼九疑歴王門○王門魏武帝集作玉<lb/>
　門<lb/>
又絶人事㳺渾元若疾風㳺歘飄飄○飄飄魏武帝集<lb/>
　作飄翩<hi>臣承蒼</hi>按作翩字方與上文韻合<lb/>
文帝燕歌行念君客㳺多思腸○魏文帝集注多思腸<lb/>
　一作思斷腸<lb/>
文帝短歌行曰仁曰壽○下曰字魏文帝集作者<lb/>
<pb n="KR2a0016_WYG_021-28a"/>
文帝燕歌行耿耿伏枕不能眠披衣出户歩東西<hi>四解</hi>展<lb/>
　詩清歌聊自寛樂往哀来摧心肝悲風清厲秋氣寒<lb/>
　羅幃徐動經秦軒○魏文帝集耿耿二句在展詩二<lb/>
　句之下又無悲風清厲二句<hi>臣承蒼</hi>按西讀若先與<lb/>
　下寛叶古詩皆然唐以後始入齊韻<lb/>
又飛鳥晨鳴聲氣可憐○魏文帝集無氣字<lb/>
武帝短歌行明明如月何時可掇○掇諸本皆作輟今<lb/>
　從魏武帝集改正本集呦呦鹿鳴四句在此二句之<lb/>
<pb n="KR2a0016_WYG_021-28b"/>
　上此二句下又有越陌度阡枉用相存契濶談讌心<lb/>
　念舊恩月明星稀烏鵲南飛遶樹三匝何枝可依八<lb/>
　句<lb/>
武帝秋胡行韻意中述煩○述魏武帝集作迷<lb/>
武帝苦寒行北上太<hi>二</hi>行<hi>二/</hi>山<hi>二/</hi>艱<hi>二/</hi>哉<hi>二/</hi>何<hi>二</hi>巍巍<lb/>
　○<hi>臣承蒼</hi>按据下五解之例巍巍兩字皆當有疉聲<lb/>
武帝塘上行傍能行儀儀○儀儀一本作仁儀<lb/>
文帝善哉行有得者能卒○得魏文帝集作徳<lb/>
<pb n="KR2a0016_WYG_021-29a"/>
明帝善哉行虎臣列將怫鬰免怒○免一本作充<lb/>
古西門行何能坐愁怫鬰當復来兹○一本復下有待<lb/>
　字<lb/>
文帝煌煌京洛行淮隂五行烏得弓藏○魏文帝集行<lb/>
　作刑得作盡<lb/>
武帝歩出夏門行驥老伏歴志在千里○魏武帝集驥<lb/>
　老作老驥歴作櫪<lb/>
又飬怡之福可得永年○怡魏武帝集作恬<lb/>
<pb n="KR2a0016_WYG_021-29b"/>
古豔歌何嘗行上慙滄浪之夫下顧黄口小兒○<hi>臣承</hi>
　<hi>蒼</hi>按前東門行云上用倉浪天故下為黄口小兒此<lb/>
　夫字亦當作天滄浪言天之色如水也<lb/>
　<lb/>
　<lb/>
　<lb/>
　<lb/>
　宋書卷二十一考證<lb/>
</p>
<p>
</p>
  </div>
<div>
<head>宋書卷二十二</head> <lb/>
    <p>
<pb n="KR2a0016_WYG_022-1a"/>
欽定四庫全書<lb/>
　宋書卷二十二<lb/>
　　　梁　　　沈　　　　約　　　　撰<lb/>
　志第十二<lb/>
　　樂四<lb/>
　　　漢鼙舞歌五篇<lb/>
　　　　關東有賢女<lb/>
　　　　章和二年中<lb/>
<pb n="KR2a0016_WYG_022-1b"/>
　　　　樂乆長<lb/>
　　　　四方皇<lb/>
　　　　殿前生桂樹<lb/>
　　　魏鼙舞歌五篇<lb/>
　　　　明明魏皇帝<lb/>
　　　　太和有聖帝<lb/>
　　　　魏厯長<lb/>
　　　　天生烝民<lb/>
<pb n="KR2a0016_WYG_022-2a"/>
　　　　為君既不易<lb/>
魏陳思王鼙舞歌五篇<lb/>
聖皇篇　　　　　　　　當章和二年中<lb/>
聖皇應厯數　　　　　　正康帝道休<lb/>
九州咸賔服　　　　　　威徳洞八幽<lb/>
三公奏諸公　　　　　　不得乆淹留<lb/>
蕃位任至重　　　　　　舊章咸率由<lb/>
侍臣省文奏　　　　　　陛下體仁慈<lb/>
<pb n="KR2a0016_WYG_022-2b"/>
沈吟有愛戀　　　　　　不忍聽可之<lb/>
迫有官典憲　　　　　　不得顧恩私<lb/>
諸王當就國　　　　　　璽綬何纍縗<lb/>
便時舎外殿　　　　　　宫省寂無人<lb/>
主上增顧念　　　　　　皇母懐苦辛<lb/>
何以為贈賜　　　　　　傾府竭寳珍<lb/>
文錢百億萬　　　　　　采帛若煙雲<lb/>
乘輿服御物　　　　　　錦羅與金銀<lb/>
<pb n="KR2a0016_WYG_022-3a"/>
龍旗埀九旒　　　　　　羽蓋參班輪<lb/>
諸王自計念　　　　　　無功荷厚徳<lb/>
思一効筋力　　　　　　糜軀以報國<lb/>
鴻臚<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>節衛　　　　　　副使隨經營<lb/>
貴戚並出送　　　　　　夾道交輜軿<lb/>
車服齊整設　　　　　　韡曅燿天精<lb/>
武騎衛前後　　　　　　鼔吹簫笳聲<lb/>
祖道魏東門　　　　　　淚下霑冠纓<lb/>
<pb n="KR2a0016_WYG_022-3b"/>
扳蓋因内顧　　　　　　俛仰慕同生<lb/>
行行將日莫　　　　　　何時還闕廷<lb/>
車輪為裴囘　　　　　　四馬躊躇鳴<lb/>
路人尚酸鼻　　　　　　何况骨肉情<lb/>
靈芝篇　　　　　　當殿前生桂樹<lb/>
靈芝生玉地　　　　　　朱草被洛濵<lb/>
榮華相晃燿　　　　　　光采曄若神<lb/>
古時有虞舜　　　　　　父母頑且嚚<lb/>
<pb n="KR2a0016_WYG_022-4a"/>
盡孝於田隴　　　　　　烝烝不違仁<lb/>
伯瑜年七十　　　　　　采衣以娱親<lb/>
慈母笞不痛　　　　　　歔欷涕沾巾<lb/>
丁蘭少失母　　　　　　自傷蚤孤㷀<lb/>
刻木當嚴親　　　　　　朝夕致三牲<lb/>
暴子見陵侮　　　　　　犯辠以亡形<lb/>
丈人為泣血　　　　　　免戾全其名<lb/>
董永遭家貧　　　　　　父老財無遺<lb/>
<pb n="KR2a0016_WYG_022-4b"/>
舉假以供養　　　　　　傭作致甘肥<lb/>
責家填門至　　　　　　不知何用歸<lb/>
天靈感至徳　　　　　　神女為秉機<lb/>
嵗月不安居　　　　　　烏乎我皇考<lb/>
生我既已晚　　　　　　棄我何期蚤<lb/>
蓼莪誰所興　　　　　　念之令人老<lb/>
退詠南風詩　　　　　　灑淚滿褘抱<lb/>
亂曰<lb/>
<pb n="KR2a0016_WYG_022-5a"/>
聖皇君四海　　　　　　徳教朝夕宣<lb/>
萬國咸禮讓　　　　　　百姓家肅䖍<lb/>
庠序不失儀　　　　　　孝悌處中田<lb/>
戸有曾閔子　　　　　　比屋皆仁賢<lb/>
髫齓無夭齒　　　　　　黄髪盡其年<lb/>
陛下三萬嵗　　　　　　慈母亦復然<lb/>
大魏篇　　　　　　當漢吉昌<lb/>
大魏應靈符　　　　　　天祿方甫始<lb/>
<pb n="KR2a0016_WYG_022-5b"/>
聖教致泰和　　　　　　神明為驅使<lb/>
左右宜供養　　　　　　中殿宜皇子<lb/>
陛下長夀考　　　　　　羣臣拜賀咸說喜<lb/>
積善有餘慶　　　　　　榮祿固天常<lb/>
衆善填門至　　　　　　臣子䝉福祥<lb/>
無患及陽遂　　　　　　輔翼我聖皇<lb/>
衆吉咸集㑹　　　　　　凶邪姦惡並滅亡<lb/>
黄鵠游殿前　　　　　　神鼎周四阿<lb/>
<pb n="KR2a0016_WYG_022-6a"/>
玉馬充乘輿　　　　　　芝蓋樹九華<lb/>
白虎戲西除　　　　　　舍利從辟邪<lb/>
騏驎躡足舞　　　　　　鳯凰拊翼歌<lb/>
豐年大置酒　　　　　　玉尊列廣庭<lb/>
樂飲過三爵　　　　　　朱顏暴已形<lb/>
式宴不違禮　　　　　　君臣歌鹿鳴<lb/>
樂人舞鼙鼓　　　　　　百官靁抃贊若驚<lb/>
儲禮如江海　　　　　　積善若陵山<lb/>
<pb n="KR2a0016_WYG_022-6b"/>
皇嗣繁且熾　　　　　　孫子列曾𤣥<lb/>
羣臣咸稱萬嵗　　　　　陛下長樂夀年<lb/>
御酒停未飲　　　　　　貴戚跪東廂<lb/>
侍人承顏色　　　　　　奉進金玉觴<lb/>
此酒亦真酒　　　　　　福祿當聖皇<lb/>
陛下臨軒笑　　　　　　左右咸歡康<lb/>
桮來一何遲　　　　　　羣僚以次行<lb/>
賞賜累千億　　　　　　百官並富昌<lb/>
<pb n="KR2a0016_WYG_022-7a"/>
精微篇　　　　　　當闗中有賢女<lb/>
精微爛金石　　　　　　至心動神明<lb/>
杞妻哭死夫　　　　　　梁山為之傾<lb/>
子丹西質秦　　　　　　烏白馬角生<lb/>
鄒羡囚燕市　　　　　　繁霜為夏零<lb/>
關東有賢女　　　　　　自字蘇來卿<lb/>
壯年報父仇　　　　　　身没埀功名<lb/>
女休逄赦書　　　　　　白刃幾在頸<lb/>
<pb n="KR2a0016_WYG_022-7b"/>
俱上列僊籍　　　　　　去死獨就生<lb/>
太倉令有辠　　　　　　逺徵當就拘<lb/>
自悲居無男　　　　　　禍至無與俱<lb/>
緹縈痛父言　　　　　　何儋西上書<lb/>
槃桓北闕下　　　　　　泣淚何漣如<lb/>
乞得并姊弟　　　　　　没身贖父軀<lb/>
漢文感其義　　　　　　肉刑法用除<lb/>
其父得以免　　　　　　辨義在列圖<lb/>
<pb n="KR2a0016_WYG_022-8a"/>
多男亦何為　　　　　　一女足成居<lb/>
簡子南渡河　　　　　　津吏廢舟舩<lb/>
執法將加刑　　　　　　女娟擁櫂前<lb/>
妾父聞君來　　　　　　將渉不測淵<lb/>
畏懼風波起　　　　　　禱祝祭名川<lb/>
備禮饗神祗　　　　　　為君求福先<lb/>
不勝釂祀誠　　　　　　至令犯罰艱<lb/>
君必欲加誅　　　　　　乞使知罪諐<lb/>
<pb n="KR2a0016_WYG_022-8b"/>
妾願以身代　　　　　　至誠感蒼天<lb/>
國君髙其義　　　　　　其父用赦原<lb/>
河激奏中流　　　　　　簡子知其賢<lb/>
歸娉為夫人　　　　　　榮寵超後先<lb/>
辨女解父命　　　　　　何况徤少年<lb/>
黄初發和氣　　　　　　明堂徳教施<lb/>
治道致太平　　　　　　禮樂風俗移<lb/>
刑錯民無枉　　　　　　怨女復何為<lb/>
<pb n="KR2a0016_WYG_022-9a"/>
聖皇長夀考　　　　　　景福常來儀<lb/>
孟冬篇　　　　　　當狡兎<lb/>
孟冬十月　　　隂氣厲清　　　武官誡田<lb/>
講旅統兵　　　元龜襲吉　　　元光著明<lb/>
蚩尤蹕路　　　風弭雨停　　　乘輿啟行<lb/>
鸞鳴幽軋　　　虎賁采騎　　　飛象珥鶡<lb/>
鐘皷鏗鏘　　　簫管嘈喝　　　萬騎齊鑣<lb/>
千乘等蓋　　　夷山填谷　　　平林滌藪<lb/>
<pb n="KR2a0016_WYG_022-9b"/>
張羅萬里　　　盡其飛走　　　翟翟狡兎<lb/>
揚白跳翰　　　獵以青骹　　　掩以脩竿<lb/>
韓盧宋鵲　　　呈才騁足　　　噬不盡緤<lb/>
牽麋掎鹿　　　魏氏發機　　　養基撫弦<lb/>
都盧尋髙　　　搜索猴猨　　　慶忌孟賁<lb/>
蹈谷超巒　　　張目決眥　　　髪怒穿冠<lb/>
頓熊扼虎　　　蹴豹摶貙　　　氣有餘勢<lb/>
負象而趨　　　獲車既盈　　　日側樂終<lb/>
<pb n="KR2a0016_WYG_022-10a"/>
罷役解徒　　　大饗離宫<lb/>
亂曰<lb/>
聖皇臨飛軒　　　　　　論功校獵徒<lb/>
死禽積如京　　　　　　流血成溝渠<lb/>
明詔大勞賜　　　　　　大官供有無<lb/>
走馬行酒醴　　　　　　驅車布肉魚<lb/>
鳴鼓舉觴爵　　　　　　鐘擊位無餘<lb/>
絶網縱驎麑　　　　　　弛罩出鳯雛<lb/>
<pb n="KR2a0016_WYG_022-10b"/>
収功在羽校　　　　　　威靈振鬼區<lb/>
陛下長懽樂　　　　　　永世合天符<lb/>
晉鼙舞歌五篇<lb/>
洪業篇　　　　　　鼙舞歌當魏曲明明魏皇帝<lb/>
古曲闗東有賢女<lb/>
宣文剏洪業　　　　　　盛徳在泰始<lb/>
聖皇應靈符　　　　　　受命君四海<lb/>
萬國何所樂　　　　　　上有明天子<lb/>
<pb n="KR2a0016_WYG_022-11a"/>
唐堯禪帝位　　　　　　虞舜惟㳟己<lb/>
㳟己正南靣　　　　　　道化與時移<lb/>
大赦盪萌漸　　　　　　文教被黄支<lb/>
象天則地　　　　　　　體無為<lb/>
聰明配日月　　　　　　神聖參兩儀<lb/>
雖有三凶類　　　　　　静言無所施<lb/>
象天則地　　　　　　　體無為<lb/>
稷契並佐命　　　　　　伊呂升王臣<lb/>
<pb n="KR2a0016_WYG_022-11b"/>
蘭芷登朝肆　　　　　　下無失宿民<lb/>
聲發響自應　　　　　　表立景來附<lb/>
虓虎從羈制　　　　　　潛龍升天路<lb/>
備物立成器　　　　　　變通極其數<lb/>
百事以時敘　　　　　　萬幾有常度<lb/>
訓之以克讓　　　　　　納之以忠恕<lb/>
羣下仰清風　　　　　　海外同懽慕<lb/>
象天則地　　　　　　　化雲布<lb/>
<pb n="KR2a0016_WYG_022-12a"/>
昔日貴雕飾　　　　　　今尚儉與素<lb/>
昔日多纎介　　　　　　今去情與故<lb/>
象天則地　　　　　　　化雲布<lb/>
濟濟大朝士　　　　　　夙夜綜萬機<lb/>
萬機無廢理　　　　　　明明降疇咨<lb/>
臣譬列星景　　　　　　君配朝日暉<lb/>
事業並通濟　　　　　　功烈何巍巍<lb/>
五帝繼三皇　　　　　　三王世所歸<lb/>
<pb n="KR2a0016_WYG_022-12b"/>
聖徳應期運　　　　　　天地不能違<lb/>
仰之彌已髙　　　　　　猶天不可階<lb/>
將復御龍氏　　　　　　鳯皇在庭棲<lb/>
天命篇　　　　　　鼙舞歌當魏曲太和有聖帝<lb/>
古曲章和二年中<lb/>
聖祖受天命　　　　　　應期輔魏皇<lb/>
入則綜萬機　　　　　　出則征四方<lb/>
朝廷無遺理　　　　　　方表寧且康<lb/>
<pb n="KR2a0016_WYG_022-13a"/>
道隆舜臣堯　　　　　　積徳踰太王<lb/>
孟度阻窮險　　　　　　造亂天一隅<lb/>
神兵出不意　　　　　　奉命致天誅<lb/>
赦善戮有罪　　　　　　元惡宗為虛<lb/>
威風震勁蜀　　　　　　武烈慴彊呉<lb/>
諸葛不知命　　　　　　肆逆亂天常<lb/>
擁徒十餘萬　　　　　　數來寇邊疆<lb/>
我皇邁神武　　　　　　秉鉞鎮雍涼<lb/>
<pb n="KR2a0016_WYG_022-13b"/>
亮乃畏天威　　　　　　未戰先仆僵<lb/>
盈虚自然運　　　　　　時變固多難<lb/>
東征陵海表　　　　　　萬里梟賊淵<lb/>
受遺齊七政　　　　　　曹爽又滔天<lb/>
羣凶受誅殛　　　　　　百祿咸來臻<lb/>
黄華應福始　　　　　　王凌為禍先<lb/>
景皇帝　鼙舞歌當魏曲魏厯長　古曲樂乆長<lb/>
景皇帝　　　　聰明命世生　　盛徳參天地<lb/>
<pb n="KR2a0016_WYG_022-14a"/>
帝王道　　　　創基既已難　　繼世亦未易<lb/>
外則夏侯𤣥　　内則張與李　　三凶稱逆<lb/>
亂帝紀　　　　從天行誅　　　窮其姦宄<lb/>
遏將御其漸　　　　　　潛謀不得起<lb/>
罪人咸伏辜　　　　　　威風震萬里<lb/>
平衡綜萬機　　　　　　萬機無不理<lb/>
召陵桓不君　　　　　　内外何紛紛<lb/>
衆小便成羣　　　　　　䝉昧恣心<lb/>
<pb n="KR2a0016_WYG_022-14b"/>
治亂不分　　　　　　　叡聖獨㫁<lb/>
濟武常以文　　　　　　從天惟廢立<lb/>
掃霓披浮雲　　　　　　雲霓既已闢<lb/>
清和未幾聞　　　　　　羽檄首尾至<lb/>
變起東南蕃　　　　　　儉欽為長蛇<lb/>
外則馮呉蠻　　　　　　萬國紛騷優<lb/>
戚戚天下懼不安　　　　神武御六軍<lb/>
我皇秉鉞征　　　　　　儉欽起夀春<lb/>
<pb n="KR2a0016_WYG_022-15a"/>
前鋒據項城　出其不意　並縱竒兵<lb/>
竒兵誠難御　　　　　　廟勝實難支<lb/>
兩軍不期遇　　　　　　敵退計無施<lb/>
虎騎惟武進　　　　　　大戰沙陽陂<lb/>
欽乃亡䰟走　　　　　　奔虜若雲披<lb/>
天恩赦有辠　　　　　　東土放鯨鯢<lb/>
大晉篇　鼙舞歌當魏曲天生蒸民　古曲四方皇<lb/>
赫赫大晉　　　於穆文王　　　蕩蕩巍巍<lb/>
<pb n="KR2a0016_WYG_022-15b"/>
道邁陶唐　　世稱三皇五帝　　及今重其光<lb/>
九徳克明　　文既顯武又章　　恩𢎞六合<lb/>
兼濟萬方　　　内舉元凱　　　朝政以綱<lb/>
外簡虎臣　　　時惟鷹揚　　　靡從不懐<lb/>
逆命斯亡　　　仁配春日　　　威踰秋霜<lb/>
濟濟多士　　　同兹蘭芳　　　唐虞至治<lb/>
四凶滔天　　　致討儉欽　　　罔不肅䖍<lb/>
化感海外　　　海外來賔　　　獻其聲樂<lb/>
<pb n="KR2a0016_WYG_022-16a"/>
並稱妾臣　　　西蜀猾夏　　　僭號方域<lb/>
命將致討　　　委國稽服　　　呉人放命<lb/>
馮海阻江　　　飛書告諭　　　響應來同<lb/>
先王建萬國　　九服為蕃衞　　亡秦壊諸侯<lb/>
序胙不二世　　歴代不能復　　忽踰五百嵗<lb/>
我皇邁聖徳　　應期剏典制　　分土五等<lb/>
蕃國正封界　　莘莘文武佐　　千秋遘嘉㑹<lb/>
洪業溢區内　　仁風翔海外<lb/>
<pb n="KR2a0016_WYG_022-16b"/>
明君篇　　　　鼙舞歌當魏曲為君既不易<lb/>
古曲殿前生桂樹<lb/>
明君御四海　　聽鑑盡物情　　顧望有譴罰<lb/>
竭忠身必榮　　蘭茝出荒野　　萬里升紫庭<lb/>
茨草穢堂階　　埽截不得生　　能否莫相䝉<lb/>
百官正其名　　㳟已慎有為　　有為無不成<lb/>
闇君不自信　　羣下執異端　　正直罹譖潤<lb/>
姦臣奪其權　　雖欲盡忠誠　　結舌不敢言<lb/>
<pb n="KR2a0016_WYG_022-17a"/>
結舌亦何憚　　盡忠為身患　　清流豈不潔<lb/>
飛塵濁其源　　岐路令人迷　　未逺勝不還<lb/>
忠臣立君朝　　正色不顧身　　邪正不並存<lb/>
譬若胡與秦　　秦胡有合時　　邪正各異津<lb/>
忠臣遇明君　　乾乾惟日新　　羣目統在綱<lb/>
衆星拱北辰　　設令遭闇主　　斥退為凡民<lb/>
雖薄供時用　　白茅猶可珍　　氷霜晝夜結<lb/>
蘭桂摧為薪　　邪臣多端變　　用心何委曲<lb/>
<pb n="KR2a0016_WYG_022-17b"/>
便辟從情指　　動隨君所欲　　偷安樂目前<lb/>
不問清與濁　　積偽㒺時主　　養交以持祿<lb/>
言行恒相違　　難饜甚谿谷　　昧死射乾没<lb/>
覺露則滅族<lb/>
右五篇　鼙舞歌行<lb/>
鐸舞歌詩二篇<lb/>
聖人制禮樂篇<lb/>
昔皇文武邪　　彌隬舎善　　　誰吾時吾<lb/>
<pb n="KR2a0016_WYG_022-18a"/>
行許帝道　　　銜來治路萬邪　治路萬邪<lb/>
赫赫　　　　　意黄運道吾　　治路萬邪<lb/>
善道明邪金邪　善道　　　　　明邪金邪帝邪<lb/>
近帝武武邪邪　聖皇八音　　　偶邪尊來<lb/>
聖皇八音　　　及來義邪同邪　烏及來義邪<lb/>
善草供國吾　　咄等邪烏　　　近帝邪武邪<lb/>
近帝武武武邪　應節合用　　　武邪尊邪<lb/>
應節合用　　　酒期義邪同邪　酒期義邪<lb/>
<pb n="KR2a0016_WYG_022-18b"/>
善草供國吾　　咄等邪烏　　　近帝邪武邪<lb/>
近帝武武邪邪　下音足木　　　上為鼓義邪<lb/>
應衆義邪　　　樂邪邪延否　　已邪烏已禮祥<lb/>
咄等邪烏　　　素女有絶其聖烏烏武邪<lb/>
雲門篇　　　　鐸舞歌行當魏太和時<lb/>
黄雲門　　　　唐咸池　　　　虞韶舞<lb/>
夏夏殷濩　　　列代有五　　　振鐸鳴金<lb/>
近大武　　　　清歌發倡　　　刑為主<lb/>
<pb n="KR2a0016_WYG_022-19a"/>
聲和八音　　　恊律呂　　　　身不虚動<lb/>
手不徒舉　　　應節合度　　　周其敘<lb/>
時奏宫商　　　雜之以徵羽　　下饜衆目<lb/>
上從鐘皷　　　樂以移風　　　與徳禮相輔<lb/>
安有失其所<lb/>
右二篇　鐸舞歌行<lb/>
拂舞歌詩五篇<lb/>
白鳩篇<lb/>
<pb n="KR2a0016_WYG_022-19b"/>
翩翩白鳩　　　再飛再鳴　　　懐我君徳<lb/>
來集君庭　　　白雀呈瑞　　　素羽明鮮<lb/>
翔庭舞翼　　　以應仁乾　　　交交鳴鳩<lb/>
或丹或黄　　　樂我君惠　　　振羽來翔<lb/>
東壁餘光　　　魚在江湖　　　惠而不費<lb/>
敬我微軀　　　策我良駟　　　習我馳驅<lb/>
與君周旋　　　樂道亡餘　　　我心虚静<lb/>
我志霑濡　　　彈琴鼓瑟　　　聊以自娱<lb/>
<pb n="KR2a0016_WYG_022-20a"/>
陵雲登臺　　　浮游太清　　　扳龍附鳯<lb/>
目望身輕<lb/>
濟濟篇<lb/>
暢飛暢舞　　　氣流芳　　　　追念三五<lb/>
大綺黄　　　　去失有　　　　時可行<lb/>
去來同時　　　此未央　　　　時冉冉<lb/>
近桑榆　　　　但當飲酒　　　為歡娯<lb/>
衰老逝　　　　有何期　　　　多憂耿耿<lb/>
<pb n="KR2a0016_WYG_022-20b"/>
内懐思　　　　淵池廣　　　　魚獨希<lb/>
願得黄浦　　　衆所依　　　　恩感人<lb/>
世無比　　　　悲歌具舞　　　無極已<lb/>
獨祿篇<lb/>
獨祿獨祿　　　水深泥濁　　　泥濁尚可<lb/>
水深殺我　　　雝雝䨇鴈　　　游戯田畔<lb/>
我欲射鴈　　　念子孤散　　　翩翩浮萍<lb/>
得風遥輕　　　我心何今　　　與之同并<lb/>
<pb n="KR2a0016_WYG_022-21a"/>
空牀低帷　　　誰知無人　　　夜衣錦繡<lb/>
誰别偽真　　　刀鳴箾中　　　倚牀無施<lb/>
父寃不報　　　欲活何為　　　猛虎班班<lb/>
游戯山間　　　虎欲嚙人　　　不避豪賢<lb/>
碣石篇<lb/>
東臨碣石　　　以觀滄海　　　水何澹澹<lb/>
山島竦峙　　　樹木叢生　　　百草豐茂<lb/>
秋風蕭瑟　　　洪波湧起　　　日月之行<lb/>
<pb n="KR2a0016_WYG_022-21b"/>
若出其中　　　星漢燦爛　　　若出其裏<lb/>
幸甚至哉　　　歌以詠志　　　觀滄海<lb/>
孟冬十月　　　北風裴回　　　天氣肅清<lb/>
繁霜霏霏　　　鵾雞晨鳴　　　鴈過南飛<lb/>
鷙鳥潛藏　　　熊羆窟棲　　　錢鎛停置<lb/>
農収積塲　　　逆旅整設　　　以通賈啇<lb/>
幸甚至哉　　　歌以詠志　　　冬十月<lb/>
鄉土不同　　　河朔隆寒　　　流澌浮漂<lb/>
<pb n="KR2a0016_WYG_022-22a"/>
舟舩行難　　　錐不入地　　　豐籟深奥<lb/>
水竭不流　　　氷堅可蹈　　　士隠者貧<lb/>
勇俠輕非　　　心常歎怨　　　戚戚多悲<lb/>
幸甚至哉　　　歌以詠志　　　土不同<lb/>
神龜雖夀　　　猶有竟時　　　騰蛇乘霧<lb/>
終為土灰　　　老驥伏櫪　　　志在千里<lb/>
烈士莫年　　　壯心不已　　　盈縮之期<lb/>
不但在天　　　養怡之福　　　可得永年<lb/>
<pb n="KR2a0016_WYG_022-22b"/>
幸甚至哉　　　歌以詠志　　　龜雖夀<lb/>
淮南王篇<lb/>
淮南王　　　　自言尊　　　　百尺髙樓與天連<lb/>
後園鑿井銀作牀　金瓶素綆汲寒漿　汲寒漿<lb/>
飲少年　　少年窈窕何能賢　　揚聲悲歌音絶天<lb/>
我欲度河河無梁　願化䨇黄鵠　還故鄉　還故鄉<lb/>
入故里　徘徊故鄉　身不已　繁舞寄聲無不泰<lb/>
徘徊桑梓遊天外<lb/>
<pb n="KR2a0016_WYG_022-23a"/>
右五篇拂舞行<lb/>
柸槃舞歌詩一篇<lb/>
晉世寧　　　　四海平　　　　普天安樂永大寧<lb/>
四海安　　　　天下歡　　　　樂治興隆舞柸槃<lb/>
舞柸槃　　　　何翩翩　　　　舉坐翻覆夀萬年<lb/>
天與日　　　　終與一　　　　左囘右轉不相失<lb/>
筝笛悲　　　　酒舞疲　　　　心中慷慨可健兒<lb/>
樽酒甘　　　　絲竹清　　　　願令諸君醉復醒<lb/>
<pb n="KR2a0016_WYG_022-23b"/>
醉復醒　　　　時合同　　　　四坐歡樂皆言工<lb/>
絲竹音　　　　不可聽　　　　亦舞此槃左右輕<lb/>
自相當　　　　合坐歡樂人命長<lb/>
當結友　　　　千秋萬嵗皆老夀<lb/>
右柸槃舞歌行<lb/>
巾舞歌詩一篇<lb/>
吾不見公莫時吾何嬰公來嬰姥時吾哺聲何為茂時<lb/>
為來嬰當思吾明月之上轉起吾何嬰土來嬰轉去吾<lb/>
<pb n="KR2a0016_WYG_022-24a"/>
哺聲何為土轉南來嬰當去吾城上羊下食草吾何嬰<lb/>
下來吾食草吾哺聲汝何三年針縮何來嬰吾亦老吾<lb/>
平平門淫涕下吾何嬰何來嬰涕下吾哺聲昔結吾馬<lb/>
客來嬰吾當行吾度四州洛四海吾何嬰海何來嬰海<lb/>
何來嬰四海吾哺聲熇西馬頭香來嬰吾洛道吾河五<lb/>
丈度汲水吾噫邪哺誰當求兒母何意零邪錢健歩哺<lb/>
誰當吾求兒母何吾哺聲三針一發交時還弩心意何<lb/>
零意弩心遥來嬰弩心哺聲復相頭巾意何零何邪相<lb/>
<pb n="KR2a0016_WYG_022-24b"/>
哺頭巾相吾來嬰頭巾母何何吾復來推排意何零相<lb/>
哺推相來嬰推非母何吾復車輪意何零子以邪相哺<lb/>
轉輪吾來嬰轉母何吾使君去時意何零子以邪使君<lb/>
去時使來嬰去時母何吾思君去時意何零子以邪思<lb/>
君去時思來嬰吾去時母何何吾吾<lb/>
右公莫巾舞歌行<lb/>
白紵舞歌詩三篇<lb/>
髙舉兩手白鵠翔　　　　輕軀徐起何洋洋<lb/>
<pb n="KR2a0016_WYG_022-25a"/>
凝停善睐容儀光　　　　宛若龍轉乍低昂<lb/>
隨世而變誠無方　　　　如推若引留且行<lb/>
宋世方昌樂未央　　　　舞以盡神安可忘<lb/>
愛之遺誰贈佳人　　　　質如輕雲色如銀<lb/>
袍以光軀巾拂塵　　　　制以為袍餘作巾<lb/>
四坐歡樂胡可陳　　　　清歌徐舞降祗神<lb/>
右一篇<lb/>
䨇袂齊舉鸞鳯翔　　　　羅裾飄颻昭儀光<lb/>
<pb n="KR2a0016_WYG_022-25b"/>
趨歩生姿進光芳　　　　鳴弦清歌及三陽<lb/>
人生世間如電過　　　　樂時每少苦日多<lb/>
幸及良辰曜春花　　　　齊倡獻舞趙女歌<lb/>
羲和馳景逝不停　　　　春露未晞嚴霜零<lb/>
百草凋索花落英　　　　蟋蟀吟牖寒蟬鳴<lb/>
百年之命忽若傾　　　　蚤知迅速秉燭行<lb/>
東造扶桑游紫庭　　　　西至崑崙戲曽城<lb/>
右一篇<lb/>
<pb n="KR2a0016_WYG_022-26a"/>
陽春白日風花香　　　　趨歩明玉舞瑶璫<lb/>
聲發金石媚笙簧　　　　羅袿徐轉紅袖揚<lb/>
清歌流響繞鳯梁　　　　如矜若思凝且翔<lb/>
轉盼遺精艶煇光　　　　將流將引䨇鴈行<lb/>
歡來何晚意何長　　　　明君御世永歌倡<lb/>
右一篇白紵舊新合三篇<lb/>
宋泰始歌舞曲詞<lb/>
皇業頌<hi>歌自堯至楚元王髙祖世世載聖德</hi>　明帝造<lb/>
<pb n="KR2a0016_WYG_022-26b"/>
皇業沿徳建　　　　　　帝運資勲融<lb/>
𦙍唐重盛軌　　　　　　胄楚載休風<lb/>
堯帝兆深祥　　　　　　元王衍遐慶<lb/>
積善傳上業　　　　　　胙福啟英聖<lb/>
衰數隨金祿　　　　　　登歴昌永命<lb/>
維宋<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>光烈　　　　　　世美流舞咏<lb/>
聖祖頌<lb/>
聖祖惟髙徳　　　　　　積勲代晉歴<lb/>
<pb n="KR2a0016_WYG_022-27a"/>
永建享鴻基　　　　　　萬古盛音册<lb/>
叡文纘宸馭　　　　　　廣運崇帝聲<lb/>
衍徳被仁祉　　　　　　留化洽民靈<lb/>
孝建締孝業　　　　　　允恊天人謀<lb/>
宇内齊政軌　　　　　　宙表燭威流<lb/>
鐘管騰列聖　　　　　　彜銘賁重猷<lb/>
明君大雅　　　　　　虞龢造<lb/>
明君應乾數　　　　　　撥亂紐穨基<lb/>
<pb n="KR2a0016_WYG_022-27b"/>
民慶來蘇日　　　　　　國頌薫風詩<lb/>
天歩或蹔難　　　　　　列蕃扇迷慝<lb/>
廟勝敷九伐　　　　　　神謨洞七徳<lb/>
文教洗昏俗　　　　　　武誼清祲埏<lb/>
英勲冠帝則　　　　　　萬夀永衍天<lb/>
通國風　　　　　　　明帝造<lb/>
開寳國　　　　資賢昌　　　　謨明盛<lb/>
弼諧光　　　　烈武惟畧　　　景王勲<lb/>
<pb n="KR2a0016_WYG_022-28a"/>
南康華容　　　變政文　　　　猛績爰著<lb/>
有左軍　　　　三王到氏　　　文武贊<lb/>
丞相作輔　　　屬伊旦　　　　沈柳宗侯<lb/>
皆殄亂　　　　泰始開運　　　超百王<lb/>
司徒驃騎　　　勲徳康　　　　江安謀效<lb/>
殷誠彰　　　　劉沈承規　　　功名揚<lb/>
慶歸我后　　　胙無疆<lb/>
天符頌　　　　　　　明帝造<lb/>
<pb n="KR2a0016_WYG_022-28b"/>
天符革運　　　世誕英皇　　　在館神炫<lb/>
既壯龍驤　　　六鍾集表　　　四緯駢光<lb/>
於穆配天　　　永休厥祥<lb/>
明徳頌　　　　　　　明帝造<lb/>
明徳孚教　　　幽符麗紀　　　山鼎見竒<lb/>
醴液涵祉　　　鵷雛燿儀　　　騶虞游趾<lb/>
福延億胙　　　慶流萬祀<lb/>
帝圖頌<lb/>
<pb n="KR2a0016_WYG_022-29a"/>
帝圖凝逺　　　瑞羙昭宣　　　濟流月鏡<lb/>
鹿毳霜鮮　　　甘露降和　　　花雪表年<lb/>
孝徳載衍　　　芳風永傳<lb/>
龍躍大雅<lb/>
龍躍戎府　　　王燿蕃宫　　　嵗淹豫野<lb/>
璽屬嬪中　　　江波澈映　　　石栢開文<lb/>
觀毓花蘂　　　樓凝景雲　　　白烏三獲<lb/>
甘液再呈　　　嘉穟表沃　　　連理恊成<lb/>
<pb n="KR2a0016_WYG_022-29b"/>
徳充動物　　　道積通神　　　宋業允大<lb/>
靈瑞方臻<lb/>
淮祥風<lb/>
淮祥應　　賢彥生　翼贊中興　致太平<lb/>
宋世大雅　　　　　　虞龢造<lb/>
宋世寧　　　　在泰始　　　　醉酒歡<lb/>
飽徳喜　　　　萬國朝　　　　上夀酒<lb/>
帝同天　　　　惟長乆<lb/>
<pb n="KR2a0016_WYG_022-30a"/>
治兵大雅　　　　　　明帝造<lb/>
王命治兵　　　有征無戰　　　巾拂以浄<lb/>
醜類革靣　　　王儀振旅　　　載戢在辰<lb/>
中虚巾拂　　　四表静塵<lb/>
白紵篇大雅　　　　　明帝造<lb/>
在心曰志發言詩　　　　聲成于文被管絲<lb/>
手舞足蹈欣泰時　　　　移風易俗王化基<lb/>
琴角揮韻白雲舒　　　　簫韻恊音神鳯來<lb/>
<pb n="KR2a0016_WYG_022-30b"/>
拊擊和節詠在初　　　　章曲乍畢情有餘<lb/>
文同軌壹道徳行　　　　國靖民和禮樂成<lb/>
四縣庭響羙勲英　　　　八列陛倡貴人聲<lb/>
舞飾麗華樂容工　　　　羅裳皎日袂隨風<lb/>
金翠列煇蕙麝豐　　　　淑姿委體允帝𠂻<lb/>
漢鼔吹鐃歌十八曲　　　朱鷺曲<lb/>
朱鷺魚以烏路訾邪鷺何食食茄下不之食不以吐將<lb/>
以問誅<hi>一作諫</hi>者<lb/>
<pb n="KR2a0016_WYG_022-31a"/>
思悲翁曲<lb/>
思悲翁唐思奪我羙人侵以遇悲翁也但我思蓬首<hi>一作</hi>
<hi>蕞</hi>狗逐狡兎食交君梟子五梟母六拉沓髙飛莫安宿<lb/>
艾如張曲<lb/>
艾而張羅夷於何行成之四時和山出黄雀亦有羅雀<lb/>
以髙飛奈雀何為此倚欲誰肯礞室<lb/>
上之囘曲<lb/>
上之囘所中益夏將至行將北以承甘泉宫寒暑徳游<lb/>
<pb n="KR2a0016_WYG_022-31b"/>
石關望諸國月支臣匈奴服令從百官疾驅馳千秋萬<lb/>
嵗樂無極<lb/>
翁離曲<lb/>
<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>離趾中可築室何用葺之蕙用蘭<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>離趾中<lb/>
戰城南曲<lb/>
戰城南死郭北野死不葬烏可食為我謂烏且為客豪<lb/>
野死諒不葬腐肉安能去子逃水深激激蒲葦冥冥梟<lb/>
騎戰鬬死駑馬裴囘鳴梁築室何以南梁何北禾黍而<lb/>
<pb n="KR2a0016_WYG_022-32a"/>
穫君何食願為忠臣安可得思子良臣良臣誠可思朝<lb/>
行出攻莫不夜歸<lb/>
巫山髙曲<lb/>
巫山髙髙以大淮水深難以逝我欲東歸害梁不為我<lb/>
集無髙曵水何梁湯湯囘囘臨水逺望泣下霑衣逺道<lb/>
之人心思歸謂之何<lb/>
上陵曲<lb/>
上陵何美美下津風以寒問客從何來言從水中央桂<lb/>
<pb n="KR2a0016_WYG_022-32b"/>
樹為君舩青絲為君笮木蘭為君櫂黄金錯其間滄海<lb/>
之雀赤翅鴻白鴈隨山林乍開乍合曾不知日月明醴<lb/>
泉之水光澤何蔚蔚芝為車龍為馬覽遨游四海外甘<lb/>
露初二年芝生銅池中僊人下來飲延夀千萬嵗<lb/>
將進酒曲<lb/>
將進酒乘太白辨加哉詩審摶放故歌心所作同隂氣<lb/>
詩悉索使禹良工觀者苦<lb/>
君馬黄歌<lb/>
<pb n="KR2a0016_WYG_022-33a"/>
君馬黄臣馬蒼三馬同逐臣馬良易之有騩蔡有赭美<lb/>
人歸以南駕車馳馬美人傷我心佳人歸以北駕車馳<lb/>
馬佳人安終極<lb/>
芳樹曲<lb/>
芳樹日月君亂如於風芳樹不上無心溫而鵠三而為<lb/>
行臨蘭池心中懐我悵心不可匡目不可顧妬人之子<lb/>
悲殺人君有它心樂不可禁王將何似如孫如魚乎悲<lb/>
矣<lb/>
<pb n="KR2a0016_WYG_022-33b"/>
有所思曲<lb/>
有所思乃在大海南何用問遺君䨇珠瑇瑁簪用玉紹<lb/>
繚之聞君有它心拉雜摧燒之摧燒之當風揚其灰從<lb/>
今以徃勿復相思相思與君絶雞鳴狗吠兄嫂當知之<lb/>
妃呼狶秋風肅肅晨風颸東方須臾髙知之<lb/>
雉子曲<lb/>
雉子班如此之于雉梁無以吾翁孺雉子知得雉子髙<lb/>
飛止黄鵠蜚之以千里王可思雄來蜚從雌視子趨一<lb/>
<pb n="KR2a0016_WYG_022-34a"/>
雉雉子車大駕馬滕被王送行所中堯芊蜚從王孫行<lb/>
聖人出曲<lb/>
聖人出隂陽和美人出游九河佳人來騑離哉何駕六<lb/>
飛龍四時和君之臣明䕶不道美人哉宜天子免甘星<lb/>
筮樂甫始美人子含四海<lb/>
上邪曲<lb/>
上邪我欲與君相知長命無絶衰山無陵江水為竭冬<lb/>
雷震震夏雨雪天地合乃敢與君絶<lb/>
<pb n="KR2a0016_WYG_022-34b"/>
臨髙臺曲<lb/>
臨髙臺以軒下有清水清且寒江有香草目以蘭黄鵠<lb/>
髙飛離哉飜關弓射鵠令我主夀萬年收中吾<lb/>
逺如期曲<lb/>
逺如期益如夀處天左側大樂萬嵗與天無極雅樂陳<lb/>
佳哉紛單于自歸動如驚心虞心大佳萬人還來謁者<lb/>
引鄉殿陳累世未嘗聞之增夀萬年亦誠哉<lb/>
石留曲<lb/>
<pb n="KR2a0016_WYG_022-35a"/>
石留涼陽涼石水流為沙錫以微河為香向始<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>冷將<lb/>
風陽北逝肯無敢與于楊心邪懐蘭志金安薄北方開<lb/>
留離蘭<lb/>
魏鼓吹曲十二篇　　　　繆襲造<lb/>
漢第一曲朱鷺今第一曲初之平言魏也<lb/>
初之平　　義兵征　　神武奮　　金鼓鳴<lb/>
邁武徳　　揚洪名　　漢室微　　社稷傾<lb/>
皇道失　　桓與靈　　閹宦熾　　羣雄爭<lb/>
<pb n="KR2a0016_WYG_022-35b"/>
邊韓起　　亂金城　　中國擾　　無紀經<lb/>
赫武皇　　起旗旌　　麾天下　　天下平<lb/>
濟九州　　九州寧　　剏武功　　武功成<lb/>
越五帝　　<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>三王　　興禮樂　　定紀綱<lb/>
普日月　　齊暉光<lb/>
　　　右初之平曲凡三十句句三字<lb/>
漢第二曲思悲翁今第二曲戰滎陽言曹公也<lb/>
戰滎陽　　汴水陂　　戎士憤怒　　貫甲馳<lb/>
<pb n="KR2a0016_WYG_022-36a"/>
陳未成　　退徐滎　　二萬騎　　　塹壘平<lb/>
戎馬傷　　六軍驚　　勢不集　　　衆幾傾<lb/>
白日没　　時晦冥　　顧中牟　　　心屏營<lb/>
同盟疑　　計無成　　頼我武皇　　萬國寧<lb/>
　　　右戰滎陽曲凡二十句其十八句句三字二句<lb/>
　　　句四字<lb/>
漢第三曲艾如張今第三曲獲呂布言曹公東圍臨淮<lb/>
生擒呂布也<lb/>
<pb n="KR2a0016_WYG_022-36b"/>
獲呂布　　戮陳宫　　芟夷鯨鯢　　驅騁羣雄<lb/>
囊括天下　運掌中<lb/>
　　　右獲呂布曲凡六句其三句句三字三句句四<lb/>
　　　字<lb/>
漢第四曲上之囘今第四曲克官渡言曹公與袁紹戰<lb/>
破之於官渡也<lb/>
克紹官渡　　由白馬　　　僵屍流血　　被原野<lb/>
賊衆如犬羊　王師尚寡　　沙塠傍　　　風飛揚<lb/>
<pb n="KR2a0016_WYG_022-37a"/>
轉戰不利　　士卒傷　　　今日不勝　　後何望<lb/>
土山地道　　不可當　　　卒勝大㨗　　震冀方<lb/>
屠城破邑　　神武遂章<lb/>
　　　右克官度曲凡十八句其八句句四字一句句<lb/>
　　　五字九句句三字<lb/>
漢第五曲翁離今第五曲舊邦言曹公勝袁紹於官渡<lb/>
還譙收藏士卒死亡也<lb/>
舊邦蕭條　　心傷悲　　　孤䰟翩翩　　當何依<lb/>
<pb n="KR2a0016_WYG_022-37b"/>
游士戀故　　涕如摧　　　兵起事大　　今願違<lb/>
博求親戚　　在者誰　　　立廟置後　　䰟來歸<lb/>
　　　右舊邦曲凡十二句其六句句三字六句句四<lb/>
　　　字<lb/>
漢第六曲戰城南今第六曲定武功言曹公初破鄴武<lb/>
功之定始乎此也<lb/>
定武功　　濟黄河　　河水湯湯　旦莫有横流渡<lb/>
袁氏欲衰　兄弟尋干戈　決漳水　　　水流滂沱<lb/>
<pb n="KR2a0016_WYG_022-38a"/>
嗟城中如流魚　誰能復顧室家　計窮慮盡　　求來連和<lb/>
和不時　　　心中憂戚　　賊衆内潰　　君臣奔北<lb/>
㧞鄴城　　　奄有魏國　　　王業艱難　　覽觀古今<lb/>
可為長歎<lb/>
　　　右定武功曲凡二十一句其五句句三字三句<lb/>
　　　句六字十二句句四字一句五字<lb/>
漢第七曲巫山髙今第七曲屠柳城言曹公越北塞歴<lb/>
白檀破三郡烏桓於柳城也<lb/>
<pb n="KR2a0016_WYG_022-38b"/>
屠柳城　　　功誠難　　　　越度隴塞　　路漫漫<lb/>
北踰岡平　　但聞悲風正酸　蹋頓授首　　遂登白狼山<lb/>
神武慹海外　永無北顧患<lb/>
　　　右屠柳城曲凡十句其三句句三字三句句四<lb/>
　　　字三句句五字一句六字<lb/>
漢第八曲上陵今第八曲平南荆言曹公南平荆州也<lb/>
南荆何遼遼　　　江漢濁不清　　　菁茅乆不貢<lb/>
王師赫南征　　　劉琮據襄陽　　　賊備屯樊城<lb/>
<pb n="KR2a0016_WYG_022-39a"/>
六軍廬新野　　金鼓震天庭　　劉子面縳至<lb/>
武皇許其成　　許與其成　　　撫其民<lb/>
陶陶江漢間　　普為大魏臣　　大魏臣<lb/>
向風思自新　　思自新　　　　齊功古人<lb/>
在昔虞與唐　　大魏得與均　　多選忠義士<lb/>
為㗋脣　　　　天下一定　　　萬世無風塵<lb/>
　　　右平南荆曲凡二十四句其十七句句五字四<lb/>
　　　句句三字三句句四字<lb/>
<pb n="KR2a0016_WYG_022-39b"/>
漢第九曲將進酒今第九曲平關中言曹公征馬超定<lb/>
關中也<lb/>
平關中　　路向潼　　濟濁水　　立髙墉<lb/>
鬭韓馬　　離羣凶　　選驍騎　　縱兩翼<lb/>
虜崩潰　　級萬億<lb/>
　　　右平關中曲凡十句句三字<lb/>
漢第十曲有所思今第十曲應帝期言曹文帝以聖徳<lb/>
受命應運期也<lb/>
<pb n="KR2a0016_WYG_022-40a"/>
應帝期　　　　於昭我文皇　　歴數承天序<lb/>
龍飛自許昌　　聰明昭四表　　恩徳動遐方<lb/>
星辰為埀燿　　日月為重光　　河洛吐符瑞<lb/>
草木挺嘉祥　　麒麟歩郊野　　黄龍游津梁<lb/>
白虎依山林　　鳯凰鳴髙岡　　考圖定篇籍<lb/>
功配上古羲皇　羲皇無遺文　　仁聖相因循<lb/>
運期三千嵗　　一生聖明君　　堯授舜萬國<lb/>
萬國皆附親　　四門為穆穆　　教化常如神<lb/>
<pb n="KR2a0016_WYG_022-40b"/>
大魏興盛　　　與之為鄰<lb/>
　　　右應帝期曲凡二十六句其一句三字二句四<lb/>
　　　字二十二句句五字一句六字<lb/>
漢第十一曲芳樹今第十一曲邕熙言魏氏臨其國君<lb/>
臣邕穆庶績咸熙也<lb/>
邕熙　　　　　君臣合徳　　　天下治<lb/>
隆帝道　　　　獲瑞寳　　　　頌聲並作<lb/>
洋洋浩浩　　　吉日臨髙堂　　置酒列名倡<lb/>
<pb n="KR2a0016_WYG_022-41a"/>
歌聲一何紆餘　雜笙簧　　　　八音諧<lb/>
有紀綱　　　　子孫永建萬國　夀考樂無央<lb/>
　　　右邕熙曲凡十五句其六句句三字三句句四<lb/>
　　　字一句二字三句句五字二句句六字<lb/>
漢第十二曲上邪今第十二曲太和言魏明帝繼體承<lb/>
統太和改元徳澤流布<lb/>
惟太和元年　　皇帝踐阼　　　聖且仁<lb/>
徳澤為流布　　灾蝗一時為絶息<lb/>
<pb n="KR2a0016_WYG_022-41b"/>
上天時雨露　　五穀溢田疇　　四民相率遵軌度<lb/>
事務澂清　　　天下獄訟察以情　元首明<lb/>
魏家如此　　　那得不太平<lb/>
　　　右太和曲凡十三句其二句句三字五句句五<lb/>
　　　字三句句四字三句句七字<lb/>
晉鼓吹歌曲二十二篇　　　　　　傅𤣥作<lb/>
靈之祥<lb/>
靈之祥言宣皇帝之佐魏猶虞舜之事堯也既有石瑞<lb/>
<pb n="KR2a0016_WYG_022-42a"/>
之徵又能用武以誅孟度之逆命也<lb/>
靈之祥　　石瑞章　　旌金徳　　出西方<lb/>
天命降　　授宣皇　　應期運　　時龍驤<lb/>
繼大舜　　佐陶唐　　贊武文　　建帝綱<lb/>
孟氏叛　　據南疆　　追有扈　　亂五常<lb/>
呉寇勁　　蜀虜彊　　交誓盟　　連遐荒<lb/>
宣赫怒　　奮鷹揚　　震乾威　　燿電光<lb/>
陵九天　　䧟石城　　梟逆命　　拯有生<lb/>
<pb n="KR2a0016_WYG_022-42b"/>
萬國安　　四海寧<lb/>
宣受命　　　　　　古思悲翁行<lb/>
宣受命言宣皇帝禦諸葛亮養威重運神兵亮震怖而<lb/>
死<lb/>
宣受命　　應天機　　風雲時動　神龍飛<lb/>
禦葛亮　　鎮雝涼　　邊境安　　民夷康<lb/>
務節事　　勤定傾　　覽英雄　　保持盈<lb/>
淵穆穆　　赫明明　　沖而泰　　天之經<lb/>
<pb n="KR2a0016_WYG_022-43a"/>
養威重　　運神兵　　亮乃震死　天下寧<lb/>
征遼東　　　　　　古艾而張行<lb/>
征遼東言宣皇帝陵大海之表討滅公孫淵而梟其首<lb/>
也<lb/>
征遼東　　敵失據　　威靈邁日域　淵既授首<lb/>
羣逆破膽　咸震怖　　朔北響應　海表景附<lb/>
武功赫赫　徳雲布<lb/>
宣輔政　　　　　　古上之囘行<lb/>
<pb n="KR2a0016_WYG_022-43b"/>
宣輔政言宣皇帝聖道深逺撥亂反正網羅文武之才<lb/>
以定二儀之序也<lb/>
宣皇輔政　聖烈深　　撥亂反正　從天心<lb/>
網羅文武才　慎厥所生　所生賢　　遺教施<lb/>
安上治民　化風移　　肇剏帝基　洪業埀<lb/>
於鑠明明　時赫戲　　功濟萬世　定二儀<lb/>
定二儀　　雲澤雨施　海外風馳<lb/>
時運多　　　　　　古<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>離行<lb/>
<pb n="KR2a0016_WYG_022-44a"/>
時運多言宣皇帝致討呉方有征無戰也<lb/>
時運多難　道教痡　　天地變化　有盈虚<lb/>
蠢爾呉蠻　虎視江湖　我皇赫斯　致天誅<lb/>
有征無戰　弭其圖　　天威横被　震東隅<lb/>
景龍飛<lb/>
景龍飛言景帝克明威教賞從夷逆胙隆無疆崇此洪<lb/>
基也<lb/>
景龍飛　　御天威　　聰鑑𤣥發　動與神明恊機<lb/>
<pb n="KR2a0016_WYG_022-44b"/>
從之者顯　逆之者滅夷　文教敷　　武功巍<lb/>
普被四海　萬邦望風　莫不來綏　聖徳潛斷<lb/>
先天弗違　弗違祥　　享世永長　猛以致寛<lb/>
道化光　　赫明明　　胙隆無疆　帝績惟期<lb/>
有命既集　崇此洪基<lb/>
平玉衡　　　　　　古巫山髙行<lb/>
平玉衡言景皇帝一萬國之殊風齊四海之乖心禮賢<lb/>
養士而纂洪業也<lb/>
<pb n="KR2a0016_WYG_022-45a"/>
平玉衡　　糾姦囘　　萬國殊風　四海乖<lb/>
禮賢養土　羈御英雄思心齊　　　纂成洪業<lb/>
崇皇階　　品物咸亨　聖敬日躋　聰鑑盡下情<lb/>
明明綜天機<lb/>
文皇綂百揆　　　　古上陵行<lb/>
百揆言文皇帝始綂百揆用人有序以敷太平之化也<lb/>
文皇統百揆　　繼天理萬方　　武將鎮四隅<lb/>
英佐盈朝堂　　謀言恊秋蘭　　清風發其芳<lb/>
<pb n="KR2a0016_WYG_022-45b"/>
洪澤所漸潤　　礫石為珪璋　　大道侔五帝<lb/>
盛徳踰三王　　咸光大　　　　上參天與地<lb/>
至化無内外　　無内外　　　　六合並康乂<lb/>
並康乂　　　　遘兹嘉㑹　　　在昔羲與農<lb/>
大晉徳斯邁　　鎮征及諸州　　為蕃衛<lb/>
功濟四海　　　洪烈流萬世<lb/>
因時運　　　　　　古將進酒行<lb/>
因時運言文皇帝因時運變聖謀潛施解長蛇之交離<lb/>
<pb n="KR2a0016_WYG_022-46a"/>
羣桀之黨以武濟文審其大計以邁其徳也<lb/>
因時運　　聖䇿施　　長蛇交解　羣桀離<lb/>
勢窮奔呉　虎騎厲　　惟武進　　審大計<lb/>
時邁其徳　清一世<lb/>
惟庸蜀　　　　　　古有所思行<lb/>
惟庸蜀言文皇帝既平萬乘之蜀封建萬國復五等之<lb/>
爵也<lb/>
惟庸蜀　　　　僭號天一隅　　劉氏逆帝命<lb/>
<pb n="KR2a0016_WYG_022-46b"/>
禪亮承其餘　　擁衆數十萬　　闚隙乘我虛<lb/>
驛騎進羽檄　　天下不遑居　　姜維屢寇邊<lb/>
隴上為荒墟　　文皇愍斯民　　歴世受辠辜<lb/>
外謨蕃屛臣　　内謀衆士夫　　爪牙應指授<lb/>
腹心同獻良圖　良圖恊成文　　大興百萬軍<lb/>
雷鼓震地起　　猛勢陵浮雲　　逋虜畏天誅<lb/>
面縳造壘門　　萬里同風教　　逆命稱妾臣<lb/>
光建五等　　　紀綱天人<lb/>
<pb n="KR2a0016_WYG_022-47a"/>
天序　　　　　　　古芳樹行<lb/>
天序言聖皇應歴受禪𢎞濟大化用人各盡其才也<lb/>
天序　　　　　應歴受禪　　　承靈祜<lb/>
御羣龍　　　　勒螭虎　　　　𢎞濟大化<lb/>
英儁作輔　　　明明統萬機　　赫赫鎮四方<lb/>
咎繇稷契之疇恊蘭芳　　　　　禮王臣<lb/>
覆兆民　　　　化之如天與地　誰敢愛其身<lb/>
大晉承運期　　　　古上邪行<lb/>
<pb n="KR2a0016_WYG_022-47b"/>
大晉承運期言聖皇應籙受圖化象神明也<lb/>
大晉承運期　　徳隆聖皇　　　時清宴<lb/>
白日<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>光　　　應籙圖陟帝位　繼天正玉衡<lb/>
化行象神明　　至哉道隆虞與唐　元首敷洪化<lb/>
百寮股肱並忠良　民大康　　　　隆隆赫赫<lb/>
福胙盈無疆<lb/>
金靈運　　　　　　古君馬黄<lb/>
靈運言聖皇踐阼致敬宗廟而孝道施於天下也<lb/>
<pb n="KR2a0016_WYG_022-48a"/>
金靈運　　天符發　　聖徵見　　參日月<lb/>
惟我皇　　體神聖　　受魏禪　　應天命<lb/>
皇之興　　靈有徴　　登大麓　　御萬乘<lb/>
皇之輔　　若虓虎　　爪牙奮　　莫之禦<lb/>
皇之佐　　贊清化　　百事理　　萬邦賀<lb/>
神祗應　　嘉瑞章　　㳟享祀　　薦先皇<lb/>
樂時奏　　磬管鏘　　鼓淵淵　　鐘喤喤<lb/>
奠尊俎　　實玉觴　　神歆響　　咸說康<lb/>
<pb n="KR2a0016_WYG_022-48b"/>
宴孫子　　祐無疆　　大孝烝烝　徳教被萬方<lb/>
於穆我皇<lb/>
於穆言聖皇受命徳合神明也<lb/>
於穆我皇　　　盛徳聖且明　　受禪君世<lb/>
光濟羣生　　　普天率土　　　莫不來庭<lb/>
顒顒六合内　　望風仰泰清　　萬國雝雝<lb/>
興頌聲　　　　大化洽　　　　地平而天成<lb/>
七政齊　　　　玉衡惟平　　　峨峨佐命<lb/>
<pb n="KR2a0016_WYG_022-49a"/>
濟濟羣英　　　夙夜乾乾　　　萬機是理<lb/>
雖治興　　　　匪荒寧　　　　謙道光<lb/>
沖不盈　　　　天地合徳　　　日月同榮<lb/>
赫赫煌煌　　　燿幽㝠　　　　三光克從<lb/>
於顯天埀景星　龍鳯臻　　　　甘露宵零<lb/>
肅神祗　　　　祗上靈　　　　萬物欣戴<lb/>
自天效其成<lb/>
仲春振旅　　　　　古聖人出行<lb/>
<pb n="KR2a0016_WYG_022-49b"/>
仲春言大晉申文武之教田獵以時也<lb/>
仲春振旅　　　大致民　　　　武教於時日新<lb/>
師執提　　　　工執鼓　　　　坐作從<lb/>
節有序　　　　盛矣允文允武　蒐田表禡<lb/>
申法誓　　　　遂圍禁　　　　獻社祭<lb/>
允矣時明國制　文武並用　　　禮之經<lb/>
列車如戰　　　大教明　　　　古今誰能去兵<lb/>
大晉繼天　　　濟羣生<lb/>
<pb n="KR2a0016_WYG_022-50a"/>
夏苗田　　　　　　古臨髙臺行<lb/>
苗田言大晉田狩從時為苗除害也<lb/>
夏苗田　　　　運將徂　　　　軍國異容<lb/>
文武殊　　　　乃命羣吏　　　選車徒<lb/>
辯其名號　　　贊契書　　　　王軍啓八門<lb/>
行同上帝居　　時路建大麾　　雲旗翳紫虛<lb/>
百官象其事　　疾則疾徐則徐　囘衡旋軫<lb/>
罷陳敝車　　　獻禽享祠　　　烝烝配有虞<lb/>
<pb n="KR2a0016_WYG_022-50b"/>
惟大晉　　　　徳參兩儀　　　化雲敷<lb/>
仲秋獮田　　　　　古逺期行<lb/>
仲秋言大晉雖有文徳不廢武事從時以殺伐也<lb/>
仲秋獮田　　　金徳常剛　　　涼風清且厲<lb/>
凝露結為霜　　白虎司辰　　　蒼隼時鷹揚<lb/>
鷹揚猶周尚父　從天以殺伐　　春秋時敘<lb/>
雷霆震威燿　　進退由鉦鼓　　致禽祀祊<lb/>
羽毛之用充軍府　赫赫大晉徳　　芬烈陵三五<lb/>
<pb n="KR2a0016_WYG_022-51a"/>
敷化以文　　　雖治不廢武　　光宅四海<lb/>
永享天之祜<lb/>
從天道　　　　　　古石留行<lb/>
從天道言仲冬大閱用武脩文大晉之徳配天也<lb/>
從天道　　　　握神契　　　　三時亦講武事<lb/>
冬大閱　　　　鳴鐲振鼓鐸　　旌旗象虹霓<lb/>
文制其中　　　武不窮武　　　動軍誓衆<lb/>
禮成而義舉　　三驅以崇仁　　進止不失其序<lb/>
<pb n="KR2a0016_WYG_022-51b"/>
兵卒練　　　　將如虎　　　　惟虓虎<lb/>
氣陵青雲　　　解圍三面　　　殺不殄羣<lb/>
偃旌麾　　　　班六軍　　　　獻享烝<lb/>
脩典文　　　　嘉大晉　　　　徳配天<lb/>
祿報功　　　　爵俟賢　　　　饗燕樂<lb/>
受兹百祿　　　嘉萬年<lb/>
唐堯　　　　　　　古務成行<hi>古曲亡</hi>
唐堯言聖皇陟帝位徳化光四表也<lb/>
<pb n="KR2a0016_WYG_022-52a"/>
唐堯咨務成　　謙謙徳所興　　積漸終光大<lb/>
履霜致堅氷　　神明道自然　　河海猶可凝<lb/>
舜禹綂百揆　　元凱以次升　　禪讓應天歴<lb/>
睿聖世相承　　我皇陟帝位　　平衡正凖䋲<lb/>
徳化飛四表　　祥氣見其徴　　興王坐俟旦<lb/>
亡主恬自矜　　致逺由近始　　覆簣成山陵<lb/>
披圖按先籍　　有其證靈<lb/>
𤣥雲　　　　　　　古𤣥雲行<hi>古曲亡</hi>
<pb n="KR2a0016_WYG_022-52b"/>
𤣥雲言聖皇用人各盡其材也<lb/>
𤣥雲起山嶽　　祥氣萬里㑹　　龍飛何蜿蜿<lb/>
鳯翔何翽翽　　昔在唐虞朝　　時見青雲際<lb/>
今親遊方國　　流光溢天外　　鶴鳴在後園<lb/>
清音隨風邁　　成湯隆顯命　　伊摯來如飛<lb/>
周文獵渭濵　　遂載呂望歸　　符合如影響<lb/>
先天天弗違　　輟耕總地綱　　解褐衿天維<lb/>
元功配二主　　芬馨世所稀　　我皇叙羣才<lb/>
<pb n="KR2a0016_WYG_022-53a"/>
洪烈何巍巍　　桓桓征四表　　濟濟理萬機<lb/>
神化感無方　　髦才盈帝畿　　丕顯惟昧旦<lb/>
日新孔所咨　　茂哉聖明徳　　日月同光輝<lb/>
伯益　　　　　　　古黄爵行<hi>古曲亡</hi>
伯益言赤烏銜書有周公興今聖皇受命神雀來也<lb/>
伯益佐舜禹　　職掌山與川　　德侔十六相<lb/>
思心入無閒　　智理周萬物　　下知衆鳥言<lb/>
黄雀應清化　　翔集何翩翩　　和鳴棲庭樹<lb/>
<pb n="KR2a0016_WYG_022-53b"/>
徘徊雲日間　　夏桀為無道　　密網施山阿<lb/>
酷祝振纎網　　當奈黄雀何　　殷湯崇天徳<lb/>
去其三靣羅　　逍遥羣飛來　　鳴聲乃復和<lb/>
朱雀作南宿　　鳯凰統羽羣　　赤鳥銜書至<lb/>
天命瑞周文　　神雀今來遊　　為我受命君<lb/>
嘉祥致天和　　膏澤降青雲　　蘭風發芳氣<lb/>
闔世同其芬<lb/>
釣竿　　　　　　　古釣竿行<hi>漢鐃歌二十三無釣竿</hi>
<pb n="KR2a0016_WYG_022-54a"/>
釣竿言聖皇徳配堯舜又有呂望之佐以濟大功致太<lb/>
平也<lb/>
釣竿何冉冉　　　甘餌芳且鮮　　臨川運思心<lb/>
㣲綸沈九淵　　　太公寳此術　　乃在靈祕篇<lb/>
機變隨物移　　　精妙貫未然　　遊魚驚著釣<lb/>
潛龍飛戾天　　　戾天安所至　　撫翼翔太清<lb/>
太清一何異　　　兩儀出渾成　　玉衡正三辰<lb/>
造化賦羣形　　　退願輔聖君　　與神合其靈<lb/>
<pb n="KR2a0016_WYG_022-54b"/>
我君𢎞逺略　　　天人不足并　　天人初并時<lb/>
昧昧何茫茫　　　日月有徴兆　　文象興二皇<lb/>
蚩尤亂生民　　黄帝用兵征萬方　逮夏禹而徳衰<lb/>
三代不及虞與唐　我皇聖徳配堯舜　舜禪即祚享天祥<lb/>
率土䝉祐　　靡不肅　　庶事康　　庶事康<lb/>
穆穆明明　　荷百祿　　保無極　　永泰平<lb/>
呉鼓吹曲十二篇　　　韋昭造<lb/>
炎精缺者言漢室衰武烈皇帝奮迅猛志念在匡救然<lb/>
<pb n="KR2a0016_WYG_022-55a"/>
而王迹始乎此也漢曲有朱鷺此篇當之第一<lb/>
炎精缺　　漢道㣲　　皇綱弛　　政徳違<lb/>
衆姦熾　　民㒺依　　赫武烈　　越龍飛<lb/>
陟天衢　　燿靈威　　鳴靁鼓　　抗電麾<lb/>
撫乾衡　　鎮地機　　厲虎旅　　騁熊羆<lb/>
發神聽　　吐英竒　　張角破　　邊韓羈<lb/>
宛潁平　　南土綏　　神武章　　渥澤施<lb/>
金聲震　　仁風馳　　顯髙門　　啓皇基<lb/>
<pb n="KR2a0016_WYG_022-55b"/>
統㒺極　　埀將來<lb/>
　　　右炎精缺曲凡三十句句三字<lb/>
漢之季者武烈皇帝悼漢之㣲痛卓之亂興兵奮擊功<lb/>
蓋海内也漢曲有思悲翁此篇當之第二<lb/>
漢之季　　董卓亂　　桓桓武烈　應時運<lb/>
義兵興　　雲旗建　　厲六師　　羅八陳<lb/>
飛鳴鏑　　接白刃　　輕騎發　　介士奮<lb/>
醜虜震　　使衆散　　劫漢主　　遷西館<lb/>
<pb n="KR2a0016_WYG_022-56a"/>
雄豪怒　　元惡僨　　赫赫皇祖　功名聞<lb/>
　　　右漢之季曲凡二十句其十八句句三字二句<lb/>
　　　句四字<lb/>
攄武師者言大皇帝卒武烈之業而奮征也漢曲有艾<lb/>
如張此篇當之第三<lb/>
攄武師　　斬黄祖　　肅夷凶族　革平西夏<lb/>
炎炎大烈　震天下<lb/>
　　　右攄武師曲凡六句其三句句三字三句句四<lb/>
<pb n="KR2a0016_WYG_022-56b"/>
　　　字<lb/>
烏林者言曹操既破荆州從流東下欲來争鋒大皇帝<lb/>
命將周瑜逆擊之於烏林而破走也漢曲有上之囘此<lb/>
篇當之第四<lb/>
曹操北伐　㧞柳城　　乘勝席卷　遂南征<lb/>
劉氏不睦　八都震驚　衆既降　　操屠荆<lb/>
舟車十萬　揚風聲　　議者狐疑　慮無成<lb/>
頼我大皇　發聖明　　虎臣雄烈　周與程<lb/>
<pb n="KR2a0016_WYG_022-57a"/>
破曹烏林　顯章功名<lb/>
　　　右伐烏林曲凡十八句其十句句四字八句句<lb/>
　　　三字<lb/>
秋風者言大皇帝說以使民民忘其死漢曲有<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>離此<lb/>
篇當之第五<lb/>
秋風揚沙塵　　寒露霑衣裳　　角弓持弦急<lb/>
鳩鳥化為鷹　　邊埀飛羽檄　　寇賊侵界疆<lb/>
跨馬披介胄　　忼慨懐悲傷　　辭親向長路<lb/>
<pb n="KR2a0016_WYG_022-57b"/>
安知存與亡　　窮逺固有分　　志士思立功<lb/>
邀之戰塲　　　身逸獲髙賞　　身没有遺封<lb/>
　　　右秋風曲凡十五句其十四句句五字一句四<lb/>
　　　字<lb/>
克皖城者言曹操志圖并兼而令朱光為廬江太守上<lb/>
親征光破之於皖城也漢曲有戰城南此篇當之第六<lb/>
克滅皖城　遏寇賊　　惡此凶孽　阻姦慝<lb/>
王師赫征　衆傾覆　　除穢去暴　戢兵革<lb/>
<pb n="KR2a0016_WYG_022-58a"/>
民得就農　邊境息　　誅君弔臣　昭至徳<lb/>
　　　右克皖城曲凡十二句其六句句三字六句句<lb/>
　　　四字<lb/>
關背徳者言蜀將關侯背棄呉徳心懐不軌大皇帝引<lb/>
師浮江而禽之也漢曲有巫山髙此篇當之第七<lb/>
關背徳　　作䲭張　　割我邑城　圖不祥<lb/>
稱兵北伐　圍樊襄陽　嗟臂大於股　將受其殃<lb/>
巍巍呉聖主　叡徳與𤣥通　與𤣥通　　親任呂䝉<lb/>
<pb n="KR2a0016_WYG_022-58b"/>
泛舟洪汜池　㴑渉長江　　　　神武一何桓桓<lb/>
聲烈正與風翔　歴撫江安城　　大據郢邦<lb/>
虜之授首　　　百蠻咸來同　　盛哉無比隆<lb/>
　　　右關背徳曲凡二十一句其八句句四字二句<lb/>
　　　句六字七句句五字四句句三字<lb/>
通荆門者言大皇帝與蜀交好齊盟中有關侯自失之<lb/>
愆戎蠻樂亂生變作患蜀疑其眩呉惡其詐乃大治兵<lb/>
終復初好也漢曲有上陵此篇當之第八<lb/>
<pb n="KR2a0016_WYG_022-59a"/>
荆門限巫山　　髙峻與雲連　　蠻夷阻其險<lb/>
歴世懐不賔　　漢王據蜀郡　　崇好結和親<lb/>
乖㣲中情疑　　讒夫亂其間　　大皇赫斯怒<lb/>
虎臣勇氣震　　蕩滌幽藪　　　討不㳟<lb/>
觀兵揚炎燿　　厲鋒整封疆　　整封疆<lb/>
闡揚威武容　　功赫戲　　　　洪烈炳章<lb/>
邈矣帝皇世　　聖呉同厥風　　荒裔望清化<lb/>
化恢𢎞　　　　煌煌大呉　　　延祚永未央<lb/>
<pb n="KR2a0016_WYG_022-59b"/>
　　　右通荆門曲凡二十四句其十七句句五字四<lb/>
　　　句句三字三句句四字<lb/>
章洪徳者言大皇帝章其大徳而逺方來附也漢曲有<lb/>
將進酒此篇當之第九<lb/>
章洪徳　　邁威神　　感殊風　　懐逺鄰<lb/>
平南裔　　齊海濵　　越裳貢　　扶南臣<lb/>
珍貨充庭　所見日新<lb/>
　　　右章洪徳曲凡十句其八句句三字二句句四<lb/>
<pb n="KR2a0016_WYG_022-60a"/>
　　　字<lb/>
從厯數者言大皇帝從籙圗之符而建大號也漢曲有<lb/>
有所思此篇當之第十<lb/>
從厯數　　　　於穆我皇帝　　聖哲受之天<lb/>
神明表竒異　　建號剏皇基　　聰叡恊神思<lb/>
徳澤浸及昆蟲　浩蕩越前代　　三光顯精燿<lb/>
隂陽稱至治　　肉角歩郊畛　　鳯凰棲靈囿<lb/>
神龜游沼池　　圖䜟摹文字　　黄龍覿鱗<lb/>
<pb n="KR2a0016_WYG_022-60b"/>
符祥日月記　　覽徃以察今　　我皇多噲事<lb/>
上欽昊天象　　下副萬姓意　　光被彌蒼生<lb/>
家戸䝉惠賚　　風教肅以平　　頌聲章嘉喜<lb/>
大呉興隆　　　綽有餘裕<lb/>
　　　右從歴數曲凡二十六句其一句句三字三句<lb/>
　　　句四字二十二句句五字一句六字<lb/>
承天命者言上以聖徳踐位道化至徳盛也漢曲有芳<lb/>
樹此篇當之第十一<lb/>
<pb n="KR2a0016_WYG_022-61a"/>
承天命　　於穆聖徳　三精<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>象　符靈表徳<lb/>
巨石立　　九穗植　　龍金其鱗　烏赤其色<lb/>
輿人歌　　億夫歎息　超龍升　　襲帝服<lb/>
躬淳懿　　體𤣥嘿　　夙興臨朝　勞謙日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>
易簡以崇仁放逺讒與慝　舉賢才　　親近有徳<lb/>
均田疇　　茂稼穡　　審法令　　定品式<lb/>
考功能　　明黜陟　　人思自盡　惟心與力<lb/>
家國治　　王道直　　思我帝皇　夀萬億<lb/>
<pb n="KR2a0016_WYG_022-61b"/>
長保天祿　胙無極<lb/>
　　　右承天命曲凡三十四句其十九句句三字二<lb/>
　　　句句五字十三句句四字<lb/>
𤣥化者言上修文訓武則天而行仁澤流洽天下喜樂<lb/>
也漢曲有上邪此篇當之第十二<lb/>
𤣥化象以天　　陛下聖真　　　　張皇綱<lb/>
率道以安民　　惠澤宣流而雲布　　上下睦親<lb/>
君臣酣宴樂　　激發弦歌揚妙新　　脩文籌廟勝<lb/>
<pb n="KR2a0016_WYG_022-62a"/>
須時備駕廵洛津　康哉樂　　　　　四海歡忻<lb/>
越與三五鄰<lb/>
　　　右𤣥化曲凡十三句其五句句五字二句句三<lb/>
　　　字三句句四字三句句七字<lb/>
今鼔吹鐃歌詞<hi>樂人以音聲相傳話不可復解</hi>
大竭夜烏自云何來堂吾來聲烏奚姑悟姑尊盧聖子<lb/>
黄尊來餭清嬰烏白日為隨來郭吾微令吾應龍夜烏<lb/>
由道何來直子為烏奚如悟姑尊盧雞子聽烏虎行為<lb/>
<pb n="KR2a0016_WYG_022-62b"/>
來明吾微令吾<lb/>
詩則夜烏道祿何來黒洛道烏奚悟如尊爾尊盧起黄<lb/>
華烏伯遼為國日忠兩令吾<lb/>
伯遼夜烏若國何來日忠雨烏奚如悟姑尊盧靣道康<lb/>
尊錄龍永烏赫赫福胙夜音㣲令吾<lb/>
　　　右四解上邪曲<lb/>
幾令吾幾令諸韓亂法正令吾<lb/>
幾令吾諸韓從聽心令吾若里洛何來韓微令吾尊盧<lb/>
<pb n="KR2a0016_WYG_022-63a"/>
忌盧文盧子路子路為路雞如文盧炯烏諸胙㣲令吾<lb/>
幾令諸韓或公隨令吾<lb/>
幾令吾幾諸或言隨令吾黑洛何來諸韓㣲令吾尊盧<lb/>
安成隨來免路路子為吾路奚如文盧炯烏諸胙㣲令<lb/>
吾<lb/>
　　　右九解晚芝曲<hi>漢曲有逺期疑是</hi>
幾令吾呼歴舎居執來隨咄武子邪令烏銜針相風其<lb/>
右其右<lb/>
<pb n="KR2a0016_WYG_022-63b"/>
幾令吾呼羣議破葫執來隨吾咄武子邪令烏令烏令<lb/>
<graphic n="KR2097" url="https://raw.githubusercontent.com/kanripo/KR-Gaiji/master/images/KR2097.png" mimeType="image/png"/>入海相風及後<lb/>
幾令吾呼無公赫吾執來隨吾咄武子邪令烏無公赫<lb/>
吾婮立諸布始布<lb/>
　　　右三解艾張曲<lb/>
鼓吹鐃歌十五篇　　何承天義熙中私造<lb/>
朱路篇<lb/>
朱路揚和鸞　　翠蓋燿金華　　𤣥牡飾樊纓<lb/>
<pb n="KR2a0016_WYG_022-64a"/>
流旌拂飛霞　　雄㦸闢曠塗　　班劒翼髙車<lb/>
三軍且莫喧　　聽我奏鐃歌　　清鞞驚短簫<lb/>
朗鼓節鳴笳　　人心惟愷豫　　兹音亮且和<lb/>
輕風起紅塵　　渟瀾發㣲波　　逸韻騰天路<lb/>
穨響結城阿　　仁聲被八表　　威震振九遐<lb/>
嗟嗟介胄士　　勗哉念皇家<lb/>
思悲公篇<lb/>
思悲公　　懐衮衣　　東國何悲　公西歸<lb/>
<pb n="KR2a0016_WYG_022-64b"/>
公西歸　　流二叔　　幼主既悟　偃禾復<lb/>
偃禾復　　聖志申　　營都新邑　從斯民<lb/>
從斯民　　徳惟明　　制禮作樂　興頌聲<lb/>
興頌聲　　致嘉祥　　鳴鳯爰集　萬國康<lb/>
萬國康　　猶弗已　　握髪吐餐　下羣士<lb/>
惟我君　　繼伊周　　親覩盛世　復何求<lb/>
雝離篇<lb/>
雝士多離心　　荆民懐怨情　　二凶不量徳<lb/>
<pb n="KR2a0016_WYG_022-65a"/>
構難稱其兵　　王人銜朝命　　正辭糾不庭<lb/>
上宰宣九伐　　萬里舉長旌　　樓船掩江濆<lb/>
駟介飛重英　　歸徳戒後夫　　賈勇尚先鳴<lb/>
逆徒既不濟　　愚智亦相傾　　霜鋒未及染<lb/>
鄢郢忽已清　　西川無濳鱗　　北渚有奔鯨<lb/>
淩威致天府　　一戰夷三城　　江漢被羙化<lb/>
宇宙歌大平　　惟我東郡民　　曾是深推誠<lb/>
戰城南篇<lb/>
<pb n="KR2a0016_WYG_022-65b"/>
戰城南　　衡黄塵　　丹旌電烻　鼓靁震<lb/>
勍敵猛　　戎馬殷　　横陳亘野　若屯雲<lb/>
仗大從　　應三靈　　義之所感　士忘生<lb/>
長劒擊　　繁弱鳴　　飛鏑炫晃　亂奔星<lb/>
虎騎躍　　華眊旋　　朱火延起　騰飛煙<lb/>
驍雄斬　　髙旗搴　　長角浮呌　響清天<lb/>
夷羣寇　　殪逆徒　　餘黎霑惠　詠來蘇<lb/>
奏愷樂　　歸皇都　　班爵獻俘　邦國娯<lb/>
<pb n="KR2a0016_WYG_022-66a"/>
巫山髙篇<lb/>
巫山髙　　　　三峡峻　　　　青壁千尋<lb/>
深谷萬仞　　　崇巖冠靈　　　林冥冥<lb/>
山禽夜響　　　晨猿相和鳴　　洪波迅澓<lb/>
載逝載停　　　悽悽商旅之客　懐苦情<lb/>
在昔陽九　　　皇綱㣲　　　　李氏竊命<lb/>
宣武燿靈威　　蠢爾逆縱　　　復踐亂機<lb/>
王旅薄伐　　　傳首來至京師　古之為國<lb/>
<pb n="KR2a0016_WYG_022-66b"/>
惟徳是貴　　　力戰而虐民　　鮮不顛墜<lb/>
矧乃叛戾　　　伊胡能遂　　　咨爾巴子<lb/>
無放肆<lb/>
上陵者篇<lb/>
上陵者　　相追攀　　被服纎麗　振綺紈<lb/>
攜童幼　　升崇巒　　南望城闕　鬱槃桓<lb/>
王公第　　通衢端　　髙甍華屋　列朱軒<lb/>
臨濬谷　　掇秋蘭　　士女悠奕　映隰原<lb/>
<pb n="KR2a0016_WYG_022-67a"/>
指營丘　　感牛山　　爽鳩既沒　景君歎<lb/>
嗟嵗聿　　游不還　　志氣衰沮　𤣥鬢班<lb/>
野莽宿　　墳土乾　　顧此纍纍　中心酸<lb/>
生必死　　亦何怨　　取樂今日　展情懽<lb/>
將進酒篇<lb/>
將進酒　　慶三朝　　備繁禮　　薦嘉肴<lb/>
榮枯換　　霜霧交　　緩春帯　　命朋僚<lb/>
車等旗　　馬齊鑣　　懐溫充　　樂林濠<lb/>
<pb n="KR2a0016_WYG_022-67b"/>
士失志　　慍情勞　　思㫖酒　　寄逰遨<lb/>
敗徳人　　甘醇醪　　耽長夜　　或淫妖<lb/>
興屢舞　　厲哇謡　　形傞傞　　聲號呶<lb/>
首既濡　　志亦荒　　性命夭　　國家亡<lb/>
嗟後生　　節酣觴　　匪酒辜　　孰為殃<lb/>
君馬篇<lb/>
君馬麗且閑　　揚鑣騰逸姿　　駿足躡流景<lb/>
髙歩追輕飛　　冉冉六轡柔　　奕奕金華暉<lb/>
<pb n="KR2a0016_WYG_022-68a"/>
輕霄翼羽蓋　　長風靡淑旂　　願為范氏驅<lb/>
雝容歩中畿　　豈效詭遇子　　馳騁趣危機<lb/>
鉛陵策良駟　　造父為之悲　　不怨呉坂峻<lb/>
但恨伯樂稀　　赦彼岐山盗　　實躋韓原師<lb/>
奈何漢魏主　　縱情營所私　　疲民甘藜藿<lb/>
廐馬患盈肥　　人畜貿厥養　　蒼生將焉歸<lb/>
芳樹篇<lb/>
芳樹生北庭　　豐隆正裴徊　　翠穎陵冬秀<lb/>
<pb n="KR2a0016_WYG_022-68b"/>
紅葩迎春開　　佳人閑幽室　　惠心婉以諧<lb/>
蘭房掩綺幌　　綠草被長階　　日夕逰雲際<lb/>
歸禽命同棲　　皓月盈素景　　涼風拂中閏<lb/>
哀弦理虛堂　　要妙清且悽　　嘯歌流激楚<lb/>
傷此碩人懐　　梁塵集丹帷　　㣲飈揚羅袿<lb/>
豈怨嘉時莫　　徒惜良願乖<lb/>
有所思篇<lb/>
有所思　　思昔人　　曾閔二子　　善養親<lb/>
<pb n="KR2a0016_WYG_022-69a"/>
和顔色　　奉晨昏　　至誠烝烝　通明神<lb/>
鄒孟軻　　為齊卿　　稱身受祿　不貪榮<lb/>
道不用　　獨<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>楹　　三徙既誶　禮義明<lb/>
飛鳥集　　猛獸附　　功成事畢　乃更娶<lb/>
哀我生　　遘凶旻　　幼罹荼毒　偹艱辛<lb/>
慈顔絶　　見無因　　長懐永思　託丘墳<lb/>
雉子遊原澤篇<lb/>
雉子遊原澤　　初懐耿介心　　飲啄雖勤苦<lb/>
<pb n="KR2a0016_WYG_022-69b"/>
不願棲園林　　古有避世士　　抗志清霄岑<lb/>
浩然寄卜肆　　揮櫂通川隂　　消揺風塵外<lb/>
散髪撫鳴琴　　卿相非所眄　　何况於千金<lb/>
功名豈不羙　　寵辱亦相尋　　氷炭結六府<lb/>
憂虞纒胸襟　　當世須大度　　量己不克任<lb/>
三復泉流誡　　自驚良已深<lb/>
上邪篇<lb/>
上邪下難正　　衆枉不可矯　　音和響必清<lb/>
<pb n="KR2a0016_WYG_022-70a"/>
端影緣直表　　大化揚仁風　　齊人猶偃草<lb/>
聖王既已沒　　誰能𢎞至道　　開春湛柔露<lb/>
代終肅嚴霜　　承平貴孔孟　　政敝侯申商<lb/>
孝公明賞罰　　六世猶克昌　　李斯肆濫刑<lb/>
秦世所以亡　　漢宣隆中興　　魏祖寧三方<lb/>
譬彼針與石　　效疾故稱良　　行葦非不厚<lb/>
悠悠何詎央　　琴瑟時未調　　改弦當更張<lb/>
矧乃治天下　　此要安可忘<lb/>
<pb n="KR2a0016_WYG_022-70b"/>
臨髙臺篇<lb/>
臨髙臺　　望天衢　　飄然輕舉　陵太虛<lb/>
攜列子　　超帝鄉　　雲衣雨帶　乘風翔<lb/>
肅龍駕　　㑹瑶臺　　清暉浮景　溢蓬萊<lb/>
濟西海　　濯洧盤　　佇立雲岳　結幽蘭<lb/>
馳迅風　　遊炎州　　願言桑梓　思舊遊<lb/>
傾霄蓋　　靡電旌　　降彼天塗　頽窈冥<lb/>
辭仙族　　歸人羣　　懐忠抱義　奉明君<lb/>
<pb n="KR2a0016_WYG_022-71a"/>
任窮達　　隨所遭　　何為逺想　令心勞<lb/>
逺期篇<lb/>
逺期千里客　　肅駕候良辰　　近命城郭友<lb/>
具爾惟懿親　　髙門啓䨇闈　　長筵列嘉賔<lb/>
中唐舞六佾　　三廂羅樂人　　簫管激悲音<lb/>
羽毛揚華文　　金石響髙宇　　絃歌動梁塵<lb/>
脩標多巧捷　　九劒亦入神　　遷善自雅調<lb/>
成化由清均　　主人垂隆慶　　羣士樂亡身<lb/>
<pb n="KR2a0016_WYG_022-71b"/>
願言聖明君　　邇期保萬春<lb/>
石流篇<lb/>
石上流水　湔湔其波　發源幽岫　永歸長河<lb/>
瞻彼逝者　嵗月其偕　子在川上　惟以增懐<lb/>
嗟我殷憂　載勞寤寐　遘此百罹　有志不遂<lb/>
行年倐忽　長勤是嬰　永言沒世　悼兹無成<lb/>
幸遇開泰　沐浴嘉運　緩帶安寢　亦又何愠<lb/>
古之為仁　自求諸己　虛情遥慕　終於徒己<lb/>
<pb n="KR2a0016_WYG_022-72a"/>
　聖人制禮樂一篇巾舞歌一篇按景袧廣樂記言字<lb/>
　訛謬聲辭雜書宋鼓吹鐃歌辭四篇舊史言詁不可<lb/>
　解漢鼓吹鐃歌十八篇按古今樂錄皆聲辭艶相雜<lb/>
　不可復分<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_022-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十二<lb/>
<pb n="KR2a0016_WYG_022-73a"/>
　宋書卷二十二考證<lb/>
樂志四靈芝篇伯瑜年七十采衣以娯親○伯瑜一本<lb/>
　作伯俞<hi>臣照</hi>按困學紀聞引陳思王此二語云人但<lb/>
　知老萊子之事而不知伯瑜顧老萊子伯瑜是否兩<lb/>
　人亦無可考也<lb/>
孟冬篇鐘擊位無餘○曹植集作擊鐘釂無餘<lb/>
碣石篇○<hi>臣承蒼</hi>按此曲辭即前二十一卷所載歩出<lb/>
　夏門行四解之一乃魏武帝作<lb/>
<pb n="KR2a0016_WYG_022-73b"/>
芳樹曲妬人之子悲殺人○妬一本作如<lb/>
漢第五曲翁離今第五曲舊邦○翁晉書作雍<hi>臣承蒼</hi>
　按晉鼓吹歌曲内有時運多一篇題曰古<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>離行<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>
　與雍通作翁誤也<lb/>
靈之祥篇呉冦勁○勁晉書作叛<lb/>
宣受命篇亮乃震死天下寧○死傅集作斃晉書寧上<lb/>
　有安字<lb/>
征遼東篇淵既授首○淵晉書作公孫傅集同<hi>臣承蒼</hi>
<pb n="KR2a0016_WYG_022-74a"/>
　按晉書成於唐太宗避髙祖諱故稱公孫後人校刻<lb/>
　傳集復據晉書改竄作淵也<lb/>
宣輔政篇雲澤雨施○澤晉書作行<lb/>
景龍飛篇聰鑑𤣥發○發字晉書及傅集皆作察<lb/>
平玉衡篇纂成洪業○成晉書傅集皆作戎<lb/>
文皇統百揆篇武將鎮四隅○諸本俱作武皇鎮四㝢<lb/>
　今據晉書傅集改正<lb/>
惟庸蜀篇腹心同獻良圖○晉書無同字<lb/>
<pb n="KR2a0016_WYG_022-74b"/>
天序篇天序<hi>句</hi>應厯受禪<hi>句</hi>○晉書天序歴為一句應<lb/>
　受禪為一句<lb/>
仲秋獮田篇鷹揚猶周尚父從天以殺伐○晉書無周<lb/>
　字又從作順<lb/>
從天道○晉書作順天道<hi>臣承蒼</hi>按沈約仕齊作宋書<lb/>
　其後復顯於梁武帝父名順之故凡順字皆改為從<lb/>
　其有仍用順字者殆傳寫之誤也<lb/>
從天道篇三時亦講武事○亦晉書作示以三時示為<lb/>
<pb n="KR2a0016_WYG_022-75a"/>
　句<lb/>
又將如虎惟虓虎○晉書如字下有虓字<lb/>
又受兹百祿嘉萬年○嘉晉書作夀<lb/>
唐堯篇披圖按先籍有其證靈○晉書靈字下有液字<lb/>
　<hi>臣承蒼</hi>按原文當有液字後人疑此二句韻不諧故<lb/>
　去一液字以靈字合於上文繩徴矜陵等字為一韻<lb/>
　不知古人詩歌凡今庚青部之字皆不與蒸部同用<lb/>
　若存此液字則與上句藉字别為一韻更合也<lb/>
<pb n="KR2a0016_WYG_022-75b"/>
秋風曲志士思立功○一本複思立功三字<lb/>
君馬篇願為范氏驅雝容歩中畿豈效詭遇子馳騁趣<lb/>
　危機○<hi>臣承蒼</hi>按范氏二字疑作範我與下文詭遇<lb/>
　相對觀第十曲有所思篇直述孟子為齊卿事可見<lb/>
　其用意所在<lb/>
上邪篇上邪下難正衆枉不可矯○<hi>臣承蒼</hi>按漢鼔吹<lb/>
　鐃歌其第十二曲曰上邪本無意義邪字大約與耶<lb/>
　同是語助辭繆襲傅元盡更其名雖依漢曲次第而<lb/>
<pb n="KR2a0016_WYG_022-76a"/>
　辭㫖各殊第十二曲皆不用上邪二字至何承天作<lb/>
　直以為上下之上邪正之邪其雍離一篇或作<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>離<lb/>
　亦無意義何承天直以為雍州之雍離合之離首云<lb/>
　雍士多離心然則古人作樂府苐各以其意為之非<lb/>
　有定式古今樂錄雖言所以製曲之意後之作者亦<lb/>
　不盡拘若其音節則益不可攷矣<lb/>
　<lb/>
　<lb/>
<pb n="KR2a0016_WYG_022-76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十二考證<lb/>
</p>
<p>
</p>
  </div>
<div>
<head>宋書卷二十三</head> <lb/>
    <p>
<pb n="KR2a0016_WYG_023-1a"/>
欽定四庫全書<lb/>
　宋書卷二十三<lb/>
　　梁　　　　沈　　　　　約　　　　撰<lb/>
　志第十三<lb/>
　　天文一<lb/>
言天者有三家一曰宣夜二曰蓋天三曰渾天而天之<lb/>
正體經無前説馬書班志又闕其文漢靈帝議郎蔡邕<lb/>
於朔方上書曰論天體者三家宣夜之學絶無師法周<lb/>
<pb n="KR2a0016_WYG_023-1b"/>
髀術數具存考騐天狀多所違失惟渾天僅得其情今<lb/>
史官所用候臺銅儀則其法也立八尺圓體而具天地<lb/>
之形以正黄道占察發歛以行日月以歩五緯精㣲深<lb/>
妙百世不易之道也官有器而無本書前志亦闕而不<lb/>
論本欲寢伏儀下思惟微意按度成數以著篇章辠惡<lb/>
無狀投畀有北灰滅雨絶勢路無由宜問羣臣下及巖<lb/>
穴知渾天之意者使述其義時閹官用事邕議不行漢<lb/>
末吳人陸績善天文始推渾天意王蕃者廬江人吳時<lb/>
<pb n="KR2a0016_WYG_023-2a"/>
爲中常侍善數術傳劉洪乾象歴依乾象法而制渾儀<lb/>
立論考度曰前儒舊説天地之體狀如鳥卵天包地外<lb/>
猶殻之裹黄也周旋無端其形渾渾然故曰渾天也周<lb/>
天三百六十五度五百八十九分度之百四十五半露<lb/>
地上半在地下其二端謂之南極北極北極出地三十<lb/>
六度南極入地亦三十六度兩極相去一百八十二度<lb/>
半强繞北極徑七十二度常見不隱謂之上規繞南極<lb/>
七十二度常隱不見謂之下規赤道帯天之紘去兩極<lb/>
<pb n="KR2a0016_WYG_023-2b"/>
各九十一度少强黄道日之所行也半在赤道外半在<lb/>
赤道内與赤道東交於角五少弱西交於奎十四少强<lb/>
其出赤道外極逺者去赤道二十四度斗二十一度是<lb/>
也其入赤道内極逺者亦二十四度井二十五度是也<lb/>
日南至在斗二十一度去極百一十五度少强是也日<lb/>
最南去極最逺故景最長黄道斗二十一度出辰入申<lb/>
故日亦出辰入申日晝行地上百四十六度强故日短<lb/>
夜行地下二百一十九度少弱故夜長自南至之後日<lb/>
<pb n="KR2a0016_WYG_023-3a"/>
去極稍近故景稍短日晝行地上度稍多故日稍長夜<lb/>
行地下度稍少故夜稍短日所在度稍北故曰稍北以<lb/>
至於夏至日在井二十五度去極六十七度少强是日<lb/>
最北去極最近景最短黄道井二十五度出寅入戌故<lb/>
日亦出寅入戍日晝行地上二百一十九度少弱故日<lb/>
長夜行地下百四十六度强故夜短自夏至之後日去<lb/>
極稍逺故景稍長日晝行地上度稍少故日稍短夜行<lb/>
地下度稍多故夜稍長日所在度稍南故日出入稍南<lb/>
<pb n="KR2a0016_WYG_023-3b"/>
以至於南至而復初焉斗二十一井二十五南北相覺<lb/>
四十八度春分日在奎十四少强秋分日在角五少弱<lb/>
此黄赤二道之交中也去極俱九十一度少强南北處<lb/>
斗二十一井二十五之中故景居二至長短之中奎十<lb/>
四角五出卯入酉故日亦出卯入酉日晝行地上夜行<lb/>
地下俱百八十度半强故日見之漏五十刻不見之漏<lb/>
五十刻謂之晝夜同夫天之晝夜以日出入為分人之<lb/>
晝夜以昬眀為限日未出二刻半而眀日已入二刻半<lb/>
<pb n="KR2a0016_WYG_023-4a"/>
而昬故損夜五刻以益晝是以春秋分之漏晝五十五<lb/>
刻三光之行不必有常術家以算求之各有同異故諸<lb/>
家歴法参差不齊洛書甄燿度春秋考異郵皆云周天<lb/>
一百七萬一千里一度為二千九百三十二里七十一<lb/>
歩二尺七寸四分四百八十七分分之三百六十二陸<lb/>
績云天東西南北徑三十五萬七千里此言周三徑一<lb/>
也考之徑一不啻周三率周百四十二而徑四十五則<lb/>
天徑三十二萬九千四百一里一百二十二歩二尺二<lb/>
<pb n="KR2a0016_WYG_023-4b"/>
寸一分七十一分分之十周禮日至之景尺有五寸謂<lb/>
之地中鄭衆説土圭之長尺有五寸以夏至之日立八<lb/>
尺之表其景與土圭等謂之地中今潁川陽城地也鄭<lb/>
𤣥云凡日景於地千里而差一寸景尺有五寸者南戴<lb/>
日下萬五千里也以此推之日當去其下地八萬里矣<lb/>
日邪射陽城則天徑之半也天體圓如弹丸地處天之<lb/>
半而陽城為中則日春秋冬夏昏眀晝夜去陽城皆等<lb/>
無盈縮矣故知從日邪射陽城為天徑之半也以勾股<lb/>
<pb n="KR2a0016_WYG_023-5a"/>
法言之傍萬五千里句也立八萬里股也從日邪射陽<lb/>
城弦也以句股求弦法入之得八萬一千三百九十四<lb/>
里三十歩五尺三寸六分天徑之半而地上去天之數<lb/>
也倍之得十六萬二千七百八十八里六十一歩四尺<lb/>
七寸二分天徑之數也以周率乗之徑率約之得五十<lb/>
一萬二千六百八十七里六十八歩一尺八寸二分周<lb/>
天之數也減甄耀度考異郵五十五萬七千三百一十<lb/>
二里有竒一度凡千四百六里百二十四歩六寸四分<lb/>
<pb n="KR2a0016_WYG_023-5b"/>
十萬七千五百六十五分分之萬九千三十九減舊度<lb/>
千五百二十五里二百五十六歩三尺三寸二十一萬<lb/>
五千一百三十分分之十六萬七百三十分黄赤二道<lb/>
相與交錯其間相去二十四度以兩儀推之二道俱三<lb/>
百六十五度有竒是以知天體圓如弹丸而陸績造渾<lb/>
象其形如鳥卵然則黄道應長於赤道矣績云天東西<lb/>
南北徑三十五萬七千里然則績亦以天形正圎也而<lb/>
渾象為鳥卵則為自相違背古舊渾象以二分為一度<lb/>
<pb n="KR2a0016_WYG_023-6a"/>
凡周七尺三寸半分張衡更制以四分為一度凡周一<lb/>
丈四尺六寸蕃以古制局小星辰稠穊衡器傷大難可<lb/>
轉移更制渾象以三分為一度凡周天一丈九寸五分<lb/>
四分分之三也御史中丞何承天論渾象體曰詳尋前<lb/>
説因觀渾儀研求其意有以悟天形正圓而水周其下<lb/>
言四方者東暘谷日之所出西至濛氾日之所入莊子<lb/>
又云北溟之魚化而為鳥將徙於南溟斯亦古之遺記<lb/>
四方皆水證也四方皆水謂之四海凡五行相生於金<lb/>
<pb n="KR2a0016_WYG_023-6b"/>
是故百川發源皆自山出由髙趣下歸於注海日為陽<lb/>
精光耀炎熾一夜入水所經燋竭百川歸注足於補復<lb/>
故旱不為減浸不為益徑天之數蕃説近之太中大夫<lb/>
徐爰曰渾儀之制未詳厥始王蕃言虞書稱在璇璣玉<lb/>
衡以齊七政則今渾天儀日月五星是也鄭𤣥説動運<lb/>
為機持正為衡皆以玉為之視其行度觀受禪是非也<lb/>
渾儀羲和氏之舊器歴代相傳謂之璣衡其所由來有<lb/>
原統矣而斯器設在候臺史官禁宻學者寡得聞見穿<lb/>
<pb n="KR2a0016_WYG_023-7a"/>
鑿之徒不觧機衡之意見有七政之言因以為北斗七<lb/>
星搆造虗文託之䜟緯史遷班固猶尚惑之鄭𤣥有贍<lb/>
雅髙逺之才沈靜精妙之思超然獨見改正其説聖人<lb/>
復出不易斯言矣蕃之所云如此夫候審七曜當以運<lb/>
行為體設器擬象焉得定其盈縮推斯而言未為通論<lb/>
設使唐虞之世已有渾儀渉歴三代以為定准後世聿<lb/>
遵孰敢非革而三天之儀紛然莫辯至楊雄方難蓋通<lb/>
渾張衡為太史令乃鑄銅制範衡傳云其作渾天儀考<lb/>
<pb n="KR2a0016_WYG_023-7b"/>
歩隂陽最為詳宻故知自衡以前未有斯儀矣蕃又云<lb/>
渾天遭秦之亂師徒䘮絶而失其文惟渾天儀尚在候<lb/>
臺案既非舜之璇玉又不載今儀所造以緯書為穿鑿<lb/>
鄭𤣥為博實偏信無據未可承用夫璇玉貴美之名璣<lb/>
衡詳細之目所以先儒以為北斗七星天綱運轉聖人<lb/>
仰觀俯察以審時變焉史臣案設器象定其恒度合之<lb/>
則吉失之則凶以之占察有何不可渾文廢絶故有宣<lb/>
蓋之論其術竝䟱故後人莫述楊雄法言云或人問渾<lb/>
<pb n="KR2a0016_WYG_023-8a"/>
天於雄雄曰落下閎營之鮮于妄人度之耿中丞象之<lb/>
幾幾乎莫之違也若問天形定體渾儀䟱宻則雄應以<lb/>
渾儀答之而舉此三人以對者則知此三人制造渾儀<lb/>
以圖晷緯問者葢渾儀之䟱宻非問渾儀之淺深也以<lb/>
此而推則西漢長安已有其器矣將由䘮亂亡失故衡<lb/>
復鑄之乎王蕃又記古渾儀天度并張衡改制之文則<lb/>
知斯器非衡始造明矣衡所造渾儀傳至魏晉中華覆<lb/>
敗沈沒戎虜績蕃舊器亦不復存晉安帝義熙十四年<lb/>
<pb n="KR2a0016_WYG_023-8b"/>
髙祖平長安得衡舊器儀狀雖舉不綴經星七曜文帝<lb/>
元嘉十三年詔太史令錢樂之更鑄渾儀徑六尺八分<lb/>
少周一丈八尺二寸六分少地在天内立黄赤二道南<lb/>
北二極規二十八宿北斗極星五分為一度置日月五<lb/>
星於黄道之上置立漏刻以水轉儀昬明中星與天相<lb/>
應十七年又作小渾天徑二尺二寸周六尺六寸以分<lb/>
為一度安二十八宿中外宮以白黒珠及黄三色為三<lb/>
家星日月五星悉居黄道蓋天之術云出周公旦訪之<lb/>
<pb n="KR2a0016_WYG_023-9a"/>
殷商蓋假託之説也其書號曰周髀髀者表也周天之<lb/>
數也其術云天如覆蓋地如覆盆地中髙而四隤日月<lb/>
隨天轉運隱地之髙以為晝夜也天地相去凡八萬里<lb/>
天地之中髙於外衡六萬里地上之髙髙於天之外衡<lb/>
二萬里也或問蓋天於楊雄楊雄曰蓋哉蓋哉難其八<lb/>
事鄭𤣥又難其二事為蓋天之學者不能通也劉向五<lb/>
紀説夏厯以爲列宿日月皆西移列宿疾而日次之月<lb/>
宿遲故日與列星昬俱入西方後九十一日是宿在北<lb/>
<pb n="KR2a0016_WYG_023-9b"/>
方又九十一日是宿在東方九十一日在南方此明日<lb/>
行遲於列宿也月生三日日入而月見西方至十五日<lb/>
日入而月見東方將晦日未出乃見東方以此明月行<lb/>
之遲於日而皆西行也向難之以鴻範傳曰晦而月見<lb/>
西方謂之朓朓疾也朔而月見東方謂之側匿側匿遲<lb/>
不敢進也星辰西行史官謂之逆行此三説夏歴皆違<lb/>
之迹其意好異者之所作也晉成帝咸康中㑹稽虞喜<lb/>
造安天論以爲天髙窮於無窮地深測於不測地有居<lb/>
<pb n="KR2a0016_WYG_023-10a"/>
靜之體天有常安之形論其大體當相覆冐方則俱方<lb/>
圎則俱圓不同之義也喜族祖河間太守聳又立穹天<lb/>
論云天形穹隆當如鷄子幕其際周接四海之表浮乎<lb/>
元氣之上而吳太常姚信造昕天論曰嘗覧漢書云冬<lb/>
至日在牽牛去極逺夏至日在東井去極近欲以推日<lb/>
之長短信以太極處二十八宿之中央雖有逺近不䏻<lb/>
相倍今昕天之説以為冬至極低而天運近南故日去<lb/>
人逺而斗去人近北天氣至故氷寒也夏至極起而天<lb/>
<pb n="KR2a0016_WYG_023-10b"/>
運近北斗去人逺日去人近南天氣至故炎熟也極之<lb/>
立時日行地中淺故夜短天去地髙故晝長也極之低<lb/>
時日行地中深故夜長天去地下淺故晝短也然則天<lb/>
行寒依於渾夏依於蓋也按此説應作軒昂之軒而作<lb/>
昕所未詳也凡三説皆好異之談失之逺矣凡天文經<lb/>
星常宿中外宮前史已詳今惟記魏文帝黄初以来星<lb/>
變為天文志以續司馬彪云<lb/>
魏文帝黄初三年九月甲辰客星見太微左掖門内占<lb/>
<pb n="KR2a0016_WYG_023-11a"/>
曰客星出太微國有兵䘮十月孫權叛命帝自南征前<lb/>
驅臨江破其将呂範等是後累有征役七年五月文帝<lb/>
崩<lb/>
黄初四年二月癸夘月犯心大星十二月丙子月又犯<lb/>
心大星占曰心為天王王者惡之七年五月文帝崩<lb/>
黄初四年六月甲申太白晝見五年十一月辛夘太白<lb/>
又晝見案劉向五紀論曰太白少隂弱不得專行故以<lb/>
已未為界不得經天而行經天則晝見其占為兵為䘮<lb/>
<pb n="KR2a0016_WYG_023-11b"/>
為不臣為更王强國弱小國强是日孫權受魏爵號而<lb/>
稱兵距守七年五月文帝崩八月吳遂圍江夏寇襄陽<lb/>
魏江夏太守文聘固守得全大將軍司馬懿救襄陽斬<lb/>
吳將張霸<lb/>
黄初四年十一月月暈北斗占曰有大䘮赦天下七年<lb/>
五月文帝崩眀帝即位大赦天下<lb/>
黄初五年十月歳星入太微逆行積百三十九日乃出<lb/>
占曰五星入太㣲從右入三十日以上人主有大憂一<lb/>
<pb n="KR2a0016_WYG_023-12a"/>
曰有赦至七年五月文帝崩眀帝即位大赦天下<lb/>
黄初六年五月十六日壬戌熒惑入太㣲至二十六日<lb/>
壬申與歳星相及俱犯右執法至二十七日癸酉乃出<lb/>
占曰從後入三十日以上人主有大憂又日月五星犯<lb/>
左右執法大臣有憂一曰執法者誅金火尤甚十一月<lb/>
皇子東陽武王鑒薨七年正月驃騎將軍曹洪免為庶<lb/>
人四月征南大將軍夏侯尚薨五月文帝崩蜀記稱眀<lb/>
帝問黄權曰天下鼎立何地為正對曰當騐天文往熒<lb/>
<pb n="KR2a0016_WYG_023-12b"/>
惑守心而文皇帝崩吳蜀無事此其徴也按三國史並<lb/>
無熒惑守心之文宜是入太㣲<lb/>
黄初六年十月乙未有星孛于少㣲歴軒轅案占孛彗<lb/>
異状其殃一也為兵䘮除舊布新之象餘災不盡為旱<lb/>
凶飢暴疾長大見乆災深短小見速災淺是時帝軍廣<lb/>
陵辛丑親御甲胄跨馬觀兵眀年五月文帝崩魏眀帝<lb/>
太和四年十一月壬戌太白犯嵗星占曰太白犯五星<lb/>
有大兵犯列宿為小兵五年三月諸葛亮以大衆宼天<lb/>
<pb n="KR2a0016_WYG_023-13a"/>
水遣大將軍司馬懿距邊<lb/>
太和五年月熒惑犯房占曰房四星股肱臣將相位也<lb/>
月五星犯守之將相有憂七月車騎將軍張郃追諸葛<lb/>
亮為其所害十二月太尉華歆薨<lb/>
太和五年十一月乙酉月犯軒轅大星占曰女主憂十<lb/>
二月甲辰月犯鎭星占曰女主當之六年三月乙亥月<lb/>
又犯軒轅大星青龍二年十一月乙丑月又犯鎭星三<lb/>
年正月太后郭氏崩<lb/>
<pb n="KR2a0016_WYG_023-13b"/>
太和六年十一月丙寅太白晝見南斗遂歴八十餘日<lb/>
恒見占曰吳有兵眀年孫權遣張彌等將兵萬人錫授<lb/>
公孫淵為燕王淵斬彌等虜其衆<lb/>
太和六年十一月丙寅有星孛于翼近太㣲上將星占<lb/>
曰為兵䘮甘氏曰孛彗所當之國是受其殃翼又楚分<lb/>
孫權封略也眀年權有遼東之敗權又向合肥新城追<lb/>
全琮征六安皆不克下吳又眀年諸葛亮入秦川據渭<lb/>
南司馬懿距之孫權遣陸議諸葛瑾等屯江夏口孫韶<lb/>
<pb n="KR2a0016_WYG_023-14a"/>
張承等向廣陵淮陽權以大衆圍新城以應亮於是帝<lb/>
自東征權及諸將乃退太和六年十二月陳王植薨青<lb/>
龍元年夏北海王㽔薨三年正月太后郭氏崩<lb/>
眀帝青龍二年二月己未太白犯熒惑占曰大兵起有<lb/>
大戰是年四月諸葛亮據渭南吳亦起兵應之魏東西<lb/>
奔命九月亮卒軍退將帥分爭為魏所破按占太白所<lb/>
犯在南南國敗在北北國敗此宜在熒惑南也<lb/>
青龍二年三月辛夘月犯輿鬼輿鬼主斬殺占曰民多<lb/>
<pb n="KR2a0016_WYG_023-14b"/>
病國有憂又有大臣憂是年夏大疫冬又大病至三年<lb/>
春乃止正月太后郭氏崩四年五月司徒董昭薨<lb/>
青龍二年五月丁亥太白晝見積三十餘日以晷度推<lb/>
之非秦魏則楚也是時諸葛亮據渭南司馬懿與相持<lb/>
孫權宼合肥又遣陸議孫韶等入淮沔帝親東征蜀本<lb/>
秦地則為秦晉及楚兵悉起應占<lb/>
青龍二年七月己巳月犯楗閉占曰天子崩又為火災<lb/>
三年七月崇華殿災景初三年正月眀帝崩<lb/>
<pb n="KR2a0016_WYG_023-15a"/>
青龍二年十月戊寅月犯太白占曰人君死又為兵景<lb/>
初元年七月公孫淵叛二年正月遣司馬懿討之三年<lb/>
正月眀帝崩<lb/>
蜀後主建興十二年諸葛亮帥大衆伐魏屯于渭南有<lb/>
長星赤而芒角自東北西南流投亮營三投再還往大<lb/>
還小占曰兩軍相當有大流星来走軍上及墜軍中者<lb/>
皆破敗之徴也九月亮卒于軍營而退群帥交惡多相<lb/>
誅殘<lb/>
<pb n="KR2a0016_WYG_023-15b"/>
魏眀帝青龍三年六月丁未鎭星犯井鉞四年閏四月<lb/>
乙巳復犯戊戍太白又犯占曰凢月五星犯井鉞悉為<lb/>
兵起一曰斧鉞用大臣誅景初元年公孫淵叛司馬懿<lb/>
討滅之<lb/>
青龍三年七月己丑鎭星犯東井四年三月癸夘在参<lb/>
又還犯之占曰鎭星入井大人憂行近距為行隂其占<lb/>
大水五榖不成景初元年夏大水傷五穀九月皇后毛<lb/>
氏崩三年正月眀帝崩<lb/>
<pb n="KR2a0016_WYG_023-16a"/>
青龍三年十月壬申太白晝見在尾歴二百餘日恒見<lb/>
占曰尾為燕燕臣强有兵<lb/>
青龍四年三月己巳太白與月俱加丙晝見月犯太白<lb/>
景初元年七月辛夘太白又晝見積二百八十餘日占<lb/>
悉同上是時公孫淵自立為燕王署置百官發兵距守<lb/>
遣司馬懿討滅之<lb/>
青龍三年十二月戊辰月犯鉤鈐占曰王者憂景初三<lb/>
年正月眀帝崩<lb/>
<pb n="KR2a0016_WYG_023-16b"/>
青龍四年五月壬寅太白犯畢左股第一星占曰畢為<lb/>
邊兵又主刑罰九月涼州塞外胡阿畢師侵犯諸國西<lb/>
域校尉張就討之斬首捕虜萬許人<lb/>
青龍四年七月甲寅太白犯軒轅大星占曰女主憂景<lb/>
初元年皇后毛氏崩<lb/>
青龍四年十月甲申有星孛于大辰長三尺乙酉又孛<lb/>
于東方十一月己亥彗星見犯宦者天紀星占曰大辰<lb/>
為天王天下有䘮劉向五紀論曰春秋星孛于東方不<lb/>
<pb n="KR2a0016_WYG_023-17a"/>
言宿者不加宿也宦者在天市為中外有兵天紀為地<lb/>
震孛彗主兵䘮景初元年六月地震九月吳將朱然圍<lb/>
江夏荆州刺史胡質擊走之皇后毛氏崩二年正月討<lb/>
公孫淵三年正月眀帝崩<lb/>
魏眀帝景初元年二月乙酉月犯房第二星占曰將相<lb/>
有憂七月司徒陳矯薨二年四月司徒韓暨薨<lb/>
景初元年十月丁未月犯熒惑占曰貴人死二年四月<lb/>
司徒韓暨薨八月公孫淵滅<lb/>
<pb n="KR2a0016_WYG_023-17b"/>
景初二年二月己丑月犯心距星又犯中央大星五月<lb/>
己亥又犯心距星及中央大星閏月癸丑月又犯心中<lb/>
央大星按占大星為天王前為太子後為皇子犯大星<lb/>
王者惡之犯前星太子有憂犯後星庶子有憂三年正<lb/>
月帝崩太子立卒見廢為齊王正始四年秦王詢薨<lb/>
景初二年八月彗星見張長三尺逆西行四十一日滅<lb/>
占曰為兵䘮張周分野洛邑惡之其十月斬公孫淵眀<lb/>
年正月眀帝崩<lb/>
<pb n="KR2a0016_WYG_023-18a"/>
景初二年十月甲午月犯箕占曰軍將死正始元年四<lb/>
月車騎將軍黄權薨<lb/>
景初二年司馬懿圍公孫淵於襄平八月丙寅夜有大<lb/>
流星長數十丈色白有芒鬛從首山北流墜襄平城東<lb/>
南占曰圍城而有流星来走城上及墜城中者破又曰<lb/>
星墜當其下有戰塲又曰凢星所墜國易姓九月淵突<lb/>
圍走至星墜所被斬屠城阬其衆<lb/>
景初二年十月癸巳客星見危逆行在離宮北騰蛇南<lb/>
<pb n="KR2a0016_WYG_023-18b"/>
甲辰犯宗星己酉滅占曰客星所出有兵䘮虗危為宗<lb/>
廟又為墳墓客星近離宮則宮中將有大䘮就先君於<lb/>
宗廟皆王者崩殞之象也三年正月眀帝崩正始二年<lb/>
五月吳將朱然圍樊城司馬懿率衆距郤之<lb/>
魏齊王正始元年四月戊午月犯昴東頭第一星其年<lb/>
十月庚寅月又犯昴北頭第四星占曰犯昴胡不安二<lb/>
年六月鮮卑阿妙兒等寇西方燉煌太守王延斬之并<lb/>
二千餘級三年又斬鮮卑大帥及千餘級<lb/>
<pb n="KR2a0016_WYG_023-19a"/>
正始元年十月乙酉彗星見西方在尾長三丈拂牽牛<lb/>
犯太白十一月甲子進犯羽林占曰尾為燕又為吳牛<lb/>
亦吳越之分太白為上將羽林中軍兵吳越有兵䘮中<lb/>
軍兵動二年五月吳將全琮冦芍陂朱然圍樊城諸葛<lb/>
瑾入沮中吳太子登卒六月司馬懿討諸葛恪於睆恪<lb/>
焚積聚棄城走三年太尉滿寵薨<lb/>
正始二年九月癸酉月犯輿鬼西北星西北星主金三<lb/>
年二月丁未又犯西南星西南星主布帛占曰有錢令<lb/>
<pb n="KR2a0016_WYG_023-19b"/>
一曰大臣憂三年三月太尉滿寵薨四年正月帝加元<lb/>
服賜羣臣錢各有差<lb/>
正始四年十月十一月月再犯井鉞是月司馬懿討諸<lb/>
葛恪恪棄城走五年三月曹爽征蜀<lb/>
正始五年十一月癸巳鎭星犯亢距星占曰諸侯有失<lb/>
國者嘉平元年曹爽兄弟誅<lb/>
正始六年八月戊午彗星見七星長二尺色白進至張<lb/>
積二十三日滅七年十一月癸亥又見軫長一尺積百<lb/>
<pb n="KR2a0016_WYG_023-20a"/>
五十六日滅九年三月又見昴長六尺色青白芒西南<lb/>
指七月又見翼長二尺進至軫積四十二日滅按占七<lb/>
星張周分野翼軫為楚昴為趙魏彗所以除舊布新主<lb/>
兵䘮也嘉平元年司馬懿誅曹爽兄弟及其黨與皆夷<lb/>
族京師嚴兵實始翦魏三年誅楚王彪又襲王凌於淮<lb/>
南淮南東楚也幽魏諸王于鄴<lb/>
正始七年七月丁丑月犯左角占曰天下有兵將軍死<lb/>
九年正月辛亥月犯亢南星占曰兵起一曰軍將死七<lb/>
<pb n="KR2a0016_WYG_023-20b"/>
月乙亥熒惑犯畢距星占曰有邊兵一曰刑罸用嘉平<lb/>
元年曹爽等誅三年王凌等又誅<lb/>
正始元年七月癸丑鎭星犯楗閉占曰王者不宜出宮<lb/>
下殿眀年車駕謁陵司馬懿奏誅曹爽等天子野宿於<lb/>
是失勢<lb/>
魏齊王嘉平元年六月壬戌太白犯東井距星二年三<lb/>
月己未又犯占曰國失政大臣為亂四月辛巳太白犯<lb/>
輿鬼占曰大臣誅一曰兵起三年七月王凌與楚王彪<lb/>
<pb n="KR2a0016_WYG_023-21a"/>
有謀皆伏誅人主遂卑吳主孫權赤烏十三年五月日<lb/>
北至熒惑逆行入南斗七月犯魁第二星而東漢晉春<lb/>
秋云逆行按占熒惑入南斗三月吳王死一曰熒惑逆<lb/>
行其地有死君太元二年權薨是其應也故國志書於<lb/>
吳而不書於魏也是時王凌謀立楚王彪謂斗中有星<lb/>
當有暴貴者以問知星人浩詳詳疑有故欲説其意不<lb/>
言吳有死䘮而言淮南楚分吳楚同占當有王者興故<lb/>
凌計遂定<lb/>
<pb n="KR2a0016_WYG_023-21b"/>
魏齊王嘉平二年十月丙申月犯輿鬼占曰國有憂一<lb/>
曰大臣憂三年四月戊寅月犯東井占曰軍將死一曰<lb/>
國有憂五月王凌楚王彪等誅七月皇后甄氏崩<lb/>
嘉平三月五月甲寅月犯距星占曰將軍死一曰為兵<lb/>
是月王凌誅四年三月吳將朱然朱異為宼鎭東將軍<lb/>
諸葛誕破走之<lb/>
嘉平三年七月己巳月犯輿鬼九月乙巳又犯四年十<lb/>
一月丁未又犯鬼積尸五年七月丙午月又犯鬼西北<lb/>
<pb n="KR2a0016_WYG_023-22a"/>
星占曰國有憂正元元年李豐等誅皇后張氏廢九月<lb/>
帝廢為齊王<lb/>
齊王嘉平三年十月癸未熒惑犯亢南星占曰大臣有<lb/>
亂正元元年二月李豐等謀亂誅<lb/>
嘉平三年十一月癸未有星孛于營室西行積九十日<lb/>
滅占曰有兵䘮室為後宮後宮且有亂四年三月丁酉<lb/>
彗星見西方在胃長五六丈色白芒南指貫参積二十<lb/>
日滅五年十一月彗星又見軫長五丈在太㣲左執法<lb/>
<pb n="KR2a0016_WYG_023-22b"/>
西東南指積百九十日滅按占胃兖州之分参白虎主<lb/>
兵太㣲天子廷執法為執政孛彗為兵除舊布新之象<lb/>
正元元年二月李豐豐弟兖州刺史翼后父光禄大夫<lb/>
張緝等謀亂皆誅皇后亦廢九月帝廢為齊王髙貴鄉<lb/>
公代立<lb/>
嘉平五年六月庚辰月犯箕占曰軍將死正元元年正<lb/>
月鎭東將軍毌丘儉反兵敗死<lb/>
嘉平五年六月戊午太白犯角占曰羣臣謀不成正元<lb/>
<pb n="KR2a0016_WYG_023-23a"/>
元年李豐等謀泄悉誅<lb/>
嘉平五年七月月犯井鉞正元元年二月李豐等誅蜀<lb/>
將姜維攻隴西車騎將軍郭淮討破之<lb/>
嘉平五年十一月癸酉月犯東井距星占曰軍將死至<lb/>
六年正月鎭東將軍豫州刺史毌丘儉前將軍揚州刺<lb/>
史文欽反被誅<lb/>
魏髙貴鄉公正元元年十一月有白氣出斗側廣數丈<lb/>
長竟天王肅曰蚩尤之旂也東南其有亂乎二年正月<lb/>
<pb n="KR2a0016_WYG_023-23b"/>
毌丘儉等據淮南以叛大將軍司馬師討平之案占蚩<lb/>
尤旗見王者征伐四方自後又征淮南西平巴蜀是嵗<lb/>
吳王孫亮五鳳元年斗牛吳越分案占有兵䘮除舊布<lb/>
新之象也太平三年孫綝盛兵圍宮廢亮為㑹稽王孫<lb/>
休代立是其應也故國志又書於吳由是淮南江東同<lb/>
揚州地故于時變見吳楚之分則魏之淮南多與吳同<lb/>
灾是以毌丘儉以孛為已應遂起兵而敗又其應也後<lb/>
三年即魏甘露二年諸葛誕又反淮南吳遣朱異救之<lb/>
<pb n="KR2a0016_WYG_023-24a"/>
及城陷誕衆吳兵死没各數萬人猶前長星之應也<lb/>
髙貴鄉公正元二年二月戊午熒惑犯東井北轅西頭<lb/>
第一星占曰羣臣有家坐罪者甘露元年諸葛誕族滅<lb/>
吳孫亮太平元年九月壬辰太白犯南斗吳志所書也<lb/>
占曰太白犯斗國有兵大臣有反者其眀年諸葛誕反<lb/>
又眀年孫綝廢亮吳魏並有兵事也<lb/>
魏髙貴鄉公甘露元年七月乙卯熒惑犯井鉞壬戌月<lb/>
又犯鉞星二年八月壬子歲星犯井鉞九月庚寅歲星<lb/>
<pb n="KR2a0016_WYG_023-24b"/>
又逆行乗鉞星三年諸葛誕夷滅<lb/>
甘露元年八月辛亥月犯箕占曰軍將死九月丁巳月<lb/>
犯東井占曰軍將死二年諸葛誕誅<lb/>
甘露二年六月己酉月犯心中央大星景元元年五月<lb/>
髙貴鄉公敗<lb/>
甘露二年十月丙寅太白犯亢距星占曰廷臣為亂人<lb/>
君憂景元元年有成濟之變<lb/>
甘露二年十一月彗星見角色白占曰彗見兩角間色<lb/>
<pb n="KR2a0016_WYG_023-25a"/>
白者軍起不戰邦有大䘮景元元年髙貴鄉公帥左右<lb/>
兵襲晉文王未交戰為成濟所害<lb/>
甘露三年三月庚子太白犯東井占曰國失政大臣為<lb/>
亂是夜歲星又犯東井占曰兵起至景元元年髙貴鄊<lb/>
公敗<lb/>
甘露三年八月壬辰歲星犯輿鬼質星占曰斧質用大<lb/>
臣誅甘露四年四月甲申歲星又犯輿鬼東南星占曰<lb/>
鬼東南星主兵木入鬼大臣誅景元元年髙貴鄊公敗<lb/>
<pb n="KR2a0016_WYG_023-25b"/>
殺尚書王經<lb/>
甘露四年十月丁丑客星見太微中輔東南行歴軫宿<lb/>
積七日滅占曰客星出太微有兵䘮景元元年髙貴鄊<lb/>
公被害<lb/>
魏陳留王景元元年二月月犯建星案占月五星犯建<lb/>
星大臣相譖是後鍾㑹鄧艾破蜀㑹譖艾遂皆夷滅<lb/>
景元二年四月熒惑入太微犯右執法占曰人主有大<lb/>
憂又曰大臣憂後四年鄧艾鍾㑹皆夷滅五年帝遜位<lb/>
<pb n="KR2a0016_WYG_023-26a"/>
景元三年十一月壬寅彗星見亢色白長五丈轉北行<lb/>
積四十五日滅占為兵䘮一曰彗見亢天子失徳四年<lb/>
鍾㑹鄧艾伐蜀克之㑹艾反亂皆誅魏遜天下<lb/>
景元四年六月大流星二並如斗見西方分流南北光<lb/>
照隆隆有聲案占流星為貴使大者使大是年鍾鄧克<lb/>
蜀二星蓋二帥之象二帥相背又分流南北之應鍾㑹<lb/>
既叛三軍憤怒隆隆有聲兵將怒之徴也<lb/>
景元四年十月歲星守房占曰將相有憂一曰有大赦<lb/>
<pb n="KR2a0016_WYG_023-26b"/>
眀年正月太尉鄧艾司徒鍾㑹並誅滅特赦益土咸熙<lb/>
二年秋又大赦<lb/>
陳留王咸熙二年五月彗星見王良長丈餘色白東南<lb/>
指積十二日滅占曰王良天子御駟彗星掃之禪代之<lb/>
表除舊布新之象白色為䘮王良在東壁宿又并州之<lb/>
分也八月晉文王薨十二月帝遜位于晉<lb/>
晉武帝太始四年正月丙戍彗星見軫青白色西北行<lb/>
又轉行占曰為兵䘮軫又楚分也三月皇太后王氏崩<lb/>
<pb n="KR2a0016_WYG_023-27a"/>
十月吳將施績宼江夏萬彧宼襄陽後將軍田璋荆州<lb/>
刺史胡烈等破却之<lb/>
太始四年七月星隕如雨皆西流占曰星隕為民叛西<lb/>
流吳民歸晉之象也二年吳夏口督孫秀率部曲二千<lb/>
餘人来降<lb/>
太始五年九月有星孛於紫宮占如上紫宮天子内宮<lb/>
十年武元楊皇后崩<lb/>
太始十年十二月有星孛于軫占曰天下兵起軫又楚<lb/>
<pb n="KR2a0016_WYG_023-27b"/>
分也咸寧二年六月星孛于氐占曰天子失徳易政氐<lb/>
又兖州分七月星孛大角大角為帝坐八月星孛太㣲<lb/>
至翼北斗三台占曰太㣲天子廷大人惡之一曰有徙<lb/>
王翼又楚分也北斗主殺罰三台為三公三年星孛于<lb/>
胃胃徐州分四月星孛女御女御為後宮五月又孛于<lb/>
東方七月星孛紫宮占曰天下易主五年三月星孛于<lb/>
栁占曰外臣陵主栁又三河分也大角太㣲紫宮女御<lb/>
並為王者眀年吳亡是其應也孛主兵䘮征吳之役三<lb/>
<pb n="KR2a0016_WYG_023-28a"/>
河徐兖之兵悉出交戰於吳楚之地吳丞相都督以下<lb/>
梟戮十數偏裨行陣之徒馘斬萬計皆其徵也春秋星<lb/>
孛北方則齊魯晉鄭陳宋莒之君並受殺亂之禍星孛<lb/>
東方則楚滅陳三家田氏分簒齊晉漢文帝末星孛西<lb/>
方後吳楚七國誅滅案太始末至太康初災異數見而<lb/>
晉氏隆盛吳實滅天變在吳可知矣昔漢三年星孛大<lb/>
角項籍以亡漢氏無事此項先主命故也吳晉之時天<lb/>
下横分大角孛而吳亡是與項氏同事後學皆以咸寕<lb/>
<pb n="KR2a0016_WYG_023-28b"/>
災為晉室非也<lb/>
晉武帝咸寧四年四月蚩尤旗見案星傳蚩尤旗類彗<lb/>
而後曲象旗漢武帝時見長竟天獻帝時又見長十餘<lb/>
丈皆長星也魏髙貴時則為白氣案校衆記是歲無長<lb/>
星宜又是異氣後二年傾三方伐吳是其應至武帝崩<lb/>
天下兵又起遂亡諸夏<lb/>
咸寧四年九月太白當見不見占曰是謂失舎不有破<lb/>
軍必有死王之墓又有亡國是時羊祜表求伐吳上許<lb/>
<pb n="KR2a0016_WYG_023-29a"/>
之五年十一月兵出太白始夕見西方太康元年三月<lb/>
大破吳軍孫皓靣縛請死吳國遂亡<lb/>
晉武帝太康二年八月有星孛于張占曰為兵䘮周分<lb/>
野災在洛邑十一月星孛軒轅占曰後宮當之四年三<lb/>
月戊申星孛于西南四年三月癸丑齊王攸薨四月戊<lb/>
寅任城王陵薨五月己亥琅邪王伷薨十一月戊午新<lb/>
都王該薨<lb/>
太康八年三月熒惑守心占曰王者惡之太熙元年四<lb/>
<pb n="KR2a0016_WYG_023-29b"/>
月乙酉武帝崩<lb/>
太康八年九月星孛于南斗長數十丈十餘日滅占曰<lb/>
斗主爵祿國有大憂一曰孛于斗王者疾病臣誅其父<lb/>
天下易政大亂兵起太熙元年四月客星在紫宮占曰<lb/>
為兵䘮太康末武帝耽宴逰多疾病是月己酉帝崩永<lb/>
平元年賈后誅楊駿及其黨與皆夷三族楊太后亦見<lb/>
殺是年又誅汝南王亮太保衞瓘楚王瑋王室兵䘮之<lb/>
應<lb/>
<pb n="KR2a0016_WYG_023-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_023-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十三<lb/>
<pb n="KR2a0016_WYG_023-31a"/>
　宋書卷二十三考證<lb/>
天文志一減甄耀度考異郵五十五萬七千三百一十<lb/>
　二里有竒○<hi>臣永祚</hi>按照算應五十五萬八千三百<lb/>
　一十二里有竒<lb/>
又作小渾天徑二尺二寸周六尺六寸以分為一度○<lb/>
　<hi>臣永祚</hi>按以分為一度則周不應六尺六寸分字上<lb/>
　必有遺字<lb/>
嘉平三年五月甲寅月犯距星○距上當有脱字<lb/>
<pb n="KR2a0016_WYG_023-31b"/>
魏髙貴時則為白氣○貴字下遺鄉公二字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十三考證<lb/>
</p>
<p>
</p>
  </div>
<div>
<head>宋書卷二十四</head> <lb/>
    <p>
<pb n="KR2a0016_WYG_024-1a"/>
欽定四庫全書<lb/>
　宋書卷二十四<lb/>
　　梁　　　　沈　　　　　約　　　　撰<lb/>
　志第十四<lb/>
　　天文二<lb/>
晉惠帝元康二年二月天西北大裂按劉向説天裂陽<lb/>
不足地動隂有餘是時人主拱黙婦后専制<lb/>
元康三年四月熒惑守太㣲六十日占曰諸侯三公謀<lb/>
<pb n="KR2a0016_WYG_024-1b"/>
其上必有斬臣一曰天子亡國是春太白守畢至是百<lb/>
餘日占曰有急令之憂一曰相亡又為邊境不安是年<lb/>
鎭嵗太白三星聚于畢昴占曰為兵䘮畢昴趙地也後<lb/>
賈后陷殺太子趙王廢后又殺之斬張華裴頠遂簒位<lb/>
廢帝為太上皇天下從此遘亂連禍<lb/>
元康五年四月有星孛于奎至軒轅太微經三台大陵<lb/>
占曰奎為魯又為庫兵軒轅為後宮太㣲天子廷三台<lb/>
為三司大陵有積屍死䘮之事眀年武庫火西羌反後<lb/>
<pb n="KR2a0016_WYG_024-2a"/>
五年司空張華遇禍賈后廢死魯公賈謐誅又眀年趙<lb/>
王倫簒位於是三王興兵討倫士民戰死十餘萬人<lb/>
元康六年六月丙午夜有枉矢自斗魁東南行按占曰<lb/>
以亂伐亂北斗主執殺出斗魁居中執殺者不直象也<lb/>
十月太白晝見後趙王殺張裴廢賈后以理太子之寃<lb/>
因自簒盜以至屠滅以亂伐亂兵䘮臣彊之應也<lb/>
元康九年二月熒惑守心占曰王者惡之八月熒惑入<lb/>
羽林占曰禁兵大起後二年惠帝見廢為太上皇俄而<lb/>
<pb n="KR2a0016_WYG_024-2b"/>
三王起兵討倫倫悉遣中軍兵相距累月<lb/>
晉惠帝永康元年三月妖星見南方中台星坼太白晝<lb/>
見占曰妖星出天下大兵將起台星失常三公憂太白<lb/>
晝見為不臣是月賈后殺太子趙王倫尋廢殺后及司<lb/>
空張華又廢帝自立於是三王並起迭總大權<lb/>
永康元年五月熒惑入南斗占曰宰相死兵大起斗又<lb/>
吳分也是時趙王倫為相眀年簒位三王興師誅之太<lb/>
安二年石氷破揚州<lb/>
<pb n="KR2a0016_WYG_024-3a"/>
永康元年八月熒惑入箕占曰人主失位兵起十二月<lb/>
彗出牽牛之西指天市占曰牛者七政始彗出之改元<lb/>
易號之象也天市一名府一名天子禖帝座在其中眀<lb/>
年趙王簒位改元尋為大兵所滅<lb/>
永康二年二月太白出西方逆行入東井占曰國失政<lb/>
臣為亂四月彗星見齊分占曰齊有兵䘮是時齊王冏<lb/>
起兵討趙王倫倫滅冏擁兵不朝專權滛侈眀年誅死<lb/>
晉惠帝永寧元年自正月至于閏月五星互經天星傳<lb/>
<pb n="KR2a0016_WYG_024-3b"/>
曰日陽君道也星隂臣道也日出則星亡臣不得專也<lb/>
晝而星見午上者為經天其占為不臣為更王今五星<lb/>
悉經天天變所未有也石氏説曰辰星晝見其國不亡<lb/>
則大亂是後台鼎方伯互秉大權二帝流亡遂至六夷<lb/>
彊迭據華夏亦載籍所未有也<lb/>
永寧元年五月太白晝見占同前條七月嵗星守虗危<lb/>
占曰木守虗危有兵憂一曰守虗飢守危徭役煩下屈<lb/>
竭辰星入太微占曰為内亂一曰羣臣相殺太白守右<lb/>
<pb n="KR2a0016_WYG_024-4a"/>
掖門占曰為兵為亂賊八月戊午鎭星犯左執法又犯<lb/>
上相占曰上相憂熒惑守昴占曰趙魏有災辰星守輿<lb/>
鬼占曰秦有災九月丁未月犯左角占曰人主憂一曰<lb/>
左將軍死天下有兵<lb/>
二年四月癸酉嵗星晝見占曰為臣彊十月熒惑太白<lb/>
鬭于虗危占曰大兵起破軍殺將虗危又齊分也十二<lb/>
月熒惑襲太白于營室占曰天下兵起亡君之戒一曰<lb/>
易相初齊王冏定京都因留輔政遂專慠無君是月成<lb/>
<pb n="KR2a0016_WYG_024-4b"/>
都河間檄長沙王乂討之冏乂交戰攻焚宮闕冏兵敗<lb/>
夷滅又殺其兄上軍將軍寔以下二十餘人太安二年<lb/>
成都攻長沙於是公私飢困百姓力屈<lb/>
晉惠帝太安二年二月太白入昴占曰天下擾兵大起<lb/>
三月彗星見東方指三台占曰兵䘮之象三台為三公<lb/>
七月熒惑入東井占曰兵起國亂是秋太白守太微上<lb/>
將占曰上將將以兵亡是年冬成都河間攻洛陽三年<lb/>
正月東海王越執長沙王乂張方又殺之<lb/>
<pb n="KR2a0016_WYG_024-5a"/>
太安二年八月長沙王奉帝出距二王庚午舎于𤣥武<lb/>
館是日天中裂為二有聲如雷三占同元康臣下專僭<lb/>
之象也是時長沙王擅權後成都河間東海又迭專威<lb/>
命是其應也<lb/>
太安二年十一月辛巳有星晝隕中天北下有聲如雷<lb/>
按占名曰熒首熒首所在下有大兵流血眀年劉淵石<lb/>
勒攻略并州多所殘滅王浚起燕代引鮮卑攻掠鄴中<lb/>
百姓塗地有聲如雷怒之象也<lb/>
<pb n="KR2a0016_WYG_024-5b"/>
太安二年十一月庚辰嵗星入月中占曰國有逐相十<lb/>
二月壬寅太白犯月占曰天下有兵太安三年正月己<lb/>
邜月犯太白占同青龍熒惑入南斗占同永康是月熒<lb/>
惑又犯嵗星占曰有大戰七月左衞將軍陳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>率衆奉<lb/>
帝伐成都六軍敗績兵逼乗輿九月王浚又攻成都于<lb/>
鄴鄴潰成都王由是䘮亡帝還洛張方脅如長安是時<lb/>
天下盜賊羣起張昌尤盛後二年惠帝崩<lb/>
晉惠帝永興元年五月客星守畢占曰天子絶嗣一曰<lb/>
<pb n="KR2a0016_WYG_024-6a"/>
大臣有誅七月庚申太白犯角亢經房心歴尾箕九月<lb/>
入南斗占曰犯角天下大戰犯亢有大兵人君憂入房<lb/>
心為兵䘮犯尾將軍與民人為變犯箕女主憂一曰天<lb/>
下亂入南斗有兵䘮一曰將軍為亂其所犯守又兖豫<lb/>
幽冀揚州之分也是年七月蕩隂之役九月王浚殺幽<lb/>
州刺史和演攻鄴鄴潰於是兖豫為天下兵衝陳敏又<lb/>
亂揚土劉淵石勒李雄等並起微賤跨有州郡皇后羊<lb/>
氏數被幽廢光熙元年惠帝崩終無繼嗣<lb/>
<pb n="KR2a0016_WYG_024-6b"/>
永興元年七月乙丑星隕有聲二年十月星又隕有聲<lb/>
按劉向説民去其土之象也是後遂亡中夏<lb/>
永興元年十二月壬寅夜赤氣亘天砰隱有聲二年十<lb/>
月丁丑赤氣見在北方東西竟天占曰並為大兵砰隱<lb/>
有聲怒之象也是後四海雲優九服交兵<lb/>
永興二年四月丙子太白犯狼星占曰大兵起九月嵗<lb/>
星守東井占曰有兵井又秦分也是年茍晞破公師蕃<lb/>
張方破范陽王虓闗西諸將攻河間王顒顒奔走東海<lb/>
<pb n="KR2a0016_WYG_024-7a"/>
王迎殺之<lb/>
永興二年八月星孛于昴畢占曰為兵䘮昴畢又趙魏<lb/>
分也十月丁丑有星孛于北斗占曰璿璣更授天子出<lb/>
走又曰彊國發兵諸侯爭權是後皆有其應眀年惠帝<lb/>
崩<lb/>
晉惠帝光熙元年四月太白失行自翼入尾箕占曰太<lb/>
白失行而北是謂返生不有破軍必有屠城五月汲桑<lb/>
攻鄴魏郡太守馮嵩出戰大敗桑遂害東燕王騰殺萬<lb/>
<pb n="KR2a0016_WYG_024-7b"/>
餘人焚燒魏時宮室皆盡<lb/>
光熙元年五月枉矢西南流占曰以亂伐亂之象也是<lb/>
時司馬越西破河間奉迎大駕尋收繆𦙍何綏等肆其<lb/>
無君之心天下惡之死而石勒焚其屍柩是其應也<lb/>
光熙元年九月丁未熒惑守心占曰王者惡之己亥填<lb/>
星守房心又犯嵗星占曰土守房多禍䘮守心國内亂<lb/>
天下赦又曰填與嵗合為内亂是時司馬越秉權終以<lb/>
無禮破滅内亂之應也十一月惠帝崩懐帝即位大赦<lb/>
<pb n="KR2a0016_WYG_024-8a"/>
天下<lb/>
光熙元年十二月癸未太白犯填星占曰為内兵有大<lb/>
戰是後河間王為東海王越所殺眀年正月東海王越<lb/>
殺諸葛玫等五月汲桑破馮嵩殺東燕王八月茍晞大<lb/>
破汲桑<lb/>
光熙元年十二月甲申有白氣若虹中天北下至地夜<lb/>
見五日乃滅占曰大兵起眀年王彌起青徐汲桑亂河<lb/>
北毒流天下<lb/>
<pb n="KR2a0016_WYG_024-8b"/>
孝懐帝永嘉元年九月辛卯有大星自西南流于東北<lb/>
小者如升相隨天盡赤聲如雷占曰流星為貴使是年<lb/>
五月汲桑殺東燕王騰遂據河北十一月始遣和郁為<lb/>
征北將軍鎮鄴而田甄等大破汲桑斬于樂陵於是以<lb/>
甄為汲郡太守弟蘭鉅鹿大守小星相隨小將别帥之<lb/>
象也司馬越忿魏郡以東平原南皆黨於桑悉以賞甄<lb/>
等於是侵略赤地有聲如雷怒之象也<lb/>
永嘉元年十二月丁亥星流霞散案劉向説天官列宿<lb/>
<pb n="KR2a0016_WYG_024-9a"/>
在位之象小星無名者庶民之類此百官庶民將流散<lb/>
之象也是後天下大亂百官萬民流移轉死矣<lb/>
永嘉二年正月庚午太白伏不見二月庚子始晨見東<lb/>
方是謂當見不見占同上條其後破軍殺將不可勝數<lb/>
帝崩虜庭中夏淪覆<lb/>
永嘉三年正月庚子熒惑犯紫㣲占曰當有野死之王<lb/>
又為火燒宮是時太史令髙堂沖奏乗輿宜遷幸不然<lb/>
必無洛陽五年六月劉曜王彌入京都燒宮廟帝崩于<lb/>
<pb n="KR2a0016_WYG_024-9b"/>
平陽<lb/>
永嘉三年鎮星久守南斗占曰鎮星所居者其國有福<lb/>
是時安東琅邪王始有揚土其年十一月地動陳卓以<lb/>
為是地動應也<lb/>
永嘉三年十二月乙亥有白氣如帶出東南北方各二<lb/>
起地至天貫参伐占曰天下大兵起四年三月司馬越<lb/>
收繆𦙍繆播等又三方雲擾攻戰不休五年三月司馬<lb/>
越死於寗平城石勒攻破其衆死者十餘萬人六月京<lb/>
<pb n="KR2a0016_WYG_024-10a"/>
都焚滅帝刼虜庭<lb/>
永嘉五年十月熒惑守心後二年帝崩于虜庭<lb/>
永嘉六年七月熒惑嵗星填星太白聚牛女之間裴回<lb/>
進退按占曰牛揚州分是後兩都傾覆而元帝中興揚<lb/>
土是其應也<lb/>
愍帝建武元年五月癸未太白熒惑合於東井占曰金<lb/>
火合曰爍為䘮是時帝雖刼于平陽天下猶未敢居其<lb/>
虗位災在帝也六月丁卯太白犯太㣲占曰兵入天子<lb/>
<pb n="KR2a0016_WYG_024-10b"/>
廷王者惡之七月愍帝崩于㓂庭天下行服大臨<lb/>
晉元帝大興元年七月太白犯南斗占曰吳越有兵大<lb/>
人憂二年二月甲申熒惑犯東井占曰兵起貴臣相戮<lb/>
八月己夘太白犯軒轅大星占曰後宮憂乙未太白犯<lb/>
嵗星在翼占曰為兵亂三年四月壬辰枉矢出虗危沒<lb/>
翼軫占曰枉矢所觸天下之所伐翼軫荆州之分也五<lb/>
月戊子太白入太微又犯上將占曰天子自將上將誅<lb/>
六月丙辰太白與嵗星合于房占曰為兵饑九月太白<lb/>
<pb n="KR2a0016_WYG_024-11a"/>
犯南斗占同元年十月己亥熒惑在東井居五諸侯南<lb/>
踟蹰留止積三十日占曰熒惑守井二十日以上大人<lb/>
憂守五諸侯諸侯有誅者十二月己未太白入月在斗<lb/>
郭景純曰月屬坎隂府法家也太白金行而来犯之天<lb/>
意若曰刑理失中自毁其法也四年十二月丁亥月犯<lb/>
嵗星在房占曰其國兵饑民流亡永昌元年三月王敦<lb/>
率江荆之衆来攻京都六軍距戰敗績於是殺䕶軍將<lb/>
軍周顗尚書令刁協驃騎將軍劉隗出奔四月又殺湘<lb/>
<pb n="KR2a0016_WYG_024-11b"/>
州刺史譙王承鎭南將軍甘卓閏十二月元帝崩間一<lb/>
年敦亦梟夷枉矢觸翼之應也十月石他入豫州略城<lb/>
父鉅二縣民以北刺史祖約遣軍追之為其所沒遂退<lb/>
守夀春<lb/>
眀帝大寧三年正月熒惑逆行入太微占曰為兵䘮王<lb/>
者惡之閏八月帝崩咸和二年蘇峻反攻宮室太后以<lb/>
憂逼崩天子幽刼于石頭逺近兵亂至四年乃息<lb/>
成帝咸和四年七月有星孛于西北二十三日滅占曰<lb/>
<pb n="KR2a0016_WYG_024-12a"/>
為兵亂十二月郭黙殺江州刺史劉𦙍荆州刺史陶侃<lb/>
討黙眀年斬之是時石勒又始僭號<lb/>
咸和六年正月丙辰月入南斗占曰有兵一曰有大赦<lb/>
是月胡賊殺略婁武進二縣民於是遣戍中洲眀年胡<lb/>
賊又略南沙海虞民是年正月大赦伐淮南討襄陽平<lb/>
之<lb/>
咸和六年十一月熒惑守胃昴占曰趙魏有兵八年七<lb/>
月石勒死石虎自立多所殘滅是時雖勒虎僭號而其<lb/>
<pb n="KR2a0016_WYG_024-12b"/>
强弱常占於昴不闗太㣲紫宮也<lb/>
咸和八年三月己巳月入南斗與六年占同其年七月<lb/>
石勒死彭彪以譙石生以長安郭權以秦州並歸從於<lb/>
是遣督䕶髙球率衆救彪彪敗球退又石虎石斌攻滅<lb/>
生權咸康元年正月大赦<lb/>
咸和八年七月熒惑入昴占曰胡王死石虎多所攻滅<lb/>
八月月犯昴占曰胡不安九年六月月又犯昴是時石<lb/>
𢎞雖襲勒位而石虎擅威暴横十月廢𢎞自立遂幽殺<lb/>
<pb n="KR2a0016_WYG_024-13a"/>
之<lb/>
咸和九年三月己亥熒惑入輿鬼犯積屍占曰兵在西<lb/>
北有沒軍死將四月鎮西將軍雍州刺史郭權始以秦<lb/>
州歸從尋為石斌所滅徙其衆於青徐<lb/>
晉成帝咸康元年二月己亥太白犯昴占曰兵起嵗大<lb/>
旱四月石虎掠騎至歴陽朝廷慮其衆也加司徒王導<lb/>
大司馬治兵動衆又遣慈湖牛渚蕪湖三戍五月乃罷<lb/>
是時胡賊又圍襄陽征西將軍庾亮遣寧距退之六月<lb/>
<pb n="KR2a0016_WYG_024-13b"/>
旱<lb/>
咸康元年八月戊辰熒惑入東井占曰無兵兵起有兵<lb/>
兵止是年夏發衆列戍加王導大司馬以備胡賊<lb/>
咸康元年三月丙戌月入昴占曰胡王死十一月月犯<lb/>
昴二年八月月又犯昴占同咸和三年石虎發衆七萬<lb/>
四年二月自襲叚遼于薊遼奔敗又攻慕容皝於棘城<lb/>
不尅引退皝追之殺數百人虎留其將麻秋屯令支皝<lb/>
破秋并虜遼殺之<lb/>
<pb n="KR2a0016_WYG_024-14a"/>
咸康二年正月辛巳彗星夕見西方在奎占曰為兵䘮<lb/>
奎又為邊兵四年石虎伐慕容皝不尅皝追擊之又破<lb/>
麻秋時皝稱蕃邊兵之應也<lb/>
咸康二年正月辛夘月犯房南第二星占曰將相有憂<lb/>
五年七月丞相王導薨八月太尉郗鑒薨六年征西大<lb/>
將軍庾亮薨<lb/>
咸康二年九月庚寅太白犯南斗因晝見占曰斗為宰<lb/>
相又揚州分金犯之死䘮象晝見為不臣又為兵䘮三<lb/>
<pb n="KR2a0016_WYG_024-14b"/>
年石虎僭稱天王四年虎滅叚遼而敗於慕容皝皝國<lb/>
蕃臣五年王導薨<lb/>
咸康三年六月辛未有流星大如二斗魁色青赤光耀<lb/>
地出奎中沒婁北案占為飢五穀不藏是月大旱<lb/>
咸康三年八月熒惑入輿鬼犯積屍占曰貴人憂三年<lb/>
八月甲戍月犯東井距星占曰國有憂將死三年九月<lb/>
戊子月犯建星占曰易相一曰大將死五年丞相王導<lb/>
薨庾冰代輔政太尉郗鑒征西大將軍庾亮薨<lb/>
<pb n="KR2a0016_WYG_024-15a"/>
咸康三年十一月乙丑太白犯嵗星占曰為兵飢四年<lb/>
二月石虎破幽州遷其人萬餘家李夀殺李期五年胡<lb/>
衆五萬宼沔南略七千餘家而去又騎二萬圍陷邾城<lb/>
殺略五千餘人<lb/>
咸康四年四月己巳太白晝見在栁占曰為兵為不臣<lb/>
七月乙巳月掩太白占曰王者亡地大兵起眀年胡賊<lb/>
大宼沔南陷邾城豫州刺史毛寳西陽太守樊悛皆棄<lb/>
城投江死於是内外戒嚴左衞桓監匡術等諸軍至武<lb/>
<pb n="KR2a0016_WYG_024-15b"/>
昌乃退七年慕容皝自稱為燕王<lb/>
咸康四年五月戊午熒惑犯右執法占曰大臣死執政<lb/>
者憂九月太白犯右執法案占五星災同金火尤甚十<lb/>
一月戊子太白犯房上星占曰上相憂五年七月己酉<lb/>
月犯房上星亦同占是月庚申丞相王導薨<lb/>
咸康五年四月辛未月犯嵗星在胃占曰國飢民流乙<lb/>
未月犯畢距星占曰兵起是夜月又犯嵗星在昴及冬<lb/>
有沔南邾城之敗百姓流亡萬餘家<lb/>
<pb n="KR2a0016_WYG_024-16a"/>
咸康六年二月庚午朔流星大如斗光耀地出天市西<lb/>
行入太㣲占曰大人當之乙未太白入月占曰人主死<lb/>
四月甲子月犯太白占曰人主惡之八年六月成帝崩<lb/>
咸康六年三月甲寅熒惑從行犯太㣲上將星占曰上<lb/>
將憂四月丁丑熒惑犯右執法占曰執法者憂六月乙<lb/>
亥月犯牽牛中央星占曰大將憂是時尚書令何充為<lb/>
執法有譴欲避其咎明年求為中書令建元二年庾冰<lb/>
薨皆大將執政之應也是嵗正月征西將軍庾亮薨三<lb/>
<pb n="KR2a0016_WYG_024-16b"/>
月而熒惑犯上將九月石虎大將䕫安死庾冰後積年<lb/>
方薨豈冰能修徳移禍於䕫安乎<lb/>
咸康六年四月丙午太白犯畢距星占曰兵革起一曰<lb/>
女主憂六月乙夘太白犯軒轅大星占曰女主憂七年<lb/>
三月皇后杜氏崩<lb/>
咸康七年三月壬午月犯房占曰將相憂八年六月熒<lb/>
惑犯房上第二星占曰次相憂建元二年車騎將軍江<lb/>
州刺史庾冰薨是時驃騎將軍何充居内冰為次相也<lb/>
<pb n="KR2a0016_WYG_024-17a"/>
咸康七年四月己丑太白入輿鬼占曰兵革起五月太<lb/>
白晝見以晷度推之非秦魏則椘也占曰為臣彊為有<lb/>
兵八月辛丑月犯輿鬼占曰人主憂八年六月成帝崩<lb/>
咸康八年八月壬寅月犯畢赤星占曰下犯上兵革起<lb/>
十月月又掩畢赤星占同己酉太白犯熒惑占曰大兵<lb/>
起其後庾翼大發兵謀伐胡專制上流朝廷憚之<lb/>
康帝建元元年正月壬午太白入昴占曰趙地有兵又<lb/>
曰天下兵起四月乙酉太白晝見八月丁未太白犯嵗<lb/>
<pb n="KR2a0016_WYG_024-17b"/>
星占曰有大兵是年石虎殺其太子遂及其妻子徒屬<lb/>
二百餘人又遣將劉寧宼沒狄道又使將張舉將萬餘<lb/>
人屯薊東謀慕容皝<lb/>
建元元年十一月六日彗星見亢長七尺尾白色占曰<lb/>
亢為朝廷主兵䘮二年九月康帝崩<lb/>
建元元年嵗星犯天闗安西將軍庾翼與兄冰書曰嵗<lb/>
星犯天闗占云闗梁當澁比来江東無他故江道亦不<lb/>
艱難而石虎頻年再閉闗不通信使此復是天公憒憒<lb/>
<pb n="KR2a0016_WYG_024-18a"/>
無皂白之徴也<lb/>
建元二年閏月乙酉太白犯斗占曰為䘮天下受爵禄<lb/>
九月康帝崩太子立大赦賜爵也<lb/>
晉穆帝永和元年正月丁丑月入畢占曰兵大起戊寅<lb/>
月犯天闗占曰有亂臣更天子之法五月辛巳太白晝<lb/>
見在東井占曰為臣彊秦有兵六月辛丑入太㣲犯屏<lb/>
西南占曰輔臣有免罷者七八月月皆犯畢占同正月<lb/>
己未月犯輿鬼占曰大臣有誅九月庚戍月又犯畢是<lb/>
<pb n="KR2a0016_WYG_024-18b"/>
年初庾翼在襄陽七月翼疾將終輙以子爰之爲荆州<lb/>
刺史代己任爰之尋被廢眀年桓温又輙率衆伐蜀執<lb/>
李勢送至京都蜀本秦地也<lb/>
永和二年二月壬子月犯房上星四月丙戍月又犯房<lb/>
上星占同前八月壬申太白犯左執法是嵗司徒蔡謨<lb/>
被廢<lb/>
永和三年正月壬午月犯南斗第五星占曰將軍死近<lb/>
臣去五月壬申月犯南斗第四星因入魁占曰有兵一<lb/>
<pb n="KR2a0016_WYG_024-19a"/>
曰大赦六月月犯東井距星占曰將死國有憂戊戍月<lb/>
犯五諸侯占曰諸侯有誅九月庚寅太白犯南斗第五<lb/>
星占曰為䘮兵四年七月丙申太白犯左執法甲寅月<lb/>
犯房丁巳月入南斗犯第二星乙丑太白犯左執法占<lb/>
悉同上十月甲戍月犯亢占曰兵起軍將死十一月戊<lb/>
戌犯上將星三年六月大赦是月陳逹征夀春敗而還<lb/>
七月氐蜀餘宼反亂益土九月石虎伐涼州不克<lb/>
永和四年四月太白入昴五月熒惑入婁犯鎮星七月<lb/>
<pb n="KR2a0016_WYG_024-19b"/>
太白犯軒轅占在趙及為兵䘮女主憂其年八月石虎<lb/>
太子宣殺弟韜宣亦死五年正月石虎僭稱皇帝尋病<lb/>
死是年褚裒北伐䘮衆又尋薨太后素服六年正月朝<lb/>
㑹廢樂<lb/>
永和五年四月丁未太白犯東井占曰秦有兵九月戊<lb/>
戌太白犯左角占曰為兵十月月犯昴占曰朝廷有憂<lb/>
軍將死十一月乙夘彗星見于亢芒西向白長一丈占<lb/>
曰為兵䘮是年八月褚裒北征兵敗十月闗中二十餘<lb/>
<pb n="KR2a0016_WYG_024-20a"/>
壁舉兵歸從石遇攻沒南陽十一月冉閔殺石遵又盡<lb/>
殺胡十餘萬人於是中土大亂十二月褚裒薨八年劉<lb/>
顯苻健慕容儁並僭號殷浩北伐敗見廢<lb/>
永和六年二月辛酉月犯心大星占曰大人憂心豫州<lb/>
分也丁丑月犯房占曰將相憂三月戊戌熒惑犯嵗星<lb/>
占曰為戰六月己丑月犯昴占同上乙未月犯五諸侯<lb/>
占同三年七月壬寅月始出西方犯左角占曰大將軍<lb/>
死一曰天下有兵丁未月犯箕占曰軍將死丙寅熒惑<lb/>
<pb n="KR2a0016_WYG_024-20b"/>
犯鉞星占曰大臣有誅八月辛夘月犯左角太白晝見<lb/>
在南斗月犯右執法占並同上七年二月太白犯昴占<lb/>
同上乙夘熒惑輿鬼犯積屍占曰貴人憂五月乙未熒<lb/>
惑犯軒轅太白占曰女主憂太白入畢口犯左股占曰<lb/>
將相當之六月乙亥月犯箕丙子月犯斗丁丑熒惑入<lb/>
太㣲犯右執法八月庚午太白犯軒轅戊子太白犯右<lb/>
執法占悉同上七年劉顯殺石祗及諸胡帥中土大亂<lb/>
戎晉十萬數各還舊土互相侵略及病疫死亡䏻達者<lb/>
<pb n="KR2a0016_WYG_024-21a"/>
十二三是年桓温輙以大衆求浮江入淮北伐朝廷震<lb/>
懼八年豫州刺史謝尚討張遇為苻雄所敗殷浩北伐<lb/>
敗被廢十年桓温伐苻徤不克而還<lb/>
永和八年三月戊戌月犯軒轅大星癸丑月入南斗犯<lb/>
第二星五月月犯心星四月癸酉月犯房六月辛巳日<lb/>
未入有流星如三斗魁從辰巳上東南行晷度推之在<lb/>
箕斗之間葢燕分也案占為營首營首之下流血滂沲<lb/>
七月壬子歲星犯東井距星占曰内亂兵起八月戊戌<lb/>
<pb n="KR2a0016_WYG_024-21b"/>
熒惑入輿鬼占曰忠臣戮死丙辰太白入南斗犯第四<lb/>
星占曰將為亂一曰丞相免九年二月乙巳月入南斗<lb/>
犯第三星三月戊辰月犯房八月歲星犯輿鬼東南星<lb/>
占東南星主兵兵起十二月月在東井犯歲星占曰秦<lb/>
飢民流是時帝主㓜冲母后稱制將相有隙兵革連起<lb/>
慕容儁僭稱大燕攻伐無已故災異數見殷浩見廢也<lb/>
永和十年正月乙卯月食昴占曰趙魏有兵癸酉鎮星<lb/>
奄鉞星占曰斧鉞用二月甲申月犯心大星占曰王者<lb/>
<pb n="KR2a0016_WYG_024-22a"/>
惡之四月癸未流星大如斗色赤黄出織女沒造父有<lb/>
聲如雷占曰燕齊有兵民流戊午月犯心大星七月庚<lb/>
午太白晝見晷度推之災在秦鄭九月辛酉太白犯左<lb/>
執法十一月月奄填星在輿鬼占曰秦有兵十一年三<lb/>
月辛亥月奄軒轅占同上四月庚寅月犯牛宿南星占<lb/>
曰國有憂八月己未太白犯天江占曰河津不通十二<lb/>
年六月庚子太白晝見在東井占如上己未月犯鉞星<lb/>
七月丁夘太白犯填星在栁占曰周地有大兵八月癸<lb/>
<pb n="KR2a0016_WYG_024-22b"/>
酉月奄建星九月戊寅熒惑入太㣲犯西蕃上將星十<lb/>
一月丁丑熒惑犯太㣲東蕃上相十年四月桓温伐苻<lb/>
健破其堯栁衆軍健壁長安温退十二月慕容恪攻齊<lb/>
十二年八月桓温破姚萇於伊水定周地十一月齊城<lb/>
陷執叚龕殺三千餘人永和末鮮卑侵略河冀升平元<lb/>
年慕容儁遂據臨漳盡有幽并青冀之地緣河諸將漸<lb/>
奔散河津隔絶矣三年㑹稽王以郗曇謝萬敗績求自<lb/>
貶三等是時權在方伯九服交兵故譴象仍見<lb/>
<pb n="KR2a0016_WYG_024-23a"/>
晉穆帝升平元年四月壬子太白入輿鬼丁亥月奄東<lb/>
井南轅西頭第二星占曰秦地有兵一曰將死六月戊<lb/>
戍太白晝見在軫占同上軫椘分也壬子月犯畢占曰<lb/>
為邊兵七月辛巳熒惑犯天江占曰河津不通十一月<lb/>
嵗星犯房壬午月奄嵗星在房占曰民飢一曰豫州有<lb/>
災二年二月辛夘填星犯軒轅大星甲午月犯東井閏<lb/>
月乙亥月犯嵗星在房占悉同上五月丁亥彗出天船<lb/>
在胃度中彗為兵䘮除舊布新出天船外夷陵一曰為<lb/>
<pb n="KR2a0016_WYG_024-23b"/>
大水六月辛酉月犯房八月戊午熒惑犯填星在張占<lb/>
曰兵大起張三河分十月己未太白犯哭星十二月枉<lb/>
矢自東南流于西北其長半天三年正月壬辰熒惑犯<lb/>
楗閉案占人主憂三月乙酉熒惑逆行犯鉤鈴案占王<lb/>
者惡之月犯太白在昴占曰人君死一曰趙地有兵朝<lb/>
廷不安六月太白犯東井七月乙酉熒惑犯天江丙戍<lb/>
太白犯輿鬼占悉同上戊子月犯牽牛中央大星占曰<lb/>
牽牛天將也犯中央星大將軍死八月丁未太白犯軒<lb/>
<pb n="KR2a0016_WYG_024-24a"/>
轅大星甲子月犯畢大星占曰為邊兵一曰下犯上庚<lb/>
午太白犯填星在太㣲中占曰王者惡之二年五月闗<lb/>
中氐帥殺苻生立堅十二月慕容儁入屯鄴八月安西<lb/>
將軍豫州刺史謝奕薨三年十月諸葛攸舟軍入河敗<lb/>
績豫州刺史謝萬入潁衆潰而歸除名為民十一月司<lb/>
徒㑹稽王以二鎮敗求自貶三等四年正月慕容俊死<lb/>
子暐代立慕容殺其尚書令陽騖等五月天下大水五<lb/>
年五月穆帝崩<lb/>
<pb n="KR2a0016_WYG_024-24b"/>
升平四年正月乙亥月犯牽牛中央大星占曰大將死<lb/>
六月辛亥辰星犯軒轅占曰女主憂己未太白入太㣲<lb/>
右掖門從端門出占曰貴奪勢一曰有兵又曰出端門<lb/>
臣不臣八月戊申太白犯氐占曰國有憂丙辰熒惑犯<lb/>
太㣲西上將九月壬午太白入南斗口犯第四星占曰<lb/>
為䘮有赦天下受爵祿十月庚戍天狗見西占曰有大<lb/>
兵血流十二月甲寅熒惑犯房丙寅太白晝見庚寅月<lb/>
犯楗閉占曰人君惡之五年正月乙巳填星逆行犯太<lb/>
<pb n="KR2a0016_WYG_024-25a"/>
㣲乙丑辰時月在危宿奄太白占曰天下民靡散三月<lb/>
丁未月犯填星在軫占曰為大䘮五月壬寅月犯太㣲<lb/>
庚戍月犯建星占曰大臣相譖辛亥月犯牽牛宿占曰<lb/>
國有憂五年正月北中郎將郗曇薨五月穆帝崩哀帝<lb/>
立大赦賜爵褚后失勢七月慕容恪攻兾州刺史呂䕶<lb/>
於野王拔之䕶奔滎陽是時桓温以大衆次宛聞䕶敗<lb/>
乃退<lb/>
升平五年六月癸酉月奄氐東北星占曰大將當之九<lb/>
<pb n="KR2a0016_WYG_024-25b"/>
月乙酉奄畢占曰有邊兵十月丁夘熒惑犯嵗星在營<lb/>
室占曰大臣有匿謀一曰衞地有兵丁未月犯畢赤星<lb/>
占曰下犯上又曰有邊兵八月范汪廢隆和元年慕容<lb/>
暐遣傅末波宼河隂陳祐危逼<lb/>
晉哀帝興寧元年八月星孛大角亢入天市按占為兵<lb/>
䘮三年正月皇后王氏崩二月哀帝崩三月慕容恪攻<lb/>
洛陽沈勁等戰死<lb/>
興寧元年十月丙戍月奄太白在須女占曰天下民靡<lb/>
<pb n="KR2a0016_WYG_024-26a"/>
散一曰災在揚州三年洛陽沒其後桓温傾揚州資實<lb/>
討鮮卑敗績死亡太半及征袁眞淮南殘破後氐及東<lb/>
胡侵逼兵役無已<lb/>
興寧三年正月乙夘月奄嵗星在参参益州分也六月<lb/>
鎮西將軍益州刺史周撫薨十月梁州刺史司馬勲入<lb/>
益州以叛朱序率衆助刺史周楚討平之<lb/>
興寧三年七月庚戍月犯南斗占曰女主憂嵗星犯輿<lb/>
鬼占曰人君憂十月太白晝見在亢占曰亢為朝廷有<lb/>
<pb n="KR2a0016_WYG_024-26b"/>
兵䘮為臣彊哀帝是年二月崩其災皆在海西也眀年<lb/>
五月皇后庾氏崩<lb/>
晉海西太和元年二月丙子月奄熒惑在参占曰為内<lb/>
亂一曰参魏地二年正月太白入昴五年慕容暐為苻<lb/>
堅所滅司兾幽并四州並屬氐<lb/>
太和二年八月戊午太白犯嵗星在太㣲三年六月甲<lb/>
寅太白奄熒惑在太㣲端門中六年海西公廢<lb/>
太和四年二月客星見紫宮西垣至七月乃滅占曰客<lb/>
<pb n="KR2a0016_WYG_024-27a"/>
星守紫宮臣殺主閏月乙亥月暈軫復有白暈貫月北<lb/>
暈斗柄三星占曰王者惡之六年桓温廢帝<lb/>
太和四年十月壬申有大流星西下聲如雷案占流星<lb/>
為貴使星大者使大眀年遣使免袁眞為庶人桓温征<lb/>
夀春眞病死息瑾代立求救於苻堅温破氐軍六年夀<lb/>
春城陷聲如雷將士怒之象也<lb/>
太和六年閏月熒惑守太㣲端門占曰天子亡國又曰<lb/>
諸侯三公謀其上一曰有斬臣辛夘月犯心大星占曰<lb/>
<pb n="KR2a0016_WYG_024-27b"/>
王者惡之十一月桓温廢帝并奏誅武陵王簡文不許<lb/>
温乃徙之新安<lb/>
　<lb/>
　<lb/>
　<lb/>
　<lb/>
　<lb/>
　宋書卷二十四<lb/>
<pb n="KR2a0016_WYG_024-28a"/>
　宋書卷二十四考證<lb/>
天文志二按占名曰熒首熒首所在下有大兵流血○<lb/>
　<hi>臣永祚</hi>按宋史天文志營頭星所墜下有覆軍流血<lb/>
　營頭即熒首也<lb/>
永昌元年三月王敦率江荆之衆○監本誤提起另為<lb/>
　一行今改正<lb/>
桓温伐苻健破其堯栁衆軍○堯晉書作嶢<lb/>
　<lb/>
<pb n="KR2a0016_WYG_024-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十四考證<lb/>
</p>
<p>
</p>
  </div>
<div>
<head>宋書卷二十五</head> <lb/>
    <p>
<pb n="KR2a0016_WYG_025-1a"/>
欽定四庫全書<lb/>
　宋書卷二十五<lb/>
　　梁　　　　　沈　　　　約　　　　撰<lb/>
　志第十五<lb/>
　　天文三<lb/>
晉簡文咸安元年十二月辛卯熒惑逆行入太㣲二年<lb/>
三月猶不退占曰國不安有憂是時帝有桓温之逼恒<lb/>
懐憂惨七月帝崩<lb/>
<pb n="KR2a0016_WYG_025-1b"/>
咸安二年正月己酉歳星犯填星在湏女占曰為内亂<lb/>
五月歳星形色如太白占曰進退如度姧邪息變色亂<lb/>
行主無福歳星囚於仲夏當細小而眀此其失常也又<lb/>
為臣强六月太白晝見在七星乙酉太白犯輿鬼占曰<lb/>
國有憂七月帝疾甚詔桓温曰少子可輔者輔之如不<lb/>
可君自取之賴侍中王坦之毁手詔改使如王導輔政<lb/>
故事温聞之大怒將誅坦之等内亂之應也是月帝崩<lb/>
咸安二年五月丁未太白犯天闗占曰兵起六月庾希<lb/>
<pb n="KR2a0016_WYG_025-2a"/>
入京城十一月盧悚入宮並誅滅<lb/>
晉孝武寧康元年正月戊申月奄心大星案占災不在<lb/>
王者則在豫州一曰主命惡之三月丙午月奄南斗第<lb/>
五星占曰大臣有憂憂死亡一曰將軍死七月桓温薨<lb/>
寧康二年正月丁巳有星孛于女虗經氐亢角軫翼張<lb/>
九月丁丑有星孛于天市十一月癸酉太白奄熒惑在<lb/>
營室占曰金火合為爍此災皆為兵䘮太元元年五月<lb/>
氐賊苻堅伐凉州七月氐破涼州虜張天錫十一月桓<lb/>
<pb n="KR2a0016_WYG_025-2b"/>
冲發三州軍軍淮泗桓豁亦遣軍備境上<lb/>
寧康二年閏月己未月奄牽牛南星占曰左將軍死三<lb/>
年五月北中郎將王坦之薨<lb/>
寧康三年六月辛卯太白犯東井占曰秦地有兵九月<lb/>
戊申熒惑奄左執法占曰執法者死太元元年苻堅破<lb/>
涼州十月尚書令王彪之卒<lb/>
晉孝武太元元年四月丙戍熒惑犯南斗第三星丙申<lb/>
又奄第四星占曰兵大起中國飢一曰有赦八月癸酉<lb/>
<pb n="KR2a0016_WYG_025-3a"/>
太白晝見在氐氐兖州分野九月熒惑犯哭泣星遂入<lb/>
羽林占曰天子有哭泣事中軍兵起十一月己未月奄<lb/>
左角占曰天子有兵一曰國有憂三年六月熒惑守羽<lb/>
林占曰禁兵大起九月壬午太白晝見在角兖州分元<lb/>
年五月大赦三年八月氐賊韋鍾入漢中東下苻融宼<lb/>
樊鄧慕容暐圍襄陽氐兖州刺史彭超圍彭城四年二<lb/>
月襄陽城陷賊獲朱序彭超捨彭城獲吉挹彭超等聚<lb/>
廣陵三河衆五萬於是征虜謝石次除中右衞毛安之<lb/>
<pb n="KR2a0016_WYG_025-3b"/>
游擊河間王曇之等次堂邑發丹陽民丁使尹張渉屯<lb/>
衞京都六月兖州刺史謝𤣥討賊大破之餘燼皆走是<lb/>
時中外連兵比年荒儉是年又發揚州萬人戍夏口<lb/>
太元四年十一月丁巳太白犯哭星占曰天子有哭泣<lb/>
事五年七月丙子辰星犯軒轅占曰女主當之九月癸<lb/>
未皇后王氏崩<lb/>
太元六年十月乙卯有奔星東南經翼軫聲如雷星説<lb/>
曰光迹相連曰流絶迹而去曰奔案占楚地有兵一曰<lb/>
<pb n="KR2a0016_WYG_025-4a"/>
軍破民流十二月氐荆州刺史梁成襄陽太守閻震率<lb/>
衆伐竟陵桓石䖍擊大破之生禽震斬首七千獲生萬<lb/>
人聲如靁將帥怒之象也七年九月朱綽擊襄陽拔將<lb/>
六百餘家而還<lb/>
太元七年十一月太白晝見在斗占曰吳有兵䘮八年<lb/>
四月甲子太白又晝見在参占曰魏有兵䘮是月桓沖<lb/>
征沔漢楊亮伐蜀並拔城略地八月苻堅自將號百萬<lb/>
九月攻沒夀陽十月劉牢之破堅將梁成斬之殺獲萬<lb/>
<pb n="KR2a0016_WYG_025-4b"/>
餘人謝𤣥等又破堅於淝水斬其弟融堅大衆奔潰九<lb/>
年六月皇太后褚氏崩八月謝𤣥出屯彭城經略中州<lb/>
十年八月苻堅為其將姚萇所殺<lb/>
太元十年十二月己丑太白犯歳星占曰為兵飢是時<lb/>
河朔末一兵連在外冬大飢<lb/>
太元十一年二月戊申太白晝見在東井占曰秦有兵<lb/>
臣彊六月甲午歳星晝見在胃占曰魯有兵臣彊十二<lb/>
年慕容垂宼東阿翟遼宼河上姚萇假號安定苻登自<lb/>
<pb n="KR2a0016_WYG_025-5a"/>
立隴上呂光竊據涼土<lb/>
太元十一年三月客星在南斗至六月乃沒占曰有兵<lb/>
一曰有赦是後司雍兖冀常有兵役十二年正月大赦<lb/>
八月又赦<lb/>
太元十二年二月戊寅熒惑入月占曰有亂臣死相若<lb/>
有戮者一曰女親為敗天下亂是時琅邪王輔政王妃<lb/>
從兄國寳以姻昵受寵又陳郡人袁悦昧私苟進交遘<lb/>
主相扇揚朋黨十三年帝殺悦於是主相有隙亂階興<lb/>
<pb n="KR2a0016_WYG_025-5b"/>
矣<lb/>
太元十二年十月庚午太白晝見在斗十三年閏月戊<lb/>
辰天狗東北下有聲十二月戊子辰星入月在危占曰<lb/>
賊臣欲殺主不出三年必有内惡是月熒惑在角亢形<lb/>
色猛盛占曰熒惑失其常吏且棄其法諸侯亂其政自<lb/>
是後慕容垂翟遼姚萇苻登慕容永並阻兵爭彊十四<lb/>
年正月彭城妖賊又稱號扵皇邱劉牢之破滅之三月<lb/>
張道破合鄊圍大山向欽之擊走之是年翟遼又攻沒<lb/>
<pb n="KR2a0016_WYG_025-6a"/>
滎陽侵略陳項于時政事多弊治道陵遲矣<lb/>
太元十四年十二月熒惑入羽林乙未月犯嵗星占並<lb/>
同上十五年翟遼陸掠司兖衆軍累討弗克鮮卑又跨<lb/>
略并冀七月旱八月諸郡大水兖州又蝗<lb/>
太元十五年七月壬申有星孛于北河戒經太㣲三台<lb/>
文昌入北斗長十餘丈八月戊戌入紫㣲乃滅占曰北<lb/>
河戒一名胡門胡門有兵䘮掃太㣲入紫㣲王者當之<lb/>
三台為三公文昌為將相將相三公有災入北斗彊國<lb/>
<pb n="KR2a0016_WYG_025-6b"/>
發兵諸侯爭權大夫憂十一月太白入羽林占曰天子<lb/>
為軍自守有反臣二十一年九月孝武帝崩隆安元年<lb/>
王恭殷仲堪桓𤣥等並發兵表誅王國寳朝廷從而殺<lb/>
之并斬其從弟緒司馬道子由是失勢禍亂成矣<lb/>
太元十六年十一月癸巳月奄心前星占曰太子憂是<lb/>
時太子常有篤疾<lb/>
太元十七年九月丁丑嵗星熒惑填星同在亢氐占曰<lb/>
三星合是謂驚位絶行内外有兵䘮與飢改立王公<lb/>
<pb n="KR2a0016_WYG_025-7a"/>
太元十八年正月乙酉熒惑入月占曰憂在宮中非賊<lb/>
乃盜也一曰有亂臣若有戮者二十一年九月帝暴崩<lb/>
内殿兆庶宣言夫人張氏潛行大逆于時朝政闇緩不<lb/>
加顯戮但黙責而已又王國寳邪狡卒伏其辜<lb/>
太元十八年二月有客星在尾中至九月乃滅占曰燕<lb/>
有兵䘮十九年四月己巳月奄嵗星在尾占曰為飢燕<lb/>
國亡二十年慕容垂遣息寳伐什圭為圭所破死者數<lb/>
萬人二十一年垂死國遂衰亡<lb/>
<pb n="KR2a0016_WYG_025-7b"/>
太元十九年十月癸丑太白犯嵗星在斗占曰為饑為<lb/>
内兵斗吳越分至隆安元年王恭等舉兵顯王國寳之<lb/>
罪朝廷赦之是後連嵗水旱民饑<lb/>
太元二十年六月熒惑入天囤占曰天下飢七月丁亥<lb/>
太白入太㣲占曰太白入太㣲國有憂晝見為兵䘮九<lb/>
月有蓬星如粉絮東南行歴女虗至哭星占曰蓬星見<lb/>
不出三年必有亂臣戮死扵市十二月己巳月犯楗閉<lb/>
及東西咸占曰楗閉司心腸喉舌東西咸主陰謀是時<lb/>
<pb n="KR2a0016_WYG_025-8a"/>
王國寳交構朝政二十一年九月帝崩隆安元年王恭<lb/>
等舉兵而朝廷戮王國寳王緒又連歲水旱兼三方動<lb/>
衆民饑<lb/>
太元二十一年三月太白連晝見在羽林占曰有強臣<lb/>
有兵䘮中軍兵起四月壬午太白入天囤占曰為飢六<lb/>
月歲星犯哭星占曰有哭泣事是年九月孝武帝崩隆<lb/>
安元年王恭舉兵脅朝廷於是中外戒嚴戮王國寳以<lb/>
謝之<lb/>
<pb n="KR2a0016_WYG_025-8b"/>
晉安帝隆安元年正月癸亥熒惑犯哭星占曰有哭事<lb/>
二月歲星熒惑皆入羽林占曰軍兵起四月丁丑太白<lb/>
晝見在東井占曰秦有兵䘮是月王恭舉兵内外戒嚴<lb/>
尋殺王國寳等六月羗賊攻洛陽郗恢遣兵救之姚萇<lb/>
死子略代立什圭自號於中山<lb/>
隆安元年六月庚午月奄太白在太㣲端門外占曰國<lb/>
受兵乙酉月奄歲星在東壁占曰為饑衞地有兵八月<lb/>
熒惑守井鉞占曰大臣有誅二年六月戊辰攝提移戾<lb/>
<pb n="KR2a0016_WYG_025-9a"/>
失常嵗星晝見在胃胃兖州分是年六月郗恢遣鄧啓<lb/>
方等以萬人伐虜於滑臺滑臺衞地也啟方等敗而還<lb/>
九月王恭庾楷殷仲堪桓𤣥等並舉兵表誅王愉司馬<lb/>
尚之兄弟扵是内外戒嚴大發民衆仲堪軍至尋陽禽<lb/>
江州刺史王愉楷將叚方攻尚之扵楊湖為所敗方死<lb/>
王恭司馬劉牢之反恭恭敗桓𤣥至白石亦奔退仲堪<lb/>
還江陵三年冬荆州刺史殷仲堪為桓𤣥所殺<lb/>
隆安三年閏月太白晝見在羽林丁丑月犯東上相辛<lb/>
<pb n="KR2a0016_WYG_025-9b"/>
未辰星犯軒轅星占悉同上是年正月楊佺期破郗恢<lb/>
奪其任殷仲堪又殺之六月鮮卑攻沒青州十月羌賊<lb/>
攻沒洛陽桓𤣥破荆雍殺殷仲堪楊佺期孫恩聚衆攻<lb/>
沒㑹稽殺内史王凝之劉牢之東討走之四年七月太<lb/>
皇太后李氏崩<lb/>
隆安四年正月乙亥月犯填星在牽牛占曰吳越有兵<lb/>
䘮女主憂二月己丑有星孛于奎長三丈上至閣道紫<lb/>
宮西蕃入斗魁至三台太㣲帝座端門占曰彗拂天子<lb/>
<pb n="KR2a0016_WYG_025-10a"/>
廷閣易主之象經三台入北斗占同上條六月己未月<lb/>
又犯填星在牽牛辛酉又犯哭星十月奄嵗星在斗河<lb/>
占曰為饑十二月戊寅有星孛于貫索天市天津占曰<lb/>
貴臣獄死内外有兵䘮天津為賊斷王道天下不通十<lb/>
二月太白在斗晝見至五年正月乙卯案占災在吳越<lb/>
三月甲寅流星赤色衆多西行經牽牛虗危天津閣道<lb/>
貫太㣲紫宮占曰星者庶民類衆多西流之象徑行天<lb/>
子庭主弱臣彊諸侯兵不制七月癸亥大角星散搖五<lb/>
<pb n="KR2a0016_WYG_025-10b"/>
色占曰王者流散丁卯月犯天闗占曰王者憂九月庚<lb/>
子熒惑犯少㣲又守之占曰處士誅十月戊子月犯東<lb/>
蕃次相四年五月孫㤙復破㑹稽殺内史謝琰遣髙雅<lb/>
之等討之七月太皇太后李氏崩十月妖賊大破髙雅<lb/>
之於餘姚死者十七八五年二月孫恩攻句章髙祖拒<lb/>
之五月吳郡内史袁山松出戰為所殺死者數千人六<lb/>
月孫恩至京口髙祖擊破之㤙軍蒲州扵是内外戒嚴<lb/>
營陣屯守柵斷淮㤙遣别將攻廣陵殺三千餘人㤙遁<lb/>
<pb n="KR2a0016_WYG_025-11a"/>
據郁州是月髙祖又追破之九月桓𤣥表至逆旨陵上<lb/>
十月司馬元顯大治水軍將以伐𤣥元興元年正月桓<lb/>
𤣥東下是月孫㤙在臨海人衆餓死散亡㤙亦投水死<lb/>
盧循自稱征虜將軍領其餘衆略有永嘉晉安之地二<lb/>
月帝戎服遣西軍丁卯桓𤣥至姑熟破歴陽司馬尚之<lb/>
見殺劉牢之降于𤣥三月𤣥尅京都殺大司馬元顯放<lb/>
太傅道子七月大饑人相食浙江東餓死流亡十六七<lb/>
吳郡吳興户口減半又流奔而西者萬計十月桓𤣥遣<lb/>
<pb n="KR2a0016_WYG_025-11b"/>
將擊劉軌破走奔青州四年𤣥遂簒位遷帝尋陽<lb/>
晉安帝元興元年二月戊子太白犯五諸侯因晝見四<lb/>
月辛丑月奄辰星七月戊寅熒惑在東井熒惑犯輿鬼<lb/>
積尸占並同上八月庚子太白犯嵗星在上將東南占<lb/>
曰楚兵飢一曰災在上將丙寅太白奄右執法九月癸<lb/>
未太白犯進賢占曰賢者誅十月客星色白如粉絮在<lb/>
太㣲西至十二月入太㣲占曰兵入天子庭二年二月<lb/>
嵗星犯西上將六月甲辰奄斗第四星占曰大臣誅不<lb/>
<pb n="KR2a0016_WYG_025-12a"/>
出三年八月癸丑太白犯房北第二星九月己丑嵗星<lb/>
犯進賢熒惑犯西上將十月甲戌太白犯泣星十一月<lb/>
丁丑熒惑犯填星辛巳月犯熒惑十二月乙巳月奄軒<lb/>
轅第二星占悉同上元年冬索頭破羌軍二年十二月<lb/>
桓𤣥簒位放遷帝后於尋陽以永安何皇后為零陵君<lb/>
三年二月髙祖盡誅桓氏<lb/>
元興三年正月戊戍熒惑逆行犯太㣲西上相占曰天<lb/>
子戰於野上相死二月甲辰月奄嵗星於左角占曰天<lb/>
<pb n="KR2a0016_WYG_025-12b"/>
下兵起丙辰熒惑逆行在左執法西北占曰執法者憂<lb/>
四月甲午月奄軒轅第二星塡星入羽林十二月熒惑<lb/>
太白皆犯羽林占同上是年二月丙辰髙祖殺桓修等<lb/>
三月己未破走桓𤣥遣軍西討辛巳誅左僕射王愉及<lb/>
子荆州刺史綏桓𤣥刼帝如江陵五月𤣥下至崢嶸洲<lb/>
義軍破滅之桓振又攻沒江陵幽刼天子眀年正月衆<lb/>
軍攻之振走乗輿乃旋七月永安何皇后崩三月桓振<lb/>
又襲江陵荆州刺史司馬休之敗走是月劉懐肅擊振<lb/>
<pb n="KR2a0016_WYG_025-13a"/>
滅之其年二月巴西人譙縦殺益州刺史毛璩及璩弟<lb/>
西夷校尉瑾跨有西土自號蜀王<lb/>
晉安帝義熙元年三月壬辰月奄左執法占同上丁酉<lb/>
月奄心前星占曰豫州有災太白犯東井占曰秦有兵<lb/>
四月己卯月犯填星在東壁占曰其地亡國一曰貴人<lb/>
死七月庚辰太白比晝見在翼軫占曰為臣強荆州有<lb/>
兵䘮己未月奄塡星在東壁占曰其國以伐亡一曰民<lb/>
流八月丁巳月犯斗第一星占曰天下有兵一曰大臣<lb/>
<pb n="KR2a0016_WYG_025-13b"/>
憂案江左来南斗有災則吳越㑹稽丹陽豫章廬江各<lb/>
隨其星應之淮南失土殆不占耳史闕其説故不列焉<lb/>
九月戊子熒惑犯少㣲占曰處士誅庚寅熒惑犯右執<lb/>
法癸卯熒惑犯左執法占並同上十月丁巳月奄塡星<lb/>
營室占同七月十一月丙戍太白奄鈎鈐占曰喉舌臣<lb/>
憂十二月己卯嵗星犯天江占曰有兵亂河津不通是<lb/>
年六月索頭宼沛土使偽豫州刺史索度真戍相縣太<lb/>
𫝊長沙景王討破走之十一月荆州刺史魏詠之薨二<lb/>
<pb n="KR2a0016_WYG_025-14a"/>
年二月司馬國璠等攻沒弋陽四月羌伐仇池仇池公<lb/>
楊盛擊走之九月益州刺史司馬榮期為其参軍楊承<lb/>
祖所害時文處茂討蜀屢有功㑹榮期死乃退三年十<lb/>
二月司徒揚州刺史王謐薨四年正月太保武陵王遵<lb/>
薨三月左僕射孔安國卒五年髙祖討鮮卑并定舊兖<lb/>
之地<lb/>
義熙二年二月己丑月犯心後星占曰豫州有災四月<lb/>
癸丑月犯太㣲西將己未月犯房南第二星己丑嵗星<lb/>
<pb n="KR2a0016_WYG_025-14b"/>
犯天江占悉同上五月癸未月犯左角占曰左將軍死<lb/>
天下有兵壬寅熒惑犯氐占曰氐為宿宮人主憂六月<lb/>
庚午熒惑犯房北第二星八月癸亥熒惑犯斗第五星<lb/>
丁巳犯建星九月壬午熒惑犯哭星又犯泣星占悉同<lb/>
上十二月丙午月奄太白在危占曰齊亡國一曰彊國<lb/>
君死丁未熒惑太白皆入羽林是年二月甲戌司馬國<lb/>
璠等攻沒弋陽三年正月鮮卑宼北徐州至下邳八月<lb/>
遣劉敬宣伐蜀十二月司徒王謐薨四年正月武陵王<lb/>
<pb n="KR2a0016_WYG_025-15a"/>
遵薨五年鮮卑復宼淮北四月髙祖大軍討之六月大<lb/>
戰臨朐城進圍廣固十月什圭為其子偽清河公所殺<lb/>
六年二月拔廣固禽慕容超阬斬其衆三千餘人<lb/>
義熙三年正月丙子太白晝見在奎二月庚寅月奄心<lb/>
後星占悉同上癸亥熒惑填星太白辰星聚於奎婁從<lb/>
填星也其説見上九年五月己丑太白晝見在参占曰<lb/>
益州有兵䘮臣彊八月辛夘熒惑犯辰星翼占曰天下<lb/>
兵起八月己夘太白奄熒惑又犯執法占曰奄熒惑有<lb/>
<pb n="KR2a0016_WYG_025-15b"/>
大兵辛夘熒惑犯左執法九月壬子熒惑犯進賢是年<lb/>
正月丁巳鮮卑寇北徐至下邳八月劉敬宣伐蜀不充<lb/>
而旋四年三月左僕射孔安國卒七月司馬叔璠等攻<lb/>
沒鄒山魯郡太守徐邕破走之姚略遣衆征佛佛大為<lb/>
所破五年髙祖討鮮卑六年三月妖賊徐道覆殺鎭南<lb/>
將軍江州刺史何無忌於豫章四月妖賊盧循寇湘中<lb/>
巴陵五月丙子循道覆敗撫軍將軍豫州刺史劉毅於<lb/>
桑落州毅僅以身免丁丑循等至蔡洲遣别將焚京口<lb/>
<pb n="KR2a0016_WYG_025-16a"/>
庚辰賊攻焚杏浦杏浦戍將距戰不利髙祖遣軍渡淮<lb/>
擊大破之司馬國璠寇碭山竺䕫討破之七月妖賊南<lb/>
走據尋陽髙祖遣劉鍾等追之八月孫季髙乗海伐廣<lb/>
州謙之以蜀衆聚枝江盧循將茍林略華容相去百里<lb/>
臨川烈武王討謙之又討林林退走鄱陽太守虞邱延<lb/>
破賊别帥於上饒九月烈武王使劉遵擊茍林於巴陵<lb/>
斬之桓道兒率蔡猛向大薄又遣劉基討之斬猛十月<lb/>
髙祖以舟師南征是時徐道覆率二萬餘人攻荆州烈<lb/>
<pb n="KR2a0016_WYG_025-16b"/>
武王距之戰於江津大破之梟殄其十八九道覆棄戰<lb/>
船走十一月劉鍾破賊軍於南陵癸丑益州刺史鮑陋<lb/>
卒于白帝譙道福攻沒其衆庚戍孫季髙襲廣州尅之<lb/>
十二月髙祖在大雷與賊交戰大破之賊走左里進擊<lb/>
又破死者十八九賊還廣州劉藩等追之七年二月藩<lb/>
拔始興城斬徐道覆盧循還番禺攻圍孫季髙不能尅<lb/>
走交州交州刺史杜慧度斬之四月到彦之攻譙道福<lb/>
於白帝拔之<lb/>
<pb n="KR2a0016_WYG_025-17a"/>
義熙四年正月庚子熒惑犯天江占同上五月丁未月<lb/>
奄斗第二星占同上壬子塡星犯天廪占曰天下饑倉<lb/>
粟少六月己丑太白犯太㣲西上將己夘又犯左執法<lb/>
十月戊子熒惑入羽林占悉同上五年髙祖討鮮卑六<lb/>
年左僕射孟昶仰藥卒是後南北軍旅運轉不息<lb/>
義熙五年二月甲子月犯昴占曰胡不安天子破匈奴<lb/>
四月甲戌熒惑犯辰星在井東占同三年五月戊戌嵗<lb/>
星入羽林占同上九月壬寅月犯昴占同二月十月熒<lb/>
<pb n="KR2a0016_WYG_025-17b"/>
惑犯氐占同二年閏月丁酉月犯昴占同二月辛亥熒<lb/>
惑犯鉤鈐占同元年十二月辛丑太白犯嵗星在奎占<lb/>
曰大兵起魯有兵己酉月奄心大星占曰王者惡之是<lb/>
年四月髙祖討鮮卑什圭為其子所殺十一月西虜攻<lb/>
安定姚略自以大衆救之六年二月鮮卑滅皆胡不安<lb/>
之應也是時鮮卑跨魯地又魯有兵之應也五月盧循<lb/>
逼郊甸宮衞被甲<lb/>
義熙六年三月丁夘月奄房南第二星占曰災在次相<lb/>
<pb n="KR2a0016_WYG_025-18a"/>
己巳又奄斗第五星占曰斗主兵兵起一曰將軍死太<lb/>
白犯五諸侯占曰諸侯有誅五月甲子月奄斗第五星<lb/>
占同三月己亥月奄昴占曰國有憂一曰有白衣之㑹<lb/>
六月己丑月犯房南第二星甲午太白晝見占並同上<lb/>
七月己亥月犯輿鬼占曰國有憂一曰秦有兵八月壬<lb/>
午太白犯軒轅大星甲申月犯心前星災在豫州丙戍<lb/>
月犯斗第五星占悉同上五月丁亥月奄牛宿南星占<lb/>
曰天下有大誅乙未太白犯少㣲丙午太白在少㣲而<lb/>
<pb n="KR2a0016_WYG_025-18b"/>
晝見九月甲寅太白犯左執法丁丑填星犯畢占曰有<lb/>
邊兵是年三月始興太守徐道覆反江州刺史何無忌<lb/>
討之大敗於豫章無忌死之四月盧循宼湘中沒巴陵<lb/>
五月循等大破豫州刺史劉毅毅僅以身免循衆逼京<lb/>
畿是月左僕射孟昶懼王威不振仰藥自殺七年二月<lb/>
劉藩梟徐道覆首杜慧度斬盧循並傳首京都八年六<lb/>
月臨川烈武王道規薨時為豫州八月皇后王氏崩九<lb/>
月兖州刺史劉藩尚書僕射謝混伏誅髙祖西討劉毅<lb/>
<pb n="KR2a0016_WYG_025-19a"/>
斬之十二月遣益州刺史朱齡石伐蜀九年諸葛長民<lb/>
伏誅林邑王范胡逹將萬餘人宼九眞九眞太守杜慧<lb/>
期距破之七月朱齡石滅蜀<lb/>
義熙七年四月辛丑熒惑入輿鬼占曰秦有兵一曰雍<lb/>
州有災六月太白晝見在翼占同元年己亥塡星犯天<lb/>
闗占曰臣謀主庚子月犯嵗星在畢占曰有邊兵且飢<lb/>
七月丁夘嵗星在参占曰嵗塡合為内亂一曰益州戰<lb/>
不勝亡地五虹見東方占曰天子黜聖人出八月乙未<lb/>
<pb n="KR2a0016_WYG_025-19b"/>
月犯嵗星在参占曰益州兵飢太白犯房南第二星十<lb/>
一月丙午太白犯哭泣星占悉同上七月朱齡石尅蜀<lb/>
蜀民尋又反又討滅之八年誅劉藩謝混滅劉毅皇后<lb/>
王氏崩九年誅諸葛長民十一年討荆州刺史司馬休<lb/>
之雍州刺史魯宗之破之也<lb/>
義熙八年正月庚戍月犯嵗星在畢占同上七月癸亥<lb/>
月奄房北第二星占同上甲申太白犯塡星在東井占<lb/>
曰秦有大兵己未月犯井鉞八月戊申月犯泣星十月<lb/>
<pb n="KR2a0016_WYG_025-20a"/>
辛亥月奄天闗占曰有兵十月丁丑填星犯東井占曰<lb/>
大人憂十二月癸夘填星犯井鉞是年八月皇后王氏<lb/>
崩九月誅劉藩謝混滅劉毅九年三月誅諸葛長民西<lb/>
虜攻羌安定戌尅之十二月朱齡石伐蜀九年七月朱<lb/>
齡石滅蜀<lb/>
義熙九年二月丙午熒惑填星皆犯東井占曰秦有兵<lb/>
壬辰嵗星熒惑填星太白聚于東井從嵗星也熒惑入<lb/>
輿鬼太白犯南河初義熙三年四星聚奎奎婁徐州分<lb/>
<pb n="KR2a0016_WYG_025-20b"/>
是時慕容超僣號扵齊侵略徐兖連嵗宼抄至于淮泗<lb/>
姚興譙縦僣偽秦蜀盧循木末南北交侵五年髙祖北<lb/>
殄鮮卑是四星聚奎之應也九年又聚東井東井秦分<lb/>
十三年高祖定闗中又其應也而縦循羣凶之徒皆已<lb/>
剪滅於是天人歸望建國舊徐元熈二年受終納禪皆<lb/>
其徵也星傳曰四星若合是謂太陽其國兵䘮並起君<lb/>
子憂小人流五星若合是謂易行有徳受慶攻立王者<lb/>
奄有四方無徳受罸離其國家滅其宗廟今案遺文所<lb/>
<pb n="KR2a0016_WYG_025-21a"/>
存五星聚者有三周漢以王齊以霸周將伐殷五星聚<lb/>
房齊桓將霸五星聚箕漢髙入秦五星聚東井齊則永<lb/>
終侯伯卒無更紀之事是則五星聚有不易行者矣四<lb/>
星聚者有九漢光武晉元帝並中興而魏宋並更紀是<lb/>
則四星聚有以易行者矣昔漢平帝元始四年四星聚<lb/>
栁張各五日栁張三河分後有王莾赤眉之亂而光武<lb/>
興復扵洛晉懐帝永嘉六年四星聚牛女後有劉聰石<lb/>
勒之亂而元皇興復揚土漢獻帝初平元年四星聚心<lb/>
<pb n="KR2a0016_WYG_025-21b"/>
又聚箕尾心豫州分後有董卓李傕暴亂黄巾黒山熾<lb/>
擾而魏武迎帝都許遂以兖豫定是其應也一曰心為<lb/>
天王大兵升殿天下大亂之兆也韓馥以為尾箕燕興<lb/>
之祥故奉幽州牧劉虞虞既距之又尋滅亡固已非矣<lb/>
尾為燕又為吳此非公孫度則孫權也度偏據僻陋然<lb/>
亦郊祀備物皆為改漢矣建安二十二年四星又聚二<lb/>
十五年而魏文受禅此為四星三聚而易行矣蜀臣亦<lb/>
引後聚為劉備之應案太元十九年義熙三年九月四<lb/>
<pb n="KR2a0016_WYG_025-22a"/>
星各一聚而宋有天下與魏同也魚豢云五星聚兾方<lb/>
而魏有天下熒惑入輿鬼占曰兵䘮太白犯南河占曰<lb/>
兵起後皆有應<lb/>
五月壬辰太白犯右執法晝見占同上七月庚午月奄<lb/>
鉤鈴占曰喉舌臣憂九月庚午嵗星犯軒轅大星己丑<lb/>
月犯左角十年正月丁夘月犯畢占曰將相有以家坐<lb/>
罪者二月己酉月犯房北星五月壬寅月犯牽牛南星<lb/>
乙丑嵗星犯軒轅大星占悉同上六月丙申月奄氐占<lb/>
<pb n="KR2a0016_WYG_025-22b"/>
曰將死之國有誅者七月庚辰月犯天闗占曰兵起熒<lb/>
惑犯井鉞填犯輿鬼遂守之占曰大人憂宗廟改八月<lb/>
丁酉月奄牽牛南星占同上九月填星犯輿鬼占曰人<lb/>
主憂丁巳太白入羽林十二月己酉月犯西咸占曰有<lb/>
隂謀十一年二月丁巳月入畢占曰天下兵起一曰有<lb/>
邊兵己夘填星入輿鬼閏月丙午塡星又入輿鬼占曰<lb/>
為旱為疫為亂臣五月甲申彗星出天市掃帝座在房<lb/>
心房心宋之分野案占得彗柄者興除舊布新宋興之<lb/>
<pb n="KR2a0016_WYG_025-23a"/>
象癸夘熒惑從行入太㣲甲辰犯右執法六月己未太<lb/>
白犯東井占曰秦有兵戊寅犯輿鬼占曰國有憂七月<lb/>
辛丑月犯畢占同上八月壬子月犯氐占同上庚申太<lb/>
白從行從右掖門入太㣲丁夘奄左執法十一月癸亥<lb/>
月入畢占同上乙未月入輿鬼而暈占曰主憂財寳出<lb/>
一曰暈有赦十二年五月甲申月犯嵗星在左角占曰<lb/>
為飢留房心之間宋之分野與武王伐紂同得嵗者王<lb/>
于時晉始封髙祖為宋公六月壬子太白從行入太㣲<lb/>
<pb n="KR2a0016_WYG_025-23b"/>
右掖門己巳月犯畢占同上七月月犯牛宿占曰天下<lb/>
有大誅十月丙戍月入畢占同上十三年五月丙子月<lb/>
犯軒轅丁亥犯牽牛癸巳熒惑犯右執法八月己酉月<lb/>
犯牽牛丁夘月犯太㣲占曰人君憂九月壬辰熒惑犯<lb/>
軒轅十月戊申月犯畢占悉同上月犯箕占曰國有憂<lb/>
甲寅月犯畢占同上乙夘填星犯太㣲留積七十餘日<lb/>
占曰亡君之戒壬戌月犯太㣲占同上十一月月於太<lb/>
㣲奄塡星占曰王者惡之十四年三月癸丑太白犯五<lb/>
<pb n="KR2a0016_WYG_025-24a"/>
諸侯占同上四月壬申月犯塡星於張占曰天下有大<lb/>
䘮五月庚子月犯太㣲占同上壬子有星孛于北斗魁<lb/>
中占曰有聖人受命七月甲辰熒惑犯輿鬼占曰秦有<lb/>
兵丁巳月犯東井占曰軍將死癸亥彗星出太㣲西柄<lb/>
起上相星下芒漸長至十餘丈進歸北斗紫微中台占<lb/>
曰彗出太微社稷亡天下易王入北斗紫㣲帝宮空一<lb/>
曰天下得聖主八月甲子太白犯軒轅癸酉填星入太<lb/>
微犯右執法因留太微中積二百餘日乃去占曰填星<lb/>
<pb n="KR2a0016_WYG_025-24b"/>
守太微亡君之戒有徙王九月乙未太白入太微犯左<lb/>
執法丁巳月入太微占曰大人憂十月癸巳熒惑入太<lb/>
微犯西蕃上將仍從行至左掖門内留二十日乃逆行<lb/>
元年二月五日出西蕃上將西三尺許又從還入太微<lb/>
時填星在太㣲繞填星成鉤已其年四月二十七日丙<lb/>
戌從端門出占曰熒惑與填星鉤已天下更紀甲申月<lb/>
入太微占同上十一年正月髙祖討司馬休之魯宗之<lb/>
等潰奔長安五月林邑宼交州交州刺史杜慧度距戰<lb/>
<pb n="KR2a0016_WYG_025-25a"/>
于九眞大為所敗十三年七月髙祖伐羌十月前驅定<lb/>
陜洛十三年三月索頭大衆縁河為宼髙祖討之奔退<lb/>
其别帥托跋嵩交戰又大破之嵩衆殲焉進復攻闗八<lb/>
月擒姚泓司兖秦雝悉平索頭兇懼十四年髙祖還彭<lb/>
城受宋公十一月左僕射前將軍劉穆之卒眀年西虜<lb/>
宼長安雝州刺史朱齡石諸軍陷沒官軍舎而東十二<lb/>
月安帝崩母弟琅邪王踐阼是曰恭帝<lb/>
晉恭帝元熈元年正月丙午三月壬寅月犯太㣲占悉<lb/>
<pb n="KR2a0016_WYG_025-25b"/>
同上乙夘辰星犯軒轅六月庚辰太白犯太微七月月<lb/>
犯嵗星己卯月犯太㣲太白晝見占悉同上自義熙元<lb/>
年至是太白經天者九日有蝕從上始革代更王臣民<lb/>
失君之象也是夜太白犯哭星十二月丁巳月太白俱<lb/>
入羽林二年二月庚午填星犯太㣲占悉同上元年十<lb/>
月髙祖受宋王二年六月晉帝遜位高祖入宮<lb/>
　<lb/>
　宋書卷二十五<lb/>
<pb n="KR2a0016_WYG_025-26a"/>
　宋書卷二十五考證<lb/>
天文志三太元二十年六月熒惑入天囤○<hi>臣永祚</hi>按<lb/>
　星圖無天囤星疑天囷之訛<lb/>
十月辛亥月奄天闗○闗諸本俱作闕<hi>臣永祚</hi>按星圖<lb/>
　無天闕必闗字之訛今改正<lb/>
庚申太白從行從右掖門入太㣲○<hi>臣承蒼</hi>按上一從<lb/>
　字本當作順沈約避梁武帝父名又改順為從後倣<lb/>
　此<lb/>
<pb n="KR2a0016_WYG_025-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十五考證<lb/>
</p>
<p>
</p>
  </div>
<div>
<head>宋書卷二十六</head> <lb/>
    <p>
<pb n="KR2a0016_WYG_026-1a"/>
欽定四庫全書<lb/>
　宋書卷二十六<lb/>
　　梁　　　　　沈　　　　約　　　　撰<lb/>
　志第十六<lb/>
　　天文四<lb/>
宋武帝永初元年十月辛丑熒惑犯進賢占曰進賢官<lb/>
誅十一月乙卯熒惑犯塡星於角占曰為䘮大人惡之<lb/>
一曰兵起十二月庚子月犯熒惑於亢占曰為内亂一<lb/>
<pb n="KR2a0016_WYG_026-1b"/>
曰貴人憂角為天門亢為朝廷三年五月宮車晏駕七<lb/>
月太傅長沙景王道憐薨索頭攻略青司兖三州於是<lb/>
禁兵大出是後司徒徐羡之尚書令傅亮領軍謝晦等<lb/>
廢少帝内亂之應<lb/>
永初元年十二月甲辰月犯南斗占曰大臣憂三年七<lb/>
月長沙王薨索虜宼青司二州大軍出救<lb/>
永初二年六月甲申太白晝見占為兵䘮為臣彊三年<lb/>
五月宮車晏駕尋遣兵出救青司其後徐羡之等秉權<lb/>
<pb n="KR2a0016_WYG_026-2a"/>
臣彊之應也<lb/>
永初二年六月乙酉熒惑犯氐乙巳犯房占曰氐為宿<lb/>
宮房為眀堂人主有憂房又為將相將相有憂氐房又<lb/>
兖豫分三年五月宮車晏駕七月長沙王薨王領兖州<lb/>
也景平元年廬陵王義眞廢王領豫州也<lb/>
永初二年十月太白犯填星於亢亢兖州分又為鄭占<lb/>
曰大星有大兵金土合為内兵三年索頭攻略青冀兖<lb/>
三州禁兵大出兖州失守虎牢沒<lb/>
<pb n="KR2a0016_WYG_026-2b"/>
永初三年正月丁卯月犯南斗占同元年一曰女主當<lb/>
之二月辛卯有星孛于虗危向河津埽河鼓占曰為兵<lb/>
䘮五月宮車晏駕眀年遣軍救青司二月太后蕭氏崩<lb/>
永初三年二月壬辰填星犯亢占曰諸侯有失國者民<lb/>
多流亡一曰廷臣為亂亢兖州分又為鄭其年索頭攻<lb/>
圍司兖兖州刺史徐琰委守奔敗司州刺史毛徳祖距<lb/>
守陷沒縁河吏民多被侵略<lb/>
永初三年三月壬戌月犯南斗占同正月五月丙午犯<lb/>
<pb n="KR2a0016_WYG_026-3a"/>
軒轅占曰女主當之六月辛巳月犯房占曰將相有憂<lb/>
豫州有災癸巳犯歲星於昴占曰趙魏兵飢其年虜攻<lb/>
略青兖司三州廬陵王義眞廢王領豫州也二月太后<lb/>
蕭氏崩元嘉三年司徒徐羡之等伏誅<lb/>
永初三年九月癸卯熒惑經太㣲犯左執法己未犯右<lb/>
執法占悉同上十月癸酉太白犯南斗占曰國有兵事<lb/>
大臣有反者辛巳熒惑犯進賢占曰進賢官誅眀年師<lb/>
出救青司景平二年徐羡之等廢帝徙王元嘉三年羡<lb/>
<pb n="KR2a0016_WYG_026-3b"/>
之及𫝊亮謝晦悉誅<lb/>
永初三年十一月戊午有星孛於室壁占曰為兵䘮眀<lb/>
年兵救青司二月太后蕭氏崩營室内宮象也<lb/>
永初三年十一月癸亥月犯亢氐占曰國有憂十一月<lb/>
戊戍熒惑犯房房為眀堂王者惡之一曰將相憂景平<lb/>
二年羡之等廢帝因害之元嘉三年羡之等伏誅<lb/>
少帝景平元年正月乙卯有星孛于東壁南白色長二<lb/>
丈餘拂天苑二十日滅二月太后蕭氏崩十月戊午有<lb/>
<pb n="KR2a0016_WYG_026-4a"/>
星孛於氐北尾長四丈西北指貫攝提向大角東行日<lb/>
長六七尺十餘日滅眀年五月羡之等廢帝<lb/>
文帝元嘉元年十月熒惑犯心元嘉二年正月甲寅夜<lb/>
天東南有黒氣廣一丈長十餘丈元嘉六年五月太白<lb/>
晝見經天元嘉七年三月太白犯歲星於奎六月熒惑<lb/>
犯東井輿鬼入軒轅月犯歲星十一月癸未西南有氣<lb/>
上下赤中央黒廣三尺長三十餘丈狀如旌旗十二月<lb/>
丙戍有流星頭如<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>尾長二十餘丈大如數十斛船赤<lb/>
<pb n="KR2a0016_WYG_026-4b"/>
色有光照人靣従西行經奎北大星南過至東壁止其<lb/>
年索虜宼青司殺刺史掠居民遣征南大將軍檀道濟<lb/>
討伐經歳乃歸<lb/>
元嘉八年四月辛未太白晝見在胃五月犯天闗東井<lb/>
六月庚子熒惑入東井七月壬戌夜白虹見東方丁丑<lb/>
太白犯上將八月癸未太白入太微右掖門内犯左執<lb/>
法乙未熒惑犯積尸九月丙寅流星大如斗赤色發太<lb/>
微西蕃北行未至北斗沒餘光長三丈許十月丙辰金<lb/>
<pb n="KR2a0016_WYG_026-5a"/>
土相犯在須女月奄天闗東井十二月月犯房鉤鈴十<lb/>
年仇池氐宼漢中梁州失戍<lb/>
元嘉九年正月庚午熒惑入輿鬼三月月犯軒轅四月<lb/>
犯左角歳星入羽林月犯房鉤鈐己丑太白入積尸五<lb/>
月犯軒轅月奄南斗第六星辛酉熒惑入太微右掖門<lb/>
犯右執法七月丙午月蝕左角八月癸未太白犯心前<lb/>
星乙酉犯心眀堂星元嘉十年十月有流星大如<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>尾<lb/>
長二十餘丈元嘉十一年二月庚子月犯畢入畢口而<lb/>
<pb n="KR2a0016_WYG_026-5b"/>
出因暈昴畢西及五車東及参三月丙辰太白晝見在<lb/>
参閏月戊寅太白犯五諸侯己丑月入東井犯太白于<lb/>
時司徒彭城王義康專權<lb/>
元嘉十二年五月壬戌月犯右執法七月壬戌熒惑犯<lb/>
積尸奄上將十月丙午月犯右執法十二月甲申太白<lb/>
犯羽林十七年上將執法皆被誅<lb/>
元嘉十三年正月庚午月犯熒惑二月月犯太微東蕃<lb/>
第一星十一月辛亥歳星犯積尸十二月戊子熒惑入<lb/>
<pb n="KR2a0016_WYG_026-6a"/>
羽林後年<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>大將軍彭城王義康及其黨與凢所收掩<lb/>
皆羽林兵卒<lb/>
元嘉十四年正月有星晡前晝見東北維在井左右黄<lb/>
赤色大如橘月犯東井四月丁未太白犯輿鬼五月丙<lb/>
午太白晝見在太微七月辛卯歳星入軒轅八月庚申<lb/>
熒惑犯上將九月丙戍熒惑犯左執法其後皇后袁氏<lb/>
崩丹陽尹劉湛誅尚書僕射殷景仁薨<lb/>
元嘉十五年四月己卯月犯氐十月壬戍流星大如鴨<lb/>
<pb n="KR2a0016_WYG_026-6b"/>
子出文昌入紫宮聲如靁十一月癸未熒惑入羽林丁<lb/>
未月犯東井鉞星其後誅丹陽尹劉湛等<lb/>
元嘉十六年二月歳星逆行犯左執法五月丁卯太白<lb/>
晝見胃昴間月入羽林太白犯畢歳星左執法七月月<lb/>
㑹填星八月太白犯軒轅眀年皇后袁氏崩熒惑犯太<lb/>
微西上將太白晝見在翼九月熒惑同入太微相犯太<lb/>
白犯左執法熒惑犯右執法十月歳星熒惑相犯在亢<lb/>
十一月熒惑犯房北第一星眀年大將軍義康出徙豫<lb/>
<pb n="KR2a0016_WYG_026-7a"/>
章誅其黨與尚書僕射揚州刺史殷景仁薨<lb/>
元嘉十九年九月客星見北斗漸為彗星至天苑末滅<lb/>
元嘉二十年二月二十四日乙未有流星大如桃出天<lb/>
津入紫宫湏臾有細流星或五或三相續又有一大流<lb/>
星從紫宮出入北斗魁湏臾又一大流星出貫索中經<lb/>
天市垣諸流星并向北行至曉不可稱數流星占並云<lb/>
天子之使又曰庶民惟星星流民散之象至二十七年<lb/>
索虜殘破青冀徐兖豫六州民死大半<lb/>
<pb n="KR2a0016_WYG_026-7b"/>
元嘉二十二年二月金火木合東井四月月犯心太白<lb/>
入軒轅七月太白晝見其冬太子詹事范曄謀反伏誅<lb/>
元嘉二十三年正月金火相爍其月索虜宼青州驅略<lb/>
民户<lb/>
元嘉二十四年正月月犯心大星天星并西流多細大<lb/>
不過如雞子尾有長短當有數百至旦日光定乃止有<lb/>
入北斗紫宮者占流星羣趨所之者兵聚其下有大急<lb/>
又占衆星並流將軍並舉兵隨星所之以應天氣又占<lb/>
<pb n="KR2a0016_WYG_026-8a"/>
流星入紫宮有䘮水旱不調又占流星入北斗大臣有<lb/>
繫者又占流星為民大星大臣流小星小民流四月太<lb/>
白晝見八月征北大將軍衡陽王義季薨豫章民胡誕<lb/>
世率其宗族破郡縣殺太守及縣令<lb/>
元嘉二十五年正月火水入羽林月犯歳星太白晝見<lb/>
經天元嘉二十六年十月彗星入太微十一月白氣貫<lb/>
北斗二十七年夏太白晝見經天九月太白犯歳星十<lb/>
月熒惑入太㣲元嘉二十八年五月彗星見卷舌入太<lb/>
<pb n="KR2a0016_WYG_026-8b"/>
㣲逼帝座犯上相拂屏出端門滅翼軫翼軫荆州分太<lb/>
白晝見犯哭星三十年太子巫蠱呪詛事覺遂殺害朝<lb/>
臣孝建元年荆江二州反皆夷滅卷舌呪詛之象彗之<lb/>
所起是其應也<lb/>
元嘉二十九年正月太白晝見經天眀年東宮弑逆<lb/>
孝武孝建元年二月有流星大如月西行其年豫州刺<lb/>
史魯爽反誅<lb/>
孝建元年九月壬寅熒惑犯左執法尚書左僕射建平<lb/>
<pb n="KR2a0016_WYG_026-9a"/>
王宏表觧職不許<lb/>
孝建元年十月乙丑熒惑犯進賢星吏部尚書謝莊表<lb/>
解職<lb/>
孝建二年五月乙未熒惑入南斗十月甲辰又入南斗<lb/>
大眀元年夏京師疾疫<lb/>
孝建三年四月戊戍太白犯輿鬼占曰民多疾眀年夏<lb/>
京邑疾疫<lb/>
孝建三年八月甲午太白入心占曰後九年大飢至大<lb/>
<pb n="KR2a0016_WYG_026-9b"/>
眀八年東土大飢民死十二三<lb/>
大眀元年三月癸亥太白在奎南犯歳星占曰有滅諸<lb/>
侯三年司空竟陵王誕反誅<lb/>
大眀元年六月丙申月在東壁掩熒惑占曰將軍有憂<lb/>
期不出三年至三年司空竟王誕反<lb/>
大眀二年三月辛未熒惑入東井四月己亥熒惑在東<lb/>
井犯北軒轅第二星井雍州分其年四月海陵王休茂<lb/>
為雍州刺史五年休茂反誅<lb/>
<pb n="KR2a0016_WYG_026-10a"/>
大眀二年七月己巳月掩軒轅第二星十月辛卯月掩<lb/>
軒轅十一月丙戌月又掩軒轅軒轅女主時民間喧言<lb/>
人主帷薄不修<lb/>
大眀二年十一月庚戍熒惑犯房及鉤鈐壬子熒惑又<lb/>
犯鉤鈐占曰有兵其年索虜宼歴下遣羽林軍討破之<lb/>
大眀三年春正月夜通天薄雲四方生赤氣長三四尺<lb/>
乍沒乍見尋皆消滅占名隧星一曰刀星天下有兵戰<lb/>
鬬流血月入太㣲犯次將占曰有反臣死將誅三月月<lb/>
<pb n="KR2a0016_WYG_026-10b"/>
在房犯鉤鈐因蝕占曰人主惡之將軍死三月土守牽<lb/>
牛占曰大人憂疾兵起大赦姦臣賊子謀欲殺主四月<lb/>
犯五諸侯占曰諸侯誅金水合西方占曰兵起五月歳<lb/>
星犯東井鉞占曰斧鉞用大臣誅六月月入南斗占曰<lb/>
大臣大將軍誅南兖州刺史竟陵王誕尋據廣陵反遣<lb/>
車騎大將軍沈慶之領羽林勁兵及豫州刺史宗慤徐<lb/>
州刺史劉道隆衆軍攻戰及屠城城内男女道俗梟斬<lb/>
靡遺將軍宗越偏用虐刑先刳腸決眼或笞面鞭腹苦<lb/>
<pb n="KR2a0016_WYG_026-11a"/>
酒灌創然後方加以刀鋸大兵之應也八月月犯太白<lb/>
太白犯房占曰人君有憂天子惡之熒惑守畢占曰萬<lb/>
民饑有大兵九月太白犯南斗占曰大臣有反者九月<lb/>
月在胃而蝕旣又於昴犯熒惑占曰兵起女主當之人<lb/>
主惡之一曰女主憂國王死民飢十月太白犯哭星占<lb/>
曰人主有哭泣之聲自後六宮多䘮公主薨亡天子舉<lb/>
哀相係歳大旱民飢<lb/>
大眀四年正月月奄氐占曰大將死又犯房北第二星<lb/>
<pb n="KR2a0016_WYG_026-11b"/>
占曰有亂臣謀其主二月有赤氣長一尺餘在太白帝<lb/>
坐北占曰兵起臣欲謀其君五月月入太㣲占曰有反<lb/>
臣大臣死六月太白犯井鉞占曰兵起斧鉞用大臣誅<lb/>
月犯心前星占曰有亂臣太子惡之月入南斗魁中占<lb/>
曰大人憂女主惡之七月歳星犯積尸占曰大臣誅十<lb/>
二月月犯心中央大星占曰大人憂十二月通天有雲<lb/>
西及東北並生合八所並長四尺乍没乍見尋消盡占<lb/>
曰天下有兵十二月月犯箕東北星女主惡之眀年雍<lb/>
<pb n="KR2a0016_WYG_026-12a"/>
州刺史海陵王休茂反太白犯東井雍州兵亂之應也<lb/>
大眀五年正月歳星犯輿鬼積尸占曰大臣誅主有憂<lb/>
財寳散月入南斗魁中占曰大人憂天下有兵火土同<lb/>
在湏女占曰女主惡之三月月掩軒轅占曰女主惡之<lb/>
有流星數千萬或長或短或大或小並西行至曉而止<lb/>
占曰人君惡之民流亡四月太白犯東井北轅占曰大<lb/>
臣為亂斧鉞用太白犯輿鬼占曰大臣誅斧鉞用人主<lb/>
憂六月有流星白色大如甌出王良西南行沒天市中<lb/>
<pb n="KR2a0016_WYG_026-12b"/>
尾長數十丈沒後餘光良乆占曰天下亂八月熒惑入<lb/>
東井占曰大臣當之十月歳星犯太㣲上將星太白入<lb/>
亢犯南第二星占曰上將有憂輔臣有誅者人君惡之<lb/>
十月太白入氐中熒惑入井中占曰王者亡地大赦兵<lb/>
起為飢月入太㣲掩西蕃上將犯歳星占曰有反臣死<lb/>
大星大如斗出栁北行尾十餘丈入紫宮沒尾後餘光<lb/>
良久乃滅占曰天下凶有兵䘮天子惡之十一月月掩<lb/>
心前星又犯大星占曰大人憂兵起大旱十二月太白<lb/>
<pb n="KR2a0016_WYG_026-13a"/>
犯西建中央星占曰大臣相譖月犯左角占曰天子惡<lb/>
之後三年孝武帝文穆皇后相繼崩嗣主即位一年誅<lb/>
滅宰輔將相虐戮朝臣禍及宗室因自受害<lb/>
大眀六年正月月在張犯歳星占曰民飢流亡月犯心<lb/>
後星占曰庶子惡之二月月掩左角占曰天子惡之三<lb/>
月熒惑入輿鬼占曰有兵大臣誅天下多疾疫五月月<lb/>
在張又入太㣲犯熒惑占曰國主不安女主憂火犯木<lb/>
在翼占曰為飢為旱近臣大臣謀主有星前赤後白大<lb/>
<pb n="KR2a0016_WYG_026-13b"/>
如甌尾長十餘丈出東壁北西行沒天市啾啾有聲占<lb/>
曰其下有兵天下亂月掩昴七星占曰貴臣誅天子破<lb/>
匈奴胡主死歳星犯上將占曰輔臣誅上將憂六月月<lb/>
入太㣲犯右執法占曰人主不安天下大驚主不吉執<lb/>
法誅月犯心後星占曰庶子惡之七月月犯箕占曰女<lb/>
主惡之八月月入南斗魁中占曰大臣誅斧鉞用吳越<lb/>
有憂眀年揚南徐州大旱田穀不收民流死亡自後三<lb/>
年帝后仍崩宰輔及尚書令僕誅戮索虜主死新安王<lb/>
<pb n="KR2a0016_WYG_026-14a"/>
兄弟受害司徒豫章王子尚薨羽林兵入三吳討叛逆<lb/>
大眀七年正月夜通天薄雲四方合有八氣蒼白色長<lb/>
二三丈乍見乍沒名刀星占曰天下有兵三月月犯心<lb/>
後星占曰庶子惡之四月火犯金在婁占曰有䘮有兵<lb/>
大戰六月月犯箕占曰女主惡之太白入東井占曰大<lb/>
臣當之太白犯東井占曰大臣為亂斧鉞用七月熒惑<lb/>
入東井占曰兵起大將當之月入南斗魁犯第二星占<lb/>
曰大人憂吳郡當之太白犯輿鬼占曰兵起大將誅人<lb/>
<pb n="KR2a0016_WYG_026-14b"/>
主憂財帛出入月月入哭星中間太白犯軒轅少民星<lb/>
占曰人主憂哭泣之聲民飢流亡太白入太㣲占曰近<lb/>
臣起兵國不安熒惑犯鬼太白犯右執法占曰大臣誅<lb/>
十月金水相犯占曰天下飢熒惑守軒轅第二星占曰<lb/>
宮中憂有哀十一月歳星入氐占曰諸侯人君有入宮<lb/>
者十二月月犯五車占曰天庫兵動後二年帝后崩大<lb/>
臣將相誅滅皇子被害皇太后崩四方兵起分遣諸軍<lb/>
推鋒外討<lb/>
<pb n="KR2a0016_WYG_026-15a"/>
大眀八年正月月掩輿鬼占曰大臣誅月入南斗魁中<lb/>
掩第二星占曰大人憂女主惡之二月月犯南斗第四<lb/>
星入魁中占曰大人有憂女主當之豫章受災四月月<lb/>
入南斗魁中犯第三星占曰大人有憂女主惡之丹陽<lb/>
當之太白入東井入太㣲犯執法占曰執法誅近臣起<lb/>
兵國不安六月歳星犯氐占曰歳大飢有流星大如五<lb/>
斗甌赤色有光照見人靣尾長一丈餘從参北東行直<lb/>
下經東井過南河沒占曰民飢吳越有兵七月歳星入<lb/>
<pb n="KR2a0016_WYG_026-15b"/>
氐十月太白守房占曰有兵大䘮月掩食房占曰有䘮<lb/>
大飢此後國仍有大䘮丹陽尹顔師伯豫章王子尚死<lb/>
眀年昭太后崩四方賊起王師水陸征伐義興晉陵縣<lb/>
大戰殺傷千計<lb/>
前<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>帝永光元年正月丁酉太白掩牽牛牽牛越分其<lb/>
月庚申月在虗宿犯太白虗齊地二月甲申月入南斗<lb/>
南斗揚州分野又為貴臣三月庚子月入輿鬼犯積尸<lb/>
輿鬼主斬戮六月庚午熒惑入東井東井雝州分其月<lb/>
<pb n="KR2a0016_WYG_026-16a"/>
壬午有大流星前赤後白入紫宮<lb/>
景和元年九月丁酉熒惑入軒轅在女主大星北十月<lb/>
熒惑入太㣲犯西上將十一月丁未太白犯哭星其月<lb/>
乙卯月犯心心為天王其年太宰江夏王義恭尚書令<lb/>
栁元景尚書僕射顔師伯等並誅太尉沈慶之薨廬陵<lb/>
王敬先南平王敬猷南安侯敬淵並賜死廢帝殞眀年<lb/>
㑹稽太守尋陽王子房廣州刺史袁曇逺雝州刺史袁<lb/>
顗青州刺史沈文秀並反昭太后崩<lb/>
<pb n="KR2a0016_WYG_026-16b"/>
眀帝泰始元年十二月己巳太白入羽林占曰羽林兵<lb/>
動乙亥白氣入紫宮占曰有䘮事眀年羽林兵出討昭<lb/>
太后崩<lb/>
泰始二年正月甲午熒惑逆行在屏西南占曰有兵在<lb/>
中其月丙申月暈五車通畢昴占曰女主惡之其月庚<lb/>
子月犯輿鬼占曰將軍死其月甲寅流星從五車出至<lb/>
紫宮西蕃沒占曰有兵其月丙辰黒氣貫宿占曰王侯<lb/>
有歸骨者三月乙未有流星大小西行不可稱數至曉<lb/>
<pb n="KR2a0016_WYG_026-17a"/>
乃息占曰民流之象四月壬午熒惑入太㣲犯右執法<lb/>
月在丙子歳星晝見南斗度中占曰其國有軍容大敗<lb/>
其月己卯竟夜有流星百餘西南行一大如甌尾長丈<lb/>
餘黒色從河鼓出又曰有兵其月壬午太白在月南並<lb/>
出東方為犯占曰有破軍死將王者亡地七月甲午月<lb/>
犯心心為宋地其月丙午月犯南斗占曰大臣誅其月<lb/>
乙卯熒惑犯氐氐兖州分野十月辛巳太白入氐占曰<lb/>
春穀貴十一月癸巳太白犯房占曰牛多死其年四方<lb/>
<pb n="KR2a0016_WYG_026-17b"/>
反叛内兵大出六師親戎昭太后崩大將殷孝祖為南<lb/>
賊所殺尚書右僕射蔡興宗以熒惑犯右執法自觧不<lb/>
許九月諸方反者皆平多有歸䧏者後失淮北四州地<lb/>
彭城兖州並為虜所沒民流之騐也彭城宋分也是春<lb/>
穀貴民飢眀年牛多疾死詔太官停宰牛<lb/>
泰始三年六月甲辰月犯東井占曰軍將死熒惑犯輿<lb/>
鬼占曰金錢散又曰不出六十日必大赦八月癸卯天<lb/>
子以皇后六宮衣服金釵雜物賜北征將士眀年二月<lb/>
<pb n="KR2a0016_WYG_026-18a"/>
䕶軍王𤣥謨薨<lb/>
泰始四年六月壬寅太白犯輿鬼占曰民大疾死不收<lb/>
其年普天大疫<lb/>
泰始五年二月丙戍月犯左角占曰三年天子惡之三<lb/>
月庚申月犯建星占曰易相十月壬午月犯畢占曰天<lb/>
子用法誅罰急貴人有死者其月丙申太白犯亢占曰<lb/>
收斂國兵以備北方其年冬建安王休仁解揚州桂陽<lb/>
王休範為揚州揚州牧前後常宰相居之易相之驗也<lb/>
<pb n="KR2a0016_WYG_026-18b"/>
七年晉平王休祐建安王休仁並見殺時失淮北立戍<lb/>
以備防北虜後三年宮車晏駕<lb/>
泰始六年正月辛巳月犯左角同前占八月壬辰熒惑<lb/>
犯南斗南斗吳分十一月乙亥月犯東北轅占曰大人<lb/>
當之又曰大臣有誅者二年殺揚州刺史王景文宮車<lb/>
晏駕<lb/>
後廢帝元徽三年七月丙申太白入角犯歳星占曰角<lb/>
為天門國將有兵事占於角太白與木星㑹殺軍在外<lb/>
<pb n="KR2a0016_WYG_026-19a"/>
破軍殺將其月丁巳太白入氐氐為天子宿宮太白兵<lb/>
凶之星八月己巳太白犯房北頭第二星占曰王失徳<lb/>
九月癸卯太白犯南斗第二星占曰大人當之國易政<lb/>
十月丙戍歳星入氐占曰諸侯人君有来入宮者十一<lb/>
月庚戍月入太㣲奄屏西南星占曰貴者失勢四年七<lb/>
月建平王景素據京口反時廢主凶慝無度五年七月<lb/>
殞安成王入纂皇阼三年齊受禪<lb/>
元徽四年三月乙巳朔月犯房北頭第一星進犯鍵閉<lb/>
<pb n="KR2a0016_WYG_026-19b"/>
星占曰有謀伏甲兵在宗廟中天子不可出宮下堂多<lb/>
暴事九月甲辰塡星犯太㣲西蕃占曰立王一曰徙王<lb/>
又曰大人憂時廢帝出入無度卒以此殞安成王立<lb/>
元徽五年正月戊申月犯南斗第五星與前同占四月<lb/>
丁巳熒惑犯輿鬼西北星占曰大人憂近期六十日逺<lb/>
期六月日又曰人君惡之其月丙子太白犯輿鬼西北<lb/>
星占曰大赦五月戊申太白晝見午上光眀異常占曰<lb/>
更姓六月壬戌月犯鉤鈐星占曰有大令其月乙丑月<lb/>
<pb n="KR2a0016_WYG_026-20a"/>
犯南斗第四星與前同占七月廢帝殞大赦天下後二<lb/>
年齊受禪<lb/>
順帝昇眀元年八月庚申月入南斗犯第三星與前同<lb/>
占九月丁亥太白在翼晝見經天占曰更姓閏十二月<lb/>
癸卯夜月奄南斗第四星與前同占<lb/>
　<lb/>
　<lb/>
　<lb/>
<pb n="KR2a0016_WYG_026-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十六<lb/>
<pb n="KR2a0016_WYG_026-21a"/>
　宋書卷二十六考證<lb/>
天文志四十二月太白犯西建中央星○<hi>臣永祚</hi>按星<lb/>
　圖有天建星無西建星西字疑天字之訛<lb/>
其月丙辰黒氣貫宿○<hi>臣永祚</hi>按宿字上必有脱字<lb/>
近期六十日逺期六月日○月一本作百<lb/>
　<lb/>
　<lb/>
　<lb/>
<pb n="KR2a0016_WYG_026-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十六考證<lb/>
</p>
<p>
</p>
  </div>
<div>
<head>宋書卷二十七</head> <lb/>
    <p>
<pb n="KR2a0016_WYG_027-1a"/>
欽定四庫全書<lb/>
　宋書卷二十七<lb/>
　　梁　　　　沈　　　　約　　　　　撰<lb/>
　志第十七<lb/>
　　符瑞上<lb/>
夫體睿窮幾含靈獨秀謂之聖人所以能君四海而役<lb/>
萬物使動植之類莫不各得其所百姓仰之懽若親戚<lb/>
芬若椒蘭故為旗章輿服以崇之玉璽黄屋以尊之以<lb/>
<pb n="KR2a0016_WYG_027-1b"/>
神器之重推之於兆民之上自中智以降則萬物之為<lb/>
役者也性識殊品蓋有愚暴之理存焉見聖人利天下<lb/>
謂天下可以為利見萬物之歸聖人謂之利萬物力争<lb/>
之徒至以逐鹿方之亂臣賊子所以多於世也夫龍飛<lb/>
九五配天光宅有受命之符天人之應易曰河出圖洛<lb/>
出書而聖人則之符瑞之義大矣<lb/>
赫胥燧人之前無聞焉<lb/>
太昊帝宓犧氏母曰華胥燧人之世有大迹出雷澤華<lb/>
<pb n="KR2a0016_WYG_027-2a"/>
胥履之而生伏犧於成紀蛇身人首有聖徳燧人氏没<lb/>
宓犧代之受龍圖畫八卦所謂河出圖者也有景龍之<lb/>
瑞<lb/>
炎帝神農氏母曰女登遊於華陽有神龍首感女登於<lb/>
常羊山生炎帝人身牛首有聖徳致大火之瑞嘉禾生<lb/>
醴泉出<lb/>
黄帝軒轅氏母曰附寳見大電光繞北斗樞星照郊野<lb/>
感而孕二十五月而生黄帝於夀丘弱而能言龍顏有<lb/>
<pb n="KR2a0016_WYG_027-2b"/>
聖徳劾百神朝而使之應龍攻蚩尤戰虎豹熊羆四獸<lb/>
之力以女魃止淫雨天下既定聖徳光被羣瑞畢臻有<lb/>
屈軼之草生於庭佞人入朝則草指之是以佞人不敢<lb/>
進有景雲之瑞有赤方氣與青方氣相連赤方中有兩<lb/>
星青方中有一星凡三星皆黄色以天清明時見於攝<lb/>
提名曰景星黄帝黄服齋於中宮坐於𤣥扈洛水之上<lb/>
有鳯凰集不食生蟲不履生草或止帝之東園或巢於<lb/>
阿閣或鳴於庭其雄自歌其雌自舞麒麟在囿神鳥來<lb/>
<pb n="KR2a0016_WYG_027-3a"/>
儀有大螻如羊大螾如虹黄帝以土氣勝遂以土徳王<lb/>
五十年秋七月庚申天霧三日三夜晝昏黄帝以問天<lb/>
老力牧容成曰於公何如天老曰臣聞之國安其主好<lb/>
文則鳯凰居之國亂其主好武則鳯凰去之今鳯凰翔<lb/>
於東郊而樂之其鳴音中夷則與天相副以是觀之天<lb/>
有嚴敎以賜帝帝勿犯也乃召史卜之龜燋史曰臣不<lb/>
能占也其問之聖人帝曰已問天老力牧容成矣史北<lb/>
面再拜曰龜不違聖智故燋霧除遊於洛水之上見大<lb/>
<pb n="KR2a0016_WYG_027-3b"/>
魚殺五牲以醮之天乃甚雨七日七夜魚流於海得圖<lb/>
書焉龍圖出河龜書出洛赤文篆字以授軒轅軒轅接<lb/>
萬神於明庭今寒門谷口是也<lb/>
帝摰少昊氏母曰女節見星如虹下流華渚既而夢接<lb/>
意感生少昊登帝位有鳯凰之瑞<lb/>
帝顓頊高陽氏母曰女樞見瑤光之星貫月如虹感已<lb/>
於幽房之宮生顓頊於若水首戴干戈有聖徳生十年<lb/>
而佐少昊氏二十而登帝位<lb/>
<pb n="KR2a0016_WYG_027-4a"/>
帝嚳高辛氏生而駢齒有聖徳代高陽氏王天下使鼓<lb/>
人拊鞞鼓擊鍾磬鳯凰鼓翼而舞<lb/>
帝堯之母曰慶都生於斗維之野常有黄雲覆䕶其上<lb/>
及長觀於三河常有龍隨之一旦龍負圖而至其文要<lb/>
曰亦受天祐眉八彩鬢髪長七尺二寸面鋭上豐下足<lb/>
履翼宿既而陰風四合赤龍感之孕十四月而生堯於<lb/>
丹陵其狀如圖及長身長十尺有聖徳封於唐夢攀天<lb/>
而上高辛氏衰天下歸之在帝位七十年景星出翼鳯<lb/>
<pb n="KR2a0016_WYG_027-4b"/>
凰在庭朱草生嘉禾秀甘露潤醴泉出日月如合璧五<lb/>
星如連珠厨中自生肉其薄如箑搖動則風生食物寒<lb/>
而不臭名曰箑脯又有草夾階而生月朔始生一莢月<lb/>
半而生十五莢十六日以後日落一莢及晦而盡月小<lb/>
則一莢焦而不落名曰蓂莢一曰歴莢歸功於舜将以<lb/>
天下禪之乃潔齋修堙場於河雒擇良日率舜等升首<lb/>
山遵河渚有五老游焉蓋五星之精也相謂曰河圖將<lb/>
來告帝以期知我者重瞳黄姚五老因飛為流星上入<lb/>
<pb n="KR2a0016_WYG_027-5a"/>
昴二月辛丑昧明禮備至於日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>榮光出河休氣四塞<lb/>
白雲起回風揺乃有龍馬銜甲赤文緑色臨壇而止吐<lb/>
甲圖而去甲似龜背廣九尺其圖以白玉為檢赤玉為<lb/>
字泥以黄金約以青繩檢文曰闓色授帝舜言虞夏殷<lb/>
周秦漢當授天命帝乃寫其言蔵於東序後二年二月<lb/>
仲辛率羣臣沈璧於洛禮畢退俟至於下<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>赤光起𤣥<lb/>
龜負書而出背甲赤文成字止於壇其書言當禪舜遂<lb/>
讓舜<lb/>
<pb n="KR2a0016_WYG_027-5b"/>
帝舜有虞氏母曰握登見大虹意感而生舜於姚墟目<lb/>
重瞳子故名重華龍顏大口黑色身長六尺一寸舜父<lb/>
母憎舜使其塗廪自下焚之舜服鳥工衣服飛去又使<lb/>
浚井自上塡之以石舜服龍工衣自傍而出耕於歴山<lb/>
夢眉長與髪等及即帝位蓂莢生於階鳯凰巢於庭擊<lb/>
石拊石百獸率舞景星出房地出乘黄之馬西王母獻<lb/>
白環玉玦舜在位十有四年奏鐘石笙筦未罷而天大<lb/>
靁雨疾風發屋拔木桴皷播地鐘磬亂行舞人頓伏樂<lb/>
<pb n="KR2a0016_WYG_027-6a"/>
正狂走舜乃<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>璿持衡而笑曰明哉夫天下非一人之<lb/>
天下也亦乃見於鐘石笙筦乎乃薦禹於天使行天子<lb/>
事於時和氣普應慶雲興焉若煙非煙若雲非雲郁郁<lb/>
紛紛蕭索輪囷百工相和而歌慶雲帝乃倡之曰慶雲<lb/>
爛兮糺縵縵兮日月光華旦復旦兮羣臣咸進稽首曰<lb/>
明明上天爛然星陳日月光華𢎞予一人帝乃再歌曰<lb/>
日月有常星辰有行四時從經萬姓允誠於予論樂配<lb/>
天之靈遷於聖賢莫不咸聼鼚乎皷之軒乎舞之精華<lb/>
<pb n="KR2a0016_WYG_027-6b"/>
以竭褰裳去之於是八風修通慶雲叢聚蟠龍奮迅於<lb/>
其藏蛟魚踊躍於其淵龜鼈咸出其宂遷虞而事夏舜<lb/>
乃設壇於河依堯故事至於下<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>榮光休氣至黄龍負<lb/>
圖長三十二尺廣九尺出於壇畔赤文綠錯其文言當<lb/>
禪禹<lb/>
帝禹有夏氏母曰修已出行見流星貫昴夢接意感既<lb/>
而吞神珠修已背剖而生禹於石紐虎鼻口兩耳參鏤<lb/>
首戴鉤鈐匈有玉斗足文履已故名文命長有聖徳長<lb/>
<pb n="KR2a0016_WYG_027-7a"/>
九尺九寸夢自洗於河以手取水飲之又有白狐九尾<lb/>
之瑞當堯之世舜舉之禹觀於河有長人白面魚身出<lb/>
曰吾河精也呼禹曰文命治滛言訖授禹河圖言治水<lb/>
之事乃退入於淵禹治水既畢天錫𤣥珪以告成功夏<lb/>
道將興草木暢茂青龍止於郊祝融之神降於崇山乃<lb/>
受舜禪即天子之位洛出龜書六十五字是為洪範此<lb/>
謂洛出書者也南巡狩濟江中流有二黄龍負舟舟人<lb/>
皆懼禹笑曰吾受命於天屈力以養人生性也死命也<lb/>
<pb n="KR2a0016_WYG_027-7b"/>
奚憂龍哉龍於是曵尾而逝<lb/>
高辛氏之世妃曰簡狄以春分𤣥鳥至之日從帝祀郊<lb/>
禖與其妹浴於𤣥丘之水有𤣥鳥衘卵而墜之五色甚<lb/>
好二人競取覆以玉筐簡狄先得而吞之遂孕匈剖而<lb/>
生契長為堯司徒成功於民受封於商後十三世生主<lb/>
癸主癸之妃曰扶都見白氣貫月意感以乙日生湯號<lb/>
天乙豐下鋭上晳而有<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>句身而揚聲身長九尺臂有<lb/>
四肘是曰殷湯湯在亳能修其徳伊摰將應湯命夢乘<lb/>
<pb n="KR2a0016_WYG_027-8a"/>
船過日月之傍湯乃東至於洛觀帝堯之壇沈璧退立<lb/>
黄魚雙踴黑鳥隨魚止於壇化為黑玉又有黑龜並赤<lb/>
文成字言夏桀無道湯當代之檮杌之神見於邳山有<lb/>
神牽白狼銜鉤而入商朝金徳將盛銀自山溢湯將奉<lb/>
天命放桀夢及天而舓之遂有天下商人後改天下之<lb/>
號曰殷<lb/>
高辛氏之世妃曰姜嫄助祭郊禖見大人迹履之當時<lb/>
歆如有人道感已遂有身而生男以為不祥棄之阨巷<lb/>
<pb n="KR2a0016_WYG_027-8b"/>
羊牛避而不踐又送之山林之中會伐林者薦覆之又<lb/>
取而置寒氷上大鳥來以一翼藉覆之姜嫄以為異乃<lb/>
收養焉名之曰棄枝頤有異相長為堯稷官有功於民<lb/>
后稷之孫曰公劉有徳諸侯皆以天子之禮待之初黄<lb/>
帝之世䜟言曰西北為王期在甲子昌制命發行誅旦<lb/>
行道及公劉之後十三世而生季歴季歴之十年飛龍<lb/>
盈於殷之牧野此蓋聖人在下位將起之符也季歴之<lb/>
妃曰大任夢長人感已<graphic n="KR1566" url="https://raw.githubusercontent.com/kanripo/KR-Gaiji/master/images/KR1566.png" mimeType="image/png"/>於豕牢而生昌是為周文王<lb/>
<pb n="KR2a0016_WYG_027-9a"/>
龍顔虎肩身長十尺匈有四乳太王曰吾世當有興者<lb/>
其在昌乎季歴之兄曰太伯知天命在昌適越終身不<lb/>
反弟仲雍從之故季歴為嗣以及昌昌為西伯作邑於<lb/>
豐文王之妃曰大姒夢商庭生棘太子發植梓樹於闕<lb/>
間化為松栢棫柞以告文王文王幣告羣臣與發並拜<lb/>
告夢季秋之甲子赤爵銜書及豐止於昌户昌拜稽首<lb/>
受之其文要曰姬昌蒼帝子亡殷者紂王將畋史徧卜<lb/>
之曰將大獲非熊非羆天遺汝師以佐昌臣太祖史疇<lb/>
<pb n="KR2a0016_WYG_027-9b"/>
為禹卜畋得臯陶其兆如此王至於磻谿之水呂尚釣<lb/>
於涯王下趨拜曰望公七年乃今見光景於斯尚立變<lb/>
名答曰望釣得玉璜其文要曰姬受命昌來提撰爾雒<lb/>
鈐報在齊尚出游見赤人自雒出授尚書曰命曰呂佐<lb/>
昌者子文王夢日月著其身又鸑鷟鳴岐山於孟春六<lb/>
旬五緯聚房後有鳯凰銜書游文王之都書又曰殷帝<lb/>
無道虐亂天下皇命已移不得復久靈祗逺離百神吹<lb/>
去五星聚房昭理四海文王既没太子發代立是為武<lb/>
<pb n="KR2a0016_WYG_027-10a"/>
王武王駢齒望羊將伐紂至於孟津八百諸侯不期而<lb/>
會咸曰紂可伐矣武王不從及紂殺比干囚箕子微子<lb/>
去之乃伐紂度孟津中流白魚躍入王舟王俯取魚長<lb/>
三尺目下有赤文成字言紂可伐王冩以世字魚文消<lb/>
燔魚以告天有火自天止於王屋流為赤烏烏銜穀焉<lb/>
穀者紀后稷之徳火者燔魚以告天天火流下應以吉<lb/>
也遂東伐紂勝於牧野兵不血刃而天下歸之乃封呂<lb/>
望於齊周徳既隆草木茂盛蒿堪為宮室因名蒿宮武<lb/>
<pb n="KR2a0016_WYG_027-10b"/>
王没成王少周公旦攝政七年制禮作樂神鳥鳯凰見<lb/>
蓂莢生乃與成王觀於河洛沈璧禮畢王退俟至於日<lb/>
昧榮光並出幕河青雲浮至青龍臨壇銜𤣥甲之圖坐<lb/>
之而去禮於洛亦如之𤣥龜青龍蒼光止於壇背甲刻<lb/>
書赤文成字周公援筆以世文寫之書成文消龜墮甲<lb/>
而去其言自周公訖於秦漢盛衰之符麒麟遊苑鳯凰<lb/>
翔庭成王援琴而歌曰鳯凰翔兮於紫庭余何徳兮以<lb/>
感靈賴先王兮恩澤臻于胥樂兮民以寕<lb/>
<pb n="KR2a0016_WYG_027-11a"/>
魯哀公十四年孔子夜夢三槐之間豐沛之邦有赤煙<lb/>
氣起乃呼顔淵子夏往視之驅車到楚西北范氏街見<lb/>
芻兒摘麟傷其左前足薪而覆之孔子曰兒來汝姓為<lb/>
赤誦名子喬字受紀孔子曰汝豈有所見邪兒曰見一<lb/>
禽巨如羔羊頭上有角其末有肉孔子曰天下已有主<lb/>
也為赤劉陳項為輔五星入井從嵗星兒發薪下麟示<lb/>
孔子孔子趨而往麟䝉其耳吐三卷圖廣三寸長八尺<lb/>
每卷二十四字其言赤劉當起曰周亡赤氣起大燿興<lb/>
<pb n="KR2a0016_WYG_027-11b"/>
𤣥丘制命帝卯金孔子作春秋制孝經既成使七十二<lb/>
弟子向北辰星罄折而立使曽子抱河洛事北向孔子<lb/>
齋戒向北辰而拜告備於天曰孝經四卷春秋河洛凡<lb/>
八十一卷謹已備天乃洪欝起白霧摩地赤虹自上下<lb/>
化為黄玉長三尺上有刻文孔子跪受而讀之曰寳文<lb/>
出劉季握卯金刀在軫北字禾子天下服<lb/>
漢高帝父曰劉執嘉執嘉之母夢赤鳥若龍戱已而生<lb/>
執嘉是為太上皇帝母名含始是為昭靈后昭靈后游<lb/>
<pb n="KR2a0016_WYG_027-12a"/>
於洛池有玉雞銜赤珠刻曰玉英吞此者王昭靈后取<lb/>
而吞之又寢於大澤夢與神遇是時靁電晦㝠太上皇<lb/>
視之見蛟龍在其上遂有身而生季是為高帝高帝隆<lb/>
準而龍顔羙須<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>左股有七十二黑子微時數從王媪<lb/>
武負貰酒醉卧上常有光怪每留飲售輒數倍武負異<lb/>
之輒折其契單父人呂公好相人見高帝謂曰臣少好<lb/>
相人相人多矣無如季相願季自愛臣有息女願為箕<lb/>
箒妾呂公妻媪怒呂公曰公常竒此女欲與貴人沛令<lb/>
<pb n="KR2a0016_WYG_027-12b"/>
善公求不與何妄許劉季呂公曰非女子所知卒與高<lb/>
帝生惠帝魯元公主呂后嘗與兩子居田中有一老父<lb/>
過請飲呂后因饋之食老父相呂后曰夫人天下貴人<lb/>
也令相二子見惠帝曰夫人所以貴者乃此男相魯元<lb/>
公主亦貴老父已去高帝適從傍舍來呂后具言之高<lb/>
帝追問老父老父曰向者夫人兒子之貴皆以君相君<lb/>
貴不可言高帝被飲夜行徑澤中前人反曰有大蛇當<lb/>
道願還高帝醉曰壮士行何畏乃前援劒斬蛇蛇分為<lb/>
<pb n="KR2a0016_WYG_027-13a"/>
兩道開而過後人來者見老嫗守蛇曰向者赤帝子過<lb/>
殺之見者疑嫗為詐欲笞之忽然不見具以狀告高帝<lb/>
帝心喜秦始皇帝曰東南有天子氣於是東遊以厭之<lb/>
高帝隠於芒碭山澤之間呂后常知其處高帝怪問之<lb/>
對曰季所居上常有雲氣故知之高帝為沛公入秦五<lb/>
星聚於東井嵗星先至而四星從之占曰以義取天下<lb/>
初張良遊於下邳沂水之上有老父來直至良前而墮<lb/>
其履顧謂良曰孺子下取履良愕然欲毆之以其老乃<lb/>
<pb n="KR2a0016_WYG_027-13b"/>
下取跪進父以足受笑而去良殊大驚父去里所復來<lb/>
曰孺子可敎也後五日平明與我會此良怪之跪應曰<lb/>
諾五日良往父已先來怒曰何與長者期而後也五日<lb/>
更與我㑹此凡三期而良先至老父喜曰不當如是耶<lb/>
即出懐中一卷書與之曰讀之此為王者師後十三年<lb/>
孺子見我濟北穀城山下黄石即我也旦視其書乃太<lb/>
公兵法良以黄石篇為佗人説皆不省唯高帝説焉良<lb/>
曰此殆天所授矣五年而成帝業後十三年張良果得<lb/>
<pb n="KR2a0016_WYG_027-14a"/>
穀城山下黄石寳而祠之死與合葬<lb/>
文帝之母薄姬魏豹為魏王納之後宮許負相之當生<lb/>
天子魏王豹於是背漢漢高帝擊虜而薄姬輸織室高<lb/>
帝見而美之内於後宫嵗餘乃得幸將見幸薄姬言妾<lb/>
昨夢青龍據妾心高帝曰我是也吾為爾成之一御而<lb/>
生文帝<lb/>
景帝王皇后初嫁為金王孫妻母臧兒卜筮曰當貴乃<lb/>
奪金氏而納太子宫生男男方在身夢日入其懐以告<lb/>
<pb n="KR2a0016_WYG_027-14b"/>
太子太子曰是貴徴也生男是為武帝<lb/>
武帝趙婕妤家在河間生而兩手皆拳不可開武帝廵<lb/>
守過河間望氣者言此有竒女天子氣召而見之武帝<lb/>
自披其手即時申得一玉鉤由是見幸號曰拳夫人進<lb/>
為婕妤居鉤弋宫大有寵十四月生男是為昭帝號曰<lb/>
鈎弋子武帝曰聞昔堯十四月而生今鉤弋子亦然乃<lb/>
名其門曰堯母門<lb/>
昭帝元鳯二年正月太山萊蕪山南民夜聞訩訩有數<lb/>
<pb n="KR2a0016_WYG_027-15a"/>
千人聲晨往視之見大石自立高丈五尺大三十八圍<lb/>
入地八尺三石為足立後白鳥數千集其傍又上林苑<lb/>
中栁樹斷卧地一朝自起生枝葉蟲齧其葉成文曰公<lb/>
孫病已立陳留㐮邑王社忽移至長安博士眭孟占之<lb/>
曰石隂類太山岱宗王者禪代之處将有廢故之家姓<lb/>
公孫名病已從白衣為天子者時昭帝幼少霍光輔政<lb/>
以孟妖言誅之及昭帝崩昌邑王又廢光立宣帝武帝<lb/>
曽孫本名病已在民間白衣三世如孟言焉<lb/>
<pb n="KR2a0016_WYG_027-15b"/>
元帝王皇后齊田氏之苖裔祖父翁孺自東平陵徙元<lb/>
城元城建公曰昔春秋沙鹿崩晉史卜之隂為陽雄土<lb/>
火相乘故沙鹿崩後六百四十五年宜有聖女興其齊<lb/>
田乎今翁孺之徙正值其地日月當之元城郭東有五<lb/>
鹿之墟即沙鹿地後八十年當有貴女興天下翁孺生<lb/>
禁禁妻李氏方妊身夢月入其懐生女是為元后每許<lb/>
嫁未行所許者輒死卜相者云當大貴遂為元帝皇后<lb/>
生成帝<lb/>
<pb n="KR2a0016_WYG_027-16a"/>
初秦始皇世有長人十二身長五丈足跡六尺見於隴<lb/>
西臨洮前史以為秦亡之徵史臣以為漢興之符也自<lb/>
高帝至於平帝十二主焉<lb/>
光武皇帝父為濟陽令濟陽有武帝行宫常封閉哀帝<lb/>
建平元年十二月甲子夜光武将産乃開而居之時有<lb/>
赤光室中盡明皇考異焉使卜者王長卜之長辟左右<lb/>
曰此善事不可言是嵗有嘉禾生産屋景天中一莖九<lb/>
穂異於凡禾縣界大豐故名光武曰秀時又有鳯凰集<lb/>
<pb n="KR2a0016_WYG_027-16b"/>
濟陽於是畫宫為鳯凰之象明年方士有夏賀良者上<lb/>
言哀帝云漢家歴運中衰當再受命於是改號為太初<lb/>
元将元年稱陳聖劉太平皇帝以厭勝之王莽時善望<lb/>
氣者蘇伯阿望光武所居縣舂陵城郭唶曰氣佳哉鬱<lb/>
鬱葱葱然莽忌惡漢而錢文有金乃攻鑄貨泉以易之<lb/>
既而光武起於舂陵之白水鄉貨泉之文為白水真人<lb/>
也初起兵望見家南有火光以為人持火呼之而光遂<lb/>
盛赫然上屬天有頃不見及在河北為王郎所逼将南<lb/>
<pb n="KR2a0016_WYG_027-17a"/>
濟滹沱河導吏還云河水流澌無船可渡左右皆恐懼<lb/>
帝更遣王霸視之霸往視如吏言霸慮還以實對驚動<lb/>
衆心乃謬云氷堅可渡帝馳進比至而河氷皆合其堅<lb/>
可乘既渡餘數乘車未畢而氷陥前至下博城西疑所<lb/>
之有一白衣老公在道旁曰努力信都為長安城守去<lb/>
此八十里耳言畢失所在遂至信都投太守任光初光<lb/>
武微時穰人蔡少公曰䜟言劉秀發兵捕不道卯金修<lb/>
徳為天子國師公劉子駿名秀少公曰國師公是也光<lb/>
<pb n="KR2a0016_WYG_027-17b"/>
武笑曰何用知非僕道士西門君恵等並云劉秀當為<lb/>
天子光武平定河北還至中山将軍萬修得赤伏符言<lb/>
光武當受命羣臣上尊號光武辭前至鄗縣諸生彊華<lb/>
又自長安詣鄗上赤伏符文與修合羣下又請曰受命<lb/>
之符人應為大光武又夢乘赤龍登天乃即位都洛陽<lb/>
營宫闕一夕有門材自至是時琅邪開陽縣城門一夕<lb/>
無故自亡檢所得村即是也遂名其門曰開陽門先是<lb/>
秦穆公時陳倉人掘地得物若羊非羊若猪非猪怪將<lb/>
<pb n="KR2a0016_WYG_027-18a"/>
獻之道逄二僮子謂之曰子知彼乎名為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>常在地下<lb/>
食死人腦若欲殺之以栢東南枝指之則死矣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>因言<lb/>
曰此二僮子名為寳得其雄者王得其雌者霸於是陳<lb/>
倉人遂棄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而逐二僮子二僮子化為雉飛入林陳倉<lb/>
人以告穆公穆公發徒大獵得其雌者化而為石置之<lb/>
汧渭之間至文公為之立祠名曰陳寳祠雄南飛集南<lb/>
陽穰縣其後光武興於南陽光武之初興也隗嚻擁衆<lb/>
隴右招集英俊而公孫述稱帝於蜀天下雲擾大者連<lb/>
<pb n="KR2a0016_WYG_027-18b"/>
州郡小者據縣邑嚻問扶風人班彪曰往者周亡戰國<lb/>
並争天下分裂數世然後定縱横之事復起於今乎将<lb/>
承運迭興在於一人也願先生論之對曰周之廢興與<lb/>
漢異昔周立爵五等諸侯從政本根既微枝葉彊大故<lb/>
其末流有縱横之事其勢然也漢家承秦之制郡縣治<lb/>
民主有專已之威臣無百年之柄至於成帝假借外家<lb/>
哀平短祚國嗣三絶禍自上起傷不及下故王氏之貴<lb/>
傾擅朝廷能竊號位而不根於民是以即真之後天下<lb/>
<pb n="KR2a0016_WYG_027-19a"/>
莫不引領而歎十餘年間中外騷擾逺近俱發假號雲<lb/>
合咸稱劉氏不謀而同辭方今雄桀𢃄州域者皆無七<lb/>
國世業之資詩云皇矣上帝臨下有赫鑒觀四方求民<lb/>
之瘼今民皆謳吟思漢向仰劉氏己可知矣隗嚻曰先<lb/>
生言周漢之勢可也至於但見愚民習識劉氏姓號之<lb/>
故而謂漢復興疏矣昔秦失其鹿劉季逐而掎之時民<lb/>
復知漢乎彪既感嚻言又愍狂狡之不息乃著王命論<lb/>
以救時難辭曰昔在帝堯之禅曰咨爾舜天之厯數在<lb/>
<pb n="KR2a0016_WYG_027-19b"/>
爾躬舜亦以命禹洎於稷契咸佐唐虞光濟四海奕世<lb/>
載徳至於湯武而有天下雖其遭遇異時禪代不同至<lb/>
於應天從民其揆一焉是故劉氏承堯之祚氏族之世<lb/>
著於春秋言據火徳而漢紹之始起沛澤則神母夜號<lb/>
以章赤帝之符由是言之帝王之祚必有明聖顯懿之<lb/>
徳豐功厚利積累之業然後精誠通於神明流澤加於<lb/>
生民故能為鬼神所福嚮天下所歸往未見運世無本<lb/>
功徳不紀而得堀起在此位者也世俗見高祖興於布<lb/>
<pb n="KR2a0016_WYG_027-20a"/>
衣不達其故以為適遭暴亂得奮其劒游説之士至比<lb/>
天下於逐鹿幸捷而得之不知神器有命不可以智力<lb/>
求也悲夫此世之所以多亂臣賊子者也若然者豈徒<lb/>
闇於天道哉又不覩之於人事矣夫饑饉流𨽻饑寒道<lb/>
路思有裋褐之襲檐石之畜所願不過一金然終於轉<lb/>
死溝壑何則貧窮亦有命也况乎天子之貴四海之富<lb/>
神明之祚可得而妄據哉故雖遭罹厄㑹竊其權柄勇<lb/>
如信布彊如梁籍成如王莽然卒潤鑊伏鑕亨菹分裂<lb/>
<pb n="KR2a0016_WYG_027-20b"/>
又況么麽不及數子而欲闇干天位者乎是故駑蹇之<lb/>
乘不騁千里之塗䴏雀之儔不奮六翮之用楶棁之材<lb/>
不荷棟梁之任斗筲之子不秉帝王之重易曰鼎折足<lb/>
覆公餗不勝其任也當秦之末豪桀共推陳嬰而王之<lb/>
嬰母止嬰曰自吾為子家婦而世貧賤卒冨貴不祥不<lb/>
如以兵屬人事成少受其利不成禍有所歸嬰從其言<lb/>
而陳氏以寧王陵之母亦見項氏之必亡而劉氏之将<lb/>
興也是時陵為漢將而母獲於楚有漢使来陵母見之<lb/>
<pb n="KR2a0016_WYG_027-21a"/>
謂曰願告吾子漢王長者必得天下子謹事之無有二<lb/>
心遂對漢使伏劒而死以固勉陵其後果定於漢陵為<lb/>
宰相封侯夫以匹婦之明猶能推事理之致探禍福之<lb/>
機全宗祀於無窮垂冊書於春秋而况大丈夫之事乎<lb/>
是故窮逹有命吉凶由人嬰母知廢陵母知興審此二<lb/>
者帝王之分決矣蓋在高祖其興也有五一曰帝堯之<lb/>
苖裔二曰體貎多竒異三曰神武有徵應四曰寛明而<lb/>
仁恕五曰知人善任使加之以信誠好謀逹於聼受見<lb/>
<pb n="KR2a0016_WYG_027-21b"/>
善如不及用人如由己從諫如從流趨時如響赴當食<lb/>
吐哺納子房之策拔足揮洗揖酈生之説寤戍卒之言<lb/>
斷懐土之情高四皓之名割肌膚之愛舉韓信於行陣<lb/>
収陳平於亡命英雄陳力羣才畢舉此高祖之大略所<lb/>
以成帝業也若乃靈瑞符應又可略聞矣初劉媪妊高<lb/>
祖而夢與神遇震雷晦㝠有龍蛇之怪及長多靈異有<lb/>
殊於衆是以王武感物而折契呂公覩貎而進女秦皇<lb/>
東遊以厭其氣呂后望雲而知所處始受命則白蛇分<lb/>
<pb n="KR2a0016_WYG_027-22a"/>
西入闗則五星聚故淮隂留侯謂之天授非人力也歴<lb/>
古今之得失驗行事之成敗稽帝王之世運考五者之<lb/>
所謂取舍不厭斯位符應不同斯度而欲昧於權利越<lb/>
次妄據外不量力内不知命則必喪保家之主失大年<lb/>
之夀遇折足之凶伏鈇鉞之誅英雄誠知覺寤畏若禍<lb/>
戒超然逺覽淵然深識收陵嬰之明分絶信布之覬覦<lb/>
距逐鹿之瞽説審神器之有授無貪不可幾為二母之<lb/>
所笑則福祚流於子孫天祿其永終矣隗嚻不納果敗<lb/>
<pb n="KR2a0016_WYG_027-22b"/>
漢元成世道士言䜟者云赤厄三七三七二百一十年<lb/>
有外戚之簒祚極三六當有龍飛之秀興復祖宗及莽<lb/>
簒漢漢二百一十年矣莽十八年而敗光武興焉<lb/>
明帝初生豐下鋭上赤色似堯終登帝位<lb/>
和帝鄧皇后祖父禹佐命光武常曰我將百萬人未嘗<lb/>
妄殺一人子孫當大興后少時相者蘇大見后驚曰此<lb/>
成湯之骨法也貴不可言后嘗夢登梯以手捫天天體<lb/>
蕩蕩正青而滑有若鍾乳者后仰吮之以訊之占夢占<lb/>
<pb n="KR2a0016_WYG_027-23a"/>
夢者曰堯攀天而止湯夢及天而呧之此皆非常夢也<lb/>
既而入宮遂登尊位安帝未即大位在邸數有神光赤<lb/>
蛇嘉應照曜室内磐紆殿屋牀第之間後遂入承大統<lb/>
初桓帝之世有黄星見於楚宋之分遼東殷馗曰後五<lb/>
十年當有真人起於譙沛之閒其鋒不可當靈帝熹平<lb/>
五年黄龍見譙光禄大夫喬𤣥問太史今單颺曰此何<lb/>
祥也颺曰其國後當有王者興不及五十年亦當復見<lb/>
天事恒象此其徵也内黄殷登嘿記之其後曹操起於<lb/>
<pb n="KR2a0016_WYG_027-23b"/>
譙是為魏武帝建安五年於黄星見之嵗五十年矣而<lb/>
武帝破袁紹天下莫敵<lb/>
春秋䜟曰代漢者當塗高也漢有周舒者善内學人或<lb/>
問之舒曰當塗高者魏也舒既没譙周又問術士杜瓊<lb/>
曰周徵君以為當塗高魏也其義何在瓊曰魏闕名也<lb/>
當塗而高聖人以類言耳又問周曰寧復有所怪邪周<lb/>
曰未逹也瓊曰古者名官職不言曹自漢以來名官盡<lb/>
言曹吏言屬曹卒言侍曹此殆天意也周曰魏者大也<lb/>
<pb n="KR2a0016_WYG_027-24a"/>
曹者衆也衆而且大天下之所歸乎建安十八年武帝<lb/>
為公又進爵為王二十五年武帝薨太子丕嗣為魏王<lb/>
是為文帝文帝始生有雲青色員如車蓋當其上終日<lb/>
望氣者以為至貴之祥非人臣之氣善相者高元呂曰<lb/>
其貴不可言延康元年三月黄龍又見譙殷登猶存歎<lb/>
曰黄龍見於熹平也單颺云不及五十年亦當復見今<lb/>
四十五年矣颺之言其驗兹乎十月饒安言白虎見八<lb/>
月石邑言鳯凰集又有麒麟見十月漢帝禅位於魏魏<lb/>
<pb n="KR2a0016_WYG_027-24b"/>
王辭譲不受博士蘓林董巴上言臣聞天之去就固有<lb/>
常分聖人當之昭然不疑故堯捐骨肉而禪有虞終無<lb/>
吝色舜發壟畝而居天下若固有之其相授閒不稽漏<lb/>
刻天下已傳矣所以急天命明天下不可一日無君今<lb/>
漢期運已終妖異絶之已審陛下受天之命符瑞告徵<lb/>
丁寧詳悉反覆備至雖言語相諭無以代此今既發詔<lb/>
書璽綬未御固執謙讓上稽天命下違民情臣謹按古<lb/>
之典籍參以圖緯魏之行運及天道所在即尊之驗在<lb/>
<pb n="KR2a0016_WYG_027-25a"/>
於今年此月昭晳分明謹條奏如左唯陛下遷思易慮<lb/>
以時即位顯告上帝布詔天下然後改正朔易服色正<lb/>
大號天下幸甚其所陳事曰天有十二次以為分野王<lb/>
公之國各有所屬周在鶉火魏在大梁嵗星行歴凡十<lb/>
二次所在國天子受命諸侯以封周文王始受命嵗星<lb/>
在鶉火至武王伐紂十三年嵗星復在鶉火故春秋傳<lb/>
曰武王伐紂嵗在鶉火又曰歲之所在則我有周之分<lb/>
野也昔光和十七年嵗在大梁武王始受命為将討黄<lb/>
<pb n="KR2a0016_WYG_027-25b"/>
巾是嵗改年為中平元年建安元年嵗復在大梁始拜<lb/>
大將軍十三年復在大梁始拜丞相今二十五年嵗復<lb/>
在大梁陛下受命此魏得嵗與周文武受命相應今年<lb/>
青龍在庚子詩推度災曰庚者更也子者兹也聖人制<lb/>
法天下治又曰王者布徳於子治成於丑此言今年天<lb/>
更命聖人制法天下布徳於民也魏以政制天下與詩<lb/>
協矣顓頊受命嵗在豕韋衛居其地亦在豕韋故春秋<lb/>
傳曰衛顓頊之墟也今十月斗之所建則顓頊受命之<lb/>
<pb n="KR2a0016_WYG_027-26a"/>
分也魏以十月受禪此同符始祖受命之驗也魏之氏<lb/>
族出自顓頊與舜同祖見於春秋世家舜以土徳承堯<lb/>
之火今魏亦以土徳承漢之火其於行運合於堯舜授<lb/>
受之次魏王猶未許大史丞許芝又上天文祥瑞自建<lb/>
安三年十二月戊辰有新天子氣見於東南到今積二<lb/>
十三年建安十年茀星出庫樓歴犯氐房宿北入天市<lb/>
犯北斗紫㣲氐為天子宿宫路寝所止房為天子明堂<lb/>
政教之首北斗七星主尊輔象近臣紫微者北極最尊<lb/>
<pb n="KR2a0016_WYG_027-26b"/>
此除掃漢家之大異也建安十八年秋嵗星鎮星熒惑<lb/>
俱入太微逆行留守帝坐百有餘日歲星入太微人主<lb/>
改姓鎮星入太微内有兵亂人主以弱三者漢改姓易<lb/>
代之異也建安十九年正月白虹貫日易傳曰后妃擅<lb/>
國白虹貫日建安二十一年五月朔己亥日蝕建安二<lb/>
十三年三月茀星晨見東方二十餘日夕出西方犯歴<lb/>
五車東井五諸侯文昌軒轅太微鋒炎刺帝坐茀者除<lb/>
舊布新亡惡興聖之異也建安二十四年二月晦壬子<lb/>
<pb n="KR2a0016_WYG_027-27a"/>
日蝕日者陽精月為侯王而以亥子日蝕皆水滅火之<lb/>
異也延康元年九月十日黄昏時月蝕熒惑過人定時<lb/>
熒惑出營室宿羽林月為大臣侯王之象熒惑火精漢<lb/>
氏之行占曰漢家以兵亡延康元年九月二十日剝卦<lb/>
天子氣不見皆崩亡之異也熒惑火精行縮日一度有<lb/>
餘故太史令王昱以為漢家衰亡之極熒惑大而赤色<lb/>
光不明赤而小與小星無别皆漢家衰亡之異也易傳<lb/>
曰上下流通聖賢昌厥應帝徳鳯凰翔萬民喜樂無咎<lb/>
<pb n="KR2a0016_WYG_027-27b"/>
殃易傳又曰聖人受命厥應鳯凰下天子虜易傳又曰<lb/>
黄龍見天災将至天子絀聖人出黄龍以戊已日見五<lb/>
色文章皆具聖人得天受命黄龍以戊寅見此帝王受<lb/>
命之符瑞最著明者也易傳又曰聖人清静行中正賢<lb/>
人至民從命厥應麒麟來春秋玉版䜟曰代赤者魏公<lb/>
子春秋佐助期曰漢以許昌失天下故白馬令甘陵李<lb/>
雲上事言許昌氣見當塗高已萌欲使漢家防絶萌牙<lb/>
今漢都許日以微弱當居許昌以失天下當塗高者魏<lb/>
<pb n="KR2a0016_WYG_027-28a"/>
也魏者象魏兩闕之名當道而高大者也魏當代漢如<lb/>
李雲之言也春秋佐助期又曰漢以蒙孫亡説者以䝉<lb/>
孫直漢二十四帝童䝉愚惑以弱亡漢帝少時名為董<lb/>
侯名不正蒙亂荒惑其子孫以弱亡也孝經中黄䜟曰<lb/>
日載東紀火光不横一聖明聰四百之外易姓而王天<lb/>
下歸功致太平此魏王之姓諱著見圗䜟也易運期曰<lb/>
言居東西有午兩日並光日居下其為主及為輔五八<lb/>
四十黄氣受真人出言午許字兩日昌字漢當以許亡<lb/>
<pb n="KR2a0016_WYG_027-28b"/>
魏當以許昌今際㑹之期在許是其大效也易運期又<lb/>
曰鬼在山禾女運王天下於是魏王受漢禪柴於繁陽<lb/>
有黄鳥銜丹書集於尚書臺於是改元為黄初漢中平<lb/>
二年洛陽民譌言虎賁寺有黄人觀者日數萬道路斷<lb/>
絶中平元年黄巾賊起云蒼天已死黄天當立此魏氏<lb/>
依劉向自云土徳之符也先是周敬王之四十七年宋<lb/>
景公問大夫邢史子臣天道何祥對曰後五年五月丁<lb/>
亥臣将死死後五年五月丁卯吳将亡亡後五年君将<lb/>
<pb n="KR2a0016_WYG_027-29a"/>
終終後四百年邾王天下皆如其言邾王天下蓋謂魏<lb/>
國之後言四百年則錯疑年代久逺傳記者謬誤<lb/>
高貴鄉公初生有光氣照燿室屋其後即大位<lb/>
劉備身長七尺七寸垂手過膝顧自見耳洛書甄燿度<lb/>
曰赤三徳昌九世會備合帝際洛書寳予命曰天度帝<lb/>
道備稱皇以統握契百成不敗洛書録運期曰九侯七<lb/>
傑争民命炊骸道路誰使主者𤣥且來備字𤣥徳故云<lb/>
𤣥且来也孝經鉤命決曰帝三建九會備先是術士周<lb/>
<pb n="KR2a0016_WYG_027-29b"/>
羣言西南數有黄氣直立數丈如此積年每有景雲祥<lb/>
風從璿璣下應之建安二十二年中屢有氣如旗從西<lb/>
竟東中天而行圖書曰必有天子出其方太白熒惑鎮<lb/>
星從嵗星又黄龍見犍為武陽之赤水九日乃去闗羽<lb/>
在襄陽男子張嘉王休獻玉璽備後稱帝於蜀<lb/>
孫堅之祖名鍾家在吳郡富春獨與母居性至孝遭嵗<lb/>
荒以種𤓰為業忽有三少年詣鍾乞𤓰鍾厚待之三人<lb/>
謂鍾曰此山下善可作冡𦵏之當出天子君可下山百<lb/>
<pb n="KR2a0016_WYG_027-30a"/>
歩許顧見我去即可𦵏也鍾去三十歩便反顧見三人<lb/>
並乘白鶴飛去鍾死即𦵏其地地在縣城東冡上數有<lb/>
光怪雲氣五色上屬天衍數里父老相謂此非凡氣孫<lb/>
氏其興矣堅母生堅夢膓出繞吳昌門以告鄰母鄰母<lb/>
曰安知非吉祥也昌門吳郭門也堅生而容貌竒異堅<lb/>
妻吳氏初姙子䇿夢月入其懐後孕子權又夢日入懐<lb/>
告堅曰昔姙䇿夢月入懐今又夢日入懐何也堅曰日<lb/>
月隂陽之精極貴之象吾子孫其興乎權方頤大口紫<lb/>
<pb n="KR2a0016_WYG_027-30b"/>
<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>長上短下漢世有劉琬者能相人見權兄弟曰孫氏<lb/>
兄弟雖各才智明達然禄胙不終惟中弟孝廉形貎竒<lb/>
偉骨體不恒有大貴之表年又最夀爾其識之權時為<lb/>
孝廉初秦始皇東巡濟江望氣者云五百年後江東有<lb/>
天子氣出於吳而金陵之地有王者之勢於是秦始皇<lb/>
乃改金陵曰秣陵鑿北山以絶其勢至吳又令囚徒十<lb/>
餘萬人掘汙其地表以惡名故曰囚卷縣今嘉興縣也<lb/>
漢世術士言黄旗紫蓋見於斗牛之間江東有天子氣<lb/>
<pb n="KR2a0016_WYG_027-31a"/>
獻帝興平中吳中謠言黄金車斑䦨耳開昌門出天子<lb/>
魏文帝黄初三年舉兵武昌並言黄龍鳯凰見其年權<lb/>
稱尊號年至七十一而薨權子休初封琅邪王夢乘龍<lb/>
上天顧不見尾後得大位其子被廢<lb/>
漢元成之世先識之士有言曰魏年有和當有開石於<lb/>
西三千餘里繫五馬文曰討曹及魏之初興也張掖刪<lb/>
丹縣金山栁谷有石生焉周圍尋中髙一仞蒼質素章<lb/>
有五馬麟鹿鳯凰仙人之象始見於建安形成於黄初<lb/>
<pb n="KR2a0016_WYG_027-31b"/>
文備於太和至青龍三年栁谷之𤣥川溢漏石形改易<lb/>
状似靈龜廣一丈七尺一寸圍五丈八寸立於川西有<lb/>
石馬十二其一仙人騎之其一騎靽其五有形而不善<lb/>
成其五成形又有一牛八卦列宿彗星之象有玉匣開<lb/>
蓋於前有玉玦二玉璜一又有麒麟鳯凰白虎馬牛於<lb/>
中布<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>有文字曰上上三天王述大會討大曹金但取<lb/>
之金立中大金馬一匹中正大吉闗夀此馬甲寅述水<lb/>
凡三十五字石色蒼而物形及字並白石書之皆隆起<lb/>
<pb n="KR2a0016_WYG_027-32a"/>
魏明帝惡其文有討曹鑿去為計以蒼石塞之宿昔而<lb/>
白石滿焉當時稱為祥瑞班下天下處士張臶曰夫神<lb/>
兆未然不追往事此蓋将来之休徵當今之怪異也既<lb/>
而晉以司馬氏受禪太尉屬程猗説曰夫大者盛之極<lb/>
也金者晉之行也中者物之會也吉者福之始也此言<lb/>
司馬氏之王天下感徳而生應正吉而王之符也猗又<lb/>
為贊曰皇徳遐通實降嘉靈乾生其象坤育其形𤣥石<lb/>
既表素文以成瑞虎合仁白麟燿精神馬自圖金言其<lb/>
<pb n="KR2a0016_WYG_027-32b"/>
形體正而王中允克明關夀無疆於萬斯齡宣帝有狼<lb/>
顧之相能使面正向後而身形不異魏武帝嘗夢有三<lb/>
匹馬在一槽中共食其後宣帝及景文相繼為宰相遂<lb/>
傾曹氏文帝未立世子有意於齊獻王攸武帝時為中<lb/>
撫軍懼不立以相兒示裵秀秀言於文帝曰中撫軍振<lb/>
髪籍地垂手過䣛天表如此非人臣之相也由是得立<lb/>
及嗣晉位其月襄武縣言有大人相長三丈餘足跡三<lb/>
尺一寸白髪黄單衣黄巾柱杖呼民王始語云今當太<lb/>
<pb n="KR2a0016_WYG_027-33a"/>
平頃之受魏禪<lb/>
武帝咸寧元年大風吹帝社樹折有青氣出社中占者<lb/>
以為東莞有天子氣時琅邪武王伷封東莞伷元帝祖<lb/>
也元帝以咸寧二年夜生有光照室室内盡明有白毛<lb/>
生於日角之左眼有精光燿隨恵帝幸鄴成都王潁殺<lb/>
東安王繇繇元帝叔父也帝懼欲出奔而月明徼候急<lb/>
四衢斷絶不得去有頃天隂風雨大至候者皆休乃得<lb/>
去初武帝伐吳琅邪武王伷率衆出塗中而王渾逼歴<lb/>
<pb n="KR2a0016_WYG_027-33b"/>
陽王濬已次近路孫皓欲降送天子璽綬近越二将而<lb/>
逺送詣伷識者咸怪之吳之未亡也吳郡臨平湖一旦<lb/>
自開湖邉得石函中有小青石刻作皇帝字舊言臨平<lb/>
湖塞天下亂開則天下太平吳人以為美祥俄而吳滅<lb/>
後元帝興於江左吳亡後蒋山上常有紫雲數術者亦<lb/>
云江東猶有帝王氣又謠言曰五馬游度江一馬化為<lb/>
龍元帝與西陽汝南南頓彭城五王過江而元帝升天<lb/>
位䜟書曰銅馬入海建業期元帝小字銅環永嘉初元<lb/>
<pb n="KR2a0016_WYG_027-34a"/>
帝以安東将軍鎮建業時嵗填星辰太白四星聚於牛<lb/>
女之間常裵回進退愍帝建興四年晉陵武進人陳龍<lb/>
在田中得銅鐸五枚柄口皆有龍虎形又有将雛雞雀<lb/>
集其前皆驅去復還至於再三又有鵝三四頭髙飛且<lb/>
鳴周回東西晝夜不下如此者六七日會稽剡縣陳清<lb/>
又於井中得棧鐘長七寸二分口徑四寸其器雖小形<lb/>
制甚精上有古文書十八字其四字可識云會稽徽命<lb/>
豫章有大樟樹大三十五圍枯死積久永嘉中忽更榮<lb/>
<pb n="KR2a0016_WYG_027-34b"/>
茂景純並言是元帝中興之應初武帝太康三年建鄴<lb/>
有寇餘姚人伍振筮之曰寇已滅矣三十八年揚州有<lb/>
天子至元帝即天位果三十八年先是宣帝有寵将牛<lb/>
金屢有功宣帝作兩口榼一口盛毒酒一口盛善酒自<lb/>
飲善酒毒酒與金金飲之即斃景帝曰金名将可大用<lb/>
云何害之宣帝曰汝忘石瑞馬後有牛乎元帝母夏侯<lb/>
妃與琅邪國小史姓牛私通而生元帝愍帝之立也改<lb/>
毗陵為晉陵時元帝始霸江揚而戎翟稱制西都微弱<lb/>
<pb n="KR2a0016_WYG_027-35a"/>
干寳以為晉将滅於西而興於東之符也<lb/>
宋武帝居在丹徒始生之夜有神光照室其夕甘露降<lb/>
於墓樹皇考以髙祖生有竒異名為竒奴皇妣既殂養<lb/>
於舅氏改為寄奴焉少時誕節嗜酒自京都還息於逆<lb/>
旅逆旅嫗曰室内有酒自入取之帝入室飲於盎側醉<lb/>
卧地時司徒王謐有門生居在丹徒還家亦至此逆旅<lb/>
逆旅嫗曰劉郎在室内可入共飲酒此門生入室驚出<lb/>
謂嫗曰室内那得此異物嫗遽入之見帝已覺矣嫗密<lb/>
<pb n="KR2a0016_WYG_027-35b"/>
問向何所見門生曰見有一物五采如蛟龍非劉郎門<lb/>
生還以白謐謐戒使勿言而與結厚帝嘗行至下邳遇<lb/>
一沙門沙門曰江表尋當喪亂拯之必君也帝患手創<lb/>
積年沙門出懐中黄散一裹與帝曰此創難治非此藥<lb/>
不能瘳也倐忽不見沙門所在以散傅創即愈餘散帝<lb/>
寳録之後征伐屢被傷通中者數矣以散傅之無不立<lb/>
愈自少至長目中常見二龍在前始尚小及貴轉大晉<lb/>
陵人車藪善相人相帝曰君貴不可言願無相忘晉安<lb/>
<pb n="KR2a0016_WYG_027-36a"/>
帝義熙初帝始康晉亂而興霸業焉廬江霍山常有鐘<lb/>
聲十二帝将征闗洛霍山崩有六鐘出制度精竒上有<lb/>
古文書一百六十字冀州有沙門法稱将死語其弟子<lb/>
普嚴曰嵩皇神告我云江東有劉将軍是漢家苖裔當<lb/>
受天命吾以三十二璧鎮金一餅與將軍為信三十二<lb/>
璧者劉氏卜世之數也普嚴以告同學法義法義以十<lb/>
三年七月於嵩髙廟石壇下得玉璧三十二枚黄金一<lb/>
餅漢中城固縣水際忽有靁聲俄而岸崩得銅鐘十二<lb/>
<pb n="KR2a0016_WYG_027-36b"/>
枚又鞏縣民宋燿得嘉禾九穂後二年而受晉禪孔子<lb/>
有雒䜟曰二口建戈不能方兩金相刻發神鋒空穴無<lb/>
主竒入中女子獨立又為䨇二口建戈劉字也晉氏金<lb/>
行劉姓又有金故曰兩金相刻空宂無主竒入中為寄<lb/>
字女子獨立又為䨇奴字晉既禪宋太史令駱達奏陳<lb/>
天文符䜟曰去義熙元年至元熙元年十月太白星晝<lb/>
見經天凡七占曰天下革民更王異姓興義熙元年至<lb/>
元熙元年十一月朔日有蝕之凡四皆蝕從上始臣民<lb/>
<pb n="KR2a0016_WYG_027-37a"/>
失君之象也義熙十一年五月三日彗星出天市其芒<lb/>
埽帝坐天市在房心之北宋之分野得彗柄者興此除<lb/>
舊布新之徵義熙七年七月二十五日五虹見於東方<lb/>
占曰五虹見天子黜聖人出義熙七年八月十一日新<lb/>
天子氣見東南十二年北定中原崇進宋公嵗星裵回<lb/>
房心之間大火宋之分野與武王克殷同得嵗星之分<lb/>
者應王也十一年以来至元熙元年月行失道恒北入<lb/>
太微中占月入太微庭王入為主十三年十月填星入<lb/>
<pb n="KR2a0016_WYG_027-37b"/>
太㣲積留七十餘日到十四年八月十日又入太㣲不<lb/>
去到元熙元年積二百餘日占填星守太㣲亡君之戒<lb/>
有立王有徙王十四年五月十七日茀星出北斗魁中<lb/>
占曰星茀北斗中聖人受命十四年七月二十九日彗<lb/>
星出太㣲中彗柄起上相星下芒尾漸長至十餘丈進<lb/>
埽北斗及紫㣲中占曰彗星出太㣲社稷亡天下易政<lb/>
入北斗帝宫空一占天下得召人召人聖主也一曰彗<lb/>
孛紫微天下易主十四年十月一日熒惑從入太㣲鉤<lb/>
<pb n="KR2a0016_WYG_027-38a"/>
已至元年四月二十七日從端門出積屍留二百六日<lb/>
繞填星熒惑與填星鉤已天廷天下更紀十四年十二<lb/>
月嵗太白辰裵回居斗牛之間經旬斗牛厯數之起占<lb/>
曰三星合是謂改立元熙元年十二月二十四日四黒<lb/>
龍登天易傳曰冬龍見天子亡社稷大人應天命之符<lb/>
金雌詩云大火有心水抱之悠悠百年是其時火宋之<lb/>
分野水宋之徳也金雌詩又曰云出而兩漸欲舉短如<lb/>
之何乃相岨交哉亂也當何所唯有隐巖殖禾黍西南<lb/>
<pb n="KR2a0016_WYG_027-38b"/>
之朋困桓父兩云𤣥字也短者云祚短也巖隐不見唯<lb/>
應見谷殖禾谷邊則聖諱炳明也易曰西南得朋故能<lb/>
困桓父也劉向䜟曰上五盡寄致太平草付合成集羣<lb/>
英前句則陛下小諱後句則太子諱也十一年五月西<lb/>
明門地陥水涌出毁門扉國西者金鄉之門為水所毁<lb/>
此金徳将衰水徳方興之象也太興中民於井中得棧<lb/>
鐘上有古文十八字晉自宣帝至今數滿十八傳義熙<lb/>
八年太社生桑尤明著者也夫六亢位也漢建安二十<lb/>
<pb n="KR2a0016_WYG_027-39a"/>
五年一百九十六年而禪魏魏自黄初至咸熙二年四<lb/>
十六年而禪晉晉自太始至今元熙二年一百五十六<lb/>
年三代數窮咸以六年少帝即位景平三年四月有五<lb/>
色雲見西方時文帝為荆州刺史鎮江陵尋即大位文<lb/>
帝元嘉中謡言錢唐當出天子乃於錢唐置戍軍以防<lb/>
之其後孝武帝即大位於新亭寺之禪堂禪之與錢音<lb/>
相近也太宗為徐州刺史出鎮彭城昭太后賜以大珠<lb/>
鹿盧劒此劒是御服占者以為嘉祥前廢帝永光初又<lb/>
<pb n="KR2a0016_WYG_027-39b"/>
謡言湘州出天子幼主欲南幸湘川以厭之既而湘東<lb/>
王即尊位是為明帝<lb/>
史臣謹按冀州道人法稱所云玊璧三十二枚宋氏卜<lb/>
世之數者蓋卜年之數也謂卜世者謬其言耳三十二<lb/>
者二三十則六十矣宋氏受命至於禪齊凡六十年云<lb/>
　<lb/>
　<lb/>
　宋書卷二十七<lb/>
<pb n="KR2a0016_WYG_027-40a"/>
　宋書卷二十七考證<lb/>
符瑞志上龍於是曵尾而逝○逝監本作逃今改正<lb/>
孝經中黄䜟曰日載東紀火光不横一聖明聰○<hi>臣照</hi>
　按日載東者曹也曹古文作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不横一者丕也下文<lb/>
　所謂帝之姓諱見圖䜟也然則紀火光自應作絶火<lb/>
　光言炎漢亡也<lb/>
堅母生堅夢腸出繞吳昌門○生一夲作姙<lb/>
元帝母夏侯妃與琅邪國小史姓牛私通而生元帝○<lb/>
<pb n="KR2a0016_WYG_027-40b"/>
　王應麟困學紀聞云晉元帝為牛氏子其説始於沈<lb/>
　約而魏収島夷傳因之唐貞觀修晉書亦取焉王劭<lb/>
　謂沈約喜造竒説以誣前代劉知幾亦以為非而致<lb/>
　堂乃謂元帝冐姓司馬過矣<lb/>
魏自黄初至咸熙二年四十六年而禪晉○四一夲作<lb/>
　三者誤<lb/>
　<lb/>
　宋書卷二十七考證<lb/>
</p>
<p>
</p>
  </div>
<div>
<head>宋書卷二十八</head> <lb/>
    <p>
<pb n="KR2a0016_WYG_028-1a"/>
欽定四庫全書<lb/>
　宋書卷二十八<lb/>
　　梁　　　　沈　　　　約　　　　　撰<lb/>
　志第十八<lb/>
　　符瑞中<lb/>
麒麟者仁獸也牡曰麒牝曰麟不刳胎剖卵則至<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>身<lb/>
而牛尾狼項而一角黄色而馬足含仁而戴義音中鍾<lb/>
呂歩中規矩不踐生虫不折生草不食不義不飲洿池<lb/>
<pb n="KR2a0016_WYG_028-1b"/>
不入坑穽不行羅網明王動静有儀則見牡鳴曰逝聖<lb/>
牝鳴曰歸和春鳴曰扶幼夏鳴曰養綏<lb/>
漢武帝元狩元年十月行幸雍祠五畤獲白麟<lb/>
漢武帝太始二年三月獲白麟<lb/>
漢章帝元和二年以来至章和元年凡三年麒麟五十<lb/>
一見郡國<lb/>
漢安帝延光三年七月麒麟見潁川陽翟<lb/>
延光三年八月戊子麒麟見潁川陽翟<lb/>
<pb n="KR2a0016_WYG_028-2a"/>
延光四年正月壬午麒麟見東郡濮陽<lb/>
漢獻帝延康元年麒麟十見郡國<lb/>
吳孫權赤烏元年八月武昌言麒麟見又白麟見建業<lb/>
晉武帝泰始元年十二月麒麟見南郡枝江<lb/>
晉武帝咸寧五年二月甲午白麟見平原鬲縣<lb/>
咸寧五年九月甲午麒麟見河南陽城<lb/>
晉武帝太康元年四月白麟見頓丘<lb/>
晉愍帝建興二年九月丙戌麒麟見襄平州刺史崔毖<lb/>
<pb n="KR2a0016_WYG_028-2b"/>
以聞<lb/>
晉元帝大興元年正月戊子麒麟見豫章<lb/>
晉成帝咸和八年五月己己麒麟見遼東<lb/>
鳳凰者仁鳥也不刳胎剖卵則至或翔或集雄曰鳯雌<lb/>
曰凰蛇頭燕頷龜背鼈腹鶴頸雞喙鴻前魚尾青首駢<lb/>
翼鷺立而鴛鴦思首戴徳而背負仁項荷義而膺抱信<lb/>
足履正而尾繫武小音中鍾大音中鼓延頸奮翼五光<lb/>
備舉興八風降時雨食有節飲有儀往有文来有嘉遊<lb/>
<pb n="KR2a0016_WYG_028-3a"/>
必擇地飲不妄下其鳴雄曰節節雌曰足足晨鳴曰發<lb/>
明晝鳴曰上朔夕鳴曰歸昌昬鳴曰固常夜鳴曰保長<lb/>
其樂也徘徘徊徊雍雍喈喈唯鳯凰為能究萬物通天<lb/>
祉象百状達王道率五音成九徳備文武正下國故得<lb/>
鳳之象一則過之二則翔之三則集之四則春秋居之<lb/>
五則終身居之<lb/>
漢昭帝始元三年十月鳳凰集東海遣使祠其處<lb/>
漢宣帝夲始元年五月鳯凰集膠東<lb/>
<pb n="KR2a0016_WYG_028-3b"/>
夲始四年五月鳳凰集北海<lb/>
漢宣帝地節二年四月鳳凰集魯羣鳥從之<lb/>
漢宣帝元康元年三月鳯凰集泰山陳留<lb/>
元康四年南郡獲威鳯<lb/>
漢宣帝神雀二年二月鳳凰集京師羣鳥從之以萬數<lb/>
神雀四年春鳳凰集京師<lb/>
神雀四年十月鳳凰十一集杜陵<lb/>
神雀四年十二月鳳凰集上林<lb/>
<pb n="KR2a0016_WYG_028-4a"/>
漢宣帝甘露三年二月鳳凰集新蔡羣鳥四面行列皆<lb/>
向鳳凰立以萬數<lb/>
漢光武建武十七年十月鳳凰五髙八九尺毛羽五采<lb/>
集潁川郡羣鳥並從行列蓋地數頃留十七日乃去<lb/>
漢章帝元和二年以来至章和元年凡三年鳳凰百三<lb/>
十九見郡國<lb/>
漢安帝延光三年二月車駕東巡其月戊子鳳凰集濟<lb/>
南臺縣丞霍収舍樹上賜臺長嶷帛十五匹収二十匹<lb/>
<pb n="KR2a0016_WYG_028-4b"/>
尉半之吏卒人三匹鳳凰所過亭部無出今年田租賜<lb/>
男子爵人二級<lb/>
延光三年十月壬午鳳凰集京兆新豐西界槐樹<lb/>
漢桓帝元嘉元年十一月鳳凰見濟隂巳氏<lb/>
漢靈帝光和四年秋五色大鳥見新城羣鳥隨之民皆<lb/>
謂之鳳凰<lb/>
漢獻帝延康元年八月石邑縣言鳳凰集又郡國十三<lb/>
言鳳凰見<lb/>
<pb n="KR2a0016_WYG_028-5a"/>
吳孫權黄武五年七月蒼梧言鳳凰見<lb/>
孫權黄龍元年四月樊口武昌並言鳳凰見<lb/>
吳孫亮建興二年十一月大鳥五見於春申<lb/>
吳孫皓寳鼎四年正月西苑言鳳凰集<lb/>
晉武帝泰始元年十二月鳳凰見上黨髙都<lb/>
泰始元年十二月鳳凰二見河南山陽<lb/>
泰始元年十二月鳳凰三見馮翊下邽<lb/>
晉穆帝升平四年二月辛亥鳳凰将九子見鄖鄉之豐<lb/>
<pb n="KR2a0016_WYG_028-5b"/>
城十二月甲子又見豐城衆鳥隨従<lb/>
升平五年四月己未鳳凰集沔北至於辛酉百姓聚觀<lb/>
之<lb/>
宋武帝永初元年七月戊戌鳳凰見會稽山隂<lb/>
文帝元嘉十四年三月丙申大鳥二集秣陵民王顗園<lb/>
中李樹上大如孔雀頭足小髙毛羽鮮明文采五色聲<lb/>
音諧從衆鳥如山雞者隨之如行三十歩頃東南飛去<lb/>
揚州刺史彭城王義康以聞改鳥所集永昌里曰鳳凰<lb/>
<pb n="KR2a0016_WYG_028-6a"/>
里孝武帝孝建元年正月庚申鳳凰見丹徒渇賢亭䨇<lb/>
鵠為引衆鳥陪從征虜将軍武昌王渾以聞<lb/>
神鳥者赤神之精也知音聲清濁和調者也雖赤色而<lb/>
備五采雞身鳴中五音肅肅雝雝喜則鳴舞樂處幽隐<lb/>
風俗從則至<lb/>
漢宣帝五鳳三年三月辛丑神鳥集長樂宫東闗樹上<lb/>
又飛下地五采炳發留十餘刻<lb/>
漢章帝元和中神鳥見郡國<lb/>
<pb n="KR2a0016_WYG_028-6b"/>
黄龍者四龍之長也不漉池而漁徳至淵泉則黄龍游<lb/>
於池能髙能下能細能大能幽能㝠能短能長乍存乍<lb/>
亡<lb/>
赤龍河圖者地之符也王者徳至淵泉則河出龍圖<lb/>
漢恵帝二年正月癸酉兩龍見蘭陵人家井中<lb/>
漢文帝十五年春黄龍見成紀<lb/>
漢宣帝甘露元年四月黄龍見新豐<lb/>
漢成帝鴻嘉元年冬黄龍見真定<lb/>
<pb n="KR2a0016_WYG_028-7a"/>
漢成帝永始二年癸未黄龍見東莱<lb/>
漢光武建武十二年六月黄龍見東阿<lb/>
漢章帝元年以来至章和元年凡三年黄龍四十四見<lb/>
郡國<lb/>
元和中青龍見郡國<lb/>
元和中白龍見郡國<lb/>
漢安帝延光元年八月辛卯黄龍見九真<lb/>
延光三年九月辛亥黄龍見濟南歴城<lb/>
<pb n="KR2a0016_WYG_028-7b"/>
延光三年十二月乙未黄龍見琅邪諸縣<lb/>
延光四年正月壬午黄龍二見東郡濮陽<lb/>
漢桓帝建和元年二月黄龍見沛國譙<lb/>
漢桓帝元嘉二年八月黄龍見濟隂句陽又見金城允<lb/>
街<lb/>
漢桓帝永光元年八月黄龍見巴郡<lb/>
漢獻帝延康元年三月黄龍見譙又郡國十三言黄龍<lb/>
見<lb/>
<pb n="KR2a0016_WYG_028-8a"/>
魏明帝景初元年二月壬辰山茌縣言黄龍見蜀<lb/>
魏明帝青龍元年正月甲申青龍見郟之摩陂井帝親<lb/>
與羣臣共觀之既而詔畫工圖寫龍潛而不見<lb/>
魏少帝正元元年十月戊戌黄龍見鄴井中<lb/>
魏少帝甘露元年正月辛丑青龍見軹縣井中凡二<lb/>
甘露元年六月青龍見元城縣界井中<lb/>
甘露二年二月青龍見温縣井中<lb/>
甘露三年八月甲戌黄龍青龍仍見頓丘冠軍陽夏縣<lb/>
<pb n="KR2a0016_WYG_028-8b"/>
井中<lb/>
甘露四年正月黄龍二見寧陵縣井中<lb/>
魏元帝景元元年十二月甲申黄龍見莘縣井中<lb/>
景元三年二月青龍見軹縣井中<lb/>
劉備未即位前黄龍見武陽赤水九日乃去<lb/>
吳孫權黄武元年三月鄱陽言黄龍見<lb/>
吳孫權黄龍元年四月樊口武昌並言黄龍見權因此<lb/>
改元作黄龍牙常在軍中進退視其所向命胡綜為賦<lb/>
<pb n="KR2a0016_WYG_028-9a"/>
吳孫權赤烏五年三月海鹽縣言黄龍見縣井中二<lb/>
赤烏十一年雲陽言黄龍見黄龍二又見武陵吳夀光<lb/>
色炫燿<lb/>
吳孫休永安四年九月市山言白龍見<lb/>
永安五年七月始新言黄龍見<lb/>
永安六年四月泉陵言黄龍見<lb/>
晉武帝泰始元年十二月青龍二見濟隂定陶<lb/>
泰始元年十二月青龍見魏郡湯隂<lb/>
<pb n="KR2a0016_WYG_028-9b"/>
泰始元年十二月黄龍見河南洛陽洛濱<lb/>
泰始元年十二月白龍二見太原祁<lb/>
泰始二年七月壬午黄龍見巴西閬中<lb/>
泰始三年四月戊午有司奏張掖太守焦勝言氐池縣<lb/>
大栁谷口青龍見<lb/>
晉武帝咸寧二年六月丙申白龍二見於新興九原居<lb/>
民井中<lb/>
咸寧二年十月庚午黄龍二見於漢嘉靈闗<lb/>
<pb n="KR2a0016_WYG_028-10a"/>
咸寧二年十一月癸巳白龍二見湏度支部<lb/>
咸寧五年十一月甲寅青龍見京兆霸城<lb/>
晉武帝太康元年八月白龍三見<lb/>
太康三年閠月己丑白龍二見濟南歴城<lb/>
太康五年正月癸卯青龍二見武庫井中帝親往觀之<lb/>
太康六年九月白龍見京兆隂槃<lb/>
太康九年十二月戊申青龍一見魯國公丘居民井中<lb/>
晉恵帝元康七年三月己酉朔成臯縣獄有龍昇天<lb/>
<pb n="KR2a0016_WYG_028-10b"/>
宋武帝永初元年七月青龍見義興陽羡<lb/>
永初元年八月青龍二見南郡江陵<lb/>
文帝元嘉十三年九月己酉㑹稽郡西南向曉忽大光<lb/>
明有青龍騰躍凌雲久而後滅吳興諸處並以其日同<lb/>
見光景揚州刺史彭城王義康以聞<lb/>
元嘉二十一年十月己丑永嘉永寧見黄龍自雲而下<lb/>
太守臧藝以聞<lb/>
元嘉二十五年五月丁丑黒龍見𤣥武湖北苑丞王世<lb/>
<pb n="KR2a0016_WYG_028-11a"/>
宗以聞<lb/>
元嘉二十五年五月戊戌黒龍見𤣥武湖東北隈揚州<lb/>
野吏張立之以聞<lb/>
元嘉二十五年八月辛亥黄龍見㑹稽太守孟顗以聞<lb/>
元嘉二十五年廣陵有龍自湖水中升天百姓皆見<lb/>
孝武帝孝建二年七月癸丑黄龍見石頭城外水濵中<lb/>
護軍湘東王諱以聞<lb/>
孝建三年五月己未龍見臨川郡江州刺史東海王禕<lb/>
<pb n="KR2a0016_WYG_028-11b"/>
以聞<lb/>
孝武大明元年五月癸亥黒龍見晉陵占石邨改邨為<lb/>
津里<lb/>
靈龜者神龜也王者徳澤湛清漁獵山川從時則出五<lb/>
色鮮明三百嵗游於蕖葉之上三千嵗常游於卷耳之<lb/>
上知存亡明於吉凶禹卑宫室靈龜見<lb/>
𤣥龜書者天符也王者徳至淵泉則雒出龜書<lb/>
魏文帝初神龜出於靈池<lb/>
<pb n="KR2a0016_WYG_028-12a"/>
吳孫權時靈龜出㑹稽章安<lb/>
魏元帝咸熙二年二月甲辰朐䏰縣獲靈龜以獻<lb/>
晉長沙王乂坐同產兄楚王瑋事徙封常山後還復國<lb/>
在常山穿井入地四丈得白玉方三四尺玉下有大石<lb/>
其中有龜長二尺餘時人以為復國之祥<lb/>
宋文帝元嘉十九年四月戊申白龜見吳興餘杭太守<lb/>
文道恩以獻<lb/>
元嘉二十年四月辛卯白龜見吳興餘杭揚州刺史始<lb/>
<pb n="KR2a0016_WYG_028-12b"/>
興王濬以聞<lb/>
元嘉二十四年十月甲午揚州刺史始興王濬獲白龜<lb/>
以獻<lb/>
孝武帝大明三年三月戊子毛龜見宣城廣徳太守張<lb/>
辨以獻<lb/>
大明四年六月壬寅車駕幸耤田白龜見於千畝尚書<lb/>
右僕射劉秀之以獻<lb/>
大明七年八月乙未毛龜見新安王子鸞第獲以獻<lb/>
<pb n="KR2a0016_WYG_028-13a"/>
明帝泰始二年八月丙辰朔四眼龜見㑹稽㑹稽太守<lb/>
巴陵王休若以獻<lb/>
泰始二年八月丙寅六眼龜見東陽長山文如爻卦太<lb/>
守劉勰以獻<lb/>
泰始六年九月己巳八眼龜見吳興故鄣太守褚淵以<lb/>
獻<lb/>
明帝泰豫元年十月壬戌義興陽羡縣獲毛龜太守王<lb/>
藴以獻<lb/>
<pb n="KR2a0016_WYG_028-13b"/>
龍馬者仁馬也河水之精髙八尺五寸長頸有翼傍有<lb/>
垂毛鳴聲九哀<hi>一作音</hi>
騰黄者神馬也其色黄王者徳御四方則出白馬朱鬛<lb/>
王者任賢良則見澤馬者王者勞来百姓則至夏馬駵<lb/>
黒身白鬛尾殷馬駱白身黒鬛尾周馬騂赤身黒鬛尾<lb/>
漢章帝元和中神馬見郡國<lb/>
晉懐帝永嘉六年二月壬子神馬鳴南城門<lb/>
晉孝武帝太元十四年六月甲申朔寧州刺史費統上<lb/>
<pb n="KR2a0016_WYG_028-14a"/>
言所統晉寧之滇池縣舊有河水周回二百餘里六月<lb/>
二十八日辛亥神馬二匹一白一黒忽出於河中去岸<lb/>
百歩縣民董聰見之<lb/>
白象者人君自養有節則至<lb/>
宋文帝元嘉元年十二月丙辰白象見零陵洮陽<lb/>
元嘉六年三月丁亥白象見安成安復江州刺史南譙<lb/>
王義宣以聞<lb/>
漢武帝元狩二年三月南越獻馴象<lb/>
<pb n="KR2a0016_WYG_028-14b"/>
白狐王者仁智則至<lb/>
晉成帝咸康八年十月燕王慕容皝上言白狢見國内<lb/>
赤熊佞人逺姦猾息則入國<lb/>
宋文帝元嘉二十年十二月白熊見新安歙縣太守到<lb/>
元度以獻<lb/>
九尾狐文王得之東夷歸焉<lb/>
漢章帝元和中九尾狐見郡國<lb/>
魏文帝黄初元年十一月甲午九尾狐見甄城又見譙<lb/>
<pb n="KR2a0016_WYG_028-15a"/>
白鹿王者明恵及下則至<lb/>
漢章帝建初七年十月車駕西廵得白鹿於臨平觀<lb/>
漢章帝元和中白鹿見郡國<lb/>
漢安帝延光三年六月辛未白鹿見右扶風雝<lb/>
延光三年七月白鹿見左馮翊<lb/>
漢桓帝永興元年二月白鹿見張掖<lb/>
魏文帝黄初元年郡國十九言白鹿及白麋見<lb/>
晉武帝泰始八年十月白鹿見扶風雝州刺史嚴詢獲<lb/>
<pb n="KR2a0016_WYG_028-15b"/>
以獻<lb/>
晉武帝太康元年三月白鹿見零陵泉陵<lb/>
太康元年五月甲辰白鹿見天水西縣太守劉辛獲以<lb/>
獻<lb/>
太康三年七月壬子白鹿見零陵零陵令蒋微獲以獻<lb/>
晉恵帝元康元年九月乙酉白鹿見交趾武寧<lb/>
晉愍帝建武元年五月戊子白鹿見髙山縣<lb/>
晉元帝太興三年正月白鹿二見豫章<lb/>
<pb n="KR2a0016_WYG_028-16a"/>
太興三年四月白鹿見晉陵延陵<lb/>
晉元帝永昌元年九月白鹿見江乘縣<lb/>
晉成帝咸和四年五月甲子白鹿見零陵洮陽獲以獻<lb/>
咸和四年七月壬寅長沙郡邏吏黄光於南郡道遇白<lb/>
鹿驅之不去直来就光追尋光二百餘歩光遂抱取遣<lb/>
吏李堅奉獻<lb/>
咸和九年八月己未白鹿見長沙臨湘<lb/>
晉成帝咸康二年七月白鹿見豫章望蔡太守桓景獲<lb/>
<pb n="KR2a0016_WYG_028-16b"/>
以獻<lb/>
晉孝武太元十六年三月癸酉白鹿見豫章望蔡獲以<lb/>
獻<lb/>
太元十八年五月辛酉白鹿見江乘江乘令田熙之獲<lb/>
以獻<lb/>
太元二十年九月丁丑白鹿見巴陵清水山荆州刺史<lb/>
殷仲堪以獻<lb/>
晉安帝隆安五年十一月白鹿見長沙荆州刺史桓𤣥<lb/>
<pb n="KR2a0016_WYG_028-17a"/>
以聞<lb/>
宋文帝元嘉五年七月丙戌白鹿見東莞莒縣岣峨山<lb/>
太守劉𤣥以聞<lb/>
元嘉九年正月白鹿見南譙譙縣豫州刺史長沙王義<lb/>
欣以獻<lb/>
元嘉十四年白鹿見文鄉<lb/>
元嘉十七年五月甲午白鹿見南汝隂宋縣太守文道<lb/>
恩以獻<lb/>
<pb n="KR2a0016_WYG_028-17b"/>
元嘉二十年八月白鹿見譙郡蘄縣太守鄧琬以獻<lb/>
元嘉二十二年二月白鹿見建康縣揚州刺史始興王<lb/>
濬以聞<lb/>
元嘉二十二年二月辛未白鹿見南康灨縣南康相劉<lb/>
興祖以獻<lb/>
元嘉二十三年二月戊戌白鹿見交州交州刺史檀和<lb/>
之以獻<lb/>
元嘉二十三年六月丙辰白鹿見彭城彭城縣征北将<lb/>
<pb n="KR2a0016_WYG_028-18a"/>
軍衡陽王義季獲以獻<lb/>
元嘉二十七年二月壬辰朔白鹿見濟隂徐州刺史武<lb/>
陵王諱以聞<lb/>
元嘉二十九年八月癸酉白鹿見鄱陽南中郎将武陵<lb/>
王諱以獻<lb/>
元嘉三十年十一月壬午白鹿見南琅邪南琅邪太守<lb/>
王僧䖍以獻<lb/>
元嘉三十年十一月癸亥白鹿見武建郡雝州刺史朱<lb/>
<pb n="KR2a0016_WYG_028-18b"/>
脩之以獻<lb/>
孝武帝孝建三年三月庚子白鹿見臨川西豐縣<lb/>
孝武帝大明元年四月甲申白鹿見南平<lb/>
大明二年四月己丑白鹿見桂陽郴縣湘州刺史山陽<lb/>
王休祐以獻<lb/>
大明三年正月癸巳白鹿見南琅邪江乘南徐州刺史<lb/>
劉延孫以獻<lb/>
大明三年三月辛卯白鹿見廣陵新市太守栁光宗以<lb/>
<pb n="KR2a0016_WYG_028-19a"/>
聞<lb/>
大明五年五月丙寅白鹿見南東海丹徒南徐州刺史<lb/>
劉延孫以獻<lb/>
大明八年六月甲子白鹿見衡陽郡湘州刺史江夏王<lb/>
世子伯禽以獻<lb/>
明帝泰始二年二月乙亥白鹿見宣城宣城太守劉韞<lb/>
以聞<lb/>
泰始五年二月己亥白鹿見長沙湘州刺史劉韞以獻<lb/>
<pb n="KR2a0016_WYG_028-19b"/>
泰始六年十二月乙未白鹿見梁州梁州刺史杜幼文<lb/>
以聞<lb/>
後廢帝元徽三年二月甲子白鹿見鬱州青冀二州刺<lb/>
史西海太守劉善明以獻<lb/>
三角獸先王法度修則至<hi>闕</hi>
一角獸天下平一則至<hi>闕</hi>
六足獸王者謀及衆庶則至<hi>闕</hi>
比肩獸王者徳及矜寡則至<hi>闕</hi>
<pb n="KR2a0016_WYG_028-20a"/>
獬豸知曲直獄訟平則至<hi>闕</hi>
白虎王者不暴虐則白虎仁不害物<lb/>
漢宣帝元康四年南郡獲白虎<lb/>
漢章帝元和二年以来至章和元年凡三年白虎二十<lb/>
九見郡國<lb/>
漢安帝延光三年八月戊子白虎二見潁川陽翟<lb/>
漢獻帝延康元年四月丁巳饒安縣言白虎見又郡國<lb/>
二十七言白虎見<lb/>
<pb n="KR2a0016_WYG_028-20b"/>
吳孫權赤烏六年正月新都言白虎見<lb/>
赤烏十一年五月鄱陽言白虎仁<lb/>
晉武帝泰始元年十二月白虎見河南陽翟<lb/>
泰始元年十二月白虎見𢎞農陸渾<lb/>
泰始二年正月己亥白虎見遼東樂浪<lb/>
泰始二年正月辛丑白虎見天水西<lb/>
晉武帝咸寕三年二月乙丑白虎見沛國<lb/>
晉武帝太康元年八月白虎見永昌南罕<lb/>
<pb n="KR2a0016_WYG_028-21a"/>
太康四年七月丙辰白虎見建平北井<lb/>
太康十年十月丁酉白虎見犍為<lb/>
晉成帝咸和八年五月己巳白虎見新昌縣<lb/>
晉簡文帝咸安二年三月白虎見豫章南昌縣西鄉石<lb/>
馬山前<lb/>
晉孝武太元十四年十一月辛亥白虎見豫章郡<lb/>
太元十九年二月行鞏令劉啓期言白虎頻見<lb/>
太元十九年二月行温令趙邳言白虎頻見<lb/>
<pb n="KR2a0016_WYG_028-21b"/>
晉安帝隆安五年十一月㐮陽言騶虞見於新野<lb/>
宋武帝永初元年八月癸巳白虎見枝江<lb/>
少帝景平元年十月白虎見桂陽耒陽<lb/>
文帝元嘉十九年十月白虎見弋陽期思二縣南豫州<lb/>
刺史武陵王諱以聞<lb/>
元嘉二十五年二月己亥白虎見武昌武昌太守蔡興<lb/>
宗以聞<lb/>
元嘉二十五年十一月丁丑白虎見蜀郡二赤虎導前<lb/>
<pb n="KR2a0016_WYG_028-22a"/>
益州刺史陸徽以聞<lb/>
元嘉二十六年四月戊戌白虎見南琅邪半陽山二虎<lb/>
隨從太守王僧達以聞<lb/>
孝武孝建三年三月壬子白虎見臨川西豐<lb/>
白狼宣王得之而犬戎服<hi>闕</hi>
白麞王者刑罰理則至<lb/>
晉武帝咸寕元年四月丙戌乙卯白麞見琅邪趙王倫<lb/>
以獻<lb/>
<pb n="KR2a0016_WYG_028-22b"/>
咸寕三年七月壬辰白麞見魏郡<lb/>
晉武帝太康三年八月白麞見梁國蒙梁相解隆獲以<lb/>
獻<lb/>
太康五年九月己酉白麞見義陽<lb/>
太康七年五月戊辰白麞見汲郡<lb/>
晉成帝咸和九年五月癸酉白麞見吳國吳縣内史虞<lb/>
潭獲以獻<lb/>
晉穆帝永和元年八月白麞見吳國吳縣西界包山獲<lb/>
<pb n="KR2a0016_WYG_028-23a"/>
以獻<lb/>
永和八年十二月白麞見丹陽永世令徐該獲以獻<lb/>
永和十二年十一月庚午白麞見梁郡梁郡太守劉遂<lb/>
獲以獻<lb/>
晉安帝隆安五年十一月白麞見荆州荆州刺史桓𤣥<lb/>
以聞<lb/>
宋少帝景平元年五月癸未白麞見義興陽羡太守王<lb/>
準之獲以獻<lb/>
<pb n="KR2a0016_WYG_028-23b"/>
景平二年六月白麞見南郡江陽太守王華獻之太祖<lb/>
太祖時入奉大統以為休祥<lb/>
文帝元嘉五年四月乙巳白麞見汝南武津太守鄭據<lb/>
獲以獻<lb/>
元嘉十二年正月白麞見東萊黄縣青冀州刺史王方<lb/>
回以獻<lb/>
元嘉十九年五月山陽張休宗獲白麞南兖州刺史臨<lb/>
川王義慶以獻<lb/>
<pb n="KR2a0016_WYG_028-24a"/>
元嘉二十年八月白麞見江夏安陸内史劉思考以獻<lb/>
元嘉二十五年二月己丑白麞見淮南太守王休獲以<lb/>
獻<lb/>
元嘉二十五年四月戊午白麞見南琅邪太守王逺獲<lb/>
以獻<lb/>
元嘉二十五年五月辛未朔華林園白麞生二子皆白<lb/>
園丞梅道念以聞<lb/>
元嘉二十六年五月丙戌白麞見馬頭豫州刺史南平<lb/>
<pb n="KR2a0016_WYG_028-24b"/>
王鑠以獻<lb/>
元嘉二十七年正月己丑白麞見濟隂徐州刺史武陵<lb/>
王諱以聞<lb/>
元嘉二十七年四月癸丑華林園白麞生一白子園丞<lb/>
梅道念以聞<lb/>
元嘉二十九年六月壬戌白麞見晉陵暨陽南徐州刺<lb/>
史始興王濬以獻<lb/>
孝武帝孝建三年六月癸巳白麞見廣陵南兖州以獻<lb/>
<pb n="KR2a0016_WYG_028-25a"/>
孝武帝大明元年七月丁丑白麞見東莱曲城縣獲以<lb/>
獻<lb/>
大明二年正月壬戌白麞見山陽山陽内史程天祚以<lb/>
獻<lb/>
大明二年二月辛丑白麞見濟北濟北太守殷孝祖以<lb/>
獻<lb/>
大明五年九月己巳白麞見南陽雍州刺史永嘉王子<lb/>
仁以獻<lb/>
<pb n="KR2a0016_WYG_028-25b"/>
大明六年四月戊辰白麞見滎陽湘州刺史建安王休<lb/>
仁以獻<lb/>
大明七年正月庚寅白麞見南陽荆州刺史臨海王子<lb/>
頊以獻<lb/>
大明七年六月己巳白麞見武陵臨沅太守劉衍以獻<lb/>
大明七年九月癸未白麞見南陽雝州刺史劉秀之以<lb/>
獻<lb/>
明帝泰始三年五月癸酉白麞見南東海丹徒南徐州<lb/>
<pb n="KR2a0016_WYG_028-26a"/>
刺史桂陽王休範以獻<lb/>
泰始三年五月己卯白麞見北海都昌青州刺史沈文<lb/>
秀以獻<lb/>
泰始五年正月癸卯白麞見汝隂樓煩豫州刺史劉勔<lb/>
以獻<lb/>
明帝泰豫元年十月壬戌白麞見義興國山太守王藴<lb/>
以獻<lb/>
後廢帝元徽元年正月甲午白麞見海陵寧海寧海太<lb/>
<pb n="KR2a0016_WYG_028-26b"/>
守孫嗣之以獻<lb/>
文帝元嘉二十三年五月甲寅東宫隊白從陳超獲黒<lb/>
麞於肥如縣皇太子以獻<lb/>
元嘉二十三年十月辛巳東宫将魏榮獲青麞於秣陵<lb/>
元嘉十年十二月營城縣民成公㑹之於廣陵髙郵界<lb/>
獲白麞麂以獻<lb/>
孝武帝大明元年二月己亥白麂見㑹稽諸暨縣獲以<lb/>
獻<lb/>
<pb n="KR2a0016_WYG_028-27a"/>
銀麂刑罰得共民不為非則至<hi>闕</hi>
赤兔王者徳盛則至<hi>闕</hi>
比翼鳥王者徳及髙逺則至<hi>闕</hi>
赤雀周文王時銜丹書来至<lb/>
晉愍帝建興三年四月癸酉赤雀見平州府舍<lb/>
宋文帝元嘉二十年五月赤雀集南平郡府内史臧綽<lb/>
以聞<lb/>
孝武帝孝建元年五月己亥臨沂縣魯尚斯軍人於城<lb/>
<pb n="KR2a0016_WYG_028-27b"/>
上獲赤雀太傅假黄鉞江夏王義恭以獻<lb/>
福草者宗廟肅則生宗廟之中<hi>闕</hi>
蒼烏者賢君脩行孝慈於萬姓不好殺生則来<lb/>
宋孝武帝大明元年五月丁丑蒼烏見㐮陽縣<lb/>
大明二年四月甲申蒼烏見㐮陽雍州刺史王𤣥謨以<lb/>
獻<lb/>
甘露王者徳至大和氣盛則降<lb/>
栢受甘露王者耆老見敬則栢受甘露<lb/>
<pb n="KR2a0016_WYG_028-28a"/>
竹受甘露王者尊賢愛老不失細㣲則竹葦受甘露<lb/>
漢宣帝元康元年三月甘露降未央宫<lb/>
漢宣帝神雀二年二月甘露降京師<lb/>
神雀四年春甘露降京師<lb/>
漢宣帝五鳳二年正月甘露降京師<lb/>
漢成帝元延四年三月甘露降京師<lb/>
漢光武建武中元元年五月郡國上甘露降<lb/>
漢明帝永平十七年五月戊子夜帝夢見光武帝光烈<lb/>
<pb n="KR2a0016_WYG_028-28b"/>
皇后夢中喜覺悲不能寐明旦上陵百官胡客悉㑹太<lb/>
常丞上言一日陵樹葉有甘露帝令百官采甘露帝自<lb/>
伏御牀視太后粧器奩中物流涕敕易奩中脂澤之具<lb/>
永平十七年春甘露仍降京師<lb/>
漢章帝元和中甘露降郡國<lb/>
漢安帝延光三年四月丙戌甘露下沛國豐<lb/>
延光三年七月甘露下左馮翊頻陽<lb/>
漢桓帝延熹三年四月甘露降上郡<lb/>
<pb n="KR2a0016_WYG_028-29a"/>
漢桓帝永康元年八月甘露降巴郡<lb/>
魏文帝初郡國三十七言甘露降<lb/>
魏少帝甘露元年五月鄴及上洛並言甘露降<lb/>
魏元帝咸熙二年四月南深澤縣言甘露降<lb/>
吳孫權黄武前建業言甘露降<lb/>
黄武二年五月曲阿言甘露降<lb/>
吳孫權赤烏元年三月零陵言甘露降<lb/>
赤烏九年四月武昌言甘露降<lb/>
<pb n="KR2a0016_WYG_028-29b"/>
吳孫權嘉禾五年三月武昌言甘露降於禮賓殿<lb/>
吳孫皓甘露元年四月蒋陵言甘露降<lb/>
晉武帝泰始十年四月乙亥甘露降西河離石<lb/>
晉武帝咸寧元年四月丙戌甘露降張掖<lb/>
咸寧元年五月戊午甘露降清河繹幕<lb/>
咸寧元年九月甘露降太原晉陽<lb/>
咸寧二年五月戊子甘露降𤣥莬郡治<lb/>
咸寧三年六月戊申甘露降巴郡南充國<lb/>
<pb n="KR2a0016_WYG_028-30a"/>
晉武帝太康五年三月乙卯甘露降東宫<lb/>
太康七年四月甘露降京兆杜陵<lb/>
太康七年五月甘露降魏郡鄴<lb/>
晉恵帝元康四年五月甘露降樂陵郡<lb/>
晉愍帝建興元年六月甘露降西平縣<lb/>
建興三年八月己未甘露降新昌縣<lb/>
晉愍帝建武元年六月丁丑甘露降夀春<lb/>
晉元帝大興三年四月甘露降琅邪費<lb/>
<pb n="KR2a0016_WYG_028-30b"/>
晉明帝泰寕二年正月巴郡言甘露降<lb/>
晉成帝咸和四年四月甘露降武昌郡閤前栁樹太守<lb/>
詡以聞<lb/>
咸和六年三月甘露降寕州城内北園榛桃樹刺史以<lb/>
聞<lb/>
咸和七年四月癸巳甘露降京邑揚州刺史王導以聞<lb/>
咸和八年四月癸卯甘露降廬江襄安縣蒋胄家<lb/>
咸和八年四月癸卯甘露降宣城宛陵縣之須里<lb/>
<pb n="KR2a0016_WYG_028-31a"/>
咸和九年四月甲寅甘露降吳國錢唐縣右鄉康巷之<lb/>
柳樹<lb/>
咸和九年十二月丙辰甘露降建平陵<lb/>
咸和九年十二月丁酉甘露降武平陵<lb/>
晉成帝咸康元年四月癸卯甘露降西堂桃樹<lb/>
咸康二年三月甲戌甘露降鬱林城内<lb/>
咸康二年四月甘露降西堂又降尚書都坐桃樹又降<lb/>
㑹稽永興縣衆官畢賀戊午甘露降㑹稽山隂縣又降<lb/>
<pb n="KR2a0016_WYG_028-31b"/>
吳興武康縣庚申又降武康<lb/>
咸康三年四月戊午甘露降殿後桃李樹五月甘露降<lb/>
義興陽羡縣柞樹東西十四歩南北十五歩<lb/>
咸康七年四月丙子甘露降彭城王紘第内衆官畢賀<lb/>
晉穆帝永和元年三月甘露降廬江郡内桃李樹太守<lb/>
永以聞<lb/>
永和五年十一月太常劉邵上崇平陵令王昂即日奏<lb/>
行陵内甘露降於𤣥宫前殿<lb/>
<pb n="KR2a0016_WYG_028-32a"/>
永和五年十二月己酉甘露降丹陽湖孰縣西界劉敷<lb/>
墓松樹縣令王恬以聞衆官畢賀<lb/>
晉簡文帝咸安二年正月甘露降隨郡灄陽縣界桑木<lb/>
沾凝十餘里中<lb/>
晉孝武帝太元十二年八月甘露降寕州界内刺史費<lb/>
統以聞<lb/>
太元十五年閏月甘露降永平陵<lb/>
太元十六年十一月庚午甘露降句陽縣<lb/>
<pb n="KR2a0016_WYG_028-32b"/>
太元十七年二月甘露降南海番禺縣楊樹<lb/>
晉安帝元興二年十月甘露降武昌王成基家竹<lb/>
元興三年三月己卯甘露降丹徒<lb/>
元興三年四月己酉甘露降蘭臺<lb/>
宋武帝永初元年九月庚辰甘露降丹徒現山<lb/>
永初元年十月庚午甘露降興寧永寧二陵彌冠百餘<lb/>
里<lb/>
文帝元嘉三年閏正月己丑甘露降吳興烏程太守王<lb/>
<pb n="KR2a0016_WYG_028-33a"/>
韶之以聞<lb/>
元嘉四年五月辛巳甘露降齊郡西安臨朐城<lb/>
元嘉四年十一月辛未朔甘露降初寧陵<lb/>
元嘉四年十一月己丑甘露降南海熙安廣州刺史江<lb/>
桓以聞<lb/>
元嘉八年五月甘露降南海番禺<lb/>
元嘉九年十一月壬子甘露降初寧陵<lb/>
元嘉十一年八月甲辰甘露降費縣之沙里琅邪太守<lb/>
<pb n="KR2a0016_WYG_028-33b"/>
吕綽以聞<lb/>
元嘉十三年二月丁卯甘露降上明巴山<lb/>
元嘉十三年二月甘露降吳縣武康董道益家園樹<lb/>
元嘉十三年三月甲午甘露降初寧陵<lb/>
元嘉十六年三月己卯甘露降廣州城北門楊樹刺史<lb/>
陸徽以聞<lb/>
元嘉十七年四月丁丑甘露降廣陵永福里梁昌季家<lb/>
南兗州刺史江夏王義恭以聞<lb/>
<pb n="KR2a0016_WYG_028-34a"/>
元嘉十七年甘露降髙平金鄉富民邨方三十里中徐<lb/>
州刺史趙伯符以聞<lb/>
元嘉十七年十一月乙酉甘露降樂游苑<lb/>
元嘉十八年五月甲申甘露降丹陽秣陵衛将軍臨川<lb/>
王義慶園揚州刺史始興王濬以聞<lb/>
元嘉十八年六月甘露降廣陵廣陵孟玉秀家樹南兗<lb/>
州刺史臨川王義慶以聞<lb/>
元嘉十九年五月丁卯甘露降建康司徒參軍督護顧<lb/>
<pb n="KR2a0016_WYG_028-34b"/>
俊之宅竹栁<lb/>
元嘉十九年五月乙亥甘露降馬頭濟陽宋慶之園樹<lb/>
太守荀預以聞<lb/>
元嘉二十一年甘露降益州府内梨李樹刺史庾俊之<lb/>
以聞<lb/>
元嘉二十一年四月甘露頻降樂遊苑<lb/>
元嘉二十一年四月甘露降彭城綏輿里徐州刺史臧<lb/>
質以聞<lb/>
<pb n="KR2a0016_WYG_028-35a"/>
元嘉二十一年四月甘露降義陽平陽太守龎秀之以<lb/>
聞<lb/>
元嘉二十二年十一月辛巳甘露降南郡江陵方城里<lb/>
荆州刺史南譙王義宣以聞<lb/>
元嘉二十二年十二月丁酉甘露降長寧陵陵令包誕<lb/>
以聞<lb/>
元嘉二十三年二月丁未甘露降樂遊苑苑丞張寳以<lb/>
聞<lb/>
<pb n="KR2a0016_WYG_028-35b"/>
元嘉二十三年九月丙子甘露降長寧陵陵令華林以<lb/>
聞<lb/>
元嘉二十三年十二月庚子甘露降襄陽郡治雍州刺<lb/>
史武陵王諱以聞<lb/>
元嘉二十三年十二月辛丑甘露頻降樂遊苑苑丞何<lb/>
道之以聞<lb/>
元嘉二十四年二月己亥庚子甘露頻降景陽山山監<lb/>
張績以聞<lb/>
<pb n="KR2a0016_WYG_028-36a"/>
元嘉二十四年二月己亥癸卯三月丙辰甘露頻降景<lb/>
陽山華林園丞陳襲祖以聞<lb/>
元嘉二十四年三月甲寅甘露降潯陽松滋江州刺史<lb/>
廬陵王紹以聞<lb/>
元嘉二十四年四月癸未甘露降潯陽松滋丙申又降<lb/>
江州城内桐樹丁酉又降城北數里之中江州刺史廬<lb/>
陵王紹以聞<lb/>
元嘉二十四年七月乙卯甘露降京師揚州刺史始興<lb/>
<pb n="KR2a0016_WYG_028-36b"/>
王濬以聞<lb/>
元嘉二十四年七月甘露降㐮城治下無量寺雍州刺<lb/>
史武陵王諱以聞<lb/>
元嘉二十四年十月甲午甘露降魏興郡内太守韋寕<lb/>
民以聞<lb/>
元嘉二十三年至二十四年十二月甘露頻降状如細<lb/>
雪京都及郡國處處皆然不可稱紀<lb/>
元嘉二十五年十一月庚辰甘露降南郡荆州刺史南<lb/>
<pb n="KR2a0016_WYG_028-37a"/>
譙王義宣以聞<lb/>
元嘉二十五年十一月乙未甘露降丹陽秣陵巖山<lb/>
元嘉二十六年三月壬午甘露降景陽山華林園丞梅<lb/>
道念以聞<lb/>
元嘉二十六年三月庚寅癸巳甘露頻降武昌江州刺<lb/>
史廬陵王紹以聞<lb/>
元嘉二十六年四月甲辰丙午戊申甘露頻降豫章南<lb/>
昌太守劉思考以聞<lb/>
<pb n="KR2a0016_WYG_028-37b"/>
元嘉二十六年七月甘露降南郡江陵荆州刺史南譙<lb/>
王義宣以聞<lb/>
元嘉二十七年四月乙卯丙辰丁巳甘露頻降豫章南<lb/>
昌戊午午時天氣清明有綵霧映覆郡邑甘露又自雲<lb/>
降太守劉思考以聞<lb/>
元嘉二十七年五月甲戌甘露降東海丹徒南徐州刺<lb/>
史始興王濬以聞<lb/>
元嘉二十八年二月戊辰甘露降鍾山延賢寺揚州刺<lb/>
<pb n="KR2a0016_WYG_028-38a"/>
史廬陵王紹以聞<lb/>
元嘉二十八年二月壬午甘露降徽音殿前果樹<lb/>
元嘉二十八年二月甘露降合歡殿後香花諸草<lb/>
孝武帝孝建元年三月丙辰甘露降華林園<lb/>
孝建二年三月己酉甘露降丹陽秣陵中里路與之墓<lb/>
樹<lb/>
孝建二年三月辛亥甘露降長寧陵松樹<lb/>
孝建二年三月甘露降㐮陽民家梨樹<lb/>
<pb n="KR2a0016_WYG_028-38b"/>
孝建二年三月戊午甘露降丹陽秣陵尚書謝荘園竹<lb/>
林荘以聞<lb/>
孝武帝大明元年四月癸卯甘露降華林園桐樹<lb/>
大明三年三月己卯甘露降樂遊苑梅樹<lb/>
大明三年三月戊子甘露降宣城郡舍太守張辯以聞<lb/>
大明四年正月壬辰甘露降初寧陵松樹<lb/>
大明四年二月丙申甘露降長寧陵松樹<lb/>
大明四年二月乙巳甘露降丹陽秣陵龍山丹陽尹孔<lb/>
<pb n="KR2a0016_WYG_028-39a"/>
靈符以聞<lb/>
大明五年四月辛亥甘露降吳興安吉太守歴陽王子<lb/>
頊以聞<lb/>
大明五年四月乙卯甘露降吳興烏程太守歴陽王子<lb/>
頊以聞<lb/>
大明六年二月戊午甘露降建康靈燿寺及諸苑園及<lb/>
秣陵龍山至於婁湖是日又降句容江寧二縣<lb/>
大明七年三月丙申甘露降尋陽松滋太守劉矇以聞<lb/>
<pb n="KR2a0016_WYG_028-39b"/>
大明七年四月己未甘露降荆州城内刺史臨海王子<lb/>
頊以聞<lb/>
大明七年十二月辛丑朔甘露降吳興烏程令茍卞之<lb/>
以聞<lb/>
明帝泰始二年四月己未甘露降上林苑苑令徐承道<lb/>
以獻<lb/>
泰始二年四月庚申甘露降華林園園令臧延之以獻<lb/>
泰始二年五月己未甘露降丹陽秣陵縣舍齋前竹丹<lb/>
<pb n="KR2a0016_WYG_028-40a"/>
陽尹王景文以獻<lb/>
泰始三年十一月庚申甘露降晉陵晉陵太守王藴以<lb/>
聞<lb/>
泰始三年十一月癸亥甘露降南東海丹徒建岡徐州<lb/>
刺史桂陽王休範以聞<lb/>
泰始三年十二月壬午甘露降崇寧陵揚州刺史建安<lb/>
王休仁以聞<lb/>
後廢帝元徽四年十一月乙巳甘露降吳興烏程太守<lb/>
<pb n="KR2a0016_WYG_028-40b"/>
蕭恵明以聞<lb/>
順帝昇明二年十二月甘露降建康禁中里<lb/>
昇明二年十一月甘露降南東海武進彭山太守謝朏<lb/>
以聞<lb/>
昇明二年十一月甘露降吳興長城卞山太守王奂以<lb/>
聞<lb/>
威香者王者禮備則常生<hi>闕</hi>
　宋書卷二十八<lb/>
<pb n="KR2a0016_WYG_028-41a"/>
　宋書卷二十八考證<lb/>
符瑞志中元嘉三十年十一月壬午白鹿見於南琅邪<lb/>
　○<hi>臣承蒼</hi>按孝武帝紀書孝建元年正月己亥朔以<lb/>
　此推之元嘉三十年十一月内並無壬午日干支二<lb/>
　字必有一誤<lb/>
銀麂刑罰得共民不為非則至○共疑作中<lb/>
　<lb/>
　<lb/>
<pb n="KR2a0016_WYG_028-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十八考證<lb/>
</p>
<p>
</p>
  </div>
<div>
<head>宋書卷二十九</head> <lb/>
    <p>
<pb n="KR2a0016_WYG_029-1a"/>
欽定四庫全書<lb/>
　宋書卷二十九<lb/>
　　梁　　　　沈　　　　約　　　　　撰<lb/>
　志第十九<lb/>
　　符瑞下<lb/>
嘉禾五穀之長王者徳盛則二苖共秀於周徳三苖共<lb/>
穗於商徳同夲異穟於夏徳異夲同秀<lb/>
漢宣帝元康四年嘉穀𤣥稷降于郡國<lb/>
<pb n="KR2a0016_WYG_029-1b"/>
漢章帝元和中嘉禾生郡國<lb/>
漢安帝延光二年六月嘉禾生九真百十六本七百六<lb/>
十八穗<lb/>
漢桓帝建和二年四月嘉禾生大司農帑<lb/>
漢桓帝永康元年八月嘉禾生魏郡<lb/>
魏文帝黄初元年郡國三言嘉禾生<lb/>
吳孫權黄龍三年十月㑹稽南平始言嘉禾生<lb/>
孫權赤烏七年秋宛陵言嘉禾生<lb/>
<pb n="KR2a0016_WYG_029-2a"/>
晉武帝泰始八年十月瀘水胡王彭護獻嘉禾<lb/>
晉武帝太康四年十二月嘉禾生扶風雍<lb/>
太康五年七月嘉禾生豫章南昌<lb/>
太康八年閏三月嘉禾生東夷校尉園<lb/>
太康八年九月嘉禾生東莱掖<lb/>
晉愍帝建興元年八月癸亥嘉禾生㐮平縣一莖七穂<lb/>
建興二年六月嘉禾生平州治三實同蔕<lb/>
建興三年七月嘉禾生㐮平縣異體同蔕<lb/>
<pb n="KR2a0016_WYG_029-2b"/>
宋文帝元嘉二年十月嘉禾生潁川陽翟太守垣苖以<lb/>
聞<lb/>
元嘉九年三月嘉禾生義陽豫州刺史長沙王義欣以<lb/>
獻<lb/>
元嘉十年八月嘉禾生汝南苞信豫州刺史長沙王義<lb/>
欣以獻<lb/>
元嘉十一年八月嘉禾一莖九穂生北汝隂太守王𤣥<lb/>
謨以獻<lb/>
<pb n="KR2a0016_WYG_029-3a"/>
元嘉二十年六月嘉禾一莖九穂生上庸新安梁州刺<lb/>
史劉道以獻<lb/>
元嘉二十一年嘉禾生新野鄧縣雍州刺史蕭思話以<lb/>
獻<lb/>
元嘉二十二年六月嘉禾生藉田一莖九穂<lb/>
元嘉二十二年七月癸酉嘉禾生平虜陵徐州刺史臧<lb/>
質以獻<lb/>
元嘉二十二年九月嘉禾生太尉府田太尉江夏王義<lb/>
<pb n="KR2a0016_WYG_029-3b"/>
恭以聞<lb/>
元嘉二十二年九月嘉禾生揚州東耕田刺史始興王<lb/>
濬以聞<lb/>
元嘉二十二年嘉禾生華林園百六十穂園丞陳襲祖<lb/>
以聞<lb/>
元嘉二十二年嘉禾生潁川陽白豫州刺史趙伯符以<lb/>
獻<lb/>
元嘉二十三年七月乙丑嘉禾旅生藉田藉田令褚熙<lb/>
<pb n="KR2a0016_WYG_029-4a"/>
伯以聞<lb/>
元嘉二十三年七月庚午嘉禾生丹陽椒唐里揚州刺<lb/>
史始興王濬以聞<lb/>
元嘉二十三年七月庚辰嘉禾生醴湖屯屯主王世宗<lb/>
以聞<lb/>
元嘉二十三年八月己酉嘉禾生華林園園丞陳襲祖<lb/>
以聞<lb/>
元嘉二十三年九月庚申嘉禾生沛郡蕭征北大将軍<lb/>
<pb n="KR2a0016_WYG_029-4b"/>
衡陽王義季以聞<lb/>
元嘉二十三年嘉禾生江夏汝南荆州刺史南譙王義<lb/>
宣以聞<lb/>
元嘉二十四年七月乙卯嘉禾旅生華林園及景陽山<lb/>
園丞梅道念以聞太尉江夏王義恭上表曰臣聞居髙<lb/>
聼卑上帝之功天且弗違聖王之徳故能影響二儀甄<lb/>
陶萬有鑒觀今古採驗圖緯未有道闕化虧而禎物著<lb/>
明者也自皇運受終辰曜交和是以卉木表靈山淵効<lb/>
<pb n="KR2a0016_WYG_029-5a"/>
寳伏惟陛下體乾統極休符襲逮若乃鳳儀西郊龍見<lb/>
東邑海酋獻改緇之羽河祗開俟清之源三代象徳不<lb/>
能過也有幽必闡無逺弗届重譯嵗至休瑞月臻前者<lb/>
躬藉南畝嘉穀乃植神明之應在斯尤盛四海既穆五<lb/>
民樂業思述汾陽經始靈囿蘭林甫樹嘉露頻流板築<lb/>
初就祥穟如積太平之符於是乎在臣以寡立承之槐<lb/>
鉉沐浴芳津預覩㝠慶不勝抃舞之情謹上嘉禾甘露<lb/>
頌一篇不足稱揚美烈追用悚汗其頌曰二象攸分三<lb/>
<pb n="KR2a0016_WYG_029-5b"/>
靈樂主齊應合從在今猶古天道誰親唯仁斯輔皇功<lb/>
帝績理冠區宇四民均極我后體兹惟機惟神敬昭文<lb/>
思九族既睦萬邦允釐徳以位敘道致雍熙於穆不已<lb/>
顯允東儲生知夙叡嶽茂淵虛因心則哲令聞𢎞敷繼<lb/>
徽下武儷景辰居軒制合宫漢興未央矧伊聖朝九有<lb/>
已康率由舊典思燭前王乃造陵霄遂作景陽有藹景<lb/>
陽天淵之涘清暑爽立雲堂特起植類斯育動類斯止<lb/>
極望江波遍對岳峙化徳惟達休瑞惟懋誕降嘉種呈<lb/>
<pb n="KR2a0016_WYG_029-6a"/>
祥初構甘露春凝禎穟秋秀于今匪烈嗣嵗仍冨昔在<lb/>
放勲厯莢數朝降及重華倚扇清庖鑠矣皇慶比物競<lb/>
昭倫彼典䇿被此風謠資臣六蔽任兼兩司既恧仲袞<lb/>
又慙鄭緇豈忘衡泌樂道明時敢述休祉愧闕令辭<lb/>
中領軍吉陽縣侯沈演之奏上嘉禾頌曰焕炳禎圖昭<lb/>
晰瑞典運傾方閟時亨始顯綈状既章鳥文斯辯於皇<lb/>
聖辟承物紀逺明兩辰麗昌輝天衍<hi>其一</hi>理妙位崇事神<lb/>
業盛淵渥徳澤虚寂道政協化安心調樂移性玉衡從<lb/>
<pb n="KR2a0016_WYG_029-6b"/>
體瑤光得正臣星垂采景雲立慶<hi>其二</hi>極仁所被罔幽不<lb/>
攘至和所感靡況弗彰鴛出丹穴鸚起西湘白鹿踰海<lb/>
素鳥越江結饗穹隂儀形鍾陽<hi>其三</hi>治人奉天廼勤廼格<lb/>
黛耒俶載髙廪已積嘉禾重穋甘露流液擢秀辰畦揚<lb/>
穎角澤離穟合豪榮區䕃斥<hi>其四</hi>盈箱徴殷貫桑表周今<lb/>
我大宋靈貺綢繆帝終撝謙繹思勿休躬薦宗廟温恭<lb/>
率由降福以誠孝享䖍羞<hi>其五</hi>頒趾推功登徽叡詔恩覃<lb/>
隐顯賞延荒徼河溓海夷山華岳燿憬琛夐賮兼澤委<lb/>
<pb n="KR2a0016_WYG_029-7a"/>
效日表地外改服請教<hi>其六</hi>茂對盛時綏萬屢豐厭厭歸<lb/>
素秩秩大同上蔵諸用下知所從仰式王度俯歌南風<lb/>
鴻名稱首永保無窮<hi>其七</hi>
元嘉二十四年八月乙巳嘉禾生魚城内晉陵南徐州<lb/>
刺史廣陵王誕以聞<lb/>
元嘉二十五年六月壬寅嘉禾旅生華林園十株七百<lb/>
穂園丞梅道念以聞<lb/>
元嘉二十五年六月壬子嘉禾生藉田藉田令褚熙伯<lb/>
<pb n="KR2a0016_WYG_029-7b"/>
以獻<lb/>
元嘉二十五年七月壬辰嘉禾生北海青冀二州刺史<lb/>
杜坦以獻<lb/>
元嘉二十五年八月丙午嘉禾生太尉江夏王義恭果<lb/>
園江夏國典令陳穎以聞<lb/>
元嘉二十五年八月壬子嘉禾生建康化義里令丘珍<lb/>
孫以獻<lb/>
元嘉二十五年八月癸丑嘉禾生華林園園丞梅道念<lb/>
<pb n="KR2a0016_WYG_029-8a"/>
以獻<lb/>
元嘉二十五年十一月嘉禾生巴東荆州刺史南譙王<lb/>
義宣以聞<lb/>
元嘉二十六年五月癸酉嘉禾生建康禁中里揚州刺<lb/>
史始興王濬以獻<lb/>
元嘉二十六年六月甲寅嘉禾生藉田藉田令褚熙伯<lb/>
以獻<lb/>
元嘉二十六年七月嘉禾生巴東朐䏰荆州刺史南譙<lb/>
<pb n="KR2a0016_WYG_029-8b"/>
王義宣以獻<lb/>
元嘉二十七年十月己丑嘉禾生北海青州刺史杜坦<lb/>
以聞<lb/>
元嘉二十八年七月戊戌嘉禾生廣陵邵伯埭兗州刺<lb/>
史江夏王義恭以聞<lb/>
孝武帝孝建二年六月癸巳嘉禾二株生江夏王義恭<lb/>
東田<lb/>
孝建二年九月己丑朔嘉禾異畝同穎生齊郡廣饒縣<lb/>
<pb n="KR2a0016_WYG_029-9a"/>
孝建三年七月庚午嘉禾生吳興武康<lb/>
孝武帝大明元年五月戊午嘉禾一株五莖生清暑殿<lb/>
鴟尾中<lb/>
大明元年八月甲申嘉禾生青州異根同穂<lb/>
大明三年九月乙亥嘉禾生北海都昌縣青州刺史顏<lb/>
師伯以聞<lb/>
大明六年八月辛未嘉禾生樂陵青冀二州刺史劉道<lb/>
隆以聞<lb/>
<pb n="KR2a0016_WYG_029-9b"/>
明帝泰始一年七月己酉嘉禾生㑹稽永興太守巴陵<lb/>
王休若以獻<lb/>
漢章帝元和中嘉麥生郡國<lb/>
晉武帝太康十年六月嘉麥生扶風郡一莖九穂是嵗<lb/>
収三倍<lb/>
宋文帝元嘉二十三年醴湖屯生嘉粟一莖九穂屯主<lb/>
王世宗以聞<lb/>
元嘉二十五年六月壬子嘉黍生藉田藉田令褚熙伯<lb/>
<pb n="KR2a0016_WYG_029-10a"/>
以獻<lb/>
吳孫權黄龍三年由拳野稲生改由拳為禾興<lb/>
吳孫亮五鳳元年交阯稗草化為稻<lb/>
宋文帝元嘉二十三年吳郡嘉興鹽官縣野稲自生三<lb/>
十許種揚州刺史始興王濬以聞<lb/>
元嘉二十八年七月癸卯尋陽柴桑菽粟旅生彌漫原<lb/>
野江州刺史建平王宏以聞<lb/>
漢章帝元和中嘉𤓰生郡國<lb/>
<pb n="KR2a0016_WYG_029-10b"/>
漢安帝元初三年二月東平陵有𤓰異處共生八𤓰同<lb/>
蔕<lb/>
漢桓帝建和二年七月河東有嘉𤓰兩體共蔕<lb/>
晉武帝太康三年六月嘉𤓰異體同蔕生河南洛陽輔<lb/>
國大将軍王濬園<lb/>
晉武帝太康元年十二月戊子嘉瓠生寧州寧州刺史<lb/>
費統以聞<lb/>
宋文帝元嘉二十五年四月戊辰嘉瓠生京邑新園園<lb/>
<pb n="KR2a0016_WYG_029-11a"/>
丞徐道興以獻<lb/>
孝武帝大明五年五月嘉𤓰生建康蔣陵里丹陽尹王<lb/>
僧朗以獻<lb/>
明帝太始二年八月戊午嘉𤓰生南豫州南豫州刺史<lb/>
山陽王休祐以獻<lb/>
文帝元嘉七年七月乙酉建康頟檐湖二蓮一蔕<lb/>
元嘉十六年七月壬申華林池雙蓮同榦<lb/>
元嘉十年七月己丑華林天淵池芙蓉異花同蔕<lb/>
<pb n="KR2a0016_WYG_029-11b"/>
元嘉十九年八月壬子揚州後池二蓮合華刺史始興<lb/>
王濬以獻<lb/>
元嘉二十年五月廬陵郡池芙蓉二花一蔕太守王淵<lb/>
以聞<lb/>
元嘉二十年六月壬寅華林天淵池芙蓉二花一蔕園<lb/>
丞陳襲祖以聞<lb/>
元嘉二十年夏永嘉郡後池芙蓉二花一蔕太守臧藝<lb/>
以聞<lb/>
<pb n="KR2a0016_WYG_029-12a"/>
元嘉二十年七月吳興郡後池芙蓉二花一蔕太守孔<lb/>
山士以聞<lb/>
元嘉二十年揚州後池芙蓉二花一蔕刺史始興王濬<lb/>
以獻<lb/>
元嘉二十一年六月丙午華林園天淵池二蓮同榦園<lb/>
丞陳襲祖以聞<lb/>
元嘉二十年四月樂游苑池二蓮同榦苑丞梅道念以<lb/>
聞<lb/>
<pb n="KR2a0016_WYG_029-12b"/>
元嘉二十二年七月東宫𤣥圃園池二蓮同榦内監殿<lb/>
守舍人宫勇民以聞<lb/>
元嘉二十三年六月壬寅華林天淵池芙蓉二花一蔕<lb/>
園丞陳襲祖以聞<lb/>
元嘉二十三年六月辛丑太子西池二蓮共榦池統胡<lb/>
永祖以聞<lb/>
元嘉二十三年八月己酉魚邑三周池二蓮同榦園丞<lb/>
徐道興以聞<lb/>
<pb n="KR2a0016_WYG_029-13a"/>
孝武帝孝建二年六月庚寅𤣥武湖二蓮同榦<lb/>
孝武帝大明五年藉田芙蓉二花同蔕大司農蕭邃以<lb/>
獻<lb/>
明帝太始二年八月丙辰五城澳池二蓮同榦都水使<lb/>
者羅僧愍以獻<lb/>
太始二年八月己未豫州刺史山陽王休祐獻蓮二花<lb/>
一蔕<lb/>
太始五年六月甲子嘉蓮生湖孰南臺侍御史竺曽度<lb/>
<pb n="KR2a0016_WYG_029-13b"/>
以聞<lb/>
太始六年六月壬子嘉蓮生東宫𤣥圃池皇太子以聞<lb/>
晉武帝太始二年六月壬申嘉柰一蔕十實生酒泉<lb/>
太始七年六月己亥東宫𤣥圃池芙蓉二花一蔕皇太<lb/>
子以獻<lb/>
晉成帝咸和六年鎮西将軍庾亮獻嘉橘一蔕十二實<lb/>
晉安帝隆安三年武陵臨沅獻安石榴一蔕六實<lb/>
雲有五色太平之應也曰慶雲若雲非雲若烟非烟五<lb/>
<pb n="KR2a0016_WYG_029-14a"/>
色紛緼謂之慶雲<lb/>
漢宣帝神爵元年春齋戒之莫神光顯著薦鬯之夕神<lb/>
光交錯或降于天或登于地或從四方来集于壇上<lb/>
漢章帝元和三年正月車駕北巡以太牢祠北岳山見<lb/>
黄白氣<lb/>
宋孝武帝大明元年五月壬子紫氣從景陽樓上層出<lb/>
状如烟回薄良久<lb/>
明帝泰始二年三月丙午黄紫雲從景陽樓出隨風回<lb/>
<pb n="KR2a0016_WYG_029-14b"/>
久乃消華林園令臧延之以聞<lb/>
泰始二年六月己卯日入後有黄白赤白氣東西竟天<lb/>
光明潤澤久乃消<lb/>
泰始四年十一月辛未崇寧陵令上書言自大明八年<lb/>
至今四年二月宣太后陵明堂前後數有光及五色雲<lb/>
又芳香四滿又五采雲在松下状如車蓋<lb/>
泰始七年四月戊申夜京邑崇虚館堂前有黄氣状如<lb/>
寳蓋髙十許丈漸有五色道士陸脩静以聞<lb/>
<pb n="KR2a0016_WYG_029-15a"/>
白兎王者敬耆老則見<lb/>
漢光武建武十三年九月南越獻白兎<lb/>
章帝元和中白兎見郡國<lb/>
魏文帝黄初中郡國十九言白兎見<lb/>
晉武帝泰始五年七月己亥白兎見北海即墨即墨長<lb/>
獲以獻<lb/>
晉武帝咸寧二年十月癸亥白兎二見河南陽翟陽翟<lb/>
令華衍獲以獻<lb/>
<pb n="KR2a0016_WYG_029-15b"/>
咸寧四年六月白兎見天水<lb/>
晉武帝太康二年八月壬子白兎見彭城<lb/>
太康二年十月白兎見趙國平鄉趙王倫獲以獻<lb/>
太康四年十一月癸未白兎見北地富平<lb/>
太康八年十二月庚戌白兎見陳留酸棗闗内侯成公<lb/>
忠獲以獻<lb/>
晉穆帝永和十二年九月甲申白兎見鄱陽太守王耆<lb/>
之以獻并上頌一篇<lb/>
<pb n="KR2a0016_WYG_029-16a"/>
晉穆帝升平三年十二月庚申北中郎将郗曇獻白兎<lb/>
晉海西公泰和九年四月陽穀獻白兎<lb/>
晉孝武帝太元十五年三月白兎見淮南夀陽<lb/>
晉安帝義熙二年四月無錫獻白兎<lb/>
義熙二年四月夀陽獻白兎<lb/>
宋文帝元嘉六年九月長廣昌陽淳于<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>獲白兎青州<lb/>
刺史蕭思話以獻<lb/>
元嘉八年閏六月丁亥司徒府白従伊生於淮南䌓昌<lb/>
<pb n="KR2a0016_WYG_029-16b"/>
獲白兎以獻<lb/>
元嘉十三年七月甲戌濟南朝陽王道獲白兎青州刺<lb/>
史段宏以獻<lb/>
元嘉十四年正月丙申白兎見山陽縣山陽太守劉懐<lb/>
之以獻<lb/>
元嘉十五年七月壬申山陽師齊獲白兎南兗州刺史<lb/>
江夏王義恭以獻<lb/>
元嘉二十二年三月白兎見東莱當利青州刺史杜冀<lb/>
<pb n="KR2a0016_WYG_029-17a"/>
以聞<lb/>
元嘉二十四年七月丁巳白兎見兗州刺史徐瓊以聞<lb/>
元嘉二十四年七月己酉白兎見東莞太守趙球以獻<lb/>
元嘉二十七年二月壬辰白兎見竟陵荆州刺史南譙<lb/>
王義宣以獻<lb/>
元嘉二十七年六月丙午白兎見南汝隂豫州刺史南<lb/>
平王鑠以獻<lb/>
孝武帝孝建二年正月庚戌白兎見淮南太守申坦以<lb/>
<pb n="KR2a0016_WYG_029-17b"/>
聞<lb/>
孝建三年閏二月乙丑白兎見平原獲以獻<lb/>
孝武大明元年六月庚子白兎見即墨獲以獻<lb/>
大明六年八月辛未白兎見北海青冀二州刺史劉道<lb/>
隆以獻<lb/>
大明六年六月乙丑白兎見青冀二州刺史劉道隆以<lb/>
獻<lb/>
斗殞精王者孝行溢則見<hi>闕</hi>
<pb n="KR2a0016_WYG_029-18a"/>
赤烏周武王時銜穀至兵不血刃而殷服<lb/>
漢章帝元和中赤烏見郡國<lb/>
吳孫權赤烏元年有赤烏集於殿前<lb/>
吳孫休永安三年三月西陵言赤烏見<lb/>
晉元帝永昌二年正月赤烏見暨陽<lb/>
宋武帝永初二年二月赤烏六見北海都昌<lb/>
孝武帝大明五年六月戊子赤烏見蜀郡益州刺史劉<lb/>
思考以獻<lb/>
<pb n="KR2a0016_WYG_029-18b"/>
白燕者師曠時銜丹書来至<lb/>
漢章帝元和中白燕見郡國<lb/>
晉恵帝元康元年七月白燕二見酒泉祥福太守索靖<lb/>
以聞<lb/>
宋文帝元嘉元年七月壬戌白燕集齊郡城游翔庭宇<lb/>
經九日乃去衆燕隨從無數<lb/>
元嘉十四年白燕集荆州府門刺史臨川王義慶以聞<lb/>
元嘉十八年六月白燕產丹徒縣南徐州刺史南譙王<lb/>
<pb n="KR2a0016_WYG_029-19a"/>
義宣以聞<lb/>
元嘉二十年五月白燕集南平鄉府内内史臧綽以聞<lb/>
元嘉二十一年白燕見廣陵南兗州刺史廣陵王誕以<lb/>
獻<lb/>
元嘉二十四年五月辛未白燕集司徒府西園太尉江<lb/>
夏王義恭以聞<lb/>
元嘉二十五年八月壬子白燕見廣陵城南兗州刺史<lb/>
徐湛之以聞<lb/>
<pb n="KR2a0016_WYG_029-19b"/>
元嘉二十六年五月戊寅白燕産衡陽王墓亭郎中令<lb/>
朱曠之獲以聞<lb/>
元嘉二十七年五月甲戌白燕産京口南徐州刺史始<lb/>
興王濬以聞<lb/>
元嘉二十七年六月壬辰白燕見秣陵丹陽尹徐湛之<lb/>
以獻<lb/>
孝武帝大明二年五月乙巳白燕産南郡江陵民家荆<lb/>
州刺史朱脩之以獻<lb/>
<pb n="KR2a0016_WYG_029-20a"/>
大明二年五月甲子白燕二産山陽縣舍南兗州刺史<lb/>
竟陵王誕以獻<lb/>
大明二年六月甲戌白燕産吳郡城内太守王翼之以<lb/>
獻<lb/>
大明三年五月甲申白燕産武陵臨沅民家郢州刺史<lb/>
孔靈符以聞<lb/>
大明四年六月乙卯白燕見平昌青州刺史劉道隆以<lb/>
獻<lb/>
<pb n="KR2a0016_WYG_029-20b"/>
明帝太始二年六月白燕見零陵獲以獻<lb/>
金車王者至孝則出<hi>闕</hi>
三足烏王者慈孝天地則至<lb/>
漢章帝元和中三足烏見郡國<lb/>
象車者山之精也王者徳澤流洽四境則出<hi>闕</hi>
白烏王者宗廟肅敬則至<lb/>
漢桓帝永夀元年四月白烏見商國<lb/>
晉武帝咸寧五年七月戊辰白烏見齊南隰太守獲以<lb/>
<pb n="KR2a0016_WYG_029-21a"/>
獻<lb/>
晉武帝太康元年五月庚午白烏見襄<lb/>
太康十年五月丁丑白烏見京兆長安<lb/>
晉恵帝元康元年四月白烏見河南成臯縣令劉機獲<lb/>
以聞<lb/>
元康元年五月戊戌白烏見梁國睢陽<lb/>
元康元年七月辛丑白烏見陳留獲以獻<lb/>
元康四年十月白烏見鄱陽<lb/>
<pb n="KR2a0016_WYG_029-21b"/>
晉明帝泰寧二年十一月白烏見京都<lb/>
泰寧三年三月白烏見吳郡海虞獲以獻羣官畢賀<lb/>
晉孝武帝太元十一年八月乙酉白烏集江州寺庭羣<lb/>
烏翔衛<lb/>
太元二十一年五月癸卯白烏見吳國獲以獻<lb/>
宋武帝永初二年六月丁酉白烏見吳郡婁縣太守孟<lb/>
顗以獻<lb/>
文帝元嘉二年十一月丙辰白烏見山陽太守阮寳以<lb/>
<pb n="KR2a0016_WYG_029-22a"/>
聞<lb/>
元嘉三年三月甲戌丹陽湖孰薛爽之獲白烏以獻<lb/>
元嘉十一年六月乙巳吳郡海鹽王説獲白烏揚州刺<lb/>
史彭城王義康以獻<lb/>
元嘉十三年三月戊辰義興陽羡令獲白烏太守劉禎<lb/>
以獻<lb/>
元嘉十九年五月海陵王文秀獲白烏南兗州刺史臨<lb/>
川王義慶以獻<lb/>
<pb n="KR2a0016_WYG_029-22b"/>
元嘉十九年十月白烏産晉陵暨陽僑民彭城劉原秀<lb/>
宅樹原秀以聞<lb/>
元嘉二十年七月彭城劉原秀又獲白烏以獻<lb/>
元嘉二十四年八月乙巳白烏見晉陵南徐州刺史廣<lb/>
陵王誕以獻<lb/>
孝武帝大明元年四月甲申白烏見南郡江陵<lb/>
明帝太始二年六月丁巳白烏見吳郡海鹽太守顧覬<lb/>
之以獻<lb/>
<pb n="KR2a0016_WYG_029-23a"/>
泰始二年九月壬寅白烏見吳興烏程太守郄顒以獻<lb/>
白雀者王者爵禄均則至<lb/>
漢章帝元和初白雀見郡國<lb/>
魏文帝初郡國十九言白雀見<lb/>
晉武帝咸寧元年白雀見梁國梁王彤獲以獻<lb/>
晉武帝太康二年六月丁卯白雀二見河内南陽太守<lb/>
阮偘獲以獻<lb/>
太康二年六月白雀二見河南河南尹向雄獲以獻<lb/>
<pb n="KR2a0016_WYG_029-23b"/>
太康七年七月庚午白雀見豫章<lb/>
太康八年八月白雀見河南洛陽<lb/>
太康十年五月丁亥白雀見宣光北門華林園令孫邵<lb/>
獲以獻<lb/>
晉愍帝建武元年四月尚書僕射刁協獻白雀於晉王<lb/>
晉孝武帝太康十六年十二月白雀見南海増城縣民<lb/>
吳比屋<lb/>
晉安帝隆安五年十一月白雀見宜都<lb/>
<pb n="KR2a0016_WYG_029-24a"/>
晉安帝元興三年六月丙申白雀見豫章新淦獲以獻<lb/>
宋文帝元嘉元年七月己巳白雀見齊郡昌國<lb/>
元嘉四年七月乙酉白雀見北海劇<lb/>
元嘉八年五月辛丑白雀集左衞府<lb/>
元嘉十一年五月丁丑齊郡西安宗顯獲白雀青州刺<lb/>
史段宏以獻<lb/>
元嘉十四年五月甲午白雀集費縣員外散騎侍郎顔<lb/>
敬家獲以獻<lb/>
<pb n="KR2a0016_WYG_029-24b"/>
元嘉十四年白雀二見荆州府客館<lb/>
元嘉十五年五月辛未白雀集建康都亭里揚州刺史<lb/>
彭城王義康以聞<lb/>
元嘉十五年六月白雀見建康定隂里彭城王義康以<lb/>
獻<lb/>
元嘉十五年八月白雀見西陽江州刺史南譙王義宣<lb/>
以獻<lb/>
元嘉十七年五月壬寅白雀二集荆州後園刺史衡陽<lb/>
<pb n="KR2a0016_WYG_029-25a"/>
王義季以聞<lb/>
元嘉十八年七月吳郡鹽官于𤣥獲白雀太守劉禎以<lb/>
獻<lb/>
元嘉二十年五月乙卯秣陵衛猗之獲白雀丹陽尹徐<lb/>
湛之以獻<lb/>
元嘉二十二年四月丙子白雀見東安郡徐州刺史臧<lb/>
質以獻<lb/>
元嘉二十二年閏五月丙午白雀見華林園員外散騎<lb/>
<pb n="KR2a0016_WYG_029-25b"/>
侍郎長沙王瑾獲以獻<lb/>
元嘉二十二年六月庚申南彭城蕃縣時佛護獲白雀<lb/>
以獻<lb/>
元嘉二十四年四月白雀産吳郡鹽官民家太守劉禎<lb/>
以獻<lb/>
元嘉二十四年六月己亥白雀五集長沙廟長沙王瑾<lb/>
以聞<lb/>
元嘉二十五年五月丁丑白雀二見京都材官吏黄公<lb/>
<pb n="KR2a0016_WYG_029-26a"/>
歡軍人丁田夫各獲以獻<lb/>
元嘉二十七年六月乙卯白雀見濟南郡薛榮以獻<lb/>
元嘉二十八年八月己巳崇義軍人獲白雀一雙太子<lb/>
左率王錫以獻<lb/>
元嘉二十九年四月癸丑白雀見㑹稽山隂太守東海<lb/>
王褘獲以獻<lb/>
孝武帝孝建元年五月己亥臨沂縣魯尚期於城上得<lb/>
白雀太傅假黄鉞江夏王義恭以獻<lb/>
<pb n="KR2a0016_WYG_029-26b"/>
孝建二年六月丙子左衞軍獲白雀以獻<lb/>
孝建三年閏三月辛酉黄門侍郎庾徽之家獲白雀以<lb/>
獻<lb/>
孝建三年五月丁卯白雀見建康獲以獻<lb/>
孝武帝大明元年四月戊申白雀見尋陽<lb/>
大明元年五月甲寅白雀二見渤海獲以獻<lb/>
大明元年五月甲子白雀見建康獲以獻<lb/>
大明元年六月丁亥白雀見零陵祁陽獲以獻<lb/>
<pb n="KR2a0016_WYG_029-27a"/>
大明元年七月辛亥白雀見南陽宛獲以獻<lb/>
大明二年五月丁未白雀見建康揚州刺史西陽王子<lb/>
尚以獻<lb/>
大明二年六月丁亥白雀見河東定襄縣荆州刺史朱<lb/>
脩之以聞<lb/>
大明三年四月庚戌白雀見秣陵丹陽尹劉秀之以獻<lb/>
大明三年五月壬午太宰府崇蓺軍人獲白雀太宰江<lb/>
夏王義恭以獻<lb/>
<pb n="KR2a0016_WYG_029-27b"/>
大明四年五月辛巳白雀見廣陵侍中顔師伯以獻<lb/>
大明五年四月庚戌白雀見晉陵太守沈文叔以獻<lb/>
大明五年五月癸未白雀二見尋陽江州刺史桂陽王<lb/>
休範以獻<lb/>
大明五年五月癸未白雀二見濟南青州刺史劉道隆<lb/>
以獻<lb/>
大明五年十月白雀見太原青州刺史劉道隆以獻<lb/>
大明六年八月辛巳白雀見齊郡青冀二州刺史劉道<lb/>
<pb n="KR2a0016_WYG_029-28a"/>
隆以獻<lb/>
大明七年四月乙未白雀集廬陵王第廬陵王敬先以<lb/>
獻<lb/>
大明七年四月乙丑白雀見歴陽太守建平王景素以<lb/>
獻<lb/>
大明七年五月辛未白雀見汝隂豫州刺史垣護之以<lb/>
獻<lb/>
大明七年六月白雀見寳成南豫州刺史尋陽王子房<lb/>
<pb n="KR2a0016_WYG_029-28b"/>
以獻<lb/>
大明七年十月丁卯白雀見建康丹陽尹永嘉王子仁<lb/>
以獻<lb/>
大明七年十一月車駕南巡隸水師於梁山中江白雀<lb/>
二集華蓋<lb/>
前廢帝永光元年四月乙亥白雀見會稽東揚州刺史<lb/>
尋陽王子房以獻<lb/>
永光元年六月丙子白雀見彭城徐州刺史義陽王昶<lb/>
<pb n="KR2a0016_WYG_029-29a"/>
以聞<lb/>
明帝泰始二年七月戊子白雀見虎檻洲都督征討諸<lb/>
軍建安王休仁以聞<lb/>
㤗始六年七月壬午白雀二見廬陵吉陽内史江孜以<lb/>
聞<lb/>
明帝泰豫元年六月辛丑白雀見廣州刺史孫超以獻<lb/>
後廢帝元徽五年四月己巳白雀二見尋陽柴桑江州<lb/>
刺史邵陵王友以獻<lb/>
<pb n="KR2a0016_WYG_029-29b"/>
孝武帝大明六年三月丙午青雀見華林園<lb/>
明帝㤗始二年九月庚寅青雀見京城内南徐州刺史<lb/>
桂陽王休範以獻<lb/>
玉馬王者精明尊賢者則出<hi>闕</hi>
根車者徳及山陵則出<hi>闕</hi>
白鳩成湯時来至<lb/>
魏文帝黄初初郡國十九言白鳩見<lb/>
吳孫權赤烏十二年八月癸丑白鳩見章安<lb/>
<pb n="KR2a0016_WYG_029-30a"/>
晉武帝泰始八年五月甲辰白鳩二集太廟南門議郎<lb/>
董胄獲以獻<lb/>
晉武帝太康二年七月白鳩見太僕寺<lb/>
太康四年十二月白鳩見安定臨涇<lb/>
太康十年正月乙亥白鳩見河南新城<lb/>
宋文帝元嘉十八年八月庚午㑹稽山隂商世寳獲白<lb/>
鳩眼足並赤揚州刺史始興王濬以獻太子率更令何<lb/>
承天上表曰謹考尋先典稽之前志王徳所覃物以應<lb/>
<pb n="KR2a0016_WYG_029-30b"/>
顯是以𤣥扈之鳳昭帝軒之鴻烈酆宫之雀徴姬文之<lb/>
徽祚伏惟陛下重光嗣服永言祖武洽恵和於地絡燭<lb/>
皇明於天區故能九服混心萬邦含愛員神降祥方祗<lb/>
薦裕休珍雜沓景瑞異臻去七月上旬時在昧旦黄暉<lb/>
洞照宇宙開朗徽風協律甘液灑津雖朱晃瑰瑋於運<lb/>
衡榮光圖靈於河紀蔑以尚兹臣不量卑懵竊慕擊轅<lb/>
有作相杵成謳近又豫白鳩之觀目翫竒偉心懽盛烈<lb/>
謹獻頌一篇野思古拙意及庸陋不足以發揮清英敷<lb/>
<pb n="KR2a0016_WYG_029-31a"/>
讃幽旨瞻前顧後亦各其志謹冒以聞其白鳩頌曰三<lb/>
極協情五靈㑹性理感㝠符道實𤣥聖於赫有皇先天<lb/>
配命朝景升躔八維同映休祥載臻榮光播慶宇宙照<lb/>
爛日月光華陶山練澤是生柔嘉回尨表粹離穂合柯<lb/>
翩翩者鳩亦皎其暉理翮台領揚鮮帝畿<hi>闕四字</hi>匪徳莫<lb/>
歸暮從儀鳳棲閣廕闈烝哉明后昧旦乾乾惟徳之崇<lb/>
其峻如山惟澤之瞻其潤如淵禮樂四達頌聲遐宣窮<lb/>
髮納貢九譯導言伊昔唐萌愛逢慶祚余生既辰而年<lb/>
<pb n="KR2a0016_WYG_029-31b"/>
之暮提心命耋式歌王度晨晞永風夕漱甘露思樂靈<lb/>
基不遐有固<lb/>
元嘉二十四年九月白鳩又見庚戌中領軍沈演之上<lb/>
表曰臣聞貞裕之美介於盛王休瑞之臻罔違哲后故<lb/>
鳴鳳表垂衣之化翔鷦徴解網之仁陛下道徳嗣基聖<lb/>
明纘世教清鳥紀治昌雲官禮漸同川澤浹末徼天嘉<lb/>
明懿民樂薰風星辰以之炳焕日月以之光華神圖祗<lb/>
緯盈觀閟序白質黒章充牣靈囿應感之符異臻而因<lb/>
<pb n="KR2a0016_WYG_029-32a"/>
心之祥未屬以素鳩自逺毨翰歸飛資性閑淑羽貎鮮<lb/>
麗既聞之先説又親覩嘉祥不勝藻抃上頌一首辭不<lb/>
稽典分乏采章愧不足式昭皇慶崇讃盛羙蓋率輿誦<lb/>
備之篇末其頌曰有哲其儀時惟皓鳩性勰五教名編<lb/>
素丘殷厯方昌婉翹来遊漢録克韡爰降爰休<hi>其一</hi>於顯<lb/>
盛宋叡慶遐𫝊聖皇在上道照鴻軒稱施既平孝思永<lb/>
言人和於地神豫于天<hi>其二</hi>禮樂孔秩靈物咸昭白雀集<lb/>
苞丹鳳棲郊文騶儷跡嘉穎擢苖灼灼縞羽從化馴朝<lb/>
<pb n="KR2a0016_WYG_029-32b"/>
<hi>其三</hi>豈伊赴林必周之栩豈伊歸義必商之所惟徳是依<lb/>
惟仁是處育景陽嶽濯姿帝宇<hi>其四</hi>刑歴頒興理感迭通<lb/>
雉飛越常鷺起西雝烝然戾止實兼斯容壹兹民聼穆<lb/>
是王風<hi>其五</hi>
玉羊師曠時来至<hi>闕</hi>
玉雞王者至孝則至<hi>闕</hi>
璧流離王者不隐過則至<hi>闕</hi>
玉英五常並修則見<hi>闕</hi>
<pb n="KR2a0016_WYG_029-33a"/>
𤣥圭水泉流通四海㑹同則出<hi>闕</hi>
漢桓帝永興二年四月光禄勲府吏舍夜壁下有青氣<lb/>
得玉鉤玦各一鉤長七寸三分玦周五寸四分身中皆<lb/>
雕鏤<lb/>
晉懐帝永嘉六年二月壬子玉龜出灞水<lb/>
晉愍帝建興二年十月大將軍劉琨掘地得玉璽使參<lb/>
軍郎碩奉之歸于京師<lb/>
建興二年十二月涼州刺史張寔遣使獻行璽一紐封<lb/>
<pb n="KR2a0016_WYG_029-33b"/>
送璽使闗内侯<lb/>
晉愍帝建武元年三月己酉丹陽江寧民虞由墾土得<lb/>
白麒麟璽一紐文曰長夀萬年獻晉王<lb/>
晉成帝咸康八年九月廬江舂榖縣留珪夜見門内有<lb/>
光取得玉鼎一枚外圍四寸豫州刺史路永以獻著作<lb/>
郎曹毗上玉鼎頌<lb/>
晉安帝義熙十二年六月左衞兵陳陽於東府前淮水<lb/>
中得玉璽一枚<lb/>
<pb n="KR2a0016_WYG_029-34a"/>
宋孝武帝大明元年五月戊寅江乘縣民朱伯地中得<lb/>
玉璧徑五寸八分以獻<lb/>
大明四年二月乙巳徐州刺史劉道隆於汴水得白玉<lb/>
㦸以獻<lb/>
明帝泰始五年十月庚辰郢州獲𤣥璧廣八寸五分安<lb/>
西将軍蔡興宗以獻<lb/>
後廢帝元徽四年十一月乙巳吳興烏程余山道人慧<lb/>
獲蒼玉璧太守蕭恵開以獻<lb/>
<pb n="KR2a0016_WYG_029-34b"/>
金勝國平盗賊四夷賔服則出<lb/>
晉穆帝永和元年二月舂榖民得金勝一枚長五寸狀<lb/>
如織勝明年桓温平蜀<lb/>
永和元年三月廬江太守路永上言於舂榖城北見水<lb/>
岸邊有紫赤光取得金狀如印遣主簿李邁表送<lb/>
吳孫皓天璽元年吳郡言掘地得銀一長尺廣三分刻<lb/>
上有年月字<lb/>
丹甑五榖豐孰則出<hi>闕</hi>
<pb n="KR2a0016_WYG_029-35a"/>
白魚武王度孟津中流入于王舟<lb/>
宋明帝太始二年十月己巳幸華林天淵池白魚躍入<lb/>
御舟<lb/>
漢章帝元和三年正月車駕北巡以太牢具祠北岳有<lb/>
神魚躍出十數<lb/>
金人王者有盛徳則游後池<hi>闕</hi>
木連理王者徳澤純洽八方合為一則生<lb/>
漢章帝元和中木連理生郡國<lb/>
<pb n="KR2a0016_WYG_029-35b"/>
安帝元初三年正月丁丑東平陵樹連理<lb/>
漢安帝延光三年七月左馮翊衙有木連理<lb/>
延光三年七月潁川定陵有木連理<lb/>
漢桓帝建和二年七月河東有木連理<lb/>
吳孫權黄武四年六月晥口言有木連理<lb/>
魏文帝黄初初郡國二言木連理<lb/>
晉武帝㤗始元年十二月木連理生遼東方城<lb/>
泰始二年八月木連理生河南成臯<lb/>
<pb n="KR2a0016_WYG_029-36a"/>
泰始八年正月木連理生東平范<lb/>
泰始八年五月甲辰木連理生東平夀張<lb/>
泰始八年十月木連理生建寧<lb/>
晉武帝咸寧元年正月木連理生汝隂南頓<lb/>
咸寧二年四月木連理生清河靈<lb/>
咸寧二年六月木連理生燕國<lb/>
咸寧三年七月壬辰木連理生始平鄠<lb/>
咸寧四年八月木連理生陳留長垣<lb/>
<pb n="KR2a0016_WYG_029-36b"/>
咸寧五年木連理生義陽<lb/>
咸寧五年木連理生樂安臨濟<lb/>
晉武帝太康元年正月木連理生涪陵永平<lb/>
太康元年四月木連理生頓丘<lb/>
太康元年五月木連理二生濟隂乘氏沛國<lb/>
太康元年七月木連理生馮翊粟邑<lb/>
太康二年正月木連理生滎陽密<lb/>
太康二年十月木連理十三生南安源道<lb/>
<pb n="KR2a0016_WYG_029-37a"/>
太康三年四月木連理生琅邪華<lb/>
太康三年六月木連理生廣陵海西<lb/>
太康四年正月木連理生馮翊臨晉蜀郡成都<lb/>
太康四年十二月木連理生扶風<lb/>
太康七年三月木連理生河南新安<lb/>
太康七年六月木連理生始興中宿南鄉范陽<lb/>
太康八年四月木連理生廬陵東昌<lb/>
太康八年九月木連理生東莱盧鄉<lb/>
<pb n="KR2a0016_WYG_029-37b"/>
太康九年九月木連理生陳留浚儀<lb/>
太康十年十一月木連理生鄱陽鄡鄉<lb/>
晉武帝太熙元年二月木連理生河南梁<lb/>
晉恵帝元康元年五月木連理三生成都臨卭<lb/>
元康元年七月辛丑梁國内史任式上言武平界有柞<lb/>
櫟二樹合為一體連理<lb/>
晉愍帝建興二年三月庚辰木連理生朱提<lb/>
建興二年三月木連理二生益州雙栢<lb/>
<pb n="KR2a0016_WYG_029-38a"/>
建興二年六月木連理生襄平<lb/>
晉愍帝建武元年閏月乙丑木連理生嵩山<lb/>
建武元年八月甲午木連理生汝隂<lb/>
建武元年十一月木連理生武昌大將軍王敦以聞<lb/>
建武元年十一月癸酉木連理生汝隂太守以聞<lb/>
晉元帝太興元年七月戊辰木連理生武昌大将軍王<lb/>
敦以聞<lb/>
太興三年十一月木連理生零陵永昌<lb/>
<pb n="KR2a0016_WYG_029-38b"/>
晉成帝咸和八年五月己巳木連理生昌黎咸和<lb/>
咸康三年三月庚戌木連理生平州世子府治故園中<lb/>
咸康七年十二月吳國内史王恬上言木連理生吳縣<lb/>
沙里<lb/>
晉穆帝永和五年二月癸丑臨海太守藍田侯述言郡<lb/>
界木連理<lb/>
晉孝武帝寧康三年六月辛卯江寧縣建興里僑民留<lb/>
康家樹異夲連理<lb/>
<pb n="KR2a0016_WYG_029-39a"/>
晉孝武帝太元十一年四月壬申琅邪費有榆木異根<lb/>
連理相去四尺九寸<lb/>
太元十八年十月戊午臨川東興令恵欣之言縣東南<lb/>
溪傍有白銀樹芳靈樹李樹並連理<lb/>
太元十九年正月丁亥華林園延賢堂西北李樹連理<lb/>
太元二十一年正月丙子木連理生南康寧都縣社後<lb/>
晉安帝隆安三年十一月木連理生汝陽太守垣苗以<lb/>
聞<lb/>
<pb n="KR2a0016_WYG_029-39b"/>
元興元年正月木連理生泰山武陽<lb/>
宋文帝元嘉八年四月乙亥東莞莒縣松樹連理太守<lb/>
劉𤣥以聞<lb/>
元嘉八年八月木連理生東安新泰縣<lb/>
元嘉九年六月木連理生營陽泠道太守展禽以聞<lb/>
元嘉十二年二月丁卯南郡江陵庾和園甘樹連理荆<lb/>
州刺史臨川王義慶以獻<lb/>
元嘉十二年三月馬頭濟陽柞樹連理豫州刺史長沙<lb/>
<pb n="KR2a0016_WYG_029-40a"/>
王義欣以聞<lb/>
元嘉十四年二月宫内螽斯堂前梨樹連理豫州刺史<lb/>
長沙王義欣以聞<lb/>
元嘉十四年南郡江陵光褘之園甘李二連理<lb/>
元嘉十五年二月太子家令劉徴園中林檎樹連理徴<lb/>
以聞<lb/>
元嘉十七年七月武昌崇讓鄉程儈愛家候風木連理<lb/>
江州刺史臨川王義慶以聞<lb/>
<pb n="KR2a0016_WYG_029-40b"/>
元嘉十七年十月尋陽𢎞農祐幾湖芙蓉連理臨川王<lb/>
義慶以聞<lb/>
元嘉十八年十二月木連理生歴陽劉成之家南豫州<lb/>
刺史武陵王諱以聞<lb/>
元嘉二十年七月盱眙考城縣柞樹二株連理南兗州<lb/>
刺史臨川王義慶以聞<lb/>
元嘉二十年八月木連理生汝隂豫州刺史劉遵考以<lb/>
聞<lb/>
<pb n="KR2a0016_WYG_029-41a"/>
元嘉二十一年木連理生歴陽烏江南豫州刺史武陵<lb/>
王諱以聞<lb/>
元嘉二十一年木連理生晉陵無錫南徐州刺史南譙<lb/>
王義宣以聞<lb/>
元嘉二十二年七月辛巳南頓櫟連理豫州刺史趙伯<lb/>
符以聞<lb/>
元嘉二十二年九月木連理生建康建康令張永以聞<lb/>
元嘉二十二年木連理生武昌江州刺史廬陵王紹以<lb/>
<pb n="KR2a0016_WYG_029-41b"/>
聞<lb/>
元嘉二十三年二月辛亥木連理生南隂柔縣太守以<lb/>
聞<lb/>
元嘉二十三年木連理生淮南當塗揚州刺史始興王<lb/>
濬以聞<lb/>
元嘉二十四年二月壬午臨川王第梨樹連理臨川王<lb/>
燁以聞<lb/>
元嘉二十四年七月壬子晉陵無錫榖櫟樹連理南徐<lb/>
<pb n="KR2a0016_WYG_029-42a"/>
州刺史廣陵王誕以聞<lb/>
元嘉二十四年七月乙卯木連理生㑹稽諸暨揚州刺<lb/>
史始興王濬以聞㑹稽太守羊𤣥保上改連理所生處<lb/>
康亭村為木連理<lb/>
元嘉二十四年七月乙卯臨川王第梨樹連理臨川王<lb/>
燁以聞<lb/>
元嘉二十五年四月戊辰木連理生晉陵南徐州刺史<lb/>
廣陵王誕以聞<lb/>
<pb n="KR2a0016_WYG_029-42b"/>
元嘉二十八年正月戊子木連理生尋陽柴桑又生州<lb/>
城内江州刺史建平王宏以聞<lb/>
元嘉二十九年十月丁未木連理生南琅邪太守劉成<lb/>
以聞<lb/>
孝武帝孝建二年三月己酉木連理生南郡江陵荆州<lb/>
刺史朱脩之以聞<lb/>
孝建三年五月木連理生北海都昌冀州刺史垣護之<lb/>
以聞<lb/>
<pb n="KR2a0016_WYG_029-43a"/>
孝建三年七月癸未木連理生歴陽歴陽太守袁敳以<lb/>
聞<lb/>
孝武帝大明元年正月乙亥木連理生髙平<lb/>
大明元年二月壬寅華林園雙橘樹連理<lb/>
大明元年九月乙丑華林園梨樹連理<lb/>
大明元年十月丁丑朔木連理生豫章南昌<lb/>
大明二年四月辛丑木連理生汝南豫州刺史宗慤以<lb/>
聞<lb/>
<pb n="KR2a0016_WYG_029-43b"/>
大明三年九月甲午木連理生丹陽秣陵材官將軍范<lb/>
悦時以聞<lb/>
大明四年三月丁亥木連理生華林園曜靈殿北<lb/>
大明四年四月壬子木連理生華林園日觀臺北<lb/>
大明四年六月戊戌木連理生㑹稽山隂揚州刺史西<lb/>
陽王子尚以聞<lb/>
大明五年閏九月木連理生邊城豫州刺史垣護之以<lb/>
聞<lb/>
<pb n="KR2a0016_WYG_029-44a"/>
大明五年十二月戊寅淮南松木連理豫州刺史尋陽<lb/>
王子房以聞<lb/>
大明六年二月乙丑木連理生晉陵南徐州刺史新安<lb/>
王子鸞以聞<lb/>
大明六年四月戊辰木連理生營陽湘州刺史建安王<lb/>
休仁以聞<lb/>
大明六年八月乙丑木連理生彭城城内徐州刺史王<lb/>
𤣥謨以聞<lb/>
<pb n="KR2a0016_WYG_029-44b"/>
大明七年正月己酉珊瑚連理生鬱林始安太守劉勔<lb/>
以聞<lb/>
明帝泰始二年十一月木連理生丹陽秣陵<lb/>
泰始四年三月庚戌太子西池冬生樹連理園丞周<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
猗以獻<lb/>
泰始六年四月景午木連理生㑹稽永興太守蔡興宗<lb/>
以聞<lb/>
泰始六年十二月壬辰木連理生豫章南昌太守劉愔<lb/>
<pb n="KR2a0016_WYG_029-45a"/>
之以聞<lb/>
泰始七年二月戊寅木連理生吳郡錢唐太守王延之<lb/>
以聞<lb/>
昇明二年木連理生豫州界内史劉懐珍以聞<lb/>
比目魚王者徳及幽隐則見<hi>闕</hi>
珊瑚鉤王者恭信則見<hi>闕</hi>
芝草王者慈仁則生食之令人度世<lb/>
漢武帝元封二年甘泉宫内産芝九莖連葉<lb/>
<pb n="KR2a0016_WYG_029-45b"/>
漢宣帝元康四年金芝九莖產于函徳殿銅池中<lb/>
漢明帝永平十七年春芝生前殿<lb/>
漢桓帝建和元年四月芝草生中黄藏府<lb/>
宋順帝昇明二年宣城山中生紫芝一株在所獲以獻<lb/>
明月珠王者不盡介鱗之物則出<lb/>
漢髙后景帝時㑹稽人朱仲獻三寸四寸珠<lb/>
漢章帝元和中郡國獻明珠<lb/>
巨鬯三禺之禾一稃二米王者宗廟脩則出<lb/>
<pb n="KR2a0016_WYG_029-46a"/>
黄帝時南夷乘白鹿来獻鬯<lb/>
漢章帝元和中秬秠生郡國<lb/>
華平其枝正平王者有徳則生徳剛則仰徳弱則低<lb/>
漢章帝元和中華平生郡國<lb/>
平露如蓋以察四方之政其國不平則隨方而傾<hi>闕</hi>
蓂莢一名厯莢夾階而生一日生一葉從朔而生望而<lb/>
止十六日日落一葉若月小則一葉萎而不落堯時生<lb/>
階<hi>闕</hi>
<pb n="KR2a0016_WYG_029-46b"/>
萐甫一名倚扇狀如蓬大枝葉小根根如絲轉而成風<lb/>
殺蠅堯時生於㕑<hi>闕</hi>
朱草草之精也世有聖人之徳則生<lb/>
漢光武建武元年五月京師有赤草生水涯<lb/>
魏文帝初朱草生文昌殿側<lb/>
漢章帝元和中朱草生郡國<lb/>
宋文帝元嘉十一年朱草生蜀郡郫縣王之家益州刺<lb/>
史甄法崇以聞<lb/>
<pb n="KR2a0016_WYG_029-47a"/>
景星大星也狀如半月於晦朔助月為明<hi>闕</hi>
賔連闊達生於房室王者御后妃有節則生<hi>闕</hi>
渠搜禹時来獻裘<hi>闕</hi>
浪井不鑿自成王者清静則應<hi>闕</hi>
西王母舜時來獻白環白琯<hi>闕</hi>
越裳周公時來獻白雉象牙<hi>闕</hi>
漢平帝元始元年正月越裳重譯獻白雉一黑雉二詔<lb/>
二公薦宗廟<lb/>
<pb n="KR2a0016_WYG_029-47b"/>
漢光武建元十三年九月南越獻白雉<lb/>
漢章帝元和中白雉見郡國<lb/>
漢桓帝永康元年十一月白雉見西河<lb/>
漢獻帝延康元年四月丁巳饒安縣言白雉見又郡國<lb/>
十九言白雉見<lb/>
晉武帝咸寧元年四月丁巳白雉見安豐松滋<lb/>
咸寧元年十二月丙午白雉見梁國睢陽梁王彤獲以<lb/>
獻<lb/>
<pb n="KR2a0016_WYG_029-48a"/>
咸寧三年十一月白雉見渤海饒安相阮温獲以獻<lb/>
晉武帝太康元年庚戌白雉見中山<lb/>
晉愍帝建興三年十二月戊午白雉見襄平<lb/>
建興三年十二月戊午白雉見<lb/>
安帝義熙七年五月白雉見豫章南昌<lb/>
宋文帝元嘉五年五月庚辰白雉見東莞莒縣太守劉<lb/>
𤣥以聞<lb/>
元嘉十六年二月白雉見陳郡豫州刺史長沙王義欣<lb/>
<pb n="KR2a0016_WYG_029-48b"/>
以獻<lb/>
元嘉十八年二月癸亥白雉見南汝隂宋縣太守文道<lb/>
恩以獻<lb/>
元嘉二十年六月白雉見髙平方與縣徐州刺史臧質<lb/>
以獻<lb/>
元嘉二十六年三月戊寅白雉見東安沛郡各一徐兗<lb/>
二州刺史武陵王獲以獻<lb/>
孝武帝大明二年三月己巳白雉雌雄各一見海陵南<lb/>
<pb n="KR2a0016_WYG_029-49a"/>
兗州刺史竟陵王誕以獻<lb/>
大明五年十二月白雉見秦郡南兗州刺史晉安王子<lb/>
勛以獻<lb/>
大明八年二月丁卯白雉見南郡江陵荆州刺史臨海<lb/>
王子頊以獻<lb/>
前廢帝永光元年正月丙午白雉見渤海青州刺史王<lb/>
𤣥謨以獻<lb/>
永光元年三月甲午朔白雉見新蔡豫州刺史劉徳願<lb/>
<pb n="KR2a0016_WYG_029-49b"/>
以獻<lb/>
黄銀紫玉王者不藏金玉則黄銀紫玉光見深山<lb/>
宋明帝泰始二年八月於赭圻城南得紫玉一段圍三<lb/>
尺二寸長一尺厚七尺太宗攻為二爵以獻武文二廟<lb/>
玉女天賜妾也禮含文嘉曰禹卑宫室盡力溝洫百榖<lb/>
用成神龍女降<hi>闕</hi>
地珠王者不以財為寳則生珠<hi>闕</hi>
天鹿者純靈之獸也五色光耀洞明王者道備則至<hi>闕</hi>
<pb n="KR2a0016_WYG_029-50a"/>
甪端者日行萬八千里又曉四夷之語明君聖主在位<lb/>
明達方外幽逺之事則奉書而至<hi>闕</hi>
周印者神獸之名也星宿之變化王者徳盛則至<hi>闕</hi>
飛莵者神馬之名也日行三萬里禹治水勤勞歴年救<lb/>
民之<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>天應其徳而至<hi>闕</hi>
澤獸黄帝時巡狩至於東濵澤獸出能言達知萬物之<lb/>
精以戒於民為時除害賢君明徳幽逺則来<hi>闕</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者幽隐之獸也有明王在位則来為時辟除災害<hi>闕</hi>
<pb n="KR2a0016_WYG_029-50b"/>
騕褭者神馬也與飛莵同亦各隨其方而至以明君徳<lb/>
也<hi>闕</hi>
同心鳥王者徳及遐方四夷合同則至<hi>闕</hi>
趹蹄者后土之獸自能言語王者仁孝於國則来禹治<lb/>
水而至<hi>闕</hi>
紫逹王者仁義行則見<hi>闕</hi>
小鳥生大鳥王者土地開闢則至<hi>闕</hi>
河精者人頭魚身師曠時所受䜟也<hi>闕</hi>
<pb n="KR2a0016_WYG_029-51a"/>
延嬉王者孝道行則至<hi>闕</hi>
大貝王者不貪財寳則出<hi>闕</hi>
威蕤王者禮備則生於殿前<hi>闕</hi>
醴泉水之精也甘羙王者脩理則出<lb/>
漢光武建武中元元年五月醴泉出京師及郡國飲醴<lb/>
泉者痼病皆愈獨眇者蹇者不差<lb/>
魏文帝初郡國二言醴泉出<lb/>
宋文帝元嘉十二年衡陽湘鄉醴泉出縣庭荆州刺史<lb/>
<pb n="KR2a0016_WYG_029-51b"/>
臨川王義慶以聞<lb/>
孝武帝孝建三年九月甲戌細仗隊省井泉春夏深不<lb/>
盈尺忽至一丈有五色水清澄醴味汲引不窮<lb/>
孝武帝大明二年三月壬子北汝隂樓煩平地出醴泉<lb/>
豫州刺史宗慤以聞<lb/>
明帝泰豫元年四月乙酉會稽山隂思義醴泉出太守<lb/>
蔡興宗以聞<lb/>
日月揚光日者人君象也人君不假臣下之權則日月<lb/>
<pb n="KR2a0016_WYG_029-52a"/>
揚光明<hi>闕</hi>
芝英者王者親近耆老養有道則生<lb/>
漢章帝元和中芝英生郡國<lb/>
碧石者玩好之物棄則至<hi>闕</hi>
玉<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>者不汲而滿王者清廉則出<lb/>
山車者山藏之精也不藏金玉山澤以時通山海之饒<lb/>
以給天下則山成其車<hi>闕</hi>
雞駭犀王者賤難得之物則出<hi>闕</hi>
<pb n="KR2a0016_WYG_029-52b"/>
陵出黑丹王者脩至孝則出<hi>闕</hi>
神鼎者質文之精也知吉知凶能重能輕不炊而沸五<lb/>
味自生王者盛徳則出<lb/>
漢武帝元鼎元年五月五日得鼎汾水上<lb/>
漢明帝永平六年三月廬江太守獻寳鼎出王雒山<hi>雒或</hi>
<hi>作雄</hi>
漢章帝建初七年十月車駕西巡至槐里右扶風禁上<lb/>
羙陽得銅器於岐山似酒尊詔在道晨夕以為百官熱<lb/>
<pb n="KR2a0016_WYG_029-53a"/>
酒<lb/>
漢和帝永元元年竇憲征匈奴於漠北酒泉得仲山甫<lb/>
鼎容五斗<lb/>
吳孫權赤烏十二年六月戊戌寳鼎出臨平湖又出東<lb/>
部酃縣<lb/>
吳孫皓寳鼎元年八月在所言得大鼎<lb/>
晉愍帝建興二年十二月晉陵武進縣民陳龍在田中<lb/>
得銅鐸五枚<lb/>
<pb n="KR2a0016_WYG_029-53b"/>
晉成帝咸和元年十月辛卯宣城舂榖縣山岸崩獲石<lb/>
鼎重二斤受斛餘<lb/>
晉成帝咸康五年豫章南昌民掘地得銅鍾四枚太守<lb/>
褚裒以獻<lb/>
晉穆帝升平五年二月乙未南掖門有馬足陷地得銅<lb/>
鍾一枚<lb/>
宋文帝元嘉十三年四月辛丑武昌縣章山水側自開<lb/>
出神鼎江州刺史南譙王義宣以獻<lb/>
<pb n="KR2a0016_WYG_029-54a"/>
元嘉十九年九月戊申廣陵肥如石梁澗中出石鍾九<lb/>
口大小行次引列南向南兗州刺史臨川王義慶以獻<lb/>
元嘉二十一年十二月新陽獲古鼎於水側有篆書四<lb/>
十二字雍州刺史蕭思話以獻<lb/>
元嘉二十二年豫章豫寧縣出銅鐘江州刺史廣陵王<lb/>
紹以獻<lb/>
孝武帝孝建三年四月丁亥臨川宜黄縣民田中得銅<lb/>
鐘七口内史傅徽以獻<lb/>
<pb n="KR2a0016_WYG_029-54b"/>
孝建三年四月甲辰晉陵延陵得古鐘六口徐州刺史<lb/>
竟陵王誕以獻<lb/>
孝武帝大明七年六月江夏蒲圻獲銅路鼓四面獨足<lb/>
郢州刺史安陸王子綏以獻<lb/>
明帝泰始四年二月丙申豫章望蔡獲古銅鐘髙一尺<lb/>
七寸圍二尺八寸太守張辯以獻<lb/>
泰始五年五月壬戌豫章南昌獲古銅鼎容斛七斗江<lb/>
州刺史王景文以獻<lb/>
<pb n="KR2a0016_WYG_029-55a"/>
泰始七年六月甲寅義陽郡獲銅鼎受一斛并蓋並隱<lb/>
起鏤豫州刺史段仏榮以獻<lb/>
順帝昇明二年九月建寧萬嵗山澗中得銅鐘長二尺<lb/>
一寸豫州刺史劉懐珍以獻<lb/>
漢宣帝元康二年夏神雀集雍<lb/>
元康三年春神雀集泰山<lb/>
宣帝元康二年春五色雀以萬數飛過屬縣<lb/>
元康四年三月神雀五采以萬數飛過集長樂未央北<lb/>
<pb n="KR2a0016_WYG_029-55b"/>
宫髙寢甘泉泰畤殿元康四年神雀仍集<lb/>
漢宣帝五鳳三年正月神雀集京師<lb/>
漢明帝永平十七年春神雀五色集京師<lb/>
漢章帝元和中神雀見郡國<lb/>
宋文帝元嘉二十二年白鵲見新野鄧縣雍州刺史蕭<lb/>
思話以聞<lb/>
元嘉二十六年五月癸酉白鵲見建康崇孝里揚州刺<lb/>
史始興王濬以獻<lb/>
<pb n="KR2a0016_WYG_029-56a"/>
孝武帝大明七年三月辛巳白鵲見汝南安陽太守申<lb/>
令孫以獻<lb/>
晉惠帝永嘉元年五月白䑕見東宫皇太子獲以獻<lb/>
宋明帝泰始三年二月壬寅白䑕見樂安青州刺史沈<lb/>
文秀以獻<lb/>
漢昭帝始元元年二月黄鵠下建章宫太液池中<lb/>
漢章帝元和二年正月車駕東巡柴祭岱宗禮異黄鵠<lb/>
三十從西南来經祠壇上東北過<lb/>
<pb n="KR2a0016_WYG_029-56b"/>
漢武帝太初三年二月五日行幸東海獲赤鴈<lb/>
魏文帝初鑊中生赤魚<lb/>
孫權時神雀巢朱雀門<lb/>
孫晧天璽元年臨海郡吏伍曜在海水際得石樹髙三<lb/>
尺餘枝莖紫色詰屈傾靡有光采山海經所載玉碧樹<lb/>
之類也<lb/>
晉武帝泰始二年六月壬申白鴿見酒泉延夀延夀長<lb/>
王音以獻<lb/>
<pb n="KR2a0016_WYG_029-57a"/>
晉成帝咸和九年五月癸酉白鵝見吳國錢塘内史虞<lb/>
潭以獻<lb/>
安帝義熙元年南康雩都嵩山有金雞青黄色飛集巖<lb/>
間<lb/>
宋文帝元嘉二十二年湘州刺史南平王鑠獻赤鸚䳇<lb/>
孝武帝大明三年正月丙申媻皇國獻赤白鸚䳇各一<lb/>
宋文帝元嘉二十四年十月甲午揚州刺史始興王濬<lb/>
獻白鸚䳇<lb/>
<pb n="KR2a0016_WYG_029-57b"/>
孝武帝大明五年正月丙子交州刺史垣閎獻白孔雀<lb/>
明帝泰始三年五月乙亥白鴝鵒見京兆雝州刺史巴<lb/>
陵王休若以獻<lb/>
漢桓帝延熹九年四月濟隂東郡濟北平原河水清<lb/>
宋文帝元嘉二十四年二月戊戌河濟俱清龍驤將軍<lb/>
青冀二州刺史杜坦以聞<lb/>
文帝元嘉二十五年五月征北長史廣陵太守范邈上<lb/>
言所領輿縣前有大浦控引潮流水常淤濁自比以来<lb/>
<pb n="KR2a0016_WYG_029-58a"/>
源流清潔纖鱗呈形古老相傳以為休瑞<lb/>
孝武帝孝建三年九月濟河清冀州刺史垣護之以聞<lb/>
孝武帝大明五年九月庚戌河濟俱清平原太守申纂<lb/>
以聞<lb/>
明帝泰始元年二月丙寅揚淮水清潔有異於常州治<lb/>
中從事史張緒以聞<lb/>
漢光武建武初野繭榖充給百姓其後耕蠶稍廣二事<lb/>
漸息<lb/>
<pb n="KR2a0016_WYG_029-58b"/>
吳孫權黄龍三年夏野蠶繭大如卵<lb/>
宋文帝元嘉十六年宣城宛陵廣野蠶成繭大如雉卵<lb/>
彌漫林谷年年轉盛<lb/>
孝武帝大明三年五月癸巳宣城宛陵縣石亭山生野<lb/>
蠶三百餘里太守張辯以聞<lb/>
孝武帝大明三年十一月己巳肅慎氏獻楛矢石砮髙<lb/>
麗國譯而至<lb/>
大明五年正月戊午元日花雪降殿庭時右衞將軍謝<lb/>
<pb n="KR2a0016_WYG_029-59a"/>
荘下殿雪集衣還白上以為瑞於是公卿並作花雪詩<lb/>
史臣按詩云先集為霰韓詩曰霰英也花葉謂之英離<lb/>
騷云秋菊之落英左思云落英飄颻是也然則霰為花<lb/>
雪矣草木花多五出花雪獨六出<lb/>
明帝泰始二年五月甲寅赭中獲石栢長三尺二寸廣<lb/>
三尺五寸揚州刺史建安王休仁以獻<lb/>
泰始三年十一月乙卯盱眙獲石栢寧朔將軍段榮以<lb/>
獻<lb/>
<pb n="KR2a0016_WYG_029-59b"/>
漢和帝在位十七年郡國言瑞應八十餘品帝譲而不<lb/>
宣<lb/>
　<lb/>
　<lb/>
　<lb/>
　<lb/>
　<lb/>
　宋書卷二十九<lb/>
<pb n="KR2a0016_WYG_029-60a"/>
　宋書卷二十九考證<lb/>
符瑞志下臣星垂采景雲立慶○臣疑當作巨<lb/>
鴛出丹穴鸚起西湘○湘監夲誤作廂令改正<lb/>
晉武帝咸寧五年七月戊辰白烏見齊南隰○齊一夲<lb/>
　作濟<lb/>
漢桓帝建和元年芝草生中黄藏府○桓監本誤作明<lb/>
　今據後漢書改正<lb/>
豫州刺史段仏榮以獻○仏與佛同段佛榮事見建平<lb/>
<pb n="KR2a0016_WYG_029-60b"/>
　王傳其字仍作佛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷二十九考證<lb/>
</p>
<p>
</p>
  </div>
<div>
<head>宋書卷三十</head> <lb/>
    <p>
<pb n="KR2a0016_WYG_030-1a"/>
欽定四庫全書<lb/>
　宋書卷三十<lb/>
　　梁　　　　沈　　　　約　　　　撰<lb/>
　志第二十<lb/>
　　五行一<lb/>
昔八卦兆而天人之理著九疇序而帝王之應眀雖可<lb/>
以知從徳獲自天之祐違道陷神聽之辠然未詳舉徵<lb/>
效備考幽眀雖時<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>鼎雉庭穀之異然而未究者衆矣<lb/>
<pb n="KR2a0016_WYG_030-1b"/>
至於鑑悟後王多有所闕故仲尼作春秋具書祥眚以<lb/>
騐行事是則九疇陳其義於前春秋列其效於後也逮<lb/>
至伏生剏紀大𫝊五行之體始詳劉向廣演洪範休咎<lb/>
之文益備故班固斟酌經𫝊詳紀條流誠以一王之典<lb/>
不可獨闕故也夫天道雖無聲無臭然而應若影響天<lb/>
人之騐理不可誣司馬彪纂集光武以來以究漢事王<lb/>
沈魏書志篇闕凡厥災異但編帝紀而已自黄初以降<lb/>
二百餘年覽其災妖以考之事常若重規沓矩不謬前<lb/>
<pb n="KR2a0016_WYG_030-2a"/>
説又高堂隆郭景純等據經立辭終皆顯應闕而不序<lb/>
史體將虧今自司馬彪以後皆撰次論序斯亦班固遠<lb/>
采春秋舉遠眀近之例也又按言之不從有介蟲之孽<lb/>
劉歆以為毛蟲視之不眀有蠃蟲之孼劉歆以為羽蟲<lb/>
按月令夏蟲羽秋蟲毛宜如歆説是以舊史從之五行<lb/>
精㣲非末學所宄凡已經前議者並即其言以釋之未<lb/>
有舊説者推準事理以俟來哲<lb/>
五行傳曰田獵不宿飲食不享出入不節奪民農時及<lb/>
<pb n="KR2a0016_WYG_030-2b"/>
有姦謀則木不曲直謂木失其性而為災也又曰貌之<lb/>
不恭是謂不肅厥咎狂厥罰恒雨厥極惡時則有服妖<lb/>
時則有龜孽時則有雞禍時則有下體生上之痾時則<lb/>
有青𤯝青祥惟金沴木班固曰蓋工匠為輪矢者多傷<lb/>
敗及木為變怪皆為不曲直也<lb/>
木不曲直<lb/>
魏文帝黄初六年正月雨木冰按劉歆説木不曲直也<lb/>
劉向曰冰者隂之盛木者少陽貴臣象也此人將有害<lb/>
<pb n="KR2a0016_WYG_030-3a"/>
則隂氣脅木木先寒故得雨而冰也是年六月利成郡<lb/>
兵蔡方等殺太守徐質據郡反多所脅略并聚亡命遣<lb/>
二校尉與青州刺史共討平之太守古之諸侯貴臣有<lb/>
害之應也一説以木冰為甲兵之象是歳既討蔡方又<lb/>
八月天子自將以舟師征呉戎卒十餘萬連旍數百里<lb/>
臨江觀兵<lb/>
晋元帝太興三年二月辛未雨木冰後二年周顗戴淵<lb/>
刁協劉隗皆遇害與春秋同事是其應也一曰是後王<lb/>
<pb n="KR2a0016_WYG_030-3b"/>
敦攻京師又其象也<lb/>
晋穆帝永和八年正月乙已雨木冰是年殷浩北伐眀<lb/>
年軍敗十年廢黜又曰荀羡殷浩北伐桓温入闗之象<lb/>
也<lb/>
晋孝武帝太元十四年十二月乙巳雨木冰眀年二月<lb/>
王恭為北蕃八月庾楷為西蕃九月王國寳為中書令<lb/>
尋加領軍將軍十七年殷仲堪為荆州雖邪正異規而<lb/>
終同摧滅是其應也一日苻堅雖敗闗河未一丁零鮮<lb/>
<pb n="KR2a0016_WYG_030-4a"/>
卑侵略司兗竇揚勝扇逼梁雝兵役不已又其象也<lb/>
呉孫亮建興二年諸葛恪征淮南行後所坐㕔事棟中<lb/>
折恪妄興徵役奪民農時作為邪謀傷國財力故木失<lb/>
其性致毁折也及旋師而誅滅於周易又為棟橈之凶<lb/>
也<lb/>
晋武帝太康五年五月宣帝廟地陷梁折八年正月太<lb/>
廟殿又陷改作廟築基及泉其年九月遂更營新廟遠<lb/>
致名材雜以銅柱陳勰為匠作者六萬人十年四月乃<lb/>
<pb n="KR2a0016_WYG_030-4b"/>
成十一月庚寅梁又折按地陷者分離之象梁折者木<lb/>
不曲直也孫盛曰于時後宫殿有孽火又廟梁無故自<lb/>
折先是帝多不豫益惡之眀年帝崩而王室頻亂遂亡<lb/>
天下<lb/>
晋惠帝太安二年成都王穎使陸機率衆向京師擊長<lb/>
沙王乂軍始引而牙竿折俄而戰敗機被誅穎尋奔潰<lb/>
卒賜死初河間王顒謀先誅長沙廢太子立穎長沙知<lb/>
之誅其黨卞粹等故穎來伐機又以穎得遐邇心將為<lb/>
<pb n="KR2a0016_WYG_030-5a"/>
漢之代王遂委質於穎為犯從之將此皆姦謀之罰木<lb/>
不曲直也<lb/>
王敦在武昌鈴下儀仗生華如蓮花狀五六日而萎落<lb/>
此木失其性而為變也干寳曰鈴閤尊貴者之儀鈴下<lb/>
主威儀之官今狂花生於枯木又在鈴閤之間言威儀<lb/>
之富榮華之盛皆如狂花之發不可久也其後終以逆<lb/>
命没又加戮是其應也一説此花孽也於周易為枯楊<lb/>
生華<lb/>
<pb n="KR2a0016_WYG_030-5b"/>
桓𤣥始簒龍旂竿折𤣥田獵出入不絶昏夜飲食恣奓<lb/>
土木妨農又多姦謀故木失其性也夫旂所以擬三辰<lb/>
章著眀也旂竿之折高眀去矣在位八十日而敗<lb/>
宋眀帝泰始二年五月丙午南琅邪臨沂黄城山道士<lb/>
盛道度堂屋一柱自然夜光照室内此木失其性也或<lb/>
云木腐自光<lb/>
廢帝昇眀元年呉興餘杭舍亭禾蕈樹生李實禾蕈樹<lb/>
民間所謂胡頽樹<lb/>
<pb n="KR2a0016_WYG_030-6a"/>
貌不恭<lb/>
魏文帝居諒闇之始便數出遊獵體貌不重風尚通脱<lb/>
故戴凌以直諫抵罪鮑勛以迕㫖極刑天下化之咸賤<lb/>
守莭此貌之不恭也是以享國不永後祚短促春秋魯<lb/>
君居喪不哀在慼而有嘉容穆叔謂之不度後終出奔<lb/>
盖同事也<lb/>
魏尚書鄧颺行歩㢮縱筋不束體坐起傾倚若無手足<lb/>
此貌之不恭也管輅謂之鬼躁鬼躁者凶終之徵後卒<lb/>
<pb n="KR2a0016_WYG_030-6b"/>
誅死<lb/>
晋恵帝元康中貴逰子弟相與為散髮倮身之飲對弄<lb/>
婢妾逆之者傷好非之者負譏希世之士耻不與焉盖<lb/>
胡翟侵中國之萌也豈徒伊川之民一被髪而祭者乎<lb/>
晋惠帝元康中賈謐親貴數入二宫與儲君逰戲旡䧏<lb/>
下心又嘗同奕棊爭道成都王穎厲色曰皇太子國之<lb/>
儲貳賈謐何敢無禮謐猶不悛故及於禍<lb/>
齊王冏既誅趙倫因留輔政坐拜百官符敇臺府淫醟<lb/>
<pb n="KR2a0016_WYG_030-7a"/>
専驕不一朝覲此狂恣不肅之容也天下莫不高其功<lb/>
而慮其亡也冏終弗改遂至夷滅<lb/>
太元中人不復著帩頭頭者元首帩者令髪不垂助元<lb/>
首為儀飾者也今忽廢之若人君獨立無輔以至危亡<lb/>
也其後桓𤣥簒位<lb/>
舊為屐者齒皆達楄上名曰露卯太元中忽不徹名曰<lb/>
隂卯其後多隂謀遂致大亂<lb/>
晋安帝義熙七年晋朝拜授劉毅世子毅以王命之重<lb/>
<pb n="KR2a0016_WYG_030-7b"/>
當設饗宴親請吏佐臨視至日國僚不重白黙拜於廐<lb/>
中王人將反命毅方知大以為恨免郎中令劉敬叔官<lb/>
識者性焉此墮略嘉禮不肅之妖也<lb/>
陳郡謝靈運有逸才每出入自扶接者常數人民間謠<lb/>
曰四人挈衣裙三人捉坐席是也此盖不肅之咎後坐<lb/>
誅<lb/>
宋明帝泰始中幸臣阮佃夫勢傾朝廷室宇豪麗車服<lb/>
鮮眀乘車常偏向一邊違正立執綏之體時人多慕效<lb/>
<pb n="KR2a0016_WYG_030-8a"/>
此亦貌不恭之失也時偏左之化行方正之道廢矣<lb/>
後廢帝常單騎逰遨出入市里營寺未常御輦終以殞<lb/>
滅<lb/>
恒雨<lb/>
魏眀帝太和元年秋數大雨多暴雷電非常至殺鳥雀<lb/>
案楊阜上疏此恒雨之罰也時帝居喪不哀出入弋獵<lb/>
無度奢侈繁興奪民農時故水失其性而恒雨為災也<lb/>
太和四年八月大雨霖三十餘日伊洛河漢皆溢歳以<lb/>
<pb n="KR2a0016_WYG_030-8b"/>
凶饑<lb/>
孫亮太平二年二月甲寅大雨震電乙夘雪大寒案劉<lb/>
歆説此時當雨而不當大大雨恒雨之罰也於始震電<lb/>
之眀日而雪大寒又恒寒之罰也劉向以為既已震雷<lb/>
則雪不當復降皆失時之異也天戒若曰為君失時賊<lb/>
臣將起先震雷而後雪者隂見間隙起而勝陽逆殺之<lb/>
禍將及也亮不悟尋見廢此與春秋魯隠同也<lb/>
晋武帝泰始六年六月大雨霖甲辰河洛沁水同時並<lb/>
<pb n="KR2a0016_WYG_030-9a"/>
溢流四千九百餘家殺二百餘人沒秋稼千三百六十<lb/>
餘頃晋武太康五年七月任城梁國暴雨害豆麥太康<lb/>
五年九月南安霖雨暴雪折樹木害秋稼魏郡淮南平<lb/>
原雨水傷秋稼是秋魏郡西平郡九縣霖雨暴水霜傷<lb/>
秋稼<lb/>
晋惠帝永寜元年十月義陽南陽東海霖雨淹害秋麥<lb/>
晋成帝咸康元年八月乙丑荆州之長沙攸醴陵武陵<lb/>
之龍陽三縣雨水浮漂屋室殺人傷損秋稼<lb/>
<pb n="KR2a0016_WYG_030-9b"/>
宋文帝元嘉二十一年六月京邑連雨百餘日大水<lb/>
孝武帝大明元年正月京邑雨水<lb/>
大明五年七月京邑雨水<lb/>
大明八年八月京邑雨水<lb/>
明帝太始二年六月京邑雨水<lb/>
順帝昇明三年四月乙亥呉郡桐廬縣暴風雷電揚砂<lb/>
折木水平地二丈流漂居民<lb/>
服妖<lb/>
<pb n="KR2a0016_WYG_030-10a"/>
魏武帝以天下凶荒資財之匱始擬古皮弁裁縑帛為<lb/>
白帢以易舊服傅𤣥曰白乃軍容非國容也干寶以為<lb/>
縞素凶喪之為帢毁辱之言也盖革代之後攻殺之妖<lb/>
也初為白帢横縫其前以别後名之曰顔俗傳行之至<lb/>
晋永嘉之間稍去其縫名無顔帢而婦人束髪其緩彌<lb/>
甚紒之堅不能自立髪被于額目出而已無顔者愧之<lb/>
言也覆額者慙之貌其緩彌甚言天下忘禮與義放縱<lb/>
情性及其終極至乎大耻也永嘉之後二帝不反天下<lb/>
<pb n="KR2a0016_WYG_030-10b"/>
媿焉魏眀帝著繡㡌被縹紈半袖嘗以見直臣楊阜阜<lb/>
諫曰此於禮何法服邪帝黙然近服妖也縹非禮之色<lb/>
褻服不貳令之人主親御非法之章所謂自作孽不可<lb/>
禳也帝既不享永年身没而祿去王室後嗣不終遂亡<lb/>
天下<lb/>
魏明帝景初元年發銅鑄為巨人二號曰翁仲置之司<lb/>
馬門外案古長人見為國亡長狄見臨洮為秦亡之禍<lb/>
始皇不悟反以為嘉祥鑄銅人以象之魏法亡國之器<lb/>
<pb n="KR2a0016_WYG_030-11a"/>
而於義竟無取焉蓋服妖也<lb/>
魏尚書何晏好服婦人之服傅𤣥曰此服妖也夫衣裳<lb/>
之制所以定上下殊内外也大雅云𤣥衮赤舄鉤膺鏤<lb/>
錫歌其文也小雅云有嚴有翼共武之服詠其武也若<lb/>
内外不殊王制失叙服妖既作身隨之亡妹喜冠男子<lb/>
之冠桀亡天下何晏服婦人之服亦亡其家其咎均也<lb/>
呉婦人之修容者急束其髮而劘角過于耳蓋其俗自<lb/>
操束大急而亷隅失中之謂也故呉之風俗相驅以急<lb/>
<pb n="KR2a0016_WYG_030-11b"/>
言論彈射以刻薄相尚居三年之喪者往往有致毁以<lb/>
死諸葛患之著正交論雖不可以經訓整亂蓋亦救時<lb/>
之作也孫休後衣服之制上長下短又積領五六而裳<lb/>
居一二干寳曰上饒奢下儉逼上有餘下不足之妖也<lb/>
至孫皓果奢暴恣情於上而百姓彫困於下卒以亡國<lb/>
是其應也<lb/>
晋興後衣服上儉下豐著衣者皆厭䙅蓋裠君衰弱臣<lb/>
放縱下掩上之象也陵遲至元康末婦人出兩襠加乎<lb/>
<pb n="KR2a0016_WYG_030-12a"/>
脛之上此内出外也為車乗者茍貴輕細又數變易其<lb/>
形皆以白篾為純古喪車之遺象乘者君子之器蓋君<lb/>
子立心無恒事不崇實也干寳曰及晋之禍天子失柄<lb/>
權制寵臣下掩上之應也永嘉末六宫才人流徙戎翟<lb/>
内出外之應也及天下亂擾宰輔方伯多負其任又數<lb/>
改易不崇實之應也<lb/>
晋武帝泰始後中國相尚用胡牀貊盤及為羌煑貊炙<lb/>
貴人富室必置其器吉享嘉㑹皆此為先太康中天下<lb/>
<pb n="KR2a0016_WYG_030-12b"/>
又以氈為絈頭及絡帶衿口百姓相戲曰中國必為胡<lb/>
所破也氈産於胡而天下以為絈頭帶身衿口胡既三<lb/>
制之矣能無敗乎干寳曰元康中氐𦍑反至于永嘉劉<lb/>
淵石勒遂有中都自後四夷迭據華土是其應也<lb/>
晋武帝太康後天下為家者移婦人於東方空萊北庭<lb/>
以為園囿干寳曰夫王朝南向正陽也后北宮位太隂<lb/>
也世子居東宮位少陽也今居内於東是與外俱南面<lb/>
也亢陽無隂婦人失位而干少陽之象也賈后讒戮愍<lb/>
<pb n="KR2a0016_WYG_030-13a"/>
懷俄而禍殃亦及<lb/>
昔初作履者婦人員頭男子方頭員者順從之義所以<lb/>
别男女也晋太康初婦人皆履方頭此去其員從與男<lb/>
無别也<lb/>
太康之中天下為晋世寜之舞手接桮槃反覆之歌曰<lb/>
晋世寜舞桮槃夫樂生人心所以觀事故記曰總干山<lb/>
立武王之事也發揚蹈厲太公之志也武亂皆坐周召<lb/>
之治也又曰其治民勞者舞行綴遠其治民逸者舞行<lb/>
<pb n="KR2a0016_WYG_030-13b"/>
綴近今接桮槃於手上而反覆之至危也桮槃者酒食<lb/>
之器也而名曰晋世寜者言晋世之士偷茍於酒食之<lb/>
間而其知不及遠晋世之寜猶桮槃之在手也<lb/>
晋惠帝元康中婦人之飾有五兵佩又以金銀瑇瑁之<lb/>
屬為斧鉞戈㦸以當笄<hi>闕</hi>干寳曰男女之别國之大莭<lb/>
故服物異等䞇幣不同今婦人而以兵器為飾又妖之<lb/>
大也遂有賈后之事終以兵亡天下<lb/>
元康中婦人結髪者既成以繒急束其環名曰擷子紒<lb/>
<pb n="KR2a0016_WYG_030-14a"/>
始自中宫天下化之其後賈后果害太子<lb/>
元康中天下始相倣為㮧杖以柱掖其後稍施其錞住<lb/>
則植之夫木東方之行金之臣也杖者扶體之器㮧其<lb/>
頭者尤便用也必傍柱掖者傍救之象也王室多故而<lb/>
元帝以蕃臣樹徳東方維持天下柱掖之應也至社稷<lb/>
無主海内歸之遂承天命建都江外獨立之應也<lb/>
元康末至太安間江淮之域有敗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>自聚于道多者或<lb/>
至四五十量干寳嘗使人散而去之或投林草或投坑<lb/>
<pb n="KR2a0016_WYG_030-14b"/>
谷明日視之悉復如故民或云見狸銜而聚之亦未察<lb/>
也寳説曰夫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者人之賤服最處于下而當勞辱下民<lb/>
之象也敗者疲斃之象也道者地理四方所以交通王<lb/>
命所由往來也故今敗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>聚於道者象下民罷病將相<lb/>
聚為亂絶四方而壅王命之象也在位者莫察太安中<lb/>
發壬午兵百姓□怨江夏男子張昌遂首亂荆楚從之<lb/>
者如流於是兵革歳起天下因之遂大破壞此近服妖<lb/>
也<lb/>
<pb n="KR2a0016_WYG_030-15a"/>
晋孝懷永嘉以來士大夫竟服生箋單衣遠識者怪之<lb/>
竊指擿曰此則古者繐衰之布諸侯大夫所以服天子<lb/>
也今無故畢服之殆有應乎其後愍懷晏駕不獲厥所<lb/>
晋元帝太興以來兵士以絳囊縛紒紒在首莫上焉周<lb/>
易乾為首坤為嚢坤臣道也晋金行赤火色金之賊也<lb/>
以朱嚢縳紒臣道上侵之象也到永昌元年大將軍王<lb/>
敦舉兵内攻六軍散潰<lb/>
舊為羽扇柄刻木象其骨形羽用十取全數也晋中興<lb/>
<pb n="KR2a0016_WYG_030-15b"/>
初王敦南征始改為長柄下出可捉而減其羽用八識<lb/>
者尤之曰夫羽扇翼之名也創為長柄者執其柄制羽<lb/>
翼也以八改十者將以未備奪已備也是時為衣者又<lb/>
上短帶至于掖著帽者以帶縛項下逼上上無地也下<lb/>
袴者直幅為口無殺下大失裁也尋有兵亂三年而再<lb/>
攻京師晋海西初嗣位迎官忘設豹尾識者以為不終<lb/>
之象近服妖也<lb/>
晋司馬道子於府北園内為酒鑪列肆使姫人酤鬻酒<lb/>
<pb n="KR2a0016_WYG_030-16a"/>
肴如裨販者數逰其中身自買易因醉寓寢動連日夜<lb/>
漢靈帝嘗若此干寳以為君將失位降在皂𨽻之象也<lb/>
道子卒見廢徙以庶人終<lb/>
桓𤣥簒立殿上施絳綾帳鏤黄金為顔四角金龍銜五<lb/>
色羽葆流蘇羣下竊相謂曰頗類輀車此服妖也<lb/>
晋末皆冠小冠而衣裳博大風流相倣輿臺成俗識者<lb/>
曰此禪代之象也永初以後冠還大云<lb/>
宋文帝元嘉六年民間婦人結髮者三分髪抽其鬟直<lb/>
<pb n="KR2a0016_WYG_030-16b"/>
向上謂之飛天紒始自東府流被民庶時司徒彭城王<lb/>
義康居東府其後卒以陵上徙廢<lb/>
孝武帝世豫州刺史劉徳願善御車世祖嘗使之御畫<lb/>
輪幸太宰江夏王義恭第徳願挾牛杖催世祖云日暮<lb/>
宜歸又求益僦車世祖甚懽此事與漢靈帝西園蓄私<lb/>
錢同也<lb/>
孝武世幸臣戴法興權亞人主造員頭履世人莫不效<lb/>
之其時員進之俗大行方格之風盡矣<lb/>
<pb n="KR2a0016_WYG_030-17a"/>
眀帝初司徒建安王休仁統軍赭圻制烏紗帽反抽帽<lb/>
裠民間謂之司徒狀京邑翕然相尚休仁後果以疑逼<lb/>
致禍<lb/>
龜孽<lb/>
晋惠帝永熙初衛瓘家人炊飯墮地盡化為螺出足起<lb/>
行螺龜類近龜孽也干寳曰螺被甲兵象也於周易為<lb/>
离离為戈兵眀年瓘誅<lb/>
雞禍<lb/>
<pb n="KR2a0016_WYG_030-17b"/>
魏眀帝景初二年廷尉府中有雌雞變為雄不鳴不將<lb/>
干寳曰是歳晋宣帝平遼東百姓始有與能之議此其<lb/>
象也然晋三后並以人臣終不鳴不將又天意也<lb/>
晋惠帝元康六年陳國有雞生雄雞無翅既大墜坑而<lb/>
死王隠曰雄𦙍嗣象坑地事為母象賈后誣殺愍懷殆<lb/>
其應也<lb/>
晋惠帝太安中周玘家有雌雞逃承霤中六七日而下<lb/>
奮翼嗚將獨毛羽不變其後有陳敏之事敏雖控制江<lb/>
<pb n="KR2a0016_WYG_030-18a"/>
表終無綱紀文章殆其象也卒為玘所滅雞禍見玘家<lb/>
又天意也<lb/>
晋元帝太興中王敦鎮武昌有雌雞化為雄天戒若曰<lb/>
雌化為雄臣陵其上其後王敦再攻京師<lb/>
晋孝武太元十三年四月廣陵高平閻嵩家雄雞生無<lb/>
右翅彭城到象之家雞無右足京房易傳曰君用婦人<lb/>
言則雞生妖<lb/>
晋安帝隆安元年八月琅邪王道子家青雌雞化為赤<lb/>
<pb n="KR2a0016_WYG_030-18b"/>
雄不鳴不將後有桓𤣥之事具如其象<lb/>
隆安四年荆州有雞生角角尋墮落是時桓𤣥始擅西<lb/>
夏狂慢不肅故有雞禍角兵象尋墮落者暫起不終之<lb/>
妖也<lb/>
晋安帝元興二年衡陽有雌雞化為雄八十日而冠萎<lb/>
衡陽桓𤣥楚國封略也後簒位八十日而敗徐廣以為<lb/>
𤣥之象也<lb/>
宋文帝元嘉十二年華林園雌雞漸化為雄後孝武即<lb/>
<pb n="KR2a0016_WYG_030-19a"/>
位皇太后令行于外亦猶漢宣帝時雌雞為雄至哀帝<lb/>
時元后與政也<lb/>
明帝泰始中呉興東遷沈法符家雞有四距<lb/>
青眚青祥<lb/>
晋武帝咸寜元年八月丁酉大風折太社樹有青氣出<lb/>
焉此青祥也占曰東莞當有帝者眀年元帝生是時帝<lb/>
大父武王封東莞由是徙封琅邪孫盛以為中興之表<lb/>
晋室之亂武帝子孫無孑遺社樹折之應又恒風之罰<lb/>
<pb n="KR2a0016_WYG_030-19b"/>
也<lb/>
晋惠帝元康中洛陽南山有䖟作聲曰韓屍屍識者曰<lb/>
韓氏將死也言屍屍者盡死意也其後韓謐誅而韓族<lb/>
殲焉此青祥也<lb/>
金沴木<lb/>
魏文帝黄初七年正月幸許昌許昌城南門無故自崩<lb/>
帝心惡之遂不入還洛陽此金沴木木動也五月宮車<lb/>
晏駕京房易傳曰上下咸悖厥妖城門壞<lb/>
<pb n="KR2a0016_WYG_030-20a"/>
晋元帝太興二年六月呉郡米廪無故自壞是歳大饑<lb/>
死者數千<lb/>
晋眀帝太寜元年周延自歸王敦既立宅宇而所起五<lb/>
間六架一時躍出墮地餘桁猶亘柱頭此金沴木也眀<lb/>
年五月錢鳯謀亂遂族滅延而湖孰尋亦為墟矣<lb/>
晋安帝元興元年正月丙子司馬元顯將西討桓𤣥建<lb/>
牙揚州南門其東者難立良久乃正近沴妖也尋為桓<lb/>
𤣥所禽<lb/>
<pb n="KR2a0016_WYG_030-20b"/>
元興三年五月樂賢堂壊天意若曰安帝嚚眊不及有<lb/>
樂賢之心故此堂見沴也<lb/>
晋安帝義熙九年五月乙酉國子聖堂壊<lb/>
宋文帝元嘉十七年劉斌為呉郡郡堂屋西頭鴟尾無<lb/>
故落地治之未畢東頭鴟尾復落頃之斌誅<lb/>
　<lb/>
　<lb/>
　宋書卷三十<lb/>
<pb n="KR2a0016_WYG_030-21a"/>
　宋書卷三十考證<lb/>
五行志一冏終弗改遂至夷滅○一本滅字下旁注闕<lb/>
　字<lb/>
白乃軍容非國容也干寳以為縞素凶喪之為○為一<lb/>
　本作象<lb/>
元康末至太安間江淮之域○域監本訛城今改正<lb/>
眀帝泰始中呉興東遷沈法符家○監本脫呉字今増<lb/>
　入<lb/>
<pb n="KR2a0016_WYG_030-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十考證<lb/>
</p>
<p>
</p>
  </div>
<div>
<head>宋書卷三十一</head> <lb/>
    <p>
<pb n="KR2a0016_WYG_031-1a"/>
欽定四庫全書<lb/>
　宋書卷三十一<lb/>
　　梁　　　　沈　　　　約　　　　撰<lb/>
　志第二十一<lb/>
　　五行二<lb/>
五行傳曰好戰攻輕百姓飾城郭侵邊境則金不從革<lb/>
謂金失其性而為災也又曰言之不從是謂不乂厥咎<lb/>
僭厥罰恒暘厥極憂時則有詩妖時則有介蟲之孽時<lb/>
<pb n="KR2a0016_WYG_031-1b"/>
則有大禍時則有口舌之痾時則有白青白祥惟木沴<lb/>
金介蟲劉歆傳以為毛蟲<lb/>
金不從革<lb/>
魏世張掖石瑞雖是晋氏之符命而於魏為妖好攻戰<lb/>
輕百姓飾城郭侵邊境魏氏三祖皆有其事劉歆以為<lb/>
金石同類石圖發非常之文此不從革之異也晋定大<lb/>
業多敝曹氏石瑞文大討曹之應也<lb/>
魏明帝青龍中盛修宮室西取長安金狄承露槃折聲<lb/>
<pb n="KR2a0016_WYG_031-2a"/>
聞數十里金狄泣於是因留霸城此金失其性而為異<lb/>
也<lb/>
呉時歴陽縣有巖穿似印咸云石印封發天下太平孫<lb/>
皓天璽元年印發又陽羡山有石穴長十餘丈晧初修<lb/>
武昌宮有遷都之意是時武昌為離宮班固云離宮與<lb/>
城郭同占飾城郭之謂也寳鼎三年皓出東闗遣丁奉<lb/>
至合肥建衡三年皓又大舉出華里侵邊境之謂也故<lb/>
令金失其性卒面縛而呉亡<lb/>
<pb n="KR2a0016_WYG_031-2b"/>
晋惠帝永興元年成都伐長沙每夜戈㦸鋒有火光如<lb/>
縣燭此輕民命好攻戰金失其性而為變也天戒若曰<lb/>
兵猶火也不戢將自焚成都不悟終以敗亡<lb/>
晋懷帝永嘉元年項縣有魏豫州刺史賈逵石碑生金<lb/>
可采此金不從革而為變也五月汲桑作亂羣寇飈起<lb/>
晋清河王覃為世子時所佩金鈴忽生起如粟者康王<lb/>
母疑不祥毁棄之及後為惠帝太子不終于位卒為司<lb/>
馬越所殺<lb/>
<pb n="KR2a0016_WYG_031-3a"/>
晋元帝永昌元年甘卓將襲王敦既而中止及還家多<lb/>
變怪照鏡不見其頭此金失其性而為妖也尋為敦所<lb/>
襲遂夷滅<lb/>
石虎時鄴城鳯陽門上金鳯皇二頭飛入漳河<lb/>
晋海西太和中㑹稽山隂縣起倉鑿地得兩大船滿中<lb/>
錢錢皆輪文大形時日向莫鑿者馳以告官官夜遣防<lb/>
守甚嚴至眀旦失錢所在唯有船存視其狀悉有錢䖏<lb/>
晋安帝義熙初東陽太守殷仲文照鏡不見其頭尋亦<lb/>
<pb n="KR2a0016_WYG_031-3b"/>
誅翦占與甘同<lb/>
宋後廢帝元徽四年義熙晋陵二郡並有霹靂車墜地<lb/>
如青石草木燋死<lb/>
言之不從<lb/>
魏齊王嘉平初東郡有譌言云白馬河出妖馬夜過官<lb/>
牧邊鳴呼衆馬皆應眀日見其迹大如斛行數里還入<lb/>
河楚王彪本封白馬兗州刺史令狐愚以彪有智勇及<lb/>
聞此言遂與王凌謀共立之遣人謂曰天下事未可知<lb/>
<pb n="KR2a0016_WYG_031-4a"/>
願王自愛彪答曰知厚意事泄凌愚被誅彪賜死此言<lb/>
不從之罰也詩云民之譌言寜莫之懲<lb/>
劉禪嗣位譙周引晋穆侯漢靈帝命子事譏之曰先主<lb/>
諱備其訓具也後主諱禪其訓授也若言劉已具矣當<lb/>
授與人甚於穆侯靈帝之祥也蜀果亡此言之不從也<lb/>
劉備卒劉禪即位未葬亦未踰月而改元為建興此言<lb/>
之不從也習鑿齒曰禮國君即位踰年而後改元者縁<lb/>
臣子之心不忍一年而有二君也今可謂亟而不知禮<lb/>
<pb n="KR2a0016_WYG_031-4b"/>
矣君子是以知蜀之不能東遷也後又降晋呉孫亮晋<lb/>
惠帝宋元凶亦然亮不終其位惠帝號令非已元凶尋<lb/>
誅言不從也<lb/>
魏太和中姜維歸蜀失其母魏人使其母手書呼維令<lb/>
反并送當歸以譬之維報書曰良田百頃不計一畝但<lb/>
見遠志無有當歸維卒不免<lb/>
魏眀帝景初元年有司奏帝為烈祖與太祖高祖並為<lb/>
不毁之廟從之按宗廟之制祖宗之號皆身沒名成乃<lb/>
<pb n="KR2a0016_WYG_031-5a"/>
正其禮故雖功赫天壤徳邁前王未有豫定之典此蓋<lb/>
言之不從失之甚者也後二年而宮車晏駕於是統微<lb/>
政逸<lb/>
呉孫休世烏程民有得困疾及差能以響言者言於此<lb/>
而聞於彼自其所聽之不覺其聲之大也自遠聽之如<lb/>
人對言不覺聲之自逺來也聲之所往隨其所向逺者<lb/>
不過十數里其鄰人有責息於外歴年不還乃假之使<lb/>
為責讓懼以禍福負物者以為鬼神即傾倒畀之其人<lb/>
<pb n="KR2a0016_WYG_031-5b"/>
亦不自知所以然也言不從之咎也<lb/>
魏世起安世殿晋武帝後居之安世武帝字也晋武帝<lb/>
每延羣臣多説平生常事未常及經國遠圖此言之不<lb/>
從也何曾謂子遵曰國家無貽厥之謀及身而已後嗣<lb/>
其殆乎此子孫之憂也自永熙後王室漸亂永嘉中天<lb/>
下大壊及何綏以非辜被誅皆如曽言<lb/>
趙王倫廢惠帝於金墉城改號金墉為永安宫帝尋復<lb/>
位而倫誅<lb/>
<pb n="KR2a0016_WYG_031-6a"/>
晋惠帝永興元年詔廢太子覃還為清河王立成都王<lb/>
頴為皇太弟猶加侍中大都督領丞相備九錫封二十<lb/>
郡如魏王故事案周禮傳國以𦙍不以勲故雖公旦之<lb/>
聖不易成王之嗣所以逺絶覬覦永壹宗祧後代遵履<lb/>
改之則亂今擬非其實僭差已甚且既為國副則不應<lb/>
復開封土兼領庶職此言之不從進退乖爽故帝既播<lb/>
越頴亦不終是其咎也後猶不悟又立懷帝為皇太弟<lb/>
懷終流弑不永厥祚又其應也語曰變古易常不亂則<lb/>
<pb n="KR2a0016_WYG_031-6b"/>
亡此之謂乎<lb/>
晋惠帝太安中周玘於陽羡起宅始成而邊戸有聲如<lb/>
人嘆咤者玘亡後家誅滅此近言不從也<lb/>
晋元帝太興四年呉郡民訛言有大蟲在紵中及樗樹<lb/>
上嚙人即死晋陵民又言曰見一老女子居市被髮從<lb/>
肆人乞飲自言天帝令我從水門出而我誤由蟲門若<lb/>
還天帝必殺我如何於是百姓共相恐動云死者已十<lb/>
數也西及京都諸家有樗紵者伐去之無㡬自止<lb/>
<pb n="KR2a0016_WYG_031-7a"/>
晋元帝永昌元年寜州刺史王遜遣子澄入質將渝濮<lb/>
雜夷數百入京邑民忽訛言寜州人大食人家小兒親<lb/>
有見其蒸煑滿釜甑中者又云失兒皆有主名婦人尋<lb/>
道拊心而哭於是百姓各禁錄小兒不得出門尋又言<lb/>
已得食人之主官當大航頭大杖考竟而日有四五百<lb/>
人晨聚航頭以待觀行刑朝廷之士相問者皆曰信然<lb/>
或言郡縣文書已上王澄大懼檢測之事了無形民家<lb/>
亦未嘗有失小兒者然後知其訛言也此二事干寳云<lb/>
<pb n="KR2a0016_WYG_031-7b"/>
未之能論<lb/>
永昌二年大將軍王敦下據姑熟百姓訛言行蟲病食<lb/>
人大孔數日入腹入腹則死治之有方當得白犬膽以<lb/>
為藥自淮泗遂及京都數日之間百姓驚擾人人皆自<lb/>
云已得蟲病又云始在外時當燒鐵以灼之於是翕然<lb/>
被燒灼者十七八矣而白犬暴貴至相請奪其價十倍<lb/>
或有自云能行燒鐵者賃灼百姓日得五六萬憊而後<lb/>
已四五日漸靜説曰夫祼蟲人類而人為之主今云蟲<lb/>
<pb n="KR2a0016_WYG_031-8a"/>
食人言本同臭類而相殘賊也自下而上眀其逆也必<lb/>
入腹者言害由中不由外也犬有守禦之性白者金色<lb/>
而膽用武之主也帝王之運五霸㑹於戊戍主用兵金<lb/>
者晋行火燒鐵以治疾者言必去其類而來火與金合<lb/>
徳共治蟲害也案中興之際大將軍本以腹心受伊呂<lb/>
之任而元帝末年遂攻京邑眀帝諒闇又有異謀是以<lb/>
下逆上腹心内爛也及錢鳯沈充等逆兵四合而為王<lb/>
師所挫踰月而不能濟北中郎將劉遐及淮陵内史蘇<lb/>
<pb n="KR2a0016_WYG_031-8b"/>
峻率淮泗之衆以救朝廷故其謠言首作於淮泗也朝<lb/>
廷卒以弱制强罪人授首是用白犬膽可救之效也<lb/>
晋海西時庾晞四五年中喜為挽歌自搖大鈴為唱使<lb/>
左右齊和又燕㑹輙令倡妓作新安人歌儛離别之辭<lb/>
其聲悲切時人怪之後亦果敗<lb/>
晋海西公太和以來大家婦女緩鬢傾䯻以為盛飾用<lb/>
髪既多不恒戴乃先作假䯻施於木上呼曰假頭人欲<lb/>
借名曰借頭遂布天下自此以來人士多離事故或亡<lb/>
<pb n="KR2a0016_WYG_031-9a"/>
失頭首或以草木為之假頭之言此其先兆也<lb/>
晋孝武泰元中立内殿名曰清暑少時而崩時人曰清<lb/>
暑者反言楚聲也果有哀楚之聲有人曰非此之謂豈<lb/>
可極言乎讖云代晋者楚其在茲乎及桓𤣥簒逆自號<lb/>
曰楚<lb/>
泰元中小兒以兩鐵相打於土中名曰鬭族後王國寳<lb/>
王孝伯一姓之中自相攻擊也<lb/>
桓𤣥出鎮南州立齋名曰蟠龍後劉毅居此齋蟠龍毅<lb/>
<pb n="KR2a0016_WYG_031-9b"/>
小字也<lb/>
桓𤣥初改年為大亨遐邇讙言曰二月了故義謀以仲<lb/>
春發也𤣥簒立又改年為建始以與趙王倫同又易為<lb/>
永始永始復是王莾受封之年也始徙司馬道子于安<lb/>
成晋主遜位出永安宫封晋主為平固王琅邪王徳文<lb/>
為石陽公並使住尋陽城識者皆以為言不從之妖也<lb/>
厥咎僭晋興何曾薄太官御膳自取私食子劭又過之<lb/>
而王愷又過劭王愷羊琇之疇盛致聲色窮珍極麗至<lb/>
<pb n="KR2a0016_WYG_031-10a"/>
元康中夸恣成俗轉相高尚石崇之侈遂兼王何而儷<lb/>
人主矣崇既誅死天下尋亦淪䘮僭踰之咎也<lb/>
恒暘<lb/>
魏眀帝太和二年五月大旱元年以來崇廣宫府之應<lb/>
也又是春晋宣帝南禽孟達置二郡張郃西破諸葛亮<lb/>
斃馬謖亢陽自大又其應也京房易傳曰欲徳不用茲<lb/>
謂張厥災荒其旱隂雲不雨變而赤煙四際衆出過時<lb/>
茲謂廣其旱不生上下皆蔽茲謂隔其旱天赤三月時<lb/>
<pb n="KR2a0016_WYG_031-10b"/>
有雹殺飛禽上縁求妃茲謂僭其旱三月大温亡雲君<lb/>
高臺府茲謂犯隂㑴陽其旱萬物根死數有火災庶位<lb/>
踰節茲謂僭其旱澤物枯為火所傷<lb/>
太和五年三月自去冬十月至此月不雨辛巳大雩是<lb/>
春諸葛亮寇天水晋宣王距郤之亢陽動衆又是時二<lb/>
隅分據衆出多過時也春秋説曰傷二穀謂之不雨<lb/>
魏齊王正始元年二月自去冬十二月至此月不雨去<lb/>
歳正月眀帝崩二月曹爽白嗣主轉晋宣王為太傅外<lb/>
<pb n="KR2a0016_WYG_031-11a"/>
示尊崇内實欲令事先由已是時宣王功蓋魏朝欲徳<lb/>
不用之應也<lb/>
魏高貴鄉公甘露三年正月自去秋至此月旱時晋文<lb/>
王圍諸葛誕衆出過時之應也初夀春秋夏常雨潦常<lb/>
淹城而此旱踰年城陷乃大雨咸以為天亡<lb/>
呉孫亮五鳯二年大旱民饑是歳閏月魏將文欽以淮<lb/>
南衆數萬口來奔孫峻又破魏將曹珍于高亭三月朱<lb/>
異襲安豐不克七月城廣陵東海二郡十二月以馮朝<lb/>
<pb n="KR2a0016_WYG_031-11b"/>
為監軍使者督徐州諸軍軍士怨叛此亢陽自大勞民<lb/>
失衆之罰也其役彌歳故旱亦竟年<lb/>
呉孫皓寳鼎元年春夏旱是時皓遷都武昌勞民動衆<lb/>
之應也<lb/>
晋武帝太始七年五月閏月旱大雩是春孫皓出華里<lb/>
大司馬望帥衆次于淮北四月北地胡寇金城西平凉<lb/>
州刺史牽𢎞出戰敗沒<lb/>
太始八年五月旱是時帝納荀朂邪説留賈充不復西<lb/>
<pb n="KR2a0016_WYG_031-12a"/>
鎮而任愷稍疏上下皆蔽之應也又李熹魯芝李𦙍等<lb/>
並在散職近欲徳不用之謂也<lb/>
太始九年自正月旱至于六月祈宗廟社稷山川癸未<lb/>
雨去年九月呉西陵督歩闡據城來降遣羊祜統楊肇<lb/>
等衆八萬救迎闡十二月陸抗大破肇軍攻闡滅之<lb/>
太始十年四月旱去年秋冬采擇卿校諸葛沖等女是<lb/>
春五十餘人入殿簡選又取小將吏女數十人母子號<lb/>
哭於宮中聲聞于外行人悲酸是殆積隂生陽之應也<lb/>
<pb n="KR2a0016_WYG_031-12b"/>
晋武帝咸寜二年五月旱大雩及社稷山川至六月乃<lb/>
澍雨<lb/>
晋武帝太康二年自去冬旱至此春平呉亢陽動衆自<lb/>
大之應也<lb/>
太康三年四月旱乙酉詔司空齊王攸與尚書廷尉河<lb/>
南尹錄訊繫囚事從蠲宥<lb/>
太康五年六月旱此年正月天隂解而復合劉毅上疏<lb/>
曰必有阿黨之臣奸以事君者當誅而不赦也帝不答<lb/>
<pb n="KR2a0016_WYG_031-13a"/>
是時荀朂馮紞僭作威福亂朝尤甚<lb/>
太康六年三月青涼幽冀郡國旱<lb/>
太康六年六月齊隂武陵旱傷麥<lb/>
太康七年夏郡國十三旱<lb/>
太康八年四月冀州旱<lb/>
太康九年夏郡國三十三旱<lb/>
太康九年六月扶風始平京兆安定旱傷麥<lb/>
太康十年二月旱<lb/>
<pb n="KR2a0016_WYG_031-13b"/>
晋武帝太熙元年二月旱自太康以後雖正人滿朝不<lb/>
被親仗而賈充荀朂楊駿馮紞等迭居要重所以無年<lb/>
不旱者欲徳不用上下皆蔽庶位踰節之罰也<lb/>
晋惠帝元康元年七月雍州大旱殞霜疾疫關中飢米<lb/>
斛萬錢<lb/>
元康七年七月秦雍二州大旱故其年氐羌反叛雍州<lb/>
刺史解系敗績是年正月周處盧播等復敗關西震亂<lb/>
交兵彌歳至是飢疫薦臻戎晋並困朝廷不能振詔聽<lb/>
<pb n="KR2a0016_WYG_031-14a"/>
相賣鬻<lb/>
元康七年九月郡國五旱<lb/>
晋惠帝永寜元年自夏及秋青徐幽并四州旱是年春<lb/>
三王討趙王倫六旬之中大小數十戰死者十餘萬人<lb/>
十二月郡國十二又旱<lb/>
晋懐帝永嘉三年五月大旱襄平縣梁水淡淵竭河洛<lb/>
江漢皆可渉是年三月司馬越歸京都遣兵入宮收中<lb/>
書令繆播等九人殺之此僭踰之罰也又四方諸侯多<lb/>
<pb n="KR2a0016_WYG_031-14b"/>
懷無君之心劉淵石勒王彌李雄之徒賊害民命流血<lb/>
成泥又其應也<lb/>
永嘉五年自去冬旱至此春去歳十二月司馬越棄京<lb/>
都以大衆南出多將王公朝士及以行臺自隨斥黜禁<lb/>
衛代以國人宮省蕭然無復君臣之節矣<lb/>
晋陽秋云愍帝在西京旱傷薦臻無注記年月也<lb/>
晋愍帝建武元年六月揚州旱去年十二月淳于伯寃<lb/>
死其年即旱而太興元年六月又旱干寳曰殺伯之後<lb/>
<pb n="KR2a0016_WYG_031-15a"/>
旱三年是也案前漢殺孝婦則旱後漢有囚亦旱見謝<lb/>
見理並獲雨澍此其類也班固曰刑罰妄加羣隂不附<lb/>
則陽氣勝故其罰恒暘<lb/>
建武元年四月趜允等悉衆禦寇五月祖逖攻譙其冬<lb/>
周訪討杜曽又衆出之應也<lb/>
晋元帝太興四年五月旱是時王敦彊僭之釁漸著又<lb/>
去歳蔡豹祖逖等並有征役<lb/>
晋元帝永昌元年大旱是年三月王敦有石頭之變二<lb/>
<pb n="KR2a0016_WYG_031-15b"/>
宫陵辱大臣誅死僭踰無上故旱尤甚也<lb/>
永昌元年閠十一月京都大旱川谷並竭<lb/>
晋眀帝太寜三年自春不雨至於六月去年秋滅王敦<lb/>
亢陽動衆自大之應也<lb/>
晋成帝咸和元年秋旱是時庾太后臨朝稱制羣臣奏<lb/>
事稱皇太后陛下此婦人専王事言不從而僭踰之罰<lb/>
也與漢鄧太后同事<lb/>
咸和二年夏旱<lb/>
<pb n="KR2a0016_WYG_031-16a"/>
咸和五年五月旱去年殄蘇峻之黨此春又討郭黙滅<lb/>
之亢陽動衆之應也<lb/>
咸和六年四月旱去年八月石勒遣郭敬寇襄陽南中<lb/>
郎將周撫奔武昌十月李雄使李壽寇建平建平太守<lb/>
楊謙奔宜都此正月劉徴略婁縣於是起衆警備<lb/>
咸和八年七月旱<lb/>
咸和九年自四月不雨至于八月<lb/>
晋成帝咸康元年六月旱是時成帝冲弱不親萬機内<lb/>
<pb n="KR2a0016_WYG_031-16b"/>
外之政委之將相此僭踰之罰故連歳旱也至四年王<lb/>
導固讓太傅復子眀辟是後不旱殆其應也時天下普<lb/>
旱㑹稽餘姚特甚米斗直五百民有相鬻<lb/>
咸康二年三月旱<lb/>
咸康三年六月旱<lb/>
晋康帝建元元年五月旱是時宰相専政方伯擅重兵<lb/>
又與咸康初同事也<lb/>
晋穆帝永和元年五月旱有司奏依董仲舒術徙市開<lb/>
<pb n="KR2a0016_WYG_031-17a"/>
水門遣謁者祭太社是時帝在繦抱禇太后臨朝如眀<lb/>
穆太后故事<lb/>
永和五年七月不雨至于十月是年二月征北將軍禇<lb/>
裒遣軍伐沛納其民以歸六月又遣西中郎將陳達進<lb/>
據夀陽自以舟師二萬至于下邳喪其前驅而還逹亦<lb/>
退<lb/>
永和六年閏月旱是春桓温以大衆出夏口上疏欲以<lb/>
舟軍北伐朝廷駭之蕭敬盗涪西蠻校尉采夀敗績<lb/>
<pb n="KR2a0016_WYG_031-17b"/>
晋穆帝升平三年十二月大旱此冬十月北中郎將郄<lb/>
曇帥萬餘人出高平經略河兗又遣將軍諸葛悠以舟<lb/>
軍入河敗績西中郎將謝萬次下蔡衆潰而歸<lb/>
升平四年十二月大旱<lb/>
晋哀帝隆和元年夏旱是時桓温强恣權制朝廷僭踰<lb/>
之罰也又去年慕容恪圍冀州刺史呂護桓温出次宛<lb/>
陵范汪袁真並北伐衆出過時也<lb/>
晋海西泰和四年十二月涼州春旱至夏<lb/>
<pb n="KR2a0016_WYG_031-18a"/>
晋簡文帝咸安二年十月大旱民飢是時嗣主幼沖桓<lb/>
温陵僭<lb/>
晋孝武帝寜康元年二月旱是時桓温入覲高平陵闔<lb/>
朝致拜踰僭之應也<lb/>
寜康三年冬旱先是氐賊破梁益州刺史楊亮周仲孫<lb/>
奔退眀年威遠將軍桓石䖍擊姚萇墊江破之退至五<lb/>
城益州刺史竺瑤帥衆戍巴東<lb/>
晋孝武帝太元四年六月大旱去歳氐賊圍南中郎將<lb/>
<pb n="KR2a0016_WYG_031-18b"/>
朱序於襄陽又圍揚威將軍戴遁於彭城桓嗣以江州<lb/>
之衆次鄀援序北府發三州民配何謙救遁是春襄陽<lb/>
順陽魏興城皆沒賊遂略淮南向廣陵征虜將軍謝石<lb/>
率水軍次涂中兗州刺史謝𤣥督諸將破之<lb/>
太元八年六月旱夏初桓冲征襄陽遣冠軍將軍桓石<lb/>
䖍進據樊城朝廷又遣宣城内史胡彬次峽石為冲聲<lb/>
勢也<lb/>
太元十年七月旱饑初八年破苻堅九年諸將略地有<lb/>
<pb n="KR2a0016_WYG_031-19a"/>
事徐豫楊亮趙統攻討巴沔是年正月謝安又出鎮廣<lb/>
陵使子琰進次彭城<lb/>
太元十三年六月旱去歳北府遣戍胡陸荆州經略河<lb/>
南是年郭銓置戍野王又遣軍破黄淮<lb/>
太元十五年七月旱是春丁零略兗豫鮮卑寇河上朱<lb/>
序桓不才等北至太行東至滑臺踰時攻討又戍石門<lb/>
太元十七年秋旱至冬是時茹千秋為驃騎咨議竊㺯<lb/>
主相威福又邱尼乳母親黨及婢僕之子階緣近習臨<lb/>
<pb n="KR2a0016_WYG_031-19b"/>
民領衆又在所多上春竟囚不以其辜建康獄吏枉暴<lb/>
尤甚此僭踰不從寃濫之罰也<lb/>
晋安帝隆安四年五月旱去冬桓𤣥迫殺殷仲堪而朝<lb/>
廷即授以荆州之任司馬元顯又諷百僚悉使敬已此<lb/>
皆陵僭之罰也<lb/>
隆安五年夏秋大旱十二月不雨去年夏孫㤙入㑹稽<lb/>
殺内史謝琰此年夏略呉又殺内史袁山松軍旅東討<lb/>
衆出過時<lb/>
<pb n="KR2a0016_WYG_031-20a"/>
晋安帝元興元年七月大饑九月十月不雨是年正月<lb/>
司馬元顯以大衆將討桓𤣥既而𤣥至殺元顯五月又<lb/>
遣東征孫恩餘黨十月北討劉軌<lb/>
元興二年六月不雨冬又旱是時桓𤣥奢僭十二月遂<lb/>
簒位<lb/>
元興三年八月不雨是時王旅四伐西夏未平<lb/>
晋安帝義熙六年九月不雨是時王師北討廣固疆理<lb/>
三州<lb/>
<pb n="KR2a0016_WYG_031-20b"/>
義熙八年十月不雨是秋王師西討劉毅分遣伐蜀<lb/>
義熙十年九月旱十二月又旱井瀆多竭<lb/>
宋文帝元嘉二年夏旱<lb/>
元嘉四年秋京都旱<lb/>
元嘉八年五月揚州諸郡旱<lb/>
元嘉十九年二十年南兗豫州旱<lb/>
元嘉二十七年八月不雨至二十八年三月時索虜南<lb/>
寇<lb/>
<pb n="KR2a0016_WYG_031-21a"/>
孝武帝大眀七年八年東諸郡大旱民飢死者十六七<lb/>
先是江左以來制度多闕孝武帝立眀堂造五輅是時<lb/>
大發徒衆南廵校獵盛自矜大故致旱災<lb/>
後廢帝元徽元年八月京都旱<lb/>
詩妖<lb/>
魏眀帝太和中京師歌兜鈴曹子其唱曰其奈汝曹何<lb/>
此詩妖也其後曹爽見誅曹氏遂廢<lb/>
魏眀帝景初中童謠曰阿公阿公駕馬車不意阿公東<lb/>
<pb n="KR2a0016_WYG_031-21b"/>
渡河阿公東還當奈何及宣王平遼東歸至白屋當還<lb/>
鎮長安㑹帝疾篤急召之乃乘追鋒車東渡河終翦魏<lb/>
室如童謠之言也<lb/>
魏齊王嘉平中有謠曰白馬素羈西南馳其誰乘者朱<lb/>
虎騎朱虎者楚王彪小字也王凌令狐愚聞此謠謀立<lb/>
彪事發凌等伏誅彪賜死<lb/>
呉孫亮初童謠曰吁汝恪何若若蘆葦單衣篾鈎絡於<lb/>
何相求成子閣成子閣者反語石子堈也鈎落鈎帶也<lb/>
<pb n="KR2a0016_WYG_031-22a"/>
及諸葛恪死果以葦席裹身篾束其要投之石子堈後<lb/>
聽恪故吏收斂求之此堈云<lb/>
孫亮初公安有白鼉鳴童謠曰白鼉鳴龜背平南郡城<lb/>
中可長生守死不去義無成南郡城可長生者有急易<lb/>
以逃也眀年諸葛恪敗弟融鎮公安亦見襲融刮金印<lb/>
龜服之而死鼉有鱗介甲兵之象又曰白祥也<lb/>
孫休永安二年將守質子羣聚嬉戲有異小子忽來言<lb/>
曰三公鋤司馬如又曰我非人熒惑星也言畢上升仰<lb/>
<pb n="KR2a0016_WYG_031-22b"/>
視若曵一匹練有頃沒干寳曰後四年而蜀亡六年而<lb/>
魏廢二十一年而呉平於是九服歸晋魏與呉蜀並為<lb/>
戰國三公鋤司馬如之謂也<lb/>
孫皓初童謠曰寜飲建業水不食武昌魚寜還建業死<lb/>
不止武昌居皓尋遷都武昌民泝流供給咸怨毒焉<lb/>
孫皓遣使者祭石印山下妖祠使者因以丹書巖曰楚<lb/>
九州渚呉九州都揚州士作天子四世治太平矣皓聞<lb/>
之意益張曰從大皇帝至朕四世太平之主非朕復誰<lb/>
<pb n="KR2a0016_WYG_031-23a"/>
恣虐踰甚尋以降亡近詩妖也<lb/>
孫皓天紀中童謠曰阿童復阿童衘刀游渡江不畏岸<lb/>
上虎但畏水中龍晋武帝聞之加王濬龍驤將軍及征<lb/>
呉江西衆無過者而王濬先定秣陵<lb/>
晋武帝太康後江南童謠曰局縮肉數横目中國當敗<lb/>
呉當復又曰宫門柱且莫朽呉當復在三十年後又曰<lb/>
雞鳴不拊翼呉復不用力于時呉人皆謂在孫氏子孫<lb/>
故竊發亂者相繼按横目者四字自呉亡至晋元帝興<lb/>
<pb n="KR2a0016_WYG_031-23b"/>
幾四十年皆如童謠之言元帝懦而少斷局縮肉直斥<lb/>
之也干寳云不知所斥諱之也<lb/>
太康末京洛始為折楊栁之歌其曲始有兵革苦辛之<lb/>
詞終以禽獲斬截之事是時三楊貴盛而族滅太后廢<lb/>
黜而幽死<lb/>
晋惠帝永熙中河内溫縣有人如狂造書曰光光文長<lb/>
大㦸為牆毒藥雖行㦸還自傷又曰兩火沒地哀哉秋<lb/>
蘭歸形街郵路人為歎及楊駿居内府以㦸為衛死時<lb/>
<pb n="KR2a0016_WYG_031-24a"/>
又為㦸所害楊太后被廢賈后絶其膳八日而崩𦵏街<lb/>
郵亭北百姓哀之兩火武帝諱蘭楊后字也<lb/>
永熙中童謠曰二月末三月初荆筆楊版行詔書宮中<lb/>
大馬幾作驢楊駿初專權楚王尋用事故言荆筆楊版<lb/>
也二人不誅則君臣禮悖故云幾作驢<lb/>
晋惠帝元康中京洛童謠曰南風起吹白沙遙望魯國<lb/>
何嵯峩千歳髑髏生齒牙又曰城東馬子莫嚨哅比至<lb/>
三月纒汝鬃南風賈后字也白晋行也沙門太子小名<lb/>
<pb n="KR2a0016_WYG_031-24b"/>
也魯賈謐國也言賈后將與謐為亂以危太子而趙王<lb/>
因釁咀嚼豪賢以成簒奪也是時愍懷頗失衆望卒以<lb/>
廢黜不得其死<lb/>
元康中天下商農通著大鄣日童謠曰屠蘇鄣日覆兩<lb/>
耳當見瞎兒作天子及趙王簒位其目實眇焉趙王倫<lb/>
既簒洛中童謠曰虎從北來鼻頭汗龍從南來登城看<lb/>
水從西來何灌灌數月而齊王成都河間義兵同㑹誅<lb/>
倫按成都西蕃而在鄴故曰虎從北來齊東蕃而在許<lb/>
<pb n="KR2a0016_WYG_031-25a"/>
故曰龍從南來河間水區而在關中故曰水從西來齊<lb/>
留輔政居宮西有無君之心故言登城看也<lb/>
晋惠帝太安中童謠曰五馬游度江一馬化為龍後中<lb/>
原大亂宗蕃多絶唯琅邪汝南西陽南頓彭城同至江<lb/>
表而元帝嗣晋矣<lb/>
司馬越還洛有童謠曰洛中大鼠長尺二若不蚤去大<lb/>
狗至及茍希將破汲桑又謠曰元超兄弟大落度上桑<lb/>
打椹為茍作由是越惡希奪其兗州隟難遂構<lb/>
<pb n="KR2a0016_WYG_031-25b"/>
晋愍帝建興中江南歌謠曰訇如白阬破合集持作甒<lb/>
揚州破换敗呉興覆瓿甊按白者晋行阬器有口屬瓮<lb/>
瓦質剛亦金之類也訇如白阬破者言二都傾覆王室<lb/>
大壞也合集持作甒者言元皇帝鳩集遺餘以主社稷<lb/>
未能克復中原偏王江南故其喻小也及石頭之事六<lb/>
軍大潰兵人抄掠京邑爰及二宮其後三年錢鳯復攻<lb/>
京邑阻水而守相持月餘日焚燒城邑井堙木刋矣鳯<lb/>
等敗退沈充將其黨還呉興官軍踵之蹈藉郡縣充父<lb/>
<pb n="KR2a0016_WYG_031-26a"/>
子授首黨與誅者以百數所謂揚州破换敗呉興覆瓿<lb/>
甊瓿甊瓦器又小於甒也<lb/>
晋眀帝太寜初童謠歌曰惻力惻力放馬山側大馬死<lb/>
小馬餓高山崩石自破及眀帝崩成帝幼為蘇峻所逼<lb/>
遷于石頭御饍不足高山崩言峻尋死石峻弟蘇石也<lb/>
峻死後石據石頭尋為諸公所破也<lb/>
晋成帝之末民間謠曰礚礚何隆隆駕車入梓宮少日<lb/>
而宮車晏駕<lb/>
<pb n="KR2a0016_WYG_031-26b"/>
晋成帝咸康二年十二月河北謠語曰麥入土殺石虎<lb/>
後如謠言<lb/>
庾亮初出鎮武昌出石頭百姓於岸上歌曰庾公上武<lb/>
昌翩翩如飛鳥庾公還揚州白馬牽旒旐又曰庾公初<lb/>
上時翩翩如飛烏庾公還揚州白馬牽流蘇後連徴不<lb/>
入及薨還都葬<lb/>
庾義在呉郡呉中童謠曰寜食下湖荇不食上湖蓴庾<lb/>
呉沒命喪復殺王領軍無幾而庾義王洽相繼亡<lb/>
<pb n="KR2a0016_WYG_031-27a"/>
晋穆帝升平中童子軰忽歌於道曰阿子聞曲終輙云<lb/>
阿子汝聞不無幾而穆帝崩太后哭曰阿子汝聞不<lb/>
升平末民間忽作亷歌有扈謙者聞之曰亷者臨也歌<lb/>
云白門亷宮廷亷内外悉臨國家其大諱乎少時而穆<lb/>
帝晏駕<lb/>
晋哀帝隆和初童兒歌曰升平不滿斗隆和那得久桓<lb/>
公入石頭陛下徒跣走帝聞而惡之復改年曰興寜民<lb/>
復歌曰雖復改興寜亦復無聊生哀帝尋崩升平五年<lb/>
<pb n="KR2a0016_WYG_031-27b"/>
穆帝崩不滿斗不至十年也<lb/>
晋海西公太和中民歌曰青青御路楊白馬紫㳺韁汝<lb/>
非皇太子那得甘露漿白者金行馬者國族紫為奪正<lb/>
之色眀以紫間朱也海西公尋廢三子非海西子並死<lb/>
縊以馬韁死之眀日南方獻甘露<lb/>
太和末童謠云犁牛耕御路白門種小麥及海西被廢<lb/>
處呉民犁耕其門前以種小麥如謠言<lb/>
晋海西公生皇子百姓歌云鳯皇生一雛天下莫不喜<lb/>
<pb n="KR2a0016_WYG_031-28a"/>
本言是馬駒今定成龍子其歌甚羙其㫖甚微海西公<lb/>
不男使左右向龍與内侍接生子以為已子<lb/>
桓石民為荆州鎮上眀民忽歌曰黃曇子曲終又曰黃<lb/>
曇英揚州大佛來上眀頃之而石民死王忱為荆州黃<lb/>
曇子乃是王忱之字也忱小字佛大是大佛來上眀也<lb/>
大元末京口謠曰黃雌鷄莫作雄父啼一旦去毛衣衣<lb/>
被拉颯栖尋王恭起兵誅王國寳旋為劉牢之所敗也<lb/>
司馬道子於東府造土山名曰靈秀山無幾而孫恩作<lb/>
<pb n="KR2a0016_WYG_031-28b"/>
亂再踐㑹稽道子所封靈秀恩之字也<lb/>
庾楷鎮歷陽民歌曰重羅犁重羅犁使君南上無還時<lb/>
後楷南奔桓𤣥為𤣥所誅<lb/>
殷仲堪在荆州童謠曰芒籠目繩縳腹殷當敗桓當復<lb/>
無幾而仲堪敗桓𤣥有荆州<lb/>
王恭鎮京口舉兵誅王國寳百姓謠云昔年食白飯今<lb/>
年食麥䴸天公誅讁汝教汝捻嚨喉嚨喉喝復喝京口<lb/>
敗復敗昔年食白飯言得志也今年食麥䴸䴸麤穢其<lb/>
<pb n="KR2a0016_WYG_031-29a"/>
精已去眀將敗也天公將加譴讁而誅之也捻嚨喉氣<lb/>
不通死之祥也敗復敗丁寜之辭也恭尋死京都大行<lb/>
咳疾而喉並喝焉<lb/>
王恭在京口民間忽云黃頭小人欲作賊阿公在城下<lb/>
指縛得又云黃頭小人欲作亂賴得金刀作蕃扞黃字<lb/>
上恭字頭也小人恭字下也尋如謠者言焉<lb/>
晋安帝隆安中民忽作懊惱歌其曲中有草生可擥結<lb/>
女兒可擥抱之言桓𤣥既簒居天位義旗以三月二日<lb/>
<pb n="KR2a0016_WYG_031-29b"/>
埽定京都𤣥之宮女及逆黨之家子女伎妾悉為軍賞<lb/>
東及甌越北流淮泗皆人有所獲焉時則草可結事則<lb/>
女可抱信矣<lb/>
桓𤣥既簒童謠曰草生及馬腹烏啄桓𤣥目及𤣥敗走<lb/>
至江陵五月中誅如其期焉桓𤣥時民謠語云征鐘落<lb/>
地桓迸走征鐘至穢之服桓四體之下稱𤣥自下居上<lb/>
猶征鐘之厠歌謠下體之詠民口也而云落地墜地之<lb/>
祥迸走之言其驗眀矣<lb/>
<pb n="KR2a0016_WYG_031-30a"/>
司馬元顯時民謠詩云當有十一口當為兵所傷木亘<lb/>
當北度走入浩浩鄉又云金刀既以刻娓娓金城中此<lb/>
詩云襄陽道人竺曇林所作多所道行於世孟顗釋之<lb/>
曰十一口者𤣥字象也木亘桓也桓氏當悉走入關洛<lb/>
故云浩浩鄉也金刀劉也倡義諸公皆多姓劉娓娓羙<lb/>
盛貌也<lb/>
桓𤣥得志童謠曰長干巷巷長干今年殺郎君眀年斬<lb/>
諸桓及𤣥走而諸桓悉誅焉郎君司馬元顯也<lb/>
<pb n="KR2a0016_WYG_031-30b"/>
晋安帝義熙初童謠曰官家養蘆化成荻蘆生不止自<lb/>
成積其時官養盧龍寵以金紫奉以名州養之已極而<lb/>
不能懷我好音舉兵内伐遂成讎敵也蘆生不止自成<lb/>
積及盧龍作亂時人追思童謠惡其有成積之言識者<lb/>
曰芟夷蘊崇之又行火焉是草之窮也伐斫以成積又<lb/>
以為薪亦蘆荻之終也其盛既極亦將芟夷而為積焉<lb/>
龍既窮其兵勢盛其舟艦卒以滅亡僵屍如積焉<lb/>
盧龍據有廣州民間謠云蘆生漫漫竟天半後擁有上<lb/>
<pb n="KR2a0016_WYG_031-31a"/>
流數州之地内逼京輦應天半之言<lb/>
義熙三年中小兒相逢於道輙舉其兩手曰盧健健次<lb/>
曰鬭嘆鬭嘆末復曰翁年老翁年老當時莫知所謂其<lb/>
後盧龍内逼舟艦蓋川健健之謂也既至查浦屢剋期<lb/>
欲與官鬭鬭嘆之應也昔溫嶠令郭景純卜已與庾亮<lb/>
吉凶景純云元吉嶠語亮景純每筮當是不敢盡言吾<lb/>
等與國家同安危而曰元吉事有成也於是協同討滅<lb/>
王敦翁年老羣公有期頥之慶知妖逆之徒自然消殄<lb/>
<pb n="KR2a0016_WYG_031-31b"/>
也其時復有謠言曰盧橙橙逐水流東風忽如起那得<lb/>
入石頭盧龍果敗不得入石頭<lb/>
苻堅中童謡曰阿堅連牽三十年後若欲敗時當在江<lb/>
湖邉後堅敗於淝水在偽位凡三十年<lb/>
苻堅中謠語云河水清復清苻堅死新城堅為姚萇所<lb/>
殺死於新城<lb/>
苻堅中歌云魚羊田斗當滅秦魚羊鮮也田斗卑也堅<lb/>
自號秦言滅之者鮮卑也其羣臣諫堅令盡誅鮮卑堅<lb/>
<pb n="KR2a0016_WYG_031-32a"/>
不從及淮南敗還為慕容沖所攻亡奔姚萇身死國滅<lb/>
毛蟲之孽<lb/>
晋武帝太康六年南陽送兩足虎此毛蟲之孽也識者<lb/>
為其文曰武形有虧金虎失儀聖主應天斯異何為言<lb/>
兆亂也京房易傳曰足少者下不勝任也干寳曰虎者<lb/>
隂精而居于陽金獸也南陽火名也金精入火而失其<lb/>
形王室亂之妖也六水數言水數既極火慝得作而金<lb/>
受其敗也至元康九年始殺太子距此十四年二七十<lb/>
<pb n="KR2a0016_WYG_031-32b"/>
四火始終相乘之數也自帝受命至愍懷之廢凡三十<lb/>
五年<lb/>
太康九年荆州獻兩足玃<lb/>
太康七年十一月丙辰四角獸見于河間河間王顒獲<lb/>
以獻角兵象也董仲舒以四角為四方之象後河間王<lb/>
數連四方之兵作為亂階殆其應也<lb/>
晋懐帝永嘉五年偃鼠出延陵此毛蟲之孽也郭景純<lb/>
筮之曰此郡東之縣當有妖人欲稱制者亦尋自死矣<lb/>
<pb n="KR2a0016_WYG_031-33a"/>
其後呉興徐馥作亂殺太守袁琇馥亦尋滅是其應也<lb/>
晋成帝咸和六年正月丁巳㑹州郡秀孝於樂賢堂有<lb/>
麏見於前獲之孫盛曰夫秀孝天下之彦士樂賢堂所<lb/>
以樂養賢也晋自喪亂以後風教凌夷秀無策試之才<lb/>
孝乏四行之寶麏興於前或斯故乎<lb/>
晋哀帝隆和元年十月甲申有塵入東海第百姓讙言<lb/>
曰主入東海第識者怪之及海西廢為東海王先送此<lb/>
第<lb/>
<pb n="KR2a0016_WYG_031-33b"/>
晋孝武太元十三年四月癸巳礿祠畢有兔行廟堂上<lb/>
兔野物也而集宗廟之堂不祥莫甚焉<lb/>
宋文帝元嘉二十四年二月雍州送六足麞刺史武陵<lb/>
王表為祥瑞此毛蟲之孽<lb/>
宋順帝昇眀元年象三頭度蔡洲暴稻穀及園野<lb/>
犬禍<lb/>
公孫淵家有犬冠幘絳衣上屋此犬禍也屋上亢陽高<lb/>
危之地天戒若曰淵亢陽無上偷自尊高狗而冠者也<lb/>
<pb n="KR2a0016_WYG_031-34a"/>
及自立為燕王果為魏所滅京房易傳曰君不正臣欲<lb/>
簒厥妖狗出朝門<lb/>
魏侍中應璩在直廬欻見一白狗問衆人無見者踰年<lb/>
卒近犬禍也<lb/>
諸葛恪征淮南歸將朝㑹犬銜引其衣恪曰犬不欲我<lb/>
行乎還坐有頃復起犬又銜衣乃令逐犬遂升車入而<lb/>
被害<lb/>
晋武帝太康九年幽州有犬鼻行地三百餘歩<lb/>
<pb n="KR2a0016_WYG_031-34b"/>
晋惠帝元康中呉郡婁縣民家聞地中有犬聲掘視得<lb/>
雌雄各一還置窟中覆以磨石宿昔失所在元帝太興<lb/>
中呉郡府舍又淂二物頭如此其後太守張茂為呉興<lb/>
兵所殺案夏鼎志曰掘地得狗名曰賈尸子曰地中有<lb/>
犬名曰地狼同實而異名也<lb/>
晋惠帝永興元年丹陽内史朱逵家犬生三子皆無頭<lb/>
後逵為揚州刺史曹武所殺<lb/>
晋孝懷帝永嘉五年呉郡嘉興張林家狗人言云天下<lb/>
<pb n="KR2a0016_WYG_031-35a"/>
人餓死<lb/>
晋安帝隆安初呉郡治下狗恒夜吠聚高橋上人家狗<lb/>
有限而犬聲甚衆或有夜出覘之者云一狗假有兩三<lb/>
頭皆前向亂吠無幾孫恩亂於呉㑹<lb/>
桓𤣥將拜楚王已設拜席羣官陪位𤣥未及出有狗來<lb/>
便其席萬衆暀候莫不驚怪𤣥性猜暴竟無言者逐狗<lb/>
改席而已<lb/>
宋武帝永初二年京邑有狗人言<lb/>
<pb n="KR2a0016_WYG_031-35b"/>
文帝元嘉二十九年呉興東遷孟慧度婢蠻與狗通好<lb/>
如夫妻彌年<lb/>
孝武孝建初顔竣為左衛於省内聞犬子聲在地中掘<lb/>
焉得烏犬子養久之後自死<lb/>
眀帝初晋安王子勛稱偽號於尋陽柴桑有狗與女人<lb/>
交三日不分離<lb/>
眀帝泰始中秣陵張僧護家犬生豕子<lb/>
白𤯝白祥<lb/>
<pb n="KR2a0016_WYG_031-36a"/>
晋武帝太康十年洛陽宮西宜秋里石生地中始高三<lb/>
尺如香鑪形後如傴人盤薄不可掘案劉向説此白青<lb/>
也眀年宮車晏駕王宮始騷卒以亂亡京房易傳曰石<lb/>
立如人庶人為天下雄此近之矣<lb/>
晋成帝咸康初地生毛近白𤯝也孫盛以為民勞之異<lb/>
是後胡滅而中原向化將相皆甘心焉於是方鎮屢革<lb/>
邊戍仍遷皆<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>帶部曲動有萬數其間征伐徴賦役無<lb/>
寜歳天下擾動民以疲怨<lb/>
<pb n="KR2a0016_WYG_031-36b"/>
咸康三年六月地生毛<lb/>
晋孝武太元二年五月京都地生毛至四年而氐賊攻<lb/>
襄陽圍彭城向廣陵征戍仍出兵連不解<lb/>
太元十四年四月京都地生毛是時苻堅滅後經略多<lb/>
事<lb/>
太元十七年四月地生毛<lb/>
晋安帝隆安四年四月乙未地生毛或白或黒<lb/>
晋安帝元興三年五月江陵地生毛是後江陵見襲交<lb/>
<pb n="KR2a0016_WYG_031-37a"/>
戰者數矣<lb/>
晋安帝義熙三年三月地生白毛<lb/>
義熙十年三月生白毛眀年王旅西討司馬休之又眀<lb/>
年北埽關洛<lb/>
魏眀帝青龍三年正月乙亥隕石于夀光按左氏傳隕<lb/>
石星也劉歆説曰庶民惟星隕於宋者象宋襄公將得<lb/>
諸侯而不終也秦始皇時有隕石班固以為石隂類又<lb/>
白祥臣將危君是後司馬氏得政<lb/>
<pb n="KR2a0016_WYG_031-37b"/>
晋武帝太康五年五月丁已隕石于溫及河陽各二<lb/>
太康六年正月隕石于溫三<lb/>
晋成帝咸和八年五月星隕于肥鄉一<lb/>
咸和九年正月隕石於凉州<lb/>
呉孫亮五鳯二年五月陽羡縣離里山大石自立按京<lb/>
房易傳曰庶士為天子之祥也其説曰石立於山同姓<lb/>
平地異姓干寳以為孫皓承廢故之家得位其應也或<lb/>
曰孫休見立之祥也<lb/>
<pb n="KR2a0016_WYG_031-38a"/>
晋惠帝元康五年十二月有石生于宜年里<lb/>
晋惠帝永康元年襄陽郡上言得鳴石撞之聲聞七八<lb/>
里<lb/>
晋惠帝太安元年丹陽姑孰縣夏架湖有大石浮二百<lb/>
歩而登岸民驚譟相告曰石來干寳曰尋有石冰入建<lb/>
業<lb/>
晋武帝太始八年五月蜀地雨白毛此白祥也是時益<lb/>
州刺史皇甫晏冒暑伐汶山胡從事何旅固諫不從牙<lb/>
<pb n="KR2a0016_WYG_031-38b"/>
門張𢎞等因衆之怨誣晏謀逆害之京房易傳曰前樂<lb/>
後憂厥妖天雨羽又曰邪人進賢人逃天雨毛其易妖<lb/>
曰天雨毛羽貴人出走三占皆應也<lb/>
晋惠帝永寜元年齊王冏舉義軍軍中有小兒出於襄<lb/>
城繁昌縣年八歳髪體悉白頗能卜於洪範則白祥也<lb/>
晋車騎大將軍東嬴王騰自并州遷鎮鄴行次真定時<lb/>
久積雪而當門前方數尺獨消釋騰怪而掘之得玉馬<lb/>
高尺許口齒缺騰以馬者國姓上送之以為瑞然論者<lb/>
<pb n="KR2a0016_WYG_031-39a"/>
皆云馬而無齒則不得食妖祥之兆衰亡之徴案占此<lb/>
白祥也是後騰為汲桑所殺而晋室遂亡<lb/>
宋文帝元嘉中徐湛之為丹陽尹夜西門内有氣如練<lb/>
西南指長數十丈又白光覆屋良久而轉駃乃消此白<lb/>
祥也<lb/>
前廢帝景和元年鄧琬在尋陽種紫花皆白白𤯝也<lb/>
木沴金<lb/>
魏齊王正始末河南尹李勝治聽事有小材激墮檛受<lb/>
<pb n="KR2a0016_WYG_031-39b"/>
符石虎項斷之此木沴金也勝後旬日而敗<lb/>
晋惠帝元康八年三月郊禖壇石中破為二此木沴金<lb/>
也郊禖壇者求子之神位無故而自毁太子將危之妖<lb/>
也眀年愍懷廢死<lb/>
晋孝武帝太元十年四月謝安出鎮廣陵始發石頭金<lb/>
鼔無故自破此木沴金之異也天意若曰安徒揚經略<lb/>
之聲終無其實鉦鼔不用之象也八月以疾還是月薨<lb/>
　宋書卷三十一<lb/>
<pb n="KR2a0016_WYG_031-40a"/>
　宋書卷三十一考證<lb/>
五行志二呉孫休世烏程民有得困疾及差能以響言<lb/>
　者○響諸本作嚮<lb/>
㑹稽餘姚特甚米斗直五百○監本脱斗字今增正<lb/>
是年二月征北將軍禇裒遣軍伐沛○裒各本訛褒今<lb/>
　改正<lb/>
蘆葦單衣篾鈎絡於何相求成子閣○成一本作揚者<lb/>
　誤<lb/>
<pb n="KR2a0016_WYG_031-40b"/>
萬衆暀候莫不驚怪○<hi>臣永祚</hi>按説文暀訓光羙於此<lb/>
　文不合疑往字之訛<lb/>
　<lb/>
　<lb/>
　<lb/>
　<lb/>
　<lb/>
　宋書卷三十一考證<lb/>
</p>
<p>
</p>
  </div>
<div>
<head>宋書巻三十二</head> <lb/>
    <p>
<pb n="KR2a0016_WYG_032-1a"/>
欽定四庫全書<lb/>
　宋書巻三十二<lb/>
　　梁　　　　　沈　　　　約　　　　撰<lb/>
　志第二十二<lb/>
　　五行三<lb/>
五行傳曰棄法律逐功臣殺太子以妾為妻則火不炎<lb/>
上謂火失其性而為災也又曰視之不眀是謂不哲厥<lb/>
咎舒厥罰恒燠厥極疾時則有草妖時則有臝蟲之孽<lb/>
<pb n="KR2a0016_WYG_032-1b"/>
時則有羊禍時則有目痾時則有赤𤯝赤祥惟水沴火<lb/>
臝蟲劉歆傳以為羽蟲<lb/>
火不炎上<lb/>
魏眀帝太和五年五月清商殿災初帝為平原王納河<lb/>
南虞氏為妃及即位不以為后更立典虞車工卒毛嘉<lb/>
女是為悼皇后后本仄微非所宜升以妾為妻之罰也<lb/>
魏眀帝青龍元年九月洛陽宫鞠室災<lb/>
二年四月崇華殿災延于南閣繕復之至三年七月此<lb/>
<pb n="KR2a0016_WYG_032-2a"/>
殿又災帝問高堂隆此何咎也於禮寧有祈禳之義乎<lb/>
對曰夫災變之發皆所以眀教誡也唯率禮修徳可以<lb/>
勝之易傳曰上不儉下不節孽火燒其室又曰君高其<lb/>
臺天火為災此人君茍飾宮室不知百姓空竭故天應<lb/>
之以旱火從高殿起也案舊占災火之發皆以臺榭宮<lb/>
室為誡今宜罷散民役務從節約清掃所災之處不敢<lb/>
於此有所營造萐莆嘉禾必生此地以新陛下䖍恭之<lb/>
徳不從遂復崇華殿改曰九龍以郡國前後言龍見者<lb/>
<pb n="KR2a0016_WYG_032-2b"/>
九故以為名多棄法度疲民逞欲以妾為妻之應也<lb/>
呉孫亮建興元年十二月武昌端門災改作端門又災<lb/>
内殿案春秋魯雉門及兩觀災董仲舒以為天意欲使<lb/>
定公誅季氏若曰去其高顯而奢僭者也漢武帝世遼<lb/>
東高廟災其説又同今此與二事頗類也且門者號令<lb/>
所出殿者聽政之所是時諸葛恪秉政而矜慢放肆孫<lb/>
峻總禁旅而險害終著武昌孫氏尊號所始天戒若曰<lb/>
宜除其貴要之首者恪果喪衆殄民峻授政於綝綝廢<lb/>
<pb n="KR2a0016_WYG_032-3a"/>
亮也或曰孫權毁徹武昌以增太初宮諸葛恪有遷都<lb/>
意更起門殿事非時宜故見災也京房易傳曰君不思<lb/>
道厥妖火燒宮<lb/>
呉孫亮太平元年二月朔建業火人火之也是秋孫綝<lb/>
始秉政矯以亮詔殺呂據滕𦙍眀年又輒殺朱異棄法<lb/>
律逐功臣之罰也<lb/>
呉孫休永安五年二月白虎門北樓災六年十月石頭<lb/>
小城火燒西南百八十丈是時嬖人張布専擅國勢多<lb/>
<pb n="KR2a0016_WYG_032-3b"/>
行無禮而韋昭盛沖終斥不用兼遣蔡戰等為使驚擾<lb/>
州郡致使交趾反亂是其咎也<lb/>
呉孫皓建衡二年三月大火燒萬餘家死者七百人案<lb/>
春秋齊火劉向以為桓公好内聽女口妻妾數更之罰<lb/>
也皓制令詭暴蕩棄法度勞臣名士誅斥甚衆後宮萬<lb/>
餘女謁數行其中隆寵佩皇后璽者又多矣故有大火<lb/>
晋武帝太康八年三月乙丑震灾西閣楚王所止坊及<lb/>
臨商觀牕<lb/>
<pb n="KR2a0016_WYG_032-4a"/>
十年四月癸丑崇賢殿災十月庚辰含章鞠室修成堂<lb/>
前廡内坊東屋煇章殿南閣火時有上書者曰漢王氏<lb/>
五侯兄弟迭任今楊氏三公並在大位天變屢見竊為<lb/>
陛下憂之楊珧由是乞退是時帝納馮紞之間廢張華<lb/>
之功聽楊駿之讒離衞瓘之寵此逐功臣之罰也眀年<lb/>
宮車晏駕其後楚王承竊發之㫖戮害二公身亦不免<lb/>
震災其坊又天意乎<lb/>
晋惠帝元康五年閠月庚寅武庫火張華疑有亂先固<lb/>
<pb n="KR2a0016_WYG_032-4b"/>
守然後救災是以累代異寳王莾頭孔子履漢高斷白<lb/>
蛇劒及二百萬人器械一時蕩盡是後愍懷見殺殺太<lb/>
子之罰也天戒若曰夫設險擊柝所以固其國儲積戒<lb/>
器所以戒不虞今冡嗣將傾社稷將泯禁兵無所復旋<lb/>
皇旅又將誰衛帝后不悟終喪四海是其應也張華閻<lb/>
纂皆曰武庫火而氐羗反太子見廢則四海可知矣<lb/>
元康八年十二月高原陵火是時賈后凶恣賈謐擅朝<lb/>
惡積辠稔宜見誅絕天戒若曰臣妾之不可者雖親貴<lb/>
<pb n="KR2a0016_WYG_032-5a"/>
莫比猶宜忍而誅之如吾燔高原陵也帝既眊弱而張<lb/>
華又不納裵頠劉卞之謀故后遂與謐誣殺太子也干<lb/>
寳云高原陵火太子廢其應也漢武帝世高園便殿火<lb/>
董仲舒對與此占同<lb/>
晋惠帝永康元年帝納皇后羊氏后將入宫衣中忽有<lb/>
火衆咸怪之太安二年后父𤣥之以成都之逼憂死永<lb/>
興元年成都遂廢后處之金墉城而殺其叔父同之是<lb/>
後還立立而復廢者四又詔賜死荀藩表全之雖末還<lb/>
<pb n="KR2a0016_WYG_032-5b"/>
在位然憂逼折辱終古未聞此孽火之應<lb/>
晋惠帝永興二年七月甲午尚書諸曹火延崇禮闥及<lb/>
閣道夫百揆王化之夲王者棄法律之應也清河王覃<lb/>
入為晋嗣不終于位又殺太子之罰也<lb/>
晋孝懷帝永嘉四年十一月襄陽火死者三千餘人是<lb/>
時王如自號大將軍司雝二州牧衆四五萬攻略郡縣<lb/>
以為己邑都督力屈嬰城自守賊遂攻逼襄陽此下陵<lb/>
上陽失節火災出也<lb/>
<pb n="KR2a0016_WYG_032-6a"/>
晋元帝太興中王敦鎮武昌武昌火起興衆救之救於<lb/>
此而發於彼東西南北數十處俱應數日不絶班固所<lb/>
謂濫炎妄起雖興師不能救之之謂也干寶曰此臣而<lb/>
君行亢陽失節之災也<lb/>
晋元帝永昌二年正月癸巳京都大火三月饒安東光<lb/>
安陵三縣火燒七千餘家死者萬五千人<lb/>
晋眀帝大寧元年正月京都火是時王敦威侮朝廷多<lb/>
行無禮内外臣下咸懷怨毒極隂生陽故有火災與董<lb/>
<pb n="KR2a0016_WYG_032-6b"/>
仲舒説春秋陳火同事也<lb/>
晋穆帝永和五年六月震災石虎太武殿及兩廂端門<lb/>
光爛照天金石皆盡火月餘乃滅是年四月石虎死矣<lb/>
其後胡遂滅亡<lb/>
晋海西太和中郗愔為㑹稽六月大旱災火燒數千家<lb/>
延及山隂倉米數百萬斛炎烟蔽天不可樸滅<lb/>
晋孝武帝寜康元年三月京都風火大起是時桓溫入<lb/>
朝志在陵上少主踐位人懷憂恐此與大寧火同事<lb/>
<pb n="KR2a0016_WYG_032-7a"/>
晋孝武帝太元十年正月立國子學學生多頑嚚因風<lb/>
放火焚房百餘間是後考課不厲賞黜無章有育才之<lb/>
名無收賢之實書云知人則哲此不哲之罰先兆也<lb/>
太元十三年十二月乙未延賢堂災丙申螽斯則百堂<lb/>
及客館驃騎庫皆災于時朝多弊政衰陵日兆不哲之<lb/>
罰皆有象類主相不悟終至亂亡云<lb/>
晋安帝隆安二年三月龍舟二乘災是水沴火也<lb/>
晋安帝元興元年八月庚子尚書下舍曹火<lb/>
<pb n="KR2a0016_WYG_032-7b"/>
元興三年盧循攻略廣州刺史呉隱之閉城固守是年<lb/>
十月壬戍夜大火起時民人避寇盈滿城内隱之懼有<lb/>
應賊但務嚴兵不先救火由是府舍焚燒蕩盡死者萬<lb/>
餘人因遂散潰悉為賊擒殆與襄陽火同占也<lb/>
晋安帝義熙四年七月丁酉尚書殿中吏部曹火<lb/>
義熙十一年京都所在大行火災呉界尤甚火防甚峻<lb/>
猶自不絶王𢎞時為呉郡白日在㕔事上見天上有一<lb/>
赤物下狀如信幡徑集路南人家屋上火即復大發𢎞<lb/>
<pb n="KR2a0016_WYG_032-8a"/>
知天為之災不罪火主<lb/>
宋文帝元嘉五年正月戊子京邑大火<lb/>
元嘉七年十二月乙亥京邑火延燒太社北墻<lb/>
元嘉二十九年三月壬午京邑大火風雷甚壯<lb/>
後廢帝元徽三年正月己巳京邑大火<lb/>
元徽三年三月戊辰京邑大火火燒二岸數千家<lb/>
恒燠<lb/>
庶徵之恒燠劉向班固以冬亡冰及霜不殺草應之京<lb/>
<pb n="KR2a0016_WYG_032-8b"/>
房易傳又曰夏則暑殺人冬則物華實<lb/>
呉孫亮建興元年九月桃李華孫權世政煩賦重民彫<lb/>
於役是時諸葛恪始輔政息校官原逋責除關梁崇寛<lb/>
厚此舒緩之應也一説桃李寒華為草妖或屬華孽<lb/>
魏少帝景元三年十月桃李華自高貴弑死之後晋文<lb/>
王深樹恩徳事崇優緩此其應也<lb/>
晋穆帝永和九年十二月桃李華是時簡文輔政事多<lb/>
弛略舒緩之應也<lb/>
<pb n="KR2a0016_WYG_032-9a"/>
宋順帝昇眀元年十月於潛桃李柰結實<lb/>
草妖<lb/>
漢獻帝建安二十五年春正月魏武帝在洛陽將起建<lb/>
始殿伐濯龍樹而血出又掘徙梨根傷亦血出帝惡之<lb/>
遂寢疾是月崩蓋草妖又赤祥也是歳魏文帝黃初元<lb/>
年也<lb/>
呉孫亮五鳯元年六月交趾稗草化為稻昔三苖將亡<lb/>
五榖變種此草妖也其後亮廢<lb/>
<pb n="KR2a0016_WYG_032-9b"/>
蜀劉禪景耀五年宮中大樹無故自折譙周憂之無所<lb/>
與之言乃書柱曰衆而大其之㑹具而授若何復言曹<lb/>
者衆也魏者大也衆而大天下其當㑹也具而授如何<lb/>
復有立者乎蜀果亡如周言此草妖<lb/>
呉孫皓天璽元年呉郡臨平湖自漢末穢塞是時一夕<lb/>
忽開除無草長老相傳此湖塞天下亂此湖開天下平<lb/>
呉尋亡而九服為一<lb/>
呉孫皓天紀三年八月建業有鬼目菜生于黃狗家依<lb/>
<pb n="KR2a0016_WYG_032-10a"/>
緣棗樹長丈餘莖廣四尺厚二分又有蕒菜生于呉平<lb/>
家高四尺如枇杷形上圓徑一尺八寸莖廣五寸兩邊<lb/>
生葉綠色東觀案圖名鬼目作芝草蕒菜作平慮遂以<lb/>
狗為侍芝郎平為平慮郎皆銀印青綬干寶曰眀年晉<lb/>
平呉王濬止船正得平渚姓名顯然指事之微也黃狗<lb/>
者呉以土運承漢故初有黃龍之瑞及其季年而有鬼<lb/>
目之妖託黃狗之家黃稱不改而貴賤大殊天道精微<lb/>
之應也<lb/>
<pb n="KR2a0016_WYG_032-10b"/>
晋惠帝元康二年春巴西郡界竹生花紫色結實如麥<lb/>
外皮青中赤白味甘<lb/>
元康九年六月庚子有桑生東宫西廂日長尺餘甲辰<lb/>
枯死此與殷太戊同妖太子不能悟故至廢戮也班固<lb/>
稱野木生朝而暴長小人將暴居大臣之位危亡國家<lb/>
之象朝將為墟也是後孫秀張林尋用事遂至大亂<lb/>
晋惠帝永康元年四月丁巳立皇孫臧為皇太孫五月<lb/>
甲子就東宫桑又生於西廂眀年趙倫簒位鴆殺臧此<lb/>
<pb n="KR2a0016_WYG_032-11a"/>
與愍懐同妖也<lb/>
永康元年四月壯武國有桑化為柏是月張華遇害<lb/>
晋孝懷帝永嘉三年冬項縣桑樹有聲如解材民謂之<lb/>
桑林哭案劉向説桑者喪也又為哭聲不祥之甚是時<lb/>
京師虛弱胡冦交逼司馬越無衛上國之心四年冬委<lb/>
而南出至五年春薨于此城石勒邀其衆圍而射之王<lb/>
公以下至庶人死者十餘萬人又剖越棺焚其尸是敗<lb/>
也中原無所請命洛京尋沒桑哭之應也<lb/>
<pb n="KR2a0016_WYG_032-11b"/>
永嘉六年五月無錫縣有四株茱茰樹相樛而生狀若<lb/>
連理先是郭景純筮延陵偃鼠遇臨之益曰後當復有<lb/>
妖樹生若瑞而非辛螫之木也儻有此東南數百里必<lb/>
有作逆者其後徐馥作亂此草妖也郭以為木不曲直<lb/>
永嘉六年七月豫章郡有樟樹久枯是月忽更榮茂與<lb/>
昌邑枯社復生同占懷帝不終其祚元帝由支族興之<lb/>
應也<lb/>
晋眀帝太寧元年九月㑹稽剡縣木生如人面是後王<lb/>
<pb n="KR2a0016_WYG_032-12a"/>
敦稱兵作逆禍敗無成漢哀靈之世並有此妖而人貌<lb/>
傋具故其禍亦大今此但人面而已故其變亦輕<lb/>
晋成帝咸和六年五月癸亥曲阿有柳樹倒地六載是<lb/>
月忽復起生咸和九年五月甲戍呉雄家有死榆樹是<lb/>
日因風雨起生與漢上林斷柳起生同象初康帝為呉<lb/>
王于時雖改封琅邪而猶食呉郡為邑是帝越正體饗<lb/>
國之象也曲阿先亦呉地象見呉邑雄舍又天意也<lb/>
晋哀帝興寧三年五月癸卯廬陵西昌縣修眀家有死<lb/>
<pb n="KR2a0016_WYG_032-12b"/>
栗樹是日忽起生時孝武年四歳而簡文居蕃四海宅<lb/>
心及得位垂統則祚隆孝武識者竊曰西昌修眀之祥<lb/>
帝諱實應之矣是與漢宣帝頗同象也<lb/>
晋海西太和元年涼州楊樹生松天戒若曰松不改柯<lb/>
易葉楊者柔脆之木比永久之業將集危亡之地是後<lb/>
張天錫降氐<lb/>
晋孝武太元十四年六月建寧銅樂縣枯木斷折忽然<lb/>
自立相屬京房易傳曰棄正作淫厥妖木斷自屬妃后<lb/>
<pb n="KR2a0016_WYG_032-13a"/>
有専木仆乃立是時治道方僻多失其正其後張夫人<lb/>
専寵及帝崩兆庶歸咎張氏焉<lb/>
晋安帝元興三年荆江二界生竹實如麥<lb/>
晋安帝義熙二年九月揚州營揚武將軍陳蓋家有苦<lb/>
蕒菜莖高四尺六寸廣三尺二寸此殆與呉終同象也<lb/>
義熙中宮城上御道左右皆生蒺䔧草妖也蒺䔧有棘<lb/>
不可踐而行生牆及馳道天戒若曰人君拱嘿不能聽<lb/>
政雖居宸極猶若空宮雖有御道未嘗馳騁皆生蒺䔧<lb/>
<pb n="KR2a0016_WYG_032-13b"/>
若空廢也<lb/>
義熙八年太社生薰樹于壇側薰於文尚黑宋水徳將<lb/>
王之符也<lb/>
羽蟲之孽<lb/>
魏文帝黄初四年五月有鵜鶘鳥集靈芝池案劉向説<lb/>
此羽蟲之孽又青祥也詔曰此詩人所謂汗澤者也曹<lb/>
詩刺恭公遠君子近小人今豈有賢智之士處于下位<lb/>
否則斯鳥胡為而至哉其博舉天下雋徳茂才獨行君<lb/>
<pb n="KR2a0016_WYG_032-14a"/>
子以答曹人之刺於是楊彪管寧之徒咸見薦舉此謂<lb/>
覩妖知懼者也雖然不能優容亮直而多溺偏私矣京<lb/>
房易傳曰辟退有徳厥妖水鳥集于國井<lb/>
黄初末宮中有鷰生鷹口爪俱赤此與商紂宋隱同象<lb/>
景初元年又有鷰生鉅鷇於衛國㳙桃里李蓋家形若<lb/>
鷹吻似燕案劉向説此羽蟲之孽又赤𤯝也高堂隆曰<lb/>
此魏室之大異宜防鷹揚之臣於蕭牆之内其後晋宣<lb/>
王起遂有魏室<lb/>
<pb n="KR2a0016_WYG_032-14b"/>
漢獻帝建安二十三年禿鶖鳥集鄴宮文昌殿後池眀<lb/>
年魏武王薨<lb/>
魏文帝黃初三年又集雒陽芳林園池七年又集其夏<lb/>
文帝崩景初末又集芳林園池前世再至輒有大喪帝<lb/>
惡之其明年崩<lb/>
蜀劉禪建興九年十月江陽至江州有烏從江南飛渡<lb/>
江北不能逹墮水死者以千餘是時諸葛亮連年動衆<lb/>
志吞中夏而終死渭南所圖不遂又諸將分爭頗喪徒<lb/>
<pb n="KR2a0016_WYG_032-15a"/>
旅鳥北飛不能達墮水死皆有其象也亮竟不能過渭<lb/>
又其應乎此與漢楚國烏鬬墮泗水觕類矣<lb/>
魏眀帝青龍三年戴鵀巢鉅鹿人張臶家臶博學有高<lb/>
節不應袁紹高榦之命魏太祖辟亦不至優游嘉遁門<lb/>
徒數百太守王肅雅敬焉時年百餘歳謂門人曰戴鵀<lb/>
陽鳥而巢于門隂此凶祥也乃援琴歌詠作詩一首旬<lb/>
日而卒按占羽蟲之孽也<lb/>
魏眀帝景初兀年陵霄閣始構有鵲巢其上鵲體白黑<lb/>
<pb n="KR2a0016_WYG_032-15b"/>
雜色此羽蟲之孽又白黑祥也帝以問髙堂隆對曰詩<lb/>
云惟鵲有巢惟鳩居之今興起宫室而鵲來巢此宫室<lb/>
未成身不得居之之象天意若曰室未成將有它姓制<lb/>
御之不可不深慮於是帝改容動色<lb/>
呉孫權赤烏十二年四月有兩鳥銜鵲墮東館權使領<lb/>
丞相朱據燎鵲以祭案劉歆説此羽蟲之孽又黑祥也<lb/>
視不明聽不聰之罰也是時權意溢徳衰信䜛好殺二<lb/>
子將危將相俱殆覩妖不悟加之以燎昧道之甚者也<lb/>
<pb n="KR2a0016_WYG_032-16a"/>
眀年太子和廢魯王霸賜死朱據左遷陸議憂卒是其<lb/>
應也東館典教之府鵲墮東館又天意乎<lb/>
呉孫權太元二年正月封前太子和為南陽王遣之長<lb/>
沙有鵲巢其帆檣和故宮僚聞之皆憂慘以為檣末傾<lb/>
危非久安之象是後果不得其死<lb/>
呉孫亮建興二年十一月大鳥五見于春申呉人以為<lb/>
鳯凰眀年改元為五鳯漢桓帝時有五色大鳥司馬彪<lb/>
云政治衰缺無以致鳯乃羽蟲孽耳孫亮未有徳政孫<lb/>
<pb n="KR2a0016_WYG_032-16b"/>
峻驕暴方甚此與桓帝同事也案瑞應圖大鳥似鳯而<lb/>
為孽者非一疑皆是也<lb/>
呉孫皓建衡三年西苑言鳯凰集以之改元義同於亮<lb/>
晋武帝泰始四年八月翟雉飛上閶闔門趙倫既簒洛<lb/>
陽得異鳥莫能名倫使人持出周旋城邑匝以問人積<lb/>
日宮西有小兒見之遂自言曰服留鳥翳持者即還白<lb/>
倫倫使更求小兒至又見之將入宮密籠鳥閉兒戸中<lb/>
眀日視悉不見此羽蟲之孽又妖之甚者也<lb/>
<pb n="KR2a0016_WYG_032-17a"/>
趙倫簒位有鶉入太極殿雉集東堂按太極東堂皆朝<lb/>
享聽政之所而鶉雉同日集之者天意若曰不當居此<lb/>
位也詩云鵲之疆疆鶉之奔奔人之無良我以為君其<lb/>
此之謂乎昔殷宗感雉雊懼而修徳倫覩二物曾不知<lb/>
戒故至滅亡也<lb/>
晋孝懷帝永嘉元年二月洛陽東北歩廣里地䧟有鵝<lb/>
出蒼色者飛翔冲天白者止焉此羽蟲之孽又黒白祥<lb/>
也董養曰歩廣周之狄泉盟㑹地也白者金色蒼為胡<lb/>
<pb n="KR2a0016_WYG_032-17b"/>
象其可盡言乎是後劉淵石勒相繼擅華懐愍二帝淪<lb/>
滅非所<lb/>
晋孝懷帝世周玘家有鵝在籠中而頭斷籠外玘亡後<lb/>
家誅<lb/>
晋眀帝太寜三年八月庚戍有鳥二蒼黑色翼廣一丈<lb/>
四尺其一集司徒府射而殺之其一集市北家人舍亦<lb/>
獲焉此羽蟲之孽又黑祥也閠月戊子帝崩後有蘇峻<lb/>
祖約之亂<lb/>
<pb n="KR2a0016_WYG_032-18a"/>
晋成帝咸和二年正月有五鷗鳥集殿庭此又白祥也<lb/>
是時庾亮茍違衆謀將召蘇峻有言不從之咎故白祥<lb/>
先見也三年二月峻果作亂宮室焚毁化為汗萊其應<lb/>
也<lb/>
晋成帝咸康八年七月白鷺集殿屋是時康帝始即位<lb/>
此不永之祥也後渉再朞而帝崩劉向曰野鳥入處宮<lb/>
室將空張瓘在涼州正朝放佳雀諸鳥出手便死左右<lb/>
放者悉飛去<lb/>
<pb n="KR2a0016_WYG_032-18b"/>
晋孝武帝太元十六年正月鵲巢太極東頭鴟尾又巢<lb/>
國子學堂西頭十八年東宫始成十九年正月鵲又巢<lb/>
其西門此殆與魏景初同占學堂風教所聚西門金行<lb/>
之祥也<lb/>
晋安帝義熙三年龍驤將軍朱猗戍壽陽婢炊飯忽有<lb/>
羣烏集竈競來啄噉婢驅逐不去有獵狗咋殺烏鵲餘<lb/>
者因共啄狗即死又噉肉唯餘骨存五年六月猗死<lb/>
宋武帝永初三年臨軒拜徐羡之為司徒百僚陪位有<lb/>
<pb n="KR2a0016_WYG_032-19a"/>
一野鸛集太極鴟尾鳴呼<lb/>
少帝景平二年春鸛巢太廟西鴟尾驅去復還文帝元<lb/>
嘉二年春有江鷗鳥數百集太極殿前小階内眀年誅<lb/>
徐羡之等<lb/>
羊禍<lb/>
晋成帝咸和二年五月司徒王導廐羊生無後足此羊<lb/>
禍也京房易傳曰足少者下不勝任也眀年蘇峻入京<lb/>
都導與成帝俱幽石頭僅乃免身是其應也<lb/>
<pb n="KR2a0016_WYG_032-19b"/>
宋孝武帝大眀七年永平郡獻三角羊羊禍也<lb/>
赤𤯝赤祥<lb/>
公孫淵時襄平北市生肉長圍各數尺有頭目口喙無<lb/>
手足而動揺此赤𤯝也占曰有形不成有體無聲其國<lb/>
滅亡淵尋為魏所誅<lb/>
呉戍將鄧嘉殺豬祠神治畢縣之忽見一人頭往食肉<lb/>
嘉引弓射中之咋咋作聲繞屋三日近赤祥也後人白<lb/>
嘉謀北叛闔門被誅京房易妖曰山見葆江于邑邑有<lb/>
<pb n="KR2a0016_WYG_032-20a"/>
兵狀如人頭赤色<lb/>
呉諸葛恪將見誅盥洗水血臭侍者授衣衣亦臭此近<lb/>
赤祥也<lb/>
晋武帝太康七年十一月河隂有赤雪二頃此赤祥也<lb/>
後渉四載而帝崩王宫遂亂<lb/>
晋惠帝元康五年三月吕縣有流血東西百餘歩此赤<lb/>
祥也元康末窮凶極亂僵尸流血之應也干寳以為後<lb/>
八載而封雲亂徐州殺傷數萬人是其應也<lb/>
<pb n="KR2a0016_WYG_032-20b"/>
晋惠帝永康元年三月尉氏雨血夫政刑舒緩則有常<lb/>
燠赤祥之妖此歳正月送愍懷太子幽于許宮天戒若<lb/>
曰不宜緩恣姦人將使太子寃死惠帝愚眊不悟是月<lb/>
愍懷遂斃於是王室釁成禍流天下淖齒殺齊閔王日<lb/>
天雨血沾衣天以告也此之謂乎京房易傳曰歸獄不<lb/>
解茲謂追非厥咎天雨血茲謂不親民有怨心不出三<lb/>
年無其宗人又曰佞人祿功臣戮天雨血<lb/>
晋愍帝建興四年十二月丙寅丞相府斬督運令史淳<lb/>
<pb n="KR2a0016_WYG_032-21a"/>
于伯血逆流上柱二丈三尺此赤祥也是時後將軍禇<lb/>
裒鎮廣陵丞相揚聲北伐伯以督運稽留及役使臧罪<lb/>
依征軍法戮之其息訢稱伯督運事訖無所稽乏受賕<lb/>
役使罪不及死兵家之勢先聲後實實是屯戍非為征<lb/>
軍自四年以來運漕稽停皆不以軍興法論僚佐莫之<lb/>
理及有此變司直彈劾衆官元帝又無所問於是頻旱<lb/>
三年干寳以為寃氣之應也郭景純曰血者水類同屬<lb/>
於坎坎為法家水平潤下不宜逆流此政有咎失之徴<lb/>
<pb n="KR2a0016_WYG_032-21b"/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十二<lb/>
<pb n="KR2a0016_WYG_032-22a"/>
　宋書卷三十二考證<lb/>
五行志三内坊東屋○内坊一本作丙坊<lb/>
魏明帝青龍三年戴鵀巢鉅鹿人張臶家臶博學有高<lb/>
　節○監本無臶家二字今依别本改正<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_032-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十二考證<lb/>
</p>
<p>
</p>
  </div>
<div>
<head>宋書卷三十三</head> <lb/>
    <p>
<pb n="KR2a0016_WYG_033-1a"/>
欽定四庫全書<lb/>
　宋書卷三十三<lb/>
　　梁　　　　沈　　　　　約　　　　撰<lb/>
　志第二十三<lb/>
　　五行四<lb/>
五行傳曰簡宗廟不禱祠廢祭祀逆天時則水不潤下<lb/>
謂水失其性而為災也又曰聽之不聰是謂不謀厥罰<lb/>
恒寒厥極貧時則有鼔妖時則有豕禍時則有魚孽時<lb/>
<pb n="KR2a0016_WYG_033-1b"/>
則有耳痾時則有黑𤯝黑祥惟火沴水魚孽劉歆傳以<lb/>
為介蟲之孽謂蝗屬也<lb/>
水不潤下<lb/>
魏文帝黄初四年六月大雨霖伊洛溢至津陽城門漂<lb/>
數千家流殺人初帝即位自鄴遷洛營造宮室而不起<lb/>
宗廟太祖神主猶在鄴嘗於建始殿饗祭如家人之禮<lb/>
終黄初不復還鄴而員丘方澤南北郊社稷等神位未<lb/>
有定所此簡宗廟廢祭祀之罰也京房易傳曰顓事者<lb/>
<pb n="KR2a0016_WYG_033-2a"/>
加誅罰絶理厥災水其水也雨殺人已隕霜大風天黃<lb/>
饑而不損茲謂泰厥大水水殺人避遏有徳茲謂狂厥<lb/>
水水流殺人也已水則地生蟲歸獄不解茲謂追非厥<lb/>
水寒殺人追誅不解茲謂不理厥水五穀不收大敗不<lb/>
解茲謂皆隂厥水流入國邑隕霜殺穀<lb/>
呉孫權赤烏八年夏茶陵縣鴻水溢出流漂二百餘家<lb/>
十二年秋丹陽故鄣等縣又鴻水溢案權稱帝三十年<lb/>
竟不於建業創七廟但有父堅一廟遠在長沙而郊禋<lb/>
<pb n="KR2a0016_WYG_033-2b"/>
禮闕嘉禾初羣臣奏宜郊祀又弗許末年雖一南郊而<lb/>
北郊遂無聞焉且三江五湖衡霍㑹稽皆呉楚之望亦<lb/>
不見秩反禮羅陽妖神以求福助天意若曰權簡宗廟<lb/>
不禱祠廢祭祀示此罰欲其感悟也<lb/>
太元元年又有大風涌水之異是冬權南郊疑是鑒咎<lb/>
徴乎還而寢疾眀年四月薨一曰權時信納譖訴雖陸<lb/>
議勲重子和儲貳猶不得其終與漢安帝聽讒免楊震<lb/>
廢太子同事也且赤烏中無年不用兵百姓愁怨八年<lb/>
<pb n="KR2a0016_WYG_033-3a"/>
秋將軍馬茂等又圖逆云<lb/>
魏眀帝景初元年九月淫雨過常冀兖徐豫四州水出<lb/>
沒溺殺人漂失財産帝自初即位便淫奢極欲多占幼<lb/>
女或奪士妻崇飾宮室妨害農戰觸情恣欲至是彌甚<lb/>
號令逆時饑不損役此水不潤下之應也<lb/>
呉孫亮五鳯元年夏大水亮即位四年乃立權廟又終<lb/>
呉世不上祖宗之號不修嚴父之禮昭穆之數有闕亮<lb/>
及休皓又並廢二郊不秩羣神此簡宗廟不祭祀之罰<lb/>
<pb n="KR2a0016_WYG_033-3b"/>
也又是時孫峻専政隂勝陽之應乎<lb/>
呉孫休永安四年五月大雨水泉涌溢昔歳作浦里塘<lb/>
功費無數而田不可成士卒死叛或自賊殺百姓愁怨<lb/>
隂氣盛也休又専任張布退盛冲等呉人賊之之應也<lb/>
呉孫休永安五年八月壬午大雨震雹水泉涌溢<lb/>
晋武帝太始四年九月青徐兖豫四州大水七年六月<lb/>
大雨霖河洛伊沁皆溢殺二百餘人帝即尊位不加三<lb/>
后祖宗之號太始二年又除眀堂南郊五帝坐同稱昊<lb/>
<pb n="KR2a0016_WYG_033-4a"/>
天上帝一位而已又省先后配地之禮此簡宗廟廢祭<lb/>
祀之罰與漢成帝同事一曰昔歳及此年藥蘭泥白虎<lb/>
文秦凉殺刺史胡烈牽𢎞遣田璋討泥又司馬望以大<lb/>
衆次淮北禦孫晧内外兵役西州饑亂百姓愁怨隂氣<lb/>
盛也咸寜初始上祖宗號太熙初還復五帝位<lb/>
晋武帝咸寧元年九月徐州水二年七月癸亥河南魏<lb/>
郡暴水殺百餘人八月荆州郡國五大水去年采擇良<lb/>
家子女露面入殿帝親簡閲務在姿色不訪徳行有蔽<lb/>
<pb n="KR2a0016_WYG_033-4b"/>
匿者以不敬論搢紳愁怨天下非之隂盛之應也<lb/>
咸寧三年六月益梁二州郡國八暴水殺三百餘人七<lb/>
月荆州大水九月始平郡大水十月青徐兖豫荆益梁<lb/>
七州又水是時賈充等用事日盛而正人疏外者多<lb/>
咸寧四年七月司冀兖豫荆揚郡國二十大水<lb/>
晋武帝太康二年六月泰山江夏大水泰山流三百家<lb/>
殺六千餘人江夏亦殺人是時平呉後王濬為元功而<lb/>
詆劾妄加荀賈為無謀而並䝉重賞收呉姬五千納之<lb/>
<pb n="KR2a0016_WYG_033-5a"/>
後宮此應也<lb/>
太康四年七月司豫徐兖荆揚郡國二十大水傷秋稼<lb/>
壞屋室有死者<lb/>
太康六年三月青凉幽冀郡國十五大水<lb/>
太康七年九月西方安定等郡國八大水<lb/>
太康八年六月郡國八大水<lb/>
晋惠帝元康二年有水災<lb/>
元康五年五月潁川淮南大水六月城陽東莞大水殺<lb/>
<pb n="KR2a0016_WYG_033-5b"/>
人荆揚徐兖豫五州又大水是時帝即位已五載猶未<lb/>
郊祀烝嘗亦多不身親近簡宗廟廢祭祀之罰也班固<lb/>
曰王者即位必郊祀天地望秩山川若乃不敬鬼神政<lb/>
令違逆則霧水暴至百川逆溢壞鄉邑溺人民水不潤<lb/>
下也<lb/>
元康六年五月荆揚二州大水按董仲舒説水者隂氣<lb/>
盛也是時賈后亂朝寵樹賈郭女主専政之應也<lb/>
元康八年五月金墉城井水溢漢成帝時有此妖班固<lb/>
<pb n="KR2a0016_WYG_033-6a"/>
以為王莾之象及趙倫簒位即此應也倫廢帝於此城<lb/>
井溢所在又天意乎<lb/>
元康八年九月荆揚徐兖冀五州大水是時賈后暴戾<lb/>
滋甚韓謐驕猜彌扇卒害太子旋亦禍滅<lb/>
元康九年四月宮中井水沸溢<lb/>
晋惠帝永寧元年七月南陽東海大水是時齊王冏秉<lb/>
政専恣隂盛之應<lb/>
晋惠帝大安元年七月兖豫徐冀四州水時將相力攻<lb/>
<pb n="KR2a0016_WYG_033-6b"/>
無尊主心<lb/>
晋孝懷帝永嘉四年四月江東大水是時王導等潛懷<lb/>
翼戴之計隂氣盛也<lb/>
晋元帝大興三年六月大水是時王敦内懷不臣傲狠<lb/>
作威後終夷滅<lb/>
大興四年七月大水眀年有石頭之敗<lb/>
晋元帝永昌二年五月荆州及丹陽宣城呉興壽春大<lb/>
水<lb/>
<pb n="KR2a0016_WYG_033-7a"/>
晋眀帝太寧元年五月丹陽宣城呉興壽陽大水是時<lb/>
王敦疾害忠良威權震主尋亦誅滅<lb/>
晋成帝咸和元年五月大水是時嗣主幼冲母后稱制<lb/>
庾亮以元舅民望决事禁中隂勝陽也<lb/>
咸和二年五月戊子京都大水是冬蘇峻稱兵都邑塗<lb/>
炭<lb/>
咸和四年七月丹陽宣城呉興㑹稽大水是冬郭黙作<lb/>
亂荆豫共討之半歳乃定<lb/>
<pb n="KR2a0016_WYG_033-7b"/>
咸和七年五月大水是時帝未親務政在大臣隂勝陽<lb/>
也<lb/>
晋成帝咸康元年八月長沙武陵大水是年三月石虎<lb/>
掠騎至歴陽四月圍㐮陽於是加王導大司馬集徒旅<lb/>
又使趙鳯路永劉允之陳光五將軍各帥衆戍衛百姓<lb/>
愁怨隂氣盛也<lb/>
晋穆帝永和四年五月大水是時幼主冲弱母后臨朝<lb/>
又將相大臣各爭權政與咸和初同事也<lb/>
<pb n="KR2a0016_WYG_033-8a"/>
永和五年五月大水<lb/>
永和六年五月大水<lb/>
永和七年七月甲辰夜濤水入石頭死者數百人去年<lb/>
殷浩以私忿廢蔡謨遐邇非之又幼主在上而殷桓交<lb/>
惡選徒聚甲各崇私權隂勝陽之應也一説濤入石頭<lb/>
江右以為兵占是後殷浩桓温謝尚荀羡連年征伐<lb/>
晋穆帝升平二年五月大水是時桓温權制朝廷征伐<lb/>
是專<lb/>
<pb n="KR2a0016_WYG_033-8b"/>
升平五年四月大水<lb/>
晋海西太和六年六月京都大水平地數尺侵及太廟<lb/>
朱雀大航纜斷三艘流入大江丹陽晋陵呉國呉興臨<lb/>
海五郡又大水稻稼蕩沒黎庶饑饉初四年桓温北伐<lb/>
敗績十喪其九五年又征淮南踰歳乃克百姓愁怨之<lb/>
應也<lb/>
晋簡文帝咸安元年十二月壬午濤水入石頭眀年妖<lb/>
賊盧竦率其屬數百人入殿略取武庫三庫甲仗游擊<lb/>
<pb n="KR2a0016_WYG_033-9a"/>
将軍毛安之討滅之<lb/>
晋孝武帝太元三年六月大水是時孝武幼弱政在將<lb/>
相<lb/>
太元五年大水去年氐賊攻沒襄陽又向廣陵於是逼<lb/>
徙江淮民悉令南渡三州失業道殣相望謝𤣥雖破句<lb/>
難等自後征戍不已百姓愁怨之應也<lb/>
太元六年六月荆江揚三州大水<lb/>
太元十年夏大水初八年破苻堅自後有事中州役無<lb/>
<pb n="KR2a0016_WYG_033-9b"/>
已歳兵民愁怨之應也<lb/>
太元十三年十二月濤水入石頭眀年丁零鮮卑寇擾<lb/>
司兖鎮戍西北疲於奔命<lb/>
太元十五年七月兖州大水是時緣河紛爭征戍勤悴<lb/>
太元十七年六月甲寅濤水入石頭毁大航漂船舫有<lb/>
死者京口西浦亦濤入殺人永嘉郡潮水涌起近海四<lb/>
縣人民多死後四年帝崩而王恭再攻京師京師亦發<lb/>
大衆以禦之<lb/>
<pb n="KR2a0016_WYG_033-10a"/>
太元十九年七月荆州彭城大水傷稼<lb/>
太元二十年荆州彭城大水<lb/>
太元二十一年五月癸卯大水是時政事多弊兆庶非<lb/>
之<lb/>
晋安帝隆安三年五月荆州大水去年殷仲堪舉兵向<lb/>
京都是年春又殺郗恢隂盛作威之應也仲堪尋亦敗<lb/>
亡<lb/>
隆安五年五月大水是時司馬元顯作威陵上又桓𤣥<lb/>
<pb n="KR2a0016_WYG_033-10b"/>
擅西夏孫恩亂東國隂勝陽之應也<lb/>
晋安帝元興二年十二月桓𤣥簒位其眀年二月庚寅<lb/>
夜濤水入石頭是時貢使商旅方舟萬計漂敗流斷骸<lb/>
胔相望江右雖有濤變未有若斯之甚三月義軍克京<lb/>
都𤣥敗走遂夷滅<lb/>
元興三年二月己丑朔夜濤水入石頭漂沒殺人大航<lb/>
流敗<lb/>
晋安帝義熙元年十二月己未濤水入石頭<lb/>
<pb n="KR2a0016_WYG_033-11a"/>
義熙二年十二月己未夜濤水入石頭眀年駱球父環<lb/>
潛結桓𦙍殷仲文等謀作亂劉雅亦謀反凡所誅滅數<lb/>
十家<lb/>
義熙三年五月丙午大水<lb/>
義熙四年十二月戊寅濤水入石頭眀年王旅北討鮮<lb/>
卑<lb/>
義熙六年五月丁巳大水乙丑盧循至蔡洲<lb/>
義熙八年六月大水<lb/>
<pb n="KR2a0016_WYG_033-11b"/>
義熙九年五月辛巳大水<lb/>
義熙十年五月丁丑大水戊寅西眀門地穿涌水出毁<lb/>
門扉及限七月乙丑淮北災風大水殺人<lb/>
義熙十一年七月丙戍大水淹漬太廟百官赴救眀年<lb/>
王旅北討關河<lb/>
宋文帝元嘉五年六月京邑大水七年右將軍到彦之<lb/>
率師入河<lb/>
元嘉十一年五月京邑大水十三年司空檀道濟誅<lb/>
<pb n="KR2a0016_WYG_033-12a"/>
元嘉十二年六月丹陽淮南呉呉興義興五郡大水京<lb/>
邑乘船<lb/>
元嘉十八年五月江水汎溢沒居民害苖稼眀年右軍<lb/>
將軍裴方眀率雍梁之衆伐仇池<lb/>
元嘉十九年二十年東都諸郡大水<lb/>
元嘉二十九年五月京邑大水<lb/>
孝武帝孝建元年八月㑹稽大水平地八尺後二年虜<lb/>
寇青冀州遣羽林軍卒討伐<lb/>
<pb n="KR2a0016_WYG_033-12b"/>
孝武帝大眀元年五月呉興義興大水<lb/>
大眀四年八月雝州大水<lb/>
大眀四年南徐南兖州大水<lb/>
後廢帝元徽元年六月夀陽大水<lb/>
順帝昇眀元年七月雝州大水甚於關羽樊城時<lb/>
昇眀二年二月於潛翼異山一夕五十二處水出流漂<lb/>
居民七月丙午朔濤水入石頭居民皆漂沒<lb/>
恒寒<lb/>
<pb n="KR2a0016_WYG_033-13a"/>
庶徴之恒寒劉歆以為大雨雪及未當雨雪而雨雪及<lb/>
大雨雹隕霜殺菽草皆常寒之罰也京房易傳曰有徳<lb/>
遭險茲謂逆命厥異寒誅罰過深當燠而寒盡六日亦<lb/>
為雹害正不誅茲謂養賊寒七十二日殺飛禽道人始<lb/>
去茲謂傷其寒物無霜而死涌水出戰不量敵茲謂辱<lb/>
命其寒雖雨物不茂<lb/>
呉孫權嘉禾三年九月朔隕霜傷穀按劉向説誅罰不<lb/>
由君出在臣下之象也是時校事呂壹專作威福與漢<lb/>
<pb n="KR2a0016_WYG_033-13b"/>
元帝時石顯用事隕霜同應班固書九月二日陳夀言<lb/>
朔皆明未可以傷穀也壹後亦伏誅京房易傳曰興兵<lb/>
妄誅茲謂亡法厥災霜夏殺五穀冬殺麥誅不原情茲<lb/>
謂不仁其霜夏先大雷風冬先雨乃隕霜有芒角賢聖<lb/>
遭害其霜附木不下地佞人依刑茲謂私賊其霜在草<lb/>
根土隙閒不教而誅茲謂虐其霜反在草下<lb/>
嘉禾四年七月雨雹又隕霜案劉向説雹者隂脅陽是<lb/>
時呂壹作威用事詆毁重臣排䧟無辜自太子登以下<lb/>
<pb n="KR2a0016_WYG_033-14a"/>
咸患毒之而壹反獲封侯寵異與春秋公子遂専任雨<lb/>
雹同應也漢安帝信讒多殺無辜亦雨雹董仲舒曰凡<lb/>
雹皆為有所脅行専一之政故也<lb/>
呉孫權赤烏四年正月大雪平地深三尺鳥獸死者大<lb/>
半是年夏全琮等四將軍攻略淮南襄陽戰死者千餘<lb/>
人其後權以䜛邪數責讓陸議議憤恚致卒與漢景武<lb/>
大雪同事也<lb/>
赤烏十一年四月雨雹是時權聽讒將危太子其後朱<lb/>
<pb n="KR2a0016_WYG_033-14b"/>
據屈晃以迕意黜辱陳象以忠諫族誅而太子終廢此<lb/>
有徳遭險誅罰過深之應也<lb/>
晋武帝太始六年冬大雪<lb/>
太始七年十二月大雪眀年有歩闡楊肇之敗死傷甚<lb/>
衆<lb/>
太始九年四月辛未隕霜是時賈充親黨比周用事與<lb/>
魯定公漢元帝時隕霜同應也<lb/>
晋武帝咸寧二年八月平原安平上黨秦郡霜害三豆<lb/>
<pb n="KR2a0016_WYG_033-15a"/>
咸寧三年八月河間暴風寒氷郡國五隕霜傷穀是後<lb/>
大舉征呉馬隆又帥精勇討涼州<lb/>
咸寧五年五月丁亥鉅鹿魏郡雨雹傷禾麥辛卯鴈門<lb/>
雨雹傷秋稼<lb/>
咸寧五年六月庚戍汲郡廣平陳留滎陽雨雹丙辰又<lb/>
雨雹損傷秋麥千三百餘頃壞屋百三十餘間癸亥安<lb/>
定雨雹七月丙申魏郡又雨雹閏月壬子新興又雨雹<lb/>
八月庚子河東𢎞農又雨雹兼傷秋稼三豆<lb/>
<pb n="KR2a0016_WYG_033-15b"/>
晋武帝太康元年三月河東高平霜雹傷桑麥四月河<lb/>
南河内河東魏郡𢎞農雨雹傷麥豆五月東平平陽上<lb/>
黨鴈門濟南雨雹傷禾麥三豆<lb/>
太康元年四月庚午畿内縣二及東平范陽縣雨雹癸<lb/>
酉畿内縣五又雨雹是時王濬有大功而權戚互加陷<lb/>
抑帝從容不斷隂脅陽之應也<lb/>
太康二年二月辛酉殞霜于濟南琅邪傷麥壬申琅邪<lb/>
雨雪傷麥三月甲午河東隕霜害桑<lb/>
<pb n="KR2a0016_WYG_033-16a"/>
太康二年五月丙戍城陽章武琅邪庚寅河東樂安東<lb/>
平濟隂𢎞農濮陽齊國頓邱魏郡河内汲郡上黨雨雹<lb/>
傷禾稼<lb/>
太康二年六月郡國十六雨雹<lb/>
太康三年十二月大雪<lb/>
太康五年七月乙卯中山東平雨雹傷秋稼<lb/>
太康五年七月甲辰中山雨雹九月南安大雪折木<lb/>
太康六年二月東海霜傷桑麥<lb/>
<pb n="KR2a0016_WYG_033-16b"/>
太康六年三月戊辰齊郡臨菑長廣不其等四縣樂安<lb/>
梁鄒等八縣琅邪臨沂等八縣河間易城等六縣高陽<lb/>
北新城等四縣隕霜傷桑麥<lb/>
太康六年六月滎陽汲郡鴈門雨雹<lb/>
太康八年四月齊國天水二郡隕霜十二月大雪<lb/>
太康九年正月京都大風雨雹發屋拔木四月隴西隕<lb/>
霜<lb/>
太康十年四月郡國八隕霜<lb/>
<pb n="KR2a0016_WYG_033-17a"/>
晉惠帝元康二年八月沛及湯隂雨雹<lb/>
元康三年四月滎陽雨雹𢎞農湖華隂又雨雹深三尺<lb/>
是時賈后凶淫専恣與春秋魯桓夫人同事隂氣盛也<lb/>
元康五年六月東海雨雹深五寸十二月丹陽雨雹<lb/>
元康五年十二月丹陽建業大雪<lb/>
元康六年三月東海隕霜殺桑麥<lb/>
元康七年五月魯國雨雹七月秦雝二州隕霜殺稼<lb/>
元康九年三月旬有八日河南滎陽潁川隕霜傷禾五<lb/>
<pb n="KR2a0016_WYG_033-17b"/>
月雨雹是時賈后凶躁滋甚是冬遂廢愍懷<lb/>
晋惠帝永寧元年七月襄城雨雹是時齊王冏專政十<lb/>
月襄城河南高平平陽風雹折木傷稼<lb/>
晋惠帝光熙元年閠八月甲申朔霰雪劉向曰盛陽雨<lb/>
水湯熱隂氣脅之則轉而為雹盛隂雨雪凝滯陽氣薄<lb/>
之則散而為霰今雪非其時此聽不聰之應也<lb/>
晋孝懷帝永嘉元年十二月冬雪平地三尺<lb/>
永嘉七年十月庚午大雪<lb/>
<pb n="KR2a0016_WYG_033-18a"/>
晋愍帝建興元年十一月戊午㑹稽大雨震電己巳夜<lb/>
赤氣曜於西北是夕大雨震電庚午大雪案劉向説雷<lb/>
以二月出八月入此月雷電者陽不閉藏也既發泄而<lb/>
眀日便大雪皆失節之異也是時劉淵僭號平陽李雄<lb/>
稱制於蜀九州幅裂西京孤微為君失時之象<lb/>
晋元帝太興二年三月丁未成都風雹殺人<lb/>
太興三年三月海鹽郡雨雹是時王敦陵上<lb/>
晋元帝永昌二年十二月幽冀并三州大雪<lb/>
<pb n="KR2a0016_WYG_033-18b"/>
晋眀帝太寧元年十二月幽冀并州大雪<lb/>
太寧二年四月庚子京都大雨雹燕雀死<lb/>
太寧三年三月丁丑雨雹癸巳隕霜四月大雨雹是年<lb/>
帝崩尋有蘇峻之亂<lb/>
晋成帝咸和六年三月癸未雨雹是時帝幼弱政在大<lb/>
臣<lb/>
咸和九年八月成都雪其日李雄死<lb/>
晋成帝咸康二年正月丁巳皇后見于太廟其夕雨雹<lb/>
<pb n="KR2a0016_WYG_033-19a"/>
晋康帝建元元年八月大雪是時政在將相隂氣盛也<lb/>
與春秋魯昭公時季孫宿専政同事劉向曰凡雨隂也<lb/>
雪又雨之隂也出非其時迫近象也<lb/>
晋穆帝永和三年八月冀方大雪人馬多凍死<lb/>
永和五年六月臨漳暴震霆雨雹大如升<lb/>
永和十年五月凉州雪眀年八月枹罕護軍張瓘帥宗<lb/>
混等攻滅張祚更立張曜弟𤣥靚京房易傳曰夏雪戒<lb/>
臣為亂<lb/>
<pb n="KR2a0016_WYG_033-19b"/>
永和十一年四月壬申朔雪十二月戊午靁己未靁是<lb/>
時帝幼母后稱制政在大臣<lb/>
晋穆帝升平二年正月大雪<lb/>
晋孝武帝太元二年四月己酉雨雹十二月大雪時帝<lb/>
幼弱政在將相<lb/>
太元十二年四月己丑雨雹是時有事中州兵役連歳<lb/>
太元二十年五月癸卯上虞雨雹<lb/>
太元二十一年四月丁亥雨雹是時張夫人専幸及帝<lb/>
<pb n="KR2a0016_WYG_033-20a"/>
暴崩兆庶尤之<lb/>
太元二十一年十二月連雪二十三日是時嗣主幼冲<lb/>
冡宰専政<lb/>
晋安帝隆安二年三月己卯雨雹是秋王恭殷仲堪内<lb/>
侮終皆誅<lb/>
晋安帝元興二年十二月酷寒過甚是時桓𤣥簒位政<lb/>
事煩苛是其應也晋氏失在舒緩𤣥則反之劉向曰周<lb/>
衰無寒歳秦滅無燠年此之謂也<lb/>
<pb n="KR2a0016_WYG_033-20b"/>
元興三年正月甲申霰雪又靁靁霰不應同日失節之<lb/>
應也二月義兵起𤣥敗<lb/>
元興三年四月丙午江陵雨雹是時安帝䝉塵<lb/>
晋安帝義熙元年四月壬申雨雹是時四方未一鉦鼔<lb/>
日戒<lb/>
義熙五年三月己亥雪深數寸<lb/>
義熙五年五月癸巳溧陽雨雹九月己丑廣陵雨雹明<lb/>
年盧循至蔡洲<lb/>
<pb n="KR2a0016_WYG_033-21a"/>
義熙五年九月己丑廣陵雨雹<lb/>
義熙六年正月丙寅雪又雷<lb/>
義熙六年五月壬申雨雹<lb/>
義熙八年四月辛未朔雨雹六月癸亥雨雹大風發屋<lb/>
是秋誅劉藩等<lb/>
義熙十年四月辛卯雨雹<lb/>
宋文帝元嘉九年春京都雨雹溧陽盱眙尤甚傷牛馬<lb/>
殺禽獸<lb/>
<pb n="KR2a0016_WYG_033-21b"/>
元嘉十八年三月雨雹二十五虜寇青州<lb/>
元嘉二十五年正月積雪冰寒<lb/>
元嘉二十九年五月盱眙雨雹大如雞卵三十年國家<lb/>
禍亂兵革大起<lb/>
孝武帝大眀元年十二月庚寅大雪平地二尺餘眀年<lb/>
虜侵冀州遣羽林軍北討<lb/>
眀帝泰始五年四月壬辰京邑雨雹<lb/>
後廢帝元徽三年五月乙卯京邑雨雹<lb/>
<pb n="KR2a0016_WYG_033-22a"/>
雷震<lb/>
魏眀帝景初中洛陽城東橋洛水浮橋桓楹同日三處<lb/>
俱震尋又震西城上候風木飛烏時勞役大起帝尋晏<lb/>
駕<lb/>
呉孫權赤烏三年夏震宮門柱又擊南津大橋桓楹<lb/>
孫亮建興元年十二月朔大風震電是月又雷雨義同<lb/>
前説亮終廢<lb/>
晋武帝太康六年十二月甲申朔淮南郡震電<lb/>
<pb n="KR2a0016_WYG_033-22b"/>
太康七年十二月己亥毗陵雷電南沙司鹽都尉戴亮<lb/>
以聞<lb/>
太康十年十二月癸卯廬江建安雷電大雨<lb/>
晋恵帝永康元年六月癸卯震崇陽陵標西南五百歩<lb/>
標破為七十片是時賈后陷害鼎輔寵樹私戚與漢桓<lb/>
帝時震憲陵寢同事也后終誅滅<lb/>
晋惠帝永興二年十月丁丑雷電<lb/>
晋懷帝永嘉四年十月震電<lb/>
<pb n="KR2a0016_WYG_033-23a"/>
晋元帝永昌二年七月丙子朔雷震太極殿柱<lb/>
永昌二年十一月㑹稽呉郡雨震電<lb/>
晋眀帝大寧元年七月丙子朔震太極殿柱<lb/>
晋成帝咸和元年十月己巳㑹稽郡大雨震電<lb/>
咸和三年六月辛卯臨海大雷破郡府内小屋柱十枚<lb/>
殺人<lb/>
咸和三年九月二日立冬㑹稽震電<lb/>
咸和四年十二月呉郡㑹稽震電<lb/>
<pb n="KR2a0016_WYG_033-23b"/>
咸和四年十二月丹陽震電<lb/>
晋穆帝永和七年七月壬午雷雨震電<lb/>
晋穆帝升平元年十一月庚戍雷乙丑又雷<lb/>
升平五年十月庚午雷發東南<lb/>
晋孝武帝太元五年六月甲寅雷震含章殿四柱<lb/>
太元五年十二月雷聲在南方<lb/>
太元十四年七月甲寅震宣陽門西柱<lb/>
晋安帝隆安二年九月壬辰雨雷<lb/>
<pb n="KR2a0016_WYG_033-24a"/>
晋安帝元興三年永安皇后至自巴陵將設儀導入宮<lb/>
天雷震人馬各一俱殪<lb/>
晋安帝義熙四年十一月辛卯朔西北疾風癸丑雷<lb/>
義熙五年六月丙寅震太廟破東鴟尾徹壁柱<lb/>
義熙六年正月丙寅雷丁卯又雷<lb/>
義熙六年十二月壬辰大雷<lb/>
義熙九年十一月甲戌雷乙亥又雷<lb/>
宋文帝元嘉四年十一月癸丑雷<lb/>
<pb n="KR2a0016_WYG_033-24b"/>
元嘉五年六月丙寅震太廟破東鴟尾徹壁柱<lb/>
元嘉六年正月丙寅雷且雪<lb/>
元嘉七年十月丙子雷<lb/>
元嘉八年十二月庚辰雷<lb/>
元嘉九年十一月甲戍雷且雪<lb/>
元嘉十四年震初寧陵口標四破至地十七年廢大將<lb/>
軍彭城王義康骨肉相害自此始也<lb/>
前廢帝景和元年九月甲午雷震<lb/>
<pb n="KR2a0016_WYG_033-25a"/>
眀帝泰始二年九月辛巳雷震<lb/>
泰始四年十月辛卯雷震<lb/>
泰始四年十一月癸卯朔雷震<lb/>
泰始五年十一月乙巳雷震<lb/>
泰始六年十一月庚午雷<lb/>
後廢帝元徽三年九月戊戌雷<lb/>
元徽三年九月丁未雷<lb/>
元徽三年九月戊午雷震<lb/>
<pb n="KR2a0016_WYG_033-25b"/>
元徽三年十月辛未雷甲戍又雷<lb/>
順帝昇眀三年二月二十四日丙申震建陽門<lb/>
皷妖<lb/>
晋惠帝元康九年三月有聲若牛出許昌城十二月廢<lb/>
太子幽于許宮按春秋晋文公柩有聲如牛劉向以為<lb/>
皷妖其説曰聲如此怒象也將有急怒之謀以生兵甲<lb/>
之禍此其類也眀年賈后遣黄門孫慮殺太子擊以藥<lb/>
杵聲聞于外<lb/>
<pb n="KR2a0016_WYG_033-26a"/>
蘇峻在歴陽外營將軍皷自鳴如人㺯皷者峻手自斫<lb/>
之曰我鄉土時有此則城空矣俄而作亂夷滅此聽不<lb/>
聰之罰皷妖先作也<lb/>
石虎末洛陽城西北九里石牛在青石趺上忽鳴喚聲<lb/>
聞四十里虎遣人打落兩耳及尾鐡釘釘四脚<lb/>
晋孝武太元十五年三月己酉朔東北有聲如雷案劉<lb/>
向説以為雷當託於雲猶君託於臣無雲而雷此君不<lb/>
恤下下民將叛之象也及帝崩而天下漸亂孫恩桓𤣥<lb/>
<pb n="KR2a0016_WYG_033-26b"/>
交陵京邑<lb/>
呉興長城縣夏架山有石皷長丈餘面徑三尺所下有<lb/>
盤石為足鳴則聲如金皷三呉有兵晋安帝隆安中大<lb/>
鳴後有孫靈秀之亂<lb/>
魚孽<lb/>
魏齊王嘉平四年五月有二魚集于武庫屋上此魚孽<lb/>
也王肅曰魚生于淵而亢於屋介鱗之物失其所也邊<lb/>
將其殆有棄甲之變乎後果有東關之敗干寳又以為<lb/>
<pb n="KR2a0016_WYG_033-27a"/>
高貴鄉公兵禍之應二説皆與班固㫖同<lb/>
晋武帝太康中有鯉魚二見武庫屋上干寳曰武庫兵<lb/>
府魚有鱗甲亦兵類也魚既極隂屋上太陽魚見屋上<lb/>
象至隂以兵革之禍干大陽也至惠帝初誅楊駿廢太<lb/>
后矢交館閣元康末賈后謗殺太子尋亦誅廢十年閒<lb/>
母后之難再興是其應也自是禍亂構矣京房易妖曰<lb/>
魚去水飛入道路兵且作<lb/>
蝗蟲<lb/>
<pb n="KR2a0016_WYG_033-27b"/>
魏文帝黄初三年七月冀州大蝗民饑案蔡邕説蝗者<lb/>
在上貪苛之所致也是時孫權歸從帝因其有西陵之<lb/>
役舉大衆襲之權遂背叛<lb/>
晋武帝太始十年六月蝗是時荀賈任政疾害公直<lb/>
晋孝懷帝永嘉四年五月大蝗自幽并司冀至于秦雝<lb/>
草木牛馬毛鬛皆盡是時天下兵亂漁獵生民存亡所<lb/>
繫唯司馬越茍晞而已而競為暴刻經略無章<lb/>
晋愍帝建興四年六月大蝗去歳胡寇頻攻北地馮翊<lb/>
<pb n="KR2a0016_WYG_033-28a"/>
麴允等悉衆禦之是時又禦劉曜為曜所破西京遂潰<lb/>
晋元帝太興元年六月蘭陵合鄉蝗害禾稼乙未東莞<lb/>
蝗蟲縱廣三百里害苖稼<lb/>
太興元年七月東海彭城下邳臨淮四郡蝗蟲害禾豆<lb/>
太興元年八月冀青徐三州蝗食生草盡至于二年是<lb/>
時中州淪喪暴亂滋甚<lb/>
太興二年五月淮陵臨淮淮南安豐廬江諸郡蝗食秋<lb/>
麥<lb/>
<pb n="KR2a0016_WYG_033-28b"/>
太興三年五月癸丑徐州及揚州江西諸郡蝗呉民多<lb/>
餓死去年王敦并領荆州苛暴之釁自此興矣又是年<lb/>
初徐州刺史蔡豹帥衆伐周撫<lb/>
晋孝武帝太元十五年八月兖州蝗是時丁零寇兖豫<lb/>
鮮卑逼河南征戍不已<lb/>
太元十六年五月飛蝗從南來集堂邑縣界害苗稼是<lb/>
年春發取江州兵營甲士二千人家口六七千人配護<lb/>
軍及東宮後尋散亡殆盡又邊將連有征殺<lb/>
<pb n="KR2a0016_WYG_033-29a"/>
豕禍<lb/>
呉孫皓寳鼎元年野豕入右司馬丁奉營此豕禍也後<lb/>
奉見遣攻穀陽無功及皓怒斬其導軍及舉大衆北出<lb/>
奉及萬彧等相謂曰若至華里不得不各自還也此謀<lb/>
泄奉時雖已死皓追討穀陽事殺其子温家屬皆遠徙<lb/>
豕禍之應也龔遂曰山野之獸來入宫室宫室將空又<lb/>
其象也<lb/>
晋孝懷帝永嘉中夀春城内有豕生兩頭而不活周馥<lb/>
<pb n="KR2a0016_WYG_033-29b"/>
取而觀之時通數者竊謂曰夫豕北方之畜胡狄象也<lb/>
兩頭者無上也生而死不遂也天意若曰勿生専利之<lb/>
謀將自致傾覆也周馥不悟遂欲迎天子令諸侯俄為<lb/>
元帝所敗是其應也石勒亦尋渡淮百姓死者十八九<lb/>
晋武帝建武元年有豕生八足聽不聰之罰也京房易<lb/>
傳曰凡妖作各象其類足多者所任邪也是後有劉隗<lb/>
之變<lb/>
晋成帝咸和六年六月錢塘民家豭豕生兩子皆人面<lb/>
<pb n="KR2a0016_WYG_033-30a"/>
如胡人狀其身猶豕京房易妖曰豕生人頭豕身者邑<lb/>
且亂亡此豭豕而産異之甚者<lb/>
晋孝武帝太元十年四月京都有豕一頭二身八足十<lb/>
三年京都民家豕産子一頭二身八足並與建武同妖<lb/>
也是後宰相沈酗不恤朝政近習用事漸亂國綱至於<lb/>
大壞也<lb/>
黑𤯝黑祥<lb/>
晋孝懷帝永嘉五年十二月黑氣四塞近黑祥也<lb/>
<pb n="KR2a0016_WYG_033-30b"/>
宋文帝元嘉二十六年三月幸京口有黑氣暴起占有<lb/>
兵眀年虜南寇至𤓰歩飲馬于江<lb/>
火沴水<lb/>
晋武帝太康五年六月任城魯國池水皆赤如血案劉<lb/>
向説近火沴水也聽之不聰之罰也京房易傳曰淫於<lb/>
色賢人潛國家危厥異水流赤<lb/>
晋穆帝升平三年二月凉州城東池中有火四年四月<lb/>
姑臧澤水中又有火此火沴水之妖也眀年張天錫殺<lb/>
<pb n="KR2a0016_WYG_033-31a"/>
中護軍張邕邕執政臣也<lb/>
晋安帝元興二年十月錢塘臨平湖水赤桓𤣥諷呉郡<lb/>
使言開除以為已瑞俄而𤣥敗<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_033-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十三<lb/>
<pb n="KR2a0016_WYG_033-32a"/>
　宋書卷三十三考證<lb/>
五行志四時將相力攻○攻各本訛政今改正<lb/>
奉及萬彧等○彧諸本皆訛或今據三國志改正<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_033-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十三考證<lb/>
</p>
<p>
</p>
  </div>
<div>
<head>宋書卷三十四</head> <lb/>
    <p>
<pb n="KR2a0016_WYG_034-1a"/>
欽定四庫全書<lb/>
　宋書卷三十四<lb/>
　　梁　　　　　沈　　　　約　　　　撰<lb/>
　志第二十四<lb/>
　　五行五<lb/>
五行傳曰治宫室飾臺榭内滛亂犯親戚侮父兄則稼<lb/>
穡不成謂土失其性而為災也又曰思心不叡是謂不<lb/>
聖厥咎瞀厥罰恒風厥極凶短折時則有脂夜之妖時<lb/>
<pb n="KR2a0016_WYG_034-1b"/>
則有華孽時則有牛禍時則有下體生上之痾時則有<lb/>
黄眚黄祥時則有金木水火沴土班固曰不言惟而獨<lb/>
曰時則有者非一衝氣所沴眀其異大也華孽劉歆傳<lb/>
以為蠃蟲之孽謂螟屬也<lb/>
稼穡不成<lb/>
吳孫皓時嘗嵗無水旱苗稼豐美而實不成百姓以饑<lb/>
闔境皆然連嵗不已吳人以為傷露非也按劉向春秋<lb/>
説曰水旱當書水旱而曰大無麥禾者土氣不養稼穡<lb/>
<pb n="KR2a0016_WYG_034-2a"/>
不成此其義也皓初遷都武昌尋還建業又起新館綴<lb/>
飾珠玉壮麗過甚破壊諸宫增修苑囿犯暑妨農官民<lb/>
疲怠月令季夏不可以興土功晧皆冒之此治宫室飾<lb/>
臺榭之罰與春秋魯荘公三築臺同應也班固曰無水<lb/>
旱之災而草木百榖不熟皆為稼穡不成晉穆帝永和<lb/>
十年三麥不登至闗西亦然自去秋至是夏無水旱無<lb/>
麥者如劉向説也又俗云多苗而不實為傷又其義也<lb/>
恒風<lb/>
<pb n="KR2a0016_WYG_034-2b"/>
魏齊王正始九年十一月大風數十日發屋折樹十二<lb/>
月戊子晦尤甚動太極東閣<lb/>
魏齊王嘉平元年正月壬辰朔西北大風發屋折木昏<lb/>
塵蔽天按管輅説此為時刑大風執政之憂也是時曹<lb/>
爽區瞀自専驕僭過度天戒數見終不改革此思心不<lb/>
叡恒風之罰也後踰旬而爽等滅京房易傳曰衆逆同<lb/>
志至徳乃潛厥異風其風也行不解物不長雨小而傷<lb/>
政悖徳隠兹謂亂厥風先風不雨大風暴起發屋折木<lb/>
<pb n="KR2a0016_WYG_034-3a"/>
守義不進兹謂眊厥風與雲俱起折五榖莖臣易上政<lb/>
兹謂不順厥風大飈發屋賦斂不理兹謂禍厥風絶經<lb/>
紀止即温温即蟲侯専封利兹謂不統厥風疾而樹不<lb/>
摇榖不成辟不思道兹謂無澤厥風不揺水旱無雲傷<lb/>
禾公常於利兹謂亂厥風微而温生蟲蝗害五榖棄正<lb/>
作淫兹謂惑厥風温螟蟲起害有益人之物侯不朝兹<lb/>
謂叛厥風無恒地變赤雨殺人<lb/>
吳孫權太元元年八月朔大風江海涌溢平地水深八<lb/>
<pb n="KR2a0016_WYG_034-3b"/>
尺拔高陵樹二株石碑蹉動吳城兩門飛落按華覈對<lb/>
役繁賦重區瞀不叡之罰也眀年權薨<lb/>
吳孫亮建興元年十二月丙申大風震電是嵗魏遣大<lb/>
衆三道來攻諸葛恪破其東興軍二軍亦退眀年恪又<lb/>
攻新城喪衆大半還伏誅<lb/>
吳孫休永安元年十一月甲午風四轉五復䝉霧連日<lb/>
是時孫綝一門五侯權傾吳主風霧之災與漢五侯丁<lb/>
傅同應也十二月丁卯夜又大風發木揚沙眀日綝誅<lb/>
<pb n="KR2a0016_WYG_034-4a"/>
晉武帝太始五年五月辛卯朔廣平大風折木<lb/>
晉武帝咸寧元年五月下邳廣陵大風壊千餘家折樹<lb/>
木<lb/>
咸寧元年五月甲申廣陵司吾下邳大風折木<lb/>
咸寧三年八月河間大風折木<lb/>
晉武帝太康二年五月濟南大風折木傷麥<lb/>
太康二年六月髙平大風折木發壊邸閤四十餘區<lb/>
太康八年六月郡國八大風<lb/>
<pb n="KR2a0016_WYG_034-4b"/>
太康九年正月京都風雹發屋拔木後二年宫車宴駕<lb/>
晉惠帝元康四年六月大風雨拔樹<lb/>
元康五年四月庚寅夜暴風城東渠波浪七月下邳大<lb/>
風壊廬舍九月雁門新興太原上黨災風傷稼眀年氐<lb/>
羌反叛大兵西討<lb/>
元康九年六月飈風吹賈謐朝服飛數百丈眀年謐誅<lb/>
元康九年十一月甲子朔京都連大風發屋折木十二<lb/>
月太子廢<lb/>
<pb n="KR2a0016_WYG_034-5a"/>
晉惠帝永康元年二月大風㧞木三月愍懐被害己卯<lb/>
喪柩發許還洛是日大風雷電幃蓋飛裂<lb/>
永康元年四月張華第舍飈風折木飛繒軸六七是月<lb/>
華遇害<lb/>
永康元年十一月戊子朔大風從西北來折木飛石眀<lb/>
年正月趙王倫簒位<lb/>
晉惠帝永興元年正月癸酉祠太廟災風暴起塵沙四<lb/>
合其年四月倫伏辜<lb/>
<pb n="KR2a0016_WYG_034-5b"/>
晉元帝永昌元年七月丙寅大風㧞木屋瓦皆飛<lb/>
永昌元年八月暴風壊屋㧞御道栁樹百餘株其風縱<lb/>
横無常若風自八方來者十一月宫車宴駕<lb/>
晉成帝咸康四年三月壬辰成都大風發屋折木四月<lb/>
李夀襲殺李期<lb/>
晉康帝建元元年七月庚申晉陵吳郡災風<lb/>
晉穆帝升平元年八月丁未䇿立皇后何氏是日疾風<lb/>
升平五年正月戊戌朔疾風<lb/>
<pb n="KR2a0016_WYG_034-6a"/>
晉海西公泰和六年二月大風迅急<lb/>
晉孝武帝寧康元年三月戊申朔暴風迅起從丑上來<lb/>
須臾轉子上來飛沙揚礫<lb/>
晉孝武帝太元元年二月乙丑朔暴風折木<lb/>
太元二年閏三月甲子朔暴風疾雨俱至發屋折木<lb/>
太元二年六月長安大風㧞苻堅宫中樹其後堅再南<lb/>
伐身戮國亡<lb/>
太元四年八月乙未暴風<lb/>
<pb n="KR2a0016_WYG_034-6b"/>
太元十二年正月壬午夜暴風<lb/>
太元十二年正月甲辰大風㧞木<lb/>
太元十七年六月乙未大風折木<lb/>
晉安帝元興二年二月甲辰大風雨大航門屋瓦飛落<lb/>
眀年桓𤣥簒位由此門入<lb/>
元興二年正月桓𤣥逰大航南飄風飛其轉輗至三月<lb/>
𤣥敗<lb/>
元興二年三月江陵大風折木是月桓𤣥敗於崢嶸洲<lb/>
<pb n="KR2a0016_WYG_034-7a"/>
身亦屠裂<lb/>
元興三年十一月丁酉大風江陵多死者<lb/>
晉安帝義熈四年十一月辛卯朔西北疾風起<lb/>
義熙五年閏十月丁亥大風發屋眀年盧循至蔡洲<lb/>
義熙六年五月壬申大風㧞北郊樹樹幾百年也琅邪<lb/>
揚州二射堂倒壊是日盧循大艦漂沒甲戌又風發屋<lb/>
折木是冬王師南討<lb/>
義熙十年四月己丑朔大風㧞木<lb/>
<pb n="KR2a0016_WYG_034-7b"/>
義熙十年六月辛亥大風拔木眀年西討司馬休之<lb/>
宋少帝景平二年正月癸亥朔旦暴風發殿庭㑹翻揚<lb/>
數十丈五月帝廢<lb/>
文帝元嘉二十六年二月庚申夀陽驟雨有回風雲霧<lb/>
廣三十許步從南來至城西回散滅當其衝者室屋樹<lb/>
木摧倒<lb/>
元嘉二十九年三月大風㧞木飛瓦<lb/>
元嘉三十年正月大風㧞木雨凍殺牛馬雷電晦㝠二<lb/>
<pb n="KR2a0016_WYG_034-8a"/>
月宫車晏駕<lb/>
孝武帝大眀七年風吹初寧陵隧口左標折鍾山通天<lb/>
臺新成飛倒散落山澗眀年閏五月帝崩<lb/>
前廢帝永光元年正月乙未朔京邑大風<lb/>
眀帝泰始二年三月丙申京邑大風<lb/>
泰始二年四月甲子京邑大風<lb/>
泰始二年五月丁未京邑大風<lb/>
泰始二年五月己酉京邑大風<lb/>
<pb n="KR2a0016_WYG_034-8b"/>
泰始二年九月乙巳京邑大風<lb/>
後廢帝元徽二年七月甲子京邑大風<lb/>
元徽三年三月丁卯京邑大風<lb/>
元徽三年六月甲戌京邑大風<lb/>
元徽四年十一月辛卯京邑大風<lb/>
元徽五年三月庚寅京邑大風發屋折木<lb/>
元徽五年六月甲寅京邑大風<lb/>
夜妖<lb/>
<pb n="KR2a0016_WYG_034-9a"/>
魏髙貴郷公正元二年正月戊戌大風晦暝行者皆頓<lb/>
伏近夜妖也劉向曰正晝而暝陰為陽臣制君也時晉<lb/>
景王討毋邱儉是日始發<lb/>
魏元帝景元三年十月京都大震晝晦此夜妖也班固<lb/>
曰夜妖者雲風並起而杳㝠故與常風同象也劉向春<lb/>
秋説云天戒若曰勿使大夫世官将令専事㝠晦眀年<lb/>
魯季友卒果世官而公室卑矣魏此妖晉有天下之應<lb/>
也<lb/>
<pb n="KR2a0016_WYG_034-9b"/>
晉孝武帝太元十三年十二月乙未大風晦暝其後帝<lb/>
崩而諸侯違命干戈内侮權奪於元顯禍成於桓𤣥是<lb/>
其應也<lb/>
蠃蟲之孽<lb/>
晉孝武咸寧元年七月郡國螟九月青州又螟<lb/>
咸寧元年七月郡國有青蟲食禾稼<lb/>
咸寧四年司冀兖豫荆揚郡國皆螟<lb/>
晉武帝太康四年㑹稽彭蜞及蟹皆化為鼠甚衆覆野<lb/>
<pb n="KR2a0016_WYG_034-10a"/>
大食稻為災<lb/>
太康九年八月郡國二十四螟螟說與蝗同是時帝聽<lb/>
讒訴<lb/>
太康九年九月蟲傷稼<lb/>
晉惠帝元康二年九月帶方合資提奚南新長岑海㝠<lb/>
列口蟲食禾葉蕩盡<lb/>
晉惠帝永寧元年七月梁益涼三州螟是時齊王冏秉<lb/>
政貪苛之應也<lb/>
<pb n="KR2a0016_WYG_034-10b"/>
永寧元年十月南安巴西江陽大原新興北海青蟲食<lb/>
禾葉甚者十傷五六<lb/>
永寧元年十二月郡國八螟<lb/>
牛禍<lb/>
晉武帝太康九年幽州塞北有死牛頭語近牛禍也是<lb/>
時帝多疾病深以後事為念而託付不以至公思心瞀<lb/>
亂之應也師曠曰怨讟動於民則有非言之物而言又<lb/>
其義也<lb/>
<pb n="KR2a0016_WYG_034-11a"/>
晉惠帝太安中江夏張騁所乗牛言曰天下方亂乗我<lb/>
何之騁懼而還犬又言曰歸何蚤也尋後牛又人立而<lb/>
行騁使善卜者卦之謂曰天下将有兵亂為禍非止一<lb/>
家其年張昌反先略江夏騁為将帥於是五州殘亂騁<lb/>
亦族滅京房易妖曰牛能言如其言占吉凶易萌氣樞<lb/>
曰人君不好士走馬被文繡犬狼食人食則有六畜妖<lb/>
言時天子諸侯不以惠下為務又其應也<lb/>
晉愍帝建武元年曲阿門牛生犢一體兩頭<lb/>
<pb n="KR2a0016_WYG_034-11b"/>
元帝太興元年武昌太守王諒牛生子兩頭八足兩尾<lb/>
共一腹三年後死又有牛生一足三尾皆生而死按司<lb/>
馬彪説兩頭者政在私門上下無别之象也京房易傳<lb/>
曰足多者所任邪也足少者下不勝任也其後皆有此<lb/>
應<lb/>
晉元帝大興四年十二月郊牛死按劉向説春秋郊牛<lb/>
死曰宣公區瞀昏亂故天不饗其祀元帝中興之業實<lb/>
王導之謀也劉隗探㑹主意以得親幸導見疏外此區<lb/>
<pb n="KR2a0016_WYG_034-12a"/>
瞀不叡之禍也<lb/>
晉成帝咸和二年五月護軍牛生犢兩頭六足是冬蘇<lb/>
峻作亂<lb/>
咸和七年九徳民袁榮家牛産犢兩頭八足二尾共身<lb/>
京房易傳殺無辠則牛生妖<lb/>
桓𤣥之國在荆州詣刺史殷仲堪行至鶴穴逢一老公<lb/>
驅青牛形色瓌異桓𤣥即以所乘牛易取乗至零陵涇<lb/>
溪駿駃非常因息駕飲牛牛徑入江水不出𤣥遣人覘<lb/>
<pb n="KR2a0016_WYG_034-12b"/>
守經日無所見<lb/>
宋文帝元嘉三年司徒徐羡之大兒喬之行欲入廣莫<lb/>
門牛徑将入廷尉寺左右禁捉不能禁入方得出眀日<lb/>
被收<lb/>
元嘉二十九年晉陵送牛角生右脅長八尺眀年二月<lb/>
東宫為禍<lb/>
孝武帝大眀三年廣州刺史費淹獻三角水牛<lb/>
黄眚黄祥<lb/>
<pb n="KR2a0016_WYG_034-13a"/>
蜀劉備章武二年東伐二月自秭歸進屯夷道六月秭<lb/>
歸有黄氣見長十餘里廣數十丈後踰旬備為陸遜所<lb/>
破近黄祥也<lb/>
魏齊王正始中中山王周南為襄邑長有鼠從穴出語<lb/>
曰王周南爾以某日死南不應鼠還穴後至期更冠幘<lb/>
皂衣出語曰周南汝日中當死又不應鼠復入斯須更<lb/>
出語如向日適欲日中鼠入復出出復入轉更數語如<lb/>
前日適中鼠曰周南汝不應我復何道言絶顛蹶而死<lb/>
<pb n="KR2a0016_WYG_034-13b"/>
即失衣冠取視俱如常鼠案班固説此黄祥也是時曹<lb/>
爽秉政競為比周故鼠作變也<lb/>
宋孝武大眀七年春太湖邉忽多鼠其年夏水至悉變<lb/>
成鯉魚民人一日取轉得三五十斛明年大飢<lb/>
晉元帝太興四年八月黄霧四塞埃氣蔽天案楊宣對<lb/>
近土氣亂之祥也<lb/>
晉元帝永昌二年正月癸巳黄霧四塞<lb/>
晉穆帝永和七年三月涼州大風㧞木黄霧下塵是時<lb/>
<pb n="KR2a0016_WYG_034-14a"/>
張重華納譖出謝艾為酒泉太守而所任非其人至九<lb/>
年死嗣子見弑是其應也京房易傳曰聞善不予兹謂<lb/>
不知厥異黄厥咎聾厥災不嗣黄者有黄濁氣四塞天<lb/>
下蔽賢絶道故災至絶世也<lb/>
晉安帝元興元年十月丙申朔黄霧昏濁不雨<lb/>
宋文帝元嘉十八年秋七月天有黄光洞照于地太子<lb/>
率更令何承天謂之榮光太平之祥上表稱慶<lb/>
地震<lb/>
<pb n="KR2a0016_WYG_034-14b"/>
吳孫權黄武四年江東地連震是時權受魏爵命為大<lb/>
将軍吳王改元專制不修臣迹京房易傳曰臣事雖正<lb/>
専必震董仲舒劉向並云臣下彊盛将動而害之應也<lb/>
魏明帝青龍二年十一月京都地震從東來隠隠有聲<lb/>
屋瓦揺<lb/>
魏眀帝景初元年六月戊申京都地震是秋吳将朱然<lb/>
圍江夏荆州刺史胡質擊退之又公孫淵自立為燕王<lb/>
改年置百官明年討平之<lb/>
<pb n="KR2a0016_WYG_034-15a"/>
吳孫權嘉禾六年五月江東地震<lb/>
赤烏二年正月地又再震是時吕壹専政步騭上疏曰<lb/>
伏聞校事吹毛求瑕輙欲陷人成其威福無辠無辜横<lb/>
受重刑雖有大臣不見信任如此天地焉得無變故嘉<lb/>
禾六年赤烏二年地連震動臣下専政之應也冀所以<lb/>
警悟人主可不深思其意哉壹後卒敗<lb/>
魏齊王正始二年十一月南安郡地震<lb/>
正始三年七月甲申南安郡地震十二月魏郡地震<lb/>
<pb n="KR2a0016_WYG_034-15b"/>
正始六年二月丁卯南安郡地震是時曹爽専政遷太<lb/>
后于永寧宫太后與帝相泣而别連年地震是其應也<lb/>
吳孫權赤烏十一年二月江東地仍震是時權聽讒尋<lb/>
黜朱據廢太子<lb/>
蜀劉禪炎興元年蜀地震時宦人黄皓専權按司馬彪<lb/>
説奄宦無陽施猶婦人也此皓見任之應與漢和帝時<lb/>
同事也是冬蜀亾<lb/>
晉武帝太始五年四月辛酉地震是年冬新平氐羌叛<lb/>
<pb n="KR2a0016_WYG_034-16a"/>
眀年孫晧大遣衆入渦口叛虜㓂秦涼刺史胡烈蘇愉<lb/>
並為所害<lb/>
太始七年六月丙申地震武帝世始於賈充終於楊駿<lb/>
阿黨昧利茍専權寵終喪天下由是也末年所任轉敝<lb/>
故亦一年六震是其應也裴叔則曰晉徳所以不比隆<lb/>
堯舜者以有賈充諸人在朝<lb/>
晉武帝咸寧二年八月庚辰河南河東平阿地震<lb/>
咸寧四年六月丁未陰平廣武地震甲子陰平廣武地<lb/>
<pb n="KR2a0016_WYG_034-16b"/>
又震<lb/>
晉武帝太康二年二月庚申淮南丹陽地震<lb/>
太康五年正月壬辰地震<lb/>
太康六年七月己丑地震<lb/>
太康七年七月南安犍為地震八月京兆地震<lb/>
太康八年五月壬子建安地震七月陰平地震八月丹<lb/>
陽地震<lb/>
太康九年正月㑹稽丹陽吳興地震四月辛酉長沙南<lb/>
<pb n="KR2a0016_WYG_034-17a"/>
海等郡國八地震七月至于八月地又四震其三有聲<lb/>
如雷<lb/>
太康十年十二月己亥丹陽地震<lb/>
晉武帝太始元年地震<lb/>
晉惠帝元康元年十二月辛酉京都地震<lb/>
元康四年二月蜀郡山崩殺人上谷上庸遼東地震五<lb/>
月壬子夀春山崩洪水出城壊地墜方三十丈六月夀<lb/>
春大雷震山崩地坼家人陷死上庸郡亦如之八月上<lb/>
<pb n="KR2a0016_WYG_034-17b"/>
谷地震水出殺百餘人居庸地裂廣三十六丈長八十<lb/>
四丈水出大饑上庸四䖏山崩地陷廣三十丈長百三<lb/>
十丈水出殺人十月京都地震十一月滎陽襄城汝陰<lb/>
梁國南陽地皆震十二月京都又震是時賈后亂朝據<lb/>
權專制終至禍敗之應也漢鄧太后攝政時郡國地震<lb/>
李固以為地陰也法當安靜今乃越陰之職專陽之政<lb/>
故應以震此同事也京房易傳曰無徳専祿兹謂不順<lb/>
厥震動邱陵涌水出又曰小人剥廬厥妖山崩兹謂陰<lb/>
<pb n="KR2a0016_WYG_034-18a"/>
乗陽弱勝彊又曰陰背陽則地裂父子分離夷羌叛去<lb/>
元康五年五月丁丑地震六月金城地震<lb/>
元康六年正月丁丑地震<lb/>
元康八年正月丙辰地震<lb/>
晉惠帝太安元年十月地震是時齊王冏專政<lb/>
太安二年十二月丙辰地震是時長沙王專政<lb/>
晉孝懐帝永嘉三年十月荆湘二州地震時司馬越専<lb/>
政<lb/>
<pb n="KR2a0016_WYG_034-18b"/>
永嘉四年四月兖州地震<lb/>
晉愍帝建興二年四月甲辰地震是時幼主在上權傾<lb/>
於下四方雲擾兵亂不息<lb/>
建興三年六月丁卯長安地震<lb/>
晉元帝太興元年四月西平地震涌水出十二月廬陵<lb/>
豫章武昌西陵地震山崩干寳曰王敦陵上之應<lb/>
太興二年五月癸丑祁山地震山崩殺人是時相國南<lb/>
陽王保在祁山稱晉王不終之象也<lb/>
<pb n="KR2a0016_WYG_034-19a"/>
太興三年四月庚寅丹陽吳郡晉陵地震其年南平郡<lb/>
山崩出䧺黄數千斤<lb/>
晉成帝咸和二年三月益州地震四月己未豫章地震<lb/>
是年蘇峻作亂<lb/>
咸和九年三月丁酉㑹稽地震是時政在臣下<lb/>
晉穆帝永和元年六月癸亥地震是時嗣主幼沖母后<lb/>
稱制政在臣下所以連年地震<lb/>
永和二年十月地震<lb/>
<pb n="KR2a0016_WYG_034-19b"/>
永和三年正月丙辰地震<lb/>
永和四年十月己未地震<lb/>
永和五年正月庚寅地震<lb/>
永和九年八月丁酉京都地震有聲如雷<lb/>
永和十年正月丁酉地震有聲如雷雞雉鳴呴<lb/>
永和十一年四月乙酉地震五月丁未地震<lb/>
晉穆帝升平五年八月涼州地震<lb/>
晉哀帝隆和元年四月甲戌地震是時政在将相人主<lb/>
<pb n="KR2a0016_WYG_034-20a"/>
南面而已<lb/>
隆和元年四月丁丑涼州地震浩亹山崩張天錫降亡<lb/>
之象也<lb/>
隆和二年二月庚寅江陵地震是時桓温専征<lb/>
晉海西太和元年二月涼州地震水涌<lb/>
晉簡文帝咸安二年十月辛未安成地震<lb/>
晉孝武帝寧康元年十月辛未地震是時嗣主幼沖政<lb/>
在将相<lb/>
<pb n="KR2a0016_WYG_034-20b"/>
寧康二年七月甲午涼州地震山崩<lb/>
晉孝武帝太元二年閏月壬午地震五月丁丑地震<lb/>
太元十一年六月己卯地震是後縁河諸将連嵗兵役<lb/>
太元十五年三月己酉朔夜地震<lb/>
太元十七年六月癸卯地震十二月己未地又震是時<lb/>
羣小弄權天下側目<lb/>
太元十八年正月癸亥朔地震二月乙未地震<lb/>
晉安帝隆安四年九月癸酉地震是時幼主沖昧政在<lb/>
<pb n="KR2a0016_WYG_034-21a"/>
臣下<lb/>
晉安帝義熙四年正月壬子夜地震有聲十月癸亥地<lb/>
震<lb/>
義熙五年正月戊戌夜尋陽地震有聲如雷明年盧循<lb/>
下<lb/>
義熙八年自正月至四月南康廬陵地四震明年王旅<lb/>
西討荆益<lb/>
宋文帝元嘉七年四月丙辰地震時遣軍經略司兖<lb/>
<pb n="KR2a0016_WYG_034-21b"/>
元嘉十二年四月丙辰京邑地震<lb/>
元嘉十五年七月辛酉地震<lb/>
元嘉十六年地震<lb/>
孝武帝大明二年四月辛丑地震<lb/>
大眀六年七月甲申地震有聲自河北來魯郡山揺地<lb/>
動彭城城女牆四百八十丈墜落屋室傾倒兖州地裂<lb/>
泉涌二年不已其後虜主死兖州刺史夏侯祖權卒<lb/>
眀帝泰始二年四月地震<lb/>
<pb n="KR2a0016_WYG_034-22a"/>
泰始四年七月己酉東北有聲如雷地震<lb/>
眀帝泰豫元年閏七月甲申東北有聲如雷地震<lb/>
後廢帝元徽二年四月戊申地震<lb/>
元徽五年五月戊申地震七月帝殞<lb/>
宋文帝元嘉二十五年青州城南地逺望見地中如水<lb/>
有影人馬百物皆見影中積年乃滅<lb/>
山崩地陷裂<lb/>
吳孫權赤烏十三年八月丹陽句容及故鄣寧國諸山<lb/>
<pb n="KR2a0016_WYG_034-22b"/>
崩鴻水溢按劉向説山陽君也水陰民也天戒若曰君<lb/>
道崩壊百姓将失其所也與春秋梁山崩漢齊楚衆山<lb/>
發水同事也夫三代命祀祭不越望吉凶禍福不是過<lb/>
也吳雖帝其實列國災發丹陽其天意矣國主山川山<lb/>
崩川竭亡之徵也後二年而權薨薨二十六年而吳亡<lb/>
魏元帝咸熙三年二月太行山崩此魏亡之徴也其冬<lb/>
晉有天下<lb/>
晉武帝太始三年三月戊子太行山崩<lb/>
<pb n="KR2a0016_WYG_034-23a"/>
太始四年七月泰山崩墜三里此晉之咎徴也至帝晏<lb/>
駕而祿去王室懐愍淪胥於北元帝中興於南是其應<lb/>
也京房易傳曰自上下者為崩厥應泰山之石顚而下<lb/>
聖王受命人君虜<lb/>
晉武帝太康五年丙午宣帝廟地陷<lb/>
太康六年三月南安新興縣山崩涌水出<lb/>
太康七年七月朱提之大瀘山崩震壊郡舍陰平之仇<lb/>
池崖隕<lb/>
<pb n="KR2a0016_WYG_034-23b"/>
太康八年七月大雨殿前地陷方五尺深數丈<lb/>
晉惠帝元康四年五月壬子地陷方三十丈殺人史闕<lb/>
其䖏<lb/>
元康四年八月居庸地裂廣三十丈長百三十丈水出<lb/>
殺人<lb/>
晉孝懐帝永嘉元年三月洛陽東北步廣里地陷<lb/>
永嘉三年八月乙亥鄄城城無故自壊七十餘丈司馬<lb/>
越惡之遷于濮陽此見沴之異也越卒陵上終亦受禍<lb/>
<pb n="KR2a0016_WYG_034-24a"/>
永嘉三年七月戊辰當陽地裂三所所廣三丈長二百<lb/>
餘步京房易傳曰地坼裂者臣下分離不肯相從也其<lb/>
後司馬越茍晞交惡四方牧伯莫不離散王室遂亡<lb/>
永嘉三年十月宜都夷道山崩<lb/>
永嘉四年四月湘東酃黒石山崩<lb/>
晉元帝太興四年八月常山崩水出滹沱盈溢大木傾<lb/>
拔<lb/>
晉成帝咸和四年十月柴桑廬山西北崖崩十二月劉<lb/>
<pb n="KR2a0016_WYG_034-24b"/>
𦙍為郭默所殺<lb/>
晉惠帝元康九年六月夜暴雷雨賈謐齋屋柱陷入地<lb/>
壓謐牀帳此木沴土土失其性不能載也眀年謐誅<lb/>
晉惠帝光熙元年五月范陽地然可以㸑此火沴土也<lb/>
是時禮樂征伐自諸侯出<lb/>
晉安帝義熙八年三月壬寅山陰有聲如雷地限深廣<lb/>
各四尺<lb/>
義熙十年五月戊寅西眀門地穿涌水出毁門房及限<lb/>
<pb n="KR2a0016_WYG_034-25a"/>
此水沴土也<lb/>
五行傳曰皇之不極是謂不建厥咎眊厥罰恒陰厥極<lb/>
弱時則有射妖時則有龍蛇之孽時則有馬禍時則有<lb/>
下人伐上之痾時則有日月亂行星辰逆行<lb/>
常陰<lb/>
吳孫亮太平三月自八月沈陰不雨四十餘日是時将<lb/>
誅孫綝謀泄九月戊午綝以兵圍宫廢亮為㑹稽王此<lb/>
常陰之罰也<lb/>
<pb n="KR2a0016_WYG_034-25b"/>
吳孫晧寳鼎元年十二月太史奏久陰不雨将有陰謀<lb/>
晧深驚懼時陸凱等謀因其謁廟廢之及出留平領兵<lb/>
前驅凱語平平不許是以不果晧既肆虐羣下多懐異<lb/>
圖終至降亡<lb/>
宋後廢帝元徽三年四月連陰不雨<lb/>
元徽三年八月多陰後二年廢帝殞<lb/>
射妖<lb/>
蜀車騎将軍鄧芝征涪陵見𤣥猿縁山手射中之猿拔<lb/>
<pb n="KR2a0016_WYG_034-26a"/>
其箭卷木葉塞其創芝曰嘻吾違物之性其将死矣俄<lb/>
而卒此射妖也一曰猿母抱子芝射中之子為拔箭取<lb/>
木葉塞創芝歎息投弓水中自知當死矣<lb/>
晉恭帝之為琅邪王時好竒戲嘗閉一馬於門内令人<lb/>
射之欲觀幾箭而死左右有諫者曰馬國姓也而今射<lb/>
之不祥甚矣於是乃止而馬已被十許箭矣此盖射妖<lb/>
也俄而桓𤣥簒位<lb/>
龍蛇之孽<lb/>
<pb n="KR2a0016_WYG_034-26b"/>
魏明帝青龍元年正月甲申青龍見郟之摩陂井中凡<lb/>
瑞興非時則為妖孽况困於井非嘉祥也魏以改年非<lb/>
也晉武不賀是也干寳曰自明帝終魏世青龍黄龍見<lb/>
者皆其主廢興之應也魏土運青木色也而不勝於金<lb/>
黄得位青失位之象也青龍多見者君徳國運内相尅<lb/>
伐也故髙貴郷公卒敗于兵案劉向説龍貴象而困井<lb/>
中諸侯将有幽執之禍也魏世龍莫不在井此居上者<lb/>
逼制之應髙貴鄉公著潛龍詩即此㫖也<lb/>
<pb n="KR2a0016_WYG_034-27a"/>
魏髙貴鄉公正元元年戊戌黄龍見于鄴井中<lb/>
魏髙貴鄉公甘露元年正月辛丑青龍見軹縣井中六<lb/>
月乙丑青龍見元城縣界井中<lb/>
甘露二年二月青龍見温縣井<lb/>
甘露三年黄龍青龍仍見頓邱冠軍陽夏縣界井中<lb/>
景元元年二月青龍見軹縣井中<lb/>
吳孫皓天冊中龍乳於長沙民家啖鷄鶵京房易妖曰<lb/>
龍乳人家王者為庶人其後皓降<lb/>
<pb n="KR2a0016_WYG_034-27b"/>
晉武帝咸寧二年六月丙申白龍二見于九原井中<lb/>
晉武帝太康五年正月癸卯二龍見于武庫井中帝見<lb/>
龍有喜色百僚将賀劉毅獨表曰昔龍漦夏庭禍發周<lb/>
室龍見鄭門子産不賀帝答曰朕徳政未修未有以膺<lb/>
受嘉祥遂不賀也孫盛曰龍水物也何與於人子産言<lb/>
之當矣但非其所處寔為妖災夫龍以飛翔顯見為美<lb/>
則潛伏幽處非休祥也漢惠帝二年兩龍見蘭陵井中<lb/>
本志以為其後趙王幽死之象也武庫者帝王威御之<lb/>
<pb n="KR2a0016_WYG_034-28a"/>
器所寳藏也室宇邃宻非龍所處後七年蕃王相害二<lb/>
十八年果有二胡僭竊神器勒虎二逆皆字曰龍此之<lb/>
表異為有證矣史臣案龍為休瑞而屈於井中前史言<lb/>
之已詳但兆幽微非可臆斷故五行符瑞兩存之<lb/>
晉愍帝建興二年十一月枹罕羌妓産一龍子色似錦<lb/>
文嘗就母乳遥見神光少得就視<lb/>
晉武帝咸寧中司徒府有二大蛇長十許丈居聽事平<lb/>
橑上數年而人不知但怪府中數失小兒及猪犬之屬<lb/>
<pb n="KR2a0016_WYG_034-28b"/>
後一蛇夜出傷於刃不能去乃覺之發徒攻擊移時乃<lb/>
死夫司徒五敎之府此皇極不建故蛇孽見之漢靈帝<lb/>
時蛇見御座楊賜以為帝溺於色之應也魏氏宫人猥<lb/>
多晉又過之宴游是湎此其孽也詩云維虺維蛇女子<lb/>
之祥<lb/>
晉惠帝元康五年三月癸巳臨菑有大蛇長十餘丈負<lb/>
二小蛇入城北門徑從市漢城陽景王祠中不見天戒<lb/>
若曰齊方有劉章定傾之功若不厲節忠慎又将蹈章<lb/>
<pb n="KR2a0016_WYG_034-29a"/>
失職奪功之辱也齊王冏不悟雖建興復之功而以驕<lb/>
陵取禍負二小蛇出朝市皆有象類也<lb/>
晉眀帝太寧初武昌有大蛇常居故神祠空樹中每出<lb/>
頭從人受食京房易妖曰蛇見於邑不出三年有大兵<lb/>
國有大憂其後討滅王敦及其黨與<lb/>
馬禍<lb/>
晉武帝大熙元年遼東有馬生角在兩耳下長三寸按<lb/>
劉向説此兵象也及帝晏駕之後王室毒於兵禍是其<lb/>
<pb n="KR2a0016_WYG_034-29b"/>
應也京房易傳曰臣易上政厥妖馬生角又有天子親<lb/>
伐馬生角吕氏春秋曰人君失道馬有生角<lb/>
晉惠帝元康元年十二月皇太子将釋奠太傅趙王倫<lb/>
驂乘至南城門馬止力士推之不能動倫入軺車乃進<lb/>
此馬禍也天戒若曰倫不知義方終為亂逆非傅導行<lb/>
禮之人倫不悟故亡<lb/>
元康九年十一月戊寅冬有牝騮馬驚奔至廷尉訊堂<lb/>
悲鳴而死是殆愍懐寃死之象也見廷尉訊堂又天意<lb/>
<pb n="KR2a0016_WYG_034-30a"/>
乎<lb/>
晉孝懐帝永嘉六年二月神馬鳴南城門<lb/>
晉元帝大興二年丹陽郡吏濮陽楊演馬生駒兩頭自<lb/>
頸前别生而死按司馬彪説政在私門二頭之象也是<lb/>
後王敦陵上<lb/>
晉成帝咸康八年五月甲戌有馬色赤如血自宣陽門<lb/>
直走入于殿前盤旋走出尋逐莫知所在己卯帝不豫<lb/>
六月崩此馬禍又赤祥也張重華在涼州将誅其西河<lb/>
<pb n="KR2a0016_WYG_034-30b"/>
相張祚祚廐馬數十匹同時悉皆無後尾<lb/>
晉安帝隆安四年十月梁州有馬生角刺史郭銓送示<lb/>
都督桓𤣥案劉向説馬不當生角由𤣥不當舉兵向上<lb/>
也覩災不悟故至夷滅<lb/>
人痾<lb/>
魏文帝黄初初清河宋士宗母化為鼈入水<lb/>
魏眀帝太和三年曹休部曲兵奚農女死復生時人有<lb/>
開周世冡得殉葬女子數日而有氣數月而能語郭太<lb/>
<pb n="KR2a0016_WYG_034-31a"/>
后愛養之又太原民發冡破棺棺中有一生婦人問其<lb/>
本事不知也視其墓木可三十歳案京房易𫝊至陰為<lb/>
陽下人為上晉宣王起之象也漢平帝獻帝並有此異<lb/>
占以為王莾曹操之徴公孫淵炊有小兒蒸死甑中其<lb/>
後夷滅<lb/>
吳孫亮建興二年諸葛恪将征淮南有孝子著衰衣入<lb/>
其閣詰問答曰不自覺入也時中外守備亦悉不見衆<lb/>
皆異之及還果見殺恪已被害妻在室使婢沃盥聞婢<lb/>
<pb n="KR2a0016_WYG_034-31b"/>
血臰又眼目視瞻非常妻問其故婢蹷然躍起頭至棟<lb/>
攘臂切齒曰諸葛公乃為峻所殺<lb/>
吳孫休永安四年安吳民陳焦死七日復穿冢出干寳<lb/>
曰此與漢宣帝同事烏程侯晧承廢故之家得位之祥<lb/>
也<lb/>
吳孫晧寳鼎元年丹陽宣騫母年八十因浴化為黿兄<lb/>
弟閉户衛之掘堂上作大坎實水其中黿入坎戲一二<lb/>
日恒延頸外望伺户小開便輪轉自躍入于逺潭遂不<lb/>
<pb n="KR2a0016_WYG_034-32a"/>
復還與漢靈帝時黄氏母事同吳亡之象也<lb/>
魏元帝咸熙二年八月襄武縣言有大人見長三丈餘<lb/>
跡長三尺二寸髪白著黄巾黄單衣拄杖呼民王始語<lb/>
曰今當太平尋晉代魏<lb/>
晉武帝太始五年元城人年七十生角案漢志説殆趙<lb/>
王倫簒亂之象也<lb/>
晉武帝咸寧二年二月琅邪人顔畿病死棺歛已久家<lb/>
人咸夢畿謂已曰我當復生可急開棺遂出之漸能飲<lb/>
<pb n="KR2a0016_WYG_034-32b"/>
食屈申視瞻不能行語也二年復死其後劉淵石勒遂<lb/>
亡晉室<lb/>
晉惠帝元康中安豐有女子周世寧年八歳漸化為男<lb/>
至十七八而氣性成此劉淵石勒蕩覆晉室之妖也漢<lb/>
哀帝獻帝時並有此異皆有易代之兆京房傳曰女子<lb/>
化為丈夫兹為陰昌賤人為王丈人化為女子兹陰勝<lb/>
陽厥咎亡<lb/>
晉惠帝永寧初齊王冏唱義兵誅除亂逆乗輿反正忽<lb/>
<pb n="KR2a0016_WYG_034-33a"/>
有婦人詣大司馬門求寄産門者詰之婦人曰我截齊<lb/>
便去耳是時齊王冏匡復王室天下歸功識者為其惡<lb/>
之後果斬戮<lb/>
永寧元年十二月甲子有白頭公入齊王冏大司馬府<lb/>
大呼有大兵起不出甲子旬冏殺之眀年十二月戊辰<lb/>
冏敗即甲子旬也<lb/>
晉惠帝太安元年四月癸酉有人自雲龍門入殿前北<lb/>
面再拜曰我當作中書監即收斬之干寳曰夫禁庭尊<lb/>
<pb n="KR2a0016_WYG_034-33b"/>
秘之處今賤人徑入而門衛不覺者宫室将虚而下人<lb/>
踰之之妖也是後帝北遷鄴又西遷長安盜賊蹈籍宫<lb/>
闕遂亡天下<lb/>
晉惠帝世梁國女子許嫁已受禮聘尋而其夫戍長安<lb/>
經年不歸女家更以適人女不樂行其父母逼强不得<lb/>
已而去尋得病亡後其夫還問女所在其家具説之其<lb/>
夫徑至女墓不勝哀情便發冢開棺女遂活因與俱歸<lb/>
後婿聞之詣官爭之所在不能決秘書郎王導議曰此<lb/>
<pb n="KR2a0016_WYG_034-34a"/>
是非常事不得以常理斷之宜還前夫朝廷從其議<lb/>
晉惠帝世杜錫家葬而婢誤不得出後十餘年開冢祔<lb/>
葬而婢尚生其始如瞑有頃漸覺問之自謂當一再宿<lb/>
耳初婢之埋年十五六及開冢更生猶十五六也嫁之<lb/>
有子<lb/>
晉惠帝光熙元年㑹稽謝真生子大頭有鬢兩蹠反向<lb/>
上有男女兩體生便作丈夫聲經日死<lb/>
晉惠懐之世京洛有兼男女體亦能兩用人道而性尤<lb/>
<pb n="KR2a0016_WYG_034-34b"/>
淫案此亂氣之所生也自咸寧太康之後男寵大興甚<lb/>
於女色士大夫莫不尚之天下皆相放效或有至夫婦<lb/>
離絶怨曠妬忌者故男女氣亂而妖形作也<lb/>
元帝太興初又有女子陰在腹上在揚州性亦滛京房<lb/>
易妖曰人生子陰在首天下大亂在腹天下有事在背<lb/>
天下無後<lb/>
晉孝懐帝永嘉元年吳郡吳縣萬祥婢生子鳥頭兩足<lb/>
馬蹄一手無毛黄色大如枕<lb/>
<pb n="KR2a0016_WYG_034-35a"/>
晉愍帝建興四年新蔡縣吏任僑妻胡年二十五産二<lb/>
女相向腹心合同自胸以上齊以下各分此蓋天下未<lb/>
一之妖也時内史吕㑹上言案瑞應圖異根同體謂之<lb/>
連理異苗同穎謂之嘉禾草木之異猶以為瑞今二人<lb/>
同心易稱二人同心其利斷金嘉徴顯見生於陜東之<lb/>
國斯蓋四海同心之瑞不勝喜踊謹畫圖以上時有識<lb/>
者哂之<lb/>
晉中興初有女子其陰在腹當齊下自中國來江東性<lb/>
<pb n="KR2a0016_WYG_034-35b"/>
甚淫而不産京房易妖曰人生子陰在首天下大亂在<lb/>
腹天下有事在背天下無後<lb/>
晉元帝太興三年十二月尚書騶謝平妻生女墮地濞<lb/>
濞有聲須臾便死鼻目皆在頂上面處如項口有齒都<lb/>
連為一胸如鼈手足爪如鳥爪皆下向京房易妖曰人<lb/>
生他物非人所見者皆為天下大兵後二年有石頭之<lb/>
敗<lb/>
晉眀帝太寧二年七月丹陽江寧侯紀妻死三日復生<lb/>
<pb n="KR2a0016_WYG_034-36a"/>
晉成帝咸康四年十一月辛丑有何一人詣南止車門<lb/>
自列為聖人所使録付光禄外部檢問是東海郯縣吕<lb/>
暢辭語落漠髠鞭三百遣<lb/>
咸康五年四月下邳民王和僑居暨陽息女可年二十<lb/>
自云上天來還得徴瑞印綬當母天下晉陵太守以為<lb/>
妖收付獄至十一月有人持柘杖絳衣詣止車門口列<lb/>
為聖人使求見天子門候受辭列姓吕名錫云王和女<lb/>
可右足下有七星星皆有毛長七寸天今命可為天下<lb/>
<pb n="KR2a0016_WYG_034-36b"/>
母奏聞即伏誅并下晉陵誅可<lb/>
晉康帝建元二年十月衛將軍營督過望所領兵陳凟<lb/>
女壹有文在足曰天下之母炙之逾眀京都諠譁有司<lb/>
收繫以聞俄自建康縣獄亡去<lb/>
石虎末大武殿前所圖賢聖人像人頭忽悉縮入肩中<lb/>
晉孝武帝寧康初南郡州陵女人唐氏漸化為丈夫<lb/>
晉安帝義熙七年無錫人趙朱年八歳一旦暴長八尺<lb/>
髭鬚蔚然三日而死<lb/>
<pb n="KR2a0016_WYG_034-37a"/>
義熙中東陽人黄氏生女不養埋之數日於土中啼取<lb/>
養遂活<lb/>
義熙末豫章吳平人有二陽道重累生<lb/>
晉恭帝元熙元年建安人陽道無頭正平本下作女人<lb/>
形體<lb/>
宋文帝元嘉十七年劉斌為吳郡婁縣有一女忽夜乗<lb/>
風雨怳忽至郡城内自覺去家正炊頃衣不沾濡曉在<lb/>
門上求通言我天使也斌令前因曰府君宜起迎我當<lb/>
<pb n="KR2a0016_WYG_034-37b"/>
大富貴不爾必有凶禍斌問所以來亦不自知也謂是<lb/>
狂人以付獄符其家迎之數日乃得去後二十日許斌<lb/>
誅<lb/>
孝武帝大眀中張暢為㑹稽郡妾懐孕兒於腹中啼聲<lb/>
聞於外暢尋死<lb/>
大眀末荆州武寧縣人楊始歡妻於腹中生女兒此兒<lb/>
至今猶存<lb/>
眀帝泰豫元年正月巨人見太子西池水上跡長三尺<lb/>
<pb n="KR2a0016_WYG_034-38a"/>
餘<lb/>
後廢帝元徽中南東莞徐坦妻懐孕兒在腹中有聲<lb/>
元徽中暨陽縣女人於黄山穴中得二卵如斗大剖視<lb/>
有人形<lb/>
魏文帝黄初四年三月宛許大疫死者萬數<lb/>
魏明帝青龍二年四月大疫<lb/>
青龍三年正月京都大疫<lb/>
吳孫權赤烏五年大疫<lb/>
<pb n="KR2a0016_WYG_034-38b"/>
吳孫亮建興二年四月諸葛恪圍新城大疫死者太半<lb/>
吳孫晧鳳皇二年疫<lb/>
晉武帝太始十年大疫吳土亦同<lb/>
晉武帝咸寧元年十一月大疫京都死者十萬人<lb/>
晉武帝太康三年春疫<lb/>
晉惠帝元康二年十一月大疫<lb/>
元康十年五月秦雝二州疾疫<lb/>
晉孝懐帝永嘉四年五月秦雝州饑疫至秋<lb/>
<pb n="KR2a0016_WYG_034-39a"/>
永嘉六年大疫<lb/>
晉元帝永昌元年十一月大疫死者十二三河朔亦同<lb/>
晉成帝咸和五年五月大饑且疫<lb/>
晉穆帝永和九年五月大疫<lb/>
晉海西太和四年冬大疫<lb/>
晉孝武帝太元五年五月自冬大疫至于此夏多絶戸<lb/>
者<lb/>
晉安帝義熙元年十月大疫發赤班乃愈<lb/>
<pb n="KR2a0016_WYG_034-39b"/>
義熙七年春大疫<lb/>
宋文帝元嘉四年五月京都疾疫<lb/>
孝武帝大明元年四月京邑疾疫<lb/>
大眀四年四月京邑疾疫<lb/>
日蝕<lb/>
魏文帝黄初二年六月戊辰晦日有蝕之有司奏免太<lb/>
尉詔曰災異之作以譴元首而歸過股肱豈禹湯辠已<lb/>
之義乎其令百官各䖍厥職後有天地眚勿復劾三公<lb/>
<pb n="KR2a0016_WYG_034-40a"/>
黄初三年正月丙寅朔日有蝕之十一月庚申晦又日<lb/>
有蝕之<lb/>
黄初五年十一月戊申晦日有蝕之後二年宫車晏駕<lb/>
魏明帝太和初太史令許芝奏日應蝕與太尉於靈臺<lb/>
祈禳帝詔曰盖聞人主政有不得則天懼之以災異所<lb/>
以譴告使得自修也故日月薄蝕明治道有不當者朕<lb/>
即位以来既不能光眀先帝聖徳而施化有不合於皇<lb/>
神故上天有以寤之宜勵政自修以報于神明天之於<lb/>
<pb n="KR2a0016_WYG_034-40b"/>
人猶父之於子未有父欲責其子而可獻盛饌以求免<lb/>
也今外欲遣上公與太史令具禳祠於義未聞也羣公<lb/>
卿士其各勉修厥職有可以補朕不逮者各封上之<lb/>
魏明帝太和五年十一月戊戌晦日有蝕之<lb/>
太和六年正月戊辰朔日有蝕之<hi>見及厯</hi>
魏眀帝青龍元年閏月庚寅朔日有蝕之<lb/>
魏齊王正始元年七月戊申朔日有蝕之<hi>紀無</hi>
正始三年四月戊戌朔日有蝕之<hi>紀無</hi>
<pb n="KR2a0016_WYG_034-41a"/>
正始六年四月壬子日有蝕之十月戊寅朔又日有蝕<lb/>
之<lb/>
正始八年二月庚午朔日有蝕之是時曹爽専政丁謐<lb/>
鄧颺等轉改法度㑹有日蝕變詔羣臣問得失蒋濟上<lb/>
疏曰昔大舜佐治戒在比周周公輔政慎於其朋齊侯<lb/>
問災晏子對以布惠魯君問異臧孫答以緩役塞變應<lb/>
天乃實人事濟㫖譬甚切而君臣不悟終至敗亡矣<lb/>
正始九年正月乙未朔日有蝕之<lb/>
<pb n="KR2a0016_WYG_034-41b"/>
魏齊王嘉平元年二月己未日有蝕之<lb/>
魏髙貴郷公甘露四年七月戊子朔日有蝕之<lb/>
甘露五年正月乙酉朔日有蝕之按谷永説正朝尊者<lb/>
惡之京房占曰日蝕乙酉君弱臣强司馬将兵反征其<lb/>
王五月有成濟之變<lb/>
魏元帝景元二年五月丁未朔日有蝕之<lb/>
景元三年三月己亥朔日有蝕之<lb/>
晉武帝太始二年七月丙午晦日有蝕之<lb/>
<pb n="KR2a0016_WYG_034-42a"/>
太始七年五月庚辰日有蝕之<lb/>
太始八年十月辛未朔日有蝕之<lb/>
太始九年四月戊辰朔日有蝕之<lb/>
太始十年三月癸亥日有蝕之<lb/>
晉武帝咸寧元年七月甲申晦日有蝕之<lb/>
咸寧三年正月丙子朔日有蝕之<lb/>
晉武帝太康四年三月辛丑朔日有蝕之<lb/>
太康六年八月丙戌朔日有蝕之<lb/>
<pb n="KR2a0016_WYG_034-42b"/>
太康七年正月甲寅朔日有蝕之乙亥詔曰比年災異<lb/>
屢發邦之不臧實在朕躬震蝕之異其咎安在将何施<lb/>
行以濟其愆太尉亮司徒舒司空瓘遜位弗許<lb/>
太康八年正月戊申朔日有蝕之<lb/>
太康九年六月庚子朔日有蝕之後二年宫車晏駕<lb/>
晉惠帝元康九年十月甲子朔日有蝕之<lb/>
晉惠帝永康元年四月辛卯朔日有蝕之<lb/>
晉惠帝永寧元年閏三月丙戌朔日有蝕之<lb/>
<pb n="KR2a0016_WYG_034-43a"/>
晉惠帝光熙元年正月戊子朔日有蝕之尊者惡之七<lb/>
月乙酉朔又日有蝕之既占曰日蝕盡不出三月國有<lb/>
凶十一月宫車晏駕十二月壬午朔又日有蝕之<lb/>
晉孝懐帝永嘉元年十一月戊申日有蝕之<lb/>
永嘉二年正月丙午朔日有蝕之<lb/>
永嘉六年二月壬子朔日有蝕之明年帝崩于平陽<lb/>
晉愍帝建興四年六月丁巳朔日有蝕之十一月帝為<lb/>
劉曜所虜十二月乙卯朔又日有蝕之明年帝崩于平<lb/>
<pb n="KR2a0016_WYG_034-43b"/>
陽<lb/>
晉元帝太興元年四月丁丑朔日有蝕之<lb/>
晉明帝太寧三年十一月癸巳朔日有蝕之<lb/>
晉成帝咸和二年五月甲申朔日有蝕之<lb/>
晉成帝咸康元年十月乙未朔日有蝕之<lb/>
咸康七年二月甲子朔日有蝕之<lb/>
咸康八年正月乙未朔日有蝕之正朝尊者惡之六月<lb/>
宫車晏駕<lb/>
<pb n="KR2a0016_WYG_034-44a"/>
晉穆帝永和七年正月丁酉朔日有蝕之<lb/>
永和十二年十月癸巳朔日有蝕之<lb/>
晉穆帝升平四年八月辛丑朔日有蝕之不盡如鉤明<lb/>
年宫車晏駕<lb/>
晉哀帝隆和元年十二月戊午朔日有蝕之<lb/>
晉海西公太和三年三月丁巳朔日有蝕之<lb/>
太和五年七月癸酉朔日有蝕之明年廢為海西公<lb/>
晉孝武帝寧康三年十月癸酉朔日有蝕之<lb/>
<pb n="KR2a0016_WYG_034-44b"/>
晉孝武帝太元四年閏月己酉朔日有蝕之<lb/>
太元六年六月庚子朔日有蝕之<lb/>
太元九年十月辛亥朔日有蝕之<lb/>
太元十七年五月丁卯朔日有蝕之<lb/>
太元二十年三月庚辰朔日有蝕之明年宫車晏駕海<lb/>
西時有此變又曰臣有蔽主明者<lb/>
晉惠帝永興元年十一月黑氣分日<lb/>
晉惠帝光熙元年五月癸巳日散光流如血所照皆赤<lb/>
<pb n="KR2a0016_WYG_034-45a"/>
甲午又如之占曰君道失明<lb/>
晉孝懐帝永嘉元年十一月乙亥黄黑氣掩日所炤皆<lb/>
黄案河圖占曰日薄也其説曰凡日蝕皆於晦朔有不<lb/>
於晦朔者為日薄雖非日月同宿時陰氣盛掩薄日光<lb/>
也占類蝕<lb/>
永嘉二年二月癸卯白虹貫日青黄暈五重占曰白虹<lb/>
貫日近臣不亂則諸侯有兵破亡其地明年司馬越殺<lb/>
繆播等暴蔑人主五年胡破京都帝遂見虜一説王者<lb/>
<pb n="KR2a0016_WYG_034-45b"/>
有兵圍之象<lb/>
永嘉五年三月庚申日散光如血下流所照皆赤日中<lb/>
有若飛䴏者<lb/>
晉愍帝建武元年正月庚子白虹彌天三日並照日有<lb/>
重暈左右兩珥占曰白虹兵氣也三四五六日俱出並<lb/>
爭天下兵作王立亦如其數又曰三日並出不過三旬<lb/>
諸侯爭為帝<lb/>
晉安帝隆安四年六月庚辰朔日有蝕之<lb/>
<pb n="KR2a0016_WYG_034-46a"/>
晉安帝元興二年四月癸巳朔日有蝕之<lb/>
晉安帝義熙三年七月戊戌朔日有蝕之<lb/>
義熙十年九月己巳朔日有蝕之七月辛亥晦日有蝕<lb/>
之<lb/>
義熙十三年正月甲戌朔日有蝕之明年宫車晏駕<lb/>
晉恭帝元熙元年十一月丁亥朔日有蝕之<lb/>
宋少帝景平二年二月癸巳朔日有蝕之<lb/>
文帝元嘉四年六月癸卯朔日有蝕之<lb/>
<pb n="KR2a0016_WYG_034-46b"/>
元嘉六年五月壬辰朔日有蝕之十一月己丑朔又日<lb/>
有蝕之不盡如鉤蝕時星見晡方沒河北地闇<lb/>
元嘉十二年正月乙未朔日有蝕之<lb/>
元嘉十七年四月戊午朔日有蝕之<lb/>
元嘉十九年七月甲戌晦日有蝕之<lb/>
元嘉二十三年六月癸未朔日有蝕之<lb/>
元嘉三十年七月辛丑朔日有蝕之既星辰畢見<lb/>
孝武帝孝建元年七月丙戌朔日有蝕之既列宿粲然<lb/>
<pb n="KR2a0016_WYG_034-47a"/>
孝武帝大明五年九月甲寅朔日有蝕之<lb/>
明帝泰始四年八月丙子朔日有蝕之十月癸酉又日<lb/>
有蝕之<lb/>
泰始五年十月丁卯朔日有蝕之<lb/>
後廢帝元徽元年十二月癸卯朔日有蝕之<lb/>
順帝昇明二年九月乙巳朔日有蝕之<lb/>
昇明三年三月癸卯朔日有蝕之<lb/>
吳孫權赤烏十一年二月白虹貫日時地又頻震權發<lb/>
<pb n="KR2a0016_WYG_034-47b"/>
詔深戒懼天眚<lb/>
晉武帝太始五年七月甲寅日暈再重白虹貫之<lb/>
晉武帝太康元年正月己丑朔五色氣冠日自卯至酉<lb/>
占曰君道失明丑主斗牛斗牛為吳地是時孫晧滛暴<lb/>
四月降<lb/>
晉惠帝元康九年正月日中有若飛鷰者數月乃消王<lb/>
隠以為愍懐廢死之徴也<lb/>
晉惠帝永康元年十月乙未日鬬黄霧四塞占曰不及<lb/>
<pb n="KR2a0016_WYG_034-48a"/>
三年下有拔城大戰<lb/>
晉惠帝永寧元年九月甲申日有黑子按京房占黒者<lb/>
陰也臣不揜君惡令下見百姓惡君日重暈天下有立<lb/>
王暈而珥天下有立侯故陳卓曰當有大慶天下其參<lb/>
分乎三月而江東改元朔胡亦改元朔跨曹劉疆宇於<lb/>
是兵連積世<lb/>
晉元帝太興四年三月癸亥日有黑子辛亥帝親録訊<lb/>
囚徒<lb/>
<pb n="KR2a0016_WYG_034-48b"/>
晉元帝永昌元年十一月辛卯日有黑子<lb/>
晉明帝太寧元年正月己丑朔日暈無光癸巳黄霧四<lb/>
塞占曰君道失眀臣有陰謀是時王敦陵上卒伏其辜<lb/>
晉成帝咸康元年七月白虹貫日<lb/>
咸康八年正月壬申日中有黑子丙子乃滅<lb/>
晉海西公太和四年四月戊辰日暈厚密白虹貫日中<lb/>
太和六年三月辛未白虹貫日日暈五重十一月桓温<lb/>
廢帝張重華在涼州日暴赤如火中有三足烏形見分<lb/>
<pb n="KR2a0016_WYG_034-49a"/>
明數旦乃止<lb/>
晉安帝元興元年二月甲子日暈白虹貫日明年桓𤣥<lb/>
簒位<lb/>
晉安帝義熙元年五月庚午日有米珥<lb/>
義熙十一年日在東井有白虹十餘丈在南干日依司<lb/>
馬彪説則災在分野羌亡之象也<lb/>
晉恭帝元熙二年正月壬辰日暈東西有直珥各一丈<lb/>
白氣貫之交匝<lb/>
<pb n="KR2a0016_WYG_034-49b"/>
晉孝懐帝永嘉五年三月丙申夜月蝕既丁酉夜又蝕<lb/>
既占曰月蝕既盡夫人憂又曰其國貴人死<lb/>
安帝義熙九年十二月辛卯朔旦猶見東方按占謂之<lb/>
側匿<lb/>
宋文帝元嘉二十九年十一月己卯朔日始出色赤如<lb/>
血外生牙塊礨不員明年二月宫車晏駕<lb/>
孝武帝大明七年十一月日始出四五丈色赤如血未<lb/>
沒四五丈亦如之至于八年春凡三謂日死閏五月帝<lb/>
<pb n="KR2a0016_WYG_034-50a"/>
崩<lb/>
後廢帝元徽三年三月乙亥日未沒數丈日色紫赤無<lb/>
光<lb/>
元徽五年三月庚寅日暈五重又重生二直一抱一背<lb/>
文帝元嘉中有兩白虹見宣陽門外<lb/>
後廢帝元徽二年八月壬子夜白虹見<lb/>
元徽四年正月己酉白虹貫日<lb/>
順帝昇明元年九月乙未夜白虹見東方<lb/>
<pb n="KR2a0016_WYG_034-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十四<lb/>
<pb n="KR2a0016_WYG_034-51a"/>
　宋書卷三十四考證<lb/>
五行志五氐羌反叛大兵西討○監本脱西討二字今<lb/>
　增正<lb/>
元徽五年六月甲寅京邑大風○監本遺此一行今增<lb/>
居庸地裂廣三十六丈長八十四丈○裂監本訛震今<lb/>
　改正<lb/>
山崩地陷裂○此條無上下文當有脱誤<lb/>
　<lb/>
<pb n="KR2a0016_WYG_034-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十四考證<lb/>
</p>
<p>
</p>
  </div>
<div>
<head>宋書卷三十五</head> <lb/>
    <p>
<pb n="KR2a0016_WYG_035-1a"/>
欽定四庫全書<lb/>
　宋書卷三十五<lb/>
　　梁　　　　沈　　　　　約　　　　撰<lb/>
　志第二十五<lb/>
　　州郡一<lb/>
　　　揚州<lb/>
　　　南徐州<lb/>
　　　徐州<lb/>
<pb n="KR2a0016_WYG_035-1b"/>
　　　南兖州<lb/>
　　　兖州<lb/>
唐堯之世置十有二牧及禹平水土更制九州冀州堯<lb/>
都土界廣逺濟河為兖州海岱為青州海岱及淮為徐<lb/>
州淮海為揚州荆及衡陽為荆州荆河為豫州華陽黑<lb/>
水為梁州黑水西河為雍州自虞至殷無所改變周氏<lb/>
既有天下以徐并青以梁并雝分冀州之地以為幽并<lb/>
漢初又立徐梁二州武帝攘郤胡越開地斥境南置交<lb/>
<pb n="KR2a0016_WYG_035-2a"/>
趾北置朔方改雝曰涼改涼曰益凡為十三州而司隸<lb/>
部三輔三河諸郡東京無復朔方改交趾曰交州凡十<lb/>
二州司隸所部如故及三國鼎跱吳得揚荆交三州蜀<lb/>
得益州魏氏猶得九焉吳又分交為廣魏末平蜀又分<lb/>
益為梁晉武帝太康元年天下一統凡十有六州後又<lb/>
分涼雝為秦分荆揚為江分益為寧分幽為平而為二<lb/>
十矣自夷狄亂華司冀雝涼青并兖豫幽平諸州一時<lb/>
淪沒遺民南渡並僑置牧司非舊土也江左又分荆為<lb/>
<pb n="KR2a0016_WYG_035-2b"/>
湘或離或合凡有揚荆湘江梁益交廣其徐州則有過<lb/>
半豫州唯得譙城而已及至宋世分揚州為南徐徐州<lb/>
為南兖揚州之江西悉屬豫州分荆為雝分荆湘為郢<lb/>
分荆為司分廣為越分青為冀分梁為南北秦太宗初<lb/>
索虜南侵青冀徐兖及豫州淮西並皆不守自淮以北<lb/>
化成虜庭於是於鍾離置徐州淮陰為北兖而青冀二<lb/>
州治贑榆之縣今志大較以大眀八年為正其後分𣲖<lb/>
隨事記列内史侯相則以昇明末為定焉地理參差其<lb/>
<pb n="KR2a0016_WYG_035-3a"/>
詳難舉寔由名號驟易境土屢分或一郡一縣割成四<lb/>
五四五之中亟有離合千回百改巧厯不算尋校推求<lb/>
未易精悉今以班固馬彪二志太康元康定户王隠地<lb/>
道晉世起居永初郡國何徐州郡及地理雜書互相考<lb/>
覆且三國無志事出帝紀雖立郡時見而置縣不書今<lb/>
唯以續漢郡國校太康地志參伍異同用相徴驗自漢<lb/>
至宋郡縣無移改者則注云漢舊其有回徙隨源甄别<lb/>
若唯云某無者則此前皆有也若不注置立史闕也<lb/>
<pb n="KR2a0016_WYG_035-3b"/>
揚州刺史前漢刺史未有所治<hi>它州同</hi>後漢治厯陽魏晉<lb/>
治夀春晉平吳治建業成帝咸康四年僑立魏郡<hi>别見</hi>肥<lb/>
鄉<hi>别見</hi>元城<hi>漢舊縣晉/屬陽平</hi>三縣後省元城又僑立廣川郡<hi>别見</hi>
領廣川一縣宋初省為縣隸魏郡江左又立髙陽<hi>别見</hi>堂<lb/>
邑二郡<hi>别見</hi>髙陽領北新城<hi>别/見</hi>博陸<hi>博陸縣霍光所封而二漢無晉屬髙陽</hi>
二縣堂邑領堂邑一縣後省堂邑并髙陽又省髙陽并<lb/>
魏郡並隸揚州寄治京邑文帝元嘉十一年省以其民<lb/>
併建康孝建元年分揚州之㑹稽東陽新安永嘉臨海<lb/>
<pb n="KR2a0016_WYG_035-4a"/>
五郡為東揚州大明三年罷州以其地為王畿以南臺<lb/>
侍御史部諸郡如從事之部傳焉而東揚州直云揚州<lb/>
八年罷王畿復立揚州揚州還為東揚州前廢帝永光<lb/>
元年省東揚州并揚州順帝昇明三年改揚州刺史曰<lb/>
牧領郡十領縣八十戶一十四萬三千二百九十六口<lb/>
一百四十五萬五千六百八十五<lb/>
丹陽尹秦鄣郡治今吳興之故鄣縣漢初屬吳國吳王<lb/>
濞反敗屬江都國武帝元封二年為丹陽郡治今宣城<lb/>
<pb n="KR2a0016_WYG_035-4b"/>
之宛陵縣晉武帝太康二年分丹陽為宣城郡治宛陵<lb/>
而丹陽移治建業元帝太興元年改為尹領縣八戶四<lb/>
萬一千一十口二十三萬七千三百四十一<lb/>
　　建康令本秣陵縣漢獻帝建安十六年置縣孫權<lb/>
　　　改秣陵為建業晉武帝平吳還為秣陵太康三<lb/>
　　　年分秣陵之水北為建業愍帝即位避帝諱改<lb/>
　　　為建康<lb/>
　　秣陵令其地本名金陵秦始皇改本治去京邑六<lb/>
<pb n="KR2a0016_WYG_035-5a"/>
　　　十里今故治邨是也晉安帝義熙九年移治京<lb/>
　　　邑在鬬場恭帝元熙元年省揚州府禁防參軍<lb/>
　　　縣移治其處<lb/>
　　丹楊令漢舊縣<lb/>
　　江寧令晉武帝太康元年分秣陵立臨江縣二年<lb/>
　　　更名<lb/>
　　永世令吳分溧陽為永平縣晉武帝太康元年更<lb/>
　　　名惠帝世度屬義興尋復舊義興又有平陵縣<lb/>
<pb n="KR2a0016_WYG_035-5b"/>
　　　董覽吳地誌云晉分永世太康永寧地誌並無<lb/>
　　　疑是江左立文帝元嘉九年以併永世溧陽二<lb/>
　　　縣<lb/>
　　溧陽令漢舊縣吳省為屯田晉武帝太康元年復<lb/>
　　　立<lb/>
　　湖熟令漢舊縣吳省為典農都尉晉武帝太康元<lb/>
　　　年復立<lb/>
　　句容令漢舊縣<lb/>
<pb n="KR2a0016_WYG_035-6a"/>
㑹稽太守秦立治吳漢順帝永建四年分㑹稽為吳郡<lb/>
㑹稽移治山陰領縣十户五萬二千二百二十八口三<lb/>
十四萬八千一十四去京都水一千三百五十五陸同<lb/>
　　山陰縣令漢舊縣<lb/>
　　永興令漢舊餘暨縣吳更名<lb/>
　　上虞令漢舊縣<lb/>
　　餘姚令漢舊縣<lb/>
　　剡令漢舊縣<lb/>
<pb n="KR2a0016_WYG_035-6b"/>
　　諸暨令漢舊縣<lb/>
　　始寧令何承天志漢末分上虞立賀續㑹稽記云<lb/>
　　　順帝永建四年分上虞南郷立續漢志無晉太<lb/>
　　　康三年地志有<lb/>
　　句章令漢舊縣<lb/>
　　鄮令漢舊縣<lb/>
　　鄞令漢舊縣<lb/>
吳郡太守分㑹稽立孝武大明七年度屬南徐八年復<lb/>
<pb n="KR2a0016_WYG_035-7a"/>
舊領縣十二戸五萬四百八十八口四十二萬四千八<lb/>
百一十二去京都水六百七十陸五百二十<lb/>
　　吳令漢舊縣<lb/>
　　婁令漢舊縣<lb/>
　　嘉興令此地本名長水秦改曰由拳吳孫權黄龍<lb/>
　　　四年由拳縣生嘉禾改曰禾興孫晧父名和乂<lb/>
　　　改名曰嘉興<lb/>
　　海虞令晉武帝太康四年分吳縣之虞鄉立<lb/>
<pb n="KR2a0016_WYG_035-7b"/>
　　海鹽令漢舊縣吳記云本名武原鄉秦以為海鹽<lb/>
　　　縣<lb/>
　　鹽官令漢舊縣吳記云鹽官本屬嘉興吳立為海<lb/>
　　　昌都尉治此後改為縣非也<lb/>
　　錢唐令漢舊縣<lb/>
　　富陽令漢舊縣本曰富春孫權黄武四年以為東<lb/>
　　　安郡七年省晉簡文鄭太后諱春孝武改曰富<lb/>
　　　陽<lb/>
<pb n="KR2a0016_WYG_035-8a"/>
　　新城令浙江西南名為桐溪吳立為新城縣後并<lb/>
　　　桐廬晉太康地志無張勃云晉末立疑是太康<lb/>
　　　末立尋復省也晉成帝咸和九年又立<lb/>
　　建徳令吳分富春立<lb/>
　　桐廬令吳分富春立<lb/>
　　夀昌令吳分富春立<lb/>
　　新昌縣晉武帝太康元年更名<lb/>
吳興太守孫晧寳鼎元年分吳丹陽立領縣十戸四萬<lb/>
<pb n="KR2a0016_WYG_035-8b"/>
九千六百九口三十一萬六千一百七十三去京都水<lb/>
九百五十陸五百七十<lb/>
　　烏程令漢舊縣先屬吳<lb/>
　　東遷令晉武帝太康三年分烏程立後廢帝元徽<lb/>
　　　四年更名東安順帝昇明元年復舊<lb/>
　　武康令吳分烏程餘杭立永安縣晉武帝太康元<lb/>
　　　年更名<lb/>
　　長城令晉武帝太康三年分烏程立<lb/>
<pb n="KR2a0016_WYG_035-9a"/>
　　原郷令漢靈帝中平二年分故鄣立<lb/>
　　故鄣令漢舊縣先屬丹陽<lb/>
　　安吉令漢靈帝中平二年分故鄣立<lb/>
　　餘杭令漢舊縣先屬吳<lb/>
　　臨安令吳分餘杭為臨水縣晉武帝太康元年更<lb/>
　　　名<lb/>
　　於潛令漢舊縣先屬丹陽<lb/>
淮南太守秦立為九江郡兼得廬江豫章漢髙帝四年<lb/>
<pb n="KR2a0016_WYG_035-9b"/>
更名淮南國分立豫章郡文帝又分為廬江郡武帝元<lb/>
狩元年復為九江郡治夀春縣後漢徙治陰陵縣魏復<lb/>
曰淮南徙治夀春晉武帝太康元年復立歴陽<hi>别見</hi>當塗<lb/>
逡道諸縣二年復立鍾離縣<hi>别見</hi>並二漢舊縣也三國時<lb/>
江淮為戰爭之地其間不居者各數百里此諸縣並在<lb/>
江北淮南虚其地無復民户吳平民各還本故復立焉<lb/>
其後中原亂胡寇屢南侵淮南民多南度成帝初蘇峻<lb/>
祖約為亂於江淮胡寇又大至民南度江者轉多乃於<lb/>
<pb n="KR2a0016_WYG_035-10a"/>
江南僑立淮南郡及諸縣晉末遂割丹陽之于湖縣為<lb/>
淮南境宋孝武大明六年以淮南郡并宣城宣城郡徙<lb/>
治于湖八年復立淮南郡屬南豫州明帝泰始三年還<lb/>
屬揚州領縣六户五千三百六十二口二萬五千八百<lb/>
四十去京都水一百七十陸一百四十<lb/>
　　于湖令晉武帝太康二年分丹楊縣立本吳督農<lb/>
　　　校尉治<lb/>
　　當塗令晉成帝世與逡道俱立為僑縣晉末分于<lb/>
<pb n="KR2a0016_WYG_035-10b"/>
　　　湖為境<lb/>
　　繁昌令漢舊名本屬潁川魏分潁川為襄城又屬<lb/>
　　　焉晉亂襄城郡以此縣屬淮南割于湖為境<lb/>
　　襄垣令其地本無湖無湖縣漢舊縣至于晉末立<lb/>
　　　襄垣縣屬上黨上黨民南過江立僑郡縣寄治<lb/>
　　　無湖後省上黨郡為縣屬淮南文帝元嘉九年<lb/>
　　　省上黨縣併襄垣<lb/>
　　定陵令漢舊名本屬襄城後割無湖為境<lb/>
<pb n="KR2a0016_WYG_035-11a"/>
　　逡道令漢作逡遒晉作逡道後分無湖為境<lb/>
宣城太守晉武帝太康元年分丹陽立領縣十戸一萬<lb/>
一百二十口四萬七千九百九十二去京都水五百八<lb/>
十陸五百<lb/>
　　宛陵令漢舊縣<lb/>
　　廣徳令何志云漢舊縣二漢志並無疑是吳所立<lb/>
　　懐安令吳立<lb/>
　　寧國令吳立<lb/>
<pb n="KR2a0016_WYG_035-11b"/>
　　宣城令漢舊縣<lb/>
　　安吳令吳立<lb/>
　　涇令漢舊縣<lb/>
　　臨城令吳立<lb/>
　　廣陽令漢舊縣曰陵陽子明得仙於此縣山故以<lb/>
　　　為名晉成帝杜皇后諱陵咸康四年更名<lb/>
　　石城令漢舊縣<lb/>
東陽太守本㑹稽西部都尉吳孫晧寳鼎元年立領縣<lb/>
<pb n="KR2a0016_WYG_035-12a"/>
九戸一萬六千二十二口一十萬七千九百六十五去<lb/>
京都水一千七百陸同<lb/>
　　長山令漢獻帝初平二年分烏傷立<lb/>
　　太末令漢舊縣<lb/>
　　烏傷令<lb/>
　　永康令赤烏八年分烏傷上浦立<lb/>
　　信安令漢獻帝初平三年分太末立曰新安晉武<lb/>
　　　帝太康元年更名<lb/>
<pb n="KR2a0016_WYG_035-12b"/>
　　吳寧令漢獻帝興平二年孫氏分諸暨立<lb/>
　　豐安令漢獻帝興平二年孫氏分諸暨立<lb/>
　　定陽令漢獻帝建安二十三年孫氏分信安立<lb/>
　　遂昌令孫權赤烏二年分太末立曰平昌晉武帝<lb/>
　　　太康元年更名<lb/>
臨海太守本㑹稽東部都尉前漢都尉治鄞後漢分㑹<lb/>
稽為吳郡疑是都尉徙治章安也孫亮太平二年立領<lb/>
縣五戸三千九百六十一口二萬四千二百二十六去<lb/>
<pb n="KR2a0016_WYG_035-13a"/>
京都水二千一十九陸同<lb/>
　　章安令續漢志故治閩中地光武更名晉太康記<lb/>
　　　本鄞縣南之回浦郷漢章帝章和中立未詳孰<lb/>
　　　是<lb/>
　　臨海令吳分章安立<lb/>
　　始豐令吳立曰始平晉武帝太康元年更名<lb/>
　　寧海令何志漢舊縣按二漢志晉太康地<lb/>
　　樂安令晉康帝分始豐立<lb/>
<pb n="KR2a0016_WYG_035-13b"/>
永嘉太守晉明帝太寧元年分臨海立領縣五戸六千<lb/>
二百五十口三萬六千六百八十去京都水二千八百<lb/>
陸二千六百四十<lb/>
　　永寧令漢順帝永建四年分章安東甌郷立或云<lb/>
　　　順帝永和三年立<lb/>
　　安固令吳立曰羅陽孫晧改曰安陽晉武帝太康<lb/>
　　　元年更名<lb/>
　　松陽令吳立<lb/>
<pb n="KR2a0016_WYG_035-14a"/>
　　樂成令晉孝武康寧三年分永寧立<lb/>
　　横陽令晉武帝太康四年以横藇船屯為始陽仍<lb/>
　　　復更名<lb/>
新安太守漢獻帝建安十三年孫權分丹陽立曰新都<lb/>
晉武帝太康元年更名領縣五户一萬二千五十八口<lb/>
三萬六千六百五十一去京都水一千八百六十陸一<lb/>
千八百<lb/>
　　始新令孫權分歙立<lb/>
<pb n="KR2a0016_WYG_035-14b"/>
　　遂安令孫權分歙為新定縣晉武帝太康元年更<lb/>
　　　名<lb/>
　　歙令漢舊縣<lb/>
　　海寧令孫權分歙為休陽縣晉武帝太康元年更<lb/>
　　　名分歙置諸縣之始又分置黎陽縣大明八年<lb/>
　　　省併海寧<lb/>
　　黟令漢舊縣<lb/>
南徐州刺史晉永嘉大亂幽冀青并兖州及徐州之淮<lb/>
<pb n="KR2a0016_WYG_035-15a"/>
北流民相率過淮亦有過江在晉陵郡界者晉成帝咸<lb/>
和四年司空郗鑑又徙流民之在淮南者於晉陵諸縣<lb/>
其徙過江南及留在江北者並立僑郡縣以司牧之徐<lb/>
兖二州或治江北江北又僑立幽冀青并四州安帝義<lb/>
熙七年始分淮北為北徐淮南猶為徐州後又以幽冀<lb/>
合徐青并合兖武帝永初二年加徐州曰南徐而淮北<lb/>
但曰徐文帝元嘉八年更以江北為南兖州江南為南<lb/>
徐州治京口割揚州之晉陵兖州之九郡僑在江南者<lb/>
<pb n="KR2a0016_WYG_035-15b"/>
屬焉故南徐州備有徐兖幽冀青并揚七州郡邑永初<lb/>
二年郡國志又有南沛南下邳廣平廣陵盱眙鍾離八<lb/>
郡南沛廣陵海陵山陵盱眙鍾離割屬南兖南下邳併<lb/>
南彭城廣平併南泰山今領郡十七縣六十三户七萬<lb/>
二千四百七十二口四十二萬六百四十去京都水二<lb/>
百四十陸二百<lb/>
南東海太守<hi>東海郡别見</hi>晉元帝初割吳郡海虞縣之北境<lb/>
為東海郡立郯朐利城三縣而祝其襄賁等縣寄治曲<lb/>
<pb n="KR2a0016_WYG_035-16a"/>
阿穆帝永和中郡移出京口郯等三縣亦寄治於京文<lb/>
帝元嘉八年立南徐以東海為治下郡以丹徒屬焉郯<lb/>
利成並為實土永初郡國有襄賁<hi>别見</hi>祝其厚邱<hi>並漢舊名</hi>西<lb/>
隰<hi>何江左立</hi>四縣文帝元嘉十二年省厚邱併襄賁何徐無<lb/>
厚邱餘與永初郡國同其襄賁祝其西隰是徐志後所<lb/>
省也領縣六户五千三百四十二口三萬三千六百五<lb/>
十八<lb/>
　　郯令漢舊名文帝元嘉八年分丹徒之峴西為境<lb/>
<pb n="KR2a0016_WYG_035-16b"/>
　　丹徒令本屬晉陵古名朱方後名谷陽秦改曰丹<lb/>
　　　徒孫權嘉禾三年改曰武進晉武帝太康三年<lb/>
　　　復曰丹徒<lb/>
　　武進令晉武帝太康二年分丹徒曲阿立毗陵宋<lb/>
　　　孝武大明末度屬此<lb/>
　　朐令漢舊名晉江左僑立宋孝武世分郯西界為<lb/>
　　　土<lb/>
　　利城令漢舊名晉江左僑立宋文帝世與郡俱為<lb/>
<pb n="KR2a0016_WYG_035-17a"/>
　　　實土<lb/>
南琅邪太守<hi>琅邪郡别見</hi>晉亂琅邪國人随元帝過江千餘<lb/>
户太興三年立懐徳縣丹楊雖有琅邪相而無此地成<lb/>
帝咸康元年桓温領郡鎮江乗之蒲洲金城上求割丹<lb/>
楊之江乗縣境立郡又分江乗地立臨沂縣永初郡國<lb/>
有陽都<hi>前漢屬城陽後漢晉太康地志屬琅邪</hi>費即邱<hi>並别見</hi>三縣並割臨<lb/>
沂及建康為土費縣治宫城之北元嘉八年省即邱併<lb/>
陽都十五年省費併建康臨沂孝武大明五年省陽都<lb/>
<pb n="KR2a0016_WYG_035-17b"/>
併臨沂今領縣二戸二千七百八十九口一萬八千六<lb/>
百九十七去州水二百陸一百去京都水一百六十<lb/>
　　臨沂令漢舊名前漢屬東海後漢晉屬琅邪<lb/>
　　江乗令漢舊縣本屬丹楊吳省為典農都尉晉武<lb/>
　　　帝太康元年復立<lb/>
晉陵太守吳時分吳郡無錫以西為毗陵典農校尉晉<lb/>
武帝太康二年省校尉立以為毗陵郡治丹徒後復還<lb/>
毗陵東海王越世子名毗而東海國故食毗陵永嘉五<lb/>
<pb n="KR2a0016_WYG_035-18a"/>
年帝改為晉陵始自毗陵徙治丹徒太興初郡及丹徒<lb/>
縣悉治京口郗鑑復徙還丹徒安帝義熙九年復還晉<lb/>
陵本屬揚州文帝元嘉八年度屬南徐領縣六户一萬<lb/>
五千三百八十二口八萬一百一十三去州水一百七<lb/>
十五陸同去京都水四百陸同<lb/>
　　晉陵令本名延陵漢改曰毗陵後與郡俱改<lb/>
　　延陵令晉武帝太康二年分曲阿之延陵郷立<lb/>
　　無錫令漢舊縣吳省晉武帝太康元年復立<lb/>
<pb n="KR2a0016_WYG_035-18b"/>
　　南沙令本吳縣司鹽都尉署吳時名沙中吳平後<lb/>
　　　立暨陽縣割屬之晉成帝咸康七年罷鹽署立<lb/>
　　　以為南沙縣<lb/>
　　曲阿令本名雲陽秦始皇改曰曲阿吳嘉禾三年<lb/>
　　　復曰雲陽晉武帝太康二年復曰曲阿<lb/>
　　暨陽令晉武帝太康二年分無錫毗陵立<lb/>
義興太守晉恵帝永興元年分吳興之陽羡丹陽之永<lb/>
世立永世尋還丹陽本揚州明帝泰始四年度南徐領<lb/>
<pb n="KR2a0016_WYG_035-19a"/>
縣五户一萬三千四百九十六口八萬九千五百二十<lb/>
五去州水四百陸同去京都水四百九十陸同<lb/>
　　陽羡令漢舊縣<lb/>
　　臨津令故屬陽羡立郡分立<lb/>
　　義郷令故屬長城陽羡立郡分立<lb/>
　　國山令故屬陽羡立郡分立<lb/>
　　綏安令武帝永初三年分宣城之廣徳吳興之故<lb/>
　　　鄣長城及陽羡義郷五縣立<lb/>
<pb n="KR2a0016_WYG_035-19b"/>
南蘭陵太守<hi>蘭陵郡别見</hi>領縣二戸一千五百九十三口一<lb/>
萬六百三十四<lb/>
　　蘭陵令<hi>别見</hi>
　　承令<hi>别見</hi>文帝元嘉十二年以合郷縣併承永初郡<lb/>
　　　國何徐並無合郷縣<lb/>
南東莞太守<hi>東莞郡别見</hi>永初郡國又有蓋縣<hi>别見</hi>領縣三户<lb/>
一千四百二十四口九千八百五十四<lb/>
　　莒令<hi>别見</hi>
<pb n="KR2a0016_WYG_035-20a"/>
　　東莞令<hi>别見</hi>文帝元嘉十二年以蓋縣併此<lb/>
　　姑幕令漢舊名<lb/>
臨淮太守漢武帝元狩六年立光武以併東海明帝永<lb/>
平十五年復分臨淮之故地為下邳郡晉武帝太康元<lb/>
年復分下邳之淮南為臨淮郡治盱眙江左僑立永初<lb/>
郡國又有盱眙縣何徐無領縣七户三千七百一十一<lb/>
口二萬二千八百八十六<lb/>
　　海西令前漢屬東海後漢晉屬廣陵<lb/>
<pb n="KR2a0016_WYG_035-20b"/>
　　射陽令前漢屬臨淮後漢屬廣陵三國時廢晉武<lb/>
　　　帝太康元年復立<lb/>
　　廣陵令前漢屬泗水後漢屬廣陵三國時廢晉武<lb/>
　　　帝太康二年又立屬廣陵<lb/>
　　淮浦令前漢屬臨淮後漢屬下邳晉太康地志屬<lb/>
　　　廣陵<lb/>
　　淮陰令前漢屬臨淮後漢屬下邳晉太康地志屬<lb/>
　　　廣陵<lb/>
<pb n="KR2a0016_WYG_035-21a"/>
　　東陽令前漢屬臨淮後漢屬廣陵晉太康地志屬<lb/>
　　　臨淮<lb/>
　　長樂令本長樂郡<hi>别見</hi>并合為縣<lb/>
淮陵太守本淮陵縣前漢屬臨淮後漢屬下邳晉屬臨<lb/>
淮恵帝永寧元年以為淮陵國永初郡國又有下相<hi>前漢</hi>
<hi>屬臨淮後漢屬下邳晉太康地志屬臨淮</hi>廣陽<hi>廣陽漢髙立為燕國昭帝更名光武省併上谷和帝永元</hi>
<hi>八年復立魏晉復為燕國前漢廣陽縣後漢無晉復有此也</hi>二縣今領縣三戸一千<lb/>
九百五口一萬六百三十<lb/>
<pb n="KR2a0016_WYG_035-21b"/>
　　司吾令前漢屬東海後漢屬下邳晉太康地志屬<lb/>
　　　臨沂後廢帝元徽五年五月改名桐梧順帝昇<lb/>
　　　明元年復舊<lb/>
　　徐令前漢屬臨淮後漢屬下邳晉太康地志屬臨<lb/>
　　　淮<lb/>
　　陽樂令漢舊名本屬遼西文帝元嘉十三年以下<lb/>
　　　相併陽樂<lb/>
南彭城太守<hi>彭城郡别見</hi>江左僑立晉明帝又立南下邳郡<lb/>
<pb n="KR2a0016_WYG_035-22a"/>
成帝又立南沛郡文帝元嘉中分南沛為北沛屬南兖<lb/>
而南沛猶屬南徐孝武大明四年以二郡並併南彭城<lb/>
領縣十二户一萬一千七百五十八口六萬八千一百<lb/>
六十三<lb/>
　　吕令<hi>别見</hi>
　　武原令漢舊名<lb/>
　　傅陽令漢舊名<lb/>
　　蕃令<hi>别見</hi>義旗初免軍戸立遂誠縣武帝永初元年<lb/>
<pb n="KR2a0016_WYG_035-22b"/>
　　　改從舊名<lb/>
　　薛令<hi>别見</hi>義旗初免軍戸為建熙縣永初元年改從<lb/>
　　　舊名<lb/>
　　開陽令前漢屬東海章帝建初五年屬琅邪晉僑<lb/>
　　　立猶屬琅邪安帝度屬彭城<lb/>
　　杼秋令漢舊名<lb/>
　　洨令前漢屬梁後漢晉屬沛<lb/>
　　下邳令<hi>别見</hi>本屬南下邳<lb/>
<pb n="KR2a0016_WYG_035-23a"/>
　　北陵令本屬南下邳二漢無晉太康地志屬下邳<lb/>
　　　本名陵而廣陵郡舊有陵縣晉武帝太康二年<lb/>
　　　以下邳之陵縣非舊土而同名改為北陵<lb/>
　　僮令<hi>别見</hi>本屬南下邳南下邳有良城縣<hi>别見</hi>文帝元<lb/>
　　　嘉十二年併僮<lb/>
南清河太守<hi>清河郡别見</hi>領縣四戸一千八百四十九口七<lb/>
千四百四<lb/>
　　清河令<hi>别見</hi>
<pb n="KR2a0016_WYG_035-23b"/>
　　東武城令<hi>别見</hi>
　　繹幕令<hi>别見</hi>
　　貝邱令<hi>别見</hi>
南髙平太守<hi>髙平郡别見</hi>永初郡國又有鉅野昌邑二縣<hi>並漢</hi>
<hi>舊名</hi>今領縣三戸一千七百一十八口九千七百三十一<lb/>
　　金郷令<hi>别見</hi>
　　湖陸令前漢曰湖陵漢章帝更名<lb/>
　　髙平令<hi>别見</hi>文帝元嘉十八年以鉅野併髙平<lb/>
<pb n="KR2a0016_WYG_035-24a"/>
南平昌太守<hi>平昌郡别見</hi>領縣四戸二千一百七十八口一<lb/>
萬一千七百四十一<lb/>
　　安邱令<hi>别見</hi>
　　新樂令二漢無魏分平原為樂陵郡屬冀州而新<lb/>
　　　樂縣屬焉晉江左立樂陵郡及諸縣後省以新<lb/>
　　　樂縣屬此<lb/>
　　東武令<hi>别見</hi>
　　髙密令<hi>别見</hi>江左立髙密國後為南髙密郡文帝元<lb/>
<pb n="KR2a0016_WYG_035-24b"/>
　　　嘉十八年省為髙宻縣屬此<lb/>
南濟隂太守二漢晉屬兖州前漢初屬梁國景帝中平<lb/>
六年别為濟陰國宣帝甘露二年更名定陶國後還曰<lb/>
濟陰永初郡國又有句陽定陶二縣<hi>並漢舊名</hi>今領縣四户<lb/>
一千六百五十五口八千一百九十三<lb/>
　　城武令<hi>别見</hi>
　　寃句令漢舊名<lb/>
　　單父令前漢屬山陽<lb/>
<pb n="KR2a0016_WYG_035-25a"/>
　　城陽令漢舊名<lb/>
南濮陽太守本東郡屬兖州晉武帝咸寧二年以封子<lb/>
允以東不可為國名東郡有濮陽縣故曰濮陽國濮陽<lb/>
漢舊名也允改封淮南還曰東郡趙王倫簒位廢太孫<lb/>
臧為濮陽王王尋廢郡名遂不改永初郡國又有鄄城<lb/>
縣<hi>二漢屬濟陰晉太康地志屬濮陽也</hi>今領縣二户二千二十六口八千<lb/>
二百三十九<lb/>
　　廩邱令前漢及晉太康地志有廪邱縣後漢無文<lb/>
<pb n="KR2a0016_WYG_035-25b"/>
　　　帝元嘉十二年以鄄城併廩邱<lb/>
　　榆次令漢舊名至晉屬太原<lb/>
南太山太守<hi>太山郡别見</hi>永初郡國有廣平<hi>漢武帝征和二年立為平干國</hi>
<hi>宣帝五鳳二年改為廣平光武建武十三年省併鉅鹿魏分鉅鹿魏復為廣平江左僑立郡晉成帝咸康四年</hi>
<hi>省後又立</hi>寄治丹徒領廣平易陽<hi>易陽二漢屬趙晉/太康地志屬廣平</hi>曲周<hi>前漢</hi>
<hi>屬廣平作曲周後漢屬鉅鹿晉太康地志屬廣平作曲周梁</hi>三縣文帝八年省廣平<lb/>
郡為廣平縣屬南太山今領縣三戸二千四百九十九<lb/>
口一萬三千六百<lb/>
<pb n="KR2a0016_WYG_035-26a"/>
　　南城令<hi>别見</hi>
　　武陽令<hi>别見</hi>
　　廣平令前漢屬廣平後漢屬鉅鹿晉太康地志屬<lb/>
　　　廣平<lb/>
濟陽太守晉恵分陳留為濟陽國領縣二户一千二百<lb/>
三十二口八千一百九十二<lb/>
　　考城令前漢曰留屬梁國章帝更名屬陳留太康<lb/>
　　　地志無<lb/>
<pb n="KR2a0016_WYG_035-26b"/>
　　鄄城令<hi>别見</hi>
南魯郡太守<hi>魯郡别見</hi>又有樊縣<hi>前漢屬東平後漢晉太康地志屬任城也</hi>今領<lb/>
縣二戸一千二百一十一口六千八百一十八<lb/>
　　魯令<hi>别見</hi>
　　西安令漢舊名本屬齊郡齊郡過江僑立後省以<lb/>
　　　西安配此文帝元嘉十八年以樊併西安永初<lb/>
　　　郡國無西安縣<lb/>
徐州刺史後漢治東海郯縣魏晉宋治彭城明帝世淮<lb/>
<pb n="KR2a0016_WYG_035-27a"/>
北沒寇僑立徐州治鍾離泰豫元年移治東海朐山後<lb/>
廢帝元徽元年分南兖州之鍾離豫州之馬頭又分秦<lb/>
郡之頓邱梁郡之穀孰厯陽之酇立新昌郡置徐州還<lb/>
治鍾離今先列徐州舊郡於前以新割係舊領郡十二<lb/>
縣三十四户二萬三千四百八十五口十七萬五千九<lb/>
百六十七今領郡三縣九彭城去京都水一千三百六<lb/>
十陸一千<lb/>
彭城太守漢髙立為楚國宣帝地節元年改為彭城郡<lb/>
<pb n="KR2a0016_WYG_035-27b"/>
黄龍元年又為楚國章帝還為彭城領縣五户八千六<lb/>
百二十七口四萬一千二百三十一<lb/>
　　彭城令漢縣<lb/>
　　吕令漢舊縣<lb/>
　　蕃令漢舊縣屬魯晉惠帝元康中度蕃音皮漢末<lb/>
　　　太傅陳蕃子逸為魯相改音<lb/>
　　薛令漢舊縣屬魯晉恵帝元康中度<lb/>
　　留令漢舊縣<lb/>
<pb n="KR2a0016_WYG_035-28a"/>
沛郡太守秦泗水郡漢髙更名舊屬豫州江左改配領<lb/>
縣三戸五千二百九口二萬五千一百七十去州陸六<lb/>
十去京都一千<lb/>
　　蕭令漢舊縣<lb/>
　　相令漢舊縣<lb/>
　　沛令漢舊縣<lb/>
下邳太守前漢本臨淮郡武帝立眀帝改為下邳晉武<lb/>
帝分下邳之淮南為臨淮而下邳如故領縣三戸三千<lb/>
<pb n="KR2a0016_WYG_035-28b"/>
九十九口一萬六千八十八去州水二百陸一百八十<lb/>
去京都水一千一百六十陸八百<lb/>
　　下邳令前漢屬東海後漢晉太康地志屬下邳<lb/>
　　良城令前漢屬東海後漢晉太康地志屬下邳<lb/>
　　僮令前漢屬臨淮後漢晉太康地志屬下邳<lb/>
蘭陵太守晉恵帝元康元年分東海立領縣三戸三千<lb/>
一百六十四口一萬四千五百九十七去州陸二百去<lb/>
京都水一千六百陸一千三百<lb/>
<pb n="KR2a0016_WYG_035-29a"/>
　　昌慮令漢舊縣<lb/>
　　承令漢舊縣<lb/>
　　合郷令漢舊縣<lb/>
東海太守秦郯郡漢髙更名眀帝失淮北僑立青州於<lb/>
贑榆縣泰始七年又立東海縣屬東海郡又割贑榆置<lb/>
鬱縣立西海郡並隸僑青州領縣二户二千四百一十<lb/>
一口一萬三千九百四十一去州水一千陸八百去京<lb/>
都水一千陸六百七十<lb/>
<pb n="KR2a0016_WYG_035-29b"/>
　　襄賁令漢舊縣<lb/>
　　贑榆令前漢屬琅邪後漢屬東海魏省晉武帝太<lb/>
　　　康元年復立<lb/>
東莞太守晉武帝泰始元年分琅邪立咸寧三年復以<lb/>
合琅邪太康十年復立領縣三戸八百八十七口七千<lb/>
三百二十去州陸七百去京都水二千陸一千四百<lb/>
　　莒令前漢屬城陽後漢屬琅邪孝武大眀五年改<lb/>
　　　為長<lb/>
<pb n="KR2a0016_WYG_035-30a"/>
　　諸令前漢屬城陽後漢屬琅邪晉太康地志屬城<lb/>
　　　陽<lb/>
　　東莞令漢舊縣<lb/>
東安太守東安故縣名前漢屬城陽後漢屬琅邪晉太<lb/>
康地志屬東莞晉恵帝分東莞立領縣三戸一千二百<lb/>
八十五口一萬七百五十五去州陸七百去京都陸一<lb/>
千三百<lb/>
　　菴令前漢屬琅邪後漢屬泰山晉太康地志屬樂<lb/>
<pb n="KR2a0016_WYG_035-30b"/>
　　　安孝武大明五年改為長<lb/>
　　新泰令魏立屬太山<lb/>
　　發干令漢舊名屬東郡太康地志無江左來配<lb/>
琅邪太守秦立領縣二戸一千八百一十八口八千二<lb/>
百四十三去州陸四百去京都水一千五百陸一千一<lb/>
百<lb/>
　　費令前漢屬東海後漢屬泰山晉太康地志屬琅<lb/>
　　　邪<lb/>
<pb n="KR2a0016_WYG_035-31a"/>
　　即邱令前漢屬東海後漢晉太康地志屬琅邪<lb/>
淮南太守晉安帝義熙中土斷立領縣四戸二千八百<lb/>
五十五口一萬五千三百六十三去州水六百陸五百<lb/>
去京都水七百陸五百五十<lb/>
　　甬城令晉安帝義熙中土斷立<lb/>
　　晉寧令故屬濟岷流寓來配<lb/>
　　宿預令晉安帝立<lb/>
　　上黨令本流寓郡併省來配<lb/>
<pb n="KR2a0016_WYG_035-31b"/>
陽平太守陽平本縣名屬東郡魏分東郡及魏郡為陽<lb/>
平郡故屬司州流寓來配永初郡國又有廩邱縣<hi>别置</hi>今<lb/>
領縣三戸一千七百二十五口一萬三千三百三十<lb/>
　　館陶令漢舊名<lb/>
　　陽平令漢舊名<lb/>
　　濮陽令本流寓郡併省來配<lb/>
濟陰太守漢景帝立屬兖州流寓徐土因割地為境領<lb/>
縣三戸二千三百五口一萬一千九百二十八<lb/>
<pb n="KR2a0016_WYG_035-32a"/>
　　雎陵令前漢屬臨淮後漢屬下邳孝武大眀元年<lb/>
　　　度<lb/>
　　定陶令漢舊名孝武大明五年改為長<lb/>
　　頓邱令屬頓邱流寓割配<lb/>
北濟陰太守孝武孝建元年昇立領縣三户九百二十<lb/>
七口三千八百十<lb/>
　　城武令前漢屬山陽後漢晉太康地志屬濟陰<lb/>
　　豐令漢舊名屬沛孝武大明元年復立<lb/>
<pb n="KR2a0016_WYG_035-32b"/>
　　離狐令前漢屬東郡後漢晉太康地志屬濟陰<lb/>
鍾離太守本屬南兖州晉安帝分立案漢九江郡晉淮<lb/>
南郡有鍾離縣即此地也領縣三户三千二百七十二<lb/>
口一萬七千八百三十二去京都陸六百二十水一千<lb/>
三十<lb/>
　　燕縣令<hi>别見</hi>故屬東燕流寓因配<lb/>
　　朝歌令本屬河内晉武帝分河内為汲又屬焉流<lb/>
　　　寓因配<lb/>
<pb n="KR2a0016_WYG_035-33a"/>
　　樂平令前漢曰清屬東郡章帝更名晉太康地志<lb/>
　　　無流寓因配<lb/>
馬頭太守屬南豫州故淮南當塗縣地晉安帝立因山<lb/>
形立名領縣三戸一千三百三十二口一萬二千三百<lb/>
一十去京都水一千七百五十陸六百七十<lb/>
　　虞縣令漢舊名屬梁郡流寓因配<lb/>
　　零縣令晉安帝立<lb/>
　　濟陽令故屬濟陽流寓因配<lb/>
<pb n="KR2a0016_WYG_035-33b"/>
平昌太守後廢帝元徽元年立<lb/>
　　頓邱令二漢屬東郡魏屬陽平晉武帝泰始二年<lb/>
　　　分淮陽置頓邱郡頓邱縣又屬焉江左流寓立<lb/>
　　　屬秦先有沛縣元嘉八年併頓邱後廢帝元徽<lb/>
　　　元年度屬此<lb/>
　　榖孰令前漢無後漢晉屬梁永初郡國何徐志並<lb/>
　　　屬南梁後廢帝元徽元年度<lb/>
　　酇令漢屬沛晉屬譙文帝元嘉八年自南譙度屬<lb/>
<pb n="KR2a0016_WYG_035-34a"/>
　　　厯陽後廢帝元徽元年度屬此<lb/>
南兖州刺史中原亂北州流民多南渡晉成帝立南兖<lb/>
州寄治京口時又立南青州及并州武帝永初元年省<lb/>
并併南兖文帝元嘉八年始割江淮間為境治廣陵永<lb/>
初郡國領十四郡南髙平南平昌南濟陰南濮陽南泰<lb/>
山濟陽南魯山郡今並屬徐州又有東燕郡江左分濮<lb/>
陽所立也領燕縣<hi>前漢曰南燕後漢曰燕並屬東郡太康地志屬濮陽</hi>白馬平昌<lb/>
考城凡四縣文帝元嘉十八年省考城併燕十九年省<lb/>
<pb n="KR2a0016_WYG_035-34b"/>
東燕縣屬南濮陽後又省東燕郡南東平郡領范蛇邱<lb/>
厯城凡三縣髙密郡領淳于黔陬營陵夷安凡四縣南<lb/>
齊郡領安西臨菑凡二縣南平原郡領平原髙唐茌平<lb/>
<hi>並别見</hi>凡三縣濟岷郡<hi>江左/立</hi>領營城晉寧<hi>江左立</hi>凡二縣雁<lb/>
門郡<hi>漢舊郡</hi>領樓煩<hi>别/見</hi>陰館<hi>前漢作觀後/漢晉作館也</hi>廣武<hi>前漢屬太原後漢晉</hi>
<hi>太康地志屬雁門也</hi>崞馬邑<hi>並漢舊名</hi>凡五縣凡七郡二十三縣並省<lb/>
屬南徐州諸僑郡縣何志又有鍾離雁門平原東平北<lb/>
沛五郡鍾離今屬徐州雁門領樓煩陰館廣武三縣平<lb/>
<pb n="KR2a0016_WYG_035-35a"/>
原領茌平臨菑營城平原四縣東平原領范朝陽厯城<lb/>
三縣沛領符離蕭相沛四縣<hi>符離漢舊縣餘並别見</hi>凡十四縣起<lb/>
居注元嘉十一年以南兖州東平之平陸併范夀張併<lb/>
朝陽平原之濟岷晉寧併營城<hi>先是省濟岷郡為縣</hi>髙唐併茌平<lb/>
按此五縣元嘉十一年所省則平陸夀張疑在永初郡<lb/>
國志而無此二縣未詳徐志有南東平郡領范朝陽厯<lb/>
城樓煩陰觀廣武茌平營城臨菑平原十縣則是雁門<lb/>
平原併東平也孝武大眀五年以東平併廣陵宋又僑<lb/>
<pb n="KR2a0016_WYG_035-35b"/>
立新平北淮陽北濟北下邳東莞五郡元嘉二十八年<lb/>
南兖州徙治盱眙三十年省南兖州併南徐其後復立<lb/>
還治廣陵徐志領郡九縣三十九戸三萬一千一百一<lb/>
十五口十五萬九千三百六十二宋末領郡十一縣四<lb/>
十四去京都水二百五十陸一百八十<lb/>
廣陵太守漢髙六年立屬荆國十一年更屬吳景帝四<lb/>
年更名江都國武帝元狩三年更名廣陵舊屬徐州晉<lb/>
武帝太康三年治淮陰故城後又治射陽<hi>射陽别見</hi>江左治<lb/>
<pb n="KR2a0016_WYG_035-36a"/>
廣陵永初郡國又有輿<hi>前漢屬臨淮後漢省臨淮屬廣陵文帝元嘉十三年併江都也</hi>
肥如路真定新市五縣<hi>並二漢舊名肥如屬遼西路屬上黨真定前漢屬真定後漢省</hi>
<hi>真定屬常山晉亦屬常山新市永初郡國云四縣本屬遼西則是晉末遼西僑郡省併廣陵也何有肥如新市</hi>
<hi>徐與今同也</hi>今領縣四户七千七百四十四口四萬五千六<lb/>
百一十三<lb/>
　　廣陵令漢舊縣<lb/>
　　海陵令前漢屬臨淮後漢晉屬廣陵三國時廢晉<lb/>
　　　武帝太康元年復立<lb/>
<pb n="KR2a0016_WYG_035-36b"/>
　　髙郵令漢舊縣三國時廢晉武帝太康元年復立<lb/>
　　江都令漢舊縣三國時廢晉武帝太康六年復立<lb/>
　　　江左又省併輿縣元嘉十三年復立以併江都<lb/>
海陵太守晉安帝分廣陵立永初郡國屬徐州領縣六<lb/>
户三千六百二十六口二萬一千六百六十去州水一<lb/>
百三十陸同去京都水三百九十陸同<lb/>
　　建陵令晉安帝立<lb/>
　　臨江令晉安帝立<lb/>
<pb n="KR2a0016_WYG_035-37a"/>
　　如臯令晉安帝立<lb/>
　　寧海令晉安帝立<lb/>
　　蒲濤令晉安帝立<lb/>
　　臨澤令明帝泰豫元年立<lb/>
山陽太守晉安帝義熙中土斷分廣陵立案漢景帝分<lb/>
梁為山陽非此郡也永初郡國屬徐州領縣四戸二千<lb/>
八百一十四口二萬二千四百七十去州水三百陸同<lb/>
去京都水五百陸同<lb/>
<pb n="KR2a0016_WYG_035-37b"/>
　　山陽令射陽縣境地名山陽與郡俱立<lb/>
　　鹽城令舊曰鹽瀆前漢屬臨淮後漢晉屬廣陵三<lb/>
　　　國時廢晉武帝太康二年復立晉安帝更名<lb/>
　　東城令晉安帝立<lb/>
　　左郷令晉安帝立<lb/>
盱眙太守盱眙本縣名前漢屬臨淮後漢屬下邳晉屬<lb/>
臨淮晉安帝分立領縣五戸一千五百一十八口六千<lb/>
八百二十五去州水四百九十陸二百九去京都水七<lb/>
<pb n="KR2a0016_WYG_035-38a"/>
百陸五百<lb/>
　　考城令<hi>别見</hi>
　　陽城令晉安帝立<lb/>
　　直瀆令晉安帝立<lb/>
　　信都令信都雖漢舊名其地非也地在河北宋末<lb/>
　　　立<lb/>
　　睢陵令前漢屬臨淮後漢屬下邳晉太康地志無<lb/>
　　　宋末立<lb/>
<pb n="KR2a0016_WYG_035-38b"/>
秦郡太守晉武帝分扶風為秦國中原亂其民南流寄<lb/>
居堂邑堂邑本為縣前漢屬臨淮後漢屬廣陵晉又屬<lb/>
臨淮晉恵帝永興元年分臨淮淮陵立堂邑郡安帝改<lb/>
堂邑為秦郡永初郡國屬豫州元嘉八年度南兖永初<lb/>
郡國又領臨塗<hi>晉宋立</hi>平邱<hi>漢舊屬陳留晉/太康地志無</hi>外黄<hi>漢舊名屬陳留</hi>
沛雝邱浚儀頓邱<hi>别見</hi>凡七縣何無雝邱外黄平邱沛徐<lb/>
又無浚儀元嘉八年以沛併頓邱後廢帝元徽元年割<lb/>
頓邱屬新昌領縣四戸三千三百三十三口一萬五千<lb/>
<pb n="KR2a0016_WYG_035-39a"/>
三百九十六去州水二百四十一陸一百八十去京都<lb/>
水一百五十陸一百四十<lb/>
　　秦令本屬秦國流寓立文帝元嘉八年以臨塗併<lb/>
　　　秦以外黄併浚儀孝武孝建元年以浚儀併秦<lb/>
　　義成令江左立<lb/>
　　尉氏令漢舊名屬陳留文帝元嘉八年以平邱併<lb/>
　　　尉氏<lb/>
　　懐徳令孝武大明五年立又以厯陽之烏江并此<lb/>
<pb n="KR2a0016_WYG_035-39b"/>
　　　為二縣立臨江郡前廢帝永光元年省臨江郡<lb/>
　　　懐徳即住郡治烏江還本也<lb/>
南沛太守<hi>沛郡别見</hi>何志云北沛新立徐云南沛永初郡國<lb/>
又有符離洨<hi>並别見</hi>竹邑<hi>前漢曰竹李竒曰今邑也後漢曰竹邑至晉並屬沛</hi>杼秋<lb/>
<hi>前漢屬梁後漢晉太康地志屬沛</hi>四縣杼秋治無錫餘並治廣陵文帝<lb/>
元嘉十二年以北沛郡竹邑并杼秋何徐並無此二縣<lb/>
不詳起居注孝武大明五年分廣陵為沛郡治肥如縣<lb/>
時無復肥如縣當是肥如故縣䖏也二漢晉太康地志<lb/>
<pb n="KR2a0016_WYG_035-40a"/>
並無肥如縣沛郡宜是大明五年以前省其時又立也<lb/>
今領縣三户一千一百九口一萬二千九百七十<lb/>
　　蕭縣令<hi>别見</hi>
　　相縣令<hi>别見</hi>
　　沛縣令<hi>别見</hi>
新平太守明帝泰始七年立<lb/>
　　江陽令郡同立<lb/>
　　海安令郡同立<lb/>
<pb n="KR2a0016_WYG_035-40b"/>
北淮太守宋末僑立<lb/>
　　晉寧令<hi>别見</hi>
　　宿預令<hi>别見</hi>
　　甬城令<hi>别見</hi>
北濟陰太守<hi>濟陰郡别見</hi>宋失淮北僑立<lb/>
　　廣平令前漢臨淮有廣平縣後漢以後無<lb/>
　　定陶令<hi>别見</hi>
　　陽平令<hi>别見</hi>
<pb n="KR2a0016_WYG_035-41a"/>
　　上黨令<hi>别見</hi>
　　寃句令<hi>别見</hi>
　　館陶令<hi>别見</hi>
北下邳太守<hi>下邳郡别見</hi>宋失淮北僑立<lb/>
　　僮縣令<hi>别見</hi>
　　下邳令<hi>别見</hi>
　　寧城令<hi>别見</hi>
東莞太守<hi>東莞郡别見</hi>宋失淮北僑立<lb/>
<pb n="KR2a0016_WYG_035-41b"/>
　　莒縣令<hi>别見</hi>
　　諸縣令<hi>别見</hi>
　　東莞令<hi>别見</hi>
　　栢人令漢舊名屬趙國宋失淮北僑立<lb/>
兖州刺史後漢治山陽昌邑魏晉治廩邱武帝平河南<lb/>
治滑臺文帝元嘉十三年治鄒山又寄治彭城二十年<lb/>
省兖州分郡屬徐冀州三十年六月復立治瑕邱<hi>二漢山陽</hi>
<hi>有瑕邱縣</hi>永初郡國有東郡陳留濮陽三郡而無陽平郡領<lb/>
<pb n="KR2a0016_WYG_035-42a"/>
白馬<hi>别見</hi>涼城<hi>二漢東郡有聊城縣晉/太康地志無疑此是</hi>東燕<hi>别見</hi>三縣陳留<lb/>
郡領酸棗<hi>漢舊縣</hi>小黄雝邱白馬襄邑尉氏六縣<hi>郡縣並别見</hi>
濮陽郡領濮陽廩邱<hi>並别見</hi>二縣宋末失淮北僑立兖州<lb/>
寄治淮陰<hi>淮陰别見</hi>兖州領郡六縣三十一户二萬九千三<lb/>
百四十口一十四萬五千五百八十一<lb/>
泰山太守漢髙立永初郡國又有山茌<hi>别見</hi>萊蕪<hi>漢舊名</hi>大<lb/>
原<hi>本郡僑立此縣</hi>三縣而無鉅平縣今領縣八户八千一百七<lb/>
十七口四萬五千五百八十一去州陸八百去京都陸<lb/>
<pb n="KR2a0016_WYG_035-42b"/>
一千八百<lb/>
　　奉髙令漢舊縣<lb/>
　　鉅平令漢舊縣<lb/>
　　嬴令漢舊縣<lb/>
　　牟令漢舊縣<lb/>
　　南城令前漢屬東海後漢晉屬泰山<lb/>
　　武陽令漢舊縣<lb/>
　　梁父令漢舊縣<lb/>
<pb n="KR2a0016_WYG_035-43a"/>
　　博令漢舊縣<lb/>
髙平太守故梁國漢景帝中六年分為山陽國武帝建<lb/>
元五年為郡晉武帝泰始元年更名永初郡國及徐並<lb/>
又有任城縣<hi>前漢屬髙平章帝元和元年分東平為任城又屬焉晉亦屬任城江左省郡為縣也</hi>
後省今領縣六戸六千三百五十八口二萬一千一百<lb/>
一十二去州陸二百二十去京都陸一千三百三十宋<lb/>
明帝泰始五年僑立於淮南當塗縣界領髙平金郷二<lb/>
縣其年又立雎陵縣<lb/>
<pb n="KR2a0016_WYG_035-43b"/>
　　髙平令前漢名藁章帝更<lb/>
　　方與令漢舊縣<lb/>
　　金郷令前漢無後漢晉有<lb/>
　　鉅野令漢舊縣<lb/>
　　平陽令漢舊縣曰南平陽<lb/>
　　亢父令漢舊縣舊屬任城<lb/>
魯郡太守秦薛郡漢髙后更名本屬徐州光武改屬任<lb/>
城江左屬兖州領縣六戸四千六百三十一口二萬八<lb/>
<pb n="KR2a0016_WYG_035-44a"/>
千三百七去州陸三百五十去京都一千一百<lb/>
　　鄒令漢舊縣<lb/>
　　汶陽令漢舊縣<lb/>
　　魯令漢舊縣<lb/>
　　陽平令孝武大明元年立<lb/>
　　新陽令孝武大明中立<lb/>
　　卞令明帝泰始二年立<lb/>
東平太守漢景帝分梁為濟東國宣帝更名領縣五户<lb/>
<pb n="KR2a0016_WYG_035-44b"/>
四千一百五十九口一萬七千二百九十五去州水五<lb/>
百陸同去京都水二千陸一千四百宋末又僑立於淮<lb/>
陰<lb/>
　　無鹽令漢舊縣<lb/>
　　平陸令漢舊縣<lb/>
　　須昌令前漢屬東郡後漢晉太康地志屬東平<lb/>
　　夀昌令春秋時曰良前漢曰夀良屬東郡光武改<lb/>
　　　曰夀張屬東平<lb/>
<pb n="KR2a0016_WYG_035-45a"/>
　　范令漢舊縣四縣並治郡下<lb/>
陽平太守魏分魏郡立文帝元嘉中流寓來屬後省孝<lb/>
武大明元年復立領縣五户二千八百五十七口一萬<lb/>
一千二百七十一<lb/>
　　館陶令漢舊名寄治無鹽<lb/>
　　樂平令魏立屬陽平後漢東郡有樂平非也寄治<lb/>
　　　下平陸<lb/>
　　元城令漢舊寄治無鹽<lb/>
<pb n="KR2a0016_WYG_035-45b"/>
　　平原令<hi>别見</hi>孝武大明中立<lb/>
　　頓邱令<hi>别見</hi>孝武大明中立<lb/>
濟北太守漢和帝永光二年分泰山立永初郡國有臨<lb/>
邑<hi>二漢屬東郡晉太康地志屬濟北</hi>東阿<hi>二漢屬東郡晉無</hi>二縣孝武大明元<lb/>
年省應在何志而無未詳領縣三戸三千一百五十八<lb/>
口一萬七千三去州陸七百去京都水二千陸一千五<lb/>
百宋末又僑立於淮陽<lb/>
　　蛇邱令前漢屬泰山後漢晉太康地志屬濟北<lb/>
<pb n="KR2a0016_WYG_035-46a"/>
　　盧令前漢屬泰山後漢晉太康地志屬濟北<lb/>
　　榖城令前漢無後漢屬東郡晉太康地志屬濟北<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_035-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十五<lb/>
<pb n="KR2a0016_WYG_035-47a"/>
　宋書卷三十五考證<lb/>
州郡志一鄮令漢舊縣○鄮諸本作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今從二漢志晉<lb/>
　志改正<lb/>
烏傷令○此下當有漢舊縣三字<lb/>
寧海令何志漢舊縣按二漢志晉太康地○<hi>臣承</hi>蒼按<lb/>
　地字下當有闕文考二漢志俱無寧海未知其所闕<lb/>
　者果係何字<lb/>
永初郡國有廣平○<hi>臣承蒼</hi>按此下注凡五十八字舊<lb/>
<pb n="KR2a0016_WYG_035-47b"/>
　本顛倒錯亂不成文理今據二漢志晉志改正舊南<lb/>
　監本原文云漢二武帝征和子國宣帝五鳳二年改<lb/>
　為廣平年立為平併鉅鹿魏分鉅鹿魏郡復為廣光<lb/>
　武建武十三年省咸康四年平江左僑立晉成帝省<lb/>
　後又立其誤顯然至北監本汲古閣本改漢字下二<lb/>
　字為孝刪廣平下一年字復為廣下增一平字則愈<lb/>
　䝉混不可考矣今據後漢郡國志云武帝征和二年<lb/>
　置為平干國宣帝五鳳二年復故正此注所據之文<lb/>
<pb n="KR2a0016_WYG_035-48a"/>
　二字合在征和之下子字乃干字之訛光武事合敘<lb/>
　於宣帝之下併鉅鹿三字合在十三年省之下郡字<lb/>
　合在僑立下咸康四年合在晉成帝之下<lb/>
孝武大明五年分廣陵為沛郡治肥如縣時無復肥如<lb/>
　縣當是肥如故縣䖏也二漢晉太康地志並無肥如<lb/>
　縣○<hi>臣人龍</hi>按前廣陵太守下注云肥如本屬遼西<lb/>
　晉末遼西僑郡省併廣陵符瑞志亦云元嘉十九年<lb/>
　九月戊申廣陵肥如石梁澗中出石鐘九口是雖非<lb/>
<pb n="KR2a0016_WYG_035-48b"/>
　二漢遼西之肥如而廣陵固有肥如也乃此䖏則云<lb/>
　無復肥如縣又云並無肥如縣一卷之中何不相符<lb/>
　乎<lb/>
　<lb/>
　<lb/>
　<lb/>
　<lb/>
　宋書卷三十五考證<lb/>
</p>
<p>
</p>
  </div>
<div>
<head>宋書卷三十六</head> <lb/>
    <p>
<pb n="KR2a0016_WYG_036-1a"/>
欽定四庫全書<lb/>
　宋書卷三十六<lb/>
　　梁　　　　沈　　　　　約　　　　撰<lb/>
　志第二十六<lb/>
　　州郡二<lb/>
　　　南豫州<lb/>
　　　豫州<lb/>
　　　江州<lb/>
<pb n="KR2a0016_WYG_036-1b"/>
　　　青州<lb/>
　　　冀州<lb/>
　　　司州<lb/>
南豫州刺史晉江左胡寇强盛豫部殱覆元帝永昌元<lb/>
年刺史祖約始自譙城退還夀春成帝咸和四年僑立<lb/>
豫州庾亮為刺史治蕪湖咸康四年毛寳為刺史治邾<lb/>
城六年荆州刺史庾翼鎮武昌領豫州八年庾懌為刺<lb/>
史又鎮蕪湖穆帝永和元年刺史趙𦙍鎮牛渚二年刺<lb/>
<pb n="KR2a0016_WYG_036-2a"/>
史謝尚鎮蕪湖四年進夀春九年尚又鎮歴陽十一年<lb/>
進馬頭升平元年刺史謝奕戍譙哀帝隆和元年刺史<lb/>
袁真自譙退守夀春簡文咸安元年刺史桓沖戍姑孰<lb/>
太元十年刺史李序戍馬頭十二年刺史桓石䖍戍歴<lb/>
陽安帝義熙二年刺史劉毅戍姑孰宋武帝欲開拓河<lb/>
南綏定南豫土九年割揚州大江以西大靁以北悉屬<lb/>
豫州豫基址因此而立十三年刺史劉義慶鎮夀陽永<lb/>
初二年分淮東為南豫州治歴陽淮西為豫州文帝元<lb/>
<pb n="KR2a0016_WYG_036-2b"/>
嘉七年又分五年割揚州之淮南宣城又屬焉徙治姑<lb/>
孰明帝泰始二年又合而以淮南宣城還揚州九月又<lb/>
分還治歴陽三年五月又合四年以揚州之淮南宣城<lb/>
為南豫州治宣城五年罷時自淮以西悉没寇矣七年<lb/>
復分歴陽淮陰南譙南兖州之臨江立南豫州泰豫元<lb/>
年以南汝陰度屬豫州豫州之廬江度屬南豫州按淮<lb/>
東自永初至于大明便為南豫雖乍有離合而分立居<lb/>
多爰自泰始甫失淮西復於淮東分立兩豫今南豫以<lb/>
<pb n="KR2a0016_WYG_036-3a"/>
淮東為境不復于此更列二州覽者按此以淮東為境<lb/>
推尋便自得泰始兩豫分域地也徐志領郡十三縣六<lb/>
十一戸三萬七千六百二口二十一萬九千五百今領<lb/>
郡九縣九十一去京都水一百六十<lb/>
歴陽太守晉恵帝永興元年分淮南立屬揚州安帝割<lb/>
屬豫州永初郡國唯有歴陽烏江龍亢三縣何徐又有<lb/>
鄼雍邱二縣今領縣五戸三千一百五十六口一萬九<lb/>
千四百七十<lb/>
<pb n="KR2a0016_WYG_036-3b"/>
　　歴陽令漢舊縣屬九江<lb/>
　　烏江令二漢無晉書有烏江太康地志屬淮南<lb/>
　　龍亢令漢舊名屬沛郡晉太康地志屬譙江左流<lb/>
　　　寓立<lb/>
　　雍邱令漢舊名屬陳留流寓立先屬泰山郡文帝<lb/>
　　　元嘉八年度<lb/>
　　酇令漢屬沛晉太康地志屬譙流寓立文帝元嘉<lb/>
　　　八年度<lb/>
<pb n="KR2a0016_WYG_036-4a"/>
南譙太守<hi>譙郡别見</hi>晉孝武太元中於淮南僑立郡縣後割<lb/>
地志咸實土郡國又有酇縣何徐無今領縣六户四千<lb/>
四百三十二口二萬二千三百五十八去州水五百四<lb/>
十陸一百七十去京都水七百陸五百<lb/>
　　山桑令前漢屬沛後漢屬汝南晉太康地志屬譙<lb/>
　　譙令漢屬沛晉太康地志屬譙<lb/>
　　銍令漢屬沛晉太康地志屬譙<lb/>
　　扶陽令前漢屬沛後漢晉太康地志竝無<lb/>
<pb n="KR2a0016_WYG_036-4b"/>
　　蘄令<hi>别見</hi>
　　城父令前漢屬沛後漢屬汝南晉太康地志屬譙<lb/>
廬江太守漢文帝六年分淮南國立光武建武十三年<lb/>
又省六安國以併焉領縣三戸一千九百九口一萬一<lb/>
千九百九十七去州水二千七百二十陸四百七十去<lb/>
京都水一千一百陸六百三十一<lb/>
　　灊令漢舊縣<lb/>
　　舒令漢舊縣<lb/>
<pb n="KR2a0016_WYG_036-5a"/>
　　始新令永初郡國何竝無徐有始新左縣明帝泰<lb/>
　　　始三年立<lb/>
南汝隂太守<hi>汝陰郡别見</hi>江左立領縣五戸二千七百一口<lb/>
一萬九千五百八十五去州陸三百去京都水一千陸<lb/>
五百三十<lb/>
　　汝陰令<hi>别見</hi>所治即二漢晉合肥縣後省<lb/>
　　慎令漢屬汝南太康地志屬汝陰<lb/>
　　宋令<hi>别見</hi>
<pb n="KR2a0016_WYG_036-5b"/>
　　陽夏令前漢屬淮陽後漢屬陳晉太康地志陳令<lb/>
　　　屬梁無復此縣又晉地志惠帝永康中復立永<lb/>
　　　初郡國何竝屬南梁徐志屬此<lb/>
　　安陽令<hi>别見</hi>永初郡國何竝屬南梁徐屬此<lb/>
南梁太守<hi>梁郡别見</hi>晉孝武太元中僑立於淮南安帝始有<lb/>
淮南故地屬徐州武帝永初二年還南豫孝武大明六<lb/>
年廢屬南豫改名淮南八年復舊永初郡國又有虞陽<lb/>
夏安豐三縣<hi>竝别見</hi>何徐無安豐又有義昌而竝無寧陵<lb/>
<pb n="KR2a0016_WYG_036-6a"/>
縣今領縣九户六千二百一十二口四萬二千七百五<lb/>
十四去州水一千八百陸五百去京都水一千七百陸<lb/>
七百<lb/>
　　睢陽令漢舊名孝武大明六年改名夀春八年復<lb/>
　　　舊前廢帝永光有義寧寧昌二縣併雎陽所治<lb/>
　　　即二漢晉夀春縣後省<lb/>
　　䝉令<hi>别見</hi>
　　虞令漢舊名<lb/>
<pb n="KR2a0016_WYG_036-6b"/>
　　榖孰令漢舊名<lb/>
　　陳令前漢屬淮陽後漢屬陳晉太康地志屬梁<lb/>
　　義寧長何無徐有宋末又立<lb/>
　　新汲令漢舊名屬潁川<lb/>
　　崇義令永初郡國羌人始立<lb/>
　　寧令<hi>别見</hi>徐志後所立<lb/>
晉熙太守晉安帝分廬江立領縣五戸一千五百二十<lb/>
一口七千四百九十七去州陸八百無水去京都水一<lb/>
<pb n="KR2a0016_WYG_036-7a"/>
千二百無陸<lb/>
　　懐寧令晉安帝立<lb/>
　　新冶令晉安帝立<lb/>
　　陰安令漢舊名屬魏郡晉太康地志屬頓邱<lb/>
　　南樓令永初郡國何徐志無<lb/>
　　太湖左縣長文帝元嘉二十五年以豫部蠻民立<lb/>
　　　太湖吕亭二縣晉熙後省明帝太始二年復立<lb/>
弋陽太守本縣名屬汝南魏文帝分立領縣六户三千<lb/>
<pb n="KR2a0016_WYG_036-7b"/>
二百七十五口二萬四千二百六十二去州陸一千一<lb/>
百去京都水<hi>闕</hi>
　　期思令漢舊縣<lb/>
　　弋陽令漢舊縣<lb/>
　　安豐令舊郡晉安帝併為縣<lb/>
　　樂安令新立<lb/>
　　茹由令新立<lb/>
安豐太守魏文帝分廬江立江左僑立晉安帝省為縣<lb/>
<pb n="KR2a0016_WYG_036-8a"/>
屬弋陽宋末復立<lb/>
　　安豐令前漢地理志無後漢屬廬江<lb/>
　　松滋令<hi>别見</hi>
汝南太守<hi>别見</hi>
　　上蔡侯相<hi>别見</hi>
　　平輿令<hi>别見</hi>
　　北新息令<hi>别見</hi>
　　真陽令<hi>别見</hi>
<pb n="KR2a0016_WYG_036-8b"/>
　　安城令<hi>别見</hi>
　　南新息令<hi>别見</hi>
　　臨汝令漢舊名<lb/>
　　陽安令<hi>别見</hi>
　　西平令<hi>别見</hi>
　　瞿陽令<hi>别見</hi>
　　安陽令<hi>别見</hi>
新蔡太守<hi>别見</hi>
<pb n="KR2a0016_WYG_036-9a"/>
　　鮦陽令<hi>别見</hi>
　　固始令<hi>别見</hi>
　　新蔡令<hi>别見</hi>
　　東苞信令<hi>别見</hi>
　　西苞信令徐志南豫唯一苞信疑是後僑立所分<lb/>
東郡太守<hi>别見</hi>永初郡國無萇平父陽而有扶溝<hi>别見</hi>何無<lb/>
陽夏扶溝徐無陽夏<lb/>
　　項令<hi>别見</hi>
<pb n="KR2a0016_WYG_036-9b"/>
　　西華令<hi>别見</hi>
　　陽夏令<hi>别見</hi>
　　萇平令<hi>别見</hi>
　　父陽令<hi>别見</hi>
南潁太守<hi>别見</hi>帖治陳郡<lb/>
　　南頓令<hi>别見</hi>
　　和城令<hi>别見</hi>
潁川太守<hi>别見</hi>
<pb n="KR2a0016_WYG_036-10a"/>
　　邵陵令<hi>别見</hi>
　　臨潁令<hi>别見</hi>
　　曲陽令<hi>别見</hi>
西汝陰太守永初郡國何徐竝無此郡<lb/>
　　汝陰令<hi>别見</hi>
　　安城令<hi>别見</hi>
　　樓煩令<hi>别見</hi>
　　宋令<hi>别見</hi>
<pb n="KR2a0016_WYG_036-10b"/>
汝陽太守<hi>别見</hi>
　　汝陽令<hi>别見</hi>
　　武津令<lb/>
陳留太守<hi>别見</hi>永初郡國無浚儀封邱而有酸棗何徐無<lb/>
封邱尉氏<lb/>
　　浚儀令<hi>别見</hi>
　　小黄令<hi>别見</hi>
　　雝邱令<hi>别見</hi>
<pb n="KR2a0016_WYG_036-11a"/>
　　白馬令<hi>别見</hi>
　　襄邑令<hi>别見</hi>
　　封邱令漢舊名<lb/>
　　尉氏令<hi>别見</hi>
南陳左郡太守少帝景平中省此郡以宋民度屬南梁<lb/>
汝陰郡而永初郡國無未詳孝建二年以蠻戸復立分<lb/>
赤官左縣為蓼城左縣領縣二樂<hi>疑</hi>大明八年省郡即<lb/>
名為縣屬陳左縣<lb/>
<pb n="KR2a0016_WYG_036-11b"/>
邊城左郡太守文帝元嘉二十五年以豫部蠻民立茹<lb/>
由樂安光城雩婁邊城史水開化邊城七縣屬弋陽郡<lb/>
徐志有邉城兩領雩婁史水開化邊城兩縣大明八年<lb/>
復省為縣屬弋陽後復立領縣四戸四百一十七口二<lb/>
千四百七十九<lb/>
　　雩樓令二漢屬廬江晉太康地志云屬安豐<lb/>
　　開化令<lb/>
　　史水令<lb/>
<pb n="KR2a0016_WYG_036-12a"/>
　　邊城令<lb/>
光城左郡太守永初郡國何徐竝無按起居注大明八<lb/>
年省光城左郡為縣弋陽疑是大明中分弋陽所立八<lb/>
年復省後復立<lb/>
　　樂安令<lb/>
　　茹由令<lb/>
　　光城令此三縣徐志屬弋陽<lb/>
豫州刺史後漢治譙魏治汝南安成晉平吳後治陳國<lb/>
<pb n="KR2a0016_WYG_036-12b"/>
晉江左所治已列於前永初郡國何徐寄治睢陽而郡<lb/>
縣在淮西徐又有邊城别見南豫州何又有初安綏城<lb/>
二郡初安領新<hi>疑脱一字</hi>懐徳二縣綏城領安昌招逺二縣<lb/>
竝云新立徐無則是徐志前省也領郡十縣四十三戸<lb/>
二萬二千九百一十九口一十五萬八百三十九<lb/>
汝南太守漢髙帝立領縣十一户一萬一千二百九十<lb/>
一口八萬九千三百四十九去州水一千陸七百去京<lb/>
都水三千陸一千五百<lb/>
<pb n="KR2a0016_WYG_036-13a"/>
　　上蔡令漢舊縣<lb/>
　　平樂令漢舊縣<lb/>
　　北新息令漢舊縣<lb/>
　　慎陽令漢舊縣永初郡國及徐竝作真陽<lb/>
　　安成令漢舊縣<lb/>
　　南新息令漢舊縣<lb/>
　　朗陵令漢舊縣<lb/>
　　陽安令漢舊縣<lb/>
<pb n="KR2a0016_WYG_036-13b"/>
　　西平令漢舊縣<lb/>
　　瞿陽令漢舊縣作灈陽<lb/>
　　安陽令漢舊縣晉武太康元年改為南安陽<lb/>
新蔡太守晉恵帝分汝陰立今帖治汝南領縣四戸二<lb/>
千七百七十四口一萬九千八百八十去州陸六百去<lb/>
京都水二千五百陸一千四百<lb/>
　　鮦陽令漢舊縣晉成帝咸康二年省併新蔡後又<lb/>
　　　立<lb/>
<pb n="KR2a0016_WYG_036-14a"/>
　　固始令故名寑邱之地也漢光武更名晉成帝咸<lb/>
　　　康二年併新蔡後又立<lb/>
　　新蔡令漢舊縣<lb/>
　　苞信令前漢無後漢屬汝南晉太康地志屬汝陰<lb/>
　　　後漢郡國晉太康地志並作褒<lb/>
譙郡太守何志故屬沛魏明帝分立按王粲詩既入譙<lb/>
郡界曠然消人憂粲是建安中亡非明帝時立明矣永<lb/>
初郡國無長垣縣今領縣六户一千四百二十四口七<lb/>
<pb n="KR2a0016_WYG_036-14b"/>
千四百四去州陸道三百五十去京都水二千陸一千<lb/>
二百<lb/>
　　䝉令漢舊縣屬沛<lb/>
　　蘄令漢舊縣屬沛<lb/>
　　寧陵令前漢屬陳留後漢晉太康地志屬梁<lb/>
　　魏令故魏郡流寓配屬<lb/>
　　襄邑令<lb/>
　　長垣令漢舊縣屬陳留永初郡國無何故屬陳留<lb/>
<pb n="KR2a0016_WYG_036-15a"/>
　　　徐新配<lb/>
梁郡太守秦碭郡漢髙更名孝武大明元年度徐州二<lb/>
年還豫領縣二户九百六十八口五千五百去州陸一<lb/>
百六十去京都水九百<lb/>
　　下邑令漢舊縣何云魏立非也<lb/>
　　碭令漢舊縣<lb/>
陳郡太守漢髙立為淮陽國章帝元和三年更名晉初<lb/>
併梁王肜薨還為陳永初郡國有扶溝<hi>前漢屬淮陽後漢晉太康地志</hi>
<pb n="KR2a0016_WYG_036-15b"/>
<hi>屬陳留</hi>陽夏<hi>别見</hi>而無父陽長平領縣四尸六百九十三口<lb/>
四千一百一十三去州陸七百六十去京都水一千四<lb/>
百五十<lb/>
　　項城令漢舊縣屬汝南晉太康地志屬陳郡<lb/>
　　西華令漢舊縣屬汝南晉初省恵帝永康元年復<lb/>
　　　立屬潁川江左度此<lb/>
　　父陽令本苦縣二漢屬陳晉太康地志屬梁成帝<lb/>
　　　咸康三年更名<lb/>
<pb n="KR2a0016_WYG_036-16a"/>
　　長平令前漢屬汝南後漢屬陳晉太康地志屬潁<lb/>
　　　川<lb/>
南潁太守故屬汝南晉恵帝分立領縣二戸五百二十<lb/>
六口二千三百六十五去州七百六十去京都陸一千<lb/>
四百五十<lb/>
　　南頓令漢舊縣何故屬汝陽晉武帝改屬汝南按<lb/>
　　　晉太康地志王隱地道無汝陽郡<lb/>
　　和城令何江左立<lb/>
<pb n="KR2a0016_WYG_036-16b"/>
潁川太守秦立魏分潁川為襄城郡晉成帝咸康二年<lb/>
省襄城還併潁川永初郡國又有許昌<hi>本昌許漢舊縣魏曰許昌</hi>新<lb/>
汲<hi>别見</hi>
                    <graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵長社潁陰陽翟<hi>四縣並漢舊縣陽翟魏晉屬河南</hi>六縣而無<lb/>
曲陽領縣三戸六百四十九口二千五百七十九去州<lb/>
一千去京都陸一千八百<lb/>
　　邵陵令漢舊縣屬汝南晉太康地志屬潁川<lb/>
　　臨潁令漢舊縣<lb/>
　　曲陽令前漢屬東海後漢屬下邳晉太康地志無<lb/>
<pb n="KR2a0016_WYG_036-17a"/>
汝陽太守晉太康地志王隱地道無此郡應是江左分<lb/>
汝南立晉成帝咸康三年省併汝南後又立領縣二户<lb/>
九百四十一口四千四百九十五去州二百去京都陸<lb/>
一千四百水三千五百<lb/>
　　汝陽令漢舊縣屬汝南何故屬汝陰晉武改屬汝<lb/>
　　　南按晉武分汝南為汝陰何所言非也<lb/>
　　武津令何不注置立<lb/>
汝陰太守晉武帝分汝南立成帝咸康二年省併新蔡<lb/>
<pb n="KR2a0016_WYG_036-17b"/>
後復立領縣四戸二千七百四十九口一萬四千三百<lb/>
三十五<lb/>
　　汝陰令漢舊縣<lb/>
　　宋令前漢名新郪章帝建初四年徙宋公國於此<lb/>
　　　改曰宋<lb/>
　　宋城令漢舊縣<lb/>
　　樓煩令漢舊縣屬雁門流寓配屬<lb/>
陳留太守漢武帝元狩元年立屬兖州中原亂廢晉成<lb/>
<pb n="KR2a0016_WYG_036-18a"/>
帝咸康四年復立永初郡國屬兖州何徐屬豫州永初<lb/>
郡國無浚儀有酸棗<hi>别見</hi>今領縣四戸百九十六口二千<lb/>
四百一十三寄治譙郡長垣縣界<lb/>
　　浚儀令漢舊名<lb/>
　　小黄令漢舊名<lb/>
　　白馬令漢屬東郡晉太康地志屬濮陽<lb/>
　　雝丘令漢舊名<lb/>
江州刺史晉恵帝太康元年分揚州之豫章鄱陽廬陵<lb/>
<pb n="KR2a0016_WYG_036-18b"/>
臨川南康建安晉安荆州之武昌桂陽安城十郡為江<lb/>
州初治豫章成帝咸康六年移治尋陽庾悦又治豫章<lb/>
尋還尋陽領郡九縣六十五戸五萬二千三十三口二<lb/>
十七萬七千一百四十七去京都水一千四百<lb/>
尋陽太守尋陽本縣名因水名縣水南注江二漢屬廬<lb/>
江吳立蘄春郡尋陽縣屬焉晉武帝太康元年省蘄春<lb/>
郡以尋陽屬武昌改蘄春之安豐為髙陵及邾縣皆屬<lb/>
武昌二年以武昌之尋陽復屬廬江郡恵帝永興元年<lb/>
<pb n="KR2a0016_WYG_036-19a"/>
分廬江武昌立尋陽郡尋陽縣後省領縣三户二千七<lb/>
百二十口一萬六千八郡既立治此<lb/>
　　柴桑男相二漢屬豫章晉屬武昌漢晉太康地志<lb/>
　　　屬豫章立尋陽郡後割度<lb/>
　　松滋伯相前漢屬廬江後漢無晉太康地志屬安<lb/>
　　　豐<lb/>
　　安豐縣名前漢無後漢屬廬江晉武帝立為安豐<lb/>
　　　郡江左流民寓尋陽僑立安豐松滋二郡遥隸<lb/>
<pb n="KR2a0016_WYG_036-19b"/>
　　　揚州安帝省為松滋縣尋陽又有𢎞農縣流寓<lb/>
　　　文帝元嘉十八年省併松滋<lb/>
豫章太守漢髙帝立本屬揚州永初郡國有海昬<hi>漢舊縣</hi>
何志無今領縣十二戸一萬六千一百三十九口一十<lb/>
二萬二千五百七十三去州水六百陸三百五十去京<lb/>
都水一千九百陸二千一百<lb/>
　　南昌侯相漢舊縣<lb/>
　　新淦侯相漢舊縣<lb/>
<pb n="KR2a0016_WYG_036-20a"/>
　　豐城侯相吳立曰富城晉武帝太康元年更名<lb/>
　　建城侯相漢舊縣<lb/>
　　望蔡子相漢靈帝中平中汝南上蔡民分徙此地<lb/>
　　　立縣名曰上蔡晉武帝太康元年更名<lb/>
　　吳平侯相漢靈帝中平中立曰漢平吳更名<lb/>
　　永脩男相漢靈帝中平中立<lb/>
　　建昌公相漢和帝永元十六年分海昏立<lb/>
　　豫寧侯相漢獻帝建安中立吳曰要安晉武帝太<lb/>
<pb n="KR2a0016_WYG_036-20b"/>
　　　康元年更名<lb/>
　　康樂侯相吳孫權黄武中立曰陽樂晉武帝太康<lb/>
　　　元年更名<lb/>
　　新吳令漢靈帝中平中立<lb/>
　　艾侯相漢舊縣<lb/>
鄱陽太守漢獻帝建安十五年孫權分豫章立治鄱陽<lb/>
縣赤烏八年徙治吳芮故城永初郡國有歴陵縣<hi>漢舊縣</hi>
何志無領縣六户三千二百四十二口一萬九百五十<lb/>
<pb n="KR2a0016_WYG_036-21a"/>
去州水四百四十去京都水一千八百四十陸二千六<lb/>
十<lb/>
　　廣晉令吳立曰廣昌晉武帝太康元年更名<lb/>
　　鄱陽侯相漢舊縣<lb/>
　　餘干令漢舊縣<lb/>
　　上饒男相吳立太康地志有王隱地道無<lb/>
　　葛陽令吳立<lb/>
　　樂安男相吳立<lb/>
<pb n="KR2a0016_WYG_036-21b"/>
臨川内史吳孫亮太平二年分豫章東部都尉立領縣<lb/>
九戸八千九百八十三口六萬四千八百五去州水一<lb/>
千一百陸一千二十去京都水二千八百三十陸三千<lb/>
　　臨汝侯相漢和帝永元八年立<lb/>
　　西豐侯相吳立曰西平晉武帝太康元年更名<lb/>
　　新建侯相吳立<lb/>
　　永城男相吳立<lb/>
　　宜黄侯相吳立<lb/>
<pb n="KR2a0016_WYG_036-22a"/>
　　南城男相漢舊縣晉武帝太康元年更曰新南城<lb/>
　　　江左復舊<lb/>
　　南豐令吳立<lb/>
　　東興侯相吳立<lb/>
　　安浦男相吳立<lb/>
廬陵太守廬陵本縣名屬豫章漢獻帝興平元年孫策<lb/>
分豫章立領縣九戸四千四百五十五口三萬一千二<lb/>
百七十一去州水二千陸一千六百去京都水三千六<lb/>
<pb n="KR2a0016_WYG_036-22b"/>
百<lb/>
　　石陽子相前漢無後漢有<lb/>
　　西昌侯相吳立<lb/>
　　東昌子相吳立<lb/>
　　吉陽男相吳立<lb/>
　　已邱男相吳立<lb/>
　　興平侯相吳立<lb/>
　　陽豐男相吳曰陽城晉武帝太康元年更名<lb/>
<pb n="KR2a0016_WYG_036-23a"/>
　　高昌男相吳立<lb/>
　　遂興男相吳立曰新興晉武帝太康元年更名永<lb/>
　　　初郡國無此縣何徐並有<lb/>
安城太守孫皓寳鼎二年分豫章廬陵長沙立晉太康<lb/>
地志屬荆州領縣七戸六千一百一十六口五萬三百<lb/>
二十三去州水三千三百陸三千六百去京都水三千<lb/>
七百無陸<lb/>
　　平都子相前漢曰安平後漢更名屬豫章<lb/>
<pb n="KR2a0016_WYG_036-23b"/>
　　新喻侯相吳立<lb/>
　　宜陽子相漢舊縣本名宜春屬豫章晉孝武改名<lb/>
　　永新男相吳立<lb/>
　　安復侯相漢舊縣本名安成晉武帝太康元年更<lb/>
　　　名屬長沙<lb/>
　　萍郷侯相吳立<lb/>
　　廣興侯相晉太康地志有此縣何云江左立非也<lb/>
南康公相晉武帝太康三年以廬陵南部都尉立領縣<lb/>
<pb n="KR2a0016_WYG_036-24a"/>
七戸四千四百九十三口三萬四千六百八十四去州<lb/>
水三千七百四十去京都水三千八十<lb/>
　　贛侯相漢舊縣屬豫章<lb/>
　　寧都子相吳立曰楊都晉武帝太康元年更名<lb/>
　　雩都侯相漢舊縣屬豫章<lb/>
　　平固侯相吳立曰平陽晉武帝太康元年更名<lb/>
　　南康公相吳立曰安南晉武帝太康元年更名<lb/>
　　陂陽男相吳立曰掲陽晉武帝太康五年以西康<lb/>
<pb n="KR2a0016_WYG_036-24b"/>
　　　掲陽移治故陂陽縣改曰陂縣然則陂陽先已<lb/>
　　　為縣矣後漢郡國無疑是吳所立而改曰掲陽<lb/>
　　　也<lb/>
　　南野伯相漢舊縣屬豫章<lb/>
　　䖍化男相孝武大明五年以䖍化屯立<lb/>
南新蔡太守江左立領縣四戸一千七百三十口八千<lb/>
八百四十八去州水二百去京都水一千三百七十陸<lb/>
一千八百八十<lb/>
<pb n="KR2a0016_WYG_036-25a"/>
　　苞信令<hi>别見</hi>本作褒信永初郡國作苞信<lb/>
　　慎令漢舊名本屬汝南<lb/>
　　宋令<hi>别見</hi>徐志云宋樂後復舊<lb/>
　　陽唐左縣令孝武大明八年立<lb/>
建安太守本閩越秦立為閩中郡漢武帝世閩越反滅<lb/>
之徙其民於江淮間虚其地後有遁逃山谷者頗出立<lb/>
為冶縣屬㑹稽司馬彪云章安是故冶然則臨海亦冶<lb/>
地也張勃吳録云閩越王冶鑄地故曰安閩王冶此不<lb/>
<pb n="KR2a0016_WYG_036-25b"/>
應偏以受名蓋句踐冶鑄之所故謂之冶乎閩中有山<lb/>
名湛疑湛山之鑪鑄劒為湛鑪也後分冶地為㑹稽東<lb/>
南二部都尉東部臨海是也南部建安是也吳孫休永<lb/>
安三年分南部立為建安郡領縣七<hi>疑</hi>戸三千四十二<lb/>
口一萬七千六百八十六去州水二千三百八十去京<lb/>
都水三千四十竝無陸<lb/>
　　吳興子相漢末立曰漢興吳更名<lb/>
　　将樂子相晉太康地志有<lb/>
<pb n="KR2a0016_WYG_036-26a"/>
　　邵武子相吳立曰昭武晉武帝更名<lb/>
　　建陽男相晉太康地志有<lb/>
　　綏成男相永初郡國何徐竝有何徐不注置立<lb/>
　　沙村長永初郡國何徐竝有何徐不注置立<lb/>
晉安太守晉武帝太康三年分建安立領縣五戸二千<lb/>
八百四十三口一萬九千八百三十八去州水三千九<lb/>
百九十去京都水三千五百八十<lb/>
　　侯官<hi>缺</hi>相前漢無後漢曰東侯官屬㑹稽<lb/>
<pb n="KR2a0016_WYG_036-26b"/>
　　原豐令晉武帝太康三年省建安典船校尉立<lb/>
　　晉安男相吳立曰東安晉武帝更名<lb/>
　　羅江男相吳立屬臨海晉武帝立晉安郡度屬<lb/>
　　温麻令晉武帝太康四年以温麻船屯立永初郡<lb/>
　　　國無何徐並有<lb/>
青州刺史治臨淄江左僑立治廣陵安帝義熙五年平<lb/>
廣固北青州刺史治東陽城而僑立南青州如故後省<lb/>
南青州而北青州直曰青州孝武孝建二年移治歴城<lb/>
<pb n="KR2a0016_WYG_036-27a"/>
大明八年還治東陽明帝失淮北於鬱洲僑立青州立<lb/>
齊北海西海郡舊州領郡九縣四十六户四萬五百四<lb/>
口四十萬二千七百二十九去京都陸二千<lb/>
齊郡太守秦立領縣七戸七千三百四十六口萬四千<lb/>
八百八十九<lb/>
　　臨淄令漢舊縣<lb/>
　　西安令漢舊縣<lb/>
　　安平令六國時其地曰安平二漢魏晉曰東安平<lb/>
<pb n="KR2a0016_WYG_036-27b"/>
　　　前漢屬淄川後漢屬北海魏度屬齊<lb/>
　　般陽令前漢屬濟南後漢晉太康地志屬齊<lb/>
　　廣饒令漢舊縣<lb/>
　　昌國令漢舊縣<lb/>
　　益都令魏立<lb/>
濟南太守漢文帝十六年分齊立晉世濟岷郡云魏平<lb/>
蜀徙蜀豪将家於濟河故立此郡安帝義熙中土斷并<lb/>
濟南案晉太康地志無濟岷郡永初郡國濟南又有祝<lb/>
<pb n="KR2a0016_WYG_036-28a"/>
阿<hi>二漢屬平原晉太康地志無</hi>於陵縣<hi>漢舊縣</hi>而無朝陽平陵二縣領<lb/>
縣六戸五千五十六口三萬八千一百七十五去州陸<lb/>
四百去京都二千四百<lb/>
　　廣城令漢舊縣<lb/>
　　朝陽令前漢曰朝陽後漢晉曰東朝陽二漢屬濟<lb/>
　　　南晉太康地志屬樂安<lb/>
　　著令漢舊縣<lb/>
　　土鼔令漢舊縣晉無<lb/>
<pb n="KR2a0016_WYG_036-28b"/>
　　逢陵令二漢晉無永初郡國何徐有<lb/>
　　平陵令漢舊縣至晉竝曰東平陵<lb/>
樂安太守漢高立名千乗和帝永元七年更名領縣三<lb/>
戸二千二百五十九口一萬四千九百九十一去州陸<lb/>
一百八十去京都陸一千八百<lb/>
　　千乗令漢舊縣<lb/>
　　臨濟令前漢曰狄安帝永初二年更名<lb/>
　　博昌令漢舊名<lb/>
<pb n="KR2a0016_WYG_036-29a"/>
高密太守漢文帝分齊為膠西宣帝太始元年更名髙<lb/>
密光武建武十三年併北海晉恵帝又分城陽<hi>城陽郡前漢有</hi>
<hi>後漢無魏復分北海立</hi>宋孝武併北海領縣六戸二千三百四口<lb/>
一萬三千八百二去州陸二百去京都陸一千六百<lb/>
　　黔陬令前漢屬琅邪後漢屬東萊晉太康地志屬<lb/>
　　　城陽<lb/>
　　淳于令二漢屬北海晉太康地志屬城陽<lb/>
　　髙密令前漢屬髙密後漢屬北海晉太康地志屬<lb/>
<pb n="KR2a0016_WYG_036-29b"/>
　　　城陽<lb/>
　　夷安令前漢屬高密後漢屬北海晉太康地志屬<lb/>
　　　城陽<lb/>
　　營陵令二漢屬北海晉太康地志屬城陽<lb/>
　　昌安令漢安帝延光元年立屬髙密後漢屬北海<lb/>
　　　晉太康地志屬城陽<lb/>
平昌太守故屬城陽魏文帝分城陽立後省晉恵帝又<lb/>
立領縣五戸二千二百七十口一萬五千五十去州陸<lb/>
<pb n="KR2a0016_WYG_036-30a"/>
二百去京都陸千七百<lb/>
　　安邱令二漢屬北海晉太康地志屬琅邪<lb/>
　　平昌令前漢屬琅邪後漢屬北海晉太康地志屬<lb/>
　　　城陽<lb/>
　　東武令二漢屬琅邪晉太康地志屬東莞<lb/>
　　琅邪令二漢屬琅邪晉太康地志無<lb/>
　　朱虚令前漢屬琅邪安帝永初元年屬北海晉太<lb/>
　　　康地志屬城陽<lb/>
<pb n="KR2a0016_WYG_036-30b"/>
北海太守漢景帝十二年立領縣六戸三千九百六十<lb/>
八口三萬五千九百九十五寄治州下<lb/>
　　都昌令漢舊縣寄治州下餘依本治<lb/>
　　膠東令本膠東國後漢晉太康地志屬北海<lb/>
　　劇令二漢屬北海晉太康地志屬琅邪<lb/>
　　即墨令前漢屬膠東後漢晉太康地志屬北海<lb/>
　　下密令前漢屬膠東後漢晉太康地志屬北海<lb/>
　　平夀令漢舊縣<lb/>
<pb n="KR2a0016_WYG_036-31a"/>
東萊太守漢髙帝立領縣七戸一萬一百三十一口七<lb/>
萬五千一百四十九去州陸五百去京都二千一百<lb/>
　　曲城令漢舊縣<lb/>
　　掖令漢舊縣<lb/>
　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>令漢舊縣<lb/>
　　盧郷令漢舊縣<lb/>
　　牟平令漢舊縣<lb/>
　　當利令漢舊縣<lb/>
<pb n="KR2a0016_WYG_036-31b"/>
　　黄令漢舊縣<lb/>
太原太守秦立屬并州文帝元嘉十年割濟南太山立<lb/>
領縣三戸二千七百五十七口二萬四千六百九十四<lb/>
去州陸五百去京都一千八百<lb/>
　　山茌令漢舊縣屬太山孝武建元年度濟北<lb/>
　　太原令晉安帝義熙中土斷立屬太山<lb/>
　　祝阿令<hi>别見</hi>
長廣太守本長廣縣前漢屬琅邪後漢屬東萊晉太康<lb/>
<pb n="KR2a0016_WYG_036-32a"/>
地志云故屬東萊起居注咸寧三年以齊東部縣為長<lb/>
廣郡領縣四戸二千九百六十六口二萬二十三去州<lb/>
五百去京都一千九百五十<lb/>
　　不其令前漢屬琅邪後漢屬東萊晉太康地志屬<lb/>
　　　長廣<lb/>
　　長廣令前漢屬琅邪後漢屬東萊晉太康地志屬<lb/>
　　　長廣<lb/>
　　昌陽令晉恵帝元康八年分長廣縣立<lb/>
<pb n="KR2a0016_WYG_036-32b"/>
　　挺令前漢屬膠東後漢屬北海晉太康地志屬長<lb/>
　　　廣<lb/>
冀州刺史江左立南冀州後省義熙中更立治青州又<lb/>
省文帝元嘉九年又分青州立歴城割土置郡縣領郡<lb/>
九縣五十戸三萬八千七十六口一十八萬一千一去<lb/>
京都陸二千四百<lb/>
廣川太守本縣名屬信都地理志不言始立景帝二年<lb/>
以為廣川國宣帝甘露三年復明帝更名樂安安帝延<lb/>
<pb n="KR2a0016_WYG_036-33a"/>
光中改曰安平晉武帝太康五年又改為長樂廣川縣<lb/>
前漢屬信都後漢屬清河魏屬勃海晉還清河何志廣<lb/>
川江左所立又有蓨縣<hi>前漢屬信都後漢晉屬勃海</hi>而無廣川孝武<lb/>
大明元年省廣川之棗强<hi>前漢屬清河後漢晉江左無</hi>勃海之浮陽<lb/>
髙城<hi>並漢舊縣</hi>立廣川縣非舊廣川縣也屬廣川郡領縣四<lb/>
戸三千二百五十口二萬三千六百一十四去州陸一<lb/>
百六十去京都陸一千九百八十<lb/>
　　廣川令<hi>已見前</hi>
<pb n="KR2a0016_WYG_036-33b"/>
　　中水令前漢屬涿後漢晉太康地志屬河間孝武<lb/>
　　　大明七年自河間割度<lb/>
　　武强令何江左立<lb/>
　　索盧令何江左立<lb/>
平原太守漢高帝立舊屬青州魏晉屬冀州領縣八戸<lb/>
五千九百一十三口二萬九千二百六十七<lb/>
　　廣宗令前漢無後漢屬鉅鹿晉太康地志屬安平<lb/>
　　　永初郡國何無孝武大明元年復立<lb/>
<pb n="KR2a0016_WYG_036-34a"/>
　　平原令漢舊縣<lb/>
　　鬲令漢舊縣<lb/>
　　安徳令漢舊縣<lb/>
　　平昌令漢舊縣後漢晉太康地志曰西平昌<lb/>
　　般縣令漢舊縣<lb/>
　　茌平令前漢屬東郡後漢屬濟北晉太康地志屬<lb/>
　　　平原<lb/>
　　髙唐令漢舊縣<lb/>
<pb n="KR2a0016_WYG_036-34b"/>
清河太守漢立桓帝建和二年改曰甘陵魏復舊何有<lb/>
重合縣<hi>别見</hi>領縣七戸三千七百九十四口二萬九千二<lb/>
百七十四去州一百一十去京都陸一千八百<lb/>
　　清河令二漢無晉太康地志有<lb/>
　　武城令漢舊縣並曰東武城<lb/>
　　繹幕令漢舊縣<lb/>
　　貝邱令漢舊縣<lb/>
　　零令漢舊縣作靈<lb/>
<pb n="KR2a0016_WYG_036-35a"/>
　　鄃令漢舊縣<lb/>
　　安次令前漢舊縣屬勃海後漢屬廣陽晉太康地<lb/>
　　　志屬燕國<lb/>
樂陵太守晉武帝分平原立舊屬青州今度屬領縣五<lb/>
戸三千一百三口一萬六千六百六十一去州一百四<lb/>
十去京都陸一千八百<lb/>
　　樂陵令漢舊縣故屬平原<lb/>
　　陽信令二漢屬勃海晉太康地志屬樂陵<lb/>
<pb n="KR2a0016_WYG_036-35b"/>
　　新樂令<hi>别見</hi>
　　厭次令前漢曰富平明帝更名屬平原晉太康地<lb/>
　　　志屬樂陵<lb/>
　　溼沃令前漢屬千乗後漢無何云魏立當是魏復<lb/>
　　　立也晉太康地志屬樂陵<lb/>
魏郡太守漢高帝立二漢屬冀州魏晉屬司隸江左屢<lb/>
省置宋孝武又僑立何無領縣八戸六千四百五口三<lb/>
萬三千六百八十二<lb/>
<pb n="KR2a0016_WYG_036-36a"/>
　　魏令漢舊縣<lb/>
　　安陽令晉太康地志有<lb/>
　　聊城令漢屬東郡晉屬平原<lb/>
　　博平令漢屬東郡晉屬平原<lb/>
　　肥郷令晉太康地志屬廣平<lb/>
　　蠡吾令前漢屬涿後漢屬中山晉太康地志屬髙<lb/>
　　　陽孝武始立屬髙陽大明七年度此<lb/>
　　頓邱令<hi>别見</hi>文帝元嘉二十八年流民歸順孝武孝<lb/>
<pb n="KR2a0016_WYG_036-36b"/>
　　　建二年立<lb/>
　　臨邑令漢屬東郡晉屬濟北孝武孝建二年與頓<lb/>
　　　邱同立<lb/>
河間太守漢文帝二年分趙立江左屢省置宋孝武又<lb/>
僑立何無領縣六戸二千七百八十一口一萬七千七<lb/>
百七<lb/>
　　樂城令漢舊縣<lb/>
　　城平令前漢屬勃海後漢晉太康地志屬河間<lb/>
<pb n="KR2a0016_WYG_036-37a"/>
　　武垣令前漢屬涿後漢晉太康地志屬河間<lb/>
　　章武令二漢屬勃海晉太康地志屬章武江左立<lb/>
　　　屬廣川孝武大明七年度此<lb/>
　　南皮令漢舊縣屬勃海孝武始立屬勃海大明七<lb/>
　　　年度此<lb/>
　　阜城令前漢勃海有阜城縣續漢安平有阜城縣<lb/>
　　　注云故昌城漢信都有昌城未詳孰是<lb/>
頓邱太守<hi>别見</hi>江左屢省置孝武又僑立何無領縣四戸<lb/>
<pb n="KR2a0016_WYG_036-37b"/>
一千二百三十八口三千八百五十一<lb/>
　　頓邱令<hi>别見</hi>
　　衞國令晉太康地志有肥陽令何志以前無<lb/>
　　陰安令二漢屬魏<lb/>
　　陽平令晉屬頓邱<lb/>
高陽太守髙陽前漢縣名屬涿後漢屬河間晉武帝泰<lb/>
始元年分涿為范陽又屬焉後又分范陽為髙陽江左<lb/>
屢省置孝武又僑立何無領縣五戸二千二百九十七<lb/>
<pb n="KR2a0016_WYG_036-38a"/>
口一萬四千七百二十五<lb/>
　　安平令前漢屬涿後漢屬安平晉太康地志屬博<lb/>
　　　陵<lb/>
　　饒陽令前漢屬涿續漢安平有饒陽縣注云故名<lb/>
　　　饒屬涿按地理涿唯有饒陽縣無饒縣<lb/>
　　鄴令漢舊縣屬魏郡江左避愍帝諱改曰臨漳孝<lb/>
　　　武始立屬魏郡大明七年度此<lb/>
　　髙陽令<hi>已見</hi>
<pb n="KR2a0016_WYG_036-38b"/>
　　新城令前漢屬中山後漢屬涿晉太康地志高陽<lb/>
　　　並曰北新城<lb/>
勃海太守漢髙帝立屬幽州後漢晉屬冀州江左省置<lb/>
孝武又僑立何無領縣三户一千九百五口萬二千一<lb/>
百六十六<lb/>
　　長樂令晉之長樂郡也疑是江左省為縣至是又<lb/>
　　　立<lb/>
　　蓨令<hi>别見何志屬廣川徐志屬此</hi>
<pb n="KR2a0016_WYG_036-39a"/>
　　重合令漢舊縣<lb/>
司州刺史漢之司隸校尉也晉江左以來淪没戎寇雖<lb/>
永和太元王化暫及太和隆安還復湮陷牧司之任示<lb/>
舉大綱而已縣邑戸口不可具知武帝北平關洛河南<lb/>
底定置司州刺史治虎牢領河南<hi>漢舊縣</hi>滎陽<hi>晉武帝太始元年分</hi>
<hi>河南立</hi>𢎞農<hi>漢舊郡</hi>實土三郡河南領洛陽河南鞏緱氏新<lb/>
城梁<hi>並漢舊縣</hi>河陰<hi>晉太康/地志有</hi>陸渾<hi>漢舊縣屬𢎞農晉/太康地志屬河南</hi>東垣<hi>二漢</hi>
<hi>晉太康地志何有東垣縣</hi>新安<hi>二漢屬𢎞農晉太/康地志屬河東</hi>西東垣<hi>新立</hi>凡十一<lb/>
<pb n="KR2a0016_WYG_036-39b"/>
縣滎陽領京密滎陽卷陽武苑陵中牟開封成臯<hi>北漢舊縣</hi>
<hi>屬河南</hi>凡九縣𢎞農領𢎞農陜宜陽黽池盧氏<hi>並漢舊縣</hi>曲陽<lb/>
<hi>前漢屬東海後漢屬下邳太康地志無</hi>凡七縣三郡合二十七縣一萬六<lb/>
千三百六戸又有河内<hi>漢舊郡</hi>東京兆<hi>京兆别見雝州東京兆新立</hi>二<lb/>
僑郡河内寄治河南領温野王軹河陽沁水山陽懐平<lb/>
臯<hi>並漢舊名</hi>朝歌<hi>二漢屬河内晉太康地志屬汲郡晉武太康元年始立</hi>凡十縣東京<lb/>
兆寄治滎陽領長安<hi>漢舊縣</hi>萬年<hi>别/見</hi>新豐<hi>别/見</hi>藍田<hi>别見</hi>蒲阪<lb/>
<hi>二漢晉太康地志屬河東</hi>凡六縣合十六縣一千九百九十二戸少<lb/>
<pb n="KR2a0016_WYG_036-40a"/>
帝景平初司州復沒北虜文帝元嘉末僑立於汝南尋<lb/>
亦省廢明帝復於南豫州之義陽郡立司州漸成實土<lb/>
焉領郡四縣二十去京都水二千七百陸一千七百<lb/>
義陽太守魏文帝立後省晉武帝又立太康地志永初<lb/>
郡國何志並屬荆州徐則南豫也明帝泰始五年度郢<lb/>
州後廢帝元徽四年屬司州領縣七戸八千三十二口<lb/>
四萬一千五百九十七<lb/>
　　平陽侯相前漢無後漢屬江夏曰平春晉太康地<lb/>
<pb n="KR2a0016_WYG_036-40b"/>
　　　志屬義陽晉孝武改<lb/>
　　鄳令二漢屬江夏晉太康地志屬義陽竝作鄳音<lb/>
　　　盲永初郡國何竝作鄳<lb/>
　　鍾武令前漢屬江夏後漢晉太康地志無永初郡<lb/>
　　　國屬義陽<lb/>
　　寳城令考武孝建三年分鄳立<lb/>
　　義陽令晉太康地志有後省孝武孝建三年分平<lb/>
　　　陽立<lb/>
<pb n="KR2a0016_WYG_036-41a"/>
　　平春令孝武孝建三年分平陽立<lb/>
　　環水長永初郡國何徐竝無明帝泰始三年度屬<lb/>
　　　宋安郡後省宋安還此宋安本縣名孝武大明<lb/>
　　　八年省義陽郡所統東隨二左郡立為宋安縣<lb/>
　　　屬義陽明帝立為郡<lb/>
隨陽太守晉武帝分南陽義陽立義陽國太康年又分<lb/>
義陽為隨國屬荆州孝武孝建元年度屬郢前廢帝永<lb/>
光元年度屬雍明帝泰始五年還屬郢改為隨陽後廢<lb/>
<pb n="KR2a0016_WYG_036-41b"/>
帝元徽四年度屬司州徐志又有革音縣今無領縣四<lb/>
戸四千六百去京都三千四百八十<lb/>
　　隨陽子相漢隨縣屬南陽晉太康地志屬義陽後<lb/>
　　　随國與郡俱改<lb/>
　　水陽男相徐志有<lb/>
　　關西令<hi>别見荆州作厥西</hi>宋末新立<lb/>
　　西平林令宋末新立<lb/>
安陸太守孝武孝建元年分江夏立屬郢州後廢帝元<lb/>
<pb n="KR2a0016_WYG_036-42a"/>
徽四年度司州徐志有安蠻縣永初郡國何竝無當是<lb/>
何志後所立尋為郡孝武大明八年省為縣屬安樂明<lb/>
帝泰始初又立為左郡宋末又省領縣二户六千四十<lb/>
三口二萬五千八十四去京都水二千三百<lb/>
　　安陸公相漢舊縣屬江夏<lb/>
　　江夏又有曲陵縣本名石陽吳立晉起居注太康<lb/>
　　　元年改江夏石陽曰曲陽明帝泰始六年併安<lb/>
　　　陸<lb/>
<pb n="KR2a0016_WYG_036-42b"/>
南汝南太守<hi>汝南郡别見</hi>
　　平輿令<lb/>
　　北新息令<lb/>
　　真陽令<lb/>
　　安城令<lb/>
　　南新息令<lb/>
　　安陽令<hi>並别見</hi>
　　臨汝令新立<lb/>
<pb n="KR2a0016_WYG_036-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_036-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十六<lb/>
<pb n="KR2a0016_WYG_036-44a"/>
　宋書卷三十六考證<lb/>
州郡志二南康公相晉武帝太康三年以廬陵南部都<lb/>
　尉立○<hi>臣承</hi>蒼按南康郡所領縣復有南康公相或<lb/>
　以為疑盖劉茂之初封南康郡公以郡守為相入齊<lb/>
　降封南康縣公又以縣令為相此志作於齊時故兩<lb/>
　存之耳<lb/>
山茌令漢舊縣屬太山孝武建元年度濟北○孝武下<lb/>
　當有一孝字<lb/>
<pb n="KR2a0016_WYG_036-44b"/>
平原太守漢髙帝立○諸郡皆記去州京都水陸道里<lb/>
　此條獨無之當是闕文<lb/>
　<lb/>
　<lb/>
　<lb/>
　<lb/>
　<lb/>
　宋書卷三十六考證<lb/>
</p>
<p>
</p>
  </div>
<div>
<head>宋書卷三十七</head> <lb/>
    <p>
<pb n="KR2a0016_WYG_037-1a"/>
欽定四庫全書<lb/>
　宋書卷三十七<lb/>
　　梁　　　　沈　　　　　約　　　　撰<lb/>
　志第二十七<lb/>
　　州郡三<lb/>
　　　荆州<lb/>
　　　郢州<lb/>
　　　湘州<lb/>
<pb n="KR2a0016_WYG_037-1b"/>
　　　雍州<lb/>
　　　梁州<lb/>
　　　秦州<lb/>
荆州刺史漢治武陵漢夀魏晉治江陵王敦治武昌陶<lb/>
侃前治沔陽後治武昌王廙治江陵庾亮治武昌庾翼<lb/>
進襄陽復還夏口桓温治江陵桓冲治上明王説還江<lb/>
陵此後遂治江陵宋初領郡三十一後分南陽順陽襄<lb/>
陽新野竟陵爲雍州湘川十郡爲湘州江夏武陽屬郢<lb/>
<pb n="KR2a0016_WYG_037-2a"/>
州隨郡義陽屬司州北義陽省凡餘十一郡文帝世又<lb/>
立宋安左郡領拓邊綏慕樂寧慕化仰澤革音歸徳七<lb/>
縣後省改汶陽郡又度屬今領郡十二縣四十八户六<lb/>
萬五千六百四去京都水三千三百八十<lb/>
南郡太守秦立漢文帝元年爲臨江國景帝中元年復<lb/>
故晉武帝太康元年改曰新郡尋復故宋初領縣九後<lb/>
州陵監利度屬巴陵旌陽文帝元嘉十八年省併枝江<lb/>
二漢無旌陽見晉太康地志疑是吳所立凡領六縣户<lb/>
<pb n="KR2a0016_WYG_037-2b"/>
一萬四千五百四十四口七萬五千八十七<lb/>
　　江陵公相漢舊縣<lb/>
　　華容公相漢舊縣晉武太康元年省後復立<lb/>
　　當陽男相漢舊縣<lb/>
　　臨沮伯相漢舊縣晉太康永寧地志屬襄陽後度<lb/>
　　編縣男相漢舊縣<lb/>
　　枝江侯相漢舊縣<lb/>
南平内史吳南郡治江南領江陵華容諸縣晉武帝太<lb/>
<pb n="KR2a0016_WYG_037-3a"/>
康元年分南郡江南爲南平郡治作唐後治江安領縣<lb/>
四户一萬二千三百九十二口四萬五千四十九去州<lb/>
水二百五十去京都水三千五百無陸<lb/>
　　江安侯相晉武帝太康元年立<lb/>
　　孱陵侯相二漢舊縣屬武陵晉太康地志屬南平<lb/>
　　作唐侯相前漢無後漢屬武陵晉太康地志屬南<lb/>
　　　平<lb/>
　　安南令晉武帝分江安立<lb/>
<pb n="KR2a0016_WYG_037-3b"/>
天門太守吳孫休永安六年分武陵立充縣有松梁山<lb/>
山有石石開處數十丈其髙以弩仰射不至其上名天<lb/>
門因此名郡充縣後省孝武孝建元年度郢州明帝泰<lb/>
始三年復舊領縣四户三千一百九十五去州水一千<lb/>
二百陸六百去京都水三千五百<lb/>
　　灃陽令晉武帝太康四年立<lb/>
　　臨灃令晉武帝太康四年立<lb/>
　　零陽令漢舊縣屬武陵<lb/>
<pb n="KR2a0016_WYG_037-4a"/>
　　漊中令二漢無晉太康地志有疑是吳立<lb/>
宜都太守太康地志王隱地道何志竝云吳分南郡立<lb/>
張勃吳録云蜀漢立按吳志吕蒙平南郡據江陵陸遜<lb/>
别取宜都獲秭歸枝江夷道縣初權與蜀漢分荆州而<lb/>
南郡屬蜀則是蜀分南郡立宜都非吳立也習鑿齒云<lb/>
魏武平荆州分南郡枝江以西爲臨江郡建安十五年<lb/>
蜀漢改爲宜都領縣四户一千八百四十三口三萬四<lb/>
千二百二十去州水三百五十無陸去京都水三千七<lb/>
<pb n="KR2a0016_WYG_037-4b"/>
百三十<lb/>
　　夷道令漢舊縣<lb/>
　　佷山男相前漢屬武陵後漢屬南郡晉武帝太康<lb/>
　　　元年改爲興山後復舊<lb/>
　　宜昌令何志晉武帝立按太康永寧地志竝無疑<lb/>
　　　是此後所立<lb/>
　　夷陵令漢舊縣吳改曰西陵晉武帝太康元年復<lb/>
　　　舊<lb/>
<pb n="KR2a0016_WYG_037-5a"/>
巴東公相譙周巴記云初平六年荆州帳下司馬趙韙<lb/>
建議分巴郡諸縣漢安以下爲永寧郡建安六年劉璋<lb/>
改永寧爲巴東郡以涪陵縣分立丹興漢葭二縣立巴<lb/>
東屬國都尉後爲涪陵郡晉太康地志巴東屬梁州惠<lb/>
帝太安二年度益州穆帝永和初平蜀度屬荆州永初<lb/>
郡國志無巴渠黽陽二縣領縣七户一萬三千七百九<lb/>
十五口四萬五千二百三十七去州水一千三百去京<lb/>
都水四千六百八十<lb/>
<pb n="KR2a0016_WYG_037-5b"/>
　　魚復侯相漢舊縣屬巴郡劉備章武二年改爲永<lb/>
　　　安晉武帝太康元年復舊<lb/>
　　朐䏰令漢舊縣屬巴郡<lb/>
　　新浦令何志新立<lb/>
　　南浦令劉禪建興八年十月益州牧閻宇表改羊<lb/>
　　　渠立羊渠不詳何志吳立<lb/>
　　漢豐令何志不注置立太康地志巴東有漢昌縣<lb/>
　　　疑是<lb/>
<pb n="KR2a0016_WYG_037-6a"/>
　　巴渠令何志不注置立<lb/>
　　黽陽令何志不注置立晉末平吳時峽中立武陵<lb/>
　　　郡有黽陽黔陽縣咸寧元年並省<lb/>
汶陽太守何志新立先屬渠州文帝元嘉十一年度宋<lb/>
初有四縣後省汶陽縣今領三縣户九百五十八口四<lb/>
千九百一十四去州水七百陸四百去京都四千一百<lb/>
　　僮陽令何志新立<lb/>
　　沮陽令何志新立<lb/>
<pb n="KR2a0016_WYG_037-6b"/>
　　髙安令何志新立<lb/>
南義陽太守<hi>義陽郡别見</hi>晉末以義陽流民僑立宋初有四<lb/>
縣孝武孝建二年以平陽縣併厥西平陽本爲郡江左<lb/>
僑立魏世分河東爲平陽郡晉末省爲縣今領縣二户<lb/>
一千六百七口九千七百四十一<lb/>
　　厥西令二漢無晉太康地志屬義陽<lb/>
　　平氏令漢舊名屬南陽<lb/>
新興太守魏志建安二十年省雲中定襄五原朔方四<lb/>
<pb n="KR2a0016_WYG_037-7a"/>
郡郡立一縣合爲此郡屬并州晉江左僑立宋初六縣<lb/>
後省雲中<hi>漢舊名屬雲中</hi>孝武孝建二年又省九原縣<hi>漢舊名屬五原</hi>
併定襄宕渠<hi>流寓立</hi>併廣牧凡今領縣三户二千三百一<lb/>
口九千五百八十四<lb/>
　　定襄令漢舊名<lb/>
　　廣牧男相漢舊名屬朔方<lb/>
　　新豐令漢舊名屬京兆僑流立<lb/>
南河東太守河東郡秦立晉成帝咸康三年征西將軍<lb/>
<pb n="KR2a0016_WYG_037-7b"/>
庾亮以司州僑户立宋初八縣孝武孝建二年以廣戚<lb/>
<hi>前漢屬沛後漢晉太康地志屬彭城江左流寓立</hi>併聞喜𢎞農<hi>江左立僑郡後併省爲縣</hi>臨<lb/>
汾併松滋安邑併永安<hi>臨汾安邑漢舊名臨汾後屬陽平</hi>今領縣四户<lb/>
二千四百二十三口一萬四百八十七去州水一百二<lb/>
十去京都水三千五百<lb/>
　　聞喜令故曲沃秦改爲左邑漢武帝元鼎六年行<lb/>
　　　幸至此聞南越破改名聞喜<lb/>
　　永安令前漢彘縣順帝陽嘉二年更名後屬平陽<lb/>
<pb n="KR2a0016_WYG_037-8a"/>
　　松滋令前漢屬廬江後漢無晉屬安豐疑是有流<lb/>
　　　民寓荆土故立<lb/>
　　譙縣令<hi>别見</hi>譙流民寓立<lb/>
建平太守吳孫休永安三年分宜都立領信陵興山秭<lb/>
歸沙渠四縣晉又有建平都尉領巫北井泰昌建始四<lb/>
縣晉武帝咸寧元年改都尉爲郡於是吳晉各有建平<lb/>
郡太康元年吳平併合五年省建始縣後復立永初郡<lb/>
國有南陵建始信陵興山永新永寧平樂七縣今並無<lb/>
<pb n="KR2a0016_WYG_037-8b"/>
按太康地志無南陵永新永寧平樂新鄉五縣疑是江<lb/>
左所立信陵興山沙渠疑是吳立建始晉初所立也領<lb/>
縣七户一千三百二十九口二萬八百一十四去州水<lb/>
陸一千去京都水四千三百八十<lb/>
　　巫令漢舊縣<lb/>
　　秭歸侯相漢舊縣<lb/>
　　歸鄉公相何志故屬秭歸吳分按太康地志云秭<lb/>
　　　歸有歸鄉故䕫子國楚滅之而無歸鄉縣何志<lb/>
<pb n="KR2a0016_WYG_037-9a"/>
　　　所言非也<lb/>
　　北井令晉太康地志有先屬巴東晉武帝泰始五<lb/>
　　　年度建平<lb/>
　　泰昌令晉太康地志有<lb/>
　　沙渠令晉起居注太康元年立按沙渠是吳建平<lb/>
　　　郡所領吳平不應方立不詳<lb/>
　　新鄉令<lb/>
永寧太守晉安帝僑立爲長寧郡宋明帝以名與文帝<lb/>
<pb n="KR2a0016_WYG_037-9b"/>
陵同改爲永寧宋初五縣後省經安<hi>晉安帝立</hi>孝武孝建二<lb/>
年後以僮陽<hi>晉安帝立</hi>併長寧綏寧<hi>晉安帝立</hi>併上黄今領縣二<lb/>
户一千一百五十七口四千二百七十四去州陸六十<lb/>
去京都三千四百三十<lb/>
　　長寧侯相晉安帝立<lb/>
　　上黄男相宋初屬襄陽後度二漢晉並無此縣<lb/>
武寧太守晉安帝隆安五年桓𤣥以沮漳降蠻立領縣<lb/>
二户九百五十八口四千九百一十四<lb/>
<pb n="KR2a0016_WYG_037-10a"/>
　　樂鄉令晉安帝立<lb/>
　　長林男相晉安帝立<lb/>
郢州刺史魏文帝黄初三年以荆州江北諸郡爲郢州<lb/>
其年罷并荆非今地吳又立郢州孝武孝建元年分荆<lb/>
州之江夏竟陵隨武陵天門湘州之巴陵江州之武昌<lb/>
豫州之西陽又以南郡之州陵監利二縣度屬巴陵立<lb/>
郢州天門後還荆領郡六縣三十九户二萬九千四百<lb/>
六十九口十五萬八千五百八十七去京都水二千一<lb/>
<pb n="KR2a0016_WYG_037-10b"/>
百<lb/>
江夏太守漢髙帝立本屬荆州永初郡國及何志並治<lb/>
安陸此後治夏口又有安陸曲陵曲後别郡領縣七户<lb/>
五千七十二口二萬三千八百一十<lb/>
　　汝南侯相本沙羡土晉末汝南郡民流寓夏口因<lb/>
　　　立爲汝南縣沙羡令漢舊縣吳省晉武太康元<lb/>
　　　年復立治夏口孝武太元三年省併沙陽後以<lb/>
　　　其地爲汝南實土<lb/>
<pb n="KR2a0016_WYG_037-11a"/>
　　沌陽子相江左立<lb/>
　　孝昌侯相永初郡國何志竝無徐志有疑是孝武<lb/>
　　　世所立<lb/>
　　惠懐子相江左立<lb/>
　　沙陽男相二漢舊縣本名沙羡屬江夏晉武帝太<lb/>
　　　康元年更名又立沙羡而沙陽徙今所治文帝<lb/>
　　　元嘉十六年度巴陵孝武孝建元年度江夏<lb/>
　　灄陽子相晉惠帝世安陸人朱伺爲陶侃將求分<lb/>
<pb n="KR2a0016_WYG_037-11b"/>
　　　安陵東界爲此縣<lb/>
　　蒲圻男相晉武帝太康元年立本屬長沙文帝元<lb/>
　　　嘉十六年度巴陵孝武孝建元年度江夏<lb/>
竟陵太守晉惠帝元康九年分江夏西界立何志又有<lb/>
宋縣徐無領縣六户八千五百九十一口四萬四千三<lb/>
百七十五去州水一千四百去京都水三千四百<lb/>
　　萇壽令明帝泰始六年立<lb/>
　　竟陵侯相漢舊縣屬江夏<lb/>
<pb n="KR2a0016_WYG_037-12a"/>
　　新市子相漢舊縣屬江夏<lb/>
　　宵城侯相永初郡國有何徐不注置立<lb/>
　　新陽男相永初郡國有何徐不注置立<lb/>
　　雲杜侯相漢舊縣屬江夏<lb/>
武陵太守前漢地理志髙帝立續漢郡國志云秦昭王<lb/>
立名黔中郡髙帝五年更名本屬荆州領縣十户五千<lb/>
九十口三萬七千五百五十五去州水一千去京都水<lb/>
三千<lb/>
<pb n="KR2a0016_WYG_037-12b"/>
　　臨沅男相漢舊縣<lb/>
　　龍陽侯相晉太康地志何志吳立<lb/>
　　漢壽伯相前漢立後漢順帝陽嘉三年更名吳曰<lb/>
　　　吳壽晉武帝復舊<lb/>
　　沅南令漢光武建武二十六年立<lb/>
　　遷陵侯相漢舊縣<lb/>
　　辰陽男相漢舊縣<lb/>
　　舞陽令前漢作無陽後漢無晉太康地志有<lb/>
<pb n="KR2a0016_WYG_037-13a"/>
　　酉陽長漢舊縣<lb/>
　　黚陽長二漢無晉太康地志有<lb/>
　　沅陵令漢舊縣<lb/>
巴陵太守文帝元嘉十六年分長沙之巴陵蒲圻下雋<lb/>
江夏之沙陽四縣立屬湘州孝武孝建元年割南郡之<lb/>
監利州陵度江夏屬郢州二年又度長寧之綏安屬巴<lb/>
陵何志訖元嘉二十年巴陵郡以十六年立應在何志<lb/>
而闕領縣四户五千一百八十七口二萬五千三百一<lb/>
<pb n="KR2a0016_WYG_037-13b"/>
十六去州水五百去京都水二千五百<lb/>
　　巴陵男相晉武帝太康元年立屬長沙本領度支<lb/>
　　　校尉立郡省<lb/>
　　下雋侯相漢舊縣屬長沙<lb/>
　　監利侯相按晉起居注太康四年復立南郡之監<lb/>
　　　利縣尋復省之言由先有而被省也疑是吳所<lb/>
　　　立又是吳所省孝武孝建元年度<lb/>
　　州陵侯相漢舊縣屬南郡晉武帝太康元年復立<lb/>
<pb n="KR2a0016_WYG_037-14a"/>
　　　疑是吳所省也孝武孝建元年度明帝泰始四<lb/>
　　　年以綬安縣併州陵<lb/>
武昌太守晉起居注太康元年改江夏爲武昌郡領縣<lb/>
三户二千五百四十六口一萬一千四百一十一去京<lb/>
都水一千一百<lb/>
　　武昌侯相魏文帝黄初三年孫權改鄂爲武昌<lb/>
　　陽新侯相吳立<lb/>
　　鄂令漢舊縣屬江夏吳改鄂爲武昌晉武帝太康<lb/>
<pb n="KR2a0016_WYG_037-14b"/>
　　　元年復立鄂縣而武昌如故<lb/>
西陽太守本縣名二漢屬江夏魏立弋陽郡又屬焉晉<lb/>
惠帝又分弋陽爲西陽國屬豫州宋孝武孝建元年度<lb/>
郢州明帝太始五年又度豫後又還郢永初郡國何徐<lb/>
並有弋陽縣今領縣十户二千九百八十三口一萬六<lb/>
千一百二十去州水二百八十去京都水一千七百二<lb/>
十<lb/>
　　西陽令漢舊縣屬江夏後屬弋陽<lb/>
<pb n="KR2a0016_WYG_037-15a"/>
　　西陵男相漢舊縣屬江夏後屬弋陽<lb/>
　　孝寧侯相本軑縣漢舊縣孝武自此伐逆即位改<lb/>
　　　名<lb/>
　　蘄陽令二漢江夏郡有蘄春縣吳立爲郡晉武帝<lb/>
　　　太康元年省爲蘄春郡而縣屬弋陽後屬新蔡<lb/>
　　　孝武大明八年還西陽<lb/>
　　義安令明帝泰始二年以來流民立<lb/>
　　蘄水左縣長文帝元嘉二十五年以豫部蠻民立<lb/>
<pb n="KR2a0016_WYG_037-15b"/>
　　　建昌南川長風赤亭魯亭陽城彭波遷溪東邱<lb/>
　　　東安西安南安房田希水髙坡直水蘄水清石<lb/>
　　　十八縣屬西陽孝武大明八年赤亭彭波併陽<lb/>
　　　城其餘不詳何時省<lb/>
　　東安左縣長前廢帝永光元年復以西陽蘄水直<lb/>
　　　水希水三屯爲縣<lb/>
　　建寧左縣長孝武大明八年省建寧左郡爲縣屬<lb/>
　　　西陽徐志有建寧縣當是此後爲郡<lb/>
<pb n="KR2a0016_WYG_037-16a"/>
　　希水左縣長<lb/>
　　陽城左縣長本屬建寧左郡孝武大明八年省西<lb/>
　　　陽之赤亭陽城彭城三縣併建寧之陽城縣而<lb/>
　　　以縣屬西陽<lb/>
湘州刺史晉懐帝永嘉元年分荆州之長沙衡陽湘東<lb/>
邵陵零陵營陽建昌江州之桂陽八郡立治臨湘成帝<lb/>
咸和三年省安帝義熙八年復立十二年又省宋武帝<lb/>
永初三年又立文帝元嘉八年省十七年又立二十九<lb/>
<pb n="KR2a0016_WYG_037-16b"/>
年又省孝武孝建元年又立建昌郡晉惠帝元康九年<lb/>
分長沙東北下雋諸縣立成帝咸康元年省元嘉十六<lb/>
年立巴陵郡屬湘州後度郢領郡十縣六十二户四萬<lb/>
五千八十九口三十五萬七千五百七十二去京都水<lb/>
三千三百<lb/>
長沙内史秦立宋初十縣下雋蒲圻巴陵屬巴陵今領<lb/>
縣七户五千六百八十四口四萬六千二百一十三<lb/>
　　臨湘侯相漢舊縣<lb/>
<pb n="KR2a0016_WYG_037-17a"/>
　　醴陵侯相後舊縣<lb/>
　　瀏陽侯相吳立<lb/>
　　吳昌侯相後漢立曰漢昌吳更名<lb/>
　　羅縣侯相漢舊縣<lb/>
　　攸縣子相漢舊縣<lb/>
　　建寧子相吳立<lb/>
衡陽内史吳孫亮太平二年分長沙西部都尉立領縣<lb/>
七户五千七百四十六口二萬八千九百九十一去州<lb/>
<pb n="KR2a0016_WYG_037-17b"/>
水二百二十去京都水三千七百<lb/>
　　湘西令吳立<lb/>
　　湘南男相漢舊縣屬長沙<lb/>
　　益陽侯相漢舊縣屬長沙<lb/>
　　湘鄉男相前漢無後漢屬零陵<lb/>
　　新康男相吳曰新陽晉武帝太康元年更名<lb/>
　　重安侯相前漢曰鍾武後漢順帝永建三年更名<lb/>
　　　屬零陵<lb/>
<pb n="KR2a0016_WYG_037-18a"/>
　　衡山男相吳立曰衡陽晉惠帝更名<lb/>
桂陽太守漢髙立屬荆州晉惠帝元康元年度江州領<lb/>
縣六户二千二百一十九口二萬二千一百九十二去<lb/>
州水一千四百去京都水四千九百四十<lb/>
　　郴縣伯相漢舊縣<lb/>
　　耒陽子相漢舊縣<lb/>
　　南平令漢舊縣<lb/>
　　臨武令漢舊縣<lb/>
<pb n="KR2a0016_WYG_037-18b"/>
　　汝城令江左立<lb/>
　　晉寧令漢順帝永和元年立曰漢寧吳改曰陽安<lb/>
　　　晉武帝太康元年改曰晉寧<lb/>
零陵内史漢武帝元鼎六年立領縣七户三千八百二<lb/>
十八口六萬四千八百二十八去州一千四百去京都<lb/>
水四千八百<lb/>
　　泉陵子相漢舊縣<lb/>
　　洮陽侯相漢舊縣<lb/>
<pb n="KR2a0016_WYG_037-19a"/>
　　零陵子相漢舊縣<lb/>
　　祁陽子相吳立明帝泰始初度湘東五年復舊<lb/>
　　應陽男相晉惠帝分觀陽立<lb/>
　　觀陽男相吳立<lb/>
　　永昌令吳立<lb/>
營陽太守江左分零陵立領縣四户一千六百八口二<lb/>
萬九百二十七去州水一千七百一去京都水五千五<lb/>
百五十<lb/>
<pb n="KR2a0016_WYG_037-19b"/>
　　營浦侯相漢舊縣屬零陵<lb/>
　　營道侯相漢舊縣屬零陵<lb/>
　　舂陵令前漢舊縣舂陵侯徙國南陽省吳復立屬<lb/>
　　　零陵<lb/>
　　泠道令漢舊縣屬零陵<lb/>
湘東太守吳孫亮太平二年分長沙東部都尉立晉世<lb/>
七縣孝武太元二十年省酃<hi>漢舊縣</hi>利陽新平<hi>張勃吳錄有此二縣</hi>
<hi>利作梨晉作利音</hi>三縣今領縣五户一千三百九十六口一萬<lb/>
<pb n="KR2a0016_WYG_037-20a"/>
七千四百五十去州水陸七百去京都水三千六百<lb/>
　　臨烝伯相吳屬衡陽晉太康地志屬湘東<lb/>
　　新寧令吳立<lb/>
　　茶陵子相漢舊縣屬長沙<lb/>
　　湘隂男相後廢帝元徽二年分益陽羅湘西及巴<lb/>
　　　硤流民立<lb/>
　　隂山令隂山乃是漢舊縣而屬桂陽吳湘東郡有<lb/>
　　　此隂山縣疑是吳所立<lb/>
<pb n="KR2a0016_WYG_037-20b"/>
邵陵太守吳孫晧寳鼎元年分零陵北部都尉立領縣<lb/>
七户一千九百一十六口二萬五千五百六十五去州<lb/>
水七百陸一千三百去京都水四千五百<lb/>
　　邵陵子相何志屬長沙按二漢無吳録屬邵陵<lb/>
　　武剛令晉武分都梁立<lb/>
　　建興男相晉武帝分邵陵立<lb/>
　　髙平男相吳立晉武帝太康元年改曰南髙平後<lb/>
　　　更曰髙平<lb/>
<pb n="KR2a0016_WYG_037-21a"/>
　　都梁令漢舊縣屬零陵<lb/>
　　邵陽男相吳立曰昭陽晉武改<lb/>
　　扶縣令漢舊縣至晉曰夫夷漢屬零陵晉屬邵陵<lb/>
　　　案今云扶者疑是避桓温諱去夷夫不可爲縣<lb/>
　　　名故爲扶云<lb/>
廣興公相吳孫晧甘露元年分桂陽南都尉立爲始興<lb/>
郡晉武帝平吳以屬廣州成帝度荆州宋文帝元嘉二<lb/>
十九年又度廣州三十年復度湘州明帝泰始六年立<lb/>
<pb n="KR2a0016_WYG_037-21b"/>
岡湲縣割始興之封陽陽山含洭四縣立宋安郡屬湘<lb/>
州太豫元年復<hi>缺</hi>省岡湲縣改始興曰廣興領縣七户<lb/>
一萬一千七百五十六口七萬六千三百二十八去州<lb/>
水二千三百九十去京都水五千<lb/>
　　曲江侯相漢舊縣屬桂陽<lb/>
　　桂令漢舊縣屬桂陽<lb/>
　　陽山侯相漢舊縣後漢曰隂山屬桂陽吳始興郡<lb/>
　　　無此縣當是晉後立<lb/>
<pb n="KR2a0016_WYG_037-22a"/>
　　貞陽侯相漢舊縣名湞陽屬桂陽宋明帝泰始三<lb/>
　　　年改湞爲貞<lb/>
　　含洭男相漢舊縣屬桂陽<lb/>
　　始興令吳立<lb/>
　　中宿令漢舊縣屬南海吳度<lb/>
臨慶内史吳分蒼梧立爲臨賀郡屬廣州晉成帝度荆<lb/>
州宋文帝元嘉二十九年度廣州三十年復度湘州明<lb/>
帝改名領縣九户三千七百一十五口三萬一千五百<lb/>
<pb n="KR2a0016_WYG_037-22b"/>
八十七去州水陸二千八百去京都水陸五千五百七<lb/>
十<lb/>
　　臨賀侯相漢舊縣晉太康地志王隱云屬南海而<lb/>
　　　二漢屬蒼梧當是吳新度<lb/>
　　馮乗侯相漢舊縣屬蒼梧<lb/>
　　富川令漢舊縣屬蒼梧<lb/>
　　封陽侯相漢舊縣<lb/>
　　興安侯相吳立曰建興晉武帝太康元年更名<lb/>
<pb n="KR2a0016_WYG_037-23a"/>
　　謝沐長漢舊縣屬蒼梧<lb/>
　　寧新令二漢無當是吳所立屬蒼梧晉武帝太康<lb/>
　　　元年更名<lb/>
　　開建令文帝分封陽立宋昌宋興開建武化往往<lb/>
　　　<hi>往音生</hi>永固綏南七縣後又分開建武化宋昌三<lb/>
　　　縣立宋建郡屬廣州孝武大明元年悉省唯餘<lb/>
　　　開建縣<lb/>
　　撫寧令宋末立<lb/>
<pb n="KR2a0016_WYG_037-23b"/>
始建内史吳孫晧甘露元年分零陵南部都尉立始安<lb/>
郡屬廣州晉成帝度荆州宋文帝元嘉二十九年度廣<lb/>
州三十年復度湘州明帝改名領縣七户三千八百三<lb/>
十口二萬二千四百九十去州水二千八百陸二千六<lb/>
百三十去京都水五千五百九十<lb/>
　　始安子相漢舊縣屬零陵<lb/>
　　熙平令吳立爲尚安晉武改<lb/>
　　永豐男相吳立<lb/>
<pb n="KR2a0016_WYG_037-24a"/>
　　荔浦令漢舊縣屬蒼梧<lb/>
　　平樂侯相吳立<lb/>
　　建陵男相吳立屬蒼梧宋末度<lb/>
　　樂化左令宋末立<lb/>
雍州刺史晉江左立胡亡氐亂雍秦流民多南出樊沔<lb/>
晉孝武始於襄陽僑立雍州并立僑郡縣宋文帝元嘉<lb/>
二十六年割荆州之襄陽南陽新野順陽隨五郡爲雍<lb/>
州而僑郡縣猶寄寓在諸郡界孝武大明中又分實土<lb/>
<pb n="KR2a0016_WYG_037-24b"/>
郡縣以爲僑郡縣境徐志雍州有北上洛北京兆義陽<lb/>
三郡北上洛晉孝武立領上洛北商鄷陽陽亭北拒陽<lb/>
五縣北京兆領北藍田霸城山北三縣並云景平中立<lb/>
義陽云晉安帝立領平氏襄鄉二縣鄷陽陽亭北拒陽<lb/>
並云安帝立餘縣不注置立今並無此三郡今領郡十<lb/>
七縣六十户三萬八千九百七十五口十六萬七千四<lb/>
百六十七去京都水四千四百陸二千一百<lb/>
襄陽公相魏武帝平荆州分南郡編以北及南陽之山<lb/>
<pb n="KR2a0016_WYG_037-25a"/>
都立屬荆州魚豢云魏文帝立永初郡國何志並有宜<lb/>
城<hi>漢舊縣屬南郡</hi>鄀上黄縣<hi>並别見</hi>徐志無領縣三户四千二十<lb/>
四口一萬六千四百九十六<lb/>
　　襄陽令漢舊縣屬南郡<lb/>
　　中廬令漢舊縣屬南郡<lb/>
　　邔縣令漢舊縣屬南郡<lb/>
南陽太守秦立屬荆州永初郡國有比陽魯陽赭陽西<lb/>
鄂犨葉雉博望八縣<hi>並漢舊縣</hi>何志無犨雉徐志無比陽魯<lb/>
<pb n="KR2a0016_WYG_037-25b"/>
陽赭陽西鄂博望而有葉餘並同孝武大明元年省葉<lb/>
縣領縣七户四千七百二十七口三萬八千一百三十<lb/>
二去州三百六十去京都水四千四百<lb/>
　　宛縣令漢舊縣<lb/>
　　涅陽令漢舊縣<lb/>
　　云陽男相漢舊縣故名育陽晉孝武改<lb/>
　　冠軍令漢舊縣武帝分穰立<lb/>
　　酈縣令漢舊縣<lb/>
<pb n="KR2a0016_WYG_037-26a"/>
　　舞隂令漢舊縣<lb/>
　　許昌男相徐志無此後所立本屬潁川<lb/>
新野太守何志晉惠帝分南陽立永初郡國何志有棘<lb/>
陽<hi>别見</hi>蔡陽鄧縣<hi>並漢舊縣</hi>徐無孝武大明元年省蔡陽今領<lb/>
縣五户四千二百三十五口一萬四千七百九十三去<lb/>
州一百八十去京都水四千五百八十<lb/>
　　新野侯相漢舊縣屬南陽文帝元嘉末省孝武大<lb/>
　　　明元年復立<lb/>
<pb n="KR2a0016_WYG_037-26b"/>
　　山都男相漢舊縣屬南陽晉太康地志屬襄陽永<lb/>
　　　初郡國及何徐屬新陽<lb/>
　　池陽令漢舊縣屬馮翊晉太康地志屬京兆僑立<lb/>
　　　亦屬京兆孝武大明中土斷又屬此<lb/>
　　穰縣令漢舊縣屬南陽<lb/>
　　交木令孝武大明元年立<lb/>
順陽太守魏分南陽立曰南鄉晉武帝更名成帝咸康<lb/>
四年復立南鄉後復舊永初郡國及何志有朝陽武當<lb/>
<pb n="KR2a0016_WYG_037-27a"/>
酇隂汎陽筑<hi>並别見</hi>析<hi>前漢屬𢎞農/後漢屬南陽</hi>脩陽<hi>唯見永初郡國</hi>凡八縣<lb/>
徐志唯增朝陽朝陽孝武大明元年省領縣七户四千<lb/>
一百六十三口二萬三千一百六十三<lb/>
　　南鄉令前漢無後漢有屬南陽<lb/>
　　槐里男相漢舊名屬扶風晉太康地志屬始平僑<lb/>
　　　立亦屬始平大明土斷屬此<lb/>
　　順陽侯相前漢曰博山後漢明帝更名屬南陽<lb/>
　　清水令前漢屬天水後漢爲天水漢陽無此縣晉<lb/>
<pb n="KR2a0016_WYG_037-27b"/>
　　　太康地志屬略陽僑立屬始平大明土斷屬此<lb/>
　　朝陽令漢舊縣<lb/>
　　丹水令前漢屬𢎞農後漢屬南陽何志魏立非也<lb/>
　　鄭縣令漢舊名屬京兆僑立亦屬京兆後度此<lb/>
京兆太守故秦内史漢髙帝元年屬塞國二年夏爲渭<lb/>
南郡九年罷復爲内史武帝建元六年分爲右内史太<lb/>
初元年更爲京兆尹魏改爲京兆郡初僑立寄治襄陽<lb/>
朱序没氐孝武太元十一年復立大明土斷割襄陽西<lb/>
<pb n="KR2a0016_WYG_037-28a"/>
界爲實土雍州僑郡先屬府武帝永初元年屬州永初<lb/>
郡國有藍田<hi>漢舊縣</hi>鄭池陽<hi>並别/見</hi>南霸城<hi>本霸陵漢舊縣太康地志曰霸</hi>
<hi>城何志魏地</hi>新康五縣何志無新康而有新豐徐無孝武大<lb/>
明元年省京兆之盧氏藍田霸城縣盧氏當是何志後<lb/>
所立二漢屬𢎞農晉太康地志屬上洛新康疑是晉末<lb/>
所立領縣三户二千三百七口九千二百二十三<lb/>
　　杜令二漢曰杜陵魏改<lb/>
　　鄧縣令漢舊縣屬南陽<lb/>
<pb n="KR2a0016_WYG_037-28b"/>
　　新豐令漢舊縣<lb/>
始平太守晉武帝太始二年分京兆扶風立後分京兆<lb/>
扶風僑立治襄陽今治武當永初郡國唯有始平平陽<lb/>
清水<hi>别見</hi>三縣何志有槐里<hi>别/見</hi>宋寧宋嘉<hi>何志新立</hi>三縣而清<lb/>
水始平與永初郡國同領縣四户二千七百九十七口<lb/>
五千五百十二<lb/>
　　武當侯相漢舊縣屬南陽後屬順陽<lb/>
　　始平令魏立<lb/>
<pb n="KR2a0016_WYG_037-29a"/>
　　武功令漢舊名故屬扶風晉太康地志屬始平<lb/>
　　平陽子相江左平陽郡民流寓立此<lb/>
扶風太守故秦内史髙帝元年屬雍國二年更爲中地<lb/>
郡九年罷後爲内史武帝建元六年分爲右内史太初<lb/>
元年更名爲右扶風僑立治襄陽今治筑口永初郡國<lb/>
及何志唯有郡魏昌縣<hi>魏昌魏立屬中山</hi>孝武大明元年省魏<lb/>
昌領縣三户二千一百五十七口七千二百九十<lb/>
　　筑陽令漢舊縣屬南陽又屬順陽大明土斷屬此<lb/>
<pb n="KR2a0016_WYG_037-29b"/>
　　郿縣令漢舊名屬扶風晉太康地志屬秦國<lb/>
　　汎陽令晉武帝太康五年立屬南鄉仍屬順陽大<lb/>
　　　明土斷屬此<lb/>
南上洛太守永初郡國何志雍州並有南上洛郡寄治<lb/>
魏興今梁州之上洛是也北上洛蓋是何志以後僑立<lb/>
耳今治曰何徐志雍州南上洛晉武帝立北上洛云晉<lb/>
孝武立非也徐有南北陽亭陽安縣不注置立今領縣<lb/>
二户一百四十四口四百七十七<lb/>
<pb n="KR2a0016_WYG_037-30a"/>
　　上洛男相<hi>别見</hi>
　　商縣令<hi>别見</hi>
河南太守故秦三川郡漢髙帝更名光武都雒陽建武<lb/>
五年改曰河南尹僑立始治襄陽孝武大明中分沔北<lb/>
爲境永初郡國及何志並又有陽城緱氏縣<hi>漢舊名並屬河南</hi>
徐無此二縣而有僑洛陽<hi>漢舊名</hi>陽城縣孝武大明元年<lb/>
省洛陽當是何志後立領縣五户三千五百四十一口<lb/>
一萬三千四百七十去州陸三十五<lb/>
<pb n="KR2a0016_WYG_037-30b"/>
　　河南令漢舊名<lb/>
　　新城令漢舊名<lb/>
　　河隂子相魏立<lb/>
　　棘陽令漢縣故屬南陽晉太康地志屬義陽後屬<lb/>
　　　新野大明土斷屬此<lb/>
　　襄鄉令前漢無後漢有屬南陽徐志屬義陽當是<lb/>
　　　大明土斷屬此<lb/>
廣平太守<hi>别見</hi>江左僑立治襄陽今爲實土永初郡國及<lb/>
<pb n="KR2a0016_WYG_037-31a"/>
何志竝又有易陽曲周邯鄲<hi>竝見在</hi>無酇比陽徐無復邯<lb/>
鄲易陽曲周孝武大明元年省邯鄲應是土斷省領縣<lb/>
四户二千六百二十七口六千二百九十三<lb/>
　　廣平令漢舊名徐志南度以朝陽縣境立<lb/>
　　酇縣令漢舊縣屬南陽後屬順陽<lb/>
　　比陽令漢舊縣屬南陽<lb/>
　　隂縣令漢舊縣屬南陽<lb/>
義成太守晉孝武立治襄陽今治均永初郡國又有下<lb/>
<pb n="KR2a0016_WYG_037-31b"/>
蔡平阿縣<hi>二縣前漢屬沛後漢屬九江晉太康地志屬淮南</hi>何同孝武大明元<lb/>
年省下蔡始亦流寓立也平阿當是何志後省領縣二<lb/>
户一千五百二十一口五千一百一<lb/>
　　義成侯相晉孝武立<lb/>
　　萬年令漢舊名屬馮翊<lb/>
馮翊太守故秦内史髙帝元年屬塞國三年更名爲河<lb/>
上郡九年罷復爲内史武帝建元六年分爲左内史太<lb/>
初元年更名三輔流民出襄陽文帝元嘉六年立則何<lb/>
<pb n="KR2a0016_WYG_037-32a"/>
志應有而無治襄陽今治郡領縣三<hi>疑</hi>户二千七十八<lb/>
口五千三百二十一<lb/>
　　鄀縣令漢舊縣屬南郡作若字晉太康地志作鄀<lb/>
　　　永初郡國及何志屬襄陽徐屬此<lb/>
　　髙陸令晉太康地志屬京兆永初郡國何志竝無<lb/>
　　　孝武大明元年復立<lb/>
南天水太守<hi>天水郡别見</hi>徐志本西戎流寓今治巖州永初<lb/>
郡國何志竝無當是何志後所立又有冀縣<hi>漢舊名</hi>孝武<lb/>
<pb n="KR2a0016_WYG_037-32b"/>
大明元年省領縣四户六百八十七口三千一百二十<lb/>
二<lb/>
　　華隂令前漢屬京兆後漢魏晉屬𢎞農<lb/>
　　西縣令前漢屬隴西後漢屬漢陽即天水魏晉屬<lb/>
　　　天水<lb/>
　　略陽侯相<hi>别見</hi>
　　河陽令<hi>别見</hi>
建昌太守孝建元年刺史朱脩之免軍户爲永興安寧<lb/>
<pb n="KR2a0016_WYG_037-33a"/>
二縣立建昌郡又立永寧爲昌國郡並寄治襄陽昌國<lb/>
後省徐志建昌又有永寧縣今無領縣二户七百三十<lb/>
二口四千二百六十四<lb/>
　　永興令<lb/>
　　安寧男相<lb/>
華山太守胡人流寓孝武太明元年立今治大隄領縣<lb/>
三户一千三百九十九口五千三百四十二<lb/>
　　華山令與郡俱立<lb/>
<pb n="KR2a0016_WYG_037-33b"/>
　　藍田令漢舊名本屬京兆<lb/>
　　上黄令本屬襄陽立郡割度<lb/>
北河南太守晉孝武太元十年立北河南郡後省永初<lb/>
郡國何徐志並無明帝泰始末復立寄治宛中領縣八<lb/>
　　新蔡令<hi>别見</hi>
　　汝隂令<hi>别見</hi>
　　苞信令<hi>别見</hi>
　　上蔡令<hi>别見</hi>
<pb n="KR2a0016_WYG_037-34a"/>
　　固始令<hi>别見</hi>
　　緱氏令<hi>别見</hi>
　　新安令<hi>别見</hi>
　　洛陽令<hi>别見</hi>
𢎞農太守漢武帝元鼎六年立宋明帝末立寄治五壟<lb/>
領縣三<lb/>
　　邯鄲令漢舊名屬趙國晉太康地志無此縣<lb/>
　　圉縣令前漢屬淮陽後漢屬陳留晉太康地志無<lb/>
<pb n="KR2a0016_WYG_037-34b"/>
　　　此縣<lb/>
　　盧氏令<hi>别見</hi>
梁州刺史禹貢舊州周以梁併雍漢以梁爲益治廣漢<lb/>
雒縣魏元帝景元四年平蜀復立梁州治漢中南鄭而<lb/>
益州治成都李氏據梁益江左於襄陽僑立梁州李氏<lb/>
滅復舊譙縱時又治漢中刺史治魏興縱滅刺史還治<lb/>
漢中之苞中縣所謂南城也文帝元嘉十年刺史甄法<lb/>
䕶於南城失守刺史蕭思話還治南鄭永初郡國又有<lb/>
<pb n="KR2a0016_WYG_037-35a"/>
宕渠郡北宕渠郡宋起居注元嘉十六年割梁州宕渠<lb/>
郡度益州今益部宕渠郡曰南宕渠何徐竝有北宕渠<lb/>
郡唯領宕渠一縣何云本巴西流民今無<lb/>
漢中太守秦立漢獻帝建安二十年魏武平張魯復漢<lb/>
寧郡爲漢中疑是此前改漢中曰寧也晉地記云孝武<lb/>
太元十五年梁州刺史周表立又疑是李氏所省李氏<lb/>
平後復立永初郡國又有苞縣作中懐安<hi>漢晉何徐竝無二縣</hi>三<lb/>
縣領縣四户一千七百八十六口一萬三百三十四<lb/>
<pb n="KR2a0016_WYG_037-35b"/>
　　南鄭令漢舊縣<lb/>
　　城固令漢舊縣<lb/>
　　沔陽令漢舊縣<lb/>
　　西鄉令蜀立曰南鄉晉武帝太康二年更名<lb/>
魏興太守魏文帝以漢中遺民在東垂者立屬荆州江<lb/>
左還本領縣十三<hi>疑</hi>去州一千二百去京都水六千七<lb/>
百<lb/>
　　西城令漢舊縣屬漢中<lb/>
<pb n="KR2a0016_WYG_037-36a"/>
　　鄖鄉令本錫縣二漢舊縣屬漢中後屬魏興魏晉<lb/>
　　　世爲郡後省武帝太康五年改爲鄖鄉何志晉<lb/>
　　　惠帝立非也<lb/>
　　錫縣令前漢長利縣屬漢中後漢省晉武帝太康<lb/>
　　　四年復立屬魏興五年改長利爲錫<lb/>
　　廣城令永初郡國何徐竝有不注置立<lb/>
　　興晉令魏立曰平陽晉武帝太康元年更名<lb/>
　　旬陽令前漢有後漢無晉武帝太康四年復立<lb/>
<pb n="KR2a0016_WYG_037-36b"/>
　　上庸令晉太康地志永初郡國徐竝屬上庸何無<lb/>
　　長樂令永初郡國何徐竝屬晉昌本蜀郡流民<lb/>
　　廣昌子相何志屬上庸晉成帝立晉地記武帝太<lb/>
　　　康元年改上庸之廣昌爲庸昌二年省疑是魏<lb/>
　　　所立<lb/>
　　安晉令永初郡國何徐屬晉昌本蜀郡流民<lb/>
　　延夀令永初郡國何徐屬晉昌本蜀郡流民<lb/>
　　宣漢令永初郡國何徐屬晉昌本建平流離民<lb/>
<pb n="KR2a0016_WYG_037-37a"/>
新興太守永初郡國何徐云新興吉陽東闗三縣屬晉<lb/>
昌郡何云晉元帝立本巴漢流民宋末省晉昌郡立新<lb/>
興郡以晉昌之長樂安晉延夀安樂屬魏興郡宣漢屬<lb/>
巴渠郡寧都屬安康郡永初郡國有永安縣何徐無今<lb/>
亦無復新興縣何云巴東夷人今領縣二<lb/>
　　吉陽令本益州流民<lb/>
　　東闗令本建平流民<lb/>
新城太守故屬漢中魏文帝分立屬荆州江左還本領<lb/>
<pb n="KR2a0016_WYG_037-37b"/>
縣六户一千六百六十八口七千五百九十四去州陸<lb/>
一千五百去京都水五千三百<lb/>
　　房陵令漢舊縣屬漢中太康地志王隱無<lb/>
　　綏陽令魏立後改爲秭歸晉武帝太康二年復爲<lb/>
　　　綏陽<lb/>
　　昌魏令魏立<lb/>
　　祁鄉令何志魏立晉太康地志作沶<hi>音祁</hi>
　　閬陽令何志不注置立<lb/>
<pb n="KR2a0016_WYG_037-38a"/>
　　樂平令何志不注置立<lb/>
上庸太守魏明帝太和二年分新城之上庸武陵北巫<lb/>
爲上庸郡景初元年又分魏興之魏陽錫郡之安富上<lb/>
庸爲郡疑是太和後省景初又立也魏屬荆州江左還<lb/>
本永初郡國有上庸廣昌何有廣昌領縣七户四千五<lb/>
百五十四口二萬六百五十三去州陸二千三百去京<lb/>
都水六千七百<lb/>
　　上庸令漢舊縣屬漢中<lb/>
<pb n="KR2a0016_WYG_037-38b"/>
　　富安令晉太康地志永初郡國何徐並有<lb/>
　　北巫令何志晉武帝立按魏所分新城之巫應即<lb/>
　　　是此縣然則非晉武立明矣<lb/>
　　㣲陽令魏立曰建始晉武帝改<lb/>
　　武陵令前漢屬漢中後漢晉太康地志王隱並無<lb/>
　　新安令永初郡國何徐有何云本建平流民<lb/>
　　吉陽令永初郡國云北吉陽何徐無<lb/>
晉夀太守晉地記云孝武太元十五年梁州刺史周馥<lb/>
<pb n="KR2a0016_WYG_037-39a"/>
表立何志故屬梓潼而益州南晉夀郡悉有此諸縣永<lb/>
初郡國徐又有南晉夀南興樂南興安縣何無南興樂<lb/>
云南晉夀惠帝立餘並不注置立今領縣四去州陸一<lb/>
千二百去京都水一萬<lb/>
　　晉夀令屬梓潼何志晉惠帝立按晉起居注武帝<lb/>
　　　太康元年改梓潼之漢夀曰晉夀漢夀之名疑<lb/>
　　　是蜀立云惠帝立非也<lb/>
　　白水令漢舊縣屬廣漢晉太康地志屬梓潼<lb/>
<pb n="KR2a0016_WYG_037-39b"/>
　　邵歡令永初郡國何徐並有不注置立疑是蜀立<lb/>
　　　曰昭歡晉改也<lb/>
　　興安令永初郡國何徐並有不注置立<lb/>
華陽太守徐志新立永初郡國何徐並無寄治州下領<lb/>
縣四户二千五百六十一口萬五千四百九十四<lb/>
　　華陽令<lb/>
　　興宋令<lb/>
　　宕渠令<lb/>
<pb n="KR2a0016_WYG_037-40a"/>
　　嘉昌令徐不注置立<lb/>
新巴太守晉安帝分巴西立何徐又有新歸縣何云新<lb/>
立今無領縣三户三百九十三口二千七百四十九<lb/>
　　新安令晉安帝立<lb/>
　　晉城令晉安帝立<lb/>
　　晉安令晉安帝立<lb/>
北巴西太守何志不注置立宋起居注文帝元嘉十二<lb/>
年於劍南立北巴西郡屬益州今益州無此郡又永初<lb/>
<pb n="KR2a0016_WYG_037-40b"/>
郡國何徐梁州並有北巴西而益州無疑是益部僑立<lb/>
尋省梁州北巴西是晉末所立也永初郡國領閬中漢<lb/>
昌二縣何又有宋昌縣云新立徐無宋昌有宋夀何徐<lb/>
並領縣四今六<hi>疑</hi>去州一千四百去京都水九千九百<lb/>
　　閬中令<hi>别見</hi>
　　安漢令<hi>别見</hi>
　　南國令<hi>即南充國别見</hi>
　　西國令<hi>即西充國别見</hi>
<pb n="KR2a0016_WYG_037-41a"/>
　　平周令益州巴西有平州縣<lb/>
北隂平太守晉太康地志故廣漢屬國都尉何志蜀分<lb/>
立永初郡國曰北隂平領隂平綿竹平武資中胄㫖五<lb/>
縣何徐直曰隂平領二縣與此同户五百六口二千一<lb/>
百二十四寄治州下<lb/>
　　隂平令前漢後漢屬廣漢屬國名宙底晉太康地<lb/>
　　　志隂平郡隂平縣注云宙底當是故宙底爲隂<lb/>
　　　平永初郡國胄㫖縣即宙底也<hi>當是後又立此縣而字誤也</hi>
<pb n="KR2a0016_WYG_037-41b"/>
　　平武令蜀立曰廣武晉武帝太康元年更名<lb/>
南隂平太守永初郡國唯領隂平一縣徐志無南字云<lb/>
隂平舊民流寓立唯領懐舊一縣何無今領縣二户四<lb/>
百七<lb/>
　　隂平令<lb/>
　　懐舊令徐志不注置立<lb/>
巴渠太守何志新立領縣七户五百口二千一百八十<lb/>
三<lb/>
<pb n="KR2a0016_WYG_037-42a"/>
　　宣漢令<hi>别見</hi>與郡新立<lb/>
　　始興令何志新立<lb/>
　　巴渠令何志新立<lb/>
　　東闗令何志新立<lb/>
　　始安令何志新立<lb/>
　　下蒲令何志無徐志不注置立<lb/>
　　晉興令何志晉安帝立案永初郡國梁部諸郡唯<lb/>
　　　巴西有此縣不容是此晉興若是晉安帝時立<lb/>
<pb n="KR2a0016_WYG_037-42b"/>
　　　便應在永初郡國疑何謬也<lb/>
懐安太守何志新立領縣二户四百七口二千三百六<lb/>
十六寄治州下<lb/>
　　懐安令何志新立<lb/>
　　義存令何志新立<lb/>
宋熙太守何徐志新立領縣五户一千三百八十五口<lb/>
三千一百二十八去州七百去京都九千八百<lb/>
　　興樂令<lb/>
<pb n="KR2a0016_WYG_037-43a"/>
　　歸安令<lb/>
　　宋安令<lb/>
　　元夀令<lb/>
　　嘉昌令何志五縣竝新立<lb/>
白水太守永初郡國何竝無徐志仇池氐流寓立有漢<lb/>
昌縣今領縣六户六百五<lb/>
　　新巴令<lb/>
　　漢徳令<lb/>
<pb n="KR2a0016_WYG_037-43b"/>
　　晉夀令<lb/>
　　益昌令<lb/>
　　興安令<lb/>
　　平周令徐志作平州此五縣徐竝不注置立<lb/>
南上洛太守晉太康地志分京兆立上洛郡屬司𨽻永<lb/>
初郡國何志竝屬雍州僑寄魏興即此郡也徐志巴民<lb/>
新立徐志時已屬梁州矣永初郡國無豐陽而有陽亭<lb/>
何徐有何不注陽亭置立領縣六<lb/>
<pb n="KR2a0016_WYG_037-44a"/>
　　上洛令前漢屬𢎞農後漢屬京兆何云魏立非也<lb/>
　　商縣令上洛同<lb/>
　　流民令何不注置立<lb/>
　　農陽長永初郡國無何作鄷陽新立徐作豐<lb/>
　　渠陽令永初郡國何徐竝作拒揚<lb/>
　　義縣令永初郡國何徐竝無<lb/>
北上洛太守徐志巴新立領縣七户二百五十四<lb/>
　　北上洛令<lb/>
<pb n="KR2a0016_WYG_037-44b"/>
　　農陽令<lb/>
　　流民令<lb/>
　　陽亭令<lb/>
　　拒陽令拒字與南上洛不同<lb/>
　　商縣令徐志無<lb/>
　　西豐令徐志無<lb/>
安康太守宋末分魏興之安康縣及晉昌之寧都縣立<lb/>
　　安康令二漢安陽縣屬漢中漢末省魏復立屬魏<lb/>
<pb n="KR2a0016_WYG_037-45a"/>
　　　興晉武帝太康元年更名何云魏立非也<lb/>
　　寧都令蜀郡流民<lb/>
南宕渠太守永初郡國有宕渠郡領宕渠漢興宣漢三<lb/>
縣屬梁州元嘉十六年度屬益州非此南宕渠也何徐<lb/>
梁竝無此郡疑是徐志後所立<lb/>
　　宕渠令<lb/>
　　漢安令<lb/>
　　宣漢令<lb/>
<pb n="KR2a0016_WYG_037-45b"/>
　　宋康令三縣竝新置<lb/>
懐漢太守孝武孝建二年立領縣三户四百十九<lb/>
　　永豐長<lb/>
　　綏來長<lb/>
　　預徳長<lb/>
秦州刺史晉武帝太始五年分隴右五郡及涼州金城<lb/>
梁州隂平并七郡爲秦州治天水冀縣太康三年併雍<lb/>
州惠帝元康七年復立何志晉孝武復立寄治襄陽安<lb/>
<pb n="KR2a0016_WYG_037-46a"/>
帝世在漢中南鄭領郡十四縣四十二户八千七百三<lb/>
十二口四萬八百八十八<lb/>
武都太守漢武帝元鼎六年立永初郡國又有河池故<lb/>
道縣<hi>竝漢舊縣</hi>今領縣三户一千二百七十四口六千一百<lb/>
四十<lb/>
　　下辯令漢舊縣<lb/>
　　上禄令漢舊縣後省晉武帝太康三年又立<lb/>
　　陳倉令漢舊縣屬扶風晉太康地志屬秦國<lb/>
<pb n="KR2a0016_WYG_037-46b"/>
略陽太守晉太康地志屬天水何志故曰漢陽魏分立<lb/>
曰廣魏武帝更名永初郡國有清水縣<hi>别見</hi>何徐無領縣<lb/>
三户一千三百五十九口五千六百五十七<lb/>
　　略陽令前漢屬天水後漢漢陽即天水晉太康地<lb/>
　　　志屬略陽雍州南天水益州安固郡又有此縣<lb/>
　　臨漢令何志新立<lb/>
　　上邽令前漢屬隴西後漢屬漢陽晉太康地志屬<lb/>
　　　天水何志流寓割配<lb/>
<pb n="KR2a0016_WYG_037-47a"/>
安固太守永初郡國志有安固郡又有南安固郡元嘉<lb/>
十六年度益州今領縣二户一千五百五口二千四十<lb/>
四<lb/>
　　桓陵令<hi>别見</hi>
　　南桓陵令永初郡國及何志安固郡唯領桓陵一<lb/>
　　　縣徐志又有此縣<lb/>
西京兆太守晉末三輔流民出漢中僑立領縣三户六<lb/>
百九十三口四千五百五十二<lb/>
<pb n="KR2a0016_WYG_037-47b"/>
　　藍田令<hi>别見</hi>永初郡國志無<lb/>
　　杜令<hi>别見</hi>
　　鄠令二漢屬扶風晉太康地志屬始平<lb/>
南太原太守<hi>太原别見</hi>何志云故屬并州流寓割配永初郡<lb/>
國又有清河<hi>别見</hi>髙堂縣<hi>别見青州平原郡作髙唐</hi>領縣一户二百三<lb/>
十三口一千一百五十六<lb/>
　　平陶令漢舊名<lb/>
南安太守何志云故屬天水魏分立永初郡國無領縣<lb/>
<pb n="KR2a0016_WYG_037-48a"/>
二户六百二十口三千八十九<lb/>
　　桓道令漢舊名屬天水後漢屬漢陽作獂<lb/>
　　中陶令何志魏立晉太康地志有<lb/>
馮翊太守三輔流民出漢中文帝元嘉二年僑立領縣<lb/>
五户一千四百九十口六千八百五十四<lb/>
　　蓮芍令<hi>别見</hi>
　　頻陽令漢舊名<lb/>
　　下辯令徐志故屬略陽流寓割配何無此縣<lb/>
<pb n="KR2a0016_WYG_037-48b"/>
　　髙陸令二漢魏無晉太康地志有屬京兆何志流<lb/>
　　　寓割配<lb/>
　　萬年令<hi>别見</hi>
隴西太守秦立文帝元嘉初闗中民三千二百三十六<lb/>
户歸化六年立今領縣六户一千五百六十一口七千<lb/>
五百三十<lb/>
　　襄武令漢舊名<lb/>
　　臨洮令漢舊名<lb/>
<pb n="KR2a0016_WYG_037-49a"/>
　　河闗令前漢屬金城後漢晉太康地志屬隴西<lb/>
　　狄道令漢舊名<lb/>
　　大夏令漢舊名晉太康地志無<lb/>
　　首陽<lb/>
始平太守<hi>别見</hi>永初郡國無領縣三户八百五十九口五<lb/>
千四百四十一<lb/>
　　始平令太康地志有何志晉武帝立而雍州始平<lb/>
　　　郡之始平縣何云魏立按此縣末雖各立本是<lb/>
<pb n="KR2a0016_WYG_037-49b"/>
　　　一縣何爲不同<lb/>
　　槐里令<hi>别見</hi>
　　宋熙令何無徐新立<lb/>
金城太守漢昭帝始元六年立永初郡國無何徐領縣<lb/>
二户三百七十五口一千<lb/>
　　金城令漢舊名<lb/>
　　榆中令漢舊名<lb/>
安定太守漢武帝元鼎三年立永初郡國志無領縣二<lb/>
<pb n="KR2a0016_WYG_037-50a"/>
户六百四十口二千五百一十八<lb/>
　　朝那令漢舊名<lb/>
　　宋興令何志新立<lb/>
天水太守漢武元鼎三年立明帝改曰漢陽雍州已有<lb/>
此縣永初郡國無領縣二户八百九十三口五千二百<lb/>
二十八<lb/>
　　阿陽令漢舊名晉太康地志無<lb/>
　　新令晉太康地志有何志魏立<lb/>
<pb n="KR2a0016_WYG_037-50b"/>
西扶風太守<hi>扶風郡别有</hi>晉末三輔流民出漢中僑立領縣<lb/>
二户百四十四<lb/>
　　郿令<hi>别見</hi>
　　武功令<hi>别見</hi>
北扶風太守孝武孝建二年以秦雍流民立領縣三時<lb/>
又有廣長郡又立成階縣領氐民尋省<lb/>
　　武功令<hi>别見</hi>
　　華隂令<hi>别見</hi>
<pb n="KR2a0016_WYG_037-51a"/>
　　始平縣<hi>别見</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_037-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十七<lb/>
<pb n="KR2a0016_WYG_037-52a"/>
　宋書卷三十七考證<lb/>
州郡志三灃陽令晉武帝太康四年立○灃南本作澧<lb/>
　下臨灃亦作臨澧<lb/>
孝武大明八年省西陽之赤亭陽城彭城三縣○彭城<lb/>
　當作彭波<lb/>
北上洛蓋是何志以後僑立耳今治曰何○曰何二字<lb/>
　疑有誤<lb/>
　<lb/>
<pb n="KR2a0016_WYG_037-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十七考證<lb/>
</p>
<p>
</p>
  </div>
<div>
<head>宋書卷三十八</head> <lb/>
    <p>
<pb n="KR2a0016_WYG_038-1a"/>
欽定四庫全書<lb/>
　宋書卷三十八<lb/>
　　梁　　　　沈　　　　　約　　　　撰<lb/>
　志第二十八<lb/>
　　州郡四<lb/>
　　　　益州<lb/>
　　　　寧州<lb/>
　　　　廣州<lb/>
<pb n="KR2a0016_WYG_038-1b"/>
　　　　交州<lb/>
　　　　越州<lb/>
益州刺史漢武帝分梁州立所治别見梁州領郡二十<lb/>
九縣一百二十八户五萬三千一百四十一口二十四<lb/>
萬八千二百九十三去京都水九千九百七十<lb/>
蜀郡太守秦立晉武帝太康中改曰成都國後復舊領<lb/>
縣五户一萬一千九百二口六萬八百七十<lb/>
　　成都令漢舊縣<lb/>
<pb n="KR2a0016_WYG_038-2a"/>
　　郫令漢舊縣<lb/>
　　繁縣令漢舊縣<lb/>
　　鞞縣令二漢晉太康地志並曰牛鞞屬犍爲何志<lb/>
　　　晉穆帝度此<lb/>
　　永昌令孝建二年以僑户立<lb/>
廣漢太守漢髙帝六年立晉太康地志屬梁州領縣六<lb/>
户四千五百八十六口二萬七千一百四十九去州陸<lb/>
六百去京都水九千九百<lb/>
<pb n="KR2a0016_WYG_038-2b"/>
　　雒縣令漢舊縣<lb/>
　　什邡令漢舊縣<lb/>
　　郪縣令漢舊縣<lb/>
　　新都令漢舊縣晉武帝爲王國太康六年省爲縣<lb/>
　　　屬廣漢<lb/>
　　陽泉令蜀分綿竹立<lb/>
　　伍城令晉武帝咸寧四年立太康六年省七年又<lb/>
　　　立何志劉氏立<lb/>
<pb n="KR2a0016_WYG_038-3a"/>
巴西太守譙周巴記建安六年劉璋分巴郡墊江以上<lb/>
爲巴西郡徐志本南陽冠軍流民寓入蜀漢晉武帝立<lb/>
非也本屬梁州文帝元嘉十六年度何志梁益二州無<lb/>
此郡領縣九户四千九百五十四口三萬三千三百四<lb/>
十六<lb/>
　　閬中令漢舊縣屬巴郡<lb/>
　　西充國令漢書地理志巴郡有充國縣續漢郡國<lb/>
　　　志和帝永元二年分閬中立充國縣二志不同<lb/>
<pb n="KR2a0016_WYG_038-3b"/>
　　　晉太康地志有西南二充國屬巴西<lb/>
　　南充國令譙周巴記初平六年分充國爲南充國<lb/>
　　安漢令舊縣屬巴郡<lb/>
　　漢昌令和帝永元中立<lb/>
　　晉興令徐志不注置立<lb/>
　　平州令晉武帝太康元年以野民歸化立<lb/>
　　懐歸令徐志不注置立<lb/>
　　益昌令徐志不注置立<lb/>
<pb n="KR2a0016_WYG_038-4a"/>
梓潼太守晉太康地志劉氏分廣漢立本屬梁州文帝<lb/>
元嘉十六年度益州永初郡國又有漢徳新興徐同徐<lb/>
云新興義熙九年立漢徳舊縣案二漢竝無漢徳縣晉<lb/>
太康地志王隱竝有疑是劉氏所立何益梁二州無此<lb/>
郡領縣四户三千三十四口二萬一千九百七十六<lb/>
　　涪令漢舊縣屬廣漢<lb/>
　　梓潼令漢舊縣屬廣漢<lb/>
　　西浦令徐志義熙九年立<lb/>
<pb n="KR2a0016_WYG_038-4b"/>
　　萬安令徐志舊縣二漢晉竝無<lb/>
巴郡太守秦立領縣四户三千七百三十四口一萬三<lb/>
千一百八十三去州内水一千八百陸五百外水二千<lb/>
二百去京都水六千<lb/>
　　江州令漢舊縣<lb/>
　　臨江令漢舊縣<lb/>
　　墊江令漢舊縣獻帝建安六年度巴西劉禪建興<lb/>
　　　十五年復舊<lb/>
<pb n="KR2a0016_WYG_038-5a"/>
　　枳令漢舊縣<lb/>
遂寧太守永初郡國有何無徐云舊立領縣四户三千<lb/>
三百二十<lb/>
　　巴興令徐志不注置立疑是李氏所立<lb/>
　　徳陽令前漢無後漢晉太康地志屬廣漢<lb/>
　　廣漢令漢舊縣屬廣漢寧蜀郡復有此縣未知孰<lb/>
　　　是<lb/>
　　晉興令徐志不注置立<lb/>
<pb n="KR2a0016_WYG_038-5b"/>
江陽太守劉璋分犍爲立中失本土寄治武陽領縣四<lb/>
户一千五百二十五口八千二十七<lb/>
　　江陽令漢舊縣屬犍爲<lb/>
　　緜水令<hi>别見</hi>
　　漢安令<hi>别見</hi>
　　常安令晉孝武立<lb/>
懐寧太守秦雍流民晉安帝立本屬南秦文帝元嘉十<lb/>
六年度益州領縣三户一千三百一十五口五千九百<lb/>
<pb n="KR2a0016_WYG_038-6a"/>
五十寄治成都<lb/>
　　治平令<hi>别見</hi>
　　西平令永初郡國直云西何志故屬天水名西縣<lb/>
　　萬年令漢舊名屬馮翊<lb/>
寧蜀太守永初郡國有而何無徐云舊立永初郡國及<lb/>
徐並有西墊江縣今無領縣四户一千六百四十三<lb/>
　　廣漢令<hi>别見</hi>遂寧郡復有此縣<lb/>
　　廣都令漢舊縣屬蜀郡<lb/>
<pb n="KR2a0016_WYG_038-6b"/>
　　升遷令晉太康地志屬汶山<lb/>
　　西鄉令本名南鄉屬漢中晉武太康三年更名<lb/>
越巂太守漢武帝元鼎六年立故卭都國何志無領縣<lb/>
八户一千三百四十九<lb/>
　　卭都令漢舊縣<lb/>
　　新興令永初郡國有<lb/>
　　臺登長漢舊縣<lb/>
　　晉興長永初郡國有<lb/>
<pb n="KR2a0016_WYG_038-7a"/>
　　㑹無長漢舊縣<lb/>
　　卑水長漢舊縣<lb/>
　　定莋長漢舊縣<lb/>
　　蘇利長漢縣曰蘇示後曰蘇利<lb/>
汶山太守晉太康地志漢武帝立孝宣地節三年合蜀<lb/>
郡劉氏又立領縣二户一千一百七口六千一百五去<lb/>
州陸一百去京都水一萬<lb/>
　　都安矦相蜀立<lb/>
<pb n="KR2a0016_WYG_038-7b"/>
　　晏官令何志魏平蜀立晉太康地志無<lb/>
南陰平太守<hi>陰平郡别見</hi>永嘉流寓來屬寄治萇陽領縣二<lb/>
户一千二百四十口七千五百九十七<lb/>
　　陰平令<hi>别見</hi>
　　緜竹令漢舊縣屬廣漢<lb/>
犍爲太守漢武帝建元六年開夜郎國立領縣五户一<lb/>
千三百九十口四千五十七去州陸九十去京都水一<lb/>
萬<lb/>
<pb n="KR2a0016_WYG_038-8a"/>
　　武陽令漢舊縣<lb/>
　　南安令漢舊縣<lb/>
　　資中令漢舊縣<lb/>
　　僰道令漢舊縣<lb/>
　　治官令晉安帝義熙十年立<lb/>
始康太守闗隴流民晉安帝立領縣四户一千六十三<lb/>
口四千二百二十六寄治成都<lb/>
　　始康令晉安帝立<lb/>
<pb n="KR2a0016_WYG_038-8b"/>
　　新城子相晉安帝立<lb/>
　　談令晉安帝立<lb/>
　　晉豐令晉安帝立<lb/>
晉熙太守秦州流民晉安帝立領縣二户七百八十五<lb/>
口三千九百二十五<lb/>
　　晉熙令晉安帝立<lb/>
　　萇陽令晉安帝立<lb/>
晉原太守李雄分蜀郡爲漢原晉穆帝更名領縣五户<lb/>
<pb n="KR2a0016_WYG_038-9a"/>
一千二百七十二口四千九百六十去州陸一百二十<lb/>
去京都水一萬<lb/>
　　江原男相漢舊縣屬蜀郡<lb/>
　　臨卭令漢舊縣屬蜀郡<lb/>
　　晉樂令何志故屬沈黎晉太康地志無沈黎郡及<lb/>
　　　晉樂縣<lb/>
　　徙陽令前漢徙縣屬蜀郡後漢屬蜀郡屬國都尉<lb/>
　　　晉太康地志有徙陽縣屬漢嘉<lb/>
<pb n="KR2a0016_WYG_038-9b"/>
　　漢嘉令前漢青衣縣屬蜀郡順帝陽嘉二年更名<lb/>
　　　劉氏立爲漢嘉郡晉江右猶爲郡江左省爲縣<lb/>
宋寧太守文帝元嘉十年免吳營僑立領縣三户一千<lb/>
三十六口八千三百四十二寄治成都<lb/>
　　欣平令與郡俱立<lb/>
　　宜昌令與郡俱立<lb/>
　　永安令與郡俱立<lb/>
安固太守張氏於涼州立晉哀帝時民流入蜀僑立此<lb/>
<pb n="KR2a0016_WYG_038-10a"/>
郡本屬南秦文帝元嘉十六年度益州領縣六户一千<lb/>
一百二十口六千五百五十七去州一百三十去京都<lb/>
水一萬<lb/>
　　畧陽令<hi>别見</hi>
　　桓陵令張氏立<lb/>
　　臨渭令晉太康地志屬畧陽<lb/>
　　清水令<hi>别見</hi>
　　下邽令何志漢舊縣案二漢晉竝無此縣<lb/>
<pb n="KR2a0016_WYG_038-10b"/>
　　興固令何志新立<lb/>
南漢中太守晉地記孝武太元十五年梁州刺史周瓊<lb/>
表立徐志北漢中民流寓孝武大明三年立起居注本<lb/>
屬梁州元嘉十六年度永初郡國屬梁州領縣與此同<lb/>
以永初郡國及起居檢則是元嘉所立而何志無此郡<lb/>
當是永初以後省大明三年復立也領縣五户一千八<lb/>
十四口五千二百四十六<lb/>
　　南長樂令徐志與郡俱立<lb/>
<pb n="KR2a0016_WYG_038-11a"/>
　　南鄭令徐志與郡俱立<lb/>
　　南苞中令徐志與郡俱立<lb/>
　　南沔陽令徐志與郡俱立<lb/>
　　南城固令徐志與郡俱立<lb/>
北隂平太守徐志本屬秦州文帝元嘉二十六年度永<lb/>
初郡國何志秦梁益竝無領縣四户一千五十三口六<lb/>
千七百六十四<lb/>
　　隂平令<hi>已見</hi>
<pb n="KR2a0016_WYG_038-11b"/>
　　南陽令徐志本南陽白民流寓立<lb/>
　　桓陵令徐志本安固郡民流寓立<lb/>
　　順陽令徐志本南陽民流寓立<lb/>
武都太守<hi>别見</hi>永初郡國何志益州竝無此郡徐志本屬<lb/>
秦州流寓立領縣五户九百八十二口四千四百一<lb/>
　　武都令漢舊名<lb/>
　　下辯令<hi>别見</hi>
　　漢陽令漢舊名<lb/>
<pb n="KR2a0016_WYG_038-12a"/>
　　畧陽令漢屬畧陽郡流寓配<lb/>
　　安定令舊安定郡流寓配<lb/>
新城太守何志新分廣漢立領縣二户七百五十三口<lb/>
五千九百七十一去州<hi>闕</hi>去京都九千五百三十<lb/>
　　北五城令何志新分五城立<lb/>
　　懐歸令何志新立<lb/>
南新巴太守<hi>新巴郡别見</hi>起居注新巴民流寓文帝元嘉十<lb/>
二年於劒南立何志新立新巴民先屬梁州既立割配<lb/>
<pb n="KR2a0016_WYG_038-12b"/>
領縣六户一千七十口二千六百八十三<lb/>
　　新巴令何志晉安帝立<lb/>
　　晉城令何志晉安帝立<lb/>
　　晉安令何志晉安帝立<lb/>
　　漢昌令何志晉安帝立<lb/>
　　桓陵令何志晉哀帝立按起居注南新巴元嘉十<lb/>
　　　二年立何云新立則非先有此郡而云此諸縣<lb/>
　　　晉哀帝安帝立不詳<lb/>
<pb n="KR2a0016_WYG_038-13a"/>
　　綏歸令何無此徐有不注置立<lb/>
南晉夀太守梁州元有晉夀文帝元嘉十二年於劒南<lb/>
以僑流立領縣五户一千五十七口一千九百四十三<lb/>
去州一百二十去京都水一萬<lb/>
　　晉夀令<hi>别見</hi>
　　興安令<hi>别見</hi>
　　興樂令二漢魏無晉太康地記云元年更名本曰<lb/>
　　　白馬屬汶山何志漢舊縣檢二漢益部無白馬<lb/>
<pb n="KR2a0016_WYG_038-13b"/>
　　　縣<lb/>
　　邵歡令<hi>别見</hi>
　　白馬令<hi>别見</hi>
宋興太守文帝元嘉十年免建平營立領南陵建昌二<lb/>
縣何志無復南陵有南漢建忠徐無建忠有永川何云<lb/>
建忠新立領縣三户四百九十六口一千九百四十三<lb/>
寄治成都<lb/>
　　南漢令何志晉穆帝立故屬漢中流寓來配<lb/>
<pb n="KR2a0016_WYG_038-14a"/>
　　建昌令何新立<lb/>
　　永川令徐志新立<lb/>
南宕渠太守徐志本南中民蜀立起居注本屬梁州元<lb/>
嘉十六年度永初郡國梁州有宕渠郡領縣三與此同<lb/>
而無南字何同若此郡元嘉十六年度益則何志應在<lb/>
益部不詳領縣三户五百四口三千一百二十七<lb/>
　　宕渠令二漢晉太康地志屬巴郡<lb/>
　　漢興令二漢魏無晉地志有屬興古郡<lb/>
<pb n="KR2a0016_WYG_038-14b"/>
　　宣漢令前漢無後漢屬巴郡晉太康地志無<lb/>
天水太守<hi>别見</hi>永初郡國何志益州無此郡徐志與今同<lb/>
領縣三户四百六十一<lb/>
　　禾興令徐志不注置立<lb/>
　　上邽令<hi>别見</hi>
　　西縣長<hi>别見</hi>
東江陽太守何志晉安帝初流寓入蜀今新復舊土爲<lb/>
郡領縣二户一百四十二口七百四十去州一千五百<lb/>
<pb n="KR2a0016_WYG_038-15a"/>
八十去京都水八千九十<lb/>
　　漢安令前漢無後漢屬犍爲晉太原地志屬江陽<lb/>
　　緜水令何志晉孝武立<lb/>
沈黎太守蜀記云漢武元鼎十一年分蜀西部卭莋爲<lb/>
沈黎郡十四年罷案元鼎至六年云十一年非也又二<lb/>
漢晉竝無此郡永初郡國有何無徐云舊郡領縣四户<lb/>
六十五<lb/>
　　城陽令徐不注置立<lb/>
<pb n="KR2a0016_WYG_038-15b"/>
　　蘭令漢舊縣屬越嶲作闌晉太康地志無<lb/>
　　旄牛令前漢屬蜀郡後漢屬蜀郡屬國都尉晉太<lb/>
　　　康地志屬漢嘉<lb/>
寧州刺史晉武帝太始七年分益州南中之建寧興古<lb/>
雲南永昌四郡立太康三年省立南夷校尉惠帝太安<lb/>
二年復立增牂牁越嶲朱提三郡成帝咸康四年分牂<lb/>
牁夜郎朱提越嶲四郡爲安州尋越嶲復還益州今領<lb/>
郡十五縣八十一户一萬二百五十三去京都一萬三<lb/>
<pb n="KR2a0016_WYG_038-16a"/>
千三百<lb/>
建寧太守漢益州郡滇王國劉氏更名領縣十三户二<lb/>
千五百六十二<lb/>
　　味縣令漢舊縣<lb/>
　　同樂令晉武帝立<lb/>
　　談槀令漢舊縣屬牂牁晉武帝立<lb/>
　　牧麻令漢舊縣作牧靡<lb/>
　　漏江令漢舊縣屬牂牁晉武帝立<lb/>
<pb n="KR2a0016_WYG_038-16b"/>
　　同瀬長漢舊縣同作銅<lb/>
　　昆澤長漢舊縣<lb/>
　　新定長晉太康地志有<lb/>
　　存䣖晉太康地志有<lb/>
　　同竝長漢舊縣前漢作同竝屬牂牁晉武帝咸寧<lb/>
　　　五年省哀帝復立<lb/>
　　萬安長江左立<lb/>
　　母單長漢舊縣屬牂牁晉太康地志屬建寧<lb/>
<pb n="KR2a0016_WYG_038-17a"/>
　　新興長江左立<lb/>
晉寧太守晉惠帝永安二年分建寧西七縣爲益州郡<lb/>
晉懐帝更名領縣七<hi>疑</hi>户六百三十七去州七百三十<lb/>
去京都水一萬三千七百<lb/>
　　建伶令漢舊縣屬益州郡晉太康地志屬建寧<lb/>
　　連然令漢舊縣屬益州郡晉太康地志屬建寧<lb/>
　　滇池令漢舊縣屬益州郡晉太康地志屬建寧<lb/>
　　榖昌長漢舊縣屬益州郡晉太康地志屬建寧<lb/>
<pb n="KR2a0016_WYG_038-17b"/>
　　秦臧長漢舊縣屬益州郡晉太康地志屬建寧<lb/>
　　<hi>闕</hi>
　　雙栢長漢舊縣屬益州郡晉太康地志屬建寧<lb/>
牂牁太守漢武帝元鼎六年立領縣六户一千九百七<lb/>
十去州一千五百去京都水一萬二千<lb/>
　　萬夀令晉武帝立<lb/>
　　且蘭令漢舊縣云故且蘭晉太康地志無<lb/>
　　故母歛令漢舊縣<lb/>
<pb n="KR2a0016_WYG_038-18a"/>
　　晉樂令江左立<lb/>
　　丹南長江左立<lb/>
　　新寧長何徐不注置立<lb/>
平蠻太守晉懐帝永嘉五年寧州刺史王遜分牂牁朱<lb/>
提建寧立平夷郡後避桓溫諱改領縣二户二百四十<lb/>
五去京都水一萬三千<lb/>
　　平蠻令漢舊縣屬牂牁故名平夷<lb/>
　　鄨令漢舊縣屬牂牁<lb/>
<pb n="KR2a0016_WYG_038-18b"/>
夜郎太守晉懐帝永嘉五年寧州刺史王遜分牂牁朱<lb/>
提建寧立領縣四户二百八十八去州一千去京都水<lb/>
一萬四千<lb/>
　　夜郎令漢舊縣屬牂牁<lb/>
　　廣談長晉太康地志屬牂牁<lb/>
　　談樂長江左立<lb/>
　　談指令漢舊縣屬牂牁<lb/>
朱提太守劉氏分犍爲立領縣五户一千一十去州七<lb/>
<pb n="KR2a0016_WYG_038-19a"/>
百二十去京都水一萬四千六百<lb/>
　　朱提令前漢屬犍爲後漢屬犍爲屬國都尉<lb/>
　　堂狼令前漢屬犍爲狼作琅後漢晉太康地志屬<lb/>
　　　朱提<lb/>
　　臨利長江左立<lb/>
　　漢陽長前漢屬犍爲後漢無晉太康地志屬朱提<lb/>
　　南秦長本名南昌晉武帝太康元年更名<lb/>
南廣太守晉懐帝分朱提立領縣四户四百四十去州<lb/>
<pb n="KR2a0016_WYG_038-19b"/>
水二千三百去京都水一萬四百<lb/>
　　南廣令漢舊縣屬犍爲晉太康地志屬朱提<lb/>
　　新興令何志不注置立<lb/>
　　晉昌令江左立<lb/>
　　常遷長江左立<lb/>
建都太守晉成帝分建寧立領縣六户一百七去州二<lb/>
千去京都水一萬五十<lb/>
　　新安令晉成帝立<lb/>
<pb n="KR2a0016_WYG_038-20a"/>
　　經雲令晉成帝立<lb/>
　　永豐令晉成帝立<lb/>
　　臨江令晉成帝立<lb/>
　　麻應長晉成帝立<lb/>
　　遂安長晉成帝立<lb/>
西平太守晉懐帝永嘉五年寧州刺史王遜分興古之<lb/>
東立何志晉成帝立非也永初郡國何志竝有西寧縣<lb/>
何云晉成帝立今無領縣五户一百七十六去州二千<lb/>
<pb n="KR2a0016_WYG_038-20b"/>
三百去京都水一萬五千三百<lb/>
　　西平令何志晉成帝立<lb/>
　　溫江令何志晉成帝立<lb/>
　　都陽令何志晉成帝立案晉起居注太康二年置<lb/>
　　　興古之都唐縣疑是<lb/>
　　晉綏長何志晉成帝立<lb/>
　　義成長何志晉成帝立案此五縣應與郡俱立<lb/>
西河太守晉成帝分河陽立領縣三户三百六十九去<lb/>
<pb n="KR2a0016_WYG_038-21a"/>
州二千五百去京都水一萬五千五百<lb/>
　　芘蘇令前漢屬益州郡後漢晉太康地志屬永昌<lb/>
　　　芘作比<lb/>
　　成昌令晉成帝立<lb/>
　　建安長晉成帝立<lb/>
東河陽太守晉懐帝永嘉五年寧州刺史王遜分永昌<lb/>
雲南立永初郡國又有西河陽領楪榆遂叚新豐三縣<lb/>
何徐無<hi>遂叚新豐二縣二漢晉竝無</hi>領縣二户一百五十二去州二<lb/>
<pb n="KR2a0016_WYG_038-21b"/>
千去京都水一萬五千<lb/>
　　東河陽令何不注置立疑與郡俱立<lb/>
　　楪榆長前漢屬益州郡後漢屬永昌晉太康地志<lb/>
　　　屬雲南前漢楪作葉<lb/>
雲南太守晉太康地志云故屬永昌何志劉氏分建寧<lb/>
永昌立領縣五<hi>疑</hi>户三百八十一去州一千五百去京<lb/>
都水一萬四千五百<lb/>
　　雲南令前漢屬益州郡後漢屬永昌晉太康地志<lb/>
<pb n="KR2a0016_WYG_038-22a"/>
　　　屬雲南<lb/>
　　雲平長晉武帝咸寧五年立<lb/>
　　東古復長漢屬越嶲晉太康地志屬雲南竝云姑<lb/>
　　　復永初郡國何竝云東古復何不注置立<lb/>
　　西古復長永初郡國有何不注置立<lb/>
興寧太守晉成帝分雲南立領縣二户七百五十三去<lb/>
州一千五百去京都水一萬四千五百<lb/>
　　梇棟令漢舊縣屬益州晉太康地志屬雲南<lb/>
<pb n="KR2a0016_WYG_038-22b"/>
　　青蛉令漢舊縣屬越嶲晉太康地志屬雲南<lb/>
興古太守漢舊郡晉太康地志故牂牁何志劉氏分建<lb/>
寧牂牁立則是後漢末省也領縣六户三百八十六去<lb/>
州二千三百去京府水一萬六千<lb/>
　　漏臥令漢舊縣屬牂牁<lb/>
　　宛暖令漢舊屬牂牁本名宛溫爲桓溫改<lb/>
　　律髙令漢舊縣屬益州郡後省晉武帝咸寧元年<lb/>
　　　分建寧郡修雲俞元二縣閒流民復立律髙縣<lb/>
<pb n="KR2a0016_WYG_038-23a"/>
　　　修雲俞元二縣二漢無<lb/>
　　西安令江左立<lb/>
　　句町令漢舊縣屬牂牁<lb/>
　　南興長江左立<lb/>
梁水太守晉成帝分興古立領縣七户四百三十一去<lb/>
州水三千去京都水一萬六千<lb/>
　　梁水令與郡俱立<lb/>
　　騰休長漢舊縣屬益州郡晉太康地志屬興古何<lb/>
<pb n="KR2a0016_WYG_038-23b"/>
　　　志故屬建寧晉武帝從興古治之遂以屬焉<lb/>
　　西隋令漢舊縣屬牂牁晉太康地志屬興古並作<lb/>
　　　隨<lb/>
　　母掇令漢舊縣屬益州郡晉太康地志屬興古劉<lb/>
　　　氏改曰西豐晉武帝太始五年復爲母掇<lb/>
　　新豐長何志不注置立<lb/>
　　建安長何志不注置立<lb/>
　　鐔封長漢舊縣屬牂牁晉太康地志屬興古<lb/>
<pb n="KR2a0016_WYG_038-24a"/>
廣州刺史吳孫休永安七年分交州立領郡十七縣一<lb/>
百三十六户四萬九千七百二十六口二十萬六千六<lb/>
百九十四去京都水五千二百<lb/>
南海太守秦立秦敗尉它王此地至漢武帝元鼎六年<lb/>
開屬交州領縣十户八千五百七十四口四萬九千一<lb/>
百五十七<lb/>
　　番禺男相漢舊縣<lb/>
　　熙安子相文帝立<lb/>
<pb n="KR2a0016_WYG_038-24b"/>
　　增城令前漢無後漢有<lb/>
　　博羅男相漢舊縣二漢皆作傅字晉太康地志作<lb/>
　　　博<lb/>
　　酉平令永初郡國有<lb/>
　　龍川令舊縣<lb/>
　　懐化令晉安帝立<lb/>
　　綏寧男相文帝立<lb/>
　　髙要子相漢舊縣屬蒼梧文帝廢<lb/>
<pb n="KR2a0016_WYG_038-25a"/>
　　始昌令文帝立<lb/>
蒼梧太守漢武帝元鼎六年立永初郡國又有髙要建<lb/>
陵寧新都羅端溪撫寧六縣建陵寧新吳立都羅晉武<lb/>
分建陵立晉武帝太康元年改新寧曰寧新端溪<hi>别見</hi>撫<lb/>
寧始見永初郡國髙要何志無餘與永初郡國同徐志<lb/>
無建陵寧新撫寧三縣何徐二志並有懐熙一縣思安<lb/>
封興蕩康僑寧四縣疑是宋末度此也今領縣十一户<lb/>
六千五百九十三口萬一千七百五十三去州水八百<lb/>
<pb n="KR2a0016_WYG_038-25b"/>
去京都水五千五百九十<lb/>
　　廣信令漢舊縣<lb/>
　　猛陵令漢舊縣<lb/>
　　懐熙令文帝立<lb/>
　　思安令永初郡國有及何志並屬晉康徐志度此<lb/>
　　封興令永初郡國有及何志並屬晉康徐志度此<lb/>
　　蕩康令永初郡國有及何志並屬晉康徐志度此<lb/>
　　僑寧令永初郡國有及何志並屬晉康徐志度此<lb/>
<pb n="KR2a0016_WYG_038-26a"/>
　　遂成令永初郡國有<lb/>
　　丁留令晉武帝太康七年以蒼梧蠻夷賔服立<hi>闕</hi>
　　　作丁溜溜音留<lb/>
　　廣陵令永初郡國有<lb/>
　　武化令徐志以前無疑是宋末所立<lb/>
晉康太守晉穆帝永和七年分蒼梧立治元溪永初郡<lb/>
國治龍鄉何復有龍鄉縣當是晉末立元嘉二十年前<lb/>
以龍鄉併端溪也永初郡國又有封興蕩康思安遼安<lb/>
<pb n="KR2a0016_WYG_038-26b"/>
開平縣何志無遼安開平二縣餘與永初郡國同封興<lb/>
蕩康思安<hi>别見</hi>遼安開平應是晉末立元嘉二十年前省<lb/>
今領縣十四户四千五百四十七口一萬七千七百一<lb/>
十去州水五百去京都水五千八百<lb/>
　　端溪令漢舊縣何志屬蒼梧徐志屬此<lb/>
　　晉化令何志不注置立疑是晉末所立<lb/>
　　都城令何志晉初分建陵立今無建陵縣按太康<lb/>
　　　地志唯有都羅武城縣<lb/>
<pb n="KR2a0016_WYG_038-27a"/>
　　樂城令何志無徐志有<lb/>
　　賔江令何志無徐志有<lb/>
　　説城令何志無徐志有<lb/>
　　元溪令晉太康地志屬蒼梧<lb/>
　　夫阮令永初郡國有<lb/>
　　僑寧令何志云漢舊縣撿二漢地理郡國無蒼梧<lb/>
　　　又有僑寧縣<lb/>
　　安遂令文帝立<lb/>
<pb n="KR2a0016_WYG_038-27b"/>
　　永始令文帝立<lb/>
　　武定令文帝立<lb/>
　　文招令何志無徐志有二文招一屬綏建一屬晉<lb/>
　　　康<lb/>
　　熙寧令何志無徐志有<lb/>
新寧太守晉穆帝永和七年分蒼梧立永初郡國有平<lb/>
興永城縣何徐志有永城無平興此二縣當是晉末立<lb/>
平興當是元嘉二十年以前省永城當是大明八年以<lb/>
<pb n="KR2a0016_WYG_038-28a"/>
後省何志又有熙寧縣云新立當是文帝所立徐志無<lb/>
當是元嘉二十年後省也今領縣十四户二千六百五<lb/>
十三口一萬五百一十四去州水六百二十去京都水<lb/>
五千六百<lb/>
　　南興令何志漢舊縣檢二漢地理郡國晉太康地<lb/>
　　　志竝無永初郡國有<lb/>
　　臨允令漢舊縣屬合浦晉太康地志屬蒼梧何志<lb/>
　　　吳度蒼梧<lb/>
<pb n="KR2a0016_WYG_038-28b"/>
　　新興令永初郡國有何志不注置立<lb/>
　　博林令永初郡國有何志不注置立<lb/>
　　甘東令永初郡國有何志不注置立<lb/>
　　單牒令永初郡國有何志不注置立<lb/>
　　威平令永初郡國有何志不注置立<lb/>
　　龍潭令文帝立<lb/>
　　平鄉令文帝立<lb/>
　　城陽令文帝立<lb/>
<pb n="KR2a0016_WYG_038-29a"/>
　　威化令文帝立<lb/>
　　初興令文帝立<lb/>
　　撫納令徐志有<lb/>
　　歸順令徐志有<lb/>
永平太守晉穆帝升平五年分蒼梧立永初郡國有雷<lb/>
鄉盧平貟鄉逋寧開城五縣當是與郡俱立何志徐無<lb/>
雷鄉貟鄉又有熙平云新立疑是文帝所立雷鄉貟鄉<lb/>
當是元嘉二十年以前省盧平逋寧開城當是大明八<lb/>
<pb n="KR2a0016_WYG_038-29b"/>
年以後省今領縣七<hi>疑</hi>户一千六百九口一萬七千二<lb/>
百二去州水一千二百去京都水五千四百<lb/>
　　安沂令永初郡國有何志不注置立<lb/>
　　豐城令吳立屬蒼梧永初郡國併安沂當是宋初<lb/>
　　　併何志有當是元嘉中復立<lb/>
　　蘇平令永初郡國有何志不注置立徐曰藉平<lb/>
　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>安令永初郡國有何志不注置立<lb/>
　　夫寧令永初郡國有何志不注置立<lb/>
<pb n="KR2a0016_WYG_038-30a"/>
　　武林令文帝立<lb/>
鬱林太守秦桂林郡屬尉陀武帝元鼎六年復更名永<lb/>
初郡國有安逺程安威定<hi>三縣别見</hi>中胄歸化五縣中胄疑<lb/>
即桂林之中溜歸化二漢晉太康地志無疑是江左所<lb/>
立何志無中胄歸化餘三縣屬桂林徐志同今領縣十<lb/>
七户一千一百二十一口五千七百二十七去州水一<lb/>
千六百去京都水七千九百<lb/>
　　布山令漢舊縣<lb/>
<pb n="KR2a0016_WYG_038-30b"/>
　　領方令漢舊縣吳改曰臨浦晉武復舊<lb/>
　　阿林令漢舊縣<lb/>
　　鬱平令吳立曰隂平晉武太康元年更名<lb/>
　　新邑令吳立<lb/>
　　建初令永初郡國有何志不注置立徐同<lb/>
　　賔平令永初郡國有何志不注置立<lb/>
　　威化令永初郡國有何志不注置立<lb/>
　　新林令永初郡國有何志不注置立<lb/>
<pb n="KR2a0016_WYG_038-31a"/>
　　龍平令永初郡國有何志不注置立<lb/>
　　安始令吳立曰建始晉武帝太康元年更名<lb/>
　　懐安令何志吳改未知先何名吳録地理無懐安<lb/>
　　　縣名太康地志無永初郡國有<lb/>
　　晉平令吳立曰長平晉武帝太康元年更名<lb/>
　　綏寧令永初郡國併領方何無徐有<lb/>
　　歸代令徐志有<lb/>
　　中胄令徐志有<lb/>
<pb n="KR2a0016_WYG_038-31b"/>
　　建安令永初郡國有何無徐有<lb/>
桂林太守本縣名屬鬱林吳孫晧鳯皇三年分鬱林治<lb/>
武熙縣不知何時徙永初郡國有常安夾陽二縣夾陽<lb/>
晉武帝太康元年分龍岡立常安太康地志有而王隱<lb/>
無何徐並無此二縣今領縣七户五百五十八口二千<lb/>
二百五去州水一千五百七十五去京都水六千八百<lb/>
　　中溜令漢舊縣屬鬱林晉太康地志無<lb/>
　　龍定令晉武帝太康元年立桂林之龍岡疑是永<lb/>
<pb n="KR2a0016_WYG_038-32a"/>
　　　初郡國何徐並云龍定<lb/>
　　武熙令本曰武安應是吳立晉武帝太康元年更<lb/>
　　　名故屬鬱林<lb/>
　　陽平令永初郡國何徐並有何云新置按晉武帝<lb/>
　　　太康元年立桂林之洋縣疑是<lb/>
　　安逺令晉武帝太康六年立屬鬱林永初郡國猶<lb/>
　　　屬鬱林何徐屬此<lb/>
　　程安令永初郡國屬鬱林何徐屬此疑是江左立<lb/>
<pb n="KR2a0016_WYG_038-32b"/>
　　威定令永初郡國屬鬱林何徐屬此疑是江左立<lb/>
髙凉太守二漢有髙涼縣屬合浦漢獻帝建安二十三<lb/>
年吳分立治思平縣不知何時徙吳又立髙熙郡太康<lb/>
中省併髙涼宋世又經立尋省永初郡國髙涼又有石<lb/>
門廣化長度宋康四縣何徐並無宋康當是宋初所立<lb/>
元嘉二十年以前省其餘當是江左所立領縣七户一<lb/>
千四百二十九口八千一百二十三去州水一千一百<lb/>
去京都水六千六百<lb/>
<pb n="KR2a0016_WYG_038-33a"/>
　　思平令晉太康地志有<lb/>
　　莫陽令晉太康地志有屬髙興<lb/>
　　平定令何志有不注置立<lb/>
　　安寧令吳立<lb/>
　　羅州令何志新立<lb/>
　　西鞏令何志新立<lb/>
　　禽鄉令何志新立<lb/>
新㑹太守晉恭帝元熙二年分南海立廣州記云永初<lb/>
<pb n="KR2a0016_WYG_038-33b"/>
元年分新寧立治盆允未詳孰是領縣十二户一千七<lb/>
百三十九口萬五百九去州三百五十<lb/>
　　宋元令永初郡國無文帝元嘉九年割南海新㑹<lb/>
　　　新寧三郡界上新民立宋安新熙永昌始成招<lb/>
　　　集五縣二十七年改宋安爲宋元<lb/>
　　新熙令<lb/>
　　永昌令<lb/>
　　始成令<lb/>
<pb n="KR2a0016_WYG_038-34a"/>
　　招集令<lb/>
　　盆允令永初郡國故屬南海何徐同<lb/>
　　新夷令吳立曰平夷晉武帝太康元年更名故屬<lb/>
　　　南海<lb/>
　　封平令永初郡國云故屬新寧何云故屬南海徐<lb/>
　　　同<lb/>
　　封樂令文帝元嘉十二年以盆允新夷二縣界歸<lb/>
　　　化民立<lb/>
<pb n="KR2a0016_WYG_038-34b"/>
　　初賔令何志新立<lb/>
　　義寧令何志新立<lb/>
　　始康令何志新立<lb/>
東官太守何志故司監都尉晉成帝立爲郡廣州記晉<lb/>
成帝咸和六年分南海立領縣六户一千三百三十二<lb/>
口一萬五千六百九十六去州水三百七十去京都水<lb/>
五千六百七十<lb/>
　　寶安男相永初郡國何徐並不注置立<lb/>
<pb n="KR2a0016_WYG_038-35a"/>
　　安懐令永初郡國何徐並不注置立<lb/>
　　興寧令江左立<lb/>
　　海豐男相永初郡國何徐並不注置立<lb/>
　　海安男相吳曰海寧晉武改名太康地志屬髙興<lb/>
　　欣樂男相本屬南海宋末度<lb/>
義安太守晉安帝義熙九年分東官立領縣五户一千<lb/>
一百一十九口五千五百二十二去州三千五百去京<lb/>
都水八千九百<lb/>
<pb n="KR2a0016_WYG_038-35b"/>
　　海陽令何志晉初立晉太康地志無晉地記故屬<lb/>
　　　東官<lb/>
　　綏安令何志與郡俱立晉地記故屬東官<lb/>
　　海寧令何志與郡俱立晉地記故屬東官<lb/>
　　潮陽令何志與郡俱立晉地記故屬東官<lb/>
　　義招令晉安帝義熙九年以東官五營立<lb/>
宋康太守本髙涼西營文帝元嘉九年立領縣九户一<lb/>
千五百一十三口九千一百三十一去州水九百五十<lb/>
<pb n="KR2a0016_WYG_038-36a"/>
去京都水五千九百七十<lb/>
　　廣化令晉太康地志有屬髙興永初郡國屬髙涼<lb/>
　　單城令何志新立<lb/>
　　逐度令何志新立<lb/>
　　海隣令何志新立<lb/>
　　化隆令何志新立<lb/>
　　開寧令何志新立<lb/>
　　綏定令何志新立<lb/>
<pb n="KR2a0016_WYG_038-36b"/>
　　石門長何志故屬髙涼<lb/>
　　威覃長徐志有<lb/>
綏建太守文帝元嘉十三年立孝武孝建元年有司奏<lb/>
化注永固綏南宋昌宋泰五縣舊屬綏建中割度臨賀<lb/>
相去既逺宜還綏建今唯有綏南餘並無何徐又新招<lb/>
縣云本屬蒼梧元嘉十九年改配徐志晉康復有此縣<lb/>
疑誤今領縣七<hi>疑</hi>户三千七百六十四口一萬四千四<lb/>
百九十一去州<hi>闕</hi>
<pb n="KR2a0016_WYG_038-37a"/>
　　新招令本四㑹之官細鄉元嘉十三年分爲縣<lb/>
　　化蒙令本四㑹古蒙鄉元嘉十三年分爲縣<lb/>
　　懐集令本四㑹之銀屯鄉元嘉十三年分爲縣<lb/>
　　四㑹男相漢舊縣屬南海<lb/>
　　化穆令何志新立<lb/>
　　綏南令永初郡國徐並無<lb/>
海昌太守文帝元嘉十六年立何有覃化縣徐無領縣<lb/>
五户一千七百二十四口四千七十四去州水六百五<lb/>
<pb n="KR2a0016_WYG_038-37b"/>
十去京都水五千四百九十四<lb/>
　　寧化令徐志新立<lb/>
　　威寧令徐志新立<lb/>
　　永建令徐志新立<lb/>
　　招懐令徐志新立<lb/>
　　興定令文帝元嘉九年立屬新㑹後度此<lb/>
宋熙太守文帝元嘉十八年以交州流寓立昌國義懐<lb/>
綏寧新建四縣爲宋熙郡今無此四縣二十七年更名<lb/>
<pb n="KR2a0016_WYG_038-38a"/>
宋隆孝武孝建中復改爲宋熙領縣七户二千八十四<lb/>
口六千四百五十去州水三百四十五去京都水五千<lb/>
二百<lb/>
　　平興令徐志新立<lb/>
　　初寧令徐志新立<lb/>
　　建寧令徐志新立<lb/>
　　招興令徐志新立<lb/>
　　崇化令徐志新立<lb/>
<pb n="KR2a0016_WYG_038-38b"/>
　　熙穆令徐志新立<lb/>
　　崇徳令徐志新立<lb/>
寧浦太守晉太康地志武帝太康七年改合浦屬國都<lb/>
尉立廣州記漢獻帝建安二十二年吳分鬱林立治平<lb/>
山縣吳録孫休永安三年分合浦立爲合浦北部尉領<lb/>
平山興道寧浦三縣又云晉分平山爲始定寧浦爲澗<lb/>
陽未詳孰是永初郡國有安廣縣無始定縣何徐並無<lb/>
此郡領縣六<lb/>
<pb n="KR2a0016_WYG_038-39a"/>
　　潤陽令晉武帝太康七年立永初郡國作簡陽<lb/>
　　興道令晉武帝太康元年以合浦北部營之連道<lb/>
　　　立吳録有此縣未詳<lb/>
　　寧浦令晉太康地記本名昌平武帝太康元年更<lb/>
　　　名吳録有此縣未詳<lb/>
　　吳安令吳録無<lb/>
　　平山令晉太康地記有<lb/>
　　始定令晉太康地記有永初郡國無<lb/>
<pb n="KR2a0016_WYG_038-39b"/>
晉興太守晉元帝太興元年分鬱林立<lb/>
　　晉興<lb/>
　　熙注<lb/>
　　桂林<lb/>
　　增翊<lb/>
　　安廣<lb/>
　　廣鬱<lb/>
　　晉城<lb/>
<pb n="KR2a0016_WYG_038-40a"/>
　　鬱陽<lb/>
樂昌郡<lb/>
　　樂昌令<lb/>
　　始昌令<lb/>
　　宋元令<lb/>
　　樂山令<lb/>
　　義立令<lb/>
　　安樂令<lb/>
<pb n="KR2a0016_WYG_038-40b"/>
交州刺史漢武帝元鼎六年開百越交趾刺史治龍編<lb/>
漢獻帝建安八年改曰交州治蒼梧廣信縣十六年徙<lb/>
治南海番禺縣及分爲廣州治番禺交州還治龍編領<lb/>
郡八縣五十三户一萬四百五十三去京都水一萬<lb/>
交趾太守漢武帝元鼎六年開領縣十二户四千二百<lb/>
三十三<lb/>
　　龍編令漢舊縣<lb/>
　　句漏令漢舊縣<lb/>
<pb n="KR2a0016_WYG_038-41a"/>
　　朱䳒令漢舊縣<lb/>
　　吳興令吳立<lb/>
　　西于令漢舊縣<lb/>
　　定安令漢舊縣<lb/>
　　望海令漢光武建武十九年立<lb/>
　　海平令吳立曰軍平晉武改名<lb/>
　　武寧令吳立<lb/>
　　羸<hi>力知反</hi>婁令漢舊縣<lb/>
<pb n="KR2a0016_WYG_038-41b"/>
　　曲昜<hi>音陽</hi>令漢舊縣<lb/>
　　南定令吳立曰武安晉武改何志無<lb/>
武平太守吳孫晧建衡三年討扶嚴夷以其地立領縣<lb/>
六户一千四百九十去州水二百一十六吳録無晉太<lb/>
康地志有<lb/>
　　吳定長吳立<lb/>
　　新道長江左立<lb/>
　　晉化長江左立<lb/>
<pb n="KR2a0016_WYG_038-42a"/>
九真太守漢武元鼎六年立領縣十二<hi>疑</hi>户二千三百<lb/>
二十八去州水八百去京都水一萬一百八十<lb/>
　　移風令漢舊縣故名居風吳更名<lb/>
　　胥浦令漢舊縣<lb/>
　　松原令晉武帝分建初立<lb/>
　　髙安令何志晉武帝立太康地志無吳録晉分常<lb/>
　　　樂立<lb/>
　　建初令吳立<lb/>
<pb n="KR2a0016_WYG_038-42b"/>
　　常樂令吳立<lb/>
　　軍安長何志晉武帝立太康地志無此縣而交趾<lb/>
　　　有軍平縣<lb/>
　　武寧令吳立何志武帝立太康地志無此縣而交<lb/>
　　　趾有<lb/>
　　都龐長<hi>音龍</hi>漢舊縣吳録有晉太康地志無<lb/>
　　寧夷長何志晉武帝立太康地志無<lb/>
　　津梧長晉武帝分移風立<lb/>
<pb n="KR2a0016_WYG_038-43a"/>
九徳太守故屬九真吳分立何志領縣七今領縣十一<lb/>
户八百九去州水九百去京水一萬九百<lb/>
　　浦陽令晉武帝分陽逺立<lb/>
　　陽逺吳立曰陽成太康二年更名後省<lb/>
　　九徳令何志吳立<lb/>
　　咸驩令漢舊縣<lb/>
　　都汱長何志晉武帝分九徳立<lb/>
　　西安長何志晉武帝立太康地志無吳録亦無<lb/>
<pb n="KR2a0016_WYG_038-43b"/>
　　南陵長何志晉武帝立太康地志無王隱有<lb/>
　　越常長何志吳立太康地志無<lb/>
　　宋㤗令宋末立<lb/>
　　宋昌令宋末立<lb/>
　　希平令宋末立<lb/>
日南太守秦象郡漢武元鼎六年更名吳省晉武帝太<lb/>
康三年復立領縣七户四百二去州水二千四百去京<lb/>
都水一萬六百九十<lb/>
<pb n="KR2a0016_WYG_038-44a"/>
　　西卷令漢舊縣作捲<lb/>
　　盧容令漢舊縣<lb/>
　　象林令漢舊縣<lb/>
　　夀泠令晉武太康十年分西卷立<lb/>
　　朱吾令漢舊縣<lb/>
　　無勞長晉武分北景立<lb/>
　　北景長漢舊縣<lb/>
義昌郡宋末立<lb/>
<pb n="KR2a0016_WYG_038-44b"/>
宋平郡孝武世分日南立宋平縣後爲郡<lb/>
越州刺史明帝㤗始七年立<lb/>
百梁太守新立<lb/>
𢤱蘇太守新立<lb/>
永寧太守新立<lb/>
安昌太守新立<lb/>
富昌太守新立<lb/>
南流太守新立<lb/>
<pb n="KR2a0016_WYG_038-45a"/>
臨漳太守先屬廣州<lb/>
合浦太守漢武帝立孫權黄武七年更名珠官孫亮復<lb/>
舊先屬交州領縣七户九百三十八去京都水一萬八<lb/>
百<lb/>
　　合浦令漢舊縣<lb/>
　　徐聞令故屬朱崖晉平吳省朱崖屬合浦<lb/>
　　朱官長吳立朱作珠<lb/>
　　蕩昌長晉武分合浦立<lb/>
<pb n="KR2a0016_WYG_038-45b"/>
　　朱盧長吳立<lb/>
　　晉始長晉武帝立<lb/>
　　新安長江左立<lb/>
宋夀太守先屬交州<lb/>
　<lb/>
　<lb/>
　<lb/>
　宋書卷三十八<lb/>
<pb n="KR2a0016_WYG_038-46a"/>
　宋書卷三十八考證<lb/>
州郡志四蘇利長漢縣曰蘇示　曰蘇利○諸本示下<lb/>
　俱闕一字疑是宋字<lb/>
武平太守吳孫晧建衡三年討扶嚴夷以其地立○<hi>臣</hi>
　<hi>承蒼</hi>按此郡言領縣六後止列三縣其三縣沿革失<lb/>
　載<lb/>
北景長漢舊縣○後漢書郡國志北景作比景<lb/>
　<lb/>
<pb n="KR2a0016_WYG_038-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十八考證<lb/>
</p>
<p>
</p>
  </div>
<div>
<head>宋書卷三十九</head> <lb/>
    <p>
<pb n="KR2a0016_WYG_039-1a"/>
欽定四庫全書<lb/>
　宋書卷三十九<lb/>
　　梁　　　　　沈　　　　約　　　　撰<lb/>
　志第二十九<lb/>
　　百官上<lb/>
太宰一人周武王時周公旦始居之掌邦治爲六卿之<lb/>
首秦漢魏不常置晉初依周禮備置三公三公之職太<lb/>
師居首景帝名師故置太宰以代之太宰蓋古之太師<lb/>
<pb n="KR2a0016_WYG_039-1b"/>
也殷紂之時箕子爲太師周武王時太公爲太師周成<lb/>
王時周公爲太師周公薨畢公代之漢西京初不置平<lb/>
帝始復置太師官而孔光居焉漢東京又廢獻帝初董<lb/>
卓爲太師卓誅又廢魏世不置晉既因太師而置太宰<lb/>
以安平王孚居焉<lb/>
太傅一人周成王時畢公爲太傅漢髙后元年初用王<lb/>
陵<lb/>
太保一人殷太甲時伊尹爲太保周武王時召公爲太<lb/>
<pb n="KR2a0016_WYG_039-2a"/>
保漢平帝元始元年始用王舜後漢至魏不置晉初復<lb/>
置焉自太師至太保是爲三公論道經邦燮理隂陽無<lb/>
其人則闕所以訓䕶人主導以徳義者<lb/>
相國一人漢髙帝十一年始置以蕭何居之罷丞相何<lb/>
薨曹参代之参薨罷魏齊王以晉景帝爲相國晉惠帝<lb/>
時趙王倫愍帝時南陽王保安帝時宋髙祖順帝時齊<lb/>
王竝爲相國自魏晉以來非復人臣之位矣<lb/>
丞相一人殷湯以伊尹爲右相仲虺爲左相秦悼武王<lb/>
<pb n="KR2a0016_WYG_039-2b"/>
二年始置丞相官丞奉相助也悼武王子昭襄王始以<lb/>
樗里疾爲丞相後又置左右丞相漢髙帝初置一丞相<lb/>
十一年更名相國孝惠髙后置左右丞相文帝二年復<lb/>
置一丞相哀帝元夀二年更名大司徒漢東京不復置<lb/>
至獻帝建安十三年復置丞相魏世及晉初又廢惠帝<lb/>
世趙王倫簒位以梁王肜爲丞相永興元年以成都王<lb/>
潁爲丞相愍帝建興元年以琅邪王睿爲左丞相南陽<lb/>
王保爲右丞相三年以保爲相國睿爲丞相元帝永昌<lb/>
<pb n="KR2a0016_WYG_039-3a"/>
元年以王敦爲丞相轉司徒荀組爲太尉以司徒官屬<lb/>
并丞相爲留府敦不受成帝世以王導爲丞相罷司徒<lb/>
府以爲丞相府導薨罷丞相復爲司徒府宋世祖初以<lb/>
南郡王義宣爲丞相而司徒府如故<lb/>
太尉一人自上安下曰尉掌兵事郊祀掌亞獻大喪則<lb/>
告謚南郊堯時舜爲太尉官漢因之武帝建元二年省<lb/>
光武建武二十七年罷大司馬置太尉以代之靈帝末<lb/>
以劉虞爲大司馬而太尉如故<lb/>
<pb n="KR2a0016_WYG_039-3b"/>
司徒一人掌民事郊祀掌省牲視濯大喪安梓宮少昊<lb/>
氏以鳥名官而祝鳩氏爲司徒堯時舜爲司徒舜攝帝<lb/>
位命契爲司徒契𤣥孫之孫曰㣲亦爲夏司徒周時司<lb/>
徒爲地官掌邦教漢西京初不置哀帝元夀二年罷丞<lb/>
相置大司徒光武建武二十七年去大<lb/>
司空一人掌水土事郊祀掌掃除陳樂器大喪掌將校<lb/>
復土舜攝帝位以禹爲司空契之子曰冥亦爲夏司空<lb/>
殷湯以咎單爲司空周時司空爲冬官掌邦事漢西京<lb/>
<pb n="KR2a0016_WYG_039-4a"/>
初不置成帝綏和元年更名御史大夫爲大司空哀帝<lb/>
建平二年復爲御史大夫元夀二年復爲大司空光武<lb/>
建武二十七年去大字獻帝建安十三年又罷司空置<lb/>
御史大夫御史大夫郗慮免不復補魏初又置司空<lb/>
大司馬一人掌武事司主也馬武也堯時棄爲后稷兼<lb/>
掌司馬周時司馬爲夏官掌邦政項籍以曹咎周殷竝<lb/>
爲大司馬漢初不置武帝元狩四年初置大司馬始直<lb/>
云司馬議者以漢有軍候千人司馬官故加大及置司<lb/>
<pb n="KR2a0016_WYG_039-4b"/>
空又以縣道官有獄司空又加大王莽居攝以漢無小<lb/>
司徒而定司馬司徒司空之號竝加大光武建武二十<lb/>
七年省大司馬以太尉代之魏文帝黄初二年復置大<lb/>
司馬以曹仁居之而太尉如故<lb/>
大將軍一人凡將軍皆掌征伐周制王立六軍晉獻公<lb/>
作二軍公將上軍將軍之名起於此也楚懐王遣三將<lb/>
入闗宋義爲上將漢髙帝以韓信爲大將軍漢西京以<lb/>
大司馬冠之漢東京大將軍自爲官位在三司上魏明<lb/>
<pb n="KR2a0016_WYG_039-5a"/>
帝青龍三年晉宣帝自大將軍爲太尉然則大將軍在<lb/>
三司下矣其後又在三司上晉景帝爲大將軍而景帝<lb/>
叔父孚爲太尉奏改大將軍在太尉下後還復舊晉武<lb/>
帝踐阼安平王孚爲太宰鄭沖爲太傅王祥爲太保義<lb/>
陽王望爲太尉何曾爲司徒荀顗爲司空石苞爲司馬<lb/>
陳騫爲大將軍凡八公同時竝置唯無丞相焉有蒼頭<lb/>
字宜禄至漢丞相府每有所闗白到閤輙傳呼宜禄以<lb/>
此爲常丞相置三長史丞相有疾御史大夫率百僚三<lb/>
<pb n="KR2a0016_WYG_039-5b"/>
旦問起居及瘳詔遣尚書令若光禄大夫賜養牛上尊<lb/>
酒漢景帝三公病遣中黄門問病魏晉則黄門郎尤重<lb/>
者或侍中也魏武爲丞相以來置左右二長史而已漢<lb/>
東京太傅府置掾屬十人御屬一人令史十二人不知<lb/>
皆何曹也自太尉至大將軍車騎驃騎衛將軍皆有長<lb/>
史一人將軍又各置司馬一人太傅不置長史也太尉<lb/>
府置掾屬二十四人西曹主府吏署用事東曹主二千<lb/>
石長吏遷除事户曹主民户祠祀農桑事奏曹主奏議<lb/>
<pb n="KR2a0016_WYG_039-6a"/>
事辭曹主辭訟事法曹主郵驛科程事尉曹主卒徒轉<lb/>
運事賊曹主盗賊事決曹主罪法事兵曹主兵事金曹<lb/>
主貨幣鹽鐡事倉曹主倉穀事黄閤主簿省録衆事御<lb/>
屬一人令史二十二人御屬主爲公御令史則有閤下<lb/>
記室門下令史其餘史闕案掾屬二十四人自東西曹<lb/>
凡十二曹然則曹各置掾屬一人合二十四人也司徒<lb/>
置掾屬三十一人御屬一人令史三十五人司空置掾<lb/>
二十九人御屬一人令史三十一人司空别有道橋掾<lb/>
<pb n="KR2a0016_WYG_039-6b"/>
其餘張減之號史闕不可得知也漢東京大將軍驃騎<lb/>
將軍從事中郎二人掾屬二十九人御屬一人令史三<lb/>
十人騎衛將軍從事中郎二人掾屬二十人御屬一人<lb/>
令史二十四人兵曹掾史主兵事禀假掾史主禀假又<lb/>
置外刺姦主罪法其領兵外討則營有五部部有校尉<lb/>
一人軍司馬一人部下有曲曲有軍候一人曲下有屯<lb/>
屯有屯長一人若不置校尉則部但有軍司馬一人又<lb/>
有軍假司馬軍假候其别營者則爲别部司馬其餘將<lb/>
<pb n="KR2a0016_WYG_039-7a"/>
軍置以征伐者府無員職亦有部曲司馬軍候以領兵<lb/>
焉案大將軍以下掾屬與三府張減史闕不可得知置<lb/>
令史御屬者則是同三府也其云掾史者則是有掾而<lb/>
無屬又無令史御屬不同三府也魏初公府職寮史不<lb/>
備書及晉景帝爲大將軍置掾十人西曹東曹户曹倉<lb/>
曹賊曹金曹水曹兵曹騎兵各一人則無屬矣魏元帝<lb/>
咸熙中晉文帝爲相國相國府置中衛將軍驍騎將軍<lb/>
左右長史司馬從事中郎四人主簿四人舎人十九人<lb/>
<pb n="KR2a0016_WYG_039-7b"/>
参軍二十二人参戰十一人掾屬三十三人東曹掾屬<lb/>
各一人西曹屬一人户曹掾一人屬二人賊曹掾一人<lb/>
屬二人金曹掾屬各一人兵曹掾屬各一人騎兵掾二<lb/>
人屬一人車曹掾屬各一人鎧曹掾屬各一人水曹掾<lb/>
屬各一人集曹掾屬各一人法曹掾屬各一人奏曹掾<lb/>
屬各一人倉曹屬二人戎曹屬一人馬曹屬一人媒曹<lb/>
屬一人合爲三十三人散屬九人凡四十二人晉初凡<lb/>
位從公以上置長史西閤東閤祭酒西曹東曹掾户曹<lb/>
<pb n="KR2a0016_WYG_039-8a"/>
倉曹賊曹屬各一人加兵者又置司馬從事中郎主簿<lb/>
記室督各一人舎人四人爲持節都督者置参軍六人<lb/>
安平獻王孚爲太宰增掾屬爲十人兵凱士營軍刺姦<lb/>
五曹皆置屬并前爲十人也楊駿爲太傅增祭酒爲四<lb/>
人掾屬爲二十人兵曹分爲左右法金田集水戎車馬<lb/>
十曹皆置屬則爲二十人趙王倫爲相國置左右長史<lb/>
司馬從事中郎四人参軍二十人主簿記室督祭酒各<lb/>
四人掾屬四十人東西曹屬其餘十八曹皆置掾則四<lb/>
<pb n="KR2a0016_WYG_039-8b"/>
十人矣凡諸曹皆置御屬令史學幹御屬職錄事也江<lb/>
左以來諸公置長史倉曹掾户曹屬東西閤祭酒各一<lb/>
人主簿舎人二人御屬二人令史無定員領兵者置司<lb/>
馬一人從事中郎二人参軍無定員加崇者置左右長<lb/>
史司馬從事中郎四人掾屬四人則倉曹增置屬户曹<lb/>
置掾江左加崇極於此也長史司馬舎人秦官從事中<lb/>
郎掾屬主簿令史前漢官陳湯爲大將軍王鳯從事中<lb/>
郎是也御屬参軍後漢官孫堅爲車騎参軍事是也本<lb/>
<pb n="KR2a0016_WYG_039-9a"/>
於府主無敬晉世太原孫楚爲大司馬石苞参軍輕慢<lb/>
苞始制施敬祭酒晉官也漢吳王濞爲劉氏祭酒夫祭<lb/>
祀以酒爲本長者主之故以祭酒爲稱漢之侍中魏之<lb/>
散騎常侍髙功者竝爲祭酒焉公府祭酒蓋因其名也<lb/>
長史從事中郎主吏司馬主將主簿祭酒舎人主閤内<lb/>
事参軍掾屬令史主諸曹事司徒若無公唯省舎人其<lb/>
府常置其職寮異於餘府有左右長史左西曹掾屬各<lb/>
一人餘則同矣餘府有公則置無則省晉元帝爲鎮東<lb/>
<pb n="KR2a0016_WYG_039-9b"/>
大將軍及丞相置從事中郎無定員分掌諸曹有錄事<lb/>
中郎度支中郎三兵中郎其参軍則有諮議参軍二人<lb/>
主諷議事晉江左初置因軍諮祭酒也宋髙祖爲諮議<lb/>
参軍無定員今諸曹則有錄事記室户曹倉曹中直兵<lb/>
外兵騎兵長流賊曹刑獄賊曹城局賊曹法曹田曹水<lb/>
曹鎧曹車曹士曹集右戸墨曹凡十八曹参軍参軍不<lb/>
置曹者無定員江左初晉元帝鎮東丞相府有錄事記<lb/>
室東曹西曹度支户曹法曹金曹倉曹理曹中兵外兵<lb/>
<pb n="KR2a0016_WYG_039-10a"/>
騎兵典兵兵曹賊曹運曹禁防典賔鎧曹田曹士曹騎<lb/>
士車曹参軍其東曹西曹度支金曹理典兵兵曹賊曹<lb/>
運曹禁防典賔騎士軍曹凡十三曹今闕所餘十二曹<lb/>
也其後又有直兵長流刑獄城局水曹右户墨曹七曹<lb/>
髙祖爲相合中兵直兵置一参軍曹則猶二也今小府<lb/>
不置長流参軍者置禁防参軍蜀丞相諸葛亮府有行<lb/>
参軍晉太傅司馬越府又有行参軍兼行参軍後漸加<lb/>
長兼字除拜則爲参軍事府板則爲行参軍晉末以來<lb/>
<pb n="KR2a0016_WYG_039-10b"/>
参軍事行参軍又各有除板板行参軍不則長兼行参<lb/>
軍参軍督䕶江左置本皆領營有部曲今則無矣公府<lb/>
長史司馬秩千石從事中郎六百石東西曹掾四百石<lb/>
他掾三百石屬二百石<lb/>
特進前漢世所置前後二漢及魏晉以爲加官從本官<lb/>
車服無吏卒晉惠帝元康中定位今在諸公下驃騎將<lb/>
軍上<lb/>
驃騎將軍一人漢武帝元狩二年始用霍去病爲驃騎<lb/>
<pb n="KR2a0016_WYG_039-11a"/>
將軍漢西京制大將軍驃騎將軍位次丞相<lb/>
車騎將軍一人漢文帝元年始用薄昭爲車騎將軍魚<lb/>
豢曰魏世驃騎爲都督儀與四征同若不爲都督雖持<lb/>
節屬四征者與前後左右雜號將軍同其或散還從文<lb/>
官之例則位次三司晉宋車騎衛不復爲四征所督也<lb/>
衛將軍一人漢文帝元年始用宋昌爲衛將軍三號位<lb/>
亞三司漢章帝建初三年始使車騎將軍馬防班同三<lb/>
司班同三司自此始也漢末奮威將軍晉江右伏波輔<lb/>
<pb n="KR2a0016_WYG_039-11b"/>
國將軍竝加大而儀同三司江左以來將軍則中鎮撫<lb/>
四鎮以上或加大餘官則左右光禄大夫以上竝得儀<lb/>
同三司自此以下不得也<lb/>
持節都督無定員前漢遣使始有持節光武建武初征<lb/>
伐四方始權時置督軍御史事竟罷建安中魏武帝爲<lb/>
相始遣大將軍督軍二十一年征孫權還夏侯惇督二<lb/>
十六軍是也魏文帝黄初二年始置都督諸州軍事或<lb/>
領刺史三年上軍大將軍曹真都督中外諸軍事假黄<lb/>
<pb n="KR2a0016_WYG_039-12a"/>
鉞則總綂外内諸軍矣明帝太和四年晉宣帝征蜀加<lb/>
號大都督髙貴公正元二年晉文帝都督中外諸軍尋<lb/>
加大都督晉世則都督諸軍爲上監諸軍次之督諸軍<lb/>
爲下使持節爲上持節次之假節爲下使持節得殺二<lb/>
千石以下持節殺無官位人若軍事得與使持節同假<lb/>
節唯軍事得殺犯軍令者晉江左以來都督中外尤重<lb/>
唯王導居之宋氏人臣則無也江夏王義恭假黄鉞假<lb/>
黄鉞則専戮節將非人臣常器矣<lb/>
<pb n="KR2a0016_WYG_039-12b"/>
征東將軍一人漢獻帝初平三年馬騰居之<lb/>
征南將軍一人漢光武建武中岑彭居之<lb/>
征西將軍一人漢光武建武中馮異居之<lb/>
征北將軍一人魚豢曰四征魏武帝置秩二千黄初中<lb/>
位次三公漢舊諸征與偏禆雜號同<lb/>
鎮東將軍一人後漢末魏武帝居之<lb/>
鎮南將軍一人後漢末劉表居之<lb/>
鎮西將軍一人後漢初平三年韓遂居之<lb/>
<pb n="KR2a0016_WYG_039-13a"/>
鎮北將軍一人<lb/>
中軍將軍一人漢武帝以公孫敖爲之時爲雜號<lb/>
鎮軍將軍一人魏以陳羣爲之<lb/>
撫軍將軍一人魏以司馬宣王爲之<lb/>
中鎮撫三號比四鎮<lb/>
安東將軍一人後漢末陶謙爲之<lb/>
安南將軍一人<lb/>
安西將軍一人後漢末叚煨爲之<lb/>
<pb n="KR2a0016_WYG_039-13b"/>
安北將軍一人魚豢曰鎮北四安魏黄初太和中置<lb/>
平東將軍一人<lb/>
平南將軍一人<lb/>
平西將軍一人<lb/>
平北將軍一人四平魏世置<lb/>
左將軍<lb/>
右將軍<lb/>
前將軍<lb/>
<pb n="KR2a0016_WYG_039-14a"/>
後將軍<lb/>
左將軍以下周末官秦漢竝因之光武建武七年省魏<lb/>
以來復置<lb/>
征虜將軍漢光武建武中始以祭遵居之<lb/>
冠軍將軍楚懐王以宋義爲卿子冠軍冠軍之名自此<lb/>
始也魏正始中以文欽爲冠軍將軍揚州刺史<lb/>
輔國將軍漢獻帝以伏完居之宋太宗㤗始四年改爲<lb/>
輔師後廢帝元徽二年復故<lb/>
<pb n="KR2a0016_WYG_039-14b"/>
龍驤將軍晉武帝始以王濬居之<lb/>
東中郎將漢靈帝以董卓居之<lb/>
南中郎將漢獻帝建安中以臨淄侯曹植居之<lb/>
西中郎將<lb/>
北中郎將漢建安中以<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵侯曹鄣居之凡四中郎將<lb/>
何承天云竝後漢置<lb/>
建威將軍漢光武建武中以耿弇爲建威大將軍<lb/>
振威將軍後漢初宋登爲之<lb/>
<pb n="KR2a0016_WYG_039-15a"/>
奮威將軍前漢世任千秋爲之<lb/>
揚威將軍魏置<lb/>
廣威將軍魏置<lb/>
建武將軍魏置<lb/>
振武將軍前漢末王況爲之<lb/>
奮武將軍後漢末吕布爲之<lb/>
揚武將軍光武建武中以馬成爲之<lb/>
廣武將軍晉江左置<lb/>
<pb n="KR2a0016_WYG_039-15b"/>
鷹揚將軍漢建安中魏武以曹洪居之<lb/>
折衝將軍漢建安中魏武以樂進居之<lb/>
輕車將軍漢武帝以公孫賀爲之<lb/>
揚烈將軍建安中以假公孫淵<lb/>
寧逺將軍晉江左置<lb/>
材官將軍漢武帝以李息爲之<lb/>
伏波將軍漢武帝征南越始置此號以路博徳爲之<lb/>
凌江將軍魏置自凌江以下則有宣威明威驤威厲威<lb/>
<pb n="KR2a0016_WYG_039-16a"/>
威厲威冦威虜威戎威武武烈武毅武奮綏逺綏邊綏<lb/>
戎討宼討虜討難討夷蕩寇蕩虜蕩難蕩逆殄寇殄虜<lb/>
殄難掃夷掃寇掃虜掃難掃逆厲武厲鋒虎威虎牙廣<lb/>
野横野偏將軍禆將軍凡四十號其威虜漢光武以馬<lb/>
浚居之虎牙以蓋延居之爲虎牙大將軍横野以耿純<lb/>
居之蕩寇漢建安中滿寵居之虎威于禁居之其餘或<lb/>
是後漢及魏所置今則或置或不自左右前後將軍以<lb/>
下至此四十號唯四中郎將各一人餘皆無定員自車<lb/>
<pb n="KR2a0016_WYG_039-16b"/>
騎以下爲刺史又都督及儀同三司者置官如領兵但<lb/>
云都督不儀同三司者不置從事中郎置功曹一人主<lb/>
吏在主簿上漢末官也漢東京司隸有功曹從事史如<lb/>
諸州治中因其名也功曹参軍一人主佐<hi>缺</hi>　記室下<lb/>
户曹上監以下不置咨議記室餘則同矣宋太宗已來<lb/>
皇子皇弟雖非都督亦置記室参軍小號將軍爲大郡<lb/>
邊守置佐吏者又置長史餘則同也<lb/>
太常一人舜攝帝位命伯夷作秩宗掌三禮即其任也<lb/>
<pb n="KR2a0016_WYG_039-17a"/>
周時曰宗伯是爲春官掌邦禮秦改曰奉常漢因之景<lb/>
帝六年更名曰太常應劭曰欲令國家盛大常存故稱<lb/>
太常前漢常以列侯忠孝敬慎者居之後漢不必列侯<lb/>
也<lb/>
博士班固云秦官史臣案六國時往往有博士掌通古<lb/>
今漢武建元五年初置五經博士宣成之世五經家法<lb/>
稍增經置博士一人至東京凡十四人易施孟梁丘京<lb/>
氏尚書歐陽大小夏侯詩齊魯韓禮大小戴春秋嚴顔<lb/>
<pb n="KR2a0016_WYG_039-17b"/>
各一博士而聰明有威重者一人爲祭酒魏及晉西朝<lb/>
置十九人江左初減爲九人皆不知掌何經元帝末增<lb/>
儀禮春秋公羊博士各一人合爲十一人後又增爲十<lb/>
六人不復分掌五經而謂之太學博士也秩六百石<lb/>
國子祭酒一人<lb/>
國子博士一人<lb/>
國子助教十人周易尚書毛詩禮記周官儀禮春秋左<lb/>
氏傳公羊穀梁各爲一經論語孝經爲一經合十經助<lb/>
<pb n="KR2a0016_WYG_039-18a"/>
教分掌國子周舊名周有師氏之職即今國子祭酒也<lb/>
晉初復置國子學以教生徒而隸屬太學焉晉初助教<lb/>
十五人江左以來損其員自宋世若不置學則助教唯<lb/>
置一人而祭酒博士常置也<lb/>
太廟令一人丞一人並前漢置西京曰長東京曰令領<lb/>
齋郎二十四人<lb/>
明堂令一人丞一人丞漢東京初置令宋世祖大明中<lb/>
置<lb/>
<pb n="KR2a0016_WYG_039-18b"/>
太祝令一人丞一人掌祭祀讀祝迎送神太祝周舊官<lb/>
也漢西京置太祝令丞武帝太初元年更名曰廣記漢<lb/>
東京改曰太祝<lb/>
太史令一人丞一人掌三辰時日祥瑞妖災歲終則奏<lb/>
新厯太史三代舊官周世掌建邦之六典正歲年以序<lb/>
事頒朔于邦國又有馮相氏掌天文次序保章氏掌天<lb/>
文今之太史則并周之太史馮相保章三職也漢西京<lb/>
曰太史令漢東京有二丞其一在靈臺<lb/>
<pb n="KR2a0016_WYG_039-19a"/>
太樂令一人丞一人掌凡諸樂事周時爲大司樂漢西<lb/>
京曰太樂令漢東京曰太予樂令魏復爲太樂令<lb/>
陵令每陵各一人漢舊官也<lb/>
乗黄令一人掌乗輿車及安車諸馬魏世置自博士至<lb/>
乗黄令竝屬大常<lb/>
光禄勲一人丞一人光明也禄爵也勲功也秦曰郎中<lb/>
令漢因之漢武太初元年更名光禄勲掌三署郎郎執<lb/>
㦸衛宫殿門户光禄勲居禁中如御史有獄在殿門外<lb/>
<pb n="KR2a0016_WYG_039-19b"/>
謂之光禄外部光禄勲郊祀掌三獻魏晉以來光禄勲<lb/>
不復居禁中又無復三署郎唯外宫朝㑹則以名到焉<lb/>
二臺奏劾則符光禄加禁止解禁止亦如之禁止身不<lb/>
得入殿省光禄主殿門故也宫殿門户至今猶屬晉哀<lb/>
帝興寧二年省光禄勲并司徒孝武寧康元年復置漢<lb/>
東京三署郎有行應四科者歲舉茂才二人四行二人<lb/>
及三署郎罷省光禄勲猶依舊舉四行衣冠子弟充之<lb/>
三署者五官署左署右署也各置中郎將以司之郡舉<lb/>
<pb n="KR2a0016_WYG_039-20a"/>
孝亷以補三署郎年五十以上屬五官其次分在左右<lb/>
署凡有中郎議郎侍郎郎中四等無員多至萬人<lb/>
左光禄大夫<lb/>
右光禄大夫二大夫晉初置光禄大夫秦時爲中大夫<lb/>
漢武太初元年更名光禄大夫晉初又置左右光禄大<lb/>
夫而光禄大夫如故光禄大夫銀章青綬其重者加金<lb/>
章紫綬則謂之金紫光禄大夫舊秩比二千石<lb/>
中散大夫王莽所置後漢因之前漢大夫皆無員掌論<lb/>
<pb n="KR2a0016_WYG_039-20b"/>
議後漢光禄大夫三人中大夫二十人中散大夫三十<lb/>
人魏以來復無員自左光禄大夫以下養老疾無職事<lb/>
中散六百石<lb/>
衛尉一人丞二人掌宫門屯兵秦官也漢景初改爲中<lb/>
大夫後元年復爲衛尉晉江右掌冶鑄領冶令三十九<lb/>
户五千三百五十冶皆在江北而江南唯有梅根及冶<lb/>
塘二冶皆屬揚州不屬衛尉衛尉江左不置宋世祖孝<lb/>
建元年復置舊一丞世祖增置一丞<lb/>
<pb n="KR2a0016_WYG_039-21a"/>
廷尉一人丞一人掌刑辟凡獄必質之朝廷與衆共之<lb/>
之義兵獄同制故曰廷尉舜攝帝位咎繇作士即其任<lb/>
也周時大司寇爲秋官掌邦刑秦爲廷尉漢景帝中六<lb/>
年更名大理武帝建元四年復爲廷尉哀帝元壽元年<lb/>
復爲大理漢東京初復爲廷尉<lb/>
廷尉正一人<lb/>
廷尉監一人正監並秦官本有左右監漢光武省右猶<lb/>
云左監魏晉以來直云監<lb/>
<pb n="KR2a0016_WYG_039-21b"/>
廷尉評一人漢宣帝地節三年初置左右評漢光武省<lb/>
右猶云左評魏晉以來直云評正監評並以下官禮敬<lb/>
廷尉卿正監秩千石評六百石廷尉律博士一人魏武<lb/>
初建魏國置<lb/>
大司農一人丞一人掌九穀六畜之供膳羞者舜攝帝<lb/>
位命棄爲后稷即其任也周則爲太府秦治粟内史漢<lb/>
景帝後元年更名大農令武帝太初元年更名曰大司<lb/>
農晉哀帝末省并都水孝武世復置漢世丞二人魏以<lb/>
<pb n="KR2a0016_WYG_039-22a"/>
來一人<lb/>
太倉令一人丞一人秦官也晉江左以來又有東倉石<lb/>
頭倉丞各一人<lb/>
導官令一人丞一人掌舂御米漢東京置導擇也擇米<lb/>
令精也司馬相如封禪書云導一莖六穗於庖<lb/>
籍田令一人丞一人掌耕宗廟社稷之田於周爲甸師<lb/>
漢文帝初立籍田置令丞各一人漢東京及魏並不置<lb/>
晉武太始十年復置江左省宋太祖元嘉中又置自太<lb/>
<pb n="KR2a0016_WYG_039-22b"/>
倉至籍田令竝屬司農<lb/>
少府一人丞一人掌市服御之物秦官也漢因之掌禁<lb/>
錢以給私養故曰少府晉哀帝末省并丹陽尹孝武世<lb/>
復置<lb/>
左尚方令丞各一人<lb/>
右尚方令丞各一人竝掌造軍器秦官也漢因之於周<lb/>
則爲玉府晉江右有中尚方左尚方右尚方江左以來<lb/>
唯一尚方宋髙祖踐阼以相府部配臺謂之左尚方而<lb/>
<pb n="KR2a0016_WYG_039-23a"/>
本署謂之右尚方焉又以相府細作配臺即其名置令<lb/>
一人丞二人隸門下世祖大明中改曰御府置令一人<lb/>
丞一人御府二漢世典官婢作褻衣服補浣之事魏晉<lb/>
猶置其職江左乃省焉後廢帝初省御府置中署隸右<lb/>
尚方漢東京太僕屬官有考工令主兵器弓弩刀鎧之<lb/>
屬成則傳執金吾入武庫及織綬諸雜工尚方令唯主<lb/>
作御刀綬劒諸玩好器物而已然則考工令如今尚方<lb/>
尚方令如今中署矣<lb/>
<pb n="KR2a0016_WYG_039-23b"/>
東冶令一人丞一人<lb/>
南冶令一人丞一人漢有鐵官晉置令掌工徒鼓鑄隸<lb/>
衛尉江左以來省衛尉度隸少府宋世雖置衛尉冶隸<lb/>
少府如故江南諸郡縣有者或置冶令或置丞多是吳<lb/>
所置<lb/>
平准令一人丞一人掌染秦官也漢因之漢隸司農不<lb/>
知何世隸少府宋順帝即位避帝諱改曰染署<lb/>
將作大匠一人丞一人掌土木之役秦世置將作少府<lb/>
<pb n="KR2a0016_WYG_039-24a"/>
漢因之景帝中六年更名將作大匠光武二年省以謁<lb/>
者領之章帝建初元年復置晉氏以來有事則置無則<lb/>
省<lb/>
大鴻臚掌贊導拜授諸王秦世爲典客漢景帝中六年<lb/>
更名大行令武帝太初元年更名大鴻臚鴻大也臚陳<lb/>
也晉江左初省有事則權置事畢即省<lb/>
太僕掌輿馬周穆王所置秦因之周官則校人掌馬巾<lb/>
車尚車及置太僕兼其任也晉江左或置或省宋以來<lb/>
<pb n="KR2a0016_WYG_039-24b"/>
不置郊祀則權置太僕執轡事畢即省<lb/>
太后三卿各一人應氏漢官曰衛尉少府秦官太僕漢<lb/>
成帝置皆隨太后宫爲號在正卿上無太后乃闕魏改<lb/>
漢制在九卿下晉復舊在同號卿上<lb/>
大長秋皇后卿也有后則置無則省秦時爲將行漢景<lb/>
帝中六年更名大長秋韋曜曰長秋者以皇后隂官秋<lb/>
者隂之始取其終而長欲其乆也自太常至長秋皆置<lb/>
功曹主簿五官漢東京諸郡有五官掾因其名也漢制<lb/>
<pb n="KR2a0016_WYG_039-25a"/>
卿尹秩皆中二千石丞一千石<lb/>
尚書古官也舜攝帝位命龍作納言即其任也周官司<lb/>
㑹鄭𤣥云若今尚書矣秦世少府遣吏四人在殿中主<lb/>
發書故謂之尚書尚猶主也漢初有尚冠尚衣尚食尚<lb/>
浴尚席尚書謂之六尚戰國時已有尚冠尚衣之屬矣<lb/>
秦時有尚書令尚書僕射尚書丞至漢初竝隸少府漢<lb/>
東京猶文屬焉古者重武官以善射者掌事故曰僕射<lb/>
僕射者僕役於射事也秦世有左右曹諸吏官無職事<lb/>
<pb n="KR2a0016_WYG_039-25b"/>
將軍大夫以下皆得加此官漢武帝世使左右曹諸吏<lb/>
分平尚書事昭帝即位霍光領尚書事成帝初王鳯録<lb/>
尚書事漢東京每帝即位輙置太傅録尚書事薨輙省<lb/>
晉康帝世何充讓録表曰咸康中分置三録王導録其<lb/>
一荀崧陸曄各録六條事然則似有二十四條若止有<lb/>
十二條則荀陸各録六條導又何所司乎若導總録荀<lb/>
陸分掌則不得復云導録其一也其後每置二録輙云<lb/>
各掌六條事又是止有十二條也十二條者不知悉何<lb/>
<pb n="KR2a0016_WYG_039-26a"/>
條晉江右有四録則四人参錄也江右張華江左庾亮<lb/>
並經闗尚書七條則亦不知皆何事也後何充解錄又<lb/>
參關尚書錄尚書職無不總王肅注尚書納于大麓曰<lb/>
堯納舜於尊顯之官大録萬機之政也凡重號將軍刺<lb/>
史皆得命曹授用唯不得施除及加節宋世祖孝建中<lb/>
不欲威權外假省録大明末復置此後或置或省漢獻<lb/>
帝建安四年以執金吾榮郃爲尚書左僕射衛臻爲右<lb/>
僕射二僕射分置自此始也漢成帝建始四年初置尚<lb/>
<pb n="KR2a0016_WYG_039-26b"/>
書員四人增丞亦爲四人曹尚書其一曰常侍曹主公<lb/>
卿事其二曰二千石曹主郡國二千石事其三曰民曹<lb/>
主吏民上書事其四曰客曹主外國夷狄事光武分二<lb/>
千石曹爲二又分客曹爲南主客曹北主客曹改常侍<lb/>
曹爲吏曹凡六尚書減二丞唯置左右二丞而已應劭<lb/>
漢官云尚書令左丞總領綱紀無所不統僕射右丞掌<lb/>
禀假錢穀三公尚書二人掌天下嵗盡集課吏曹掌選<lb/>
舉齋詞二千石曹掌水火盜賊詞訟罪法客曹掌羗胡<lb/>
<pb n="KR2a0016_WYG_039-27a"/>
朝㑹法駕出䕶駕民曹掌繕治功作鹽池苑囿吏曹任<lb/>
舉多得超遷則漢末曹名及職司又與光武時異也魏<lb/>
世有吏部左民民曹五兵度支五曹尚書晉初有吏部<lb/>
三公客曹駕部屯田度支六曹尚書武帝咸寧二年省<lb/>
駕部尚書四年又置太康中有吏部殿中五兵田曹度<lb/>
支左民六尚書惠帝世又有右民尚書尚書止於六曹<lb/>
不知此時省何曹也江左則有祠部吏部左民度支五<lb/>
兵合爲五曹尚書宋髙祖初又增都官尚書若有右僕<lb/>
<pb n="KR2a0016_WYG_039-27b"/>
射則不置祠部尚書世祖大明二年置二吏部尚書省五<lb/>
兵尚書後還置一吏部尚書順帝昇明元年又置五兵<lb/>
尚書<lb/>
尚書令任總機衡僕射尚書分領諸曹左僕射領殿中<lb/>
主客二曹吏部尚書領吏部刪定三公比部四曹祠部<lb/>
尚書領祠部儀曹二曹度支尚書領度支金部倉部起<lb/>
部四曹左民尚書領左民駕部二曹都官尚書領都官<lb/>
水部庫部功部四曹五兵尚書領中兵外兵二曹昔有<lb/>
<pb n="KR2a0016_WYG_039-28a"/>
騎兵别兵都兵故謂之五兵也五尚書二僕射一令謂<lb/>
之八坐若營宗廟宫室則置起部尚書事畢省漢成帝<lb/>
之置四尚書也無置郎之文漢儀尚書郎四人一人主<lb/>
匈奴單于營部一人主羗夷吏民一人主户口墾田一<lb/>
人主財帛委輸匈奴單于宣帝之世保塞内附成帝世<lb/>
單于還北庭矣一郎主匈奴單于也營部則置郎疑是<lb/>
光武時所主匈奴是南單于也漢官云置郎三十六人<lb/>
不知是何帝增員然則一尚書則領六郎也主作文書<lb/>
<pb n="KR2a0016_WYG_039-28b"/>
起立事草初爲郎中滿歲則爲侍郎尚書寺居建禮門<lb/>
内尚書郎入直官供青縑白綾被或以綿緤爲之給帷<lb/>
帳氈褥通中枕大官供食物湯官供餅餌及五孰果實<lb/>
之屬給尚書伯使一人女侍二人皆選端正妖麗執香<lb/>
爐䕶衣服奏事明光殿殿以胡粉塗壁畵古賢烈士以<lb/>
丹朱色地謂之丹墀尚書郎口含鷄舌香以其奏事荅<lb/>
對欲使氣息芬芳也奏事則與黄門侍郎對揖黄門侍<lb/>
郎稱已聞乃出天子所服五時衣以賜尚書令僕而丞<lb/>
<pb n="KR2a0016_WYG_039-29a"/>
郎月賜赤管大筆一雙隃麋墨一丸魏世有殿中吏部<lb/>
駕部金部虞曹比部南主客祠部度支庫部農部水部<lb/>
儀曹三公倉部民曹二千石中兵外兵别兵都兵考功<lb/>
定科凡二十三郎青龍二年有軍事尚書令陳矯奏置<lb/>
都官騎兵二曹郎合爲二十五曹晉西朝則直事殿中<lb/>
祠部儀曹吏部三公比部金部倉部度支都官二千石<lb/>
左民右民虞曹屯田起部水部左主客右主客駕部車<lb/>
部庫部左中兵右中兵左外兵右外兵别兵都兵騎兵<lb/>
<pb n="KR2a0016_WYG_039-29b"/>
左士右士北主客南主客爲三十四曹郎後又置運曹<lb/>
凡三十五曹晉江左初無直事民屯田車部别兵都兵<lb/>
騎兵左士右士運曹十曹郎而主客中兵各置一郎而<lb/>
己所餘十七曹也康穆以來又無虞曹二千石二郎猶<lb/>
有殿中祠部吏部儀曹三公比部倉部度支都官左民<lb/>
都部水部主客駕部庫部中兵十八曹郎後又省主客<lb/>
起部水部餘十五曹宋髙祖初加置騎兵主客起部水<lb/>
部四曹郎合爲十九曹太祖元嘉十年又省儀曹主客<lb/>
<pb n="KR2a0016_WYG_039-30a"/>
比部騎兵四曹郎十一年又並置十八年增刪定曹郎<lb/>
次在左民曹上蓋魏世之定科郎也三十年又置功論<lb/>
郎次都官之下在刪定之上太宗世省騎兵今凡二十<lb/>
曹郎以三公比部主法制度支主筭支𣲖也度景也都<lb/>
官主軍事刑獄其餘曹所掌各如其名漢制公卿御史<lb/>
中丞以下遇尚書令僕丞郎皆車豫相回避臺官過乃<lb/>
得去今尚書官上朝及下禁斷行人猶其制也漢又制<lb/>
丞郎見尚書呼曰明時郎見二丞呼曰左君右君郎以<lb/>
<pb n="KR2a0016_WYG_039-30b"/>
下則有都令史令史書令史書吏榦漢東京尚書令史<lb/>
十八人晉初正令史百二十人書令史百三十人自晉<lb/>
至今或減或益難以定言漢儀有丞相令史令史蓋前<lb/>
漢官也晉西朝有尚書都令史朱誕則都令史其來乆<lb/>
矣分曹所掌如尚書也晉西朝八坐丞郎朝晡詣都坐<lb/>
朝江左唯旦朝而已八坐丞郎初拜竝集都坐交禮遷<lb/>
又解交漢舊制也今唯八坐解交丞郎不復解交也尚<lb/>
書令千石僕射尚書六百石丞郎四百石<lb/>
<pb n="KR2a0016_WYG_039-31a"/>
武庫令一人掌軍器秦官至二漢屬金吾晉初罷執金<lb/>
吾至今隸尚書庫部<lb/>
車府令一人丞一人秦官也二漢魏晉竝隸太僕太僕<lb/>
既省隸尚書駕部<lb/>
上林令一人丞一人漢西京上林中有八丞十二尉十<lb/>
池監丞尉屬水衡都池監隸少府漢東京曰上林苑令<lb/>
及丞各一人隸少府晉江左闕宋世祖大明三年復置<lb/>
隸尚書殿中曹及少府<lb/>
<pb n="KR2a0016_WYG_039-31b"/>
材官將軍一人司馬一人主工匠土木之事漢左右校<lb/>
令其任也魏右校又置材官校尉主天下材木事晉江<lb/>
左改材官校尉曰材官將軍又罷左校令今材官隸尚<lb/>
書起部及領軍<lb/>
侍中四人掌奏事直侍左右應對獻替法駕出則正直<lb/>
一人負璽陪乗殿内門下衆事皆掌之周公戒成王立<lb/>
政之篇所云常伯即其任也侍中本秦丞相史也使五<lb/>
人往來殿内東廂奏事故謂之侍中漢西京無員多至<lb/>
<pb n="KR2a0016_WYG_039-32a"/>
數十人入侍禁中分掌乗輿服物下至䙝器虎子之屬<lb/>
武帝世孔安國爲侍中以其儒者特聽掌御唾壺朝廷<lb/>
榮之乆次者爲僕射漢東京又屬少府猶無員掌侍左<lb/>
右贊導衆事顧問應答法駕出則多識者一人負𫝊國<lb/>
璽操斬白蛇劒參乗餘皆騎在乗輿車後光武世改僕<lb/>
射爲祭酒焉漢世與中官俱止禁中武帝時侍中莾何<lb/>
羅挾刃謀逆由是侍中出禁外有事乃入事畢即出王<lb/>
莽秉政侍中復入與中官共止章帝元和中侍中郭舉<lb/>
<pb n="KR2a0016_WYG_039-32b"/>
與後宫通㧞佩刀驚御舉伏誅侍中由是復出外魏晉<lb/>
以來置四人别加官不主數秩比二千石<lb/>
　<lb/>
　<lb/>
　<lb/>
　<lb/>
　<lb/>
　宋書卷三十九<lb/>
<pb n="KR2a0016_WYG_039-33a"/>
　宋書卷三十九考證<lb/>
百官志上漢西京置太祝令丞武帝太初元年更名曰<lb/>
　廣記漢東京改曰太祝○<hi>臣承蒼</hi>按漢書太祝令景<lb/>
　帝時更名曰祠祀武帝太初元年更名曰廟祀廣記<lb/>
　二字當即廟祀之誤<lb/>
　<lb/>
　<lb/>
　<lb/>
<pb n="KR2a0016_WYG_039-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷三十九考證<lb/>
</p>
<p>
</p>
  </div>
<div>
<head>宋書卷四十</head> <lb/>
    <p>
<pb n="KR2a0016_WYG_040-1a"/>
欽定四庫全書<lb/>
　宋書卷四十<lb/>
　　梁　　　　　沈　　　　約　　　　撰<lb/>
　志第三十<lb/>
　　百官下<lb/>
給事黄門侍郎四人與侍中俱掌衆事郊廟臨軒則一<lb/>
人執麾漢百官表秦曰給事黄門無員掌侍從左右漢<lb/>
因之漢東京曰給事黄門侍郎亦無員掌侍從左右闗<lb/>
<pb n="KR2a0016_WYG_040-1b"/>
通中外諸王朝見則引王朝坐應劭曰每日莫向青𤨏<lb/>
門拜謂之夕郎史臣按劉向與子歆書曰黄門郎顯處<lb/>
也然則前漢世已爲黄門侍郎矣董巴漢書曰禁門曰<lb/>
黄闥中人主之故號曰黄門令然則黄門郎給事黄闥<lb/>
之内故曰黄門郎也魏晉以來員四人秩六百石<lb/>
公車令一人掌受章奏秦有公車司馬令屬衛尉漢因<lb/>
之掌宫南闕門凡吏民上章四方貢獻及徴詣公車者<lb/>
皆掌之晉江左以來直云公車令<lb/>
<pb n="KR2a0016_WYG_040-2a"/>
太醫令一人丞一人周官爲醫師秦爲太醫令至二漢<lb/>
屬少府太官令一人丞一人周官爲膳夫秦爲太官令<lb/>
至漢屬少府<lb/>
驊騮廐丞一人漢西京爲龍馬長漢東京爲未央廐令<lb/>
魏爲驊騮令自公車令至此隸侍中<lb/>
散騎常侍四人掌侍左右秦置散騎又置中常侍散騎<lb/>
並乗輿車後中常侍得入禁中皆無員並爲加官漢東<lb/>
京初省散騎而中常侍因用宦者魏文帝黄初初置散<lb/>
<pb n="KR2a0016_WYG_040-2b"/>
騎合於中常侍謂之散騎常侍始以孟逹補之乆次者<lb/>
爲祭酒散騎常侍秩比二千石<lb/>
通直散騎常侍四人魏末散騎常侍又有在員外者晉<lb/>
武帝使二人與散騎常侍通直故謂之通直散騎常侍<lb/>
晉江左置五人員外散騎常侍魏末置無員<lb/>
散騎侍郎四人魏初與散騎常侍同置魏晉散騎常侍<lb/>
侍郎與侍中黄門侍郎共平尚書奏事江左乃罷通直<lb/>
散騎侍郎四人初晉武帝置員外散騎侍郎四人元帝<lb/>
<pb n="KR2a0016_WYG_040-3a"/>
使二人與散騎侍郎通直故謂之通直散騎侍郎後增<lb/>
爲四人員外散騎侍郎晉武帝置無員<lb/>
給事中無員漢西京置掌顧問應對位次中常侍漢東<lb/>
京省魏世復置<lb/>
奉朝請無員亦不爲官漢東京罷省三公外戚宗室諸<lb/>
侯多奉朝請奉朝請者奉朝會請召而已晉武帝亦以<lb/>
宗室外戚爲奉車駙馬騎都尉而奉朝請焉元帝爲晉<lb/>
王以參軍爲奉車都尉掾屬爲駙馬都尉行參軍舎人<lb/>
<pb n="KR2a0016_WYG_040-3b"/>
爲騎都尉皆奉朝請後省奉車騎都尉唯留駙馬都尉<lb/>
奉朝請永初已來以奉朝請選雜其尚主者唯拜駙馬<lb/>
都尉三都尉竝漢武帝置孝建初奉朝請省駙馬都尉<lb/>
三都尉秩比二千石<lb/>
中書令一人<lb/>
中書舎人一人<lb/>
中書侍郎四人<lb/>
中書通事舎人四人漢武帝游後廷始使宦者典尚書<lb/>
<pb n="KR2a0016_WYG_040-4a"/>
事謂之中書謁者置令僕射元帝時令𢎞恭僕射石顯<lb/>
秉勢用事權傾内外成帝改中書謁者令曰中謁者令<lb/>
罷謁者漢東京省中謁者令而有中宫謁者令非其職<lb/>
也魏武帝爲王置祕書令典尚書奏事又其任也文帝<lb/>
黄初初改爲中書令又置監及通事郎次黄門郎黄門<lb/>
郎已署事過通事乃奉以入爲帝省讀書可晉改曰中<lb/>
書侍郎員四人晉江左初改中書侍郎曰通事郎尋復<lb/>
爲中書侍郎晉初置舎人一人通事一人江左初合舎<lb/>
<pb n="KR2a0016_WYG_040-4b"/>
人通事謂之通事舎人掌呈奏案章後省通事中書差<lb/>
侍郎一人直西省又掌詔命宋初又置通事舎人而侍<lb/>
郎之任輕矣舎人直閣内隸中書其下有主事本用武<lb/>
官宋改用文吏<lb/>
祕書監一人<lb/>
祕書丞一人<lb/>
祕書郎四人漢桓帝延熹二年置祕書監皇甫規與張<lb/>
奐書云從兄祕書它何動靜是也應劭漢官曰祕書監<lb/>
<pb n="KR2a0016_WYG_040-5a"/>
一人六百石後省魏武帝爲魏王置祕書令祕書丞祕<lb/>
書典尚書奏事文帝黄初初置中書令典尚書奏事而<lb/>
祕書改令爲監後欲以何禎爲祕書丞而祕書先自有<lb/>
丞乃以禎爲祕書右丞後省掌蓺文圖籍周官外史掌<lb/>
四方之志三皇五帝之書即其任也漢西京圖籍所藏<lb/>
有天府石渠蘭臺石室延閤廣内之府是也東京圖書<lb/>
在東觀晉武帝以祕書并中書省監謂丞爲中書祕書<lb/>
丞惠帝復置著作郎一人佐郎八人掌國史周世左史<lb/>
<pb n="KR2a0016_WYG_040-5b"/>
記事右史記言即其任也漢東京圖籍在東觀故使名<lb/>
儒碩學著作東觀撰述國史著作之名自此始也魏世<lb/>
隸中書晉武世繆徴爲中書著作郎元康中改隸祕書<lb/>
後别自爲省而猶隸祕書著作郎謂之大著作專掌史<lb/>
任晉制著作佐郎始到職必撰名臣傳一人宋氏初國<lb/>
朝始建未有合撰者此制遂替矣<lb/>
領軍將軍一人掌内軍漢有南北軍衛京師武帝置中<lb/>
壘校尉掌北軍營光武省中壘校尉置北軍中候監五<lb/>
<pb n="KR2a0016_WYG_040-6a"/>
校營魏武爲丞相相府自置領軍非漢官也文帝即魏<lb/>
王位魏始置領軍主五校中壘武衛三營晉武帝初省<lb/>
使中軍將軍羊祜統二衛前後左右驍騎七軍營兵即<lb/>
領軍之任也祜遷罷復置北軍中候北軍中候置丞一<lb/>
人懐帝永嘉中改曰中領軍元帝永昌元年復改曰北<lb/>
軍中候尋復爲領軍成帝世復以爲中候而陶回居之<lb/>
尋復爲領軍領軍令猶有南軍都督<lb/>
護軍將軍一人掌外軍秦時䕶軍都尉漢因之陳平爲<lb/>
<pb n="KR2a0016_WYG_040-6b"/>
䕶軍中尉盡䕶諸將然則復以都尉爲中尉矣武帝元<lb/>
狩四年以䕶軍都尉屬大司馬于時爲都尉矣漢書李<lb/>
廣傳廣爲驍騎將軍屬䕶軍將軍蓋䕶軍䕶諸將軍哀<lb/>
帝元夀元年更名䕶軍都尉曰司寇平帝元始元年更<lb/>
名䕶軍都尉東京省班固爲大將軍中䕶軍隸將軍莫<lb/>
府非漢朝列職魏武爲相以韓浩爲䕶軍史奐爲領軍<lb/>
非漢官也建安十二年改䕶軍爲中䕶軍領軍爲中領<lb/>
軍置長史司馬魏初因置䕶軍主武官選隸領軍晉世<lb/>
<pb n="KR2a0016_WYG_040-7a"/>
則不隸也晉元帝永昌元年省䕶軍并領軍明帝大寧<lb/>
二年復置魏晉江左領䕶各領營兵江左以來領軍不<lb/>
復别營總統二衛驍騎材官諸軍猶别有營也領䕶資<lb/>
重者爲領軍䕶軍將軍資輕者爲中領軍中䕶軍官屬<lb/>
有長史司馬功曹主簿五官受命出征則置參軍<lb/>
左衛將軍一人<lb/>
右衛將軍一人二衛將軍掌宿衛營兵二漢魏不置晉<lb/>
文帝爲相國相國府置中衛將軍武帝初分中衛置左<lb/>
<pb n="KR2a0016_WYG_040-7b"/>
右衛將軍以羊琇爲左衛趙序爲右衛二衛江右有長<lb/>
史司馬功曹主簿江左無長史<lb/>
驍騎將軍漢武帝元光六年李廣爲驍騎將軍魏世置<lb/>
爲内軍有營兵髙功者主之先有司馬功曹主簿後省<lb/>
遊擊將軍漢武帝時韓説爲遊擊是爲六軍<lb/>
左軍將軍<lb/>
右軍將軍<lb/>
前軍將軍<lb/>
<pb n="KR2a0016_WYG_040-8a"/>
後軍將軍魏明帝時有左軍將軍然則左軍魏官也晉<lb/>
武帝初置前軍右軍太始八年又置後軍是爲四軍<lb/>
左中郎將<lb/>
右中郎將秦官漢因之與五官中郎將領三署郎魏無<lb/>
三署郎猶置其職晉武帝省宋世祖大明中又置<lb/>
屯騎校尉<lb/>
歩兵校尉<lb/>
越騎校尉<lb/>
<pb n="KR2a0016_WYG_040-8b"/>
長水校尉<lb/>
射聲校尉五校竝漢武帝置屯騎歩兵掌上林苑門屯<lb/>
兵越騎掌越人來降因以爲騎也一説取其材力超越<lb/>
也長水掌長水宣曲胡騎長水胡部落名也胡騎屯宣<lb/>
曲觀下韋曜曰長水校尉典胡騎廏近長水故以爲名<lb/>
長水蓋關中小水名也射聲掌射聲士聞聲則射之故<lb/>
以爲名漢光武初改屯騎爲驍騎越騎爲青巾建武十<lb/>
五年復舊漢東京五校典宿衛士自遊擊至五校魏晉<lb/>
<pb n="KR2a0016_WYG_040-9a"/>
逮于江左初猶領營兵竝置司馬功曹主簿後省二中<lb/>
郎將本不領營也五營校尉秩二千石<lb/>
虎賁中郎將周官有虎賁氏漢武帝建元三年始㣲行<lb/>
出遊選材力之士執兵從送期之諸門故名期門無員<lb/>
多至千人平帝元始元年更名曰虎賁郎置中郎將領<lb/>
之虎賁舊作虎奔言如虎之奔走也王莾輔政以古有<lb/>
勇士孟賁故以奔爲賁比二千石<lb/>
宂從僕射漢東京有中黄門宂從僕射非其職也魏世<lb/>
<pb n="KR2a0016_WYG_040-9b"/>
因其名而置宂從僕射<lb/>
羽林監漢武帝太初元年初置建章營騎亦掌從送次<lb/>
期門後更名羽林騎置令丞宣帝令中郎將騎都尉監<lb/>
羽林謂之羽林中郎將漢東京又置羽林左監羽林右<lb/>
監至魏世不改晉罷羽林中郎將又省一監置一監而<lb/>
已自虎賁至羽林是爲三將哀帝省宋髙祖永初初復<lb/>
置江右領營兵江左無復營兵羽林監六百石<lb/>
積射將軍<lb/>
<pb n="KR2a0016_WYG_040-10a"/>
彊弩將軍漢武帝以路博徳爲彊弩校尉李沮爲彊弩<lb/>
將軍宣帝以許延夀爲彊弩將軍彊弩將軍至東漢爲<lb/>
雜號前漢至魏無積射晉太康十年立射營弩營置積<lb/>
射彊弩將軍主之自驍騎至彊弩將軍先並各置一人<lb/>
宋太宗泰始以來多以軍功得此官今並無復員<lb/>
殿中將軍<lb/>
殿中司馬督晉武帝時殿内宿衛號曰三部司馬置此<lb/>
二官分隸左右二衛江右初員十人朝㑹宴饗則將軍<lb/>
<pb n="KR2a0016_WYG_040-10b"/>
戎服直侍左右夜開城諸門則執白虎幡監之晉孝武<lb/>
太元中改選以門閥居之宋髙祖永初初增爲二十人<lb/>
其後過員者謂之殿中員外將軍員外司馬督其後並<lb/>
無復員<lb/>
武衛將軍無員初魏王始置武衛中郎將文帝踐阼改<lb/>
爲衛將軍主禁旅如今二衛非其任也晉氏不常置宋<lb/>
世祖大明中復置代殿中將軍之任比員外散騎侍郎<lb/>
武騎常侍無員漢西京官車駕游獵常從射猛獸後漢<lb/>
<pb n="KR2a0016_WYG_040-11a"/>
魏晉不置宋世祖大明中復置比奉朝請<lb/>
御史丞一人掌奏劾不法時御史大夫有二丞其一曰<lb/>
御史丞其二曰御史中丞殿中蘭臺祕書圖籍在焉而<lb/>
中丞居之外督部刺史内領侍御史受公卿奏事舉劾<lb/>
按章時中丞亦受奏事然則分有所掌也成帝綏和元<lb/>
年更名御史大夫爲大司空置長史而中丞官職如故<lb/>
哀帝建平二年復爲御史大夫元夀二年復爲大司空<lb/>
而中丞出外爲御史臺主名御史長史光武還曰中丞<lb/>
<pb n="KR2a0016_WYG_040-11b"/>
又屬少府獻帝時更置御史大夫自置長史一人不復<lb/>
領中丞也漢東京御史中丞遇尚書丞郎則中丞止車<lb/>
執版揖而丞郎坐車舉手禮之而已不知此制何時省<lb/>
中丞每月二十五日繞行宫垣白壁史臣按漢志執金<lb/>
吾每月三繞行宫城疑是省金吾以此事併中丞中丞<lb/>
秩千石<lb/>
治書侍御史掌舉劾官品第六已上漢宣帝齋居決事<lb/>
令御史二人治書因謂之治書御史漢東京使明法律<lb/>
<pb n="KR2a0016_WYG_040-12a"/>
者爲之天下讞疑事則以法律當其是非魏晉以來則<lb/>
分掌侍御史所掌諸曹若尚書二丞也<lb/>
侍御史於周爲柱下史周官有御史掌治令亦其任也<lb/>
秦置侍御史漢因之二漢員並十五人掌察舉非法受<lb/>
公卿奏事有違失者舉劾之凡有五曹一曰令曹掌律<lb/>
令二曰印曹掌刻印三曰供曹掌齋祠四曰尉馬曹堂<lb/>
官廐馬五曰乗曹掌䕶駕魏置御史八人有治書曹掌<lb/>
度支運課第曹掌考課不知其餘曹也晉西朝凡有吏<lb/>
<pb n="KR2a0016_WYG_040-12b"/>
曹課第曹直事曹印曹中都督曹外都督曹媒曹符節<lb/>
曹水曹中堅曹營軍曹筭曹法曹凡十三曹而置御史<lb/>
九人晉江左初省課第曹置庫曹掌廐牧牛馬市租後<lb/>
復分庫曹置外左庫内左庫二曹宋太祖元嘉中省外<lb/>
左庫而内左庫直云左庫世祖大明中復置廢帝景和<lb/>
元年又置順帝初省營軍併水曹省筭曹併法曹吏曹<lb/>
不置御史凡十御史焉魏又有殿中侍御史二人蓋是<lb/>
蘭臺遣二御史居殿内察非法也晉西朝四人江左二<lb/>
<pb n="KR2a0016_WYG_040-13a"/>
人秦漢有符節令隸少府領符璽郎符節令史蓋周禮<lb/>
典瑞掌節之任也漢至魏别爲一臺位次御史中丞掌<lb/>
授節銅虎符竹使符晉武帝太始九年省併蘭臺署符<lb/>
節御史掌其事焉<lb/>
謁者僕射一人掌大拜授及百官班次領謁者十人謁<lb/>
者掌小拜授及報章蓋秦官也謁請也應氏漢官曰堯<lb/>
以試舜賔于四門是其職也秦世謁者七十人漢因之<lb/>
後漢百官志謁者僕射掌奉引和帝世陳郡向熙爲謁<lb/>
<pb n="KR2a0016_WYG_040-13b"/>
者僕射賛拜殿中音動左右然則又有常侍謁者五人<lb/>
謁者則置三十五人半減西京也二漢竝隸光祿勲魏<lb/>
世置謁者十人晉武帝省僕射以謁者隸蘭臺江左復<lb/>
置僕射後又省宋世祖大明中復置秩比千石<lb/>
都水使者一人掌舟航及運部秦漢有都水長丞主陂<lb/>
池灌溉保守河渠屬太常漢東京省都水置河隄謁者<lb/>
魏因之漢世水衡都尉主上林苑魏世主天下水軍舟<lb/>
船器械晉武帝省水衡置都水使者而河隄爲都水官<lb/>
<pb n="KR2a0016_WYG_040-14a"/>
屬有參軍二人謁者一人令史減置無常員晉西朝有<lb/>
參軍而無謁者謁者則江左置也懐帝永嘉六年胡入<lb/>
洛陽都水使者爰濬先出督運得免然則武帝置職便<lb/>
掌運矣江左省河隄<lb/>
太子太傅一人丞一人<lb/>
太子少傅一人丞一人傅古官也文王世子曰凡三王<lb/>
教世子太傅在前少傅在後並以輔導爲職漢髙帝九<lb/>
年以叔孫通爲太子太傅位次太常二漢並無丞魏世<lb/>
<pb n="KR2a0016_WYG_040-14b"/>
無東宫然則晉氏置丞也晉武帝太始五年詔太子拜<lb/>
太傅少傅如弟子事師之禮二傅不得上疏曲敬二傅<lb/>
並有功曹主簿五官太傅中二千石少傅二千石<lb/>
太子詹事一人丞一人職比臺尚書令領軍將軍詹省<lb/>
也漢西京則太子門大夫庶子洗馬舎人屬二𫝊率更<lb/>
令家令僕衛率屬詹事皆秦官也後漢省詹事太子官<lb/>
屬悉屬少𫝊而太𫝊不復領官屬晉初太子官屬通屬<lb/>
二傅咸寧元年復置詹事二傅不復領官屬詹事一千<lb/>
<pb n="KR2a0016_WYG_040-15a"/>
石<lb/>
家令一人丞一人晉世置漢世太子食湯沐邑十縣家<lb/>
令主之又主刑獄飲食職比廷尉司農少府漢東京主<lb/>
食官令食官令晉世自爲官不復屬家令<lb/>
率更令一人主宫殿門户及賞罰事職如光祿勲衛尉<lb/>
漢東京掌庶子舎人晉世則不也自漢至晉家令在率<lb/>
更下宋則居上<lb/>
僕一人漢世太子五日一朝非入朝日遣僕及中允旦<lb/>
<pb n="KR2a0016_WYG_040-15b"/>
入請問起居主車馬親族職如太僕宗正自家令至僕<lb/>
爲太子三卿三卿秩千石<lb/>
門大夫二人漢東京置職如中郎將分掌逺近表牋秩<lb/>
六百石<lb/>
中庶子四人職如侍中漢東京員五人晉減爲四人秩<lb/>
六百石<lb/>
中舎人四人漢東京太子官屬有中允之職在中庶子<lb/>
下洗馬上疑若令中書舎人矣中舎人晉初置職如黄<lb/>
<pb n="KR2a0016_WYG_040-16a"/>
門侍郎<lb/>
食官令一人職如太官令漢東京官也今屬中庶子庶<lb/>
子四人職比散騎常侍中書監令晉制也漢西京員五<lb/>
人漢東京無員職如三署中郎古者諸侯世子有庶子<lb/>
之官秦因其名也秩四百石<lb/>
舎人十六人職如散騎中書侍郎晉制也二漢無員掌<lb/>
宿衛如三署中郎<lb/>
洗馬八人職如謁者祕書郎也二漢員十六人太子出<lb/>
<pb n="KR2a0016_WYG_040-16b"/>
則當直者前驅導威儀秩比六百石<lb/>
太子左衛率七人<lb/>
太子右衛率二人五率職如二衛秦時直云衛率漢因<lb/>
之主門衛晉初曰中衛率太始分爲左右各領一軍惠<lb/>
帝時愍懐太子在東宫加置前後二率成都王頴爲太<lb/>
弟又置中衛是爲五率江左初省前後二率孝武太元<lb/>
中又置皆有丞晉初置宋世止置左右二率秩舊四百<lb/>
石<lb/>
<pb n="KR2a0016_WYG_040-17a"/>
太子屯騎校尉<lb/>
太子歩兵校尉<lb/>
太子翊軍校尉三校尉各七人並宋初置屯騎歩兵因<lb/>
臺校尉翊軍晉武帝太康初置始爲臺校尉而以唐彬<lb/>
居之江左省<lb/>
太子宂從僕射七人宋初置<lb/>
太子旅賁中郎將十人職如虎賁中郎將宋初置周官<lb/>
有旅賁氏漢制天子有虎賁王矦有旅賁旅衆也<lb/>
<pb n="KR2a0016_WYG_040-17b"/>
太子左積弩將軍十人<lb/>
太子右積弩將軍二人漢東京積弩將軍雜號也無左<lb/>
右之積弩魏世至晉江左左右積弩爲臺職領營兵宋<lb/>
世度東宫無復營矣<lb/>
殿中將軍十人殿中員外將軍二十人宋初置平越中<lb/>
郎將晉武帝置治廣州主南越<lb/>
南蠻校尉晉武帝置治襄陽江左初省尋又置治江陵<lb/>
宋世祖孝建中省<lb/>
<pb n="KR2a0016_WYG_040-18a"/>
西戎校尉晉初置長史安帝義熙中又置治中寧蠻校<lb/>
尉晉武帝置治襄陽以授魯宗之<lb/>
南夷校尉晉武帝置治寧州江左改曰鎮蠻校尉四夷<lb/>
中郎校尉皆有長史司馬參軍魏晉有雜號䕶軍如將<lb/>
軍今猶有鎮蠻安逺等䕶軍鎮蠻以加廬江晉熙西陽<lb/>
太守安逺以加武陵内史<lb/>
刺史每州各一人黄帝立四監以治萬國唐虞世十二<lb/>
牧是其職也周改曰典秦曰監御史而更遣丞相史分<lb/>
<pb n="KR2a0016_WYG_040-18b"/>
刺諸州謂之刺史刺之爲言猶參覘也寫書亦謂之刺<lb/>
漢制不得刺尚書事是也刺史班行六條詔書其一條<lb/>
曰彊宗豪右田宅踰制以彊陵弱以衆暴寡其二條曰<lb/>
二千石不奉詔書遵承典制背公向私旁詔守利侵漁<lb/>
百姓聚斂爲姦其三條曰二千石不恤疑獄風厲殺人<lb/>
怒則加罰喜則任賞煩擾苛暴剝戮黎元爲百姓所疾<lb/>
山崩石裂妖祥譌言其四條曰二千石選署不平茍阿<lb/>
所愛蔽賢寵頑其五條曰二千石子弟恃怙榮勢請託<lb/>
<pb n="KR2a0016_WYG_040-19a"/>
所監其六條曰二千石違公下比阿附豪彊通行貨賂<lb/>
割損正令歲終則乘傳詣京師奏事成帝綏和元年改<lb/>
爲牧哀帝建平二年復爲刺史前漢世刺史乗傳周行<lb/>
郡國無適所治後漢世所治始有定處止八月行部不<lb/>
復奏事京師晉江左猶行郡縣詔棗據追逺詩曰先君<lb/>
爲鉅鹿太守迄今三紀忝私爲冀州刺史班詔次于郡<lb/>
傳是也靈帝世天下漸亂豪桀各據有州郡而劉焉劉<lb/>
虞竝自九卿出爲益州幽州牧其任漸重矣官屬有别<lb/>
<pb n="KR2a0016_WYG_040-19b"/>
駕從事史一人從刺史行部治中從事史一人主財穀<lb/>
簿書兵曹從事史一人主兵事部從事史每郡各一人<lb/>
主察非法主簿一人錄閤下衆事省署文書門亭長一<lb/>
人主州正門功曹書佐一人主選用孝經師一人主試<lb/>
經月令師一人主時節祠祀律令師一人平律簿曹書<lb/>
佐一人主簿書典郡書佐每郡各一人主一郡文書漢<lb/>
制也今有别駕從事史治中從事史主簿西曹書佐祭<lb/>
酒從事史議曹從事史部郡從事史自主簿以下置人<lb/>
<pb n="KR2a0016_WYG_040-20a"/>
多少各隨州舊無定制也晉成帝咸康中江州又有别<lb/>
駕祭酒居僚職之上而别駕從事史如故今則無也别<lb/>
駕西曹主吏及選舉事治中主衆曹文書事西曹即漢<lb/>
之功曹書佐也祭酒分掌諸曹兵賊倉户水鎧之屬揚<lb/>
州無祭酒而主簿治事荆州有從事史在議曹從事史<lb/>
下大較應是魏晉以來置也今廣州徐州有月令從事<lb/>
若諸州之曹史漢舊名也漢武元封四年令諸州歲各<lb/>
舉秀才一人後漢避光武諱改茂才魏復曰秀才晉江<lb/>
<pb n="KR2a0016_WYG_040-20b"/>
左揚州歲舉二人諸州舉一人或三歲一人隨州大小<lb/>
並對䇿問晉東海王越爲豫州牧牧置長史參軍庾凱<lb/>
爲長史謝鯤爲參軍此爲牧者則無也牧二千石刺史<lb/>
六百石<lb/>
郡守秦官秦滅諸侯隨以其地爲郡置守丞尉各一人<lb/>
守治民丞佐之郡當邊戌者丞爲長史晉江左皆謂之<lb/>
丞尉典兵備盜賊漢景帝中二年更名守曰太守尉爲<lb/>
都尉光武省都尉後又往往置東部西部都尉有蠻夷<lb/>
<pb n="KR2a0016_WYG_040-21a"/>
者又有屬國都尉漢末及三國多以諸部都尉爲郡晉<lb/>
成帝咸康七年又省諸郡丞宋太祖元嘉四年復置郡<lb/>
官屬畧如公府無東西曹有功曹史主選舉五官掾主<lb/>
諸曹事部縣有都郵門亭長又有主記史催督期㑹漢<lb/>
制也今畧如之諸郡各有舊俗諸曹名號往往不同漢<lb/>
武帝納董仲舒之言元光元年始令郡國舉孝亷制郡<lb/>
口二十萬以上歲察一人四十萬以上二人六十萬三<lb/>
人八十萬四人百萬五人百二十萬六人不滿二十萬<lb/>
<pb n="KR2a0016_WYG_040-21b"/>
二歲一人不滿十萬三歲一人限以四科一曰徳行髙<lb/>
妙志節清白二曰學通行修經中博士三曰明習法令<lb/>
足以決疑能案章覆問文中御史四曰剛毅多畧遭事<lb/>
不惑明足決斷材任三輔縣令魏初更制口十萬以上<lb/>
歲一人有秀異不拘户口江左以丹陽吳㑹稽吳興並<lb/>
大郡歲各舉二人漢制歲遣上計掾史各一人條上郡<lb/>
内衆事謂之階簿至今行之太守二千石丞六百石<lb/>
縣令長秦官也大者爲令小者爲長侯國爲相漢制置<lb/>
<pb n="KR2a0016_WYG_040-22a"/>
丞一人尉大縣二人小縣一人五家爲伍伍長主之二<lb/>
五爲什什長主之十什爲里里魁主之十里爲亭亭長<lb/>
主之十亭爲鄉鄉有鄉佐三老有秩嗇夫游徼各一人<lb/>
鄉佐有秩主賦税三老主教化嗇夫主爭訟游徼主姦<lb/>
非其餘諸曹畧同郡職以五官爲廷掾後則無復丞唯<lb/>
建康有獄丞其餘衆職或此縣有而彼縣無各有舊俗<lb/>
無定制也晉江右洛陽縣置六部都尉餘大縣置二人<lb/>
次縣小縣各一人宋太祖元嘉十五年縣小者又省之<lb/>
<pb n="KR2a0016_WYG_040-22b"/>
諸官府至郡各置五百者舊説古君行師從卿行旅從<lb/>
旅五百人也今縣令以上古之諸侯故立四五百以象<lb/>
師從旅從依古義也韋曜曰五百字本爲伍伯伍當也<lb/>
伯道也使之導引當道伯中以驅除也周制五百爲旅<lb/>
帥皆大夫不得卑之如此説也又周禮秋官有條狼氏<lb/>
掌執鞭以趨辟王出入則八人夾道公則六人侯伯則<lb/>
四人子男則二人近之矣名之異爾又漢官中有伯使<lb/>
主爲諸官驅使辟路於道伯中故言伯使此其比也縣<lb/>
<pb n="KR2a0016_WYG_040-23a"/>
令千石至六百石長五百石<lb/>
漢初王國置太傅掌輔導内史主治民丞相統衆官中<lb/>
尉掌武職分官置職畧同京師至景帝懲七國之亂更<lb/>
制諸王不得治國漢爲置吏改丞相曰相省御史大夫<lb/>
廷尉少府宗正博士官其大夫謁者諸官長丞皆損其<lb/>
員數後改漢内史爲京兆尹中尉爲執金吾郎中令爲<lb/>
光禄<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>而王國如故又太僕爲僕司農爲大農成帝更<lb/>
令相治民如郡太守省内史其中尉如郡尉太傅但曰<lb/>
<pb n="KR2a0016_WYG_040-23b"/>
傅漢東京亦置傅一人王師事之相一人主治民中尉<lb/>
一人主盜賊郎中令一人掌郎中宿衛僕一人治書一<lb/>
人治書本曰尚書後更名治書中大夫無員掌奉使京<lb/>
師及諸國者及禮樂衛士醫工永巷祀禮長各一人郎<lb/>
中無員魏氏謁者官屬史闕不知次第晉武帝初置師<lb/>
友文學各一人師即傅也景帝諱師改爲傅宋世復改<lb/>
曰師其文學前漢已置也友者因文王仲尼四友之名<lb/>
也改太守爲内史省相及僕有郎中令中尉大農爲三<lb/>
<pb n="KR2a0016_WYG_040-24a"/>
卿大國置左右常侍各三人省郎中置侍郎二人大國<lb/>
又置上軍中軍下軍三將軍次國上軍將軍下軍將軍<lb/>
各一人小國上軍而已典書典祠典衛學官令典書令<lb/>
丞各一人治書四人中尉司馬世子庶子陵廟牧長各<lb/>
一人謁者四人中大夫六人舎人十人典醫丞典府丞<lb/>
各一人宋氏以來一用晉制雖大小國皆有三軍晉制<lb/>
典書令在常侍下侍郎上江左則侍郎次常侍而典書<lb/>
令居三軍下矣江左以來公國則無中尉常侍三軍侯<lb/>
<pb n="KR2a0016_WYG_040-24b"/>
國又無大農侍郎伯子男唯典書以下又無學官令矣<lb/>
吏職皆以次損省焉晉江右公侯以下置官屬隨國小<lb/>
大無定制也晉江左諸國並三分食一元帝太興元年<lb/>
始制九分食一<lb/>
太傅　　太保　　太宰<lb/>
太尉　　司徒　　司空<lb/>
大司馬　大將軍<lb/>
諸位從公<lb/>
<pb n="KR2a0016_WYG_040-25a"/>
　　　　右第一品<lb/>
特進<lb/>
驃騎車騎衛將軍<lb/>
諸大將軍<lb/>
諸持節都督<lb/>
　　　　右第二品<lb/>
侍中散騎常侍<lb/>
尚書令僕射尚書<lb/>
<pb n="KR2a0016_WYG_040-25b"/>
中書監令祕書監<lb/>
諸征鎮至龍驤將軍<lb/>
光祿大夫<lb/>
諸卿尹<lb/>
太子二傅<lb/>
大長秋<lb/>
太子詹事<lb/>
領䕶軍<lb/>
<pb n="KR2a0016_WYG_040-26a"/>
縣侯<lb/>
　　　　右第三品<lb/>
二衛至五校尉<lb/>
寧朔至五威五武將軍<lb/>
四中郎將<lb/>
刺史領兵者<lb/>
戎蠻校尉<lb/>
御史中丞都水使者<lb/>
<pb n="KR2a0016_WYG_040-26b"/>
鄉矦<lb/>
　　　　右第四品<lb/>
給事中黄門散騎中書侍郎<lb/>
謁者僕射<lb/>
三將積射彊弩將軍<lb/>
太子中庶子庶子三卿率<lb/>
鷹揚至陵江將軍<lb/>
刺史不領兵者<lb/>
<pb n="KR2a0016_WYG_040-27a"/>
郡國太守内史相<lb/>
亭侯<lb/>
　　　　右第五品<lb/>
尚書丞郎<lb/>
治書侍御史侍御史<lb/>
三都尉<lb/>
博士<lb/>
撫軍以上及持節都督領䕶長史司馬<lb/>
<pb n="KR2a0016_WYG_040-27b"/>
公府從事中郎將<lb/>
廷尉正監評<lb/>
祕書著作丞郎<lb/>
王國公三卿師友文學<lb/>
諸縣署令千石者<lb/>
太子門大夫<lb/>
殿中將軍司馬督<lb/>
雜號䕶軍<lb/>
<pb n="KR2a0016_WYG_040-28a"/>
關内侯<lb/>
　　　　右第六品<lb/>
謁者<lb/>
殿中監<lb/>
諸卿尹丞<lb/>
太子傅詹事率丞<lb/>
諸軍長史司馬六百石者<lb/>
諸府參軍<lb/>
<pb n="KR2a0016_WYG_040-28b"/>
戎蠻府長史司馬<lb/>
公府掾屬<lb/>
太子洗馬舎人食官令<lb/>
諸縣令六百石者<lb/>
　　　　右第七品<lb/>
内臺正令史<lb/>
郡丞<lb/>
諸縣署長<lb/>
<pb n="KR2a0016_WYG_040-29a"/>
雜號宣威將軍以下<lb/>
　　　　右第八品<lb/>
内臺書令史<lb/>
外臺正令史<lb/>
諸縣署丞尉<lb/>
　　　　右第九品凡新置不見此諸條者隨秩位所<lb/>
　　　　視蓋<hi>闕</hi>　右所定也<lb/>
　<lb/>
<pb n="KR2a0016_WYG_040-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十<lb/>
<pb n="KR2a0016_WYG_040-30a"/>
　宋書卷四十考證<lb/>
百官志下漢百官表秦曰給事黄門無員掌侍從左右<lb/>
　漢因之○秦監本訛奏今改正<lb/>
太官令一人丞一人○<hi>臣承蒼</hi>按此似宜另爲一條而<lb/>
　諸本俱與太醫令相連當因漢時竝屬少府故耶<lb/>
虎賁舊作虎奔言如虎之奔走也王莾輔政以古有勇<lb/>
　士孟賁故以奔爲賁○<hi>臣照</hi>按牧誓言武王戎車三<lb/>
　百兩虎賁三千人孔安國曰虎賁勇士稱也若虎賁<lb/>
<pb n="KR2a0016_WYG_040-30b"/>
　獸言其猛也豈古字亦作奔王莽時改奔爲賁後遂<lb/>
　并經文亦改耶抑王莽改奔爲賁之説出於傳訛附<lb/>
　㑹也<lb/>
　<lb/>
　<lb/>
　<lb/>
　<lb/>
　宋書卷四十考證<lb/>
</p>
<p>
</p>
  </div>
<div>
<head>宋書卷四十一</head> <lb/>
    <p>
<pb n="KR2a0016_WYG_041-1a"/>
欽定四庫全書<lb/>
　宋書卷四十一<lb/>
　　梁　　　　沈　　　　　約　　　撰<lb/>
　列傳第一<lb/>
　　后妃<lb/>
帝祖母號太皇太后母號皇太后妃號皇后漢舊制也<lb/>
晉武帝採漢魏之制置貴嬪夫人貴人是為三夫人位<lb/>
視王公淑妃淑媛淑儀修華修容修儀媫妤容華充華<lb/>
<pb n="KR2a0016_WYG_041-1b"/>
是為九嬪位視九卿其餘有美人才人才人爵視千石<lb/>
以下高祖受命省二才人其餘仍用晉制貴嬪魏文帝<lb/>
所制夫人魏武帝初建魏國所制貴人漢光武所制淑<lb/>
妃魏明帝所制淑媛魏文帝所制淑儀修華晉武帝所<lb/>
制修容魏文帝所制修儀魏明帝所制婕妤容華前漢<lb/>
舊號充華晉武帝所制美人漢光武所制世祖孝建三<lb/>
年省夫人修華修容置貴妃位比相國進貴嬪位比丞<lb/>
相貴人位比三司以為三夫人又置昭儀昭容昭華以<lb/>
<pb n="KR2a0016_WYG_041-2a"/>
代修華修儀修容又中才人充衣以為散位昭儀漢元<lb/>
帝所制昭容世祖所制昭華魏眀帝所制中才人晉武<lb/>
帝所制充衣前漢舊制太宗泰始元年省淑妃昭華中<lb/>
才人充衣復置修儀修容才人良人三年又省貴人置<lb/>
貴姬以備三夫人之數又置昭華增淑容承徽列榮以<lb/>
淑媛淑儀淑容昭華昭儀昭容修華修儀修容為九嬪<lb/>
婕妤容華充華承徽<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>榮凡五職班亞九嬪美人中才<lb/>
人才人三職為散役其後太宗留心後房擬外百官備<lb/>
<pb n="KR2a0016_WYG_041-2b"/>
位置内職列其名品于後<lb/>
後宫通尹　　　　準錄尚書<lb/>
紫極戸主　　　　光興戸主<lb/>
　　　　官品第一<hi>各置一人並銓六宫</hi>
後宫<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>叙　　　　準尚書令銓六宫<lb/>
紫極中監尹　　　銓六宫<lb/>
光興中監尹　　　銓六宫<lb/>
宣融戸主　　　　銓六宫<lb/>
<pb n="KR2a0016_WYG_041-3a"/>
紫極房帥　　　　置一人<lb/>
光興房帥　　　　置一人<lb/>
　　　　官品第二<hi>各置一人</hi>
後宫司儀　　　　準左僕射銓人士<lb/>
後宫司政　　　　準右僕射銓人士<lb/>
叅議女林　　　　準銀青光錄銓人士<lb/>
中臺侍御尹　　　銓六宫<lb/>
宣融便殿中監尹　銓六宫<lb/>
<pb n="KR2a0016_WYG_041-3b"/>
采蓺房主　　　　銓六宫<lb/>
南房主　　　　　銓六宫<lb/>
中藏女典　　　　銓六宫<lb/>
典坊　　　　　　銓六宫<lb/>
樂正　　　　　　銓六宫<lb/>
内保　　　　　　銓人士<lb/>
學林祭酒　　　　銓人士<lb/>
昭陽房帥　　　　置一人<lb/>
<pb n="KR2a0016_WYG_041-4a"/>
徽音房帥　　　　置一人<lb/>
宣融房帥　　　　置一人<lb/>
　　　　官品第三<hi>各置一人</hi>
後宫都掌治職　　置二人<hi>準左右丞位比尚書銓人士</hi>
後宫殿中治職　　置一人<hi>準左民尚書銓人士</hi>
後宫源典治職　　置一人<hi>準祠部尚書銓人士</hi>
後宫穀帛治職　　置一人<hi>準度支尚書</hi>
中傅　　　　　　置一人<hi>銓人士</hi>
<pb n="KR2a0016_WYG_041-4b"/>
後宮校事女史　　置一人<hi>銓人士</hi>
紫極中監女史　　置一人<hi>銓人士</hi>
光興中監女史　　置一人<hi>銓人士</hi>
紫極房參事　　　置人無定數<hi>銓人士有限外</hi>
宣融房參事　　　置人無定數<hi>銓人士冇限外</hi>
中臺侍御奏案女史　置一人<hi>銓人士</hi>
贊樂女史　　　　　置一人<hi>銓人士</hi>
中訓女史　　　　　置一人<hi>銓人士</hi>
<pb n="KR2a0016_WYG_041-5a"/>
女祝史　　　　　　置一人<lb/>
紫極中監典　　　　置一人<lb/>
光興中監典　　　　置一人<lb/>
典樂帥　　　　　　置人無定數<hi>有限外</hi>
紫極房廉帥祭酒　　置一人<lb/>
光興房廉帥祭酒　　置一人<lb/>
宣融房廉帥祭酒　　置一人<lb/>
　　　　官品第四<lb/>
<pb n="KR2a0016_WYG_041-5b"/>
後宫通闗參事　　置一人<lb/>
景徳房參事　　　置人無定數<hi>銓人士</hi>
采蓺房參事　　　置人無定數<hi>銓人士</hi>
南房參事　　　　置人無定數<hi>銓人士</hi>
内房參事　　　　置一人<hi>銓人士</hi>
校學女史　　　　置一人<hi>銓人士</hi>
後宫中房帥　　　置二人<lb/>
後宫源典帥　　　置二人<lb/>
<pb n="KR2a0016_WYG_041-6a"/>
後宫穀帛帥　　　置二人<lb/>
中臺帥　　　　　置一人<lb/>
中臺侍御起居帥　置二人<lb/>
中臺侍御詔誥帥　置二人<lb/>
斯男房帥　　　　置一人<lb/>
宣豫房帥　　　　置一人<lb/>
景德房帥　　　　置一人<lb/>
采蓺房帥　　　　置一人<lb/>
<pb n="KR2a0016_WYG_041-6b"/>
中藏帥　　　　　置一人<lb/>
内坊帥　　　　　置一人<lb/>
南房帥　　　　　置一人<lb/>
外華房帥　　　　置一人<lb/>
招慶房帥　　　　置一人<lb/>
紫極諸房廉帥　　置人無定數<hi>有限外</hi>
紫極中監省帥　　置一人<lb/>
紫極殿帥　　　　置六人<lb/>
<pb n="KR2a0016_WYG_041-7a"/>
光興殿帥　　　　置四人<lb/>
徽音監帥　　　　置一人<lb/>
徽章監帥　　　　置一人<lb/>
宣融便殿中監典　置一人<lb/>
清商帥　　　　　置人無定數<lb/>
總章帥　　　　　置人無定數<lb/>
左西章帥　　　　置人無定數<lb/>
右西章帥　　　　置人無定數<lb/>
<pb n="KR2a0016_WYG_041-7b"/>
中厨帥　　　　　置一人<lb/>
　　　　官品第五<lb/>
中臺侍御執衞　　置人無定數<lb/>
中臺侍御監閨帥　置二人<lb/>
中臺侍御監司帥　置二人<lb/>
宣融便殿帥　　　置一人<lb/>
永巷帥　　　　　置一人<lb/>
後宫都掌内史　　置二人<lb/>
<pb n="KR2a0016_WYG_041-8a"/>
後宫殿中内史　　置一人<lb/>
後宫源典内史　　置一人<lb/>
後宫穀帛内史　　置二人<lb/>
後宫監臨内史　　置二人<lb/>
中臺侍御執法内史置一人<lb/>
中臺侍御典内史　置二人<lb/>
中臺侍御節度内史置二人<lb/>
中臺侍御應内史　置六人<lb/>
<pb n="KR2a0016_WYG_041-8b"/>
紫極房内史　　　置一人<lb/>
光興房内史　　　置一人<lb/>
助教　　　　　　置一人<lb/>
綵製帥　　　　　置人無定數<lb/>
裝飾帥　　　　　置人無定數<lb/>
繡帥　　　　　　置人無定數<lb/>
織帥　　　　　　置人無定數<lb/>
學林館帥　　　　置一人<lb/>
<pb n="KR2a0016_WYG_041-9a"/>
宫閨帥　　　　　置一人<lb/>
教堂帥　　　　　置人無定數<hi>有限外</hi>
監解帥　　　　　置人無定數<lb/>
累室帥　　　　　置人無定數<lb/>
行病帥　　　　　置人無定數<lb/>
　　　　官品第六<lb/>
合堂帥　　　　　置二人<lb/>
御清帥　　　　　置一人<lb/>
<pb n="KR2a0016_WYG_041-9b"/>
監夜帥　　　　　置一人<lb/>
諸房禁防　　　　置人無定數<lb/>
三廂禁防　　　　置三人<lb/>
諸房厨帥　　　　各置一人<lb/>
中厨廉　　　　　置三人<lb/>
應閨　　　　　　置六人<lb/>
諸應閤　　　　　置人無定數<lb/>
宫閨史　　　　　置一人<lb/>
<pb n="KR2a0016_WYG_041-10a"/>
　　　　官品第七<lb/>
諸房中掾　　　　各置一人<lb/>
中藏掾　　　　　各置二人<lb/>
　　　　比五品勑吏<lb/>
紫極供殿直倀<lb/>
光興供殿直倀<lb/>
總章伎倀<lb/>
侍御扶侍<lb/>
<pb n="KR2a0016_WYG_041-10b"/>
主衣<lb/>
　　　　準二衞五品勑吏比六品<lb/>
供殿左右<hi>紫極置二十人光興置十人</hi>
左右守藏　　　　置四人<lb/>
典樂人<lb/>
　　　　比諸房禁防<lb/>
作倀<lb/>
　　　　比王官<lb/>
<pb n="KR2a0016_WYG_041-11a"/>
供殿給使<hi>紫極置二十人光興置十人</hi>
典殿　　　　　　置人無定數<lb/>
　　　　比官人<lb/>
紫極三廂給事　　置十人<lb/>
全堂給使　　　　置五人<lb/>
宫閨給使　　　　置六人<lb/>
　　　　比房<lb/>
孝穆趙皇后諱安下邳僮人也祖彪字世範治書侍御<lb/>
<pb n="KR2a0016_WYG_041-11b"/>
史父裔字彦胄平原太守后以晉穆帝升平四年嬪孝<lb/>
皇晉哀帝興寧元年四月二日生高祖其日后以産疾<lb/>
殂於丹徒官舍時年二十一葬晉陵丹徒縣東鄉練璧<lb/>
里雩山宋初追崇號謚陵曰興寧永初二年有司奏曰<lb/>
大孝之德盛於榮親一人有慶光被萬國是以靈文寵<lb/>
於西京夀張顯於隆漢故平原太守趙裔故洮陽令蕭<lb/>
卓並外屬尊戚不逮休寵臣等仰述聖思逺稽舊章並<lb/>
可追贈光祿大夫加金章紫綬裔命婦孫可豫章郡建<lb/>
<pb n="KR2a0016_WYG_041-12a"/>
昌縣君卓命婦趙可吳郡夀昌縣君孫氏東莞人也其<lb/>
年又詔曰推恩之禮在情所同故内樹宗子外崇后屬<lb/>
爰自漢魏咸遵斯典外祖趙光祿蕭光祿名噐雖隆茅<lb/>
土未建並宜追封開國縣侯食邑五百戸於是追封裔<lb/>
臨賀縣侯裔長子宣之仕至江乘令蚤卒無子以弟孫<lb/>
襲之繼宣之紹封襲之卒子祖憐嗣齊受禪國除宣之<lb/>
弟倫之自有傳<lb/>
孝懿蕭皇后諱文夀蘭陵蘭陵人也祖亮字保祚侍御<lb/>
<pb n="KR2a0016_WYG_041-12b"/>
史父卓字子畧洮陽令孝穆后殂孝皇帝聘后為繼室<lb/>
生長沙景王道憐臨川烈武王道規義熙七年拜豫章<lb/>
公太夫人高祖為宋王又加太妃之號高祖以十二年<lb/>
北伐仍停彭城夀陽至元熙二年入朝因受晉禪在外<lb/>
凡五年后常留東府高祖踐阼有司奏曰臣聞道積者<lb/>
慶流德洽者禮備故祗敬表於崇高嘉號彰於盛典伏<lb/>
惟太妃母儀之德化穆不言保翼之訓光被洪業雖幽<lb/>
眀同慶而稱謂未窮稽之前代禮有恒準宜式遵舊章<lb/>
<pb n="KR2a0016_WYG_041-13a"/>
允副羣望臣等參受宋王太后號故有司奏猶稱太妃<lb/>
也上以恭孝為行奉太后素謹及即大位春秋已高每<lb/>
旦入朝太后未嘗失時刻少帝即位加崇曰太皇太后<lb/>
景平元年崩於顯陽殿時年八十一遺令曰孝皇背世<lb/>
五十餘年古不祔葬且漢世帝后陵皆異處今可於塋<lb/>
域之内别為一壙孝皇陵墳本用素門之禮與王者制<lb/>
度奢儉不同婦人禮有所從可一遵往式乃開别壙與<lb/>
興寧陵合墳初高祖微時貧約過甚孝皇之殂葬禮多<lb/>
<pb n="KR2a0016_WYG_041-13b"/>
闕高祖遺㫖太后百嵗後不須祔葬至是故稱后遺㫖<lb/>
施行卓初與趙裔俱贈金紫光祿大夫又追封封陽縣<lb/>
侯妻下邳趙氏封吳郡夀昌縣君卓子源之襲爵源之<lb/>
見子思話傳<lb/>
武敬臧皇后諱愛親東莞人也祖汪字山甫尚書郎父<lb/>
儁字宣又郡功曹后適高視生㑹稽宣長公主興弟高<lb/>
祖以儉正率下后恭謹不違及髙祖興復晉室居上相<lb/>
之重而后噐服麤素不為親屬請謁義熙四年正月甲<lb/>
<pb n="KR2a0016_WYG_041-14a"/>
午殂於東城時年四十八追贈豫章公夫人還葬丹徒<lb/>
高祖臨崩遺詔留葬京師於是備法駕迎梓宫祔葬初<lb/>
寧陵宋初追贈儁金紫光祿大夫妻高密叔孫氏封永<lb/>
陵平鄉君儁子燾燾弟熹子質自有傳<lb/>
武帝張夫人諱闕不知何郡縣人也義熙初得幸高祖<lb/>
生少帝又生義興恭長公主惠媛永初元年拜為夫人<lb/>
少帝即位有司奏曰臣聞嚴親敬始所因者本充孝之<lb/>
道由中被外伏惟夫人徳並坤元徽音光劭發祥兆慶<lb/>
<pb n="KR2a0016_WYG_041-14b"/>
誕啓聖明宜崇極徽號允備盛則從春秋母以子貴之<lb/>
義遵漢晉推慶之典謹上尊號為皇太后宫曰永樂少<lb/>
帝既廢太后還璽紱隨居吳縣太祖元嘉元年拜營陽<lb/>
王太妃三年薨<lb/>
少帝司馬皇后諱茂英河内温人晉恭帝女也初封<lb/>
海鹽公主少帝以公子尚焉宋初拜皇太子妃少帝即<lb/>
位立為皇后元嘉元年降為營陽王妃又為南豐王太<lb/>
妃十六年薨時年四十七<lb/>
<pb n="KR2a0016_WYG_041-15a"/>
武帝胡媫妤諱道女淮南人義熙初為高祖所納生文<lb/>
帝五年被譴賜死時年四十二葬丹徒高祖踐阼追贈<lb/>
媫妤太祖即位有司奏曰臣聞德厚者禮尊慶深者位<lb/>
極故閟宫既構咏歌先妣園陵崇衛聿追來孝伏惟先<lb/>
媫妤柔明塞淵光備六列徳昭坤範訓洽母儀用能啓<lb/>
祚聖明奄宅四海嚴親莫逮天祿永違臣等遠準春秋<lb/>
近稽漢晉謹上尊號曰章皇太后陵曰熙寧立廟於京<lb/>
師太后兄子元慶位至奉朝請<lb/>
<pb n="KR2a0016_WYG_041-15b"/>
文帝袁皇后諱齊媯陳郡陽夏人左光祿大夫敬公湛<lb/>
之庶女也母本卑賤后年至六嵗方見舉後適太祖初<lb/>
拜宜都王妃生子劭東陽獻公主英娥上待后恩禮甚<lb/>
篤袁氏貧薄后每就上求錢帛以贍與之上性節儉所<lb/>
得不過三五萬三五十匹後潘淑妃有寵愛傾後宫咸<lb/>
言所求無不得后聞之欲知信否乃因潘求三十萬錢<lb/>
與家以觀上意信宿便得因此恚恨甚深稱疾不復見<lb/>
上上每入必他處囘避上數掩伺之不能得始興王濬<lb/>
<pb n="KR2a0016_WYG_041-16a"/>
諸庶子問訊后未嘗視也后遂憤恚成疾元嘉十七年<lb/>
疾篤上執手流涕問所欲不言后視上良久乃引被覆<lb/>
面崩於顯陽殿時年三十六上甚相悼痛詔前永嘉太<lb/>
守顔延之為哀䇿文甚麗其辭曰龍輁纚綍容翟結驂<lb/>
皇塗昭列神路幽嚴皇帝親臨祖饋躬瞻宵載飾遺儀<lb/>
於組旒想徂音乎珩珮悲黼筵之移御痛翬褕之重晦<lb/>
降輿客位撒奠殯階乃命史臣誄徳述懐其辭曰倫昭<lb/>
麗昇有物有憑圓精初鑠方祗始凝昭哉世族祥發慶<lb/>
<pb n="KR2a0016_WYG_041-16b"/>
膺祕儀景胄圖光玉繩昌輝在隂柔明将進率禮蹈和<lb/>
稱詩納順爰自待年金聲夙振亦既有行素章增絢象<lb/>
服是加言觀惟則俾我王風始基嬪徳蕙問川流芳猷<lb/>
淵塞方江泳漢再謡南國伊昔不造洪化中微用集賢<lb/>
命仰陟天機釋位公宫登耀紫闈欽若皇姑允廸前徽<lb/>
孝逹寧親敬行宗祀進思才淑傍綜圖史發音在咏動<lb/>
容成紀壼政穆宣房樂昭理坤則順成星軒潤飾徳之<lb/>
所届惟深必測下節震騰上清朓側有來斯雍無思不<lb/>
<pb n="KR2a0016_WYG_041-17a"/>
極謂道輔仁司化莫晣象物方臻眡䘲告沴大和既融<lb/>
收華委世蘭殿長隂椒塗弛衞嗚呼哀哉戒涼在律杪<lb/>
秋即穸霜夜流唱曉月升魄八神誓引五輅遷迹噭噭<lb/>
儲嗣哀哀列辟灑零玉墀雨泗丹掖撫存悼亡感今懐<lb/>
昔嗚呼哀哉南背國門北首山園僕人案節服馬顧轅<lb/>
遥酸紫蓋眇泣素軒滅綵清都夷體夀原邑野淪藹戎<lb/>
夏悲嚾來芳可述徃駕弗援嗚呼哀哉策既奏上自益<lb/>
撫存悼亡感今懐昔八字以致其意焉有司奏諡宣皇<lb/>
<pb n="KR2a0016_WYG_041-17b"/>
后上特詔曰元初后生劭自詳視之馳白太祖此兒形<lb/>
貎異常必破國亡家不可舉便欲殺之太祖狼狽至后<lb/>
殿户外手撥幔禁之乃止后亡後常有小小靈應沈羙<lb/>
人者太宗所生也嘗以非罪見責應賜死從后昔所住<lb/>
徽音殿前度此殿有五間自后崩後常閉羙人至殿前<lb/>
流涕大言曰今日無罪就死先后若有靈當知之殿諸<lb/>
窻户應聲豁然開職掌遽白太祖太祖驚往視之羙人<lb/>
乃得釋大明五年世祖詔曰昔漢道既靈博平煇絶魏<lb/>
<pb n="KR2a0016_WYG_041-18a"/>
國方安嘉憲啓策皆因心所𢎞酌典沿誥亡外祖親王<lb/>
夫人柔徳淑範光啓坤載屬内位闕正攝饋閨庭儀被<lb/>
芳闈聞宣戚里永言感逺思追榮秩宜式傍鴻則敬登<lb/>
徽序乃追贈豫章郡新淦縣平樂鄉君后之所生母也<lb/>
又詔趙蕭臧光祿袁敬公平樂郡君墓先未給塋户加<lb/>
世數已逺胤嗣衰陵外戚尊屬不宜使墳塋蕪穢可各<lb/>
給蠻户三以供灑掃后父湛之自有傳<lb/>
文帝路淑媛諱惠男丹陽建康人也以色貎選入後宫<lb/>
<pb n="KR2a0016_WYG_041-18b"/>
生孝武帝拜為淑媛年既長無寵常隨世祖出蕃世祖<lb/>
入討元凶淑媛留尋陽上即位遣建平王宏奉迎有司<lb/>
奏曰臣聞厯集周邦徽音充嗣氣淳漢國沙麓發祥昔<lb/>
在上代業隆胙逺未有不敷隂教以闡洪基膺淑慶以<lb/>
載聖哲者也伏惟淑媛柔明内昭徽儀外範合靈初廸<lb/>
則庶姬仰燿引訓蕃閫則家邦被徳民應惟和神屬惟<lb/>
祉故能誕鍾叡躬用集大命固靈根於既殞融盛烈乎<lb/>
中興載厚化深聲詠允緝宜式諧舊典恭享極號奉尊<lb/>
<pb n="KR2a0016_WYG_041-19a"/>
號曰皇太后宫曰崇憲太后居顯陽殿上於閨房之内<lb/>
禮敬甚寡有所御幸或留止太后房内故民間諠然咸<lb/>
有醜聲宫掖事祕莫能辨也孝建二年追贈太后父興<lb/>
之散騎常侍興之妻徐氏餘杭縣廣昌鄉君大明四年<lb/>
太后弟子撫軍叅軍瓊之上表曰先臣故懐安令道慶<lb/>
賦命乖辰自違明世敢緣衞戍請名之典特乞雲雨微<lb/>
<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>灑潤詔付門下有司承㫖奏贈給事中瓊之及弟休<lb/>
之茂之竝超顯職太后頗豫政事賜與瓊之等財物家<lb/>
<pb n="KR2a0016_WYG_041-19b"/>
累千金居處服噐與帝子相侔瓊之宅與太常王僧逹<lb/>
竝門嘗盛車服衞從造僧逹僧逹不為之禮瓊之以訴<lb/>
太后太后大怒告上曰我尚在而人皆陵我家死後乞<lb/>
食矣欲辠僧逹上曰瓊之年少自不宜輕造詣王僧逹<lb/>
貴公子豈可以此事加辠大明五年太后隨上廵南豫<lb/>
州妃主以下竝從廢帝即位號太皇太后太宗踐阼號<lb/>
崇憲太后初太宗少失所生為太后所攝飬太宗盡心<lb/>
祗事而太后撫愛亦篤及上即位供奉禮儀不異舊日<lb/>
<pb n="KR2a0016_WYG_041-20a"/>
有司奏曰夫徳敷於内典章必逺化覃於外徽號宜宣<lb/>
伏惟皇太后懿聖自天母儀允著義明八逺道變九圍<lb/>
聖明登御景胙攸改皇太后宜即前號别居外宫詔曰<lb/>
朕備丁艱罰蚤嬰孤苦特䝉崇憲太后聖訓撫育昔在<lb/>
蕃閫常奉藥膳中廹凶威抱懐莫遂今泰運初啓情典<lb/>
獲申方欲親奉晨昏盡歡閨禁不得如所奏尋崩時年<lb/>
五十五遷殯東宫門題曰崇憲宫上又詔曰朕幼集荼<lb/>
蓼夙憑徳訓龕虣定業實資仁範恩著屯夷有兼常慕<lb/>
<pb n="KR2a0016_WYG_041-20b"/>
夫禮沿情施義循事立可特齊衰三月以申追仰之心<lb/>
諡曰昭皇太后葬世祖陵東南號曰修寧陵先是晉安<lb/>
王子勛未卒巫者謂宜開昭太后陵以為厭勝修復倉<lb/>
卒不得如禮上性忌慮將來致灾泰始四年夏詔有司<lb/>
曰崇憲昭太后修寧陵地大明之世久所考卜前嵗遭<lb/>
諸蕃之難禮從權宜奉營倉卒未暇營改而塋隧之所<lb/>
山原卑陋頃年穨壊日有滋甚恒費修整終無永固且<lb/>
詳考地形殊乖相勢朕蚤䝉慈遇情禮兼常思使終始<lb/>
<pb n="KR2a0016_WYG_041-21a"/>
之義載彰幽顯史官可就巖山左右更宅吉地明審龜<lb/>
筮須選令辰式遵舊典以禮剏制今中㝢雖寧邊虜未<lb/>
息營就之功務在從簡舉言尋悲情如切割有司奏北<lb/>
疆未緝戎役是務禮之詳畧各沿時宜臣等參議修寧<lb/>
陵𤣥宫補治毁壊權施油殿暫出梓宫事畢即窆於事<lb/>
為允詔可瓊之為衡陽内史先后卒廢帝景和中以休<lb/>
之為黄門侍郎茂之左軍將軍竝封開國縣侯邑千户<lb/>
又追贈興之侍中金紫光祿大夫諡曰孝侯道慶散騎<lb/>
<pb n="KR2a0016_WYG_041-21b"/>
常侍光祿大夫開府儀同三司諡曰敬侯立道慶女為<lb/>
皇后以休之為侍中茂之黄門郎太宗廢幼主欲説太<lb/>
后之心乃下令書曰太皇太后蚤<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>愛遇沿情即事同<lb/>
於天屬前車騎咨議叅軍路休之前丹陽丞路茂之崇<lb/>
憲密戚蚤延榮貴並懐所勲宜殊恒飾休之可黄門侍<lb/>
郎領歩兵校尉茂之可中書侍郎太宗未即位故稱令<lb/>
書茂之又遷司徒從事中郎休之桂陽王休範鎭北咨<lb/>
議參軍太宗殺世祖諸子因此陷休之等宥其諸子<lb/>
<pb n="KR2a0016_WYG_041-22a"/>
孝武文穆王皇后諱憲嫄琅邪臨沂人元嘉二十年拜<lb/>
武陵王妃生廢帝豫章王子尚山隂公主楚玉臨淮康<lb/>
哀公主楚佩皇女楚琇康樂公主修明世祖在蕃后甚<lb/>
有寵上入伐凶逆后留尋陽與太后同還京都立為皇<lb/>
后大明四年后率六宫躬桑於西郊皇太后觀禮上下<lb/>
詔曰朕卜祥大昕測辰拂羽爰詔六宫親蠶川室皇太<lb/>
后降鑾從御佇蹕觀禮綠蘧既具𤣥紞方修庶儀發椒<lb/>
闈化動中縣妃主以下可量加班錫廢帝即位尊曰皇<lb/>
<pb n="KR2a0016_WYG_041-22b"/>
太后宫曰永訓其年崩於含章殿時年三十八祔葬景<lb/>
寧陵后父偃字子游晉丞相導𤣥孫尚嘏之子也母晉<lb/>
孝武帝女鄱陽公主宋受禪封永成君偃尚高祖第二<lb/>
女吳興長公主諱榮男少歴顯官黄門侍郎祕書監侍<lb/>
中元嘉末為散騎常侍右衞将軍世祖即位以后父授<lb/>
金紫光祿大夫領義陽王師常侍如故遷右光祿大夫<lb/>
常侍王師如故偃謙虛恭謹不以世事闗懐孝建二年<lb/>
卒時年五十四追贈開府儀同三司本官如故諡曰恭<lb/>
<pb n="KR2a0016_WYG_041-23a"/>
公長子藻位至東陽太守尚太祖第六女臨川長公主<lb/>
諱英媛公主性妒而藻别愛左右人吳崇祖前廢帝景<lb/>
和中主䜛之於廢帝藻坐下獄死主與王氏離婚泰始<lb/>
初以主適豫章太守庾沖逺未及成禮而沖逺卒宋世<lb/>
諸主莫不嚴妒太宗每疾之湖孰令袁慆妻以妒忌賜<lb/>
死使近臣虞通之撰妒婦記左光祿大夫江湛孫斆當<lb/>
尚世祖女上乃使人為斆作表讓婚曰伏承詔㫖當以<lb/>
臨海公主降嬪榮出望表恩加典外顧審輶蔽伏用憂<lb/>
<pb n="KR2a0016_WYG_041-23b"/>
惶臣寒門顇族人凡質陋閭閻有對本隔天姻如臣素<lb/>
流室貧業寡年近將冠皆已有室荆釵布帬足得成禮<lb/>
每不自解無偶迄兹謀訪莫尋素族弗問自惟門慶屬<lb/>
降公主天恩所覃容及醜末懐憂抱惕慮不獲免徴命<lb/>
所當果膺兹舉雖門泰宗榮於臣非幸仰緣聖貸冐陳<lb/>
愚實自晉氏以來配上王姬者雖累經羙胄亟有名才<lb/>
至如王敦懾氣桓温歛威眞長佯愚以求免子敬炙足<lb/>
以違詔王偃無仲都之質而倮露於北階何瑀闕龍工<lb/>
<pb n="KR2a0016_WYG_041-24a"/>
之姿而投軀於深井謝莊殆自同於矇室殷沖幾不免<lb/>
於彊鉏數人者非無才意而勢屈於崇貴事隔於聞覽<lb/>
吞悲茹氣無所逃訴制勒甚於僕𨽻防閑過於婢妾往<lb/>
來出入人理之常當賔待客朋友之義而令掃轍息駕<lb/>
無闚門之期廢筵抽席絶接對之理非唯交友離異乃<lb/>
亦兄弟疎濶第令受酒肉之賜制以動静監子荷錢帛<lb/>
之私節其言笑姆妳爭媚相勸以嚴妮媪競前相諂以<lb/>
急第令必凡庸下才監子皆葭萌愚豎議舉止則未閑<lb/>
<pb n="KR2a0016_WYG_041-24b"/>
是非聽言語則謬於虛實姆妳敢恃耆舊唯贊妒忌尼<lb/>
媪自倡多知務檢口舌其間又有應答問訊卜筮師母<lb/>
乃至殘餘飲食詰辯與誰衣被故敝必責頭領又出入<lb/>
之宜繁省難𠂻或進不獲前或入不聽出不入則嫌於<lb/>
欲疏求出則疑有别意召必以三晡為期遣必以日出<lb/>
為限夕不見晩魄朝不識曙星至於夜歩月而弄琴晝<lb/>
拱袂而披卷一生之内與此長乖又聲影纔聞則少婢<lb/>
奔迸裾袂向席則老醜叢來左右整刷以疑寵見嫌賔<lb/>
<pb n="KR2a0016_WYG_041-25a"/>
客未冠以少容致斥禮則有<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>媵象則有貫魚本無嫚<lb/>
嫡之嫌豈有輕婦之誚况今義絶旁私䖍恭正匹而每<lb/>
事必言無儀適設辭輙言輕易我又竊聞諸主集聚唯<lb/>
論夫族緩不足為急者法急則可為緩者師更相扇誘<lb/>
本其恒意不可貸借固實常辭或言野敗去或言人笑<lb/>
我雖家曰私理有甚王憲發口所言恒同科律王藻雖<lb/>
復彊佷頗經學渉戲笑之事遂為寃魂禇曖憂憤用致<lb/>
夭絶傷理害義難以具聞夫螽斯之徳實致克昌專妒<lb/>
<pb n="KR2a0016_WYG_041-25b"/>
之行有妨繁衍是以尚主之門往往絶嗣駙馬之身通<lb/>
離釁咎以臣凡弱何以克堪必將毁族淪門豈伊身𤯝<lb/>
前後嬰此其人雖衆然皆患彰遐邇事融天朝故吞言<lb/>
咽理無敢論訴臣幸屬聖明矜照由道𢎞物以典處親<lb/>
以公臣之鄙懐可得自盡如臣門分世荷殊榮足守前<lb/>
基便預提拂清官顯宦或由才升一叨婚戚咸有恩假<lb/>
是以仰冐非宜披露丹實非唯止陳一已規全身願實<lb/>
乃廣申諸門憂患之切伏願天慈照察特賜蠲停使燕<lb/>
<pb n="KR2a0016_WYG_041-26a"/>
雀微羣得保叢蔚蠢物含生自己彌篤若恩詔雖降披<lb/>
請不申便當刋膚剪髪投山竄海太宗以此表徧示諸<lb/>
主於是臨川長公主上表曰妾遭隨竒薄絶於王氏私<lb/>
庭囂戾致此分異今孤疾㷀然假息朝夕情寄所鍾唯<lb/>
在一子契濶荼炭特兼憐愍否泰枯榮繋以為命實願<lb/>
申其門釁還為母子推遷僶俛未及自聞先朝慈愛鑑<lb/>
妾丹𠂻若賜使息徹歸第定省仰揆天㫖或有可尋今<lb/>
事廹誠切不顧典憲敢緣恩燾觸冐披聞特乞還身王<lb/>
<pb n="KR2a0016_WYG_041-26b"/>
族守飬弱嗣雖死之日實甘於生許之藻弟懋昇明末<lb/>
貴逹懋弟攸太宰從事中郎蚤卒追贈黄門侍郎弟臻<lb/>
昇明末顯宦<lb/>
前廢帝何皇后諱令婉廬江灊人也孝建三年納為皇<lb/>
太子妃大明五年薨於東宫徽光殿時年十七葬<hi>闕</hi>
諡曰獻妃上更為太子置内職二等曰保林曰良娣納<lb/>
南中郎長史太山羊瞻女為良娣宜都太守袁僧惠女<lb/>
為保林廢帝即位追崇獻妃曰獻皇后太宗踐阼遷后<lb/>
<pb n="KR2a0016_WYG_041-27a"/>
與廢帝合葬龍山北后父瑀字穉玉晉尚書左僕射澄<lb/>
曾孫也祖融大司農瑀尚高祖少女豫章康長公主諱<lb/>
欣男公主先適徐喬羙容色聰敏有智數太祖世禮待<lb/>
特隆瑀豪競於時與平昌孟靈休東海何勗等竝以輿<lb/>
馬驕奢相尚公主與瑀情愛隆密何氏外姻疏戚莫不<lb/>
沾被恩紀瑀歴位清顯至衞將軍大明八年公主薨瑀<lb/>
墓開世祖追贈金紫光祿大夫加散騎常侍子邁尚太<lb/>
祖第十女新蔡公主諱英媚邁少以貴戚居顯宦好犬<lb/>
<pb n="KR2a0016_WYG_041-27b"/>
馬馳逐多聚才力之士有墅在江乘縣界去京師三十<lb/>
里邁每游履輙結駟連騎武士成羣大明末為豫章王<lb/>
子尚撫軍咨議參軍加寧朔將軍南濟隂太守廢帝納<lb/>
公主於後宫偽言薨殞殺一婢送出邁第殯葬行喪禮<lb/>
常疑邁有異圖邁亦招聚同志欲因行幸廢立事覺廢<lb/>
帝自出討邁誅之太宗即位追封建寧縣侯食邑五百<lb/>
户子曼倩嗣齊受禪國除瑀兄子亮孝建初為桂陽太<lb/>
守丞相南郡王義宣為逆遣參軍王師夀斷桂陽道以<lb/>
<pb n="KR2a0016_WYG_041-28a"/>
防廣州刺史宗慤收亮斬之官至新安内史亮弟恢廢<lb/>
帝元徽初為廣州刺史未之鎮坐國哀朞晦不到免官<lb/>
復起為都官尚書未拜卒恢弟誕司徒右長史誕弟衍<lb/>
最知名性躁動太宗初為建安王休仁司徒從事中郎<lb/>
仍除黄門郎未拜竟求轉司徒司馬得司馬復求太子<lb/>
右率拜右率一二日復求侍中旬日之間求進無已不<lb/>
得侍中以怨詈賜死<lb/>
文帝沈婕妤諱容不知何許人也納於後宫為羙人生<lb/>
<pb n="KR2a0016_WYG_041-28b"/>
明帝拜為婕妤元嘉三十年卒時四十葬建康之莫府<lb/>
山世祖即位追贈湘東國太妃太宗即位有司奏曰昔<lb/>
豳都追遠正邑纒哀緬慕徳義敬奉園陵先太妃徳履<lb/>
端華徽景明峻風光宸掖訓流國闈鞠聖誕靈蚤捐鴻<lb/>
祚臣等遠模漢冊近儀晉典謹上尊號為皇太后下禮<lb/>
官議諡諡曰宣太后陵號曰崇寧以太后弟道慶為給<lb/>
事中泰始三年卒追贈通直散騎常侍賜爵縣侯又追<lb/>
贈太后父散騎常侍母王氏成樂鄉君<lb/>
<pb n="KR2a0016_WYG_041-29a"/>
明恭王皇后諱貞風琅邪臨沂人也元嘉二十五年拜<lb/>
淮陽王妃太宗改封湘東王妃生晉陵長公主伯姒建<lb/>
安長公主伯媛太宗即位立為皇后上常宫内大集而<lb/>
臝婦人觀之以為懽笑后以扇障面獨無所言帝怒曰<lb/>
外舍家寒乞今共為笑樂何獨不視后曰為樂之事其<lb/>
方自多豈有姑姊妹集聚而羸婦人形體以此為樂外<lb/>
舍之為懽適實與此不同帝大怒遣后令起后兄揚州<lb/>
刺史景文以此事語從舅陳郡謝緯曰后在家為儜弱<lb/>
<pb n="KR2a0016_WYG_041-29b"/>
婦人不知今叚遂為剛正如此廢帝即位尊為皇太后<lb/>
宫曰𢎞訓廢帝失徳太后每加勗譬始者猶見順從後<lb/>
狂慝轉甚漸不悦元徽五年五月五日太后賜帝玉柄<lb/>
毛扇帝嫌其毛柄不華因此欲加酖害已令太醫煑藥<lb/>
左右人止之曰若行此事官便應作孝子豈復得出入<lb/>
狡獪帝曰汝語大有理乃止順帝即位齊王秉權宗室<lb/>
劉晃劉綽卜伯興等有異志太后頗與相闗順帝禪位<lb/>
太后與帝遜於東邸因遷居丹陽宫拜汝隂王太妃順<lb/>
<pb n="KR2a0016_WYG_041-30a"/>
帝殂於丹陽更立第京邑建元元年薨於第時年四十<lb/>
四追加號諡葬以宋后禮父僧朗事别見景文傳<lb/>
明帝陳貴妃諱妙登丹陽建康人屠家女也世祖常使<lb/>
尉司採訪民間子女有姿色者太妃家在建康縣界家<lb/>
貧有草屋兩三間上出行問尉曰御道邊那得此草屋<lb/>
當由家貧賜錢三萬令起瓦屋尉自送錢與之家人竝<lb/>
不在唯太妃在家時年十二三尉見其容質甚羙即以<lb/>
白世祖於是迎入宫在路太后房内經二三年再呼不<lb/>
<pb n="KR2a0016_WYG_041-30b"/>
見幸太后因言於上以賜太宗始有寵一年許衰歇以<lb/>
乞李道兒尋又迎還生廢帝故民中皆呼廢帝為李氏<lb/>
子廢帝後每自稱李將軍或自謂李統太宗即位拜貴<lb/>
妃禮秩同皇太子妃廢帝踐阼有司奏曰臣聞河龍啓<lb/>
聖理洽民神郊電基皇慶爍天地故資敬之道粹古銘<lb/>
風㳂貴之誼眇代凝則伏惟貴妃含和日晷表淑星樞<lb/>
徽音峻古柔光照世聲華帝掖軌秀天嬪景發皇明祚<lb/>
昌睿命而備物之章未煥彝䇿逺酌前王允陟鴻典臣<lb/>
<pb n="KR2a0016_WYG_041-31a"/>
等參議謹上尊號曰皇太妃輿服一如晉孝武帝太后<lb/>
故事置家令一人改諸國太妃曰太妃<hi>妃音怡</hi>宫曰𢎞化<lb/>
追贈太妃父金寳散騎常侍金寳妻王氏永世縣成樂<lb/>
鄉君昇明初降為蒼梧王太妃伯父照宗中書通事舍<lb/>
人叔仏念歩兵校尉兄敬元通直郎南魯郡太守仏念<lb/>
大通貨賄侵亂朝政昇明初賜死<lb/>
後廢帝江皇后諱簡珪濟陽考城人北中郎長史智淵<lb/>
孫女泰始五年太宗訪求太子妃而雅信小數名家女<lb/>
<pb n="KR2a0016_WYG_041-31b"/>
多不合后弱小門無彊廕以卜筮最吉故為太子納之<lb/>
諷朝士州郡令獻物多者將直百金始興太守孫奉伯<lb/>
止獻琴書其外無餘物上大怒封藥賜死既而原之太<lb/>
子即帝位立為皇后帝既廢降為蒼梧王妃智淵自有<lb/>
傳<lb/>
明帝陳昭華諱法容丹陽建康人也太宗晩年痿疾不<lb/>
能内御諸弟姬人有懐孕者輙取以入宫及生男皆殺<lb/>
其母而以與六宫所愛者飬之順帝桂陽王休範子也<lb/>
<pb n="KR2a0016_WYG_041-32a"/>
以昭華為母焉明帝崩昭華拜安成王太妃順帝即位<lb/>
進為皇太妃順帝禪位去皇太妃之號<lb/>
順帝謝皇后諱梵境陳郡陽夏人右光祿大夫莊孫女<lb/>
也昇明二年立為皇后順帝禪位降為汝隂王妃莊自<lb/>
有傳<lb/>
史臣曰飲食男女民之大欲存焉故聖人順民情而為<lb/>
之度王宫六列士室二等皆司事設防典文曲立若夫<lb/>
義篤閫闈化形邦國古先哲王有以之致治者矣夫后<lb/>
<pb n="KR2a0016_WYG_041-32b"/>
妃專夕配以徳升姬嬙並御進非色幸欲使情有覃被<lb/>
愛罔偏流專貞内表妖蠱外息至於降班在四簮珥成<lb/>
行同列者三環珮係響乃可以燮理隂教輔佐君徳宋<lb/>
氏藉晉世令典娉納有章俔天作儷必四岳之後雖正<lb/>
位天閨禮亢尊極而衰懕易兆恩宴難留一謝屬車之<lb/>
塵永隔青蒲之地是故元后憤終良有以也自元嘉以<lb/>
降内職稍繁椒庭綺觀千門萬户而滛糚怪飾變炫無<lb/>
窮自漢氏昭陽之輪奐魏室九華之照曜曾不能概其<lb/>
<pb n="KR2a0016_WYG_041-33a"/>
萬一徒以所選止於軍署之内徵引極乎厮皁之間非<lb/>
晉氏採擇濫及冠冕也且愛止帷房權無外授戚屬餼<lb/>
賚歲時不過肴漿斯為羙矣及太祖之傾惑潘嫗謀及<lb/>
婦人大明之淪溺殷姬竝后匹嫡至使多難起於肌膚<lb/>
并命行於同産又况進於此者乎以斯言之三代二漢<lb/>
之亡於淫嬖非不幸也<lb/>
　<lb/>
　<lb/>
<pb n="KR2a0016_WYG_041-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十一<lb/>
<pb n="KR2a0016_WYG_041-34a"/>
　宋書卷四十一考證<lb/>
文帝袁皇后傳八神誓引○誓引顔延之集作警引<lb/>
孝武文穆王皇后傳自惟門慶屬降公主天恩所覃容<lb/>
　及醜末○南史王偃傳屬作屢容作庸<lb/>
謝莊殆自同於曚室○南史同作害室作叟<lb/>
數人者非有才意○南史數字上有彼字<lb/>
一叨婚戚咸有恩假○有南史作成<lb/>
明恭王皇后傳太宗改封湘東王妃○<hi>臣承蒼</hi>按改封<lb/>
<pb n="KR2a0016_WYG_041-34b"/>
　下當有又為二字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十一考證<lb/>
</p>
<p>
</p>
  </div>
<div>
<head>宋書卷四十二</head> <lb/>
    <p>
<pb n="KR2a0016_WYG_042-1a"/>
欽定四庫全書<lb/>
　宋書卷四十二<lb/>
　　梁　　　　沈　　　　　約　　　　撰<lb/>
　列傳第二<lb/>
　　劉穆之　　王𢎞<lb/>
劉穆之字道和小字道民東莞莒人漢齊悼惠王肥後<lb/>
也世居京口少好書傳博覽多通為濟陽江敳所知敳<lb/>
為建武將軍琅邪内史以為府主簿初穆之嘗夢與高<lb/>
<pb n="KR2a0016_WYG_042-1b"/>
祖俱泛海忽値大風驚懼俯視船下見有二白龍夾舫<lb/>
既而至一山峯㟧聳秀林樹繁密意甚悦之及高祖克<lb/>
京城問何無忌曰急須一府主簿何由得之無忌曰無<lb/>
過劉道民高祖曰吾亦識之即馳信召焉時穆之聞京<lb/>
城有呌譟之聲晨起出陌頭屬與信㑹穆之視不言者<lb/>
久之既而反室壊布裳為絝往見高祖高祖謂之曰我<lb/>
始舉大義方造艱難須一軍吏甚急卿謂誰堪其選穆<lb/>
之曰貴府始建軍吏實須其才倉卒之際當畧無見踰<lb/>
<pb n="KR2a0016_WYG_042-2a"/>
者高祖笑曰卿能自屈吾事濟矣即於坐受署從平京<lb/>
邑高祖始至諸大處分皆食卒立定竝穆之所建也遂<lb/>
委以腹心之任動止咨焉穆之亦竭節盡誠無所遺隱<lb/>
時晉綱寛弛威禁不行盛族豪右負勢陵縱小民窮蹙<lb/>
自立無所重以司馬元顯政令違舛桓𤣥科條繁密穆<lb/>
之斟酌時宜隨方矯正不盈旬日風俗頓改遷尚書祠<lb/>
部郎復為府主簿記室錄事參軍領堂邑太守以平桓<lb/>
𤣥功封西華縣五等子義熙三年揚州刺史王謐薨高<lb/>
<pb n="KR2a0016_WYG_042-2b"/>
祖次應入輔劉毅等不欲高祖入議以中領軍謝混為<lb/>
揚州或欲令高祖於丹徒領州以内事付尚書僕射孟<lb/>
昶遣尚書右丞皮沈以二議咨高祖沈先見穆之具説<lb/>
朝議穆之偽起如厠即密疏白高祖曰皮沈始至其言<lb/>
不可從高祖既見沈且令出外呼穆之問曰卿云沈言<lb/>
不可從其意何也穆之曰昔晉朝失政非復一日加以<lb/>
桓𤣥簒奪天命已移公興復皇祚勲高萬古既有大功<lb/>
便有大位位大勲高非可持久公今日形勢豈得居謙<lb/>
<pb n="KR2a0016_WYG_042-3a"/>
自弱遂為守蕃之將耶劉孟諸公與公俱起布衣共立<lb/>
大義本欲匡主成勲以取富貴耳事有前後故一時推<lb/>
功非為委體心服宿定臣主之分也力敵勢均終相吞<lb/>
咀揚州根本所係不可假人前者以授王謐事出權道<lb/>
豈是始終大計必宜若此而已哉今若復以他授便應<lb/>
受制於人一失權柄無由可得而公功高勲重不可直<lb/>
置疑畏交加異端互起將來之危難可不熟念今朝議<lb/>
如此宜相酬答必云在我厝辭又難唯應云神州治本<lb/>
<pb n="KR2a0016_WYG_042-3b"/>
宰輔崇要興喪所階宜加詳擇此事既大非可懸論便<lb/>
蹔入朝共盡同異公至京彼必不敢越公更授餘人明<lb/>
矣高祖從其言由是入輔從征廣固還拒盧循常居幙<lb/>
中畫䇿決斷衆事劉毅等疾穆之見親每從容言其權<lb/>
重高祖愈信仗之穆之外所聞見莫不大小必白雖復<lb/>
閭里言謔塗陌細事皆一二以聞高祖每得民間委密<lb/>
消息以示聰明皆由穆之也又愛好賔遊坐客恒滿布<lb/>
耳目以為視聽故朝野同異穆之莫不必知雖復親䁥<lb/>
<pb n="KR2a0016_WYG_042-4a"/>
短長皆陳奏無隱人或譏之穆之曰以公之明將來㑹<lb/>
自聞逹我䝉公恩義無隱諱此張遼所以告闗氏欲叛<lb/>
也高祖舉止施為穆之皆下節度高祖書素拙穆之曰<lb/>
此雖小事然宣彼四逺願公小復留意高祖既不能厝<lb/>
意又禀分有在穆之乃曰但縱筆為大字一字徑尺無<lb/>
嫌大既足有所包且其名亦羙高祖從之一紙不過六<lb/>
七字便滿凡所薦逹不進不止常云我雖不及荀令君<lb/>
之舉善然不舉不善穆之與朱齡石竝便尺牘常於高<lb/>
<pb n="KR2a0016_WYG_042-4b"/>
祖坐與齡石答書自旦至中穆之得百函齡石得八十<lb/>
函而穆之應對無廢也轉中軍太尉司馬八年加丹陽<lb/>
尹高祖西討劉毅以諸葛長民監留府總攝後事高祖<lb/>
疑長民難獨任留穆之以輔之加建威將軍置佐吏配<lb/>
給實力長民果有異謀而猶豫不能發乃屏人謂穆之<lb/>
曰悠悠之言皆云太尉與我不平何以至此穆之曰公<lb/>
泝流遠伐而以老母稚子委節下若一毫不盡豈容如<lb/>
此邪意乃小安高祖還長民伏誅十年進穆之前將軍<lb/>
<pb n="KR2a0016_WYG_042-5a"/>
給前軍府年布萬匹錢三百萬十一年高祖西伐司馬<lb/>
休之中軍將軍道憐知留任而事無大小一决穆之遷<lb/>
尚書右僕射領選將軍尹如故十二年高祖北伐留世<lb/>
子為中軍將軍監太尉留府轉穆之左僕射領監軍中<lb/>
軍二府軍司將尹領選如故甲仗五十人入居東城穆<lb/>
之内總朝政外供軍旅决斷如流事無擁滯賔客輻輳<lb/>
求訴百端内外咨禀盈堦滿室目覽辭訟手答牋書耳<lb/>
行聽受口竝酬應不相參渉皆悉瞻舉又數客䁥賔言<lb/>
<pb n="KR2a0016_WYG_042-5b"/>
談賞笑引日亘時未嘗倦苦裁有閑暇自手寫書尋覽<lb/>
篇章校定墳籍性奢豪食必方丈旦輙為十人饌穆之<lb/>
既好賔客未嘗獨餐每至食時客止十人以還者帳下<lb/>
依常下食以此為常嘗白高祖曰穆之家本貧賤贍生<lb/>
多闕自叨忝以來雖每存約損而朝夕所須㣲為過豐<lb/>
自此以外一毫不以負公十三年疾篤詔遣正直黄門<lb/>
郎問疾十一月卒時年五十八高祖在長安聞問驚慟<lb/>
哀惋者數日本欲頓駕闗中經畧趙魏穆之既卒京邑<lb/>
<pb n="KR2a0016_WYG_042-6a"/>
任虛乃馳還彭城以司馬徐羡之代管留任而朝廷大<lb/>
事當決穆之者竝悉北諮穆之前軍府文武二萬人以<lb/>
三千配羡之建威府餘悉配世子中軍府追贈穆之散<lb/>
騎常侍衞將軍開府儀同三司高祖又表天子曰臣聞<lb/>
崇賢旌善王敎所先念功簡勞義深追遠故司勲秉䇿<lb/>
在勤必書徳之休明沒而彌著故尚書左僕射前軍將<lb/>
軍臣穆之爰自布衣協佐義始内端謀猷外勤庶政密<lb/>
勿軍國心力俱盡及登庸朝右尹司京畿翼新王化敷<lb/>
<pb n="KR2a0016_WYG_042-6b"/>
讚百揆頃戎軍遠役居中作扞撫寄之勲實洽朝野方<lb/>
宣讚盛猷緝隆聖世志績未究逺邇悼心皇恩褒述班<lb/>
同三事榮哀兼備寵靈已厚臣伏思尋自義熙草創艱<lb/>
患未弭外虞既殷内難彌結時屯世故靡嵗蹔寧豈臣<lb/>
以寡乏負荷國重實頼穆之匡翼之益豈唯讜言嘉謀<lb/>
溢於民聽若乃忠規遠畫潛慮密謨造膝詭辭莫見其<lb/>
際功隱於視聽事隔於皇朝不可稱記所以陳力一紀<lb/>
克遂有成出征入輔幸不辱命㣲夫人之左右未有寧<lb/>
<pb n="KR2a0016_WYG_042-7a"/>
濟其事者矣履謙居寡守之彌固每議及封賞輙深自<lb/>
抑絶所以勲高當年而未沾茅社撫事永傷胡寧可昧<lb/>
謂宜加贈正司追甄土宇俾大賚所及永秩於善人忠<lb/>
正之烈不泯於身後臣契濶屯泰旋觀始終金蘭之分<lb/>
義深情密是以獻其乃懐布之朝聽於是重贈侍中司<lb/>
徒封南昌縣侯食邑千五百户高祖受禪思佐命元勲<lb/>
詔曰故侍中司徒南昌侯劉穆之深謀遠猷肇基王跡<lb/>
勲造大業誠實匪躬今理運維新蕃屏竝肇感事懐人<lb/>
<pb n="KR2a0016_WYG_042-7b"/>
實深悽悼可進南康郡公邑三千户故左將軍青州刺<lb/>
史王鎮惡荆郢之捷尅翦放命北伐之勲參跡方叔念<lb/>
勤維績無忘厥心可進龍陽縣侯增邑千五百户諡穆<lb/>
之曰文宣公太祖元嘉九年配食高祖廟庭二十五年<lb/>
四月車駕行幸江寧經穆之墓詔曰故侍中司徒南康<lb/>
文宣公穆之秉徳佐命翼亮景業謀猷經逺元勲克茂<lb/>
功銘鼎彝義彰典䇿故已嗣徽前哲宣風後代者矣近<lb/>
因遊踐瞻其塋域九原之想情深悼歎可致祭墓所以<lb/>
<pb n="KR2a0016_WYG_042-8a"/>
申永懐穆之三子長子慮之嗣仕至員外散騎常侍卒<lb/>
子邕嗣先是郡縣為封國者内史相並於國主稱臣去<lb/>
任便止至世祖孝建中始革此制為下官致敬河東王<lb/>
歆之嘗為南康相素輕邕後歆之與邕俱豫元㑹並坐<lb/>
邕性嗜酒謂歆之曰卿昔嘗見臣今不能見斟一盃酒<lb/>
乎歆之因斆孫皓歌答之曰昔為汝作臣今與汝比肩<lb/>
既不勸汝酒亦不願汝年邕所至嗜食瘡痂以為味似<lb/>
鰒魚嘗詣孟靈休靈休先患灸瘡瘡痂落牀上因取食<lb/>
<pb n="KR2a0016_WYG_042-8b"/>
之靈休大驚答曰性之所嗜靈休瘡痂未落者悉禠取<lb/>
以飴邕邕既去靈休與何朂書曰劉邕向顧見噉遂舉<lb/>
體流血南康國史二百許人不問有罪無罪遞互與鞭<lb/>
鞭瘡痂常以給膳卒子肜嗣大明四年坐刀砍妻奪爵<lb/>
土以弟彪紹封齊受禪降為南康縣侯食邑千户穆之<lb/>
中子式之字延叔通易好士累遷相國中兵參軍太子<lb/>
中舍人黄門侍郎寧朔將軍宣城淮南二郡太守在任<lb/>
贓貨狼藉揚州刺史王𢎞遣從事檢校從事呼攝吏民<lb/>
<pb n="KR2a0016_WYG_042-9a"/>
欲加辯覆式之召從事謂曰治所還白使君劉式之於<lb/>
國家粗有㣲分偷數百萬錢何有况不偷邪吏民及文<lb/>
章之互在從事還具白𢎞𢎞曰劉式之辯如此奔亦由<lb/>
此得停還為太子右率左衛將軍吳郡太守卒追贈征<lb/>
虜將軍從征闗洛有功封徳陽縣五等侯諡曰恭侯長<lb/>
子敳世祖初黄門侍郎敳弟衍大明末以為黄門郎出<lb/>
為豫章内史晉安王子勛稱偽號以為中護軍事敗伏<lb/>
誅衍弟瑀字茂琳少有才氣為太祖所知始興王濬為<lb/>
<pb n="KR2a0016_WYG_042-9b"/>
南徐州以瑀補别駕從事史為濬所遇瑀性陵物護前<lb/>
不欲人居已上時濬征北府行參軍吳郡顧邁輕薄而<lb/>
有才能濬待之甚厚深言密事皆與參之瑀乃折節事<lb/>
邁深布情款家内婦女閒事言語所不得至者莫不倒<lb/>
寫備説邁以瑀與之款盡深相感信濬所言密事悉以<lb/>
語瑀瑀與邁共進射堂下瑀忽顧左右索單衣幘邁問<lb/>
其所以瑀曰公以家人待卿相與言無所隱而卿於外<lb/>
宣洩致使人無不知我是公吏何得不啓因而白之濬<lb/>
<pb n="KR2a0016_WYG_042-10a"/>
大怒啓太祖徙邁廣州邁在廣州値蕭簡為亂為之盡<lb/>
力與簡俱死瑀遷從事中郎領淮南太守元嘉二十九<lb/>
年出為寧逺將軍益州刺史元凶弑立以為青州刺史<lb/>
瑀聞問即起義遣軍并送資實於荆州世祖即位召為<lb/>
御史中丞還至江陵値南郡王義宣為逆瑀陳其不可<lb/>
言甚切至義宣以為丞相左司馬俱至梁山瑀猶乘其<lb/>
蜀中船舫又有義宣故部曲潛於梁山洲外下投官軍<lb/>
除司徒左長史明年遷御史中丞瑀使氣尚人為憲司<lb/>
<pb n="KR2a0016_WYG_042-10b"/>
甚得志彈王僧逹云廕籍高華人品冗末朝士莫不畏<lb/>
其筆端尋轉右衛將軍瑀願為侍中不得謂所親曰人<lb/>
仕宦不出當入不入當出安能長居户限上因求益州<lb/>
世祖知其此意許之孝建三年除輔國將軍益州刺史<lb/>
既行甚不得意至江陵與顔竣書曰朱修之三世叛兵<lb/>
一旦居荆州青油幙下作謝宣明面目向使齋帥以長<lb/>
刀引吾下席於吾何有政恐匈奴輕漢耳其年坐奪人<lb/>
妻為妾免官大明元年起為東陽太守明年遷吳興太<lb/>
<pb n="KR2a0016_WYG_042-11a"/>
守侍中何偃嘗案云參伍時望瑀大怒曰我於時望何<lb/>
參伍之有遂與偃絶及為吏部尚書意彌憤憤族叔秀<lb/>
之為丹陽尹瑀又與親故書曰吾家黑面阿秀遂居留<lb/>
安衆處朝廷不為多士其年疽𤼵背何偃亦發背癕瑀<lb/>
疾已篤聞偃亡懽躍呌呼於是亦卒諡曰剛子子卷南<lb/>
徐州别駕卷弟藏尚書左丞穆之少子貞之中書黄門<lb/>
侍郎太子右衛率寧朔將軍江夏内史卒官子裒始興<lb/>
相以贓貨繫東冶内穆之女適濟陽蔡祐年老貧窮世<lb/>
<pb n="KR2a0016_WYG_042-11b"/>
祖以祐子平南參軍孫為始安太守<lb/>
王𢎞字休元琅邪臨沂人也曾祖導晉丞相祖洽中領<lb/>
軍父珣司徒𢎞少好學以清恬知名與尚書僕射謝混<lb/>
善弱冠為㑹稽王司馬道子驃騎參軍主簿時農務頓<lb/>
息末役繁興𢎞以為宜建屯田陳之曰近面所諮立屯<lb/>
田事已具簡聖懐南畝事興時不可失宜早督田畯以<lb/>
要嵗功而府資單刻控引無所雖復厲以重勸肅以嚴<lb/>
威適足令囹圄充積而無救於事實也伏見南局諸冶<lb/>
<pb n="KR2a0016_WYG_042-12a"/>
募吏數百雖資以廪贍收入甚㣲愚謂若回以配農必<lb/>
功利百倍矣然軍噐所須不可都廢今欲留銅官大冶<lb/>
及都邑小冶各一所重其功課一准揚州州之求取亦<lb/>
當無乏餘者罷之以充東作之要又欲二局田曹各立<lb/>
典軍募吏依冶募比例并聽取山湖人此皆無損於私<lb/>
有益於公者也其中亦應疇量分判番假及給廩多少<lb/>
自可一以委之本曹親局所統必當練悉且近東曹板<lb/>
水曹參軍納之領此任其人頗有幹能自足了其事耳<lb/>
<pb n="KR2a0016_WYG_042-12b"/>
頃年以來斯務㢮廢田蕪廩虛實亦由此𢎞過䝉飾擢<lb/>
志輸短効豈可相與寢黙有懐弗聞邪至於當否尊自<lb/>
當裁以逺鑒若所啓謬允者伏願便以時施行庶嵗有<lb/>
務農之勤倉有盈廩之實禮節之興可以垂拱待也道<lb/>
子欲以為黄門侍郎珣以其年少固辭珣頗好積聚財<lb/>
物布在民間珣薨𢎞悉燔燒劵書一不收責餘舊業悉<lb/>
以委付諸弟未免喪後將軍司馬元顯以為諮議參軍<lb/>
加寧逺將軍知記室事固辭不就道子復以為諮議參<lb/>
<pb n="KR2a0016_WYG_042-13a"/>
軍加建威將軍領中兵又固辭時内外多難在喪者皆<lb/>
不終其哀唯𢎞固執得免桓𤣥尅京邑收道子付廷尉<lb/>
臣吏畏恐莫敢瞻送𢎞時尚在喪獨於道側拜攀車涕<lb/>
泣論者稱焉高祖為鎮軍召補諮議參軍以功封華容<lb/>
縣五等侯遷琅邪王大司馬從事中郎出為寧逺將軍<lb/>
琅邪内史尚書吏部郎中豫章相盧循冦南康諸郡𢎞<lb/>
奔尋陽高祖復命為中軍諮議參軍遷大司馬右長史<lb/>
轉呉國内史義熙十一年徵為太尉長史轉左長史從<lb/>
<pb n="KR2a0016_WYG_042-13b"/>
北征前鋒已平洛陽而未遣九錫𢎞銜使還京師諷㫖<lb/>
朝廷時劉穆之掌留任而㫖反從北來穆之愧懼發病<lb/>
遂卒而高祖還彭城𢎞領彭城太守宋國初建遷尚書<lb/>
僕射領選太守如故奏彈謝靈運曰臣聞閑厥有家埀<lb/>
訓大易作威專戮致誡周書斯典或違刑兹無赦世子<lb/>
左衞率康樂縣公謝靈運力人桂興淫其嬖妾殺興江<lb/>
涘棄尸洪流事發京畿播聞遐邇宜加重劾肅正朝風<lb/>
案世子左衞率康樂縣公謝靈運過蒙恩奬頻叨榮授<lb/>
<pb n="KR2a0016_WYG_042-14a"/>
聞禮知禁為日已久而不能防閑閫闈致兹紛穢罔顧<lb/>
憲軌忿殺自由此而勿治典刑將替請以事見免靈運<lb/>
所居官上臺削爵土收付大理治罪御史中丞都亭侯<lb/>
王淮之顯居要任邦之司直風聲噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>曾不彈舉若知<lb/>
而弗糾則情法斯撓如其不知則尸昧已甚豈可復預<lb/>
班清階式是國憲請免所居官以侯還散軰中内臺舊<lb/>
體不得用風聲舉彈此事彰赫曝之朝野執憲蔑聞羣<lb/>
司循舊國典既頽所虧者重臣𢎞忝承人乏位副朝端<lb/>
<pb n="KR2a0016_WYG_042-14b"/>
若復謹守常科則終莫之糾正所以不敢拱默自同秉<lb/>
彝違舊之愆伏須准裁高祖令曰靈運免官而已餘如<lb/>
奏端右肅正風軌誠副所期豈拘常儀自今為永制十<lb/>
四年遷監江州豫州之西陽新蔡二郡諸軍事撫軍將<lb/>
軍江州刺史至州省賦簡役百姓安之永初元年加散<lb/>
騎常侍以佐命功封華容縣公食邑二千户三年入朝<lb/>
進號衞將軍開府儀同三司高祖因宴集謂羣公曰我<lb/>
布衣始望不至此傅亮之徒竝撰辭欲盛稱功徳𢎞率<lb/>
<pb n="KR2a0016_WYG_042-15a"/>
爾對曰此所謂天命求之不可得推之不可去時人稱<lb/>
其簡典少帝景平二年徐羡之等謀廢立召𢎞入朝太<lb/>
祖即位以定䇿安社稷進位司空封建安郡公食邑千<lb/>
户上表固辭曰臣聞趙武稱隨㑹夫子之家事治言於<lb/>
晉國無隱情臣千載幸㑹謬荷榮遇雖以智能虛薄政<lb/>
績蔑聞而言無隱情竊所庶幾向令天啓其心預定大<lb/>
䇿而名編司勲功不見紀固將請不賞之罪懸龍蛇之<lb/>
書豈當稽違成命茍修小節但無功勤暴之四海進闕<lb/>
<pb n="KR2a0016_WYG_042-15b"/>
君子勞心之謀退微小人勞力之效而聖朝僭賞於上<lb/>
愚臣茍忝於下則為厚誣當時永貽口實竊財之誚比<lb/>
此為輕惟塵盛猷虧玷為大㣲躬所惜一朝亦盡非唯<lb/>
仰塵國紀實亦俯畏友朋憂心彌疹胡顔靡託且凡人<lb/>
之交尚申知己况在明主可用理干所以敢遂愚狷守<lb/>
之以死乃見許加使持節侍中改監為都督進號車騎<lb/>
大將軍開府刺史如故徐羡之等以廢弑之罪將見誅<lb/>
𢎞既非首謀弟曇首又為上所親委事將發密使報𢎞<lb/>
<pb n="KR2a0016_WYG_042-16a"/>
羡之等誅徵𢎞為侍中司徒揚州刺史錄尚書給班劔<lb/>
三十人上西征謝晦𢎞與驃騎彭城王義康居守入住<lb/>
中書下省引隊仗出入司徒府權置參軍五年春大旱<lb/>
𢎞引咎遜位曰臣聞三才雖殊其致則一故世道休明<lb/>
五福攸應政有失徳咎徵必顯臣抑又聞之台輔之職<lb/>
論道讚契上佐人主燮理隂陽位以徳授則和氣淳穆<lb/>
寇竊非據則讁見於天是以陳平有辭不濫主者之局<lb/>
邴吉停駕大懼牛喘之由斯固有國之所同天人之逺<lb/>
<pb n="KR2a0016_WYG_042-16b"/>
㫖陛下聖哲御世光隆宜休徵表祥醴泉毖涌而頃隂<lb/>
陽隔并亢旱成灾秋無嚴霜冬無積雪疾厲之氣彌歴<lb/>
四時此豈非任失其人覆餗之咎臣以庸短自畢凡流<lb/>
謬逢嘉運叨恩在昔陛下忘其不腆又重之以今任正<lb/>
位槐鼎統理神州珥貂衣衮總錄朝端内外要重頓萃<lb/>
微躬窮極寵貴人臣莫比令徳居之猶或難稱矧伊陋<lb/>
昧何以克任此之易了不俟明識但受命之始屬値時<lb/>
艱六戎親戒憂及社稷誠是臣下致節忘身之時當有<lb/>
<pb n="KR2a0016_WYG_042-17a"/>
何心塵撓聖聽所以僶俛從事循牆馳驅志在宣力慮<lb/>
不及遠既鯨鯢折首西夏底定便宜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其本懐避賢謝<lb/>
拙而常人偷安日甘一日實亦仰佩天眷未能自已荏<lb/>
苒推遷忽及三載遂令負乘之釁彰著幽明愆伏之灾<lb/>
患纒氓庶上缺皇朝緝熙之羙下增官謗覆折之灾伏<lb/>
念惶赧五情飛散雖日厚顔何以寧處不逺而復大易<lb/>
攸稱小懲大戒細人之福近復之羙非所敢觖懲戒之<lb/>
幸竊懐庶幾今履端惟始朝慶禮畢輙還私門思愆家<lb/>
<pb n="KR2a0016_WYG_042-17b"/>
巷庶㣲塞天譴少弭謗讟伏願鑑其所守即而許之臨<lb/>
啓愧塞不自宣盡先是彭城王義康為荆州刺史鎮江<lb/>
陵平陸令河南成粲與𢎞書曰僕聞軌物設教必隨時<lb/>
制宜世代盈虛亦與之消息夫勢之所處非親不居是<lb/>
以周之宗盟異姓為後權軸之要任歸二南斯前代之<lb/>
明謩當今之顯轍明公位極台鼎四海具瞻劬勞夙夜<lb/>
義同吐握而總錄百揆兼牧畿甸功實盛大莫之與儔<lb/>
天道福謙宜存挹損驃騎彭城王道徳昭備上之懿弟<lb/>
<pb n="KR2a0016_WYG_042-18a"/>
宗本歸源所應推先宜出據列蕃齊光魯衞明公高枕<lb/>
論道燮理隂陽則天下和平灾害不作福慶與大宋升<lb/>
降享年與松喬齊久名垂萬代豈不羙歟𢎞本有退志<lb/>
挾粲言由是固自陳請乃降為衞將軍開府儀同三司<lb/>
六年𢎞又上表曰臣聞異姓為後宗周之明義親不在<lb/>
外有國之所先故魯長滕君春秋所羙楚出棄疾前史<lb/>
垂誡矧乃茂親明徳道光一時述職侯甸朝政弗及而<lb/>
以庶族庸陋浮華之臣超踰先典居中贊契豈所以憲<lb/>
<pb n="KR2a0016_WYG_042-18b"/>
章古式緝熙治道驃騎將軍臣義康徽猷逺邈明徳彌<lb/>
劭敷政江漢化被荆南縉紳屬情想樂當務周旦之寄<lb/>
不謀同詞分陜雖重比此為輕臣實空闇階恩踰越俯<lb/>
積素餐仰玷盛化公私二三無一而可昔孫叔未進優<lb/>
孟見弞展季在下臧文貽譏况道隆地昵義兼前禮臣<lb/>
於古人無能為役負乘竊位萬物謂何雖曰厚顔胡寧<lb/>
以處斯亡之懼寔疚其心乞解州錄以允民望伏願陛<lb/>
下遠存至公近鑑丹款俯順朝野改授親賢豈惟下臣<lb/>
<pb n="KR2a0016_WYG_042-19a"/>
獲免大戾凡厥衆𨽻孰不慶幸若天眷罔已脫復遲回<lb/>
請出臣表逮聞外内朝議輿誦或有可擇詔曰省表遠<lb/>
擬隆周經國之體近述大易卑牧之志三復沖㫖良用<lb/>
憮然公體道淵虛明識經遠毗翼艱難勲猷光茂俾朕<lb/>
獲辰居垂拱司契委成豈容高遜總錄固辭神州使成<lb/>
務有虧以重朕之不徳邪深存體國所望夤亮驃騎親<lb/>
賢之寄地均旦奭還入内輔參贊機務輙敬從所執義<lb/>
康由是代𢎞為司徒與之分錄𢎞又表曰近冐表聞披<lb/>
<pb n="KR2a0016_WYG_042-19b"/>
陳愚管實冀天鑒體其至誠而奉被還詔未䝉酬察徒<lb/>
塵聖覽仰延優㫖顧影慚惶罔識攸厝臣忝荷要重四<lb/>
載於今既違前史量力之誡又㣲古人進賢之羙尸位<lb/>
固寵日積官謗旋觀周行興愧已後况在親賢朝野歸<lb/>
徳甫思引身曷云能補惟塵大典虧喪已多不悟天眷<lb/>
之隆復垂恩奬名噐弗改蒙寵如舊感遇自揆茫若無<lb/>
涯臣義康既總錄百揆毗讚盛化忝厠下風諮憑有所<lb/>
内朝細務庶可免竭神州任重望實兼該臣何人斯寇<lb/>
<pb n="KR2a0016_WYG_042-20a"/>
竊不已為爾推遷覆敗將及就無人事之愆必有隂陽<lb/>
之患伏念惟憂疹如疾首不知何理可以自安但成㫖<lb/>
已決渙汗難反加臣懦劣少無此志進不能抗言陳辭<lb/>
以死自固退不能重蠒置冰鮮食為瘠祗畏天威遂復<lb/>
俛仰至於攝督所部料綜文案曹局吏役所須不多其<lb/>
餘文武皆為冗長相府初建或有未充請留職僚同事<lb/>
而已自此以外及諸資實一送司徒臣受恩深重休戚<lb/>
是預義無虛飾茍自貶損伏願聖察特垂許順不令誠<lb/>
<pb n="KR2a0016_WYG_042-20b"/>
訴其見抑奪上又詔曰衞軍表如此司徒宜須事力可<lb/>
順公雅懐割二千人配府資儲不煩事送𢎞博練治體<lb/>
留心庶事斟酌時宜每存優允與八座丞郎疏曰同伍<lb/>
犯法無士人不罪之科然每至詰謫輙有請訴若垂恩<lb/>
宥則法廢不可行依事糾責則物以為苦怨宜更為其<lb/>
制使得憂苦之𠂻也又主守偷五匹常偷四十匹竝加<lb/>
大辟議者咸以為重宜進主偷十匹常偷五十匹死四<lb/>
十匹降以補兵既得少寛民命亦足以有懲也想各言<lb/>
<pb n="KR2a0016_WYG_042-21a"/>
所懐左丞江奥議士人犯盜贓不及棄市者刑竟自在<lb/>
贓汙淫盜之目清議終身經赦不原當之者足以塞愆<lb/>
聞之者足以鑒誡若復雷同羣小謫以兵役愚謂為苦<lb/>
符伍雖比屋鄰居至於士庶之際實自天隔舍藏之罪<lb/>
無以相闗奴客與符伍交接有所藏蔽可以得知是以<lb/>
罪及奴客自是客身犯愆非代郎主受罪也如其無奴<lb/>
則不應坐右丞孔黙之議君子小人既雜為符伍不得<lb/>
不以相檢為義士庶雖殊而理有聞察譬百司居上所<lb/>
<pb n="KR2a0016_WYG_042-21b"/>
以下不必躬親而後同坐是故犯違之日理自闗今罪<lb/>
其飬子典計者蓋義存戮僕如此則無奴之室豈得宴<lb/>
安但既云復士宜令輸贖常盜四十匹主守五匹降死<lb/>
補兵雖大存寛惠以紓民命然官及二千石及失節士<lb/>
大夫時有犯者罪乃可戮恐不可以補兵也謂此制可<lb/>
施小人士人自還用舊律尚書王淮之議昔為山隂令<lb/>
士人在伍謂之押符同伍有愆得不及坐士人有罪符<lb/>
伍糾之此非士庶殊制實使即刑當罪耳夫束脩之胄<lb/>
<pb n="KR2a0016_WYG_042-22a"/>
與小人隔絶防檢無方宜及不逞之士事接羣細既同<lb/>
符伍故使糾之於時行此非唯一處左丞議奴客與鄰<lb/>
伍相闗可得檢察符中有犯使及刑坐即事而求有乖<lb/>
實理有奴客者類多使役東西分散住家者少其有停<lb/>
者左右驅馳動止所須出門甚寡典計者在家十無其<lb/>
一奴客坐伍濫刑必衆恐非立法當罪本㫖右丞議士<lb/>
人犯偷不及大辟者宥補兵雖欲𢎞士懼無以懲邪乘<lb/>
理則君子違之則小人制嚴於上猶冐犯之以其宥科<lb/>
<pb n="KR2a0016_WYG_042-22b"/>
犯者或衆使畏法其心乃所以大宥也且士庶異制意<lb/>
所不同殿中郎謝元議謂宜先治其本然後其末可理<lb/>
本所以探士大夫於符而末所以檢小人邪可使受檢<lb/>
於小人邪士犯坐奴是士庶天隔則士無𢎞庶之由以<lb/>
不知而押之於伍則是受檢於小人也然則小人有罪<lb/>
士人無事僕𨽻何罪而令坐之若以實相交闗貴其聞<lb/>
察則意有未因何者名實殊章公私異令奴不押符是<lb/>
無名也民乏資財是私賤也以私賤無名之人豫公家<lb/>
<pb n="KR2a0016_WYG_042-23a"/>
有實之任公私混淆名實非允由此而言謂不宜坐還<lb/>
從其主於事為宜無奴之士不在此例若士人本檢小<lb/>
人則小人有過已應獲罪而無奴則義歸戮僕然則無<lb/>
奴之士未合宴安使之輸贖於事非謬二科所附惟制<lb/>
之本耳此自是辯章二本欲使各從其分至於求之管<lb/>
見宜附前科區别士庶於義為羙盜制按左丞議士人<lb/>
既終不為兵革幸可同寛宥之惠不必依舊律於議咸<lb/>
允吏部郎何尚之議按孔右丞議士人坐符伍為辠有<lb/>
<pb n="KR2a0016_WYG_042-23b"/>
奴辠奴無奴輸贖既許士庶緬隔則聞察自難不宜以<lb/>
難知之事定以必知之法夫有奴不賢無奴不必不賢<lb/>
今多僮者傲然於王憲無僕者怵廹於時網是為恩之<lb/>
所霑恒在程卓法之所設必加顔原求之鄙懐竊所未<lb/>
㥦謝殿中謂奴不隨主於名分不明誠是有理然奴僕<lb/>
實與閭里相闗今都不問恐有所失意同左丞議𢎞議<lb/>
曰尋律令既不分别士庶又士人坐同伍罹謫者無處<lb/>
無之多為時恩所宥故不盡親謫耳吳及義興適有許<lb/>
<pb n="KR2a0016_WYG_042-24a"/>
陸之徒以同符合給二千石論啓丹書已未問㑹稽士<lb/>
人云十數年前亦有四族坐比被責以時恩獲停而王<lb/>
尚書云人舊無同伍坐所未之解恐<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>任之日偶不値<lb/>
此事故邪聖明御世士人誠不憂至苦然要須臨事論<lb/>
通上干天聽為紛擾不如近為定科使輕重有節也又<lb/>
尋甲符制蠲士人不傳符耳令使復除亦得如之共相<lb/>
押領有違糾列了無等衰非許士人閭里之外也諸議<lb/>
云士庶緬絶不相參知則士人犯法庶民得不知若庶<lb/>
<pb n="KR2a0016_WYG_042-24b"/>
民不許不知何許士人不知小民自非超然簡獨永絶<lb/>
塵粃者比門接棟小以為意終自聞知不必須日夕來<lb/>
往也右丞百司之言粗是其况如衰陵士人實與里巷<lb/>
闗通相知情狀乃當於冠帶小民今謂之士人便無小<lb/>
人之坐署為小民輙受士人之罰於情於法不其頗歟<lb/>
且都令不及士流士流為輕則小人令使徵預其罰便<lb/>
事至相糾閭伍之防亦為不同謂士人可不受同伍之<lb/>
讁耳罪其奴客庸何傷邪無奴客可令輸贖又或無奴<lb/>
<pb n="KR2a0016_WYG_042-25a"/>
僮為衆所明者官長二千石便當親臨列上依事遣判<lb/>
偷五匹四十匹謂應見優量者實以小吏無知臨財易<lb/>
昧或由疏慢事蹈重科求之於心常有可愍故欲小進<lb/>
匹數寛其性命耳至於官長以上荷䝉祿榮付以局任<lb/>
當正已明憲檢下防非而親犯科律亂法冐利五匹乃<lb/>
已為𢎞矣士人無私相偷四十匹理就使至此致以明<lb/>
罰固其宜耳並何容復加哀矜且此軰士人可殺不可<lb/>
讁有如諸論本意自不在此也近聞之道路聊欲共論<lb/>
<pb n="KR2a0016_WYG_042-25b"/>
不呼乃爾難精既衆議糾紛將不如其已若呼不應停<lb/>
寢謂宜集議奏聞決之聖㫖太祖詔衞軍議為允𢎞又<lb/>
上言舊制民年十三半役十六全役當以十三以上能<lb/>
自營私及公故以充役而考之見事猶或未盡體有彊<lb/>
弱不皆稱年且在家自隨力所能堪不容過苦移之公<lb/>
役動有定科循吏隱恤可無其患庸宰守常已有勤劇<lb/>
况値苛政豈可稱言乃有務在豐役增進年齒孤遠貧<lb/>
弱其敝尤深至令依寄無所生死靡告一身之切逃竄<lb/>
<pb n="KR2a0016_WYG_042-26a"/>
求免家人逺計胎孕不育巧避羅憲實亦由之今皇化<lb/>
惟新四方無事役召之應存乎消息十五至十六宜為<lb/>
半丁十七為全從之其後𢎞寢疾𢎞表屢乞骸骨上輙<lb/>
優詔不許九年進位太保領中書監餘如故其年薨時<lb/>
年五十四即贈太保中書監給節加羽葆鼓吹增班劔<lb/>
為六十人侍中錄尚書刺史如故諡曰文昭公配食高<lb/>
祖廟廷其年詔曰乃者三逆煽禍寔䌓有徒爰初遵飬<lb/>
暨於明罰外虞内慮實維艱難故太保華容縣公𢎞故<lb/>
<pb n="KR2a0016_WYG_042-26b"/>
衞將軍華故左光祿大夫曇首抱義懐忠乃情同至籌<lb/>
謀廟堂竭盡智力經營艱險簡自朕心國恥既雪允膺<lb/>
茅土而竝執謙挹志不命踰故用竚朝典將有後命盛<lb/>
業不究相係殞落永懐傷歎痛恨無已𢎞可增封千户<lb/>
華曇首封開國縣侯食邑各千户護軍將軍建昌公彦<lb/>
之深誠密謨比踪齊望其復先食邑以酬忠勛又詔聞<lb/>
王太保家便已匱乏清約之羙同規古人言念始終情<lb/>
增悽歎可賜錢百萬米千斛世祖大明五年車駕遊幸<lb/>
<pb n="KR2a0016_WYG_042-27a"/>
經𢎞墓下詔曰故侍中中書監太保錄尚書事揚州刺<lb/>
史華容文昭公𢎞徳猷光劭鑒識明逺故散騎常侍左<lb/>
光祿大夫太子詹事豫章文侯曇首夙尚恬素理心貞<lb/>
正竝綢繆先眷契闊屯夷内亮王道外流徽譽以國圖<lb/>
令勛民思茂惠朕薄廵都外瞻覽墳塋永言想慨良深<lb/>
於懐便可遣使致祭墓所𢎞明敏有思致既以民望所<lb/>
宗造次必存禮法凡動止施為及書翰儀體後人皆依<lb/>
倣之謂為王太保家法雖歴任藩翰不營財利薨亡之<lb/>
<pb n="KR2a0016_WYG_042-27b"/>
後家無餘業而輕率少威儀性又褊隘人忤意者輙面<lb/>
加責辱少時嘗樗蒲公城子野舍及後當權有人就𢎞<lb/>
求縣辭訴頗切此人嘗以蒲戱得罪𢎞詰之曰君得錢<lb/>
㑹戲何用祿為答曰不審公城子野何在𢎞默然子錫<lb/>
嗣少以宰相子起家為員外散騎歴清職中書郎太子<lb/>
左衞率江夏内史高自位遇太尉江夏王義恭當朝錫<lb/>
箕踞大坐殆無推敬卒官子僧亮嗣齊受禪降爵為侯<lb/>
食邑五百户𢎞少子僧逹别有傳𢎞弟虞廷尉卿虞子<lb/>
<pb n="KR2a0016_WYG_042-28a"/>
深有羙名官至新安太守虞弟抑光祿大夫抑弟孺侍<lb/>
中孺弟曇首别有傳𢎞從父弟練晉中書令珉子也元<lb/>
嘉中歴顯官侍中度支尚書練子釗世祖大明中亦經<lb/>
清職黄門郎臨海王子頊晉安王子勛征虜前軍長史<lb/>
左民尚書太宗初為司徒左長史隨司徒建安王休仁<lb/>
出赭圻時居母憂加冠軍將軍忤犯休仁出為始興相<lb/>
休仁恚之不已太宗乃收付廷尉賜死<lb/>
史臣曰晉綱弛紊其漸有由孝武守文於上化不下及<lb/>
<pb n="KR2a0016_WYG_042-28b"/>
道子昬徳居宗憲章墜矣重之以國寳啓亂加之以元<lb/>
顯嗣虐而祖宗之遺典羣公之舊章莫不葉散冰離掃<lb/>
地盡矣主威不樹臣道專行國典人殊朝綱家異編户<lb/>
之命竭於豪門王府之蓄變為私藏由是禍基東妖難<lb/>
結天下蕩蕩然王道不絶者若綖高祖一朝創義事屬<lb/>
橫流改亂章布平道尊主卑臣之義定於馬棰之間威<lb/>
令一施内外從禁以建武永平之風變太元隆安之俗<lb/>
此蓋文宣公之為也為一代宗臣配饗清廟豈徒然哉<lb/>
<pb n="KR2a0016_WYG_042-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_042-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十二<lb/>
<pb n="KR2a0016_WYG_042-30a"/>
　宋書卷四十二考證<lb/>
劉穆之傳穆之視不言者久之○視字上南史有直字<lb/>
先是郡縣為封國者内史相並於國主稱臣○者内二<lb/>
　字諸本並訛若自今據南史改正<lb/>
吾家黑面阿秀遂居留安衆處○留南史作劉<lb/>
王𢎞傳使畏法其心乃所以大宥也○畏法二字似當<lb/>
　在其心下<lb/>
本所以探士大夫於符而末所以撿小人邪可使受撿<lb/>
<pb n="KR2a0016_WYG_042-30b"/>
　於小人邪○此三句内必有誤字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十二考證<lb/>
</p>
<p>
</p>
  </div>
<div>
<head>宋書卷四十三</head> <lb/>
    <p>
<pb n="KR2a0016_WYG_043-1a"/>
欽定四庫全書<lb/>
　宋書卷四十三<lb/>
　　梁　　　　沈　　　　　約　　　　撰<lb/>
　列傳第三<lb/>
　　徐羡之　　傅亮　　檀道濟<lb/>
徐羡之字宗文東海郯人也祖寜尚書吏部郎江州刺<lb/>
史未拜卒父祚之上虞令羡之少為王雅太子少傅主<lb/>
簿劉牢之鎮北功曹尚書祠部郎不拜桓修撫軍中兵<lb/>
<pb n="KR2a0016_WYG_043-1b"/>
曹參軍與高祖同府深相親結義旗建高祖版為鎮軍<lb/>
參軍尚書庫部郎領軍司馬與謝混共事混甚知之補<lb/>
琅邪王大司馬參軍司徒左西屬徐州别駕從事史太<lb/>
尉咨議參軍義熙十一年除鷹揚將軍琅邪内史仍為<lb/>
大司焉從事中郎將如故高祖北伐轉太尉左司馬掌<lb/>
留任以副貳劉穆之初高祖議欲北伐朝士多諫唯羡<lb/>
之黙然或問何獨不言羡之曰吾位至二品官為二千<lb/>
石志願乆充今二方已平拓地萬里唯有小羌未定而<lb/>
<pb n="KR2a0016_WYG_043-2a"/>
公寢食不忘意量乖殊何可輕豫劉穆之卒高祖命以<lb/>
羡之爲吏部尚書建威將軍丹陽尹總知留任甲仗二<lb/>
十人出入轉尚書僕射將軍尹如故十四年大司馬府<lb/>
軍人朱興妻周坐息男道扶年三嵗先得癎病周因其<lb/>
病發掘地生埋之為道扶姑女所告正周棄市刑羡之<lb/>
議曰自然之愛虎狼猶仁周之凶忍宜加顯戮臣以為<lb/>
法律之外故尚𢎞物之理母之即刑由子眀法為子之<lb/>
道焉有自容之地雖伏法者當辜而在宥者靡容愚謂<lb/>
<pb n="KR2a0016_WYG_043-2b"/>
可特申之遐裔從之高祖踐阼進號鎭軍將軍加散騎<lb/>
常侍上初即位思佐命之功詔曰散騎常侍尚書僕射<lb/>
鎭軍將軍丹陽尹徐羡之監江州豫州之西陽新蔡諸<lb/>
軍事撫軍將軍江州刺史華容侯王𢎞散騎常侍䕶軍<lb/>
將軍作唐男檀道濟中書令領太子詹事傅亮侍中中<lb/>
領軍謝晦前左將軍江州刺史宜陽侯檀韶使持節雝<lb/>
梁南北秦四州荆州之河北諸軍事後將軍雝州刺史<lb/>
闗中侯趙倫之使持節督北徐兗青三州諸軍事征虜<lb/>
<pb n="KR2a0016_WYG_043-3a"/>
將軍北徐州刺史南城男劉懐慎散騎常侍領太子左<lb/>
衛率新淦侯王仲徳前冠軍將軍北青州刺史安南男<lb/>
向彌左衛將軍灄陽男劉粹使持節南蠻校尉佷山子<lb/>
到彦之西中郎司馬南郡宜陽侯張劭參西中郎將軍<lb/>
事建威將軍河東太守資中侯沈林子等或忠規逺謀<lb/>
扶讚洪業或肆勤樹績𢎞濟艱難經始圖終勲烈惟茂<lb/>
並宜與國同休饗兹大賚羡之可封南昌縣公𢎞可華<lb/>
容縣公道濟可改封永修縣公亮可建城縣公晦可武<lb/>
<pb n="KR2a0016_WYG_043-3b"/>
昌縣公食邑各二千户韶可更增邑二千五百戸仲徳<lb/>
可增邑二千二百户懐愼彦之各進爵為侯粹改封建<lb/>
安縣侯並增邑為千户倫之可封霄城縣侯食邑千户<lb/>
劭可封臨沮縣伯林子可封漢夀縣伯食邑六百户開<lb/>
國之制率遵舊章羡之遷尚書令揚州刺史加散騎常<lb/>
侍進位司空録尚書事常侍刺史如故羡之起自布衣<lb/>
又無術學直以志力局度一旦居廊廟朝野推服咸謂<lb/>
有宰臣之望沈密寡言不以憂喜見色頗工奕棊觀戲<lb/>
<pb n="KR2a0016_WYG_043-4a"/>
常若未解當世倍以此推之傅亮蔡廓常言徐公曉萬<lb/>
事安異同高祖不豫加班劔三十人宫車晏駕與中書<lb/>
令傅亮領軍將軍謝晦鎭北將軍檀道濟同被顧命少<lb/>
帝詔曰平理獄訟政道所先朕哀荒在疚未堪親覽司<lb/>
空尚書令可率衆官月一決獄帝後失徳羡之等將謀<lb/>
廢立而廬陵王義眞輕動多過不任四海乃先廢義眞<lb/>
然後廢帝時謝晦為領軍以府舎内屋敗應治悉移家<lb/>
人出宅聚將士於府内鎮北將軍南兖州刺史檀道濟<lb/>
<pb n="KR2a0016_WYG_043-4b"/>
先朝舊將威服殿省且有兵衆召使入朝告之以謀事<lb/>
將發道濟入宿領軍府中書舍人邢安泰潘盛為内應<lb/>
其日守闗道濟領兵居前羡之等繼其後由東掖門雲<lb/>
龍門入宿衛先受處分莫有動者先是帝於華林園為<lb/>
列肆親自酤賣又開瀆聚土以像破崗率左右唱呼引<lb/>
船為樂是夕寢於龍舟在天淵池兵士進殺二人又傷<lb/>
帝指扶帝出東閤收璽綬羣臣拜辭衛送故太子宫遷<lb/>
於呉郡侍中程道惠勸立第五皇弟義恭羡之不許遣<lb/>
<pb n="KR2a0016_WYG_043-5a"/>
使殺義眞於新安殺帝於呉縣時為帝築宫未成權居<lb/>
金昌亭帝突走出昌門追者以門闗擊之倒地然後加<lb/>
害太祖即阼進羡之司徒餘如故改封南平郡公食邑<lb/>
四千户固讓加封有司奏車駕依舊臨華林園聽訟詔<lb/>
曰政刑多所未悉可如先二公推訊元嘉二年羡之與<lb/>
左光禄大夫傅亮上表歸政曰臣聞元首司契運樞成<lb/>
務臣道代終事盡宣翼冕旒之道理絶於上皇拱己之<lb/>
事不行於中古故高宗不言以三齡為斷冢宰聽政以<lb/>
<pb n="KR2a0016_WYG_043-5b"/>
再朞為節百王以降罔或不然陛下聖德紹興負荷洪<lb/>
業億兆顒顒思陶盛化而聖㫖謙挹委成羣司自大禮<lb/>
告終鑽燧三改大眀佇照逺邇傾屬臣等雖率誠屢聞<lb/>
未能仰感敢藉品物之情謹因蒼生之志伏願陛下逺<lb/>
存周文日昃之道近思皇室締構之艱時攬萬機躬親<lb/>
朝政廣闢四聰博詢庶業則雍熙可臻有生幸甚上未<lb/>
許羡之等重奏曰近寫下情言為心罄奉被還詔鑒許<lb/>
未回豈惟愚臣秉心有在詢之朝野人無異議何者形<lb/>
<pb n="KR2a0016_WYG_043-6a"/>
風四方寔繫王德一國之事本之一人雖世代不同時<lb/>
殊風異至於主運臣贊古今一揆未有渾心委任而休<lb/>
眀可期此之非宜布自遐邇臣等荷遇二世休慼以均<lb/>
情為國至豈容順黙重披丹心冐昧以請上猶辭羡之<lb/>
等又固陳曰比表披陳辭誠俱盡詔㫖沖逺未垂聽納<lb/>
三復屛營伏增憂歎臣聞克隆先構幹蠱之盛業昧旦<lb/>
丕顯帝王之高義自皇宋創運英聖有造殷憂未闕艱<lb/>
患仍纏頼天命有底聖眀承業時屯國故猶在民心太<lb/>
<pb n="KR2a0016_WYG_043-6b"/>
山之安未易可保昬眀隆替繫在聖躬斯誠周詩夙興<lb/>
之辰殷王待旦之日豈得無為拱己復𤣥古之風逡廵<lb/>
虛挹徇匹夫之事伏願以宗廟為重百姓為心𢎞大業<lb/>
以嗣先軌隆聖道以增前烈愚瞽所獻情盡於此上乃<lb/>
許之羡之仍遜位退還私第兄子佩之及侍中程道惠<lb/>
呉興太守王韶之等並謂非宜敦勸甚苦復奉詔攝任<lb/>
三年正月詔曰民生於三事之如一愛敬同極豈惟名<lb/>
敎況乃施侔造物義在加隆者乎徐羡之傅亮謝晦皆<lb/>
<pb n="KR2a0016_WYG_043-7a"/>
因緣之才荷恩在昔擢自無聞超居要重卵翼而長未<lb/>
足以譬永初之季天禍横流大眀傾曜四海遏密實受<lb/>
顧託任同負圖而不能竭其股肱盡其心力送徃無復<lb/>
言之節事居闕忠貞之効將順靡記匡救蔑聞懐寵取<lb/>
容順成失德雖末因懼禍以建大䇿而逞其悖心不畏<lb/>
不義播遷之始謀肆酖毒至止未幾顯行怨殺窮凶極<lb/>
虐荼酷備加顚沛皂𨽻之手告盡逆旅之館都鄙哀愕<lb/>
行路飲涕故廬陵王英秀明逺徽風夙播魯衛之寄朝<lb/>
<pb n="KR2a0016_WYG_043-7b"/>
野屬情羡之等暴蔑求專忌賢畏逼造搆貝錦成此無<lb/>
端㒺主䝉上横加流屛矯誣朝旨致兹禍害寄以國命<lb/>
而翦為仇讎旬月之間再肆酖毒痛感三靈怨結人鬼<lb/>
自書契以來棄常安忍反易天眀未有如斯之甚者也<lb/>
昔子家從弑鄭人致討宋肥無辜蕩澤為戮況逆亂倍<lb/>
於徃釁情痛深於國家此而可容孰不可忍即宜誅殛<lb/>
告謝存亡而于時大事甫爾異同紛結匡國之勲實著<lb/>
莫大之罪未彰是以逺酌民心近聽輿訟雖欲討亂慮<lb/>
<pb n="KR2a0016_WYG_043-8a"/>
或難圖故忍戚含哀懐恥累載每念人生實難情事未<lb/>
展何嘗不顧影慟心伏枕泣血今逆臣之釁彰暴遐邇<lb/>
君子悲情義徒思奮家讎國恥可得而雪便命司宼肅<lb/>
眀典刑晦據有上流或不即罪朕當親率六師為其遏<lb/>
防可遣中領軍到彦之即日電發征北將軍檀道濟絡<lb/>
驛繼路符衛軍府州以時收翦已命征虜將軍劉粹斷<lb/>
其走伏罪止元凶餘無所問感惟永徃心情崩絶氛霧<lb/>
既袪庶幾治道爾且詔召羡之行至西明門外時謝晦<lb/>
<pb n="KR2a0016_WYG_043-8b"/>
弟㬭<hi>子肖反</hi>為黄門郎正直報亮云殿内有異處分亮馳<lb/>
報羡之羡之回還西州乘内人問訊車出郭歩走至新<lb/>
林入陶竈中自剄死時年六十三羡之初不應召上遣<lb/>
中領軍到彦之右衛將軍王華追討羡之死野人以告<lb/>
載尸付廷尉子喬之尚髙祖第六女富陽公主官至竟<lb/>
陵王文學喬之及弟乞奴從誅初羡之年少時嘗有一<lb/>
人來謂之曰我是汝祖羡之因起拜之此人曰汝有貴<lb/>
相而有大厄可以錢二十八文薶宅四角可以免灾過<lb/>
<pb n="KR2a0016_WYG_043-9a"/>
此可位極人臣後羡之隨親之縣住在縣内嘗暫出而<lb/>
賊自後破縣縣内人無免者雞犬亦盡唯羡之在外獲<lb/>
全隨從兄履之為臨海樂安縣嘗行經山中見黑龍長<lb/>
丈餘頭有角前兩足皆具無後足曵尾而行及拜司空<lb/>
守闗將入彗星晨見危南又當拜時䨇鶴集太極東鴟<lb/>
尾鳴喚兄子佩之輕薄好利髙祖以其姻戚累加寵任<lb/>
為丹陽尹呉郡太守景平初以羡之秉權頗豫政事與<lb/>
王韶之程道惠中書舍人邢安泰潘盛相結黨與時謝<lb/>
<pb n="KR2a0016_WYG_043-9b"/>
晦乆病連灸不堪見客佩之等疑其託疾有異圖與韶<lb/>
之道惠同載詣傅亮稱羡之意欲令亮作詔誅之亮答<lb/>
以為己等三人同受顧命豈可相殘戮若諸君果行此<lb/>
事便當角中歩出掖門耳佩之等乃止羡之既誅太祖<lb/>
特宥佩之免官而已其年冬佩之又結殿中監茅亨謀<lb/>
反并告前寜州刺史應襲以亨為兖州襲為豫州亨密<lb/>
以聞襲亦告司徒王𢎞佩之聚黨百餘人殺牛犒賜條<lb/>
牒時人並相署置期眀年正㑹於殿中作亂未及數日<lb/>
<pb n="KR2a0016_WYG_043-10a"/>
收斬之<lb/>
傅亮字季友北地靈州人也祖咸司𨽻校尉父瑗以學<lb/>
業知名位至安成太守瑗與郗超善超嘗造瑗瑗見其<lb/>
二子廸及亮亮年四五嵗超令人解亮衣使左右持去<lb/>
初無吝色超謂瑗曰卿小兒才名位宦當逺踰於兄然<lb/>
保家傳祚終在大者廸字長猷亦儒學官至五兵尚書<lb/>
永初二年卒追贈太常亮博渉經史尤善文詞初為建<lb/>
威參軍桓謙中軍行參軍桓𤣥簒位聞其博學有文采<lb/>
<pb n="KR2a0016_WYG_043-10b"/>
選為秘書郎欲令整正秘閣未及拜而𤣥敗義旗初丹<lb/>
陽尹孟昶以為建威參軍義熙元年除員外散騎侍郎<lb/>
直西省典掌詔命轉領軍長史以中書郎滕演代之亮<lb/>
未拜遭母憂服闋為劉毅撫軍記室參軍又補領軍司<lb/>
馬七年遷散騎侍郎復代演直西省仍轉中書黄門侍<lb/>
郎直西省如故髙祖以其乆直勤勞欲以為東陽郡先<lb/>
以語廸廸大喜告亮亮不答即馳見髙祖曰伏聞恩㫖<lb/>
賜擬東陽家貧忝禄私計為幸但憑廕之願實結本心<lb/>
<pb n="KR2a0016_WYG_043-11a"/>
乞歸天宇不樂外出髙祖笑曰謂卿之須禄耳若能如<lb/>
此甚協所望㑹西討司馬休之以為太尉從事中郎掌<lb/>
記室以太尉參軍羊徽為中書郎代直西省亮從征關<lb/>
洛還至彭城宋國初建令書除侍中領世子中庶子徙<lb/>
中書令領中庶子如故從還夀陽髙祖有受禪意而難<lb/>
於𤼵言乃集朝臣燕飲從容言曰桓𤣥暴簒鼎命已移<lb/>
我首唱大義復興皇室南征北伐平定四海功成業著<lb/>
遂荷九錫今年將衰暮崇極如此物戒盛滿非可久安<lb/>
<pb n="KR2a0016_WYG_043-11b"/>
今欲奉還爵位歸老京師羣臣唯盛稱功徳莫曉此意<lb/>
日晚坐散亮還外乃悟㫖而宫門已閉亮於是叩扉請<lb/>
見髙祖即開門見之亮入便曰臣暫宜還都髙祖達觧<lb/>
此意無復他言直云須幾人自送亮曰須數十人便足<lb/>
於是即便奉辭亮即出已夜見長星竟天亮拊髀曰我<lb/>
常不信天文今始驗矣至都即徴髙祖入輔永初元年<lb/>
遷太子詹事中書令如故以佐命功封建城縣公食邑<lb/>
二千户入直中書省專典詔命以亮任總國權聽於省<lb/>
<pb n="KR2a0016_WYG_043-12a"/>
見客神虎門外每旦車常數百兩髙祖登庸之始文筆<lb/>
皆是記室參軍滕演北征廣固悉委長史王誕自此後<lb/>
至于受命表䇿文誥皆亮辭也演字彦將南陽西鄂人<lb/>
官至黄門郎祕書監義熙八年卒二年亮轉尚書僕射<lb/>
中書令詹事如故眀年髙祖不豫與徐羡之謝晦並受<lb/>
顧命給班劍二十人少帝即位進為中書監尚書令景<lb/>
平二年領䕶軍將軍少帝廢亮率行臺至江陵奉迎太<lb/>
祖既至立行門於江陵城南題曰大司馬門率行臺百<lb/>
<pb n="KR2a0016_WYG_043-12b"/>
僚詣門拜表威儀禮容甚盛太祖將下引見亮哭慟甚<lb/>
哀動左右既而問義眞及少帝薨廢本末悲號嗚咽侍<lb/>
側者莫能仰視亮流汗沾背不能答於是布腹心於到<lb/>
彦之王華等深自結納太祖登阼加散騎常侍左光祿<lb/>
大夫開府儀同三司本官悉如故司空府文武即為左<lb/>
光祿府又進爵始興郡公食邑四千户固讓進封元嘉<lb/>
三年太祖欲誅亮先呼入見省内密有報之者亮辭以<lb/>
㛮病篤求暫還家遣信報徐羡之因乘車出郭門騎馬<lb/>
<pb n="KR2a0016_WYG_043-13a"/>
奔趨廸墓屯騎校尉郭泓收付廷尉伏誅時年五十三<lb/>
初至廣莫門上遣中書舎人以詔書示亮并謂曰以公<lb/>
江陵之誠當使諸子無恙初亮見世路屯險著論名曰<lb/>
演愼曰大道有言愼終如始則無敗事矣易曰括囊無<lb/>
咎愼不害也又曰藉之用茅何咎之有愼之至也文王<lb/>
小心大雅詠其多福仲由好勇馮河貽其苦箴虞書著<lb/>
愼身之譽周廟銘陛坐之側因斯以談所以保身全德<lb/>
其莫尚於愼乎夫四道好謙三材忌滿祥萃虛室鬼瞰<lb/>
<pb n="KR2a0016_WYG_043-13b"/>
髙屋豐屋有蔀家之灾鼎食無百年之貴然而徇欲厚<lb/>
生者忽而不戒知進忘退者曽莫之懲前車已摧後鑾<lb/>
不息乘危以庶安行險而徼幸於是有顚墜覆亡之禍<lb/>
殘生天命之釁其故何哉流溺忘反而以身輕於物也<lb/>
故昔之君子同名爵於香餌故傾危不及思憂患而豫<lb/>
防則鍼石無用洪流<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>於涓涓合拱挫於纎蘖介焉是<lb/>
式色斯而舉悟髙鳥以風逝鑑醴酒而投<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>天豈敝著<lb/>
而後謀通患結而後思復云爾而已哉故詩曰愼爾侯<lb/>
<pb n="KR2a0016_WYG_043-14a"/>
度用戒不虞言防萌也夫單以營内喪表張以治外失<lb/>
中齊秦有守一之敗偏恃無兼濟之功冰炭滌於胷心<lb/>
巖牆絶於四體夫然故形神偕全表裏寜一營魄内澄<lb/>
百骸外固邪氣不能襲憂患不能及然可以語至而言<lb/>
極矣夫以嵇子之抗心希古絶覊獨放五難之根既㧞<lb/>
立生之道無累人患殆乎盡矣徒以忽防於鐘吕肆言<lb/>
於禹湯禍機發於豪端逸翩鎩於衆舉觀夫貽書良友<lb/>
則匹厚味於甘酖<hi>闕八字</hi>　　　　　其懼患也若無<lb/>
<pb n="KR2a0016_WYG_043-14b"/>
轡而乘奔其愼禍也猶履冰而臨谷或振褐髙樓揭竿<lb/>
獨徃或保約違豐安于卑位故漆園外楚忌在龜犧商<lb/>
洛遐遯畏此駟馬平仲辭邑殷鑒於崔慶張臨挹滿灼<lb/>
戒乎桑霍若君子覽兹二塗則賢鄙之分既明全喪之<lb/>
實又顯非知之難愼之惟難愼也者言行之樞管乎夫<lb/>
據圖揮刄愚夫弗為臨淵登峭莫不惴慄何則害交故<lb/>
慮篤患切而懼深故詩曰不敢暴虎不敢馮河愼微之<lb/>
謂也故庖子渉族怵然為戒差之一毫弊猶如此况乎<lb/>
<pb n="KR2a0016_WYG_043-15a"/>
觸害犯機自投死地禍福之具内充外斥陵九折於卭<lb/>
僰泛衝波於吕梁傾側成於俄頃性命哀而莫救嗚呼<lb/>
嗚呼故語有之曰誠能愼之福之根也曰是何傷禍之<lb/>
門爾言愼而已矣亮布衣儒生僥幸際㑹既居宰輔兼<lb/>
總重權少帝失德内懐憂懼作感物賦以寄意焉其辭<lb/>
曰余以暮秋之月述職内禁夜清務隙遊目藝苑于時<lb/>
風霜初戒蟄類尚繁飛蛾翔羽翩翾滿室赴軒幌集眀<lb/>
燭者必以燋滅為度雖則微物矜懐者乆之退感荘生<lb/>
<pb n="KR2a0016_WYG_043-15b"/>
異鵲之事與彼同迷而忘反鑒之道此先師所以鄙智<lb/>
及齊客所以難日論也悵然有懐感物興思遂賦之云<lb/>
爾在西成之暮晷肅皇命於禁中聆蜻蛚於前廡鑒朗<lb/>
月於房櫳風蕭瑟以陵幌霜皚皚而被墉怜鳴蜩之應<lb/>
節惜落景之懐東嗟勞人之萃感何夕永而慮充眇今<lb/>
古以遐念若循環之無終詠倚相之遺矩希董生之方<lb/>
融鑽光燈而散袠温聖哲之遺蹤墳素杳以難暨九流<lb/>
紛其異封領三百於無邪貫五千於有宗考舊聞於前<lb/>
<pb n="KR2a0016_WYG_043-16a"/>
史訪心跡於汙隆豈夷阻之在運將全喪之由躬遊翰<lb/>
林之彪炳嘉美手於良工辭存麗而去穢㫖既雅而能<lb/>
通雖源流之深浩且揚㩁而發蒙習習飛蚋飄飄纎蠅<lb/>
緣幌求隙望爓思陵糜蘭膏而無悔赴朗燭而未懲瞻<lb/>
前軌之既覆忘改轍於後乘匪微物之足悼悵永念而<lb/>
捬膺彼人道之為貴參二儀而比靈禀清曠以授氣修<lb/>
緣督而為經照安危於心術鏡纎兆於未形有徇末而<lb/>
捨本或躭欲而忘生碎隨侯於微爵捐所重而要輕矧<lb/>
<pb n="KR2a0016_WYG_043-16b"/>
昆蟲之所昧在智士之猶嬰悟雕陵於荘氏幾鑒濁而<lb/>
迷清仰前修之懿軌知吾跡之未并雖宋元之外占曷<lb/>
在予之克明豈知反之徒爾喟投翰以增情初奉迎大<lb/>
駕道路賦詩三首其一篇有悔懼之辭曰夙櫂發皇邑<lb/>
有人祖我舟餞離不以幣贈言重琳球知止道攸貴懐<lb/>
禄義所尤四牡倦長路君轡可以収張邴結晨軌疎董<lb/>
頓夕輈東隅誠已謝西景逝不留性命安可圖懐此作<lb/>
前修敷袵銘篤誨引帶佩嘉謀迷寵非予志厚德良未<lb/>
<pb n="KR2a0016_WYG_043-17a"/>
詶撫躬愧疲朽三省慚爵浮重明照蓬艾萬品同率由<lb/>
忠誥豈假知式微發直謳亮自知傾覆求退無由又作<lb/>
辛有穆生董仲道讚稱其見微之羙長子演祕書郎先<lb/>
亮卒演弟悝湛逃亡湛弟都徙建安郡世祖孝建之中<lb/>
並還京師<lb/>
檀道濟髙平金鄉人左將軍韶少弟也少孤居喪備禮<lb/>
奉姊事兄以和謹致稱髙祖創義道濟從入京城參髙<lb/>
祖建武軍事轉征西討平魯山禽桓振除輔國參軍南<lb/>
<pb n="KR2a0016_WYG_043-17b"/>
陽太守以建義勲封吳興縣五等侯盧循㓂逆羣盜互<lb/>
起郭寄生等聚作亂以道濟為揚武將軍天門太守討<lb/>
平之又從劉道規討桓謙荀林等率厲文武身先士卒<lb/>
所向摧破及徐道覆來逼道規親出拒戰道濟戰功居<lb/>
多遷安逺䕶軍武陵内史復為太尉參軍拜中書侍郎<lb/>
轉寜朔將軍參太尉軍事以前後功封作唐縣男食邑<lb/>
四百户補太尉主簿諮議參軍豫章公世子為征虜將<lb/>
軍鎮京口道濟為司馬臨淮太守又為世子西中郎司<lb/>
<pb n="KR2a0016_WYG_043-18a"/>
馬梁國内史復為世子征虜將軍司馬加冠軍將軍義<lb/>
熙十二年髙祖北伐以道濟為前鋒出淮肥所至諸城<lb/>
戍望風降服進剋許昌獲偽寜朔將軍頴川太守姚坦<lb/>
及大將楊業至成臯偽兗州刺史韋華降逕進洛陽偽<lb/>
平南將軍陳留公姚沈歸順凡㧞城破壘俘四千餘人<lb/>
議者謂應悉戮以為京觀道濟曰伐罪吊民正在今日<lb/>
皆釋而遣之於是戎夷感悦相率歸之者甚衆進據潼<lb/>
關與諸軍共破姚紹長安既平以為征虜將軍琅邪内<lb/>
<pb n="KR2a0016_WYG_043-18b"/>
史世子當鎭江陵彼以道濟為西中郎司馬持節南蠻<lb/>
校尉又加征虜將軍遷宋國侍中領世子中庶子兗州<lb/>
大中正髙祖受命轉䕶軍加散騎常侍領石頭戍事聽<lb/>
直入殿省以佐命功改封永修縣公食邑二千戸徙為<lb/>
丹陽尹䕶軍如故髙祖不豫給班劍二十人出監南徐<lb/>
兗之江北淮南諸郡軍事鎭北將軍南兗州刺史景平<lb/>
元年虜圍青州刺史竺夔於東陽城䕫告急加道濟使<lb/>
持節監征討諸軍事與王仲德救東陽未及至虜燒營<lb/>
<pb n="KR2a0016_WYG_043-19a"/>
焚攻具遁走將追之城内無食乃開窖取乆榖窖深數<lb/>
丈出榖作米已經再宿虜去已逺不復可追乃止還鎮<lb/>
廣陵徐羡之將廢廬陵王義眞以告道濟道濟意不同<lb/>
屢陳不可不見納羡之等謀欲廢立諷道濟入朝既至<lb/>
以謀告之將廢之夜道濟入領軍府就謝晦宿晦其夕<lb/>
竦動不得眠道濟就寢便熟晦以此服之太祖未至道<lb/>
濟入守朝堂上即位進號征北將軍加散騎常侍給鼓<lb/>
吹一部進封武陵郡公食邑四千戸固辭進封又增督<lb/>
<pb n="KR2a0016_WYG_043-19b"/>
青州徐州之淮陽下邳琅邪東莞五郡諸軍事及討謝<lb/>
晦道濟率軍繼到彦之彦之戰敗退保隠圻㑹道濟至<lb/>
晦本謂道濟與羡之等同誅忽聞來上人情兇懼遂不<lb/>
戰自潰事平遷都督江州之江夏豫州之西陽新蔡晉<lb/>
熙四郡諸軍事征南大將軍開府儀同三司江州刺史<lb/>
持節常侍如故增封千戸元嘉八年到彥之伐索虜已<lb/>
平河南尋復失之金墉虎牢並没虜逼滑臺加道濟都<lb/>
督征討諸軍事率衆北討軍至東平夀張縣值虜安平<lb/>
<pb n="KR2a0016_WYG_043-20a"/>
公乙旃眷道濟率寜朔將軍王仲徳驍騎將軍叚宏奮<lb/>
擊大破之轉戰至髙梁亭虜寜南將軍濟州刺史夀昌<lb/>
公悉頬庫結前後邀戰道濟分遣叚宏及臺隊主沈䖍<lb/>
之等竒兵擊之即斬悉頰庫結道濟進至濟上連戰二<lb/>
十餘日前後數十交虜衆盛遂陷滑臺道濟於歴城全<lb/>
軍而反進位司空持節常侍都督刺史並如故還鎭尋<lb/>
陽道濟立功前朝威名甚重左右腹心並經百戰諸子<lb/>
又有才氣朝廷疑畏之太祖寢疾累年屢經危殆彭城<lb/>
<pb n="KR2a0016_WYG_043-20b"/>
王義康慮宫車晏駕道濟不可復制十二年上疾篤㑹<lb/>
索虜為邊冦召道濟入朝既至上閒十三年春將遣道<lb/>
濟還鎭已下船矣㑹上疾動召入祖道收付廷尉詔曰<lb/>
檀道濟階縁時幸荷恩在昔寵靈優渥莫與為比曾不<lb/>
感佩殊遇思答萬分乃空懐疑貳履霜日乆元嘉以來<lb/>
猜阻滋結不義不昵之心附下罔上之事固已暴之民<lb/>
聽彰於遐邇謝靈運志凶辭醜不臣顯著納受邪説每<lb/>
相容隐又潛散金貨招誘剽猾逋逃必至寔繁彌廣日<lb/>
<pb n="KR2a0016_WYG_043-21a"/>
夜伺隙希冀非望鎭軍將軍仲徳徃年入朝屢陳此迹<lb/>
朕以其位居台鉉豫班河岳彌縫容養庶或能革而長<lb/>
惡不悛凶慝遂遘因朕寢疾規肆禍心前南蠻行參軍<lb/>
龐延祖具悉奸狀密以啓聞夫君親無將刑兹罔赦况<lb/>
罪釁深重若斯之甚便可收付廷尉肅正刑書事止元<lb/>
惡餘無所問於是收道濟及其子給事黄門侍郎植司<lb/>
徒從事中郎粲太子舍人隰征北主簿承伯祕書郎遵<lb/>
等八人並於廷尉伏誅又收司空參軍薛彤付建康伏<lb/>
<pb n="KR2a0016_WYG_043-21b"/>
法又遣尚書庫部郎顧仲文建武將軍茅亨至尋陽收<lb/>
道濟子夷邕演及司空參軍髙進之誅之薛彤進之並<lb/>
道濟腹心有勇力時以比蜀將闗張初道濟見收脱幘<lb/>
投地曰乃復壊汝萬里之長城邕子孺乃被宥世祖世<lb/>
為奉朝請<lb/>
史臣曰夫彈冠出里結組登朝道申於夷路運艱於險<lb/>
轍是以古人裴回於出處交戰乎臨岐若其任重於身<lb/>
恩結自主雖復據鼎承劍悠然不以存歿為懐當二公<lb/>
<pb n="KR2a0016_WYG_043-22a"/>
受言西殿跪承顧託若使死而可再固以赴蹈為期也<lb/>
及逢權定之期當震主之地甫欲攘抑後禍禦蔽身灾<lb/>
使桐宫有卒廹之痛淮王非中霧之疾若以社稷為存<lb/>
亡則義異於此但彭城無燕刺之釁而有楚英之戮若<lb/>
使一昆延厯亦未知定終所在也謝晦言不以賊遺君<lb/>
父豈徒言哉<lb/>
　<lb/>
　<lb/>
<pb n="KR2a0016_WYG_043-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十三<lb/>
<pb n="KR2a0016_WYG_043-23a"/>
　宋書卷四十三考證<lb/>
徐羡之傳羡之等重奏曰近冩下情○近下一本有陳<lb/>
　字<lb/>
時謝晦弟㬭為黄門郎○門下一本有侍字<lb/>
傅亮傳霜皚皚而被墉○皚皚諸本俱訛溰溰今據傅<lb/>
　亮集改正<lb/>
詠倚相之遺矩○矩監本訛短今據傅亮集改正<lb/>
　<lb/>
<pb n="KR2a0016_WYG_043-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十三考證<lb/>
</p>
<p>
</p>
  </div>
<div>
<head>宋書卷四十四</head> <lb/>
    <p>
<pb n="KR2a0016_WYG_044-1a"/>
欽定四庫全書<lb/>
　宋書卷四十四<lb/>
　　梁　　　　沈　　　　　約　　　　撰<lb/>
　列傳第四<lb/>
　　謝晦<lb/>
謝晦字宣明陳郡陽夏人也祖郎東陽太守父重㑹稽<lb/>
王道子驃騎長史兄絢高祖鎭軍長史蚤卒晦初為孟<lb/>
昶建威府中兵參軍昶死高祖問劉穆之孟昶參佐誰<lb/>
<pb n="KR2a0016_WYG_044-1b"/>
堪入我府穆之舉晦即命為太尉參軍高祖嘗訊囚其<lb/>
旦刑獄參軍有疾札晦代之於車中一鑑訊牒催促便<lb/>
下相府多事獄繫殷積晦隨問酬辯曾無違謬高祖竒<lb/>
之即日署刑獄賊曹轉豫州治中從事義熙八年土斷<lb/>
僑流郡縣使晦分判揚豫民戸以平允見稱入為太尉<lb/>
主簿從征司馬休之時徐逵之戰敗見殺高祖怒將自<lb/>
披甲登岸諸將諫不從怒愈甚晦前抱持高祖高祖曰<lb/>
我斬卿晦曰天下可無晦不可無公晦死何有㑹胡藩<lb/>
<pb n="KR2a0016_WYG_044-2a"/>
已得登岸賊退走乃止晦羙風姿善言笑眉目分眀鬢<lb/>
髪如㸃漆渉獵文義朗贍多通高祖深加愛賞羣僚莫<lb/>
及從征關洛内外要任悉委之劉穆之遣使陳事晦徃<lb/>
徃措異同穆之怒曰公復有還時否高祖欲以為從事<lb/>
中郎以訪穆之堅執不與終穆之世不遷穆之喪問至<lb/>
髙祖哭之甚慟晦時正直喜甚自入閤内參審穆之死<lb/>
問其日教出轉晦從事中郎宋臺初建為右衛將軍尋<lb/>
加侍中髙祖受命於石頭登臺備法駕入宫晦領游軍<lb/>
<pb n="KR2a0016_WYG_044-2b"/>
為驚備遷中領軍侍中如故以佐命功封武昌縣公食<lb/>
邑二千户二年坐行璽封鎭西司馬南郡太守王華大<lb/>
封而誤封北海太守球版免晦侍中尋轉領軍將軍散<lb/>
騎常侍依晉中軍羊祜故事入直殿省總統宿衞三月<lb/>
髙祖不豫給班劍二十人與徐羡之傅亮檀道濟並侍<lb/>
醫藥少帝即位加領中書令與羡之亮共輔朝政少帝<lb/>
既廢司空徐羡之録詔命以晦行都督荆湘雝益寜南<lb/>
北秦七州諸軍事撫軍將軍領諸南蠻校尉荆州刺史<lb/>
<pb n="KR2a0016_WYG_044-3a"/>
欲令居外為援慮太祖至或用别人故遽有此授精兵<lb/>
舊將悉以配之器仗軍資甚盛太祖即位加使持節依<lb/>
本位除授晦慮不得去甚憂惶及發新亭顧望石頭城<lb/>
喜曰今得脱矣尋進號衛將軍加散騎常侍進封建平<lb/>
郡公食邑四千户固讓進封又給鼓吹一部初為荆州<lb/>
甚有自矜之色將之鎭詣從叔光禄大夫澹别澹問晦<lb/>
年晦答曰三十三澹笑曰昔荀中郎年二十七為北府<lb/>
都督卿比之已為老矣晦有愧色至江陵深結侍中王<lb/>
<pb n="KR2a0016_WYG_044-3b"/>
華冀以免禍二女當配彭城王義康新野侯義賔元嘉<lb/>
二年遣妻曹及長子世休送女還京邑先是景平中索<lb/>
虜為㓂覆没河南至是上欲誅羡之等并討晦聲言北<lb/>
伐又言拜景陵治裝舟艦傅亮與晦書曰薄伐河朔事<lb/>
猶未巳朝野之慮憂懼者多又言朝士多諫北征上當<lb/>
遣外監萬㓜宗徃相諮訪時朝廷處分異常其謀頗泄<lb/>
三年正月晦弟黄門侍郎㬭馳使告晦晦猶謂不然呼<lb/>
諮議參軍何承天示以亮書曰計㓜宗一二日必至傅<lb/>
<pb n="KR2a0016_WYG_044-4a"/>
公慮我好事故先遣此書承天曰外間所聞咸謂西討<lb/>
已定㓜宗豈有上理晦尚謂虛妄使承天豫立答詔啟<lb/>
草伐虜宜須明年江夏内史程道惠得尋陽人書言朝<lb/>
廷將有大處分其事已審使其輔國府中兵參軍樂冏<lb/>
封以示晦晦又謂承天曰㓜宗尚未至若復二三日無<lb/>
消息便是不復來邪承天答曰詔使本無來理如程所<lb/>
説其事已判豈容復疑晦欲焚南蠻兵籍率見力決戰<lb/>
士人多勸發兵乃立幡戒嚴謂司馬庾登之曰今當自<lb/>
<pb n="KR2a0016_WYG_044-4b"/>
下欲屈卿以三千人守城備禦劉粹登之曰下官親老<lb/>
在都又素無旅情計二三不敢受此㫖晦仍問諸佐戰<lb/>
士三千足守城不南蠻司馬周超對曰非徒守城而已<lb/>
若有外㓂可以立勲登之乃曰超必能辦下官請觧司<lb/>
馬南郡以授即於坐命超為司馬建威將軍南義陽太<lb/>
守轉登之為長史南郡如故太祖誅羡之等及晦子新<lb/>
除祕書郎世休收㬭㬭子世平兄子著作佐郎紹等樂<lb/>
冏又遣使告晦徐傅二公及㬭等並已誅晦先舉羡之<lb/>
<pb n="KR2a0016_WYG_044-5a"/>
亮哀次發子弟凶問既而自出射堂配衣軍旅數從髙<lb/>
祖征討備覩經畧至是指揮處分莫不曲盡其宜二三<lb/>
日中四逺投集得精兵三萬人乃奉表曰臣階緣幸㑹<lb/>
䝉武皇帝殊常之眷外聞政事内謀帷幄經綸夷險毗<lb/>
贊王業預佐命之勲膺河山之賞及先帝不豫導揚末<lb/>
命臣與故司徒臣羡之左光禄大夫臣亮征北將軍臣<lb/>
道濟等並升御牀跪受遺詔載貽話言託以後事臣雖<lb/>
凡淺感恩自厲送徃事居誠貫幽顯逮營陽失徳自絶<lb/>
<pb n="KR2a0016_WYG_044-5b"/>
宗廟朝野岌岌憂及禍難忠謀協契徇國忘己援登聖<lb/>
朝惟新皇祚陛下馳傳乘流曾不惟疑臨朝殷懃增崇<lb/>
封爵此則臣等赤心已亮於天鑒逺近萬邦咸達於聖<lb/>
㫖若臣等志欲專權不顧國典便當協翼㓜主孤背天<lb/>
日豈復虛館七旬仰望鸞旗者哉故廬陵王於營陽之<lb/>
世屢被猜嫌積怨犯上自貽非命天祚明徳屬當昌運<lb/>
不有所廢將何以興成人之羙春秋之髙義立帝清館<lb/>
臣節之所司耿弇不以賊遺君父臣亦何負於宋室邪<lb/>
<pb n="KR2a0016_WYG_044-6a"/>
况釁結鬩牆禍成畏逼天下耳目豈伊可誣臣沗居蕃<lb/>
任乃誠匪懈為政小大必先啟聞紏剔羣蠻清夷境内<lb/>
分留弟姪並侍殿省陛下聿遵先志申以婚姻童稚之<lb/>
目猥荷齒召薦女遷子合門相送事君之道義盡於斯<lb/>
臣羡之總錄百揆翼亮三世年耆乞退屢抗表疏優㫖<lb/>
綢繆未垂順許臣亮管司喉舌恪䖍夙夜㳟謹一心守<lb/>
死善道此皆皇宋之宗臣社稷之鎭衞而䜛人傾覆妄<lb/>
生國釁天威震怒加以極刑并及臣門同被孥戮雖未<lb/>
<pb n="KR2a0016_WYG_044-6b"/>
知臣道濟問推理即事不容獨存先帝顧託元臣翼命<lb/>
之佐勦於佞邪之手忠貞匪躬之輔不免夷滅之誅陛<lb/>
下春秋方富始覽萬機民之情偽未能鑒悉王𢎞兄弟<lb/>
輕躁昧進王華猜忌忍害規弄威權先除執政以逞其<lb/>
欲天下之人知與不知孰不為之痛心憤怨者哉臣等<lb/>
見任先帝垂二十載小心謹愼無纎介之愆伏事甫爾<lb/>
而嬰若斯之罪若非先帝謬於知人則為陛下未察愚<lb/>
欵臣去嵗末使反得朝士及殿省諸將書並言嫌隙已<lb/>
<pb n="KR2a0016_WYG_044-7a"/>
成必有今日之事臣推誠仰期罔有二心不圖姦回潛<lb/>
遘理順難恃忠賢隕朝愚臣見襲到彦之蕭欣等在近<lb/>
路昔白公稱亂諸梁嬰胄惡人在朝趙鞅入伐臣義均<lb/>
休戚任居分陜豈可顚而不扶以負先帝遺㫖輙率將<lb/>
士繕治舟甲須其自送投袂撲討若天祚大宋卜世靈<lb/>
長義師克振中流清蕩便當浮舟東下戮此三竪申理<lb/>
寃恥謝罪闕庭雖伏鑕赴鑊無恨於心伏願陛下逺尋<lb/>
永初託付之㫖近存元嘉奉戴之誠則微臣丹款猶有<lb/>
<pb n="KR2a0016_WYG_044-7b"/>
可察臨表哽慨言不自盡太祖時已戒嚴諸軍相次進<lb/>
路尚書符荆州曰禍福無門逆順有數天道徴於影響<lb/>
人事鑒於前圖未有蹈義而福不延從惡而禍不至也<lb/>
故智計之士審敗以立功守正之臣臨難以全節徐羡<lb/>
之傅亮謝晦安忍鴆殺獲罪於天名教所極政刑所取<lb/>
已逺暴四海宣於聖詔羡之父子亮及晦息電斷之初<lb/>
並即大憲復王室之讎攄義夫之憤國典澄眀人神感<lb/>
悦三姓同罪既擒其二晦之室屬縲仆獄戸茍幽明所<lb/>
<pb n="KR2a0016_WYG_044-8a"/>
怨孤根易㧞以順討逆雖厚必崩然歸死難圖獸困則<lb/>
噬是以爰整其旅用為過防京師之衆天下雲集士練<lb/>
兵精大號饗震使持節中領軍佷山縣開國侯到彦之<lb/>
率羽林選士果勁二萬雲旍首路組甲曜川使持節散<lb/>
騎常侍都督南徐兗之江北淮南青州徐州之淮陽下<lb/>
邳琅邪東莞七郡諸軍事征北將軍南兗州刺史永脩<lb/>
縣開國公檀道濟統勁鋭武卒三萬戈船蔽江星言繼<lb/>
𤼵千㠶俱舉萬棹遄征散騎常待驍騎將軍叚宏鐵馬<lb/>
<pb n="KR2a0016_WYG_044-8b"/>
二千風驅電擊歩自竟陵直至鄢郢又命征虜將軍雍<lb/>
州刺史劉粹控河隂之師衝其巢窟湘州刺史張劭提<lb/>
湘州之衆直據要害巴蜀杜荆門之險秦梁絶丹圻之<lb/>
逕雲網四合走伏路盡然後鑾輿効駕六軍鵬翔警蹕<lb/>
前驅五牛整斾雖以英布之氣彭寵之資登陴無名授<lb/>
兵誰御加以西土之人咸沐皇澤東吳將士懐本首丘<lb/>
必不自陷罪人之黨横為亂亡之役置軍則魚潰嬰城<lb/>
則鳥散其勢然矣聖上慇懃哀愍其罪由晦士民何辜<lb/>
<pb n="KR2a0016_WYG_044-9a"/>
是用一分前麾宣示朝㫖符到其即共收擒晦身輕舟<lb/>
䕶送若已猖蹶先事阻衞宜飜然背亂相率歸朝頃大<lb/>
刑所加洪恩曠洽傅亮三息特䝉全宥晦同産以下羡<lb/>
之諸姪咸無所染況彼府州文武並列王職荷國榮任<lb/>
身雖在外乃心辰極夫轉禍貴速後機則凶遂使王師<lb/>
臨郊雷電皆至噬臍之恨亦將何及時益州刺史蕭摹<lb/>
之巴西太守劉道産被徴還始至江陵晦並繫縶没其<lb/>
財貨以充軍資竟陵内史殷道鸞未之郡以為諮議叅<lb/>
<pb n="KR2a0016_WYG_044-9b"/>
軍以弟遯為冠軍竟陵内史總留任兄子世猷為建威<lb/>
將軍南平太守劉粹若至周超能破之者即以為龍驤<lb/>
將軍雍州刺史晦率二萬發自江陵舟艦列自江津至<lb/>
于破冢旍旂相照蔽奪日光晦乃歎曰恨不得以此為<lb/>
勤王之師自領湘州刺史以張劭為輔國將軍劭不受<lb/>
命晦檄京邑曰王室多故禍難薦臻營陽失徳自絶宗<lb/>
廟廬陵王構鬩有本屢被猜嫌且居喪失禮遐邇所具<lb/>
積怨犯上自貽非道羣后釋位爰登聖明亂之未乂職<lb/>
<pb n="KR2a0016_WYG_044-10a"/>
有所係按車騎大將軍王𢎞侍中王曇首謬䝉時私叨<lb/>
竊權要𢎞於永初之始實荷不世之恩元嘉之讓自謂<lb/>
任遇浮淺進誣先皇委誠之寄退長嫌隙異同之端曇<lb/>
首徃因使下訪以今上起居不能光揚令徳彰於朝聼<lb/>
其言多誣故不具説王華賊亡之餘賞擢之次先帝常<lb/>
見訪逮庶有一分可取而華禀性凶猜多所忍害曩者<lb/>
縱人入城託疾辭事此都士庶咸所聞知以其所啟及<lb/>
上手答示宗叔獻又令宣告徐傅二公及周紏使下又<lb/>
<pb n="KR2a0016_WYG_044-10b"/>
令見咨云欲自攬政事求離任還都并令曇首具述此<lb/>
意又惠觀道人説外人告華及到彦之謀反不謂無之<lb/>
城内東將數日之内操戈相待華説數為狄當所譖常<lb/>
不自安凡此諸事豈有忠誠㝠契若此者邪自以父亡<lb/>
道側情事異人外絶酒醴而宵飲是恣靦貌<hi>缺</hi>
　　凡厥士庶誰不側目又常歎宰相頓有數人是何<lb/>
憤憤規總威權不顧國典保祐皇家者罹屠戮之誅效<lb/>
勤社稷者致殱夷之禍縉紳之徒孰不忼慨遂矯違詔<lb/>
<pb n="KR2a0016_WYG_044-11a"/>
㫖遣到彦之蕭欣之輕舟見襲即日監利左尉露檄衆<lb/>
軍已至揚子雖以不武沗荷蕃任國家艱難悲憤兼集<lb/>
若使小人得志君子道消凡百有殄瘁之哀蒼生深横<lb/>
流之懼輒紏勒義徒繕治舟甲舳艫亘川駟介蔽野武<lb/>
夫鷙勇人百其誠今遣南蠻司馬寜逺將軍庾登之統<lb/>
參軍事建武將軍建平太守安泰宣威將軍昭𢎞宗參<lb/>
軍事宣威將軍王紹之等精鋭一萬前鋒致討南蠻參<lb/>
軍振武將軍魏像統參軍事宣威將軍陳珍虎旅二千<lb/>
<pb n="KR2a0016_WYG_044-11b"/>
參軍事建威將軍新興太守賀愔甲卒三千相係取道<lb/>
南蠻參軍振威將軍郭卓鐵騎二千水歩齊舉大軍三<lb/>
萬駱驛電邁行冠軍將軍竟陵内史河東太守謝遯建<lb/>
威將軍南平太守謝世猷驍勇一萬留守江陵分命參<lb/>
軍長寜太守竇應期歩騎五千直出義陽司馬建威將<lb/>
軍行南義陽太守周超之統軍司馬振武將軍胡崇之<lb/>
精悍一萬北出髙陽長兼行參軍寜逺將軍朱澹之歩<lb/>
騎五千西出雁塞同討劉粹並趨襄陽竒兵尚速指景<lb/>
<pb n="KR2a0016_WYG_044-12a"/>
齊奮諸賢並同國恩情兼義烈今誠志士忘身之日義<lb/>
夫著績之秋見機而動望風而不待朂晦至江口到彦<lb/>
之已到彭城洲庾登之據巴陵畏懦不敢進㑹霖雨連<lb/>
日參軍劉和之曰彼此共有雨耳檀征北尋至東軍方<lb/>
彊唯宜速戰登之恇怯使小將陳祐作大囊貯茅數千<lb/>
斛縣於颿檣云可以焚艦用火宜須晴以緩戰期晦然<lb/>
之遂停軍十五日乃攻蕭欣於彭城洲中兵參軍孔延<lb/>
秀率三千人進戰甚力欣於陳後擁楯自衞又委軍還<lb/>
<pb n="KR2a0016_WYG_044-12b"/>
船於是大敗延秀又攻洲口柵䧟之彦之退保隱圻晦<lb/>
又上表曰臣聞凶邪敗國先代成患䜛豎亂朝異世齊<lb/>
禍故趙髙矯逼秦氏用傾董卓階亂漢祚伊覆雖哲王<lb/>
宰世大眀照臨未能使其漸弗興兹害不作姦臣王𢎞<lb/>
等竊弄威權興造禍亂遂與弟華内外影響同惡相成<lb/>
忌害忠賢圖希非望故司徒臣羡之左光禄大夫臣亮<lb/>
横被酷害并及臣門雖未知征北將軍臣道濟存亡不<lb/>
容獨免遂遣蕭欣到彦之等輕舟見襲姦偽之甚一至<lb/>
<pb n="KR2a0016_WYG_044-13a"/>
於斯羡之及亮或宿德元臣姻婭皇極或任總文武位<lb/>
班三事道濟職惟上將扞城是司皆受遇先朝棟梁一<lb/>
代臣昔因時幸過蒙先眷内聞政事外經戎旅與羡之<lb/>
亮等同被齒盼既經啟王基協濟大業爰自權輿暨于<lb/>
揖讓誠積雖微仍見紀録並䝉丹書之誓各受山河之<lb/>
賞欲使與宋升降傳之無窮及聖體不豫穆卜無吉召<lb/>
臣等四人同升御牀顧命領遺委以家國仰奉成㫖俯<lb/>
竭股肱忠貞不效期之以死但營陽悖德自絶於天社<lb/>
<pb n="KR2a0016_WYG_044-13b"/>
稷之危憂在託付不有所廢將焉以興乃逺稽殷漢用<lb/>
升聖德陛下順流乘傳不聼張武之疑入邸龍飛非俟<lb/>
宋昌之議斯乃主臣相信天人合契九五當陽化形四<lb/>
海羡之及亮内贊皇猷臣與道濟分翰于外普天之下<lb/>
孰曰不宜遂䝉寵授來鎭此方分留弟姪以侍臺省到<lb/>
任以來首尾三載雖形在逺外心係本朝事無大小動<lb/>
皆咨啟八州之政㒺一專輒尊上之心足貫幽顯陛下<lb/>
逺述先㫖申以婚姻大息世休復蒙引召是以去年送<lb/>
<pb n="KR2a0016_WYG_044-14a"/>
女遣兒闔家俱下血誠如此未知所愧而凶狡無端妄<lb/>
生釁禍羡之内誅臣受外伐顧省諸懐不識何辠天聼<lb/>
遐<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>陳訴靡由𢎞等既蒙寵任得侍左右自謂勢擅狐<lb/>
鼠理隔熏掘又以陛下富於春秋始覽政事欲馮陵恩<lb/>
幸闚望國權親從磐跱規自封殖不除臣等㒺得專權<lb/>
所以交結䜛慝成是亂階又惟𢎞等所構當以營陽為<lb/>
言廬陵為辠又以臣等位髙功同内外膠固陛下信其<lb/>
厚貌忘厥左道三至下機能不暫惑伏自尋省廢昏立<lb/>
<pb n="KR2a0016_WYG_044-14b"/>
明事非為已廬陵之事不由傍人内積蕭牆之釁外行<lb/>
叔叚之罸既制之有主臣何預焉然廬陵為性輕險悌<lb/>
順不足武皇臨崩亦有口詔比雖發自營陽實非國禍<lb/>
至於羡之亮等周旋同體心腹内外政欲戮力皇家盡<lb/>
忠報主若令臣等頗欲執權不專為國初廢營陽陛下<lb/>
在逺武皇之子尚有童幼擁以號令誰敢非之而泝流<lb/>
三千虛館三月奉迎鸞駕以遵下武血心若斯易為可<lb/>
鑒且臣等奉事先朝十有七年並居顯要世稱㳟謹不<lb/>
<pb n="KR2a0016_WYG_044-15a"/>
圖一旦致兹釁罸夫周公大賢尚有流言之謗伯竒至<lb/>
孝不免譖愬之禍慈父非無情於仁子眀君豈有志於<lb/>
貞臣姦遘所移勢回山岳况乃精誠微淺而望求信者<lb/>
哉詩不云乎䜛人㒺極交亂四國愷悌君子無信䜛言<lb/>
陛下躬覽篇籍研覈是非釁兆之萌宜應深察臣竊懼<lb/>
王室小有皇甫之患大有閻樂之禍夙夜殷憂若無首<lb/>
領夫周道浸微桓文稱伐君側亂國趙鞅入誅况今凶<lb/>
禍滔天辰極危逼台輔孥戮岳牧傾陷臣才非絳侯安<lb/>
<pb n="KR2a0016_WYG_044-15b"/>
漢是職人愧博陸厠奉遺㫖國難既深家痛亦切輙簡<lb/>
徒繕甲軍次巴陵蕭欣窘懾望風奔迸臣誠短劣在國<lb/>
忘身仰憑社稷之靈俯厲義勇之氣將長驅電掃直入<lb/>
石頭梟翦元凶誅夷首惡弔二公之寃魂寫私門之禍<lb/>
痛然後分歸司㓂甘赴鼎鑊雖死之日猶生之年伏惟<lb/>
陛下德合乾元道侔𤣥極鑒凶禍之無端察貞亮之有<lb/>
本回日月之照發霜電之威梟四凶於廟庭懸三監於<lb/>
絳闕申二台之匪辜眀兩蕃之無罪上謝祖宗下告百<lb/>
<pb n="KR2a0016_WYG_044-16a"/>
姓遣一乘之使賜咫尺之書臣便勒衆旋旗還保所任<lb/>
須次近路尋復表聞初晦與徐羡之傅亮謀為自全之<lb/>
計晦據上流而檀道濟鎭廣陵各有彊兵以制持朝廷<lb/>
羡之亮於中秉權可得持乆及太祖將行誅王華之徒<lb/>
咸云道濟不可信太祖曰道濟止於脅從本非事主殺<lb/>
害之事又所不關吾召而問之必異於是詔道濟入朝<lb/>
授之以衆委之西討晦聞羡之等死謂道濟必不獨全<lb/>
及聞率衆來上惶懼無計道濟既至與彦之軍合牽盤<lb/>
<pb n="KR2a0016_WYG_044-16b"/>
縁岸晦始見艦數不多輕之不即出戰至晩因風㠶上<lb/>
前後連咽西人離阻無復闘心臺軍至忌置洲尾列艦<lb/>
過江晦大軍一時潰散晦夜出投巴陵得小船還江陵<lb/>
初雝州刺史劉粹遣弟竟陵太守道濟與臺軍主沈敞<lb/>
之襲江陵至沙橋周超率萬餘人與戰大破之俄而晦<lb/>
敗問至晦至江陵無它處分惟愧謝周超而已超其夜<lb/>
舎軍單舸詣到彦之降衆散畧盡乃攜其弟遯兄子世<lb/>
基等七騎北走遯肥壯不能騎馬晦每待之行不得速<lb/>
<pb n="KR2a0016_WYG_044-17a"/>
至安陸延頭為戍主光順之所執順之晦故吏也檻送<lb/>
京師於路作悲人道其詞曰悲人道兮悲人道之實難<lb/>
哀人道之多險傷人道之寡安懿華宗之冠胄固清流<lb/>
而逺源樹文徳於庭户立操學於衡門應積善之餘祐<lb/>
當履福之所延何小子之凶放實招禍而作愆值革變<lb/>
之大運遭一顧於聖皇參謀猷於剏物賛帝制於宏綱<lb/>
出治戎於禁衛入關言於帷房分河山之珪組繼文武<lb/>
之龜章禀顧命於西殿受遺寄於御牀伊懦劣其無節<lb/>
<pb n="KR2a0016_WYG_044-17b"/>
實懐此而不忘荷隆遇於先主欲報之於後王憂託付<lb/>
之無効懼愧言於存亡謂繼體其嗣業能增輝於前光<lb/>
居遏密之未幾越禮度而湎荒普天壤而殞氣必社稷<lb/>
之淪喪矧吾儕之體國實啟處而匪遑藉億兆之一志<lb/>
固昏極而眀彰諒主尊而民宴信卜祚之無疆國既危<lb/>
而重構家已衰而載昌獲扶顚而休否冀世道之方康<lb/>
朝襃功以疏爵祗命服於西蕃奏簫管之嘈噆擁朱旄<lb/>
之赫煌臨八方以作鎮響文武之桓桓厲薄弱以為政<lb/>
<pb n="KR2a0016_WYG_044-18a"/>
實忘食於日旰豈申甫之敢慕庶惟宋之屏翰甫逾歴<lb/>
其三稔實周回其未再豈有慮於内<hi>缺</hi>　　　　其云<lb/>
裁痛夾輔之二宰並加辟而靡貸哀弱息之從禍悲發<lb/>
中而心痗伊荆漢之良彦逮文武之子民見忠貞而弗<lb/>
亮覩理屈而莫申皆義概而同憤咸荷戈而競臻浮舳<lb/>
艫之奕奕陳車騎之轔轔觀人和與師整謂兹兵其誰<lb/>
陳庶亡魂之雪怨反涇渭於彛倫齊輕舟於江曲殄鋭<lb/>
敵其皆湮勒陸徒於白水㓂無反於隻輪氣有㨗而益<lb/>
<pb n="KR2a0016_WYG_044-18b"/>
壯威既肅而彌振嗟時哉之不與迕風雨以踰旬我謀<lb/>
戰而不克彼繼奔其躡塵乏智勇之竒正忽孟眀而是<lb/>
遵茍成敗其有數豈怨天而尤人恨矢石之未竭遂摧<lb/>
師而覆陳誠得喪之所遭固當之其無吝痛同懐之弱<lb/>
子横遭罹之殃釁智未窮而事傾力未極而莫振誓同<lb/>
盡於鋒鏑我怯力而愆信愍弟姪之何辜實吾咎之所<lb/>
嬰謂九夷其可處思致免以全生詹性命之難遂乃窘<lb/>
紲於邊亭亦何忤於天地備艱危而是丁我聞之於昔<lb/>
<pb n="KR2a0016_WYG_044-19a"/>
誥功彌髙而身䠞霍芒刺而幸免卒傾宗而滅族周嘆<lb/>
貴於獄吏終下蕃而靡鞠雖眀德之大賢亦不免於殘<lb/>
戮懐今憚而忍人忘向惠而莫復續無賞而震主將何<lb/>
方以自牧非砏石之圜照孰違禍以取福著殷鑑於自<lb/>
古豈獨歎於季叔能安親而揚名諒見稱於先哲保歸<lb/>
全而終孝傷在余而皆缺辱歴世之平素忽盛滿而傾<lb/>
滅惟烝嘗與灑掃痛一朝而永絶問其誰而為之實孤<lb/>
人之險戾辠有踰於丘山雖萬死其何雪羈角偃兮衡<lb/>
<pb n="KR2a0016_WYG_044-19b"/>
閭親朋交兮平義雖履尚兮不一隆分好兮情寄俱憚<lb/>
耕兮從禄覩世道兮艱詖規志局兮功名每謂之兮為<lb/>
易今定諡兮闔棺慙明智兮昔議雖待盡兮為恥□厚<lb/>
顔兮靡寘長揖兮數子謝爾兮明智百齡兮浮促終焉<lb/>
兮斟克卧盡兮斧斤理命兮同得世安彼兮非此豈曉<lb/>
分兮辨惑御莊生之達言請承風以為則周超既降到<lb/>
彦之以參府事劉粹遣參軍沈敞之告彦之沙橋之敗<lb/>
事由周超彦之乃執之先繫㬭等猶未即戮於是與晦<lb/>
<pb n="KR2a0016_WYG_044-20a"/>
遯兄子世基世猷及同黨庾登之孔延秀周超費愔竇<lb/>
應期蔣䖍嚴千斯等並伏誅世基絢之子也有才氣臨<lb/>
死為連句詩曰偉哉横海鱗壯矣垂天翼一旦失風水<lb/>
翻為螻蟻食晦續之曰功遂侔昔人保退無智力既渉<lb/>
太行險斯路信難陟晦死時年三十七庾登之殷道鸞<lb/>
何承天並皆原免初河東人商𤣥石為晦參軍晦為逆<lb/>
𤣥石密欲推西人庾田夫及到彦之從弟為主田夫等<lb/>
不敢許知𤣥石獨謀不立遂為晦領幢事既平恨本心<lb/>
<pb n="KR2a0016_WYG_044-20b"/>
之不遂投水死太祖嘉之以其子懐福為衡陽王義季<lb/>
右軍參軍督䕶晦走左右皆棄之唯有延陵蓋追隨不<lb/>
舎太祖嘉之後以蓋為長沙王義欣鎭軍功曹督䕶<lb/>
史臣曰謝晦坐璽封違謬遂免侍中斯有以見髙祖之<lb/>
識治宰臣之稱職也夫拏戮所施事行重釁左黜或用<lb/>
義止輕愆輕愆物之所輕重釁人之所重故斧銊希行<lb/>
於世徽簡日用於朝雖貴臣細故不以任隆弛法至乎<lb/>
下肅上尊用此道也自太祖臨務兹典稍違網以疏行<lb/>
<pb n="KR2a0016_WYG_044-21a"/>
法為恩息妨德害美抑此之由降及大明傾詖愈甚自<lb/>
非許竊深私陵犯密諱則左降之科不行於權戚若有<lb/>
身觸盛㫖釁非國刑免書裁至弔客固望其門矣由是<lb/>
律無恒條上多弛行綱維不舉而網目隨之所以吉人<lb/>
防著在微愼大由小蓋為此云<lb/>
　<lb/>
　<lb/>
　<lb/>
<pb n="KR2a0016_WYG_044-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十四<lb/>
<pb n="KR2a0016_WYG_044-22a"/>
　宋書卷四十四考證<lb/>
謝晦傳父重㑹稽王道子驃騎長史○重監本訛事今<lb/>
　從晉書南史改正<lb/>
領諸南蠻校尉荆州刺史○諸南史作䕶<lb/>
行南義陽太守周超之○周監本訛王今改正<lb/>
史臣論自非許竊深私陵犯密諱○許一本作訐<lb/>
　<lb/>
　<lb/>
<pb n="KR2a0016_WYG_044-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十四考證<lb/>
</p>
<p>
</p>
  </div>
<div>
<head>宋書卷四十五</head> <lb/>
    <p>
<pb n="KR2a0016_WYG_045-1a"/>
欽定四庫全書<lb/>
　宋書卷四十五<lb/>
　　梁　　　　沈　　　　　約　　　　撰<lb/>
　列傳第五<lb/>
　　王鎮惡　檀韶　　向靖　　劉懷慎　劉粹<lb/>
王鎮惡北海劇人也祖猛字景略苻堅僭號關中猛為<lb/>
將相有文武才北土重之父休為河東太守鎮惡以五<lb/>
月五日生家人以俗忌欲令出繼疎宗猛見竒之曰此<lb/>
<pb n="KR2a0016_WYG_045-1b"/>
非常兒昔孟嘗君惡日生而相齊是兒亦將興吾門矣<lb/>
故名之為鎮惡年十三而苻氏敗亡關中擾亂流寓崤<lb/>
澠之間嘗寄食澠池人李方家方善遇之謂方曰若遭<lb/>
遇英雄主要取萬户侯當厚相報方答曰君丞相孫人<lb/>
才如此何患不富貴至時願見用為本縣令足矣後隨<lb/>
叔父曜歸晉客居荆州頗讀諸子兵書論軍國大事騎<lb/>
乘非所長關弓亦甚弱而意略縱横果決能斷廣固之<lb/>
役或薦鎮惡於高祖時鎮惡為天門臨灃令即遣召之<lb/>
<pb n="KR2a0016_WYG_045-2a"/>
既至與語甚異焉因留宿明旦謂諸佐曰鎮惡王猛之<lb/>
孫所謂將門有將也即以為青州治中從事史行參中<lb/>
軍太尉軍事署前部賊曹拒盧循於查浦屢戰有功封<lb/>
博陸縣五等子高祖謀討劉毅鎮惡曰公若有事西楚<lb/>
請賜給百舸為前驅義熙八年劉毅有疾求遣從弟兗<lb/>
州刺史藩為副貳高祖偽許之九月大軍西討轉鎮惡<lb/>
參軍事加振武將軍高祖至姑熟遣鎮惡率龍驤將軍<lb/>
蒯恩百舸前發其月二十九日也戒之曰若賊知吾上<lb/>
<pb n="KR2a0016_WYG_045-2b"/>
比軍至亦當少日耳政當岸上作軍未辦便下船也卿<lb/>
至彼深加籌量可擊便燒其船艦且浮舸水側以待吾<lb/>
至慰勞百姓宣揚詔㫖并赦文及吾與衞軍府文武書<lb/>
罪止一人其餘一無所問若賊都不知消息未有備妨<lb/>
可襲便襲今去但云劉兗州上鎮惡受命便晝夜兼行<lb/>
於鵲洲尋陽河口巴陵守風凡四日十月二十二日至<lb/>
豫章口去江陵城二十里自鎮惡進路揚聲劉兗州上<lb/>
毅謂為信然不知見襲鎮惡自豫章口捨船歩上蒯恩<lb/>
<pb n="KR2a0016_WYG_045-3a"/>
軍在前鎮惡次之舸留一二人對舸岸上豎六七旗下<lb/>
輒安一鼔語所留人計我將至城便長嚴令後有大軍<lb/>
狀又分隊在後令燒江津船艦鎮惡逕前襲城語前軍<lb/>
若有問者但云劉兗州至津戍及百姓皆言劉藩實上<lb/>
晏然不疑未至城五六里逢毅要將朱顯之與十許騎<lb/>
歩從者數十欲出江津問是何人答云劉兗州至顯之<lb/>
馳前問藩在所答云在後顯之既見軍不見藩而見軍<lb/>
人檐彭排戰具望見江津船艦已被燒烟焰張天而鼔<lb/>
<pb n="KR2a0016_WYG_045-3b"/>
嚴之聲甚盛知非藩上便躍馬馳去告毅外有大軍似<lb/>
從下上垂已至城江津船悉被火燒矣行令閉諸城門<lb/>
鎮惡亦馳進軍人緣城得入門猶未及下關因得開大<lb/>
城東門大城内毅凡有八隊帶甲千餘已得戒嚴蒯恩<lb/>
入東門便北囘擊射堂前攻金城東門鎮惡入東門便<lb/>
直擊金城西門軍分攻金城内東從舊將猶有六隊千<lb/>
餘人西將及能細直吏快手復有二千餘人食時就鬬<lb/>
至中晡西人退散及歸降略盡鎮惡入城便因風放火<lb/>
<pb n="KR2a0016_WYG_045-4a"/>
燒大城南門及東門又遣人以詔及赦文并高祖手書<lb/>
凡三函示毅毅皆燒不視金城内亦未信高祖自來有<lb/>
王桓者家在江陵昔手斬桓謙為高祖所賞㧞常在左<lb/>
右求還西迎家至是率十餘人助鎮惡戰下晡間於金<lb/>
城東門北三十歩鑿城作一穴桓便先衆入穴鎮惡自<lb/>
後繼之隨者稍多因短兵接戰鎮惡軍人與毅東將或<lb/>
有是父兄子弟中表親親者鎮惡令且鬭且共語衆並<lb/>
知高祖自來人情離懈一更許聴事前陣散潰斬義勇<lb/>
<pb n="KR2a0016_WYG_045-4b"/>
將趙蔡毅左右兵猶閉東西閤拒戰鎮惡慮闇夜自相<lb/>
傷犯乃引軍出繞金城開其南面以為退路毅慮南有<lb/>
伏兵二更中率左右三百許人開北門突出初毅常所<lb/>
乘馬在城外不得入倉卒無馬毅便就子肅民取馬肅<lb/>
民不與朱顯之謂曰人取汝父而惜馬不與汝今自走<lb/>
欲何之奪馬以授毅初出政值鎮惡軍衝之不得去囘<lb/>
衝蒯恩軍軍人鬭已一日疲倦毅得從大城東門出奔<lb/>
牛牧佛寺自縊死鎮惡身被五箭射鎮惡手所執矟於<lb/>
<pb n="KR2a0016_WYG_045-5a"/>
手中破折江陵平後二十日大軍方至署中兵出為安<lb/>
逺䕶軍武陵内史以討劉毅功封漢壽縣子食邑五百<lb/>
户蠻帥向博抵根據阮頭屢為凶暴鎮惡討平之初行<lb/>
告刺史司馬休之求遣軍以為聲援休之遣其將朱襄<lb/>
領衆助鎮惡㑹高祖西討休之鎮惡乃告諸將曰百姓<lb/>
皆知官軍已上朱襄等復是一賊表裏受敵吾事敗矣<lb/>
乃率軍夜下江水迅急倐忽行數百里直據都尉治既<lb/>
至乃以竹籠盛石堙塞水道襄軍下夾岸擊之斬襄首<lb/>
<pb n="KR2a0016_WYG_045-5b"/>
殺千餘人鎮惡性貪既破襄因停軍抄掠諸蠻不時反<lb/>
及至江陵休之已平高祖怒不時見之鎮惡笑曰但令<lb/>
我一見公無憂矣高祖尋登城喚鎮惡鎮惡為人彊辯<lb/>
有口機隨宜酬應高祖乃釋休之及魯宗之奔襄陽鎮<lb/>
惡統蒯恩諸軍水路追之休之等奔羌鎮惡追躡盡境<lb/>
而還除游擊將軍十二年高祖將北伐轉鎮惡為咨議<lb/>
參軍行龍驤將軍領前鋒將發前將軍劉穆之見鎮惡<lb/>
於積弩堂謂之曰公愍此遺黎志蕩逋逆昔晉文王委<lb/>
<pb n="KR2a0016_WYG_045-6a"/>
伐蜀於鄧艾今亦委卿以關中想勉建大功勿孤此授<lb/>
鎮惡曰不尅咸陽誓不復濟江而還也鎮惡入賊境戰<lb/>
無不㨗邵陵許昌望風奔散破虎牢及栢谷塢斬賊帥<lb/>
趙𤣥軍次洛陽偽陳留公姚洸歸順進次澠池造故人<lb/>
李方家升堂見母厚加酬賚即版授方為澠池令遣司<lb/>
馬毛徳祖攻偽𢎞農太守尹雅於蠡城生擒之仍行𢎞<lb/>
農太守方軌長驅徑據潼關偽大將軍姚紹率大衆拒<lb/>
嶮深溝高壘以自固鎮惡懸軍逺入轉輸不充與賊相<lb/>
<pb n="KR2a0016_WYG_045-6b"/>
持久將士乏食乃親到𢎞農督上民租百姓競送義粟<lb/>
軍食復振初高祖與鎮惡等期若尅洛陽須大軍至未<lb/>
可輕前既而鎮惡等逕向潼關為紹所拒不得進而軍<lb/>
又乏食馳告高祖求遣糧援時高祖沿河索虜屯據河<lb/>
岸軍不得前高祖呼所遣人開舫北户指河上虜示之<lb/>
曰我語令勿進而輕佻深入岸上如此何由得遣軍鎮<lb/>
惡既得義租紹又病死偽撫軍姚讚代紹守險衆力猶<lb/>
盛高祖至湖城讚引退大軍次潼關謀進取之計鎮惡<lb/>
<pb n="KR2a0016_WYG_045-7a"/>
請率水軍自河入渭偽鎮北將軍姚疆屯兵涇上鎮惡<lb/>
遣毛徳祖擊破之直至渭橋鎮惡所乘皆蒙衝小艦行<lb/>
船者悉在艦内羌見艦泝渭而進艦外不見有乘行船<lb/>
人北土素無舟檝莫不驚惋咸謂為神鎮惡既至令將<lb/>
士食畢便棄船登岸渭水流急倐忽間諸艦悉逐流去<lb/>
時姚泓屯軍在長安城下猶數萬人鎮惡撫慰士卒曰<lb/>
卿諸人並家在江南此是長安城北門外去家萬里而<lb/>
舫乘衣糧並已逐流去豈復有求生之計邪唯宜死戰<lb/>
<pb n="KR2a0016_WYG_045-7b"/>
可以立大功不然則無遺類矣乃身先士卒衆亦知無<lb/>
復退路莫不騰踊争先泓衆一時奔潰即陷長安城泓<lb/>
挺身逃走明日率妻子歸降城内夷晉六萬餘户鎮惡<lb/>
宣揚國恩撫慰初附號令嚴肅百姓安堵高祖將至鎮<lb/>
惡於灞上奉迎高祖勞之曰成吾霸業者真卿也鎮惡<lb/>
再拜謝曰此明公之威諸將之力鎮惡何功之有焉高<lb/>
祖笑曰卿欲學馮異也是時關中豐全倉庫殷積鎮惡<lb/>
極意收斂子女玉帛不可勝計高祖以其功大不問也<lb/>
<pb n="KR2a0016_WYG_045-8a"/>
進號征虜將軍時有白高祖以鎮惡既克長安藏姚泓<lb/>
偽輦為有異志高祖密遣人覘輦所在泓輦飾以金銀<lb/>
鎮惡悉剔取而棄輦於垣側高祖聞之乃安高祖留第<lb/>
二子桂陽公義真為安西將軍雝秦二州刺史鎮長安<lb/>
鎮惡以本號領安西司馬馮翊太守委以扞禦之任時<lb/>
西虜佛佛彊盛姚興世侵擾北邊破軍殺將非一高祖<lb/>
既至長安佛佛畏憚不敢動及大軍東還便寇逼北地<lb/>
義真遣中兵參軍沈田子距之虜甚盛田子屯劉回堡<lb/>
<pb n="KR2a0016_WYG_045-8b"/>
遣使還報鎮惡鎮惡對田子使謂長史王脩曰公以十<lb/>
歲兒付吾等當各思竭力而擁兵不進寇虜何由得平<lb/>
使還具說鎮惡言田子素與鎮惡不協至是益激怒二<lb/>
人常有相圖志彼此每相防疑鎮惡率軍出北地為田<lb/>
子所殺事在序傳時年四十六田子又於鎮惡營内殺<lb/>
鎮惡兄基弟鴻遵淵及從弟昭朗𢎞凡七人是歲十四<lb/>
年正月十五日也高祖表曰故安西司馬征虜將軍王<lb/>
鎮惡志節亮直機略明舉自策名州府屢著誠績荆南<lb/>
<pb n="KR2a0016_WYG_045-9a"/>
遘釁勢據上流難興彊蕃憂兼内侮鎮惡輕舟先邁神<lb/>
兵電臨旰食之虞一朝霧散及王師西伐有事中原長<lb/>
驅洛陽肅清湖陜入渭之㨗指麾無前遂廓定咸陽俘<lb/>
執偽后克成之効莫與為疇實干城所寄國之方召也<lb/>
近北虜遊魂寇掠渭北統率衆軍曜威撲討賊既還奔<lb/>
還次涇上故龍驤將軍沈田子忽發狂易奄加刅害忠<lb/>
勲未究受禍不圖痛惜兼至惋悼無已伏惟聖懷為之<lb/>
傷惻田子狂悖即已備憲鎮惡誠著艱難勲參前烈殊<lb/>
<pb n="KR2a0016_WYG_045-9b"/>
績未酬宜䝉追寵願敕有司議其褒贈於是追贈左將<lb/>
軍青州刺史高祖受命追封龍陽縣侯食邑千五百户<lb/>
諡曰壯侯配食高祖廟廷子靈福嗣位至南平王鑠右<lb/>
軍諮議參軍靈福卒子述祖嗣述祖卒子叡嗣齊受禪<lb/>
國除鎮惡弟康留關中及高祖北伐鎮惡為前鋒康逃<lb/>
匿田舍鎮惡次潼關康將家奔之高祖板為彭城公前<lb/>
將軍行參軍鎮惡被害康逃藏得免攜家出洛陽到彭<lb/>
城歸髙祖即以康為相國行參軍求還洛陽視母尋值<lb/>
<pb n="KR2a0016_WYG_045-10a"/>
關陜不守康與長安徙民張旴醜劉雲等唱集義徒得<lb/>
百許人驅率邑郭僑户七百餘家共保金墉城為守戰<lb/>
之備時有一人邵平率部曲及并州乞活一千餘户屯<lb/>
城南迎亡命司馬文榮為主又有亡命司馬道恭自東<lb/>
垣率三千人屯城西亡命司馬順明五千人屯陵雲臺<lb/>
順明遣刺殺文榮平復推順明為主又有司馬楚之屯<lb/>
栢谷塢索虜野坂戍主異弰公遊騎在芒上攻逼交至<lb/>
康堅守六旬宋臺建除康寧朔將軍河東太守遣龍驤<lb/>
<pb n="KR2a0016_WYG_045-10b"/>
將軍姜<hi>缺</hi>率軍救之諸亡命並各奔散高祖嘉康節封<lb/>
西平縣男食邑三百户進號龍驤將軍迎康家還京邑<lb/>
勸課農桑百姓甚親頼之永初元年卒金墉時年四十<lb/>
九葬於偃師城西追贈輔國將軍無子以兄河西太守<lb/>
基子天祐嗣當太祖元嘉二十七年隨劉康祖伐索虜<lb/>
敗沒子懷祖嗣<lb/>
檀韶字令孫高平金鄉人也世居京口初辟本州從事<lb/>
西曹主簿輔國司馬高祖建義韶及弟祗道濟等從平<lb/>
<pb n="KR2a0016_WYG_045-11a"/>
京城行參高祖建武將軍事都邑既平為鎮軍將軍加<lb/>
寧逺將軍東海太守進號建武將軍遷龍驤將軍秦郡<lb/>
太守北陳留内史以平桓𤣥功封巴丘縣侯食邑五百<lb/>
户復參車騎將軍事加龍驤將軍遷騎將中軍諮議參<lb/>
軍加寧朔將軍從征廣固率向彌胡藩等五十人攻臨<lb/>
朐城克之及圍廣固慕容超夜燒樓當韶圍分降號横<lb/>
野將軍城陷之日韶率所領先登領北琅邪太守進號<lb/>
寧朔將軍琅邪内史從討盧循於左里又有戰功并論<lb/>
<pb n="KR2a0016_WYG_045-11b"/>
廣固功更封宜陽縣侯食邑七百户降先封一等為伯<lb/>
減户之半二百五十户賜祗子臻坐六門内乘輿白衣<lb/>
領職義熙七年號輔國將軍八年丁母憂起為冠軍將<lb/>
軍明年復為琅邪内史淮南太守將軍如故鎮姑熟尋<lb/>
進號左將軍領本州大中正十二年遷督江州豫州之<lb/>
西陽新蔡二郡諸軍事江州刺史將軍如故有罪免官<lb/>
高祖受命以佐命功增八百户并前千五百户韶嗜酒<lb/>
貪横所莅無績上嘉其合門從義弟道濟又有大功故<lb/>
<pb n="KR2a0016_WYG_045-12a"/>
特見寵授永初二年卒於京邑時年五十六追贈安南<lb/>
將軍加散騎常侍子緒嗣緒卒無子國除祗子臻臻卒<lb/>
子遐嗣齊受禪國除祗弟道濟並别有傳<lb/>
向靖字奉仁小字彌河内山陽人也名與髙祖祖同改稱<lb/>
小字世居京口與高祖少舊從平京城參建武軍事進<lb/>
平京邑板參鎮軍軍事加寧逺將軍京邑雖平而羣寇<lb/>
互起彌與劉藩孟龍符征破桓歆桓石康石綏於白茅<lb/>
攻壽陽尅之義熙三年遷建武將軍秦郡太守北陳留<lb/>
<pb n="KR2a0016_WYG_045-12b"/>
内史戍堂邑以平京城功封山陽縣五等侯從征鮮卑<lb/>
大戰於臨朐累月不决彌與檀韶等分軍自間道攻臨<lb/>
朐城彌擐甲先登即時潰陷斬其牙旗賊遂奔走攻拔<lb/>
廣固彌又先登盧循屯據蔡洲以親黨阮賜為豫州刺<lb/>
史攻逼姑孰彌率譙國内史趙恢討之時輔國將軍毛<lb/>
脩之戍姑孰告急續至彌兼行進討破賜收其輜重除<lb/>
中軍諮議參軍將軍如故盧循退走高祖南征彌為前<lb/>
鋒於南陵電池左里三戰並大捷軍還除太尉諮議參<lb/>
<pb n="KR2a0016_WYG_045-13a"/>
軍下邳太守將軍如故八年轉遊擊將軍尋督馬頭淮<lb/>
西諸郡軍事龍驤將軍鎮蠻䕶軍安豐汝隂二郡太守<lb/>
梁國内史戍壽陽以平廣固盧循功封安南縣男食邑<lb/>
五百户十年遷冠軍將軍高陽内史臨淮太守領石頭<lb/>
戍事高祖西伐司馬休之以彌為吳興太守將軍如故<lb/>
明年高祖北伐彌以本號侍從留戍碻磝進屯石門栢<lb/>
谷遷督北青州諸軍事北青州刺史將軍如故高祖受<lb/>
命以佐命功封曲江縣侯食邑千户遷太子左衞率加<lb/>
<pb n="KR2a0016_WYG_045-13b"/>
散騎常侍二年卒官時年五十九追贈前將軍彌治身<lb/>
儉約不營室宇無園田商貨之業時人稱之子植嗣多<lb/>
過失不受母訓奪爵更以植次弟楂紹封又坐殺人國<lb/>
除植弟柳字𤣥季有學義才能立身方雅無所推先諸<lb/>
盛流並容之太尉袁淑司空徐湛之東揚州刺史顔立<lb/>
皆與友善歴始興王濬征北中兵參軍始興内史南康<lb/>
相臧質為逆召柳至尋陽與之俱下質敗歸降下獄死<lb/>
彌弟劭永初中為宣城太守劭弟子亮以私忿殺彌妻<lb/>
<pb n="KR2a0016_WYG_045-14a"/>
施氏託云奴客所殺劭輒於墓所殺亮及彌妾並奴婢<lb/>
七八人匿不聞官為有司所奏詔無所問元嘉初卒於<lb/>
義興太守<lb/>
劉懷慎彭城人左將軍懷肅弟也少謹慎質直始參高<lb/>
祖鎮軍騎將軍事振威將軍彭城内史從征鮮卑每戰<lb/>
必身先士卒及克廣固懷慎率所領先登從高祖拒盧<lb/>
循於石頭屢戰克捷加輔國將軍義熙八年以本號監<lb/>
北徐州諸軍事鎮彭城尋加徐州刺史為政嚴猛境内<lb/>
<pb n="KR2a0016_WYG_045-14b"/>
震肅九年亡命王靈秀為寇討平之十一年進北中郎<lb/>
將以平廣固盧循功封南城縣男食邑五百户十三年<lb/>
高祖北伐以為中領軍征虜將軍衛輦轂坐府中相殺<lb/>
免官雖名位轉優而恭恪愈至每所之造位任不踰己<lb/>
者皆束帶門外下車其謹退類如此宋臺立召為五兵<lb/>
尚書仍督江北淮南諸軍前將軍南晉州刺史復徴為<lb/>
度支尚書加散騎常侍高祖遷都壽春留懷慎督北徐<lb/>
兗青淮北諸軍事中軍將軍徐州刺史以亡命入廣陵<lb/>
<pb n="KR2a0016_WYG_045-15a"/>
城降號征虜將軍永初元年以佐命功進爵為侯增邑<lb/>
千户進號平北將軍徴為五兵尚書加散騎常侍光祿<lb/>
大夫景平元年遷䕶軍將軍常侍如故特賜班於宗族<lb/>
家無餘財二年卒時年六十一追贈撫軍諡曰肅侯子<lb/>
徳願嗣世祖大明初為游擊將軍領石頭戍事坐受賈<lb/>
客韓佛智貨下獄奪爵土後復為秦郡太守徳願性麤<lb/>
率為世祖所狎侮上寵姬殷貴妃薨葬畢數與羣臣至<lb/>
殷墓謂徳願曰卿哭貴妃若悲當加厚賞徳願應聲便<lb/>
<pb n="KR2a0016_WYG_045-15b"/>
號慟撫膺擗踊涕泗交流上甚悅以為豫州刺史又令<lb/>
醫術人羊志哭殷氏志亦嗚咽他日有問志卿那得此<lb/>
副急淚志時新喪愛姬答曰我爾時自哭亡妾耳志滑<lb/>
稽善為諧謔上亦愛狎之徳願善御車嘗立兩柱使其<lb/>
中劣通車軸乃於百餘歩上振轡長驅未至數尺打牛<lb/>
奔從柱間直過其精如此孝武聞其能為之乘畫輪車<lb/>
幸太宰江夏王義恭第徳願岸著籠冠短朱衣執轡進<lb/>
止甚有容狀永光中為廷尉與柳元景厚善元景敗下<lb/>
<pb n="KR2a0016_WYG_045-16a"/>
獄誅懷慎庶長子榮祖少好騎射為武帝所知及盧循<lb/>
攻逼時賊乘小艦入淮拔柵武帝宣令三軍不得輒射<lb/>
賊榮祖不勝憤怒冒禁射之所中應弦而倒帝益竒焉<lb/>
以戰功參太尉軍事從討司馬休之彭城内史徐逵之<lb/>
敗沒諸將意沮榮祖請戰愈厲高祖乃解所著鎧以授<lb/>
之榮祖率所領陷陣身被數創㑹賊破走加振威將軍<lb/>
尋參世子征虜軍事領遂成令高祖北伐轉鎮西中兵<lb/>
參軍寧逺將軍水軍入河與朱超石大破索虜於半城<lb/>
<pb n="KR2a0016_WYG_045-16b"/>
又攻劉度壘克之高祖大饗戰士謂榮祖曰卿以寡克<lb/>
衆攻無堅城雖古名將何以過此轉為太尉中兵參軍<lb/>
加建威將軍既破長安姚泓女壻徐衆率其餘衆連營<lb/>
叛走榮祖與檀道濟等攻營破之斬首擒馘不可稱計<lb/>
十四年除彭城内史又補相國參軍其年遣榮祖還都<lb/>
為世子中兵參軍永初元年除越騎校尉尋轉右軍將<lb/>
軍索虜南寇司州刺史毛徳祖陷沒榮祖時居父艱起<lb/>
為輔國將軍追論半城之功賜爵都鄉侯榮祖為人輕<lb/>
<pb n="KR2a0016_WYG_045-17a"/>
財貴義善撫將士然性偏險褊隘頗失士君子之心領<lb/>
軍將軍謝晦深接待之廢立之際要榮祖固辭獲免及<lb/>
晦出鎮荆楚欲請為南蠻校尉榮祖又固止之其年冬<lb/>
卒徳願弟興祖青州刺史懷慎弟懷黙冠軍將軍江夏<lb/>
内史太中大夫懷黙子道球巴東建平二郡太守道球<lb/>
弟孫登武陵内史孫登子亮世祖大明中為武康令時<lb/>
境内多盜鑄錢亮掩討無不禽所殺以千數太宗泰始<lb/>
初為巴陵王休若鎮東中兵參軍北伐南討功冠諸將<lb/>
<pb n="KR2a0016_WYG_045-17b"/>
封順陽縣侯食邑六百户歴黄門郎梁益二州刺史在<lb/>
任廉儉不營財貨所餘公祿悉以還官太宗嘉之下詔<lb/>
褒美亮在梁州忽服食修道欲致長生迎武當山道士<lb/>
孫道𦙍令合仙藥至益州泰豫元年藥始成而未出火<lb/>
毒孫不聴亮服亮苦欲服平旦開城門取井華水服至<lb/>
食鼓後心動如刺中間便絶後人逢見乘白馬將數十<lb/>
人出關西行共語分明此乃道家所謂尸解者也追贈<lb/>
冠軍將軍諡曰剛侯孫登弟道隆元嘉二十二年為廬<lb/>
<pb n="KR2a0016_WYG_045-18a"/>
江太守世祖舉義棄郡來奔以補南中郎參軍事加龍<lb/>
驤將軍時世祖分麾下以為三幢道隆與中兵參軍王<lb/>
謙之馬文恭各領其一大明中歴黄門侍郎徐青冀三<lb/>
州刺史前廢帝景和中以為右衛將軍永昌縣侯食邑<lb/>
五百户委以腹心之任泰始初為太宗盡力遷衛將軍<lb/>
中䕶軍尋賜死事在建安王休仁傳王謙之字休光琅<lb/>
邪臨沂人晉司州刺史胡之曾孫也世祖初歴驍騎將<lb/>
軍御史中丞吳興太守以南下之功封石陽縣子食邑<lb/>
<pb n="KR2a0016_WYG_045-18b"/>
五百户大明三年卒贈前將軍諡曰肅子應之嗣大明<lb/>
末為衡陽内史晉安王子勛反應之起義拒湘州行事<lb/>
何慧文為慧文所殺事在鄧琬傳追贈侍中應之弟雲<lb/>
之順帝昇明中貴達馬文恭扶風人也亦以功封泉陵<lb/>
縣子食邑五百户世祖即位為遊擊將軍頃之卒<lb/>
劉粹字道沖沛郡蕭人也祖恢持節監河中軍事征虜<lb/>
將軍粹家在京口少有志幹初為州從事高祖克京城<lb/>
參建武軍事從平京邑轉參鎮軍事尋加建武將軍沛<lb/>
<pb n="KR2a0016_WYG_045-19a"/>
郡太守又領下邳太守復為車騎中軍參軍從征廣固<lb/>
戰功居多以義功封西安縣五等侯軍還轉中軍諮議<lb/>
參軍盧循逼京邑京口任重太祖時年四歲高祖使粹<lb/>
奉太祖鎮京城轉游擊將軍遷建威將軍江夏相衛將<lb/>
軍毅粹族兄也粹盡心高祖不與毅同高祖欲謀毅衆<lb/>
並疑粹在夏口高祖愈信之及大軍至粹竭其誠力事<lb/>
平封灄縣男食邑五百户母憂去職俄而高祖討司馬<lb/>
休之起粹為寧朔將軍竟陵太守統水軍入河明年進<lb/>
<pb n="KR2a0016_WYG_045-19b"/>
號輔國將軍遷相國右司馬侍中中軍司馬冠軍將軍<lb/>
遷左衛將軍永初元年以佐命功改封建安縣侯食邑<lb/>
千户二年以役使監吏免官尋督江北淮南郡事征虜<lb/>
將軍廣陵太守三年以本號督豫司雍并四州南豫州<lb/>
之梁郡弋陽馬頭三郡諸軍事豫州刺史領梁郡太守<lb/>
鎮壽陽治有政績少帝景平二年譙郡流離六十餘家<lb/>
叛沒虜趙炅秦剛等六家悔倍還投陳留襄邑縣頓謀<lb/>
等村粹遣將苑縱夫討叛户不及因誅殺謀等三十家<lb/>
<pb n="KR2a0016_WYG_045-20a"/>
男丁一百三十七人女弱一百六十二口收付作部粹<lb/>
坐貶號為寧朔將軍時索虜南寇粹遣將軍李徳元襲<lb/>
許昌殺偽潁川太守庾龍於是陳留人董邈自稱小黄<lb/>
盟主斬偽征虜將軍廣州刺史司馬世賢傳首京都太<lb/>
祖即位遷使持節督雍梁南北秦四州荆州之南陽竟<lb/>
陵順陽襄陽新野隨六郡諸軍事征虜將軍領寧蠻校<lb/>
尉雍州刺史襄陽新野二郡太守在任簡役愛民罷諸<lb/>
沙門二千餘人以補府史元嘉三年討謝晦遣粹弟車<lb/>
<pb n="KR2a0016_WYG_045-20b"/>
騎從事中郎道濟龍驤將軍沈敞之就粹自陸道向江<lb/>
陵粹以道濟行竟陵内史與敞之及南陽太守沈道興<lb/>
歩騎至沙橋為晦司馬周超所敗士衆傷死者過半降<lb/>
號寧朔將軍初晦與粹厚善以粹子曠之為參軍粹受<lb/>
命南討一無所顧太祖以此嘉之晦遣送曠之還粹亦<lb/>
不害也明年粹卒時年五十三追贈安北將軍持節本<lb/>
官如故曠之嗣官至晉熙太守曠之卒子琛嗣琛卒無<lb/>
子國除琛弟亮順帝昇明末尚書駕部郎粹庶長子懷<lb/>
<pb n="KR2a0016_WYG_045-21a"/>
之為臨川内史與臧質同逆伏誅粹弟道濟尚書起部<lb/>
郎王𢎞車騎從事中郎江夏王義恭撫軍司馬河東太<lb/>
守仍遷振武將軍益州刺史長史費謙别駕張熙參軍<lb/>
楊徳年等並聚斂興利而道濟委任之傷政害民民皆<lb/>
怨毒太祖聞之與道濟詔戒之曰聞卿在任未盡清省<lb/>
又頗為殖貨若萬有一此必宜改之比傳人情不政緝<lb/>
諧當以法御下深思自警以副本望道濟雖奉此㫖政<lb/>
化如初有司馬飛龍者自稱晉之宗室晉末走仇池元<lb/>
<pb n="KR2a0016_WYG_045-21b"/>
嘉九年聞道濟綏撫失和遂自仇池入綿竹崩動羣小<lb/>
得千餘人破巴興縣殺令王貞之進攻隂平隂平太守<lb/>
沈法興焚城遁走道濟遣軍擊飛龍斬之初道濟以五<lb/>
城人帛氐奴梁顯為參軍督䕶費謙固執不與逺方商<lb/>
人多至蜀土資貨或有直數百萬者謙等限布絲綿各<lb/>
不得過五十斤馬無善惡限蜀錢二萬府又立冶一斷<lb/>
私民鼓鑄而貴賣鐵器商旅吁嗟百姓咸欲為亂氐奴<lb/>
既懷恚忿因聚黨為賊盜其年七月道濟遣羅習為五<lb/>
<pb n="KR2a0016_WYG_045-22a"/>
城令氐奴等謀曰羅令是使君腹心而卿猶有作賊盜<lb/>
不止者一旦發露則為禍不測宜結要誓共相禁檢乃<lb/>
殺牛盟誓俄而氐奴及趙廣等唱曰官禁殺牛而村中<lb/>
公違法禁脫使羅令白使君疑吾徒更欲作賊則無餘<lb/>
類矣因詐言司馬殿下猶在陽泉山中若能共建大事<lb/>
則功名可立不然立滅不久衆既樂亂因相率從之得<lb/>
數千人復向廣漢道濟遣參軍程展㑹治中李抗之五<lb/>
百人擊之並為所殺賊於是逕向涪城巴西人唐頻聚<lb/>
<pb n="KR2a0016_WYG_045-22b"/>
衆應之寧逺將軍巴西梓潼二郡太守王懷業再遣軍<lb/>
拒之戰敗失利懷業及司馬南漢中太守韋處伯並棄<lb/>
城走涪陵太守阮恵江陽太守杜𤣥起遂寧太守馮遷<lb/>
聞涪城不守並委郡出奔蜀土僑舊翕然並反道濟惶<lb/>
懼乃免吳兵三十六營以為平民分立宋興宋寧二郡<lb/>
又招集商賈及免道俗奴僮東西勝兵可有四千人賊<lb/>
衆數萬屯城西及城北道濟嬰城自守趙廣本以譎詐<lb/>
聚兵頓兵城下不見飛龍各欲分散廣懼乃將三千人<lb/>
<pb n="KR2a0016_WYG_045-23a"/>
及羽儀詐其衆云迎飛龍至陽泉寺中謂道人程道養<lb/>
曰但自言是飛龍則坐享富貴若不從即日便斬頭道<lb/>
養惶怖許諾道養𫀆罕人也廣改名為龍興號為蜀王<lb/>
車騎大將軍益梁二州牧建號泰始元年備置百官以<lb/>
道養弟道助為驃騎將軍長沙王鎮涪城廣自號鎮軍<lb/>
帛氐奴征虜將軍梁顯鎮北將軍同黨大帥張寧秦州<lb/>
刺史嚴遐前將軍奉道養還成都衆十餘萬四面圍城<lb/>
就道濟索費謙張熙曰但送此人來我等自不復作賊<lb/>
<pb n="KR2a0016_WYG_045-23b"/>
道濟遣中兵參軍裴方明任浪之各將千餘人出西門<lb/>
戰皆失利十一月方明等復出戰破賊營焚其積聚賊<lb/>
黨江陽人楊孟子領千餘人屯城南道濟參軍梁儁之<lb/>
統南樓屢與孟子交言因投書曉以禍福要使入城孟<lb/>
子許諾入見道濟道濟大喜即板為主簿遣子為任克<lb/>
期討賊趙廣知其謀孟子懼將所領奔晉原晉原太守<lb/>
文仲興拾合得二千餘人與孟子并力自固廣遣同黨<lb/>
袁𤣥子攻晉原為仲興所殺廣又遣帛氐奴攻之連戰<lb/>
<pb n="KR2a0016_WYG_045-24a"/>
仲興軍敗及孟子並死方明復出東門破賊三營斬首<lb/>
數百級賊雖敗已復還合方明復偽出北門仍囘軍擊<lb/>
城東大營殺千餘人斬偽僕射蔡滔時天大霧方明等<lb/>
復揚聲出東門而潛自北門出攻城北城西諸營賊衆<lb/>
大潰於是奔散道養收合得七千人還廣漢趙廣以别<lb/>
卒五千餘人還涪城初别駕張熙說道濟令糶太倉榖<lb/>
賊以九月末圍城至十二月末廩米便盡方明將二千<lb/>
人出城求食為賊所敗匹馬獨還賦因追之衆復大集<lb/>
<pb n="KR2a0016_WYG_045-24b"/>
方明夜於城西縋上道濟為設食饐不能飡唯泣涕而<lb/>
已道濟時有疾已篤自力慰勉之曰卿非大丈夫小敗<lb/>
何苦賊勢既衰臺兵垂至但令卿還何憂於賊即減左<lb/>
右數十人配之賊城外云方明已死可來取喪城中大<lb/>
恐道濟夜列炬火方明自出衆見之乃安道濟悉出財<lb/>
物於北射堂令方明募人時城中或傳道濟已亡莫有<lb/>
至者梁儁之說道濟曰將軍氣息綿綿而外論互有同<lb/>
異今軍師屢敗妖寇未殄若一旦不虞則危禍立至宜<lb/>
<pb n="KR2a0016_WYG_045-25a"/>
稱小損聴左右給使蹔出不然敗矣道濟從之即喚左<lb/>
右三十餘人告之曰吾疾久汝等扶侍疲勞今既小損<lb/>
各聴歸家休息喚復還給使既出其父兄皆問使君亡<lb/>
來幾日子弟皆言君漸差誰言亡者傳相告語城内乃<lb/>
安由是應募者一日千餘人十年正月賊衆大至攻逼<lb/>
成都道濟卒梁儁之與方明等及其故舊門生數人共<lb/>
埋尸於後齋使書與道濟相似者為教命酬答籖䟽不<lb/>
異常日故雖母妻不知也二月道養於毁金橋升壇郊<lb/>
<pb n="KR2a0016_WYG_045-25b"/>
天方就柴燎方明將三千人出擊之賊列陣營前死戰<lb/>
日夕乃大敗臨陣斬偽征虜將軍趙石之等八百餘級<lb/>
道養等退保廣漢是月平西將軍臨川王義慶以揚武<lb/>
將軍巴東太守周籍之即本號督巴西梓潼宕渠遂寧<lb/>
巴郡五郡諸軍事巴西梓潼二郡太守率平西參軍費<lb/>
淡龍驤將軍羅猛二千人援成都廣等屯據廣漢分守<lb/>
郫川連營百數處處屯結籍之與方明及費淡等攻郫<lb/>
尅之廣等退據郡城傍竹自固羅猛率隊主王旴等并<lb/>
<pb n="KR2a0016_WYG_045-26a"/>
力追討張尋自涪城率衆二萬來助廣等方明淡斬竹<lb/>
開逕邀之戰敗退還郫縣廣等又移營屯箭竿橋方明<lb/>
等破其六營乘勝追奔逕至廣漢廣等走還涪及五城<lb/>
四月十日發道濟喪五月方進軍向涪城張尋唐頻渡<lb/>
水拒戰方明擊破之生擒偽驃騎將軍雍秦二州刺史<lb/>
司馬龍伸斬之龍伸道助也州吏嚴道度斬嚴遐首廣<lb/>
等並奔散涪蜀皆平俄而張尋攻破隂平復與道養合<lb/>
帛氐奴攻廣漢費淡督將軍种松等與戰斬其梁州刺<lb/>
<pb n="KR2a0016_WYG_045-26b"/>
史杜承等百餘級九月益州刺史甄法崇至成都誅費<lb/>
謙之道濟喪及方明等並東反道養等領二千餘家逃<lb/>
於郪山其餘羣賊亦各擁户藏竄出為寇盜不絶十三<lb/>
年六月太祖遣寧朔將軍蕭汪之統軍討之軍次郪口<lb/>
帛氐奴斬偽衛將軍司馬飛燕歸降汪之擊破道養道<lb/>
養還入郪山十四年四月趙廣張尋梁顯各率部曲歸<lb/>
降偽輔國將軍王道恩斬道養送首餘黨悉平遷趙廣<lb/>
張尋等於京師十六年廣尋復與國山令司馬敬琳謀<lb/>
<pb n="KR2a0016_WYG_045-27a"/>
反伏誅先是道濟振武司馬蜀郡太守任薈之雖不任<lb/>
軍事事寧以為正貟郎裴方明虎賁中郎將仍為義慶<lb/>
平西中兵參軍龍驤將軍河東太守費淡太子屯騎校<lb/>
尉周籍之後為益州刺史粹族弟損字子騫衛將軍毅<lb/>
從父弟也父鎮之字仲徳以毅貴歴顯位閑居京口未<lb/>
嘗應召常謂毅汝必破我家毅甚憚之每還京未嘗敢<lb/>
以羽儀人從入鎮之門左光祿大夫徴不就元嘉二年<lb/>
年九十餘卒於家損元嘉中歴職義興太守東土殘饑<lb/>
<pb n="KR2a0016_WYG_045-27b"/>
太祖遣揚州治中沈演之東入賑䘏以損綏撫有方稱<lb/>
為良守官至吳郡太守追贈太常<lb/>
史臣曰帝王受命自非以功静亂以徳濟民則其道莫<lb/>
由也自三代以來醇風稍薄成功濟務尊出權道雖復<lb/>
負扆南面比號軒犧莫不自謝王風率由霸徳高祖崛<lb/>
起布衣非藉民譽義無曹公英傑之響又闕晉氏輔魏<lb/>
之基一旦驅烏合不崇朝而制國命功雖有餘而徳未<lb/>
足也是故王謐以内懼流奔王綏以外侮成釁若非樹<lb/>
<pb n="KR2a0016_WYG_045-28a"/>
竒功於難立震大威於四海則不能成配天之業一異<lb/>
同之心義熙以後大功仍建自桓温旍斾所臨莫不獻<lb/>
珍受朔及金墉請吏元勲將舉九命之禮既行代終之<lb/>
符已及方復觀兵函渭用師天險獨克之舉振古難稱<lb/>
若使閉門反政寘兵散地後敗責其前功一𤯝虧其盛<lb/>
業豈復得以黄屋朱户為衰晉之貞臣乎及其靈威薄<lb/>
震重關莫守故知英笇所苞先勝而後戰也王鎮惡摧<lb/>
鋒直指前無彊陳為宋方叔壯矣哉<lb/>
<pb n="KR2a0016_WYG_045-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十五<lb/>
<pb n="KR2a0016_WYG_045-29a"/>
　宋書卷四十五考證<lb/>
劉懷慎傳宋臺立召為五兵尚書仍督江北淮南諸軍<lb/>
　前將軍南晉州刺史○<hi>臣承蒼</hi>按州郡志無南晉州<lb/>
　晉字疑誤<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_045-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十五考證<lb/>
</p>
<p>
</p>
  </div>
<div>
<head>宋書卷四十六</head> <lb/>
    <p>
<pb n="KR2a0016_WYG_046-1a"/>
欽定四庫全書<lb/>
　宋書卷四十六<lb/>
　　梁　　　　沈　　　　約　　　　撰<lb/>
　列傳第六<lb/>
　　趙倫之　到彦之<hi>闕</hi>王懿　張邵<lb/>
趙倫之字幼成下邳僮人也武穆皇后之弟幼孤貧事<lb/>
母以孝稱武帝起兵以軍功封閬中縣五等侯累遷雍<lb/>
州刺史武帝北伐倫之遣順陽太守傅𢎞之扶風太守<lb/>
<pb n="KR2a0016_WYG_046-1b"/>
沈田子出嶢柳大破姚泓於藍田及武帝受命以佐命<lb/>
功封霄城縣侯安北將軍鎮襄陽少帝即位徴拜䕶軍<lb/>
元嘉三年拜鎮軍將軍尋遷左光禄大夫領軍將軍倫<lb/>
之雖外戚貴盛而以儉素自處性野拙人情世務多所<lb/>
不解久居方伯頗覺富盛入為䕶軍資力不稱以為見<lb/>
貶光禄大夫范泰好戲謂曰司徒公缺必用汝老奴我<lb/>
不言汝資地所任要是外戚髙秩次第所至耳倫之大<lb/>
喜每載酒肴詣泰五年卒伯符嗣<lb/>
<pb n="KR2a0016_WYG_046-2a"/>
伯符字潤逺少好弓馬倫之在襄陽伯符為竟陵太守<lb/>
時竟陵蠻屢為寇伯符征討悉破之由是有將帥之稱<lb/>
後為寧逺將軍總領義徒以居宫城北每有火起及賊<lb/>
盗輒身貫甲胄助郡縣赴討武帝甚嘉之文帝即位累<lb/>
遷徐兖二州刺史為政苛暴吏人畏之若豺虎然而寇<lb/>
盗逺竄無敢犯境元嘉十八年徵為領軍將軍先是外<lb/>
監不𨽻領軍宜相統攝者自有别詔至此始統領焉二<lb/>
十一年轉豫州刺史明年為䕶軍將軍復為丹陽尹在<lb/>
<pb n="KR2a0016_WYG_046-2b"/>
郡嚴酷吏人苦之或至委叛被録赴水而死典筆吏取<lb/>
筆不如意鞭五十子倩尚文帝第四女海鹽公主初始<lb/>
興王濬以潘妃之寵故得出入後宮遂與公主私通及<lb/>
適倩倩入宮而怒肆詈搏擊引絶帳帶事上聞有詔離<lb/>
婚殺主所生蔣美人伯符慙懼𤼵病卒諡曰肅傳國至<lb/>
孫朂齊受禪國除<lb/>
王懿字仲德太原祁人自言漢司徒允弟幽州刺史懋<lb/>
七世孫也祖宏事石季龍父苖事苻堅皆為二千石仲<lb/>
<pb n="KR2a0016_WYG_046-3a"/>
德少沈審有意畧通隂陽解聲律苻氏之敗仲德年十<lb/>
七與兄叡同起義兵與慕容垂戰敗仲德被重創走與<lb/>
家屬相失路經大澤不能前困卧林中忽有青衣童兒<lb/>
騎牛行見仲德問曰食未仲德告飢兒去頃之復來携<lb/>
食與之仲德食畢欲行會水潦暴至莫知所如有一白<lb/>
狼至前仰天而號號訖銜仲德衣因渡水仲德隨之獲<lb/>
濟與叡相及渡河至滑臺復為翟遼所留使為將帥積<lb/>
年仲德欲南歸乃奔太山遼遣騎追之急夜行忽有炬<lb/>
<pb n="KR2a0016_WYG_046-3b"/>
火前導仲德隨之行百許里乃免晉太元末徙居彭城<lb/>
兄弟名犯晉宣元二帝諱並以字稱叡字元德北土重<lb/>
同姓謂之骨肉有逺來相投者莫不竭力營贍若不至<lb/>
者以為不義不為鄉里所容仲德聞王愉在江南是太<lb/>
原人乃徃依之愉禮之甚薄因至姑熟投桓𤣥值𤣥簒<lb/>
見輔國將軍張暢言及世事仲德曰自古革命誠非一<lb/>
族然今之起者恐不足以成大事元德果敢有智畧武<lb/>
帝甚知之告以義舉使於都下襲𤣥仲德聞其謀謂元<lb/>
<pb n="KR2a0016_WYG_046-4a"/>
德曰天下之事不可不密應機務速不在巧遲𤣥每冐<lb/>
夜出入今若圖之正湏一夫力耳事泄元德為𤣥所誅<lb/>
仲德奔竄會義軍尅建業仲德抱元德子方回出候武<lb/>
帝帝於馬上抱方回與仲德相對號泣追贈元德給事<lb/>
中封安復縣侯以仲德為中兵參軍武帝伐廣固仲德<lb/>
為前鋒大小二十餘戰每戰輒尅及盧循寇逼敗劉毅<lb/>
於桑落帝北伐始還士卒創痍堪戰者可數千人賊衆<lb/>
十萬舳艫百里奔敗而歸者咸稱其雄衆議並欲遷都<lb/>
<pb n="KR2a0016_WYG_046-4b"/>
仲德正色曰今天子當陽而治明公命世作輔新建大<lb/>
功威震六合妖賊豕突乗我逺徃既聞凱入將自奔散<lb/>
今自投草閒則同之匹夫匹夫號令何以威物義士英<lb/>
豪當自求其主爾此謀若行請自此辭矣帝悅之以仲<lb/>
德屯越城及賊自蔡洲南走遣仲德追之賊留其黨范<lb/>
崇民五十人高艦百餘城南陵仲德攻之大破崇民焚<lb/>
其舟艦收其散卒功冠諸將封新淦縣侯義熙十二年<lb/>
北伐進仲德征虜將軍加冀州刺史為前鋒諸軍事冠<lb/>
<pb n="KR2a0016_WYG_046-5a"/>
軍將軍檀道濟龍驤將軍王鎮惡向洛陽寧朔将軍劉<lb/>
遵考建武將軍沈林子出石門寧朔將軍朱超石胡藩<lb/>
向半城咸受統於仲德仲德率龍驤將軍朱牧寧逺將<lb/>
軍竺靈秀嚴綱等開鉅野入河乃總衆軍進據潼闗長<lb/>
安平以仲德為太尉諮議參軍武帝欲遷都洛陽衆議<lb/>
咸以為宜仲德曰非常之事常人所駭今暴師日久士<lb/>
有歸心固當以建業為王基俟文軌大同然後議之可<lb/>
也帝深納之使衛送姚泓先還彭城武帝受命累遷徐<lb/>
<pb n="KR2a0016_WYG_046-5b"/>
州刺史加都督元嘉三年進號安北將軍與到彦之北<lb/>
伐大破虜軍諸軍進屯靈昌津司兖既定三軍咸喜仲<lb/>
德獨有憂色曰胡虜雖仁義不足而凶狡有餘今歛戈<lb/>
北歸并力完聚若河冰冬合豈不能為三軍之憂十月<lb/>
虜於委粟津渡河進逼金墉虎牢洛陽諸軍相繼奔走<lb/>
彦之聞二城不守欲焚舟歩走仲德曰洛陽既陷則虎<lb/>
牢不能獨全勢使然也今賊去我千里滑臺猶有彊兵<lb/>
若便舍舟奔走士卒必散且當入濟至馬耳谷口更詳<lb/>
<pb n="KR2a0016_WYG_046-6a"/>
所宜乃回軍㳂濟南歴城歩上焚舟棄甲還至彭城仲<lb/>
德與彦之並免官尋與檀道濟救滑臺糧盡而歸九年<lb/>
又為鎮北將軍徐州刺史明年加領兖州刺史仲德三<lb/>
臨徐州威德著於彭城立佛寺作白狼童子像於塔中<lb/>
以河北所遇也十三年進號鎮北大將軍十五年卒諡<lb/>
曰桓侯亦於廟立白狼童子壇每祭必祠之子正脩嗣<lb/>
為家僮所殺<lb/>
張邵字茂宗會稽太守裕之弟也初為晉琅邪内史王<lb/>
<pb n="KR2a0016_WYG_046-6b"/>
誕龍驤府功曹桓𤣥徙誕於廣州親故咸離棄之惟邵<lb/>
情意彌謹流涕追送時變亂饑饉又饋送其妻子桓𤣥<lb/>
簒位父敞先為尚書以答事微謬降為廷尉卿及武帝<lb/>
討𤣥邵白敞表獻誠欵帝大說命署其門曰有犯張廷<lb/>
尉者以軍法論後以敞為呉郡太守王謐為揚州召邵<lb/>
為主簿劉毅為亞相愛才好士當世莫不輻湊獨邵不<lb/>
徃或問之邵曰主公命世人傑何煩多問劉穆之聞以<lb/>
白帝益親之轉太尉參軍署長流賊曹盧循寇迫京師<lb/>
<pb n="KR2a0016_WYG_046-7a"/>
使邵守南城時百姓臨水望賊帝怪而問邵邵曰若節<lb/>
鉞未反奔散之不暇亦何能觀望今當無復恐耳尋補<lb/>
州主簿邵悉心政事精力絶人及誅劉藩邵時在西州<lb/>
直廬即夜誡衆曹曰大軍當大討可各脩舟船倉庫及<lb/>
曉取辦旦日帝求諸簿署應時即至怪問其速諸曹答<lb/>
曰昨夜受張主簿處分帝曰張邵可謂同我憂慮矣九<lb/>
年世子始開征虜府補邵録事參軍轉號中軍遷咨議<lb/>
參軍領記室十二年武帝北伐邵請見曰人生危脆必<lb/>
<pb n="KR2a0016_WYG_046-7b"/>
當逺慮穆之若邂逅不幸誰可代之尊業如此茍有不<lb/>
諱事將如何帝曰此自委穆之及卿耳青州刺史檀祗<lb/>
鎮廣陵時滁州結聚亡命祗率衆掩之劉穆之恐以為<lb/>
變將𤼵軍邵曰檀韶據中流道濟為軍首若疑狀𤼵露<lb/>
恐生大變宜且遣慰勞以觀其意既而祗果不動及穆<lb/>
之卒朝廷恇懼便欲𤼵詔以司馬徐羡之代之邵對曰<lb/>
今誠急病任終在徐且世子無專命宜湏北咨信反方<lb/>
使世子出命曰朝廷及大府事悉咨徐司馬其餘啟還<lb/>
<pb n="KR2a0016_WYG_046-8a"/>
武帝重其臨事不撓有大臣體十四年以世子鎮荆州<lb/>
邵諫曰儲貳之重四海所繫不宜處外敢以死請從之<lb/>
文帝為中郎將荆州刺史以邵為司馬領南郡相衆事<lb/>
悉決於邵武帝受命以佐命功封臨沮伯分荆州立湘<lb/>
州以邵為刺史將署府邵以為長沙内地非用武之國<lb/>
置署妨人乖為政要帝從之謝晦反遺書要邵邵不發<lb/>
函馳使呈帝元嘉五年轉征虜將軍領寧蠻校尉雝州<lb/>
刺史加都督初王華與邵有隙及華參要親舊為之危<lb/>
<pb n="KR2a0016_WYG_046-8b"/>
心邵曰子陵方𢎞至公必不以私讐害正義是任也華<lb/>
實舉之及至襄陽築長圍修立隄堰開田數千頃郡人<lb/>
頼之富贍丹淅二州蠻屢為寇邵誘其帥因大會誅之<lb/>
悉掩其徒黨既失信羣蠻所在並起水陸斷絶子敷至<lb/>
襄陽定省當還都羣蠻伺欲取之會蠕蠕國遣使朝貢<lb/>
賊以為敷遂執之邵坐降號揚烈將軍江夏王義恭鎮<lb/>
江陵以邵為撫軍長史持節南蠻校尉坐在雝州營私<lb/>
蓄取贓貨二百四十五萬下廷尉免官削爵土後為呉<lb/>
<pb n="KR2a0016_WYG_046-9a"/>
興太守卒追復爵邑諡曰簡伯邵臨終遺命祭以菜果<lb/>
葦蓆為轜車諸子從焉子敷演鏡有名於世敷字景𦙍<lb/>
生而母亡年數嵗問知之雖童䝉便有感慕之色至十<lb/>
嵗許求母遺物而散施已盡唯得一扇乃緘録之每至<lb/>
感思輒開笥流涕見從母悲感嗚咽性整貴風韻端雅<lb/>
好𤣥言善屬文初父邵使與南陽宗少文談繫象徃復<lb/>
數番少文每欲屈握麈尾歎曰吾道東矣於是名價日<lb/>
重武帝聞其羙召見竒之曰真千里駒也以為世子中<lb/>
<pb n="KR2a0016_WYG_046-9b"/>
軍參軍數見接引累遷江夏王義恭撫軍記室參軍義<lb/>
恭就文帝求一學義沙門會敷赴假江陵入辭文帝令<lb/>
以後車載沙門徃謂曰道中可得言晤敷不奉詔上甚<lb/>
不説遷正員中書郎敷小名查父邵小名梨文帝戲之<lb/>
曰查何如梨敷曰梨為百果之宗查何可比中書舍人<lb/>
狄當周赳並管要務以敷同省名家欲詣之赳曰彼恐<lb/>
不相容接不如勿徃當曰吾等並已員外郎矣何憂不<lb/>
得共坐敷先設二牀去壁三四尺二客就席敷呼左右<lb/>
<pb n="KR2a0016_WYG_046-10a"/>
曰移我逺客赳等失色而去其自標遇如此善持音儀<lb/>
盡詳緩之致與人别執手曰念相聞餘響久之不絶張<lb/>
氏後進皆慕之其源起自敷也遷黄門侍郎始興王濬<lb/>
後將軍司徒左長史未拜父在呉興亡成服凡十餘日<lb/>
方進水漿𦵏畢不進鹽菜遂毁瘠成疾伯父茂度每譬<lb/>
止之敷益更感慟絶而復續茂度曰我比止汝而乃益<lb/>
甚自是不復徃來期年而卒孝武即位旌其孝道追贈<lb/>
侍中改其所居為孝張里敷弟柬襲父封位通直郎柬<lb/>
<pb n="KR2a0016_WYG_046-10b"/>
有勇力手格猛獸元凶以為輔國將軍孝武至新亭柬<lb/>
出奔墜淮死子式嗣<lb/>
暢字少微邵兄偉之子也偉少有操行為晉琅邪王國<lb/>
郎中令從王至洛還京都武帝封藥酒一甖付偉令密<lb/>
加鴆毒受命於道自飲而卒暢少與從兄敷演鏡齊名<lb/>
為後進之秀起家為太守徐佩之主簿佩之被誅暢馳<lb/>
出奔赴制服盡哀時論美之弟牧嘗為猘犬所傷醫者<lb/>
云食蝦蟇可療牧難之暢含笑先甞牧因此乃食由是<lb/>
<pb n="KR2a0016_WYG_046-11a"/>
遂愈累遷太子中庻子孝武鎮彭城暢為安北長史沛<lb/>
郡太守元嘉二十七年魏主托䟦燾南征太尉江夏王<lb/>
義恭統諸軍出鎮彭城虜衆近城數十里彭城衆力雖<lb/>
多而軍食不足義恭欲棄彭城南歸計議彌日不定時<lb/>
歴城衆少食多安北中兵參軍沈慶之議欲以車營為<lb/>
函箱陳精兵為外翼奉二王及妃媛直趨歴城分城兵<lb/>
配䕶軍將軍蕭思話留守太尉長史何朂不同欲席卷<lb/>
奔鬱州自海道還都二議未決更集羣僚議之暢曰若<lb/>
<pb n="KR2a0016_WYG_046-11b"/>
歴城鬱州可至下官敢不髙讚今城内乏食人無固心<lb/>
但以闗扄嚴密不獲走耳若一揺動則潰然奔散雖欲<lb/>
至所在其可得乎今食雖寡然朝夕未至窘乏豈可捨<lb/>
萬全之術而即危亡之道此計必行下官請以頸血汚<lb/>
君馬跡孝武聞暢議謂義恭曰張長史言不可違也義<lb/>
恭乃止魏主既至登城南亞父塜於戲馬臺立氈屋先<lb/>
是隊主蒯應見執其日晡時遣送應至小市門致意求<lb/>
甘蔗及酒孝武遣送酒二器甘蔗百挺求駱駞明日魏<lb/>
<pb n="KR2a0016_WYG_046-12a"/>
主又自上戲馬臺復遣使至小市門求與孝武相見遣<lb/>
送駱駞并致雜物使於南門受之暢於城上與魏尚書<lb/>
李孝伯語孝伯問君何姓答曰姓張孝伯曰張長史乎<lb/>
暢曰君何得見識孝伯曰君名聲逺聞足使我知城内<lb/>
有具思者嘗在魏義恭使視知是孝伯乃開門餉物魏<lb/>
主又求酒及甘橘孝武又致螺盃雜物南土所珍魏主<lb/>
復令孝伯傳語曰魏主有詔借博具暢曰博具當為申<lb/>
致有詔之言正可施於彼國何得施之於此孝伯曰以<lb/>
<pb n="KR2a0016_WYG_046-12b"/>
隣國之臣耳孝伯又言太尉鎮軍久闕南信殊當憂邑<lb/>
若遣信當為䕶送暢曰此中閒道甚多亦不須煩魏孝<lb/>
伯曰亦知有水路似為白賊所斷暢曰君著白衣故號<lb/>
白賊也孝伯笑曰今之白賊亦不異黄巾赤眉但不在<lb/>
江南耳又求博具俄送與魏主又遣送氈及九種鹽并<lb/>
胡豉云此諸鹽各有宜白鹽是魏主所食黑者療腹脹<lb/>
氣滿刮取六銖以酒服之胡鹽療目痛柔鹽不用食療<lb/>
馬脊創赤鹽駮鹽臭鹽馬齒鹽四種並不中食胡豉亦<lb/>
<pb n="KR2a0016_WYG_046-13a"/>
中噉又求黄甘并云魏主致意太尉安北何不遣人來<lb/>
問觀我儀貌察我為人暢又宣㫖答曰魏主形狀才力<lb/>
久為來徃所見李尚書親自銜命不忍彼此不盡故不<lb/>
復遣又云魏主恨向所送馬殊不稱意安北若須大馬<lb/>
當送之脫須蜀馬亦有佳者暢曰安北不乏良駟送在<lb/>
彼意此非所求義恭又送炬燭十挺孝武亦致錦一匹<lb/>
又曰知更須黄甘若給彼軍即不能足若供魏主未當<lb/>
乏絶故不復致孝伯又曰君南土膏粱何為著屩君且<lb/>
<pb n="KR2a0016_WYG_046-13b"/>
如此將士云何暢曰膏粱之言誠以為愧但以不武受<lb/>
命綂軍戎陣之間不容緩服魏主又遣就二王借箜篌<lb/>
琵琶等器及棊子孝伯足詞辯亦北土之美暢隨宜應<lb/>
答甚為敏㨗音韻詳雅魏人美之時魏聲云當出襄陽<lb/>
故以暢為南譙王義宣司空長史南郡太守元凶弑逆<lb/>
義宣發哀之日即便舉兵暢為元佐舉哀畢改服著黄<lb/>
袴褶出射堂簡人音儀容止衆皆矚目見者皆為盡命<lb/>
事平徵為吏部尚書封夷道縣侯及義宣有異圖蔡超<lb/>
<pb n="KR2a0016_WYG_046-14a"/>
等以暢人望勸義宣留之乃解南蠻校尉以授暢加冠<lb/>
軍將軍領丞相長史暢遣門生荀僧寳下郡因顔竣陳<lb/>
義宣釁狀僧寳有私貨止巴陵不時下會義宣起兵津<lb/>
路斷絶遂不得前義宣將為逆使嬖人翟靈寳告暢暢<lb/>
陳必無此理請以死保之靈寳還白義宣云暢必不可<lb/>
回請殺以狥衆賴丞相司馬竺超民得免進號撫軍别<lb/>
立軍部以收人望暢雖署文檄飲酒常醉不省其事及<lb/>
義宣敗於梁山暢為軍人所掠衣服都盡遇右將軍王<lb/>
<pb n="KR2a0016_WYG_046-14b"/>
𤣥謨乗輿出營暢已得敗衣遂排𤣥謨上輿𤣥謨甚不<lb/>
悅諸將請殺之隊主張榮救之得免執送都下付廷尉<lb/>
見原起為都官尚書轉侍中孝武宴朝賢暢亦在坐何<lb/>
偃因醉曰張暢信竒才也與義宣作賊而卒無咎茍非<lb/>
竒才安能致此暢曰太初之時誰黄其閤帝曰何事相<lb/>
苦初尚之為元凶司空及義師至新林門人皆逃尚之<lb/>
父子共洗黄閤故暢以此譏之孝建二年出為會稽太<lb/>
守卒諡曰宣暢愛弟輯臨終遺命與輯合墳時議非之<lb/>
<pb n="KR2a0016_WYG_046-15a"/>
弟悦亦有美稱歴侍中臨海王子頊前將軍長史南郡<lb/>
太守晉安王子勛建偽號召拜為吏部尚書與鄧琬共<lb/>
輔偽政及事敗悦殺琬歸降復為太子中庻子後拜雍<lb/>
州刺史泰始六年明帝於巴郡置三巴校尉以悦補之<lb/>
加持節輔師將軍領巴郡太守未拜卒暢子浩官至義<lb/>
陽王昶征北諮議參軍浩弟淹黄門郎封廣晉縣子太<lb/>
子右衞率東陽太守逼郡吏燒臂照佛百姓有罪使禮<lb/>
佛贖刑動至數千拜免官禁錮起為光禄勲與晉安王<lb/>
<pb n="KR2a0016_WYG_046-15b"/>
子勛同逆軍敗見殺焉<lb/>
臣穆等案高氏小史趙倫之傳下有到彦之傳而此書<lb/>
獨闕約之史法諸帝稱廟號而謂魏為虜今帝稱帝號<lb/>
魏稱魏主與南史體同而傳末又無史臣論疑非約書<lb/>
然其辭差與南史異故特存焉<lb/>
　<lb/>
　<lb/>
　宋書卷四十六<lb/>
<pb n="KR2a0016_WYG_046-16a"/>
　宋書卷四十六考證<lb/>
王懿傳自言漢司徒允弟幽州刺史𢡟七世孫也○允<lb/>
　諸本誤元今從南史改正<lb/>
張邵傳惟邵情意彌謹○意南史作禮<lb/>
自是不復徃來期年而卒○來南本作未屬下句<hi>臣承</hi>
　<hi>蒼</hi>按張敷居喪决無與人徃來之事專用一徃字乃<lb/>
　指敷伯父茂度徃敷所而言未期年所以傷其卒之<lb/>
　速也作未字為是<lb/>
<pb n="KR2a0016_WYG_046-16b"/>
張暢附傳暢字少微○<hi>臣照</hi>按張暢自有傳在五十九<lb/>
　卷内不應重見於其兄傳後蓋八書殘缺後人以南<lb/>
　北史補者多故每不成史法也<lb/>
暢少與從兄敷演鏡齊名○鏡諸本皆作敬前張邵傳<lb/>
　亦誤云子敷演敬有名於世今依南史改正<lb/>
不忍彼此不盡○不忍南史作不患<lb/>
隊主張榮救之得免○<hi>臣承蒼</hi>按南史作隊主張世營<lb/>
　救得免張世即張興世本单名世太宗益為興世其<lb/>
<pb n="KR2a0016_WYG_046-17a"/>
　後興世卒張暢子融為負土成墳事見齊書張融傳<lb/>
　此當云張世救之得免蓋後人不察張興世之可書<lb/>
　張世而誤以營救之營為人名遂改為張榮耳<lb/>
臣穆等按高氏小史○<hi>臣承蒼</hi>按此下七十五字乃後<lb/>
　人所増入穆是史官之名高氏小史唐元和中高峻<lb/>
　作初六十卷其子逈釐益之為一百二十卷宋史言<lb/>
　鄭穆字閎中在館閣三十年嘗編校集賢院書籍當<lb/>
　即其人其言此卷非沈約書誠然不特帝稱帝號魏<lb/>
<pb n="KR2a0016_WYG_046-17b"/>
　稱魏主與約書體例不合張邵傳首云會稽太守裕<lb/>
　之弟也裕乃武帝諱不宜直犯張暢自有傳今重附<lb/>
　於張邵傳後尤失㸃檢<lb/>
　<lb/>
　<lb/>
　<lb/>
　<lb/>
　宋書卷四十六考證<lb/>
</p>
<p>
</p>
  </div>
<div>
<head>宋書卷四十七</head> <lb/>
    <p>
<pb n="KR2a0016_WYG_047-1a"/>
欽定四庫全書<lb/>
　宋書卷四十七<lb/>
　　梁　　　沈　　　　　約　　　　　撰<lb/>
　列傳第七<lb/>
　　劉懷肅　孟懷玉<hi>懷玉弟龍符</hi>劉敬宣　檀祗<lb/>
劉懷肅彭城人髙祖從母兄也家世貧窶而躬耕好學<lb/>
初為劉敬宣寧朔府司馬東征孫恩有戰功又為龍驤<lb/>
司馬費令聞髙祖起義棄縣來奔京邑平定振武將軍<lb/>
<pb n="KR2a0016_WYG_047-1b"/>
道規追桓𤣥以懷肅為司馬𤣥留何澹之郭銓等戌桑<lb/>
落洲進擊破之潁川太守劉統平除髙平太守𤣥既死<lb/>
從子振大破義軍於楊林義軍退尋陽懷肅與江夏相<lb/>
張暢之攻澹之於西塞破之偽鎮東將軍馮該戍夏口<lb/>
東岸孟山圖據曾山城桓仙客守月壘皆連壁相望懷<lb/>
肅與道規攻之躬擐甲胄䧟二城馮該走石城生擒仙<lb/>
客義熙元年正月振敗走道規遣懷肅平石城斬馮該<lb/>
及其子山靖子月神振復襲江陵荆州刺史司馬休之<lb/>
<pb n="KR2a0016_WYG_047-2a"/>
出奔懷肅自雲杜馳赴日夜兼行七日而至振勒兵三<lb/>
萬旗幟蔽野躍馬横矛躬自突陳流矢傷懷肅頟衆懼<lb/>
欲奔懷肅瞋目奮戰士氣益壯於是士卒争先臨陣斬<lb/>
振首江陵既平休之反鎮執懷肅手曰微子之力吾無<lb/>
所歸矣偽輔國將軍符嗣馬孫偽龍驤將軍金符青樂<lb/>
志等屯結江夏懷肅又討之梟樂志等道規加懷肅督<lb/>
江夏九郡權鎮夏口除通直郎仍為輔國將軍淮南歷<lb/>
陽二郡太守二年又領劉毅撫軍司馬軍郡如故以義<lb/>
<pb n="KR2a0016_WYG_047-2b"/>
功封東興縣侯食邑千户其冬桓石綏司馬國璠陳襲<lb/>
於胡桃山聚衆為宼懷肅率歩騎討破之江淮間羣蠻<lb/>
及桓氏餘黨為亂自請出討既行失㫖毅上表免懷肅<lb/>
官三年卒時年四十一追贈左將軍無子弟懷慎以子<lb/>
蔚祖嗣封官至江夏内史蔚祖卒子道存嗣太祖元嘉<lb/>
末為太尉江夏王義恭諮議参軍世祖伐元凶義軍至<lb/>
新亭道存出奔元凶殺其母以徇前廢帝景和中為義<lb/>
恭太宰從事中郎義恭敗以黨與下獄死懷肅次弟懷<lb/>
<pb n="KR2a0016_WYG_047-3a"/>
敬澀訥無才能初髙祖產而皇妣殂孝皇帝貧薄無由<lb/>
得乳人議欲不舉髙祖髙祖從母生懷敬未朞乃斷懷<lb/>
敬乳而自養髙祖髙祖以舊恩懷敬累見寵授至㑹稽<lb/>
太守尚書金紫光祿大夫懷敬子真道為錢唐令元嘉<lb/>
十三年東土饑上遣揚州治中從事史沈演之廵行在<lb/>
所演之上表曰宰邑輔政必以簡惠成能莅職闡治務<lb/>
以利民著績故王奐見紀於前升卿流稱於後竊見錢<lb/>
唐令劉真道餘杭令劉道錫皆奉公䘏民恪勤匪懈百<lb/>
<pb n="KR2a0016_WYG_047-3b"/>
姓稱詠訟訴希簡又翦蕩凶非屢能擒獲災水之初餘<lb/>
杭髙堤崩潰洪流迅激勢不可量道錫躬先吏民親執<lb/>
板築塘既還立縣邑獲全經歷諸縣訪覈名實並為二<lb/>
邦之首最治民之良宰上嘉之各賜榖千斛以真道為<lb/>
歩兵校尉十四年出為梁南秦二州刺史十八年氐賊<lb/>
楊難當侵宼漢中真道率軍討破之而難當宼盗猶不<lb/>
已太祖遣龍驤將軍裴方明率禁兵五千受真道節度<lb/>
十九年方明至武興率太子積弩將軍劉康祖後軍参<lb/>
<pb n="KR2a0016_WYG_047-4a"/>
軍梁坦陳彌裴肅之安西參軍叚叔文魯尚期始興王<lb/>
國常侍劉僧秀綏逺將軍馬洗振武將軍王奐之等進<lb/>
次潭谷去臯蘭數里難當遣其建節將軍符𢎞祖啖元<lb/>
等固守臯蘭鎮北將軍符徳義於外為㳺軍難當子撫<lb/>
軍大將軍和重兵繼其後方眀進撃大破之於濁水斬<lb/>
𢎞祖并三千餘級遣康祖追之過臯蘭二千餘里和又<lb/>
遣徳義助戰康祖又大破之和退保脩城難當遣建忠<lb/>
將軍楊林振威將軍姚憲領二千騎就和方眀又率諸<lb/>
<pb n="KR2a0016_WYG_047-4b"/>
將攻之和敗走追至赤亭難當席卷奔叛方明遣康祖<lb/>
直趣百頃偽丞相楊萬夀等一時歸降難當第三息虎<lb/>
先戍隂平難當既走虎逃竄民間生禽之送京都斬於<lb/>
建康市秦州刺史胡崇之西鎮百頃行至濁水為索虜<lb/>
所邀擊敗没以真道為建威將軍雝州刺史方眀輔國<lb/>
將軍梁南秦二州刺史方眀辭不拜詔曰徃年氐豎楊<lb/>
難當造為叛亂俛首者衆其長史楊萬夀建節將軍姚<lb/>
憲情不違順屢進矢言及凶醜宵遁闔境崩擾建忠將<lb/>
<pb n="KR2a0016_WYG_047-5a"/>
軍吕訓衞倉儲以候王師寧朔將軍姜檀果烈懇到志<lb/>
在宣力濁水之㨗厥庸顯然近者協贊義奮乃心無替<lb/>
洛陽符昭誠係本朝亦同斯舉俘擒偽將獨克武興推<lb/>
鋒致效隕命宼手並事著屯險感於予懷宜蒙旌叙榮<lb/>
慰存亡可贈萬夀龍驤將軍昭武都太守憲補貟外散<lb/>
騎侍郎訓駙馬都尉奉朝請檀征西大將軍司馬仇池<lb/>
太守宜並内徙可符雝梁二州<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>加贍䘏吕訓畧氐人<lb/>
吕先子也又詔曰故晉夀太守姜道盛前討仇池志輸<lb/>
<pb n="KR2a0016_WYG_047-5b"/>
誠力即戎著效臨財能清近先登濁水殞身鋒鏑誠節<lb/>
俱亮矜悼於懷可贈給事中賜錢千萬道盛注古文尚<lb/>
書行於世真道方眀並坐破仇池斷割金銀諸雜寶貨<lb/>
又藏難當善馬下獄死劉康祖等繫免各有<graphic n="KR1044" url="https://raw.githubusercontent.com/kanripo/KR-Gaiji/master/images/KR1044.png" mimeType="image/png"/>方明河<lb/>
東人為劉道濟振武中兵參軍立功蜀土歷潁川南平<lb/>
昌太守皆坐贓私免官<lb/>
孟懷玉平昌安丘人也髙祖珩晉河南尹祖淵右光祿<lb/>
大夫父綽義旗後為給事中光祿勲追贈金紫光祿大<lb/>
<pb n="KR2a0016_WYG_047-6a"/>
夫世居京口髙祖東伐孫恩以懷玉為建武司馬豫義<lb/>
旗從平京城進定京邑以功封鄱陽縣侯食邑千户髙<lb/>
祖鎮京口以懷玉為鎮軍參軍下邳太守義熙三年出<lb/>
為寧朔將軍西陽太守新蔡内史除中書侍郎轉輔國<lb/>
將軍領丹陽府兵戍石頭盧循逼京邑懷玉於石頭岸<lb/>
連戰有功為中軍咨議參軍賊帥徐道覆屢欲以精銳<lb/>
登岸畏懷玉不敢上及循南走懷玉與衆軍追躡直至<lb/>
嶺表徐道覆屯結始興懷玉攻圍之身當矢石旬月乃<lb/>
<pb n="KR2a0016_WYG_047-6b"/>
䧟仍南追循循平又封陽豐縣男食邑二百五十户復<lb/>
為太尉咨議參軍征虜將軍八年遷江州刺史尋督江<lb/>
州豫州之西陽新蔡汝南潁川司州之松滋六郡諸軍<lb/>
事南中郎將刺史如故時荆州刺史司馬休之居上流<lb/>
有異志故授懷玉此任以防之十一年加持節丁父艱<lb/>
懷玉有孝性因抱篤疾上表陳解不許又自陳弟仙客<lb/>
出繼喪主唯已乃見聼未去任其年卒於官時年三十<lb/>
一追贈平南將軍子元卒無子國除懷玉别封陽豐男<lb/>
<pb n="KR2a0016_WYG_047-7a"/>
子慧熙嗣坐廢祭祀奪爵慧熙已宗嗣竟陵太守中大<lb/>
夫龍符懷玉弟也驍果冇膽氣幹力絶人少好㳺俠結<lb/>
客於閭里早為髙祖所知既克京城以龍符為建武參<lb/>
軍江乗羅落覆舟三戰並有功參鎮軍軍事封平昌縣<lb/>
五等子加寧遠將軍淮陵太守與劉藩向彌征桓歆桓<lb/>
石康破斬之除建威將軍東海太守索虜斛蘭索度真<lb/>
侵邊彭沛騷擾髙祖遣龍符建威將軍道憐北討一戰<lb/>
破之追斛蘭至光水溝邊被創奔走髙祖伐廣固以龍<lb/>
<pb n="KR2a0016_WYG_047-7b"/>
符為車騎將軍加龍驤將軍廣川太守統歩騎為前鋒<lb/>
軍達臨朐與賊争水龍符單騎衝突應手破散即據水<lb/>
源賊遂退走龍符乘勝奔逐後騎不及賊數千騎圍繞<lb/>
攻之龍符奮矟接戰每一合輒殺數人衆寡不敵遂見<lb/>
害時年三十三髙祖深加痛悼追贈青州刺史又表曰<lb/>
故龍驤將軍廣川太守孟龍符忠勇果毅隕身王事宜<lb/>
蒙甄表以顯貞節聖恩嘉悼寵贈方州龍符投袂義初<lb/>
前驅效命推鋒三㨗每為衆先及西劋桓歆北殄索虜<lb/>
<pb n="KR2a0016_WYG_047-8a"/>
朝議爵賞未及施行㑹今北伐復統前旅臨朐之戰氣<lb/>
冠三軍於時逆徒實繁控弦掩澤龍符匹馬電躍所向<lb/>
摧靡奮戈深入知死弗吝賊超奔遁依險鳥聚大軍因<lb/>
勢方軌長驅考其庸績豫參濟不竊謂宜班爵土以褒<lb/>
勲烈乃追封臨沅縣男食邑五百户無子弟仙客以子<lb/>
微生嗣封太祖元嘉中有辠奪爵徙廣州以微生弟彥<lb/>
祖子佛䕶襲爵齊受禪國除孝武大眀初諸流徙者悉<lb/>
聼還本微生已死子係祖歸京都冇筋榦異力能儋負<lb/>
<pb n="KR2a0016_WYG_047-8b"/>
數人入隸羽林為殿中將軍二年索虜㓂青冀世祖遣<lb/>
軍援之係祖自占求行戰於杜梁挺身入陳所殺狼籍<lb/>
遂見殺詔書追贈潁川郡太守<lb/>
劉敬宣字萬夀彭城人漢楚元王交後也祖建征虜將<lb/>
軍父牢之鎮北將軍敬宣八嵗䘮母晝夜號泣中表異<lb/>
之輔國將軍桓序鎮蕪湖牢之參序軍事四月八日敬<lb/>
宣見衆人灌佛乃下頭上金鏡以為母灌因悲泣不自<lb/>
勝序歎息謂牢之曰卿此兒既為家之孝子必為國之<lb/>
<pb n="KR2a0016_WYG_047-9a"/>
忠臣起家為王恭前軍參軍又參㑹稽世子元顯征虜<lb/>
軍事隆安三年王恭起兵於京口以誅司馬尚之兄弟<lb/>
為名牢之時為恭前軍司馬輔國將軍晉陵太守置佐<lb/>
領兵而恭以豪戚自居甚相陵忽牢之心不能平及恭<lb/>
此舉使牢之為前鋒太傅㑹稽王道子與牢之書備言<lb/>
禍福使以兵反恭牢之呼敬宣謂曰王恭昔蒙先帝殊<lb/>
恩今居伯舅之重義心未彰唯兵是縱吾不能審恭事<lb/>
㨗之日必能奉戴天子緝穆宰相與不今欲奉國威靈<lb/>
<pb n="KR2a0016_WYG_047-9b"/>
以眀逆順汝以為何如敬宣曰朝廷雖無成康之隆未<lb/>
有桓靈之亂而恭怙亂阻兵志陵京邑大人與恭親無<lb/>
骨肉分非君臣雖共事少時意好不恊今日討之於情<lb/>
何有牢之至竹里斬恭大將顔延遣敬宣率髙雅之等<lb/>
還京襲恭恭方出城耀軍馳騎横撃之一時散潰元顯<lb/>
進號後將軍以敬宣為諮議參軍加寧朔將軍三年孫<lb/>
恩為亂東土騷擾牢之自表東討軍次虎疁賊皆死戰<lb/>
敬宣請以騎傍南山趣其後吳賊畏馬又懼首尾受敵<lb/>
<pb n="KR2a0016_WYG_047-10a"/>
遂大敗進平㑹稽尋加臨淮太守遷後軍從事中郎五<lb/>
年孫恩又入浹口髙祖戍句章賊頻攻不能拔敬宣請<lb/>
徃為援賊恩於是退遠入海是時四方雲擾朝廷微弱<lb/>
敬宣每慮艱難未己髙祖既累破妖賊功名日盛故敬<lb/>
宣深相慿結情好甚隆元顯進號驃騎敬宣仍隨府轉<lb/>
軍郡如故元顯驕婬縱肆羣下化之敬宣每預燕㑹未<lb/>
嘗飲酒調戲之來無所酬答元顯甚不說尋進號輔國<lb/>
將軍餘如故元興元年牢之南討桓𤣥元顯為征討大<lb/>
<pb n="KR2a0016_WYG_047-10b"/>
都督日夜昬酣牢之驟詣門不得相見帝出餞行方遇<lb/>
公坐而已桓𤣥既至溧洲遣信說牢之牢之以道子昏<lb/>
闇元顯淫凶慮平𤣥之日亂政方始假手於𤣥誅除執<lb/>
政然後乗𤣥之隙可以得志於天下將許𤣥降敬宣諫<lb/>
曰方今國家亂擾四海鼎沸天下之重在大人與𤣥𤣥<lb/>
藉先父之基據荆南之勢雖無姬文之徳實為參分之<lb/>
形一朝縱之使陵朝廷威望既成則難圖也董卓之變<lb/>
將生於今牢之怒曰吾豈不知今日取𤣥如反覆手但<lb/>
<pb n="KR2a0016_WYG_047-11a"/>
平𤣥之後令我那驃騎何遺敬宣為任𤣥板為其府諮<lb/>
議參軍𤣥既得志害元顯廢道子以牢之為征東將軍<lb/>
㑹稽太守牢之與敬宣謀共襲𤣥期以明旦值尒日大<lb/>
霧府門晩開日旰敬宣不至牢之謂所謀已泄率部曲<lb/>
向白洲欲奔廣陵而敬宣還京口迎家牢之尋求不得<lb/>
謂已為𤣥所擒乃自縊死敬宣奔喪哭畢即渡江就司<lb/>
馬休之髙雅之等俱奔洛陽徃來長安各以子弟為質<lb/>
求救扵姚興興與之符信令關東募兵得數千人復還<lb/>
<pb n="KR2a0016_WYG_047-11b"/>
至彭城間收聚義故𤣥遣孫無終討冀州刺史劉軌軌<lb/>
要敬宣雅之等共據山陽破之不剋又進昌平澗戰不<lb/>
利衆各離散乃俱奔鮮卑慕容徳敬宣素曉天文知必<lb/>
有興復晉室者尋夢九土服之既覺喜曰丸者桓也桓<lb/>
既吞矣吾復本土乎乃結青州大姓諸省封并要鮮卑<lb/>
大帥免逵謀滅徳推休之為主尅日垂發時劉軌為徳<lb/>
司空大被委任雅之又欲要軌敬宣曰此公年老吾觀<lb/>
其冇安齊志必不動不可告也雅之以為不然遂告軌<lb/>
<pb n="KR2a0016_WYG_047-12a"/>
軌果不從謀頗泄相與殺軌而去至淮泗間㑹髙祖平<lb/>
京口手書召敬宣左右疑其詐敬宣曰吾固知其然矣<lb/>
下邳不誘我也即便馳還既至京師以敬宣為輔國將<lb/>
軍晉陵太守襲封武岡縣男是嵗安帝元興三年也桓<lb/>
歆率氐賊楊秋㓂歷陽敬宣與建威將軍諸葛長民大<lb/>
破之歆單騎走渡淮斬楊秋於練固而還遷建威將軍<lb/>
江州刺史敬宣固辭言於髙祖曰讐耻既雪四海清蕩<lb/>
所願反身草澤以終餘年恩遇不遣遂復僶俛即日所<lb/>
<pb n="KR2a0016_WYG_047-12b"/>
忝已為優渥且盤龍無忌猶未遇寵賢二弟位任尚卑<lb/>
一朝先之必貽朝野之責不許敬宣既至江州課集軍<lb/>
糧搜召舟乗軍戎要用常有儲擬故<hi>缺</hi>征諸軍雖失利<lb/>
退據因之每即振復其年桓𤣥兄子亮自號江州刺史<lb/>
宼豫章亮又遣符宏宼廬陵敬宣並討破之初劉毅之<lb/>
少也為敬宣寧朔參軍時人㦯以雄傑許之敬宣曰人<lb/>
非常之才當别有調度豈得便謂此君為人豪邪其性<lb/>
外寛而内忌自伐而尚人若一旦遭逢亦當以陵上取<lb/>
<pb n="KR2a0016_WYG_047-13a"/>
禍耳毅聞之深以為恨及在江陵知敬宣還乃使人言<lb/>
於髙祖曰劉敬宣父子忠國既昧今又不豫義始猛將<lb/>
勞臣方須叙報如敬宣之比宜令在後若使君不忘平<lb/>
生欲相中起者論資語事正可為貟外常侍耳聞已授<lb/>
其郡實為過優尋知復為江州尤所駭惋敬宣愈不自<lb/>
安安帝反正自表解職於是散徹賜給宅宇月給錢三<lb/>
十萬髙祖數引與㳺宴恩欵周洽所賜錢帛車馬及器<lb/>
服玩好莫與比焉尋除冠軍將軍宣城内史襄城太守<lb/>
<pb n="KR2a0016_WYG_047-13b"/>
宣城多山縣郡舊立屯以供府郡費用前人多發調工<lb/>
巧造作器物敬宣到郡悉罷私屯唯伐竹木治府舍而<lb/>
已亡叛多首出遂得三千餘户髙祖方大相寵任欲先<lb/>
令立功義熙三年表遣敬宣率衆五千伐蜀國子博士<lb/>
周祗書諫髙祖曰自義旗之建所征無不必克此可謂<lb/>
天人交助信順之徵也今大難已夷君臣俱泰頃五榖<lb/>
轉豐民無饑苦刼盗之患亦為弭息比誠漸足無事宜<lb/>
大寧治本蜀賊宜平六合宜一非為不爾也古人有言<lb/>
<pb n="KR2a0016_WYG_047-14a"/>
天時不如地利地利不如人和今徃伐蜀萬有餘里泝<lb/>
流天險動經時嵗若此軍直指成都徑禽譙氏者復是<lb/>
將帥奮威一快之舉耳然益土荒殘野無青草成都之<lb/>
内殆無孑遺計得彼利與今行軍之費不足相補也而<lb/>
今徃艱險雨雪方降驅三州三吳之人投之三巴三蜀<lb/>
之土其中疾病死亡豈可稱計此一疑也賊必不守窮<lb/>
城將決力戰今我徃勞困彼來甚逸若忽使師行不利<lb/>
人情波駭大勢挫衂此二疑也且千里饋糧士有饑色<lb/>
<pb n="KR2a0016_WYG_047-14b"/>
况今泝險萬里所在無儲若兵不解運漕不繼雖韓白<lb/>
之將何以成功此三疑也今云可征者云彼親離衆叛<lb/>
愚謂不然彼以一匹夫而能致今日之事若衆力離散<lb/>
亦何以至此官所遣兵皆烏合受募之人亦必無千人<lb/>
一心有前無退矣為治者固先定其内而理其外先安<lb/>
其近而懷其遠自頃狂狡不息誅戮相繼未可謂人和<lb/>
也天險如彼未可謂地利也毛修之家讐不雪不應以<lb/>
得死為恨劉敬宣蒙生存之恩亦宜性命仰報今將軍<lb/>
<pb n="KR2a0016_WYG_047-15a"/>
欲驅二死之甘心而忘國家之重計愚情竊所未安闕<lb/>
門之外非所宜豫茍其有心不覺披盡不從假敬宣節<lb/>
監征蜀諸軍事郡如故既入陜分遣振武將軍巴東太<lb/>
守温祚以二千人揚聲外水自率益州刺史鮑陋輔國<lb/>
將軍文處茂龍驤將軍時延祖由墊江而進敬宣率先<lb/>
士卒轉戰而前達遂寧郡之黄虎去成都五百里偽輔<lb/>
國將軍譙道福等悉衆距險相持六十餘日大小十餘<lb/>
戰賊固守不敢出敬宣不得進食糧盡軍中多疾疫死<lb/>
<pb n="KR2a0016_WYG_047-15b"/>
者大半引軍還譙縱送毛璩一門諸喪其妻女文處茂<lb/>
毋何并諸士人喪柩浮之中流敬宣皆拯接致歸為有<lb/>
司所奏免官削封三分之一五年髙祖伐鮮卑除中軍<lb/>
諮議參軍加冠軍將軍從至臨朐慕容超出軍距戰敬<lb/>
宣與兗州刺史劉藩等奮擊大破之龍驤將軍孟龍符<lb/>
戰没敬宣并領其衆圍廣固屢獻規略盧循逼京師敬<lb/>
宣分領鮮卑虎班突騎置陣甚整循等望而畏之遷使<lb/>
持節督馬頭淮西諸軍郡事鎮蠻䕶軍淮南安豐二郡<lb/>
<pb n="KR2a0016_WYG_047-16a"/>
太守梁國内史將軍如故循既走仍從髙祖南討轉左<lb/>
衛將軍加散騎常侍敬宣寛<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>善待士多伎藝弓馬音<lb/>
律無事不善時尚書僕射謝混自負才地少所交納與<lb/>
敬宣相遇便盡禮著歡㦯問混曰卿未嘗輕交於人而<lb/>
傾蓋於萬夀何也混曰人之相知豈可以一塗限孔文<lb/>
舉禮太史子義夫豈有非之者邪初敬宣回師於蜀劉<lb/>
毅欲以重法繩之髙祖既相任待又何無忌眀言於毅<lb/>
謂不宜以私憾傷至公若必文致為戮已當入朝以廷<lb/>
<pb n="KR2a0016_WYG_047-16b"/>
議决之毅雖止猶謂髙祖曰夫生平之舊豈可孤信光<lb/>
武悔之於龐萌曹公失之於孟卓公宜深慮之毅出為<lb/>
荆州謂敬宣曰吾沗西任欲屈卿為長史南蠻豈有見<lb/>
輔意乎敬宣懼禍及以告髙祖髙祖笑曰但令老兄平<lb/>
安必無過慮出為使持節督北青州軍郡事征虜將軍<lb/>
北青州刺史領清河太守尋領冀州刺史時髙祖西討<lb/>
劉毅豫州刺史諸葛長民監太尉軍事貽敬宣書曰盤<lb/>
龍狼戾專恣自取夷滅異端將盡世路方夷富貴之事<lb/>
<pb n="KR2a0016_WYG_047-17a"/>
相與共之敬宣報曰下官自義熙以來首尾十載遂沗<lb/>
三州七郡今此杖節常懼福過禍生實思避盈居損富<lb/>
貴之㫖非所敢當遣使呈長民書髙祖謂王誕曰阿夀<lb/>
故為不負我也十一年正月進號右將軍司馬道賜者<lb/>
晉宗室之賤屬也為敬宣參軍至髙祖西征司馬休之<lb/>
道賜乃隂結同府辟閭道秀及左右小將王猛子等謀<lb/>
反道賜自號齊王以道秀為青州刺史規據廣固舉兵<lb/>
應休之敬宣召道秀有所論因屛人左右悉出户猛子<lb/>
<pb n="KR2a0016_WYG_047-17b"/>
逡廵在後取敬宣備身刀殺敬宣時年四十五文武佐<lb/>
吏即討道賜猛子等皆斬之先是敬宣未死嘗夜與僚<lb/>
佐宴集空中有放一隻芒屩於坐中墜敬宣食槃上長<lb/>
三尺五寸已經人著耳鼻間並欲壞頃之而敗喪至髙<lb/>
祖臨哭甚哀子祖嗣宋受禪國除<lb/>
檀祗字恭叔髙平金鄉人左將軍歆第二弟也少為孫<lb/>
無終輔國參軍隨無終東征孫恩屢有戰功復為王誕<lb/>
龍驤參軍從髙祖克京城參建武軍事至羅落檀馮之<lb/>
<pb n="KR2a0016_WYG_047-18a"/>
戰没之後仍以馮之所領兵配祗京邑既平參鎮軍事<lb/>
加振武將軍隸振武大將軍道規追討桓𤣥每戰克㨗<lb/>
江陵平定道規遣祗征溳沔亡命桓道兒張靖苻嗣等<lb/>
皆悉平之除龍驤將軍秦郡太守北陳留内史又為寧<lb/>
朔將軍竟陵太守不拜破桓亮於長沙苻宏於湘東武<lb/>
陵内史庾恱疾病道規以祗代恱加寧朔將軍封西昌<lb/>
縣矦食邑千户五年入為中書侍郎盧循逼京邑加輔<lb/>
國將軍領兵屯西明門外循退走祗率所領歩道援江<lb/>
<pb n="KR2a0016_WYG_047-18b"/>
陵未發遇疾停八年遷右衞將軍出為輔國將軍宣城<lb/>
内史即本號督江北淮南軍郡事青州刺史廣陵相進<lb/>
號征虜將軍加節十年亡命司馬國璠兄弟自北徐州<lb/>
界聚衆數百?得過淮因天夜隂闇率百許人緣廣陵<lb/>
城得入呌喚直上廳事祗驚起出門將處分賊射之傷<lb/>
敗乃入祗語左右賊乗闇得入欲掩我不備但打五鼓<lb/>
懼曉必走矣賊聞鼓鳴謂為曉於是奔散追討殺百餘<lb/>
人祗降號建武將軍十一年進號右衞將軍十二年髙<lb/>
<pb n="KR2a0016_WYG_047-19a"/>
祖北伐而亡命司馬<hi>缺</hi>宼涂<hi>涂或作滁</hi>中秦郡太守劉基求<lb/>
救分軍掩討即破斬之十四年宋國初建天子詔曰宋<lb/>
國始立内外草創禁旅王要總司須才右將軍祗可為<lb/>
宋領軍將軍加散騎常侍祗性矜豪樂在外放恣不願<lb/>
内遷甚不得志發疾不自治其年卒廣陵時年五十一<lb/>
贈散騎常侍撫軍將軍諡曰威侯子獻嗣元熙中卒無<lb/>
子祗次子朗紹封朗卒子宣眀嗣宣明卒子逸嗣齊受<lb/>
禪國除<lb/>
<pb n="KR2a0016_WYG_047-19b"/>
史臣曰劉敬宣與髙祖恩結龍?義分早合雖興復之<lb/>
始事隔逢迎而深期乆要未之㦯爽隆赫之任義止於<lb/>
人存飾終之數無聞於身後恩禮之有<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>薄者將有以<lb/>
乎<lb/>
　<lb/>
　<lb/>
　<lb/>
　宋書卷四十七<lb/>
<pb n="KR2a0016_WYG_047-20a"/>
　宋書卷四十七考證<lb/>
劉敬宣傳遺敬宣為任○遺當作遣<lb/>
遣孫無終討冀州刺史劉軌○無終諸本皆作無絡今<lb/>
　改正孫無終嘗為輔國將軍征孫恩有功者也<lb/>
檀祗傳賊射之傷敗乃入○傷敗南史作傷股<lb/>
　<lb/>
　<lb/>
　<lb/>
<pb n="KR2a0016_WYG_047-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十七考證<lb/>
</p>
<p>
</p>
  </div>
<div>
<head>宋書卷四十八</head> <lb/>
    <p>
<pb n="KR2a0016_WYG_048-1a"/>
欽定四庫全書<lb/>
　宋書卷四十八<lb/>
　　梁　　　沈　　　　　約　　　　　撰<lb/>
　列傳第八<lb/>
　　朱齡石<hi>齡石弟超石</hi>毛脩之　傅𢎞之<lb/>
朱齡石字伯兒沛郡沛人也家世將帥祖騰建威將軍<lb/>
呉國内史伯父憲及斌並為西中郎袁真將佐憲為梁<lb/>
國内史斌為汝南内史大司馬桓温伐真於壽陽真以<lb/>
<pb n="KR2a0016_WYG_048-1b"/>
憲兄弟與温潛通並殺之齡石父綽逃走歸温攻戰常<lb/>
居先不避矢石壽陽平真已死綽輒發棺戮尸温怒將<lb/>
斬之温弟沖苦請得免綽為人忠烈受沖更生之恩事<lb/>
沖如父參沖車騎軍事西陽廣平太守及沖薨綽歐血<lb/>
死沖諸子遇齡石如兄弟齡石少好武事頗輕佻不治<lb/>
崖檢舅淮南蔣氏人才儜劣齡石使舅卧於聽事一頭<lb/>
剪紙方一寸帖著舅枕自以刀子懸擲之相去八九尺<lb/>
百擲百中舅雖危懼戰慄為畏齡石終不敢動舅頭有<lb/>
<pb n="KR2a0016_WYG_048-2a"/>
大瘤齡石伺舅眠密徃割之舅即死初為殿中將軍常<lb/>
追隨桓脩兄弟為脩撫軍參軍在京口髙祖克京城以<lb/>
為建武參軍從至江乗戰齡石言於髙祖曰世受桓氏<lb/>
厚恩不容以兵刃相向乞在軍後髙祖義而許之事定<lb/>
以鎮軍參軍遷武康令加寧逺將軍喪亂之後武康人<lb/>
姚係祖招聚亡命專為劫盗所居險阻郡縣畏憚不能<lb/>
討齡石至縣偽與係祖親厚召為參軍係祖恃其兄弟<lb/>
徒黨彊盛謂齡石必不敢圖已乃出應召齡石潛結腹<lb/>
<pb n="KR2a0016_WYG_048-2b"/>
心知其居北塗徑乃要係祖宴會叱左右斬之乃率吏<lb/>
人馳至其家掩其不備莫有得舉手者悉斬係祖兄弟<lb/>
殺數十人自是一郡得清髙祖又召為參軍補徐州主<lb/>
簿遷尚書都官郎尋復為參軍從征鮮卑坐事免官廣<lb/>
固平復為參軍盧循至石頭領中軍循選敢死之士數<lb/>
千人上南岸髙祖遣齡石領鮮卑歩矟過淮擊之率厲<lb/>
將士皆殊死戰殺數百人賊乃退齡石既有武幹又練<lb/>
吏職髙祖甚親委之盧循平以為寧逺將軍寧蠻䕶軍<lb/>
<pb n="KR2a0016_WYG_048-3a"/>
西陽太守義熙八年髙祖西伐劉毅齡石從至江陵九<lb/>
年遣諸軍伐蜀令齡石為元帥以為建威將軍益州刺<lb/>
史率寧朔將軍臧熹河間太守蒯恩下邳太守劉鐘龍<lb/>
驤將軍朱林等凡二萬人𤼵自江陵尋加節益州諸軍<lb/>
事初髙祖與齡石密謀進取曰劉敬宣徃年出黃虎無<lb/>
功而退賊謂我今應從外水徃而料我當出其不意猶<lb/>
從内水來也如此必以重兵守涪城以備内道若向黃<lb/>
虎正陊其計今以大衆自外水取成都疑兵出内水此<lb/>
<pb n="KR2a0016_WYG_048-3b"/>
制敵之竒也而慮此聲先馳賊審虛實别有函書全封<lb/>
齡石署函邊曰至白帝乃開諸軍雖進未知處分所由<lb/>
至白帝發書曰衆軍悉從外水取成都臧熹朱林於中<lb/>
水取廣漢使羸弱乗高艦十餘由内水向黃虎衆軍乃<lb/>
倍道兼行譙縱果備内水使其大將譙道福以重兵戍<lb/>
涪城遣其前將軍秦州刺史侯輝尚書僕射蜀郡太守<lb/>
譙詵等率衆萬餘屯彭模夾水為城十年六月齡石至<lb/>
彭模諸將以賊水北城險阻衆多咸就先攻其南齡石<lb/>
<pb n="KR2a0016_WYG_048-4a"/>
曰不然雖寇在北今屠南城不足以破北若盡銳以拔<lb/>
北壘南城不麾而自散也七月齡石率劉鐘蒯恩等攻<lb/>
城詰朝戰至日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>焚其樓櫓四面並登斬侯輝譙詵仍<lb/>
回軍以麾南城即時散潰凡斬大將十五級諸營守以<lb/>
次土崩衆軍乃舍船歩進龍驤將軍臧熹至廣漢病卒<lb/>
朱林至廣漢復破譙道福别軍乗船陷牛脾城斬其大<lb/>
將譙撫譙縱聞諸處盡敗奔於涪城巴西人王志斬送<lb/>
偽尚書令馬躭封府庫以待王師道福聞彭模不守率<lb/>
<pb n="KR2a0016_WYG_048-4b"/>
精銳五千兼行來赴聞縱已走道福衆亦散乃逃於獠<lb/>
中巴西民杜瑶縛送之斬於軍門桓謙弟恬隨謙入蜀<lb/>
為寧蜀太守至是亦斬焉高祖之伐蜀也將謀元帥而<lb/>
難其人乃舉齡石衆咸謂自古平蜀皆雄傑重將齡石<lb/>
資名尚輕慮不辦克諫者甚衆高祖不從乃分大軍之<lb/>
半猛將勁卒悉以配之臧熹敬皇后弟咸服高祖之知<lb/>
人又羙齡石之善於其事齡石遣司馬沈叔任戍涪蜀<lb/>
人侯産德作亂攻涪城叔任擊破之斬産德初齡石平<lb/>
<pb n="KR2a0016_WYG_048-5a"/>
蜀所戮止縱一祖之後産德事起多所連結乃窮加誅<lb/>
剪死者甚衆進號輔國將軍尋進監益州巴西梓潼宕<lb/>
渠南漢中秦州之安固懐寧六郡諸軍事以平蜀功封<lb/>
豐城縣侯食邑千戸十一年徵為太尉諮議參軍加冠<lb/>
軍將軍十二年北伐遷左將軍本號如故配以兵力守<lb/>
衞殿省劉穆之甚加信仗内外諸事皆與謀焉高祖還<lb/>
彭城以齡石為相國右司馬十四年安西將軍桂陽公<lb/>
義真被徵以齡石持節督關中諸軍事右將軍雍州刺<lb/>
<pb n="KR2a0016_WYG_048-5b"/>
史敇齡石若闗右必不可守可與義真俱歸齡石亦舉<lb/>
城奔走龍驤將軍王敬先戍曹公壘齡石自潼關率餘<lb/>
衆就敬先虜斷其水道衆渴不能戰城陷虜執齡石及<lb/>
敬先還長安見殺時年四十子景符嗣景符卒子祖宣<lb/>
嗣坐輒之封八年不反及不分姑國秩奪爵更以祖宣<lb/>
弟隆紹封齊受禪國除齡石弟超石亦果銳善騎乗雖<lb/>
出自將家兄弟並閑尺牘桓謙為衞將軍以補行參軍<lb/>
又參何無忌輔國右軍軍事徐道覆破無忌得超石以<lb/>
<pb n="KR2a0016_WYG_048-6a"/>
為參軍至石頭超石說其同舟人乗單舸走歸高祖高<lb/>
祖甚喜之以為徐州主簿超石收迎桓謙身首躬營殯<lb/>
葬遷車騎參軍事尚書都官郎尋復補中兵參軍寧朔<lb/>
將軍沛郡太守西伐劉毅使超石率歩騎出江陵未至<lb/>
而毅平及討司馬休之遣冠軍將軍檀道濟及超石歩<lb/>
軍出大簿魯宗之聞超石且至自率軍逆之未戰而江<lb/>
陵平從至襄陽領新野太守追宗之至南陽而還義熙<lb/>
十二年北伐超石前鋒入河索虜托䟦嗣姚興之婿也<lb/>
<pb n="KR2a0016_WYG_048-6b"/>
遣弟黄門郎鵞青冀州刺史安平公乙旃眷襄州刺史<lb/>
托䟦道生青州刺史阿薄干歩騎十萬屯河北常有數<lb/>
千騎縁河隨大軍進止時軍人縁河南岸牽百丈河流<lb/>
迅急有漂渡北岸者輒為虜所殺畧遣軍裁過岸虜便<lb/>
退走軍還即復東來高祖乃遣白直隊主丁旿率七百<lb/>
人及車百乗於河北岸上去水百餘歩為却月陣兩頭<lb/>
抱河車置七仗士事畢使竪一白毦虜見數百人歩牽<lb/>
車上不解其意並未動高祖先命超石馳徃赴之并齎<lb/>
<pb n="KR2a0016_WYG_048-7a"/>
大弩百張一車益二十人設彭排於轅上虜見營陣既<lb/>
立乃進圍營超石先以軟弓小箭射虜虜以衆少兵弱<lb/>
四面俱至嗣又遣南平公托䟦嵩三萬騎至遂内薄攻<lb/>
營於是百弩俱發又選善射者叢箭射之虜衆既多不<lb/>
能制超石初行别齎大鎚并千餘張矟乃斷矟長三四<lb/>
尺以鎚鎚之一矟輒洞貫三四虜虜衆不能當一時奔<lb/>
潰臨陣斬阿薄干首虜退還平城超石率胡藩劉榮祖<lb/>
等追之復為虜所圍奮擊盡日殺虜千計虜乃退走高<lb/>
<pb n="KR2a0016_WYG_048-7b"/>
祖又遣振武將軍徐猗之五千人向越騎城虜圍猗之<lb/>
以長㦸結陣超石赴之未至悉奔走大軍進克蒲坂以<lb/>
超石為河東太守戍守之賊以超石衆少復還攻城超<lb/>
石戰敗退走數日乃及大軍高祖自長安東還超石常<lb/>
令人水道至彭城除中書侍郎封興平縣五等侯闗中<lb/>
擾亂高祖遣超石慰勞河洛始至蒲坂值齡石自長安<lb/>
東走至曹公壘超石濟河就之與齡石俱沒為佛佛所<lb/>
殺時年三十七<lb/>
<pb n="KR2a0016_WYG_048-8a"/>
毛脩之字敬文滎陽陽武人也祖虎生伯父璩並益州<lb/>
刺史父瑾梁秦二州刺史脩之有大志頗讀史籍荆州<lb/>
刺史殷仲堪以為寧逺參軍桓𤣥克荆州仍為𤣥佐歴<lb/>
後軍太尉相國參軍解音律能騎射𤣥甚遇之及簒位<lb/>
以為屯騎校尉隨𤣥西奔𤣥敗於崢嶸洲復還江陵人<lb/>
情離散議欲西奔漢川脩之誘令入蜀馮遷斬𤣥於枚<lb/>
回洲脩之力也晉安帝反正於江陵除驍騎將軍下至<lb/>
京師髙祖以為鎮軍諮議參軍加寧朔將軍旬月遷右<lb/>
<pb n="KR2a0016_WYG_048-8b"/>
將軍既有斬𤣥之謀又伯父並有蜀土高祖欲引為外<lb/>
助故頻加策爵及父瑾為譙縱所殺高祖表為龍驤將<lb/>
軍配給兵力遣令奔赴又遣益州刺史司馬榮期及文<lb/>
處茂時延祖等西討脩之至宕渠榮期為參軍楊承祖<lb/>
所殺承祖自稱鎮軍將軍巴州刺史脩之退還白帝承<lb/>
祖自下攻之不拔脩之使參軍嚴綱等收兵衆漢嘉太<lb/>
守馮遷率兵來會討承祖斬之時文處茂猶在巴郡脩<lb/>
之遣振武將軍張季仁五百兵係處茂等荆州刺史道<lb/>
<pb n="KR2a0016_WYG_048-9a"/>
規又遣奮武將軍原導之領千人受脩之節度脩之遣<lb/>
原導之與季仁俱進時益州刺史鮑陋不肯進討脩之<lb/>
下都上表曰臣聞在生所以重生實有生理可保臣之<lb/>
情地生途已竭所以未淪於泉壤借命於朝露者以日<lb/>
月貞照有兼暎之輝庶憑天威誅夷讐逆自提戈西赴<lb/>
備嘗時難遂使齊斧停柯狡竪假息誠由經路有暨亦<lb/>
縁制不自己撫影窮號泣望西路益州刺史陋始以四<lb/>
月二十九日逹巴東頓白帝以俟廟畧可乗之機宜踐<lb/>
<pb n="KR2a0016_WYG_048-9b"/>
投袂之會屢愆臣雖効死寇庭而理絶救援是以束骸<lb/>
載馳訴寃象魏昔宋害申舟楚莊有遺履之憤況忘家<lb/>
殉國尠有臣門節冠風霜人所矜悼伍員不虧君義而<lb/>
申包不忘國艱俟會佇鋒因時乃𤼵今臣庸踰在昔未<lb/>
䝉宵邁之旗是以仰辰極以希照眷西土以灑淚也公<lb/>
私懐耻仰望洪恩豈宜遂享名器比肩人伍求情既所<lb/>
不容即實又非所繼但以方仗威靈要須綜攝乞解金<lb/>
紫寵私之榮賜以鷹揚折衝之號臣之於國理無虚請<lb/>
<pb n="KR2a0016_WYG_048-10a"/>
自臣渉道情慮荒越疹毒交纒常慮性命隕越要當躬<lb/>
先士卒身馳賊庭手斬凶醜以攄莫大之釁然後就死<lb/>
之日即化如歸闔門靈爽豈不謝先帝於𤣥宮髙祖哀<lb/>
其情事乃命冠軍將軍劉敬宣率文處茂時延祖諸軍<lb/>
伐蜀軍次黄虎無功而退譙縱由此送脩之父伯及中<lb/>
表喪口累並得俱還盧循逼京邑脩之服未除起為輔<lb/>
國將軍尋加宣城内史戍姑孰為循黨阮賜所攻擊破<lb/>
之循走劉毅還姑孰脩之領毅後軍司馬坐長置吏僮<lb/>
<pb n="KR2a0016_WYG_048-10b"/>
免將軍内史官毅西鎮江陵以為衞軍司馬輔國將軍<lb/>
南郡太守脩之雖為毅將佐而深自結髙祖髙祖討毅<lb/>
先遣王鎮惡襲江陵脩之與諮議參軍任集之等並力<lb/>
戰高祖宥之時遣朱齡石伐蜀脩之固求行髙祖慮脩<lb/>
之至蜀必多所誅殘士人既與毛氏有嫌亦當以死自<lb/>
固故不許還都除黄門侍郎復為右衞將軍脩之不信<lb/>
鬼神所至必焚除房廟時蔣山廟中有佳牛好馬脩之<lb/>
並奪取之高祖討司馬休之以為諮議參軍冠軍將軍<lb/>
<pb n="KR2a0016_WYG_048-11a"/>
領南郡相髙祖將伐羗先遣脩之復芍陂起田數千頃<lb/>
及至彭城又使營立府舍轉相國右司馬將軍如故時<lb/>
洛陽已平即本號為河南河内二郡太守行西州事戍<lb/>
洛陽脩治城壘髙祖既至案行善之賜衣服玩好當時<lb/>
計直二千萬先是劉敬宣女嫁高祖賜錢三百萬雜綵<lb/>
千匹時人並以為厚賜王鎮惡死脩之代為安西司馬<lb/>
將軍如故值桂陽公義真已發長安為佛佛虜所邀軍<lb/>
敗脩之與義真相失走將免矣始登一岅岅甚高峻右<lb/>
<pb n="KR2a0016_WYG_048-11b"/>
衞軍人叛走已上岅嘗為脩之所罰者以㦸擲之傷頟<lb/>
因墜岅遂為佛佛所擒佛佛死其子赫連昌為索虜托<lb/>
䟦燾所獲脩之并沒初脩之在洛敬事嵩高山寇道士<lb/>
道士為燾所信敬營䕶之故得不死遷於平城脩之嘗<lb/>
為羊羮以薦虜尚書尚書以為絶味獻之於燾燾大喜<lb/>
以脩之為太官令稍被親寵遂為尚書光禄大夫南郡<lb/>
公太官令尚書如故其後朱脩之沒虜亦為燾所寵脩<lb/>
之相得甚歡脩之問南國當權者為誰朱脩之答云殷<lb/>
<pb n="KR2a0016_WYG_048-12a"/>
景仁脩之笑曰吾昔在南殷尚幼少我得歸罪之日便<lb/>
應巾韝到門邪經年不忍問家消息久之乃訊訪脩之<lb/>
具答并云賢子元矯甚能自處為時人所稱脩之悲不<lb/>
得言直視良久乃長歎曰嗚呼自此一不復反初荒人<lb/>
去來言脩之勸誘燾侵邊并教燾以中國禮制太祖甚<lb/>
疑責之脩之後得還具相申理上意乃釋脩之在虜中<lb/>
多畜妻妾男女甚多元嘉二十三年死於虜中時年七<lb/>
十二元矯歴宛陵江乗溧陽令<lb/>
<pb n="KR2a0016_WYG_048-12b"/>
傅𢎞之字仲度北地泥陽人傅氏舊屬靈州漢末郡境<lb/>
為虜所侵失土寄寓馮翊置泥陽富平二縣靈州廢不<lb/>
立故傅氏悉屬泥陽晉武帝太康三年復立靈州縣傅<lb/>
氏悉屬靈州𢎞之高祖晉司徒祗後封靈州公不欲封<lb/>
本縣故祗一門還復泥陽曾祖暢祕書丞沒胡生子洪<lb/>
晉穆帝永和中胡亂得還洪生韶梁州刺史散騎常侍<lb/>
韶生𢎞之少倜儻有大志為本州主簿舉秀才不行桓<lb/>
𤣥將簒新野人庾仄起兵於南陽襲雍州刺史馮該該<lb/>
<pb n="KR2a0016_WYG_048-13a"/>
走𢎞之時在江陵與仄兄子彬謀殺荆州刺史桓石康<lb/>
以荆州刺史應仄彬從弟宏知其謀以告石康石康收<lb/>
彬殺之繫𢎞之於獄桓𤣥以𢎞之非造謀又白衣無兵<lb/>
衆原不罪義旗建輔國將軍道規以為參軍寧逺將軍<lb/>
魏興太守盧循作亂桓石綏自洛甲口自號荆州刺史<lb/>
徵陽令王天恩自號梁州刺史襲西城時韶為梁州遣<lb/>
𢎞之討石綏等並斬之除太尉行參軍從征司馬休之<lb/>
署後部賊曹仍為建威將軍順陽太守高祖北伐𢎞之<lb/>
<pb n="KR2a0016_WYG_048-13b"/>
與扶風太守沈田子等七軍自武關入偽上洛太守<hi>闕</hi>
脱奔走進據藍田招懐戎晉晉人龎斌之戴飬胡人康<lb/>
横等各率部落歸化𢎞之素善騎乗高祖至長安𢎞之<lb/>
於姚𢎞馳道内緩服戲馬或馳或驟徃反二十里中甚<lb/>
有姿制羗胡聚觀者數千人並驚惋歎息初上馬以馬<lb/>
鞭柄策挽致兩股内及下馬柄孔猶存進為桂陽公義<lb/>
真雍州治中從事史除西戎司馬寧朔將軍畧陽太守<lb/>
徐師高反叛𢎞之討平之高祖歸後佛佛偽太子赫連<lb/>
<pb n="KR2a0016_WYG_048-14a"/>
瓌率衆三萬襲長安𢎞之又領歩騎五千於池陽大破<lb/>
之殺傷甚衆瓌又抄掠渭南𢎞之又於寡婦人渡破瓌<lb/>
獲賊三百掠七千餘口又義真東歸佛佛傾國追躡於<lb/>
青泥大戰𢎞之身貫甲胄氣冠三軍軍敗陷沒佛佛逼<lb/>
令降𢎞之不為屈時天寒裸𢎞之𢎞之呌罵見殺時年<lb/>
四十二<lb/>
史臣曰三代之隆畿服有品東漸西被無遺遐荒及漢<lb/>
氏闢土通譯四方風教淺深優劣已逺晉室播遷來宅<lb/>
<pb n="KR2a0016_WYG_048-14b"/>
揚越闗朔遙阻隴汧遐荒區甸分其内外山河判其表<lb/>
裏而羗戎雜合久絶聲教固宜待以荒服羈縻而已也<lb/>
若其懐道畏威奉王受職則通以書軌班以王規若負<lb/>
其岨逺屈彊邊垂則距險閉闗禦其寇暴桓温一世英<lb/>
人志移晉鼎自非兵屈西湖戰衂枋頭則光宅之運中<lb/>
年允集高祖無周世累仁之基欲力征以君四海實湏<lb/>
外積武功以收天下人望止欲挂斾龍門折衝冀趙跨<lb/>
功桓氏取髙昔人地未闢於東晉威獨振於江南然後<lb/>
<pb n="KR2a0016_WYG_048-15a"/>
可以變國情㥦民志撫歸運而膺寳策豈不知秦川不<lb/>
足供養百二難以傳後哉至舉咸陽而棄之非失算也<lb/>
此四將藉歸衆難固之情已至於俱陷為不幸矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_048-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十八<lb/>
<pb n="KR2a0016_WYG_048-16a"/>
　宋書卷四十八考證<lb/>
朱齡石傳嗣又遣南平公托跋嵩三萬騎至遂内薄攻<lb/>
　營○内一本作肉<hi>臣承蒼</hi>按肉薄二字漢書屢見之<lb/>
　謂以身廹近其營而攻之也應從之<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_048-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十八考證<lb/>
</p>
<p>
</p>
  </div>
<div>
<head>宋書卷四十九</head> <lb/>
    <p>
<pb n="KR2a0016_WYG_049-1a"/>
欽定四庫全書<lb/>
　宋書卷四十九<lb/>
　　梁　　　　沈　　　　約　　　　　撰<lb/>
　列傳第九<lb/>
　　孫處　　蒯恩　　劉鍾　　虞丘進<lb/>
孫處字季高會稽永興人也籍注季高故字行於世少<lb/>
任氣高祖東征孫恩季高義樂隨高祖平定京邑以為<lb/>
振武將軍封新夷縣五等侯廣固之役先登有功盧循<lb/>
<pb n="KR2a0016_WYG_049-1b"/>
之難於石頭扞柵戍越城查浦破賊於新亭高祖謂季<lb/>
高曰此賊行破應先傾其巢窟令奔走之日無所歸投<lb/>
非卿莫能濟事遣季高率衆三千汎海襲番禺初賊不<lb/>
以海道為防季高至東衝去城十餘里城内猶未知循<lb/>
守戰士猶有數千人城池甚固季高先焚舟艦悉力登<lb/>
岸會天大霧四面陵城即日克拔循父擬長史孫建之<lb/>
司馬虞尫夫等輕舟奔始興即分遣振武將軍沈田子<lb/>
等討平始興南康臨賀始安嶺表諸郡循於左里奔走<lb/>
<pb n="KR2a0016_WYG_049-2a"/>
而衆力猶盛自嶺道還襲廣州季高拒戰二十餘日循<lb/>
乃破走所殺萬餘人追奔至鬱林會病不得窮討循遂<lb/>
得走向交州義熙七年四月季高卒於晉康時年五十<lb/>
三追贈龍驤將軍南海太守封侯官縣侯食邑千戸九<lb/>
年高祖念季高之功乃表曰孫季高嶺南之勲已䝉襃<lb/>
贈臣更思惟盧循稔惡一紀據有全域若令根本未拔<lb/>
投奔有所招合餘燼猶能為虞縣師逺討方勤廟算而<lb/>
季高汎海萬里投命洪流波激電邁指日遄至遂奄定<lb/>
<pb n="KR2a0016_WYG_049-2b"/>
南海覆其巢窟使循進退靡依輕舟逺迸曾不旬月妖<lb/>
凶殲殄蕩滌之功實庸為大徃年所贈猶為未優愚謂<lb/>
宜更贈一州即其本號庻令忠勲不湮勞臣増厲重贈<lb/>
交州刺史將軍如故子宗世卒子欽公嗣欽公卒子彦<lb/>
祖嗣齊受禪國除<lb/>
蒯恩字道恩蘭陵承人也高祖征孫恩縣差為征民充<lb/>
乙士使伐馬芻恩常負大束兼倍餘人每捨芻於地歎<lb/>
曰大丈夫彎弓三石奈何充馬士高祖聞之即給器仗<lb/>
<pb n="KR2a0016_WYG_049-3a"/>
恩大喜自征妖賊常為先登多斬首級既習戰陣膽力<lb/>
過人誠心忠謹未嘗有過失甚見愛信於婁縣戰箭中<lb/>
左目從平京城進定京邑以寕逺將軍領幢隨振武將<lb/>
軍道規西討虜桓仙客克偃月壘遂平江陵義熙二年<lb/>
賊張堅據應城反恩擊破之封都鄉侯從伐廣固又有<lb/>
戰功盧循逼京邑恩戰於查浦賊退走與王仲德等追<lb/>
破循别將范宗民於南陵循既走還廣州恩又領千餘<lb/>
人隨劉藩追徐道覆於始興斬之遷龍驤將軍蘭陵太<lb/>
<pb n="KR2a0016_WYG_049-3b"/>
守高祖西征劉毅恩與王鎮惡輕軍襲江陵事在鎮惡<lb/>
傳以本官為太尉長兼行參軍領衆二千隨益州刺史<lb/>
朱齡石伐蜀至彭模恩所領居前大戰自朝至日昃勇<lb/>
氣益奮賊破走進平成都擢為行參軍改封北至縣五<lb/>
等男高祖伐司馬休之及魯宗之恩與建威將軍徐逵<lb/>
之前進逵之敗沒恩陳於隄下宗之子軌乗勝擊恩矢<lb/>
下如雨呼聲震地恩整厲將士置陣堅嚴軌屢衝之不<lb/>
動知不可攻乃退高祖善其能將軍持重江陵平定復<lb/>
<pb n="KR2a0016_WYG_049-4a"/>
追魯軌於石城軌棄城走恩追至襄陽宗之奔羌恩與<lb/>
諸將追討至魯陽闗乃還恩自從征討每有危急輒率<lb/>
先諸將常陷堅破陣不避艱嶮凡百餘戰身被重創高<lb/>
祖録其前後功勞封新寧縣男食邑五百戸高祖世子<lb/>
為征虜將軍恩以大府佐領中兵參軍隨府轉中兵參<lb/>
軍高祖北伐留恩侍衞世子命朝士與之交恩益自謙<lb/>
損與人語常呼位官而自稱為鄙人撫待士卒甚有紀<lb/>
綱衆咸親附之遷諮議參軍轉輔國將軍淮陵太守世<lb/>
<pb n="KR2a0016_WYG_049-4b"/>
子開府又為從事中郎轉司馬將軍太守如故入闗迎<lb/>
桂陽公義真義真還至青泥為佛佛虜所追恩斷後力<lb/>
戰連日義真前軍奔散恩軍人亦盡為虜所執死於虜<lb/>
中子國才嗣國才卒子慧度嗣慧度卒無子國除<lb/>
劉鍾字世之彭城彭城人也少孤依鄉人中山太守劉<lb/>
固共居幼有志力常慷慨於貧賤隆安四年高祖伐孫<lb/>
恩鍾願從餘姚浹口攻句章海鹽婁縣皆摧堅陷陣每<lb/>
有戰功為劉牢之鎮北參軍督䕶高祖每有戎事鍾不<lb/>
<pb n="KR2a0016_WYG_049-5a"/>
辭艱劇專心盡力甚見愛信義旗將建高祖版鍾為郡<lb/>
主簿明日從入京城將向京邑高祖命曰預是彭沛鄉<lb/>
人赴義者並可依劉主簿於是立為義隊恒在左右連<lb/>
戰皆㨗明日桓謙屯於東陵卞範之屯覆舟山西高祖<lb/>
疑賊有伏兵顧視左右止見鍾謂之曰此山下當有伏<lb/>
兵卿可率部下稍徃撲之鍾應聲馳進果有伏兵數百<lb/>
一時奔走桓𤣥西奔其夕髙祖止桓謙故營遣鍾宿據<lb/>
東府轉鎮軍參軍督䕶桓歆寇歴陽遣鍾助豫州刺史<lb/>
<pb n="KR2a0016_WYG_049-5b"/>
魏詠之討之歆即奔迸除南齊國内史封安丘縣五等<lb/>
侯自陳情事改葬父祖及親屬十喪高祖厚加資給轉<lb/>
騎長史兼行參軍司馬叔璠與彭城劉諡劉懐玉等自<lb/>
蕃城攻鄒山魯郡太守徐邕失守鍾率軍討平之從征<lb/>
廣固孟龍符陷没鍾率左右直入取其尸而反除振武<lb/>
將軍中兵參軍代龍符領廣川太守盧循逼京邑徐赤<lb/>
軍違處分敗於南岸鍾率麾下歫柵身被重創賊不得<lb/>
入循南走鍾與輔國將軍王仲德追之循先留别帥范<lb/>
<pb n="KR2a0016_WYG_049-6a"/>
崇民以精兵高艦據南陵夾屯兩岸鍾自行覘賊天霧<lb/>
賊鉤得其舸鍾因率左右艦攻戸賊遽閉戸歫之鍾乃<lb/>
徐還與仲德攻崇民崇民敗走鍾追討百里燒其船乗<lb/>
又隨劉藩追徐道覆於始興斬之補太尉行參軍寧朔<lb/>
將軍下邳太守代孟懐玉領石頭戍事高祖討劉毅鍾<lb/>
率軍繼王鎮惡江陵平定仍隨朱齡石伐蜀為前鋒由<lb/>
外水至於彭模去成都二百里偽冠軍征討督䕶譙亢<lb/>
等兩岸連營層樓重柵衆號三萬鍾於時脚疾不能行<lb/>
<pb n="KR2a0016_WYG_049-6b"/>
齡石乃詣鍾謀曰今天時盛熱而賊嚴兵固險攻之未<lb/>
必可拔祗増疲困計其人情恇撓必不久安且欲養銳<lb/>
息兵以伺其隙隙而乗之乃可㨗事然決機兩陳公本<lb/>
有所委卿意謂何鍾曰不然前揚聲言大衆向内水譙<lb/>
道福不敢舍涪城今重軍卒至出其不意蜀人已破膽<lb/>
矣賊今阻兵守險是其懼不敢戰非能持久堅守也因<lb/>
其兇懼盡銳攻之其勢必克皷行而進成都必不能守<lb/>
矣今若緩兵相守彼將知人虛實涪軍忽并來力歫我<lb/>
<pb n="KR2a0016_WYG_049-7a"/>
人情既安良將又集此求戰不獲軍食無資當為蜀子<lb/>
虜耳齡石從之明日進攻陷其二城斬其大將侯輝譙<lb/>
詵逕平成都以廣固功封永新縣男食邑五百戸遷給<lb/>
事中太尉參軍事龍驤將軍高陽内史領石頭戍事高<lb/>
祖討司馬休之前軍將軍道憐留鎮東府領屯兵冶亭<lb/>
羣盗數百夜襲鍾壘歫擊破之時大軍外討京邑擾懼<lb/>
鍾以不能鎮遏降號建威將軍平蜀功應封四百戸男<lb/>
以先有封爵減戸以賜次子敬順高昌縣男食邑百戸<lb/>
<pb n="KR2a0016_WYG_049-7b"/>
尋復本號龍驤將軍十二年高祖北伐復留鎮居守増<lb/>
其兵力又命府置佐史荆州刺史道憐獻名馬三匹并<lb/>
精麗乗具高祖悉以賜鍾三子十四年遷右衞將軍龍<lb/>
驤將軍如故元熙元年卒時年四十三子敬義嗣敬義<lb/>
官至馬頭太守卒子國重嗣齊受禪國除鍾次子高昌<lb/>
男敬順卒子國須嗣國須卒無子國除<lb/>
虞丘進字豫之東海剡人也少時隨謝𤣥討苻堅有功<lb/>
封闗内侯隆安中從高祖征孫恩戍句章城被圍數十<lb/>
<pb n="KR2a0016_WYG_049-8a"/>
日無日不戰身被數創至餘姚呵浦破賊張驃退至海<lb/>
鹽故治及婁縣於蒲濤口與孫恩水戰又被重創追恩<lb/>
至鬱州又至石鹿頭還海鹽大柱頻戰有功元興元年<lb/>
又從高祖東征臨海於石歩固與盧循相守二十餘日<lb/>
二年又從高祖至東陽破徐道覆其年又至臨松穴破<lb/>
賊追至永嘉千江又至安固累戰皆有功三年從平京<lb/>
城定京邑除燕國内史義熙二年除龍驤將軍封龍川<lb/>
縣五等侯從高祖伐廣固於臨朐破賊盧循逼京邑孟<lb/>
<pb n="KR2a0016_WYG_049-8b"/>
昶諸葛長民等建議奉天子過江進廷議不可面折昶<lb/>
等高祖甚嘉之獻計伐樹樹柵石頭除鄱陽太守將軍<lb/>
如故統馬歩十八隊於東道出鄱陽至五畝嶠循遣將<lb/>
英紏為上饒令千餘人守故城進攻破之循又遣童敏<lb/>
之為鄱陽太守據郡進從餘干歩道趣鄱陽敏之退走<lb/>
追破之斬首數百復隨劉藩至始興討斬徐道覆八年<lb/>
除寧蠻䕶軍尋陽太守領文武二年從征劉毅事平補<lb/>
太尉行參軍尋加振威將軍九年以前後功封望蔡縣<lb/>
<pb n="KR2a0016_WYG_049-9a"/>
男食邑五百戸加龍驤將軍討司馬休之又有戰功軍<lb/>
還除輔國將軍山陽太守宋䑓令書除秦郡太守督陳<lb/>
留郡事將軍如故元熙二年宋王令書以為高祖第四<lb/>
子義康右將軍司馬永初二年遷太子右衞率明年卒<lb/>
官時年六十追論討司馬休之功進爵為子増邑三百<lb/>
戸子耕嗣耕卒子襲祖嗣襲祖卒世寳嗣齊受禪國除<lb/>
史臣曰詩云無言不酬無德不報此諸將並起自竪夫<lb/>
出於皁隸芻牧之下徒以心一乎主故能奮其鱗翼至<lb/>
<pb n="KR2a0016_WYG_049-9b"/>
於推鋒轉戰百死而不顧一生蓋由其心一也遂饗封<lb/>
侯之報詩人之言信矣<lb/>
　<lb/>
　<lb/>
　<lb/>
　<lb/>
　<lb/>
　宋書卷四十九<lb/>
<pb n="KR2a0016_WYG_049-10a"/>
　宋書卷四十九考證<lb/>
孫處傳循父擬○南史盧循之父名嘏與此異<lb/>
盧循稔惡一紀據有全域○域一本作城<lb/>
虞丘進傳宋臺令書除秦郡太守○臺下當有建字<lb/>
史臣論此諸將並起自𥪡夫出於皂𨽻芻牧之下○<hi>臣</hi>
　<hi>承蒼</hi>按皂𨽻芻牧之語專為蒯恩而發可也劉鍾彭<lb/>
　城望族虞丘進未從高祖征孫恩時已封關内侯安<lb/>
　得概以𥪡夫目之約之持論可謂疎矣<lb/>
<pb n="KR2a0016_WYG_049-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷四十九考證<lb/>
</p>
<p>
</p>
  </div>
<div>
<head>宋書卷五十</head> <lb/>
    <p>
<pb n="KR2a0016_WYG_050-1a"/>
欽定四庫全書<lb/>
　宋書卷五十<lb/>
　　梁　　　　沈　　　　　約　　　　撰<lb/>
　列傳第十<lb/>
　　胡藩　　劉康祖　垣䕶之　張興世<lb/>
胡藩字道序豫章南昌人也祖隨散騎常侍父仲任治<lb/>
書侍御史藩少孤居喪以毁稱太守韓伯見謂藩叔尚<lb/>
書少廣曰卿此姪當以義烈成名州府辟召不就須二<lb/>
<pb n="KR2a0016_WYG_050-1b"/>
弟冠婚畢乃參郗恢征虜軍事時殷仲堪為荆州刺史<lb/>
藩外兄羅仚生為仲堪參軍藩請假還過江陵省仚生<lb/>
仲堪要藩相見接待甚厚藩因説仲堪曰桓𤣥意趣不<lb/>
常每怏怏於失職節下崇待太過非將來之計也仲堪<lb/>
色不悦藩退而謂仚生曰倒戈授人必至之禍若不早<lb/>
規去就後悔無及𤣥自夏口襲仲堪藩參𤣥後軍軍事<lb/>
仲堪敗仚生果以附從及禍藩轉參太尉將軍相國軍<lb/>
事義旗起𤣥戰敗將出奔藩於南掖門捉𤣥馬控曰今<lb/>
<pb n="KR2a0016_WYG_050-2a"/>
羽林射手猶有八百皆是義故西人一旦捨此欲歸可<lb/>
復得乎𤣥直以馬鞭指天而已於是奔散相失追及𤣥<lb/>
於蕪湖𤣥見藩喜謂張須無曰卿州故為多士今乃復<lb/>
見王叔治桑落之戰藩艦被燒全鎧入水濳行三十許<lb/>
歩方得登岸義軍既迫不復得西乃還家高祖素聞藩<lb/>
直言於殷氏又為𤣥盡節召為員外散騎侍郎參軍軍<lb/>
事從征鮮卑賊屯聚臨朐藩言於高祖曰賊屯軍城外<lb/>
留守必寡今徃取其城而斬其旗幟此韓信所以克趙<lb/>
<pb n="KR2a0016_WYG_050-2b"/>
也高祖乃遣檀韶與藩等濳徃既至即克其城賊見城<lb/>
陷一時奔走還保廣固累月將拔之夜佐史並集忽有<lb/>
鳥大如鵝蒼黑色飛入高祖帳裏皆駭愕以為不祥藩<lb/>
起賀曰蒼黒者胡虜之色胡虜歸我大吉之祥也明旦<lb/>
攻城陷之從討盧循於左里頻戰有功封吳平縣五等<lb/>
子除正員郎尋轉寧逺將軍鄱陽太守從伐劉毅毅初<lb/>
當之荆州表求東道還京辭墓去都數十里不過拜闕<lb/>
高祖出倪塘會之藩勸於坐殺毅高祖不從至是謂藩<lb/>
<pb n="KR2a0016_WYG_050-3a"/>
曰昔從卿倪塘之謀無今舉也又從征司馬休之復為<lb/>
參軍加建武將軍領游軍於江津徐逵之敗没高祖怒<lb/>
甚即日於馬頭岸渡江而江津岸峭壁立數丈休之臨<lb/>
岸置陣無由可登高祖呼藩令上藩有疑色高祖奮怒<lb/>
命左右録來欲斬之藩不受命顧曰藩寧前死耳以刀<lb/>
頭穿岸少容脚指於是徑上隨之者稍多既得登岸殊<lb/>
死戰賊不能當引退因而乗之一時奔散高祖伐羗假<lb/>
藩寧朔將軍參太尉軍事統别軍至河東暴風漂藩重<lb/>
<pb n="KR2a0016_WYG_050-3b"/>
艦渡北岸索虜牽得此艦取其器物藩氣厲心憤率左<lb/>
右十二人乗小船逕徃河北賊騎五六百見藩來並笑<lb/>
之藩素善射登岸射賊應弦而倒者十許人賊皆奔退<lb/>
悉收所失而反又遣藩及朱超石等追索虜於平城虜<lb/>
騎數重藩及超石所領皆割配新軍不盈五千率厲力<lb/>
戰大破之又與超石等擊姚業於蒲坂超石失利退還<lb/>
藩收超石所捨資實徐行而反業不敢追高祖還彭城<lb/>
參相國軍事時盧循餘黨與蘇淫賊大相聚結以為始<lb/>
<pb n="KR2a0016_WYG_050-4a"/>
興相論平司馬休之及廣固功封陽山縣男食邑五百<lb/>
戸少帝景平元年坐守東府開掖門免官尋復其職四<lb/>
年遷建武將軍江夏内史七年徵為遊擊將軍到彦之<lb/>
北伐南兖州刺史長沙王義欣進據彭城藩出戍廣陵<lb/>
行府州事轉太子左衞率十年卒時年六十二諡曰壯<lb/>
侯子隆世嗣官至西陽太守隆世卒子乾秀嗣藩庶子<lb/>
六十人多不遵法度藩第十四子遵世為臧質寧逺參<lb/>
軍去職還家與孔熙先同逆謀高祖以藩功臣不欲顯<lb/>
<pb n="KR2a0016_WYG_050-4b"/>
其事使江州以他事收殺之二十四年藩第十六子誕<lb/>
世第十七子茂世率羣從二百餘人攻破郡縣殺太守<lb/>
桓隆之令諸葛和之欲奉庶人義康值交州刺史檀和<lb/>
之至豫章討平之誕世兄車騎參軍新興太守景世景<lb/>
世弟寳世詣廷尉歸罪竝徙逺州乾秀奪國世祖初徙<lb/>
者竝得還<lb/>
劉康祖彭城呂人世居京口伯父簡之有志榦為高祖<lb/>
所知高祖將謀興復收集才力之士嘗再造簡之值有<lb/>
<pb n="KR2a0016_WYG_050-5a"/>
賓客簡之悟其意謂弟䖍之曰劉下邳頻再來必當有<lb/>
意既不得共語汝可試徃見之既至高祖已克京城䖍<lb/>
之即便投義簡之聞之殺耕牛會聚徒衆率以赴高祖<lb/>
簡之歴官至通直常侍少府太尉咨議參軍簡之弟謙<lb/>
之好學撰晉紀二十卷義熙末為始興相東海人徐道<lb/>
期流寓廣州無士行為僑舊所陵侮因刺史謝欣死合<lb/>
率羣不逞之徒作亂攻没州城殺士庻素憾者百餘傾<lb/>
府庫招集亡命出攻始興謙之破走之進平廣州誅其<lb/>
<pb n="KR2a0016_WYG_050-5b"/>
黨與仍行州事即以為振威將軍廣州刺史後為太中<lb/>
大夫䖍之誕節不營産業輕財好施高祖西征司馬休<lb/>
之魯宗之等遣參軍檀道濟朱超石歩騎出襄陽䖍之<lb/>
時為江夏相率府郡兵力出溳城屯三連立橋聚糧以<lb/>
待道濟等積日不至為宗之子軌所襲衆寡不敵參軍<lb/>
孫長庸流涕勸還軍䖍之厲色曰我仗順伐辠理無不<lb/>
克如其不幸命也戰敗見殺追贈梁秦二州刺史封新<lb/>
康縣男食邑五百戸康祖䖍之子也襲封為長沙王義<lb/>
<pb n="KR2a0016_WYG_050-6a"/>
欣鎮軍參軍轉員外散騎侍郎便弓馬膂力絶人在閭<lb/>
里不治士業以浮蕩蒱酒為事每犯法為郡縣所録輒<lb/>
越屋踰墻莫之能禽夜入人家為有司所圍守康祖突<lb/>
圍而出竝莫敢追因夜還京口半夕便至明旦守門詣<lb/>
府州要職俄而建康移書録之府州執事者竝證康祖<lb/>
其夕在京口遂見無恙前後屢被紏劾太祖以勲臣子<lb/>
每原貸之為員外郎十年再坐樗蒱戲免轉太子左積<lb/>
弩將軍隨射聲校尉裴方明西征仇池與方明同下廷<lb/>
<pb n="KR2a0016_WYG_050-6b"/>
尉康祖免官頃之世祖為豫州刺史鎮歴陽以康祖為<lb/>
征虜中兵參軍既被委任折節自修轉太子翊軍校尉<lb/>
久之遷南平王鑠安蠻府司馬元嘉二十七年春索虜<lb/>
托拔燾親率大衆攻圍汝南太祖遣諸軍救援康祖總<lb/>
統為前驅軍次新蔡與虜戰俱前百餘里濟融水虜衆<lb/>
大至奮擊破之斬偽殿中尚書任城公乞地真去縣瓠<lb/>
四十里燾燒營退走轉左軍將軍太祖欲大舉北伐康<lb/>
祖以歲月已晩請待明年上以河北義徒竝起若頓兵<lb/>
<pb n="KR2a0016_WYG_050-7a"/>
一周沮向義之志不許其年秋蕭斌王𤣥謩沈慶之等<lb/>
入河康祖率豫州軍出許洛𤣥謩等敗歸虜引大衆南<lb/>
度南平王鑠在壽陽上慮為所圍召康祖速反康祖回<lb/>
軍未至壽陽數十里會虜永昌王庫仁真以長安之衆<lb/>
八萬騎與康祖相及於尉武康祖凡有八千人軍副胡<lb/>
盛之欲附山依險間行取至康祖怒曰吾受命本朝清<lb/>
蕩河洛宼今自送不復逺勞王師犬羊雖多實易摧滅<lb/>
吾兵精器練去壽陽裁數十里援軍尋至亦何患乎乃<lb/>
<pb n="KR2a0016_WYG_050-7b"/>
結車營而進虜四面來攻大戰一日一夜殺虜填積虜<lb/>
分衆為三且休且戰以騎負草燒車營康祖率厲將士<lb/>
無不一當百虜死者大半會矢中頸死於是大敗舉營<lb/>
淪覆為虜所殺盡自免者裁數十人虜傳康祖首示彭<lb/>
城面如生胡盛之為虜生禽托跋燾寵之常在左右盛<lb/>
之有勇力初為長沙王義欣鎮軍參軍督䕶討劫譙郡<lb/>
縣西劫有馬歩七十逃隠深榛盛之挺身獨進手斬五<lb/>
十八級二十八年詔曰康祖班師尉武戎律靡忒對衆<lb/>
<pb n="KR2a0016_WYG_050-8a"/>
以寡殲殄大半猛氣雲騰志申力屈没世徇節良可嘉<lb/>
悼宜加甄寵以旌忠烈可贈益州刺史諡曰壯男傳國<lb/>
至齊受禪國除<lb/>
垣䕶之字彦宗略陽桓道人也祖敞仕苻氏為長樂國<lb/>
郎中令慕容德入青州以敞為車騎長史德兄子超襲<lb/>
偽位伯父遵父苖復見委任遵為尚書苖京兆太守高<lb/>
祖圍廣固遵苖踰城歸降竝以為太尉行參軍太祖元<lb/>
嘉中遵為員外散騎常侍苖屯騎校尉䕶之少倜儻不<lb/>
<pb n="KR2a0016_WYG_050-8b"/>
拘小節形狀短陋而氣榦彊果從高祖征司馬休之為<lb/>
世子中軍府長史兼行參軍永初中補奉朝請元嘉初<lb/>
為殿中將軍隨到彦之北伐彦之將回師䕶之為書諫<lb/>
曰外聞節下欲回師反斾竊所不同何者殘虜畏威望<lb/>
風奔迸八載侵地不戰克復方當長驅朔漠窮掃遺醜<lb/>
况乃自送無假逺勞宜使竺靈秀速進滑臺助朱修之<lb/>
固守節下大軍進擬河北則牢落遊魂自然奔退且昔<lb/>
人有連年攻戰失衆乏糧者猶張膽爭前莫肯輕退況<lb/>
<pb n="KR2a0016_WYG_050-9a"/>
今青州豐穰濟漕流通士馬飽逸威力無損若空棄滑<lb/>
臺坐喪成業豈是朝廷受任之㫖彦之不納散敗而歸<lb/>
太祖聞而善之以補江夏王義恭征北行參軍北高平<lb/>
太守以載禁物繫尚方久之蒙宥又補衡陽王義季征<lb/>
北長流參軍遷宣威將軍鍾離太守隨王𤣥謨入河𤣥<lb/>
謨攻滑臺䕶之百舸為前鋒進據石濟石濟在滑臺西<lb/>
南百二十里及虜救至又馳書勸𤣥謨急攻曰昔武皇<lb/>
攻廣固死没者亦衆況事殊曩日豈得計士衆傷疲願<lb/>
<pb n="KR2a0016_WYG_050-9b"/>
以屠城為急不從𤣥謨敗退不暇報䕶之䕶之聞知而<lb/>
虜悉已牽𤣥謨水軍大艚連以鐵鏁三重斷河欲以絶<lb/>
䕶之路河水迅急䕶之中流而下每至鐵鏁以長柯斧<lb/>
斷之虜不能禁唯失一舸餘舸竝全留戍靡溝城還為<lb/>
江夏王義恭驃騎戸曹參軍戍淮隂加建武將軍領濟<lb/>
北太守率二千人復隨張永攻碻磝先據委粟津虜壯<lb/>
道雋與偽尚書伏連來援碻磝䕶之拒之賊因引軍東<lb/>
去蕭思話遣䕶之迎軍至梁山偽尚書韓元興率精騎<lb/>
<pb n="KR2a0016_WYG_050-10a"/>
卒至䕶之依險拒戰斬其都軍長史甲首數十賊乃退<lb/>
思話將引還誑䕶之云沈慶之救軍垂至可急於濟口<lb/>
立橋䕶之揣知其意即分遣白丁思話復令度河戍乞<lb/>
活堡以防衆軍三十年春太祖崩還屯歴下聞世祖入<lb/>
討率所領馳赴上嘉之以為督冀州之濟南樂安太原<lb/>
三郡諸軍事寧逺將軍冀州刺史孝建元年南郡王義<lb/>
宣反兗州刺史徐遺寳䕶之妻弟也逺相連結與䕶之<lb/>
書勸使同逆䕶之馳使以聞遺寳時戍湖陸䕶之留子<lb/>
<pb n="KR2a0016_WYG_050-10b"/>
恭祖守歴城自率歩騎襲遺寳道經鄒山破其别戍未<lb/>
至湖陸六十里遺寳焚城西走兗土既定徵為游擊將<lb/>
軍隨沈慶之等擊魯爽加輔國將軍義宣率大衆至梁<lb/>
山與王𤣥謨相持柳元景率䕶之及䕶之弟詢之柳叔<lb/>
仁鄭琨等諸軍出鎮新亭𤣥謨見賊强盛遣司馬管法<lb/>
濟求救甚急上遣元景等進據南州䕶之水軍先發賊<lb/>
遣將龐法起率衆襲姑熟適值䕶之鄭琨等至奮擊大<lb/>
破之斬獲及投水死略盡𤣥謨馳信告元景曰西城不<lb/>
<pb n="KR2a0016_WYG_050-11a"/>
守唯餘東城衆寡相懸請退還姑熟更議進取元景不<lb/>
許將悉衆赴救䕶之勸分軍援之元景然其計乃以精<lb/>
兵配䕶之赴梁山及戰䕶之見賊舟艦累水謂𤣥謨曰<lb/>
今當以火平之即使隊主張談等燒賊艦風猛水急賊<lb/>
軍以此奔散梁山平䕶之率軍追討會朱修之以平江<lb/>
陵至尋陽而還遷督徐兗二州豫州之梁郡諸軍事寧<lb/>
朔將軍徐州刺史封益陽縣侯食邑千戸弟詢之驍敢<lb/>
有氣力元凶夙聞其名以副輔國將軍張柬時張超首<lb/>
<pb n="KR2a0016_WYG_050-11b"/>
行大逆亦領軍𨽻柬詢之規殺之慮柬宿有此志又測<lb/>
詢之同否互相觀察會超來論事柬色動詢之覺之即<lb/>
共定謀遣信召超超疑之不至改宿他所詢之不知其<lb/>
移逕斫之殺其僕於牀因與柬南奔柬溺淮死詢之得<lb/>
至時世祖已即位以為積弩將軍梁山之役力戰為流<lb/>
矢所中死追贈冀州刺史二年䕶之坐論功挾私免官<lb/>
復為游擊將軍俄遷大司馬輔國將軍領南東海太守<lb/>
未拜復督青冀二州諸軍事寧逺將軍青冀二州刺史<lb/>
<pb n="KR2a0016_WYG_050-12a"/>
鎮歴城明年進號寧朔將軍進督徐州之東莞<hi>闕</hi>二郡<lb/>
軍事世祖以歴下要害欲移青州并鎮歴城議者多異<lb/>
䕶之曰青州北有河濟又多陂澤非虜所向每來寇掠<lb/>
必由歴城二州并鎮此經逺之略也北又近河歸順者<lb/>
易近息民患逺申王威安邊之上計也由是遂定大明<lb/>
二年徵為右衛將軍還於道聞司空竟陵王誕於廣陵<lb/>
反叛䕶之即率部曲受車騎大將軍沈慶之節度事平<lb/>
轉西陽王子尚撫軍司馬臨淮太守明年出為使持節<lb/>
<pb n="KR2a0016_WYG_050-12b"/>
督豫司二州諸軍事輔國將軍豫州刺史淮南太守復<lb/>
𨽻沈慶之伐西陽蠻䕶之所莅多聚歛賄貨充積七年<lb/>
坐下獄免官明年復起為太中大夫未拜其年卒時年<lb/>
七十諡曰壯侯前廢帝永光元年追贈冠軍將軍豫州<lb/>
刺史子承祖嗣承祖卒子顯宗嗣齊受禪國除䕶之次<lb/>
子恭祖勇果有父風太宗㤗始初以軍功為梁南秦二<lb/>
州刺史遵子閬元嘉中為員外散騎侍郎母墓為東阿<lb/>
寺道人曇洛等所發閬與弟殿中將軍閎共殺曇洛等<lb/>
<pb n="KR2a0016_WYG_050-13a"/>
五人詣官歸辠見原閬大明三年自義興太守為寧朔<lb/>
將軍兗州刺史為竟陵王誕所殺追贈征虜將軍刺史<lb/>
如故閎順帝昇明末右衞將軍<lb/>
張興世字文德竟陵竟陵人也本單名世太宗益為興<lb/>
世少時家貧南郡宗珍之為竟陵郡興世依之為客竟<lb/>
陵舊置軍府以補參軍督䕶不就白衣隨王𤣥謩伐蠻<lb/>
每戰輒有禽獲𤣥謩舊部曲諸將不及也甚竒之興世<lb/>
還都白太祖稱其膽力後隨世祖鎮尋陽以補南中參<lb/>
<pb n="KR2a0016_WYG_050-13b"/>
軍督䕶入討元凶𨽻柳元景為前鋒事定轉員外將軍<lb/>
領從隊南郡王義宣反又隨𤣥謩出梁山有戰功除建<lb/>
平王宏中軍行參軍領長刀又𨽻西平王子尚為直衞<lb/>
坐從子尚入臺棄仗游走下獄免官復以白衣充直衞<lb/>
大明末除員外散騎侍郎仍除宣威將軍隨郡太守未<lb/>
行太宗即位四方反叛進興世號龍驤將軍領水軍歫<lb/>
南賊於赭圻築二城於湖口偽龍驤將軍陳慶領舸於<lb/>
前為游軍興世率龍驤將軍佼長生董凱之攻克二城<lb/>
<pb n="KR2a0016_WYG_050-14a"/>
因擊慶慶戰大敗投水死者數千人時臺軍據赭圻南<lb/>
賊屯䧿尾相持久不決興世建議曰賊據上流兵彊地<lb/>
勝我今雖相持有餘而制敵不足今若以兵數千濳出<lb/>
其上因險自固隨宜斷截使其首尾周遑進退疑沮中<lb/>
流一梗糧運自艱制賊之竒莫過於此沈攸之吳喜竝<lb/>
賛其計時豫州刺史殷琰之據壽陽同逆為劉勔所攻<lb/>
南賊遣龎孟虬率軍助琰劉勔遣信求援甚急建安王<lb/>
休仁欲遣興世救之問沈攸之攸之曰孟虬蟻寇必無<lb/>
<pb n="KR2a0016_WYG_050-14b"/>
能為遣别將馬歩數千足以相制若有意外且以江西<lb/>
餌之上流若據不憂不殄興世之行是安危大機必不<lb/>
可輟乃遣段佛榮等援勔興世欲率所領直取大雷而<lb/>
軍旅未集不足分張會薛索兒平定太宗使張永以歩<lb/>
騎五千留戍盱眙餘衆二萬人悉遣南討山陽又尋平<lb/>
徵阮佃夫所領諸軍悉還南伐衆軍大集乃分戰士七<lb/>
千配興世興世乃令輕舸泝流而上旋復回還一二日<lb/>
中輒復如此使賊不為之備劉胡聞興世欲上笑之曰<lb/>
<pb n="KR2a0016_WYG_050-15a"/>
我尚不敢越彼下取揚州張興世何物人欲輕據我上<lb/>
興世謂攸之等曰上流唯有錢谿可據地既險要江又<lb/>
甚狹去大衆不逺應赴無難江有洄洑船下必來泊岸<lb/>
有横浦可以藏船舸二三為宜乃夜渡湖口至散頭因<lb/>
復回下疑之其夜四更值風乃舉颿直前賊亦遣胡靈<lb/>
秀諸軍於東岸相翼而上興世夕住景江浦宿賊亦不<lb/>
進夜濳遣黃道摽領七十舸徑據錢谿營立城柴明旦<lb/>
興世與軍齊集停一宿劉胡自領水歩二十六軍平旦<lb/>
<pb n="KR2a0016_WYG_050-15b"/>
來攻將士欲迎擊之興世禁曰賊來尚逺而氣盛矢驟<lb/>
驟既力盡盛亦易衰此曹劌之所以破齊也令將士不<lb/>
得妄動治城如故俄而賊來轉近舫入洄洑興世乃命<lb/>
壽寂之任農夫率壯士數百擊之衆軍相繼進胡於是<lb/>
敗走斬級數百投水者甚衆胡收軍而下時興世城壘<lb/>
未固司徒建安王休仁慮賊并力更攻錢谿欲分其形<lb/>
勢命沈攸之吳喜佼長生劉靈遺等以皮艦二十攻賊<lb/>
濃湖苦戰連日斬獲千數是日劉胡果率衆軍欲更攻<lb/>
<pb n="KR2a0016_WYG_050-16a"/>
興世未至錢谿數十里袁顗以濃湖之急遽追之錢谿<lb/>
城柴由此得立賊連戰轉敗興世又遏其糧道尋陽遣<lb/>
運至南陵不敢下賊衆漸饑劉胡乃遣顗安北府司馬<lb/>
偽右軍沈仲玉領千人歩取南陵迎接糧運仲玉至南<lb/>
陵領米三十萬斛錢布數十舫豎榜為城規欲突過行<lb/>
至貴口不敢進遣間信報胡令遣重軍援接興世壽寂<lb/>
之任農夫李安民等三千人至貴口擊之與仲玉相值<lb/>
交戰盡日仲玉走還顗營悉虜其資實賊衆大敗震胡<lb/>
<pb n="KR2a0016_WYG_050-16b"/>
棄軍遁走顗仍亦奔散興世率軍追討與吳喜共平江<lb/>
陵遷左軍將軍尋為督豫司二州南豫州六郡諸軍事<lb/>
封作唐縣侯食邑千戸徵為游擊將軍海道北伐假輔<lb/>
國將軍加節置佐無功而還四年遷太子右衛率又以<lb/>
本官領驍騎將軍與左衞將軍沈攸之參員置五年轉<lb/>
左衞將軍六年中領軍劉勔當鎮廣陵興世權兼領軍<lb/>
泰豫元年為持節督雍梁南北秦郢州之竟陵隨二郡<lb/>
諸軍事冠軍將軍雍州刺史尋加寧蠻校尉桂陽王休<lb/>
<pb n="KR2a0016_WYG_050-17a"/>
範反興世遣軍赴朝廷未𤼵而事平進號征虜將軍廢<lb/>
帝元徽三年徵為通直散騎常侍左衞將軍五年以疾<lb/>
病徙光禄大夫常侍如故順帝昇明二年卒時年五十<lb/>
九追贈本官興世居臨沔水沔水自襄陽以下至于九<lb/>
江二千里中先無洲嶼興世初生當其門前水中一旦<lb/>
忽生洲年年漸大及至興世為方伯而洲上遂十餘頃<lb/>
父仲子由興世致位給事興世欲將徃襄陽愛戀鄉里<lb/>
不肯去嘗謂興世我雖田舍老公樂聞鼔角可送一部<lb/>
<pb n="KR2a0016_WYG_050-17b"/>
行田時吹之興世素恭謹畏法憲譬之曰此是太子鼓<lb/>
角非田舍老公所吹興世欲拜墓仲子謂曰汝衞從太<lb/>
多先人必當驚怖興世減撤而後行興世子欣業當嗣<lb/>
封會齊受禪國除<lb/>
史臣曰兵固詭道勝在用竒當二帝爭雄天人之分未<lb/>
決南北連兵相阨而不得進者半歲矣蓋乃趙壁拔幟<lb/>
之機官渡濳師之日至於鵲浦投戈實興世用竒之力<lb/>
也建斾垂組豈徒然哉<lb/>
<pb n="KR2a0016_WYG_050-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_050-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十<lb/>
<pb n="KR2a0016_WYG_050-19a"/>
　宋書卷五十考證<lb/>
胡藩傳藩外兄羅仚生○仚南史作企<lb/>
以刀頭穿岸少容脚指於是徑上○少南史作劣<lb/>
與孔熙先同逆謀髙祖以藩功臣不欲顯其事○<hi>臣承</hi>
　<hi>蒼</hi>按胡遵世同孔熙先逆謀事在元嘉二十二年則<lb/>
　此應作太祖諸本誤為高祖也<lb/>
張興世傳此是太子鼓角非田舎老公所吹○太子南<lb/>
　史作天子其義更長<lb/>
<pb n="KR2a0016_WYG_050-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十考證<lb/>
</p>
<p>
</p>
  </div>
<div>
<head>宋書卷五十一</head> <lb/>
    <p>
<pb n="KR2a0016_WYG_051-1a"/>
欽定四庫全書<lb/>
　宋書卷五十一<lb/>
　　梁　　　　沈　　　　　約　　　　撰<lb/>
　列傳第十一<lb/>
　　宗室<lb/>
長沙景王道憐高祖中弟也初為國子學生謝琰為徐<lb/>
州命為從事史高祖克京城進平京邑道憐常留家侍<lb/>
慰太后桓𤣥走大將軍武陵王遵承制除員外散騎侍<lb/>
<pb n="KR2a0016_WYG_051-1b"/>
郎尋遷建威將軍南彭城内史時北青州刺史劉該反<lb/>
引索虜為援清河陽平二郡太守孫全聚衆應之義熙<lb/>
元年索虜托跋開遣偽豫州刺史索度真大將軍斛斯<lb/>
蘭宼徐州攻相縣執鉅鹿太守賀申進圍寧朔將軍羊<lb/>
穆之於彭城穆之告急道憐率衆救之軍次陵柵斬全<lb/>
進至彭城真蘭退走道憐率寧孟龍驤將軍孔隆及穆<lb/>
之等追真蘭走奔相城又追躡至光水溝斬劉該虜衆<lb/>
見殺及赴水死略盡高祖鎮京口進道憐號龍驤將軍<lb/>
<pb n="KR2a0016_WYG_051-2a"/>
又領堂邑太守戍石頭明年加使持節監征蜀諸軍事<lb/>
率冠軍將軍劉敬宣等伐譙縱而文處茂温祚據險不<lb/>
得進故不果行以義勳封新興縣五等侯四年代諸葛<lb/>
長民為并州刺史義昌太守將軍内史如故猶戍石頭<lb/>
時鮮卑侵逼自彭城以南民皆保聚山陽淮隂諸戍竝<lb/>
不復立道憐請據彭城以漸修剏朝議以彭城縣逺使<lb/>
鎮山陽進號征虜將軍督淮北軍郡事北東海太守并<lb/>
州刺史義昌太守如故以破索度真功封新渝縣男食<lb/>
<pb n="KR2a0016_WYG_051-2b"/>
邑五百戸從高祖征廣固常為軍鋒及城䧟慕容超將<lb/>
親兵突圍走道憐所部獲之加使持節進號左將軍七<lb/>
年解并州加北徐州刺史移鎮彭城八年高祖伐劉毅<lb/>
徵為都督兗青二州晉陵京口淮南諸軍郡事兗青州<lb/>
刺史持節將軍太守如故還鎮京口九年甲仗五十人<lb/>
入殿以廣固功改封竟陵縣公食邑千戸減先封戸邑<lb/>
之半以賜次子義宗十一年進號中軍將軍加散騎常<lb/>
侍給鼔吹一部明年討司馬休之道憐監留府事甲仗<lb/>
<pb n="KR2a0016_WYG_051-3a"/>
百人入殿江陵平以為都督荆湘益秦寧梁雝七州諸<lb/>
軍驃騎將軍開府儀同三司鎮䕶南蠻校尉荆州刺史<lb/>
持節常侍如故北府文武悉配之道憐素無才能言音<lb/>
甚楚舉止施為多諸鄙拙高祖雖遣將軍佐輔之而貪<lb/>
縱過甚畜聚財貨常若不足去鎮之日府庫為之空虛<lb/>
高祖平定三秦方思外畧徵道憐還為侍中都督徐兗<lb/>
青三州揚州之晉陵諸軍事守尚書令徐兗二州刺史<lb/>
持節將軍如故元興元年解尚書令進位司空出鎮京<lb/>
<pb n="KR2a0016_WYG_051-3b"/>
口高祖受命進位太尉封長沙王食邑五千戸持節侍<lb/>
中都督刺史如故永初二年朝正入住殿省先是廬陵<lb/>
王義真為揚州刺史太后謂上曰道憐汝布衣兄弟故<lb/>
宜為揚州上曰寄奴於道憐豈有所惜揚州根本所寄<lb/>
事務至多非道憐所了太后曰道憐年出五十豈當不<lb/>
如汝十歲兒邪上曰車士雖為刺史事無大小悉由寄<lb/>
奴道憐年長不親其事於聽望不足太后乃無言車士<lb/>
義真小字也三年春高祖不豫加班劒三十人時道憐<lb/>
<pb n="KR2a0016_WYG_051-4a"/>
入朝留司馬陸仲元居守刁逵子彌為亡命率數十人<lb/>
入京城仲元擊斬之先是府史陳㹠告彌有異謀至是<lb/>
賜錢二十萬除縣令五月宮車晏駕道憐疾患不堪臨<lb/>
喪六月薨年五十五追贈太傅持節侍中都督刺史如<lb/>
故祭禮依晉太宰安平王故事鸞輅九旒黄屋左纛轀<lb/>
輬挽歌二部前後部羽葆鼔吹虎賁班劒百人太祖元<lb/>
嘉九年詔曰古者明王經國司勳有典平章以馭德刑<lb/>
班瑞以疇功烈銘徽庸於鼎彛配祫祀於清廟是以從<lb/>
<pb n="KR2a0016_WYG_051-4b"/>
饗先王義存商誥祭於大蒸禮著周典自漢迄晉世崇<lb/>
其文王猷既昭幽顯咸秩先皇經緯天地撥亂受終駿<lb/>
命爰集光宅區宇雖聖明淵運三靈允協抑亦股肱翼<lb/>
亮之勤祈父宣力之効故使持節侍中都督南徐兗二<lb/>
州揚州之晉陵京口諸軍事太傅南徐兗二州刺史長<lb/>
沙景王故侍中大司馬臨川烈武王故司徒南康文宣<lb/>
公穆之侍中衞將軍開府儀同三司録尚書事揚州刺<lb/>
史華容縣開國公𢎞使持節散騎常侍都督江州豫州<lb/>
<pb n="KR2a0016_WYG_051-5a"/>
西陽新蔡晉熙四郡軍事征南大將軍開府儀同三司<lb/>
江州刺史永修縣開國公道濟故將軍青州刺史龍陽<lb/>
縣開國侯鎮惡或履道廣流秉德冲邈或雅量高劭風<lb/>
鑒明逺或識微知正才略開邁咸文德以熙帝載武功<lb/>
以隆景業固以侔蹤姬旦方軌伊邵者矣朕以寡德纂<lb/>
戎鴻緒每惟道勳思遵令典而太常未銘從祀尚闕鑒<lb/>
寐欽屬永言深懐便宜敬是前式憲兹嘉禮勒功天府<lb/>
配祭廟廷俾示徽章垂美長世茂績逺猷永傳不朽道<lb/>
<pb n="KR2a0016_WYG_051-5b"/>
憐六子義欣義慶義融義宗義賓義綦義欣嗣為員外<lb/>
散騎侍郎不拜歴中領軍征虜將軍青州刺史魏郡太<lb/>
守將軍如故戍石頭元嘉元年進號後將軍加散騎常<lb/>
侍三年以本號為南兗州刺史七年到彦之率大衆入<lb/>
河義欣進彭城為衆軍聲援彦之退敗青齊騷擾將佐<lb/>
慮寇大至勸義欣委鎮還都義欣堅志不動遷使持節<lb/>
監豫司雍并四州諸軍豫州刺史將軍如故給鼓吹一<lb/>
部鎮壽陽于時土境荒毁人民彫散城郭頽敗盗賊公<lb/>
<pb n="KR2a0016_WYG_051-6a"/>
行義欣綱維補緝隨宜經理劫盗所經立討誅之制境<lb/>
内畏服道不拾遺城府庫藏並皆完實遂為盛藩彊鎮<lb/>
時淮西江北長吏悉敘勞人武夫多無政術義欣陳之<lb/>
曰江淮左右土塉民疎頃年以來荐飢相襲百城彫弊<lb/>
於今為甚綏牧之宜必俟良吏勞人武夫不經政術統<lb/>
内官長多非才授東南殷實猶或簡能况賓接荒垂而<lb/>
可輯粲頓闕願勑選部必使任得其人庶得不勞而治<lb/>
芍陂良田萬餘頃堤堰久壊秋夏常苦旱義欣遣諮議<lb/>
<pb n="KR2a0016_WYG_051-6b"/>
參軍殷肅循行修理有舊溝引渒水入陂不治積久樹<lb/>
木榛塞肅伐木開榛水得通注旱患由是得除十年進<lb/>
號鎮軍將軍進監為都督十一年夏入朝太祖厚加恩<lb/>
禮十六年薨時年三十六追贈散騎常侍征西將軍開<lb/>
府儀同三司持節都督刺史如故諡曰成王子悼王瑾<lb/>
字彦瑜官至太子屯騎校尉三十年為元凶所殺世祖<lb/>
即位追贈散騎常侍子粲早夭粲弟纂字元績嗣官至<lb/>
歩兵校尉順帝昇明二年薨會齊受禪國除瑾弟袛字<lb/>
<pb n="KR2a0016_WYG_051-7a"/>
彥期大明中為中書郎太宰江夏王義恭領中書監服<lb/>
親不得相臨表求解職世祖詔曰昔二王兩謝俱至崇<lb/>
禮自今三臺五省悉同此例太宗初為南兗州刺史都<lb/>
官尚書謀應晉安王子勛為逆伏誅祗弟楷袐書郎為<lb/>
元凶所殺追贈通直郎楷弟聸晉安太守與子勛同逆<lb/>
伏誅聸弟韞字彥文歩兵校尉宣城太守子勛為亂大<lb/>
衆屯據鵲尾攻逼宣城于時四方牧守莫不同逆唯韞<lb/>
棄郡赴朝廷太宗嘉其誠以為黄門郎太子中庶子侍<lb/>
<pb n="KR2a0016_WYG_051-7b"/>
中加荆湘州南兗州刺史吳興太守侍中領左軍將軍<lb/>
又改領驍騎將軍撫軍將軍雍州刺史侍中領右衛將<lb/>
軍改領左衛將軍散騎常侍中領軍昇明二年謀反伏<lb/>
誅韞人才凡鄙以有宣城之勲特為太宗所寵在湘州<lb/>
及雍州使善畫者圖其出行鹵簿羽儀常自披玩嘗以<lb/>
此圖示征西將軍蔡興宗興宗戲之陽若不解畫者指<lb/>
韞形像問曰此何人而在舉上韞曰此正是我其庸鄙<lb/>
如此韞弟弼武昌太守亦與子勛同逆伏誅弟鑒員外<lb/>
<pb n="KR2a0016_WYG_051-8a"/>
散騎侍郎蚤卒鑒弟勰字彥龢侍中吳興太守後廢帝<lb/>
元徽元年卒勰弟顥字彥明侍中左衛將軍冠軍將軍<lb/>
吳興太守未拜元徽四年卒追贈右將軍顥弟述東陽<lb/>
太守黄門郎與從弟秉同逆事敗走白山追禽伏誅義<lb/>
欣弟義慶出繼臨川烈武王道規義慶弟義融永初元<lb/>
年封桂陽縣侯食邑千戸凡王子為侯者食邑皆千戸<lb/>
義融歴侍中左衛軍太子中庶子五兵尚書領軍有質<lb/>
榦善於用短楯元嘉十八年卒追贈車騎將軍諡曰恭<lb/>
<pb n="KR2a0016_WYG_051-8b"/>
侯子孝侯顗嗣官至太子翊軍校尉為元凶所殺世祖<lb/>
即位追贈散騎常侍無子弟襲以子晃繼封昇明二年<lb/>
與員外散騎侍郎安成戢仁祖荒人王武連羽林副彭<lb/>
元儁等謀反國除襲字茂德太子舍人安成太守晉安<lb/>
王子勛為逆襲據郡距之勛遣軍攻圍不能下太宗嘉<lb/>
之以為郢州刺史封建陵縣侯食邑五百戸建陵縣屬<lb/>
蒼梧郡以道逺改封臨澧縣侯太始六年卒於中䕶軍<lb/>
追贈䕶軍將軍加散騎常侍諡曰忠侯襲亦庸鄙在郢<lb/>
<pb n="KR2a0016_WYG_051-9a"/>
州暑月露㡓上聽事綱紀正伏閣怪之訪問乃知襲子<lb/>
旻嗣昇明三年改封東昌縣侯與兄晃俱伏誅襲弟彪<lb/>
袐書郎弟寔太子舍人並蚤卒寔弟爽海陵太守義融<lb/>
弟義宗幼為高祖所愛字曰伯奴賜爵新渝縣男永初<lb/>
元年進爵為侯歴黄門侍郎太子左衛率元嘉八年坐<lb/>
門生柱德靈放横打人還第内藏義宗隠蔽之免官德<lb/>
靈雅有姿色為義宗所愛寵本會稽郡吏謝方明為郡<lb/>
方明子惠連愛幸之為之賦詩十餘首乘流遵歸渚篇<lb/>
<pb n="KR2a0016_WYG_051-9b"/>
是也又為侍中太子詹事加散騎常侍征虜將軍南兗<lb/>
州刺史二十一年卒追贈散騎常侍平北將軍諡曰惠<lb/>
侯愛士樂施兼好文籍世以此稱之子懐侯玠嗣琅邪<lb/>
秦郡太守為元凶所殺追贈散騎常侍無子弟秉以子<lb/>
承繼封秉字彥節初為著作郎歴羽林監越騎校尉中<lb/>
書黄門侍郎太宗泰始初為侍中頻徙左衛將軍丹陽<lb/>
尹太子詹事吏部尚書時宗室雖多材能甚寡秉少自<lb/>
砥束甚得朝野之譽故為太宗所委五年出為前将軍<lb/>
<pb n="KR2a0016_WYG_051-10a"/>
淮南宣城二郡太守不拜還復本任復為侍中守秘書<lb/>
監領太子詹事未拜遷使持節都督南徐徐兗豫青冀<lb/>
六州諸軍事後將軍南徐州刺史加散騎常侍後廢帝<lb/>
即位改都督郢州豫州之西陽司州之義陽二郡諸軍<lb/>
事郢州刺史持節常侍如故未拜留為尚書左僕射參<lb/>
選元徽元年領吏部加兵五百人尋領衛尉辭不拜桂<lb/>
陽王休範為逆中領軍劉勔出守石頭秉權兼領軍將<lb/>
軍所給加兵自隨入殿二年加散騎常侍丹陽尹解吏<lb/>
<pb n="KR2a0016_WYG_051-10b"/>
部封當陽縣侯食邑千戸與齊王袁粲褚淵分日入直<lb/>
決機事四年遷中書令加撫軍將軍常侍尹如故順帝<lb/>
即位轉尚書令中領軍將軍如故時齊王輔政四海屬<lb/>
心秉知鼎命有在密懐異圖袁粲鎮石頭不識天命沈<lb/>
攸之舉兵反齊王入屯朝堂粲濳與秉及諸大將黄回<lb/>
等謀欲作亂本期夜會石頭旦乃舉兵秉素恇怯騷動<lb/>
擾不自安再餔後便自丹陽郡車載婦女盡室奔石頭<lb/>
部曲數百赫奕滿道既至見粲粲驚曰何遽便來事今<lb/>
<pb n="KR2a0016_WYG_051-11a"/>
敗矣秉曰今得見公萬死亦何恨從弟中領軍韞直在<lb/>
省内與直閤將軍卜伯興謀其夜共攻齊王會秉去事<lb/>
覺齊王夜使驍騎將軍王敬則收韞韞已戒嚴敬則率<lb/>
壯士直前韞左右皆披靡因殺之伯興亦伏誅粲敗秉<lb/>
踰城出走於額檐湖見擒與二子承俁並死秉時年四<lb/>
十五秉妻蕭氏思話女也元徽中朝廷危殆妻常懼禍<lb/>
敗每謂秉曰君富貴已足故應為兒子作計年垂五十<lb/>
殘生何足恡邪秉不能從秉弟謨奉朝請謨弟遐字彥<lb/>
<pb n="KR2a0016_WYG_051-11b"/>
道亦奉朝請員外散騎侍郎與嫡母殷養女雲敷私通<lb/>
殷每禁之殷暴病卒未大殮口鼻流血疑遐濳加毒害<lb/>
為有司所紏世祖徙之始安郡永光中得還太宗世歴<lb/>
黄門侍郎都官尚書吳郡太守兄秉既死齊王遣誅之<lb/>
遐人才甚凡自諱名常對賓客曰孝武無道枉我殺母<lb/>
其頑騃若此秉當權遐累求方伯秉曰我在用汝作州<lb/>
於聽望不足遐曰富貴時則云不可相關從坐之日為<lb/>
得免不至是果死焉義宗弟義賓元嘉二年封新野縣<lb/>
<pb n="KR2a0016_WYG_051-12a"/>
侯六年以新野荒敝改封興安縣侯黄門郎袐書監左<lb/>
衛將軍位至輔國將軍徐州刺史二十五年卒追贈後<lb/>
將軍諡曰肅侯子惠侯綜嗣卒子憲嗣昇明二年齊受<lb/>
禪國除綜弟琨晉平太守義賓弟義綦元嘉六年封營<lb/>
道縣侯凡鄙無識知每為始興王濬兄弟所戲弄濬常<lb/>
謂義綦曰陸士衡詩云營道無烈心其何意苦阿父如<lb/>
此義綦曰下官初不識何忽見苦其庸塞可笑類若此<lb/>
歴右衛將軍湘州刺史孝建二年卒贈平南將軍諡曰<lb/>
<pb n="KR2a0016_WYG_051-12b"/>
僖侯子長猷嗣官至歩兵校尉昇明三年卒齊受禪國<lb/>
除<lb/>
臨川烈武王道規字道則高祖少弟也少倜儻有大志<lb/>
高祖竒之與謀桓𤣥時桓𢎞鎮廣陵以為征虜中兵參<lb/>
軍高祖克京城道規亦以其日與劉毅孟昶共斬𢎞收<lb/>
衆濟江進平京邑𤣥敗走晉大將軍武陵王遵承制以<lb/>
道規為振武將軍義昌太守與劉毅何無忌追𤣥𤣥西<lb/>
走江陵留郭鈐何澹之等固守盆口義軍既至賊列艦<lb/>
<pb n="KR2a0016_WYG_051-13a"/>
距之澹之空設羽儀旗幟於一舫而别在它船無忌欲<lb/>
攻羽儀所在衆悉不同曰澹之必不在此舫雖得無益<lb/>
也無忌曰澹之不在此舫固不須言也既不在此則戰<lb/>
士必弱我以勁兵攻之必可禽也禽之之日彼必以為<lb/>
失其軍主我徒咸謂已得賊帥我勇而彼懼懼而薄之<lb/>
破之必矣道規喜曰此名計也因往彼攻之即禽此舫<lb/>
因鼓譟倡曰已斬何澹之賊徒及義軍並以為然因縱<lb/>
兵賊衆奔敗即克盆口進平尋陽因復馳進遇𤣥於崢<lb/>
<pb n="KR2a0016_WYG_051-13b"/>
嶸洲道規等兵不滿萬人而𤣥戰士數萬衆並憚之欲<lb/>
退還尋陽道規曰不可彼衆我寡强弱異勢今若畏懦<lb/>
不進必為所乘雖至尋陽豈能自固𤣥雖竊名雄豪内<lb/>
實恇怯加已經奔敗衆無固心決機兩陣將雄者克昔<lb/>
光武昆陽之戰曹操官渡之師皆以少制多共所聞也<lb/>
今雖才謝古人豈可先為之弱因麾衆而進毅等從之<lb/>
大破𤣥軍郭鈐與𤣥單舸走江陵不復能守欲入蜀為<lb/>
馮遷所斬義軍遇風不進桓謙桓振復據江陵毅留巴<lb/>
<pb n="KR2a0016_WYG_051-14a"/>
陵道規與無忌俱進攻桓謐於馬頭桓蔚於寵洲皆破<lb/>
之無忌欲乘勝直造江陵道規曰兵法屈申有時不可<lb/>
茍進諸桓世居西楚羣小皆為竭力振勇冠三軍難與<lb/>
爭勝且可頓兵銳徐以計策縻之不憂不克也無忌不<lb/>
從果為振所敗乃退還尋陽繕治舟甲復進軍夏口偽<lb/>
鎮軍將軍馮該戍夏口東岸揚武將軍孟山圖據魯城<lb/>
輔國將軍桓仙客守偃月壘於是毅攻魯城道規無忌<lb/>
攻偃月並克之生禽仙客山圖其夕該遁走進平巴陵<lb/>
<pb n="KR2a0016_WYG_051-14b"/>
謙振遣使求割荆江二州奉歸晉帝不許會南陽太守<lb/>
魯宗之起義攻襄陽偽雝州刺史桓蔚走江陵宗之進<lb/>
至紀南振自往距之使桓謙留守時毅道規已次馬頭<lb/>
馳往襲謙奔走即日克江陵城振大破宗之而歸聞城<lb/>
已䧟亦走無忌翼衛天子還京師道規留夏口江陵之<lb/>
平也道規推毅為元功無忌為次功自居其末進號輔<lb/>
國將軍督淮北諸軍事并州刺史義昌太守如故時荆<lb/>
州湘江豫猶多桓氏餘燼往往屯結復以本官進督江<lb/>
<pb n="KR2a0016_WYG_051-15a"/>
州之武昌荆州之江夏隨郡義陽綏安豫州之西陽汝<lb/>
南潁川新蔡九郡諸軍事隨宜剪撲皆悉平之以義勳<lb/>
封華容縣公食邑三千戸遷使持節都督荆寧秦梁雝<lb/>
六州司州之河南諸軍事領䕶南蠻校尉荆州刺史將<lb/>
軍如故辭南蠻以授殷叔文叔文被誅乃復還領善於<lb/>
為治刑政明理士民莫不畏而愛之劉敬宣征蜀不克<lb/>
道規以督統降為建威將軍盧循寇逼京邑道規遣司<lb/>
馬王鎮之及揚武將軍檀道濟廣武將軍到彦之等赴<lb/>
<pb n="KR2a0016_WYG_051-15b"/>
援朝廷至尋陽為賊黨荀林所破循即以林為南蠻校<lb/>
尉分兵配之使乘勝伐江陵揚聲云徐道覆已克京邑<lb/>
而桓謙自長安入蜀譙縱以謙為荆州刺史厚加資給<lb/>
與其大將譙道福俱寇江陵正與林會林屯江津謙軍<lb/>
枝江二宼交逼分絶都邑之間荆楚既桓氏義舊並懐<lb/>
異心道規乃會將士告之曰桓謙今在近畿聞者頗有<lb/>
去就之計吾東來文武足以濟事若欲去者本不相禁<lb/>
因夜開城門逹曉不閉衆咸憚服莫有去者雝州刺史<lb/>
<pb n="KR2a0016_WYG_051-16a"/>
魯宗之率衆數千自襄陽來赴或謂宗之未可測道規<lb/>
乃單馬迎之宗之感悅衆議欲使檀道濟到彦之與宗<lb/>
之共擊道規曰盧循<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>隔中流扇張同異桓謙荀林更<lb/>
相首尾人懐危懼莫有固心成敗之機在此一舉非吾<lb/>
自行其事不決乃使宗之居守委以腹心率諸軍攻謙<lb/>
諸將佐皆固諫曰今逺出討謙其勝難必荀林近在江<lb/>
津伺人動静若來攻城宗之未必能固脫有差跌大事<lb/>
去矣道規曰諸君不識兵機耳荀林愚豎無他竒計以<lb/>
<pb n="KR2a0016_WYG_051-16b"/>
吾去未逺必不敢向城吾今取謙往至便克沈疑之間<lb/>
已自還反謙敗則林破膽豈暇得來且宗之獨守何為<lb/>
不支數日解南蠻校尉印以授咨議參軍劉遵馳往攻<lb/>
謙水陸齊進謙大敗單舸走欲下就林追斬之還至浦<lb/>
口林又奔散劉遵率軍追林至巴陵斬之初謙至枝江<lb/>
江陵士庶皆與謙書言城内虛實咸欲謀為内應至是<lb/>
參軍曹仲宗檢得之道規悉焚不視衆於是大安進號<lb/>
征西將軍先是桓歆子道兒逃于江西出擊義陽郡與<lb/>
<pb n="KR2a0016_WYG_051-17a"/>
盧循相連結循使蔡猛助之道規遣參軍劉基破道兒<lb/>
於大薄臨陳斬猛徐道覆率衆三萬奄至破冢魯宗之<lb/>
已還襄陽追召不及人情大震或傳循已平京師遣道<lb/>
覆上為刺史江漢士庶感焚書之恩無復貳志道規使<lb/>
劉遵為游軍自距道覆於豫章口前驅失利道規壯氣<lb/>
愈厲激揚三軍遵自外横擊大破之斬首萬餘級赴水<lb/>
死者殆盡道覆單舸走還盆口初使遵為游軍衆咸云<lb/>
今彊敵在前唯患衆少不應割削見力置無用之地及<lb/>
<pb n="KR2a0016_WYG_051-17b"/>
破道覆果得游軍之力衆乃服焉遵字慧明臨淮海西<lb/>
人道規從母兄蕭氏舅也官至右將軍宣城内史淮南<lb/>
太守義熙十年卒追贈撫軍將軍追封監利縣侯食邑<lb/>
七百戸道規進號征西大將軍開府儀同三司加散騎<lb/>
常侍固辭俄而寢疾改授都督豫章江二州揚州之宣<lb/>
城淮南廬江歴陽安豐堂邑六郡諸軍事豫州刺史持<lb/>
節常侍將軍如故以疾不拜八年閏月薨于京師時年<lb/>
四十三追贈侍中司徒加班劒二十人諡曰烈武公平<lb/>
<pb n="KR2a0016_WYG_051-18a"/>
桓謙功進封南郡公邑五千戸高祖受命贈大司馬追<lb/>
封臨川王食邑如先道規無子以長沙景王第二子義<lb/>
慶為嗣初太祖少為道規所養高祖命紹焉咸以禮無<lb/>
二繼太祖還本而定義慶為荆州廟主當隨往江陵太<lb/>
祖詔曰襃崇道勲經國之盛典尊親追逺因心之所隆<lb/>
故侍中大司馬臨川烈武王體道欽明至德淵邈叡哲<lb/>
自天孝友光備爰始協規則翼賛景業陵威致討則克<lb/>
剪梟鯨逮妖逆交侵方難孔棘勢踰累棊人無固志王<lb/>
<pb n="KR2a0016_WYG_051-18b"/>
神謩獨運靈武宏發輯寧内外誅覆羣凶固已化被江<lb/>
漢勲高微管逺猷侔於二南英雄邁於兩獻者矣朕幼<lb/>
蒙殊愛德廕特隆豐恩慈訓義深情戚永惟仁範感慕<lb/>
纒懐今當擁移寢祏初祀西夏思崇嘉禮式備徽章庶<lb/>
以昭宣風度允副幽顯其追崇丞相加殊禮鸞輅九旒<lb/>
黄屋左纛給節鉞前後部羽葆鼔吹虎賁班劒百人侍<lb/>
中如故及長沙太妃檀氏臨川太妃曹氏後薨祭皆給<lb/>
鸞輅九旒黄屋左纛轀輬車挽歌一部前後部羽葆皷<lb/>
<pb n="KR2a0016_WYG_051-19a"/>
吹虎賁班劒百人義慶幼為高祖所知常曰此吾家豐<lb/>
城也年十三襲封南郡公除給事不拜義熙十二年從<lb/>
伐長安還輔國將軍北青州刺史未之任徙督豫州諸<lb/>
軍豫州刺史復督淮北諸軍事豫州刺史將軍並如故<lb/>
永初元年襲封臨川王徵為侍中元嘉元年轉散騎常<lb/>
侍袐書監徙度支尚書遷丹陽尹加輔國將軍常侍並<lb/>
如故時有民黃初妻趙殺子婦遇赦應徙送避孫讐義<lb/>
慶曰案周禮父母之仇避之海外雖遇市朝鬬不反兵<lb/>
<pb n="KR2a0016_WYG_051-19b"/>
蓋以莫大之寃理不可奪含戚枕戈義許必報至於親<lb/>
戚為戮骨肉相殘故道乖常憲記無定准求之法外裁<lb/>
以人情且禮有過失之宥律無讐祖之文况趙之縱暴<lb/>
本由於酒論心即實事盡荒耄之王母等行路之深讐<lb/>
臣謂此孫忍愧銜悲不違子義共天同域無虧孝道六<lb/>
年加尚書左僕射八年太白星犯右執法義慶懼有災<lb/>
禍乞求外鎮太祖詔譬之曰𤣥象茫昧既難可了且史<lb/>
家諸占各有異同兵星王時有所干犯乃主當誅以此<lb/>
<pb n="KR2a0016_WYG_051-20a"/>
言之益無懼也鄭僕射亡後左執法嘗有變王光禄至<lb/>
今平安日蝕三朝天下之至忌晉孝武初有此異彼庸<lb/>
主耳猶竟無他天道輔仁福善謂不足橫生憂懼兄與<lb/>
後軍各受内外之任本以維城表裏經之盛衰此懐實<lb/>
有由來之事設若天必降災寧可千里逃避邪既非逺<lb/>
者之事又不知吉凶定所若在都則有不測去此必保<lb/>
利貞者豈敢茍違天邪義慶固求解僕射乃許之加中<lb/>
書令進號前將軍常侍尹如故在京尹九年出為使持<lb/>
<pb n="KR2a0016_WYG_051-20b"/>
節都督荆雍益寧梁南北秦七州諸軍平西將軍荆州<lb/>
刺史荆州居上流之重地廣兵彊資實兵甲居朝廷之<lb/>
半故高祖使諸子居之義慶以宗室令美故特有此授<lb/>
性謙虛始至及去鎮迎送物並不受十二年普使内外<lb/>
羣官舉士義慶上表曰詔書疇咨羣司延及連牧旌賢<lb/>
仄陋拔善幽遐伏惟陛下惠哲光宣經緯明逺皇階藻<lb/>
曜風猷日昇而猶詢衢室之令典遵明臺之叡訓降淵<lb/>
慮於管庫紆聖思乎版築故以道邈往載徳高前王臣<lb/>
<pb n="KR2a0016_WYG_051-21a"/>
敢竭虛闇袛承明㫖伏見前臨沮令新野庾實秉真履<lb/>
約愛敬淳深昔在母憂毁瘠過禮今罹父疚泣血有聞<lb/>
行成閨庭孝著隣黨足以敦化率民齊教軌俗前徵奉<lb/>
朝請武陵龔祈恬和平簡貞潔純素濳居研志耽情墳<lb/>
籍亦足鎮息頽競奬朂浮動處士南郡師覺才學明敏<lb/>
操介清修業均井渫志固氷霜臣往年辟為州祭酒未<lb/>
行其志若朝命逺暨玉帛遐臻異人間出何逺之有義<lb/>
慶留心撫物州統内官長親老不隨在官舎者年聽遣<lb/>
<pb n="KR2a0016_WYG_051-21b"/>
五吏餉家先是王𢎞為江州亦有此制在州八年為西<lb/>
土所安撰徐州先賢傳十卷奏上之又擬班固典引為<lb/>
典叙以述皇代之美十六年改授散騎常侍都督江州<lb/>
之西陽晉熙新蔡三郡諸軍事衞將軍江州刺史持節<lb/>
如故十七年即本號都督南兖州徐兖青冀幽六州諸<lb/>
軍事南兗州刺史尋加開府儀同三司為性簡素寡嗜<lb/>
欲愛好文義文辭雖不多然足為宗室之表受任歴藩<lb/>
無浮淫之過唯晩節奉養沙門頗致費損少善騎乘及<lb/>
<pb n="KR2a0016_WYG_051-22a"/>
長以世路艱難不復跨馬招聚文學之士近逺必至太<lb/>
尉袁淑文冠當時義慶在江州請為衛軍諮議參軍其<lb/>
餘呉郡陸展東海何長瑜鮑照等並為辭章之美引為<lb/>
佐史國臣太祖與義慶書常加意斟酌鮑照字明逺文<lb/>
辭贍逸嘗為古樂府文甚遒麗元嘉中河濟俱清當時<lb/>
以為美瑞照為河清頌其序甚工其辭曰臣聞善談天<lb/>
者必徵象於人工言古者先考績於今鴻犧以降遐哉<lb/>
邈乎鏤山岳彫篆素昭德<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>勛可謂多矣而史編唐堯<lb/>
<pb n="KR2a0016_WYG_051-22b"/>
之功載格于上下樂登文王之操稱於昭于天素狐𤣥<lb/>
玉聿彰符命朴牛大螾爰定祥厯魚鳥動色禾雉興讓<lb/>
皆物不盈眥而美溢金石詩人於是不作頌聲為之而<lb/>
寑庸非惑歟自我皇宋之承天命也仰符應龍之精俯<lb/>
協河龜之靈君圖帝寳粲爛瑰英固業光曩代事華前<lb/>
德矣聖上天飛踐極迄兹二十四載道化周流𤣥澤汪<lb/>
濊地平天成上下含熙文同軌通表裏禔福燿德中區<lb/>
黎庻知讓觀英遐表夷貉懷惠卹勤秩禮罷露臺之金<lb/>
<pb n="KR2a0016_WYG_051-23a"/>
紓國振民傾鉅橋之粟約違迫脅奢去泰甚燕無留飲<lb/>
畋不盤樂物色異人優游據正顯不失心幽無怨氣精<lb/>
炤日月事洞天情故不勞杖斧之臣號令不嚴而自肅<lb/>
無辱鳳舉之使靈怪不召而自彰萬里神行飊塵不起<lb/>
農商野廬邊城偃<graphic n="KR2190" url="https://raw.githubusercontent.com/kanripo/KR-Gaiji/master/images/KR2190.png" mimeType="image/png"/>冀馬南金填委内府馴象西爵充<lb/>
羅外囿阿紈綦組之饒衣覆宗國漁鹽杞梓之利傍贍<lb/>
荒遐士民殷富五陵既有慙德宮宇宏麗三川莫之能<lb/>
此閭閈有盈歌吹無絶朱輪疊轍華冕重肩豈徒世無<lb/>
<pb n="KR2a0016_WYG_051-23b"/>
窮人民獲休息朝呼韓罷酤鐵而已哉是以嘉祥累仍<lb/>
福應尤盛青丘之狐丹穴之鳥栖阿閣遊禁園金芝九<lb/>
莖木禾六仞秀銅池發膏畝宜以協調律呂謁薦郊廟<lb/>
煙霏霧集不可勝紀然而聖上猶昧旦夙興若有望而<lb/>
未至閎規逺圖如有追而莫及神明之貺推而弗居也<lb/>
是以琬碑鏐檢盛典蕪而不治朝神省方大化抑而未<lb/>
許崇文協律之士蘊儛頌於外坐朝陪宴之臣懷揄揚<lb/>
於内三靈佇睠九壤注心既有日矣歲宮乾維月躔蒼<lb/>
<pb n="KR2a0016_WYG_051-24a"/>
陸長河巨濟異源同清澄波萬壑潔瀾千里斯誠曠世<lb/>
偉觀昭啓皇明者也語曰影從表瑞從德此其効焉宣<lb/>
尼稱鳳鳥不至河不出圖傳曰俟河之清人壽幾何皆<lb/>
傷不可見也然則古人所不見者今殫見之矣孟軻曰<lb/>
千載一聖是旦暮也豈不大哉夫四皇六帝樹聲長世<lb/>
大寳也澤浸羣生國富刑清鴻德也制禮裁樂惇風遷<lb/>
俗文敎也殊華逋羯束顙絳闕武功也鳴鳥躍魚滌穢<lb/>
河渠至祥也大寳鴻德文敎武功其崇如此幽明協賛<lb/>
<pb n="KR2a0016_WYG_051-24b"/>
民祗與能厥應如彼唯天為大堯實則之皇哉唐哉疇<lb/>
與為讓抑又聞之勢之所覃者淺則美之所傳者近道<lb/>
之所感者深則慶之所流者逺是以豐功韙命潤色縢<lb/>
策盛德形容藻被歌頌察之上代則奚斯吉甫之徒鳴<lb/>
玉鸞於前視之中古則相如王襃之屬施金羈於後絶<lb/>
景揚光清埃繼路班固稱漢成之世奏御者千有餘篇<lb/>
文章之盛與三代同風由是言之斯廼臣子舊職國家<lb/>
通義不可輟也臣雖不敏寧不勉乎世祖以照為中書<lb/>
<pb n="KR2a0016_WYG_051-25a"/>
舎人上好為文章自謂物莫能及照悟其㫖為文多鄙<lb/>
言累句當時咸謂照才盡實不然也臨海王子頊為荆<lb/>
州照為前軍參軍掌書記之任子頊敗為亂兵所殺義<lb/>
慶在廣陵有疾而白虹貫城野麕入府心甚惡之固陳<lb/>
求還太祖許解州以本號還朝二十一年薨於京邑時<lb/>
年四十二追贈侍中司空諡曰康王子哀王燁字景舒<lb/>
嗣官至通直郎為元凶所殺追贈散騎常侍子綽字子<lb/>
流嗣官至歩兵校尉昇明三年反伏誅國除綽弟綰早<lb/>
<pb n="KR2a0016_WYG_051-25b"/>
卒燁弟衍太子舎人衍弟鏡宣城太守鏡弟穎前將軍<lb/>
穎弟倩南新蔡太守<lb/>
遵考高祖族弟也曾祖淳皇曾祖武原令混之弟官至<lb/>
正員郎祖巖海西令父涓子彭城内史遵考始為將軍<lb/>
振武參軍預討盧循封鄉侯自建威將軍彭城内史隨<lb/>
高祖北伐時高祖諸子並弱宗室唯有遵考長安平定<lb/>
以督并州司州之北河東北平陽北雍州之新平安定<lb/>
五郡諸軍事輔國將軍并州刺史領河東太守鎮蒲坂<lb/>
<pb n="KR2a0016_WYG_051-26a"/>
關中失守南還除游擊將軍遷冠軍將軍晉帝遜位居<lb/>
秣陵宫遵考領兵防衛高祖初即大位下推恩之詔曰<lb/>
遵考服屬之親國戚未逺宗室無多宜蒙寵爵可封營<lb/>
浦縣侯食邑五百戸以本號為彭城沛二郡太守景平<lb/>
元年遷右衛將軍元嘉二年出為征虜將軍淮南太守<lb/>
明年轉使持節領䕶軍入直殿省出為使持節督雍梁<lb/>
南北秦四州荆州之南竟陵順陽襄陽新野隨六郡諸<lb/>
軍征虜將軍寧蠻校尉雍州刺史襄陽新野二郡太守<lb/>
<pb n="KR2a0016_WYG_051-26b"/>
遵考為政嚴暴聚斂無節五年為有司所紏上不問赦<lb/>
還都七年除太子右衛率加給事中明年督南徐兖州<lb/>
之江北淮南諸軍事征虜將軍南兗州刺史領廣陵太<lb/>
守又徵為侍中領後軍將軍徙太常九年遷右衛將軍<lb/>
加散騎常侍十二年坐厲疾不待對免常侍以侯領右<lb/>
衛明年復本官十五年又領徐州大中正太子中庻子<lb/>
本官如故其年監徐兗二州豫州之梁郡諸軍事前將<lb/>
軍徐兗二州刺史未之鎮留為侍中領左衛將軍明年<lb/>
<pb n="KR2a0016_WYG_051-27a"/>
出為使持節監豫司雍并四州南豫州之梁郡弋陽馬<lb/>
頭荆州之義陽四郡諸軍事前將軍豫州刺史領南梁<lb/>
郡太守二十一年坐境内旱百姓饑詔加賑給而遵考<lb/>
不奉符㫖免官起為散騎常侍五兵尚書遷吳興太守<lb/>
秩中二千石二十五年徵為領軍二十七年索虜南至<lb/>
𤓰歩率軍出江上假節置三十年復出為使持節監豫<lb/>
州刺史元凶弑立進號安西將軍遣外監徐安期仰㨗<lb/>
祖防守之遵考斬安期等起義兵應南譙王義宣義宣<lb/>
<pb n="KR2a0016_WYG_051-27b"/>
加遵考鎮西將軍夏侯獻率衆至𤓰歩承候世祖又坐<lb/>
免官孝建元年魯爽臧質反起為征虜將軍率衆屯臨<lb/>
沂縣仍除吳興太守明年徵為湘州刺史未行遷尚書<lb/>
左僕射三年轉丹陽尹加散騎常侍復為尚書右僕射<lb/>
領太子右衛率明年又除領軍將軍加散騎常侍五年<lb/>
復遷尚書右僕射金紫光禄大夫常侍如故明年轉左<lb/>
僕射常侍如故又領徐州刺史大中正崇憲太僕前廢<lb/>
帝即位遷特進右光禄大夫常侍太僕如故景和元年<lb/>
<pb n="KR2a0016_WYG_051-28a"/>
出督南豫州諸軍事安西將軍南豫州刺史太宗即位<lb/>
以為侍中特進右光禄大夫領崇憲太僕給親侍三十<lb/>
人崇憲太后崩太僕解餘如故泰始五年賜几杖大官<lb/>
四時賜珍味疾病太醫給藥固辭几杖後廢帝即位進<lb/>
左光禄大夫餘如故元徽元年卒時年八十二追贈左<lb/>
光禄大夫開府儀同三司侍中如故諡曰元公遵考無<lb/>
才能直以宗室不逺故歴朝顯遇年老有疾失明子澄<lb/>
之順帝昇明末貴逹澄之弟琨之為竟陵王誕司空主<lb/>
<pb n="KR2a0016_WYG_051-28b"/>
簿誕作亂以為中兵參軍不就縶繫數十日終不受乃<lb/>
殺之追贈黄門郎詔吏部尚書謝莊為之誄遵考從弟<lb/>
思考亦被遇歴朝官極清顯為豫章會稽太守益徐州<lb/>
刺史凡經十郡三州泰始元年卒於散騎常侍金紫光<lb/>
禄大夫時年七十五追贈特進常侍光禄如故<lb/>
史臣曰餘妖内侮偏衆西臨荀桓交逼荆楚之勢危矣<lb/>
必使上略未盡一算或遺則城壞壓境上流之難方結<lb/>
敵資三分有二之形北向而爭天下則我全勝之道或<lb/>
<pb n="KR2a0016_WYG_051-29a"/>
未可知烈武王覽羣才揚盛策一舉磔勍寇非曰天時<lb/>
抑亦人謀也降年不永遂不得與大業始終惜矣哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_051-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十一<lb/>
<pb n="KR2a0016_WYG_051-30a"/>
　宋書卷五十一考證<lb/>
長沙景王道憐傳道憐率寧孟龍驤將軍孔隆及穆之<lb/>
　等○寧孟二字疑有誤<lb/>
封新渝縣男○渝一本作淦<lb/>
臨川烈武王道規傳論心即實事盡荒耄之王母等行<lb/>
　路之深讐○一本荒耄下有豈得以荒耄五字當從<lb/>
　之<lb/>
臣往年辟為州祭酒未行其志○未行其志一本作未<lb/>
<pb n="KR2a0016_WYG_051-30b"/>
　汙其慮<lb/>
鮑照附傳物色異人優游據正○據正鮑照集作鯁直<lb/>
孟軻曰千載一聖是旦暮也豈不大哉○今本孟子無<lb/>
　此二語又大字鮑照集作信<lb/>
　<lb/>
　<lb/>
　<lb/>
　宋書卷五十一考證<lb/>
</p>
<p>
</p>
  </div>
<div>
<head>宋書卷五十二</head> <lb/>
    <p>
<pb n="KR2a0016_WYG_052-1a"/>
欽定四庫全書<lb/>
　宋書卷五十二<lb/>
　　梁　　　　沈　　　　約　　　　撰<lb/>
　列傳第十二<lb/>
　　庾悅　　王誕　　謝景仁<hi>弟述</hi>
　　袁湛<hi>弟豹</hi>禇叔度<lb/>
庾悅字仲豫潁川<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵人也曾祖亮晉太尉祖義呉國<lb/>
内史父淮西中郎將豫州刺史悦少為衞將軍琅邪王<lb/>
<pb n="KR2a0016_WYG_052-1b"/>
行參軍司馬徙主簿轉右長史桓𤣥輔政領豫州以悅<lb/>
為别駕從事史遷驍騎將軍𤣥簒位徙中書侍郎高祖<lb/>
定京邑武陵王遵承制以悦為寧遠將軍安遠䕶軍武<lb/>
陵内史以病去職鎮軍府版咨議參軍轉車騎從事中<lb/>
郎劉毅請為撫軍司馬不就遷車騎中軍司馬從征廣<lb/>
固竭其誠力盧循逼京都以為督江州豫州之西陽新<lb/>
蔡汝南潁川司州之松滋五郡諸軍事建威將軍江州<lb/>
刺史從東道出鄱陽循遣將英糾千餘人斷五畆嶠悅<lb/>
<pb n="KR2a0016_WYG_052-2a"/>
破之進據豫章絶循糧援初毅家在京口貧約過常嘗<lb/>
與鄉曲士大夫往東堂共射時悅為司徒右長史蹔至<lb/>
京要府州僚佐共出東堂毅已先至遣與悅相聞曰身<lb/>
久躓頓營一遊集甚難君如意人無處不可為適豈能<lb/>
以此堂見讓悅素豪徑前不答毅語衆人並避之唯毅<lb/>
留射如故悅厨饌甚盛不以及毅毅既不去悅甚不歡<lb/>
俄頃不退毅又相聞曰身今年未得子鵞豈能以殘炙<lb/>
見惠悅又不答盧循平後毅求都督江州以江州内地<lb/>
<pb n="KR2a0016_WYG_052-2b"/>
治民為職不宜置軍府上表陳之曰臣聞天以盈虗為<lb/>
道治以損益為義時否而政不革民凋而事不損則無<lb/>
以救急病於己危拯塗炭於將絶自頃戎車屢駕干戈<lb/>
溢境江州以一隅之地當逆順之衝力弱民慢而器運<lb/>
所繼自桓𤣥以來驅蹙殘毁至乃男不被養女無對匹<lb/>
逃亡去就不避幽深自非財單力竭無以至此若不曲<lb/>
心矜理有所改移則靡遺之歎奄焉必及臣謬荷増統<lb/>
傷慨兼懷夫設官分職軍國殊用牧民以息務為大武<lb/>
<pb n="KR2a0016_WYG_052-3a"/>
略以濟事為先今兼而領之葢出於權事因藉既久遂<lb/>
為常則江州在腹心之中憑接揚豫藩屏所倚實為重<lb/>
複昔胡寇縱逸朔馬臨江抗禦之宜蓋出權計以温嶠<lb/>
明達事由一已猶覺其弊論之備悉今江右區區户不<lb/>
盈數十萬地不踰數千里而綂司鱗次未獲減息大而<lb/>
言之足為國耻况乃地在無軍而軍府猶置文武將佐<lb/>
資費非一豈所謂經國大情揚湯去火者哉其州郡邊<lb/>
江民户遼落加以郵亭嶮闊畏阻風波轉輸往還常有<lb/>
<pb n="KR2a0016_WYG_052-3b"/>
淹廢又非所謂因其所利以濟其弊者也愚謂宜解軍<lb/>
府移治豫章處十郡之中厲簡惠之政比及數年可有<lb/>
生氣且屬縣凋散亦有所存而役調送迎不得休止亦<lb/>
謂應隨宜并減以簡衆費刺史庾悅自臨州部甚有恤<lb/>
民之誠但綱維不革自非綱目所理尋陽接蠻宜有防<lb/>
遏可即州府千兵以助郡戌於是解悅都督將軍官以<lb/>
刺史移鎮豫章毅以親將趙惔領千兵守尋陽建威府<lb/>
文武三千悉入毅府符攝嚴峻數相挫辱悦不得志疽<lb/>
<pb n="KR2a0016_WYG_052-4a"/>
發背到豫章少日卒時年三十八追贈征虜將軍以廣<lb/>
固之功追封新陽縣五等男<lb/>
王誕字茂世琅邪臨沂人太保𢎞從兄也祖恬中軍將<lb/>
軍父混太常誕少有才藻晉孝武帝崩從叔尚書令珣<lb/>
為哀䇿文久而未就謂誕曰猶少序節物一句因出本<lb/>
示誕誕攬筆便益之接其秋冬代變後云霜繁廣除風<lb/>
回高殿珣嗟歎清拔因而用之襲爵雉鄉侯拜秘書郎<lb/>
琅邪王文學中軍功曹隆安四年會稽王世子元顯開<lb/>
<pb n="KR2a0016_WYG_052-4b"/>
後軍府乂以誕補功曹尋除尚書吏部郎仍為後軍長<lb/>
史領廬江太守加鎮蠻䕶軍轉龍驤將軍琅邪内史長<lb/>
史如故誕結事元顯嬖人張法順故為元顯所寵元顯<lb/>
納妾誕為之親迎隨府轉驃騎長史將軍内史如故元<lb/>
顯討桓𤣥欲悉誅桓氏誕固陳修等與𤣥志趣不同由<lb/>
此得免修誕甥也及𤣥得志誕將見誅修為之陳請又<lb/>
言修等得免之由乃徙誕廣州盧循據廣州以誕為其<lb/>
平南府長史甚賓禮之誕久客思歸乃說循曰下官流<lb/>
<pb n="KR2a0016_WYG_052-5a"/>
遠在此被蒙殊眷士感知已實思報答本非戎旅在此<lb/>
無用素為劉鎮軍所識情味不淺若得北歸必蒙任寄<lb/>
公私際會思報厚恩愈於停此空移歲月循甚然之時<lb/>
廣州刺史呉隠之亦為循所拘留誕又曰將軍今留呉<lb/>
公公私非計孫伯符豈不欲留華子魚但以一境不容<lb/>
二君耳於是誕及隠之並得還除員外散騎常侍未拜<lb/>
高祖請為太尉諮議參軍轉長史盡心歸奉日夜不懈<lb/>
高祖甚委仗之北伐廣固領齊郡太守盧循自蔡州南<lb/>
<pb n="KR2a0016_WYG_052-5b"/>
走劉毅固求追討高祖持疑未決誕密白曰公既平廣<lb/>
固復滅盧循則功蓋終古勲無與二如此大威豈可餘<lb/>
人分之毅與公同起布衣一時相推耳今既已喪敗不<lb/>
宜復使立功高祖從其說七年以誕為呉國内史母憂<lb/>
去職高祖征劉毅起為輔國將軍誕固辭軍號墨絰從<lb/>
行時諸葛長民行太尉留府事心不自安高祖甚慮之<lb/>
毅既平誕求先下高祖曰長民似有自疑心卿詎宜便<lb/>
去誕曰長民知我蒙公垂眄今輕身單下必當以為無<lb/>
<pb n="KR2a0016_WYG_052-6a"/>
虞乃可以少安其意高祖笑曰卿勇過賁育矣於是先<lb/>
還九年卒時年三十九以南北從征追封作唐縣五等<lb/>
侯子詡宋世子舍人早卒<lb/>
謝景仁陳郡陽夏人衞將軍晦從叔父也名與高祖同<lb/>
諱故稱字祖據太傅安第二弟父允宣城内史景仁幼<lb/>
時與安相及為安所知始為前軍行參軍輔國參軍事<lb/>
會稽王世子元顯嬖人張法順權傾一時内外無不造<lb/>
門者唯景仁不至年三十方為著作郎桓𤣥誅元顯見<lb/>
<pb n="KR2a0016_WYG_052-6b"/>
景仁甚知之謂四坐曰司馬庻人父子云何不敗遂令<lb/>
謝景仁三十方作著作郎𤣥為太尉以𥙷行參軍府轉<lb/>
大將軍仍參軍事𤣥建楚臺以補黃門侍郎及簒位領<lb/>
驍騎將軍景仁博聞強識善叙前言往行𤣥每與之言<lb/>
不倦也𤣥出行殷仲文卞範之之徒皆騎馬散從而使<lb/>
景仁陪輦高祖為桓修撫軍中兵參軍嘗詣景仁諮事<lb/>
景仁與語悅之因留高祖共食食未辦而景仁為𤣥所<lb/>
召𤣥性促急俄頃之間騎詔續至高祖屢求去景仁不<lb/>
<pb n="KR2a0016_WYG_052-7a"/>
許曰主上見待要應有方我欲與客共食豈當不得待<lb/>
竟安坐飽食然後應召高祖甚感之嘗謂景仁是太傅<lb/>
安孫及平京邑入鎮石頭景仁與百僚同見高祖高祖<lb/>
目之曰此名公孫也謂景仁曰承制府須記室參軍今<lb/>
當相屈以為大將軍武陵王遵記室參軍仍為從事中<lb/>
郎遷司徒左長史出為高祖鎮軍司馬領晉陵太守復<lb/>
為車騎司馬義熙五年高祖以内難既寧思𢎞外略將<lb/>
伐鮮卑朝議皆謂不可劉毅時鎮姑熟固止高祖以為<lb/>
<pb n="KR2a0016_WYG_052-7b"/>
苻堅侵境謝太傅猶不自行宰相逺出傾動根本景仁<lb/>
獨曰公建桓文之烈應天人之心匡復皇祚芟夷姦逆<lb/>
雖業高振古而徳刑未孚宜推亡固存廣樹威略鮮卑<lb/>
密邇疆甸屢犯邊垂伐罪弔民於是乎在平定之後養<lb/>
銳息徒然後觀兵洛汭修復園寑豈有坐長寇虜縱敵<lb/>
貽患者哉高祖納之及北伐大司馬琅邪王天子母弟<lb/>
屬當儲副高祖深以根本為憂轉景仁為大司馬司馬<lb/>
專總府任右衛將軍加給事中又遷吏部尚書時從兄<lb/>
<pb n="KR2a0016_WYG_052-8a"/>
混為左僕射依制不得相臨高祖啓依僕射王彪之尚<lb/>
書王劭前例不解職坐選吏部令史邢安泰為都令史<lb/>
平原太守二官共除安泰以令史職拜謁陵廟為御史<lb/>
中丞鄭鮮之所糾白衣領職八年遷領軍將軍十一年<lb/>
轉右僕射仍轉左僕射景仁性矜嚴整潔居宇靜麗毎<lb/>
唾轉唾左石人衣事畢即聽一日澣濯每欲唾左右爭<lb/>
來受高祖雅相重申以婚姻廬陵王義眞妃景仁女也<lb/>
十二年卒時年四十七追贈金紫光禄大夫加散騎常<lb/>
<pb n="KR2a0016_WYG_052-8b"/>
侍𦵏日高祖親臨哭之甚慟與驃騎將軍道憐書曰謝<lb/>
景仁殞逝悲痛摧割不能自勝汝聞問惋愕亦不可堪<lb/>
其器體淹中情寄實重方欲與之共康時務一旦至此<lb/>
痛惜兼深往矣奈何當復奈何子恂鄱陽太守恂子穉<lb/>
善吹笙官至西陽太守景仁弟純字景懋初為劉毅豫<lb/>
州别駕毅鎮江陵以為衞軍長史南平相王鎮惡率軍<lb/>
襲毅已至城下時毅疾病佐吏皆入參承純參承畢已<lb/>
出聞兵至馳還入府左右引車欲還外解純叱之曰我<lb/>
<pb n="KR2a0016_WYG_052-9a"/>
人吏也逃欲何之乃入及毅兵敗衆散時已暗夜司馬<lb/>
毛修之謂純曰君但隨僕純不從扶兩人出火光中為<lb/>
人所殺純孫沈太宗泰始初為巴陵王休若衞軍録事<lb/>
參軍山隂令坐事誅述字景先少有志行隨兄純在江<lb/>
陵純遇害述奉純喪還都行至西塞值暴風純喪舫流<lb/>
漂不知所在述乗小船尋求之經純妻庾舫過庾遣人<lb/>
謂述曰喪舫存没已應有在風波如此豈可小船所冒<lb/>
小郎去必無及寧可存亡俱盡邪述號泣答曰若安全<lb/>
<pb n="KR2a0016_WYG_052-9b"/>
至岸當須營理如其已致意外述亦無心獨存因冒浪<lb/>
而進見純喪幾没述號呌呼天幸而獲免咸以為精靈<lb/>
所致也高祖聞而嘉之臨豫州諷中正以述為主簿甚<lb/>
被知噐景仁愛其第三弟甝而憎述嘗設饌請知高祖<lb/>
希命甝豫坐而高祖召述述知景仁夙意又慮高祖命<lb/>
之請急不從高祖馳遣呼述須至乃懽及景仁有疾述<lb/>
盡心營視湯藥飲食必嘗而後進不解帶不盥櫛者累<lb/>
旬景仁深懷感愧轉太尉參軍從征司馬休之封吉陽<lb/>
<pb n="KR2a0016_WYG_052-10a"/>
縣五等侯世子征虜參軍轉主簿宋臺尚書祠部郎世<lb/>
子中軍主簿轉太子中舍人出補長沙内史有惠政元<lb/>
嘉二年徵拜中書侍郎明年出為武陵太守彭城王義<lb/>
康驃騎長史領南郡太守先是述從兄曜為義康長史<lb/>
喪官述代之太祖與義康書曰今以謝述代曜其才應<lb/>
詳練著於歴職故以佐汝汝始親庶務而任重事殷宜<lb/>
寄懐羣賢以盡弼諧之羙想自得之不俟吾言也義康<lb/>
入相述又為司徒左長史轉左衞将軍蒞官清約私無<lb/>
<pb n="KR2a0016_WYG_052-10b"/>
宅舍義康遇之甚厚尚書僕射殷景仁領軍將軍劉湛<lb/>
並與述為異常之交羙風姿善舉止湛每謂人曰我見<lb/>
謝道兒未嘗足道兒述小字也雍州刺史張邵以黷貨<lb/>
下廷尉將致大辟述上表陳邵先朝舊勲宜䝉優貸太<lb/>
祖手詔酬納焉述語子綜曰主上矜邵夙誠將加曲恕<lb/>
吾所啓謬㑹故特見酬納耳若此疏迹宣布則為侵奪<lb/>
主恩不可之大者也使綜對前焚之太祖後謂邵曰卿<lb/>
之獲免謝述有力焉述有心虗疾性理時或乖謬除呉<lb/>
<pb n="KR2a0016_WYG_052-11a"/>
郡太守以疾不之官病差補呉興太守在郡清省為吏<lb/>
民所懷十二年卒時年四十六喪還京師未至數十里<lb/>
殷景仁劉湛同乗迎赴望船流涕十七年劉湛誅義康<lb/>
外鎮將行歎曰謝述唯勸吾退劉湛唯勸吾進今述亡<lb/>
而湛存吾所以得罪也太祖亦曰謝述若存義康必不<lb/>
至此三子綜約緯綜有才藝善𨽻書為太子中舍人與<lb/>
舅范曄謀反伏誅約亦坐死緯尚太祖第五女長城公<lb/>
主素為約所憎免死徙廣州孝建中還京師方雅有父<lb/>
<pb n="KR2a0016_WYG_052-11b"/>
風太宗泰始中至正員郎中<lb/>
袁湛字士深陳郡陽夏人也祖躭晉歴陽太守父質琅<lb/>
邪内史並知名湛少為從外祖謝安所知以其兄子𤣥<lb/>
之女妻之初為衛軍行參軍員外散騎通直正員郎中<lb/>
軍功曹桓𤣥太尉奉軍事入為中書黃門侍郎出補桓<lb/>
修撫軍長史義旗建高祖以為鎮軍諮議參軍明年轉<lb/>
尚書吏部郎司徒左長史侍中以從征功封晉寧縣五<lb/>
等男出為高祖太尉長史遷左民尚書徙掌吏部出為<lb/>
<pb n="KR2a0016_WYG_052-12a"/>
呉興太守秩中二千石莅政和理為吏民所稱入補中<lb/>
書令又出為呉國内史秩中二千石義熙十二年轉尚<lb/>
書右僕射本州大中正時高祖北伐湛兼太尉與兼司<lb/>
空散騎常侍尚書范泰奉九命禮物拜授高祖高祖沖<lb/>
讓湛等隨軍至洛陽住柏谷塢泰議受使未畢不拜晉<lb/>
帝陵湛獨至五陵致敬時人羙之初陳郡謝重王胡之<lb/>
外孫於諸舅禮敬多闕重子絢湛之甥也嘗於公座凌<lb/>
湛湛正色謂曰汝便是兩世無渭陽之情絢有愧色十<lb/>
<pb n="KR2a0016_WYG_052-12b"/>
四年卒官時年四十追贈左光禄大夫加散騎常侍太<lb/>
祖即位以后父追贈侍中以左光禄大夫開府儀同三<lb/>
司諡曰敬公世祖大明三年幸藉田行經湛墓下詔曰<lb/>
故侍中左光禄大夫開府儀同三司晉寧敬公外氏尊<lb/>
戚素風簡正歲紀稍積墳塋浸遠朕近廵覽千畆遙瞻<lb/>
松隧緬惟徽塵感慕增結可遣使祭少中永懷又增守<lb/>
墓五户子淳淳子桓卒湛弟豹字士蔚亦為謝安所知<lb/>
好學博聞多覽典籍初為著作佐郎衞軍桓謙記室參<lb/>
<pb n="KR2a0016_WYG_052-13a"/>
軍大將軍武陵王遵承制復為記室參軍其年丹陽尹<lb/>
孟昶以為建威司馬歲餘轉司徒左西屬遷劉毅撫軍<lb/>
諮議參軍領記室毅時建議大田豹上議曰國因民以<lb/>
為本民資食以為天修其業則敎興崇其本則末理實<lb/>
為治之要道致化之所階也不敦其本則末業滋章饑<lb/>
寒交凑則廉耻不立當今接簒偽之末値凶荒之餘爭<lb/>
源既開彫薄彌啓榮利蕩其正性賦歛罄其所資良疇<lb/>
無側趾之耦比屋有困餧之患中間多故日不暇給自<lb/>
<pb n="KR2a0016_WYG_052-13b"/>
卷甲郤馬甫一二年積弊之黎難用克振實仁懷之所<lb/>
矜恤明教之所爰發也然斯業不修有自來矣司牧之<lb/>
官莫或為務俗吏庸近猶秉常科依勸督之故典迷民<lb/>
情之屢變譬猶修隄以防川忘淵丘之改易膠柱於昔<lb/>
弦忽宫啇之乖調徒有考課之條而無毫分之益不悟<lb/>
清流在於澄源止輪由乎高閾患生於本治之於末故<lb/>
也夫設位以崇賢疏爵以命士上量能以審官不取人<lb/>
於浮譽則比周道息游者言歸游子既歸則南畆闢矣<lb/>
<pb n="KR2a0016_WYG_052-14a"/>
分職以任務置吏以周役職不以無任立吏必以非用<lb/>
省宂散者廢則萊荒墾矣噐以應用商以通財𠞰靡麗<lb/>
之巧棄難得之貨則彫偽者賤穀稼重矣耕耨勤悴力<lb/>
殷收寡工商逸豫用淺利深增賈販之稅薄疇畆之賦<lb/>
則末技抑而田畯喜矣居位無義從之徒在野靡兼并<lb/>
之黨給賜非可恩致力役不入私門則游食者反本肆勤<lb/>
者自勸游食省而肆勤衆則東作繁矣密勿者甄異怠<lb/>
慢者顯罰明勸課之令峻糾違之官則嬾惰無所容力<lb/>
<pb n="KR2a0016_WYG_052-14b"/>
田有所望力者欣而惰者懼則穡人勸矣凡此數事亦<lb/>
務田之端趣也莅之以清心鎮之以無欲朂之以無倦<lb/>
翼之以廉謹舍日計之小成期遠致於莫歲則澆薄自<lb/>
淳心化有漸矣豹善言雅俗每商較古今兼以誦詠聽<lb/>
者忘疲尋轉撫軍司馬遷御史中丞鄱陽縣侯孟懷玉<lb/>
上母檀氏拜國太夫人有司奏許豹以為婦人從夫之<lb/>
爵懷玉父大司農綽見居列卿妻不宜從子奏免尚書<lb/>
右僕射劉柳左丞徐羡之郎何邵之官詔並贖論孟昶<lb/>
<pb n="KR2a0016_WYG_052-15a"/>
卒豹代為丹陽尹義熙七年坐使徙上錢降為太尉咨<lb/>
議參軍仍轉長史從討劉毅高祖遣益州刺史朱齡石<lb/>
伐蜀使豹為檄文曰夫順德者昌逆德者亡失仁與義<lb/>
難以求安馮阻負釁鮮克有成詳觀自古隆替有數故<lb/>
成都不世祀華陽無興國日者王室多故夷羿遘紛波<lb/>
振塵駭覃及遐裔蕞爾譙縱編户黔首同惡相求是崇<lb/>
是長肆反噬於州相播毒害於民黎俾我西服隔閡皇<lb/>
澤自義風電靡天光反煇昭晢舊物烟煴區宇以庻務<lb/>
<pb n="KR2a0016_WYG_052-15b"/>
草剏未遑九伐自爾以來奄延十載而野心不革伺隙<lb/>
乗間招聚逋叛共相封殖侵擾我蠻獠揺蕩我疆垂我<lb/>
是以有治洲之役醜類盡殪匹馬無遺桓謙折首譙福<lb/>
鳥逝奔伏窠穴引頸待戮當今北狄露晞南冦埃埽朝<lb/>
風載韙庻績其凝康哉之歌曰熙比屋之隆可詠孤職<lb/>
是經略思一九有眷彼禹跡願言載懷奉命西行途戾<lb/>
荆郢瞻望巴漢憤慨交深清江源於濫觴澄氛祲於井<lb/>
絡誅叛柔逺今也其時即命河間太守蒯恩下邳太守<lb/>
<pb n="KR2a0016_WYG_052-16a"/>
劉鍾精勇二萬直指成都龍驤將軍臧嘉戎卒二萬進<lb/>
自墊江益州刺史朱齡石舟師三萬電曜外水分遣輔<lb/>
國將軍索懇率漢中之衆濟自劒道振威將軍朱客子<lb/>
提寧州之銳渡瀘而入神兵四臨天綱宏掩衡翼千里<lb/>
金鼔萬張組甲貝胄景煥波屬華夷百濮雲㑹霧臻以<lb/>
此攻戰誰與為敵況又奉義而行以順而動者哉今三<lb/>
陜之隘在我境内非有岑彭荆門之險彌入其阻平衢<lb/>
四達實無鄧艾綿竹之艱山川之形抑非曩日攻守難<lb/>
<pb n="KR2a0016_WYG_052-16b"/>
易居然百倍當全蜀之疆士民之富子陽不能自安於<lb/>
庸僰劉禪不敢竄命於南中荆邯折謀伯約挫銳故知<lb/>
成敗有數非可智延此皆益土前事當今元龜也盛如<lb/>
盧循彊如容超陵威南海跨制北岱樓船萬䑹掩江葢<lb/>
汜鐵馬千羣充原塞隰然廣固之攻陸無完雉左里之<lb/>
戰水靡全舟或顯戮京畿或傳首萬里故知逆順有勢<lb/>
難以力抗斯又目前殷鑑深切著明者也梁益人士咸<lb/>
明王化雖驅迫一時本非奥主從之淫虐日月增播刑<lb/>
<pb n="KR2a0016_WYG_052-17a"/>
殺非罪死以澤量而待命寇讐之戮㩻䧢豺狼之吻豈<lb/>
不遡誠南凱延首東雲普天有來蘓之幸而一方懷後<lb/>
予之怨王者之師以仁為本舍逆取順爰自三驅齊斧<lb/>
所加縱身而已其有衿甲反接自投軍門者一無所問<lb/>
士子百姓列肆安堵審擇吉凶自求多祜大信之明皦<lb/>
若朝日如其迷復姦邪守愚不改火燎孟諸芝艾同爛<lb/>
河決金隄淵丘同體雖欲悔之亦將何及九年卒官時<lb/>
年四十一次年以參伐蜀之謀追封南昌縣五等子子<lb/>
<pb n="KR2a0016_WYG_052-17b"/>
洵元嘉中歴顯官廬陵王紹為南中郎將江州刺史年<lb/>
少未親政洵為長史潯陽太守行府州事元嘉末為呉<lb/>
郡太守元凶弑立加洵建威將軍置佐史會安東將軍<lb/>
隨王誕起義檄洵為前鋒加輔國將軍事平頃之卒追<lb/>
贈征虜將軍諡曰貞子長子顗别有傳少子覬好學善<lb/>
屬文有清譽於世官至司徒從事中郎武陵内史蚤<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>
洵弟濯揚州秀才蚤卒濯弟淑濯子粲並有别傳<lb/>
禇叔度河南陽翟人也曾祖裒晉太傅祖歆秘書監父<lb/>
<pb n="KR2a0016_WYG_052-18a"/>
爽金紫光禄大夫長兄秀之字長倩歴大司馬琅邪王<lb/>
從事中郎黃門侍郎高祖鎮西長史秀之妹恭帝后也<lb/>
雖晉氏姻戚而盡心於高祖遷侍中出補大司馬右司<lb/>
馬㳟帝即位為祠部尚書本州大中正高祖受命徙為<lb/>
太常元嘉元年卒官時年四十七秀之弟淡之字仲源<lb/>
亦歴顯官為高祖車騎從事中郎尚書吏部郎廷尉卿<lb/>
左衞將軍高祖受命為侍中淡之兄弟並盡忠事高祖<lb/>
恭帝毎生男輒令方便殺焉或誘賂内人或密加毒害<lb/>
<pb n="KR2a0016_WYG_052-18b"/>
前後非一及恭帝遜位居秣陵宮常懼見禍與禇后共<lb/>
止一室慮有酖毒自煑食於牀前高祖將殺不欲遣人<lb/>
入内令淡之兄弟視禇后禇后出别室相見兵人乃踰<lb/>
垣而入進藥於恭帝帝不肯飲曰佛敎自殺者不得復<lb/>
人身乃以被掩殺之後會稽郡缺朝議欲用蔡廓高祖<lb/>
曰彼自是蔡家佳兒何關人事可用佛佛淡之小字也<lb/>
乃以淡之為會稽太守景平二年富陽縣孫氏聚合門<lb/>
宗謀為逆亂其支黨在永興縣潛相影響永興令羊恂<lb/>
<pb n="KR2a0016_WYG_052-19a"/>
覺其姦謀以告淡之淡之不信乃以誣人之罪收縣職<lb/>
局於是孫法亮號冠軍大將軍與孫道慶等攻没縣邑<lb/>
即用富陽令顧粲為令加輔國將軍遣偽建威將軍孫<lb/>
道仲孫公喜法殺攻永興永興民灟恭期初與賊同後<lb/>
反善就羊恂率吏民拒戰力少退敗賊用縣人許祖為<lb/>
令恂逃伏江唐山中尋復為賊所得使還行縣事賊遂<lb/>
磐據更相樹立遥以鄮令司馬文寅為征西大將軍孫<lb/>
道仲為征西長史孫道覆為左司馬與公喜法殺等建<lb/>
<pb n="KR2a0016_WYG_052-19b"/>
旗鳴鼔直攻山隂淡之自假凌江將軍以山隂令陸邵<lb/>
領司馬加振武將軍前員外散騎常侍王茂之為長史<lb/>
前國子博士孔欣前員外散騎常侍謝芩之並參軍事<lb/>
召行參軍七十餘人前鎮西諮議參軍孔寗子左光禄<lb/>
大夫孔季恭子山士在艱中皆起為將軍遣隊主陳願<lb/>
郡議曹掾虞道納二軍過浦陽江願等戰敗賊摧鋒而<lb/>
前去城二十餘里淡之遣陸邵督帶㦸公石綝廣武將<lb/>
軍陸允以水軍拒之又别遣行參軍灟恭期率歩軍與<lb/>
<pb n="KR2a0016_WYG_052-20a"/>
邵合力淡之率所領出次近郊恭期等與賊戰於柯亭<lb/>
大破之賊走還永興遣偽寧朔將軍孫倫領五百人攻<lb/>
錢唐與縣戍軍建武將軍戰於琦倫敗走還富陽倫因<lb/>
反善殺法步帥等十餘人送首京都詔遣殿中員外將<lb/>
軍徐卓領千人右將軍彭城王義康遣龍驤將軍丘顯<lb/>
率衆五百東討司空徐羡之版揚州主簿沈嗣之為富<lb/>
陽令領五百人於呉興道東出並未至而賊平呉郡太<lb/>
守江夷輕行之職停呉一宿進至富陽分别善惡執送<lb/>
<pb n="KR2a0016_WYG_052-20b"/>
願徙賊餘黨數百家於彭城壽陽青州諸處二年淡之<lb/>
卒時年四十五諡曰質子叔度名與高祖同故以字行<lb/>
初為太宰琅邪王參軍高祖車騎參軍事司徒左西屬<lb/>
中軍咨議參軍署中兵加建威將軍從伐鮮卑盡其誠<lb/>
力盧循攻查浦叔度力戰有功循南走高祖版行廣州<lb/>
刺史仍除都督交廣二州諸軍事建威將軍領平越中<lb/>
郎將廣州刺史桓𤣥族人開山聚衆謀掩廣州事覺叔<lb/>
度悉平之義熙八年盧循餘黨劉敬道窘廹詣交州歸<lb/>
<pb n="KR2a0016_WYG_052-21a"/>
降交州刺史杜慧度以事言統府叔度以敬道等路窮<lb/>
請命事非欵誠報使誅之慧度不加防録敬道招集亡<lb/>
命攻破九真殺太守杜章民慧度討平之叔度輒貶慧<lb/>
度號為奮揚將軍惡不先上為有司所糾詔原之高祖<lb/>
征劉毅叔度遣三千人過嶠荆州平乃還在任四年廣<lb/>
營賄貨家財豐積坐免官禁錮終身還至都凡諸舊及<lb/>
有一靣之欵無不厚加贈遺尋除太尉咨議參軍相國<lb/>
右司馬高祖受命為右衛將軍高祖以其名家而能竭<lb/>
<pb n="KR2a0016_WYG_052-21b"/>
盡心力甚嘉之乃下詔曰夫賞不道勤則勞臣增勸爵<lb/>
必疇庸故在功咸達叔度南北征討常管戎要西夏不<lb/>
度誠著嶺表可封番禺縣男食邑四百户尋加散騎常<lb/>
侍永初三年出為使持節監雝梁南北秦四州之南陽<lb/>
竟陵順陽義陽新野隨六郡諸軍事征虜將軍雝州刺<lb/>
史領寧蠻校尉襄陽義成太守在任每以清簡致稱景<lb/>
平二年卒時年四十四子恬之嗣官至南琅邪太守恬<lb/>
之卒子昭嗣昭卒子瑄嗣齊受禪國除叔度第二子寂<lb/>
<pb n="KR2a0016_WYG_052-22a"/>
之著作佐郎早卒子授尚太祖第六女琅邪貞長公主<lb/>
太宰參軍亦早卒秀之弟湛之字休𤣥尚高祖第七女<lb/>
始安哀公主拜駙馬都尉著作郎哀公主薨復尚高祖<lb/>
第五女呉郡宣公主諸尚公主者並用世胄不必皆有<lb/>
才能湛之謹實有意幹故為太祖所知歴顯位揚武將<lb/>
軍南彭城沛二郡太守太子中庻子司徒左長史侍中<lb/>
左衞將軍左民尚書丹陽尹元凶弑逆以為吏部尚書<lb/>
復出為輔國將軍丹陽尹統石頭戍事世祖入伐劭自<lb/>
<pb n="KR2a0016_WYG_052-22b"/>
攻新亭壘使湛之率水師俱進湛之因攜二息淵澄輕<lb/>
船南奔淵有一男始生為劭所殺世祖即位以為尚書<lb/>
右僕射孝建元年為中書令丹陽尹坐南郡王義宣諸<lb/>
子逃藏郡界建康令王興之江寧令沈道源下獄湛之<lb/>
免官禁錮其年復為散騎常侍左衞將軍俄遷侍中左<lb/>
衞如故以久疾拜散騎常侍光禄大夫加金章紫綬頃<lb/>
之復為丹陽尹光禄如故尋為尚書左僕射以南奔賜<lb/>
爵都鄉侯大明四年卒時年五十追贈侍中特進驃騎<lb/>
<pb n="KR2a0016_WYG_052-23a"/>
將軍給鼔吹一部左僕射如故諡曰敬侯子淵庻生宣<lb/>
公主以淵有才表為嫡嗣淵昇明末為司空<lb/>
史臣曰高祖雖累葉江南楚言未變雅道風流無聞焉<lb/>
爾凡此諸子並前代名家莫不望塵請職負羇先路將<lb/>
由庇民之道邪<lb/>
　<lb/>
　<lb/>
　<lb/>
<pb n="KR2a0016_WYG_052-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十二<lb/>
<pb n="KR2a0016_WYG_052-24a"/>
　宋書卷五十二考證<lb/>
謝景仁傳景仁愛其第三弟甝而憎述嘗設饌請知高<lb/>
　祖希命甝豫坐而高祖召述述知景仁夙意○請知<lb/>
　知字疑衍述知下一本有非字<lb/>
袁湛傳桓元太尉奉軍事○奉當作參<lb/>
子淳淳子桓卒○南史作子淳淳子植並早卒<lb/>
　<lb/>
　<lb/>
<pb n="KR2a0016_WYG_052-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十二考證<lb/>
</p>
<p>
</p>
  </div>
<div>
<head>宋書卷五十三</head> <lb/>
    <p>
<pb n="KR2a0016_WYG_053-1a"/>
欽定四庫全書<lb/>
　宋書卷五十三<lb/>
　　梁　　　　　沈　　　　約　　　　撰<lb/>
　列傳第十三<lb/>
　　張茂度　　庾登之　　謝方明　　江夷<lb/>
張茂度呉郡呉人張良後也名與髙帝諱同故稱字良<lb/>
七世孫為長沙太守始遷於呉髙祖嘉曾祖澄晉光祿<lb/>
大夫祖彭祖廣州刺史父敞侍中尚書呉國内史茂度<lb/>
<pb n="KR2a0016_WYG_053-1b"/>
郡上計吏主簿功曹州命從事史並不就除琅邪王衛<lb/>
軍參軍員外散騎侍郎尚書度支郎父憂不拜服闋為<lb/>
何無忌鎭南參軍頃之出補晉安太守盧循為宼覆没<lb/>
江州茂度及建安太守孫虯之並受其符書供其調役<lb/>
循走俱坐免官復以為始興相郡經賊宼廨宇焚燒民<lb/>
物凋散百不存一茂度剏立城寺弔死撫傷收集離散<lb/>
民戸漸復在郡一周徵為太尉參軍尋轉主簿揚州治<lb/>
中從事史髙祖西伐劉毅茂度居守留州事悉委之軍<lb/>
<pb n="KR2a0016_WYG_053-2a"/>
還遷中書侍郎出為司馬休之平西司馬河南太守高<lb/>
祖將討休之茂度聞知乘輕船逃下逢高祖於中路以<lb/>
為錄事參軍太守如故江陵平驃騎將軍道憐為荆州<lb/>
茂度仍為咨議參軍太守如故還為揚州别駕從事史<lb/>
高祖北伐關洛復任留州事出為使持節督廣交二州<lb/>
諸軍事建武將軍平越中郎將廣州刺史綏靜百越嶺<lb/>
外安之以疾求還復為道憐司馬丁繼母憂服闋除廷<lb/>
尉轉尚書吏部郎太祖元嘉元年出為使持節督益寕<lb/>
<pb n="KR2a0016_WYG_053-2b"/>
二州梁州之巴西梓潼宕渠南漢中秦州之懷寧安固<lb/>
六郡諸軍事冠軍將軍益州刺史三年太祖討荆州刺<lb/>
史謝晦詔益州遣軍襲江陵晦已平而軍始至白帝茂<lb/>
度與晦素善議者疑其出軍遲留時茂度弟劭為湘州<lb/>
刺史起兵應大駕上以劭誠節故不加罪被代還京師<lb/>
七年起為廷尉加奉車都尉領本州中正入為五兵尚<lb/>
書徙太常以脚疾出為義興太守加秩中二千石上從<lb/>
容謂茂度曰勿復以西蜀介懷對曰臣若不遭陛下之<lb/>
<pb n="KR2a0016_WYG_053-3a"/>
明墓木拱矣頃之解職還家徵為都官尚書加散騎常<lb/>
侍固辭以疾就拜光祿大夫加金章紫綬茂度内足於<lb/>
財自絶人事經始本縣之華山以為居止優游野澤如<lb/>
此者七年十八年除會稽太守素有吏能在郡縣職事<lb/>
甚理明年卒官時年六十七諡曰恭子茂度同郡陸仲<lb/>
元者晉太尉玩曾孫也以事用見知歴清資吏部郎右<lb/>
衛將軍侍中呉郡太守自玩洎仲元四世為侍中時人<lb/>
方之金張二族弟子眞元嘉十年為海陵太守中書舍<lb/>
<pb n="KR2a0016_WYG_053-3b"/>
人狄當為太祖所信委家在海陵死還葬橋路毁壞不<lb/>
通喪車縣求發民脩治子眞不許司徒彭城王義康聞<lb/>
而善之召為國子博士司徒左西掾州治中臨海東陽<lb/>
太守茂度子演太子中舍人演弟鏡新安太守皆有盛<lb/>
名並早卒鏡弟永<lb/>
永字景雲初為郡主簿州從事轉司徒士曹參軍出補<lb/>
餘姚令入為尚書中兵郎先是尚書中條制繁雜元嘉<lb/>
十八年欲加治撰徙永為刪定郎掌其任二十二年除<lb/>
<pb n="KR2a0016_WYG_053-4a"/>
建康令所居皆有稱績又除廣陵王誕北中郎録事參<lb/>
軍永渉獵書史能為文章善隸書曉音律騎射雜藝觸<lb/>
類兼善又有巧思益為太祖所知紙及墨皆自營造上<lb/>
每得永表啟輒執玩咨嗟自嘆供御者了不及也二十<lb/>
三年造華林園𤣥武湖並使永監綂凡諸制署皆受則<lb/>
於永徙為江夏王義恭太尉中兵參軍越騎校尉振武<lb/>
將軍廣陵南沛二郡太守二十八年又除江夏王義恭<lb/>
驃騎中兵參軍沛郡如故永既有才能所在每盡心力<lb/>
<pb n="KR2a0016_WYG_053-4b"/>
太祖謂堪為將二十九年以永督冀州青州之濟南樂<lb/>
安太原三郡諸軍事揚威將軍冀州刺史督王𤣥謨申<lb/>
坦等諸將經略河南攻碻磝城累旬不能拔其年八月<lb/>
七日夜虜開門燒樓及攻車士卒燒死及為虜所殺甚<lb/>
衆永即夜徹圍退軍不報告諸將衆軍驚擾為虜所乗<lb/>
死敗塗地永及申坦並為統府撫軍將軍蕭思話所收<lb/>
繫於歴城獄太祖以屢征無功諸將不可任責永等與<lb/>
思話詔曰虜既乗利方向盛冬若脱敢送死兄弟父子<lb/>
<pb n="KR2a0016_WYG_053-5a"/>
自共當之耳言及增憤可以示張永申坦又與江夏王<lb/>
義恭書曰早知諸將輩如此恨不以白刄驅之今者悔<lb/>
何所及三十年元凶弑立起永督青州之樂安東萊二<lb/>
郡諸軍事輔國將軍青州刺史司空南譙王義宣起義<lb/>
又板永為督冀州青州之濟南樂安太原三郡諸軍事<lb/>
輔國將軍冀州刺史永遣司馬崔勲之中兵參軍劉則<lb/>
二軍馳赴國難時蕭思話在彭城義宣慮二人不相諧<lb/>
緝與思話書勸與永坦懷又使永從兄長史張暢與永<lb/>
<pb n="KR2a0016_WYG_053-5b"/>
書曰近有都信具汝刑網之原可謂雖在縲紲而復心<lb/>
無愧矣蕭公平厚先無嫌隙見汝翰迹言不相傷何其<lb/>
滔滔稱人意邪當今世故艱廹義氣雲起方藉羣賢共<lb/>
康時難當逺慕亷藺在公之徳近效平勃忘私之羙忽<lb/>
此蔕芥尅申舊情公亦命蕭示以疎達兼令相執共遵<lb/>
此㫖事平召為江夏王義恭大司馬從事中郎領中兵<lb/>
時使百僚獻讜言永以為宜立諫官開不諱之路講師<lb/>
旅示安不忘危世祖孝建元年臧質反遣永輔武昌王<lb/>
<pb n="KR2a0016_WYG_053-6a"/>
渾鎮京口其年出為揚州别駕從事史明年召入為尚<lb/>
書左丞時將士休假年開三番紛紜道路永建議曰臣<lb/>
聞開兵從稼前王以之兼隙耕戰遞勞先代以之經遠<lb/>
當今化寧萬里文同九服捐金走驥於焉自始伏見將<lb/>
士休假多䝉三番程會旣促裝赴在早故一嵗之間四<lb/>
馳遙路或失遽春耜或違要秋登致使公替常儲家闕<lb/>
舊粟考定利害宜加詳改愚謂交代之限以一年為制<lb/>
使征士之念勞未及積遊農之望收功歲成斯則王度<lb/>
<pb n="KR2a0016_WYG_053-6b"/>
無騫民業斯植矣從之大明元年遷黃門侍郎尋領虎<lb/>
賁中郎將本郡中正三年遷廷尉上謂之曰卿旣與釋<lb/>
之同姓欲使天下須無寃民加寧朔將軍尚書吏部郎<lb/>
司徒右長史尋陽王子房冠軍長史四年立明堂永以<lb/>
本官兼將作大匠事畢遷太子右衞率七年為宣貴妃<lb/>
殷氏立廟復兼將作大匠轉右衞將軍其年世祖南廵<lb/>
自宣城候道東入使永循行水路是歲旱塗逕不通上<lb/>
大怒免時上寵子新安王子鸞為南徐州刺史割呉郡<lb/>
<pb n="KR2a0016_WYG_053-7a"/>
度屬徐州八年起永為别駕從事史其年召為御史中<lb/>
丞前廢帝永光元年出為呉興太守遷度支尚書太宗<lb/>
即位除吏部尚書未拜㑹四方反叛復以為呉興太守<lb/>
加冠軍將軍假節未拜以將軍假節徙為呉郡太守率<lb/>
軍東討又為散騎常侍太子詹事未拜遷使持節監青<lb/>
冀幽并四州諸軍事前將軍青冀二州刺史統諸將討<lb/>
徐州刺史薛安都累戰剋㨗破薛索兒等事在安都傳<lb/>
又遷散騎常侍鎭軍將軍太子詹事權領徐州刺史又<lb/>
<pb n="KR2a0016_WYG_053-7b"/>
都督徐兗青冀四州諸軍事又為使持節都督南兗徐<lb/>
二州諸軍事南兗州刺史常侍將軍如故時薛安都據<lb/>
彭城請降而誠心不欵太宗遣永與沈攸之以重兵迎<lb/>
之加督前鋒軍事進軍彭城安都招引索虜之兵既至<lb/>
士卒離散永狼狽引軍還為虜所追大敗復値寒雪士<lb/>
卒離散永脚指斷落僅以身免失其第四子三年徙都<lb/>
督會稽東陽臨海永嘉新安五郡諸軍事會稽太守將<lb/>
軍如故以北討失律固求自貶降號左將軍永痛悼所<lb/>
<pb n="KR2a0016_WYG_053-8a"/>
失之子有兼常哀服制雖除猶立靈座飲食衣服待之<lb/>
如生每出行常别具名車好馬號曰侍從有事輒語左<lb/>
右報郎君以破薛索兒功封孝昌縣侯食邑千户在㑹<lb/>
稽賔客有謝方童等坐贓下獄死永又降號冠軍將軍<lb/>
四年遷使持節督雍梁南北秦四州郢之竟陵隨二郡<lb/>
諸軍事右將軍雍州刺史未拜停為太子詹事加散騎<lb/>
常侍本州大中正六年又加䕶軍將軍領石頭戍事給<lb/>
鼔吹一部七年遷金紫光祿大夫尋復領䕶軍後廢帝<lb/>
<pb n="KR2a0016_WYG_053-8b"/>
即位進右光禄大夫加侍中領安成王師加親信二十<lb/>
人又領本州中正出為呉郡太守秩中二千石侍中右<lb/>
光禄如故元徽二年遷使持節都督南兗徐青冀益五<lb/>
州諸軍事征北將軍南兗州刺史侍中如故永少便驅<lb/>
馳志在宣力年雖已老志氣未衰優㳺閑任意甚不樂<lb/>
及有此授喜悅非常即日命駕還都未之鎮值桂陽王<lb/>
休範作亂永率所領出屯白下休範至新亭大桁不守<lb/>
前鋒遂攻南掖門永遣人覘賊既返唱云臺城陷矣永<lb/>
<pb n="KR2a0016_WYG_053-9a"/>
衆於此潰散永亦棄軍奔走還先所住南苑以永舊臣<lb/>
不加罪止免官削爵永亦愧歎發病三年卒時年六十<lb/>
六順帝昇明二年追贈侍中右光禄大夫子瓌昇明末<lb/>
達官永弟辯太宗亦見任遇歴尙書吏部郎廣州刺史<lb/>
大司農辯弟岱昇明末吏部尚書<lb/>
庾登之字元龍潁川鄢陵人也曾祖冰晉司空祖藴廣<lb/>
州刺史父廓東陽太守登之少以彊濟自立初為晉㑹<lb/>
稽王道子太傅參軍義旗初又為高祖鎮軍參軍以預<lb/>
<pb n="KR2a0016_WYG_053-9b"/>
討桓𤣥功封曲江縣五等男參大司馬瑯邪王軍事豫<lb/>
州别駕從事史大司馬主簿司徒左西曹屬登之雖不<lb/>
渉學善於世事王𢎞謝晦江夷之徒皆相知友轉太尉<lb/>
主簿義熙十二年高祖北伐登之擊節驅馳退告劉穆<lb/>
之以母老求郡于時士庶咸憚遠役而登之二三其心<lb/>
高祖大怒除吏名大軍發後乃以補鎮蠻䕶軍西陽太<lb/>
守入為太子庶子尚書左丞出為新安太守謝晦為撫<lb/>
軍將軍荆州刺史請為長史南郡太守仍為衞軍長史<lb/>
<pb n="KR2a0016_WYG_053-10a"/>
太守如故登之與晦俱曹氏婿名位本同一旦為之佐<lb/>
意甚不愜到㕔牋唯云即日恭到初無感謝之言每入<lb/>
覲見備持箱嚢几席之屬一物不具不坐晦常優容之<lb/>
晦拒王師欲使登之留守登之不許語在晦傳晦敗登<lb/>
之以無任免罪禁錮還家元嘉五年起為衡陽王義季<lb/>
征虜長史義季年少未親政衆事一以委之尋加南東<lb/>
海太守入為司徒右長史尚書吏部郎司徒左長史南<lb/>
東海太守府公彭城王義康專覽政事不欲自下厝懷<lb/>
<pb n="KR2a0016_WYG_053-10b"/>
而登之性剛每陳己意義康甚不恱出為呉郡太守州<lb/>
郡相臨執意無改因其莅任贓貨以事免官弟炳之時<lb/>
為臨川内史登之隨弟之郡優㳺自適俄而除豫章太<lb/>
守便道之官登之初至臨川吏民咸相輕侮豫章與臨<lb/>
川接境郡又華大儀迓光赫士人並驚歎焉十八年遷<lb/>
江州刺史疾篤徵為中䕶軍未拜二十年卒時年六十<lb/>
二即以為贈子冲逺太宗鎮姑熟為衞軍長史卒於豫<lb/>
章太守追贈侍中<lb/>
<pb n="KR2a0016_WYG_053-11a"/>
炳之字仲文初為秘書太子舍人劉粹征北長史廣平<lb/>
太守兄登之為謝晦長史炳之往省之晦時位高權重<lb/>
朝士莫不加敬炳之獨與抗禮時論偉之為尚書度支<lb/>
郎不拜出補錢塘令治民有績轉彭城王義康驃騎主<lb/>
簿未就徙為丹陽丞炳之既未到府疑於府公禮敬下<lb/>
禮官博議中書侍郎裴松之議曰案春秋桓八年祭公<lb/>
逆王后于紀公羊傳曰女在國稱女此其稱王后何王<lb/>
者無外其辭成矣推此而言則炳之為吏之道定於受<lb/>
<pb n="KR2a0016_WYG_053-11b"/>
命之日矣其辭已成在官無外名噐既正則禮亦從之<lb/>
且今宰牧之官拜不之職未接之民必有其敬者以既<lb/>
受王命則成君民之義故也吏之被敇猶除者受拜民<lb/>
不以未見闕其被禮吏安可以未到廢其節乎愚懷所<lb/>
見宜執吏禮從之遷司徒左西屬左將軍竟陵王義宣<lb/>
未親府板炳之為諮議參軍衆務悉委焉後將軍長沙<lb/>
王義欣鎮壽陽炳之為長史南梁郡太守轉鎮軍長史<lb/>
太守如故出為臨川内史後將軍始興王濬鎮湘州以<lb/>
<pb n="KR2a0016_WYG_053-12a"/>
炳之為司馬領長沙内史濬不之任除南太山太守司<lb/>
馬如故于時領軍將軍劉湛協附大將軍彭城王義康<lb/>
而與僕射殷景仁有隙凡朝士遊殷氏者不得入劉氏<lb/>
之門獨炳之遊二人之間密盡忠於朝廷景仁稱疾不<lb/>
朝見者歴年太祖常令炳之銜命去來湛不疑也義康<lb/>
出藩湛伏誅以炳之為尚書吏部郎與右衞將軍沈演<lb/>
之俱參機密頃之轉侍中本州大中正遷吏部尚書領<lb/>
義陽王師内外歸附勢傾朝野炳之為人彊急而不耐<lb/>
<pb n="KR2a0016_WYG_053-12b"/>
煩賔客干訴非理者忿詈形於辭色素無術學不為衆<lb/>
望所推性好潔士大夫造之者去未出户輒令人拭席<lb/>
洗牀時陳郡殷冲亦好淨小史非淨浴新衣不得近左<lb/>
右士大夫小不整潔每容接之炳之反是冲每以此譏<lb/>
焉領選既不緝衆論又頗通貨賄炳之請急還家吏部<lb/>
令史錢泰主客令史周伯齊出炳之宅諮事泰能彈琶<lb/>
琶伯齊善歌炳之因留停宿尚書舊制令史諮事不得<lb/>
宿停外雖有八座命亦不許為有司所奏上於炳之素<lb/>
<pb n="KR2a0016_WYG_053-13a"/>
厚將恕之召問尚書右僕射何尚之尚之具陳炳之得<lb/>
失又密奏曰夫為國為家何甞不謹用前典今茍欲通<lb/>
一人慮非哲王御世之長術炳之所行非曖昧而已臣<lb/>
所聞既非一旦又往往眼見事如丘山彰彰若此遂縱<lb/>
而不糾不知復何以為治晉武不曰明主㫁鬲令事遂<lb/>
能奮發華廙見待不輕廢錮累年後起止作城門校尉<lb/>
耳若言炳之有誠於國未知的是何事政當云與殷景<lb/>
仁不失其舊與劉湛亦復不疎且景仁當時事意豈復<lb/>
<pb n="KR2a0016_WYG_053-13b"/>
可蔑朝士兩邊相推亦復何限縱有㣲誠復何足掩其<lb/>
惡今賈充勲烈晉之重臣雖事業不勝不聞有大罪諸<lb/>
臣進說便逺出之陛下聖叡反更遲遲於此炳之身上<lb/>
之舋既自藉藉交結朋黨搆扇是非實足亂俗傷風諸<lb/>
惡紛紜過於范曄所少賊一事耳伏願深加三思試以<lb/>
諸聲傳普訪諸可顧問者羣下見陛下顧遇既重恐不<lb/>
敢苦相侵傷顧問之日宜布嫌責之㫖若不如此亦當<lb/>
不辯有所得失臣憃既有所啓要欲盡其心如無可納<lb/>
<pb n="KR2a0016_WYG_053-14a"/>
伏願宥其觸忤之罪時炳之自理不諳臺制令史並言<lb/>
停外非嫌太祖以炳之信受失所小事不足傷大臣尚<lb/>
之又陳曰炳之呼二令史出㝛令史諮都令史駱宰宰<lb/>
云不通吏部曹亦咸知不可令史具向炳之說不得停<lb/>
之意炳之了不聼納之非為不解直是茍相留耳由外<lb/>
悉知此而誣於信受羣情豈了陛下不假為之辭雖是<lb/>
令史出乃逺虧朝典又不得謂之小事謝晦望實非今<lb/>
者之疇一事錯誤免侍中官王珣時賢小失桓𦙍春蒐<lb/>
<pb n="KR2a0016_WYG_053-14b"/>
之謬皆白衣領職况公犯憲制者邪不審可有同王桓<lb/>
白衣例不於任使無損兼可得以為肅戒孔萬祀居左<lb/>
丞之局不念相當語駱宰云炳之貴要異他尚書身政<lb/>
可得無言耳又云不癡不聾不成姑公敢作此言亦為<lb/>
異也太祖猶優游之使尚之更陳其意尚之乃備言炳<lb/>
之過愆曰尚書舊有增置幹二十人以元凱丞郎幹之<lb/>
假疾病炳之常取十人私使詢處幹闕不得時補近得<lb/>
王師猶不遣還臣令人語之先取人使意常未安今既<lb/>
<pb n="KR2a0016_WYG_053-15a"/>
有手力不宜復留得臣此信方復遣耳大都為人好率<lb/>
懷行事有諸紜紜不悉可曉臣思張遼之言關羽雖兄<lb/>
弟曹公父子豈得不言觀今人憂國實寡臣復結舌日<lb/>
月之明或有所蔽然不知臣者豈不謂臣有爭競之迹<lb/>
追以悵悵臣與炳之周旋俱𬒳恩接不宜復生厚薄大<lb/>
尉昨與臣言說炳之有諸不可非唯一條逺近相崇畏<lb/>
震動四海凡短人辦得致此更復可嘉虞秀之門生事<lb/>
之累味珍肴未甞有乏其外别貢豈可具詳炳之門中<lb/>
<pb n="KR2a0016_WYG_053-15b"/>
不問大小誅求張幼緒幼緒轉無以堪命炳之先與劉<lb/>
德願殊惡徳願自持琶琶甚精麗遺之便復欵然市令<lb/>
盛馥進數百口材助營宅恐人知作虗買劵劉道錫驟<lb/>
有所輸傾南俸之半劉雍自謂得其力助事之如父夏<lb/>
中送甘蔗若新發於州國吏運載樵荻無輟於道諸見<lb/>
人有物鮮或不求聞劉遵考有材便乞材見好燭盤便<lb/>
復乞之選用不平不可一二太尉又云炳之都無共事<lb/>
之體凡所選舉悉是其意政令太尉知耳論虞秀之作<lb/>
<pb n="KR2a0016_WYG_053-16a"/>
黃門太尉不正答和故得停太尉近與炳之疏欲用徳<lb/>
願兒作州西曹炳之乃啓用為主簿即語徳願徳願謝<lb/>
太尉前後漏泄賣恩亦復何極縱不加罪故宜出之士<lb/>
庶忿疾之非直項羽楚歌而已也自從裴劉刑罰以來<lb/>
諸將陳力百倍今日事實好惡可問若赫然發憤顯明<lb/>
法憲陛下便可閑臥紫闥無復一事也太祖欲出炳之<lb/>
為丹陽又以問尚之尚之答曰臣旣乏賈生應對之才<lb/>
又謝汲公犯顔之直至於侍坐仰酬每不能盡昨出伏<lb/>
<pb n="KR2a0016_WYG_053-16b"/>
復深思祗有愚滯今之事跡異口同音便是彰著政未<lb/>
測得物之數耳可為蹈罪負恩無所復少且居官失和<lb/>
未有此比陛下遲遲舊恩未忍窮法為𢎞之大莫復過<lb/>
此方復有尹京赫赫之授恐悉心奉國之人於此而息<lb/>
貪狼恣意者歲月滋甚非但虧㸃王化乃治亂所由如<lb/>
臣所聞天下論議炳之常塵累日月未見一豪增輝今<lb/>
曲阿在水南恩寵無異而協首郡之榮乃更成其形勢<lb/>
便是老王雅也古人云無賞罰雖堯舜不能為治也陛<lb/>
<pb n="KR2a0016_WYG_053-17a"/>
下豈可坐損皇家之重迷一凡人事若復在可否之間<lb/>
亦不敢茍陳宂管人之枉直明白灼然而叡王令主反<lb/>
更不悟令賈誼劉向重生豈不慷慨流涕於聖世邪臣<lb/>
昔啓范曄當時亦懼犯觸之尤茍是愚懷所挹政自不<lb/>
能舒達所謂雖九死而不悔者也謂炳之且外出若能<lb/>
脩改在職著稱還亦不難而可得少明國典粗酬四海<lb/>
之誚今愆舋如山榮任不損炳之若復有彰大之罪誰<lb/>
復敢以聞述且自非殊勲異績亦何足塞今日之尤歴<lb/>
<pb n="KR2a0016_WYG_053-17b"/>
觀古今未有衆過藉藉受貨數百萬更得高官厚禄如<lb/>
今者也臣每念聖化中有此事未嘗不痛心疾首設令<lb/>
臣等數人縱橫狼藉復如此不審當復云何處之近啓<lb/>
賈充逺鎮今亦何足分外出恐是策之良者臣知陛下<lb/>
不能採臣言故是臣不能盡已之愚至耳今蒙恩榮者<lb/>
不少臣何為獨懇懇於斯實是尊主樂治之意伏願試<lb/>
更垂察又曰臣見劉伯寵大慷慨炳之所行云有人送<lb/>
張幼緒幼緒語人吾雖得一縣負三十萬錢庾冲逺乃<lb/>
<pb n="KR2a0016_WYG_053-18a"/>
當送至新林見縛束猶未得解手荀萬秋甞詣炳之値<lb/>
一客姓夏侯主人問有好牛不云無問有好馬不又云<lb/>
無政有佳驢耳炳之便答甚是所欲客出門遂與相聞<lb/>
索之劉道錫云是炳之所舉就道錫索嫁女具及祠噐<lb/>
乃當百萬數猶謂不然選令史章龍向臣說亦歎其受<lb/>
納之過言實得嫁女具銅鑪四人舉乃勝細葛斗帳等<lb/>
物不可稱數在尚書中令奴酤<graphic n="KR0789" url="https://raw.githubusercontent.com/kanripo/KR-Gaiji/master/images/KR0789.png" mimeType="image/png"/>酒利其百十亦是立<lb/>
臺閣所無不審少簡聖聽不恐仰傷日月之明臣竊為<lb/>
<pb n="KR2a0016_WYG_053-18b"/>
之歎息太祖乃可有司之奏免炳之官是歲元嘉二十<lb/>
五年也二十七年卒於家時年六十三太祖録其㝛誠<lb/>
追復本官二子李逺𢎞逺<lb/>
謝方明陳郡陽夏人尚書僕射景仁從祖弟也祖鐵永<lb/>
嘉太守父沖中書侍郎家在會稽謝病歸除黃門侍郎<lb/>
不就為孫恩所殺追贈散騎常侍方明隨伯父呉興太<lb/>
守邈在郡孫恩寇會稽東土諸郡皆響應呉興民胡桀<lb/>
郜驃破東遷縣方明勸邈避之不從賊至被害方明逃<lb/>
<pb n="KR2a0016_WYG_053-19a"/>
竄遂免初邈舅子長樂馮嗣之及北方學士馮翊仇𤣥<lb/>
達俱往呉興投邈並舍之郡學禮待甚簡二人並忿愠<lb/>
遂與恩通謀恩嘗為嗣之等從者夜入郡見邈衆遁不<lb/>
悟本欲於呉興起兵事趣不果乃遷於會稽及郜等攻<lb/>
郡嗣之𤣥達並豫其謀劉牢之謝琰等討恩恩走入海<lb/>
嗣之等不得同去方更聚合方明結邈門生義故得百<lb/>
餘人掩討嗣之等悉禽而手刃之于時荒亂之後吉凶<lb/>
禮廢方明合門遇禍資産無遺而營舉凶事盡其力用<lb/>
<pb n="KR2a0016_WYG_053-19b"/>
數月之間葬送並畢平世備禮無以加也頃之孫恩重<lb/>
没會稽謝琰見害恩購求方明甚急方明於上虞載母<lb/>
妹奔東陽由黄蘖嶠出鄱陽附載還都寄居國子學流<lb/>
離險阨屯苦備經而貞立之操在約無改元興元年桓<lb/>
𤣥尅京邑丹陽尹卞範之勢傾朝野欲以女嫁方明使<lb/>
尚書吏部郎王騰譬說備至方明終不回桓𤣥聞而賞<lb/>
之即除著作佐郎補司徒王謐主簿從兄景仁舉為高<lb/>
祖中兵主簿方明事思忠益知無不為高祖謂之曰愧<lb/>
<pb n="KR2a0016_WYG_053-20a"/>
未有瓜衍之賞且當與卿共豫章國禄屢加賞賜方明<lb/>
嚴恪善自居遇雖居闇室未甞有惰容無他伎能自然<lb/>
有雅韻從兄混有重名唯歲節朝宗而已丹陽尹劉穆<lb/>
之權重當時朝野輻輳不與穆之相識者唯有混方明<lb/>
郗僧施蔡廓四人而已穆之甚以為恨方明廓後往造<lb/>
之大悅白高祖曰謝方明可謂名家駒直置便自是台<lb/>
鼎人無論復有才用頃之轉從事中郎仍為左將軍道<lb/>
憐長史高祖命府内衆事皆諮決之隨府轉中軍長史<lb/>
<pb n="KR2a0016_WYG_053-20b"/>
尋更加晉陵太守復為驃騎長史南郡相委任如初嘗<lb/>
年終江陵縣獄囚事無輕重悉散聼歸家使過正三日<lb/>
還到罪應入重者有二十餘人綱紀以下莫不疑懼時<lb/>
晉陵郡送故主簿𢎞季盛徐壽之並隨在西固諫以為<lb/>
昔人雖有其事或是記籍過言且當今民情偽薄不可<lb/>
以古義相許方明不納一時遣之囚及父兄皆驚喜涕<lb/>
泣以為就死無恨至期有重罪二人不還方明不聼討<lb/>
捕其一人醉不能歸逮二日乃反餘一囚十日不至五<lb/>
<pb n="KR2a0016_WYG_053-21a"/>
官朱千期請見欲白討之方明知為囚事使左右謝五<lb/>
官不須入囚自當反囚逡廵墟里不能自歸鄉村責讓<lb/>
之率領將送遂竟無逃亡者逺近咸歎服焉遭母憂去<lb/>
職服闋為宋䑓尚書吏部郎高祖受命遷侍中永初三<lb/>
年出為丹陽尹有能名轉會稽太守江東民户殷盛風<lb/>
俗峻刻強弱相陵姦吏蜂起符書一下文攝相續又罪<lb/>
及比伍動相連坐一人犯吏則一村廢業邑里驚擾狗<lb/>
吠達旦方明深達治體不拘文法闊略苛細務存綱領<lb/>
<pb n="KR2a0016_WYG_053-21b"/>
州臺符攝即時宣下緩民期㑹展其辦舉郡縣監司不<lb/>
得妄出貴族豪士莫敢犯禁除比伍之坐判久繫之獄<lb/>
前後征伐毎兵運不充悉發倩士庶事既寧息皆使還<lb/>
本而屬所刻害或即以補吏守宰不明與奪乖舛人事<lb/>
不至必被抑塞方明簡汰精當各慎所宜雖服役十載<lb/>
亦一朝從理東土至今稱詠之性尤愛惜未嘗有所是<lb/>
非承代前人不易其政有必宜改者則以漸移變使無<lb/>
迹可尋元嘉三年卒官年四十七<lb/>
<pb n="KR2a0016_WYG_053-22a"/>
子惠連幼而聰敏年十歲能屬文族兄靈運深相知賞<lb/>
事在靈運傳本州辟主簿不就惠連先愛㑹稽郡吏杜<lb/>
德靈及居父憂贈以五言詩十餘首文行於世坐被徙<lb/>
廢塞不豫榮伍尚書僕射殷景仁愛其才因言次白太<lb/>
祖臣小兒時便見世中有此文而論者云是謝惠連其<lb/>
實非也太祖曰若如此便應通之元嘉七年方為司徒<lb/>
彭城王義康法曹參軍是時義康治東府城城壍中得<lb/>
古冡為之改𦵏使惠連為祭文留信待成其文甚羙又<lb/>
<pb n="KR2a0016_WYG_053-22b"/>
為雪賦亦以高麗見竒文章並傳於世十年卒時年三<lb/>
十七既早亡且輕薄多尤累故官位不顯無子弟惠宣<lb/>
竟陵王誕司徒從事中郎臨川内史<lb/>
江夷字茂遠濟陽考城人也祖晉䕶軍將軍父敳驃騎<lb/>
諮議參軍夷少自藻厲為後進之羙州辟主簿不就桓<lb/>
𤣥簒位以為豫章王文學義旗建高祖板為鎮軍行參<lb/>
軍尋行大司馬瑯邪王軍事轉以公事免頃之復補主<lb/>
簿豫討桓𤣥功封南郡州陵縣五等侯孟昶建威府司<lb/>
<pb n="KR2a0016_WYG_053-23a"/>
馬中書侍郎中軍太尉從事中郎征西大將軍道規長<lb/>
史南郡太守尋轉太尉諮議參軍領録事遷長史入為<lb/>
侍中大司馬從府公北辟拜洛陽園陵進至潼關還領<lb/>
寧遠將軍琅邪内史本州大中正高祖受命大司馬府<lb/>
琅邪國事一以委焉宋臺初建為五兵尚書高祖受命<lb/>
轉掌度支出為義興太守加秩中二千石以疾去職尋<lb/>
拜吏部尚書為呉郡太守營陽王於呉縣見害夷臨哭<lb/>
盡禮又以兄疾去官復為丹陽尹吏部尚書加散騎常<lb/>
<pb n="KR2a0016_WYG_053-23b"/>
侍遷右僕射夷羙風儀善舉止歴任以和簡著稱出為<lb/>
湘州刺史加散騎常侍未之職病卒時年四十八遺命<lb/>
薄歛蔬奠務存儉約追贈前將軍本官如故子湛别有<lb/>
傳<lb/>
史臣曰為國之道食不如信立人之要先質後文士君<lb/>
子當以體正為基蹈義為本然後飾以藝能文以禮樂<lb/>
茍或難備不若文不足而質有餘也是以小心翼翼可<lb/>
祗事於上帝嗇夫喋喋終不離於虎圏江夷謝方明謝<lb/>
<pb n="KR2a0016_WYG_053-24a"/>
𢎞㣲王惠王球學義之羙未足以成名而貞心雅體廷<lb/>
臣所罕及詩云温温恭人惟徳之基信矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_053-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十三<lb/>
<pb n="KR2a0016_WYG_053-25a"/>
　宋書卷五十三考證<lb/>
張永傳徙為江夏王義恭太尉中兵參軍○太監本訛<lb/>
　校今改正<lb/>
庾登之傳子冲遠○冲遠南史作仲遠<lb/>
庾炳之傳推此而言則炳之為吏之道定於受命之日<lb/>
　矣○命南史作勅據此知當時諸府佐吏皆有勅書<lb/>
炳之了不聽納之非為不解直是茍相留耳○下一之<lb/>
　字南本作此屬下句<lb/>
<pb n="KR2a0016_WYG_053-25b"/>
臣見劉伯寵太慷慨炳之所行○寵南史作龍<hi>臣照</hi>按<lb/>
　劉伯寵見王僧䖍帖劉伯龍嘗有鬼笑營利事未知<lb/>
　此處應是何人而伯寵伯龍莫定是一是二也<lb/>
謝方明傳頃之孫恩重没會稽○没監本誤役一本作<lb/>
　没<hi>臣承蒼</hi>按南史作䧟没字之義與䧟相近今改正<lb/>
　<lb/>
　<lb/>
　宋書卷五十三考證<lb/>
</p>
<p>
</p>
  </div>
<div>
<head>宋書卷五十四</head> <lb/>
    <p>
<pb n="KR2a0016_WYG_054-1a"/>
欽定四庫全書<lb/>
　宋書卷五十四<lb/>
　　梁　　　　沈　　　　　約　　　　撰<lb/>
　列傳第十四<lb/>
　　孔季恭　　羊𤣥保　　沈曇慶<lb/>
孔靖字季恭會稽山隂人也名與髙祖祖諱同故稱字<lb/>
祖愉晉車騎將軍父誾散騎常侍季恭始察郡孝廉功<lb/>
曹史著作佐郎太子舎人鎮軍司馬司徒左西掾未拜<lb/>
<pb n="KR2a0016_WYG_054-1b"/>
遭母憂隆安五年於䘮中被起建威將軍山隂令不就<lb/>
髙祖東征孫恩屢至㑹稽季恭曲意禮接贍給甚厚髙<lb/>
祖後討孫恩時桓𤣥簒形已著欲於山隂建義討之季<lb/>
恭以為山隂去京邑路逺且𤣥未居極位不如待其簒<lb/>
逆事彰舋成惡稔徐於京口圖之不憂不尅髙祖亦謂<lb/>
為然虞嘯父為征東將軍㑹稽内史季恭初求為府司<lb/>
馬不得及帝定桓𤣥以季恭為内史使齎封板拜授季<lb/>
恭相值季恭便舟夜還至即叩扉告嘯父并令掃拂别<lb/>
<pb n="KR2a0016_WYG_054-2a"/>
齋即便入郡嘯父本為桓𤣥所授聞𤣥敗震懼開門請<lb/>
罪季恭慰勉使且安所住明旦乃移季恭到任務存治<lb/>
實敕止浮華翦罰遊惰由是寇盗衰止境内肅清徵為<lb/>
右衛將軍加給事中不拜尋除侍中領本國中正徙琅<lb/>
邪王大司馬司馬尋出為吴興太守加冠軍先是吴興<lb/>
頻䘮太守云項羽神為卞山王居郡聽事二千石至常<lb/>
避之季恭居聽事竟無害也遷尚書右僕射固讓義熈<lb/>
八年復督五郡諸軍征虜㑹稽内史脩飾學校計課調<lb/>
<pb n="KR2a0016_WYG_054-2b"/>
習十年復為尚書右僕射加散騎常侍又讓不拜頃之<lb/>
除領軍將軍加散騎常侍本州大中正十二年致仕拜<lb/>
金紫光禄大夫常侍如故是嵗髙祖北伐季恭求従以<lb/>
為太尉軍諮祭酒後將軍從平闗洛髙祖為相國又隨<lb/>
府遷宋臺初建令書以為尚書令加散騎常侍又讓不<lb/>
受乃拜侍中特進左光禄大夫辭事東歸髙祖餞之戲<lb/>
馬臺百僚咸賦詩以述其美及受命加開府儀同三司<lb/>
辭讓累年終以不受永初三年薨時年七十六追贈侍<lb/>
<pb n="KR2a0016_WYG_054-3a"/>
中左光禄大夫開府儀同三司子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>歴顯位侍中會稽<lb/>
太守坐小弟駕部郎道穰逼略良家子女白衣領郡元<lb/>
嘉二十七年卒官弟靈符元嘉末為南譙王義宣司空<lb/>
長史南郡太守尚書吏部郎世祖大明初自侍中為輔<lb/>
國將軍郢州刺史入為丹陽尹山隂縣土境褊狹民多<lb/>
田少靈符表徙無貲之家於餘姚鄞鄮三縣界墾起湖<lb/>
田上使公卿博議太宰江夏王義恭議曰夫訓農脩本<lb/>
有國所同土著之民習翫日久如京師無田不聞徙居<lb/>
<pb n="KR2a0016_WYG_054-3b"/>
他縣尋山隂豪族富室頃畝不少貧者肆力非為無處<lb/>
耕起空荒無救災歉又緣湖居民魚鴨為業及有居肆<lb/>
理無樂徙尚書令栁元景右僕射劉秀之尚書王瓚之<lb/>
顧凱之顔師伯嗣湘東王諱議曰富户溫房無假遷業<lb/>
窮身寒室必應徙居葺宇䟽臯産粒無待資公則公未<lb/>
易充課私則私卒難具生計既完畬功自息宜募亡叛<lb/>
通䘏及與樂田者其往經創須粗脩立然後徙居侍中<lb/>
沈懐文王景文黄門侍郎劉敳郄顒議曰百姓雖不親<lb/>
<pb n="KR2a0016_WYG_054-4a"/>
農不無資生之路若驅以就田則坐相違奪且鄞等三<lb/>
縣去治竝遠既安之民忽徙他邑新垣未立舊居已毁<lb/>
去留兩困無以自資謂宜適任民情従其所樂開宥逋<lb/>
亡且令就業若審成腴壤然後議遷太常王𤣥謨議曰<lb/>
小民貧匱逺就荒疇去舊即新糧種俱闕習之既難勸<lb/>
之未易謂宜微加資給使得肆勤明力田之賞申怠惰<lb/>
之罰光禄勲王昇之議曰逺廢之疇方翦荆棘率課窮<lb/>
乏其事彌難資徒粗立徐行無晩上違議從其徙民竝<lb/>
<pb n="KR2a0016_WYG_054-4b"/>
成良業靈符自丹陽出為會稽太守尋加豫章王子尚<lb/>
撫軍長史靈符家本豐産業甚廣又於永興立墅周回<lb/>
三十三里水陸地二百六十五頃含帶二山又有果園<lb/>
九處為有司所紏詔原之而靈符答對不實坐以免官<lb/>
後復舊官又為尋陽王子房右軍長史太守如故慤實<lb/>
有材幹不存華飾每所蒞官政績脩理前廢帝景和中<lb/>
犯忤近臣為所讒搆遣鞭殺之二子湛之淵之於都賜<lb/>
死太宗即位追贈靈符金紫光禄大夫淵之大明中為<lb/>
<pb n="KR2a0016_WYG_054-5a"/>
尚書比部郎時安陸應城縣民張江陵與妻吴共駡母<lb/>
黄令死黄忿恨自經死值赦律父子賊殺傷敺父母梟<lb/>
首罵詈棄市謀殺夫之父母亦棄市值赦免刑補治江<lb/>
陵罵母母以之自裁重於傷敺若同殺科則疑重用敺<lb/>
傷及罵科則疑輕制唯有打母遇赦猶梟首無罵母致<lb/>
死值赦之科淵之議曰夫題里逆心而仁者不入名且<lb/>
惡之况乃人事故敺傷呪詛法所不原詈之致盡則理<lb/>
無可宥罰有従輕葢疑失善求之文旨非此之謂江陵<lb/>
<pb n="KR2a0016_WYG_054-5b"/>
雖值赦恩故合梟首婦本以義愛非天屬黄之所恨情<lb/>
不在吴原死補治有允正法詔如淵之議吴免棄市<lb/>
羊𤣥保太山南城人也祖楷尚書都官郎父綏中書侍<lb/>
郎𤣥保起家楚臺太常博士遭母憂服闋右將軍何無<lb/>
忌前將軍諸葛長民俱板為參軍竝不就除臨安令劉<lb/>
穆之舉為髙祖鎮軍參軍庫部郎永世令復為髙祖太<lb/>
尉參軍轉主簿丹陽丞少帝景平二年入為尚書右丞<lb/>
轉左丞司徒長史府公王𢎞甚知重之謂左長史庾登<lb/>
<pb n="KR2a0016_WYG_054-6a"/>
之吏部尚書王淮之曰卿二賢明美朗識㑹悟多通然<lb/>
𢎞懿之望故當共推羊也頃之入為黄門侍郎善奕棊<lb/>
棊品第三太祖與賭郡戲勝以補宣城太守先是劉式<lb/>
之為宣城立吏民亡叛制一人不禽符伍里吏送州作<lb/>
部若獲者賞位二階𤣥保以為非宜陳之曰臣伏尋亡<lb/>
叛之由皆出於窮逼未有足以推存而樂為此者也今<lb/>
立殊制於事為苦臣聞苦節不可貞懼致流弊昔龔遂<lb/>
譬民於亂繩緩之然後可理黄覇以寛和為用不以嚴<lb/>
<pb n="KR2a0016_WYG_054-6b"/>
刻為先臣愚以謂單身逃役便為盡户今一人不測坐<lb/>
者甚多既憚重負各為身計牽挽逃竄必致繁滋又能<lb/>
禽獲叛身類非謹惜既無堪能坐陵勞吏名器虚假所<lb/>
妨實多將階級不足供賞服勤無以自勸又尋此制施<lb/>
一邦而已若其是邪則應與天下為一若其非邪亦不<lb/>
宜獨行一郡民離憂患其弊將甚臣忝守所職懼難遵<lb/>
用致率管穴冐以陳聞由此此制得停𤣥保在郡一年<lb/>
為廷尉數月遷尚書吏部郎御史中丞衡陽王義季右<lb/>
<pb n="KR2a0016_WYG_054-7a"/>
軍長史南東海太守加輔國將軍入為都官尚書左衛<lb/>
將軍加給事中丹陽尹㑹稽太守又徙吴郡太守加秩<lb/>
中二千石太祖以𤣥保㢘素寡欲故頻授名郡為政雖<lb/>
無幹績而去後常見思不營財利處家儉薄太祖嘗曰<lb/>
人仕宦非唯湏才然亦須運命每有好官缺我未嘗不<lb/>
先憶羊𤣥保元㓙弑立為吏部尚書領國子祭酒尋加<lb/>
光禄大夫及世祖入討朝野多南奔劭集羣僚横刀怒<lb/>
曰卿等便可去矣衆戰懼莫敢言𤣥保容色不異徐曰<lb/>
<pb n="KR2a0016_WYG_054-7b"/>
臣以死奉朝劭乃觧世祖即位以為散騎常侍領崇憲<lb/>
衞尉尋遷金紫光禄大夫又以謹敬見知賜賚甚厚大<lb/>
明初進位光禄大夫五年遷散騎常侍特進𤣥保自少<lb/>
至老謹於祭奠四時珍新未得祠薦者口不妄嘗八年<lb/>
卒時年九十四諡曰定子子戎有才氣而輕薄少行檢<lb/>
𤣥保嘗云此兒必亡我家官至通直郎與王僧逹謗議<lb/>
時政賜死死後世祖引見𤣥保𤣥保謝曰臣無日磾之<lb/>
明以此上負上美其言戎二弟太祖竝賜名曰咸曰粲<lb/>
<pb n="KR2a0016_WYG_054-8a"/>
謂𤣥保曰欲令卿二子有林下正始餘風𤣥保既善棋<lb/>
而何尚之亦雅好棊吴郡禇𦙍年七嵗入髙品及長冠<lb/>
絶當時𦙍父榮期與臧質同逆𦙍應従誅何尚之請曰<lb/>
𦙍奕棊之妙超古冠今魏犨犯令以才獲免父戮子宥<lb/>
其例甚多特乞與其微命使異術不絶不許時人痛惜<lb/>
之𤣥保兄子希字泰聞少有才氣大明初為尚書左丞<lb/>
時揚州刺史西陽王子尚上言山湖之禁雖有舊科民<lb/>
俗相因替而不奉熂山封水保為家利自頃以來頺弛<lb/>
<pb n="KR2a0016_WYG_054-8b"/>
日甚富强者兼嶺而占貧弱者薪蘇無託至漁採之地<lb/>
亦又如兹斯寔害治之深弊為政所宜去絶損益舊條<lb/>
更申恒制有司檢壬辰詔書占山䕶澤彊盗律論贓一<lb/>
丈以上皆棄市希以壬辰之制其禁嚴刻事既難遵理<lb/>
與時㢮而占山封水漸染復滋更相因仍便成先業一<lb/>
朝頓去易致嗟怨今更刋革立制五條凡是山澤先常<lb/>
熂爈種養竹木雜果為林及陂湖江海魚梁鰌鮆塲常<lb/>
加功脩作者聽不追奪官品第一第二聽占山三頃第<lb/>
<pb n="KR2a0016_WYG_054-9a"/>
三第四品二頃五十畝第五第六品二頃第七第八品<lb/>
一頃五十畝第九品及百姓一頃皆依定格條上貲簿<lb/>
若先已占山不得更占先占闕少依限占足若非前條<lb/>
舊業一不得禁有犯者水上一尺以上竝計贓依常盗<lb/>
律論停除咸康二年壬辰之科從之益州刺史劉瑀先<lb/>
為右衛將軍與府司馬何季穆共事不平季穆為尚書<lb/>
令建平王宏所親待屢毁瑀於宏㑹瑀出為益州奪士<lb/>
人妻為妾宏使羊希彈之瑀坐免官瑀恨希切齒有門<lb/>
<pb n="KR2a0016_WYG_054-9b"/>
生謝元伯往來希閒瑀令訪訊被免之由希曰此奏非<lb/>
我意瑀即日到宏門奏牋陳謝云聞之羊希希坐漏泄<lb/>
免官大明末為始安王子真征虜司馬黄門郎御史中<lb/>
丞泰始三年出為寧朔將軍廣州刺史希初請女夫鎮<lb/>
北中兵參軍蕭惠徽為長史帶南海太守太宗不許又<lb/>
請為東莞太守希既到鎮長史南海太守陸法真䘮官<lb/>
希又請恵徽補任詔曰希卑門寒士累世無聞輕薄多<lb/>
舋備彰歴職徒以清刻一介擢授嶺南干上逞欲求訴<lb/>
<pb n="KR2a0016_WYG_054-10a"/>
不已可降號横野將軍初李萬周劉嗣祖籍略廣州事<lb/>
在鄧琬傳太宗以萬周為歩兵校尉加寧朔將軍權行<lb/>
廣州事希既至而萬周等並有異圖希誅之希以沛郡<lb/>
劉思道行晉康太守領軍伐俚思道違節度失利希遣<lb/>
收之思道不受命率所領攻州希遣平越長史鄒琰於<lb/>
朝亭拒戰軍敗見殺思道進攻州城司馬鄒嗣之拒之<lb/>
西門戰敗又死希踰城走思道獲而殺之府參軍鄒曼<lb/>
率數十人襲思道己得入城力不敵又敗東莞太守蕭<lb/>
<pb n="KR2a0016_WYG_054-10b"/>
惠徽率郡文武千餘人攻思道戰敗又見殺時龍驤將<lb/>
軍陳伯紹率軍伐俚還擊思道定之贈希輔國將軍恵<lb/>
徽中書郎嗣之越騎校尉希子崇字伯逺尚書主客郎<lb/>
丁母憂哀毁過禮及聞廣州亂即日便徒跣出新亭不<lb/>
能歩渉頓伏江渚門義以小船致之於是進路父𦵏畢<lb/>
不勝哀卒<lb/>
沈曇慶吴興武康人侍中懐文従父兄也父發員外㪚<lb/>
騎侍郎早卒吴興太守王韶之為之誄焉曇慶初辟主<lb/>
<pb n="KR2a0016_WYG_054-11a"/>
簿州従事西曹主簿長沙王義欣後軍鎮軍主簿遭母<lb/>
憂哀毀致稱本縣令諸葛闡之公解言上服釋復為主<lb/>
簿義欣又請為鎮軍記室叅軍出為餘杭令遷司徒主<lb/>
簿江夏王義恭太尉録事叅軍尚書右丞時嵗有水旱<lb/>
曇慶議立常平倉以救民急太祖納其言而事不行領<lb/>
本邑中正少府揚州治中從事史始興王濬衞軍長史<lb/>
元凶弑立世祖入討劭遣曇慶還東募人安東將軍隨<lb/>
王誕收付永興縣獄久之被原世祖踐祚除東海王禕<lb/>
<pb n="KR2a0016_WYG_054-11b"/>
撫軍長史入為尚書吏部郎江夏王義恭大司馬長史<lb/>
南東海太守左衛將軍大明元年督徐兖二州及梁郡<lb/>
諸軍事輔國將軍徐州刺史時殿中員外將軍裴景仁<lb/>
助戍彭城本傖人多悉戎荒事曇慶使撰秦紀十卷叙<lb/>
苻氏僭偽本末其書傳於世明年復徵為左衛將軍加<lb/>
給事中領本州大中正三年遷祠部尚書其年卒時年<lb/>
五十七追贈本官曇慶謹實清正所涖有稱績常謂子<lb/>
弟曰吾處世無才能政圖作大老子耳世以長者稱之<lb/>
<pb n="KR2a0016_WYG_054-12a"/>
史臣曰江南之為國盛矣雖南包象浦西括卭山至扵<lb/>
外奉貢賦内充府實止於荆揚二州自漢氏以來民戸<lb/>
彫耗荆楚四戰之地五達之郊井邑殘亡萬不餘一也<lb/>
自義熙十一年司馬休之外奔至于元嘉末三十有九載<lb/>
兵車勿用民不外勞役寛務簡氓庶繁息至餘糧栖畝<lb/>
户不夜扄葢東西之極盛也既揚部分析境極江南考<lb/>
之漢域惟丹陽㑹稽而已自晉氏遷流迄於太元之世<lb/>
百許年中無風塵之警區域之内晏如也及孫恩寇亂<lb/>
<pb n="KR2a0016_WYG_054-12b"/>
殱亡事極自此以至大明之季年踰六紀民户繁育將<lb/>
曩時一矣地廣野豐民勤本業一嵗或稔則數郡忘飢<lb/>
㑹土帶海傍湖良疇亦數十萬頃膏腴上地畝直一金<lb/>
鄠杜之間不能比也荆城跨南楚之富揚部有全吴之<lb/>
沃魚鹽杞梓之利充仞八方絲綿布帛之饒覆衣天下<lb/>
而田家作苦役難利薄亘嵗従務無或一日非農而經<lb/>
税横賦之資養生送死之具莫不咸出於此穰嵗糶賤<lb/>
糶賤則稼苦饑年糴䝿糴䝿則商倍常平之議行於漢<lb/>
<pb n="KR2a0016_WYG_054-13a"/>
世元嘉十三年東土潦浸民命棘矣太祖省費減用開<lb/>
倉廩以振之病而不凶葢此力也大明之末積旱成灾<lb/>
雖敝同往困而救非昔主所以病未半古死已倍之并<lb/>
命比室口減過半若常平之計興於中秊遂切扶患或<lb/>
不至是若籠以平價則官苦民優議屈當時葢由於此<lb/>
　<lb/>
　<lb/>
　<lb/>
<pb n="KR2a0016_WYG_054-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十四<lb/>
<pb n="KR2a0016_WYG_054-14a"/>
　宋書卷五十四考證<lb/>
史臣論若籠以平價則官苦民優○諸本官下無苦字<lb/>
　今從南本增<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_054-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十四考證<lb/>
</p>
<p>
</p>
  </div>
<div>
<head>宋書卷五十五</head> <lb/>
    <p>
<pb n="KR2a0016_WYG_055-1a"/>
欽定四庫全書<lb/>
　宋書卷五十五<lb/>
　　梁　　　　沈　　　　　約　　　　撰<lb/>
　列傳第十五<lb/>
　　臧燾　　徐廣　　傅隆<lb/>
臧燾字徳仁東莞莒人武敬皇后兄也少好學善三禮<lb/>
貧約自立操行為鄉里所稱晉孝武帝太元中衛將軍<lb/>
謝安始立國學徐兖二州刺史謝𤣥舉燾為助敎孝武<lb/>
<pb n="KR2a0016_WYG_055-1b"/>
帝追崇庶祖母宣太后議者或謂宜配食中宗燾議曰<lb/>
陽秋之義母以子貴故仲子成風咸稱夫人經云考仲<lb/>
子之宫若配食惠廟則宫無緣别築前漢孝文孝昭太<lb/>
后並繫子為號祭於寢園不配於髙祖孝武之廟後漢<lb/>
和帝之母曰恭懐皇后安帝祖母曰恭愍皇后雖不繫<lb/>
子為號亦祭於陵寢不配章安二帝此則二漢雖有太<lb/>
后皇后之異至于並不配食義同陽秋唯光武追廢吕<lb/>
后故以薄后配髙祖廟又衛后既廢霍光迨尊李夫人<lb/>
<pb n="KR2a0016_WYG_055-2a"/>
為皇后配孝武廟此非母以子貴之例直以髙武二廟<lb/>
無配故耳夫漢立寢扵陵自是晉制所異謂宜逺凖陽<lb/>
秋考宮之義近摹二漢不配之典尊號既正則罔極之<lb/>
情申别建寢廟則嚴禰之義顯繫子為稱兼明母貴之<lb/>
所由一舉而允三義固哲王之髙致也議者従之頃之<lb/>
去官以母老家貧與弟熹俱棄人事躬耕自業約己養<lb/>
親者十餘載父母䘮亾居喪六年以毁瘠著稱服闋除<lb/>
臨沂令義旗建為太學博士叅右將軍何無忌軍事隨<lb/>
<pb n="KR2a0016_WYG_055-2b"/>
府轉鎮南將軍髙祖鎮京口與燾書曰頃學尚廢弛後<lb/>
進頺業衡門之内清風輟響良由戎車屢警禮樂中息<lb/>
浮夫近志情與事染豈可不敷崇墳籍敦厲風尚此境<lb/>
人士子姪如林明發搜訪想聞令軌然荆玉含寶要俟<lb/>
開瑩幽蘭懐馨事資扇發獨習寡悟義著周典今經師<lb/>
不逺而赴業無聞非唯志學者鮮或是勸誘未至邪想<lb/>
復𢎞之參髙祖中軍軍事入補尚書度支郎改掌祠部<lb/>
襲封髙陵侯時太廟鴟尾災燾謂著作郎徐廣曰昔孔<lb/>
<pb n="KR2a0016_WYG_055-3a"/>
子在齊聞魯廟災曰必桓僖也今征西京兆四府君宜<lb/>
在毁落而猶列廟饗此其徵乎乃上議曰臣聞國之大<lb/>
事在祀與戎將營宫室宗廟為首古先哲王莫不致肅<lb/>
恭之誠心盡崇嚴乎祖考然後能流淳化於四海通幽<lb/>
感於神明固宜詳廢興於古典循情理以求中者也禮<lb/>
天子七廟三昭三穆與太祖而七自考廟以至祖考五<lb/>
廟皆月祭之逺廟為祧有二祧享嘗乃止去祧為壇去<lb/>
壇為墠有禱然後祭之此宗廟之次親疏之序也鄭𤣥<lb/>
<pb n="KR2a0016_WYG_055-3b"/>
以為祧者文王武王之廟王肅以為五世六世之祖尋<lb/>
去祧之言則祧非文武之廟矣周之祖宗何云去祧為<lb/>
壇乎明逺廟為祧者無服之祖也又逺廟則有享嘗之<lb/>
禮去祧則有壇墠之殊明世逺者其義彌踈也若祧是<lb/>
文武之廟宜同月祭於太祖雖推后稷以配天由功徳<lb/>
之所始非尊崇之義每有差降也又禮有以多貴者故<lb/>
傳稱徳厚者流光徳薄者流卑又云自上以下降殺以<lb/>
兩禮也此則尊卑等級之典上下殊異之文而云天子<lb/>
<pb n="KR2a0016_WYG_055-4a"/>
諸侯俱祭五廟何哉又王祭嫡殤下及來孫而上祀之<lb/>
禮不過髙祖推隆恩於下流替誠敬扵尊屬亦非聖人<lb/>
制禮之意也是以泰始建廟從王氏議以禮父為士子<lb/>
為天子諸侯祭以天子諸侯其尸服以士服故上及征<lb/>
西以備六世之數宣皇雖為太祖尚在子孫之位至於<lb/>
敬祭之日未申東向之禮所謂子雖齊聖不先父食者<lb/>
矣今京兆以上既遷太祖始得居正議者以昭穆未足<lb/>
欲屈太祖於卑坐臣以為非禮典之㫖所與太祖而七<lb/>
<pb n="KR2a0016_WYG_055-4b"/>
自是昭穆既足太祖在六世之外非為湏滿七廟乃得<lb/>
居太祖也議者又以四府君神主宜永同於殷祫臣又<lb/>
以為不然傳所謂毁廟之主陳乎太祖謂太祖以下先<lb/>
君之主也故白虎通云禘祫祭遷廟者以其繼君之體<lb/>
持其統而不絶也豈如四府君在太祖之前非繼統之<lb/>
主無靈命之瑞非王業之基昔以世近而及今則情禮<lb/>
已逺而當長饗殷祫永虚太祖之位求之禮籍未見其<lb/>
可昔永和之初大議斯禮于時虞喜范宣並以淵儒碩<lb/>
<pb n="KR2a0016_WYG_055-5a"/>
學咸謂四府君神主無緣永存於百世或欲瘞之兩階<lb/>
或欲藏之石室或欲為之改築雖所秉小異而大歸是<lb/>
同若宣皇既居羣廟之上而四主禘祫不已則大晉殷<lb/>
祭長無太祖之位矣夫理貴有中不必過厚禮與世遷<lb/>
豈可順而不斷故臣子之情雖篤而靈厲之諡彌彰追<lb/>
逺之懐雖切而遷毀之禮為用豈不有心扵加厚顧禮<lb/>
制不可踰爾石室則藏於廟北改築則未知所處虞主<lb/>
所以依神神移則有瘞埋之禮四主若饗祀宜廢亦神<lb/>
<pb n="KR2a0016_WYG_055-5b"/>
之所不依也准旁事例宜同虞主之瘞埋然經典難詳<lb/>
羣言紛錯非臣卑淺所能折中時學者多従燾議竟未<lb/>
施行遷通直郎髙祖鎮軍車騎中軍太尉諮議參軍髙<lb/>
祖北伐關洛大司馬琅邪王同行除大司馬従事中郎<lb/>
總留府事義熈十四年除侍中元熙元年以脚疾去職<lb/>
髙祖受命徵拜太常雖外戚貴顯而彌自沖約茅屋蔬<lb/>
飡不改其舊所得奉禄與親戚共之永初三年致仕拜<lb/>
光禄大夫加金章紫綬其年卒時年七十少帝追贈左<lb/>
<pb n="KR2a0016_WYG_055-6a"/>
光禄大夫加散騎常侍長子邃䕶軍司馬宜都太守少<lb/>
子綽太子中舎人新安太守邃長子諶之尚書都官郎<lb/>
烏程令諶之弟凝之學渉有當世才具與司空徐湛之<lb/>
為異常之交年少時與北地傅僧祐俱以通家子始為<lb/>
太祖所引見時上與何尚之論鑄錢事凝之便干其語<lb/>
上因回與論之僧祐引凝之衣令止凝之大言謂僧祐<lb/>
曰明主難再遇便應正盡所懐上與往復十餘反凝之<lb/>
詞韻銓序兼有理證上甚賞焉歴隨王誕後軍記室録<lb/>
<pb n="KR2a0016_WYG_055-6b"/>
事欲以為青州其事不果遷尚書右丞以徐湛之黨為<lb/>
元凶所殺子夤尚書主客郎沈攸之征西功曹為攸之<lb/>
盡節事在攸之傳凝之弟潭之亦有美譽太宗世歴尚<lb/>
書吏部郎御史中丞後廢帝元徽中為民部尚書卒官<lb/>
潭之弟澄之太子左積弩將軍元嘉二十七年領軍於<lb/>
旴𣅿為索虜所破見殺追贈通直郎綽子煥順帝昇明<lb/>
中為武昌大守沈攸之攻郢城煥棄郡赴之攸之敗伏<lb/>
誅傅僧祐祖父𢎞仁髙祖外弟也以中表歴顯官征虜<lb/>
<pb n="KR2a0016_WYG_055-7a"/>
將軍南譙太守太常卿子邵員外散騎侍郎妻燾女也<lb/>
生僧祐有吏才再為山隂令甚有能名末世令長莫及<lb/>
亦以徐湛之黨為元凶所殺<lb/>
徐廣字野民東莞姑幕人也父藻都水使者兄邈太子<lb/>
前衛率家世好學至廣尤精百家數術無不研覽謝𤣥<lb/>
為州辟廣從事西曹又譙王司馬恬鎮北參軍晉孝武<lb/>
帝以廣博學除為祕書郎校書秘閣増置職僚轉員外<lb/>
散騎侍郎領校書如故隆安中尚書令王珣舉為祠部<lb/>
<pb n="KR2a0016_WYG_055-7b"/>
郎李太后薨廣議服曰太皇太后名位允正體同皇極<lb/>
理制備盡情禮彌申陽秋之義母以子貴既稱夫人禮<lb/>
服從正故成風顯夫人之號僖公服三年之䘮子於父<lb/>
之所生體尊義重且祖不厭孫固宜遂服無屈而縁情<lb/>
立制若嫌明文不存則疑斯從重謂應同於為祖母後<lb/>
齊衰三年服従其議時㑹稽王世子元顯録尚書欲使<lb/>
百僚致敬臺内使廣立議由是内外竝執下官禮廣常<lb/>
為愧恨焉元顯引為中軍參軍遷領軍長史桓𤣥輔政<lb/>
<pb n="KR2a0016_WYG_055-8a"/>
以為大將軍文學祭酒義熙初髙祖使撰軍服儀注乃<lb/>
除鎮軍咨議參軍領記室封樂成縣五等侯轉員外散<lb/>
騎常侍領著作郎二年尚書奏曰臣聞左史述言右官<lb/>
書事乘志顯於晉鄭陽秋著乎魯史自皇代有造中興<lb/>
晉祀道風帝典煥乎史策而太和以降世歴三朝𤣥風<lb/>
聖迹倐為疇古臣等參詳宜敕著作郎徐廣撰成國史<lb/>
詔曰先朝至徳光被未著方䇿宜流風𬗟代永貽將來<lb/>
者也便敕撰集六年遷散騎常侍又領徐州大中正轉<lb/>
<pb n="KR2a0016_WYG_055-8b"/>
正員常侍時有風雹為灾廣獻書髙祖曰風雹變未必<lb/>
為灾古之聖賢輙懼而修己所以興政化而隆德敎也<lb/>
嘗忝服事宿眷未忘思竭塵露率誠于習明公初建義<lb/>
旗匡復宗社神武應運信宿平夷且恭謙儉約虚心匪<lb/>
懈來蘇之化功用若神頃事故既多刑德並用戰功殷<lb/>
積報叙難盡萬機繁湊固應難速且小細煩密羣下多<lb/>
懼又榖帛豐賤而民情不勸禁司互設而刼盗多有誠<lb/>
由俗弊未易整而望深未易炳追思義熙之始如有不<lb/>
<pb n="KR2a0016_WYG_055-9a"/>
同何者好安願逸萬物之大趣習舊駭新凡識所不免<lb/>
要當俯順羣情抑揚隨俗則朝野歡泰具瞻允康矣言<lb/>
無可採願矜其愚欵之志又轉大司農領著作郎皆如<lb/>
故十二年晉紀成凡四十六卷表上之遷秘書監初桓<lb/>
𤣥簒位安帝出宫廣陪列悲慟哀動左右及髙祖受禪<lb/>
恭帝遜位廣又哀感涕泗交流謝晦見之謂之曰徐公<lb/>
將無小過廣收淚答曰身與君不同君佐命興王逢千<lb/>
載嘉運身世荷晉徳實眷戀故主因更歔欷永初元年<lb/>
<pb n="KR2a0016_WYG_055-9b"/>
詔曰祕書監徐廣學優行謹歴位恭肅可中散大夫廣<lb/>
上表曰臣年時衰耄朝敬永闕端居都邑徒増替怠臣<lb/>
墳墓在晉陵臣又生長京口戀舊懐逺每感暮心息道<lb/>
𤣥謬荷朝恩忝宰此邑乞相隨之官歸終桑梓㣲志獲<lb/>
申殞没無恨許之贈賜甚厚性好讀書老猶不倦元嘉<lb/>
二年卒時年七十四答禮問百餘條用於今世廣子豁<lb/>
在良吏傳<lb/>
傅隆字伯祚北地靈州人也髙祖咸晉司隸校尉曽祖<lb/>
<pb n="KR2a0016_WYG_055-10a"/>
晞司徒屬父祖早亡隆少孤又無近屬單貧有學行不<lb/>
好交㳺義熙初年四十始為孟昶建威將軍員外散騎<lb/>
侍郎坐辭兼免復為㑹稽征虜參軍家在上虞及東歸<lb/>
便有終焉之志歴佐三軍首尾八年除給事中尚書僕<lb/>
射丹陽尹徐羡之置建威府以為録事參軍尋轉尚書<lb/>
祠部郎丹陽丞入為尚書左右丞以族弟亮為僕射緦<lb/>
服不得相臨徙太子率更令廬陵王義真車騎咨議參<lb/>
軍出補山陰令太祖元嘉初除司徒右長史遷御史中<lb/>
<pb n="KR2a0016_WYG_055-10b"/>
丞當官而行甚得司直之體轉司徒右長史時㑹稽剡<lb/>
縣民黄初妻趙打息載妻王死亾遇赦王有父母及息<lb/>
男稱息女葉依法徙趙二千里外隆議之曰原夫禮律<lb/>
之興葢本之自然求之情理非従天墮非從地出也父<lb/>
子至親分形同氣稱之於載即載之於趙雖云三世為<lb/>
體猶一未有能分之者也稱雖創巨痛深固無讐祖之<lb/>
義若稱可以殺趙趙當何以處載將父子孫祖互相殘<lb/>
戮懼非先王明罰咎繇立法之本㫖也向使日磾之孫<lb/>
<pb n="KR2a0016_WYG_055-11a"/>
砥鋒挺鍔不與二祖同戴天日則石碏秺侯何得流名<lb/>
百代以為美談者哉舊令云殺人父母徙之二千里外<lb/>
不施父子孫祖明矣趙當避王朞功千里外耳令亦云<lb/>
凡流徙者同籍親近欲相隨者聽之此又大通情體因<lb/>
親以敎愛者也趙既流移載為人子何得不從載從而<lb/>
稱不行豈名敎所許如此稱趙竟不可分趙雖内愧終<lb/>
身稱當沈痛沒齒孫祖之義自不得永絶事理固然也<lb/>
從之又出為義興太守在郡有能名徵拜左民尚書坐<lb/>
<pb n="KR2a0016_WYG_055-11b"/>
正直受節假對人未至委出白衣領職尋轉太常十四<lb/>
年太祖以新撰禮論付隆使下意隆上表曰臣以下愚<lb/>
不渉師訓孤陋閭閻面牆靡識謬䝉詢逮愧懼流汗原<lb/>
夫禮者三千之本人倫之至道故用之家國君臣以之<lb/>
尊父子以之親用之婚冠少長以之仁愛夫妻以之義<lb/>
順用之鄉人友朋以之三益賓主以之敬讓所謂極乎<lb/>
天蟠乎地窮髙逺測深厚莫尚於禮也其樂之五聲易<lb/>
之八象詩之風雅書之典誥春秋之微婉勸懲無不本<lb/>
<pb n="KR2a0016_WYG_055-12a"/>
乎禮而後立也其源逺流廣其體大而義精非夫叡哲<lb/>
大賢孰能明乎此哉况遭暴秦焚亡百不存一漢興始<lb/>
徵召故老搜集殘文其體例紕繆首尾脫落難可詳論<lb/>
幸髙堂生頗識舊義諸儒各為章句之説既明不獨逹<lb/>
所見不同或師資相傳共枝别幹故聞人二戴俱事后<lb/>
蒼俄已分異盧植鄭𤣥偕學馬融人各名家又後之學<lb/>
者未逮曩時而問難星繁充斥兼兩揺文列錦煥爛可<lb/>
觀然而五服之本或差哀敬之制舛雜國典未一於四<lb/>
<pb n="KR2a0016_WYG_055-12b"/>
海家法叅駁於搢紳誠宜考詳逺慮以定皇代之盛禮<lb/>
者也伏惟陛下欽明𤣥聖同規唐虞疇咨四岳興言三<lb/>
禮而伯夷未登微臣竊位所以大懼負乘形神交惡者<lb/>
無忘夙夜矣而復猥充博採之數與聞爰發之求寔無<lb/>
以仰酬聖㫖萬分之一不敢廢嘿謹率管穴所見五十<lb/>
二事上呈蚩鄙茫浪伏用竦赧明年致仕拜光禄大夫<lb/>
歸老在家手不釋卷博學多通特精三禮謹於奉公常<lb/>
手抄書籍二十八年卒時年八十三<lb/>
<pb n="KR2a0016_WYG_055-13a"/>
史臣曰選賢於野則治身業𢎞求士於朝則飾智風起<lb/>
六經奥逺方軌之正路百家淺末㨗至之偏道漢世登<lb/>
士閭黨為先崇本務學不尚浮詭然後可以俯拾青組<lb/>
顧蔑籯金於是人厲従師之志家競專門之術藝重當<lb/>
時所居一旦成市黌舎蹔啓著録或至萬人是故仕以<lb/>
學成身由義立自魏氏膺命主愛雕蟲家棄章句人重<lb/>
異術又選賢進士不本鄉閭銓衡之寄任歸臺閣以一<lb/>
人之耳目究山川之險情賢否臆斷萬不值一由是仕<lb/>
<pb n="KR2a0016_WYG_055-13b"/>
憑借譽學非為己崇詭遇之巧速鄙税駕之遲難士自<lb/>
此委笥植經各從所務早往晏退以取世資庠序黌校<lb/>
之士𫝊經聚徒之業自黄初至于晉末百餘年中儒敎<lb/>
盡矣髙祖受命議創國學宫車早晏道未及行迄于元<lb/>
嘉甫獲克就雅風盛烈未及曩時而濟濟焉頗有前王<lb/>
之遺典天子鸞旗警蹕清道而臨學館儲后冕旒黼黻<lb/>
北靣而禮先師後生所不嘗聞黄髮未之前覩亦一代<lb/>
之盛也臧燾徐廣傅隆裴松之何承天雷次宗並服膺<lb/>
<pb n="KR2a0016_WYG_055-14a"/>
聖哲不為雅俗推移立名於世宜矣頴川庾蔚之鴈門<lb/>
周野王汝南周王子河内向琰㑹稽賀道飬皆託志經<lb/>
書見稱扵後學蔚之略解禮記并注賀循喪服行於世<lb/>
云<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_055-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十五<lb/>
<pb n="KR2a0016_WYG_055-15a"/>
　宋書卷五十五考證<lb/>
臧燾傳雖外戚貴顯而彌自沖約○貴監本作䝿蓋因<lb/>
　說文作䝿而訛也今改正<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_055-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十五考證<lb/>
</p>
<p>
</p>
  </div>
<div>
<head>宋書卷五十六</head> <lb/>
    <p>
<pb n="KR2a0016_WYG_056-1a"/>
欽定四庫全書<lb/>
　宋書卷五十六<lb/>
　　梁　　　　　沈　　　　約　　　　撰<lb/>
　列傳第十六<lb/>
　　謝瞻　　　孔琳之<lb/>
謝瞻字宣逺一名檐字通逺陳郡陽夏人衛將軍晦第<lb/>
三兄也年六嵗能屬文為紫石英讚果然詩當時才士<lb/>
莫不歎異初為桓偉安西叅軍楚臺祕書郎瞻幼孤叔<lb/>
<pb n="KR2a0016_WYG_056-1b"/>
母劉撫養有恩紀兄弟事之同於至親劉弟柳為吴郡<lb/>
将姊俱行瞻不能違解職隨從為柳建威長史尋為髙<lb/>
祖鎮軍琅邪王大司馬參軍轉主簿安成相中書侍郎<lb/>
宋國中書黄門侍郎相國從事中郎弟晦時為宋臺右<lb/>
衛權遇己重於彭城還都迎家賔客輻輳門巷填咽時<lb/>
瞻在家驚駭謂晦曰汝名位未多而人歸趣乃爾吾家<lb/>
素以退為業不願干豫時事交遊不過親朋而汝遂勢<lb/>
傾朝野此豈門户之福邪乃籬隔門庭曰吾不忍見此<lb/>
<pb n="KR2a0016_WYG_056-2a"/>
及還彭城言於髙祖曰臣本素士父祖位不過二千石<lb/>
弟年始三十志用凡近榮冠臺府位任顯密福過災生<lb/>
其應無逺特乞降黜以保衰門前後屢陳髙祖以瞻為<lb/>
吴興郡又自陳請乃為豫章太守晦或以朝廷密事語<lb/>
瞻瞻輙向親舊陳説以為笑戲以絶其言晦遂建佐命<lb/>
之功任寄隆重瞻愈憂懼永初二年在郡遇疾不肯自<lb/>
治幸於不永晦聞疾奔往瞻見之曰汝為國大臣又總<lb/>
戎重萬里逺出必生疑謗時果有訴告晦反者瞻疾篤<lb/>
<pb n="KR2a0016_WYG_056-2b"/>
還都髙祖以晦典禁旅不得出宿使瞻居于晉南郡公主<lb/>
婚羊賁故第在領軍府東門瞻曰吾有先人敝廬何為<lb/>
於此臨終遺晦書曰吾得啓體幸全歸骨山足亦何所<lb/>
多恨弟思自勉厲為國為家遂卒時年三十五瞻善於<lb/>
文章辭采之美與族叔混弟靈運相抗靈運父奐無才<lb/>
能為祕書郎早年而亡靈運好臧否人物混患之欲加<lb/>
裁折未有方也謂瞻曰非汝莫能乃與晦曜𢎞微等共<lb/>
遊戲使瞻與靈運登車便商較人物瞻謂之曰祕書早<lb/>
<pb n="KR2a0016_WYG_056-3a"/>
亡談者亦互有同異靈運黙然言論自此衰止弟㬭字<lb/>
宣鏡幼有殊行年數嵗所生母郭氏久嬰痼疾晨昬溫<lb/>
凊和藥捧膳不闕一時勤容戚顔未嘗暫改恐僕役營<lb/>
疾懈倦躬自執勞母為病畏驚㣲賤過甚一家尊卑感<lb/>
㬭至性咸納屨而行屏氣而語如此者十餘年初為州<lb/>
主簿中軍行參軍太子舎人俄遷祕書丞自以兄居權<lb/>
貴已䝉超擢固辭不就徐羡之請為司空長史黄門郎<lb/>
元嘉三年從坐伏誅時年三十一有詔宥其子世平又<lb/>
<pb n="KR2a0016_WYG_056-3b"/>
早卒無後<lb/>
孔琳之字彦琳會稽山隂人祖沈晉丞相掾父殿光禄<lb/>
大夫琳之彊正有志力好文義解音律能彈棊妙善草<lb/>
隸郡命主簿不就後辟本國常侍輕之尉桓𤣥時議欲<lb/>
廢錢用榖帛琳之議曰洪範八政以貨次食豈不以交<lb/>
易之資為用之至要者乎若使不以交易百姓用力於<lb/>
為錢則是妨其為生之業禁之可也今農自務榖工自<lb/>
務器四民各肄其業何嘗致勤於錢故聖王制無用之<lb/>
<pb n="KR2a0016_WYG_056-4a"/>
貨以通有用之財既無毁敗之費又省運置之苦此錢<lb/>
所以嗣功龜貝歴代不廢者也榖帛為寳本充衣食今<lb/>
分以為貨則致損甚多又勞毀於商販之手耗棄於割<lb/>
截之用此之為敝著於自曩故鍾繇曰巧偽之民競藴<lb/>
濕榖以要利制薄絹以充資魏世制以嚴刑弗能禁也<lb/>
是以司馬芝以為用錢非徒豐國亦所以省刑錢之不<lb/>
用由於兵亂積久自至於廢有由而然漢末是也今既<lb/>
用而廢之則百姓頓亡其財今括囊天下榖以周天下<lb/>
<pb n="KR2a0016_WYG_056-4b"/>
之食或倉庾充衍或糧靡斗儲以相資通則貧者仰富<lb/>
致之之道寔假於錢一朝斷之便為棄物是有錢無糧<lb/>
之民皆坐而饑困此斷錢之立敝也且據今用錢之處<lb/>
不為貧用榖之處不為富又民習來久革之必惑語曰<lb/>
利不百不易業况又錢便於榖邪魏明帝時錢廢榖用<lb/>
三十年矣以不便於民乃舉朝大議精力達治之士莫<lb/>
不以宜復用錢民無異情朝無異論彼尚舎榖帛而用<lb/>
錢足以明榖帛之弊著扵己試世謂魏氏不用錢久積<lb/>
<pb n="KR2a0016_WYG_056-5a"/>
累巨萬故欲行之利公富國斯殆不然昔晉文後舅犯<lb/>
之謀而先成季之信以為雖有一時之勲不如萬世之<lb/>
益于時名賢在列君子盈朝大謀天下之利害将定經<lb/>
國之要術若榖實便錢義不昧當時之近利而廢永用<lb/>
之通業㫁可知矣斯實由困而思革改而更張耳近孝<lb/>
武之末天下無事時和年豐百姓樂業便自榖帛殷阜<lb/>
幾乎家給人足騐之事實錢又不妨民也頃兵革屢興<lb/>
荒饉洊及飢寒未振寔此之由公既援而拯之大革視<lb/>
<pb n="KR2a0016_WYG_056-5b"/>
聽𢎞敦本之敎明廣農之科敬授民時各順其業逰蕩<lb/>
知反務末自休固以南畝競力野無遺壤矣于是以往<lb/>
升平必至何衣食之足䘏愚謂救弊之術無取於廢錢<lb/>
𤣥乂議復肉刑琳之以為唐虞象刑夏禹立辟葢淳薄<lb/>
既異致化寔同寛猛相濟惟變所適書曰刑罰世輕世<lb/>
重言隨時也夫三代風純而事簡故罕蹈刑辟季末俗<lb/>
巧而務殷故動陷憲網若三千行於叔世必省踊貴之<lb/>
尤此五帝不相循法肉刑不可悉復者也漢文發仁惻<lb/>
<pb n="KR2a0016_WYG_056-6a"/>
之意傷自新之路莫由革古創制號稱刑措然名輕而<lb/>
實重反更傷民故孝景嗣位輕之以緩緩而民慢又不<lb/>
禁邪期于刑罰之中所以見美在昔歴代詳論而未獲<lb/>
厥中者也兵荒後罹法更多棄市之刑本斬右趾漢文<lb/>
一謬承而弗革所以前賢悵恨議之而未辯鍾繇陳羣<lb/>
之意雖小有不同而欲右趾代棄市若從其言則所活<lb/>
者衆矣降死之生誠為輕法然人情慎顯而輕昧忽逺<lb/>
而驚近是以盤盂有銘韋弦作佩况在小人尤其所惑<lb/>
<pb n="KR2a0016_WYG_056-6b"/>
或目所不覩則忽而不戒日陳於前則驚心駭矚由此<lb/>
言之重之不必不傷輕之不必不懼而可以全其性命<lb/>
蕃其産育仁既濟物功亦益衆又今之所患逋逃為先<lb/>
屢叛不革逃身靡所亦以肅戒未犯永絶惡原至於餘<lb/>
條宜依舊制豈曰允中貴獻管穴𤣥好人附悅而琳之<lb/>
不能順㫖是以不見知遷楚臺員外散騎侍郎遭母憂<lb/>
去職服闋除司徒左西掾以父致仕自解時司馬休之<lb/>
為㑹稽内史後將軍仍以琳之為長史父憂去官服闋<lb/>
<pb n="KR2a0016_WYG_056-7a"/>
補太尉主簿尚書左丞揚州治中從事史所居著績衆<lb/>
官獻便宜議者以為宜修庠序䘏典刑審官方明黜陟<lb/>
舉逸拔才務農簡調琳之於衆議之外别建言曰夫璽<lb/>
印者所以辯章官爵立契符信官莫大於皇帝爵莫尊<lb/>
於公侯而傳國之璽歴代迭用襲封之印奕世相傳貴<lb/>
在仍舊無取改作今世惟尉一職獨用一印至於内外<lb/>
羣官每遷悉改討尋其義私所未逹若謂官各異姓與<lb/>
傳襲不同則未若異代之為殊也若論其名器雖有公<lb/>
<pb n="KR2a0016_WYG_056-7b"/>
卿之貴未若帝王之重若以或有誅夷之臣忌其凶穢<lb/>
則漢用秦璽延祚四百未聞以子嬰身戮國亡而棄之<lb/>
不佩帝王公侯之尊不疑於傳璽人臣衆僚之卑何嫌<lb/>
於即印載籍未聞其説推例自乖其准而終年刻鑄喪<lb/>
功消實金銀銅炭之費不可稱言非所以因循舊貫易<lb/>
簡之道愚謂衆官即用一印無煩改作若有新置官又<lb/>
官多印少文或零失然後乃鑄則仰禆天府非唯小益<lb/>
又曰凶門栢裝不出禮典起自末代積習生常遂成舊<lb/>
<pb n="KR2a0016_WYG_056-8a"/>
俗爰自天子逹于庻人誠行之有由卒革必駭然茍無<lb/>
闗於情而有愆禮度存之未有所明去之未有所失固<lb/>
當式遵先典釐革後謬况復兼以㳺費寔為民患者乎<lb/>
凡人士喪儀多出閭里毎有此湏動十數萬損民財力<lb/>
而義無所取至于寒庶則人思自竭雖復室如懸罄莫<lb/>
不傾産殫財所謂𦵏之以禮其若此乎謂宜謹遵先典<lb/>
一罷凶門之式表以素扇足以示凶又曰昔事故飢荒<lb/>
米榖綿絹皆貴其後米價登復而絹于今一倍綿絹既<lb/>
<pb n="KR2a0016_WYG_056-8b"/>
貴蠶業者滋雖懃厲兼倍而貴猶不息愚謂致此良有<lb/>
其由昔事故之前軍器止用鎧而已至於袍襖裲襠必<lb/>
俟戰陣實在庫藏永無損毀今儀従直衛及邀羅使命<lb/>
有防衛迎送悉用袍襖之屬非惟一府衆軍皆然綿帛<lb/>
易敗勢不支久又晝以禦寒夜以寢卧曽未周年便自<lb/>
敗裂毎絲緜新登易折租以市又諸府競收勲有千萬<lb/>
積貴不已實由於斯私服為之難貴官庫為之空盡愚<lb/>
謂若侍衛所須固不可廢其餘則依舊用鎧小小使命<lb/>
<pb n="KR2a0016_WYG_056-9a"/>
送迎之屬止宜給仗不煩鎧襖用之既簡則其價自降<lb/>
又曰夫不恥惡食唯君子能之肴饌尚奢為日久矣今<lb/>
雖改張是𢎞而此風未革所甘不過一味而陳必方丈<lb/>
適口之外皆為説目之費富者以之示夸貧者為之單<lb/>
産衆所同鄙而莫能獨異愚謂宜粗為其品使奢儉有<lb/>
中若有不改加以貶黜則德儉之化不日而流遷尚書<lb/>
吏部郎義熈六年髙祖領平西將軍以為長史大司馬<lb/>
琅邪王從事中郎又除髙祖平北征西長史遷侍中宋<lb/>
<pb n="KR2a0016_WYG_056-9b"/>
臺初建除宋國侍中出為吴興太守公事免永初二年<lb/>
為御史中丞明憲直法無所屈撓奏劾尚書令徐羡之<lb/>
曰臣聞事上以奉憲為恭臨下以威嚴為整然後朝典<lb/>
惟明莅衆必肅斯道或替則憲綱其頽臣以今月七日<lb/>
預皇太子正㑹㑹畢車去幷猥臣停門待闕有何人乗<lb/>
馬當臣車前收捕驅遣命去何人罵詈收捕諮審欲録<lb/>
毎有公事臣常慮有紛紜語令勿問而何人獨罵不止<lb/>
臣乃使録何人不肯下馬連呌大喚有兩威儀走來擊<lb/>
<pb n="KR2a0016_WYG_056-10a"/>
臣收捕尚書令省事倪宗又牽威儀手力擊臣下人宗<lb/>
云中丞何得行凶敢録令公人凡是中丞收捕威儀悉<lb/>
皆縛取臣勑下人一不得鬭凶勢輈張有頃乃散又有<lb/>
羣人就臣車側録收捕樊馬子牙行築馬子頓伏不能<lb/>
還臺臣自録非本無對校而宗敢乗勢凶恣簒奪罪身<lb/>
尚書令臣羡之與臣列車紛紜若此或云羡之不禁或<lb/>
云羡之禁而不止縱而不禁既乖國憲禁而不止又不<lb/>
經通陵犯監司凶聲彰赫容縱宗等曽無紏問虧損國<lb/>
<pb n="KR2a0016_WYG_056-10b"/>
威無大臣之體不有凖繩風裁何寄羡之内居朝右外<lb/>
司輦轂位任隆重百辟所瞻而不能𢎞惜朝章肅是風<lb/>
軌致使宇下縱肆凌暴憲司凶赫之聲起自京邑所謂<lb/>
己有短垣而自踰之又宗為簒奪之主縦不紏問二三<lb/>
虧違宜有裁貶請免羡之所居官以公還第宗等簒奪<lb/>
之愆已屬掌故御史隨事檢處詔曰小人難可檢御司<lb/>
空無所問餘如奏羡之任居朝端不欲以犯憲示物時<lb/>
羡之領揚州刺史琳之弟璩之為治中羡之使璩之解<lb/>
<pb n="KR2a0016_WYG_056-11a"/>
釋琳之停寢其事琳之不許璩之固陳琳之謂曰我觸<lb/>
忤宰相正當罪止一身爾汝必不應從坐何須勤勤邪<lb/>
自是百僚震肅莫敢犯禁髙祖甚嘉之行經蘭臺親加<lb/>
臨幸又領本州大中正遷祠部尚書不治産業家尤貧<lb/>
素景平元年卒時年五十五追贈太常子邈有父風官<lb/>
至揚州治中從事史邈子覬别有傳覬弟道存世祖大<lb/>
明中歴黄門吏部郎臨海王子頊前軍長史南郡太守<lb/>
晉安王子勛建偽號為侍中行雍州事事敗自殺<lb/>
<pb n="KR2a0016_WYG_056-11b"/>
史臣曰民生所貴曰食與貨貨以通幣食為民天是以<lb/>
九棘播於農皇十朋興扵上代昔醇民未離情嗜踈寡<lb/>
奉生贍己事有易周一夫躬稼則餘食委室匹婦務織<lb/>
則兼衣被體雖懋遷之道通用濟乏龜貝之益為功葢<lb/>
輕而事有譌變姦敝代起昏作役苦故穡人去而従商<lb/>
商子事逸末業流而浸廣泉貨所通非復始造之意扵<lb/>
是競收罕至之珍逺蓄未名之貨明珠翠羽無足而馳<lb/>
絲罽文犀飛不待翼天下蕩蕩咸以棄本為事豐衍則<lb/>
<pb n="KR2a0016_WYG_056-12a"/>
同多稌之資饑凶又減田家之蓄錢雖盈尺既不療於<lb/>
堯年貝或如輪信無救於湯世其蠧病亦已深矣固宜<lb/>
一罷錢貨專用榖帛使民知役生之路非此莫由夫千<lb/>
匹為貨事難於懐璧萬斛為市未易扵越鄉斯可使末<lb/>
伎自禁㳺食知反而年世推移民與事習或庫盈朽貫<lb/>
而髙廩未充或家有藏鏹而良疇罕闢若事改一朝廢<lb/>
而莫用交易所寄旦夕無待雖致乎要術而非可卒行<lb/>
先宜削華止偽還淳反古抵璧幽峯捐珠清壑然後驅<lb/>
<pb n="KR2a0016_WYG_056-12b"/>
一世之民反耕桑之路使縑粟羡溢同於水火既而蕩<lb/>
滌圜法銷鑄勿遺立制垂統永傳于後比屋稱仁豈伊<lb/>
唐世桓𤣥知其始而不覽其終孔琳之覩其末而不統<lb/>
其本豈慮有開塞將一往之談可然乎<lb/>
　<lb/>
　<lb/>
　<lb/>
　宋書卷五十六<lb/>
<pb n="KR2a0016_WYG_056-13a"/>
　宋書卷五十六考證<lb/>
謝瞻傳吾家素以退為業○南史素字在以字下<hi>臣承</hi>
　<hi>蒼</hi>按素業二字乃當時常語蔡興宗傳云以業尚素<lb/>
　立見稱即此意也素退是樸素恬退之義當從之<lb/>
靈運父奐○奐南史作瑍<lb/>
使瞻與靈運登車便商較人物○南史與字下有靈運<lb/>
　共車四字<lb/>
謝㬭附傳母為病畏驚微賤過甚一家尊卑感㬭至性<lb/>
<pb n="KR2a0016_WYG_056-13b"/>
　咸納屨而行屏氣而語○南史驚字下有而字監本<lb/>
　母字在為字下又賤字訛作踐今改正<lb/>
孔琳之傳父殿光禄大夫○殿南史作廞<lb/>
後辟本國常侍輕之尉○輕之二字疑誤<lb/>
史臣論一夫躬稼則餘食委室○食一本作飡<lb/>
　<lb/>
　<lb/>
　宋書卷五十六考證<lb/>
</p>
<p>
</p>
  </div>
<div>
<head>宋書卷五十七</head> <lb/>
    <p>
<pb n="KR2a0016_WYG_057-1a"/>
欽定四庫全書<lb/>
　宋書卷五十七<lb/>
　　梁　　　　沈　　　　　約　　　　撰<lb/>
　列傳第十七<lb/>
　　蔡廓<hi>子興宗</hi>
蔡廓字子度濟陽考城人也曾祖謨晉司徒祖系撫軍<lb/>
長史父綝司徒左西屬廓博渉羣書言行以禮起家著<lb/>
作佐郎時桓𤣥輔晉議復肉刑廓上議曰夫建封立法<lb/>
<pb n="KR2a0016_WYG_057-1b"/>
𢎞治稽化必隨時置制徳刑兼施貞一以閑其邪敎禁<lb/>
以檢其慢灑湛露以膏潤厲嚴霜以肅威晞風者陶和<lb/>
而安恬畏戾者聞憲而警慮雖復質文迭用而斯道莫<lb/>
革肉刑之設肇自哲王葢由曩世風淳民多惇謹圖像<lb/>
既陳則機心㝠戢刑人在塗則不逞改操故能勝殘去<lb/>
殺化隆無為季末澆偽法網彌宻利巧之懐日滋恥畏<lb/>
之情轉寡終身劇役不足止其姦况乎黥劓豈能反其<lb/>
善徒有酸慘之聲而無濟治之益至于棄市之條寔非<lb/>
<pb n="KR2a0016_WYG_057-2a"/>
不赦之罪事非三殺考律同歸輕重均科減降路塞鍾<lb/>
陳以之抗言元皇所為留愍今英輔翼讚道邈伊周雖<lb/>
閉否之運甫開而遐遺之難未已誠宜明慎用刑愛民<lb/>
𢎞育申哀矜以革濫移大辟於支體全性命之至重恢<lb/>
繁息於將來使將㫁之骨荷更榮於三陽干時之華監<lb/>
商飆而知懼威惠俱宣感畏偕設全生拯暴於是乎在<lb/>
遷司徒主簿尚書度支殿中郎通直郎髙祖太尉參軍<lb/>
司徒屬中書黄門郎以方鯁閑素為髙祖所知及髙祖<lb/>
<pb n="KR2a0016_WYG_057-2b"/>
領兖州廓為别駕從事史委以州任尋除中軍諮議參<lb/>
軍太尉從事中郎未拜遭母憂性至孝三年不櫛沐殆<lb/>
不勝䘮服闋相國府復板為從事中郎領記室宋臺建<lb/>
為侍中建議以為鞫獄不宜令子孫下辭明言父祖之<lb/>
罪虧敎傷情莫此為大自今家人與囚相見無乞鞫之<lb/>
訴使民以明伏罪不須責家人下辭朝議咸以為允從<lb/>
之世子左衞率謝靈運輙殺人御史中丞王淮之坐不<lb/>
糾免官髙祖以廓剛直不容邪枉補御史中丞多所糾<lb/>
<pb n="KR2a0016_WYG_057-3a"/>
奏百僚震肅時中書令傅亮任寄隆重學冠當時朝廷<lb/>
儀典皆取定於亮每諮廓然後施行亮意若有不同廓<lb/>
終不為屈時疑揚州刺史廬陵王義真朝堂班次亮與<lb/>
廓書曰揚州自應著刺史服耳然謂坐起班次應在朝<lb/>
堂諸官上不應依官次坐下足下試更尋之詩序云王<lb/>
姬下嫁於諸侯衣服禮秩不係其夫下王后一等推王<lb/>
姬下王后一等則皇子居然在王公之上陸士衡起居<lb/>
注式乾殿集諸皇子悉在三司上今抄疏如别又海西<lb/>
<pb n="KR2a0016_WYG_057-3b"/>
即位赦文太子武陵王第一撫軍將軍㑹稽王第二大<lb/>
司馬第三大司馬位既最髙又都督中外而次在二王<lb/>
之下豈非下皇子邪此文今具在也永和中蔡公為司<lb/>
徒司馬簡文為撫軍開府對録朝政蔡為正司不應反<lb/>
在儀同之下而于時位次相王在前蔡公次之耳諸例<lb/>
甚多不能復具䟽揚州反乃居卿君之下恐此失禮宜<lb/>
改之邪廓答曰揚州位居卿君之下常亦惟疑然朝廷<lb/>
以位相次不以本封復無明文云皇子加殊禮齊獻王<lb/>
<pb n="KR2a0016_WYG_057-4a"/>
為驃騎孫秀來降武帝欲優異之以秀為驃騎轉齊王<lb/>
為鎮軍在驃騎上若如足下言皇子使在公右則齊王<lb/>
本次自尊何改鎮軍令在驃騎上明知故依見位為次<lb/>
也又齊王為司空賈充為太尉俱録尚書署事常在充<lb/>
後潘正叔奏公羊事于時三録梁王肜為衛將軍署在<lb/>
太尉隴西王泰司徒王𤣥沖下近太元初賀新宮成司<lb/>
馬太傅為中軍而以齊王柔之為賀首立安帝為太子<lb/>
止禮徐邈為郎位次亦以太傅在諸王下又謁李太后<lb/>
<pb n="KR2a0016_WYG_057-4b"/>
宗正尚書符令以髙宻王為首時王東亭為僕射王徐<lb/>
皆是近世識古今者足下引式乾公王吾謂未可為據<lb/>
其云上出式乾古傳中彭城王植荀組潘岳嵇紹杜斌<lb/>
然後道足下所疏四王在三司之上反在黄門郎下有<lb/>
何義且四王之下則云大將軍梁王肜車騎趙王倫然<lb/>
後云司徒王戎耳梁趙二王亦是皇子屬尊位齊在豫<lb/>
章王常侍之下又復不通葢書家指疏時事不必存其<lb/>
班次式乾亦是私宴異扵朝堂如今含章西堂足下在<lb/>
<pb n="KR2a0016_WYG_057-5a"/>
僕射下侍中在尚書下耳來示又云曾祖與簡文對録<lb/>
位在簡文下吾家故事則不然今寫如别王姬身無爵<lb/>
位故可得不從夫而以王女為尊皇子出任則有位有<lb/>
位則依朝復示之班序唯引泰和赦文差可為言然赦<lb/>
文前後亦參差不同太宰上公自應在大司馬前耳簡<lb/>
文雖撫軍時已授丞相殊禮又中外都督故以本任為<lb/>
班不以督中外便在公右也今䕶軍總方伯而位次故<lb/>
在持節都督下足下復思之遷司徒左長史出為豫章<lb/>
<pb n="KR2a0016_WYG_057-5b"/>
太守徵為吏部尚書廓因北地傅隆問亮選事若悉以<lb/>
見付不論不然不能拜也亮以語録尚書徐羡之羡之<lb/>
曰黄門郎以下悉以委蔡吾徒不復厝懐自此以上故<lb/>
宜共參同異廓曰我不能為徐干木署紙尾也遂不拜<lb/>
干木羡之小字也選案黄紙録尚書與吏部尚書聫名<lb/>
故廓云署紙尾也羡之亦以廓正直不欲使居權要徙<lb/>
為祠部尚書太祖入奉大統尚書令傅亮率百僚奉迎<lb/>
廓亦俱行至尋陽遇疾不堪前亮將進路詣廓别廓謂<lb/>
<pb n="KR2a0016_WYG_057-6a"/>
曰營陽在吳宜厚加供奉營陽不幸卿諸人有弑主之<lb/>
名欲立於世將可得邪亮已與羡之議害少帝乃馳信<lb/>
止之信至已不及羡之大怒曰與人共計議云何裁轉<lb/>
背便賣惡於人及太祖即位謝晦將之荆州與廓别屏<lb/>
人問曰吾其免乎廓曰卿受先帝顧命任以社稷廢昏<lb/>
立明義無不可但殺人二昆而以北面挾震主之威據<lb/>
上流之重以古推今自免為難也廓年位並輕而為時<lb/>
流所推重每至嵗時皆束帶到門奉兄軌如父家事小<lb/>
<pb n="KR2a0016_WYG_057-6b"/>
大皆諮而後行公禄賞賜一皆入軌有所資湏悉就典<lb/>
者請焉従髙祖在彭城妻郗氏書求夏服廓答書曰知<lb/>
須夏服計給事自應相供無容别寄時軌為給事中元<lb/>
嘉二年廓卒時年四十七髙祖嘗云羊徽蔡廓可平世<lb/>
三公少子興宗<lb/>
興宗年十嵗失父哀毀有異凡童廓罷豫章郡還起二<lb/>
宅先成東宅與軌廓亡而館宇未立軌罷長沙郡還送<lb/>
錢五十萬以補宅直興宗年十嵗白母曰一家由來豐<lb/>
<pb n="KR2a0016_WYG_057-7a"/>
儉必共今日宅價不宜受也母悦而從焉軌有愧色謂<lb/>
其子淡曰我年六十行事不及十嵗小兒尋䘮母少好<lb/>
學以業尚素立見稱初為彭城王義康司徒行參軍太<lb/>
子舍人南平穆王冠軍參軍武昌太守又為太子洗馬<lb/>
義陽王友中書侍郎中書令建平王宏侍中王僧綽竝<lb/>
與興宗厚善元凶弑立僧綽被誅凶威方盛親故莫敢<lb/>
往興宗獨臨哭盡哀出為司空何尚之長史又遷太子<lb/>
中庶子世祖踐祚還先職遷臨海太守徵為黄門郎太<lb/>
<pb n="KR2a0016_WYG_057-7b"/>
子中庻子轉㳺擊將軍俄遷尚書吏部郎時尚書何偃<lb/>
疾患上謂興宗曰卿詳練清濁今以選事相付便可開<lb/>
門當之無所讓也轉司徒左長史復為中庶子領前軍<lb/>
將軍遷侍中每正言得失無所顧憚由是失㫖竟陵王<lb/>
誕據廣陵城為逆事平興宗奉㫖慰勞州别駕范義與<lb/>
興宗素善在城内同誅興宗至廣陵躬自收殯致䘮還<lb/>
豫章舊墓上聞之甚不悦廬陵内史周朗以正言得罪<lb/>
鏁付寜州親戚故人無敢贍送興宗在直請急詣朗别<lb/>
<pb n="KR2a0016_WYG_057-8a"/>
上知尤怒坐屬疾多日白衣領職尋左遷司空沈慶之<lb/>
長史行兖州事還為廷尉卿有解士先者告申坦昔與<lb/>
丞相義宣同謀時坦已死子令孫時作山陽郡自繫廷<lb/>
尉興宗議曰若坦昔為戎首身今尚存累經肆眚猶應<lb/>
䝉宥令孫天屬理相為隐况人亾事逺追相誣訐斷以<lb/>
禮律義不合闗若士先審知逆謀當時即應啓聞包藏<lb/>
積年發因私怨况稱風聲路傳寔無定主而干黷欺罔<lb/>
罪合極法又有訟民嚴道恩等二十二人事未洗正敕<lb/>
<pb n="KR2a0016_WYG_057-8b"/>
以當訊權繫尚方興宗以訟民本在求理故不加械即<lb/>
若繫尚方於事為苦又司徒前劾送武康令謝沈及郡<lb/>
縣尉還職司十一人坐仲良鑄錢不禽久已判結又送<lb/>
郡主簿丘元敬等九人或下疾假或去職已久又加執<lb/>
啓事悉見從出為東陽太守遷安陸王子綏後軍長史<lb/>
江夏内史行郢州事徵還未拜留為左民尚書頃之轉<lb/>
掌吏部時上方盛淫宴虐侮羣臣自江夏王義恭以下<lb/>
咸加穢辱惟興宗以方直見憚不被侵媟尚書僕射顔<lb/>
<pb n="KR2a0016_WYG_057-9a"/>
師伯謂議曹郎王躭之曰蔡尚書常免昵戲去人寔逺<lb/>
躭之曰蔡豫章昔在相府亦以方嚴不狎武帝宴私之<lb/>
日未嘗相召每至官賭常在勝朋蔡尚書今日可謂能<lb/>
負荷矣大明末前廢帝即位興宗告太宰江夏王義恭<lb/>
應須䇿文義恭曰建立儲副本為今日復安用此興宗<lb/>
曰累朝故事莫不皆然近永初之末營陽王即位亦有<lb/>
文策今在尚書可檢視也不従興宗時親奉璽綬嗣主<lb/>
容色自若了無哀貎興宗出謂親故曰魯昭在戚而有<lb/>
<pb n="KR2a0016_WYG_057-9b"/>
嘉容終之以釁結大臣昭子請死國家之禍其在此乎<lb/>
時義恭録尚書事受遺輔政阿衡幼主而引身避事政<lb/>
歸近習越騎校尉戴法興中書舎人巢尚之專制朝權<lb/>
威行近逺興宗職管九流銓衡所寄每至上朝輒與令<lb/>
録以下陳欲登賢進士之意又箴規得失博論朝政義<lb/>
恭素性恇橈阿順法興常慮失㫖聞興宗言輒戰懼無<lb/>
計先是大明世奢侈無度多所造立賦調煩嚴徵役過<lb/>
苦至是發詔悉皆削除由此紫極殿南北馳道之屬皆<lb/>
<pb n="KR2a0016_WYG_057-10a"/>
被毀壊自孝建以來至大明末凡諸制度無或存者興<lb/>
宗於都坐慨然謂顔師伯曰先帝雖非盛徳主要以道<lb/>
始終三年無改古典所貴今殯宫始徹山陵未逺而凡<lb/>
諸制度興造不論是非一皆刋削雖復禪代亦不至爾<lb/>
天下有識當以此窺人師伯不能用興宗每陳選事法<lb/>
興尚之等輒㸃定回換僅有存者興宗於朝堂謂義恭<lb/>
及師伯曰主上諒闇不親萬機而選舉宻事多被刪改<lb/>
復非公筆亦不知是何天子意王景文謝荘等遷授失<lb/>
<pb n="KR2a0016_WYG_057-10b"/>
序興宗又欲為美選時薛安都為散騎常侍征虜將軍<lb/>
太子左率殷常為中庻子興宗先選安都為左衞將軍<lb/>
常侍如故殷常為黄門領校太宰嫌安都為多欲單為<lb/>
左衛興宗曰率衛相去唯阿之間且已失征虜非乃超<lb/>
越復奪常侍頓為降貶若謂安都晩逹微人本宜裁抑<lb/>
令名器不輕宜有貫序謹依選體非私安都義恭曰官<lb/>
宜加超授者殷常便應侍中那得為黄門而已興宗又<lb/>
曰中庻侍中相去實逺且安都作率十年殷常中庻百<lb/>
<pb n="KR2a0016_WYG_057-11a"/>
日今又領校不為少也使選令史顔禕之薛慶元等徃<lb/>
復論執義恭然後署案既中㫖以安都為右衞加給事<lb/>
中由是大忤義恭及法興等出興宗吴郡太守固辭郡<lb/>
執政愈怒又轉為新安王子鸞撫軍司馬輔國將軍南<lb/>
東海太守行南徐州事又不拜苦求益州義恭於是大<lb/>
怒上表曰臣聞慎節言語大易有規銓序九流無取裁<lb/>
<hi>闕</hi>若乃結黨連羣譏訴互起街談巷議罔顧聽聞乃撤<lb/>
實憲制所宜禁經之巨蠹侍中祕書監臣彧自表父疾<lb/>
<pb n="KR2a0016_WYG_057-11b"/>
必求侍養聖㫖矜體特順所陳改授臣府元僚兼帶軍<lb/>
郡雖臣駑劣府任非輕准之前人不為屈後京郡本以<lb/>
為禄不計户之少多遇缺便用無關髙下撫軍長史莊<lb/>
滯府累朝每陳危苦内職外守稱未堪依唯王球昔比<lb/>
賜以優養恩慈之厚不近於薄前新除吳郡太守興宗<lb/>
前居選曹多不平允鴻渥含宥恕其不閑改任大都寵<lb/>
均阿輔仍苦請益州雅違成命伏尋揚州刺史子尚吳<lb/>
興太守休若並國之茂戚魯衛攸在猶牧守東山竭誠<lb/>
<pb n="KR2a0016_WYG_057-12a"/>
撫莅而辭擇適情起自庶族逮佐北蕃尤無欣荷御史<lb/>
中丞永昔嵗餘愆從恩今授光禄勲臣淹雖曰代臣累<lb/>
經降黜後效未申以何取進司徒左長史孔覬前降右<lb/>
衞尋徙今職回換之宜不為乃少竊外談謂彧等咸爲<lb/>
失分又聞興宗躬自怨懟與尚書右僕射師伯疏辭旨<lb/>
甚苦臣雖不見所聞不虛臣以凡才不應機務謬自幸<lb/>
㑹受任三朝進無古人舉賢之美退無在下獻替之績<lb/>
致滋紛紜伏增慙悚然此源不塞此風弗變將虧正道<lb/>
<pb n="KR2a0016_WYG_057-12b"/>
塵穢盛猷伏願聖聽賜垂覽察詔曰太宰表如此省以<lb/>
憮然朕恭承洪緒思𢎞盛烈而在朝凌競驅扇成風將<lb/>
何以式揚先德克隆至化公體國情深保釐攸託便可<lb/>
付外詳議義恭因使尚書令柳元景奏曰臣義恭表詔<lb/>
書如右攝曹辨覈尚書袁愍孫牒此月十七日詣僕射<lb/>
顔師伯語次因及尚書蔡興宗有書固辭今授仍出疏<lb/>
見公乃者數紙不意悉何所道縁此因及朝士當今聖<lb/>
世不可使人以為少今牒數之朝廷處之實得所臣等<lb/>
<pb n="KR2a0016_WYG_057-13a"/>
亦自謂得分常多在門袁愍孫無或措多而愚意欲啓<lb/>
更量出内之宜芻蕘管見願在聞徹選令史宣傳宻事<lb/>
故因附上聞亦外人言此今辭慶先列今月十八日往<lb/>
尚書袁愍孫論選事愍孫云昨詣顔僕射出蔡尚書疏<lb/>
見示言辭甚苦又云所得亦少主上踐祚始爾朝士有<lb/>
此人不多物議謂應美用乃更恨少使咨事便啓録公<lb/>
又謝莊<hi>闕</hi>時未老其疾以轉差今居此任復爲非宜謂<lb/>
宜中書令才望為允又孔覬南士之美所歴已多近頻<lb/>
<pb n="KR2a0016_WYG_057-13b"/>
授即復回改於理為屈門下無人此是名選又張求人<lb/>
地可論其去嵗愆戾非爲深罪依其望復門下一人張<lb/>
淹替忝南下預因休戚雖屢經愆黜事亦已久謂應祕<lb/>
書監帶授興宗手跡數紙文翰炳然事證明白不假覈<lb/>
辨愍孫任居官人職掌銓裁若有未久則宜顯言而私<lb/>
加許與自相選署託云物論終成虚詭隱末出端還爲<lb/>
矛楯臣聞九官成讓虞風垂則誹主怨時漢罪夙斷况<lb/>
義為身發言謗朝序亂辟害政混穢大猷紛紜彰謬上<lb/>
<pb n="KR2a0016_WYG_057-14a"/>
延詔㫖不有霜准軌憲斯淪請解興宗新附官須事御<lb/>
收付廷尉法獄治罪免愍孫所居官詔曰興宗首亂朝<lb/>
典允當明憲以其昔經近侍未忍盡法可令思愆逺封<lb/>
愍孫竊評自己委咎物議可以子領職除興宗新昌太<lb/>
守郡屬交州朝廷莫不嗟駭先是興宗納何后寺尼智<lb/>
妃為妾姿貎甚美有名京師迎車已去而師伯宻遣人<lb/>
誘之潛往載取興宗迎人不覺及興宗被徙論者竝云<lb/>
由師伯師伯甚病之法興等既不欲以徙大臣為名師<lb/>
<pb n="KR2a0016_WYG_057-14b"/>
伯又欲止息物議由此停行頃之法興見殺尚之被繫<lb/>
義恭師伯誅復起興宗為臨海王子頊前軍長史輔國<lb/>
將軍南郡太守行荆州事不行時前廢帝凶暴興宗外<lb/>
甥袁顗為雍州刺史勸興宗行曰朝廷形勢人所共見<lb/>
在内大臣朝夕難保舅今出居陜西爲八州事顗在襄<lb/>
沔地勝兵强去江陵咫尺水陸通便若朝廷有事可共<lb/>
立桓文之功豈與受制凶狂禍難不測同年而語乎今<lb/>
不去虎口而守此危逼後求復出豈得哉興宗曰吾素<lb/>
<pb n="KR2a0016_WYG_057-15a"/>
門平進與主上甚踈未容有患宫省内外人不自保㑹<lb/>
應有變若内難得弭外釁未必可量汝欲在外求全我<lb/>
欲居内免禍各行所見不亦善乎時京城危懼衣冠咸<lb/>
欲逺徙後皆流離外難百不一存重除吏部尚書太尉<lb/>
沈慶之深慮危禍閉門不通賔客嘗遣左右范羡詣興<lb/>
宗屬事興宗謂羡曰公閉門絶客以避悠悠請託耳身<lb/>
非有求何為見拒還造慶之慶之遣羡報命要興宗令<lb/>
往興宗因説之曰先帝雖無功於天下要能定平凶逆<lb/>
<pb n="KR2a0016_WYG_057-15b"/>
在位十一年以道晏駕主上紹臨四海清謐即位正是<lb/>
舉止違衷小小得失耳亦謂春秋尚富進德可期而比<lb/>
者所行人倫道盡今所忌憚惟在於公百姓喁喁無復<lb/>
假息之望所冀正在公一人而已若復坐視成敗者非<lb/>
唯身禍不測四海重責將有所歸公威名素著天下所<lb/>
服今舉朝遑遑人人危怖指麾之日誰不景從如其不<lb/>
斷旦暮禍及僕昔佐貴府䝉眷異常故敢盡言願公思<lb/>
為其計慶之曰僕皆前慮不復自保但盡忠奉國始終<lb/>
<pb n="KR2a0016_WYG_057-16a"/>
以之正當委天任命耳加老罷私門兵力頓闕雖有其<lb/>
意事亦無從興宗曰當今懐謀思奮者非要富貴求功<lb/>
賞各欲免死朝夕耳殿内將帥正聽外間消息若一人<lb/>
唱首則俯仰可定况公威風先著統戎累朝諸舊部曲<lb/>
布在宫省宋越譚金之徒出公宇下並受生成攸之恩<lb/>
仁公家口子弟耳誰敢不從且公門徒義附竝三吳勇<lb/>
士宅内奴僮人有數百陸攸之今入東討賊又大送鎧<lb/>
仗在青溪未發攸之公之鄉人驍勇有膽力取其器仗<lb/>
<pb n="KR2a0016_WYG_057-16b"/>
以配衣宇下使攸之率以前驅天下之事定矣僕在尚<lb/>
書中自當率百僚案前世故事更簡賢明以奉社稷昔<lb/>
太甲罪不加民昌邑虐不及下伊尹霍光猶成大事况<lb/>
今蒼生窘急禍百往代乎又朝廷諸所行造民間皆云<lb/>
公悉豫之今若沈疑不決當有先公起事者公亦不免<lb/>
附從之禍車駕屢幸貴第醉酣彌留又聞屛左右獨入<lb/>
閤内此萬世一時機不可失僕荷養深重故吐去梯之<lb/>
言宜詳其禍福慶之曰深感君無己意此事大非僕所<lb/>
<pb n="KR2a0016_WYG_057-17a"/>
能行事至故當抱忠以没耳頃之慶之果以見忌致禍<lb/>
時領軍王𤣥謨大將有威名邑里訛言云已見誅市道<lb/>
喧擾𤣥謨典籖包法榮者家在東陽興宗故郡民也爲<lb/>
𤣥謨所信見使至興宗因謂曰領軍殊當憂懼法榮曰<lb/>
領軍此日殆不復食夜亦不眠常言收已在門不保俄<lb/>
頃興宗曰領軍憂懼當為方略那得坐待禍至初𤣥謨<lb/>
舊部曲猶有三千人廢帝頗疑之徹配監者𤣥謨太息<lb/>
深怨啓留五百人巖山營墓事猶未畢少帝欲獵又悉<lb/>
<pb n="KR2a0016_WYG_057-17b"/>
喚還城巖兵在中堂興宗勸以此衆舉事曰當今以領<lb/>
軍威名率此爲朝廷唱始事便立剋領軍雖復失脚自<lb/>
可乘轝處分禍殆不測勿失事機君還可白領軍如此<lb/>
𤣥謨遣法榮報曰此亦未易可行期當不泄君言太宗<lb/>
踐祚𤣥謨責所親故吏郭季産女壻韋希真等曰當艱<lb/>
難時周旋輩無一言相扣發者季産曰蔡尚書令包法<lb/>
榮所道非不㑹機但大事難行爾季産言亦何益𤣥謨<lb/>
有慙色右衞將軍劉道隆為帝所寵信專統禁兵乘輿<lb/>
<pb n="KR2a0016_WYG_057-18a"/>
嘗夜幸著作佐郎江斆宅興宗馬車從道隆從車後過<lb/>
興宗謂曰劉公比日思一閑寫道隆深逹此㫖掐興宗<lb/>
手曰蔡公勿多言帝每因朝宴捶歐羣臣自驃騎大將<lb/>
軍建安王休仁以下侍中袁愍孫等咸見陵曵唯興宗<lb/>
得免頃之太宗定大事是夜廢帝横尸在大醫閤口興<lb/>
宗謂尚書右僕射王景文曰此雖凶悖要是天下之主<lb/>
宜使喪禮粗足若直如此四海必將乘人時諸方並舉<lb/>
兵反國家所保唯丹陽淮南數郡其間諸縣或已應賊<lb/>
<pb n="KR2a0016_WYG_057-18b"/>
東兵已至永世宫省危懼上集羣臣以謀成敗興宗曰<lb/>
今普天圖逆人有異志宜鎮以靜以至信待人比者逆<lb/>
徒親戚布在宫省若繩之以法則土崩立至宜明罪不<lb/>
相及之義物情既定人有戰心六軍精勇器甲犀利以<lb/>
待不習之兵其勢相萬耳願陛下勿憂上從之加游擊<lb/>
將軍未拜遷尚書右僕射尋領衞尉又領兖州大中正<lb/>
太宗謂興宗曰諸處未定殷琰已復同逆頃日人情云<lb/>
何事當濟不興宗曰逆之與順臣無以辨今商旅斷絶<lb/>
<pb n="KR2a0016_WYG_057-19a"/>
而米甚豐賤四方雲合而人情更安以此卜之清蕩可<lb/>
必但臣之所憂更在事後猶羊公言既平之後方當勞<lb/>
聖慮耳尚書禇淵以手板築興宗興宗言之不已上曰<lb/>
如卿言赭圻平函送袁顗首勑從登南掖門樓觀之興<lb/>
宗澘然流涕上不悅事平封興宗始昌縣伯食邑五百<lb/>
户固讓不許封樂安縣伯邑三百戸國秩吏力終以不<lb/>
受時殷琰據壽陽爲逆遣輔國將軍劉勔攻圍四方既<lb/>
平琰嬰城固守上使中書爲詔譬琰興宗曰天下旣定<lb/>
<pb n="KR2a0016_WYG_057-19b"/>
是琰思過之日陛下宜賜手詔數行以相私慰今直中<lb/>
書爲詔彼必疑謂非真未是所以速清方難也不從琰<lb/>
得詔謂劉勔詐造果不敢降攻戰經時人乃歸順先徐<lb/>
州刺史薛安都據彭城反後遣使歸順泰始元年冬遣<lb/>
張永率軍迎之興宗曰安都遣使歸順此誠不虚今宜<lb/>
撫之以和卽安所莅乃遣須單使及咫尺書耳若以重<lb/>
兵迎之勢必疑懼或能招引北虜為患不測叛臣釁重<lb/>
必宜翦戮則比者所宥亦已𢎞矣况安都外據疆地密<lb/>
<pb n="KR2a0016_WYG_057-20a"/>
邇邊關考之國計尤宜馴養如其遂叛將生旰食之憂<lb/>
彭城嶮固兵强將勇圍之既難攻不可拔疆塞之虞二<lb/>
三宜慮臣爲朝廷憂之時張永已行不見從安都聞大<lb/>
軍過淮嬰城自守要取索虜永戰大敗又值寒雪死者<lb/>
十八九遂失淮北四州其先見如此初永敗問至上在<lb/>
乾明殿先召司徒建安王休仁又召興宗謂休仁曰吾<lb/>
慙蔡僕射以敗書示興宗曰我愧卿三年春出爲使持<lb/>
節都督郢州諸軍事安西將軍郢州刺史坐詣尚書切<lb/>
<pb n="KR2a0016_WYG_057-20b"/>
論以何始真為咨議參軍初不被許後又重陳上怒貶<lb/>
號平西將軍尋又復號初吳興丘珍孫言論常侵興宗<lb/>
珍孫子景先人才甚美興宗與之周旋及景先爲鄱陽<lb/>
郡值晉安王子勛爲逆轉在竟陵為吳喜所殺母老女<lb/>
穉流離夏口興宗至郢州親自臨哭致其喪柩家累令<lb/>
得東還在任三年遷鎮東將軍㑹稽太守加散騎常侍<lb/>
尋領兵置佐加都督㑹稽東陽新安永嘉臨海五郡諸<lb/>
軍事給鼓吹一部㑹稽多諸豪右不遵王憲又幸臣近<lb/>
<pb n="KR2a0016_WYG_057-21a"/>
習參半宫省封略山湖妨民害治興宗皆以法繩之㑹<lb/>
土全實民物殷阜王公妃主邸舎相望橈亂在所大爲<lb/>
民患子息滋長督責無窮興宗悉啓罷省又陳原諸逋<lb/>
負解遣雜役並見從三吳舊有鄉射禮久不復修興宗<lb/>
行之禮儀甚整先是元嘉中羊𤣥保為郡亦行鄉射太<lb/>
宗崩興宗與尚書令袁粲右僕射禇淵中領軍劉勔鎮<lb/>
軍將軍沈攸之同被顧命以興宗爲使持節都督荆湘<lb/>
雝益梁寧南北秦八州諸軍事征西將軍開府儀同三<lb/>
<pb n="KR2a0016_WYG_057-21b"/>
司荆州刺史加班劒二十人常侍如故被徵還都時右<lb/>
軍將軍王道隆任參内政權重一時躡履到前不敢就<lb/>
席良久方去竟不呼坐元嘉初中書舍人狄當詣太子<lb/>
詹事王曇首不敢坐其後中書舎人王𢎞爲太祖所愛<lb/>
遇上謂曰卿欲作士人得就王球坐乃當判耳殷劉並<lb/>
雜無所知也若徃詣球可稱㫖就席球舉扇曰若不得<lb/>
爾𢎞還依事啓聞帝曰我便無如此何五十年中有此<lb/>
三事道隆等以興宗彊正不欲使擁兵上流改為中書<lb/>
<pb n="KR2a0016_WYG_057-22a"/>
監左光禄大夫開府儀同三司常侍如故固辭不拜興<lb/>
宗幼立風槩家行尤謹奉宗姑事寡嫂養孤兄子有聞<lb/>
於世太子左率王錫妻范聰明婦人也有才藻學見與<lb/>
錫弟僧逹書詰讓之曰昔謝太傅奉嫂王夫人如慈母<lb/>
今蔡興宗亦有恭和之稱其爲世所重如此妻劉氏早<lb/>
卒一女甚幼外甥袁顗始生彖而妻劉氏亦亡興宗姊<lb/>
卽顗母也一孫一姪躬自撫養年齒相比欲爲婚姻每<lb/>
見興宗輙言此意大明初詔興宗女與南平王敬猷婚<lb/>
<pb n="KR2a0016_WYG_057-22b"/>
興宗以姊生平之懷屢經陳啓答曰卿諸人欲各行己<lb/>
意則國家何由得婚且姊言豈是不可違之處邪舊意<lb/>
旣乖彖亦他娶其後彖家好不終顗又禍敗彖等淪廢<lb/>
當時孤微理盡敬猷遇害興宗女無子[婺-矛+牙]居名門髙胄<lb/>
多欲結姻明帝亦勑適謝氏興宗並不許以女適彖北<lb/>
地傅隆與廓相善興宗修父友敬泰豫元年薨時年五<lb/>
十八遺令薄葬奏還封爵追贈後授子景𤣥固辭不受<lb/>
又奏還封表疏十餘上見許詔曰景𤣥表如此故散騎<lb/>
<pb n="KR2a0016_WYG_057-23a"/>
常侍中書監左光禄大夫開府儀同三司樂安縣開國<lb/>
伯興宗忠恪立朝謀猷宣著往屬時難勲亮帷幄錫珪<lb/>
分壤實允通誥而懇誠慊訴備彰存没廉槩素情有絜<lb/>
聲軌景𤣥固陳先志良以惻然雖彛典宜全而哀款難<lb/>
奪可特申不瞑之請永矜克讓之風初興宗爲郢州府<lb/>
參軍彭城顔敬以式卜曰亥年當作公官有大字者不<lb/>
可受也及有開府之授而太歳在亥果薨於光禄大夫<lb/>
之號焉文集傳於世景𤣥雅有父風為中書郎晉陵太<lb/>
<pb n="KR2a0016_WYG_057-23b"/>
守太尉從事中郎昇明末卒<lb/>
史臣曰世重清談士推素論蔡廓雖業力𢎞正而年位<lb/>
未髙一世名臣風格皆出其下及其固辭銓衡恥爲志<lb/>
屈豈不知選録同體義無偏斷乎良以主闇時難不欲<lb/>
居通塞之任也遠矣哉<lb/>
　<lb/>
　<lb/>
　宋書卷五十七<lb/>
<pb n="KR2a0016_WYG_057-24a"/>
　宋書卷五十七考證<lb/>
蔡廓傳自今家人與囚相見無乞鞫之訴使民以明伏<lb/>
　罪不須責家人下辭○使民一本作便足<lb/>
蔡興宗傳又張求人地可論其去歳愆戾非爲深罪○<lb/>
　張求南本作張永<lb/>
宜使喪禮粗足○監本脫禮字今從南本增入<lb/>
　<lb/>
　<lb/>
<pb n="KR2a0016_WYG_057-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十七考證<lb/>
</p>
<p>
</p>
  </div>
<div>
<head>宋書卷五十八</head> <lb/>
    <p>
<pb n="KR2a0016_WYG_058-1a"/>
欽定四庫全書<lb/>
　宋書卷五十八<lb/>
　　梁　　　　沈　　　　　約　　　　撰<lb/>
　列傳第十八<lb/>
　　王惠　　　謝𢎞微　　　王球<lb/>
王惠字令明琅邪臨沂人太保𢎞從祖也祖劭車騎将<lb/>
軍父黙左光祿大夫惠幼而夷簡為叔父司徒謐所知<lb/>
恬靜不交遊未嘗有雜事陳郡謝瞻才辨有風氣嘗與<lb/>
<pb n="KR2a0016_WYG_058-1b"/>
兄弟羣從造惠談論鋒起文史間𤼵惠時相酬應言清<lb/>
理逺瞻等慙而退高祖聞其名以問從兄誕誕曰惠後<lb/>
來秀令鄙宗之美也即以為行太尉參軍事府主簿從<lb/>
事中郎世子建府以為征虜長史仍轉中軍長史時會<lb/>
稽内史劉懐敬之郡送者傾京師惠亦造别還過從弟<lb/>
球球問向何所見惠曰惟覺即時逢人耳常臨曲水風<lb/>
雨暴至座者皆馳㪚惠徐起姿貎不異常日世子為荆<lb/>
州惠長史如故領南郡太守不拜宋國初建當置郎中<lb/>
<pb n="KR2a0016_WYG_058-2a"/>
令高祖難其人謂傅亮曰今用郎中令不可令減袁曜<lb/>
卿也既而曰吾得其人矣乃以惠居之遷世子詹事轉<lb/>
尚書吳興太守少帝即位以蔡廓為吏部尚書不肯拜<lb/>
乃以惠代焉惠被召即拜未嘗接客人有與書求官者<lb/>
得輙聚置閣上及去職印封如初時談者以廓之不拜<lb/>
惠之即拜雖事異而意同也兄鑒頗好聚歛廣營田業<lb/>
惠意甚不同謂鑒曰何用田為鑒怒曰無田何由得食<lb/>
惠又曰亦復何用食為其標寄如此元嘉三年卒時年<lb/>
<pb n="KR2a0016_WYG_058-2b"/>
四十二追贈太常無子<lb/>
謝𢎞微陳郡陽夏人也祖韶車騎司馬父思武昌太守<lb/>
從叔峻司空琰第二子也無後以𢎞微為嗣𢎞微本名<lb/>
宻犯所繼内諱故以字行童幼時精神端審時然後言<lb/>
所繼叔父混名知人見而異之謂思曰此兒深中夙敏<lb/>
方成佳器有子如此足矣年十嵗出繼所繼父於𢎞微<lb/>
本緦麻親戚中表素不相識率意承接皆合禮衷義熙<lb/>
初襲峻爵建昌縣侯𢎞微家素貧儉而所繼豐泰唯受<lb/>
<pb n="KR2a0016_WYG_058-3a"/>
書數千卷國吏數人而已遺財禄秩一不關豫混聞而<lb/>
驚歎謂國郎中令漆凱之曰建昌國禄本應與北舍共<lb/>
之國侯既不措意今可依常分送𢎞微重違混言乃少<lb/>
有所受混風格高俊少所交納唯與族子靈運瞻曜𢎞<lb/>
微並以文義賞會嘗共宴處居在烏衣巷故謂之烏衣<lb/>
之遊混五言詩所云昔為烏衣逰戚戚皆親姪者也其<lb/>
外雖復高流時譽莫敢造門瞻等才辭辯富𢎞微每以<lb/>
約言服之混特所敬貴號曰微子謂瞻等曰汝諸人雖<lb/>
<pb n="KR2a0016_WYG_058-3b"/>
才義豐辯未必皆愜衆心至於領㑹機賞言約理要故<lb/>
當與我共推微子常云阿逺剛躁負氣阿客博而無檢<lb/>
曜恃才而持操不篤晦自知而納善不周設復功濟三<lb/>
才終亦以此為恨至如微子吾無間然又云微子異不<lb/>
傷物同不害正若年迨六十必至公輔嘗因酣宴之餘<lb/>
為韻語以奨勸靈運瞻等曰康樂誕通度實有名家韻<lb/>
若加繩染功剖瑩乃瓊瑾宣明體逺識頴達且沈雋若<lb/>
能去方執穆穆三才順阿多標獨解弱冠纂華𦙍質勝<lb/>
<pb n="KR2a0016_WYG_058-4a"/>
誡無文其尚又能峻通逺懐清悟采采標蘭訊直轡鮮<lb/>
不躓抑用解偏吝微子基微尚無勌由慕藺勿輕一簣<lb/>
少進往将千仞數子勉之哉風流由爾振如不犯所知<lb/>
此外無所慎靈運等並有誡厲之言唯𢎞微獨盡褒美<lb/>
曜𢎞微兄多其小字也逺即瞻字靈運小名客兒晉世<lb/>
名家身有國封者起家多拜員外㪚騎侍郎𢎞微亦拜<lb/>
員外㪚騎琅琊王大司馬參軍義熙八年混以劉毅黨<lb/>
見誅妻晉陵公主改適琅邪王練公主雖執意不行而<lb/>
<pb n="KR2a0016_WYG_058-4b"/>
詔與謝氏離絶公主以混家事委之𢎞微混仍世宰輔<lb/>
一門兩封田業十餘處僮僕千人唯有二女年數嵗𢎞<lb/>
微經紀生業事若在公一錢尺帛出入皆有文簿遷通<lb/>
直郎高祖受命晉陵公主降為東鄉君以混得罪前代<lb/>
東鄉君節義可嘉聽還謝氏自混亡至是九載而室宇<lb/>
修整倉庫充盈門徒業使不異平日田疇墾闢有加於<lb/>
舊東鄉君嘆曰僕射平生重此子可謂知人僕射為不<lb/>
亡矣中外姻親道俗義舊見東鄉之歸者入門莫不歎<lb/>
<pb n="KR2a0016_WYG_058-5a"/>
息或為之涕流感𢎞微之義也性嚴正舉止必循禮度<lb/>
事繼親之黨恭謹過常伯叔二母歸宗兩姑晨夕瞻奉<lb/>
盡其誠敬内而傳語通訊輙正其衣冠婢僕之前不妄<lb/>
言笑由是尊卑小大敬之若神太祖鎮江陵宋初封宜<lb/>
都王以瑯邪王球為友𢎞微為文學母憂去職居䘮以<lb/>
孝稱服闋踰年菜蔬不改除鎮西諮議參軍太祖即位<lb/>
為黄門侍郎與王華王曇首殷景仁劉湛等號曰五臣<lb/>
遷尚書吏部郎參預機宻尋轉右衛将軍諸故吏臣佐<lb/>
<pb n="KR2a0016_WYG_058-5b"/>
並委𢎞微選擬居身清約器服不華而飲食滋味盡其<lb/>
豐美兄曜歴御史中丞彭城王義康驃騎長史元嘉四<lb/>
年卒𢎞微蔬食積時哀戚過禮服雖除猶不噉魚肉沙<lb/>
門釋慧琳詣𢎞微𢎞微與之共食猶獨素食慧琳曰檀<lb/>
越素既多疾頃者肌色微損即吉之後猶未服膳若以<lb/>
無益傷生豈所望於得理𢎞微荅曰衣冠之變禮不可<lb/>
踰在心之哀實未能已遂廢食感咽歔欷不自勝𢎞微<lb/>
少孤事兄如父兄弟友穆之至舉世莫及也𢎞微口不<lb/>
<pb n="KR2a0016_WYG_058-6a"/>
言人短長而曜好臧否人物曜每言論𢎞微常以它語<lb/>
亂之六年東宫始建領中庶子又尋加侍中𢎞㣲志在<lb/>
素官畏忌權寵固譲不拜乃聽解中庶子每有獻替及<lb/>
論時事必手書焚草人莫之知上以𢎞微能營膳羞嘗<lb/>
就求食𢎞微與親故經營既進之後親人問上所御𢎞<lb/>
微不荅别以餘語酬之時人比漢世孔光八年秋有疾<lb/>
解右衛領太子右衛率還家議欲解𢎞微侍中以率加<lb/>
吏部尚書固陳疾篤得免九年東鄉君薨資財鉅萬園<lb/>
<pb n="KR2a0016_WYG_058-6b"/>
宅十餘所又會稽吳興琅邪諸處太傅司空琰時事業<lb/>
奴僮猶有數百人公私咸謂室内資財宜歸二女田宅<lb/>
僮僕應屬𢎞微𢎞微一無所取自以私禄營𦵏混女夫<lb/>
殷叡素好樗蒱聞𢎞微不取財物乃濫奪其妻妹及伯<lb/>
母兩姑之分以還戲責内人皆化𢎞微之譲一無所爭<lb/>
𢎞微舅子領軍将軍劉湛性不堪其非謂𢎞微曰天下<lb/>
事宜有裁𠂻卿此不治何以治官𢎞微笑而不荅或有<lb/>
譏之曰謝氏累世財産充殷君一朝戲責理之不允莫<lb/>
<pb n="KR2a0016_WYG_058-7a"/>
此為大卿親而不言譬棄物江海以為亷耳設使立淸<lb/>
名而令家内不足亦吾所不取也𢎞微曰親戚爭財為<lb/>
鄙之甚今内人尚能無言豈可導之使爭今分多共少<lb/>
不至有乏身死之後豈復見闗東鄉君葬混墓開𢎞微<lb/>
牽疾臨赴病遂甚十年卒時年四十二時有一長鬼寄<lb/>
司馬文宣家云受遣殺𢎞微𢎞微疾增劇輙豫告文宣<lb/>
𢎞微既死與文宣分别而去𢎞微臨終語左右曰有二<lb/>
封書須劉領軍至可於前燒之愼勿開也書皆是太祖<lb/>
<pb n="KR2a0016_WYG_058-7b"/>
手勑上甚痛惜之使二衛千人營畢葬事追贈太常子<lb/>
荘别有傳<lb/>
王球字倩玉琅邪臨沂人太常惠從父弟也父謐司徒<lb/>
球少與惠齊名美容止除著作佐郎不拜尋除琅邪王<lb/>
大司馬行參軍轉主簿豫章公世子中軍功曹宋國建<lb/>
初拜世子中舍人高祖受命仍為太子中舍人宜都王<lb/>
友轉諮議參軍以疾去職元嘉四年起為義興太守從<lb/>
兄𢎞為揚州服親不得相臨加宣威将軍在郡有寛惠<lb/>
<pb n="KR2a0016_WYG_058-8a"/>
之美徙太子右衛率入為侍中領冠軍将軍又領本州<lb/>
大中正徙中書令侍中如故遷吏部尚書球公子簡貴<lb/>
素不交逰筵席虚静門無異客尚書僕射殷景仁領軍<lb/>
劉湛並執重權傾動内外球雖通家姻戚未嘗往來頗<lb/>
好文義唯與琅邪顔延之相善居選職接客甚希不視<lb/>
求官書疏而銓衡有序朝野稱之本多羸疾屢自陳解<lb/>
遷光禄大夫加金章紫綬領廬陵王師兄子履進利為<lb/>
行深結劉湛委誠大将軍彭城王義康與劉斌孔𦙍季<lb/>
<pb n="KR2a0016_WYG_058-8b"/>
等並有異志球每訓厲不納自大将軍從事中郎轉太<lb/>
子中庶子流涕訴義康不願違離以此復為從事中郎<lb/>
太祖甚銜之及湛誅之夕履徒跣告球球命為取履先<lb/>
溫酒與之謂曰常日語汝何如履怖懼不得荅球徐曰<lb/>
阿父在汝亦何憂命左右扶即還齋上以球故履得免<lb/>
死廢於家十七年球復為太子詹事大夫王師如故未<lb/>
拜會殷景仁卒因除尚書僕射王師如故素有脚疾録<lb/>
尚書江夏王義恭謂尚書何尚之曰當今乏才羣下宜<lb/>
<pb n="KR2a0016_WYG_058-9a"/>
加勠力而王球放恣如此恐宜以法紏之尚之曰球有<lb/>
素尚加又多疾應以淡退求之未可以文案索也猶坐<lb/>
白衣領職時羣臣詔見多不即前卑疎者或至數十日<lb/>
大臣亦有十餘日不被見者唯球輙去未嘗肯停十八<lb/>
年卒時年四十九追贈特進金紫光禄大夫加散騎常<lb/>
侍無子從孫奐為後大明末吳興太守<lb/>
或人問史臣曰王惠何如荅之曰令明簡又問王球何<lb/>
如荅曰倩玉淡又問謝𢎞微何如曰簡而不失淡而不<lb/>
<pb n="KR2a0016_WYG_058-9b"/>
流古之所謂名臣𢎞㣲當之矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十八<lb/>
<pb n="KR2a0016_WYG_058-10a"/>
　宋書卷五十八考證<lb/>
王惠傳王惠字令明瑯邪臨沂人太保𢎞從祖也○<hi>臣</hi>
　<hi>承蒼</hi>按晉書王恬王劭皆導之子恬生珣珣生𢎞劭<lb/>
　生黙黙生惠當云𢎞從祖弟諸本皆脫弟字今未敢<lb/>
　輙增<lb/>
謝𢎞微傳沙門釋慧琳詣𢎞微𢎞微與之共食猶獨素<lb/>
　食○素南本作蔬<lb/>
　<lb/>
<pb n="KR2a0016_WYG_058-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十八考證<lb/>
</p>
<p>
</p>
  </div>
<div>
<head>宋書卷五十九</head> <lb/>
    <p>
<pb n="KR2a0016_WYG_059-1a"/>
欽定四庫全書<lb/>
　宋書卷五十九<lb/>
　　梁　　　　沈　　　　　約　　　　撰<lb/>
　列傳第十九<lb/>
　　殷淳　<hi>子孚</hi>　<hi>弟沖/</hi>　<hi>淡</hi>
　　張暢　何偃　江智淵<lb/>
殷淳字粹逺陳郡長平人也曾祖融祖允並晋太常父<lb/>
穆以和謹致稱歴顯官自五兵尚書為髙祖相國左長<lb/>
<pb n="KR2a0016_WYG_059-1b"/>
史及受禪轉散騎常侍國子祭酒復為五兵尚書呉郡<lb/>
太守太祖即位為金紫光禄大夫領竟陵王師遷䕶軍<lb/>
又遷特進右光禄大夫領始興王師元嘉十五年卒官<lb/>
時年六十諡曰元子淳少好學有羙名少帝景平初為<lb/>
祕書郎衡陽王文學祕書丞中書黃門侍郎淳居黃門<lb/>
為清切下直應留下省以父老特聼還家髙簡寡慾早<lb/>
有清尚愛好文義未嘗違捨在祕書閣撰四部書目凡<lb/>
四十卷行於世元嘉十一年卒時年三十二朝廷痛惜<lb/>
<pb n="KR2a0016_WYG_059-2a"/>
之子孚有父風世祖大明末為始興相官至尚書吏部<lb/>
郎順帝撫軍長史淳弟沖字希逺歴中書黄門郎坐議<lb/>
事不當免復為太子中庶子尚書吏部郎御史中丞有<lb/>
司直之稱出為呉興太守入為度支尚書元凶妃即淳<lb/>
女而冲在東宮為劭所知遇劭弑立以為侍中䕶軍遷<lb/>
司隸校尉沖有學義文辭劭使為尚書符罪状世祖亦<lb/>
為劭盡力世祖剋京邑賜死沖弟淡字夷逺亦歴黄門<lb/>
吏部郎太子中庶子領歩兵校尉大明世以文章見知<lb/>
<pb n="KR2a0016_WYG_059-2b"/>
為當時才士<lb/>
張暢字少微呉郡呉人呉興太守邵兄子也父褘少有<lb/>
孝行歴宦州府為琅邪王國郎中令從琅邪王至洛還<lb/>
京都髙祖封藥酒一甖付禕使宻加酖毒禕受命既還<lb/>
於道自飲而卒暢少與從兄敷演鏡齊名為後進之秀<lb/>
起家為太守徐佩之主簿佩之被誅暢馳出奔赴制服<lb/>
盡哀為論者所羙弟牧嘗為猘犬所傷醫云宜食蝦蟇<lb/>
膾牧甚難之暢含笑先嘗牧因此乃食創亦即愈州辟<lb/>
<pb n="KR2a0016_WYG_059-3a"/>
從事衡陽王義季征虜行參軍彭城王義康平北主簿<lb/>
司徒祭酒尚書主客郎未拜又除度支左民郎江夏王<lb/>
義恭征北記室參軍晋安太守又為義季安西記室參<lb/>
軍南義陽太守臨川王義慶衛軍從事中郎揚州治中<lb/>
别駕從事史太子中庶子世祖鎮彭城暢為安北長史<lb/>
沛郡太守元嘉二十七年索虜托䟦燾南侵太尉江夏<lb/>
王義恭總統諸軍出鎮彭泗時燾親率大衆已至蕭城<lb/>
去彭城十數里彭城衆力雖多而軍食不足義恭欲棄<lb/>
<pb n="KR2a0016_WYG_059-3b"/>
彭城南歸計議彌日不定時歴城衆少食多安北中兵<lb/>
參軍沈慶之建議欲以車營為函箱陳精兵為外翼奉<lb/>
二王及妃媛直趨歴城分兵配䕶軍蕭思話留守太尉<lb/>
長史何朂不同欲席卷奔鬱洲自海道還京都義恭去<lb/>
意已判唯二議未决更集羣僚謀之衆咸惶擾莫有異<lb/>
議暢曰若歴城鬱洲有可致之理下官敢不髙讚今城<lb/>
内乏食百姓咸有走情但以關扄嚴固欲去莫從耳若<lb/>
一旦動脚則各自散走欲至所在何由可得今軍食雖<lb/>
<pb n="KR2a0016_WYG_059-4a"/>
寡朝夕猶未窘罄量其欲盡臨時更為便宜豈有捨萬<lb/>
安之術而就危亡之道若此計必用下官請以頸血汙<lb/>
公馬蹄世祖既聞暢議謂義恭曰阿父既為總統去留<lb/>
非所敢干道民忝為城主而損威延宼其為愧恧亦已<lb/>
深矣委鎮奔逃實無顔復奏朝廷期與此城共有存没<lb/>
張長史言不可異也暢言既堅世祖又贊成其議義恭<lb/>
乃止時太祖遣員外散騎侍郎徐爰乗驛至彭城取米<lb/>
榖定最爰既去城内遣騎送之燾聞知即遣數百騎急<lb/>
<pb n="KR2a0016_WYG_059-4b"/>
追爰巳過淮僅得免初爰去城内聞虜遣追慮爰見禽<lb/>
失米最慮知城内食少義恭憂懼無計猶欲奔走爰既<lb/>
免其日虜大衆亦至彭城燾始至仍登城南亞父冢於<lb/>
戲馬臺立氊屋先是燾未至世袓遣將馬文恭向蕭城<lb/>
為虜所破文恭走得免隊主蒯應見執至小市門曰魏<lb/>
主致意安北逺来疲乏若有甘蔗及酒可見分時防城<lb/>
隊主梁法念荅曰當為啟聞應乃自陳蕭城之敗又問<lb/>
應虜主自来不曰来問今何在應舉手指西南又曰士<lb/>
<pb n="KR2a0016_WYG_059-5a"/>
馬多少荅云四十餘萬法念以燾語白世祖世祖遣人<lb/>
荅曰知行路多乏今付酒二噐甘蔗百挺聞彼有駱駝<lb/>
可遣送明旦燾又自上戲馬臺復遣使至小市門曰魏<lb/>
主致意安北安北可暫出門欲與安北相見我亦不攻<lb/>
此城安北何勞苦將士在城上又騾驢駱駞是北國所<lb/>
出今遣送并致雜物又語小市門隊主曰既有餉物君<lb/>
可移度南門受之燾送駱駞騾馬及貂裘雜飲食既至<lb/>
南門門先閉請籥未出暢於城上視之虜使問是張長<lb/>
<pb n="KR2a0016_WYG_059-5b"/>
史邪暢曰君何得見識虜使荅云君聲名逺聞足使我<lb/>
知暢因問虜使姓荅云我是鮮卑無姓且道亦不可暢<lb/>
又問君居何任荅云鮮卑官位不同不可輙道然亦足<lb/>
與君相敵耳虜使復問何為怱怱杜門絶橋暢荅曰二<lb/>
王以魏主營壘未立將士疲勞此精甲十萬人思致命<lb/>
恐輕相凌踐故且閉城耳待彼休息士馬然後共治戰<lb/>
塲剋日交戰虜使曰君當以法令裁物何用發橋復何<lb/>
足以十萬誇人我亦有良馬逸足若雲騎四集亦可以<lb/>
<pb n="KR2a0016_WYG_059-6a"/>
相拒暢曰侯王設嶮何但法令而已邪我若誇君當言<lb/>
百萬所以言十萬者政二王左右素所畜養者耳此城<lb/>
内有數州士庶二徒營伍猶所未論我本鬬智不鬬馬<lb/>
足且冀之北土馬之所生君復何以逸足見誇邪虜使<lb/>
曰不爾城守君之所長野戰我之所長我之恃馬猶如<lb/>
君之恃城耳城内有具思者嘗在北國義恭遣視之思<lb/>
識是虜尚書李孝伯思因問李尚書若行塗有勞孝伯<lb/>
曰此事應相與共知思荅縁共知所以有勞孝伯曰感<lb/>
<pb n="KR2a0016_WYG_059-6b"/>
君至意既開門暢屏却人仗出對孝伯并進餉物虜使<lb/>
云貂裘與太尉駱駞騾與安北蒲陶酒雜飲叔姪共嘗<lb/>
燾又乞酒并甘橘暢宣世祖問致意魏主知欲相見常<lb/>
遲面寫但受命本朝過䝉藩任人臣無境外之交恨不<lb/>
暫悉且城守備防邊鎮之常但悅以使之故勞而無怨<lb/>
耳太尉鎮軍得所送物魏主意知復須甘橘今並付如<lb/>
别太尉以北土寒鄉皮絝褶脫是所須今致魏主螺杯<lb/>
雜粽南土所珍鎮軍今以相致此信未去燾復遣使令<lb/>
<pb n="KR2a0016_WYG_059-7a"/>
孝伯傳語曰魏主有詔語太尉安北近以騎至車兩在<lb/>
後今端坐無為有博具可見借暢曰博具當為申啟但<lb/>
向語二王已非遜辭且有詔之言政可施於彼國何得<lb/>
稱之於此孝伯曰詔之與語朕之與我並有何異暢曰<lb/>
若辭以通可如来談既言有所施則貴賤有等向所稱<lb/>
詔非所敢聞孝伯又曰太尉安北是人臣與非暢曰是<lb/>
也孝伯曰隣國之君何為不稱詔於隣國之臣暢曰君<lb/>
之此稱尚不可聞於中華况在諸王之貴而猶曰隣國<lb/>
<pb n="KR2a0016_WYG_059-7b"/>
之君邪孝伯曰魏主言太尉鎮軍並皆年少乆濶南信<lb/>
殊當憂邑若欲遣信者當為䕶送脫須騎者亦當以馬<lb/>
送之暢曰此方間路甚多使命日夕往来不復以此勞<lb/>
魏主孝伯曰亦知有水路似為白賊所斷暢曰君著白<lb/>
衣故稱白賊邪孝伯大笑曰今之白賊亦不異黄巾赤<lb/>
眉暢曰黄巾赤眉似不在江南孝伯曰雖不在江南亦<lb/>
不在青徐也暢曰今者青徐實為有賊但非白賊耳虜<lb/>
使云向借博具何故不出暢曰二王貴逺啟聞難徹孝<lb/>
<pb n="KR2a0016_WYG_059-8a"/>
伯曰周公握髮吐哺二王何獨貴逺暢曰握髪吐飡本<lb/>
施中國耳孝伯曰賔有禮主則擇之暢曰昨見衆賔至<lb/>
門未為有禮俄頃送博具出因以與之燾又遣人云魏<lb/>
王致意安北程天祚一介常人誠知非宋朝之羙近於<lb/>
汝陽身𬒳九創落在殿外我手牽而出之凡人骨肉分<lb/>
張並思集聚輙已語之但其弟苦辭今令與来使相見<lb/>
程天福謂使人曰兄受命汝陽不能死節各在一國何<lb/>
煩相見燾又送氊各一領鹽各九種并胡豉曰此諸鹽<lb/>
<pb n="KR2a0016_WYG_059-8b"/>
各有所宜白鹽是魏主自所食黒鹽治腹脹氣懣細刮<lb/>
取六銖以酒服之胡鹽治目痛柔鹽不食治馬脊創赤<lb/>
鹽駮鹽臭鹽馬齒鹽四種並不中食胡豉亦中噉黃甘<lb/>
幸彼所豐可更見分又云魏主致意太尉安北何不遣<lb/>
人来至我間彼此之情雖不可盡要須見我小大知我<lb/>
老少觀我為人若諸佐不可遣亦可使僮幹来暢又宣<lb/>
㫖荅曰魏主形状才力乆為来往所見李尚書親自銜<lb/>
命不患彼此不盡故不復遣使信又云魏主恨向所送<lb/>
<pb n="KR2a0016_WYG_059-9a"/>
馬殊不稱意安北若須大馬當更送之脫須蜀馬亦有<lb/>
佳者暢曰安北不之良駟送自彼意非此所求義恭餉<lb/>
燾炬燭千挺世祖亦致錦一匹曰知更須黃甘誠非所<lb/>
吝但送不足周彼一軍向給魏主未應便乏故不復重<lb/>
付燾復求甘蔗安石榴暢曰石榴出自鄴下亦當非彼<lb/>
所乏孝伯又曰君南土膏粱何為著屩君而著此使将<lb/>
士云何暢曰膏粱之言誠為多愧但以不武受命統軍<lb/>
戎陣之間不容緩服孝伯又曰長史我是中州人乆處<lb/>
<pb n="KR2a0016_WYG_059-9b"/>
北國自隔華風相去歩武不得致盡邉皆是北人聼我<lb/>
語者長史當深徳我孝伯又曰永昌王魏主從弟自復<lb/>
常鎮長安今領精騎八萬直造淮南壽春乆閉門自固<lb/>
不敢相禦向送劉康祖頭彼之所見王𤣥謨甚是所悉<lb/>
亦是常才耳南國何意作如此任使以致奔敗自入此<lb/>
境七百餘里主人竟不能一相拒逆鄒山之險君家所<lb/>
慿前鋒始得接手崔邪利便藏入穴我間諸将倒曳脚<lb/>
而出之魏主賜其生命今從在此復何以輕脫遣馬文<lb/>
<pb n="KR2a0016_WYG_059-10a"/>
恭至蕭縣使望風退撓邪君家民人甚相忿怨云清平<lb/>
之時賦我租帛至有急難不能相拯暢曰知永昌已過<lb/>
淮南康祖為其所破比有信使無此消息王𤣥謨南土<lb/>
偏将不謂為才但以人為前驅引導耳大軍未至而河<lb/>
冰向合𤣥謨量宜反斾未為失機但因夜回師致戎馬<lb/>
小亂耳我家懸瓠斗城陳憲小将魏主傾國累旬不剋<lb/>
胡盛之偏禆小師衆無一旅始濟融水魏國君臣奔迸<lb/>
僅得免脫滑臺之師無所多愧鄒山小戍雖有微險河<lb/>
<pb n="KR2a0016_WYG_059-10b"/>
畔之民多是新附始慕聖化姦盗未息亦使崔邪利撫<lb/>
之而已今沒虜手何損於國魏主自以十萬師而制一<lb/>
崔邪利方復足言邪聞蕭縣百姓並依山險聊遣馬文<lb/>
恭以十隊示之耳文恭謂前以三隊出還走後大營嵇<lb/>
𤣥敬以百騎至留城魏軍奔敗輕敵致此亦非所衂王<lb/>
境人民列居河畔二國交兵當平加撫養而魏師入境<lb/>
肆行殘虐事生意外由彼無道官不負民民何怨人知<lb/>
入境土百無相拒此自上由太尉神算次在鎮軍聖畧<lb/>
<pb n="KR2a0016_WYG_059-11a"/>
經國之要雖不豫聞然用兵有機間亦不容相語孝伯<lb/>
曰魏主當不圍此城自率衆軍直造瓜歩南事若辦彭<lb/>
城不待圍若不捷彭城亦非所須也我今當南飲江湖<lb/>
以療渇耳暢曰去留之事自適彼懐若虜馬遂得飲江<lb/>
便為無復天道各應反命遲復更悉暢便回還孝伯追<lb/>
曰長史深自愛敬相去歩武恨不執手暢因復謂曰善<lb/>
将愛冀蕩定有期相見無逺君若得還宋朝今為相識<lb/>
之始孝伯曰待此未期燾又遣就二王借箜篌琵琶筝<lb/>
<pb n="KR2a0016_WYG_059-11b"/>
笛等噐及棊子義恭荅曰受任戎行不齎樂具在此燕<lb/>
㑹政使鎮府命妓有弦百條是江南之羙今以相致世<lb/>
祖曰任居方岳初不此經慮且樂人常器又觀前来諸<lb/>
王贈别有此琵琶今以相與棊子亦付孝伯言辭辯贍<lb/>
亦北土之羙也暢随宜應荅吐屬如流音韻詳雅風儀<lb/>
華潤孝伯及左右人並相視歎息虜尋攻彭城南門并<lb/>
放火暢躬自前戰身先士卒及燾自𤓰歩北走經彭城<lb/>
下過遣人語城内食盡且去須麥熟更来義恭大懼閉<lb/>
<pb n="KR2a0016_WYG_059-12a"/>
門不敢追虜期又至議欲芟剪麥苖移民堡聚衆論並<lb/>
不同復更㑹議鎮軍録事參軍王孝孫獨曰虜不能復<lb/>
来既自可保如其更至此議亦不可立百姓閉在内城<lb/>
饑饉日乆方春之月野採自資一入堡聚餓死立至民<lb/>
知必死何可制邪虜若必来芟麥無晩四坐黙然莫之<lb/>
敢對暢曰孝孫之議實有可尋鎮軍府典籖董元嗣侍<lb/>
世祖側進曰王録事議不可奪實如来論别駕王子夏<lb/>
因曰此論誠然暢歛板白世祖曰下官欲命孝孫彈子<lb/>
<pb n="KR2a0016_WYG_059-12b"/>
夏世祖曰王别駕有何事邪暢曰芟麥移民可謂大議<lb/>
一方安危事係於此子夏親為州端曾無同異及聞元<lb/>
嗣之言則懽笑酬荅阿意左右何以事君子夏大慙元<lb/>
嗣亦有慙色義恭之議遂寝太祖聞暢屢有正議甚嘉<lb/>
之世祖猶停彭城召暢先反并使履行旴眙城欲立大<lb/>
鎮時虜聲云當出襄陽故以暢為南譙王義宣司空長<lb/>
史南郡太守又欲暢代劉興祖為青州及彭城都督並<lb/>
不果三十年元凶弑逆義宣發哀之日即便舉兵暢為<lb/>
<pb n="KR2a0016_WYG_059-13a"/>
元佐居僚首哀容俯仰廕映當時舉哀畢改服著黃韋<lb/>
絝褶出射堂簡人音姿容止莫不矚目見之者皆願為<lb/>
盡命事平徵為吏部尚書夷道縣侯食邑千戸義宣既<lb/>
有異圖蔡超等以暢民望勸義宣留之乃解南蠻校尉<lb/>
以授暢加冠軍将軍領丞相長史暢遣門生茍僧寳下<lb/>
都因顔竣陳義宣釁状僧寳有私貨停巴陵不時下㑹<lb/>
義宣起兵津徑斷絶僧寳遂不得去義宣将為逆遣嬖<lb/>
人翟靈寳謂暢朝廷簡練舟甲意在西討今欲發兵自<lb/>
<pb n="KR2a0016_WYG_059-13b"/>
衛暢曰必無此理請以死保之靈寳知暢不回勸義宣<lb/>
殺以殉衆即遣召暢止于東齋彌日不與相見賴司馬<lb/>
竺超民保持故獲全免既而進號撫軍别立軍部以收<lb/>
民望暢雖署文檄而飲酒常醉不省文書隨義宣東下<lb/>
梁山戰敗義宣奔走暢於兵亂自歸為軍人所掠衣服<lb/>
都盡値右将軍王𤣥謨乗輿出營暢已得敗衣排𤣥謨<lb/>
上轝𤣥謨意甚不說諸将欲殺之隊主張世營救得免<lb/>
送京師下廷尉削爵土配左右尚方尋見原復起為都<lb/>
<pb n="KR2a0016_WYG_059-14a"/>
官尚書轉侍中代子淹領太子右衛率孝建二年出為<lb/>
㑹稽太守大明元年卒官時年五十顔竣表世祖張暢<lb/>
遂不救疾東南之秀蚤樹風範聞問悽愴深切常懐諡<lb/>
曰宣子暢愛弟子輯臨終遺命與輯合墳子浩官至義<lb/>
陽王昶征北咨議參軍浩弟淹世祖南中郎主簿世祖<lb/>
即位為黃門郎封廣晋縣子食邑五百戸太子右衛率<lb/>
東陽太守逼郡吏燒臂照佛民有辠使禮佛動至數千<lb/>
拜免官禁錮起為光禄勲臨川内史太宗㤗始初與晋<lb/>
<pb n="KR2a0016_WYG_059-14b"/>
安王子勛同逆率衆至鄱陽軍敗見殺暢弟說亦有羙<lb/>
稱歴中書吏部郎侍中臨海王子頊前軍長史南郡太<lb/>
守晋安王子勛建偽號於尋陽召為吏部尚書與鄧琬<lb/>
共輔偽政事敗殺琬歸降事在琬傳復為太子庶子仍<lb/>
除巴陵王休若衛軍長史襄陽太守四年即代休若為<lb/>
雍州刺史寧逺将軍復為休若征西長史南郡太守六<lb/>
年太宗於巴郡置三巴校尉以補之加持節輔師将軍<lb/>
領巴郡太守未拜卒<lb/>
<pb n="KR2a0016_WYG_059-15a"/>
何偃字仲𢎞廬江灊人司空尚之中子也州辟議曹從<lb/>
事舉秀才除中軍參軍臨川王義慶平西府主簿召為<lb/>
太子洗馬不拜元嘉十九年為丹陽丞除廬陵王友太<lb/>
子中舍人中書郎太子中庶子時義陽王昶任東官使<lb/>
偃行義陽國事二十九年太祖欲更北伐訪之羣臣偃<lb/>
議曰内幹胡法宗宣詔逮問北伐伏計賊審有殘禍犬<lb/>
羊易亂殱殄非難誠如天㫖今雖廟算無遺而士未精<lb/>
習緣邉鎮戍充實者寡邉民流散多未附業控引所資<lb/>
<pb n="KR2a0016_WYG_059-15b"/>
取給根本虧根本以殉邉患宜動必萬剋無虞往歳挫<lb/>
傷續以内釁侮亡取亂誠為沛然然淮泗數州實亦彫<lb/>
耗流傭未歸創痍未起且攻守不等客主形異薄之則<lb/>
勢難圍之則曠日進退之間姦虞互起竊謂當今之弊<lb/>
易衂方来之宼不深宜含垢藏疾以齊天道遷始興王<lb/>
濬征北長史南東海太守元凶弑立以偃為侍中掌詔<lb/>
誥時尚之為司空尚書令偃居門下父子並處權要時<lb/>
為寒心而尚之及偃善攝機宜曲得時譽㑹世祖即位<lb/>
<pb n="KR2a0016_WYG_059-16a"/>
任遇無改除大司馬長史遷侍中領太子右庶子時責<lb/>
百官讜言偃以為宜重農䘏本并官省事考課以知能<lb/>
否増俸以除吏姦責成良守乆於其職都督刺史宜别<lb/>
其任改領驍騎将軍親遇隆宻有加舊臣轉吏部尚書<lb/>
尚之去選未五載偃復襲其迹世以為榮侍中顔竣至<lb/>
是始貴與偃俱在門下以文義賞㑹相得甚歡竣自謂<lb/>
任遇隆密宜居重大而位次與偃等未殊意稍不悅及<lb/>
偃代竣領選竣愈憤懣與偃遂有隙竣時勢傾朝野偃<lb/>
<pb n="KR2a0016_WYG_059-16b"/>
不自安遂發心悸病意慮乖僻上表解職告醫不仕世<lb/>
祖遇偃既深備加治療名醫上藥隨所宜須乃得瘥時<lb/>
上長女山陰公主愛傾一時配偃子戢素好談𤣥注荘<lb/>
子消揺篇傳於世大明二年卒官時年四十六世祖與<lb/>
顔竣詔曰何偃遂成異世美志長往與之周旋重以姻<lb/>
媾臨哭傷怨良不能已往矣如何宜贈散騎常侍金紫<lb/>
光禄大夫本官如故諡曰靖子子戢昇明末為相國左<lb/>
長史<lb/>
<pb n="KR2a0016_WYG_059-17a"/>
江智淵濟陽考城人湘州刺史夷弟子父僧安太子中<lb/>
庶子智淵初為著作郎江夏王義恭太尉行參軍太子<lb/>
太傅主簿隨王誕後軍參軍世父夷有盛名夷子湛又<lb/>
有清譽父子並貴達智淵父少無名問湛禮敬甚簡智<lb/>
淵常以為恨自非節歳不入湛門及為隨王誕佐在襄<lb/>
陽誕待之甚厚時咨議參軍謝荘府主簿沈懐文並與<lb/>
智淵友善懐文每稱之曰人所應有盡有人所應無盡<lb/>
無者其江智淵乎元嘉末除尚書庫部郎時髙流官序<lb/>
<pb n="KR2a0016_WYG_059-17b"/>
不為臺郎智淵門孤援寡獨有此選意甚不說固辭不<lb/>
肯拜竟陵王誕復版為騎軍轉主簿隨府轉司空主簿<lb/>
記室參軍領南濮陽太守遷從事中郎誕将為逆智淵<lb/>
悟其機請假先反誕事發即除中書侍郎智淵愛好文<lb/>
雅詞采清贍世祖深相知待恩禮冠朝上燕私甚數多<lb/>
命羣臣五三人游集智淵常為其首同侶未及前輙獨<lb/>
䝉引進智淵每以越衆為慙未嘗有喜色每從游幸與<lb/>
羣僚相隨見傳詔馳来知當呼已聳動愧恧形於容貌<lb/>
<pb n="KR2a0016_WYG_059-18a"/>
論者以此多之遷驍騎将軍尚書吏部郎上每酣宴輙<lb/>
詬辱羣臣并使自相嘲許以為歡笑智淵素方退漸不<lb/>
㑹㫖嘗使以王僧朗嘲戲其子景文智淵正色曰恐不<lb/>
宜有此戲上怒曰江僧安癡人癡人自相惜智淵伏席<lb/>
流涕由此恩寵大衰出為新安王子鸞北中郎長史南<lb/>
東海太守加拜寧朔将軍行南徐州事初上寵姬宣貴<lb/>
妃殷氏卒使羣臣議諡智淵上議曰懐上以不盡嘉號<lb/>
甚銜之後車駕幸南山乗馬至殷氏墓羣臣皆騎從上<lb/>
<pb n="KR2a0016_WYG_059-18b"/>
以馬鞭指墓石柱謂智淵曰此上不容有懐字智淵益<lb/>
惶懼大明七年以憂卒時年四十六子季筠太子洗馬<lb/>
早卒後廢帝即位以后父追贈金紫光禄大夫季筠妻<lb/>
王平望鄉君智淵兄子槩早孤養之如子槩歴黃門吏<lb/>
部侍中武陵王北中郎長史南東海太守行南徐州事<lb/>
後廢帝元徽中卒<lb/>
史臣曰夫将帥者御衆之名士卒者一夫之用坐談兵<lb/>
機制勝千里安在乎䝉楯前驅履腸渉血而已哉山濤<lb/>
<pb n="KR2a0016_WYG_059-19a"/>
之稱羊祜曰大将雖不須筋力軍中猶宜彊徤以此為<lb/>
言則叔子之幹力弱矣杜預文士儒生射不能穿札身<lb/>
未嘗跨馬一朝統大衆二十餘萬為平原都督王戎把<lb/>
臂入林亦受專征之寄何必山西猛士六郡良家然後<lb/>
可受脤於朝堂荷推轂之重及虜兵深入徐服恇震非<lb/>
張暢正言則彭汴危矣豈其身扞飛鏑手折雲衝方足<lb/>
使窮堞假命危城載安乎仁者之有勇非為臆說<lb/>
　<lb/>
<pb n="KR2a0016_WYG_059-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十九<lb/>
<pb n="KR2a0016_WYG_059-20a"/>
　宋書卷五十九考證<lb/>
何偃傳縁邉鎮戍充實者寡○監本脫邉字今增<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_059-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷五十九考證<lb/>
</p>
<p>
</p>
  </div>
<div>
<head>宋書卷六十</head> <lb/>
    <p>
<pb n="KR2a0016_WYG_060-1a"/>
欽定四庫全書<lb/>
　宋書卷六十<lb/>
　　梁　　　　沈　　　　　約　　　　撰<lb/>
　列傳第二十<lb/>
　　范泰　　王淮之　　王韶之　　荀伯子<lb/>
范泰字伯倫順陽山隂人也祖汪晋安北將軍徐兖二<lb/>
州刺史父寗豫章太守㤗初為太學博士衛將軍謝安<lb/>
驃騎將軍會稽王道子二府參軍荆州刺史王忱㤗外<lb/>
<pb n="KR2a0016_WYG_060-1b"/>
弟也請為天門太守忱嗜酒醉輙累旬及醒則儼然端<lb/>
肅㤗謂忱曰酒雖㑹性亦所以傷生游處以来常欲有<lb/>
以相戒當卿沈湎措言莫由及今之遇又無假陳說忱<lb/>
嗟嘆乆之曰見規者衆矣未有若此者也或問忱曰范<lb/>
㤗何如謝<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>忱曰茂度慢又問何如殷覬忱曰伯道易<lb/>
忱常有意立功謂㤗曰今城池既立軍甲亦充將欲埽<lb/>
除中原以申宿昔之志伯道意銳當令<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>戈前驅以君<lb/>
持重欲相委留事何如㤗曰百年逋宼前賢挫屈者多<lb/>
<pb n="KR2a0016_WYG_060-2a"/>
矣功名雖貴鄙生所不敢謀㑹忱病卒召㤗為驃騎咨<lb/>
議參軍遷中書侍郎時㑹稽王世子元顯專權内外百<lb/>
官請假不復表聞唯籖元顯而已㤗建言以為非宜元<lb/>
顯不納父憂去職襲爵陽遂鄉侯桓𤣥輔晋使御史中<lb/>
丞祖台之奏㤗及前司徒左長史王凖之輔國将軍司<lb/>
馬珣之並居喪無禮㤗坐廢徙丹徒義旗建國子博士<lb/>
司馬休之為冠軍将軍荆州刺史以㤗為長史南郡太<lb/>
守又除長沙相㪚騎常侍並不拜入為黄門郎御史中<lb/>
<pb n="KR2a0016_WYG_060-2b"/>
丞坐議殷祠事謬白衣領職出為東陽太守盧循之難<lb/>
㤗預發兵千人開倉給稟髙祖加㤗振武将軍眀年遷<lb/>
侍中尋轉度支尚書時僕射陳郡謝混後進知名髙祖<lb/>
嘗從容問混㤗名輩可以比誰對曰王元太一流人也<lb/>
徙為太常初司徒道規無子養太祖及薨以兄道憐第<lb/>
二子義慶為嗣髙祖以道規素愛太祖又令居重道規<lb/>
追封南郡公應以先華容縣公賜太祖㤗議曰公之友<lb/>
愛即心過厚禮無二嗣諱宜還本屬從之轉大司馬左<lb/>
<pb n="KR2a0016_WYG_060-3a"/>
長史右衛將軍加㪚騎常侍復為尚書常侍如故兼司<lb/>
空與右僕射袁湛授宋公九錫隨軍到洛陽髙祖還彭<lb/>
城與共登城㤗有足疾特命乗轝㤗好酒不拘小節通<lb/>
率任心雖在公言不異私室髙祖甚賞愛之然拙於為<lb/>
治故不得在政事之官遷䕶軍將軍以公事免髙祖受<lb/>
命拜金紫光禄大夫加散騎常侍眀年議建國學以㤗<lb/>
領國子祭酒㤗上表曰臣聞風化興於哲王教訓表於<lb/>
至世至說莫先講習甚樂必寄朋来古人成童入學易<lb/>
<pb n="KR2a0016_WYG_060-3b"/>
子而教尋師無逺負糧忘艱安親光國莫不由此若能<lb/>
出不由戸則斯道莫從是以眀詔爰發已成渙汗學制<lb/>
既下逺近遵承臣之愚懐少有未達今惟新告始盛業<lb/>
初基天下改觀有志景慕而置生之制取少停多開不<lb/>
来之端非一塗而已臣以家推國則知所聚不多恐不<lb/>
足以宣大宋之風𢎞濟濟之羙臣謂合選之家雖制所<lb/>
未達父兄欲其入學理合開通雖小違晨昬所以大𢎞<lb/>
孝道不知春秋則所陷或大故趙盾忠而書弑許止孝<lb/>
<pb n="KR2a0016_WYG_060-4a"/>
而得辠以斯為戒可不懼哉十五志學誠有其文若年<lb/>
降無幾而深有志尚者何必限以一格而不許其進邪<lb/>
揚烏豫𤣥實在弱齒五十學易乃無大過昔中朝助教<lb/>
亦用二品潁川陳載已辟太保掾而國子取為助教即<lb/>
太尉淮之弟所貴在於得才無繫於定品教學不眀奬<lb/>
厲不著今有職閑而學優者可以本官領之門地二品<lb/>
宜以朝請領助教既可以甄其名品斯亦敦學之一隅<lb/>
其二品才堪自依舊從事㑹今生到有期而學校未立<lb/>
<pb n="KR2a0016_WYG_060-4b"/>
覆簣實望其速回轍已淹其遲事有似賖而宜急者殆<lb/>
此之謂古人重寸隂而賤尺璧其道然也時學竟不立<lb/>
時言事者多以錢貨減少國用不足欲悉市民銅更造<lb/>
五銖錢㤗又諫曰流聞將禁私銅以充官銅民雖失噐<lb/>
終於獲直國用不足其利實多臣愚意異不寧寝黙臣<lb/>
聞治國若烹小鮮拯敝莫若務本百姓不足君孰與足<lb/>
未有民貧而國富本不足而末有餘者也故囊漏貯中<lb/>
識者不吝反裘負薪存毛實難王者不言有無諸侯不<lb/>
<pb n="KR2a0016_WYG_060-5a"/>
言多少食禄之家不與百姓争利故㧞葵所以明治織<lb/>
蒲謂之不仁是以貴賤有章職分無爽今之所憂在農<lb/>
民尚寡倉廪未充轉運無已資食者衆家無私積難以<lb/>
禦荒耳夫貨存貿易不在少多昔日之貴今者之賤彼<lb/>
此共之其揆一也但令官民均通則無患不足若使必<lb/>
資貨廣以收國用者則龜貝之屬自古所行尋銅之為<lb/>
噐在用也博矣鍾律所通者逺機衡所揆者大夏鼎負<lb/>
圗實冠衆瑞晋鐸呈象亦啟休徴噐有要用則貴賤同<lb/>
<pb n="KR2a0016_WYG_060-5b"/>
資物有適宜則家國共急今毁必資之噐而為無施之<lb/>
錢於貨則功不補勞在用則君民俱困校之以實損多<lb/>
益少陛下勞謙終日無倦庶務以身率物勤素成風而<lb/>
頌聲不作板渭不至者良由基根未固意在逺畧伏願<lb/>
思可乆之道除欲速之情𢎞山海之納擇芻牧之說則<lb/>
嘉謀日陳聖慮可廣其亡存心然後苞桑可繫愚誠一<lb/>
至用忘寝食景平初加位特進眀年致仕解國子祭酒<lb/>
少帝在位多諸愆失上封事極諫曰伏聞陛下時在後<lb/>
<pb n="KR2a0016_WYG_060-6a"/>
園頗習武備皷鞞在宫聲聞于外黷武掖庭之内諠譁<lb/>
省闥之間不聞將帥之臣統御之主非徒不足以威四<lb/>
夷秪生逺近之怪近者東冦紛擾皆欲伺國瑕隙今之<lb/>
呉㑹寧過二漢關河根本既摇于何不有如水旱成災<lb/>
役夫不息無冦而戒為費漸多河南非復國有羯虜難<lb/>
以理期此臣所以用忘寝食而干非其位者也陛下踐<lb/>
祚委政宰臣實同髙宗諒闇之羙而更親狎小人不免<lb/>
近習懼非社稷至計經世之道王言如絲其出如綸下<lb/>
<pb n="KR2a0016_WYG_060-6b"/>
觀而化疾於影響伏願陛下思𢎞古道式遵遺訓從理<lb/>
無滯任賢勿疑如此則天下歸徳宗社惟永詩云一人<lb/>
有慶兆民頼之天髙地卑無幽不察興衰在人成敗易<lb/>
曉未有政治在於上而人亂於下者也臣蒙先朝過遇<lb/>
陛下殊私實欲盡心竭誠少報萬分而惛耄已及百疾<lb/>
互生便為永違聖顔無復自盡之路貪及視息陳其狂<lb/>
瞽陛下若能哀其所請留心覽察則臣夕殞于地無恨<lb/>
九泉少帝雖不能納亦不加譴徐羡之傅亮等與㤗素<lb/>
<pb n="KR2a0016_WYG_060-7a"/>
不平及廬陵王義真少帝見害㤗謂所親曰吾觀古今<lb/>
多矣未有受遺顧託而嗣君見殺賢王嬰戮者也元嘉<lb/>
二年表賀元正并陳旱灾曰元正改律品物惟新陛下<lb/>
藉日新以畜徳仰乾元以履祚吉祥集室百福来庭頃<lb/>
旱魃為虐亢陽愆度通川燥流異井同竭老弱不堪逺<lb/>
汲貧寡單於負水租輸既重賦稅無降百姓怨咨臣年<lb/>
過七十未見此旱隂陽并隔則和氣不交豈惟凶荒必<lb/>
生疾疫其為憂虞不可備序雩禜之典以誠㑹事巫祝<lb/>
<pb n="KR2a0016_WYG_060-7b"/>
常祈罕能有感上天之譴不可不察漢東海枉殺孝婦<lb/>
亢旱三年及祭其墓澍雨立降歳以有年是以衛人伐<lb/>
邢師興而雨伏願陛下式遵逺猷思隆髙構推忠恕之<lb/>
愛矜寃枉之獄遊心下民之瘼厝思幽㝠之紀令謗木<lb/>
豎闕諫鼓鳴朝察芻牧之言總統御之要如此則苞桑<lb/>
可繫危幾無兆斯而灾害不消未之有也故夏禹引百<lb/>
姓之罪殷湯甘萬方之過大戊資桑榖以進徳宋景藉<lb/>
熒惑以脩善斯皆因敗以轉成往事之昭晰也循末俗<lb/>
<pb n="KR2a0016_WYG_060-8a"/>
者難為風就正路者易為雅臣疾患日篤夕不謀朝㑹<lb/>
及歳慶得一聞達微誠少亮無恨泉壤承違聖顔拜表<lb/>
悲咽遂輕舟逰東陽任心行止不關朝廷有司劾奏之<lb/>
太祖不問也時太祖雖當陽親覽而羡之等猶秉重權<lb/>
復上表曰伏承廬陵王已復封爵猶未加贈陛下孝慈<lb/>
天至友于過隆伏揆聖心已自有在但司契以不唱為<lb/>
髙冕旒以因寄成用臣雖言不足採誠不亮時但猥蒙<lb/>
先朝忘醜之眷復沾廬陵矜顧之末息晏委質有兼常<lb/>
<pb n="KR2a0016_WYG_060-8b"/>
欵契濶戎陣顛狽艱危厚徳無報授令路絶此老臣兼<lb/>
不能自己者也朽謝越局無所逃刑㤗諸子禁之表竟<lb/>
不奏三年羡之等伏誅進位侍中左光禄大夫國子祭<lb/>
酒領江夏王師特進如故上以㤗先朝舊臣恩禮甚重<lb/>
以有脚疾起居艱難宴見之日特聽乗轝到坐累陳時<lb/>
事上每優容之其年秋旱蝗又上表曰陛下昧旦丕顯<lb/>
求民之瘼明斷庶獄無倦政事理出羣心澤謡民口百<lb/>
姓翕然皆自以為遇其時也災變雖小要有以致之守<lb/>
<pb n="KR2a0016_WYG_060-9a"/>
宰之失臣所不能究上天之譴臣所不敢誣有蝗之處<lb/>
縣官多課民捕之無益於枯苖有傷於殺害臣聞桑榖<lb/>
時亡無假斤斧楚昭仁愛不禜自瘳卓茂去無知之虫<lb/>
宋均囚有異之虎蝗生有由非所宜殺石不能言星不<lb/>
自隕春秋之㫖所宜詳察禮婦人有三從之義而無自<lb/>
專之道周書父子兄弟罪不相及女人被宥由来上矣<lb/>
謝晦婦女猶在尚方始貴後賤物情之所甚苦匹婦一<lb/>
室亦能有所感激臣於謝氏不容有情䝉國重恩寝處<lb/>
<pb n="KR2a0016_WYG_060-9b"/>
思報伏度聖心已當有在禮春夏教詩無一而闕也臣<lb/>
近侍坐聞立學當在入年陛下經畧粗建意存民食入<lb/>
年則農功興農功興則田里闢入秋治庠序入冬集逺<lb/>
生二塗並行事不相害夫事多以淹稽為戒不逺為患<lb/>
任臣學官竟無微績徒墜天施無情自處臣之區區不<lb/>
望目覩盛化竊慕子囊城郢之心庶免荀偃不瞑之恨<lb/>
臣比陳愚見便是都無可採徒煩天聽愧怍反側書奏<lb/>
上乃原謝晦婦女時司徒王𢎞輔政㤗謂𢎞曰天下務<lb/>
<pb n="KR2a0016_WYG_060-10a"/>
廣而權要難居卿兄弟盛滿當深存降挹彭城王帝之<lb/>
次弟宜徴還入朝共參朝政𢎞納其言時旱災未己加<lb/>
以疾疫㤗又上表曰頃亢旱歴時疾疫未己方之常災<lb/>
實為過差古以為王澤不流之徴陛下昧旦臨朝無懈<lb/>
治道躬自非薄勞心民庶以理而言不應致此意以為<lb/>
上天之於賢君正自殷懃無已陛下同規禹湯引百姓<lb/>
之過言動於心道敷自逺桑榖生朝而殞熒惑犯心而<lb/>
退非唯消災弭患乃所以大啟聖明靈雨立降百姓改<lb/>
<pb n="KR2a0016_WYG_060-10b"/>
曕應感之来有同影響陛下近當仰推天意俯察人謀<lb/>
升平之化尚存舊典顧思與不思行與不行耳大宋雖<lb/>
揖讓受終未積有虞之道先帝登遐之日便是道消之<lb/>
初至乃嗣主被殺哲藩嬰禍九服徘徊有心喪氣佐命<lb/>
託孤之臣俄為戎首天下蕩蕩王道已淪自非神英撥<lb/>
亂反正則宗社非復宋有革命之與隨時其義尤大是<lb/>
以古今異用循方必壅大道隠於小成欲速或未必達<lb/>
深根固蔕之術未洽於愚心是用猖狂妄作而不能緘<lb/>
<pb n="KR2a0016_WYG_060-11a"/>
黙者也臣既頑且鄙不逹治宜加之以篤疾重之以惛<lb/>
耄言或非言而復不能無言陛下録其一毫之誠則臣<lb/>
不知厝身之所㤗博覽篇籍好為文章愛奬後生孜孜<lb/>
無倦撰古今善言二十四篇及文集傳於世暮年事佛<lb/>
甚精於宅西立祗洹精舍五年卒時年七十四追贈車<lb/>
騎將軍侍中特進王師如故諡曰宣侯長子昴早卒次<lb/>
子暠宜都太守次晏侍中光禄大夫次曅太子詹事謀<lb/>
反伏誅自有傳少子廣淵善屬文世祖撫軍諮議參軍<lb/>
<pb n="KR2a0016_WYG_060-11b"/>
領記室坐曅事從誅<lb/>
王淮之字元曾琅邪臨沂人髙祖彬尚書僕射曾祖彪<lb/>
之尚書令祖臨之父納之並御史中丞彪之博聞多識<lb/>
練悉朝儀自是家世相傳並諳江左舊事緘之青箱世<lb/>
人謂之王氏青箱學淮之兼明禮傳贍於文辭起家為<lb/>
本國右常侍桓𤣥大將軍行參軍𤣥簒位以為尚書祠<lb/>
部郎義熙初又為尚書中兵郎遷參髙祖車騎中軍軍<lb/>
事丹陽丞中軍太尉主簿出為山隂令有能名預討盧<lb/>
<pb n="KR2a0016_WYG_060-12a"/>
循功封都亭侯又為髙祖鎮西平北太尉參軍尚書左<lb/>
丞本郡大中正宋臺建除御史中丞為僚友所憚淮之<lb/>
父納之祖臨之曾祖彪之至淮之四世居此職淮之嘗<lb/>
作五言范㤗謿之曰卿唯解彈事耳淮之正色荅猶差<lb/>
卿世載雄狐坐世子右衛率謝靈運殺人不舉免官髙<lb/>
祖受命拜黄門侍郎永初二年奏曰鄭𤣥注禮三年之<lb/>
喪二十七月而吉古今學者多謂得禮之宜晋初用王<lb/>
肅議祥禫共月故二十五月而除遂以為制江左以来<lb/>
<pb n="KR2a0016_WYG_060-12b"/>
唯晋朝施用縉紳之士多遵𤣥義夫先王制禮以大順<lb/>
羣心喪也寧戚著自前訓今大宋開㤗品物遂理愚謂<lb/>
宜同即物情以𤣥義為制朝野一禮則家無殊俗從之<lb/>
遷司徒左長史出為始興太守元嘉二年為江夏王義<lb/>
恭撫軍長史歴陽太守行州府之任綏懐得理軍民便<lb/>
之尋入為侍中明年徙為都官尚書改領吏部性峭急<lb/>
頗失縉紳之望出為丹陽尹淮之究識舊儀問無不對<lb/>
時大將軍彭城王義康録尚書事每歎曰何須髙論𤣥<lb/>
<pb n="KR2a0016_WYG_060-13a"/>
虚正得如王淮之兩三人天下便治矣然寡之風素不<lb/>
為時流所重撰儀注朝廷至今遵用之十年卒時年五<lb/>
十六追贈太常子興之征虜主簿<lb/>
王韶之字休㤗琅邪臨沂人也曾祖廙晋驃騎將軍祖<lb/>
羡之鎮軍掾父偉之本國郎中令韶之家貧父為烏程<lb/>
令因居縣境好史籍博渉多聞初為衛將軍謝琰行參<lb/>
軍偉之少有志尚當世詔命表奏輙自書冩㤗元隆安<lb/>
時事小大悉撰録之韶之因此私撰晋安帝陽秋既成<lb/>
<pb n="KR2a0016_WYG_060-13b"/>
時人謂宜居史職即除著作佐郎使續後事訖義熙九<lb/>
年善叙事辭論可觀為後代佳史遷尚書祠部郎晋帝<lb/>
自孝武以来常居内殿武官主書於中通呈以省官一<lb/>
人管司詔誥任在西省因謂之西省郎傅亮羊徽相代<lb/>
領西省事轉中書侍郎安帝之崩也髙祖使韶之與帝<lb/>
左右密加酖毒恭帝即位遷黄門侍郎領著作郎西省<lb/>
如故凡諸詔奏皆其辭也髙祖受禪加驍騎將軍本郡<lb/>
中正黄門如故西省職解復掌宋書有司奏東冶士朱<lb/>
<pb n="KR2a0016_WYG_060-14a"/>
道民禽三叛士依例放遣韶之啟曰尚書金部奏事如<lb/>
右斯誠檢忘一時權制懼非經國𢎞本之令典臣尋舊<lb/>
制以罪補士凡有十餘條雖同異不紊而輕重實殊至<lb/>
於詐列父母死誣罔父母淫亂破義反逆此四條實窮<lb/>
亂抵逆人理必盡雖復殊刑過制猶不足以塞莫大之<lb/>
罪既獲全首領大造已隆寧可復遂㧞徒隸緩帶當年<lb/>
自同編戸列齒齊民乎臣懼此制永行所虧實大方今<lb/>
聖化惟新崇本棄末一切之令宜加詳改愚謂此四條<lb/>
<pb n="KR2a0016_WYG_060-14b"/>
不合加贖罪之恩侍中禇淡之同韶之三條部宜仍舊<lb/>
詔可又駮員外散騎侍郎王實之請假事曰伏尋舊制<lb/>
羣臣家有情事聼併急六十日太元中改制年賜假百<lb/>
日又居在千里外聼併請来年限合為二百日此蓋一<lb/>
時之令非經通之㫖㑹稽雖塗盈千里未足為難百日<lb/>
歸休於事自足若私理不同便應自表陳解豈宜名班<lb/>
朝列而乆淹私門臣等參議謂不合開許或家在河洛<lb/>
及嶺沔漢者道阻且長猶宜别有條品請付尚書詳為<lb/>
<pb n="KR2a0016_WYG_060-15a"/>
其制從之坐璽封謬誤免黄門事在謝晦傳韶之為晋<lb/>
史序王珣貨殖王廞作亂珣子𢎞廞子華並貴顯韶之<lb/>
懼為所陷深結徐羡之傅亮等少帝即位遷侍中驍騎<lb/>
如故景平之年出為呉興太守羡之被誅王𢎞入為相<lb/>
領揚州刺史𢎞雖與韶之不絶諸弟未相識者皆不復<lb/>
往来韶之在郡常慮為𢎞所䋲夙夜勤厲政績甚羙𢎞<lb/>
亦抑其私憾太祖兩嘉之在任積年稱為良守加秩中<lb/>
二千石十年徴為祠部尚書加給事中坐去郡長取送<lb/>
<pb n="KR2a0016_WYG_060-15b"/>
故免官十二年又出為呉興太守其年卒時年五十六<lb/>
七廟歌辭韶之制也文集行於世子曄尚書駕部外兵<lb/>
郎臨賀太守<lb/>
荀伯子潁川潁隂人也祖羡驃騎將軍父猗秘書郎伯<lb/>
子少好學博覽經傳而通率好為雜戲邀遊閭里故以<lb/>
此失清塗解褐為駙馬都尉奉朝請員外散騎侍郎著<lb/>
作郎徐度重其才學舉伯子及王韶之並為佐郎助撰<lb/>
晋史及著桓𤣥等傳遷尚書祠部郎義熙九年上表曰<lb/>
<pb n="KR2a0016_WYG_060-16a"/>
臣聞咎繇亡後臧文以為深歎伯氏奪邑管仲所以稱<lb/>
仁功髙可百世不泯濫賞無崇朝宜許故太傳鉅平侯<lb/>
祜明徳通賢宗臣莫二勲參佐命功成平呉而後嗣闕<lb/>
然烝嘗莫寄漢以蕭何元功故絶世輙紹愚謂鉅平之<lb/>
封宜同酇國故太尉廣陵公陳淮黨翼孫秀禍加淮南<lb/>
竊饗大國因罪為利值西朝政刑失裁中興復因而不<lb/>
奪今王道惟新豈可不大判臧否謂廣陵之國宜在削<lb/>
除故太保衛瓘本爵蕭陽縣公既被橫禍及進弟秩始<lb/>
<pb n="KR2a0016_WYG_060-16b"/>
贈蘭陵又轉江夏中朝公輔多非理終瓘功徳不殊亦<lb/>
無緣獨受偏賞宜復本封以正國章詔付門下前散騎<lb/>
常侍江夏公衛璵上表自陳曰臣乃祖故太保瓘於魏<lb/>
咸熙之中太祖文皇帝為元輔之日封蕭陽侯大晋受<lb/>
禪進爵為公歴位太保總録朝政于時賈庶人及諸王<lb/>
用事忌瓘忠節故楚王瑋矯詔致禍前朝以瓘秉心忠<lb/>
正加以伐蜀之勲故追封蘭陵郡公永嘉之中東海王<lb/>
越食蘭陵換封江夏戸邑如舊臣髙祖散騎侍郎璪之<lb/>
<pb n="KR2a0016_WYG_060-17a"/>
嫡孫纂承封爵中宗元皇帝以曾祖故右衛將軍崇承<lb/>
襲逮于臣身伏聞祠部郎荀伯子表欲貶降復封蕭陽<lb/>
夫趙氏之忠寵延累葉漢祖開封誓以山河伏願陛下<lb/>
録既往之勲垂罔極之施乞出臣表付外參詳潁川陳<lb/>
茂先亦上表曰祠部郎荀伯子表臣七世祖太尉淮禍<lb/>
加淮南不應濫賞尋先臣以剪除賈謐封海陵公事在<lb/>
淮南遇禍之前後廣陵雖在擾攘之際臣祖乃始䝉殊<lb/>
遇歴位元凱後被逺外乃作平州而猶不至除國良以<lb/>
<pb n="KR2a0016_WYG_060-17b"/>
先勲深重百世不泯故也聖明御世英輔係興曾無疑<lb/>
議以為濫賞臣以微弱未齒人倫加始勉視息封爵兼<lb/>
嗣伏願陛下逺録舊勲特垂矜察詔皆付門下並不施<lb/>
行伯子為世子征虜功曹國子博士妻弟謝晦薦達之<lb/>
入為尚書左丞出補臨川内史車騎將軍王𢎞稱之曰<lb/>
沈重不華有平陽侯之風伯子常自矜廕藉之羙謂𢎞<lb/>
曰天下膏粱唯使君與下官耳宣明之徒不足數也遷<lb/>
散騎常侍本邑大中正又上表曰伏見百官位次陳留<lb/>
<pb n="KR2a0016_WYG_060-18a"/>
王在零陵王上臣愚竊以為疑昔武王剋殷封神農之<lb/>
後於焦黃帝之後於祝帝堯之後於薊帝舜之後於陳<lb/>
夏後於把殷後於宋把陳並為列國而薊祝焦無聞焉<lb/>
斯則襃崇所承優於逺代之顯驗也是以春秋次序諸<lb/>
侯宋居把陳之上考之近世事亦有徴晋太始九年詔<lb/>
賜山陽公劉康子弟一人爵關内侯衛公姬署宋侯孔<lb/>
紹子一人駙馬都尉又太始三年太常上博士劉憙等<lb/>
議稱衛公署於大晋在三恪之數應降稱侯臣以零陵<lb/>
<pb n="KR2a0016_WYG_060-18b"/>
王位宜在陳留之上從之遷太子僕御史中丞莅職懃<lb/>
恪有匪躬之稱立朝正色外内憚之凡所奏劾莫不深<lb/>
相謗毁或延及祖禰示其切直又頗雜謿戲故世人以<lb/>
此非之出補司徒左長史東陽太守元嘉十五年卒官<lb/>
時年六十一文集傳於世子赤松為尚書右丞以徐湛<lb/>
之黨為元凶所殺伯子族弟昶字茂祖與伯子絶服五<lb/>
世元嘉初以文義至中書郎昶子萬秋字元寳亦用才<lb/>
學自顯世祖初為晋陵太守坐於郡立華林閣置主書<lb/>
<pb n="KR2a0016_WYG_060-19a"/>
主衣下獄免前廢帝末為御史中丞卒官<lb/>
史臣曰夫令問令望詩人所以作詠有禮有法前謨以<lb/>
之垂羙荀范二王雖以學義自顯而在朝之譽不𢎞蓋<lb/>
由才有餘而智未足也惜矣哉<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_060-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十<lb/>
<pb n="KR2a0016_WYG_060-20a"/>
　宋書卷六十考證<lb/>
王淮之傳王淮之字元曾○南史淮作准曾作魯<hi>臣照</hi>
　按准即凖字之減畫實一字也范㤗傳桓元輔晋使<lb/>
　御史中丞祖台之奏㤗及前司徒左長史王凖之並<lb/>
　居喪無禮南史以淮之為准之則當是一人然本傳<lb/>
　不載居喪被劾事其官司徒左長史又在宋永初時<lb/>
　亦未能確定其為一人也<lb/>
荀伯子傳著作郎徐度重其才學○徐度當作徐廣<lb/>
<pb n="KR2a0016_WYG_060-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十考證<lb/>
</p>
<p>
</p>
  </div>
<div>
<head>宋書卷六十一</head> <lb/>
    <p>
<pb n="KR2a0016_WYG_061-1a"/>
欽定四庫全書<lb/>
　宋書卷六十一<lb/>
　　梁　　　　沈　　　　　約　　　　撰<lb/>
　列傳第二十一<lb/>
　　武三王<lb/>
武帝七男張夫人生少帝孫脩華生廬陵孝獻王義眞<lb/>
胡婕好生文皇帝王脩容生彭城王義康袁美人生江<lb/>
夏文獻王義恭孫美人生南郡王義宣吕美人生衡陽<lb/>
<pb n="KR2a0016_WYG_061-1b"/>
文玉義季義宣别有傳廬陵孝獻王義眞美儀貌神情<lb/>
秀徹初封桂陽縣公食邑千戸年十二從北征大軍進<lb/>
長安留守柏谷塢除員外散騎常侍不拜及關中平定<lb/>
高祖議欲東還而諸將行役既久咸有歸願止留偏將<lb/>
不足鎮固人心乃以義眞行都督雍涼秦三州之河東<lb/>
平陽河北三郡諸軍事安西將軍領䕶西戎校尉雍州<lb/>
刺史太尉諮議參軍京兆王脩為長史委以關中之任<lb/>
高祖將還三秦父老詣門流涕訴曰殘民不沾王化於<lb/>
<pb n="KR2a0016_WYG_061-2a"/>
今百年矣始覩衣冠方仰聖澤長安十陵是公家墳墓<lb/>
咸陽宫殿數千間是公家屋宅捨此欲何之高祖為之<lb/>
愍然慰譬曰受命朝廷不得擅留感諸君戀本之意今<lb/>
留第二兒令文武賢才共鎮此境臨還自執義眞手以<lb/>
授王脩令脩執其子孝孫手以授髙祖義眞尋除正加<lb/>
節又進督并東秦二州司州之東安定新平二郡諸軍<lb/>
事領東秦州刺史時隴上流人多在關中望因大威復<lb/>
得歸本及置東秦州父老知無復經畧隴右固關中之<lb/>
<pb n="KR2a0016_WYG_061-2b"/>
意咸共歎息而佛佛虜寇逼交至沈田子既殺王鎮惡<lb/>
王脩又殺田子義眞年少賜與左右不節脩常裁減之<lb/>
左右並怨因是白義眞曰鎮惡欲反故田子殺之脩今<lb/>
殺田子是又欲反也義眞乃使左右劉乞等殺脩脩字<lb/>
叔治京兆㶚城人也初南渡見桓𤣥𤣥知之謂曰君平<lb/>
世吏部郎才脩既死人情離駭無相統一高祖遣將軍<lb/>
朱齡石替義眞鎮關中使義眞輕兵疾歸諸將競歛財<lb/>
貨多載子女方軌徐行虜追騎且至建威將軍傅𢎞之<lb/>
<pb n="KR2a0016_WYG_061-3a"/>
曰公處分亟進恐虜追擊人也今多將輜重一日行不<lb/>
過十里虜騎追至何以待之宜棄車輕行乃可以免不<lb/>
從賊追兵果至騎數萬匹輔國將軍蒯恩斷後不能禁<lb/>
至青泥後軍大敗諸將及府功曹王賜悉被俘虜義眞<lb/>
在前故得與數百人奔散日暮虜不復窮追義眞與左<lb/>
右相失獨逃草中中兵參軍叚宏單騎追尋緣道呌喚<lb/>
義眞識其聲出就之曰君非段中兵邪身在此宏大喜<lb/>
負之而歸義眞謂宏曰今日之事誠無算畧然丈夫不<lb/>
<pb n="KR2a0016_WYG_061-3b"/>
經此何以知艱難初高祖聞青泥敗未得義眞審問有<lb/>
前至者訪之竝云闇夜奔敗無以知存亡高祖怒甚尅<lb/>
日北伐謝晦諌不從及得宏啓事知義眞已免乃止義<lb/>
眞尋都督司雍秦并涼五州諸軍建威將軍司州刺史<lb/>
持節如故以段宏為義眞諮議參軍尋遷宋臺黄門郎<lb/>
領太子右衛率宏鮮卑人也為慕容超尚書左僕射徐<lb/>
州刺史高祖伐廣固歸降太祖元嘉中為征虜將軍青<lb/>
冀二州刺史追贈左將軍時義眞將鎮洛陽而河南蕭<lb/>
<pb n="KR2a0016_WYG_061-4a"/>
條未及脩理改除揚州刺史鎮石頭永初元年封廬陵<lb/>
王食邑三千戸移鎮東城高祖始踐阼義眞意色不悦<lb/>
侍讀學士蔡茂之問其故義眞曰安不忘危休泰何可<lb/>
恃明年遷司徒高祖不豫以為使持節侍中都督南豫<lb/>
豫雍司秦并六州諸軍事車騎將軍開府儀同三司南<lb/>
豫州刺史出鎮歴陽未之任而高祖崩義眞聰明愛文<lb/>
義而輕動無德業與陳郡謝靈運琅邪顏延之慧琳道<lb/>
人竝周旋異常云得志之日以靈運延之為宰相慧琳<lb/>
<pb n="KR2a0016_WYG_061-4b"/>
為西豫州都督徐羡之等嫌義眞與靈運延之暱狎過<lb/>
甚故使范晏從容戒之義眞曰靈運空疎延之隘薄魏<lb/>
文帝云鮮能以名節自立者但性情所得未能忘言於<lb/>
悟賞故與之遊耳將之鎮列部伍於東府前既有國哀<lb/>
義眞所乘舫單素不及母孫脩儀所乘者義眞與靈運<lb/>
延之慧琳等共視部伍因宴舫内使左右剔母舫函道<lb/>
以施己舫而取其勝者及至歴陽多所求索羡之等每<lb/>
裁量不盡與深惡執政表求還都而少帝失德羡之等<lb/>
<pb n="KR2a0016_WYG_061-5a"/>
密謀廢立則次第應在義眞以義眞輕訬不任主社稷<lb/>
因其與少帝不協乃奏廢之曰臣聞二叔不咸難結隆<lb/>
周淮南悖縱禍興盛漢莫不義以斷恩情為法屈二代<lb/>
之事殷鑒無逺仁厚之主行之不疑故共叔不斷幾傾<lb/>
鄭國劉英容養釁廣難深前事之不忘後王之成鑒也<lb/>
案車騎將軍義眞凶忍之性爰自稚弱咸陽之酷醜聲<lb/>
逺播先朝猶以年在紈綺冀能改厲天屬之愛想聞革<lb/>
心自聖體不豫以及大漸臣庶憂惶内外屏氣而縱博<lb/>
<pb n="KR2a0016_WYG_061-5b"/>
酣酒日夜無輟肆口縱言多行無禮先帝貽厥之謀圖<lb/>
慮經固親敕陛下面詔臣等若遂不悛必加放黜至言<lb/>
苦厲猶在紙翰而自兹迄今日月增甚至乃委棄藩屏<lb/>
志還京邑潛懷異圖希幸非冀轉聚甲卒徵召車馬陵<lb/>
墳未乾情事猶昨遂蔑棄遺㫖顯違成䂓整棹浮舟以<lb/>
示歸志肆心專已無復諮承聖恩低徊深垂隱忍屢遣<lb/>
中使苦相敦釋而親對散騎侍郎邢安泰廣武將軍茅<lb/>
仲思縱其悖罵訕主謗朝此久播於逺近暴於人聽臣<lb/>
<pb n="KR2a0016_WYG_061-6a"/>
聞原火不撲蔓草難除青青不伐終致尋斧况憂深患<lb/>
著社稷慮切請一遵晉朝武陵舊典使顧懷之㫖不墜<lb/>
於武廟全宥之德獲申於昵親仰尋感慟臨啓悲咽乃<lb/>
廢義眞為庶人徙新安郡前吉陽令堂邑張約之上疏<lb/>
諫曰臣聞仁義之在天下若中原之有菽理感之被萬<lb/>
物故不擊於貴賤是以考叔反悔誓於及泉壺關復寃<lb/>
䰟於湖邑當斯之時豈無尊卿賢輔或以事迫心違或<lb/>
以道壅謀屈何嘗不願聞善於輿隸藥石阿氏哉臣雖<lb/>
<pb n="KR2a0016_WYG_061-6b"/>
草芥備充黔首少不量力頗高殉義之風謂蹈善於朝<lb/>
聞愈徒生於白首用敢干禁忘戮披叙丹愚伏惟髙祖<lb/>
武皇帝誕兹神武撫運龍興仰清天歩則齊德有虞俯<lb/>
廓九州則侔功大夏故䖍順天人享有萬國雖靈祚脩<lb/>
長聖躬弗永陛下繼明紹統遐邇一心藩王哲茂四維<lb/>
寧謐傾耳康哉之詠企踵升平之風竊念廬陵王少蒙<lb/>
先皇優慈之遇長受陛下睦愛之恩故在心必言所懷<lb/>
必亮容犯臣子之道致招驕恣之愆至於天姿夙成實<lb/>
<pb n="KR2a0016_WYG_061-7a"/>
有卓然之美宜在容養錄善掩瑕訓盡義方進退以漸<lb/>
今猥加剝辱幽徙逺郡上傷陛下棠棣之篤下令逺近<lb/>
恇然失圖士庶杜口人為身計臣伏思大宋之興雖協<lb/>
應符緯而開基造次根條未繁宜廣樹藩戚敦睦以道<lb/>
使兄弟之美比煇魯衛龜䇿告同祚均七百豈不善哉<lb/>
陛下富於春秋慮未重複忽安危之逺算肆不忍於一<lb/>
朝特願留神允思重加詢采上考前代興亡之由中存<lb/>
武帝締構之業下顧蒼生顒顒之望時開曲宥反王都<lb/>
<pb n="KR2a0016_WYG_061-7b"/>
邑選保傅於舊老求四友於髦俊引誘情性導達聰明<lb/>
凡人在苦皆能自厲況王質朗心聰易加訓範且中賢<lb/>
之人未能無過過貴自改罪願自新以武皇之愛子陛<lb/>
下之懿弟豈可以其一眚長致淪棄哉謹昧死詣闕伏<lb/>
地以聞惟願丹誠一經天聽退就斧鑊無愧地下矣書<lb/>
奏以約之為梁州府參軍尋又見殺景平二年六月癸<lb/>
未羨之等遣使殺義眞於徙所時年十八元嘉元年八<lb/>
月詔曰前廬陵王靈柩在逺國封墮替感惟拱慟情若<lb/>
<pb n="KR2a0016_WYG_061-8a"/>
貫割王體自至極地戚屬尊豈可令情禮永淪終始無<lb/>
寄可追復先封特遣奉迎并孫脩華謝妃一時俱還言<lb/>
增摧哽三年正月誅徐羨之傅亮等是日詔曰故廬陵<lb/>
王含章履正英哲自然道心内昭徽風遐被遭時多難<lb/>
志匡權逼天未悔禍運鍾屯險羣凶肆醜專竊國柄禍<lb/>
心潛搆釁生不圖朕每永念讐耻含痛内結遵養姦慝<lb/>
情禮未申今王道既亨政刑始判宣昭國體於是乎在<lb/>
可追崇侍中大將軍王如故為慰寃魂少申悲憤又詔<lb/>
<pb n="KR2a0016_WYG_061-8b"/>
曰乃者權臣陵縱兆亂基禍故吉陽令張約之抗疏矢<lb/>
言至誠慷慨遂事屈羣醜殞命遐疆志節不申感焉兼<lb/>
至昔關老奏書見紀漢䇿閻纂獻䂓荷榮晉代考其忠<lb/>
槩參迹前蹤宜加旌顯式揚義烈可贈以一郡賜錢十<lb/>
萬布百匹義眞無子太祖以第五子紹字休𦙍為嗣元<lb/>
嘉九年襲封廬陵王少而寛雅太祖甚愛之二十年出<lb/>
為南中郎將江州刺史時年十二二十二年入朝加棨<lb/>
㦸進都督江州豫州之西陽晉熙新蔡三郡諸軍事在<lb/>
<pb n="KR2a0016_WYG_061-9a"/>
任七年改授左將軍南徐州刺史給鼓吹一部未之鎮<lb/>
仍遷揚州刺史將軍如故索虜至𤓰歩紹從太子鎮石<lb/>
頭二十九年疾患解職其年薨時年二十一遺令歛以<lb/>
時服素棺周身太祖從之追贈散騎常侍鎮軍將軍開<lb/>
府儀同三司刺史如故無子南平王鑠第三子敬先為<lb/>
嗣本名敬秀旣出繼而紹妃禇秀之孫女故改焉景和<lb/>
二年為前廢帝所害追贈中書侍郎諡曰恭王無子太<lb/>
宗泰始元年以世祖第二十一子晉熙王子輿字孝文<lb/>
<pb n="KR2a0016_WYG_061-9b"/>
為紹嗣封廬陵王為輔國將軍南高平臨淮二郡太守<lb/>
竝未拜為太宗所殺三年更以桂陽王休範第二子徳<lb/>
嗣紹為建威將軍淮陵南彭城二郡太守後廢帝元徽<lb/>
二年與休範俱伏誅國復絶三年復以臨澧忠侯襲第<lb/>
三子暠字淵華繼紹為給事中順帝昇明元年薨諡曰<lb/>
元王又無子國除<lb/>
江夏文獻王義恭㓜而明頴姿顏美麗高祖特所鍾愛<lb/>
諸子莫及也飲食寢卧常不離於側高祖為性儉約諸<lb/>
<pb n="KR2a0016_WYG_061-10a"/>
子食不過五醆盤而義恭愛寵異常求須菓食日中無<lb/>
算得未嘗噉悉以乞與傍人廬陵諸王未嘗敢求求亦<lb/>
不得景平二年監南豫豫司雍秦并州諸軍事冠軍將<lb/>
軍南豫州刺史代廬陵王義眞鎮歴陽時年十二元嘉<lb/>
元年封江夏王食邑五千戸加使持節進號撫軍將軍<lb/>
給鼔吹一部三年監南徐兖二州揚州之晉陵諸軍事<lb/>
徐州刺史持節將軍如故進監為都督未之任太祖征<lb/>
謝晦義恭還鎮京口六年改授散騎常侍都督荆湘雍<lb/>
<pb n="KR2a0016_WYG_061-10b"/>
益梁寧南北秦八州諸軍事荆州刺史持節將軍如故<lb/>
義恭渉獵文義而驕奢不節既出鎮太祖與書誡之曰<lb/>
汝以弱冠便親方任天下艱難家國事重雖曰守成實<lb/>
亦未易隆替安危在吾曹耳豈可不感尋王業大懼負<lb/>
荷今既分張言集未日無由復得動相規誨宜深自砥<lb/>
礪思而後行開布誠心厝懷平當親禮國士友接佳流<lb/>
識别賢愚鑒察邪正然後能盡君子之心收小人之力<lb/>
汝神意爽悟有日新之美而進徳脩業未有可稱吾所<lb/>
<pb n="KR2a0016_WYG_061-11a"/>
以恨之而不能已己者也汝性褊急袁太妃亦説如此<lb/>
性之所滯其欲必行意所不在從物回改此最弊事宜<lb/>
應慨然立志念自裁抑何至丈夫方欲贊世成名而無<lb/>
斷者哉今粗疏十數事汝别時可省也逺大者豈可具<lb/>
言細碎復非筆可盡禮賢下士聖人垂訓驕侈矜尚先<lb/>
哲所去豁達大度漢祖之徳猜忌褊急魏武之累漢書<lb/>
稱衛青云大將軍遇士大夫以禮與小人有恩西門安<lb/>
于矯性齊美蜀之闗張任偏同弊行已舉事深宜鑒此<lb/>
<pb n="KR2a0016_WYG_061-11b"/>
若事異今日嗣子㓜䝉司徒便當周公之事汝不可不<lb/>
盡祗順之理茍有所懷密自書陳若形迹之間深宜慎<lb/>
䕶至於爾時安危天下决汝二人耳勿忘吾言今既進<lb/>
袁太妃供給計足充諸用此外一不須復有求取近亦<lb/>
具白此意唯脱應大餉致而當時遇有所乏汝自可少<lb/>
多供奉耳汝一月日自用不可過三十萬若能省此益<lb/>
美西楚殷曠常宜早起接對賔侣勿使留滯判急務訖<lb/>
然後可入問訊既覩顔色審起居便應即出不須久停<lb/>
<pb n="KR2a0016_WYG_061-12a"/>
以廢庶事也下日及夜自有餘閑府舍住止園池堂觀<lb/>
略所諳究計當無須改作司徒亦云爾若脱於左右之<lb/>
宜須小小回易當以始至一治為限不煩紛紜日求新<lb/>
異凡訊獄多决當時難可逆慮此實為難汝復不習殊<lb/>
當未有次第訊前一二日取訊簿密與劉湛軰共詳大<lb/>
不同也至訊日虛懷博盡慎無以喜怒加人能擇善者<lb/>
而從之美自歸己不可專意自决矜獨斷之明也萬一<lb/>
如此必有大吝非唯訊獄君子用心自不應爾刑獄不<lb/>
<pb n="KR2a0016_WYG_061-12b"/>
可壅滯一月可再訊凡事皆應慎密亦宜豫敕左右人<lb/>
有至誠所陳不可漏泄以負忠信之欵也古人言君不<lb/>
密則失臣臣不密則失身或相䜛搆勿輕信受每有此<lb/>
事當善察之名器深宜慎惜不可妄以假人昵近爵賜<lb/>
尤應裁量吾於左右雖為少恩如聞外論不以為非也<lb/>
以貴陵物物不服以威加人人不厭此易達事耳聲樂<lb/>
嬉㳺不宜令過摴蒱漁獵一切勿為供用奉身皆有節<lb/>
度竒服異器不宜興長汝嬪侍左右已有數人既始至<lb/>
<pb n="KR2a0016_WYG_061-13a"/>
西未可怱怱復有所納又誡之曰宜數引見佐史非唯<lb/>
臣主自應相見不數則彼我不親不親則無因得盡人<lb/>
人不盡復何由知其衆事廣引視聽既益開博於言事<lb/>
者又差有地也九年徵為都督南兖徐兖青冀幽六州<lb/>
豫州之梁郡諸軍事征北將軍開府儀同三司南兖州<lb/>
刺史鎮廣陵時詔内外百官舉才義恭上表曰臣聞雲<lb/>
和備樂則繁會克諧驊騮驂服則致逺斯效陛下順簡<lb/>
夤化文明在躬玉衡既正㤗階載一而猶發慮英髦埀<lb/>
<pb n="KR2a0016_WYG_061-13b"/>
情仄陋幽谷空同顯著揚歴是以潛虬聳鱗佇利見之<lb/>
期翔鳳弭翼應來儀之感竊見南陽宗炳操履閑逺思<lb/>
業眞純砥節丘園息賓盛世貧約而苦内無改情軒冕<lb/>
屢招確爾不拔若以蒲帛之聘感以大倫之美庶投竿<lb/>
釋褐飜然來儀必能毗爕九官宣贊百揆尚書金部郎<lb/>
臣徐森之臣府中直兵參軍事臣王天寶竝局力允濟<lb/>
忠諒欵誠往年逆臣叛逸華陽失守森之全境寧民績<lb/>
章危棘前者經畧伊瀍元戎喪旅天寶北勤河朔東據<lb/>
<pb n="KR2a0016_WYG_061-14a"/>
營丘勲勇既昭心事兼竭雖䝉褒叙未盡才宜竝可授<lb/>
以邊藩展其志力交阯遼邈累喪藩將政刑每闕撫莅<lb/>
惟艱南中夐逺風謡逈隔蠻獠狡竊邊氓荼炭實須練<lb/>
實以綏其難謂森之可交州刺史天寶可寧州刺史庶<lb/>
足威懷荒表肅清遐服昔魏戊之賢功存薦士趙武之<lb/>
明事彰管庫臣識愧前良理謝先哲率舉所知仰酬採<lb/>
訪退懼瞽言無足甄奬十六年進位司空明年大將軍<lb/>
彭城王義康有罪出藩徵義恭為侍中都督揚南徐兖<lb/>
<pb n="KR2a0016_WYG_061-14b"/>
三州諸軍事司徒錄尚書領太子太傅持節如故給班<lb/>
劒二十人置仗加兵明年解督南兖二十一年進太尉<lb/>
領司徒餘如故義恭既小心恭慎且戒義康之失雖為<lb/>
總錄奉行文書而已故太祖安之相府年給錢二千萬<lb/>
它物倍此而義恭性奢用常不足太祖又别給錢年千<lb/>
萬二十年領國子祭酒時有獻五百里馬者以賜義恭<lb/>
二十七年春索虜寇豫州太祖因此欲開定河洛其秋<lb/>
以義恭總統羣帥出鎮彭城解國子祭酒虜遂深入徑<lb/>
<pb n="KR2a0016_WYG_061-15a"/>
至𤓰歩義恭與世祖閉彭城自守二十八年春虜退走<lb/>
自彭城北退義恭震懼不敢追其日民有告虜驅廣陵<lb/>
民萬餘口夕應宿安王陂去城數十里今追之可悉得<lb/>
諸將竝請義恭又禁不許經宿太祖遣驛至使悉力急<lb/>
追義恭乃遣鎮軍司馬檀和之向蕭城虜先己聞知乃<lb/>
盡殺所驅廣陵民輕騎引去初虜深入上慮義恭不能<lb/>
固彭城備加誡勅義恭答曰臣未能臨瀚海濟居延庶<lb/>
免劉仲奔逃之耻及虜至義恭果走頼衆議得停事在<lb/>
<pb n="KR2a0016_WYG_061-15b"/>
張暢傳降義恭號驃騎將軍開府儀同三司餘悉如故<lb/>
魯郡孔子舊庭有栢樹二十四株經歴漢晉其大連抱<lb/>
有二株先折倒士人崇敬莫之敢犯義恭悉遣人伐取<lb/>
父老莫不歎息又以本官領南兖州刺史增督南兖豫<lb/>
徐兖青冀司雝秦幽并十一州諸軍事并前十三州移<lb/>
鎮盱眙脩治舘宇擬制東城二十九年冬還朝上以御<lb/>
所乘蒼鷹船上迎之遭太妃憂改授大將軍都督揚南<lb/>
徐二州諸軍事南徐州刺史持節侍中錄尚書太子太<lb/>
<pb n="KR2a0016_WYG_061-16a"/>
傅如故還鎮東府辭侍中未拜値元凶肆逆其日劭召<lb/>
義恭先是詔召太子及諸王各有常人慮有詐妄致害<lb/>
者至是義恭求常所遣傳詔劭遣之而後入義恭請罷<lb/>
兵凡府内兵仗竝送還臺進位太保進督會州諸軍事<lb/>
服侍中服又領大宗師世祖入討劭疑義恭有異志使<lb/>
入住尚書下省分諸子竝住神虎門外侍中下省劭聞<lb/>
世祖已次近路欲悉力逆之決戰中道義恭慮世祉船<lb/>
乘陋小劭豕突中流容能為患乃進説曰割棄南岸栅<lb/>
<pb n="KR2a0016_WYG_061-16b"/>
斷石頭此先朝舊法以逸待勞不憂不破也劭從之世<lb/>
祖前鋒至新亭劭挾義恭出戰恒錄在左右故不能自<lb/>
拔戰敗使義恭於東堂簡將義恭先使人具舩於東冶<lb/>
渚因單馬南奔始濟淮追騎已至北岸僅然得免劭大<lb/>
怒遣始興王濬就西省殺義恭十二子世祖時在新林<lb/>
浦義恭既至上表勸世祖即位曰臣聞治亂無兆倚伏<lb/>
相因乾靈降禍二凶極逆深酷巨痛終古未有陛下忠<lb/>
孝自天赫然電發投袂泣血四海順軌是以諸侯雲赴<lb/>
<pb n="KR2a0016_WYG_061-17a"/>
數均八百義奮之旅其會如林神祚明德有所底止而<lb/>
沖居或躍未登天祚非所以嚴重宗社紹延七百昔張<lb/>
武抗辭代王順請耿純陳欵光武正位况今罪逆無親<lb/>
惡盈釁滿阻兵安忍戮善崇姦履地戴天畢命俄頃宜<lb/>
早定尊號以固社稷景平之季實惟樂推王室之亂天<lb/>
命有在故抱拜兆於壓璧赤龍表於霄徵伏惟大明無<lb/>
私逺存家國七廟之靈近哀黔首荼炭之切時陟帝祚<lb/>
永慰羣心臣負釁嬰罰偷生人壤幸及寛政待罪有司<lb/>
<pb n="KR2a0016_WYG_061-17b"/>
敢以漏刻視息披露肝膽世祖即祚授使持節侍中都<lb/>
督揚南徐二州諸軍事太尉錄尚書六條事南徐徐二<lb/>
州刺史給鼔吹一部班劒二十人又假黄鉞事寧進位<lb/>
太傅領大司馬增班劒為三十人以在藩所服玉環大<lb/>
綬賜之增封二千戸上不欲致禮太傅諷有司奏曰聖<lb/>
㫖謙光尊師重道欲致拜太傅斯誠𢎞兹逺風敦闡盛<lb/>
則然周之師保實稱三吏晉因於魏特加其禮帝道嚴<lb/>
極既有常尊考之史載未見兹典故卞壼孫楚竝謂人<lb/>
<pb n="KR2a0016_WYG_061-18a"/>
君無降尊之義逺稽聖典近即羣心臣等參議謂不應<lb/>
有加拜之禮詔曰闇薄纂統寔慿師範思盡䖍恭以承<lb/>
道訓所奏稽諸往代謂無拜禮據文既明便從所執世<lb/>
祖立太子東宫文案使先經義恭孝建元年南郡王義<lb/>
宣臧質魯爽等反加黄鉞白直百人入六門事平以臧<lb/>
質七百里馬賜義恭又增封二千戸世祖以義宣亂逆<lb/>
由於彊盛至是欲削弱王侯義恭希㫖乃上表省錄尚<lb/>
書曰臣聞天地設位三極同序皇王化則九官咸事時<lb/>
<pb n="KR2a0016_WYG_061-18b"/>
亮之績昭於虞典論道之風宣於周載台輔之設坐調<lb/>
陰陽元凱之置起釐百揆所以欒鍼矢言侵官是誡陳<lb/>
平抗辭匪職罔答漢承秦後庶僚稱改爵因時變任與<lb/>
世移總錄之制本非舊體列代相㳂兹仍未革今皇家<lb/>
中造事遵前文宜憲章先代證文古則停省條錄以依<lb/>
昔典使物競思存人懷勤壹則名實靡愆庸節必紀臣<lb/>
謬典國重虛荷崇位興替宜知敢不輸盡上從其議又<lb/>
與驃騎大將軍竟陵王誕奏曰臣聞佾懸有數等級異<lb/>
<pb n="KR2a0016_WYG_061-19a"/>
儀佩笏有制卑高殊序斯蓋上哲之洪謨範世之明訓<lb/>
而時至彌流物無不弊僭侈由俗軌度非古晉代東徙<lb/>
舊法淪落侯牧典章稍與事廣名實一差難以卒變章<lb/>
服崇濫多歴年所今樞機更造皇風載新耗弊未充百<lb/>
用思約宜備品式之律以定損厭之條臣等地居枝昵<lb/>
位參台輔遵正之首請以爵先致貶之端宜從戚始輒<lb/>
因暇日共參愚懷應加省易謹陳九事雖懼匪𠂻庶竭<lb/>
㣲欵伏願陛下聽覽之餘薄垂昭納則上下相安表裏<lb/>
<pb n="KR2a0016_WYG_061-19b"/>
和穆矣詔付外詳有司奏曰車服以庸虞書茂典名器<lb/>
慎假春秋明誡是以尚方所制漢有嚴律諸侯竊服雖<lb/>
親必罪降于頃世下僭滋極器服裝餙樂舞音容通於<lb/>
王公達于衆庶上下無辨民志靡壹義恭所陳寔允禮<lb/>
度九條之格猶有未盡謹共附益凡二十四條聽事不<lb/>
得南向坐施帳并藩國官正冬不得跣登國殿及夾侍<lb/>
國師傳令及油㦸公主王妃傳令不得朱服轝不得重<lb/>
棡鄣扇不得雉尾劒不得鹿盧形槊毦不得孔雀白鷩<lb/>
<pb n="KR2a0016_WYG_061-20a"/>
夾轂隊不得絳襖平乘誕馬不得過二匹胡伎不得綵<lb/>
衣舞伎正冬著袿衣不得裝面冬會不得鐸舞柸柈舞<lb/>
長蹻透狹舒劒博山緣大橦升五案自非正冬會奏舞<lb/>
曲不得舞諸妃主不得著緄帶信幡非臺省官悉用絳<lb/>
郡縣内史相及封内官長於其封君既非在三罷官則<lb/>
不復追敬不合稱臣宜止下官而已諸鎮常行車前後<lb/>
不得過六隊白直夾轂不在其限刀不得過銀銅為飾<lb/>
諸王女封縣主諸王子孫襲封之王妃及封侯者夫人<lb/>
<pb n="KR2a0016_WYG_061-20b"/>
行竝不得鹵簿諸王子繼體為王者㛰𦵏吉凶悉依諸<lb/>
國公侯之禮不得同皇弟皇子車非軺車不得油幢平<lb/>
乘舩皆下兩頭作露平形不得擬象龍舟悉不得朱油<lb/>
帳<graphic n="KR1992" url="https://raw.githubusercontent.com/kanripo/KR-Gaiji/master/images/KR1992.png" mimeType="image/png"/>不得作五花及竪筍形詔可是嵗十一月還鎮京<lb/>
口二年春進督東南兖二州其冬徵為揚州刺史餘如<lb/>
故加入朝不趨贊拜不名劒履上殿固辭殊禮又解持<lb/>
節都督并侍中義恭撰要記五卷起前漢訖晉太元表<lb/>
上之詔付祕閣時西陽王子尚有盛寵義恭解揚州以<lb/>
<pb n="KR2a0016_WYG_061-21a"/>
避之乃進位太宰領司徒義恭常慮為世祖所疑及海<lb/>
陵王休茂於襄陽為亂乃上表曰古先哲王莫不廣植<lb/>
周親以屏帝宇諸侯受爵亦願永固邦家至有管蔡梁<lb/>
燕致禍周漢上乖顯授之恩下亡血食之業夫善積慶<lb/>
深宜享長久而歴代侯王甚乎匹庶豈異姓皆賢宗室<lb/>
悉不賢由生於深宫不覩稼穡左右近習未値田蘇富<lb/>
貴驕奢自往而至聚毛折軸遂乃危禍漢之諸王竝置<lb/>
傅相猶不得禁逆七國連謀寔由彊盛晉氏列封正足<lb/>
<pb n="KR2a0016_WYG_061-21b"/>
成永嘉之禍尾大不掉終古同疾不有更張則其源莫<lb/>
救日者庶人恃親殆傾王業去嵗西寇藉寵幾敗皇基<lb/>
不圖襄楚復生今釁良以地勝兵勇奬成凶惡前事之<lb/>
不忘後事之明兆陛下大明紹祚垂法萬葉臣年衰意<lb/>
塞無所知解忝皇族耆長慙慨内深思表管見禆崇萬<lb/>
一竊謂諸王貴重不應居邊至於華州優地時可蹔出<lb/>
既以有州不須置府若位登三事止乎長史掾屬若宜<lb/>
鎭御别差扞城大將若情樂沖虛不宜逼以戎事若捨<lb/>
<pb n="KR2a0016_WYG_061-22a"/>
文好武尤宜禁塞僚佐文學足充話言遊梁之徒一皆<lb/>
勿許文武從鎭以時休止妻子室累不煩自随百僚脩<lb/>
詣宜遵晉令悉須宣令齊到備列賔主之則衡泌之士<lb/>
亦無煩干候貴王器甲於私為用蓋寡自金銀裝刀劒<lb/>
戰具之服皆應輸送還本曲突徙薪防之有素庶善者<lb/>
無懼惡者止姦時世祉嚴暴義恭慮不見容乃卑辭曲<lb/>
意盡禮祗奉且便辯善附會俯仰承接皆有容儀每有<lb/>
符瑞輒獻上賦頌陳詠美德大明元年有三脊茅生石<lb/>
<pb n="KR2a0016_WYG_061-22b"/>
頭西岸累表勸封禪上大悦三年省兵佐加領中書監<lb/>
以崇藝昭武永化三營合四百三十七戸給府更增吏<lb/>
僮千七百人合為二千九百人六年解司徙府太宰府<lb/>
依舊辟召又年給三千匹布七年從廵兼尚書令解中<lb/>
書監八年閏月又領太尉其月世祖崩遺詔義恭解尚<lb/>
書令加中書監栁元景領尚書令入住城内事無巨細<lb/>
悉闗二公大事與沈慶之參决若有軍旅可為總統尚<lb/>
書中事委顔師伯外監所統委王𤣥謨前廢帝即位詔<lb/>
<pb n="KR2a0016_WYG_061-23a"/>
曰總錄之典著自前代孝建始年雖蹔并省而因革有<lb/>
宜理存濟務朕㷀獨在躬未渉政道百揆庶務允歸尊<lb/>
德太宰江夏王義恭新除中書監太尉地居宗重受遺<lb/>
阿衡實深慿倚用康庶績可錄尚書事本官監太宰王<lb/>
如故侍中驃騎大將軍南兖州刺史巴東郡開國公新<lb/>
除尚書令元景同稟顧誓翼輔皇家贊業宣風繄公是<lb/>
頼可即本號開府儀同三司領兵置佐一依舊准領丹<lb/>
陽尹侍中領公如故又增義恭班劒為四十人更申殊<lb/>
<pb n="KR2a0016_WYG_061-23b"/>
禮之命固辭殊禮義恭性嗜不恒日時移變自始至終<lb/>
屢遷第宅與人遊款意好亦多不終而奢侈無度不愛<lb/>
財寶左右親幸者一日乞與或至一二百萬小有忤意<lb/>
輒追奪之大明時資供豐厚而用常不足賖市百姓物<lb/>
無錢可還民有通辭求錢者輒題後作原字善騎馬解<lb/>
音律游行或三五百里世祖恣其所之東至吳郡登虎<lb/>
丘山又登無錫縣烏山以望太湖大明中撰國史世祖<lb/>
自為義恭作傳及永光中雖任宰輔而承事近臣戴法<lb/>
<pb n="KR2a0016_WYG_061-24a"/>
興等常若不及前廢帝狂悖無道義恭元景等謀欲廢<lb/>
立永光元年八月廢帝率羽林兵於第害之并四子時<lb/>
年五十三斷析義恭支體分裂腸胃挑取眼睛以蜜漬<lb/>
之以為鬼目精太宗定亂令書曰故中書監太宰領太<lb/>
尉錄尚書事江夏王道性淵深睿鑒通逺樹聲列藩宣<lb/>
風鉉德位隆姬輔任屬負圖勤勞國家方熙託付之重<lb/>
盡心毗道永融雍穆之化而凶醜忌威奄加冤害夷戮<lb/>
有暴殯穸無聞憤達幽明痛貫朝野朕䝉險在難含哀<lb/>
<pb n="KR2a0016_WYG_061-24b"/>
莫申幸頼宗祏之靈克纂祈天之祚仰惟勲戚震動于<lb/>
厥心昔梁王徵庸警蹕備禮東平好善黄屋在廷况公<lb/>
徳猷𢎞懋彛典未殊者哉可追崇使持節侍中都督中<lb/>
外諸軍事丞相領太尉中書監錄尚書事王如故給九<lb/>
旒鸞輅虎賁班劒百人前後部羽葆鼔吹輼輬車泰始<lb/>
三年又下詔曰皇基崇建屯剝維難𢎞啓熙載底績忠<lb/>
果故從饗世祀勒勲宗彛世祖寧亂定業寔資翼亮故<lb/>
使持節侍中都督中外諸軍事丞相領太尉中書監錄<lb/>
<pb n="KR2a0016_WYG_061-25a"/>
尚書事江夏文獻王義恭故使持節侍中都督南豫江<lb/>
豫三州軍事太尉南豫州刺史巴東郡開國忠烈公元<lb/>
景故侍中司空始興郡開國襄公慶之故持節征西將<lb/>
軍雍州刺史洮陽縣開國肅侯慤或體道沖𤣥爕化康<lb/>
世或盡誠致効庚難龕逆宜式遵國典陪祭廟庭義恭<lb/>
長子朗字元明出繼少帝封南豐縣王食邑千户為湘<lb/>
州刺史持節侍中領射聲校尉為元凶所殺世祖即位<lb/>
追贈前將軍江州刺史孝建元年以宗室祗長子歆繼<lb/>
<pb n="KR2a0016_WYG_061-25b"/>
封祗伏誅歆還本泰始三年更以宗室韞第二子銑繼<lb/>
封為祕書郎與韞俱死順帝昇明二年復以宗室琨子<lb/>
績繼封三年薨會齊受禪國除朗弟叡字元秀太子舎<lb/>
人為元凶所害追贈侍中諡宣世子大明二年追封安<lb/>
隆王以第四皇子子綏字寶孫繼封食邑三千戸追諡<lb/>
叡曰宣王以子綏為都督郢州諸軍事冠軍將軍郢州<lb/>
刺史進號後軍將軍加持節太宗泰始元年進號征南<lb/>
將軍改封江夏王食邑五千戸改叡為江夏宣王子綏<lb/>
<pb n="KR2a0016_WYG_061-26a"/>
未受命與晉安王子勛同逆賜死七年太宗以第八子<lb/>
躋字仲升繼義恭為孫封江夏王食邑五千戸後廢帝<lb/>
即位督會稽東陽新安臨海永嘉五郡諸軍事東中郎<lb/>
將會稽太守進號左將軍齊受禪降為沙陽縣公食邑<lb/>
一千五百戸謀反賜死叡弟韶字元和封新吳縣侯官<lb/>
至歩兵校尉追贈中書侍郎諡曰烈侯韶弟坦字元度<lb/>
平都懷侯坦弟元諒江安愍侯元諒弟元粹興平悼侯<lb/>
坦元諒元粹竝追贈散騎侍郎元粹弟元仁元方元旒<lb/>
<pb n="KR2a0016_WYG_061-26b"/>
元淑元𦙍與朗等凡十二人竝為元凶所殺元𦙍弟伯<lb/>
禽孝建三年生義恭諸子既遇害為朝廷所哀至是世<lb/>
祖名之曰伯禽以擬魯公伯禽周公旦之子也官至輔<lb/>
國將軍湘州刺史又爲前廢帝所殺諡曰哀世子又追<lb/>
贈江夏王改諡曰愍伯禽弟仲容封永脩縣侯為寧朔<lb/>
將軍臨淮濟陽二郡太守仲容弟叔子封永陽縣侯叔<lb/>
子弟叔寶及仲容叔子竝為前廢帝所殺諡仲容叔子<lb/>
竝曰殤侯<lb/>
<pb n="KR2a0016_WYG_061-27a"/>
衡陽文王義季㓜而夷簡無鄙近之累太祖為荆州高<lb/>
祖使隨往江陵由是特為太祖所愛元嘉元年封衡陽<lb/>
王食邑五千戸五年為征虜將軍八年領石頭戍事九<lb/>
年遷使持節都督南徐州諸軍事右將軍南徐州刺史<lb/>
十六年代臨川王義慶都督荆湘雝益梁寧南北秦八<lb/>
州諸軍事安西將軍荆州刺史持節如故給鼓吹一部<lb/>
先是義慶在任値巴蜀亂擾師旅應接府庫空虛義季<lb/>
躬行節儉畜財省用數年間還復充實隊主續豐母老<lb/>
<pb n="KR2a0016_WYG_061-27b"/>
家貧無以充飬遂斷不食肉義季哀其志給豐每月白<lb/>
米二斛錢一千并制豐噉肉義季素拙書上聽使餘人<lb/>
書啓事唯自署名而已二十年加散騎常侍進號征西<lb/>
大將軍領南蠻校尉義季素嗜酒自彭城王義康廢後<lb/>
遂為長夜之飲略少醒日太祖累加詰責義季引愆陳<lb/>
謝上詔報之曰誰能無過改之為貴耳此非唯傷事業<lb/>
亦自損性命世中比比皆汝所諳近長沙兄弟皆緣此<lb/>
致故將軍蘇徽躭酒成疾旦夕待盡吾試禁斷并給藥<lb/>
<pb n="KR2a0016_WYG_061-28a"/>
膳至今能立此自是可節之物但嗜者不能立志裁割<lb/>
耳晉元帝人主尚能感王導之諫終身不復飲酒汝既<lb/>
有美尚加以吾意殷勤何至不能慨然深自勉厲乃復<lb/>
須嚴相割裁坐諸紜紜然後少止者幸可不至此一門<lb/>
無此酣法汝於何得之臨書歎塞義季雖奉此㫖酣縱<lb/>
如初遂以成疾上又詔之曰汝飲積食少而素羸多風<lb/>
常慮至此今果委頓縱不能以家國為懷近不復顧性<lb/>
命之重可歎可恨豈復一條本望能以理自厲未欲相<lb/>
<pb n="KR2a0016_WYG_061-28b"/>
苦耳今遣孫道𦙍就楊佛等令晨夕視汝并進止湯食<lb/>
可開懷虛受愼勿隱避吾飽嘗見人斷酒無它慊吸蓋<lb/>
是當時甘嗜罔己之意耳今者憂怛政在性命未暇及<lb/>
美業復何為吾煎毒至此邪義季終不改以至於終二<lb/>
十一年為都督南兖徐青冀幽六州諸軍事征北大將<lb/>
軍開府儀同三司南兖州刺史持節常侍如故登舟之<lb/>
日帷帳器服諸應隨刺史者悉留之荆楚以為美談二<lb/>
十二年進督豫州之梁郡遷徐州刺史持節常侍都督<lb/>
<pb n="KR2a0016_WYG_061-29a"/>
如故明年索虜侵逼北境擾動義季懲義康禍難不欲<lb/>
以功勤自業無它經畧唯飲酒而已太祖又詔之曰杜<lb/>
驥申怙倉卒之際尚以弱甲瑣卒徼寇作援彼為元統<lb/>
士馬桓桓既不懷奮發連被意㫖猶復逡廵豈唯大乖<lb/>
應赴之宜實孤百姓之望且匈奴輕漢將自此而始賊<lb/>
初起逸未知指趨故且裝束兼存觀察耳少日勢漸可<lb/>
見便應大有經畧何合安然遂不敢動遣軍政欲乘際<lb/>
會拯危急以申威援本無驅馳平原方幅争鋒理又山<lb/>
<pb n="KR2a0016_WYG_061-29b"/>
路易馮何以畏首尾迴弱若謂事理政應如此者進大<lb/>
鎮聚甲兵徒為煩耳二十四年義季病篤上遣中書令<lb/>
徐湛之省疾召還京師未及發薨於彭城時年二十三<lb/>
太尉江夏王義恭表解職迎喪不許上遣東海王禕北<lb/>
迎義季喪追贈侍中司空持節都督刺史如故子恭王<lb/>
嶷字子岐嗣中書侍郎太子中庶子世祖大明元年薨<lb/>
追贈冠軍將軍豫州刺史子伯道嗣順帝昇平三年薨<lb/>
其年齊受禪國除<lb/>
<pb n="KR2a0016_WYG_061-30a"/>
史臣曰戒懼乎其所不覩恐畏乎其所不聞在於愼所<lb/>
忽也江夏王髙祖寵子位居上相大明之世親典冠朝<lb/>
屈體降情槃辟於軒檻之上明其為卑約亦已至矣得<lb/>
使虐朝暴主顧無猜色歴載踰十以尊戚自保及在永<lb/>
光㓜主南面公旦之重屬有所歸自謂踐冰之慮己除<lb/>
太山之安可恃曾未云幾而磔體分肌古人以隱微致<lb/>
戒斯為篤矣<lb/>
　<lb/>
<pb n="KR2a0016_WYG_061-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十一<lb/>
<pb n="KR2a0016_WYG_061-31a"/>
　宋書卷六十一考證<lb/>
廬陵孝獻王義眞傳侍讀學士蔡茂之○<hi>臣承蒼</hi>按是<lb/>
　時無侍讀學士官名當從南史作侍讀博士<lb/>
江夏文獻王義恭傳挑取眼睛以蜜漬之以為鬼目精<lb/>
　○精南史作粽<lb/>
衡陽文王義季傳故將軍蘇徽○徽南史作徵<lb/>
　<lb/>
　<lb/>
<pb n="KR2a0016_WYG_061-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十一考證<lb/>
</p>
<p>
</p>
  </div>
<div>
<head>宋書卷六十二</head> <lb/>
    <p>
<pb n="KR2a0016_WYG_062-1a"/>
欽定四庫全書<lb/>
　宋書卷六十二<lb/>
　　梁　　　　沈　　　　約　　　　撰<lb/>
　列傳第二十二<lb/>
　　羊欣　　張敷　　王微<lb/>
羊欣字敬元泰山南城人也曾祖忱晉徐州刺史祖權<lb/>
黄門郎父不疑桂陽太守欣少靖黙無競於人美言笑<lb/>
善容止汎覽經籍尤長隸書不疑初為烏程令欣時年<lb/>
<pb n="KR2a0016_WYG_062-1b"/>
十二時王獻之為呉興太守甚知愛之獻之嘗夏月入<lb/>
縣欣著新絹帬晝寝獻之書帬數幅而去欣本工書因<lb/>
此彌善起家輔國參軍府解還家隆安中朝廷漸亂欣<lb/>
優游私門不復進仕會稽王世子元顯每使欣書常辭<lb/>
不奉命元顯怒乃以為其後軍府舍人此職本用寒人<lb/>
欣意貌恬然不以高卑見色論者稱焉欣嘗詣領軍将<lb/>
軍謝混混拂席改服然後見之時混族子靈運在坐退<lb/>
告族兄瞻曰望蔡見羊欣遂易衣改席欣由此益知名<lb/>
<pb n="KR2a0016_WYG_062-2a"/>
桓𤣥輔政領平西將軍以欣為平西參軍仍轉主簿參<lb/>
預機要欣欲自疎時漏密事𤣥覺其此意愈重之以為<lb/>
楚臺殿中郎謂曰尚書政事之本殿中禮樂所出卿昔<lb/>
處股肱方此為輕也欣拜職少日稱病自免屛居里巷<lb/>
十餘年不出義熙中弟徽被遇於高祖高祖謂諮議參<lb/>
軍鄭解之曰羊徽一時美器世論猶在兄後恨不識之<lb/>
即板欣𥙷右将軍劉藩司馬轉長史中軍将軍道憐諮<lb/>
議參軍出為新安太守在郡四年簡惠著稱除臨川王<lb/>
<pb n="KR2a0016_WYG_062-2b"/>
義慶輔國長史廬陵王義眞車騎諮議參軍竝不就太<lb/>
祖重之以為新安太守前後凡十三年游玩山水甚得<lb/>
適性轉在義興非其好也頃之又稱病篤自免歸除中<lb/>
散大夫素好黄老常手自書章有病不服藥飲符水而<lb/>
已兼善醫術撰藥方十卷欣以不堪拜伏辭不朝覲髙<lb/>
祖太祖竝恨不識之自非尋省近親不妄行詣行必由<lb/>
城外未嘗入六闗元嘉九年卒時年七十三子俊早卒<lb/>
弟徽字敬猷世譽多欣高祖鎭京口以為記室參軍掌<lb/>
<pb n="KR2a0016_WYG_062-3a"/>
事八年遷中書郎直西省後為太祖西中郎長史河東<lb/>
太守子瞻元嘉末為世祖南中郎長史尋陽太守卒官<lb/>
張敷字景𦙍呉郡人呉興太守邵子也生而母沒年數<lb/>
歲問母所在家人告以死生之分敷雖童蒙便有思慕<lb/>
之色年十許歲求母遺物而散施己盡唯得一畫扇乃<lb/>
緘錄之每至感思輙開笥流涕見從母常悲感哽咽性<lb/>
整貴風韻甚髙好讀𤣥書兼屬文論少有盛名髙祖見<lb/>
而愛之以為世子中軍參軍數見接引永初初遷祕書<lb/>
<pb n="KR2a0016_WYG_062-3b"/>
郎嘗在省直中書令傅亮貴宿權要聞其好學過候之<lb/>
敷卧不即起亮怪而去父邵為湘州去官侍從太祖版<lb/>
為西中郎參軍元嘉初為員外散騎侍郎祕書丞江夏<lb/>
王義恭鎮江陵以為撫軍功曹轉記室參軍時義恭就<lb/>
太祖求一學義沙門比沙門求見發遣會敷赴假還江<lb/>
陵太祖謂沙門曰張敷應西當令相載及敷辭上謂曰<lb/>
撫軍須一意懷道人卿可以後艑載之道中可得言晤<lb/>
敷不奉㫖曰臣性不耐雜上甚不説遷正員郎中書舍<lb/>
<pb n="KR2a0016_WYG_062-4a"/>
人狄當周赳竝管要務以敷同省名家欲詣之赳曰彼<lb/>
若不相容便不如不徃詎可輕往邪當曰吾等竝已員<lb/>
外郎矣何憂不得共坐敷先設二牀去壁三四尺二客<lb/>
就席詶接甚歡既而呼左右曰移我逺客赳等失色而<lb/>
去其自標遇如此善持音儀盡詳緩之致與人别執手<lb/>
曰念相聞餘響久之不絶張氏後進至今慕之其源流<lb/>
起自敷也遷黄門侍郎始興王濬後軍長史司徒左長<lb/>
史未拜父在呉興亡報以疾篤敷往奔省自發都至呉<lb/>
<pb n="KR2a0016_WYG_062-4b"/>
興成服凡十餘日始進水漿𦵏畢不進鹽菜遂毁瘠成<lb/>
疾世父茂度每止譬之輙更感慟絶而復續茂度曰我<lb/>
冀譬汝有益但更甚耳自是不復往未朞而卒時年四<lb/>
十一琅邪顔延之書弔茂度曰賢弟子少履貞規長懷<lb/>
理要清風素氣得之天然言面以來便申忘年之好比<lb/>
雖艱隔成阻而情問無睽薄莫之人冀其方見慰説豈<lb/>
謂中年奄為長徃聞問悼心有兼恒痛足下門教敦至<lb/>
兼實家寳一旦喪失何可為懐其見重如此世祖即位<lb/>
<pb n="KR2a0016_WYG_062-5a"/>
詔曰司徒故左長史張敷貞心簡立㓜樹風規居哀毁<lb/>
滅孝道淳至宜在追甄於以報美可追贈侍中於是改<lb/>
其所居稱為孝張里無子<lb/>
王微字景𤣥琅邪臨沂人太保𢎞弟子也父孺光祿大<lb/>
夫微少好學無不通覽善屬文能書畫兼解音律醫方<lb/>
隂陽術數年十六州舉秀才衡陽王義季右軍參軍竝<lb/>
不就起家司徒祭酒轉主簿始興王濬後軍功曹記室<lb/>
參軍太子中舎人始興王友父憂去官服闋除南平王<lb/>
<pb n="KR2a0016_WYG_062-5b"/>
鑠右軍諮議參軍微素無宦情稱疾不就仍除中書侍<lb/>
郎又擬南琅邪義興太守竝固辭吏部尚書江湛舉微<lb/>
為吏部郎微與湛書曰弟心病亂度非但蹇躄而已此<lb/>
處朝野所共知騶㑹忽扣蓽門閭里咸以為祥怪君多<lb/>
識前世之載天値何其易傾弟受海内駭笑不過如燕<lb/>
石秃鶖邪未知君何以自解於良史邪今雖王道鴻鬯<lb/>
或有激朗於天表必欲探援潛寳傾海求珠自可卜肆<lb/>
巫祠之間馬棧牛口之下賞劇孟於博徒拔卜式於芻<lb/>
<pb n="KR2a0016_WYG_062-6a"/>
牧亦有西戎孤臣東都戒士上窮範馳之御下盡詭遇<lb/>
之能兼鱗雜襲者必不乏於世矣且廬於承明署乎金<lb/>
馬皆明察之官又賢於管庫之末何為劫勒通家疾病<lb/>
一人塵穢難堪之選将以靖國不亦益囂乎書云任官<lb/>
維賢才而君擢士先疹廢芃芃棫樸似不如此且弟曠<lb/>
違兄姊迄将十載姊時歸來終不任輿曵入閤兄守金<lb/>
城永不堪扶抱就路若不憊疾非性僻而何比君曰表<lb/>
裏無假長目飛耳也常謂生遭太公將即華士之戮幸<lb/>
<pb n="KR2a0016_WYG_062-6b"/>
遇管叔必䝉僻儒之養光武以馮衍才浮其實故棄而<lb/>
不齒諸葛孔明云來敏亂郡過於孔文舉况無古人之<lb/>
才槩敢干周漢之常刑彼二三英賢足為曉治與否恐<lb/>
君逢此時或亦不免髙閣乃復假名不知己者豈欲自<lb/>
比衞賜邪君欲髙斆山公而以仲容見處徒以搥提禮<lb/>
學本不參選鄙夫瞻彼固不任下走未知新沓何如州<lb/>
陵耳而作不師古坐亂官政誣飾蚯蚓冀招神龍如復<lb/>
託以眞素者又不宜居華留名有害風俗君亦不至期<lb/>
<pb n="KR2a0016_WYG_062-7a"/>
人如此若交以為人賜舉未以己勞則商販之事又連<lb/>
所不忍聞也豈謂不肖易擢貪者可誘凡此數者君必<lb/>
居一焉雖假天口於齊駢藉鬼説於周季公孫碎毛髪<lb/>
之文荘生縱漭瀁之極終不能舉其契為之辭矣子将<lb/>
明䰟必靈咍於萬里汝潁餘彦將拂衣而不朝浮華一<lb/>
開風俗或從此而爽鬼谷以揣情為最難何君忖度之<lb/>
輕謬今有此書非敢叨擬中散誠不能顧影負心純盗<lb/>
虚聲所以綿絡累紙本不營尚書虎爪板也成童便往<lb/>
<pb n="KR2a0016_WYG_062-7b"/>
來居舎晨省復經周旋加有諸甥亦何得頓絶慶吊然<lb/>
生平之意自於此都盡君平公云生我名者殺我身天<lb/>
爵且猶滅名安用吏部郎哉其舉可陋其事不經非獨<lb/>
搢紳者不道僕妾皆将咲之忽忽不樂自知夀不得長<lb/>
且使千載知弟不詐諼耳微既為始興王濬府吏濬數<lb/>
相存慰微奉荅牋書輙飾以辭采微為文古甚頗抑揚<lb/>
袁淑見之謂為訴屈微因此又與從弟僧綽書曰吾雖<lb/>
無人鑒要是早知弟每共宴語前言何嘗不以止足為<lb/>
<pb n="KR2a0016_WYG_062-8a"/>
貴且持盈畏滿自是家門舊風何為一旦落漠至此當<lb/>
局苦迷将不然邪詎容都不先聞或可不知耳衣冠胄<lb/>
𦙍如吾者甚多才能固不足道唯不傾側溢詐士頗以<lb/>
此容之至於規矩細行難可詳料疹疾日滋縱恣益甚<lb/>
人道所貴廢不復脩幸値聖明兼容置之教外且舊恩<lb/>
所及每䝉寛假吾亦自揆疾疹重侵難復支振民生安<lb/>
樂之事心死久矣所以解日偷存盡於大布糲粟半夕<lb/>
安寝便以自度血氣盈虚<hi>闕</hi>復稍道長以大散為和羹<lb/>
<pb n="KR2a0016_WYG_062-8b"/>
弟為不見之邪疾廢居然且事一已上不足敗俗傷化<lb/>
下不至毁辱家門泊爾尸居無方待化凡此二三皆是<lb/>
事實吾與弟書不得家中相欺也州陵此舉為無所因<lb/>
反覆思之了不能解豈見吾近者諸牋邪良可怪笑吾<lb/>
少學作文又晩節如小進使君公欲民不偷每加存飾<lb/>
詶對尊貴不厭敬恭且文詞不怨思抑揚則流澹無味<lb/>
文好古貴能連類可悲一徃視之如似多意當見居非<lb/>
求志清論所排便是通辭訴屈邪爾者眞可謂眞素寡<lb/>
<pb n="KR2a0016_WYG_062-9a"/>
矣其數旦見客小防自來盈門亦不煩獨舉吉也此輩<lb/>
乃云語勢所至非其要也弟無懐居今地萬物初不以<lb/>
相非然魯器齊虚實宜書紳今三署六府之人誰表裏<lb/>
此内儻疑弟豫有力於素論何如哉則吾長阨不死終<lb/>
誤盛壮也江不過彊吹拂吾云是巖穴人巖穴人情所<lb/>
高吾得當此則雞鶩變作鳯皇何為干飾廉隅秩秩見<lb/>
於面目所惜者大耳諸舎闔門皆蒙時私此既未易陳<lb/>
道故常因含聲不言至兄弟尤為叨竊臨海頻煩二郡<lb/>
<pb n="KR2a0016_WYG_062-9b"/>
謙亦越進清階吾髙枕家巷遂至中書郎此足以闔棺<lb/>
矣又前年優㫖自弟所宣雖夏后撫辜人周宣及鰥寡<lb/>
不足過也語皆循檢校迹不為虚飾也作人不阿䛕無<lb/>
緣頭髪見白稍學謟詐且吾何以為足不能行自不得<lb/>
出户頭不耐風故不可扶曵家本貧餒至於惡衣蔬食<lb/>
設使盗跖居此亦不能兩展其足妄意珍藏也正令選<lb/>
官設作此舉於吾亦無劒㦸之傷所以懃懃畏人之多<lb/>
言也管子晉賢乃關人主之輕重此何容易哉州陵亦<lb/>
<pb n="KR2a0016_WYG_062-10a"/>
自言視明聽聰而返區區飾吾何辯致而下英俊夫竒<lb/>
士必龍居深藏與蛙蝦為伍放勲其猶難之林宗軰不<lb/>
足識也似不肯睠睠奉牋記彫琢獻文章居家近市㕓<lb/>
親戚滿城府吾猶自知袁陽源輩當平此不飾詐之與<lb/>
直獨兩不闗吾心又何所耿介弟自宜以解塞群賢矣<lb/>
兼悉怒此言自爾家任兄故能也日日望弟来屬病終<lb/>
不起何意向與江書粗布胷心無人可寫比面乃具與<lb/>
弟書便覺成本以當半日相見吾既惡勞不得多語樞<lb/>
<pb n="KR2a0016_WYG_062-10b"/>
機幸非所長相見亦不勝讀此書也親屬欲見自可示<lb/>
無急付手時論者或云微之見舉廬江何偃亦豫其議<lb/>
慮為微所咎與書自陳微報之曰卿昔稱吾於義興吾<lb/>
嘗謂之見知然復自怪鄙野不參風流未有一介熟悉<lb/>
於事何用獨識之也近日何見綽送卿書雖知如戲知<lb/>
卿固不能相哀茍相哀之未知何相期之可論卿少陶<lb/>
𤣥風淹雅脩暢自是正始中人吾眞庸性人耳自然志<lb/>
操不倍王樂小兒時尤麤笨無好常從博士讀小小章<lb/>
<pb n="KR2a0016_WYG_062-11a"/>
句竟無可得口吃不能劇讀遂絶意於尋求至二十左<lb/>
右方復就觀小説徃來者見床頭有數帙書便言學問<lb/>
試就檢當何有哉乃復持此擬議人邪尚獨愧咲揚子<lb/>
之襃贍猶恥辭賦爲君子若吾篆刻菲亦甚矣卿諸人<lb/>
亦當尤以此見議或謂言深博作一叚意氣鄙薄人世<lb/>
初不敢然是以每見世人文賦書論無所是非不解處<lb/>
即日借問此其本心也至於生平好服上藥起年十二<lb/>
時病虚耳所撰服食方中粗言之矣自此始信攝養有<lb/>
<pb n="KR2a0016_WYG_062-11b"/>
徵故門冬昌术隨時參進寒溫相補欲以扶䕶危羸見<lb/>
冀白首家貧乏役至於春秋令節輙自将兩三門生入<lb/>
草采之吾實倦逰醫部頗曉和藥尤信本草欲其必行<lb/>
是以躬親意在取精世人便言希仙好異矯慕不羈不<lb/>
同家頗有罵之者又性知畫繢蓋亦鳴鵠識夜之機盤<lb/>
紆糾紛或記心目故兼山水之愛一往跡求皆仿像也<lb/>
不好詣人能忘榮以避權右宜自密應對舉止因卷慙<lb/>
自保不能勉其所短耳由來有此數條二三諸賢因復<lb/>
<pb n="KR2a0016_WYG_062-12a"/>
架累致之髙塵詠之清壑瓦礫有資不敢輕厠金銀也<lb/>
而頃年嬰疾沉淪無已區區之情愒於生存自恐難復<lb/>
而先命猥加䰟氣蹇茶常人不得作常自處疾苦正亦<lb/>
卧思已熟謂有記自論既仰天光不夭庶類兼望諸賢<lb/>
共相哀體而卿首唱誕言布之翰墨萬石之慎或未然<lb/>
邪好盡之累豈其如此綽大駭歎便是闔朝見病者吾<lb/>
本儜人加疹意惛一旦聞此便惶怖矣五六日來復苦<lb/>
心痛引喉狀如匈中悉腫甚自憂力作此荅無復條貫<lb/>
<pb n="KR2a0016_WYG_062-12b"/>
貴布所懷落漠不舉卿既不可解立欲便别且當笑微<lb/>
常住門屋一間尋書玩古如此者十餘年太祖以其善<lb/>
筮賜以名蓍弟僧謙亦有才譽為太子舍人遇疾微躬<lb/>
自處治而僧謙服藥失度遂卒微深自咎恨發病不復<lb/>
自治哀痛謙不能已以書告靈曰弟年十五始居宿於<lb/>
外不為察慧之譽獨沉浮好書聆琴聞操輙有過目之<lb/>
能討測文典斟酌傳記寒暑未交便卓然可述吾長病<lb/>
或有小間輙稱引前載不異舊學自爾日就月將著名<lb/>
<pb n="KR2a0016_WYG_062-13a"/>
邦黨方隆夙志嗣美前賢何圗一旦㝠然長徃酷痛煩<lb/>
冤心如焚裂尋念平生裁十年中耳然非公事無不相<lb/>
對一字之書必共詠讀一句之文無不研賞濁酒忘愁<lb/>
圗籍相慰吾所以窮而不憂實頼此耳柰何罪酷焭然<lb/>
獨坐憶徃年散發極目流涕吾不舍日夜又恒慮吾羸<lb/>
病豈圗奄忽先歸㝠㝠反覆萬慮無復一期音顔髣髴<lb/>
觸事歴然弟今何在令吾悲窮昔仕京師分張六旬耳<lb/>
其中三過誤云今日何意不来鍾念縣心無物能譬方<lb/>
<pb n="KR2a0016_WYG_062-13b"/>
欲共營林澤以送餘年念兹有何罪戾見此夭酷沒於<lb/>
吾手觸事痛恨吾素好醫術不使弟子得全又尋思不<lb/>
精致有枉過念此一條特復痛酷痛酷柰何吾罪柰何<lb/>
弟為志奉親孝事兄順雖僮僕無所叱咄可謂君子不<lb/>
失色於人不失口於人沖和淹通内有皂白舉動尺寸<lb/>
吾毎咨之常云兄文骨氣可推英麗以自許又兄為人<lb/>
矯介欲過宜每中和道此猶在耳萬世不復一見柰何<lb/>
唯十紙手迹封坼儼然至於思戀不可懐及聞吾病肝<lb/>
<pb n="KR2a0016_WYG_062-14a"/>
心寸絶謂當以幅巾薄𦵏之事累汝柰何反相殯送弟<lb/>
由來意謂婦人雖無子不宜踐二庭此風若行便可家<lb/>
有孝婦仲長昌言亦其大要劉新婦以刑傷自誓必留<lb/>
供養殷太妃感栢舟之節不奪其志僕射篤順范夫知<lb/>
禮求得左率第五兒廬位有主此亦何益㝠然之痛為<lb/>
是存者意耳吾窮疾之人平生意志弟實知之端坐向<lb/>
窓有何慰適正頼弟耳過中未來已自愒望今云何得<lb/>
立自省惛毒無復人理比煩寃困憊不能作刻石文若<lb/>
<pb n="KR2a0016_WYG_062-14b"/>
靈響有識不得吾文豈不為恨儻意慮不遂謝能思之<lb/>
如狂不知所告<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>明書此數紙無復詞理畧道阡陌萬<lb/>
不寫一阿謙何圗至此誰復視我誰復憂我他日寳惜<lb/>
三光割嗜好以祈年今也唯速化耳吾豈復支㝠㝠中<lb/>
竟復云何弟懐隨和之寳未及光諸文章欲收作一集<lb/>
不知忽忽當辦此不今已成服吾臨靈取常共飲桮酌<lb/>
自釀酒寧有仿像不冤痛冤痛元嘉二十年卒時年二<lb/>
十九僧謙卒後四句而微終遺令薄𦵏不設轜旐鼓挽<lb/>
<pb n="KR2a0016_WYG_062-15a"/>
之屬施五尺牀為靈二宿便毁以嘗所弹琴置牀上何<lb/>
長史來以琴與之何長史者偃也無子家人遵之所著<lb/>
文集傳於世世祖即位詔曰微棲志貞深文行惇洽生<lb/>
自華宗身安隠素足以賁兹丘園惇是薄俗不幸蚤世<lb/>
朕甚悼之可追贈祕書監<lb/>
史臣曰燕太子吐一言田先生吞舌而死安邑令戒屠<lb/>
者閔仲叔去而之沛良由内懷耿介峻節不可輕干袁<lb/>
淑笑謔之間而王微弔詞連牘斯盖好名之士欲以身<lb/>
<pb n="KR2a0016_WYG_062-15b"/>
為珪璋皦皦然使塵玷之累不能加也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十二<lb/>
<pb n="KR2a0016_WYG_062-16a"/>
　宋書卷六十二考證<lb/>
羊欣傳欣時年十二時王獻之為呉興太守○兩時字<lb/>
　當衍其一<lb/>
高祖謂諮議叅軍鄭解之曰羊徽一時美器○解之當<lb/>
　屬鮮之之訛<lb/>
王微傳夫竒士必龍居深藏與蛙蝦為伍放勲其猶難<lb/>
　之○放監本訛於今改正<lb/>
　<lb/>
<pb n="KR2a0016_WYG_062-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十二考證<lb/>
</p>
<p>
</p>
  </div>
<div>
<head>宋書卷六十三</head> <lb/>
    <p>
<pb n="KR2a0016_WYG_063-1a"/>
欽定四庫全書<lb/>
　宋書卷六十三<lb/>
　　梁　　　　　沈　　　　約　　　　撰<lb/>
　列傳第二十三<lb/>
　　王華　王曇首　殷景仁　沈演之<lb/>
王華字子陵琅邪臨沂人太保𢎞從祖弟也祖薈衛將<lb/>
軍㑹稽内史父廞太子中庶子司徒左長史居在呉晉<lb/>
隆安初王恭起兵討王國寳時廞丁母憂在家恭檄令<lb/>
<pb n="KR2a0016_WYG_063-1b"/>
起兵廞即聚衆應之以女為貞列將軍以女人為官屬<lb/>
國寳既死恭檄廞起兵之際多所誅戮至是不復得已<lb/>
因舉兵以討恭為名恭遣劉牢之擊廞廞敗走不知所<lb/>
在長子泰為恭所殺華時年十二在軍中與廞相失隨<lb/>
沙門釋曇永逃竄時牢之搜檢覔華甚急曇永使華提<lb/>
衣幞隨後津邏咸疑焉華行遲永呵罵云奴子怠懈行<lb/>
不及我以杖捶華數十衆乃不疑由此得免遇赦還呉<lb/>
少有志行以父存亡不測布衣蔬食不交游如此十餘<lb/>
<pb n="KR2a0016_WYG_063-2a"/>
年為時人所稱羙髙祖欲收其才用乃發廞䘮問使華<lb/>
制服服闋髙祖北伐長安領鎮西將軍北徐州刺史辟<lb/>
華為州主簿仍轉鎮西主簿治中從事史歴職著稱太<lb/>
祖征江陵以為西中郎主簿遷咨議参軍領録事太祖<lb/>
進號鎮西復隨府轉太祖未親政政事悉委司馬張邵<lb/>
華性尚物不欲人在己前邵性豪每行來常引夾轂華<lb/>
出入乗牽車從者不過二三以矯之嘗於城内相逢華<lb/>
陽不知是邵謂左右此鹵簿甚盛必是殿下出行乃下<lb/>
<pb n="KR2a0016_WYG_063-2b"/>
牽車立於道側及邵至乃驚邵白服登城為華所紏坐<lb/>
被徵華代為司馬南郡太守行府州事太祖入奉大統<lb/>
以少帝見害疑不敢下華建議曰羡之等受寄崇重未<lb/>
容便敢背徳廢主若存慮其將來受禍致此殺害蓋由<lb/>
每生情多寜敢一朝頓懐逆志且三人勢均莫相推伏<lb/>
不過欲握權自固以少主仰待耳今日就徴萬無所慮<lb/>
太祖從之留華總後任上即位以華為侍中領驍騎將<lb/>
軍未拜轉右衛將軍侍中如故先是㑹稽孔甯子為太<lb/>
<pb n="KR2a0016_WYG_063-3a"/>
祖鎮西咨議参軍以文義見賞至是為黄門侍郎領歩<lb/>
兵校尉甯子先為髙祖太尉主簿陳損益曰隆化之道<lb/>
莫先於官得其才枚卜之方莫若人慎其舉雖復因革<lb/>
不同損益有物求賢審官未之或改師錫僉曰煥乎欽<lb/>
明之誥拔茅征吉著於幽賁之爻晉師有成瓜衍作賞<lb/>
楚乗無入蒍賈不賀今舊命惟新幽人引領韶之盡羙<lb/>
已備於振綱武之未盡或存於理目雖九官之職未可<lb/>
備舉親民之選尤宜在先愚欲使天朝四品官外及守<lb/>
<pb n="KR2a0016_WYG_063-3b"/>
牧各舉一人堪為二千石長吏者以付選官隨缺叙用<lb/>
得賢受賞失舉任罰夫惟帝之難豈庸識所易然舉爾<lb/>
所知非求多人因百官之明孰與一識之見執咎在己<lb/>
豈容狥物之私今非以選曹所銓果於乖謬衆職所舉<lb/>
必也惟良蓋宜使求賢闢其廣塗考績取其少殿若才<lb/>
實拔羣進宜尚徳治阿之宰不必計年免徒之守豈限<lb/>
資秩自此以還故當才均以資資均以地宰莅之官誠<lb/>
曰吏職然監觀民瘼翼化宣風則隠厚之求急於刀筆<lb/>
<pb n="KR2a0016_WYG_063-4a"/>
能事之功接於徳心以此論才行之年嵗豈惟政無秕<lb/>
蠧民庇手足而已將使公路日清私請漸塞士多心競<lb/>
仁必由己處士砥自求之節仕子藏交馳之情甯子庸<lb/>
微不識治體冐昧陳愚退懼違謬甯子與華並有富貴<lb/>
之願自羡之等秉權日夜構之於太祖甯子嘗東歸至<lb/>
金昌亭左右欲泊船甯子命去之曰此弑君亭不可泊<lb/>
也華每閑居諷詠常誦王粲登樓賦曰冀王道之一平<lb/>
假髙衢而騁力出入逢羡之等每切齒憤咤歎曰當見<lb/>
<pb n="KR2a0016_WYG_063-4b"/>
太平時不元嘉二年甯子病卒三年誅羡之等華遷護<lb/>
軍侍中如故宋世惟華與南陽劉湛不為飾讓得官即<lb/>
拜以此為常華以情事異人未嘗預宴集終身不飲酒<lb/>
有燕不之詣若宜有論事者乗車造門主人出車就之<lb/>
及王𢎞輔政而弟曇首為太祖所任與華相埒華嘗謂<lb/>
己力用不盡每歎息曰宰相頓有數人天下何由得治<lb/>
四年卒時年四十三追贈散騎常侍衛將軍九年上思<lb/>
誅羡之之功追封新建縣侯食邑千户諡曰宣侯世祖<lb/>
<pb n="KR2a0016_WYG_063-5a"/>
即位配饗太祖廟庭子宣侯嗣官至左衛將軍卒子長<lb/>
嗣太宗泰始二年坐罵母奪爵以長弟終紹封後廢帝<lb/>
元徽三年終上表乞以封還長許之齊受禪國除華從<lb/>
父弟鴻五兵尚書㑹稽太守<lb/>
王曇首琅邪臨沂人太保𢎞少弟也㓜有業尚除著作<lb/>
郎不就兄弟分財曇首唯取圖書而已辟琅邪王大司<lb/>
馬屬從府公脩復洛陽園陵與從弟球俱詣髙祖時謝<lb/>
晦在坐髙祖曰此君並膏梁盛徳乃能屈志戎旅曇首<lb/>
<pb n="KR2a0016_WYG_063-5b"/>
答曰既從神武之師自使懦夫有立志晦曰仁者果有<lb/>
勇髙祖悦行至彭城髙祖大㑹戯馬臺豫坐者皆賦詩<lb/>
曇首文先成髙祖覧讀因問𢎞曰卿弟何如卿𢎞答曰<lb/>
若但如臣門戸何寄髙祖大笑曇首有識局智度喜愠<lb/>
不見於色閨門之内雍雍如也手不執金玉婦女不得<lb/>
為飾玩自非禄賜所及一毫不受於人太祖為冠軍徐<lb/>
州刺史留鎮彭城以曇首為府功曹太祖鎮江陵自功<lb/>
曹為長史隨府轉鎮西長史髙祖甚知之謂太祖曰王<lb/>
<pb n="KR2a0016_WYG_063-6a"/>
曇首沈毅有器度宰相才也汝每事咨之景平中有龍<lb/>
見西方半天騰上廕五綵雲京都逺近聚觀太史奏曰<lb/>
西方有天子氣太祖入奉大統上及議者皆疑不敢下<lb/>
曇首與到彦之從兄華固勸上猶未許曇首又固陳并<lb/>
言天人符應上乃下率府州文武嚴兵自衛臺所遣百<lb/>
官衆力不得近部伍中兵参軍朱容子抱刀在平乗戸<lb/>
外不觧𢃄者數旬既下在道有黄龍出負上所乗舟左<lb/>
右皆失色上謂曇首曰此乃夏禹所以受天命我何堪<lb/>
<pb n="KR2a0016_WYG_063-6b"/>
之及即位又謂曇首曰非宋昌獨見無以致此以曇首<lb/>
為侍中尋領右衛將軍領驍騎將軍以朱容子為右軍<lb/>
將軍誅徐羡之等平謝晦曇首及華之力也元嘉四年<lb/>
車駕出北堂嘗使三更竟開廣莫門南臺云應須白虎<lb/>
幡銀字棨不肯開門尚書左丞羊𤣥保奏免御史中丞<lb/>
傅隆以下曇首繼啟曰既無墨敕又闕幡棨雖稱上㫖<lb/>
不異單刺元嘉二年雖有再開門例此乃前事之違今<lb/>
之守舊未為非禮但既據舊使應有疑却本末曾無此<lb/>
<pb n="KR2a0016_WYG_063-7a"/>
狀猶宜厥咎其不請白虎幡銀字棨致門不時開由尚<lb/>
書相承之失亦合糾正上特無所問更立科條遷太子<lb/>
詹事侍中如故晦平後上欲封曇首等㑹讌集舉酒勸<lb/>
之因拊御牀曰此坐非卿兄弟無復今日時封詔己成<lb/>
出以示曇首曇首曰近日之事舋難將成頼陛下英明<lb/>
速斷故罪人斯戮臣等雖得仰慿天光効其毫露豈可<lb/>
因國之災以為身幸陛下雖欲私臣當如直史何上不<lb/>
能奪故封事遂寢時兄𢎞錄尚書事又為揚州刺史曇<lb/>
<pb n="KR2a0016_WYG_063-7b"/>
首為上所親委任兼兩宫彭城王義康與𢎞並錄意常<lb/>
怏怏又欲得揚州形於辭㫖以曇首居中分其權任愈<lb/>
不悦曇首固乞吴郡太祖曰豈有欲建大厦而遺其棟<lb/>
梁者哉賢兄比屢稱疾固辭州任將來若相申許者此<lb/>
處非卿而誰亦何吴郡之有時𢎞久疾屡遜位不許義<lb/>
康謂賔客曰王公久疾不起神州詎合臥治曇首勸𢎞<lb/>
減府兵之半以配義康義康乃悦七年卒太祖為之慟<lb/>
中書舍人周起侍側曰王家欲衰賢者先殞上曰直是<lb/>
<pb n="KR2a0016_WYG_063-8a"/>
我家衰耳追贈左光禄大夫加散騎常侍詹事如故九<lb/>
年以預誅羡之等謀追封豫寕縣侯邑千戸諡曰文侯<lb/>
世祖即位配饗太祖廟庭子僧綽嗣别有傳少子僧䖍<lb/>
昇明末為尚書令<lb/>
殷景仁陳郡長平人也曾祖融晋太常祖茂散騎常侍<lb/>
特進左光禄大夫父道裕蚤亡景仁少有大成之量司<lb/>
徒王謐見而以女妻之初為劉毅後軍参軍髙祖太尉<lb/>
行参軍建議宜令百官舉才以所薦能否為黜陟遷宋<lb/>
<pb n="KR2a0016_WYG_063-8b"/>
臺祕書郎世子中軍参軍轉主簿又為驃騎將軍道憐<lb/>
主簿出補衡陽太守入為宋世子洗馬仍轉中書侍郎<lb/>
景仁學不為文敏有思致口不談義深達理體至於國<lb/>
典朝儀舊章記注莫不撰錄識者知其有當世之志也<lb/>
髙祖甚知之遷太子中庶子少帝即位入補侍中累表<lb/>
辭讓又固陳曰臣志幹短弱歴著出處值皇塗隆泰身<lb/>
荷恩榮階牒推遷日月頻積失在饕餮患不自量而奉<lb/>
聞今授固守愚心者竊惟殊次之寵必歸器望喉脣之<lb/>
<pb n="KR2a0016_WYG_063-9a"/>
任非才莫居三省諸躬無以克荷豈可茍順甘榮不知<lb/>
進退上虧朝舉下貽身咎求之公私未見其可顧涯審<lb/>
分誠難庶幾踰方越序易以誡懼所以俯仰周惶無地<lb/>
寜處若惠澤廣流蘭艾同潤回改前㫖賜以降階雖實<lb/>
不敏敢忘循命臣迕違之愆既己屢積寜當徒尚浮采<lb/>
塵黷天聽丹情悾款仰希照察詔曰景仁退挹之懐有<lb/>
不可改除黄門侍郎以申君子之請尋領射聲頃之轉<lb/>
左衛將軍太祖即位委遇彌厚俄遷侍中左衛如故時<lb/>
<pb n="KR2a0016_WYG_063-9b"/>
與侍中右衛將軍王華侍中驍騎將軍王曇首侍中劉<lb/>
湛四人並時為侍中俱居門下皆以風力局幹冠冕一<lb/>
時同升之羙近代莫及元嘉三年車駕征謝晦司徒王<lb/>
𢎞入居中書下省景仁長直共掌留任晦平代到彦之<lb/>
為中領軍侍中如故太祖所生章太后早亡上奉太后<lb/>
所生蘇氏甚謹六年蘇氏卒車駕親徃臨哭下詔曰朕<lb/>
夙罹偏罰情事兼常每思有以光隆懿戚少申罔極之<lb/>
懐而禮文遺逸取正無所監之前代用否又殊故惟疑<lb/>
<pb n="KR2a0016_WYG_063-10a"/>
累年在心未遂蘓夫人奄至傾殂情禮莫寄追思逺恨<lb/>
與事而深日月有期將卜窀穸便欲粗依春秋以貴之<lb/>
義式遵二漢推恩之典但動藉史筆傳之後昆稱心而<lb/>
行或容未允可時共詳論以求其中執筆永懐益增感<lb/>
塞景仁議曰至德之感靈啟厥祥文母俔天實熈皇祚<lb/>
主上聿遵先典號極徽崇以貴之義理盡於此蘇夫人<lb/>
階縁戚屬情以事深寒泉之思實感聖懐明詔爰發詢<lb/>
求厥中謹尋漢氏推恩加爵于時承秦之弊儒術蔑如<lb/>
<pb n="KR2a0016_WYG_063-10b"/>
自君作故罔或前典懼非盛明所宜軌蹈晉監二代朝<lb/>
政之所因君舉必書哲王之所慎體至公者懸爵賞於<lb/>
無私奉天統者每屈情以申制所以作孚萬國貽則後<lb/>
昆臣豫䝉博逮謹露庸短上從之丁母憂葬竟起為領<lb/>
軍將軍固辭上使綱紀代拜遣中書舍人周赳輿載還<lb/>
府九年服闋遷尚書僕射太子詹事劉湛代為領軍與<lb/>
景仁素善皆被遇於髙祖俱以宰相許之湛尚居外任<lb/>
㑹王𢎞華曇首相係亡景仁引湛還朝共參政事湛既<lb/>
<pb n="KR2a0016_WYG_063-11a"/>
入以景仁位遇本不踰已而一旦居前意甚憤憤知太<lb/>
祖信仗景仁不可移奪乃深結司徒彭城王義康欲倚<lb/>
宰相之重以傾之十二年景仁復遷中書令護軍僕射<lb/>
如故尋復以僕射領吏部護軍如故湛愈忿怒義康納<lb/>
湛言毁景仁於太祖太祖遇之益隆景仁對親舊歎曰<lb/>
引之令入入便噬人乃稱疾觧職表疏累上不見許使<lb/>
停家養病發詔遣黄門侍郎省疾湛議遣人若劫盗者<lb/>
於外殺之以為太祖雖知當有以終不能傷至親之愛<lb/>
<pb n="KR2a0016_WYG_063-11b"/>
上㣲聞之遷景仁於西掖門外晉鄱陽主第以為護軍<lb/>
府宻邇宫禁故其計不行景仁臥疾者五年雖不見上<lb/>
而宻表去來日中以十數朝政大小必以問焉影迹周<lb/>
宻莫有窺其際者收湛之日景仁使拂拭衣冠寑疾既<lb/>
久左右皆不曉其意其夜上出華林園延賢堂召景仁<lb/>
猶稱脚疾小牀輿以就坐誅討處分一皆委之代義康<lb/>
為揚州刺史僕射領吏部如故遣使者授印綬主簿代<lb/>
拜拜畢便覺其情理乖錯性本寛厚而忽更苛暴問左<lb/>
<pb n="KR2a0016_WYG_063-12a"/>
右曰今年男婚多女嫁多是冬大雪景仁乘輿出聽事<lb/>
觀望忽驚曰當閤何得有大樹既而曰我誤邪疾轉篤<lb/>
太祖謂不利在州司使還住僕射下省為州凡月餘卒<lb/>
或云見劉湛為祟時年五十一追贈侍中司空本官如<lb/>
故諡曰文成公上與荆州刺史衡陽王義季書曰殷僕<lb/>
射疾患少日奄忽不救其識具經逺奉國竭誠周游繾<lb/>
綣情兼常痛民望國器遇之為難惋歎之深不能已己<lb/>
汝亦同不徃矣如何世祖大明五年行幸經景仁墓詔<lb/>
<pb n="KR2a0016_WYG_063-12b"/>
曰司空文成公景仁德量淹正風識明允徽績忠謨夙<lb/>
達先照惠政茂譽實留民屬近瞻邱墳感徃興悼可遣<lb/>
使致祭子道矜㓜而不慧官至太中大夫道矜子恒太<lb/>
宗世為侍中度支尚書屬父疾積久為有司所奏詔曰<lb/>
道矜生便有病更無橫疾恒因愚習惰久妨清序可降<lb/>
為散騎常侍<lb/>
沈演之字臺眞吴興武康人也髙祖充晋車騎將軍吴<lb/>
國内史曾祖勁冠軍陳祐長史戍金墉城為鮮卑慕容<lb/>
<pb n="KR2a0016_WYG_063-13a"/>
恪所陷不屈節見殺追贈東陽太守祖赤黔廷尉卿父<lb/>
叔任少有幹質初為揚州主簿髙祖太尉參軍呉山隂<lb/>
令治皆有聲朱齡石伐蜀為齡石建威府司馬加建威<lb/>
將軍平蜀之功亞於元帥即本號為西夷校尉巴西梓<lb/>
潼郡太守戍涪城東軍既反二郡彊宗侯勱羅奥聚衆<lb/>
作亂四面雲合遂至萬餘人攻城急叔任東兵不滿五<lb/>
百推布腹心衆莫不為用出擊大破之逆黨皆平髙祖<lb/>
討司馬休之齡石遣叔任率軍來㑹時髙祖領鎭西將<lb/>
<pb n="KR2a0016_WYG_063-13b"/>
軍命為司馬及軍還以為揚州别駕從事史以平蜀全<lb/>
涪之功封寜新縣男食邑四百四十戸出為建威將軍<lb/>
益州刺史以疾還都義熈十四年卒時年五十長子融<lb/>
之蚤卒演之年十一尚書僕射劉栁見而知之曰此童<lb/>
終為令器家世為將而演之折節好學讀老子日百遍<lb/>
以義理業尚知名襲父别爵吉陽縣五等侯郡命主簿<lb/>
州辟從事史西曹主簿舉秀才嘉興令有能名入為司<lb/>
徒祭酒南譙王義宣左軍主簿錢唐令復有政績復為<lb/>
<pb n="KR2a0016_WYG_063-14a"/>
司徒主簿丁母憂起為武康令固辭不免到縣百許日<lb/>
稱疾去官服闋除司徒左司掾州治中從事史元嘉十<lb/>
二年東諸郡大水民人饑饉呉義興及呉郡之錢唐升<lb/>
米三百以演之及尚書祠部郎江邃並兼散騎常侍廵<lb/>
行拯䘏許以便宜從事演之乃開倉廪以賑饑民民有<lb/>
生子者口賜米一斗刑獄有疑枉悉制遣之百姓䝉頼<lb/>
轉别駕從事史領本郡中正深為義康所待故在府州<lb/>
前後十餘年後劉湛劉斌等結黨欲排廢尚書僕射殷<lb/>
<pb n="KR2a0016_WYG_063-14b"/>
景仁演之雅仗正義與湛等不同湛因此讒之於義康<lb/>
嘗因論事不合㫖義康變色曰自今而後我不復相信<lb/>
演之與景仁素善盡心於朝廷太祖甚嘉之以為尚書<lb/>
吏部郎十七年義康出藩誅湛等以演之為右衛將軍<lb/>
景仁尋卒乃以後軍長史范曄為左衛將軍與演之對<lb/>
掌禁旅同參機密二十年遷侍中右衛將軍如故太祖<lb/>
謂之曰侍中領衛望實優顯此蓋宰相便坐卿其勉之<lb/>
上欲伐林邑朝臣不同唯廣州刺史陸徽與演之贊成<lb/>
<pb n="KR2a0016_WYG_063-15a"/>
上意及平賜羣臣黄金生口銅器等物演之所得偏多<lb/>
上謂之曰廟堂之謀卿參其力平此逺夷未足多建茅<lb/>
土廓清京都鳴鸞東岱不憂河山不開也二十一年詔<lb/>
曰總司戎政翼贊東朝惟允之舉匪賢莫授侍中領右<lb/>
衛將軍演之清業貞審器思沉濟右衛將軍曄才應通<lb/>
敏理懐清要並羙彰出内誠亮在公能克懋厥猷樹績<lb/>
所莅演之可中領軍曄可太子詹事曄懐逆謀演之覺<lb/>
其有異言之太祖曄尋事發伏誅遷領國子祭酒本州<lb/>
<pb n="KR2a0016_WYG_063-15b"/>
大中正轉吏部尚書領太子右衛率雖未為宰相任寄<lb/>
不異也素有心氣疾病歴年上使臥疾治事性好舉才<lb/>
申濟屈滯而謙約自持上賜女伎不受二十六年車駕<lb/>
拜京陵演之以疾不從上還宫召見自勉到坐出至尚<lb/>
書下省暴卒時年五十三太祖痛惜之追贈散騎常侍<lb/>
金紫光禄大夫諡曰貞侯演之昔與同使江邃字𤣥逺<lb/>
濟陽考城人頗有文義官至司徒記室參軍撰文釋傳<lb/>
於世演之子睦至黄門郎通直散騎常侍世祖大明初<lb/>
<pb n="KR2a0016_WYG_063-16a"/>
坐要引上左右俞欣之訪評殿省内事又與弟西陽王<lb/>
文學勃忿鬩不睦坐徙始興郡勃免官禁錮勃好為文<lb/>
章善彈琴能圍棊而輕薄逐利歴尚書殿中郎太宗泰<lb/>
始中為太子右衛率加給事中時欲北討使勃還鄉里<lb/>
募人多受貨賄上怒下詔曰沈勃琴書藝業口有羙稱<lb/>
而輕躁耽酒㓜多罪愆比奢淫過度妓女數十聲酣放<lb/>
縱無復劑限自恃呉興土豪比門義故脅説士庻告索<lb/>
無已又輒聽募將委役還私託注病叛遂有數百周旋<lb/>
<pb n="KR2a0016_WYG_063-16b"/>
門生競受財貨少者至萬多者千金考計贓物二百餘<lb/>
萬便宜明罰敕法以正典刑故光禄大夫演之昔受深<lb/>
遇忠績在朝尋逺矜懐能無𢎞律可徙勃西垂令思愆<lb/>
悔於是徙付梁州廢帝元徽初以例得還結事阮佃夫<lb/>
王道隆等復為司徒左長史為廢帝所誅順帝即位追<lb/>
贈本官勃弟統大明中為著作佐郎先是五省官所給<lb/>
幹僮不得雜役太祖世坐以免官者前後百人統輕役<lb/>
過差有司奏免世祖詔曰自頃幹僮多不祗給主可量<lb/>
<pb n="KR2a0016_WYG_063-17a"/>
聽行杖得行幹杖自此始也演之兄融之子暢之襲寜<lb/>
新縣男大明中為海陵王休茂北中郎諮議叅軍為休<lb/>
茂所殺追贈黄門郎子曄嗣齊受禪國除<lb/>
史臣曰元嘉初誅滅宰相蓋王華孔甯子之力也彼羣<lb/>
公義雖徃結恩實今疎而任即曩權意非昔主居上六<lb/>
之窮爻當來寵之要轍顚覆所基非待他釁况於廢殺<lb/>
之重其隙易乗乎夫殺人而取其璧不知在己興累傾<lb/>
物而移其寵不忌自我難持若二子永年亦未知來禍<lb/>
<pb n="KR2a0016_WYG_063-17b"/>
所止也有能戒彼而悟此則所望於來哲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十三<lb/>
<pb n="KR2a0016_WYG_063-18a"/>
　宋書卷六十三考證<lb/>
王華傳華時年十二○二南史作三<lb/>
隨沙門釋曇永逃竄○永南史作冰<lb/>
子宣侯嗣官至左衛將軍卒子長嗣○南史作子定侯<lb/>
　嗣<hi>臣照</hi>按王僧綽傳云華子嗣人才既劣位遇亦輕<lb/>
　僧綽謂蔡興宗曰弟名位應與新建齊新建者嗣之<lb/>
　封也然則嗣乃華子之名其後或諡為定侯耳南史<lb/>
　宣侯作定侯蓋嫌子嗣嗣之文叠多嗣字不明故改<lb/>
<pb n="KR2a0016_WYG_063-18b"/>
　稱其諡宣與定相近宋書復訛定為宣華既諡宣子<lb/>
　不應復諡宣當是定字<lb/>
王曇首傳中書舍人周起侍側○周起南史作周赳<hi>臣</hi>
　<hi>承蒼</hi>按張敷殷景仁傳俱有中書舍人周赳作赳為<lb/>
　是<lb/>
　<lb/>
　<lb/>
　宋書卷六十三考證<lb/>
</p>
<p>
</p>
  </div>
<div>
<head>宋書卷六十四</head> <lb/>
    <p>
<pb n="KR2a0016_WYG_064-1a"/>
欽定四庫全書<lb/>
　宋書卷六十四<lb/>
　　梁　　　　沈　　　　　約　　　　撰<lb/>
　列傳第二十四<lb/>
　　鄭鮮之　　　裴松之　　　何承天<lb/>
鄭鮮之字道子滎陽開封人也髙祖渾魏將作大匠曾<lb/>
祖襲大司農父遵尚書郎襲初為江乗令因居縣境鮮<lb/>
之下帷讀書絶交游之務初為桓偉輔國主簿先是兖<lb/>
<pb n="KR2a0016_WYG_064-1b"/>
州刺史滕恬為丁零翟遼所沒屍喪不反恬子羡仕宦<lb/>
不廢議者嫌之桓𤣥在荆州使羣僚博議鮮之議曰名<lb/>
教大極忠孝而已至乎變通抑引每事輒殊本而尋之<lb/>
皆是求心而遺跡跡之所乗遭遇或異故聖人或就跡<lb/>
以助教或因跡以成罪屈申與奪難可等齊舉其阡陌<lb/>
皆可略言矣天可逃乎而伊尹廢君君可脅乎而鬻拳<lb/>
見善忠可愚乎而箕子同仁自此以還殊實而齊聲異<lb/>
譽而等羙者不可勝言而欲令百代之下聖典所闕正<lb/>
<pb n="KR2a0016_WYG_064-2a"/>
斯事於一朝豈可易哉然立言眀理以古證今當使理<lb/>
厭人情如滕羡情事者或終身隱處不闗人事或昇朝<lb/>
理務無譏前哲通滕者則以無譏為證塞滕者則以隐<lb/>
處為羙折其兩中則異同之情可見矣然無譏前哲者<lb/>
厭情之謂也若王陵之母見烹於楚陵不退身窮居終<lb/>
為社稷之臣非為榮也鮑勛蹇諤魏朝亡身為效觀其<lb/>
志非貪爵也凡此二賢非滕之諭夫聖人立教猶云有<lb/>
禮無時君子不行有禮無時政以事有變通不可守一<lb/>
<pb n="KR2a0016_WYG_064-2b"/>
故爾若滕以此二賢為證則恐人人自賢矣若不可人<lb/>
人自賢何可獨許其證譏者兼在於人不但獨證其事<lb/>
漢魏以来記闕其典尋而得者無㡬人至乎大晉中朝<lb/>
及中興之後楊臻則七年不除喪三十餘年不闗人事<lb/>
温公則見逼於王命庾左丞則終身不著袷髙世逺則<lb/>
為王右軍何驃騎所勸割無有如滕之易者也若以縗<lb/>
麻非為哀之主無所復言矣文皇帝以東闗之役尸骸<lb/>
不反者制其子弟不廢婚宦眀此孝子已不自同於人<lb/>
<pb n="KR2a0016_WYG_064-3a"/>
倫有識己審其可否矣若其不爾居宗輔物者但當即<lb/>
聖人之教何所復眀制於其間哉及至永嘉大亂之後<lb/>
王敦復申東闗之制於中興原此是為國之大計非謂<lb/>
訓範人倫盡於此也何以言之父讐眀不同戴天日而<lb/>
為國不可許復讐此自以法奪情即是東闗永嘉之喻<lb/>
也何妨綜理王務者布衣以處之眀教者自謂世非横<lb/>
流凡士君子之徒無不可仕之理而雜以情譏謂宜在<lb/>
貶裁爾若多引前事以為通證則孝子可顧法而不復<lb/>
<pb n="KR2a0016_WYG_064-3b"/>
讐矣文皇帝無所立制於東闗王敦無所眀之於中興<lb/>
毎至斯㑹輒發之於宰物是心可不喻乎且夫求理當<lb/>
先以逺大若滄海横流家國同其淪溺若不仕也則人<lb/>
有餘力人有餘力則國可至乎亡家可至乎滅當斯時<lb/>
也匹婦猶亡其身况大丈夫哉既其不然天下之才將<lb/>
無所理滕但當盡陟岵之哀擬不仕者之心何為證喻<lb/>
前人以自通乎且名為大才之所假而小才之所榮榮<lb/>
與假乗常已有慙徳無欣工進何有情事乎若其不然<lb/>
<pb n="KR2a0016_WYG_064-4a"/>
則工進無欣何足貴於千載之上邪茍許小才榮其位<lb/>
則滕不當顧常疑以自居乎所謂栁下惠則可我則不<lb/>
可也且有生之所宗者聖人聖人之為教者禮法即心<lb/>
而言則聖人之法不可改也而秦以郡縣治天下莫之<lb/>
能變漢文除肉刑莫之能復彼聖人之為法猶見改於<lb/>
後王况滕頼前人而當必通乎若人皆仕未知斯事可<lb/>
俟後聖與不况仕與不仕各有其人而不仕之所引每<lb/>
感三年之下見議者𢎞通情紀每傍中庸又云若許譏<lb/>
<pb n="KR2a0016_WYG_064-4b"/>
滕則恐亡身致命之仕以此而不盡何斯言之過與夫<lb/>
忠烈之情初無計而後動若計而後動則懼法不盡命<lb/>
若有不盡則國有常法故古人軍敗於外而家誅於内<lb/>
茍忠發自内或懼法於外復有踟蹰顧望之地邪若有<lb/>
功不賞有罪不誅可致斯喻爾無有名教翼其子弟而<lb/>
子弟不致力於所天不致力於所天則王經忠不能救<lb/>
主孝不顧其親是家國之罪人爾何所而稱乎夫恩宥<lb/>
十世非不隆也功髙賞厚非不報也若國憲無負於滕<lb/>
<pb n="KR2a0016_WYG_064-5a"/>
恬則羡之通塞自是名教之所及豈是勸沮之本乎議<lb/>
者又以唐虞邈矣孰知所歸尋言求意將所負者多乎<lb/>
後漢亂而不亡前史猶謂數公之力魏國將建荀令君<lb/>
正色異議董昭不得枕蘇則之䣛賈充受辱於庾純以<lb/>
此而推天下之正義終自傳而不沒何為發斯歎哉若<lb/>
以時非上皇便不足復言多者則夷齊於奭望子房於<lb/>
四人亦無所復措其言矣至於陳平黙順避禍以權濟<lb/>
屈皆是衛生免害非為榮也滕今生無所衛鞭塞已㝠<lb/>
<pb n="KR2a0016_WYG_064-5b"/>
義安在乎昔陳夀在喪使婢丸藥見責鄉閭阮咸居哀<lb/>
騎驢偷婢身處王朝豈可以阮獲通於前世便無疑於<lb/>
後乎且賢聖抑引皆是究其始終定其才行故雖事有<lb/>
驚俗而理必獲申郗詵𦵏母後園而身登宦所以免責<lb/>
以其孝也日磾殺兒無譏以其忠也今豈可以二事是<lb/>
忠孝之所為便可許殺兒𦵏母後園乎不可眀矣既其<lb/>
不可便當究定滕之才行無所多辨也滕非下官郷親<lb/>
又不周旋才能非所能悉若以滕謀能决敵才能周用<lb/>
<pb n="KR2a0016_WYG_064-6a"/>
此自追蹤古人非議所及若是士流故謂宜如子夏受<lb/>
曾參之詞可謂善矣而子夏無不孝之稱也意之所懐<lb/>
都盡於此自非名理何縁多其徃復如其折中裁之居<lb/>
宗桓偉進號安西轉補功曹舉陳郡謝絢自代曰葢聞<lb/>
知賢弗推臧文所以竊位宣子能讓晉國以之獲寜鮮<lb/>
之猥承人乏謬䝉過眷既恩以義隆遂再叨非服知進<lb/>
之難屢以上請然自退之志未獲暫申夙夜懐冰敢忘<lb/>
其懼伏見行參軍謝絢清悟審正理懐通羙居以端石<lb/>
<pb n="KR2a0016_WYG_064-6b"/>
雖未足舒其采章升庸以漸差可以位擬人請乞愚短<lb/>
甘充下列授為賢牧實副羣望入為員外𣪚騎侍郎司<lb/>
徒左西屬大司馬琅邪王錄事參軍仍遷御史中丞性<lb/>
剛直不阿強貴眀憲直䋲甚得司直之體外甥劉毅權<lb/>
重當時朝野莫不歸附鮮之盡心髙祖獨不屈意於毅<lb/>
毅甚恨焉義熙六年鮮之使治書侍御史丘洹奏彈毅<lb/>
曰上言傳詔羅道盛輒開牋遂盗發宻事依法棄市奏<lb/>
報行刑而毅以道盛身有侯爵輒復停宥按毅勲徳光<lb/>
<pb n="KR2a0016_WYG_064-7a"/>
重任居次相既殺之非己無縁生之自由又奏之於先<lb/>
而弗請於後閫外出疆非此之謂中丞鮮之於毅舅甥<lb/>
制不相糺臣請免毅官詔無所問時新制長吏以父母<lb/>
疾去官禁錮三年山隂令沈叔任父疾去職鮮之因此<lb/>
上議曰夫事有相權故制有與奪此有所屈而彼有所<lb/>
申未有理無所眀事無所獲而為永制者也當以去官<lb/>
之人或容詭託之事詭託之事誠或有之豈可虧天下<lb/>
之大教以末傷本者乎且設法葢以衆苞寡而不以寡<lb/>
<pb n="KR2a0016_WYG_064-7b"/>
違衆况防杜去官而塞孝愛之實且人情趨於榮利辭<lb/>
官本非所防所以為其制者莅官不久則奔競互生故<lb/>
杜其欲速之情以申考績之實省父母之疾而加以罪<lb/>
名悖義疾理莫此為大謂宜從舊於義為允從之於是<lb/>
自二品以上父母沒者墳墓崩毁及疾病族屬輒去並<lb/>
不禁錮劉毅當鎮江陵髙祖㑹於江寜朝士畢集毅素<lb/>
好摴蒱於是㑹戯髙祖與毅斂局各得其半積錢隐人<lb/>
毅呼髙祖併之先擲得雉髙祖甚不説良乆乃答之四<lb/>
<pb n="KR2a0016_WYG_064-8a"/>
坐傾矚既擲五子盡黒毅意色大惡謂髙祖曰知公不<lb/>
以大坐席與人鮮之大喜徒跣繞牀大呌聲聲相續毅<lb/>
甚不平謂之曰此鄭君何為者無復甥舅之禮髙祖少<lb/>
事戎旅不經渉學及為宰相頗慕風流時或言論人皆<lb/>
依違之不敢難也鮮之難必切至未嘗寛假要須髙祖<lb/>
辭窮理屈然後置之髙祖或有時慙恧變色動容既而<lb/>
謂人曰我本無術學言義尤淺比時言論諸賢多見寛<lb/>
容唯鄭不爾獨能盡人之意甚以此感之時人謂為格<lb/>
<pb n="KR2a0016_WYG_064-8b"/>
佞自中丞轉司徒左長史太尉咨議參軍俄而補侍中<lb/>
復為太尉咨議十二年髙祖北伐以為右長史鮮之曾<lb/>
祖墓在開封相去三百里乞求拜省髙祖以騎送之宋<lb/>
國初建轉奉常佛佛虜陷闗中髙祖復欲北討行意甚<lb/>
盛鮮之上表諫曰伏思聖略深逺臣之愚管無所措其<lb/>
意然臣愚見竊有所懐虜凶狡情狀可見自闗中再敗<lb/>
皆是帥師違律非是内有事故致外有敗傷虜聞殿下<lb/>
親御六軍必謂見伐當重兵潼闗其勢然也若陵威長<lb/>
<pb n="KR2a0016_WYG_064-9a"/>
驅臣實見其未易若輿駕頓洛則不足上勞聖躬如此<lb/>
則進退之機宜在熟慮賊不敢乗勝過陜逺懾大威故<lb/>
也今盡用兵之算事從屈申遣師撲討而南夏清晏賊<lb/>
方懼將来永不敢動若輿駕造洛而反凶醜更生揣量<lb/>
之心必啟邉戎之患此既必然江南顒顒傾注輿駕忽<lb/>
聞逺伐不測師之深淺必以殿下大申威靈未還人情<lb/>
恐懼事又可推往年西征劉鍾危殆前年劫盗破廣州<lb/>
人士都盡三吳心腹之内諸縣屢敗皆由勞役所致又<lb/>
<pb n="KR2a0016_WYG_064-9b"/>
聞處處大水加逺師民敝敗𣪚自然之理殿下在彭城<lb/>
劫盗破諸縣事非偶爾皆是無賴凶慝凡順而撫之則<lb/>
百姓思安違其所願必為亂矣古人所以救其煩穢正<lb/>
在於斯漢髙身困平城吕后受匈奴之辱魏武軍敗赤<lb/>
壁宣武喪師枋頭神武之功一無所損况偏師失律無<lb/>
虧於廟堂之上者邪即之事實非敗之謂惟齡石等可<lb/>
念爾若行也或速其禍反覆思惟愚謂不煩殿下親征<lb/>
小劫西虜或為河洛之患今正宜通好北虜則河南安<lb/>
<pb n="KR2a0016_WYG_064-10a"/>
河南安則濟泗静伏願聖鑑察臣愚懐髙祖踐祚遷太<lb/>
常都官尚書鮮之為人通率在髙祖坐言無所隱時人<lb/>
甚憚焉而隠厚篤實贍䘏親故性好游行命駕或不知<lb/>
所適随御者所之尤為髙祖所狎上嘗於内殿宴飲朝<lb/>
貴畢至唯不召鮮之坐定謂羣臣曰鄭鮮之必當自来<lb/>
俄而外啟尚書鮮之詣神獸門求啟事髙祖大笑引入<lb/>
其被親遇如此永初二年出為丹陽尹復入為都官尚<lb/>
書加𣪚騎常侍以從征功封龍陽縣五等子出為豫章<lb/>
<pb n="KR2a0016_WYG_064-10b"/>
太守秩中二千石元嘉三年王𢎞入為相舉鮮之為尚<lb/>
書右僕射四年卒時年六十四追贈散騎常侍金紫光<lb/>
禄大夫文集傳於世子愔位至尚書郎始興太守<lb/>
裴松之字世期河東聞喜人也祖昧光禄大夫父珪正<lb/>
員外郎松之年八嵗學通論語毛詩博覽墳籍立身簡<lb/>
素年二十拜殿中將軍此官直衛左右晉孝武太元中<lb/>
革選名家以參顧問始用琅邪王茂之㑹稽謝輶皆南<lb/>
北之望舅庾楷在江陵欲得松之西上除新野太守以<lb/>
<pb n="KR2a0016_WYG_064-11a"/>
事難不行拜員外𣪚騎侍郎義熙初為吳興故鄣令在<lb/>
縣有績入為尚書祠部郎松之以世立私碑有乖事實<lb/>
上表陳之曰碑銘之作以眀示後昆自非殊功異徳無<lb/>
以允應兹典大者道動光逺世所宗推其次節行髙妙<lb/>
遺烈可紀若乃亮采登庸績用顯著敷化所莅惠訓融<lb/>
逺述詠所寄有賴鐫勒非斯族也則㡬乎僣黷矣俗敝<lb/>
偽興華煩己乆是以孔悝之銘行是人非蔡邕制文每<lb/>
有愧色而自時厥後其流彌多預有臣吏必為建立勒<lb/>
<pb n="KR2a0016_WYG_064-11b"/>
銘寡取信之實刋石成虛偽之常真假相䝉殆使合羙<lb/>
者不貴但論其功費又不可稱不加禁裁其敝無已以<lb/>
為諸欲立碑者宜悉令言上為朝議所許然後聽之庶<lb/>
可以防遏無徴顯彰茂實使百世之下知其不虛則義<lb/>
信於仰止道孚於來葉由是並斷髙祖北伐領司州刺<lb/>
史以松之為州主簿轉治中從事史既克洛陽髙祖勑<lb/>
之曰裴松之廊廟之才不宜乆尸邉務今召為世子洗<lb/>
馬與殷景仁同可令知之于時議立五廟樂松之以妃<lb/>
<pb n="KR2a0016_WYG_064-12a"/>
臧氏廟樂亦宜與四廟同除零陵内史徴為國子博士<lb/>
太祖元嘉三年誅司徒徐羡之等分遣大使廵行天下<lb/>
通直散騎常侍袁渝司徒左司掾孔邈使揚州尚書三<lb/>
公郎陸子真起部甄法崇使荆州員外𣪚騎常侍范雝<lb/>
司徒主簿龎遵使南兖州前尚書右丞孔黙使南北二<lb/>
豫州撫軍參軍王歆之使徐州宂從僕射車宗使青兖<lb/>
州松之使湘州尚書殿中郎阮長之使雝州前竟陵太<lb/>
守殷道鸞使益州員外𣪚騎常侍李躭之使廣州郎中<lb/>
<pb n="KR2a0016_WYG_064-12b"/>
殷斌使梁州南秦州前員外散騎侍郎阮園客使交州<lb/>
駙馬都尉奉朝請潘思先使寜州並兼散騎常侍班宣<lb/>
詔書曰昔王者廵功羣后述職不然則有存省之禮聘<lb/>
覜之規所以觀民立政命事考績上下偕通遐邇咸被<lb/>
故能功昭長世道厯逺年朕以寡闇屬承洪業夤畏在<lb/>
位昧于治道夕惕惟憂如臨淵谷懼國俗陵頺民風凋<lb/>
偽𤯝厲違和水旱傷業雖勤躬庶事思𢎞攸宜而機務<lb/>
惟殷顧循多闕政刑乖謬未獲具聞豈誠素弗孚使羣<lb/>
<pb n="KR2a0016_WYG_064-13a"/>
心莫盡納隍之愧在予一人以嵗時多難王道未壹卜<lb/>
征之禮廢而未修眷被氓庶無忘欽恤令使兼𣪚騎常<lb/>
侍渝等申令四方周行郡邑親見刺史二千石官長申<lb/>
述至誠廣詢治要觀察吏政訪求民隱旌舉操行存問<lb/>
所疾禮俗得失一依周典每各為書還具條奏俾朕昭<lb/>
然若親覽焉大夫君子其各悉心敬事無惰乃力其有<lb/>
咨謀逺圗謹言中誠陳之使者無或隐遺方將敬納良<lb/>
規以補其闕勉哉朂之稱朕意焉松之反使奏曰臣聞<lb/>
<pb n="KR2a0016_WYG_064-13b"/>
天道以下濟光眀君徳以廣運為極古先哲后因心溥<lb/>
被是以文思在躬則時雝自洽禮行江漢而羙化斯逺<lb/>
故能垂大哉之休詠廓造周之盛則伏惟陛下神叡𤣥<lb/>
通道契曠代冕旈華堂垂心八表咨敬敷之未純慮眀<lb/>
揚之靡暢清問下民哀此鰥寡渙焉大號周爰四達逺<lb/>
猷形於雅誥惠訓播乎遐陬是故率土仰詠重譯咸説<lb/>
莫不謳吟踊躍式銘皇風或有扶老擕㓜稱歡路左誠<lb/>
由亭毒既流故忘其自至千載一時於是乎在臣謬䝉<lb/>
<pb n="KR2a0016_WYG_064-14a"/>
銓任忝厠顯列猥以短乏思純八表無以宣暢聖㫖肅<lb/>
眀風化黜陟無序搜揚寡聞慙懼屏營不知所措奉二<lb/>
十四條謹随事為牒伏見癸卯詔書禮俗得失一依周<lb/>
典每各為書還具條奏謹依事為書以繫之後松之甚<lb/>
得奉使之義論者羙之轉中書侍郎司冀二州大中正<lb/>
上使注陳夀三國志松之鳩集傳記增廣異聞既成奏<lb/>
上上善之曰此為不朽矣出為永嘉太守勤恤百姓吏<lb/>
民便之入補通直為常侍復領二州大中正尋出為南<lb/>
<pb n="KR2a0016_WYG_064-14b"/>
琅邪太守十四年致仕拜中散大夫尋領國子博士進<lb/>
大中大夫博士如故續何承天國史未及撰述二十八<lb/>
年卒時年八十子駰南中郎參軍松之所著文論及晉<lb/>
紀駰注司馬遷史記並行於世<lb/>
何承天東海郯人也從祖倫晉右衛將軍承天五嵗失<lb/>
父母徐氏廣之姊也聰眀博學故承天㓜漸訓義儒史<lb/>
百家莫不該覽叔父肹為益陽令随肹之官隆安四年<lb/>
南蠻校尉桓偉命為參軍時殷仲堪桓𤣥等互舉兵以<lb/>
<pb n="KR2a0016_WYG_064-15a"/>
向朝廷承天懼禍難未巳觧職還益陽義旗初長沙公<lb/>
陶延夀以為其輔國府參軍遣通敬於髙祖因除瀏陽<lb/>
令尋去職還都撫軍將軍劉毅鎮姑孰版為行參軍毅<lb/>
嘗出行而鄢陵縣史陳滿射鳥箭誤中直帥雖不傷人<lb/>
處法棄市承天議曰獄貴情斷疑則從輕昔驚漢文帝<lb/>
乗輿馬者張釋之劾以犯蹕罪止罰金何者眀其無心<lb/>
於驚馬也故不以乘輿之重加以異制今滿意在射鳥<lb/>
非有心於中人按律過誤傷人三嵗刑况不傷乎㣲罰<lb/>
<pb n="KR2a0016_WYG_064-15b"/>
可也出補宛陵令趙惔為寜蠻校尉尋陽太守請為司<lb/>
馬尋去職髙祖以為太尉行參軍髙祖討劉毅留諸葛<lb/>
長民為監軍長民宻懐異志劉穆之屏人問承天曰公<lb/>
今行濟否云何承天曰不憂西不時别有一慮爾公昔<lb/>
年自左里還入石頭甚脱爾今還宜加重複穆之曰非<lb/>
君不聞此言頃日願丹徒劉郎恐不復可得也除太學<lb/>
博士義熙十一年為世子征虜參軍轉西中郎中軍參<lb/>
軍錢唐令髙祖在夀陽宋䑓建召為尚書祠部郎與傅<lb/>
<pb n="KR2a0016_WYG_064-16a"/>
亮共撰朝儀永初末補南䑓治書侍御史謝晦鎮江陵<lb/>
請為南蠻長史時有尹嘉者家貧母熊自以身貼錢為<lb/>
嘉償責坐不孝當死承天議曰被府宣令普議尹嘉大<lb/>
辟事稱法吏葛滕籖母告子不孝欲殺者許之法云謂<lb/>
違犯教令敬恭有虧父母欲殺皆許之其所告惟取信<lb/>
於所求而許之謹尋事原心嘉母辭自求質錢為子還<lb/>
責嘉雖虧犯教義而熊無請殺之辭熊求所以生之而<lb/>
今殺之非随所求之謂始以不孝為劾終於和賣結刑<lb/>
<pb n="KR2a0016_WYG_064-16b"/>
倚旁兩端母子俱罪滕籖法文為非其條嘉所存者大<lb/>
理在難申但眀教爰發矜其愚蔽夫眀徳慎罰文王所<lb/>
以恤下議獄緩死中孚所以垂化言情則母為子隠語<lb/>
敬則禮所不及今捨乞宥之評依請殺之條責敬恭之<lb/>
節於饑寒之𨽻誠非罰疑從輕寜失有罪之謂也愚以<lb/>
謂降嘉之死以普春澤之㤙赦熊之愆以眀子隠之宜<lb/>
則蒲亭雖陋可比徳於盛眀豚魚㣲物不獨遺於今化<lb/>
事未判值赦並免晦進號衛將軍轉咨議參軍領記室<lb/>
<pb n="KR2a0016_WYG_064-17a"/>
元嘉三年晦將見討其弟黄門郎㬭宻信報之晦問承<lb/>
天曰若果爾卿令我云何承天曰以王者之重舉天下<lb/>
以攻一州大小既殊逆順又異境外求全上計也其次<lb/>
以腹心領兵戍於義陽將軍率衆於夏口一戰若敗即<lb/>
趨義陽以出北境其次也晦良乆曰荆楚用武之國兵<lb/>
力有餘且當决戰走不晩也使承天造立表檄晦以湘<lb/>
州刺史張邵必不同已欲遣千人襲之承天以為邵意<lb/>
趨未可知不宜便討時邵兄茂度為益州與晦素善故<lb/>
<pb n="KR2a0016_WYG_064-17b"/>
晦止不遣兵前益州刺史蕭摹之前巴西太守劉道産<lb/>
去職還江陵晦將殺之承天盡力營救皆得全免晦既<lb/>
下承天留府不從及到彦之至馬頭承天自詣歸罪彦<lb/>
之以其有誠宥之使行南蠻府事七年彦之北伐請為<lb/>
右軍録事及彦之敗退承天以才非軍旅得免刑責以<lb/>
補尚書殿中郎兼左丞吳興餘杭民薄道舉為劫制同<lb/>
籍朞親補兵道舉從弟代公道生等並為大功親非應<lb/>
在補謫之例法以代公等母存為朞親則子宜随母補<lb/>
<pb n="KR2a0016_WYG_064-18a"/>
兵承天議曰尋劫制同籍朞親補兵大功不在例婦人<lb/>
三從既嫁從夫夫死從子今道舉為劫若其叔尚存制<lb/>
應補謫妻子營居固其宜也但為劫之時叔父已沒代<lb/>
公道生並是從弟大功之親不合補謫今若以叔母為<lb/>
朞親令代公随母補兵既違大功不謫之制又失婦人<lb/>
三從之道由於主者守朞親之文不辨男女之異逺嫌<lb/>
畏負以生疑懼非聖朝恤刑之㫖謂代公等母子並宜<lb/>
見原故司徒掾孔邈奏事未御邈已喪殯議者謂不宜<lb/>
<pb n="KR2a0016_WYG_064-18b"/>
仍用邈名更以見官奏之承天又議曰既沒之名不合<lb/>
奏者非有它義正嫌於近不祥爾奏事一郤動經嵗時<lb/>
盛眀之世事從簡易曲嫌細忌皆應蕩除承天為性剛<lb/>
愎不能屈意朝右頗以所長侮同列不為僕射殷景仁<lb/>
所平出為衡陽内史昔在西與士人多不協在郡又不<lb/>
公清為州司所糾𬒳收繫獄值赦免十六年除著作佐<lb/>
郎撰國史承天年已老而諸佐並名家年少潁川荀伯<lb/>
子謿之常呼為妳母承天曰卿當云鳯凰將九子妳母<lb/>
<pb n="KR2a0016_WYG_064-19a"/>
何言邪尋轉太子率更令著作如故時丹陽丁況等乆<lb/>
喪不𦵏承天議曰禮所云還𦵏當謂荒儉一時故許其<lb/>
稱財而不求備丁況三家數年中𦵏輒無棺櫬實由淺<lb/>
情薄恩同於禽獸者爾竊以為丁寳等同伍積年未嘗<lb/>
勸之以義繩之以法十六年冬既無新科又未申眀舊<lb/>
制有何嚴切歘然相糾或由鄰曲分爭以興此言如聞<lb/>
在東諸處比例既多江西淮北尤為不少若但讁此三<lb/>
人殆無整肅開其一端則互相恐動里伍縣司競為姦<lb/>
<pb n="KR2a0016_WYG_064-19b"/>
利財賂既逞獄訟必繁懼虧聖眀亨鮮之羙臣愚謂況<lb/>
等三家且可勿問因此附定制㫖若民人𦵏不如法同<lb/>
伍當即糾言三年除服之後不得追相告列於事為宜<lb/>
十九年立國子學以本官領國子博士皇太子講孝經<lb/>
承天與中庶子顔延之同為執經頃之遷御史中丞時<lb/>
索虜侵邉太祖訪羣臣威戎御逺之略承天上表曰伏<lb/>
見北藩上事虜犯青兖天慈降鑑矜此黎元博逮羣䇿<lb/>
經綸戎政臣以愚陋預聞訪及竊尋獫狁告難爰自上<lb/>
<pb n="KR2a0016_WYG_064-20a"/>
古有周之盛南仲出車漢氏方隆衛霍宣力雖飲馬瀚<lb/>
海揚旍祁連事難役繁天下騷動委興負海貲及舟車<lb/>
凶狡倔强未肯受弱得失報復裁不相補宣帝末年值<lb/>
其乖亂推亡固存始獲稽服自晉喪中原戎狄侵擾百<lb/>
餘年間未暇以北虜為念大宋啟祚兩耀靈武而懐徳<lb/>
畏威用自欵納陛下臨御以来羈縻遵飬十餘年中貢<lb/>
譯不絶去嵗三王出鎮思振逺圗獸心易駭遂生猜懼<lb/>
背違信約深搆攜隙貪禍恣毒無因自反恐烽燧之警<lb/>
<pb n="KR2a0016_WYG_064-20b"/>
必自此始臣素庸懦才不經武率其管窺謹撰安邉論<lb/>
意及淺末懼無可採若得詢之朝列辨覈同異庶或開<lb/>
引羣慮研盡衆謀短長畢陳當否可見其論曰漢世言<lb/>
備匈奴之䇿不過二科武夫盡征伐之謀儒生講和親<lb/>
之約課其所言互有逺志加塞漠之外胡敵掣肘必未<lb/>
能摧鋒引日規自開張當由往年冀土之民附化者衆<lb/>
二州臨境三王出藩經略既張宏圗將舉士女延望華<lb/>
夷慕義故昧於小利且自矜侈外示餘力内堅偽衆今<lb/>
<pb n="KR2a0016_WYG_064-21a"/>
若務存遵飬許其自新雖未可覊致北闕猶足鎮静邉<lb/>
境然和親事重當盡廟笇誠非愚短所能究言若追蹤<lb/>
衛霍瀚海之志時事不等致功亦殊㓂雖習戰未乆又<lb/>
全據燕趙跨帶秦魏山河之險終古如一自非大田淮<lb/>
泗内實青徐使民有贏儲野有積榖然後分命方召總<lb/>
率虎旅精卒十萬使一舉盪夷則不足稍勤王師以勞<lb/>
天下何以言之今遺黎習亂志在偷安非皆恥為左祍<lb/>
逺慕冠冕徒以殘害剥辱視息無寄故襁負歸國先後<lb/>
<pb n="KR2a0016_WYG_064-21b"/>
相尋虜既不能較勝循理攻城略地而輕兵掩襲急在<lb/>
驅殘是其所以速怨召禍滅亡之日今若遣軍追討報<lb/>
其侵暴大剪幽冀屠城破邑則聖朝愛育黎元方濟之<lb/>
以道若但欲撫其歸附伐罪弔民則駿馬奔走不肯来<lb/>
征徒興巨費無損於彼復竒兵深入殺敵破軍茍陵患<lb/>
未盡則困獸思鬬報復之役將遂無已斯秦漢之末䇿<lb/>
輪䑓之所悔也安邉固守於計為長臣以安邉之計備<lb/>
在史䇿李牧言其端嚴尤申其要大略舉矣曹孫之覇<lb/>
<pb n="KR2a0016_WYG_064-22a"/>
才均智敵江淮之間不居各數百里魏捨合肥退保新<lb/>
城江陵移民南涘濡須之戍家停羡溪及夷陵之屯民<lb/>
夷散雜晉宣王以為宜從沔南以北岸曹爽不許果亡<lb/>
柤中此皆前代之殷鑒也何者斥候之郊非畜牧之地<lb/>
非耕桑之邑故堅壁清野以俟其来整甲繕兵以乗其<lb/>
敝雖時有古今勢有強弱保民全境不出此塗要而歸<lb/>
之有四一曰移逺就近二曰浚復城隍三曰纂偶車牛<lb/>
四曰計丁課仗良守疆其土田驍帥振其風略蒐獵宣<lb/>
<pb n="KR2a0016_WYG_064-22b"/>
其號令俎豆訓其亷恥縣爵以縻之設禁以威之徭税<lb/>
有程寛猛相濟比及十載民知義方然後簡將授竒揚<lb/>
旌雲朔風卷河冀電埽嵩恒燕弧折郤代馬摧足秦首<lb/>
斬其右臂吳蹄絶其左肩銘功於燕然之阿饗徒於金<lb/>
㣲之曲㓂雖亂亡有徴昧弱易取若天時人事或未盡<lb/>
符抑鋭俟機宜審其算若邉戍未增星居布野勤惰異<lb/>
教貧富殊資疆場之民多懐彼此虜在去就不根本業<lb/>
難可驅率易在振蕩又狡虜之性食肉衣皮以馳騁為<lb/>
<pb n="KR2a0016_WYG_064-23a"/>
儀容以游獵為南畝非有車輿之安宫室之衛櫛風沐<lb/>
雨不以為勞露宿草寢維其常性勝則競利敗不羞走<lb/>
彼来或驟而此已奔疲且今春踰濟既獲其利乗勝忸<lb/>
<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>未虞天誅比及秋末容更送死猋騎蟻聚輕兵鳥集<lb/>
並踐禾稼焚爇閭井雖邉將多略未審何以禦之若盛<lb/>
師連屯廢農必衆馳車奔驛起役必遲𣪚金行賞捐費<lb/>
必大換土客戍怨曠必繁孰若因民所居並修農戰無<lb/>
動衆之勞有扞衛之實其為利害優劣相縣也一曰移<lb/>
<pb n="KR2a0016_WYG_064-23b"/>
逺就近以實内地今青兖舊民冀州新附在界首者二<lb/>
萬家此㓂之資也今悉河内徙青州民移東莱平昌北<lb/>
海諸郡太山以南南至下邳左沐右沂田良野沃西阻<lb/>
蘭陵北扼大峴四塞之内其號險固民性重遷闇於圗<lb/>
始無虜之時喜生咨怨今新被鈔掠餘懼未息若曉示<lb/>
安危居以樂土宜其歌抃就路視遷如歸二曰浚復城<lb/>
隍以增阻防舊秋冬收歛民人入保所以警備暴客使<lb/>
防衛有素也古之城池處處皆有今雖頺毁猶可修治<lb/>
<pb n="KR2a0016_WYG_064-24a"/>
粗計戸數量其所容新徙之家悉著城内假其經用為<lb/>
之閭伍納稼築場還在一處婦子守家長吏為師丁夫<lb/>
匹婦春夏佃牧㓂至之時一城千室堪戰之士不下二<lb/>
千其餘羸弱猶能登陴鼔譟十則圍之兵家舊説戰士<lb/>
二千足抗羣虜三萬矣三曰纂偶車牛以餙戎械計千<lb/>
家之資不下五百耦牛為車五百兩參合鉤連以衛其<lb/>
衆設使城不可固平行趨險賊所不能干既已族居易<lb/>
可檢括號令先眀民知夙戒有急徴𤼵信宿可聚四曰<lb/>
<pb n="KR2a0016_WYG_064-24b"/>
計丁課仗勿使有闕千家之邑戰士二千随其便能各<lb/>
自有仗素所服習銘刻由已還保輸之於庫出行請以<lb/>
自衛弓榦利鐡民不辦得者官以漸充之數年之内軍<lb/>
用粗備矣臣聞軍國異容施於封畿之内兵農並修在<lb/>
於疆場之表攻守之宜皆因其習任其怯勇山陵川陸<lb/>
之形寒暑温凉之氣各由本性易則害生是故戍申作<lb/>
師逺屯清濟功費既重嗟怨亦深以臣料之未若即用<lb/>
彼衆之易也管子治齊寄令在民商君為秦設以耕戰<lb/>
<pb n="KR2a0016_WYG_064-25a"/>
終申威定覇行其志業非茍任強實由有數梁用走卒<lb/>
其邦自滅齊用技擊厥衆亦離漢魏以來兹制漸絶蒐<lb/>
田非復先王之禮治兵徒逞耳目之欲有急之日民不<lb/>
知戰至乃廣延賞募奉以厚秩發遽奔救天下騷然方<lb/>
伯刺史拱手坐聽自無經略唯望朝廷遣軍此皆忘戰<lb/>
之害不教之失也今移民實内浚治城隍族居聚處課<lb/>
其騎射長吏簡試差品能不甲科上第漸就優别眀其<lb/>
勲才表言州郡如此則屯部有常不遷其業内䕶老弱<lb/>
<pb n="KR2a0016_WYG_064-25b"/>
外通官塗朋曹素定同憂等樂情由習親藝因事著晝<lb/>
戰見貎足相識夜戰聞聲足相救斯教戰之一隅先哲<lb/>
之遺術論者必以古城荒毁難可修復今不謂頓便加<lb/>
功整麗如舊但欲先定民營其閭術墉壑存者因而即<lb/>
之其有毁缺權時柵斷足以禦彼輕兵防遏游騎假以<lb/>
方將漸就只立車牛之賦課仗之宜攻守所資軍國之<lb/>
要今因民所利導而率之耕農之器為府庫之寳田蠶<lb/>
之氓兼城之用千家總倍旅之兵萬戸具全軍之衆兵<lb/>
<pb n="KR2a0016_WYG_064-26a"/>
強而敵不戒國富而民不勞此於優復隊伍坐食廪糧<lb/>
者不可同年而校矣今承平来乆邉令弛縱弓簳利鐡<lb/>
既不都斷往嵗棄甲垂二十年課其所住理應消壊謂<lb/>
宜申眀舊科嚴加禁塞諸商賈往来幢隊挾藏者皆以<lb/>
軍法治之又界上嚴立闗候杜廢閒蹊城保之境諸所<lb/>
課仗並加雕鐫别造程式若有遺鏃亡刃及私為竊盗<lb/>
者皆可立驗於事為長又鉅野湖澤廣大南通洙泗北<lb/>
連青齊有舊縣城正在澤内宜立式修復舊堵利其埭<lb/>
<pb n="KR2a0016_WYG_064-26b"/>
遏給輕艦百艘㓂若入境引艦出戰左右随宜應接據<lb/>
其師津毁其航漕此以利制車運我所長亦㣲徹敵之<lb/>
要也承天素好奕棋頗用廢事太祖賜以局子承天奉<lb/>
表陳謝上答局子之賜何必非張武之金邪承天又能<lb/>
彈筝上又賜銀裝筝一面承天與尚書左丞謝元素不<lb/>
相善二人競伺二䑓之違累相糺奏太尉江夏王義恭<lb/>
嵗給資費錢三千萬布五萬匹米七萬斛義恭素奢侈<lb/>
用常不充二十一年逆就尚書換眀年資費而舊制出<lb/>
<pb n="KR2a0016_WYG_064-27a"/>
錢二十萬布五百匹以上並應奏聞元輒命議以錢二<lb/>
百萬給太尉事發覺元乃使令史取僕射孟顗命元時<lb/>
新除太尉諮議參軍未拜為承天所糺上大怒遣元長<lb/>
歸田里禁錮終身元時又舉承天賣茭四百七十束與<lb/>
官屬求貴價承天坐白衣領職元字有宗陳郡陽夏人<lb/>
臨川内史靈運從祖弟也以才學見知卒於禁錮二十<lb/>
四年承天遷廷尉未拜上欲以為吏部已受宻㫖承天<lb/>
宣漏之坐免官卒於家年七十八先是禮論有八百卷<lb/>
<pb n="KR2a0016_WYG_064-27b"/>
承天刪减并合以類相從凡為三百卷并前傳雜論纂<lb/>
文論並傳於世又攷定元嘉厯語在律厯志<lb/>
史臣曰治邉之術前世言之詳矣夫戎夷狡黠飄迅難<lb/>
虞必宜完其障塞謹其烽柝使来逕可防去塗易梗然<lb/>
後乃能禁暴止姦飬威攘㓂漢世案秦舊迹嚴塞以限<lb/>
外夷吳魏交戰亦以江淮為疆場莫不先凴地險却保<lb/>
民和且守且耕伺隙乗釁髙祖受命王略未逺雖綿河<lb/>
作守而兵孤援闊盛衰既兆用啟戎心葢由王業始基<lb/>
<pb n="KR2a0016_WYG_064-28a"/>
經創多闕先内後外以至於此乎自兹以降分青置境<lb/>
無圍守之宜闕耕戰之略恃㓂不来遂無其備周漢二<lb/>
䇿在宋頓亡遂致胡馬横行㑹無藩落之固使士民跼<lb/>
蒼天踳厚地繫虜俘囚而無所控告哀哉承天安邉論<lb/>
博而篤矣載之云爾<lb/>
　<lb/>
　<lb/>
　<lb/>
<pb n="KR2a0016_WYG_064-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十四<lb/>
<pb n="KR2a0016_WYG_064-29a"/>
　宋書卷六十四考證<lb/>
鄭鮮之傳兖州刺史滕恬○南史作滕恬汲古閣本亦<lb/>
　刻恬注云一作怙<lb/>
裴松之傳由是並斷○並南史作普二字形體相似義<lb/>
　皆可通謂普禁世立私碑也<lb/>
　<lb/>
　<lb/>
　<lb/>
<pb n="KR2a0016_WYG_064-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十四考證<lb/>
</p>
<p>
</p>
  </div>
<div>
<head>宋書卷六十五</head> <lb/>
    <p>
<pb n="KR2a0016_WYG_065-1a"/>
欽定四庫全書<lb/>
　宋書卷六十五<lb/>
　　梁　　　　沈　　　　　約　　　　撰<lb/>
　列傳第二十五<lb/>
　　吉翰　　劉道產　　杜驥　　申恬<lb/>
吉翰字休文馮翊池陽人也初為龍驤將軍道憐參軍<lb/>
隨府轉征虜左軍參軍員外散騎侍郎隨道憐北征廣<lb/>
固賜爵建城縣五等男轉道憐驃騎中兵參軍從事中<lb/>
<pb n="KR2a0016_WYG_065-1b"/>
郎為將佐十餘年清謹剛正甚為髙祖所知賞永初三<lb/>
年轉道憐太尉司馬太祖元嘉元年出督梁南秦二州<lb/>
諸軍事龍驤将軍西戎校尉梁南秦二州刺史三年仇<lb/>
池氐楊興平遣使歸順并兒弟為質翰遣始平太守龎<lb/>
諮據武興仇池大帥楊𤣥遣弟難當率衆拒諮又遣将<lb/>
强鹿皮向白水諮擊破難當等並退走其年徙督益寜<lb/>
二州梁之巴西梓潼宕渠南漢中秦州之安固懷寜六<lb/>
郡諸軍事益州刺史将軍如故在益州著美績甚得方<lb/>
<pb n="KR2a0016_WYG_065-2a"/>
伯之體論者稱之六年以老疾徴還除彭城王義康司<lb/>
徒司馬加輔國将軍時太祖經略河南以翰為持節監<lb/>
司雝并三州諸軍事司州刺史持節將軍如故會前鋒<lb/>
諸軍到彥之等敗退明年復為司徒司馬将軍如故其<lb/>
年又假節監徐兖二州豫州之梁郡諸軍事徐州刺史<lb/>
将軍如故時有死罪囚典籖意欲活之因翰入闗齋呈<lb/>
其事翰省訖語今且去明可便呈明旦典籖不敢復入<lb/>
呼之乃來取昨所呈事視訖謂之曰卿意當欲宥此囚<lb/>
<pb n="KR2a0016_WYG_065-2b"/>
死命昨於齋坐見其事亦有心活之但此囚罪重不可<lb/>
全貸既欲加恩卿便當代任其罪因命左右收典籖付<lb/>
獄殺之原此囚生命其刑政如此其下畏服莫敢犯禁<lb/>
明年卒官時年六十追贈征虜将軍持節監刺史如故<lb/>
劉道產彭城吕人太尉咨議參軍簡之子也簡之事在<lb/>
弟子康祖傳道產初為輔國參軍無錫令在縣有能名<lb/>
髙祖版為中軍行參軍又為道憐驃騎參軍襲父爵晉<lb/>
安縣五等侯廣州羣盗因刺史謝道欣死為寇攻没州<lb/>
<pb n="KR2a0016_WYG_065-3a"/>
城道憐加道産振武将軍南討會始興謙之已平廣州<lb/>
道産未至而反元年除寧遠将軍巴西梓潼二郡太守<lb/>
郡人黄公生任肅之張石之等並譙縱餘燼與姻親侯<lb/>
攬羅奥等招引白水氐規欲為亂道産誅公生等二十<lb/>
一家宥其餘黨還為彭城王義康驃騎中兵參軍元嘉<lb/>
三年督梁南秦二州諸軍事寧遠将軍西戎校尉梁南<lb/>
秦二州刺史在州有惠化闗中流民前後出漢川歸之<lb/>
者甚多六年道産表置隴西宋康二郡以領之七年徵<lb/>
<pb n="KR2a0016_WYG_065-3b"/>
為後軍将軍明年遷竟陵王義宣左将軍咨議參軍仍<lb/>
為持節督雝梁南秦三州荆州之南陽竟陵順陽襄陽<lb/>
新野隨六郡諸軍事寧逺将軍寧蠻校尉雝州刺史襄<lb/>
陽太守善於臨民在雝部政績尤著蠻夷前後叛戾不<lb/>
受化者並皆順服悉出緣沔為居百姓樂業民户豐贍<lb/>
由此有襄陽樂歌自道産始也十三年進號輔國将軍<lb/>
十九年卒追贈征虜将軍諡曰襄侯道産惠澤被於西<lb/>
土及䘮還諸蠻皆備衰絰號哭追送至于沔口荆州刺<lb/>
<pb n="KR2a0016_WYG_065-4a"/>
史衡陽王義季啟太祖曰故輔國将軍劉道産患背癰<lb/>
疾遂不救道產自鎮漢南境接凶宼政績既著威懐兼<lb/>
舉年時猶可方宣其用奄至殞沒傷怨特深伏惟聖懐<lb/>
愍惜兼至長子延孫别有傳延孫弟延熙因延孫之廕<lb/>
大明中為司徒右長史黄門郎臨海義興太守泰始初<lb/>
與四方同反伏誅道産弟道錫巴西梓潼二郡太守元<lb/>
嘉十八年為氐宼所攻道錫保城退敵太祖嘉之下詔<lb/>
曰前者兵宼攻逼邊情波駭廣威将軍巴西梓潼二郡<lb/>
<pb n="KR2a0016_WYG_065-4b"/>
太守劉道錫將率文武盡心固守保全之績厥效可書<lb/>
可冠軍咨議參軍前建威将軍晉夀太守申坦孤城弱<lb/>
衆厲志致果死傷參半壮氣不衰雖力屈䧟沒在誠宜<lb/>
甄可建威将軍巴西梓潼二郡太守初氐宼至城内衆<lb/>
寡道錫募吏民守城復租布二十年及賊退朝議賊雖<lb/>
攻城一戰便走聽依本要於事為優右衞将軍沈演之<lb/>
丹陽尹羊𤣥保後軍長史范曅並謂宜隨功勞裁量不<lb/>
可全用本誓多者不得過十年從之二十一年遷揚烈<lb/>
<pb n="KR2a0016_WYG_065-5a"/>
将軍廣州刺史二十七年坐貪縱過度自杖治中荀齊<lb/>
文垂死乘轝出城行與阿尼同載為有司所糾値赦明<lb/>
年散徵又以赦後餘贓收下廷尉被宥病卒<lb/>
杜驥字度世京兆杜陵人也髙祖預晉征南将軍曾祖<lb/>
躭避難河西因仕張氏苻堅平凉州父祖始還關中兄<lb/>
坦頗渉史傳髙祖征長安席卷隨從南還太祖元嘉中<lb/>
任遇甚厚歴後軍将軍龍驤将軍青冀二州刺史南平<lb/>
王鑠右将軍司馬晩度北人朝廷常以傖燕遇之雖復<lb/>
<pb n="KR2a0016_WYG_065-5b"/>
人才可施每為清塗所隔坦以此慨然嘗與太祖言及<lb/>
史籍上曰金日磾忠孝淳深漢朝莫及恨今世無復如<lb/>
此輩人坦曰日磾之美誠如聖詔假使生乎今世養馬<lb/>
不暇豈辦見知上變色曰卿何量朝廷之薄也坦曰請<lb/>
以臣言之臣本中華髙族亡曾祖晉氏喪亂播遷凉土<lb/>
世葉相承不殞其舊直以南度不早便以荒傖賜隔日<lb/>
磾胡人身為牧圉便超入内侍齒列名賢聖朝雖復拔<lb/>
才臣恐未必能也上嘿然北土舊法問疾必遣子弟驥<lb/>
<pb n="KR2a0016_WYG_065-6a"/>
年十三父使候同郡韋華華子𤣥有高名見而異之以<lb/>
女妻焉桂陽公義眞鎮長安辟為州主簿後為義真車<lb/>
騎行參軍員外散騎侍郎江夏王義恭撫軍刑獄參軍<lb/>
尚書都官郎長沙王義欣後軍錄事參軍元嘉七年隨<lb/>
到彥之入河南加建武将軍索虜撤河南戍悉歸河北<lb/>
彥之使驥守洛陽洛陽城不治既久又無糧食及彦之<lb/>
敗退驥欲棄城走慮為太祖所誅初高祖平西洛致鐘<lb/>
虡舊器南還一大鐘墜洛水至是太祖遣将姚聳夫領<lb/>
<pb n="KR2a0016_WYG_065-6b"/>
千五百人迎致之時聳夫政率所領牽鐘於洛水驥乃<lb/>
誑之曰虜既南渡洛城勢弱今修理城池並已堅固軍<lb/>
糧又足所乏者人耳君率衆見就共守此城大功既立<lb/>
取鐘無晩聳夫信之率所領就驥既至見城不可守又<lb/>
無糧食於是引衆去驥亦委城南奔白太祖曰本欲以<lb/>
死固守姚聳夫及城便走人情沮敗不可復禁上大怒<lb/>
使建威将軍鄭順之殺聳夫於夀陽聳夫呉興武康人<lb/>
勇果有氣力宋世褊禆小将莫及始隨到彦之北伐與<lb/>
<pb n="KR2a0016_WYG_065-7a"/>
虜遇聳夫手斬拓跋燾叔父英文特勒首燾以馬百匹<lb/>
贖之以驥為通直郎射聲校尉世祖征虜諮議參軍十<lb/>
七年出督青冀二州徐州之東莞東安二郡諸軍事寜<lb/>
逺将軍青冀二州刺史在任八年惠化著於齊土自義<lb/>
熙至于宋末刺史唯羊穆之及驥為吏民所稱詠二十<lb/>
四年徵左軍将軍兄坦代為刺史北土以為榮焉坦長<lb/>
子琬為員外散騎侍郎太祖嘗有函詔勑坦琬輒開視<lb/>
信未發又追取之勑函已發大相推檢丞都答云諸郎<lb/>
<pb n="KR2a0016_WYG_065-7b"/>
開視上遣主書詰責驥答曰開函是臣第四子季文伏<lb/>
待刑坐上特原不問二十七年卒時年六十四長子長<lb/>
文早卒第五子幼文薄於行太宗初以軍功為驍騎將<lb/>
軍封邵陽縣男食邑三百户尋坐巧佞奪爵後以發太<lb/>
尉廬江王褘謀反事拜黄門侍郎出為輔國将軍梁南<lb/>
秦二州刺史廢帝元徽中為散騎常侍幼文所莅貪横<lb/>
家累千金女伎數十人絲竹晝夜不絶與沈勃孫超之<lb/>
居止接近常相從又並與阮佃夫厚善佃夫死廢帝深<lb/>
<pb n="KR2a0016_WYG_065-8a"/>
疾之帝微行夜出輒在幼文門牆之間聽其弦管積久<lb/>
轉不能平於是自率宿衛兵誅幼文勃超之等幼文兄<lb/>
叔文為長水校尉及諸子姪在京邑方鎭者並誅唯幼<lb/>
文兄季文弟希文等數人逃亡得免<lb/>
申恬字公休魏郡魏人也曾祖鍾為石虎司徒髙祖平<lb/>
廣固恬父宣宣從父兄永皆得歸國並以幹用見知永<lb/>
歴青兖二州刺史髙祖踐祚拜大中大夫宣太祖元嘉<lb/>
初亦歴兖青二州刺史恬兄謨與朱修之守滑臺為虜<lb/>
<pb n="KR2a0016_WYG_065-8b"/>
所没後得叛還元嘉中為竟陵太守恬初為驃騎道憐<lb/>
長兼參軍高祖踐祚拜東宫殿中將軍度還臺直省十<lb/>
載不請休息轉員外散騎侍郎出為綏逺将軍下邳太<lb/>
守轉在北海加寧逺将軍所至皆有政績又為北譙梁<lb/>
二郡太守將軍如故郡境邊接任榛屢被宼抄恬到密<lb/>
知賊來仍伏兵要害出其不意悉皆禽殄元嘉十二年<lb/>
遷督魯東平濟北三郡軍事太山太守将軍如故惠威<lb/>
兼著吏民便之臨川王義慶鎮江陵為平西中兵參軍<lb/>
<pb n="KR2a0016_WYG_065-9a"/>
河東太守衡陽王義季代義慶又度安西府加寜朔将<lb/>
軍召拜太子屯騎校尉母憂去職二十一年冀州移鎮<lb/>
歴下以恬督冀州青州之濟南樂安太原三郡詣軍事<lb/>
揚烈将軍冀州刺史明年加濟南太守時又遷換諸郡<lb/>
守恬上表曰伏聞朝恩當加臣濟南太守仰惟優㫖荒<lb/>
心散越臣殃咎之餘遭蒙踰忝寵私罔已復兼今授豈<lb/>
其愚迷所能上答臣近至止即履行所統究其形宜河<lb/>
濟之間應置戍扞其中四處急須修立瓮口故城又是<lb/>
<pb n="KR2a0016_WYG_065-9b"/>
要所宜移太原委以邊事緣山諸邏並得除省防衞綏<lb/>
懷利便非一吕綽誠效益著深同臣意百姓聞者咸皆<lb/>
附説急有同異二三未宜但房紹之莅郡經年軍民粗<lb/>
狎改以帶臣有乖永事逺牽太原於民為苦而瓮口之<lb/>
計復成交互人情非樂容有不安疆場威刑患不開廣<lb/>
若得依先處分公私允緝上從之詔有司曰恬所陳當<lb/>
是事宜近諸除授可悉停北虜入宼恬摧擊之為虜所<lb/>
破被徴還都二十七年起為通直常侍是歲索虜南寇<lb/>
<pb n="KR2a0016_WYG_065-10a"/>
其武昌王向青州遣恬援東陽因與輔國司馬齊郡太<lb/>
守龎秀之保城固守蕭斌遣青州别駕解榮之率垣護<lb/>
之還援恬等仍傍南山得入賊朝來脅城日晩輙退城<lb/>
内乃出車北門外環塹為營欲挑戰賊不敢逼停五日<lb/>
東過抄略清河郡及驛道南數千家從東安東莞出下<lb/>
邳下邳太守垣閬閉城距守保全二千餘家虜退以恬<lb/>
為寧朔将軍山陽太守善於治民所莅有績世祖踐祚<lb/>
遷青州刺史将軍如故尋加督徐州之東莞東安二郡<lb/>
<pb n="KR2a0016_WYG_065-10b"/>
諸軍事明年又督冀州齊地連歲興兵百姓凋弊恬初<lb/>
防衞邊境勸課農桑二三年間遂皆優實性清約頻處<lb/>
州郡妻子不免飢寒世以此稱之進號輔國将軍孝建<lb/>
二年遷督豫州軍事寧朔将軍豫州刺史明年疾病徵<lb/>
還於道卒時年六十九死之日家無遺財子寔南譙郡<lb/>
太守子謨早卒謨子元嗣海陵廣陵太守元嗣弟謙太<lb/>
始初以軍功歴軍校官至輔國將軍臨川内史永子坦<lb/>
自巴西梓潼遷梁南秦二州刺史元嘉二十六年為世<lb/>
<pb n="KR2a0016_WYG_065-11a"/>
祖鎮軍諮議參軍與王𤣥謨圍滑臺不克免官青州刺<lb/>
史蕭斌板行建威将軍濟南平原二郡太守復攻碻磝<lb/>
敗退下歴城蕭思話起義討元兇假坦輔國将軍為前<lb/>
鋒世祖至新亭坦亦進克京城孝建初為太子右衞率<lb/>
寧朔将軍徐州刺史大明元年虜宼兖州世祖遣太子<lb/>
衞率薛安都新除東陽太守沈法系北討至兖州虜已<lb/>
去坦建議任榛亡命屢犯邊民軍出無功宜因此翦撲<lb/>
上從之亡命先已聞知舉村逃走安都與法系坐白衣<lb/>
<pb n="KR2a0016_WYG_065-11b"/>
領職坦棄市群臣為之請莫能得将行刑始興公沈慶<lb/>
之入市抱坦慟哭曰卿無罪為朝廷所枉誅我入市亦<lb/>
當不久市官以白上乃原生命繫尚方尋被宥復為驍<lb/>
騎将軍病卒子令孫前廢帝景和中為永嘉王子仁左<lb/>
軍司馬廣陵太守太宗以為寜朔将軍徐州刺史討薛<lb/>
安都行至淮陽即與安都合弟闡時為濟陽太守戍睢<lb/>
陵城奉順不同安都安都攻圍不能克會令孫至遣往<lb/>
睢陵令説闡降闡既降殺之令孫亦見殺先是清河崔<lb/>
<pb n="KR2a0016_WYG_065-12a"/>
諲亦以将吏見知髙祖永初末為振威将軍東莱太守<lb/>
少帝初亡命司馬靈期司馬順之千餘人圍東莱諲擊<lb/>
之斬靈期等三十級太祖元嘉中至青州刺史<lb/>
史臣曰漢之良吏居官者或長子孫孫曹之世善職者<lb/>
亦二三十載皆敷政以盡民和興讓以存簡久及晩代<lb/>
風烈漸衰非才有起伏蓋所遭之時異也劉道産之在<lb/>
漢南歴年踰十惠化流於樊沔頗有前世遺風故能樹<lb/>
績垂名斯為美矣<lb/>
<pb n="KR2a0016_WYG_065-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十五<lb/>
<pb n="KR2a0016_WYG_065-13a"/>
　宋書卷六十五考證<lb/>
劉道産傳廣州羣盗因刺史謝道欣死為宼○劉康祖<lb/>
　傳作刺史謝欣<lb/>
道憐加道産振武将軍南討會始興謙之已平廣州○<lb/>
　<hi>臣承蒼</hi>按謙之即道産叔父義熙初為始興相此傳<lb/>
　叙次不明始興下當有脱孚<lb/>
申恬傳子謨早卒○<hi>臣承蒼</hi>按前云恬兄謨與朱修之<lb/>
　守滑臺為虜所執後得叛還此子字當是兄字之訛<lb/>
<pb n="KR2a0016_WYG_065-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十五考證<lb/>
</p>
<p>
</p>
  </div>
<div>
<head>宋書卷六十六</head> <lb/>
    <p>
<pb n="KR2a0016_WYG_066-1a"/>
欽定四庫全書<lb/>
　宋書卷六十六<lb/>
　　梁　　　　沈　　　　　約　　　　撰<lb/>
　列傳第二十六<lb/>
　　王敬𢎞　　何尚之<lb/>
王敬𢎞琅邪臨沂人也同高祖諱故稱字曽祖廙晉驃<lb/>
騎将軍祖胡之司州刺史父茂之晉陵太守敬𢎞少有<lb/>
清尚起家本國左常侍衞軍參軍性恬静樂山水為天<lb/>
<pb n="KR2a0016_WYG_066-1b"/>
門太守敬𢎞妻桓𤣥姊也敬𢎞之郡𤣥時為荆州遣信<lb/>
要令過敬𢎞至巴陵謂人曰靈寳見要正當欲與其姊<lb/>
集聚耳我不能為桓氏贅壻乃遣别舩送妻徃江陵妻<lb/>
在桓氏彌年不迎山郡無事恣其逰適累日不廻意甚<lb/>
好之轉桓偉安西長史南平太守去官居作唐縣界𤣥<lb/>
輔政及簒位屢召不下髙祖以為車騎從事中郎徐州<lb/>
治中從事史征西将軍道規諮議參軍時府主簿宗協<lb/>
亦有髙趣道規並以事外相期嘗共酣飲致醉敬𢎞因<lb/>
<pb n="KR2a0016_WYG_066-2a"/>
醉失禮為外司所白道規即更引還重申初讌召為中<lb/>
書侍郎始攜家累自作唐還京邑久之轉黄門侍郎不<lb/>
拜仍除太尉從事中郎出為呉興太守舊居餘杭縣悦<lb/>
是舉也尋徵為侍中髙祖西討司馬休之敬𢎞奉使慰<lb/>
勞通事令史潘尚於道疾病敬𢎞單船送還都存亡不<lb/>
測有司奏免官詔可未及釋朝服値赦復官宋國初建<lb/>
為度支尚書遷太常高祖受命補宣訓衛尉加散騎常<lb/>
侍永初三年轉吏部尚書常侍如故敬𢎞每被除召即<lb/>
<pb n="KR2a0016_WYG_066-2b"/>
便祗奉既到宜退旋復解官髙祖嘉其志不茍違也復<lb/>
除廬陵王師加散騎常侍自陳無德不可師範令王固<lb/>
讓不拜又除祕書監金紫光禄大夫加散騎常侍本州<lb/>
中正又不就太祖即位又以為散騎常侍金紫光禄大<lb/>
夫領江夏王師元嘉三年為尚書僕射關署文案初不<lb/>
省讀嘗豫聽訟上問以疑獄敬𢎞不對上變色問左右<lb/>
何故不以訊牒副僕射敬𢎞曰臣乃得訊牒讀之政自<lb/>
不解上甚不説六年遷尚書令敬𢎞固讓表求還東上<lb/>
<pb n="KR2a0016_WYG_066-3a"/>
不能奪改授侍中特進左光祿大夫給親信二十人讓<lb/>
侍中特進求減親信之半不許及東歸車駕幸冶亭餞<lb/>
送十二年徵為太子少傅敬𢎞詣京師上表曰伏見詔<lb/>
書以臣為太子少傅承命震惶喜懼交悸臣抱疾東荒<lb/>
志絶榮觀不悟聖恩猥復加寵東宫之重四海瞻望非<lb/>
臣薄德所可居之今内外英秀應選者多且板築之下<lb/>
豈無高逸而近私愚朽汚辱清朝嗚呼微臣永非復太<lb/>
之一物矣所以牽曵闕下者實瞻望聖顔貪繫表之㫖<lb/>
<pb n="KR2a0016_WYG_066-3b"/>
臣如此而歸夕死無恨詔不許表疏屢上終以不拜東<lb/>
歸上時不豫自力見焉十六年以為左光祿大夫開府<lb/>
儀同三司侍中如故又詣京師上表曰臣比自啟聞謂<lb/>
誠心已逹天鑒𤣥邈未䝉在宥不敢宴處牽曵載馳臣<lb/>
聞君子行道忘其為身三復斯言若可庶勉顧惜惽耄<lb/>
志與願違禮年七十老而傳家家道猶然况於在國伏<lb/>
願陛下矜臣西夕愍臣一至特廻聖恩賜反其所則天<lb/>
道下濟愚心盡矣竟不拜東歸二十三年重申前命又<lb/>
<pb n="KR2a0016_WYG_066-4a"/>
表曰臣躬耕南澧不求聞逹先帝拔臣於蠻荆之域賜<lb/>
以國士之遇陛下嗣徽特䝉眷齒由是感激委質聖朝<lb/>
雖懐犬馬之誠遂無塵露之益年向九十生理殆盡永<lb/>
絶天光淪沒丘壑謹冐奉表傷心久之明年薨於餘杭<lb/>
之舎亭山時年八十追贈本官順帝昇明二年詔曰夫<lb/>
塗祕蘭幽貞芳載越徽猷沈遠懋禮彌昭故侍中左光<lb/>
禄大夫開府儀同三司敬𢎞神韻沖簡識㝢標峻徳敷<lb/>
象魏道藹丘園高挹榮冕凝心塵外清光粹範振俗淳<lb/>
<pb n="KR2a0016_WYG_066-4b"/>
風兼以累朝延賞聲華在詠而嘉篆闕文猷䇿韜裹尚<lb/>
想遥芬興懷寝寤便可詳定輝諡式旌追典於是諡為<lb/>
文貞公敬𢎞形状短小而坐起端方桓𤣥謂之彈棊八<lb/>
勢所居舍亭山林澗環周備登臨之美時人謂之王東<lb/>
山太祖嘗問為政得失敬𢎞對曰天下有道庶人不議<lb/>
上高其言左右常使二老婢戴五絛五辮著青紋袴襦<lb/>
飾以朱粉女適尚書僕射何尚之弟述之敬𢎞嘗往何<lb/>
氏看女値尚之不在寄齋中臥俄頃尚之還敬𢎞使二<lb/>
<pb n="KR2a0016_WYG_066-5a"/>
婢守閤不聽尚之入云正熱不堪相見君可且去尚之<lb/>
於是移於他室子恢之被召為祕書郎敬𢎞為求奉朝<lb/>
請與恢之書曰祕書有限故有競朝請無限故無競吾<lb/>
欲使汝處於不競之地太祖嘉而許之敬𢎞見兒孫歲<lb/>
中不過一再相見見輙克日恢之嘗請假還東定省敬<lb/>
𢎞克日見之至日輙不果假日将盡恢之乞求奉辭敬<lb/>
弘呼前既至閤復不見恢之於閤外拜辭流涕而去恢<lb/>
之至新安太守中大夫恢之弟瓚之世祖大明中吏部<lb/>
<pb n="KR2a0016_WYG_066-5b"/>
尚書金紫光祿大夫諡曰貞子瓚之弟昇之都官尚書<lb/>
昇之子延之昇明末為尚書左僕射江州刺史<lb/>
何尚之字彦德廬江灊人也曾祖準高尚不應徵辟祖<lb/>
恢南康太守父叔度恭謹有行業姨適沛郡劉璩與叔<lb/>
度母情愛甚篤叔度母蚤卒奉姨有若所生姨亡朔望<lb/>
必往致哀并設祭奠食竝珍新躬自臨視若朔望應有<lb/>
公事則先遣送祭皆手自料簡流涕對之公事畢即往<lb/>
致哀以此為常至三年服竟義熙五年呉興武康縣民<lb/>
<pb n="KR2a0016_WYG_066-6a"/>
王延祖為劫父睦以告官新制凡劫身斬刑家人棄市<lb/>
睦既自告於法有疑時叔度為尚書議曰設法止姦本<lb/>
於情理非一人為劫闔門應刑所以罪及同産欲開其<lb/>
相告以出為惡之身睦父子之至容可悉共逃亡而割<lb/>
其天屬還相縛送螫毒在手解腕求全於情可愍理亦<lb/>
宜宥使凶人不容於家逃刑無所乃大絶根源也睦既<lb/>
糾送則餘人無應復告並全之後為金紫光禄大夫呉<lb/>
郡太守加秩中二千石太保王𢎞稱其清身潔己元嘉<lb/>
<pb n="KR2a0016_WYG_066-6b"/>
八年卒尚之少時頗輕薄好樗蒱既長折節蹈道以操<lb/>
立見稱為陳郡謝混所知與之遊處家貧起為臨津令<lb/>
高祖領征南将軍𥙷府主簿從征長安以公事免還都<lb/>
因患勞疾積年飲婦人乳乃得差以從征之勞賜爵都<lb/>
郷侯少帝即位為廬陵王義眞車騎諮議參軍義真與<lb/>
司徒徐羡之尚書令傅亮等不協每有不平之言尚之<lb/>
諫戒不納義真被廢入為中書侍郎太祖即位出為臨<lb/>
川内史入為黄門侍郎尚書吏部郎左衞將軍父憂去<lb/>
<pb n="KR2a0016_WYG_066-7a"/>
職服闋復為左衞領太子中庶子尚之雅好文義從容<lb/>
賞㑹甚為太祖所知十二年遷侍中中庶子如故尋改<lb/>
領遊擊将軍十三年彭城王義康欲以司徒左長史劉<lb/>
斌為丹陽尹上不許乃以尚之為尹立宅南郭外置𤣥<lb/>
學聚生徒東海徐秀廬江何曇黄回潁川荀子華太原<lb/>
孫宗昌王延秀魯郡孔惠宣並慕道來逰謂之南學女<lb/>
適劉湛子黯而湛與尚之意好不篤湛欲領丹陽乃徙<lb/>
尚之為祠部尚書領國子祭酒尚之甚不平湛誅遷吏<lb/>
<pb n="KR2a0016_WYG_066-7b"/>
部尚書時左衞將軍范曅任參機密尚之察其意趣異<lb/>
常白太祖宜出為廣州若在内舋成不得不加以鈇鉞<lb/>
屢誅大臣有虧皇化上曰始誅劉湛等方欲超昇後進<lb/>
曅事跡未彰便豫相黜斥萬方将謂卿等不能容才以<lb/>
我為信受讒説但使共知如此不憂致大變也曅後謀<lb/>
反伏誅上嘉其先見國子學建領國子祭酒又領建平<lb/>
王師乃徙中書令中護軍二十三年遷尚書右僕射加<lb/>
散騎常侍是歲造𤣥武湖上欲於湖中立方丈蓬莱瀛<lb/>
<pb n="KR2a0016_WYG_066-8a"/>
洲三神山尚之固諫乃止時又造華林園並盛暑役人<lb/>
工尚之又諫宜加休息上不許曰小人常自暴背此不<lb/>
足為勞時上行幸還多侵夕尚之又表諫曰萬乘宜重<lb/>
尊不可輕此聖心所鑒豈假臣啟輿駕比出還多冐夜<lb/>
羣情傾側實有未寜清道而動帝王成則古今深誡安<lb/>
不忘危若值汲黯辛毗必将犯顔切諫但臣等碌碌每<lb/>
存順嘿耳伏願少採愚誠思垂省察不以人廢適可以<lb/>
慰四海之望亦優詔納之先是患貨重鑄四銖錢民間<lb/>
<pb n="KR2a0016_WYG_066-8b"/>
頗盗鑄多翦鑿古錢以取銅上患之二十四年録尚書<lb/>
江夏王義恭建議以一大錢當兩以防翦鑿議者多同<lb/>
尚之議曰伏鑒明命欲改錢制不勞採鑄其利自倍實<lb/>
救弊之𢎞算増貨之良術求之管淺猶有未譬夫泉貝<lb/>
之興以佑貨為本事存交易豈假數多數少則幣輕數<lb/>
多則物重多少雖異濟用不殊况復以一當兩徒崇虚<lb/>
價者邪凡創制改法宜從民情未有違衆矯物而可久<lb/>
也泉布廢興驟議前代赤仄白金俄而罷息六貨憒亂<lb/>
<pb n="KR2a0016_WYG_066-9a"/>
民泣於市良由事不畫一難用遵行自非急病權時宜<lb/>
守久長之業煩政曲雜致遠常泥且貨偏則民病故先<lb/>
王立井田以一之使富不淫侈貧不過匱雖兹法久廢<lb/>
不可頓施要宜而近粗相放擬若今制遂行富人貲貨<lb/>
自倍貧者彌增其困懼非所以欲均之意又錢之形式<lb/>
大小多品直云大錢則未知其格若止於四銖五銖則<lb/>
文皆古篆既非下走所識加或漫滅尤難分明公私交<lb/>
亂爭訟必起此最是其深疑者也命㫖兼慮翦鑿日多<lb/>
<pb n="KR2a0016_WYG_066-9b"/>
以至消盡鄙意復謂殆無此嫌民巧雖密要有蹤跡且<lb/>
用錢貨銅事可尋檢直由屬所怠縱糾察不精致使立<lb/>
制以來發覺者寡今雖有懸金之名竟無酬與之實若<lb/>
申明舊科禽獲即報畏法希賞不日自定矣愚者之議<lb/>
智者擇焉猥參訪逮敢不輸盡吏部尚書庾炳之侍中<lb/>
太子左衞率蕭思話中護軍趙伯符御史中丞何承天<lb/>
太常郗敬叔並同尚之議中領軍沈演之以為龜貝行<lb/>
於上古泉刀興自有周皆所以阜財通利實國富民者<lb/>
<pb n="KR2a0016_WYG_066-10a"/>
也歴代雖遠資用彌便但採鑄久廢兼喪亂累仍縻散<lb/>
湮滅何可勝計晉遷江南疆境未廓或土習其風錢不<lb/>
普用其數本少為患尚輕今王略開廣聲教遐暨金鏹<lb/>
所布爰逮荒服昔所不及悉已流行之矣用彌曠而貨<lb/>
愈狹加復競竊翦鑿銷毁滋繁刑禁雖重姦避方宻遂<lb/>
使歲月増貴貧室日劇暋作肆力之氓徒勤不足以贍<lb/>
誠由貨貴物賤常調未革弗思釐改為弊轉深斯實親<lb/>
教之良時通變之嘉會愚謂若以大錢當兩則國傳難<lb/>
<pb n="KR2a0016_WYG_066-10b"/>
朽之實家贏一倍之利不俟加憲巧源自絶施一令而<lb/>
衆美兼無興造之費莫盛於兹矣上從演之議遂以一<lb/>
錢當兩行之經時公私非便乃罷五年遷左僕射領汝<lb/>
隂王師常侍如故二十八年轉尚書令領太子詹事二<lb/>
十九年致仕於方山著退居賦以明所守而議者咸謂<lb/>
尚之不能固志太子左衞率袁淑與尚之書曰昨遣修<lb/>
問承丈人已晦志山田雖曰年禮宜遵亦事難斯貴俾<lb/>
疎班邴魏通美於前䇿龔貢山衞淪慙乎曩篇規迨休<lb/>
<pb n="KR2a0016_WYG_066-11a"/>
告雪滌素懐冀尋幽之歡畢<hi>闕</hi>𤣥之適但淑逸操偏廻<lb/>
野性瞢滯果兹冲寂必沈樂忘歸然而已議塗聞者謂<lb/>
丈人徽明未耗譽業方籍儻能屈事康道降節殉務舎<lb/>
南瀕之操淑此行求决矣望眷有積約日無誤尚之宅<lb/>
在南澗寺側故書云南瀕毛詩所謂于以採蘋南澗之<lb/>
瀕也詔書敦勸上又與江夏王義恭詔曰今朝賢無多<lb/>
且羊孟尚不得告謝尚之任遇有殊便未宜申許邪義<lb/>
恭答曰尚之清忠貞固歴事唯允雖年在懸車而體獨<lb/>
<pb n="KR2a0016_WYG_066-11b"/>
克壮未相申許下情所同尚之復攝職羊即羊𤣥保孟<lb/>
即孟顗字彦重本昌安人兄昶貴盛顗不就徴辟昶死<lb/>
後起家為東陽太守遂歴呉郡會稽丹陽三郡侍中僕<lb/>
射太子詹事復為㑹稽太守卒官贈左光禄大夫子劭<lb/>
尚太祖第十六女南郡公主女適彭城王義康巴陵哀<lb/>
王休若尚之既還任事上待之愈隆是時復遣軍北伐<lb/>
資給戎旅悉以委之元凶弑立進位司空領尚書令時<lb/>
三方興義将佐家在都邑劭悉欲誅之尚之誘説百端<lb/>
<pb n="KR2a0016_WYG_066-12a"/>
並得免世祖即位復為尚書令領吏部遷侍中左光祿<lb/>
大夫領護軍将軍尋辭護軍加特進復以本官領尚書<lb/>
令丞相南郡王義宣車騎将軍臧質反義宣司馬竺超<lb/>
民臧質長史陸展兄弟並應從誅尚之上言曰刑罰得<lb/>
失治亂所由聖賢留心不可不慎竺超民為賊既遁走<lb/>
一夫可禽若反覆昧利即當取之非唯免愆亦可要不<lb/>
義之賞而超民曾無此意微足觀過知仁且為官保全<lb/>
城府謹守庫藏端坐待縛今戮及兄弟與向始末無論<lb/>
<pb n="KR2a0016_WYG_066-12b"/>
者復成何異陸展盡質復灼然便同之巨逆於事為重<lb/>
臣豫蒙顧待自殊凡隸茍有所懐不敢自黙超民坐者<lb/>
由此得原時欲分荆州置郢州議其所居江夏王義㳟<lb/>
以為宜在巴陵尚之議曰夏口在荆江之中正對沔口<lb/>
通接雍梁實為津要由來舊鎮根基不易今分取江夏<lb/>
武陵天門竟陵随五郡為一州鎭在夏口既有見城浦<lb/>
大容舫竟陵出道取荆州雖水路與去江夏不異諸郡<lb/>
至夏口皆從流並為利便湘州所領十一郡其巴陵邊<lb/>
<pb n="KR2a0016_WYG_066-13a"/>
帶長江去夏口密邇既分湘中乃更成大亦可割巴陵<lb/>
屬新州於事為允上從其議荆揚二州户口半天下江<lb/>
左以來揚州根本委荆以閫外至是並分欲以削臣下<lb/>
之權而荆揚並因此虛耗尚之建言復合二州上不許<lb/>
大明二年以為左光禄開府儀同三司侍中如故尚之<lb/>
在家常著鹿皮㡌及拜開府天子臨軒百僚陪位沈慶<lb/>
之於殿廷戲之曰今日何不著鹿皮冠慶之累辭爵命<lb/>
朝廷敦勸甚篤尚之謂曰上虚懐側席詎宜固辭慶之<lb/>
<pb n="KR2a0016_WYG_066-13b"/>
曰沈公不効何公去而復還也尚之有愧色愛尚文義<lb/>
老而不休與太常顔延之論議往反傳於世立身簡約<lb/>
車服率素妻亡不娶又無姬妾秉衡當朝畏遠權柄親<lb/>
戚故舊一無薦舉既以致怨亦以此見稱復以本官領<lb/>
中書令四年疾篤詔遣侍中沈懷文黄門侍郎王釗問<lb/>
疾薨于位時年七十九追贈司空侍中中書令如故諡<lb/>
曰簡穆公子偃别有傳尚之弟悠之義興太守侍中太<lb/>
常與琅邪王徽相善悠之卒徽與偃書曰吾與義興直<lb/>
<pb n="KR2a0016_WYG_066-14a"/>
恨相知之晩每惟君子知我若夫嘉我小善矜余不能<lb/>
唯賢叔耳悠之弟愉之新安太守愉之弟翌之都官尚<lb/>
書悠之子顒之尚太祖第四女臨海惠公主太宗世官<lb/>
至通直常侍<lb/>
史臣曰江左以來𣗳根本於揚越任推轂於荆楚揚土<lb/>
自廬蠡以北臨海而極大江荆部則包括湘沅跨巫山<lb/>
而掩鄧塞民户境域過半於天下晉世幼主在位政歸<lb/>
輔臣荆揚司牧事同二陜宋室受命權不能移二州之<lb/>
<pb n="KR2a0016_WYG_066-14b"/>
重咸歸密戚是以義宣藉西楚彊富因十載之基嫌隙<lb/>
既樹遂規問鼎而建郢分揚矯枉過直藩城既剖盗實<lb/>
人單閫外之寄於斯而盡若長君南面威刑自出至親<lb/>
在外事不患彊若運經盛衰時艱主弱雖近臣懐禍止<lb/>
有外憚吕宗不競實由齊楚興喪之源於斯尤著尚之<lb/>
言并合可謂識治也矣<lb/>
　<lb/>
　宋書卷六十六<lb/>
<pb n="KR2a0016_WYG_066-15a"/>
　宋書卷六十六考證<lb/>
王敬𢎞傳嗚呼微臣永非復太之一物矣○太字下疑<lb/>
　有脱字<lb/>
時年八十追贈本官○八十南史作八十八<hi>臣承蒼</hi>按<lb/>
　敬𢎞表自云年向九十當以南史為是<lb/>
何尚之傳尚之謂曰上虚懐側席詎宜固辭○南本曰<lb/>
　字下有主字<lb/>
　<lb/>
<pb n="KR2a0016_WYG_066-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十六考證<lb/>
</p>
<p>
</p>
  </div>
<div>
<head>宋書卷六十七</head> <lb/>
    <p>
<pb n="KR2a0016_WYG_067-1a"/>
欽定四庫全書<lb/>
　宋書卷六十七<lb/>
　　梁　　　　沈　　　　　約　　　　撰<lb/>
　列傳第二十七<lb/>
　　謝靈運<lb/>
謝靈運陳郡陽夏人也祖𤣥晉車騎將軍父瑍生而不<lb/>
慧為祕書郎蚤亡靈運㓜便頴悟𤣥甚異之謂親知曰<lb/>
我乃生瑍瑍那得生靈運靈運少好學博覽羣書文章<lb/>
<pb n="KR2a0016_WYG_067-1b"/>
之美江左莫逮從叔混特知愛之襲封康樂公食邑三<lb/>
千戸以國公例除員外散騎侍郎不就為琅邪王大司<lb/>
馬行參軍性奢豪車服鮮麗衣裳器物多改舊制世共<lb/>
宗之咸稱謝康樂也撫軍將軍劉毅鎭姑孰以為記室<lb/>
參軍毅鎭江陵又以為衞軍從事中郎毅伏誅高祖版<lb/>
為太尉參軍入為祕書丞坐事免高祖伐長安驃騎將<lb/>
軍道憐居守版為諮議參軍轉中書侍郎又為世子中<lb/>
軍咨議黄門侍郎奉使慰勞高祖於彭城作撰征賦其<lb/>
<pb n="KR2a0016_WYG_067-2a"/>
序曰蓋聞昏明殊位貞晦異道雖景度回革亂多治寡<lb/>
是故升平難於恒運剝喪易以横流皇晉<hi>闕二字</hi>河汾來<lb/>
遷吳楚數歴九世年踰十紀西秦無一援之望東周有<lb/>
三辱之憤可謂積禍纒釁固以久矣况廼陵塋幽翳情<lb/>
敬莫遂日月推薄帝心彌遠慶靈將升時來不爽相國<lb/>
宋公得一居貞回乾運軸内匡寰表外清遐陬每以區<lb/>
宇未統側席盈慮値天祚攸興昧弱授機龜筮元謀符<lb/>
瑞景徵於是仰祗俯協順天從兆興止戈之師躬暫勞<lb/>
<pb n="KR2a0016_WYG_067-2b"/>
之討以義熙十有二年五月丁酉敬成九伐申命六軍<lb/>
治兵于京畿次師于汳上靈檣千艘靁輜萬乘羽騎盈<lb/>
塗飛旍蔽日别命羣帥誨謨惠策法竒於三略義祕於<lb/>
六韜所以鉤棘未曜殞前禽於金墉威弧始彀走鈒隼<lb/>
於滑臺曾不踰月二方獻㨗宏功懋德獨絶古今天子<lb/>
感東山之劬勞慶格天之光大明發興於鑒寐使臣遵<lb/>
于原隰余攝官承乏謬充殊役皇華愧於先雅靡盬顇<lb/>
於征人以仲冬就行分春反命塗經九守路踰千里沿<lb/>
<pb n="KR2a0016_WYG_067-3a"/>
江亂淮遡薄泗汳詳觀城邑周覽丘墳眷言古迹其懷<lb/>
已多昔皇祖作藩受命淮徐道固苞桑勲由仁積年月<lb/>
多歴市朝已改永為洪業纒懷清歴於是采訪故老尋<lb/>
履往迹而遠感深慨痛心殞涕遂寫集聞見作賦撰征<lb/>
俾事運遷謝託此不朽其詞曰<lb/>
系烈山之洪緒承火正之明光立熙載於唐后申讚事<lb/>
於周王疇庸命而順位錫寳珪以徹疆歴尚代而平顯<lb/>
降中葉以繁昌業服道而德徽風行世而化揚投前蹤<lb/>
<pb n="KR2a0016_WYG_067-3b"/>
以永冀省輶質以遠傷睽謀始於蓍蔡違用舍於行藏<lb/>
庇常善之罔棄憑曲成之不遺昭在幽而偕煦賞彌久<lb/>
而愈私顧晩草之薄弱仰青春之葳蕤引蔓頴於松上<lb/>
擢纖枝於蘭逵施隆貸而有渥報㳙塵而無期歡太階<lb/>
之休明穆皇道之緝熙惟王建國辨方定隅内外旣正<lb/>
華夷有殊惟昔小雅逮于班書戎蠻孔熾是殛是誅所<lb/>
以宣王用棘於獫狁高帝方事於匈奴然侵鎬至涇自<lb/>
塞及平闚郊伺鄙<hi>闕四字</hi>　慕擕王之矯䖍階喪亂之<lb/>
<pb n="KR2a0016_WYG_067-4a"/>
未寧竊彊秦之三輔䧟隆周之兩京雄崤澠以制險據<lb/>
繞霤而作扄家永懷於故壤國願言於先塋俟太平之<lb/>
曠期屬應運之聖明坤寄通於四瀆乾假照於三辰水<lb/>
潤土以顯比火炎天而同人惟上相之叡哲當草昧而<lb/>
經綸總九流而貞觀恊五才而平分時來之機悟先於<lb/>
介石納隍之誡一援於生民龜筮允臧人鬼同情順天<lb/>
行誅司典詳刑樹牙選徒秉鉞抗旍弧矢罄楚孝之心<lb/>
智戈棘單吳子之精靈迅三翼以魚麗襄兩服以鴈逝<lb/>
<pb n="KR2a0016_WYG_067-4b"/>
陣未列於都甸威已振於秦薊灑嚴霜於渭城被和風<lb/>
於洛汭就終言以比猷考墳冊而莫契昔西怨於東徂<lb/>
今北伐而南悲豈朝野之恒情動萬乘之幽思歌零雨<lb/>
於豳風興採薇於周詩慶金墉之凱定眷戎車之遷時<lb/>
佇千里而感遠渉弦望而懷期詔㣲臣以勞問奉主命<lb/>
於河湄夕飲餞以俶裝旦出宿而言辭嵗旣晏而繁慮<lb/>
日將邁而戀乖闕敬恭於桑梓謝履長於庭階冐沈雲<lb/>
之晻藹迎素雪之紛霏凌結湍而凝清風矜籟以揚哀<lb/>
<pb n="KR2a0016_WYG_067-5a"/>
情在本而易阜物雖末而難懷眷余勤以就路苦憂來<lb/>
其城頽爾乃經雉門啟浮梁眺鍾巖越查塘覽永嘉之<lb/>
紊維尋建武之緝綱于時内慢神器外侮戎狄君子横<lb/>
流庶萌分析主晉有祀福祿來格明兩降覽三七辭厄<lb/>
元誕德以膺緯肈回光於陽宅明思服於下武興繼代<lb/>
以消逆簡文因心以秉道故恩用而刑廢孝武捨已以<lb/>
杖賢亦寧外而治内觀日化而就損庶雍熙之可對閔<lb/>
隆安之致寇傷龜玉之毁碎漏妖凶於滄洲纒舋難而<lb/>
<pb n="KR2a0016_WYG_067-5b"/>
盈紀時焉依於晉鄭國有䠞於百里賴英謨之經營𢎞<lb/>
兼濟以忘已主寰内而緩虞澄海外以漬滓至如昬祲<lb/>
蔽景鼎祚傾基黍離有歎鴻鴈無期瞻天命之貞符秉<lb/>
順動而履機率駿民之思効普邦國而同歸盪積霾之<lb/>
穢氛啓披隂之光暉反平陵之杳藹復七廟之依俙務<lb/>
役簡而農勸每勞賞而忠甄燮時雍於祖宗<hi>闕六字</hi>
　掃逋醜於漢渚滌僭逆於岷山羈巢處於西木引鼻<lb/>
飲於源淵惠要襋而思韙援冠弁而來䖍視冶城而北<lb/>
<pb n="KR2a0016_WYG_067-6a"/>
屬懷文獻之收揚匪元首之康哉孰股肱之惟良譬觀<lb/>
曲而識節似綴組以成章業彌纒而彌微事愈有而莫<lb/>
傷次石頭之䨇岸究孫氏之初基幸漢庶之漏網憑江<lb/>
介以抗維初鵲起於富春果鯨躍於川湄匝三世而國<lb/>
盛歴五偽而宗夷察成敗之相仍猶脣亡而齒寒載十<lb/>
二而謂紀豈蜀滅而吳安衆咸昧於謀兆羊獨悟於理<lb/>
端請廣武以誨情樹襄陽以作藩拾建業其如遺㳂萬<lb/>
里而誰難疾魯荒之詖辭惡京陵之譖言責當朝之憚<lb/>
<pb n="KR2a0016_WYG_067-6b"/>
貶對曩籍而興歎敦怙寵而判違敵既勍而國圯彼問<lb/>
鼎而何階必先賊於君子原性分之異託雖殊塗而歸<lb/>
美或卷舒以愚智或治亂其如矢謝昧迹而託規卒安<lb/>
身以全里周顯節而犯逆抱正情而喪已薄四望而尤<lb/>
眄歎王路之中鯁蠢于越之妖燼敢凌蹈於五嶺崩䨇<lb/>
嶽於中流擬凶威於荆郢隱雷霆於帝坐飛芒鏃於宫<lb/>
省于時朝有遷都之議人無守死之志師旅痛於久勤<lb/>
城墉闕於素備安危勢在不侔衆寡形於見事於赫淵<lb/>
<pb n="KR2a0016_WYG_067-7a"/>
謀研其神策緩轡待機追奔躡迹遇雷池而振曜次彭<lb/>
蠡而殲滌穆京甸以清晏撤多壘而寧役造白石之祠<lb/>
壇懟二竪之無君踐掖庭以幽辱凌祧社而火焚愍文<lb/>
康之罪已嘉忠武之立勲道有屈於災蝕功無謝於如<lb/>
仁訊落星之饗旅索舊棲於吳餘迹階戺而不見横榛<lb/>
卉以荒除彼生成之樂辰亦猶今之在余慨齊吟於爽<lb/>
鳩悲唐歌於山樞弔偽孫於徐首率君臣以奉疆時運<lb/>
師以伐罪偏投書於武王迄西北之落紐乏東南以振<lb/>
<pb n="KR2a0016_WYG_067-7b"/>
綱誠鉅平之先覺實中興之後祥據左史之攸徵胡影<lb/>
迹之可量過江乘而責始知遇雄之無謀厭紫微之宏<lb/>
凱甘陵波而遠遊越雲夢而南泝臨浙河而東浮彀連<lb/>
弩於川上候蛟龍於中流爰薄方與廼届歐陽入夫江<lb/>
都之域次乎廣陵之鄉易千里之曼曼泝江流之湯湯<lb/>
洊赤圻以經復越二門而起漲眷北路以興思㸔東山<lb/>
而怡目林叢薄路逶迤石參差山盤曲水激瀨而駿奔<lb/>
日映石而知旭審兼照之無偏怨歸流之難濯羡輕魵<lb/>
<pb n="KR2a0016_WYG_067-8a"/>
之涵泳觀翔鷗之落啄在飛沈其順從顧微躬而緬邈<lb/>
於是抑懐蕩慮揚𣙜易難利渉以吉天險以艱于敵伊<lb/>
阻在國斯便勾踐行覇於琅邪夫差爭長於黄川葛相<lb/>
發歎而思正曹后愧心於千魂登高堞以詳覽知吳濞<lb/>
之衰盛戒東南之逆氣成劉后之駴聖藉鹽鐵之殷阜<lb/>
臨淮楚之剽輕盛几杖而弭心怒抵局而遂爭忿爰盎<lb/>
之扶禍惜徒傷於家令匪條侯之忠毅將七國之陵正<lb/>
褒漢藩之治民竝訪賢以招明侯文辨其誰在曰鄒陽<lb/>
<pb n="KR2a0016_WYG_067-8b"/>
與枚生據忠辭於吳朝執義說於梁庭敷高才於兎園<lb/>
雖正言而免刑闕里既已千載深儒流於末學欽仲舒<lb/>
之睟容遵縫掖於前躅對園囿而不窺下帷幙而論屬<lb/>
相端非之兩驕遭𢎞偃之雙慝恨有道之無時歩險塗<lb/>
以側足聞宣武之大閲反師旅於此㕓自皇運之都東<lb/>
始昌業以濟難抗素旄於秦嶺揚朱旗於巴川懼帝系<lb/>
之墜緒故黜昬而崇賢嘉收功以垂世嗟在嗣而覆旃<lb/>
德非陟而繼宰舋踰禹其必顚造歩兵而長想欽太傅<lb/>
<pb n="KR2a0016_WYG_067-9a"/>
之遺武思嘉遁之餘風紹素履之落緒民志應而願稅<lb/>
國屯難而思撫譬乘舟之待楫象提釣之假縷總出入<lb/>
於和就兼仁用於黙語𢎞九流以<graphic n="KR3088" url="https://raw.githubusercontent.com/kanripo/KR-Gaiji/master/images/KR3088.png" mimeType="image/png"/>四維復先陵而清<lb/>
舊宇却西州之成功指東山之歸予惜圗南之啟運恨<lb/>
鵬翼之未舉發津潭而逈邁逗白馬以憇舲貫射陽而<lb/>
望䢴溝濟通淮而薄甬城城坡陁兮淮驚波平原遠兮<lb/>
路交過面艽野兮悲橋梓遡急流兮苦磧沙夐千里而<lb/>
無山𬗟百谷而有居被宿莽以迷徑覩生烟而知墟<hi>闕六</hi>
<pb n="KR2a0016_WYG_067-9b"/>
<hi>字</hi>　謂信羙其可娛身少長於樂土實長歎於荒餘<hi>闕四</hi>
<hi>字</hi>　　具瘁值歳寒之窮節視層雲之崔巍聆悲飈之<lb/>
掩屑彌晝夜以滯滛怨凝隂之方結望新晴於落日起<lb/>
明光於躋月眷轉蓬之辭根悼朔鴈之赴越披微物而<lb/>
疚情此思心其可悅問徭役其幾時駭閲景於興沒感<lb/>
曰歸於采薇予來思於雨雪豈初征之懼對冀鸛鳴之<lb/>
在垤<hi>闕四字</hi>　踰宿鶩吾楫於邳鄉奚車正以事夏虺<lb/>
左相以輔湯綿三代而享邑厠踐土之一匡嗟仲幾之<lb/>
<pb n="KR2a0016_WYG_067-10a"/>
寵侮遂捨存以徵亡喜薛宰之善對羙士彌之能綱升<lb/>
曲垣之逶迤訪淮隂之所都原入跨之達恥俟遭時以<lb/>
遠圖捨西楚以擇木迨南漢以定謨亂孟津而魏滅攀<lb/>
井陘而趙徂播靈威於齊横振餘猛於龍且觀讓通而<lb/>
告狶曷始智而終愚迄沂上而停枻登高圯而不進石<lb/>
幽期而知賢張揣景而示信本文成之素心要王子於<lb/>
雲仞豈無累於清霄直有槩於眞吝始熙績於武關卒<lb/>
敷功於皇𦙍處夷險以解挫𢎞憂虞以時順矜若華之<lb/>
<pb n="KR2a0016_WYG_067-10b"/>
翳晷哀飛驂之落駿傷粒食而興念眷逸翮而思振戾<lb/>
臣山而東顧美相公之前代嗟殘虜之將糜熾餘猋於<lb/>
海濟驅鮐稚於淮曲暴鰥孤於泗澨託未命<hi>闕二字</hi>雲<lb/>
冀靈武之北閲惟授首之在晨當盛暑而選徒肅嚴威<lb/>
以振響漸温澤而沾腴既雲撤於朐城遂席卷於齊都<lb/>
曩四關其奚阻道一變而是孚傷炎季之崩弛長逆布<lb/>
以滔天假父子以詐愛借兄弟以偽恩相魏武以譎狂<lb/>
宄謨奮於東藩桴未譟於東郭身已馘於樓門審貢牧<lb/>
<pb n="KR2a0016_WYG_067-11a"/>
於前說證所作於舊徐聆泗川之浮磬翫夷水之蠙珠<lb/>
草漸苞於熾壤桐孤榦於嶧隅慨禹迹於尚世惠遺文<lb/>
於夏書紛征邁之淹留彌懐古於舊章商伯文於故服<lb/>
咸徵名於彭殤眺靈壁之曾峯投吕縣之迅梁想蹈水<lb/>
之行歌雖齊汨其何傷啟仲尼之嘉問告性命以依方<lb/>
豈茍然於迂論聆寓言於逹莊於是濫石橋登戲臺策<lb/>
馬釣渚息轡城隅永感四山零淚雙渠怨物華之推驛<lb/>
慨舟壑之遞遷謂徂嵗之悠闊結幽思之方根感皇祖<lb/>
<pb n="KR2a0016_WYG_067-11b"/>
之徽德爰識沖而量淵降俊明以鏡鑑廻風猷以昭宣<lb/>
道既底於國難惠有覃於黎元士頌歌於政教民謡詠<lb/>
於渥恩兼採芑之致羙協漢廣之發言彊虎氐之搏翼<lb/>
灟雲網於所禁驅黔萌以藴崇取園陵而湮沈錫殘落<lb/>
於河西序淪胥於漢隂攻方城而折扄擾譙潁其誰任<lb/>
世闕才而貽亂時得賢而興治救祖考之邦壤在幽人<lb/>
而枉志體飛書之遠情悟犒師之通識迨明達之高覽<lb/>
契古今而同事㧞淵謨於潛機騁神鋒於雲斾驅斥澤<lb/>
<pb n="KR2a0016_WYG_067-12a"/>
而風靡䠞坑谷而鳥竄中華免夫左袵江表此焉緩帯<lb/>
既剋黜於肥六又作鎮於彭沛晏皇塗於國内震天威<lb/>
於河外掃東齊而已寧指西崤而將泰值秉均而代謝<lb/>
實大業之興廢心無忝於樂生事有像於燕惠抱明哲<lb/>
之不伐奉宏勲而是稅捐七州以爰來歸五湖以投袂<lb/>
屈盛績於平生申遠期於暮嵗訪曩載於宋鄙採陽秋<lb/>
於魯經晉申好於東吳鄭憑威於南荆故反師於曹門<lb/>
將以塞於夷庚納五叛以長冦伐三邑以侵彭美西鉏<lb/>
<pb n="KR2a0016_WYG_067-12b"/>
之忠辭快韓厥之竒兵追項王之故臺迹覇楚之遺端<lb/>
挺宏志於總角奮英勢於弱冠氣蓋天而倒日力㧞山<lb/>
而傾湍始飈起於勾越中電激於衡關興偏慮於攸吝<lb/>
忘即易於所難忌陳錦而莫照思反鄉而有歎且夫殺<lb/>
義害嬰而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豐疑緤賢不䇿失位誰持迨理屈而愈閉<lb/>
方怨天而懐悲對駿騅以發憤傷虞姝於末詞陟亞父<lb/>
之故營諒謀始之非託遭衰嬴之崩綱值威炎之結絡<lb/>
迄皓首於阜陵猶謬覺於然諾視一人於三傑豈在己<lb/>
<pb n="KR2a0016_WYG_067-13a"/>
之庸弱置豐沛而不舉故自同於俎鑊發汴口而游歴<lb/>
迄西山而弭轡觀終古之幽憤懐元王之冲粹丁戰國<lb/>
之權爭方恬心於道肆學浮丘以就德友三儒以成類<lb/>
潔流始於初源累仁基於前美撥楚族之休烈傳芳素<lb/>
於來祀彊見譽於清虚德致稱於千里或避寵以辭姻<lb/>
或遺榮而不仕政直言以安身駿絶才以喪已驅信道<lb/>
之成終表昧世之虧始悟介焉之已<graphic n="KR1044" url="https://raw.githubusercontent.com/kanripo/KR-Gaiji/master/images/KR1044.png" mimeType="image/png"/>則不俟於終日<lb/>
既防萌於未著雖念德其何益爾乃孟陬發節雷隱蟄<lb/>
<pb n="KR2a0016_WYG_067-13b"/>
驚散葉荑柯芳□飾萌麥萋萋於旄丘栁依依於髙城<lb/>
相睢鳩之集河觀鳴鹿之食苹沂泗遠兮清川急秋冬<lb/>
近兮緒風襲風流蕙兮水增瀾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>愁衿兮鑑戚顔愁盈<lb/>
根而蕰際戚發條而成端嗟我行之彌日待征邁而言<lb/>
旋荷慶雲之優渥周雙七於此年陶逸像於京甸違險<lb/>
難於行川轉歸弦而眷戀望脩檣而流漣願關鄴之遄<lb/>
清遲華鑾之凱旋穆淳風於六合溥洪澤於八埏頒賢<lb/>
愚於大小順規矩於方圓固四民之獲所宜稅稷於萊<lb/>
<pb n="KR2a0016_WYG_067-14a"/>
田苦邯鄲之難歩庶行迷之易痊長守朴以終稔亦拙<lb/>
者之政焉仍除宋國黄門侍郎遷相國從事中郎世子<lb/>
左衛率坐輒殺門生免官高祖受命降公爵為侯食邑<lb/>
五百户起為散騎常侍轉太子左衛率靈運為性褊激<lb/>
多愆禮度朝廷唯以文義處之不以應實相許自謂才<lb/>
能宜參權要既不見知常懐憤憤廬陵王義眞少好文<lb/>
籍與靈運情欵異常少帝即位權在大臣靈運構扇異<lb/>
同非毁執政司徒徐羡之等患之出為永嘉太守郡有<lb/>
<pb n="KR2a0016_WYG_067-14b"/>
名山水靈運素所愛好出守既不得志遂肆意游遨徧<lb/>
歴諸縣動踰旬朔民間聽訟不復關懐所至輒為詩詠<lb/>
以致其意焉在郡一周稱疾去職從弟晦曜𢎞㣲等竝<lb/>
與書止之不從靈運父祖竝葬始寧縣幷有故宅及墅<lb/>
遂移籍㑹稽修營别業傍山𢃄江盡幽居之羙與隱士<lb/>
王𢎞之孔淳之等縱放為娛有終焉之志每有一詩至<lb/>
都邑貴賤莫不競寫宿昔之間士庶皆徧遠近欽慕名<lb/>
動京師作山居賦幷自注以言其事曰古巢居宂處曰<lb/>
<pb n="KR2a0016_WYG_067-15a"/>
巖棲棟宇居山曰山居在林野曰丘園在郊郭曰城傍<lb/>
四者不同可以理推言心也黄屋實不殊於汾陽即事<lb/>
也山居良有異乎市㕓抱疾就閑順從性情敢率所樂<lb/>
而以作賦楊子雲云詩人之賦麗以則文體宜兼以成<lb/>
其美今所賦既非京都宫觀遊獵聲色之盛而叙山野<lb/>
草木水石穀稼之事才乏昔人心放俗外詠於文則可<lb/>
勉而就之求麗邈以遠矣覽者廢張左之艶辭尋臺皓<lb/>
之深意去飾取素儻値其心耳意實言表而書不盡遺<lb/>
<pb n="KR2a0016_WYG_067-15b"/>
迹索意託之有賞其辭曰謝子卧疾山頂覽古人遺書<lb/>
與其意合悠然而笑曰夫道可重故物為輕理宜存故<lb/>
事斯忘古今不能革質文咸其常合宫非縉雲之館衢<lb/>
室豈放勲之堂邁深心於鼎湖送高情於汾陽嗟文成<lb/>
之却粒願追松以遠遊嘉陶朱之鼓棹廼語種以免憂<lb/>
判身名之有辨權榮素其無留孰如牽犬之路既寡聼<lb/>
鶴之塗何由哉<hi>理以相得為適古人遺書與其意合所以為笑孫權亦謂周瑜公瑾與孤意合</hi>
<hi>夫能重道則輕物存理則忘事古今質文可謂不同而此處不異縉雲放勛不以天居為所樂古合宫衢室皆</hi>
<pb n="KR2a0016_WYG_067-16a"/>
<hi>非淹留鼎湖汾陽乃是所居缺文成張良却粒棄人閒事從赤松子遊陶朱范蠡臨去之際亦語文種云云謂</hi>
<hi>二賢既權榮素故身名有判也牽犬李斯之歎聽鶴陸機領成都衆大敗後云思聞華亭鶴唳不可復得</hi>若<lb/>
夫巢穴以風露貽患則大壯以棟宇袪弊宫室以瑤璇<lb/>
致羙則白賁以丘園殊世惟上<hi>闕</hi>於巖壑幸兼善而罔<lb/>
滯雖非市朝而寒暑均和雖是築構而飭朴兩逝<hi>易云上古</hi>
<hi>穴居野處後世聖人易之以宫室上棟下宇以蔽風雨蓋取諸大壯琁堂自是素故曰白賁最是上爻也此堂</hi>
<hi>世異矣謂巖壑道深於丘園而不為巢穴斯免闕  得寒暑之適雖是築構無妨非朝市云云</hi>昔仲長<lb/>
願言流水高山應璩作書邙阜洛川勢有偏側地闕周<lb/>
<pb n="KR2a0016_WYG_067-16b"/>
貟銅陵之奥卓氏充鈲槻之端金谷之麗石子致音徽<lb/>
之觀徒形域之薈蔚惜事異於栖盤至若鳯叢二臺雲<lb/>
夢青丘漳渠淇園橘林長洲雖千乘之珍苑孰嘉遯之<lb/>
所遊且山川之未備亦何議於兼求<hi>仲長子云欲使居有良田廣宅在高</hi>
<hi>山流川之畔溝池自環竹木周布塲囿在前果園在後應據與程文信書云故求道田在關之西南臨洛水北</hi>
<hi>據邙山託崇岫以為宅因茂林以為䕃謂二家山居不得周貟之羙楊雄蜀都賦云銅陵衍卓王孫採山鑄銅</hi>
<hi>故漢書貨殖傳云卓氏之臨卭公擅山川楊雄方言梁益之間裁木為器曰鈲裂帛為衣曰槻金谷石季倫之</hi>
<hi>别廬在河南界有山川林木池沼水碓其鎭下邳時過遊賦詩一代盛集謂二地雖珍麗然制作非栖盤之意</hi>
<pb n="KR2a0016_WYG_067-17a"/>
<hi>也鳯臺秦穆公時秦女所居以致蕭史叢臺趙之崇館張衡謂趙築叢臺於前楚建章華於後楚之雲夢大中</hi>
<hi>缺居長飲賦楚靈王遊雲夢之中息於荆臺之上前方淮之水左洞庭之波右顧彭蠡之濤南望巫山之阿遂</hi>
<hi>造章華之臺亦見詣史淮南青丘齊之海外皆獵所司馬相如云秋田乎青丘徬徨乎海外漳渠史起為魏文</hi>
<hi>侯所起漑水之所淇園衛之竹園在淇水之澳詩人所載橘林蜀之園林楊子雲蜀都賦亦云橘林左太冲謂</hi>
<hi>戸有橘柚之園長洲吳之苑囿左亦謂長洲之茂苑因江海洲渚以為苑囿缺              故缺表此園</hi>
<hi>之珍缺千乘讌嬉之所非缺勢憇止之缺且山川亦不能兼茂隨地  所遇耳</hi>覽明達之撫運<lb/>
乘機緘而理黙指嵗暮而歸休詠宏徽於刋勒狹三閭<lb/>
之喪江矜望諸之去國選自然之神麗盡高棲之意得<lb/>
<pb n="KR2a0016_WYG_067-17b"/>
<hi>余祖車騎建大功淮肥江左得免横流之禍後及太傅旣薨建圖已輟於是便求解駕東歸以避君側之亂廢</hi>
<hi>興隠顯當是賢逹之心故選神麗之所以申高棲之意經始山川實基於此</hi>仰前哲之遺訓<lb/>
俯性情之所便奉微軀以宴息保自事以乘閑愧班生<lb/>
之夙悟慙尚子之晩研年與疾而偕來志乘拙而俱旋<lb/>
謝平生於知遊棲清曠於山川<hi>謂經始此山遺訓於後也性情各有所便山居</hi>
<hi>是其宜也易云向晦入宴息莊周云自事其心此二是其所處班嗣本不染世故曰夙悟尚平未能去累故曰</hi>
<hi>晩研想遲二人更以年衰疾至志寡求拙曰乘并可山居曰與知遊别故曰謝平生就山川故曰棲清曠</hi>其<lb/>
居也左湖右江徃渚還汀靣山背阜東阻西傾抱含吸<lb/>
<pb n="KR2a0016_WYG_067-18a"/>
吐款跨紆縈緜聨邪亘側直齊平<hi>枚乘曰左江右湖其樂無有此吳客說楚</hi>
<hi>公子之詞當謂江都之野彼雖有江湖而乏山巖此憶江湖左右與之同而山嶽形勢池城所無也往渚還汀</hi>
<hi>謂四面有水靣山背阜亦謂東西有山便是四水之裏也抱含吐吸謂中央復有川款跨紆縈謂邊背相連帶</hi>
<hi>迂回處謂之邪亘平王處謂之側直</hi>近東則上田下湖西谿南谷石堟石<lb/>
滂閔硎黄竹決飛泉於百仞森高薄於千麓寫長源於<lb/>
遠江𣲖深毖於近瀆<hi>上田在下湖之水口名為田口下湖在田之下下處並有名山川西</hi>
<hi>谿南谷分流谷鄣水畎入田口西谿水出始寧縣西谷鄣是近山之最高峯者西谿便是闕之背入西谿之裏</hi>
<hi>得石堟以石為阻故謂為堟石滂在西谿之東從縣南入九里兩靣峻峭數十丈水自上飛下比至外谿封墱</hi>
<pb n="KR2a0016_WYG_067-18b"/>
<hi>十數里皆飛流迅激左右巖壁綠竹閔硎在石滂之東谿逶迤下注良田黄竹與其連南界莆中也</hi>近南<lb/>
則㑹以雙流縈以三洲表裏回游離合山川崿崩飛於<lb/>
東峭槃傍薄於西阡拂青林而激波揮白沙而生漣<hi>雙流</hi>
<hi>謂剡江及小江此二水同㑹於山南便合流注下三洲在二水之口排沙積岸成此洲漲表裏合是其兒狀也</hi>
<hi>崿者謂回江岑在其山居之南界有石跳出將崩江中槃行者莫不駭慄槃者是縣故治之所在江之闕二字用</hi>
<hi>石竟渚竝帶青林而連白沙也</hi>近西則楊賔接峯唐皇連縱室壁帶谿<lb/>
曾孤臨江竹緣浦以被緑石照澗而映紅月隱山而成<lb/>
隂木鳴柯以起風<hi>楊中元賔並小江之近處與山相接也唐皇便從北出室石室在小江口</hi>
<pb n="KR2a0016_WYG_067-19a"/>
<hi>南岸壁小江北岸並在楊中之下壁高四十丈色赤故曰照澗而映紅曽山之西孤山之南王子所經始並臨</hi>
<hi>江皆被以緑竹山高月隐便謂為隂鳥集柯鳴便謂為風也</hi>近北則二巫結湖兩<graphic n="KR2388" url="https://raw.githubusercontent.com/kanripo/KR-Gaiji/master/images/KR2388.png" mimeType="image/png"/>
通沼横石判盡休周分表引修隄之逶迆吐泉流之浩<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>下而回澤瀬石上而開道<hi>大小巫湖中隔一山外<graphic n="KR2388" url="https://raw.githubusercontent.com/kanripo/KR-Gaiji/master/images/KR2388.png" mimeType="image/png"/>周回在西圻北</hi>
<hi>邊浦出江竝是羙處義熙中王穆之居大巫湖經始處所猶在兩<graphic n="KR2388" url="https://raw.githubusercontent.com/kanripo/KR-Gaiji/master/images/KR2388.png" mimeType="image/png"/>皆長溪外<graphic n="KR2388" url="https://raw.githubusercontent.com/kanripo/KR-Gaiji/master/images/KR2388.png" mimeType="image/png"/>出山之後四五里許裏<graphic n="KR2388" url="https://raw.githubusercontent.com/kanripo/KR-Gaiji/master/images/KR2388.png" mimeType="image/png"/>亦</hi>
<hi>隔一山出新堟橫山野舍之北靣常石野舍之西北巫湖舊唐故曰修隄長谿甚遠故曰泉流常石<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>闕四字</hi>
<hi>石故曰下<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>而回澤裏<graphic n="KR2388" url="https://raw.githubusercontent.com/kanripo/KR-Gaiji/master/images/KR2388.png" mimeType="image/png"/>漫石數里水從上過故曰瀬  上而開道休山東北周里山在休之南竝是北邊</hi>
遠東則天台桐栢方石太平二韭四明五奥三菁表神<lb/>
<pb n="KR2a0016_WYG_067-19b"/>
異於緯牒驗感應於慶靈淩石橋之莓苔越楢谿之紆<lb/>
縈<hi>天台桐栢七縣餘地南帶海二韭四明五奥皆相連接竒地所無高於五嶽便是海中三山之流韭以菜</hi>
<hi>為名四明方石四靣自然開窻也五奥者曇濟道人蔡氏郗氏謝氏陳氏各有一奥皆相椅角並是竒地三菁</hi>
<hi>太平之北太平天台之始方石直上萬丈下有長谿亦是縉雲之流云此諸山竝見圖緯神仙所居往來要徑</hi>
<hi>石橋過楢谿人跡之艱不復過此也</hi>遠南則松箴棲雞唐嵫漫石崪嵊對<lb/>
嶺<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>孟分隔入極浦而邅回迷不知其所適上嶔崎而<lb/>
蒙籠下深沈而澆激<hi>棲雞在保口之上别浦入其中周回甚深四山之裏松箴在棲雞之</hi>
<hi>上緣江唐嵫入太平水路上有瀑布數百丈漫石在唐磁下郗景興經始精舍亦是名山之流崪嵊與分界去</hi>
<pb n="KR2a0016_WYG_067-20a"/>
<hi>山八十里故曰遠南前嶺鳥道正當五十里高左右所無就下地形高乃當不稱遠望<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>山甚竒謂白爍尖者</hi>
<hi>最高下有良田王敬𢎞經始精舍曇濟道人住孟山名曰孟埭芋薯之疁田清溪秀竹廻開巨石有趣之極此</hi>
<hi>中多諸浦澗傍依茂林迷不知所通嶔崎深沈處處皆然不但一處</hi>遠西則<hi>缺四十四字</hi>
　<lb/>
　　　　　　　　　　　　　　　　　遠北則長<lb/>
江永歸巨海延納崐漲𬗟曠島嶼綢㳫山縱横以布䕶<lb/>
水廻沈而縈浥信荒極之綿眇究風波之睽合<hi>江從山北流窮</hi>
<hi>上虞堺謂之三江口便是大海老子謂海為百谷王以其善處下也海人謂孤山為崐薄洲有山謂之島嶼即</hi>
<pb n="KR2a0016_WYG_067-20b"/>
<hi>洲也漲者沙始起將欲成嶼縱横無常於一處廻沈相縈擾也大荒東極故為荒極風波不恒為睽合也</hi>徒<lb/>
觀其南術之<hi>缺</hi>　　　生<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>
                    <hi>缺/</hi>　成衍<hi>缺</hi>岸測深相渚<lb/>
知淺洪濤滿則曾石没清瀾減則沈沙顯及風興濤作<lb/>
水勢奔壯于嵗春秋在月朔望湯湯驚波滔滔駭浪電<lb/>
激雷崩飛流灑漾淩絶壁而起岑横中流而連薄始迅<lb/>
轉而騰天終倒底而見壑此楚貳心醉於吳客河靈懷<lb/>
慙於海若<hi>南術是其臨江舊宅門前對江三轉曾山路窮四江對岸西靣常石此二山之間西南角</hi>
<hi>岸孤山此二山皆是狹處故曰生<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>勇門以南上便大閬故曰成衍岸髙測深渚下知淺也江中有孤石沈沙</hi>
<pb n="KR2a0016_WYG_067-21a"/>
<hi>隨水增減春秋朔望是其盛時故枚乘云楚太子有疾吳客問之舉秋濤之美得以瘳病太子國之儲貳故曰</hi>
<hi>楚貳河靈河伯居河所謂河靈懼於海若事見缺莊周秋水篇</hi>爾其舊居曩宅今園枌<lb/>
<hi>缺</hi>　槿尚援基井具存曲術周乎前後直陌矗其東西<lb/>
豈伊臨谿而傍沼廼抱阜而帶山考封域之靈異實兹<lb/>
境之最然葺駢梁於巖麓棲孤棟於江源敞南戸以對<lb/>
遠嶺闢東窻以矚近田田連岡而盈疇嶺枕水而通阡<lb/>
<hi>葺室在宅裏山之東麓東窻矚田兼見江山之美上三間故謂之駢梁門前一棟枕<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>上存江之嶺南對江上</hi>
<hi>遠嶺此二舘屬望殆無優劣也</hi>阡陌縱横塍埓交經導渠引流脉散溝<lb/>
<pb n="KR2a0016_WYG_067-21b"/>
并蔚蔚豐秋苾苾香秔送夏蚤秀迎秋晩成兼有陵陸<lb/>
麻麥粟菽候時覘節遞蓺遞孰供粒食與漿飲謝工商<lb/>
與衡牧生何待於多資理取足於滿腹<hi>許由云偃䑕飲河不過滿腹謂</hi>
<hi>人生食足則歡有餘何待多須邪工商衡牧似多須者若少私寡欲充命則足但非田無以立耳</hi>自園<lb/>
之田自田之湖泛濫川上𬗟邈水區濬潭澗而窈窕除<lb/>
菰洲之紆餘毖温泉於春流馳寒波而秋徂風生浪於<lb/>
蘭渚日倒景於椒塗飛漸榭於中沚取水月之歡娛旦<lb/>
延隂而物清夕棲芬而氣敷顧情交之永絶覬雲客之<lb/>
<pb n="KR2a0016_WYG_067-22a"/>
暫如<hi>此皆湖中之美但患言不盡意萬不冩一耳諸澗出源入湖故曰濬潭澗澗長是以窈窕除菰以作</hi>
<hi>洲言所以紆餘也</hi>水草則萍藻蕰菼雚蒲芹蓀蒹菰蘋蘩蕝荇<lb/>
菱蓮雖備物之偕美獨扶渠之華鮮播緑葉之鬱茂含<lb/>
紅敷之繽翻怨清香之難留矜盛容之易䦨必充給而<lb/>
後搴豈蕙草之空殘卷敂弦之逸曲感江南之哀歎秦<lb/>
筝倡而溯游往唐上奏而舊愛還<hi>搴出離騷敂弦是采菱歌江南是相和曲</hi>
<hi>云江南采蓮秦筝倡蒹茄篇唐上奏蒲生詩皆感物致賦魚藻蘋蘩荇亦有詩人之詠不復具叙</hi>本草<lb/>
所載山澤不一靁桐是别和緩是悉參核六根五華九<lb/>
<pb n="KR2a0016_WYG_067-22b"/>
實二冬竝稱而殊性三建異形而同出水香送秋而擢<lb/>
蒨林蘭近雪而揚猗卷栢萬代而不殞伏苓千嵗而方<lb/>
知映紅葩於綠蔕茂素蕤於紫枝既住年而增靈亦驅<lb/>
妖而斥疵<hi>本草所出藥處於今不復依隨土所生耳此境出藥甚多靁公桐君古之采藥醫緩古之</hi>
<hi>良工故曰别悉參核者雙核桃杏人也六根者茍七根華五茄根葛根野葛根闕二字根也五華者菫華芫華檖</hi>
<hi>菊華旋覆華也九實者連前實槐實栢實兔絲實女貞三實蛇床實蔓荆實蓼實闕二字也二冬者天門麥門冬</hi>
<hi>建者附子天雄烏頭水香蘭香林蘭支子卷栢伏苓並皆仙物凡此衆藥事悉見於神農</hi>其竹則二<lb/>
箭殊葉四苦齊味水石别谷巨細各彚旣修竦而便姢<lb/>
<pb n="KR2a0016_WYG_067-23a"/>
亦蕭森而蓊蔚露夕沾而悽隂風朝振而清氣捎𤣥雲<lb/>
以拂杪臨碧潭而挺翠蔑上林與淇澳騐東南之所遺<lb/>
企山陽之游踐遲鸞鷖之棲託憶崑園之悲調慨伶倫<lb/>
之哀籥衛女行而思歸詠楚客放而防露作<hi>二箭一者苦箭大葉</hi>
<hi>一者笄箭細葉四苦青苦白苦紫苦黄苦水竹依水生甚細密吳中以為宅援石竹本科叢大以充屋榱巨者</hi>
<hi>竿挺之屬細者無箐之流也修竦便娟蕭森蓊蔚皆竹貌也上林關中之禁苑淇澳衛地之竹園方此皆不如</hi>
<hi>東南㑹稽之竹箭唯此地最富焉山陽竹林之游鸞鷖棲食之所崑山之竹任為笛黄帝時伶倫斬其厚均者</hi>
<hi>吹之為黄鍾之宫衛女思歸作竹竿之詩楚人放逐東方朔感江潭而作七諌</hi>其木則松栢檀<lb/>
<pb n="KR2a0016_WYG_067-23b"/>
櫟<hi>闕字二</hi>桐榆檿柘穀棟楸梓檉樗剛柔性異貞脆質殊卑<lb/>
高沃塉各隨所如榦合抱以隱岑杪千仞而排虛凌岡<lb/>
上而喬竦䕃澗下而扶疏沿長谷以傾柯攢積石以挿<lb/>
衢華映水而增光氣結風而回敷當嚴勁而蔥倩承和<lb/>
煦而芬腴送墜葉於秋晏遲合萼於春初<hi>皆木之類選其美者載之</hi>
<hi>山脊曰岡岡上澗下長谷積石各隨其方離騷云青春受謝白日昭只詩云萼不韓韚也</hi>植物既載<lb/>
動類亦繁飛泳騁透胡可根源觀㒵相音備列山川寒<lb/>
燠順節隨宜匪敦<hi>草木竹植物魚鳥獸動物獸有數種有騰者有走者走者騁騰者透謂種</hi>
<pb n="KR2a0016_WYG_067-24a"/>
<hi>類旣繁不可根源但觀其㒵狀相其音聲則知山川之好興節隨宜自然之數非可敦戒也</hi>魚則<graphic n="KR2553" url="https://raw.githubusercontent.com/kanripo/KR-Gaiji/master/images/KR2553.png" mimeType="image/png"/>
鱧鮒鱮鱒鯇鰱鯿魴鮪魦鱖鱨鯉鯔鱣輯采雜色錦爛<lb/>
雲鮮唼藻戲浪汎苻流淵或鼓鰓而湍躍或掉尾而波<lb/>
旋鱸鮆乘時以入浦鰔<graphic n="KR2607" url="https://raw.githubusercontent.com/kanripo/KR-Gaiji/master/images/KR2607.png" mimeType="image/png"/>沿瀬以出泉<hi>
                        <graphic n="KR2553" url="https://raw.githubusercontent.com/kanripo/KR-Gaiji/master/images/KR2553.png" mimeType="image/png"/>音優鱧音禮鮒音附鱮音叙</hi>
<hi>鱒音寸衮反鯢音睨鰱音連鯿音毖仙反魴音房鮪音痏魦音沙鱖音居綴反鱨音上羊反鯔音比之反鱣音</hi>
<hi>竹仚反皆說文字林音詩云錦衾有爛故云錦爛鱸鮆乘時魚鱤音感<graphic n="KR2607" url="https://raw.githubusercontent.com/kanripo/KR-Gaiji/master/images/KR2607.png" mimeType="image/png"/>音迅皆出谿中石上恒以為翫</hi>鳥<lb/>
則鵾鴻鶂鵠鶖鷺鴇<graphic n="KR2555" url="https://raw.githubusercontent.com/kanripo/KR-Gaiji/master/images/KR2555.png" mimeType="image/png"/>雞鵲繡質鶷鸐綬章晨鳧朝集<lb/>
時鷮山梁海鳥違風朔禽避涼荑生歸北霜降客南接<lb/>
<pb n="KR2a0016_WYG_067-24b"/>
響雲漢侣宿江潭聆清哇以下聽載王子而上參薄回<lb/>
渉以弁翰映明壑而自耽<hi>鵾音昆鴻音洪鶂音溢左傳六鶂退飛字如此鵠音下竺</hi>
<hi>反<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>音秋鷺音路鴇音䳰<graphic n="KR2555" url="https://raw.githubusercontent.com/kanripo/KR-Gaiji/master/images/KR2555.png" mimeType="image/png"/>音相唐公之馬與此鳥色/同故謂為<graphic n="KR2555" url="https://raw.githubusercontent.com/kanripo/KR-Gaiji/master/images/KR2555.png" mimeType="image/png"/>音相鷄鵲鶷鸐見張茂先博物志鸐音翟</hi>
<hi>亦雉之美者此四烏竝美采質鳧音符野鴨也常待晨而飛鷮音已消反長尾雉也論語云山梁雌雉時哉時</hi>
<hi>哉海鳥爰居臧文仲不知其鳥以為神也事見左傳朔禽鴈也寒月轉往衡陽禮記霜始降鴈來賔嵗云莫鴈</hi>
<hi>北向政是陽初生時荑生歸北霜降客南山缺映水自翫其羽儀者</hi>山上則猨<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>貍獾犴<lb/>
獌猰<graphic n="KR2924" url="https://raw.githubusercontent.com/kanripo/KR-Gaiji/master/images/KR2924.png" mimeType="image/png"/>山下則熊羆豺虎羱鹿麕麖擲飛枝於窮崖踔<lb/>
空絶於深硎蹲谷底而長嘯攀木杪而哀鳴<hi>猿音袁<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>音魂狸音</hi>
<pb n="KR2a0016_WYG_067-25a"/>
<hi>力之反獾音火九反犴音五懸反獌音曼似獾而長狼之屬一曰貙猰音安黠反<graphic n="KR2924" url="https://raw.githubusercontent.com/kanripo/KR-Gaiji/master/images/KR2924.png" mimeType="image/png"/>音弋生反貍之黄黒者一</hi>
<hi>曰似<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豺音在皆反羱音元野羊大角麕音鬼珉反麖音京能踔擲虎長嘯猨哀鳴鳴聲可翫</hi>緡綸不<lb/>
投置羅不披磻弋靡用蹄筌誰施鑑虎狼之有仁傷遂<lb/>
欲之無崖顧弱齡而渉道悟好生之咸宜率所由以及<lb/>
物諒不遠之在斯撫鷗䱔而悅豫杜機心於林池<hi>八種皆魚</hi>
<hi>獵之具自少不殺至乎白首故在山中而此歡永廢莊周云虎狼仁獸豈不父子相親世云虎狼暴虐者政以</hi>
<hi>其如禽獸而人物不自悟其毒害而言虎狼可疾之甚茍其遂欲豈復崖限自弱齡奉法故得免殺生之事茍</hi>
<hi>此悟萬物好生之理易云不遠復無祗悔庻乘此得以入道莊周云海人有機心鷗鳥舞而不下今無害彼之</hi>
<pb n="KR2a0016_WYG_067-25b"/>
<hi>心各說豫於林池也</hi>敬承聖誥恭窺前經山野昭曠聚落羶腥故<lb/>
大慈之𢎞誓拯羣物之淪傾豈寓地而空言必有貸以<lb/>
善成欽鹿野之華苑羡靈鷲之名山企堅固之貞林希<lb/>
菴羅之芳園雖粹容之𬗟<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>謂哀音之恒存建招提於<lb/>
幽峯冀振錫之息肩庻鐙王之贈席想香積之惠餐事<lb/>
在微而思通理匪絶而可溫<hi>賈誼弔屈云恭承嘉惠敬承亦此之流聚落是墟邑</hi>
<hi>謂歌哭諍訟有諸諠譁不及山野為僧居止也經教欲令在山中皆有成文老子云善貸且善成此道惠物也</hi>
<hi>鹿苑說四眞諦處靈鷲山說般若法華處堅固林說泥洹處菴羅園說不思議處今旁林蓺園制苑彷彿在昔</hi>
<pb n="KR2a0016_WYG_067-26a"/>
<hi>依然託想雖粹容緬邈哀音若存也招提謂僧不能常住者可持作坐處也所謂息肩鐙王香積事出維摩經</hi>
<hi>論語云溫故知新理既不絶更宜復溫則可待為已之日用也</hi>爰初經略杖策孤征入<lb/>
澗水渉登嶺山行陵頂不息窮泉不停櫛風沐雨犯露<lb/>
乘星硏其淺思罄其短規非龜非筮擇良選竒翦榛開<lb/>
逕尋石覓崖四山周回雙流逶迤靣南嶺建經臺倚北<lb/>
阜築講堂傍危峯立禪室臨浚流列僧房對百年之高<lb/>
木納萬代之芬芳抱終古之泉源美膏液之清長謝麗<lb/>
塔於郊郭殊世間於城傍欣見素以抱樸果甘露於道<lb/>
<pb n="KR2a0016_WYG_067-26b"/>
塲<hi>云初經略躬自履行備諸苦辛也罄其淺短無假於龜筮貧者旣不以麗為美所以即安茅茨而已是以</hi>
<hi>謝郊郭而殊城傍然清虚寂漠實是得道之所也</hi>苦節之僧明發懷抱事紹人<lb/>
徒心通世表是遊是憇倚石構草寒暑有移至業莫矯<lb/>
觀三世以其夢撫六度以取道乘恬知以寂泊含和理<lb/>
之窈窕指東山以㝠期實西方之潛兆雖一日以千載<lb/>
猶恨相遇之不早<hi>謂曇隆法流二法師也二公辭恩愛棄妻子輕舉入山外緣都絶魚肉不</hi>
<hi>入口糞掃必在體物見之絶歎而法師處之夷然詩人西發不勝造道者其亦如此往石門瀑布中路高棲之</hi>
<hi>游昔告離之始期生東山没存西方相遇之欣實以一日為千載猶慨恨不早</hi>賤物重已棄世<lb/>
<pb n="KR2a0016_WYG_067-27a"/>
希靈駭彼促年愛是長生冀浮丘之誘接望安期之招<lb/>
迎甘松桂之苦味夷皮褐以頽形羡蟬蛻之匪日撫雲<lb/>
蜺其若驚陵名山而屢憇過巖室而披情雖未階於至<lb/>
道且𬗟絶於世纓指松菌而興言良未齊於殤彭<hi>此一章叙</hi>
<hi>仙學者雖未及佛道之高然出於世表矣浮丘公是王子喬師安期先生是馬明生師二師出列仙傳洞眞經</hi>
<hi>云今學仙者亦明師以自𤼵悟故不辭苦味頽形也莊周云和以天倪倪者崖也數經歴名山遇余巖室披露</hi>
<hi>其情性且獲長生方之松菌殤彭邈然有間也</hi>山作水役不以一牧資待各徒<lb/>
隨節競逐陟嶺刋木除榛伐竹抽笋自篁擿篛于谷楊<lb/>
<pb n="KR2a0016_WYG_067-27b"/>
勝所拮秋冬□獲野有蔓草獵渉蘡薁亦醖山清介爾<lb/>
景福苦以术成甘以<graphic n="KR2276" url="https://raw.githubusercontent.com/kanripo/KR-Gaiji/master/images/KR2276.png" mimeType="image/png"/>熟慕椹高林剝芨巖椒掘蒨陽<lb/>
崖擿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隂摽晝見搴茅宵見索綯芟菰翦蒲以薦以茭<lb/>
既坭既埏品收不一其灰其炭咸各有律六月採蜜八<lb/>
月樸栗備物為繁略載靡悉<hi>此一章謂山水採拾諸事也然漁獵之事皆不載楊</hi>
<hi>楊桃也山間謂之木子□音覆字出字林詩人云六月食鬱及薁獵渉字出爾雅术术酒味苦<graphic n="KR2276" url="https://raw.githubusercontent.com/kanripo/KR-Gaiji/master/images/KR2276.png" mimeType="image/png"/>
                        <graphic n="KR2276" url="https://raw.githubusercontent.com/kanripo/KR-Gaiji/master/images/KR2276.png" mimeType="image/png"/>酒味甘竝</hi>
<hi>至美兼以療病<graphic n="KR2276" url="https://raw.githubusercontent.com/kanripo/KR-Gaiji/master/images/KR2276.png" mimeType="image/png"/>治癕核术治痰冷椹音甚味似菰菜而勝刋木而作之謂之慕芨音及採以為紙蒨音倩採</hi>
<hi>以為渫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>採以為飯採蜜撲栗各隨其月也</hi>若廼南北兩居水通陸阻觀<lb/>
<pb n="KR2a0016_WYG_067-28a"/>
風瞻雲方知厥所<hi>兩居謂南北兩處各有居止峯崿阻絶水道通耳觀風瞻雲然後方知其</hi>
<hi>處所</hi>南山則夾渠二田周嶺三苑九泉别澗五谷異巘羣<lb/>
峯參差出其間連岫複陸成其坂衆流漑灌以環近諸<lb/>
堤擁抑以接遠遠堤兼陌近流開湍淩阜泛波水往歩<lb/>
還還回往匝枉渚員巒呈美表趣胡可勝單抗北頂以<lb/>
葺館殷南峯以啓軒羅曾崖於戸裏列鏡瀾於窻前因<lb/>
丹霞以赬楣附碧雲以翠椽視奔星之俯馳顧<hi>闕二字</hi>之<lb/>
未牽鵾鴻飜翥而莫及何但鷰雀之翩翾氿泉傍出潺<lb/>
<pb n="KR2a0016_WYG_067-28b"/>
湲於東檐桀壁對跱硿礲於西霤修竹葳蕤以翳薈灌<lb/>
木森沈以䝉茂蘿曼延以攀援花芬薰而媚秀日月投<lb/>
光於柯間風露披清於㟪岫夏涼寒燠隨時取適階基<lb/>
回互橑櫺乘隔此焉卜寢翫水弄石邇卽回眺終歲罔<lb/>
斁傷美物之遂化怨浮齡之如借𦕈遯逸於人羣長寄<lb/>
心於雲霓<hi>南山是開創卜居之處也從江樓歩路跨越山嶺綿亘田野或升或降當三里許塗路所</hi>
<hi>經見也則喬木茂竹緣畛彌阜横波疎石側道飛流以為寓目之美觀及至所居之處自西山開道迄於東山</hi>
<hi>二里有餘南悉連嶺疊鄣青翠相接雲烟霄路殆無倪際從逕入谷几有三口方壁西南石門世缺南缺池東</hi>
<pb n="KR2a0016_WYG_067-29a"/>
<hi>南皆别載其事緣路初入行於竹逕半路闊以竹渠澗旣入東南傍山渠展轉幽竒異處同羙路北東西路因</hi>
<hi>山為鄣正北狹處踐湖為池南山相對皆有崖巖東北枕壑下則清川如鏡傾柯盤石被隩映渚西巖𢃄林去</hi>
<hi>潭可二十丈許葺基構宇在巖林之中水衛石階開窻對山仰眺曾峯俯鏡濬壑去巖半嶺復有一樓逈望周</hi>
<hi>眺旣得遠趣還顧西舘望對窻户緣崖下者密竹蒙逕從北直南悉是竹園東西百丈南北百五十五丈北倚</hi>
<hi>近峯南眺遠嶺四山周回溪澗交過水石林竹之羙巖岫㟪曲之好備盡之矣刋剪開築此焉居處細趣密玩</hi>
<hi>非可具記故較言大勢耳越山列其表側傍𬗟缺  為異觀也</hi>因以小湖鄰於其隈衆<lb/>
流所凑萬泉所回沉濫異形首毖終肥别有山水路邈<lb/>
𬗟歸<hi>汎濫肥毖皆是泉名事見於詩云此萬泉所凑各有形勢</hi>求歸其路廼界北山<lb/>
<pb n="KR2a0016_WYG_067-29b"/>
棧道傾虧蹬閣連卷復有水逕繚繞回圓瀰瀰平湖泓<lb/>
泓澄淵孤岸竦秀長洲芊綿旣瞻旣眺曠矣悠然及其<lb/>
二川合流異源同口赴隘入險俱㑹山首瀬排沙以積<lb/>
丘峯倚渚以起阜石傾瀾而稍巖木映波而結藪逕南<lb/>
漘以横前轉北崖而掩後隱叢灌故悉晨暮託星宿以<lb/>
知左右<hi>往反經過自非巖澗便是水逕洲島相對皆有趣也</hi>山川澗石州岸草木<lb/>
旣摽異於前章亦列同於後牘山匪砠而是岵川有清<lb/>
而無濁石傍林而挿巖泉恊澗而下谷淵轉渚而散芳<lb/>
<pb n="KR2a0016_WYG_067-30a"/>
岸靡沙而映竹草迎冬而結葩樹凌霜而振綠向陽則<lb/>
在寒而納煦靣隂則當暑而含雪連岡則積嶺以隱嶙<lb/>
舉峯則羣竦以<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>
                    <graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>浮泉飛流以寫空沈波潛溢於洞<lb/>
穴凡此皆異所而咸善殊節而俱悅<hi>土山載石曰砠山有林曰岵此章謂</hi>
<hi>山川衆美亦不必有故總叙其最居山之後事亦皆有尋求也</hi>春秋有待朝夕須資旣<lb/>
耕以飯亦桑貿衣藝菜當肴採藥救頽自外何事順性<lb/>
靡違法音晨聽放生夕歸研書賞理敷文奏懷凡厥意<lb/>
謂揚較以揮且列于言誡特此推<hi>謂寒待綿纊暑待絺綌朝夕餐飲設此諸</hi>
<pb n="KR2a0016_WYG_067-30b"/>
<hi>業以待之藥以療疾又在其外事之相推自不得不然至於聽講放生研書敷文皆其所好韓非有揚較班固</hi>
<hi>亦云揚較古今其義一也左思曰為左右揚較而陳之</hi>北山二園南山三苑百果<lb/>
備列乍近乍遠羅行布株迎早候晩猗蔚溪澗森疎崖<lb/>
巘杏壇㮈園橘林栗圃桃李多品棃棗殊所枇杷林檎<lb/>
帶谷映渚椹梅流芬於回巒椑柿被實於長浦<hi>莊周云漁父見</hi>
<hi>孔子杏壇之上維摩詰經㮈樹園楊雄蜀都賦云橘林左太冲亦云戸有橘柚之園桃李所殖甚多棗棃事出</hi>
<hi>北河濟之間淮頴諸處故云殊所也</hi>畦町所藝含蘂藉芳蓼蕺葼薺葑菲<lb/>
蘇薑綠葵眷節以懷露白薤感時而負霜寒葱摽倩以<lb/>
<pb n="KR2a0016_WYG_067-31a"/>
陵隂春霍吐苕以近陽<hi>葑菲見詩栢舟中管子曰北伐山戎得寒葱庾闡云寒葱挺園</hi>
<hi>灌蔬自供不待外求者也</hi>弱質難恒頺齡易喪撫鬢生悲視顔自傷<lb/>
承清府之有術冀在衰之可壯尋名山之竒藥越靈波<lb/>
而憇轅採石上之地黄摘竹下之天門摭曾嶺之細辛<lb/>
㧞幽澗之溪蓀訪鍾乳於洞穴訊丹陽於紅泉<hi>此皆住年之藥</hi>
<hi>即近山之所出有采拾欲以消病也</hi>安居二時冬夏三月遠僧有來近衆<lb/>
無闕法鼔卽響頌偈清發散華霖蕤流香飛越析曠劫<lb/>
之微言說像法之遺㫖乘此心之一豪濟彼生之萬理<lb/>
<pb n="KR2a0016_WYG_067-31b"/>
啓善趣於南倡歸清暢於北機非獨㥦於予情諒僉感<lb/>
於君子山中兮清寂羣紛兮自絶周聽兮匪多得理兮<lb/>
俱悅寒風兮搔屑面陽兮常熱炎光兮隆熾對隂兮霜<lb/>
雪愒曾臺兮陟雲根坐澗下兮越風穴在兹城而諧賞<lb/>
傳古今之不滅<hi>衆僧冬夏二時坐謂之安居輒几十日衆遠近聚萃法鼓頌偈華香四種是齋</hi>
<hi>講之事析說是齋講之議乘此之心可濟彼之生南倡者都講北機者法師山中靜寂實是講說之處兼有林</hi>
<hi>木可隨寒暑恒得清和以為適也</hi>好生之篤以我而觀懼命之盡吝景<lb/>
之懽分一往之仁心㧞萬族之險難招驚魂於殆化收<lb/>
<pb n="KR2a0016_WYG_067-32a"/>
危形於將䦨漾水性於江流吸雲物於天端覩騰翰之<lb/>
頏頡視鼓鰓之往還馳騁者儻能狂愈猜害者或可理<lb/>
攀<hi>云物皆好生但以我而觀便可知彼之情吝景懼命是好生事也能放生者但有一往之仁心便可㧞萬</hi>
<hi>族之險難水性雲物各尋其生老子云馳騁田獵令人心發狂猜害者恒以忍害為心見放生之理或可得悟</hi>
<hi>也</hi>哲人不存懷抱誰質糟粕猶在啟縢剖袠見柱下之<lb/>
經二覩濠上之篇七承未散之全樸救已穨於道術□<lb/>
夫六蓺以宣聖敎九流以判賢徒國史以載前紀家傳<lb/>
以申世模篇章以陳美刺論難以覈有無兵技醫日龜<lb/>
<pb n="KR2a0016_WYG_067-32b"/>
筴筮夢之法風角冡宅算數律歴之書或平生之所流<lb/>
覽竝於今而棄諸驗前識之喪道抱一德而不渝<hi>莊周云輪</hi>
<hi>扁語齊桓公公之所讀書聖人之糟粕縢者金縢之流也柱下老子濠上莊子二七是篇數也云此二書最有</hi>
<hi>理過此以往皆是聖人之教獨往者所棄</hi>伊昔齠齔實愛斯文援紙握管㑹<lb/>
性通神詩以言志賦以敷陳箴銘誄頌咸各有倫爰曁<lb/>
山棲彌歴年紀幸多暇日自求諸己研精靜慮貞觀厥<lb/>
美懷秋成章含笑奏理<hi>謂少好文章及山棲以來别緣旣䦨尋慮文詠以盡暇日之適</hi>
<hi>便可得通神㑹性以永終朝</hi>若廼乘攝持之告評養達之篇畏絶迹<lb/>
<pb n="KR2a0016_WYG_067-33a"/>
之不遠懼行地之多艱均上皇之自昔忌下衰之在旃<lb/>
投吾心於高人落賔名於聖賢廣滅景於崆峒許遁音<lb/>
於箕山愚假駒以表谷涓隱巖以搴芳<hi>闕十八字</hi>
　　　　　　　　　　　萊庇䝉以織畚皓棲商而<lb/>
頤志卿寑茂而敷詞<hi>闕六字</hi>　　鄭别谷而永逝梁去<lb/>
覇而之㑹<hi>闕六字</hi>　　　高居唐而胥宇臺依崖而穴<lb/>
墀咸自得以窮年𦕈貞思於所遺<hi>老子云善攝生者莊子云謂之不善持生</hi>
<hi>又云養生有無崖達生者不務生之所無奈何絶迹上皇下衰賔名義亦皆出莊周廣成子在崆峒之上黄帝</hi>
<pb n="KR2a0016_WYG_067-33b"/>
<hi>之師也許由隱於箕山堯以天下讓而不取愚公居于駒阜齊桓公逐鹿入山見之涓子隱于宕山好餌术告</hi>
<hi>伯陽琴心三篇庚桑偏得老子之道居㟪礨之山楚狂接輿楚王聞其賢使使者聘之於是遂游諸名山在蜀</hi>
<hi>峨眉山上徐無鬼巖棲魏侯勞之問先王苦山林矣乃肯見寡人無鬼問君絀嗜欲屏好惡則耳目察矣常采</hi>
<hi>芧栗老萊子耕於蒙山之陽著書十五篇言道家之事織畚為業四皓避秦亂入商洛深山漢祖召不能出司</hi>
<hi>馬長卿高才而處世不樂預公卿大事闕遂與弟子别於山阿終身不反梁伯鸞隱覇陵山中耕織以自娛後</hi>
<hi>復入㑹稽山臺孝威居武安山下依崖為上室采藥自給高文通居西唐山從容自娛也</hi>曁其窈窕<lb/>
幽深寂漠虛遠事與情乖理與形反旣耳目之靡端豈<lb/>
足跡之所踐蘊終古於三季俟通明於五眼權近慮以<lb/>
<pb n="KR2a0016_WYG_067-34a"/>
停筆抑淺知而絶簡<hi>謂此既非人跡所求更待三明五通然後可踐履耳故停筆絶簡不</hi>
<hi>復多云冀夫賞音悟夫此㫖也</hi>太祖登祚誅徐羡之等徵為祕書監再<lb/>
召不起上使光祿大夫范㤗與靈運書敦奬之乃出就<lb/>
職使整理祕閣書補足闕文以晉氏一代自始至終竟<lb/>
無一家之史令靈運撰晉書粗立條流書竟不就尋遷<lb/>
侍中日夕引見賞遇甚厚靈運詩書皆兼獨絶每文竟<lb/>
手自寫之文帝稱為二寳旣自以名軰才能應參時政<lb/>
初被召便以此自許旣至文帝唯以文義見接每侍上<lb/>
<pb n="KR2a0016_WYG_067-34b"/>
宴談賞而已王曇首王華殷景仁等名位素不踰之並<lb/>
見任遇靈運意不平多稱疾不朝直穿池植援種竹樹<lb/>
堇驅課公役無復期度出郭游行或一日百六七十里<lb/>
經旬不歸旣無表聞又不請急上不欲傷大臣諷旨令<lb/>
自解靈運乃上表陳疾上賜假東歸將行上書勸伐河<lb/>
北曰自中原喪亂百有餘年流離寇戎湮没殊類先帝<lb/>
聰明神武哀濟羣生將欲盪定趙魏大同文軌使久凋<lb/>
反於正化偏俗歸於華風運謝事乖理違願絶仰德抱<lb/>
<pb n="KR2a0016_WYG_067-35a"/>
悲恨存生盡況陵塋未幾凶虜伺隙預在有識誰不憤<lb/>
歎而景平執事竝非其才且遘紛京師豈慮託付遂使<lb/>
孤城窮䧟莫肯極忠烈囚朔漠緜河三千翻為寇有晩<lb/>
遣鎭戍皆先朝之所開拓一旦淪亡此國耻宜雪被於<lb/>
近事者也又北境自染逆虜窮苦備罹徵調賦歛靡有<lb/>
止已所求不獲輒致誅殞身禍家破闔門比屋此亦仁<lb/>
者所為傷心者也咸云西虜舍末遠師隴外東虜乘虛<lb/>
呼可掩襲西軍旣反得據關中長圍咸陽還路已絶雖<lb/>
<pb n="KR2a0016_WYG_067-35b"/>
遣救援停住河東遂乃遠討大城欲為首尾而西寇深<lb/>
山重阻根本自固徒棄巢窟未足相拯師老於外國虛<lb/>
於内時來之㑹莫復過此觀兵燿威實在兹日若相持<lb/>
未己或生事變忽値新起之衆則異於今茍乖其時難<lb/>
為經畧雖兵食倍多則萬全無必矣又歴觀前代類以<lb/>
兼弱為本古今聖德未之或殊豈不以天時人事理數<lb/>
相得興亡之度定期居然故古人云旣見天殃又見人<lb/>
災乃可以謀昔魏氏之彊平定荆冀乃乘袁劉之弱晉<lb/>
<pb n="KR2a0016_WYG_067-36a"/>
氏之盛拓開吳蜀亦因葛陸之衰此皆前世成事著於<lb/>
史策者也自羌平之後天下亦謂虜當俱滅長驅滑臺<lb/>
席卷下城奪氣喪魄指日就盡但長安違律潼闗失守<lb/>
用緩天誅假延嵗月日來至今十有二載是謂一紀曩<lb/>
有前言况五胡代數齊世虜期餘命盡於來年自相攻<lb/>
伐兩取其困卞莊之形騐之今役仰望聖澤有若飢渇<lb/>
注心南雲為日已久來蘇之冀實歸聖明此而弗乘後<lb/>
則未兆卽日府藏誠無兼儲然凡造大事待國富兵彊<lb/>
<pb n="KR2a0016_WYG_067-36b"/>
不必乘㑹於我為易貴在得時器械旣充衆力粗足方<lb/>
於前後乃當有優常議損益久證冀州口數百萬有餘<lb/>
田賦之沃著自貢典先才經創基趾猶存澄流引源桑<lb/>
麻蔽野彊富之實昭然可知為國長久之計孰若一往<lb/>
之費邪或懲闗西之敗而謂河北難守二境形勢表裏<lb/>
不同闗西雜居種類不一昔在前漢屯軍霸上通火甘<lb/>
泉況乃遠戍之軍値新故交代之際者乎河北悉是舊<lb/>
戸差無雜人連嶺判阻三闗作隘若遊騎長驅則沙漠<lb/>
<pb n="KR2a0016_WYG_067-37a"/>
風靡若嚴兵守塞則冀方山固昔隴西傷破鼂錯興言<lb/>
匈奴慢侮賈誼憤歎方於今日皆為賒矣晉武中主耳<lb/>
値孫皓虐亂天祚其德亦由鉅平奉策荀賈折謀故能<lb/>
業崇當年區宇一綂况今陛下聰明聖哲天下歸仁文<lb/>
德與武功竝震霜威共素風俱舉協以宰輔賢明諸王<lb/>
美令岳牧宣烈虎臣盈朝而天或遠命亦何敵不滅矧<lb/>
伊頑虜假日而已哉伏惟深機志務久定神謨臣卑賤<lb/>
側陋竄景巖穴實仰希太平之道傾覩岱宗之封雖乏<lb/>
<pb n="KR2a0016_WYG_067-37b"/>
相如之筆庶免史談之憤以此謝病京師萬無恨矣久<lb/>
欲上陳懼在觸置䝉賜恩假暫違禁省消渇十年常慮<lb/>
朝露抱此愚志昧死以聞靈運以疾東歸而遊娛宴集<lb/>
以夜續晝復為御史中丞傅隆所奏坐以免官是歲元<lb/>
嘉五年靈運旣東還與族弟惠連東海何長瑜潁川荀<lb/>
雍太山羊璿之以文章賞㑹共為山澤之游時人謂之<lb/>
四友惠連㓜有才悟而輕薄不為父方明所知靈運去<lb/>
永嘉還始寧時方明為㑹稽郡靈運嘗自始寧至㑹稽<lb/>
<pb n="KR2a0016_WYG_067-38a"/>
造方明過視惠連大相知賞時長瑜教惠連讀書亦在<lb/>
郡内靈運又以為絶倫謂方明曰阿連才悟如此而尊<lb/>
作常兒遇之何長瑜當今仲宣而給以下客之食尊旣<lb/>
不能禮賢宜以長瑜還靈運靈運載之而去荀雍字道<lb/>
雍官至員外散騎郎璿之字曜璠臨川内史為司空竟<lb/>
陵王誕所遇誕敗坐誅長瑜文才之美亞於惠連雍璿<lb/>
之不及也臨川王義慶招集文士長瑜自國侍郎至平<lb/>
西記室參軍嘗於江陵寄書與宗人何朂以韻語序義<lb/>
<pb n="KR2a0016_WYG_067-38b"/>
慶州府僚佐云陸展染鬚髪欲以媚側室青青不解久<lb/>
星星行復出如此者五六句而輕薄少年遂演而廣之<lb/>
凡厥人士竝為題目皆加劇言苦句其文流行義慶大<lb/>
怒白太祖除為廣州所綂曾城令及義慶薨朝士詣第<lb/>
叙哀何朂謂袁淑曰長瑜便可還也淑曰國新喪宗英<lb/>
未宜便以流人為念廬陵王紹鎮尋陽以長瑜為南中<lb/>
郎行參軍掌記之任行至板橋遇暴風溺死靈運因父<lb/>
祖之資生業甚厚奴僮旣衆義故門生數百鑿山浚湖<lb/>
<pb n="KR2a0016_WYG_067-39a"/>
功役無已尋山陟嶺必造幽峻巖障千重莫不備盡登<lb/>
躡常著木履上山則去前齒下山則去後齒嘗自始寧<lb/>
南山伐木開逕直至臨海從者數百人臨海太守王琇<lb/>
驚駭謂為山賊徐知是靈運乃安又要琇更進琇不肯<lb/>
靈運贈琇詩曰邦君難地嶮旅客易山行在㑹稽亦多<lb/>
徒衆驚動縣邑太守孟顗事佛精懇而為靈運所輕嘗<lb/>
謂顗曰得道應須慧業文人生天當在靈運前成佛必<lb/>
在靈運後顗深恨此言㑹稽東郭有回踵湖靈運求決<lb/>
<pb n="KR2a0016_WYG_067-39b"/>
以為田太祖令州郡履行此湖去郭近水物所出百姓<lb/>
惜之顗堅執不與靈運旣不得回踵又求始寧岯崲湖<lb/>
為田顗又固執靈運謂顗非存利民正慮决湖多害生<lb/>
命言論毁傷之與顗遂構讐隟因靈運横恣百姓驚擾<lb/>
乃表其異志發兵自防露板上言靈運馳出京都詣闕<lb/>
上表曰臣自抱疾歸山于今三載居非郊郭事乖人間<lb/>
幽棲窮巖外縁兩絶守分飬命庻畢餘年忽以去月二<lb/>
十八日得㑹稽太守臣顗二十七日疏云比日異論噂<lb/>
<pb n="KR2a0016_WYG_067-40a"/>
<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>此雖相了百姓不許寂黙今微為其防披疏駭惋不<lb/>
解所由便星言奔馳歸骨陛下及經山隂防衛彰赫彭<lb/>
排馬槍斷截衢巷偵邏縱横戈甲竟道不知微臣罪為<lb/>
何事及見顗雖曰見亮而裝防如此唯有㒺懼臣昔忝<lb/>
近侍豫蒙天恩若其罪迹炳明文字有證非但顯戮司<lb/>
敗以正國典普天之下自無容身之地今虛聲為罪何<lb/>
酷如之夫自古讒謗聖賢不免然致謗之來要有由趣<lb/>
或輕死重氣結黨聚羣或勇冠鄉邦劔客馳逐未聞俎<lb/>
<pb n="KR2a0016_WYG_067-40b"/>
豆之學欲為逆節之罪山棲之士而構陵上之舋今影<lb/>
迹無端假謗空設終古之酷未之或有匪吝其生實悲<lb/>
其痛誠復内省不疚而抱理莫申是以牽曵疾病束骸<lb/>
歸欵仰憑陛下天鍳曲臨則死之日猶生之年也臣憂<lb/>
怖彌日羸疾發動尸存恍惚不知所陳太祖知其見誣<lb/>
不罪也不欲使東歸以為臨川内史賜秩中二千石在<lb/>
郡遊放不異永嘉為有司所糾司徒遣使隨州從事鄭<lb/>
望生收靈運靈運執錄望生興兵叛逸遂有逆志為詩<lb/>
<pb n="KR2a0016_WYG_067-41a"/>
曰韓亡子房奮秦帝魯連耻本自江海人忠義感君子<lb/>
追討擒之送廷尉治罪廷尉奏靈運率部衆反叛論正<lb/>
斬刑上愛其才欲免官而已彭城王義康堅執謂不宜<lb/>
恕乃詔曰靈運罪釁累仍誠合盡法但謝𤣥勲參微管<lb/>
宜宥及後嗣可降死一等徙付廣州其後秦郡府將宗<lb/>
齊受至除口行逹桃墟村見有七人下路亂語疑非常<lb/>
人還告郡縣遣兵隨齊受掩討遂共格戰悉禽付獄其<lb/>
一人姓趙名欽山陽縣人云同村薛道雙先與謝康樂<lb/>
<pb n="KR2a0016_WYG_067-41b"/>
共事以去九月初道雙因同村成國報欽云先作臨川<lb/>
郡犯事徙送廣州謝給錢令買弓箭刀楯等物使道雙<lb/>
要合鄉里健兒於三江口簒取謝若得志如意之後功<lb/>
勞是同遂合部黨要謝不及旣還飢饉緣路為劫盜有<lb/>
司又奏依法收治太祖詔於廣州行棄市刑臨死作詩<lb/>
曰龔勝無餘生李業有終盡嵇公理旣迫霍生命亦殞<lb/>
悽悽凌霜葉網網衝風菌邂逅竟幾何修短非所愍送<lb/>
心自覺前斯痛久已忍恨我君子志不獲巖上泯詩所<lb/>
<pb n="KR2a0016_WYG_067-42a"/>
稱龔勝李業猶前詩子房魯連之意也時元嘉十年年<lb/>
四十九所著文章傳於世子鳯蚤卒<lb/>
史臣曰民禀天地之靈含五常之德剛柔迭用喜慍分<lb/>
情夫志動於中則歌詠外𤼵六義所因四始攸繫升降<lb/>
謳謡紛披風什雖虞夏以前遺文不覩禀氣懐靈理無<lb/>
或異然則歌詠所興宜自生民始也周室旣衰風流彌<lb/>
著屈平宋玉導清源於前賈誼相如振芳塵於後英辭<lb/>
潤金石高義薄雲天自兹以降情志愈廣王褒劉向揚<lb/>
<pb n="KR2a0016_WYG_067-42b"/>
班崔蔡之徒異軌同奔遞相師祖雖清辭麗曲時發乎<lb/>
篇而蕪音累氣固亦多矣若夫平子艶發文以情變絶<lb/>
唱高蹤久無嗣響至於建安曹氏基命二祖陳王咸蓄<lb/>
盛藻甫乃以情緯文以文被質自漢至魏四百餘年辭<lb/>
人才子文體三變相如巧為形似之言班固長於情理<lb/>
之說子建仲宣以氣質為體竝摽能擅美獨映當時是<lb/>
以一世之士各相慕習原其颷流所始莫不同祖風騷<lb/>
徒以賞好異情故意製相詭降及元康潘陸特秀律異<lb/>
<pb n="KR2a0016_WYG_067-43a"/>
班賈體變曹王縟旨星稠繁文綺合綴平臺之逸響採<lb/>
南皮之高韻遺風餘烈事極江左有晉中興𤣥風獨振<lb/>
為學窮於柱下博物止乎七篇馳騁文辭義單乎此自<lb/>
建武曁乎義熙歴載將百雖綴響聨辭波屬雲委莫不<lb/>
寄言上德託意𤣥珠遒麗之辭無聞焉爾仲文始革孫<lb/>
許之風叔源大變太元之氣爰逮宋氏顔謝騰聲靈運<lb/>
之興㑹摽舉延年之體裁明密竝方軌前秀垂範後昆<lb/>
若夫敷衽論心商𣙜前藻工拙之數如有可言夫五色<lb/>
<pb n="KR2a0016_WYG_067-43b"/>
相宣八音協暢由乎𤣥黄律吕各適物宜欲使宫羽相<lb/>
變低昂互節若前有浮聲則後須切響一簡之内音韻<lb/>
盡殊兩句之中輕重悉異妙達此㫖始可言文至於先<lb/>
士茂製諷高歴賞子建函京之作仲宣霸岸之篇子荆<lb/>
零雨之章正長朔風之句竝直舉胷情非傍詩史正以<lb/>
音律調韻取高前式自騷人以來此祕未覩至於高言<lb/>
妙句音韻天成皆闇與理合匪由思至張蔡曹王曾無<lb/>
先覺潘陸謝顔去之彌遠世之知音者有以得之知此<lb/>
<pb n="KR2a0016_WYG_067-44a"/>
言之非謬如曰不然請待來哲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_067-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十七<lb/>
<pb n="KR2a0016_WYG_067-45a"/>
　宋書卷六十七考證<lb/>
謝靈運傳緤賢不策失位誰持迨理屈而愈閉方怨天<lb/>
　而懷悲○監本失訛夫持訛時迨訛造今據本集改<lb/>
　正<lb/>
亦何議於兼求注非<hi>缺二字</hi>憇止之<hi>缺</hi>○本集作非幽<lb/>
　人憇止之鄉<lb/>
得道應湏慧業文人生天當在靈運前成佛必在靈運<lb/>
　後○<hi>臣照</hi>按文人應作丈人慧業斷句丈人二字屬<lb/>
<pb n="KR2a0016_WYG_067-45b"/>
　下句丈人稱顗也今慧業文人之語遍天下而未察<lb/>
　其文理如以文人斷句則陡接生天在靈運前仍復<lb/>
　成語耶况南史本作丈人<lb/>
　<lb/>
　<lb/>
　<lb/>
　<lb/>
　宋書卷六十七考證<lb/>
</p>
<p>
</p>
  </div>
<div>
<head>宋書卷六十八</head> <lb/>
    <p>
<pb n="KR2a0016_WYG_068-1a"/>
欽定四庫全書<lb/>
　宋書卷六十八<lb/>
　　梁　　　　沈　　　　　約　　　　撰<lb/>
　列傳第二十八<lb/>
　　武二王<lb/>
　　　彭城王義康<lb/>
　　　南郡王義宣<lb/>
彭城王義康年十二宋臺除督豫司雍并四州諸軍事<lb/>
<pb n="KR2a0016_WYG_068-1b"/>
冠軍將軍豫州刺史時高祖自壽陽被徵入輔留義康<lb/>
代鎭壽陽又領司州刺史進督徐州之鍾離荆州之義<lb/>
陽諸軍事永初元年封彭城王食邑三千戸進號右將<lb/>
軍二年徙監南豫豫司雍并五州諸軍事南豫州刺史<lb/>
將軍如故三年授使持節都督南徐兗二州揚州之晉<lb/>
陵諸軍事南徐州刺史將軍如故太祖卽位增邑三千<lb/>
戸進號驃騎將軍加散騎常侍給鼓吹一部尋加開府<lb/>
儀同三司元嘉三年改授都督荆湘雍梁益南北秦八<lb/>
<pb n="KR2a0016_WYG_068-2a"/>
州諸軍事荆州刺史給班劔三十人持節常侍將軍如<lb/>
故義康少而聰察及居方任職事修理六年司徒王𢎞<lb/>
表義康宜還入輔徵侍中都督揚南徐兗三州諸軍事<lb/>
司徒錄尚書事領平北將軍南徐州刺史持節如故二<lb/>
府竝置佐領兵與王𢎞共輔朝政𢎞旣多疾且每事推<lb/>
謙自是内外衆務一斷之義康太子詹事劉湛有經國<lb/>
才義康昔在豫州湛為長史旣素經情欵至是意委特<lb/>
隆人物雅俗舉動事宜莫不咨訪之故前後在藩多有<lb/>
<pb n="KR2a0016_WYG_068-2b"/>
善政為遠近所稱九年𢎞薨又領揚州刺史其年太妃<lb/>
薨解侍中辭班劔十二年又領太子太傅復加侍中班<lb/>
劔義康性好吏職銳意文案糾剔是非莫不精盡旣專<lb/>
總朝權事决自己生殺大事以錄命斷之凡所陳奏入<lb/>
無不可方伯以下竝委義康授用由是朝野輻湊勢傾<lb/>
天下義康亦自强不息無有懈倦府門每旦常有數百<lb/>
乘車雖復位卑人微皆被引接又聰識過人一聞必記<lb/>
常所暫遇終生不忘稠人廣席每標所憶以示聰明人<lb/>
<pb n="KR2a0016_WYG_068-3a"/>
物益以此推服之愛惜官爵未嘗以階級私人凡朝士<lb/>
有才用者皆引入己府無施及忤㫖卽度為臺官自下<lb/>
樂為竭力不敢欺負太祖有虛勞疾寢頓積年每意所<lb/>
想便覺心中痛裂屬纊者相係義康醫藥盡心衛奉湯<lb/>
藥飲食非口所嘗不進或連夕不寐彌日不解衣内外<lb/>
衆事皆專決施行十六年進位大將軍領司徒辟召掾<lb/>
屬義康素無術學闇於大體自謂兄弟至親不復存君<lb/>
臣形迹率心逕行曾無猜防私置僮部六千餘人不以<lb/>
<pb n="KR2a0016_WYG_068-3b"/>
言臺四方獻饋皆以上品薦義康而以次者供御上嘗<lb/>
冬月噉甘歎其形味並劣義康在坐曰今年甘殊有佳<lb/>
者遣人還東府取甘大供御者三寸尚書僕射殷景仁<lb/>
為太祖所寵與太子詹事劉湛素善而意好晩衰湛常<lb/>
欲因宰輔之權以傾之景仁為太祖所保持義康屢言<lb/>
不見用湛愈憤南陽劉斌湛之宗也有渉俗才用為義<lb/>
康所知自司徒右長史擢為左長史從事中郎琅邪王<lb/>
履主簿沛郡劉敬文祭酒魯郡孔𦙍秀並以傾側自入<lb/>
<pb n="KR2a0016_WYG_068-4a"/>
見太祖疾篤皆謂宜立長君上疾嘗危殆使義康具顧<lb/>
命詔義康還省流涕以告湛及殷景仁湛曰天下艱難<lb/>
詎是幼主所御義康景仁並不答而𦙍秀等輒就尚書<lb/>
議曹索晉咸康末立康帝舊事義康不知也及太祖疾<lb/>
豫㣲聞之而斌等旣為義康所寵又威權盡在宰相常<lb/>
欲傾移朝廷使神器有歸遂結朋黨伺察省禁若有盡<lb/>
忠奉國不與己同志者必構造愆舋加以罪黜每採拾<lb/>
景仁短長或虛造異同以告湛自是主相之勢分内外<lb/>
<pb n="KR2a0016_WYG_068-4b"/>
之難結矣義康欲以斌為丹陽尹言次啓太祖陳其家<lb/>
貧上覺其旨義康言未卒上曰以為吳郡後㑹稽太守<lb/>
羊𤣥保求還義康又欲以斌代之又啓太祖曰羊𤣥保<lb/>
欲還不審以誰為㑹稽上時未有所屬倉卒曰我已用<lb/>
王鴻自十六年秋不復幸東府上以嫌隙旣成將致大<lb/>
禍十七年十月乃收劉湛付廷尉伏誅又誅斌及大將<lb/>
軍錄事参軍劉敬文賊曹參軍孔邵秀中兵參軍邢懐<lb/>
明主簿孔𦙍秀丹陽丞孔文秀司空從事中郎司馬亮<lb/>
<pb n="KR2a0016_WYG_068-5a"/>
烏程令盛曇泰等徙尚書庫部郎何黙子餘姚令韓景<lb/>
之永興令顔遙之湛弟黄門侍郎素斌弟給事中溫於<lb/>
廣州王履廢於家𦙍秀始以書記見任漸預機密文秀<lb/>
邵秀其兄也司馬亮孔氏中表並由𦙍秀而進懐明曇<lb/>
㤗為義康所遇黙子景之遥之劉湛黨也其日刺義康<lb/>
入宿留止中書省其夕分收湛等青州刺史杜驥勒兵<lb/>
殿内以備非常遣人宣旨告以湛等罪舋義康上表遜<lb/>
位曰臣幼荷國靈爵遇踰等陛下推恩睦親以隆棠棣<lb/>
<pb n="KR2a0016_WYG_068-5b"/>
愛忘其鄙寵授遂崇任總内外位兼台輔不能正身率<lb/>
下以肅庶僚暱近失所漸不自覺致令毁譽違實賞罰<lb/>
謬加由臣才弱任重以及傾撓今雖罪人即戮王猷載<lb/>
靜飬舋貽垢實由於臣鞠躬慄悚若墯谿壑有何心顔<lb/>
而安斯寵輒解所職待罪私第改授都督江州諸軍事<lb/>
江州刺史持節侍中將軍如故出鎮豫章停省十餘日<lb/>
桂陽侯義融新喻侯義宗祕書監徐湛之往來慰視於<lb/>
省奉辭便下渚上唯對之慟哭餘無所言上又遣沙門<lb/>
<pb n="KR2a0016_WYG_068-6a"/>
釋慧琳視之義康曰弟子有還理不慧琳曰恨公不讀<lb/>
數百卷書征虜司馬蕭斌昔為義康所暱劉斌等害其<lb/>
寵讒斥之乃以斌為諮議參軍領豫章太守事無大小<lb/>
皆以委之司徒主簿謝綜素為義康所狎以為記室參<lb/>
軍左右愛念者並聽隨從至豫章辭州見許增督廣交<lb/>
二州湘州之始興諸軍事資奉優厚信賜相係朝廷大<lb/>
事皆報示之義康未敗東府聽事前井水忽涌溢野雉<lb/>
江鷗並飛入所住齋前龍驤參軍巴東扶令育詣闕上<lb/>
<pb n="KR2a0016_WYG_068-6b"/>
表曰蓋聞哲王不逆切旨之諫以博聞為道人臣不忌<lb/>
殲夷之罰以盡言為忠是故周昌極諫馮唐靣折孝惠<lb/>
所以克固儲嗣魏尚所以復任雲中彼二臣豈好逆主<lb/>
干時犯顔違色者哉又爰盎之諫孝文曰淮南王若道<lb/>
遇死則陛下有殺弟之名奈何文帝不用追悔無及臣<lb/>
草莽微臣竊不自揆敢抱葵藿傾陽之心仰慕周易匪<lb/>
躬之志故不遠六千里願言命侣謹貢丹愚希垂察納<lb/>
伏惟陛下躬執大象首出萬物王化咸通三才必理闢<lb/>
<pb n="KR2a0016_WYG_068-7a"/>
大人之路開大道之門摉殊逸于巖穴招竒英於側陋<lb/>
窮谷無白駒之倡喬岳無遺寳之嗟豈特羅飛翮于垂<lb/>
天網沈鱗於溟海况於彭城王義康先朝之愛子陛下<lb/>
之次弟哉一旦黜削遠送南服恩絶於内形隔於遠躬<lb/>
離明主身放聖世草萊黔首皆為陛下痛之臣追維景<lb/>
平元嘉之釁幾於危殆三公託以興廢之宜宻懐不臣<lb/>
之計台輔伺隙於京甸强楚窺窬於上流或顯逆而陵<lb/>
主有生之所惴恐神祗之所忿忌也頼宗社靈長廟算<lb/>
<pb n="KR2a0016_WYG_068-7b"/>
流遠灑滌塵埃殲馘醜類氛霧時靖四門載清當爾之<lb/>
時義康豈不預參皇謀均此休否哉且陛下舊楚形勝<lb/>
非親勿居遂以驃騎之號任以藩夏之重撫政南郢綏<lb/>
民遏寇播皇宋之澤以洽幽荒陛下之潤被之九有豈<lb/>
直南荆之民沾渥而已焉遂召之以宰輔又寄之以和<lb/>
味旣居三事又牧徐揚所以幽顯齊歡人神同忭莫不<lb/>
言陛下授之為得義康受之為是也今如何信疑貌之<lb/>
似闕兄弟之恩乎若有迷謬之愆可責之罪正可數之<lb/>
<pb n="KR2a0016_WYG_068-8a"/>
以善惡導之以義方且廬陵王往事足以知今此乃陛<lb/>
下前事之殷鍳後乘之靈龜也夫曾子之不殺忠臣之<lb/>
篤譬二告而猶織仁王之令範故詩云無信人之言人<lb/>
實不信又云兄弟雖鬩不廢親也尚書曰克明俊德以<lb/>
親九族九族旣睦可以親百姓兄弟安可棄乎臣伏願<lb/>
陛下上尋往代黜廢之禍下惟近者讒言之舋廬陵王<lb/>
既申寃魂於后土彭城王亦弭疑愆於宋京豈徒皇代<lb/>
當今之計蓋乃良史萬代之美也且諂諛難辨是非易<lb/>
<pb n="KR2a0016_WYG_068-8b"/>
黷福始禍先古人所畏故愛身之士自為己計莫不結<lb/>
舌杜口孰肯冐忌干主哉臣以頑昧獨獻微管所以勤<lb/>
勤懇懇必訴丹誠者實恐義康年窮命盡奄忽于南遂<lb/>
令陛下有棄弟之責臣雖微賤竊為陛下羞之况書言<lb/>
記事史豈能屈典謨而諱哉脫如臣慮陛下恨之何益<lb/>
揚子雲曰獲福之大莫先於和穆遘禍之深莫過於内<lb/>
難每服斯言以為警戒矧今覩王室大事豈得韜筆默<lb/>
爾而已哉臣將恐天下風靡離間是懼遂令宇内遷觀<lb/>
<pb n="KR2a0016_WYG_068-9a"/>
民庶革心欲致康哉實為難也陛下徒云惡枝之宜伐<lb/>
豈悟伐柯之傷樹乃往古之所悲當今所宜改也陛下<lb/>
若蕩以平聽屏此猜情垂訊芻蕘之謀曲察狂瞽之計<lb/>
一發非意之詔逮訪博古之士速召義康返於京甸兄<lb/>
弟協和君臣緝穆息宇内之譏絶多言之路如是則四<lb/>
海之望塞讒說之道消矣何必司徒公揚州牧然後可<lb/>
以安彭城王哉若臣所啟違憲於國為非請即伏誅以<lb/>
謝陛下雖復分形赴鑊煮體烹屍始願所甘豈不幸甚<lb/>
<pb n="KR2a0016_WYG_068-9b"/>
表奏即收付建康獄賜死㑹稽長公主於兄弟為長太<lb/>
祖至所親敬義康南上後久之上嘗就主宴集甚懽主<lb/>
起再拜稽顙悲不自勝上不曉其意自起扶之主曰車<lb/>
子嵗暮必不為陛下所容今特請其生命因慟哭上流<lb/>
涕舉手指蔣山曰必無此慮若違今誓便負初寧陵即<lb/>
封所飲酒賜義康并書曰㑹稽姉飲宴憶弟所餘酒今<lb/>
封送車子義康小字也二十二年太子詹事范曄等謀<lb/>
反事逮義康事在曄傳有司上曰義康昔擅國權恣心<lb/>
<pb n="KR2a0016_WYG_068-10a"/>
凌上結朋樹黨苞納凶邪重舋彰著事合明罰特遭陛<lb/>
下仁愛深至敦惜周親封社不削爵寵無貶四海之心<lb/>
朝野之議咸謂皇德雖厚實撓典刑而義康曾不思此<lb/>
大造之德自出南服詭飾情貌外示知懼内實不悛窮<lb/>
好極欲干請無度聖慈含𢎞每不折舊矜釋屢加恩疇<lb/>
已往而隂敦行李方啟交通之謀潛資左右以要死士<lb/>
之命崎嶇伺隟不忘窺窬時猶隱忍罰止僕侍狂疾之<lb/>
性永不懲革兇心遂成悖謀仍構遠投羣醜千里相結<lb/>
<pb n="KR2a0016_WYG_068-10b"/>
再議宗社重闚鼎祚頼陛下至誠感神宋歴方永故姦<lb/>
事昭露罪人斯得周公上聖不辭同氣之刑漢文仁明<lb/>
無隱從兄之惡况義康舋深二叔謀過淮南背親反道<lb/>
自棄天地臣等參議請下有司削義康王爵收付廷尉<lb/>
法獄治罪詔特宥大辟於是免義康及子泉陵侯允女<lb/>
始寧豐城益陽興平四縣主為庻人絶屬籍徙付安成<lb/>
郡以寧朔將軍沈邵為安成公相領兵防守義康在安<lb/>
成讀書見淮南厲王長事廢書歎曰前代乃有此我得<lb/>
<pb n="KR2a0016_WYG_068-11a"/>
罪為宜也二十四年豫章胡誕世前吳平令袁惲等謀<lb/>
反襲殺豫章太守桓隆南昌令諸葛智之聚衆據郡復<lb/>
欲奉戴義康太尉録尚書江夏王義恭等奏曰投畀之<lb/>
言義著雅篇流殛之教事在書典庶人義康負舋深重<lb/>
罪不容戮聖仁不忍屢加遲回宥其大辟賜遷近甸斯<lb/>
乃至愛發天超邈終古曾不遇愆甘引而讒言同衆佷<lb/>
悖徼幸每形辭色内宣家人外動民聽不逞之族因以<lb/>
生心胡誕世假竊名號搆成凶逆杜漸除微古今所務<lb/>
<pb n="KR2a0016_WYG_068-11b"/>
况禍機驟發庸可忽乎臣等參議宜徙廣州逺郡放之<lb/>
邊表庻有防絶奏可仍以安成公相沈邵為廣州事未<lb/>
行値邵病卒索虜來寇𤓰歩天下擾動上慮異志者或<lb/>
奉義康為亂世祖時鎭彭城累啓宜為之所太子及尚<lb/>
書左僕射何尚之並以為言二十八年正月遣中書舍<lb/>
人嚴龍齎藥賜死義康不肯服藥曰佛教自殺不復得<lb/>
人身便隨宜見處分乃以被揜殺之時年四十三以侯<lb/>
禮葬安成六子允肱珣昭方曇辯允初封泉陵縣侯食<lb/>
<pb n="KR2a0016_WYG_068-12a"/>
邑七百戸昭方並早夭允等留安成元凶得志遣殺之<lb/>
世祖大明四年義康女玉秀等露板辭曰父凶滅無狀<lb/>
孤負天明存荷優飬没䝉加禮明罰羽山未足勑法烏<lb/>
鳥㣲心昧死上訴乞反葬舊塋糜骨鄉壤詔聽并加資<lb/>
給前廢帝永光元年太宰江夏王義恭表曰臣聞忝祖<lb/>
遠支猶或慮親降霜省序義重令戚故嚴道疾終嗣啓<lb/>
方宇阜陵愆屏身□晩恩竊惟故庻人劉義康昔昧姦<lb/>
回自貽非命沈魂漏籍垂誡來典運革三朝嵗盈三紀<lb/>
<pb n="KR2a0016_WYG_068-12b"/>
天地改朔日月再升陶形賦氣咸䝉更始義康妻息漂<lb/>
没早違盛化衆女孤弱永淪黔首即情原舋本非已招<lb/>
感事哀焭俯增傷咽敢緣陛下聖化融泰春澤覃被慈<lb/>
育羣生仁被泉草實希洗宥還齒帝宗則施及陳荄榮<lb/>
施汚壤臣特憑國私冐以誠表塵觸靈威伏紙悲悸詔<lb/>
曰太宰表如此公緣情遣遠覧以增慨昔淮楚推恩胙<lb/>
流支𦙍抑法𢎞親古今成凖使以公表付外依㫖奉行<lb/>
故泉陵侯允横罹凶虐可特為置後太宗泰始四年復<lb/>
<pb n="KR2a0016_WYG_068-13a"/>
絶屬籍還為庶人<lb/>
南郡王義宣生而舌短澀於言論元嘉元年年十二封<lb/>
竟陵王食邑五千戸仍拜右將軍鎭石頭七年遷使持<lb/>
節都督徐兗青冀幽五州諸軍事徐州刺史將軍如故<lb/>
猶戍石頭八年又改都督南兗兗州刺史常鎭山陽未<lb/>
行明年遷中書監進號中軍將軍加散騎常侍給鼓吹<lb/>
一部時竟陵羣蠻充斥役刻民散改封南譙王又領石<lb/>
頭戍事十三年出都督江州豫州之西陵晉熙新蔡三<lb/>
<pb n="KR2a0016_WYG_068-13b"/>
郡諸軍事鎭南將軍江州刺史初髙祖以荆州上流形<lb/>
勝地廣兵彊遺詔諸子次第居之謝晦平後以授彭城<lb/>
王義康義康入相次江夏王義恭又以臨川王義慶宗<lb/>
室令望且臨川武烈王有大功於社稷義慶又居之其<lb/>
後應在義宣上以義宣人才素短不堪居上流十六年<lb/>
以衡陽王義季代義慶而以義宣代義季為南徐州刺<lb/>
史都督南徐州軍事征北將軍持節如故加散騎常侍<lb/>
而㑹稽公主每以為言上遲回久之二十一年乃以義<lb/>
<pb n="KR2a0016_WYG_068-14a"/>
宣都督荆雍益梁寧南北秦七州諸軍事車騎將軍荆<lb/>
州刺史持節常侍如故先賜中詔曰師䕶以在西久比<lb/>
表求還出内左右自是經國常理亦何必其應於一往<lb/>
今欲聽許以汝代之䕶雖無殊績潔已節用通懐期物<lb/>
不恣羣下此信未易非唯聲著西土朝野以為美談在<lb/>
彼已有次第為士庻所安論者乃謂未議遷之今之回<lb/>
換更在欲為汝耳汝與䕶年時一輩各有其羙物議亦<lb/>
互有少劣若今向事脫一減之者旣於西夏交有巨礙<lb/>
<pb n="KR2a0016_WYG_068-14b"/>
遷代之譏必歸責於吾矣復當為䕶怨非但一誚而已<lb/>
也如此則公私俱損為不可不先共善詳此事亦易勉<lb/>
耳無為使人動生評論也師䕶義季小字也義宣至鎮<lb/>
勤自課厲政事修理白晳美鬚眉長七尺五寸腰帶十<lb/>
圍多畜嬪媵後房千餘尼媪數百男女三十人崇飾綺<lb/>
麗費用殷廣進位司空改侍中領南蠻校尉二十七年<lb/>
索虜南侵義宣慮寇至欲奔上明及虜退太祖詔之曰<lb/>
善修民務不須營潛逃計也三十年遷司徒中軍將軍<lb/>
<pb n="KR2a0016_WYG_068-15a"/>
揚州刺史侍中如故未及就徵値元凶弑立以義宣為<lb/>
中書監太尉領司徒侍中如故義宣聞之即時起兵徵<lb/>
聚甲卒傳檄近遠㑹世祖入討義宣遣參軍徐遺寳率<lb/>
衆三千助為前鋒世祖卽位以義宣為中書監都督揚<lb/>
豫二州刺史加羽葆鼓吹給班劔四十人持節侍中如<lb/>
故改封南郡王食邑萬戸進諡義宣所生為獻太妃封<lb/>
次子宜陽侯愷為南譙王食邑千戸義宣固辭内任及<lb/>
愷王爵於是改授都督荆湘雝益梁寧南北秦八州諸<lb/>
<pb n="KR2a0016_WYG_068-15b"/>
軍事荆湘二州刺史持節侍中丞相如故降愷為宜陽<lb/>
縣王義宣將佐以下竝加賞秩長史張暢事在本傳咨<lb/>
議參軍蔡超專掌書記并參謀除尚書吏部郎仍為丞<lb/>
相咨議參軍南郡内史封汝南縣侯食邑千户司馬竺<lb/>
超民為黄門侍郎仍除丞相司馬南平内史其餘各有<lb/>
差義宣在鎭十年兵彊財富旣首剏大義威名著天下<lb/>
凡所求欲無不必從朝廷所下制度意所不同者一不<lb/>
遵承嘗獻世祖酒先自酌飲封送所餘其不識大體如<lb/>
<pb n="KR2a0016_WYG_068-16a"/>
此初臧質隂有異志以義宣凡弱易可傾移欲假手為<lb/>
亂以成其姦自襄陽往江陵見義宣便盡禮事在質傳<lb/>
及至江州每密信說義宣以為有大才負大功挾震主<lb/>
之威自古尠有全者宜在人前蚤有處分且萬姓莫不<lb/>
係心於公整衆入朝内外孰不欣戴不爾一旦受禍悔<lb/>
無所及義宣隂納質言而世祖閨庭無禮與義宣諸女<lb/>
淫亂義宣因此發怒密治舟甲克孝建元年秋冬舉兵<lb/>
報豫州刺史魯爽兗州刺史徐遺寳使同爽狂酒失㫖<lb/>
<pb n="KR2a0016_WYG_068-16b"/>
其年正月便反遣府戸曹送版以義宣補天子并送天<lb/>
子羽儀遺寳亦勒兵向彭城義宣及質狼狽起兵二月<lb/>
二十六日加都督中外諸軍事置左右長史司馬使僚<lb/>
佐悉稱名遣傳奉表曰臣聞博陸毗漢獲疑宣后昌國<lb/>
翼燕見猜惠王常謂異姓震主嫌隟易構葭莩淳戚昭<lb/>
亮可期臣雖庸懦少希忠謹値巨逆滔天忘家殉國雖<lb/>
厯算有歸㣲績不樹竭誠盡愚貫之幽顯而微疑莫監<lb/>
積毁日聞投杼之聲紛紜溢聽諒緣姧臣交亂成是貝<lb/>
<pb n="KR2a0016_WYG_068-17a"/>
錦夫澆俗之季少貞節之臣氷霜競至靡後彫之木並<lb/>
寢處凶世甘榮偽朝皆纓冕之所棄投畀之所取至乃<lb/>
位超昔寵任參大政惡直醜勲妄生邪說疑惑明主誣<lb/>
罔視聽又南從郡僚勞不足紀横叨天功以為己力同<lb/>
弊相扇圖傾宗社臧質去嵗忠節勲高古賢魯爽恊同<lb/>
大義志契金石此等猜毁必欲禍陷昔汲黯尚存劉安<lb/>
寢志孔父既逝華督縱逆臣雖不武績著艱難復肆讒<lb/>
狡規見誘召宗祀之危綴旒非所臣託體皇基連暉日<lb/>
<pb n="KR2a0016_WYG_068-17b"/>
月王室顚墜咎在微躬敢忘抵鼠之忌甘受犯墉之責<lb/>
輒徵召甲卒分命衆藩使忠勤申憤義夫効力戮此凶<lb/>
醜謝愆闕廷則進不負七廟之靈退無愧二朝之遇臨<lb/>
表感愧辭不自宣上詔答曰皇帝敬問朕以不天招罹<lb/>
屯難家國阽危剪焉將及所以身先八百雪清寃耻遠<lb/>
憑高算共濟艱難遂登寡闇嗣奉洪祀尊戚酬勲實表<lb/>
心事粃政闕職所願匡拯而嘉言蔑聞末德先著勤王<lb/>
之績未終毁冕之圖已及臧質嶮躁無行見棄人倫以<lb/>
<pb n="KR2a0016_WYG_068-18a"/>
此不識志在問鼎凶意將逞先借附從扇誘欺熾成此<lb/>
亂階如使羣逆並濟衆邪競逐將恐瞻烏之命未識所<lb/>
止搆怨連禍孰知其極公明有不照背本崇姦迷昵讒<lb/>
醜還謀社稷雖履霜有日諠議糾紛朕以至道無私杜<lb/>
遏疑議信理推誠暴於遐邇不虞物變難籌醜言遂驗<lb/>
是用悼心失圖忽忘寢食今便親御六師廣命羣牧告<lb/>
靈誓衆直造柴桑梟轘元惡以謝天下然後警蹕清江<lb/>
鳴鑾郢路投戈襲衮面禀規朂有宋不造家禍仍纒昔<lb/>
<pb n="KR2a0016_WYG_068-18b"/>
嵗事寧方承遠訓冀以虛薄永弭厥艱豈謂曾未朞稔<lb/>
復覩斯舋二祖之業將墜于淵仰瞻鴻基但深感慟太<lb/>
傅江夏王義恭又與義宣書曰頃聞之道路云二魯背<lb/>
叛致之有由謂不然之言絶於知者之耳忽見來表將<lb/>
興晉陽之甲驚愕駭惋未譬所由若主幼臣强政移冢<lb/>
宰或時昬下縱在上畏逼然後賢藩忠構覩難赴機未<lb/>
聞聖主御世百辟順軌稱兵於言興之初扶危於旣安<lb/>
之日以此取濟竊為大弟憂之昔歳二凶構逆四海同<lb/>
<pb n="KR2a0016_WYG_068-19a"/>
奮弟恊宣忠孝奉戴明主元功盛德旣已昭著皇朝欽<lb/>
嘉又亦優渥丞相位極人臣江左罕授一門兩王舉世<lb/>
希有表倍推誠彰於見事出納之宜唯意所欲裒升進<lb/>
益方省後命一旦棄之可謂運也吾等荷先帝慈育得<lb/>
及人羣思報後恩昊天罔極竭力盡誠猶懼無補奈何<lb/>
妄聽邪說輕造禍難國靡流言遽歸愆於二叔世無鼂<lb/>
錯仍襲轍於七藩棄漢蒼之令範遵齊冏之敗跡往時<lb/>
仲堪假兵靈寳旋害其族孝伯授之劉牢忠誠逝踵皆<lb/>
<pb n="KR2a0016_WYG_068-19b"/>
曩代之成事當今之殷鑒也臧質少無美行弟所具悉<lb/>
憑恃末戚並有微勤承乏推遷遂超倫伍藉西楚彊力<lb/>
圖濟其私凶謀若果恐非復池中物魯宗父子世為國<lb/>
寃太祖方𢎞遐略故爽等均雍齒之封令據有五州虎<lb/>
兕出於匣是須為劉淵耳徐遺寳是垣䕶之婦弟前因<lb/>
䕶之歸於吾苦求北出不樂遠西近磐桓湖陸示遣劉<lb/>
雍其意見可雍是徐冲舅適有密信誓倒戈自虜侵境<lb/>
以來公私彫弊安以撫之庶可寧靜弟復隨而擾亂吾<lb/>
<pb n="KR2a0016_WYG_068-20a"/>
恐邊鄙皆為禾黍宜遠尋高祖創業艱難近念家國比<lb/>
者禍舋時息兵戈共安社稷責躬謝過誅除險佞追保<lb/>
前勲傳美竹帛昔梁孝悔罪景帝垂恩阜質改過肅宗<lb/>
降澤忠焉之誨聊希往言禍福之機明者是察主上神<lb/>
武英斷羣策如林忠臣發憤虎士投袂雄騎布野舳艫<lb/>
蓋川吾以不才忝權節鉞總督羣帥首戒戎先指晨電<lb/>
舉式清南服所以積行緩期冀弟不遠而悟如其遂溺<lb/>
姦說者天實為之臨書慨懣不識次苐義宣移檄諸州<lb/>
<pb n="KR2a0016_WYG_068-20b"/>
郡加進號位遣參軍劉諶之尹周之等率軍下就臧質<lb/>
雝州刺史朱修之起兵奉順義宣二月十一日率衆十<lb/>
萬發自江津舳艫數百里是日大風船幾覆没僅得入<lb/>
中夏口以第八子慆為輔國將軍留鎭江陵遣魯秀朱<lb/>
曇韶萬餘人北討朱修之秀初至江陵見義宣旣出拊<lb/>
膺曰阿兄誤大事乃與癡人共作賊今年敗矣義宣至<lb/>
尋陽與質俱下質為前鋒至䧿頭聞徐遺寳敗魯爽於<lb/>
小峴授首相視失色世祖使鎭北大將軍沈慶之送爽<lb/>
<pb n="KR2a0016_WYG_068-21a"/>
首示義宣并與書僕荷任一方而釁生所統近聊率輕<lb/>
師指往翦撲軍鋒裁交賊爽授首公情契異常或欲相<lb/>
見及其可識指送相呈義宣質竝駭懼上先遣豫州刺<lb/>
史王𤣥謨舟師頓梁山洲内東西兩岸為郤月城營栅<lb/>
甚固義宣屢與𤣥謨書要令降𤣥謨書報曰頻奉二誨<lb/>
伏對戰駭先在彭泗聞諸將皆云必有今日之事以鄙<lb/>
意量謂無此理去年九月故遣參軍先僧瑗修書表心<lb/>
并宻陳入相之計欲使周旦之美復見於今豈意理數<lb/>
<pb n="KR2a0016_WYG_068-21b"/>
難推果至於此昔因幸㑹䝉國士之顧思報厚德甘起<lb/>
泉壤豈謂一旦事與願違公崇長姦回自放西服信邪<lb/>
細之說忘大節之重溺流狡之志滅君親之恩狎玩極<lb/>
寵越希非覬祖宗世祀自圖顚覆瞑目行事未有如斯<lb/>
之甚者也乃復枉覃書檄遠示見招此則丹心㣲款未<lb/>
亮於高鑑赤誠幽志虛感於平日環念周回始悟知己<lb/>
之為難也公但念提職在昔不思善教有本徒見徐魯<lb/>
去就未知仗義有人豈不惜哉有臣則欲其忠誘人而<lb/>
<pb n="KR2a0016_WYG_068-22a"/>
導諸逆君子忠恕其如是乎茍不忠恕則擇木之翰有<lb/>
所不集矣夫挑妾者愛其易求妻則敬其難若承命如<lb/>
響將焉用之原轂存輿無禮必及竊恐荆郢之士已當<lb/>
潛貳其懷非皇都陋臣秉義不徙公雖心迷迹往猶願<lb/>
勉建良圖抑撫軍忠壯慷慨亮誠有素新亭之勲莫與<lb/>
為䓁而妄信姦虛坐相貶謗不亦惑哉幸承人乏夙誡<lb/>
前驅精甲已次近路鎭軍駱驛繼發太傅驃騎嗣董元<lb/>
戎乘輿親御六師威靈遐振人百其氣慕義如林舟騎<lb/>
<pb n="KR2a0016_WYG_068-22b"/>
雲回赫奕千里輒屬鞬秉銳與執事周旋授命當仁理<lb/>
無所讓夫君道既盡民禮亦絶執筆裁答感慨交懷撫<lb/>
軍栁元景據姑孰為大統偏帥鄭琨武念戍南浦質逕<lb/>
入梁山去𤣥謨一里許結營義宣屯蕪湖五月十九日<lb/>
西南風猛質乘風順流攻𤣥謨西壘冗從僕射胡子友<lb/>
等戰失利棄壘渡就𤣥謨質又遣將龐法起數千兵從<lb/>
洲外趨南浦仍使自後掩𤣥謨與琨念相遇法起戰大<lb/>
敗赴水死略盡二十一日義宣至梁山質上出軍東岸<lb/>
<pb n="KR2a0016_WYG_068-23a"/>
攻𤣥謨𤣥謨分遣游擊將軍垣䕶之竟陵太守薛安都<lb/>
等出壘奮擊大敗質軍軍人一時投水䕶之等因風縱<lb/>
火焚其舟乘風勢猛盛烟爓覆江義宣時屯西岸延火<lb/>
燒營殆盡諸將乘風火之勢縱兵攻之衆一時奔潰義<lb/>
宣與質相失各單舸迸走東人士庻並歸順西人與義<lb/>
宣相隨者船舸猶有百餘女先適臧質子過尋陽入城<lb/>
取女載以西奔至江夏聞巴陵有軍被抄斷回入逕口<lb/>
歩向江陵衆散且盡左右唯十許人腳痛不復能行就<lb/>
<pb n="KR2a0016_WYG_068-23b"/>
民僦露車自載無復食緣道求告至江陵郭外遣人報<lb/>
竺超民超民具羽儀兵衆迎之時外猶自如舊帶甲尚<lb/>
萬餘人義宣旣入城仍出聽事見客左右翟靈寳誡使<lb/>
撫慰衆賔以臧質違指授之宜用致失利今治兵繕甲<lb/>
㪅為後圖昔漢高百敗終成大業而義宣忘靈寳之言<lb/>
誤云項羽千敗衆咸掩口而笑魯秀竺超民等猶為之<lb/>
爪牙欲收合餘燼㪅圖一决而義宣惛墊無復神守入<lb/>
内不復出左右腹心相率奔叛魯秀北走義宣不復自<lb/>
<pb n="KR2a0016_WYG_068-24a"/>
立欲隨秀去乃於内戎服幐囊盛糧帶佩刀攜息慆及<lb/>
所愛妾五人皆著男子服相隨城内擾亂白刃交横義<lb/>
宣大懼落馬仍便歩地超民送城外更以馬與之超民<lb/>
因還守城義宣冀及秀望諸將送北入虜旣失秀所在<lb/>
未出郭將士逃散盡唯餘慆及五妾兩黄門而已夜還<lb/>
向城入南郡空廨無牀席地至旦遣黄門報超民超民<lb/>
遣故車一乘載送刺姦義宣送止獄戸坐地歎曰臧質<lb/>
老奴誤我始與五妾俱入獄五妾尋被遣出義宣號泣<lb/>
<pb n="KR2a0016_WYG_068-24b"/>
語獄吏曰常日非苦今日分别始是苦大司馬江夏王<lb/>
義恭諸公王八座與荆州刺史朱修之書曰義宣反道<lb/>
叛恩自陷極逆大義滅親古今同准無將之誅猶或囚<lb/>
殺况醜文悖志宣灼遐邇鋒指絳闕兵纒近郊舋逼憂<lb/>
深臣主旰食頼朝略震明祖宗靈慶罪人斯得七廟弗<lb/>
隳司刑定罰典辟攸在而皇慈逮下愍其愚迷抑法申<lb/>
情屢奏不省人神悚遑省心震愓義宣自絶於天理無<lb/>
容受社稷之慮臣子責深便宜專行大戮以紓國難但<lb/>
<pb n="KR2a0016_WYG_068-25a"/>
加諸斧鉞有傷聖仁示以𢎞恩使自為所上全天德下<lb/>
一洪憲臨書悲慨不復多云書未達修之至江陵已於<lb/>
獄盡焉時年四十世祖聽還葬義宣子悰愷恢憬惔<graphic n="KR3292" url="https://raw.githubusercontent.com/kanripo/KR-Gaiji/master/images/KR3292.png" mimeType="image/png"/>
惇惂伯實業悉達法導僧喜慧正慧知明彌虜妙覺寳<lb/>
明凡十八人愷恢惔惇並於江陵墓所賜死<graphic n="KR3292" url="https://raw.githubusercontent.com/kanripo/KR-Gaiji/master/images/KR3292.png" mimeType="image/png"/>悉達早<lb/>
卒餘並與義宣俱為朱脩之所殺蔡超及諮議叅軍顔<lb/>
樂之徐壽之等諸同惡竝伏誅超濟陽考城人父茂之<lb/>
侍廬陵王義眞讀書官至彭城王義康驃騎從事中郎<lb/>
<pb n="KR2a0016_WYG_068-25b"/>
始興太守超少有才學初為兖州主簿時令百官舉才<lb/>
超與前始寧令同郡江淳之前征南參軍㑹稽賀道養<lb/>
竝為興安侯義賔所表薦竺超民青州刺史竺䕫子也<lb/>
恢字景度旣嫡長少而辯慧義宣甚愛重之年十一拜<lb/>
南譙王世子除給事中義宣為荆州常停都邑太祖欲<lb/>
令遷西乃以為河東太守加寧朔將軍頃之徵為黄門<lb/>
侍郎元凶弑立恢為侍中義宣起義劭收恢及弟愷惔<lb/>
悰憬<graphic n="KR3292" url="https://raw.githubusercontent.com/kanripo/KR-Gaiji/master/images/KR3292.png" mimeType="image/png"/>繫于外散騎郎沈煥防守之煥密有歸順意謂<lb/>
<pb n="KR2a0016_WYG_068-26a"/>
恢等曰禍福與諸郎同之願勿憂及臧質自白下上趨<lb/>
廣莫門劭令煥殺恢等煥乃解其桎梏率所領數十人<lb/>
與恢等向廣莫門欲出門者拒之煥曰臧公已至凶人<lb/>
走矣此司空諸郎竝能為諸君得富貴非徒免禍而已<lb/>
勿相留亦値質至因以得出恢至新亭卽除侍中俄遷<lb/>
侍中散騎常侍西中郎將湘州刺史義宣并領湘州轉<lb/>
恢侍中領衛尉晉氏過江不置城門校尉及衛尉官孝<lb/>
武欲重城禁故復置衛尉卿衛尉之置自恢始也轉右<lb/>
<pb n="KR2a0016_WYG_068-26b"/>
衛將軍侍中如故義宣舉兵反恢與兄弟姊妹一時逃<lb/>
亡恢藏江寧民陳銑家有告之者錄付廷尉恢子善藏<lb/>
與恢俱死愷字景穆生而養於宫内寵均皇子十嵗封<lb/>
宜陽縣侯仍為建威將軍南彭城沛二郡太守遷歩兵<lb/>
校尉轉黄門侍郎太子中庶子領長水校尉元凶以愷<lb/>
為散騎常侍世祖以為祕書監未拜遷輔國將軍南彭<lb/>
城下邳二郡太守其年轉五兵尚書進爵為王義宣反<lb/>
問至愷於尚書寺内著婦人衣乘問訊車投臨汝公蓋<lb/>
<pb n="KR2a0016_WYG_068-27a"/>
詡詡於妻室内為地窟藏之事覺收付廷尉詡伏誅恢<lb/>
封臨武縣侯年十八卒諡曰悼侯悰封湘南縣侯憬封<lb/>
祁陽縣侯徐遺寳字石儁高平金鄉人初以新亭戰功<lb/>
為輔國將軍衛軍司馬河東太守不之官遷兖州刺史<lb/>
將軍如故戍湖陸封益陽縣侯食邑二千五百尸義宣<lb/>
旣叛遣使以遺寳為征虜將軍徐州刺史率軍出𤓰歩<lb/>
遺寳遣長史劉雝之襲彭城寧朔司馬明𦙍擊破之更<lb/>
遣高平太守王𤣥楷與雝之復逼彭城時徐州刺史蕭<lb/>
<pb n="KR2a0016_WYG_068-27b"/>
思話未之鎭因詔安北司馬夏侯祖權率五百人馳往<lb/>
助𦙍旣至擊𤣥楷斬之雝之還湖陸遺寳復遣使人檀<lb/>
休祖應𤣥楷聞敗亦潰散遺寳棄城奔魯爽爽敗逃東<lb/>
海郡界土人斬送之傳首京邑夏侯祖權譙人也以功<lb/>
封祁陽縣子食邑四百戸大明中為建武將軍兖州刺<lb/>
史卒官諡曰烈子<lb/>
史臣曰襄陽龎公謂劉表曰若使周公與管蔡處茅屋<lb/>
之下食藜藿之羮豈有若斯之難夫天倫由子共氣分<lb/>
<pb n="KR2a0016_WYG_068-28a"/>
形寵愛之分雖同富貴之情則異也追味尚長之言以<lb/>
為太息<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_068-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十八<lb/>
<pb n="KR2a0016_WYG_068-29a"/>
　宋書卷六十八考證<lb/>
彭城王義康傳前龍驤叅軍巴東扶令育○南史令字<lb/>
　在扶字上裴子野論稱曰扶育而通鑑從宋書作扶<lb/>
　令育恐當以南史為是<lb/>
故詩云無信人之言人實不信又云兄弟雖䦧不廢親<lb/>
　也○<hi>臣照</hi>按兄弟雖鬩二句毛詩無此語蓋左傳富<lb/>
　辰引兄弟鬩於牆外禦其侮而釋之曰兄弟雖有小<lb/>
　忿不廢懿親也古人引書舉其大意徃徃如此<lb/>
<pb n="KR2a0016_WYG_068-29b"/>
二十八年正月遣中書舍人嚴龍○龍南史作麝<lb/>
南郡王義宣傳義宣子悰愷恢憬惔<graphic n="KR3292" url="https://raw.githubusercontent.com/kanripo/KR-Gaiji/master/images/KR3292.png" mimeType="image/png"/>惇慆○<hi>臣承蒼</hi>
　按下文稱恢為嫡長又云劭收恢及弟愷惔悰憬<graphic n="KR3292" url="https://raw.githubusercontent.com/kanripo/KR-Gaiji/master/images/KR3292.png" mimeType="image/png"/>
　繫於外是悰愷皆恢之弟也南史亦云長子恢此傳<lb/>
　叙恢于悰愷之後恐誤<lb/>
　<lb/>
　<lb/>
　宋書卷六十八考證<lb/>
</p>
<p>
</p>
  </div>
<div>
<head>宋書卷六十九</head> <lb/>
    <p>
<pb n="KR2a0016_WYG_069-1a"/>
欽定四庫全書<lb/>
　宋書卷六十九<lb/>
　　梁　　　　沈　　　　　約　　　　撰<lb/>
　列傳第二十九<lb/>
　　劉湛　　范曅<lb/>
劉湛字𢎞仁南陽湼陽人也祖耽父柳竝晉左光祿大<lb/>
夫開府儀同三司湛出繼伯父淡襲封安衆縣五等男<lb/>
少有局力不向浮華博渉史傳諳前世舊典弱年便有<lb/>
<pb n="KR2a0016_WYG_069-1b"/>
宰世情常自比管夷吾諸葛亮不為文章不喜談議本<lb/>
州辟主簿不就除著作佐郎又不拜高祖為太尉行參<lb/>
軍賞遇甚厚高祖領鎭西將軍荆州刺史以湛為功曹<lb/>
仍補治中别駕從事史復為太尉參軍世子征虜西中<lb/>
郎主簿父栁亡於江州州府送故甚豐一無所受時論<lb/>
稱之服終除祕書丞出為相國參軍謝晦王𢎞竝稱其<lb/>
有器幹高祖入受晉命以第四子義康為冠軍將軍豫<lb/>
州刺史留鎭夀陽以湛為長史梁郡太守義康弱年未<lb/>
<pb n="KR2a0016_WYG_069-2a"/>
親政府州軍事悉委湛府進號右將軍仍隨府轉義康<lb/>
以本號徙為南豫州湛改領歴陽太守為人剛嚴用法<lb/>
姧吏犯贓百錢以上皆殺之自下莫不震肅廬陵王義<lb/>
眞出為車騎將軍南豫州刺史湛又為長史太守如故<lb/>
義眞時居高祖憂使帳下備膳湛禁之義眞乃使左右<lb/>
索魚肉珍羞於齋内别立厨帳㑹湛入因命臑酒炙車<lb/>
螯湛正色曰公當今不宜有此設義眞曰旦甚寒一盌<lb/>
酒亦何傷長史事同一家望不為異酒旣至湛因起曰<lb/>
<pb n="KR2a0016_WYG_069-2b"/>
旣不能以禮自處又不能以禮處人景平元年召入拜<lb/>
尚書吏部郎遷右衛將軍出督廣交二州諸軍事建威<lb/>
將軍平越中郎將廣州刺史嫡母憂去職服闋為侍中<lb/>
撫軍將軍江夏王義恭鎭江陵以湛為使持節南蠻校<lb/>
尉領撫軍長史行府州事時王𢎞輔政而王華王曇首<lb/>
任事居中湛自謂才能不後之不願外出是行也謂為<lb/>
𢎞等所斥意甚不平常曰二王若非代邸之舊無以至<lb/>
此可謂遭遇風雲湛負其志氣常慕汲黯崔琰為人故<lb/>
<pb n="KR2a0016_WYG_069-3a"/>
名長子曰黯字長孺第二子曰琰字季珪琰於江陵病<lb/>
卒湛求自送喪還都義恭亦為之陳請太祖答義恭曰<lb/>
吾亦得湛啟事為之酸懷乃不欲茍違所請但汝弱年<lb/>
新渉庻務八州殷曠專斷事重疇諮委仗不可不得其<lb/>
人量算二三未獲便相順許今答湛啟權停彼葬頃朝<lb/>
臣零落相係寄懷轉寡湛實國器吾乃欲引其令還直<lb/>
以西夏任重要且停此事耳汝慶賞黜罸豫關失得者<lb/>
必宜悉相委寄義恭性甚狷隘年又漸長欲專政事每<lb/>
<pb n="KR2a0016_WYG_069-3b"/>
為湛所裁主佐之間嫌隙遂構太祖聞之密遣使詰讓<lb/>
義恭并使深加諧緝義恭具陳湛無居下之禮又自以<lb/>
年長未得行意雖奉詔旨頗有怨言上友于素篤欲加<lb/>
酬順乃詔之曰事至於此甚為可嘆當今之才委授已<lb/>
爾宜盡相彌縫取其可取棄其可棄汝疏云泯然無際<lb/>
如此甚佳彼多猜不可令萬一覺也汝年已長漸更事<lb/>
物且羣情矚望不以幼昧相期何由故如十嵗時動止<lb/>
諮問但當今所專必是小事耳亦恐量此輕重未必盡<lb/>
<pb n="KR2a0016_WYG_069-4a"/>
得彼之疑怨兼或由此邪先是王華旣亾曇首又卒領<lb/>
軍將軍殷景仁以時賢零落白太祖徵湛八年召為太<lb/>
子詹事加給事中本州大中正與景仁竝被任遇湛常<lb/>
云今世宰相何難此政可當我南陽郡漢世功曹耳明<lb/>
年景仁轉尚書僕射領選䕶軍將軍湛代為領軍將軍<lb/>
十二年又領詹事湛與景仁素欵又以其建議徵之甚<lb/>
相感說及俱被時遇猜隙漸生以景仁專管内任謂為<lb/>
間已時彭城王義康專秉朝權而湛昔為上佐遂以舊<lb/>
<pb n="KR2a0016_WYG_069-4b"/>
情委心自結欲因宰相之力以回主心傾黜景仁獨當<lb/>
時務義康屢構之於太祖其事不行義康寮屬及湛諸<lb/>
附𨽻潛相約勒無敢歴殷氏門者湛黨劉敬文父成未<lb/>
悟其機詣景仁求郡敬文遽往謝湛曰老父悖耄遂就<lb/>
殷鐡干祿由敬文闇淺上負生成合門慚懼無地自處<lb/>
敬文之姧諂無愧如此義康擅勢專朝威傾内外湛愈<lb/>
推崇之無復人臣之禮上稍不能平湛初入朝委任甚<lb/>
重日夕引接恩禮綢繆善論治道并諳前世故事叙致<lb/>
<pb n="KR2a0016_WYG_069-5a"/>
銓理聽者忘疲每入雲龍門御者便解駕左右及羽儀<lb/>
隨意分散不夕不出以此為常及至晚節驅煽義康凌<lb/>
轢朝廷上意雖内離而接遇不改上嘗謂所親曰劉班<lb/>
初自西還吾與語常㸔日早晚慮其當去比入吾亦㸔<lb/>
日早晩慮其不去湛小字班虎故云班也遷丹陽尹金<lb/>
紫光祿大夫加散騎常侍詹事如故十七年所生母亡<lb/>
時上與義康形迹旣乖舋難將結湛亦知無復全地及<lb/>
至丁艱謂所親曰今年必敗常日正頼口舌爭之故得<lb/>
<pb n="KR2a0016_WYG_069-5b"/>
推遷耳今旣窮毒無復此望禍至其能久乎十月詔曰<lb/>
劉湛階藉門䕃少叨榮位往佐歴陽姧詖夙著謝晦之<lb/>
難潛使密告求心卽事久宜誅屏朕所以棄罪略瑕庶<lb/>
收後効寵秩優忝踰越倫匹而凶忍忌克剛愎靡厭無<lb/>
君之心觸遇斯發遂乃合黨連羣構扇同異附下蔽上<lb/>
專弄威權薦子樹親互為表裏邪附者榮曜九族乘理<lb/>
者推䧟必至旋觀姧慝為日已久猶欲𢎞納遵養冀或<lb/>
悛革自邇以來凌縱滋甚悖言懟容罔所顧忌險謀潛<lb/>
<pb n="KR2a0016_WYG_069-6a"/>
計䁹睨兩宫豈唯彰暴國都固亦逹于四海比年七曜<lb/>
違度震蝕表災侵陽之徵事符幽顯搢紳含憤義夫興<lb/>
歎昔齊魯不綱禍傾邦國昭宣電斷漢祚方延便收付<lb/>
廷尉肅明刑典於獄伏誅時年四十九子黯大將軍從<lb/>
事中郎黯及二弟亮儼竝從誅湛弟素黄門侍郎徙廣<lb/>
州湛初被收嘆曰便是亂邪仍又曰不言無我應亂殺<lb/>
我自是亂法耳入獄見素曰乃復及汝邪相勸為惡惡<lb/>
不可為相勸為善正見今日如何湛生女輒殺之為士<lb/>
<pb n="KR2a0016_WYG_069-6b"/>
流所怪<lb/>
范曅字蔚宗順陽人車騎將軍泰少子也母如厠産之<lb/>
額為塼所傷故以塼為小字出繼從伯𢎞之襲封武興<lb/>
縣五等侯少好學博渉經史善為文章能𨽻書曉音律<lb/>
年十七州辟主簿不就髙祖相國掾彭城王義康冠軍<lb/>
參軍隨府轉右軍參軍入補尚書外兵郎出為荆州别<lb/>
駕從事史尋召為祕書丞父憂去職服終為征南大將<lb/>
軍檀道濟司馬領新蔡太守道濟北征曅憚行辭以脚<lb/>
<pb n="KR2a0016_WYG_069-7a"/>
疾上不許使由水道統載器仗部伍軍還為司徒從事<lb/>
中郎頃之遷尚書吏部郎元嘉元年冬彭城太妃薨將<lb/>
葬祖夕僚故竝集東府曅弟廣淵時為司徒祭酒其日<lb/>
在直曅與司徒左西屬王深宿廣淵許夜中酣飲開北<lb/>
牖聽挽歌為樂義康大怒左遷曅宣城太守不得志乃<lb/>
删衆家後漢書為一家之作在郡數年遷長沙王義欣<lb/>
鎭軍長史加寧朔將軍兄暠為宜都太守嫡母隨暠在<lb/>
官十六年母亡報之以疾曅不時奔赴及行又攜妓妾<lb/>
<pb n="KR2a0016_WYG_069-7b"/>
自隨為御史中丞劉損所奏太祖愛其才不罪也服闋<lb/>
為始興王濬後軍長史領南下邳太守及濬為揚州未<lb/>
親政事悉以委曅尋遷左衛將軍太子詹事曅長不滿<lb/>
七尺肥黒禿眉鬚善彈琵琶能為新聲上欲聞之屢諷<lb/>
以微旨曅偽若不曉終不肯為上彈上嘗宴飲歡適謂<lb/>
曅曰我欲歌卿可彈曅乃奉旨上歌既畢曅亦止弦初<lb/>
魯國孔熙先博學有縱横才志文史星算無不兼善為<lb/>
員外散騎侍郎不為時所知久不得調初熙先父默之<lb/>
<pb n="KR2a0016_WYG_069-8a"/>
為廣州刺史以贓貨得罪下廷尉大將軍彭城王義康<lb/>
保持之故得免及義康被黜熙先密懷報效欲要朝廷<lb/>
大臣未知誰可動者以曅意志不滿欲引之而熙先素<lb/>
不為曅所重無因進說曅外甥謝綜雅為曅所知熙先<lb/>
嘗經相識乃傾身事綜與之結厚熙先藉嶺南遺財家<lb/>
甚富足始與綜諸弟共博故為拙行以物輸之綜等諸<lb/>
年少旣屢得物遂日夕往來情意稍欵綜乃引熙先與<lb/>
曅為數曅又與戲熙先故為不敵前後輸曅物甚多曅<lb/>
<pb n="KR2a0016_WYG_069-8b"/>
旣利其財寳又愛其文藝熙先素有詞辯盡心事之曅<lb/>
遂相與異常申莫逆之好始以㣲言動曅曅不回熙先<lb/>
乃極辭譬說曅素有閨庭論議朝野所知故門胄雖華<lb/>
而國家不與姻娶熙先因以此激之曰丈人若謂朝廷<lb/>
相待厚者何故不與丈人㛰為是門戸不得邪人作犬<lb/>
豕相遇而丈人欲為之死不亦惑乎曅黙然不答其意<lb/>
乃定時曅與沈演之竝為上所知待每被見多同曅若<lb/>
先至必待演之俱入演之先至嘗獨被引曅又以此為<lb/>
<pb n="KR2a0016_WYG_069-9a"/>
怨曅累經義康府佐見待素厚及宣城之授意好乖離<lb/>
綜為義康大將軍記室參軍隨鎭豫章綜還申義康意<lb/>
於曅求解晚隙復敦往好曅旣有逆謀欲探時旨乃言<lb/>
於上曰臣歴觀前史二漢故事諸蕃王政以訞詛幸災<lb/>
便正大逆之罸况義康奸心舋跡彰著遐邇而至今無<lb/>
恙臣竊惑焉且大梗常存將重階亂骨肉之際人所難<lb/>
言臣受恩深重故冐犯披露上不納熙先素善天文云<lb/>
太祖必以非道晏駕當由骨肉相殘江州應出天子以<lb/>
<pb n="KR2a0016_WYG_069-9b"/>
為義康當之綜父述亦為義康所遇綜弟約又是義康<lb/>
女夫故太祖使綜隨從南上既為熙先所奬說亦有酬<lb/>
報之心廣州人周靈甫有家兵部曲熙先以六十萬錢<lb/>
與之使於廣州合兵靈甫一去不反大將軍府史仲承<lb/>
祖義康舊所信念屢銜命下都亦潛結腹心規有異志<lb/>
聞熈先有誠宻相結納丹陽尹徐湛之素為義康所愛<lb/>
雖為舅甥恩過子弟承祖因此結事湛之告以密計承<lb/>
祖南下申義康意於蕭思話及曅云本欲與蕭結婚恨<lb/>
<pb n="KR2a0016_WYG_069-10a"/>
始意不果與范本情不薄中間相失傍人為之耳有法<lb/>
略道人先為義康所供養粗被知待又有王國寺法静<lb/>
尼亦出入義康家内皆感激舊恩規相拯㧞竝與熙先<lb/>
徃來使法略罷道本姓孫改名景𤣥以為臧質寧遠參<lb/>
軍熈先善於治病兼能診脉法静尼妹夫許耀領隊在<lb/>
臺宿衛殿省嘗有病因法静尼就熙先乞治為合湯一<lb/>
劑耀疾即損耀自往酬謝因成周旋熙先以耀膽幹可<lb/>
施深相待結因告逆謀耀許為内應豫章胡遵世藩之<lb/>
<pb n="KR2a0016_WYG_069-10b"/>
子也與法略甚欵亦密相酬和法靜尼南上熙先遣婢<lb/>
採藻隨之付以牋書陳說圖䜟法静還義康餉熙先銅<lb/>
匕銅鑷袍段綦奩等物熙先慮事泄酖採藻殺之湛之<lb/>
又謂曅等臧質見與異常歳内當還已報質悉攜門生<lb/>
義故其亦當解人此旨故應得健兒數百質與蕭思話<lb/>
欵密當仗要之二人竝受大將軍眷遇必無異同思話<lb/>
三州義故衆力亦不減質郡中文武及合諸處偵邏亦<lb/>
當不減千人不憂兵力不足但當勿失機耳乃略相署<lb/>
<pb n="KR2a0016_WYG_069-11a"/>
置湛之為撫軍將軍揚州刺史曅中軍將軍南徐州刺<lb/>
史熙先左衛將軍其餘皆有選擬凡素所不善及不附<lb/>
義康者又有别簿竝入死目熙先使弟休先先為檄文<lb/>
曰夫休否相乘道無恒泰狂狡肆逆明哲是殛故小白<lb/>
有一匡之勲重耳有翼戴之德自景平肇始皇室多故<lb/>
大行皇帝天誕英姿聰明叡哲㧞自藩國嗣位統天憂<lb/>
勞萬機埀心庻務是以邦内安逸四海同風而比年以<lb/>
來奸竪亂政刑罸乖淫隂陽違舛致使舋起蕭墻危禍<lb/>
<pb n="KR2a0016_WYG_069-11b"/>
萃集賊臣趙伯符積怨含毒遂縱奸凶肆兵犯蹕禍流<lb/>
儲宰崇樹非類傾墜皇基罪百浞<graphic n="KR1830" url="https://raw.githubusercontent.com/kanripo/KR-Gaiji/master/images/KR1830.png" mimeType="image/png"/>過十𤣥莽開闢以<lb/>
來未聞斯比率土叨心華夷泣血咸懷亡身之誠同思<lb/>
糜軀之報湛之曅與行中領軍蕭思話行䕶軍將軍臧<lb/>
質行左衛將軍孔熙先建威將軍孔休先忠貫白日誠<lb/>
著幽顯義痛其心事傷其目投命奮戈萬殞莫顧卽日<lb/>
斬伯符首及其黨與雖豺狼卽戮王道惟新而普天無<lb/>
主羣萌莫係彭城王體自高祖聖明在躬德格天地勲<lb/>
<pb n="KR2a0016_WYG_069-12a"/>
溢區宇世路威夷勿用南服龍潛鳯棲于兹六稔蒼生<lb/>
饑德億兆渴化豈唯東征有鴟鴞之歌陜西有勿翦之<lb/>
思哉靈祗告徵祥之應䜟記表帝者之符上答天心下<lb/>
愜民望正位辰極非王而誰今遣行䕶軍將軍臧質等<lb/>
齎皇帝璽綬星馳奉迎百官備禮駱驛繼進竝命羣帥<lb/>
鎭戍有常若干撓義徒有犯無貸昔年使反湛之奉賜<lb/>
手勑逆誡禍亂預觀斯萌令宣示朝賢共拯危溺無斷<lb/>
謀事失於後機遂使聖躬濫酷大變奄集哀恨崩裂撫<lb/>
<pb n="KR2a0016_WYG_069-12b"/>
心摧哽不知何地可以厝身輒督厲尫頓死而後已熙<lb/>
先以旣為大事宜須義康意旨曅乃作義康與湛之書<lb/>
宣示同黨曰吾凡人短才生長富貴任情用已有過不<lb/>
聞與物無恒喜怒違實致使小人多怨士類不歸禍敗<lb/>
已成猶不覺悟退加尋省方知自招刻肌刻骨何所復<lb/>
補然至於盡心奉上誠貫幽顯拳拳謹慎惟恐不及乃<lb/>
可恃寵驕盈實不敢故為欺罔也豈苞藏逆心以招灰<lb/>
滅所以推誠自信不復防䕶異同率意信心不顧萬物<lb/>
<pb n="KR2a0016_WYG_069-13a"/>
議論遂致讒巧潛構衆惡歸集甲奸險好利負吾事深<lb/>
乙凶愚不齒扇長無頼丙丁趨走小子唯知諂進伺求<lb/>
長短共造虛說致令禍陷骨肉誅戮無辜凡在過釁竟<lb/>
有何徵而刑罸所加同之元惡傷和枉理感徹天地吾<lb/>
雖幽逼日苦命在漏刻義慨之士時有音信每知天文<lb/>
人事及外間物情土崩瓦解必在朝夕是為釁起羣賢<lb/>
濫延國家夙夜憤踊心腹交戰朝之君子及士庶白黒<lb/>
懷義秉理者寧可不識時運之㑹而坐待横流邪除君<lb/>
<pb n="KR2a0016_WYG_069-13b"/>
側之惡非唯一代況此等狂亂罪骫終古所無加之翦<lb/>
戮易於摧朽邪可以吾意宣示衆賢若能同心奮發族<lb/>
裂逆黨豈非功均剏業重造宋室乎但兵凶戰危或致<lb/>
侵濫若有一豪犯順誅及九族處分之要委之羣賢皆<lb/>
當謹奉朝廷動止聞啟往日嫌怨一時豁然然後吾當<lb/>
謝罪北闕就戮有司茍安社稷瞑目無恨勉之勉之二<lb/>
十二年九月征北將軍衡陽王義季右將軍南平王鑠<lb/>
出鎭上於武帳岡祖道曅等期以其日為亂而差互不<lb/>
<pb n="KR2a0016_WYG_069-14a"/>
得發於十一月徐湛之上表曰臣與范曅本無素舊中<lb/>
忝門下與之鄰省屢來見就故漸成周旋比年以來意<lb/>
態轉見傾動險忌富貴情深自謂任遇未高遂生怨望<lb/>
非唯攻伐朝士譏謗聖時乃上議朝廷下及藩輔驅扇<lb/>
同異恣口肆心如此之事已具上簡近員外散騎侍郎<lb/>
孔熙先忽令大將軍府吏仲承祖騰曅及謝綜等意欲<lb/>
收合不逞規有所建以臣昔䝉義康接盼又去嵗羣小<lb/>
為臣妄生風塵謂必嫌懼深見勸誘兼云人情樂亂機<lb/>
<pb n="KR2a0016_WYG_069-14b"/>
不可失䜟緯天文竝有徵騐曅尋自來復具陳此并說<lb/>
臣論議轉惡全身為難卽以啟聞被勑使相酬引䆒其<lb/>
情狀於是悉出檄書選事及同惡人名手墨翰跡謹封<lb/>
上呈凶悖之甚古今罕比由臣闇於交士聞此逆謀臨<lb/>
啟震惶荒情無措詔曰湛之表如此良可駭惋曅素無<lb/>
行檢少負瑕釁但以才藝可施故收其所長頻加榮爵<lb/>
遂參清顯而險利之性有過谿壑不識恩遇猶懐怨憤<lb/>
每存容養冀能悛革不謂同惡相濟狂悖至此便可收<lb/>
<pb n="KR2a0016_WYG_069-15a"/>
掩依法窮詰其夜先呼曅及朝臣集華林東閤止於客<lb/>
省先已於外收綜及熙先兄弟竝皆欵服于時上在延<lb/>
賢堂遣使問曅曰以卿觕有文翰故相任擢名爵期懐<lb/>
於例非少亦知卿意難厭滿正是無理怨望驅扇朋黨<lb/>
而已云何乃有異謀曅倉卒怖懼不即首欵上重遣問<lb/>
曰卿與謝綜徐湛之孔熙先謀逆竝已答欵猶尚未死<lb/>
徵據見存何不依實曅對曰今宗室磐石蕃嶽張跱設<lb/>
使竊發僥倖方鎭便來討伐幾何而不誅夷且臣位任<lb/>
<pb n="KR2a0016_WYG_069-15b"/>
過重一階兩級自然必至如何以滅族易此古人云左<lb/>
手據天下之圖右手刎其喉愚夫不為臣雖泥下朝廷<lb/>
許其觕有所及以理而察臣不容有此上復遣問曰熙<lb/>
先近在華林門外寧欲靣辨之乎曅辭窮乃曰熙先茍<lb/>
誣引臣臣當如何熙先聞曅不服笑謂殿中將軍沈邵<lb/>
之曰凡諸處分符檄書疏皆范曅所造及治定云何於<lb/>
今方作如此抵蹋邪上示以墨迹曅乃具陳本末曰久<lb/>
欲上聞逆謀未著又冀其事消弭故推遷至今負國罪<lb/>
<pb n="KR2a0016_WYG_069-16a"/>
重分甘誅戮其夜上使尚書僕射何尚之視之問曰卿<lb/>
事何得至此曅曰君謂是何尚之曰卿自應解曅曰外<lb/>
人傳庾尚書見憎計與之無惡謀逆之事聞孔熙先說<lb/>
此輕其小兒不以經意今忽受責方覺為罪君方以道<lb/>
佐世使天下無冤弟就死之後猶望君照此心也明日<lb/>
仗士送曅付廷尉入獄問徐丹陽所在然後知為湛之<lb/>
所發熙先望風吐欵辭氣不撓上竒其才遣人慰勞之<lb/>
曰以卿之才而滯於集書省理應有異志此乃我負卿<lb/>
<pb n="KR2a0016_WYG_069-16b"/>
也又詰責前吏部尚書何尚之曰使孔熙先年將三十<lb/>
作散騎郎那不作賊熙先於獄中上書曰囚小人猖狂<lb/>
識無遠槪徒狥意氣之小感不料逆順之大方與第二<lb/>
弟休先首為奸謀干犯國憲<graphic n="KR3388" url="https://raw.githubusercontent.com/kanripo/KR-Gaiji/master/images/KR3388.png" mimeType="image/png"/>膾脯醢無補尤戾陛下<lb/>
大明含𢎞量苞天海錄其一介之節猥垂優逮之詔恩<lb/>
非望始没有遺榮終古以來未有斯比夫盗馬絶纓之<lb/>
臣懷璧投書之士其行至賤其過至微由識不世之恩<lb/>
以盡軀命之報卒能立功齊魏致勲秦楚囚雖身陷禍<lb/>
<pb n="KR2a0016_WYG_069-17a"/>
逆名節俱喪然少也忼慨竊慕烈士之遺風但墜崖之<lb/>
木事絶升躋覆盆之水理乖收汲方當身膏鈇鉞詒誡<lb/>
方來若使䰟而有靈結草無遠然區區丹抱不負夙心<lb/>
貪及視息少得申畼自惟性愛羣書心解數術智之所<lb/>
用力之所至莫不窮攬䆒其幽㣲考論旣往誠多審驗<lb/>
謹略陳所知條牒如故别状願且勿遺棄存之中書若<lb/>
囚死之後或可追存庶九泉之下少塞釁責所陳竝天<lb/>
文占候䜟上有骨肉相殘之禍其言深切曅在獄與綜<lb/>
<pb n="KR2a0016_WYG_069-17b"/>
及熙先異處乃稱疾求移考堂欲近綜等見聽與綜等<lb/>
果得隔壁遙問綜曰始被收時疑誰所告綜云不知曅<lb/>
曰乃是徐童童徐湛之小名仙童也在獄為詩曰禍福<lb/>
本無兆性命歸有極必至定前期誰能延一息在生已<lb/>
可知來緣㦎無識好醜共一丘何足異枉直豈論東陵<lb/>
上寧辨首山側雖無嵇生琴庻同夏侯色寄言生存子<lb/>
此路行復卽曅本意謂入獄便死而上窮治其獄遂經<lb/>
二旬曅更有生望獄吏因戲之曰外傳詹事或當長繫<lb/>
<pb n="KR2a0016_WYG_069-18a"/>
曅聞之驚喜綜熙先笑之曰詹事當前共疇事時無不<lb/>
攘袂瞋目及在西池射堂上躍馬顧盼自以為一世之<lb/>
雄而今擾攘紛紜畏死乃爾設令今時賜以性命人臣<lb/>
圖主何顔可以生存曅謂衛獄將曰惜哉薶如此人將<lb/>
曰不忠之人亦何足惜曅曰大將言是也將出市曅最<lb/>
在前於獄門顧謂綜曰今日次第當以位邪綜曰賊帥<lb/>
為先在道語笑初無暫止至市問綜曰時欲至未綜曰<lb/>
勢不復久曅既食又苦勸綜綜曰此異病篤何事彊飯<lb/>
<pb n="KR2a0016_WYG_069-18b"/>
曅家人悉至市監刑職司問須相見不曅問綜曰家人<lb/>
以來幸得相見將不暫别綜曰别與不别亦何所存來<lb/>
必當號泣正足亂人意曅曰號泣何關人向見道邊親<lb/>
故相瞻望亦殊勝不見吾意故欲相見於是呼前曅妻<lb/>
先下撫其子回罵曅曰君不為百嵗阿家不感天子恩<lb/>
遇身死固不足塞罪柰何枉殺子孫曅乾笑云罪至而<lb/>
已曅所生母泣曰主上念汝無極汝曾不能感恩又不<lb/>
念我老今日奈何仍以手擊曅頸及頰曅顔色不怍妻<lb/>
<pb n="KR2a0016_WYG_069-19a"/>
云罪人阿家莫念妹及妓妾来别曅悲涕流漣綜曰舅<lb/>
殊不同夏侯色曅收淚而止綜母以子弟自蹈逆亂獨<lb/>
不出視曅語綜曰姉今不來勝人多也曅轉醉子藹亦<lb/>
醉取地土及果皮以擲曅呼曅為别駕數十聲曅問曰<lb/>
汝恚我邪藹曰今日何緣復恚但父子同死不能不悲<lb/>
耳曅常謂死者神滅欲著無鬼論至是與徐湛之書云<lb/>
當相訟地下其謬亂如此又語人寄語何僕射天下決<lb/>
無佛鬼若有靈自當相報收曅家樂器服玩竝皆珍麗<lb/>
<pb n="KR2a0016_WYG_069-19b"/>
妓妾亦盛飾母住止單陋唯有一厨盛樵薪弟子冬無<lb/>
被叔父單布衣曅及子藹遥叔蔞孔熙先及弟休先景<lb/>
先思先熙先子桂甫桂甫子白民謝綜及弟約仲承祖<lb/>
許耀諸所連及竝伏誅曅時年四十八曅兄弟子父已<lb/>
亡者及謝綜弟緯徙廣州藹子魯連吳興昭公主外孫<lb/>
請全生命亦得遠徙世祖即位得還曅性精微有思致<lb/>
觸類多善衣裳器服莫不增損制度世人皆法學之撰<lb/>
和香方其序之曰麝本多忌過分必害沈實易和盈斤<lb/>
<pb n="KR2a0016_WYG_069-20a"/>
無傷零藿虛燥詹唐黏濕甘松蘇合安息鬰金捺多和<lb/>
羅之屬竝被珍於外國無取於中土又棗膏昏鈍甲煎<lb/>
淺俗非唯無助於馨烈乃當彌增於尤疾也此序所言<lb/>
悉以比類朝士麝本多忌比庾炳之零藿虛燥比何尚<lb/>
之詹唐黏濕比沈演之棗膏昏鈍比羊𤣥保甲煎淺俗<lb/>
比徐湛之甘松蘇合比慧琳道人沈實易和以自比也<lb/>
曅獄中與諸甥姪書以自序曰吾狂釁覆滅豈復可言<lb/>
汝等皆當以罪人棄之然平生行己任懷猶應可尋至<lb/>
<pb n="KR2a0016_WYG_069-20b"/>
於能不意中所解汝等或不悉知吾少嬾學問晚成人<lb/>
年三十許政始有向耳自爾以來轉為心化推老將至<lb/>
者亦當未已也往往有㣲解言乃不能自盡為性不尋<lb/>
注書心氣惡小苦思便憒悶口機又不調利以此無談<lb/>
功至於所通解處皆自得之於胷懷耳文章轉進但才<lb/>
少思難所以每於操筆其所成篇殆無全稱者常恥作<lb/>
文士文患其事盡於形情急於薻義牽其旨韻移其意<lb/>
雖時有能者大較多不免此累政可類工巧圖繢竟無<lb/>
<pb n="KR2a0016_WYG_069-21a"/>
得也常謂情志所託故當以意為主以文傳意以意為<lb/>
主則其旨必見以文傳意則其詞不流然後抽其芬芳<lb/>
振其金石耳此中情性旨趨千條百品屈曲有成理自<lb/>
謂頗識其數嘗為人言多不能賞意或異故也性别宫<lb/>
商識清濁斯自然也觀古今文人多不全了此處縱有<lb/>
㑹此者不必從根本中來言之皆有實證非為空談年<lb/>
少中謝莊最有其分手筆差易文不拘韻故也吾思乃<lb/>
無定方特能濟難適輕重所禀之分猶當未盡但多公<lb/>
<pb n="KR2a0016_WYG_069-21b"/>
家之言少於事外遠致以此為恨亦由無意於文名故<lb/>
也本未關史書政恒覺其不可解耳旣造後漢轉得統<lb/>
緒詳觀古今著述及評論殆少可意者班氏最有高名<lb/>
旣任情無例不可甲乙辨後賛於理近無所得唯志可<lb/>
推耳博贍不可及之整理未必愧也吾雜傳論皆有精<lb/>
意深旨既有裁味故約其詞句至於循吏以下及六夷<lb/>
諸序論筆勢縦放實天下之竒作其中合者往往不減<lb/>
過秦篇嘗共比方班氏所作非但不愧之而已欲徧作<lb/>
<pb n="KR2a0016_WYG_069-22a"/>
諸志前漢所有者悉令備雖事不必多且使見文得盡<lb/>
又欲因事就卷内發論以正一代得失意復未果賛自<lb/>
是吾文之傑思殆無一字空設竒變不窮同含異體乃<lb/>
自不知所以稱之此書行故應有賞音者紀傳例為舉<lb/>
其大略耳諸細意甚多自古體大而思精未有此也恐<lb/>
世人不能盡之多貴古賤今所以稱情狂言耳吾於音<lb/>
樂聽功不及自揮但所精非雅聲為可恨然至於一絶<lb/>
處亦復何異邪其中體趣言之不盡弦外之意虛響之<lb/>
<pb n="KR2a0016_WYG_069-22b"/>
音不知所從而來雖少許處而旨態無極亦嘗以授人<lb/>
士庻中未有一豪似者此永不傳矣吾書雖小小有意<lb/>
筆勢不快餘竟不成就每愧此名曅自序竝實故存之<lb/>
藹幼而整潔衣服竟嵗未嘗有塵㸃死時年二十曅少<lb/>
時兄晏常云此兒進利終破門戸終如晏言<lb/>
史臣曰古之人云利令智昏甚矣利害之相傾劉湛識<lb/>
用才能實苞經國之略豈不知移弟為臣則君臣之道<lb/>
用變兄成主則兄弟之義殊乎而義康數懷奸計茍相<lb/>
<pb n="KR2a0016_WYG_069-23a"/>
崇說與夫推長㦸而犯魏闕亦何以異哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_069-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十九<lb/>
<pb n="KR2a0016_WYG_069-24a"/>
　宋書卷六十九考證<lb/>
范蔚宗傳在道語笑初無暫止○暫止南史作慙耻<lb/>
推老將至者亦當未已也○推一本作雖<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_069-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷六十九考證<lb/>
</p>
<p>
</p>
  </div>
<div>
<head>宋書卷七十</head> <lb/>
    <p>
<pb n="KR2a0016_WYG_070-1a"/>
欽定四庫全書<lb/>
　宋書卷七十<lb/>
　　梁　　　　沈　　　　　約　　　　撰<lb/>
　列傳第三十<lb/>
　　袁淑<lb/>
袁淑字陽源陳郡陽夏人丹陽尹豹少子也少有風氣<lb/>
年數歳伯湛謂家人曰此非凡兒至十餘歳為姑夫王<lb/>
𢎞所賞不為章句之學而博渉多通好屬文辭采遒豔<lb/>
<pb n="KR2a0016_WYG_070-1b"/>
縱横有才辯本州命主簿著作佐郎太子舎人竝不就<lb/>
彭城王義康命為軍司祭酒義康不好文學雖外相禮<lb/>
接意好甚踈劉湛淑從母兄也欲其附已而淑不以為<lb/>
意由是大相乖失以乆疾免官補衡陽王義季右軍主<lb/>
簿遷太子洗馬以脚疾不拜衛軍臨川王義慶雅好文<lb/>
章請為諮議參軍頃之遷司徒左西屬出為宣城太守<lb/>
入補中書侍郎以母憂去職服闋為太子中庶子元嘉<lb/>
二十六年遷尚書吏部郎其秋大舉北伐淑侍坐從容<lb/>
<pb n="KR2a0016_WYG_070-2a"/>
曰今當鳴鑾中岳席卷趙魏檢玉岱宗今其時也臣逄<lb/>
千載之㑹願上封禪書一萹太祖笑曰盛徳之事我何<lb/>
足以當之出為始興王征北長史南東海太守淑始到<lb/>
府濬引見謂曰不意舅遂垂屈佐淑答曰朝廷遣下官<lb/>
本以光公府望還為御史中丞時索虜南侵遂至𤓰歩<lb/>
太祖使百官議防禦之術淑上議曰臣聞函車之獸離<lb/>
山必斃絶波之鱗宕流則枯羯宼遺醜趨致畿甸蟻萃<lb/>
螽集聞已崩殪天險巖曠地限深遐故全魏戢其圖盛<lb/>
<pb n="KR2a0016_WYG_070-2b"/>
晉輟其議情屈力殫氣挫勇竭諒不虞於來臨本無怵<lb/>
扵能濟矣乃者爕定擕逺阻違授律由将有㢮拙故士<lb/>
少闘志圍潰之衆匪寇傾淪攻制之師空自班散濟西<lb/>
勁騎急戰蹵旅淮上訓卒簡備靡旗是由綏整寡衷戎<lb/>
昭多昧遂使栲潞入患泉伊來擾紛殄姬風泯毒禹績<lb/>
騰書有渭隂之廹懸𤇺均咸陽之警然而切揣虚實伏<lb/>
匿先彰校索伎能譎詭既顯綿地千里彌行阻深表裏<lb/>
躓硋後先介逼捨陵衍之習競湍沙之利今虹見萍生<lb/>
<pb n="KR2a0016_WYG_070-3a"/>
土膏泉動津陸䧟溢痁禍洊興蒭藳已單米粟莫係水<lb/>
㝢衿帯進必傾霣河隘扁固退亦堕滅所謂栖烏於烈<lb/>
火之上養魚扵叢棘之中或謂損緩江右寛繕淮内竊<lb/>
謂拯扼閩城舊史為允棄逺涼土前言稱非限此要荒<lb/>
猶弗委割況聨被京國咫尺神甸數州摧掃列邑殱痍<lb/>
山淵反覆草木塗地今丘賦千乗井笇萬集肩摩倍扵<lb/>
長安締袂百於臨淄什一而籍實慊氓願履畝以稅既<lb/>
恊農和户競戰心人含鋭志皆欲贏糧請奮釋緯乗城<lb/>
<pb n="KR2a0016_WYG_070-3b"/>
謂宜懸金鑄印要壮果之士重幣甘辭招摧決之将舉<lb/>
薦板築之下抽登臺皂之間賞之以焚書報之以相爵<lb/>
俄而昭才賀闕異能閒至戎貪而無謀肆而不整迷乎<lb/>
向背之次謬於合散之宜犯軍志之極害觸兵家之甚<lb/>
諱咸畜憤矣僉策戰矣稱願影從謡言緍命宜選敢悍<lb/>
數千騖行濳掩偃旗裹甲鉗馬銜枚檜稽而起晨壓未<lb/>
陣旌譟亂舉火鼔四臨使景不暇移塵不及起無不禽<lb/>
鎩獸讋冰觧霧散掃洗哨類漂鹵浮山如有決罦漏網<lb/>
<pb n="KR2a0016_WYG_070-4a"/>
逡窠逗穴命淮汝戈船遏其還逕兗部勁卒梗其歸途<lb/>
必剪元雄懸首麾下乃将隻輪不反戰轊無旋矣扵是<lb/>
信臣騰威武士繕力緹組接隂鞞柝聨響若其偽遁羸<lb/>
張出沒無際楚言漢斾顯黙如神固已日月蔽虧川谷<lb/>
蕩貿負塞殘孽阻山燼黨收險竊命憑城借土則當因<lb/>
威席卷乗機芟剿泗汴秀士星流電燭徐阜嚴兵雨湊<lb/>
雲集蹷亂桑溪之北揺潰瀚海以南絶其心根勿使能<lb/>
植銜索之枯幾何不蠧是由涸澤而漁焚林而狩若浚<lb/>
<pb n="KR2a0016_WYG_070-4b"/>
風之儛輕籜杲日之拂浮霜既而尉洽荷掠之餘望吊<lb/>
網悲之鬼然後天行樞運猋舉煙外青盖西廵翠華東<lb/>
幸經啓州野滌一軫策俾高闕再勒燕然復銘方乃奠<lb/>
山沉河創禮輯策闡燿炎昊之遺則貫軼商夏之舊文<lb/>
今衆賈拳勇而将術踈怯意者稔泰日積承平歳乆邑<lb/>
無驚赴之急家緩餽戰之勤闕閱訓之禮簡參屬之飾<lb/>
且亦薦採之法庸未蔇歟若乃邦造里選攉論深切躬<lb/>
擐盡幽斬帶尋逺設有沉明能照俊偉自宜誠感泉雨<lb/>
<pb n="KR2a0016_WYG_070-5a"/>
流通金石氣懾飛賁知窮苴起審邪正順逆之數逹昬<lb/>
明益損之宜能暌合民心愚叡物性登丹墀而敷䇿躡<lb/>
青蒲而揚謀上説辰鑒下弭素言足以安民紓國救災<lb/>
恤患則宜㧞過寵貴之上褒升戚舊之右别其旂章榮<lb/>
其班禄出得專譽使不禀命降席折節同廣武之請設<lb/>
壇致禮均淮隂之授必有要盟之功竊符之㨗夷裔暴<lb/>
狠内外侮棄始附之衆分茷無序蠱以威利勢必攜離<lb/>
首順之徒靡然自及今淶繹故典纒土纓緌翦焉幽播<lb/>
<pb n="KR2a0016_WYG_070-5b"/>
折首凶狡是猶眇者願明痿之思歩動商遄㑹功終易<lb/>
感刼晉在扵善覘全鄭實寄良諜多縦反間汨惑心耳<lb/>
發險易之前抵興喪之術衝其猜伏拂其嫌嗜汨以連<lb/>
率之貴餌以析壤之資罄筆端之用展辭鋒之鋭振辯<lb/>
則堅圍可觧馳羽而巖邑易傾必府鬲土崩枝幹瓦裂<lb/>
故燕樂相悔項范交疑矣或乃言約功深事邇應廣齊<lb/>
圉反駕趙養還君盡輿誦之道畢能事之效臣幸得出<lb/>
内層禁游心明代澤與身泰恩随年行無以逄迎昌運<lb/>
<pb n="KR2a0016_WYG_070-6a"/>
潤飾鴻法今塗有遺鏃蠆未息蜂敢思涼識少酬閎施<lb/>
但坐幕既乏昭文免胄不能致果竊觀都護之邊論屬<lb/>
國之兵謨終晁之抗辭杜耿之言事咸云及經之棘猶<lb/>
闕上笇燭郛之敬裁收下䇿自耻懦木智不綜㣲敢露<lb/>
昧見無㑹昭採淑喜為誇誕每為時人所謿始興王濬<lb/>
嘗送錢三萬餉淑一宿復遣追取謂使人謬誤欲以戲<lb/>
淑淑與濬書曰袁司直之視舘敢寓書扵上國之宮尹<lb/>
日者猥枉泉賦降委弊邑弊邑敬事是遑無或違貳懼<lb/>
<pb n="KR2a0016_WYG_070-6b"/>
非郊贈之禮覲饗之資不虞君王惠之扵是也是有懵<lb/>
焉弗圖旦夕發咫尺之記籍左右而請以為胥授失㫖<lb/>
爰速先幣曾是附庸臣委末學孤聞者如之何勿疑且<lb/>
亦聞之前志曰七年之中一與一奪義士猶或非之況<lb/>
密邇旬次何其裒益之亟也藉恐二三諸侯有以觀大<lb/>
國之政是用敢布心腹弊室弱生砥節清廉好是潔直<lb/>
以不邪之故而貧聞天下寧有昧夫嗟金者哉不腆供<lb/>
賦束馬先璧以俟命唯執事所以圖之遷太子左衛率<lb/>
<pb n="KR2a0016_WYG_070-7a"/>
元凶将為弑逆其夜淑在直二更許呼淑及蕭斌等流<lb/>
涕謂曰主上信讒将見罪廢省内無過不能受枉明旦<lb/>
便當行大事望相與戮力淑及斌竝曰自古無此願加<lb/>
善思劭怒變色左右皆動斌懼乃曰臣昔忝伏事常思<lb/>
効節況憂廹如此輒當竭身奉令淑叱之曰卿便謂殿<lb/>
下眞有是邪殿下幼時嘗患風或是疾動耳劭愈怒因<lb/>
問曰事當克不淑曰居不疑之地何患不克但既克之<lb/>
後為天地之所不容大禍亦旋至耳願急息之劭左右<lb/>
<pb n="KR2a0016_WYG_070-7b"/>
引淑等袴褶又就主衣取錦截三尺為一叚又中破分<lb/>
斌淑及左右使以縳袴淑出環省繞牀行至四更乃寝<lb/>
劭将出已與蕭斌同載呼淑甚急淑眠終不起劭停車<lb/>
奉化門催之相續徐起至車後劭使登車又辭不上劭<lb/>
因命左右與手刃見殺於奉化門外時年四十六劭即<lb/>
位追贈太常賜賵甚厚世祖即位使顔延之為詔曰夫<lb/>
輕道重義亟聞其教世弊國危希遇其人自非逹義之<lb/>
至識正之深者孰能抗心衛主遺身固節者哉故太子<lb/>
<pb n="KR2a0016_WYG_070-8a"/>
左衛率淑文辯優洽秉尚貞慤當要逼之切意色不橈<lb/>
厲辭道逆氣震凶黨虐刃交至取斃不移古之懐忠隕<lb/>
難未云出其右者興言嗟悼無廢乎心宜在加禮永旌<lb/>
宋有臣焉可贈侍中太尉諡曰忠憲公又詔曰袁淑以<lb/>
身殉義忠烈邈古遺孤在疚特所矜懐可厚加賜䘏以<lb/>
慰存亡淑及徐湛之江湛王僧綽卜天與四家扵是長<lb/>
給稟禄文集𫝊扵世子幾敳稜凝摽敳世宗歩兵挍尉<lb/>
凝太宗世御史中丞出為晉陵太守太宗初與四方國<lb/>
<pb n="KR2a0016_WYG_070-8b"/>
反兵敗歸降以補劉湛冠軍府主簿淑諸子竝早卒<lb/>
史臣曰天長地乆人道則異於斯蕣華朝露未足以言<lb/>
也其間天遽曾何足云宜任心去留不以存没嬰心徒<lb/>
以靈化悠逺生不再來雖天行路嶮而未之斯遇謂七<lb/>
尺常存百年可保也所以據洪圖而輕天下恡寸隂而<lb/>
敗尺壁若乃義重乎生空炳前誥投軀殉主世罕其人<lb/>
若無陽源之節丹青何貴焉爾<lb/>
　宋書卷七十<lb/>
<pb n="KR2a0016_WYG_070-9a"/>
　宋書卷七十考證<lb/>
袁淑傳檜稽而起晨壓未陣○袁淑本集檜作會<hi>臣承</hi>
　<hi>蒼</hi>按字書稽計也會稽之地亦以會諸侯之計得名<lb/>
　應從本集<lb/>
然後天行樞運猋舉煙外○外南史作升袁淑本集亦<lb/>
　作升<lb/>
太宗初與四方國反兵敗歸降以補劉湛冠軍府主簿<lb/>
　○劉湛于太祖元嘉十七年被誅太宗時安得為冠<lb/>
<pb n="KR2a0016_WYG_070-9b"/>
　軍將軍湛字誤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十考證<lb/>
</p>
<p>
</p>
  </div>
<div>
<head>宋書卷七十一</head> <lb/>
    <p>
<pb n="KR2a0016_WYG_071-1a"/>
欽定四庫全書<lb/>
　宋書卷七十一<lb/>
　　梁　　　　沈　　　　　約　　　　撰<lb/>
　列傳第三十一<lb/>
　　徐湛之　江湛　王僧綽<lb/>
徐湛之字孝源東海郯人司徒羡之兄孫吳郡太守佩<lb/>
之弟子也祖欽之祕書監父逹之尚高祖長女㑹稽公<lb/>
主為振威将軍彭城沛二郡太守高祖諸子竝幼以逹<lb/>
<pb n="KR2a0016_WYG_071-1b"/>
之姻戚将大任之欲先令立功及討司馬休之使統軍<lb/>
為前鋒配以精兵利器事尅當即授荆州休之遣魯宗<lb/>
之子軌擊破之扵陣見害追贈中書侍郎湛之幼孤為<lb/>
高祖所愛常與江夏王義恭寝食不離於側永初三年<lb/>
詔曰永興公主一門嫡長早罹辛苦外孫湛之特所鍾<lb/>
愛且致節之𦙍情實兼常可封枝江縣侯食邑五百户<lb/>
年數歳與弟淳之共車行牛奔車壊左右馳來赴之湛<lb/>
之先令取弟衆咸嘆其幼而有識及長頗渉大義善自<lb/>
<pb n="KR2a0016_WYG_071-2a"/>
位待事祖母及母竝以孝謹聞元嘉二年除著作佐郎<lb/>
員外散騎侍郎竝不就六年東宫始建起家補太子洗<lb/>
馬轉國子博士遷奮威将軍南彭城沛二郡太守徙黄<lb/>
門侍郎祖母年老辭以朝直不拜復授二郡加輔國将<lb/>
軍遷祕書監領右軍将軍轉侍中加驍騎将軍復為祕<lb/>
書監加散騎常侍驍騎如故㑹稽公主身居長嫡為太<lb/>
祖所禮家事大小必咨而後行西征謝晦使公主留止<lb/>
臺内總攝六宫忽有不得意輙號哭上甚憚之初高祖<lb/>
<pb n="KR2a0016_WYG_071-2b"/>
㣲時貧陋過甚嘗自新洲伐荻有納布衫襖等衣皆敬<lb/>
皇后手自作高祖既貴以此衣付公主曰後世若有驕<lb/>
奢不節者可以此衣示之湛之為大将軍彭城王義宣<lb/>
所愛與劉湛等頗相附協及劉湛得罪事連湛之太祖<lb/>
大怒将致大辟湛之憂懼無計以告公主公主即日入<lb/>
宮既見太祖因號哭下牀不復施臣妾之禮以錦嚢盛<lb/>
高祖納衣擲地以示上曰汝家本貧賤此是我母為汝<lb/>
父作此納衣今日有一頓飽食便欲殘害我兒子上亦<lb/>
<pb n="KR2a0016_WYG_071-3a"/>
號哭湛之由此得全也遷中護軍未拜又遷太子詹事<lb/>
尋加侍中湛之善於尺牘音辭流暢貴戚豪家産業甚<lb/>
厚室宇園池貴遊莫及伎樂之妙冠絶一時門生十餘<lb/>
人皆三吳富人之子姿質端妍衣服鮮麗每出入行遊<lb/>
塗巷盈滿泥雨日悉以後車載之太祖嫌其侈縱每以<lb/>
為言時安成公何朂旡忌之子也臨汝公孟靈休昶之<lb/>
子也竝各奢豪與湛之共以肴膳器服車馬相尚京邑<lb/>
為之語曰安成食臨汝飾湛之二事之羙兼於何孟朂<lb/>
<pb n="KR2a0016_WYG_071-3b"/>
官至侍中追謚荒公靈休善彈棋官至祕書監湛之遷<lb/>
冠軍将軍丹陽尹進號征虜将軍加散騎常侍以公主<lb/>
憂不拜過𦵏復授前職湛之表啓固辭又詣廷尉受罪<lb/>
上詔獄官勿得受然後就命固辭常侍許之二十二年<lb/>
范曄等謀逆湛之始與之同後發其事所陳多不盡為<lb/>
曄等款辭所連乃詣廷尉歸罪上慰遣令還郡湛之上<lb/>
表曰賊臣范曄孔熙先等連結謀逆法静尼宣分往還<lb/>
與大将軍臣義康共相脣齒備於鞠對伏尋仲承祖始<lb/>
<pb n="KR2a0016_WYG_071-4a"/>
逹熙先等意便極言姦状而臣兒女近情不識大體上<lb/>
聞之初不務指斥紙翰所載尤復漫略者實以凶計既<lb/>
表逆事歸露又仰緣聖慈不欲窮盡故言勢依違未敢<lb/>
縷陳情㫖無隠已昭天鑒及羣凶收禽各有所列曄等<lb/>
口辭多見誣謗承祖醜言紛紜特甚乃云臣與義康宿<lb/>
有密契在省之言期以為定潛通姦意報示天文末云<lb/>
熙先縣指必同以誑於曄或以智勇見稱或以愚懦為<lb/>
目既美其信懐可覆復駭其動止必啟凡諸詭妄還自<lb/>
<pb n="KR2a0016_WYG_071-4b"/>
違伐多舉事端不䆒源統齎傳之信無有主名所徴之<lb/>
人又已死沒首尾乖互自為矛楯即臣誘引之辭以為<lb/>
始謀之證銜臣糾告竝見怨咎縱肆狂言必見禍䧟伏<lb/>
自探省亦復有由昔義康南出之始敕臣入相伴慰晨<lb/>
夕覲對經踰旬日逆圖成謀雖無顯然懟容異意頗形<lb/>
言㫖遺臣利刃期以際㑹臣苦相諌譬深加拒塞以為<lb/>
怨憤所至不足為慮便以關啟懼成虚妄思量反覆實<lb/>
經愚心非為納受曲相蔽匿又令申情范曄釋中間之<lb/>
<pb n="KR2a0016_WYG_071-5a"/>
憾致懐蕭思話恨㛰意未申謂此僥幸亦不宣逹陛下<lb/>
敦惜天倫彰於四海藩禁優簡親理咸通又昔蒙眷顧<lb/>
不容自絶音翰信命時相徃來或言少意多㫖深文淺<lb/>
辭色之間往往難測臣每懼異聞皆略而不荅惟心無<lb/>
邪悖故不稍以自嫌慺慺丹實具如此啟至扵法静所<lb/>
傳及熙先等謀知實不早見闗之日便即以聞雖晨光<lb/>
幽燭曲昭窮欵裁以正義無所逃刑束骸北闕請罪司<lb/>
寇乾施含宥未加治考中㫖頻降制使還往仰荷恩私<lb/>
<pb n="KR2a0016_WYG_071-5b"/>
哀惶失守臣殃積罪深丁罹酷罰乆應屏棄永謝人理<lb/>
況奸謀所染忠孝頓闕智防愚淺闇於禍萌士類未明<lb/>
其心羣庶謂之同惡朝野側目衆議沸騰専信讐隙之<lb/>
辭不復稍相申體臣雖駑下情非木石豈不知醜㸃難<lb/>
嬰伏劒為易而靦然視息忍此餘生實非茍吝㣲命假<lb/>
延漏刻誠以負戾灰滅貽惡方來貪及視息少自披訴<lb/>
冀幽誠丹欵儻或昭然雖復身膏草土九泉無恨顯居<lb/>
官次垢穢朝班厚顔何地可以自處乞䝉隳放伏待鈇<lb/>
<pb n="KR2a0016_WYG_071-6a"/>
鑕上優詔不許二十四年服闋轉中書令領太子詹事<lb/>
出為前軍将軍南兗州刺史善於為政威惠並行廣陵<lb/>
城舊有高樓湛之更加修整南望鍾山城北有陂澤水<lb/>
物豐盛湛之更起風亭月觀吹臺琴室果竹繁茂花藥<lb/>
成行招集文士盡游玩之適一時之盛也時有沙門釋<lb/>
惠休善屬文辭采綺豔湛之與之甚厚世祖命使還俗<lb/>
本姓湯位至揚州從事史二十六年復入為丹陽尹領<lb/>
太子詹事将軍如故二十七年索虜至𤓰歩湛之領兵<lb/>
<pb n="KR2a0016_WYG_071-6b"/>
置佐與皇太子分守石頭二十八年春魯爽兄弟率部<lb/>
曲歸順爽等魯軌子也湛之以為廟笇逺圖特所奨納<lb/>
不敢茍申私怨乞屏居田里不許轉尚書僕射領護軍<lb/>
将軍時尚書令何尚之以湛之國戚任遇隆重欲以朝<lb/>
政推之凡諸辭訴一不料省湛之亦以職官記及令文<lb/>
尚書令敷奏出内事無不總令缺則僕射總任又以事<lb/>
歸尚之互相推委御史中丞袁淑並奏免官詔曰令僕<lb/>
治務所寄不共求體當而互相推委糾之是也然故事<lb/>
<pb n="KR2a0016_WYG_071-7a"/>
殘舛所以致茲疑執特無所問時詳正之乃使湛之與<lb/>
尚之並受辭訴尚之雖為令而朝事悉歸湛之初劉湛<lb/>
伏誅殷景仁卒太祖委任沈演之庾炳之范曄等後又<lb/>
有江湛何瑀之曄誅炳之免演之瑀之並卒至是江湛<lb/>
為吏部尚書與湛之並居權要世謂之江徐焉上每有<lb/>
疾湛之輙入侍醫藥二凶巫蠱事發上欲廢劭賜濬死<lb/>
而世祖不見寵故累出外蕃不得停京輦南平王鑠建<lb/>
平王宏並為上所愛而鑠妃即湛妺勸上立之元嘉末<lb/>
<pb n="KR2a0016_WYG_071-7b"/>
徴鑠自夀陽入朝既至又失㫖欲立宏嫌其非次是以<lb/>
議乆不決與湛之屏人共言論或連日累夕每夜常使<lb/>
湛之自秉燭繞壁檢行慮有竊聽者劭入弑之旦其夕<lb/>
上與湛之屏人語至曉猶未滅燭湛之驚起趣北戸未<lb/>
及開見害時年四十四世祖即位追贈司空加散騎常<lb/>
侍本官如故謚曰忠烈公又詔曰徐湛之江湛王僧綽<lb/>
門戸荼酷遺孤流寓言念既往感痛兼深可令歸居本<lb/>
宅厚加恤賜於是三家長給廪三子聿之謙之為元凶<lb/>
<pb n="KR2a0016_WYG_071-8a"/>
所殺恒之嗣侯尚太祖第十五女南陽公主蚤卒無子<lb/>
聿之子孝嗣紹封齊受禪國除<lb/>
江湛字徽淵濟陽考城人湘州刺史夷子也居喪以孝<lb/>
聞愛好文義喜彈棊皷琴兼明算術初為著作佐郎遷<lb/>
彭城王義康司徒行參軍南譙王義宣左軍功曹復為<lb/>
義康司徒主簿太子中舍人司空檀道濟為子求湛妹<lb/>
婚不許義康有命又不從時人重其立志義康欲引與<lb/>
日夕湛固求外出乃以為武陵内史還為司徒從事中<lb/>
<pb n="KR2a0016_WYG_071-8b"/>
郎遷太子中庶子尚書吏部郎隨王誕為北中郎将南<lb/>
徐州刺史以湛為長史南東海太守政事委之元嘉二<lb/>
十五年徴為侍中任以機密領本州大中正遷左衛将<lb/>
軍時改選學職以太尉江夏王義恭領國子祭酒湛及<lb/>
侍中何攸之領博士二十七年轉吏部尚書家甚貧約<lb/>
不營財利餉饋盈門一無所受無兼衣餘食甞為上所<lb/>
召值澣衣稱疾經日衣成然後赴牛餓馭人求草湛良<lb/>
久曰可與飲在選職頗有刻覈之譏而公平無私不受<lb/>
<pb n="KR2a0016_WYG_071-9a"/>
請謁論者以此稱焉上大舉北伐舉朝為不可唯湛賛<lb/>
成之索虜至𤓰歩領軍将軍劉遵考率軍出江上以<lb/>
湛兼領軍軍事處分一以委焉虜遣使求婚上召太子<lb/>
劭以下集議衆並謂宜許湛曰戎狄無信許之無益劭<lb/>
怒謂湛曰今三王在阨詎宜茍執異議聲色甚厲坐散<lb/>
俱出劭使班劒及左右推之殆将側倒劭又謂上曰北<lb/>
伐敗辱數州淪破獨有斬江湛可以謝天下上曰北伐<lb/>
自我意江湛但不異耳劭後燕集未嘗命湛常謂上曰<lb/>
<pb n="KR2a0016_WYG_071-9b"/>
江湛侫人不宜親也上乃為劭長子偉之娉湛第三女<lb/>
欲以和之上将廢劭使湛具詔草劭之入弑也湛直上<lb/>
省聞呌譟之聲乃匿傍小屋中劭遣收之舍吏紿云不<lb/>
在此兵士即殺舍吏乃得湛湛據窻受害意色不撓時<lb/>
年四十六湛五子恁恕憼愻法夀皆見殺初湛家數見<lb/>
怪異未敗少日所眠牀忽有數升血世祖即位追贈左<lb/>
光禄大夫開府儀同三司加散騎常侍本官如故謚曰<lb/>
忠簡公長子恁尚太祖第九女淮陽長公主為著作佐<lb/>
<pb n="KR2a0016_WYG_071-10a"/>
郎<lb/>
王僧綽琅邪臨沂人左光禄大夫曇首子也幼有大成<lb/>
之度弱年衆以國器許之好學有理思練悉朝典年十<lb/>
三太祖引見下拜便流涕哽咽上亦悲不自勝襲封豫<lb/>
章縣侯尚太祖長女東陽獻公主初為江夏王義恭司<lb/>
徒參軍轉始興王文學袐書丞司徒左長史太子中庶<lb/>
子元嘉二十六年徙尚書吏部郎參掌大選䆒識流品<lb/>
諳悉人物㧞才舉能咸得其分二十八年遷侍中任以<lb/>
<pb n="KR2a0016_WYG_071-10b"/>
機密僧綽沈深有局度不以才能髙人先是父曇首與<lb/>
王華並為太祖所任華子嗣人才既劣位遇亦輕僧綽<lb/>
嘗謂中書侍郎蔡興宗曰弟名位應與新建齊超至今<lb/>
日盖由姻戚所致也新建者嗣之封也及為侍中時年<lb/>
二十九始興王濬嘗問其年僧綽自嫌蚤逹逡廵良久<lb/>
乃荅其謙虚自退若此元嘉末太祖頗以後事為念以<lb/>
其年少方欲大相付託朝政小大皆與參焉從兄徽清<lb/>
介士也懼其太盛勸令損抑僧綽乃求吳郡及廣州上<lb/>
<pb n="KR2a0016_WYG_071-11a"/>
並不許㑹二凶巫蠱事泄上獨先召僧綽具言之及将<lb/>
廢立使尋求前朝舊典劭於東宫夜饗將士僧綽密以<lb/>
啓聞上又令撰漢魏以來廢諸王故事撰畢送與江湛<lb/>
徐湛之湛之欲立隨王誕江湛欲立南平王鑠太祖欲<lb/>
立建平王宏議久不決誕妃即湛之女鑠妃即湛妹太<lb/>
祖謂僧綽曰諸人各為身計便無與國家同憂者僧綽<lb/>
曰建立之事仰由聖懐臣謂唯宜速斷不可稽緩當斷<lb/>
不斷反受其亂願以義割恩略小不忍不爾便應坦懐<lb/>
<pb n="KR2a0016_WYG_071-11b"/>
如初無煩疑論淮南云以石投水吳越之善沒取之事<lb/>
機雖密易致宣廣不可使難生慮表取笑千載上曰卿<lb/>
可謂能斷大事此事重不可不殷勤三思且庶人始亡<lb/>
人将謂我無復慈愛之道僧綽曰臣恐千載之後言陛<lb/>
下唯能裁弟不能裁兒上黙然江湛同侍坐出閤謂僧<lb/>
綽曰卿向言将不大傷切直僧綽曰弟亦恨君不直及<lb/>
劭弑逆江湛在尚書上省聞變歎曰不用僧綽言以至<lb/>
扵此劭既立轉為吏部尚書委以事任事在二凶傳頃<lb/>
<pb n="KR2a0016_WYG_071-12a"/>
之劭料檢太祖巾箱及江湛家書䟽得僧綽所啓饗士<lb/>
并廢諸王事乃收害焉時年三十一因此陷北第諸王<lb/>
侯以為僧綽有異志并殺僧綽門客太學博士賈匪之<lb/>
奉朝請司馬文穎建平國常侍司馬仲秀等世祖即位<lb/>
追贈散騎常侍金紫光禄大夫謚曰愍侯初太社西空<lb/>
地一區吳時丁奉宅孫晧流徙其家江左初為周顗蘇<lb/>
峻宅其後為袁悅宅又為章武王司馬秀宅皆以凶終<lb/>
後給臧夀亦頗遇喪禍故世稱為凶地僧綽常以正逹<lb/>
<pb n="KR2a0016_WYG_071-12b"/>
自居謂宅無吉凶請以為第始就造築未及居而敗子<lb/>
儉嗣昇明末為齊國尚書右僕射<lb/>
史臣曰甚矣宋氏之家難也讐釁所鍾親地兼極雖復<lb/>
傾天滅道迹非嫌路而災隙内兆邪蠱外興天性既離<lb/>
愛敬同盡探雀請熊非無前釁猜防之道有未足乎世<lb/>
祖弱年輕躁夙無朝寵累任邊外未甞居中當璧之重<lb/>
将由愛立臣主回疑事無蚤斷若使守器以長命不待<lb/>
賢則密禍自銷危機可免聖哲之訓豈欺我哉昔山濤<lb/>
<pb n="KR2a0016_WYG_071-13a"/>
舉羊祜為太子太傅盖欲以後事委之而羊公短世僧<lb/>
綽綢繆主心將任以國重而宫車晏駕二臣並以道德<lb/>
謙沖名髙兩代胙未中年功謝成日惜矣哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_071-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十一<lb/>
<pb n="KR2a0016_WYG_071-14a"/>
　宋書卷七十一考證<lb/>
徐湛之傳父逹之尚高祖長女㑹稽公主○逹之胡藩<lb/>
　傳及南史諸傳並作逵之<lb/>
詔曰永興公主一門嫡長○<hi>臣承蒼</hi>按上文稱㑹稽公<lb/>
　主臧皇后傳及諸王傳皆稱㑹稽宣公主此詔獨稱<lb/>
　永興公主豈先封永興而後乃改封㑹稽歟<lb/>
及長頗渉大義善自位待○位待監本作特持今從南<lb/>
　史改正<lb/>
<pb n="KR2a0016_WYG_071-14b"/>
門生十餘人皆三吳富人之子○十南本作千<lb/>
王僧綽傳從兄徽清介士也○<hi>臣承蒼</hi>按僧綽伯父孺<lb/>
　之子名微與僧綽為從昆弟無名徽者微嘗舉吏部<lb/>
　郎不就卒贈秘書監有生自華宗身安隱素之詔此<lb/>
　云清介士當即其人徽字疑即微字之訛<lb/>
　<lb/>
　<lb/>
　宋書卷七十一考證<lb/>
</p>
<p>
</p>
  </div>
<div>
<head>宋書卷七十二</head> <lb/>
    <p>
<pb n="KR2a0016_WYG_072-1a"/>
欽定四庫全書<lb/>
　宋書卷七十二<lb/>
　　梁　　　　沈　　　　　約　　　　撰<lb/>
　列傳第三十二<lb/>
　　文九王<lb/>
文帝十九男元皇后生劭潘淑妃生濬路淑媛生孝武<lb/>
帝吳淑儀生南平王鑠髙脩儀生廬陵昭王紹殷脩華<lb/>
生竟陵王誕曹婕妤生建平宣簡王宏陳脩容生東海<lb/>
<pb n="KR2a0016_WYG_072-1b"/>
王禕謝容華生晉熙王昶江脩儀生武昌王渾沈婕妤<lb/>
生明帝楊脩儀生建安王休仁邢美人生晉平王休祐<lb/>
蔡美人生海陵王休茂董美人生鄱陽哀王休業顔美<lb/>
人生臨慶冲王休倩陳美人生新野懷王夷甫荀美人<lb/>
生桂楊王休範羅美人生巴陵哀王休若劭濬誕褘渾<lb/>
休茂休範别有傳紹出繼廬陵孝獻王義真<lb/>
南平穆王鑠字休𤣥文帝第四子也元嘉十七年都督<lb/>
湘州諸軍事冠軍將軍湘州刺史不之鎮領石頭戍事<lb/>
<pb n="KR2a0016_WYG_072-2a"/>
二十二年遷使持節都督南豫豫司雍秦并六州諸軍<lb/>
事南豫州刺史時太祖方事外略乃罷南豫併夀陽即<lb/>
以鑠為豫州刺史尋領安蠻校尉給鼓吹一部二十六<lb/>
年進號平西將軍讓不拜索虜大帥拓䟦燾南侵陳頴<lb/>
遂圍汝南懸瓠城行汝南太守陳憲保城自固賊晝夜<lb/>
攻圍之憲且守且戰矢石無時不交虜多作髙樓施弩<lb/>
以射城内飛矢雨下城中負户以汲又毁佛浮圗取金<lb/>
像以為大鉤施之衝車端以牽樓堞城内有一沙門頗<lb/>
<pb n="KR2a0016_WYG_072-2b"/>
有機思輙設竒以應之賊多作蝦蟆車以填塹肉薄攻<lb/>
城憲督厲將士固女墻而戰賊之死者屍與城等遂登<lb/>
屍以陵城短兵相接憲鋭氣愈奮戰士無不一當百殺<lb/>
傷萬計汝水為之不流相拒四十餘日鑠遣安蠻司馬<lb/>
劉康祖與寧朔將軍臧質救之虜燒攻具走二十七年<lb/>
大舉北伐諸蕃並出師鑠遣中兵參軍胡盛之出汝南<lb/>
上蔡向長社長社戍主魯爽委城奔走既克長社遣幢<lb/>
主王陽兒張略等進㨿小索偽豫州刺史僕蘭於大索<lb/>
<pb n="KR2a0016_WYG_072-3a"/>
率歩騎二千攻陽兒陽兒擊大破之到坦之等進向太<lb/>
索勞楊氏鄭德𤣥張和各起義以應坦之僕蘭奔虎牢<lb/>
㑹王陽兒等至即㨿大索因向虎牢鑠又遣安蠻司馬<lb/>
劉康祖繼坦之虜永昌王宜勤仁庫真救虎牢坦之敗<lb/>
走虜乘勝逕進於尉氏津逢康祖康祖戰敗見殺賊進<lb/>
脅夀陽因東過與燾㑹於江上二十八年夏虜荆州刺<lb/>
史魯爽及弟秀等率部曲詣鑠歸順其年七月鑠所生<lb/>
吳淑儀薨鑠歸京師葬畢還攝本任時江夏王義恭領<lb/>
<pb n="KR2a0016_WYG_072-3b"/>
兖州刺史鎮盱眙丁母憂還京師上以兖土彫荒罷南<lb/>
兖併南徐州當别置淮南都督住盱眙開創屯田應接<lb/>
逺近欲以授鑠既而改授散騎常侍撫軍将軍領兵戍<lb/>
石頭元凶弑立以為中軍将軍䕶軍常侍如故世祖入<lb/>
討劭屯兵京邑使鑠廵行撫勞劭還立南兖以鑠為使<lb/>
持節都督南兖徐兖青冀幽六州諸軍事征虜將軍開<lb/>
府儀同三司南兖州刺史常侍如故柳元景至新亭劭<lb/>
親自攻之挾鑠自随江夏王義恭南奔使鑠守東府以<lb/>
<pb n="KR2a0016_WYG_072-4a"/>
腹心防之進授侍中驃騎将軍錄尚書事餘如故劭迎<lb/>
蒋侯神於宫内疏世祖年諱厭祝祈請假授位號使鑠<lb/>
造策文及義軍入宫鑠與濬俱歸世祖濬即伏法上迎<lb/>
鑠入營當時倉卒失國璽事寧更鑄給之進侍中司空<lb/>
領兵置佐以國哀未闋讓侍中鑠素不推事世祖又為<lb/>
元凶所任上乃以藥内食中毒殺之時年二十三追贈<lb/>
侍中司徒三子敬猷敬淵敬先敬猷嗣官至黄門郎敬<lb/>
淵初封南安縣侯官至後軍將軍敬先繼廬陵王紹前<lb/>
<pb n="KR2a0016_WYG_072-4b"/>
廢帝景和末召鑠妃江氏入宫使左右於前逼廹之江<lb/>
氏不受命謂曰若不從當殺汝三子江氏猶不肯於是<lb/>
遣使於第殺敬猷敬淵敬先鞭江氏一百其夕廢帝亦<lb/>
殞太宗即位追贈敬猷侍中諡曰懷王追贈敬淵黄門<lb/>
侍郎諡曰悼侯改封孝武帝第十八子臨賀王子産字<lb/>
孝仁為南平王繼鑠後未拜被殺泰始五年立晉平王<lb/>
休祐第七子宣曜為南平王繼鑠休祐死宣曜被廢還<lb/>
本後廢帝元徽元年立衡陽恭王嶷第二子伯玉為南<lb/>
<pb n="KR2a0016_WYG_072-5a"/>
平王繼鑠後官至給事中昇明二年謀反誅國除<lb/>
建平宣簡王宏字休度文帝第七子也早䘮母元嘉二<lb/>
十一年年十一封建平王食邑二千户少而閑素篤好<lb/>
文籍太祖寵愛殊常為立第於鷄籠山盡山水之美建<lb/>
平國職髙他國一階二十四年為中䕶軍領石頭戍事<lb/>
出為征虜將軍江州刺史二十八年徴為中書令領驍<lb/>
騎將軍元凶弑立以宏為左將軍丹陽尹又以為散騎<lb/>
常侍鎮軍將軍江州刺史世祖入討劭錄宏殿内世祖<lb/>
<pb n="KR2a0016_WYG_072-5b"/>
先嘗以一手板與宏宏遣左右親信周法道齎手板詣<lb/>
世祖事平以為尚書左僕射使奉迎太后還加冠軍將<lb/>
軍中書監僕射如故臧質為逆宏以仗士五十人入六<lb/>
門為人謙儉周慎禮賢接士明曉政事上甚信仗之時<lb/>
普責百官讜言宏議曰臣聞建國之道咸殊興王之政<lb/>
不一至於開諫致寧防口取禍固前王同軌後主共則<lb/>
秦殷之敗語戮刺亡周漢之盛謗升箴顯陛下以至德<lb/>
神臨垂精思治進儒禮而崇寛教哀獄法而黜嚴刑表<lb/>
<pb n="KR2a0016_WYG_072-6a"/>
忠行而舉貞節辟處士而求賢異修廢官而出滯賞撤<lb/>
天膳而重農食禁貴逰而弛𣙜酤通山澤而易關梁固<lb/>
已海内仰道天下知徳今復開不諱之塗奬直辭之路<lb/>
四海希風普天幸甚舉䝉採問敢不悉心謹條鄙見置<lb/>
陳如左辭理違謬伏用震讋夫用兵之道自古所慎頃<lb/>
干戈未戢戰備宜修而卒不素練兵非夙昔且戎衞之<lb/>
職多非其才或以資厚素加或以祿薄帯帖或寵由權<lb/>
門恩自私假既無將領虚尸榮祿至於邊城舉燧羽驛<lb/>
<pb n="KR2a0016_WYG_072-6b"/>
交馳而望其擐甲推鋒立功閫外譬縁木求魚不可得<lb/>
矣常謂臨難命師皆出倉卒驅烏合之衆𨽻造次之主<lb/>
貎疎情乖有若胡越豈能使其同力拔危濟難故奔北<lb/>
相望覆敗繼有今欲改選將校皆得其人分臺見將各<lb/>
以配給領䕶二軍為其總統令撫養士卒使恩信先加<lb/>
農隙校獵以習其事三令五申以齊其心使動止應規<lb/>
進退中律然後蓄鋭觀釁因時而動摧敵䧟堅折衝于<lb/>
外孫子曰視卒如赤子故可與之共死所以張弮効爭<lb/>
<pb n="KR2a0016_WYG_072-7a"/>
先之心吮癰致必盡之命豈不由恩著者士輕其生令<lb/>
明者卒畢其力考心迹事如或有在妄陳膚知追懼乖<lb/>
謬轉尚書令加散騎常侍將軍如故給鼓吹一部尋進<lb/>
號衛將軍中書監尚書令如故宏少而多病大明二年<lb/>
疾動求解尚書令以本號開府儀同三司加散騎常侍<lb/>
中書監如故未拜其年薨時年二十五追贈侍中司徒<lb/>
中書監如故給班劒二十人上痛悼甚至每朔望輒出<lb/>
臨靈自為墓誌銘并序與東揚州刺史顔竣詔曰宏夙<lb/>
<pb n="KR2a0016_WYG_072-7b"/>
情業尚素心令績雖年未及壯願言兼申謂天道可倚<lb/>
輔仁無妄雖寢患淹時慮不至禍豈圗祐善虚設一旦<lb/>
永謝驚惋摧慟五内交殞平生未逺舉目如昨而賞對<lb/>
逰娯𬗟同千載哀酷纒綿實増痛切卿情均休戚重以<lb/>
周旋乖坼少時奄成今古聞問傷惋當何可言五年益<lb/>
諸弟國各千户先薨者不在其例唯宏追益子景素少<lb/>
愛文義有父風大明四年為寧朔將軍南濟隂太守徙<lb/>
歴陽南譙二郡太守將軍如故中書侍郎不拜監南豫<lb/>
<pb n="KR2a0016_WYG_072-8a"/>
豫二州諸軍事輔國將軍南豫州刺史又不拜太宗初<lb/>
太子中庶子領歩兵校尉太子左衛率加給事中冠軍<lb/>
將軍南兖州刺史丹陽尹吳興太守使持節監湘州諸<lb/>
軍事湘州刺史將軍並如故進號左將軍泰始六年都<lb/>
督荆湘雍益梁寧南北秦八州諸軍事左將軍荆州刺<lb/>
史持節如故徴為散騎常侍後將軍太常未拜授使持<lb/>
節都督南徐南兖兖徐青冀六州諸軍事鎮軍將軍南<lb/>
徐州刺史桂陽王休範為逆景素雖纂集兵衆以赴朝<lb/>
<pb n="KR2a0016_WYG_072-8b"/>
廷為名而隂懷兩端及事平進號鎮北將軍齊王為南<lb/>
兖州景素解都督時太祖諸子盡殂衆孫唯景素為長<lb/>
建安王休祐諸子並廢徙無在朝者景素好文章書籍<lb/>
招集才義之士傾身禮接以収名譽由是朝野翕然莫<lb/>
不屬意焉而後廢帝狂凶失道内外皆謂景素宜當神<lb/>
器唯廢帝所生陳氏親戚疾忌之而楊運長阮佃夫並<lb/>
太宗舊𨽻貪㓜少以乆其權慮景素立不見容於長主<lb/>
深相忌憚元徽三年景素防閤將軍王季符失景素㫖<lb/>
<pb n="KR2a0016_WYG_072-9a"/>
怨恨因單騎奔京邑告運長佃夫云景素欲反運長等<lb/>
便欲遣軍討之齊王及衞將軍袁粲以下並保持之謂<lb/>
為不然也景素亦馳遣世子延齡還都具自申理運長<lb/>
等乃徙季符於梁州又奪景素征北將軍開府儀同三<lb/>
司自是廢帝狂悖日甚朝野並屬心景素陳氏及運長<lb/>
等彌相猜疑景素因此稍為自防之計與司馬廬江何<lb/>
季穆錄事參軍陳郡殷濔記室參軍濟陽蔡履中兵參<lb/>
軍略陽垣慶延左右賀文超等謀之以參軍沈顒母丘<lb/>
<pb n="KR2a0016_WYG_072-9b"/>
文子左暄州西曹王潭等為爪牙季穆薦從弟豫之為<lb/>
參軍景素遣豫之潭文超等去來京邑多與金帛要結<lb/>
才力之士由是冠軍將軍黄回㳺擊將軍髙道慶輔國<lb/>
將軍曹欣之前軍韓道清長水校尉郭蘭之羽林監垣<lb/>
祗祖並皆響附其餘武人失職不得志者莫不歸之時<lb/>
廢帝單馬獨出逰走郊野曹欣之謀㨿石頭韓道清郭<lb/>
蘭之欲說齊王使同若不回者圗之候廢帝出行因衆<lb/>
作難事克奉景素景素每禁駐之未欲怱怱舉動運長<lb/>
<pb n="KR2a0016_WYG_072-10a"/>
密遣傖人周天賜偽投景素勸為異計景素知為運長<lb/>
所遣即斬之遣司馬孫謙送首還臺元徽四年七月垣<lb/>
祗祖率數百人奔景素云京邑已潰亂勸令速入景素<lb/>
信之即便舉兵負戈至者數千人運長等常疑景素有<lb/>
異志及聞祗祖叛走便纂嚴備辦齊王出屯𤣥武湖冠<lb/>
軍將軍任農夫黄回左軍將軍李安民各領歩軍右軍<lb/>
將軍張保率水軍并北討冠軍將軍南豫州刺史段佛<lb/>
榮為都統其餘衆軍相繼進冠軍將軍齊王世子鎮東<lb/>
<pb n="KR2a0016_WYG_072-10b"/>
府城齊王知黄回有異圗故使安民佛榮俱行以防之<lb/>
景素欲斷㨿竹里以拒臺軍垣慶延袛祖沈顒等曰今<lb/>
天時旱熱臺軍逺來疲困引之使至以逸待勞可一戰<lb/>
而克也殷濔等固爭不能農夫等既至放火燒市邑而<lb/>
垣慶延等各相顧望並無鬬志景素本乏威略恇擾不<lb/>
知所為時張保水軍泊西渚景素左右勇士數十人並<lb/>
荆楚快手自相要結擊水軍應時摧陷斬張保而諸將<lb/>
不相應赴復為臺軍所破臺軍既薄城池顒先衆叛走<lb/>
<pb n="KR2a0016_WYG_072-11a"/>
垣祗祖次之其餘諸軍相係奔敗左暄驍果有膽力欲<lb/>
為景素盡節而所配兵力甚弱猶力戰不退於萬嵗樓<lb/>
下横射臺軍不能禁然後退散右衛殿中將軍張倪奴<lb/>
前軍將軍周盤龍攻䧟京城倪奴禽景素斬之時年二<lb/>
十五即葬京口垣慶延袛祖左暄賀文超並伏誅殷濔<lb/>
蔡履徙梁州何季穆先遷官故不及禍其餘皆逃亡值<lb/>
赦得免景素既敗曹欣之反告韓道清郭蘭之之謀道<lb/>
清等並誅黄囘髙道慶等齊王撫之如舊景素子延齡<lb/>
<pb n="KR2a0016_WYG_072-11b"/>
及二少子並從誅其年冬封長沙成王義欣子勰第三<lb/>
子恬為秭歸縣侯食邑千户繼宏後順帝昇明二年卒<lb/>
國除張倪奴以禽景素功封筑陽縣侯食邑千户景素<lb/>
敗後故記室參軍王螭故主簿何昌㝢並上書訟景素<lb/>
之寃齊受禪建元初故景素秀才劉璡又上書曰臣聞<lb/>
曽子孝於其親而沈乎水介生忠於其主而焚於火何<lb/>
則仁也不必可依信也不必可恃昔者墨翟議雲梯於<lb/>
荆臺之下宋人逐之夷叔為衛軍隠難於晉公子殪之<lb/>
<pb n="KR2a0016_WYG_072-12a"/>
李牧北逝強胡之旗南拒全秦之卒趙王不圗其功賜<lb/>
以利劒陳蕃白首固義忘生事主漢靈不明其忠卒被<lb/>
刑戮彼數子者皆身栖青雲之上而困於泥塵之裏誠<lb/>
以危行不容於衰世孤立聚尤於衆人加讒謟蛆蠱其<lb/>
中謗隙蜂飛而至故也臣聞浸潤之行骨肉離絶疑似<lb/>
一至君臣易心此中山所以歔欷奏樂孟博所以慷慨<lb/>
囊頭者也臣每惟故舉將宋建平王之禍悲徹骨髓氣<lb/>
疑霜霰今琁鼎啓運人神改物生罪尚宥死寃必申臣<lb/>
<pb n="KR2a0016_WYG_072-12b"/>
誠不忍王之負謗而不雪故敢明言其理臣聞孝悌為<lb/>
志者不以犯上曽子不逆薪而㸑知其不為暴也秦仁<lb/>
獲麑知其可為𫝊也臣聞王之事獻太妃也朝夕不違<lb/>
養甘苦不見色帳下進珍饌太妃未食王投箸輟飯太<lb/>
妃起居有不安王傍行蓬髮臣聞求忠臣者於孝子之<lb/>
門安有孝如王而不忠者乎其可明一也當泰始元徽<lb/>
中王公貴人無謁景寧陵者王獨抗情而行不以趨時<lb/>
捨義出鎮入朝必俛拜陵所王尚不棄先君豈背今君<lb/>
<pb n="KR2a0016_WYG_072-13a"/>
乎其可明二也王博聞而容衆與諫而愛士與人言呴<lb/>
呴若有傷聞人之善譽而進之見人之惡掩而誨之李<lb/>
蔚之蓬廬之寒素也王枉駕而訊之何季穆等宣簡王<lb/>
之舊也王提挈以升之王虚已以厚天下之士尚不欲<lb/>
傷一人之心何乃親戚圗相菹膾乎其可明三也臣昔<lb/>
以法曹參軍奉訊於聼朝之末王每斷獄降聲辭和顔<lb/>
色以待士女之訟時見夏伯以童子縲縶王愴然改貎<lb/>
用不加刑徐州嘗嵗饑王散秩粟俸帛以繼民之乏蠲<lb/>
<pb n="KR2a0016_WYG_072-13b"/>
理寃疑咸息繇務所在皆有愛於民臣聞善人國之紀<lb/>
也安有仁於民庶而虐其宗國者乎其可明四也王修<lb/>
身潔行言無近雜内去聲酌之娱外無田弋之好每所<lb/>
臨踐不加穿築直衞不䌓第宅無改荆州髙齋刻楹柏<lb/>
構王廢而不處昔朝廷欲賜王東陵甲第又辭而不當<lb/>
兩宫所遺珍玩塵於笥篋無它嬖私不耽内寵姬嬙數<lb/>
人皆詔令所賜王身食不踰一肉噐用瓦素時有獻鏤<lb/>
玉噐王顧謂何昌㝢曰我持此安所用哉乃謝而反之<lb/>
<pb n="KR2a0016_WYG_072-14a"/>
王恭已蹈義若此其可明五也王之在荆州也時獻太<lb/>
妃初薨宋明帝新棄天下京畿諸王又相繼非命王乃<lb/>
徴入為太常楚下人士並勸勿下王謂為臣而距先皇<lb/>
之命不忠為子不奉親之窀穸不孝於是棄西州之重<lb/>
而匍伏北闕王若志欲倔彊便應髙枕江漢何為屈折<lb/>
而受制於人乎其可明六也王名髙海内義重太山耆<lb/>
㓜懐仁士庶慕德故從昏者忌明同枉者毁正搦弦為<lb/>
鉤張一作百行坐欬嚔皆生風塵㑹王季符負辠流謗<lb/>
<pb n="KR2a0016_WYG_072-14b"/>
事㑹讒人之心權醜相扇䲭梟奮翼王雖遘愍離凶而<lb/>
誠分彌款散情中孚揮㡿滿素虞玩之銜使歸旋世子<lb/>
入質京邑續解徐州請身東第後求㑹稽降階外撫虞<lb/>
玩殷煥實為詮譯誠心殷勤備留聖聼王若侜張跋扈<lb/>
何事若斯其可明七也自是以後日同殊論蒼梧之衰<lb/>
德既彰羣小之姦慝彌廣下盈其毒上不可依時長王<lb/>
並見誅鋤公卿如蹈虎尾衆人翕翕莫不注仰於王廂<lb/>
閤諸人同謀異志王心不從利忠不背本執周天賜而<lb/>
<pb n="KR2a0016_WYG_072-15a"/>
斬之以距王宜與等遣司馬孫謙歸款朝廷王若欲擬<lb/>
非覬寧當如此乎其可明八也又是年五月以後道路<lb/>
皆謂阮佃夫等欲潜圗宫禁因兵北襲而黄回髙道慶<lb/>
等傳構其事武人奬亂更相恐脅至六月而京師徴賦<lb/>
車徒將講衆北壘都鄙疑駭僉言釁作垣袛祖因民情<lb/>
囂蕩揚聲北奔紿辭惑衆窮亂極禍㑹州人自都還説<lb/>
掖門已閉殊不知臺中安不王既素籍異論謂為信然<lb/>
収率疲弱志在投散冰炭在懐但恐遲後何圗兵以順<lb/>
<pb n="KR2a0016_WYG_072-15b"/>
出翻為逆動乎夫往來之人諠譁幻惑皆出輦轂非從<lb/>
徐州起也且臺以六月晦夜無何呼北兵已至皆登陴<lb/>
抽刃而朱方七月朔猶緩帯從容其晚聞京都變亂始<lb/>
乃鳩兵簡甲耳王豈先造禍哉其可明九也王聞京室<lb/>
有難坐不安食不甘言及太后未嘗不交巾掩泣又臨<lb/>
危之際撫楹而歎曰吾恐三才於斯絶矣茲豈不誠在<lb/>
本朝以天下為憂乎自非深忠逺槩孰能身滅之不恤<lb/>
獨眷眷國家安危哉其可明十也夫王起兵之日止在<lb/>
<pb n="KR2a0016_WYG_072-16a"/>
匡救昏難放殛姦盜非他故也請較言之當時君臣之<lb/>
道治亂云何楊運長阮佃夫為有辠邪為無辠邪若其<lb/>
無辠何故為戮若其有辠討之何辜王豈不知君親之<lb/>
無將乎顧以救火之家豈遑先白丈人非不恭也徒以<lb/>
運屬陵䘮智力無所用之蹉跌傾覆此乃時也豈謂反<lb/>
乎果然今日王亡明日宋亡王何負於社稷何愧于天<lb/>
下哉臣聞武王克商未及下車而封王子之墓漢髙定<lb/>
天下過大梁躡燕代脩信陵之祀存望諸之裔晉世受<lb/>
<pb n="KR2a0016_WYG_072-16b"/>
命亦追王凌之寃而詔其孫為郎夫比干殷辛之罪人<lb/>
也無忌魏之疑臣也樂毅燕之逃將也彦雲齊之賊而<lb/>
晉害也適逢聖明之君革運創制昭功誠蕩嫌怨清議<lb/>
以天下之善也或殊世而相明故四賢咸濟其令問三<lb/>
后馳光於萬葉君子榮其輝小人服其義今陛下尊英<lb/>
雄之髙軌振逸世之竒聲何至仍衰世之異議以掩賢<lb/>
人之名哉若王之中外不明終始慆德臣懼方今之人<lb/>
不復為善矣且世之興衰何代無有今齊苖裔萬世之<lb/>
<pb n="KR2a0016_WYG_072-17a"/>
後其能無汚隆乎茍前良可廢何以勸後之能者伏願<lb/>
上同周漢西晉之如彼下為來𦙍垂範之如此儻能降<lb/>
明詔箋枉道使往王得洗謗議拯㝠魂賜以王禮反葬<lb/>
則民之從義猶若囘風之卷草也臣聞鸛鳴臯垤則降<lb/>
隂吐雨騰蛇聳躍而沈雲欝㝠但傷臣言輕落毛身如<lb/>
横芥神髙聼邈終焉莫省直欲内不負心庶將來知王<lb/>
之意耳又不省至今上即位乃下詔曰宋建平王劉景<lb/>
素名父之子少敦清尚雖末路失圗而原心有本年流<lb/>
<pb n="KR2a0016_WYG_072-17b"/>
運改宜𢎞優澤可聼以王禮還葬舊墓<lb/>
晉熙王昶字休道文帝第九子也元嘉二十二年年十<lb/>
嵗封義陽王食邑二千户二十七年為輔國將軍南彭<lb/>
城下邳二郡太守元凶弑立加散騎常侍世祖踐祚遷<lb/>
太常出為東中郎將㑹稽太守尋監㑹稽東陽臨海永<lb/>
嘉新安五郡諸軍事孝建元年立東揚州郡昶為刺史<lb/>
東中郎將如故進號後將軍大明元年徴為秘書監領<lb/>
驍騎將軍加散騎常侍遷中軍將軍南彭城下邳二郡<lb/>
<pb n="KR2a0016_WYG_072-18a"/>
太守又出為都督江州郢州之西陽豫州之新蔡晉熙<lb/>
二郡諸軍事前將軍江州刺史三年徴為䕶軍將軍給<lb/>
鼓吹一部增邑千户轉中書令中軍將軍尋以本號開<lb/>
府儀同三司加散騎常侍太常從世祖南廵坐斥皇太<lb/>
后龍舟免開府尋又以加授前廢帝即位出為使持節<lb/>
都督徐兖南兗青冀幽六州豫州之梁郡諸軍事征北<lb/>
將軍徐州刺史加散騎常侍開府如故昶輕訬褊急不<lb/>
能祗事世祖大明中常被嫌責民間喧然常云昶當有<lb/>
<pb n="KR2a0016_WYG_072-18b"/>
異志永光景和中此聲轉甚廢帝既誅羣公彌縱狂悖<lb/>
常語左右曰我即大位來遂未常戒嚴使人邑邑江夏<lb/>
王義恭誅後昶表入朝遣典籖蘧法生銜使帝謂法生<lb/>
曰義陽太宰謀反我正欲討之今知求還甚喜又屢詰<lb/>
問法生義陽謀反何故不啓法生懼禍叛走還彭城帝<lb/>
因此北討親率衆過江法生既至昶即聚衆起兵統内<lb/>
諸郡並不受命斬昶使將佐文武悉懐異心昶知其不<lb/>
捷乃夜與數十騎開門北奔索虜棄母妻唯擕愛妾一<lb/>
<pb n="KR2a0016_WYG_072-19a"/>
人作丈夫服亦騎馬自隨昶家還都二妾各生一子時<lb/>
太宗已即位名長者曰思逺小者曰懐逺尋並卒追封<lb/>
懐逺為池陽縣侯食邑千户泰始六年以第六皇子燮<lb/>
字仲綏繼昶改昶封為晉熙王燮襲爵食邑三千户太<lb/>
宗既以燮繼昶乃下詔曰夫虎狼䕶子猴援負孫毒性<lb/>
薄情亦有仁愛故識念氣類尚均羣品況在人倫可忘<lb/>
天屬晉熙太妃謝氏沈刻無親物理罕比征北公雖孝<lb/>
道無替而遭此不慈自少及長闕恩鞠之<hi>闕</hi>乃至休否<lb/>
<pb n="KR2a0016_WYG_072-19b"/>
莫闗寒温不訪晨昏屏塞定省靡因事無違忤動致誚<lb/>
責毒句發口人所難聞加惡備苦過於讎隙遂事憤於<lb/>
宗姻義傷於行路公故妃郗氏婦禮無違逢此嚴酷遂<lb/>
以憂卒用夭盛年又謝氏食則豐珍衣則文麗奉已之<lb/>
餘播覃羣下而諸孫纊不温體食不充饑付於姆妳之<lb/>
手縱以任軍之路遇其所生棄若糞土繿縷比於重囚<lb/>
窮困過於下使誠皇規方逺沙塞將一公修短不諱亦<lb/>
難豫圗兼妾女累弱一第領主防閑之道人理斯急朕<lb/>
<pb n="KR2a0016_WYG_072-20a"/>
所以詔第六子燮奉公為𦙍欲以毗整一門為公繼紹<lb/>
但謝氏待骨肉至親尚相棄蔑況以義合免苦為難患<lb/>
萌防漸危機湏斷便可還其本家削絶蕃秩先是改謝<lb/>
氏為射氏時主㓜時艱宗室寡弱元徽元年燮年四嵗<lb/>
以為使持節監郢州豫州之西陽司州之義陽二郡諸<lb/>
軍事征虜將軍郢州刺史以黄門郎王奐為長史摠府<lb/>
州之任明年太尉江州刺史桂陽王休範舉兵逼朝廷<lb/>
燮遣中兵參軍馮景祖襲尋陽休範留中兵參軍毛思<lb/>
<pb n="KR2a0016_WYG_072-20b"/>
連州别駕程罕之居守開門詣景祖降進燮號安西將<lb/>
軍加督江州諸軍事復昶所生謝氏為晉熙國太妃四<lb/>
年又進燮鎮西將軍加鼔吹一部順帝即位徴為使持<lb/>
節都督揚南徐二州諸軍事撫軍將軍揚州刺史先是<lb/>
齊世子為燮安西長史行府州事時亦被徴為左衛將<lb/>
軍與燮俱下㑹荆州刺史沈攸之舉兵反世子因奉燮<lb/>
鎮尋陽之盆城㨿中流為内外形援攸之平燮還京邑<lb/>
齊王為南徐州燮解督南徐進督南豫江州諸軍事進<lb/>
<pb n="KR2a0016_WYG_072-21a"/>
號中軍將軍開府儀同三司遷司徒齊受禪解司徒降<lb/>
封隆安縣侯食邑千五百户謀反賜死<lb/>
始安王休仁文帝第十二子也元嘉二十九年年十嵗<lb/>
立為建安王食邑三千户孝建三年為秘書監領歩兵<lb/>
校尉尋都督南兗徐二州諸軍事冠軍將軍南兗州刺<lb/>
史大明元年入為侍中領右軍將軍四年出為湘州刺<lb/>
史加散騎常侍加號平南將軍八年遷使持節督江州<lb/>
南豫州之晉熙新蔡郢州之西陽三郡諸軍事安南將<lb/>
<pb n="KR2a0016_WYG_072-21b"/>
軍江州刺史未拜徙為散騎常侍太常又不拜仍為䕶<lb/>
軍將軍常侍如故前廢帝永光元年遷領軍將軍常侍<lb/>
如故景和元年又遷使持節都督雍梁南北秦四州諸<lb/>
軍事安西將軍寧蠻校尉雍州刺史未之任留為散騎常<lb/>
侍䕶軍將軍又加特進左光祿大夫給鼓吹一部時廢<lb/>
帝狂悖無道誅害羣公忌憚諸父並囚之殿内毆捶凌<lb/>
曵無復人理休仁及太宗山陽王休祐形體並肥壯帝<lb/>
乃以竹籠盛而稱之以太宗尤肥號為猪王號休仁為<lb/>
<pb n="KR2a0016_WYG_072-22a"/>
殺王休祐為賊王以三王年長尤所畏憚故常錄以自<lb/>
近不離左右東海王褘凡劣號為驢王桂陽王休範巴<lb/>
陵王休若年少故並得從容嘗以木槽盛飯内諸雜食<lb/>
攪令和合掘地為坑穽實之以泥水倮太宗内坑中和<lb/>
槽食置前令太宗以口就槽中食用之為歡笑欲害太<lb/>
宗及休仁休祐前後以十數休仁多計數每以笑調佞<lb/>
諛悦之故得推遷常於休仁前使左右淫逼休仁所生<lb/>
楊太妃左右並不得已順命以至右衛將軍劉道隆道<lb/>
<pb n="KR2a0016_WYG_072-22b"/>
隆歡以奉㫖盡諸醜狀時廷尉劉矇妾孕臨月迎入後<lb/>
宫冀其生男欲立為太子太宗嘗忤㫖帝怒乃倮之縳<lb/>
其手脚以杖貫手脚内使人檐付太官曰即日屠猪休<lb/>
仁笑謂帝曰猪今日未應死帝問其故休仁曰待皇太<lb/>
子生殺猪取其肝肺帝意乃解曰且付廷尉一宿出之<lb/>
帝將南逰荆湘二州明旦欲殺諸父便發其夕太宗克<lb/>
定禍難殞帝於華林園休仁即日推崇太宗便執臣禮<lb/>
明旦休仁出住東府時南平廬陵敬猷兄弟為廢帝所<lb/>
<pb n="KR2a0016_WYG_072-23a"/>
害猶未殯殮休仁休祐同載臨之開帷歡笑奏鼔吹往<lb/>
反時人咸非焉先是廢帝進休仁為驃騎大將軍開府<lb/>
儀同三司常侍如故未拜太宗令書以為使持節侍中<lb/>
都督揚南徐二州諸軍事司徒尚書令揚州刺史加班<lb/>
劒二十人給三望十五乘時劉道隆為䕶軍休仁請求<lb/>
解職曰臣不得與此人同朝上乃賜道隆死尋諸方逆<lb/>
命休仁都督征討諸軍事増班劒三十人出據虎檻進<lb/>
據赭圻尋領太子太𫝊摠統諸軍隨宜應接中流平定<lb/>
<pb n="KR2a0016_WYG_072-23b"/>
休仁之力也初行與蘇侯神結為兄弟以求神助及事<lb/>
平太宗與休仁書曰此段殊得蘇侯兄弟力増休仁邑<lb/>
四千户固辭乃受千户上流雖平薛安都㨿彭城招引<lb/>
索虜復都督北討諸軍事又増邑三千户不受時豫州<lb/>
刺史殷琰據夀陽未平晉平王休祐先督征討諸軍事<lb/>
休祐出領江陵休仁代督西討諸軍事泰始五年進都<lb/>
督豫司二州休仁年與太宗隣亞俱好文籍素相愛友<lb/>
及廢帝世同經危難太宗又資其權譎之力泰初初四<lb/>
<pb n="KR2a0016_WYG_072-24a"/>
方逆命兵至近畿休仁親當矢石大勲克建任總百揆<lb/>
親寄甚隆朝野四方莫不輻凑上漸不悦休仁悟其㫖<lb/>
其冬表解揚州見許六年進位太尉領司徒固讓又加<lb/>
漆輪車劎履太宗末年多忌諱猜害稍甚休仁轉不自<lb/>
安及殺晉平王休祐憂懼彌切其年上疾篤與楊運長<lb/>
等為身後之計慮諸弟彊盛太子㓜弱將來不安運長<lb/>
又慮帝晏駕後休仁一旦居周公之地其軰不得秉權<lb/>
彌賛成之上疾嘗暴甚内外莫不屬意於休仁主書以<lb/>
<pb n="KR2a0016_WYG_072-24b"/>
下皆往東府休仁所親信豫自結納其或直不得出者<lb/>
皆恐懼上既宿懐此意至是又聞物情向之乃召休仁<lb/>
入見既而又謂曰夕可停尚書下省宿明可早來其夜<lb/>
遣人齎藥賜休仁死時年三十九上寢疾乆内外隔絶<lb/>
慮人情有同異自力乘轝出端門休仁死後乃詔曰夫<lb/>
無將之誅諒惟通典知咎自引實有偏介劉休仁地屬<lb/>
密親位居台重朕友寄特深寵秩兼茂不能𢎞贊國猷<lb/>
裨宣政道而自處相任妄生猜嫌側納羣小之説内懐<lb/>
<pb n="KR2a0016_WYG_072-25a"/>
不逞之志晦景蔽迹無事陽愚因近疾患沉篤内外憂<lb/>
悚休仁規逼禁兵謀為亂逆朕曲惟天倫未忍明法申<lb/>
詔誥礪辨覈事原休仁慙恩懼罪遽自引決追尋悲痛<lb/>
情不自勝思屈法科以申矜悼可宥其二子并全封爵<lb/>
但家國多虞釁起台輔永尋既徃感慨追深有司奏曰<lb/>
臣聞明罰無親情屈於司綱國典有經威申於義滅是<lb/>
以梁趙之誅跣出稱過來言之罰克入致動謹案劉休<lb/>
仁苞蓄禍迹事蔽於天明竄匿沉姦情宣於民聼自以<lb/>
<pb n="KR2a0016_WYG_072-25b"/>
屬居戚近早延恩睦異禮殊義望越常均往嵗授鉞南<lb/>
討夲非才命啓行濃湖特以親攝仰遵廟略俯藉衆効<lb/>
屬承泰運竊附成勲而亟叨夭功多自臧伐既聖明御<lb/>
㝢躬覽萬機百司有紀官方無越而休仁矜勲怙貴自<lb/>
謂應總朝權遂妄生疑難深自猜外故司空晉平刺王<lb/>
休祐少無令業長滋貪暴莅任陜荆毒流西夏編户嗟<lb/>
散列邑凋虚聖澤含𢎞未明正憲亟與休仁論其愆迹<lb/>
辭意既宻不宜傳廣遂飾容㫖反相勸激休祐以休仁<lb/>
<pb n="KR2a0016_WYG_072-26a"/>
位居朝右任遇優崇必能為己力援故深相黨結休祐<lb/>
於是輸金薦寳承顔投意造䣛之間必論朝政遂無日<lb/>
不俱行無時不同宿聲酣聚集宻語清閑休仁含姦扇<lb/>
惑善於計數説休祐使外託專慎之法密行貪詐之心<lb/>
謂朝廷不覺人莫之悟休祐遂乃外積恐懼内協禍心<lb/>
既得贊激凶慝轉熾與休仁共為姦謀潜伺機隙圗造<lb/>
釁變規肆凶狡休仁致殞倉卒實維天誅而晉平國太<lb/>
妃妾邢不能追慙子惡上感曲恩更懐不逞巫蠱呪詛<lb/>
<pb n="KR2a0016_WYG_072-26b"/>
休仁因聖躬不和猥謀姦逆滅道反常莫斯為甚殛肆<lb/>
朝市庶申國刑而法網未加自引厥命天慈矜厚減法<lb/>
崇恩賜全二息及其爵封斯誠𢎞風曠德貫絶通古然<lb/>
非所以棄惡流釁懲懼亂臣者也臣等參議謂宜追降<lb/>
休仁為庶人絶其屬籍見息悉徙逺郡休祐愆謀始露<lb/>
亦宜裁黜徙削之科一同舊凖収邢付獄依法窮治詔<lb/>
曰邢匹婦狂愚不足與計休仁知釁自引情有追傷可<lb/>
特為降始安縣王食邑千户并停伯融等流徙聼襲封<lb/>
<pb n="KR2a0016_WYG_072-27a"/>
爵伯猷先紹江夏國令還本賜爵鄉侯上既殺休仁慮<lb/>
人情驚動與諸方鎮及諸大臣詔曰休仁致殞卿未具<lb/>
悉事之始末今疏以相示休祐貪恣非政法網之所不<lb/>
容昔漢梁孝王淮南厲王無它釁悖正以越漢制度耳<lb/>
況休祐吞嚼聚斂為西數州之蝗取與鄙虐無復人情<lb/>
屢得王景文褚淵沈攸之等啓陳其辠惡轉不可容吾<lb/>
篤兄弟之恩不欲致之以法且每恨大明兄弟情薄親<lb/>
見休祐屯苦之時始得寛寧彌不忍問所以改授徐州<lb/>
<pb n="KR2a0016_WYG_072-27b"/>
冀其去朝廷近必應能自悛革及拜徐州未及之任便<lb/>
徴動萬端暴濁愈甚既每為民蠹不可復全休仁身粗<lb/>
有知解兼為宰相又吾與其兄弟情昵特復異常頗與<lb/>
休仁論休祐釁狀休祐以休仁為吾所親必應知吾意<lb/>
又云休仁言對能為損益遂多與財賂深相結事乃寑<lb/>
必同宿行必共車休仁性軟易感説遂成繾綣共為一<lb/>
家是吾所吐密言一時倒寫吾與休仁少小異常唯虚<lb/>
心信之初不措疑雖爾猶慮清閑之時非意脱有聞者<lb/>
<pb n="KR2a0016_WYG_072-28a"/>
吾近向休祐推情戒訓嚴切休祐更不復致疑休祐死<lb/>
後吾將其内外左右問以情狀方知言語漏泄并具之<lb/>
由彌日懊惋心神萎孰休仁又説休祐云汝但作佞此<lb/>
法自足安我常秉許為家從來頗得此力但試用看有<lb/>
驗不休祐從之於是大有獻奉言多乖實積惡既不可<lb/>
恕自休祐殞亡之始休仁欵曲共知休仁既無辠釁主<lb/>
相本若一體吾之推意初無有間休祐貪愚為天下所<lb/>
疾致殞之本為民除患兄弟無復多人彌應思弔不咸<lb/>
<pb n="KR2a0016_WYG_072-28b"/>
益相親信休祐平生狼抗無頼吾慮休仁往哭或生祟<lb/>
禍且吾爾日本辦仗往哭晚定不行吾所以為設方便<lb/>
呼入在省而休仁得吾召入大自驚疑遂入辭楊太妃<lb/>
顔色狀意甚與常異既至省楊太妃驟遣監子去來參<lb/>
察從此日生嫌懼而吾之推情初不疑覺從休祐死後<lb/>
吾再幸休仁第飲噉極日排閤入内初無猜防休仁坐<lb/>
生嫌畏一日吾春中多期射雉每休仁清閑多往雉場<lb/>
中或敇使陪輦及不行日多不見之每值宵休仁輙語<lb/>
<pb n="KR2a0016_WYG_072-29a"/>
左右云我已復得今一日及在房内見諸妓妾恒語我<lb/>
云不知朝夕見底若一旦死去作鬼亦不取汝取汝正<lb/>
足亂人耳休祐死時日已三晡吾射雉始從雉場出休<lb/>
仁從騎在右伏野中吾遣人召之稱云腹痛不堪騎馬<lb/>
爾時諸王車皆停在朱雀門裏日既暝不暇逺呼車吾<lb/>
衣書車近在離門裏敕呼來下油幢絡擬以載之吾由<lb/>
來諳悉其體有冷患聞腹痛知必是冷乃敕太醫上省<lb/>
送供御髙梁薑飲以賜之休仁得飲忽大驚告左右稱<lb/>
<pb n="KR2a0016_WYG_072-29b"/>
敗今日了左右答曰此飲是御師名封題休仁乃令左<lb/>
右先飲竟猶不甚信乃僶俛噬之裁進一合許妄生嫌<lb/>
貳事事如是由來十日五日一就問太妃自休祐死後<lb/>
每吾詔必先至楊太妃問如分别狀休仁由來自營府<lb/>
國興生文書二月中史承祖齎文書呈之忽語承祖云<lb/>
我得成許那何煩將來吾虚心如舊不復見信既懐不<lb/>
安大自嫌恐惟以情理不容復有善心休仁既經南討<lb/>
與宿衛將帥經習狎共事相識者布滿外内常日出入<lb/>
<pb n="KR2a0016_WYG_072-30a"/>
於廂下經過與諸相識將帥都不交言及吾前者積日<lb/>
失適休仁出入殿省諸衛主帥裁相悉者無不和顔厚<lb/>
相撫勞爾時吾既甚惡意不欲見外人悠悠所傳互言<lb/>
差劇休仁規欲聞知方便使曇度道人及勞彦逺屢求<lb/>
啓闞覘吾起居及其所啓皆非急事吾意亦不厝疑吾<lb/>
與休仁親情實異年少以來恒相追隨情向大趣亦往<lb/>
往多同難否之日毎共契闊休仁南討為都統既有勲<lb/>
績狀之於心亦何極已但休仁於吾望既不輕小人無<lb/>
<pb n="KR2a0016_WYG_072-30b"/>
知亦多挾背向既生猜貳不復自寧夫禍難之由皆意<lb/>
所不悟如其意趣人莫能測事不獲已反覆思惟不得<lb/>
不有近日處分夫於兄弟之情不能無厚薄休祐之亡<lb/>
雖復悼念猶可以理割遣及休仁之殞悲愍特深千念<lb/>
不能已己舉言傷心事之細碎既不可曲載詔文恐物<lb/>
不必即解兼欲存其兒子不欲窮法為詔之辭不得不<lb/>
云有兵謀非事實也故相報卿知上與休仁素厚至於<lb/>
相害慮在後嗣不安休仁既死痛悼甚至謂人曰我與<lb/>
<pb n="KR2a0016_WYG_072-31a"/>
建安年時相鄰少便狎從景和泰始之間勲誠實重事<lb/>
計交切不得不相除痛念之至不能自已今有一事不<lb/>
如與諸侯共説懽適之方於今盡矣因流涕不自勝子<lb/>
伯融妃殷氏所生殷氏呉興太守冲女也范陽祖翻有<lb/>
醫術姿貎又美殷氏有疾翻入視脉説之遂通好事泄<lb/>
遣還家賜死伯融歴南豫州刺史琅邪臨淮二郡太守<lb/>
寧朔將軍廣州刺史不之職廢徙丹楊縣後廢帝元徽<lb/>
元年還京邑襲封始興王弟伯猷初出繼江夏愍王伯<lb/>
<pb n="KR2a0016_WYG_072-31b"/>
禽封江夏王邑二千户休仁死後還本與伯融俱徙丹<lb/>
楊縣後廢帝元徽元年賜爵都鄉侯建平王景素為逆<lb/>
楊運長等畏忌宗室稱詔賜伯融等死伯融時年十九<lb/>
伯猷年十一<lb/>
晉平刺王休祐文帝第十三子也孝建三年年十一封<lb/>
山陽王食邑二千户大明元年為散騎常侍領長水校<lb/>
尉尋遷東揚州刺史未拜徙湘州刺史加號征虜將軍<lb/>
四年還為秘書監領右軍將軍増邑千户遷侍中又遷<lb/>
<pb n="KR2a0016_WYG_072-32a"/>
左中郎將都官尚書又為秘書監領驍騎將軍出為使<lb/>
持節都督豫司二州南豫州之梁郡諸軍事右將軍豫<lb/>
州刺史景和元年入朝進號鎮西大將軍仍遷散騎常<lb/>
侍鎮軍大將軍開府儀同三司太宗定亂以為使持節<lb/>
都督荆湘雝益梁寧南北秦八州諸軍事驃騎大將軍<lb/>
荆州刺史開府常侍如故又改都督江郢雝湘五州江<lb/>
州刺史又改都督江南豫司州南豫州刺史改都督豫<lb/>
江司三州豫州刺史時豫州刺史殷琰據夀陽反叛休<lb/>
<pb n="KR2a0016_WYG_072-32b"/>
祐出鎮歴陽督劉勔等討琰琰未平勔築長圍守之休<lb/>
祐復徙都督荆湘雝益梁寧南北秦八州諸軍事荆州<lb/>
刺史持節常侍將軍開府並如故増封二千户受五百<lb/>
户以山陽荒敝改封晉平王休祐素無才能彊梁自用<lb/>
大明之世年尚少未得自專至是貪淫好財色在荆州<lb/>
裒刻所在多營財貨以短錢一百賦民田登就求白米<lb/>
一斛米粒皆令徹白若有破折者悉刪簡不受民間糴<lb/>
此米一升一百至時又不受米評米責錢凡諸求利皆<lb/>
<pb n="KR2a0016_WYG_072-33a"/>
悉如此百姓嗷然不復堪命泰始六年徴為都督南徐<lb/>
南兖徐兖青冀六州諸軍事南徐州刺史加侍中持節<lb/>
將軍如故上以休祐貪虐不可莅民留之京邑遣上佐<lb/>
行府州事休祐狠戾彊梁前後忤上非一在荆州時左<lb/>
右苑景達善彈棊上召之休祐留不遣上怒詰責之曰<lb/>
汝剛戾如此豈為下之義積不能平且慮休祐將來難<lb/>
制欲方便除之七年二月車駕於巖山射雉有一雉不<lb/>
肯入場日暮將反令休祐射之語云不得雉勿歸休祐<lb/>
<pb n="KR2a0016_WYG_072-33b"/>
時從在黄麾内左右從者並在部伍後休祐便馳去上<lb/>
遣左右數人隨之上既還前驅清道休祐人從悉分散<lb/>
不復相得上因遣夀寂之等諸將追之日己欲闇與休<lb/>
祐相及逼令墜馬休祐素勇壯有氣力奮拳左右排擊<lb/>
莫得近有一人後引隂因頓地即共毆拉殺之乃遣人<lb/>
馳白上行唱驃騎落馬上曰驃騎體大落馬殊不易即<lb/>
遣御醫絡驛相係頃之休祐左右人至乆已絶去車脚<lb/>
輿以還第時年二十七追贈司空持節侍中都督刺史<lb/>
<pb n="KR2a0016_WYG_072-34a"/>
如故給班劒二十人三望車一乘時巴陵王休若在江<lb/>
陵其日即馳信報休若曰吾與驃騎南山射雉驃騎馬<lb/>
驚與直閣夏文秀馬相蹹文秀堕地驃騎失鞚馬驚觸<lb/>
松樹堕地落硎中時頓悶不識人故馳報弟其年五月<lb/>
追免休祐為庶人長子仕薈早卒次子宣翊為世子為<lb/>
寧朔將軍湘州刺史未拜免廢次士𢎞繼鄱陽哀王休<lb/>
業襲封被廢還本次宣彦封原豐縣侯為寧朔將軍彭<lb/>
城太守未拜免廢次宣諒次宣曜出繼南平穆王鑠封<lb/>
<pb n="KR2a0016_WYG_072-34b"/>
被廢還本次宣景次宣梵次宣覺次宣受次宣則次宣<lb/>
直次宣季凡十三子並徙晉平郡太宗尋病見休祐為<lb/>
祟乃遣前中書舍人劉休至晉平撫慰宣翊等上遂崩<lb/>
後廢帝元徽元年聼宣翊等還都順帝昇明三年謀反<lb/>
並賜死<lb/>
鄱陽哀王休業文帝第十五子也孝建二年年十一封<lb/>
鄱陽王食邑三千户三年薨追贈太常大明六年以山<lb/>
陽王休祐次子士𢎞嗣封被廢還本國除<lb/>
<pb n="KR2a0016_WYG_072-35a"/>
臨慶冲王休倩文帝第十六子也孝建元年年九嵗疾<lb/>
篤封東平王食邑二千户未拜薨大明七年立第二十<lb/>
七皇子子嗣為東平王紹休倩後太宗泰始二年還本<lb/>
國絶六年以第五皇子智丹為東平王繼休倩未拜薨<lb/>
其年追改休倩為臨慶王以臨賀郡為臨慶國立第八<lb/>
皇子躋為臨慶王食邑二千户繼休倩後明年還本國<lb/>
休倩太祖所愛故前後屢加紹嗣<lb/>
新野懐王夷父文帝第十七子也元嘉二十九年薨時<lb/>
<pb n="KR2a0016_WYG_072-35b"/>
年六嵗太宗泰始五年追加封諡<lb/>
巴陵哀王休若文帝第十九子也孝建三年年九嵗封<lb/>
巴陵王食邑二千户大明二年為冠軍將軍南琅邪臨<lb/>
淮二郡太守徙南彭城下邳二郡太守將軍如故四年<lb/>
出為都督徐州諸軍事刺史將軍如故増督豫州之梁<lb/>
郡増邑千户明年徴為散騎常侍左右郎將呉興太守<lb/>
復徴為散騎常侍太常未拜前廢帝永光元年遷左衞<lb/>
將軍太宗泰始元年遷散騎常侍中書令領衞尉未拜<lb/>
<pb n="KR2a0016_WYG_072-36a"/>
復為左衛將軍常侍衛尉如故又未拜出為使持節都<lb/>
督㑹稽東陽永嘉臨海新安五郡諸軍事領安東將軍<lb/>
㑹稽太守率衆東討進督吳吳興晉陵三郡尋加散騎<lb/>
常侍進號衛將軍給鼓吹一部又進督晉安<hi>闕</hi>　二郡<lb/>
諸軍事二年遷梁雍南北秦四州荆州之竟陵隨二郡<lb/>
諸軍事寧蠻校尉雍州刺史持節常侍將軍如故増邑<lb/>
二千户受三百户前在㑹稽錄事參軍陳郡謝沈以謟<lb/>
佞事休若多受賄賂時内外戒嚴普著袴褶沈居母䘮<lb/>
<pb n="KR2a0016_WYG_072-36b"/>
被起聲樂酣飲不異吉人衣冠既無殊異並不知沈居<lb/>
䘮嘗自稱孤子衆乃駭愕休若坐與沈䙝黷致有姦私<lb/>
降號鎮西將軍又進衛將軍典籖夏寳期事休若無禮<lb/>
繫獄啓太宗殺之慮不被許啓未報輒於獄行刑信反<lb/>
果錮送而寳期已死上大怒與休若書曰孝建大明中<lb/>
汝敢行此耶使其母加杖三百降號左將軍貶使持節<lb/>
都督為監行雝州刺史使寧蠻校尉削封五百户四年<lb/>
遷使持節都督湘州諸軍事行湘州刺史如故六年荆<lb/>
<pb n="KR2a0016_WYG_072-37a"/>
州刺史晉平王休祐入以休若監荆州事進號征南將<lb/>
軍湘州刺史仍為都督荆湘雝益梁寧南北秦八州諸<lb/>
軍事征西將軍荆州刺史持節如故尋加散騎常侍又<lb/>
進號征西大將軍開府儀同三司七年晉平王休祐被<lb/>
殺建安王休仁見疑京邑譌言休若有至貴之表太宗<lb/>
以言報之休若内甚憂懼㑹被徴代休祐為都督南徐<lb/>
南兖徐兖青冀六州諸軍事征北大將軍南徐州刺史<lb/>
持節常侍開府如故休若腹心將佐咸謂還朝必有大<lb/>
<pb n="KR2a0016_WYG_072-37b"/>
禍中兵參軍京兆王敬先固陳不宜入勸割據荆楚以<lb/>
距朝廷休若偽許之敬先既出執錄馳使白太宗敬先<lb/>
坐誅死休若至京口建安王休仁又見害益懐危慮上<lb/>
以休若和善能諧緝物情慮將來傾㓜主欲遣使殺之<lb/>
慮不奉詔徴入朝又恐猜駭乃為遷休若為都督江郢<lb/>
司廣交豫州之西陽新蔡晉熙湘州之始興四郡諸軍<lb/>
事車騎大將軍江州刺史持節常侍開府如故徴還召<lb/>
拜手書殷勤使赴七月七日即於第賜死時年二十四<lb/>
<pb n="KR2a0016_WYG_072-38a"/>
贈侍中司空持節都督刺史如故給班劎二十人三望<lb/>
車一乘休若既死上與驃騎大將軍桂陽王休範書曰<lb/>
外間有一師姓徐名紹之狀如狂病自云為塗歩郎所<lb/>
使去三月中忽云神語道巴陵王應作天子汝使巴陵<lb/>
王密知之於是師便訪覔休若左右人不能得東宫典<lb/>
書姓何者相識數去來師解神語東宫典書具道神語<lb/>
東宫典書答云我識巴陵間一左右當為汝向道數日<lb/>
東宫典書復來語師云我已為汝語巴陵左右道因達<lb/>
<pb n="KR2a0016_WYG_072-38b"/>
巴陵巴陵具知云莫聲但聼又頃者史官奏天文占候<lb/>
頗云休若應挾異端神道芒昧乃不可全信然前後相<lb/>
凖略亦不無髣髴且帖肆間自大明以來有若好之謡<lb/>
于今未止詔若百重章句皆配以美辭美事諸不逞之<lb/>
徒咸云必是休若休若且知道路有異音里巷有若好<lb/>
之謡在西已竒懼致王敬先吐猖狂之言近休祐休仁<lb/>
被誅休若彌不自安又左右多是不相當負罪之徒恒<lb/>
説以道路之言叩動之相與唱云萬民之心屬在休若<lb/>
<pb n="KR2a0016_WYG_072-39a"/>
感激其意尋休若從來心迹殊有可嫌劉亮問髙次祖<lb/>
汝一應識此人當給休若休若在東縱恣羣下無本末<lb/>
還朝被貶爵位小退次祖被亮使歸過問訊大泣語次<lb/>
祖云我東行是一段功在郡横為羣小軰過失大被貶<lb/>
降我實憤怨不解劉輔國何意不作次祖答云劉輔國<lb/>
䝉朝廷生成之恩豈容有此理推此已是有竒意吾使<lb/>
諸王在蕃正令優游而已本不以武事而休若在西廣<lb/>
召弓馬健兒都不啓聞又戾道明等昔親為賊罪應萬<lb/>
<pb n="KR2a0016_WYG_072-39b"/>
死休若至西大信遇之乃潜將往不啓京吾知汝意謂<lb/>
休若處奉因事事何如心迹既不復可測因其還朝在<lb/>
第與書事事詰誚於内許密自引分狀如暴疾致故差<lb/>
得於其名位及見子悉得全也休若既是汝弟使其狼<lb/>
心得申者汝得守冶城邊作太尉公邪非但事關計亦<lb/>
於汝甚切汝可密白荀太妃令知廬江王褘昔在西州<lb/>
故上云冶城邊也休若子冲始襲封順帝昇明三年薨<lb/>
㑹齊受襌國除<lb/>
<pb n="KR2a0016_WYG_072-40a"/>
史臣曰詩云不自我先不自我後古人畏亂世也太宗<lb/>
晚途疑隙内成尋斧所加先自至戚晉刺以獷暴摧軀<lb/>
巴哀由和良酖體保身之路未知攸適昔之戒子慎勿<lb/>
為善將逺有以乎<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_072-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十二<lb/>
<pb n="KR2a0016_WYG_072-41a"/>
　宋書卷七十二考證<lb/>
南平穆王鑠傳賊多作蝦蟆車以填塹肉薄攻城○肉<lb/>
　薄義見前監本訛因薄南史訛内薄今改正<lb/>
建平宣簡王宏傳又臨危之際撫楹而歎○楹一本作<lb/>
　檻<lb/>
　<lb/>
　<lb/>
　<lb/>
<pb n="KR2a0016_WYG_072-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十二考證<lb/>
</p>
<p>
</p>
  </div>
<div>
<head>宋書卷七十三</head> <lb/>
    <p>
<pb n="KR2a0016_WYG_073-1a"/>
欽定四庫全書<lb/>
　宋書卷七十三<lb/>
　　梁　　　　沈　　　　約　　　　　撰<lb/>
　列傳第三十三<lb/>
　　顔延之<lb/>
顔延之字延年琅邪臨沂人也曽祖含右光祿大夫祖<lb/>
約零陵太守父顯䕶軍司馬延之少孤貧居負郭室巷<lb/>
甚陋好讀書無所不覽文章之美冠絶當時飲酒不䕶<lb/>
<pb n="KR2a0016_WYG_073-1b"/>
細行年三十猶未婚妹適東莞劉憲之穆之子也穆之<lb/>
既與延之通家又聞其美將仕之先欲相見延之不徃<lb/>
也後將軍吳國内史劉栁以為行參軍因轉主簿豫章<lb/>
公世子中軍行參軍義熙十二年髙祖北伐有宋公之<lb/>
授府遣一使慶殊命參起居延之與同府王參軍俱奉<lb/>
使至洛陽道中作詩二首文辭藻麗為謝晦傅亮所賞<lb/>
宋國建奉常鄭鮮之舉為博士仍遷世子舍人髙祖受<lb/>
命補太子舍人鴈門人周續之隠居廬山儒學著稱永<lb/>
<pb n="KR2a0016_WYG_073-2a"/>
初中徴詣京師開館以居之髙祖親幸朝彦畢至延之<lb/>
官列猶卑引升上席上使問續之三義續之雅仗辭辯<lb/>
延之每折以簡要既連挫續之上又使還自敷釋言約<lb/>
理暢莫不稱善徙尚書儀曹郎太子中舍人時尚書令<lb/>
𫝊亮自以文義之美一時莫及延之負其才辭不為之<lb/>
下亮甚疾焉廬陵王義真頗好辭義待接甚厚徐羡之<lb/>
等疑延之為同異意甚不悦少帝即位以為正員郎兼<lb/>
中書尋徙員外常侍出為始安太守領軍將軍謝晦謂<lb/>
<pb n="KR2a0016_WYG_073-2b"/>
延之曰昔荀朂忌阮咸斥為始平郡今卿又為始安可<lb/>
謂二始黄門郎殷景仁亦謂之曰所謂俗惡俊異世疵<lb/>
文雅延之之郡道經汨潭為湘州刺史張紀祭屈原文<lb/>
以致其意曰恭承帝命建旟舊楚訪懐沙之淵得捐佩<lb/>
之浦弭節羅潭艤舟汨渚敬祭楚三閭大夫屈君之靈<lb/>
蘭薰而摧玉貞則折物忌堅方人諱明潔曰若先生逢<lb/>
辰之缺温風迨時飛霜急節嬴芈遘紛昭懷不端謀折<lb/>
儀尚貞蔑椒蘭身絶郢闕迹遍湘干比物荃蓀連類龍<lb/>
<pb n="KR2a0016_WYG_073-3a"/>
鸞聲溢金石志華日月如彼樹芬實頴實發望汨心欷<lb/>
瞻羅思越藉用可塵昭忠難闕元嘉三年羡之等誅徴<lb/>
為中書侍郎尋轉太子中庶子頃之領歩兵校尉賞遇<lb/>
甚厚延之好酒疎誕不能斟酌當世見劉湛殷景仁専<lb/>
當要任意有不平常云天下之務當與天下共之豈一<lb/>
人之智所能獨了辭甚激揚每犯權要謂湛曰吾名噐<lb/>
不升當由作卿家吏湛深恨焉言於彭城王義康出為<lb/>
永嘉太守延之甚怨憤乃作五君詠以述竹林七賢山<lb/>
<pb n="KR2a0016_WYG_073-3b"/>
濤王戎以貴顯被黜詠稽康曰鸞翮有時鎩龍性誰能<lb/>
馴詠阮籍曰物故可不論塗窮能無慟詠阮咸曰屢薦<lb/>
不入官一麾乃出守詠劉伶曰韜精日沉飲誰知非荒<lb/>
宴此四句盖自序也湛及義康以其辭㫖不遜大怒時<lb/>
延之已拜欲黜為逺郡太祖與義康詔曰降延之為小<lb/>
邦不政有謂其在都邑豈動物情罪過彰著亦士庶共<lb/>
悉直欲選代令思愆里閭猶復不悛當驅往東土乃至<lb/>
難恕自可隨事錄治殷劉意咸無異也乃以光祿勲車<lb/>
<pb n="KR2a0016_WYG_073-4a"/>
仲逺代之延之與仲逺世素不協屏居里巷不豫人間<lb/>
者七載中書令王球名公子遺務事外延之慕焉球亦<lb/>
愛其材情好甚欵延之居常罄匱球輙贍之晉恭思皇<lb/>
后葬應湏百官湛之取義熙元年除身以延之兼持邑<lb/>
吏送札延之醉投札於地曰顔延之未能事生焉能事<lb/>
死間居無事為庭誥之文今刪其䌓辭存其正著於篇<lb/>
曰庭誥者施於閨庭之内謂不逺也吾年居秋方慮先<lb/>
草木故遽以未聞誥爾在庭若立履之方規鑒之明已<lb/>
<pb n="KR2a0016_WYG_073-4b"/>
列通人之規不復續論今所載咸其素蓄本乎生靈而<lb/>
致之心用夫選言務一不尚煩密而至於備議者盖以<lb/>
網諸情非古語曰得鳥者羅之一目而一目之羅無時<lb/>
得鳥矣此其積意之方道者識之公情者徳之私公通<lb/>
可以使神明加嚮私塞不能令妻子移心是以昔之善<lb/>
為士者必捐情反道合公屏私尋尺之身而以天地為<lb/>
心數紀之夀常以金石為量觀夫古先垂戒長老餘論<lb/>
雜用細制每以不朽見銘繕築末迹咸以可乆承志況<lb/>
<pb n="KR2a0016_WYG_073-5a"/>
樹德立義収族長家而不思經逺乎曰身行不足遺之<lb/>
後人欲求子孝必先慈將責弟悌務為友雖孝不待慈<lb/>
而慈固植孝悌非期友而友亦立悌夫和之不備或應<lb/>
以不和猶信不足焉必有不信儻知恩意相生情理相<lb/>
出可使家有參柴人皆由損夫内居德本外夷民譽言<lb/>
髙一世處之逾嘿噐重一時體之滋沖不以所能干衆<lb/>
不以所長議物淵泰入道與天為人者士之上也若不<lb/>
能遺聲欲人出已知柄在虚求不可校得敬慕謙通畏<lb/>
<pb n="KR2a0016_WYG_073-5b"/>
避矜踞思廣監擇從其逺猷文理精出而言稱未達論<lb/>
問宣茂而不以居身此其亞也若乃聞實之為貴以辯<lb/>
畫所克見聲之取榮謂爭奪可獲言不出於户牖自以<lb/>
為道義乆立才未信於僕妾而曰我有以過人於是感<lb/>
茍鋭之志馳傾<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>之望豈悟已挂有識之裁入修家之<lb/>
誡乎記所云千人所指無病自死者也行近於此者吾<lb/>
不願聞之矣凡有知能預有文論不練之庶士校之羣<lb/>
言通才所歸前流所與焉得以成名乎若呻吟於牆室<lb/>
<pb n="KR2a0016_WYG_073-6a"/>
之内喧囂於黨軰之間竊議以迷寡聞妲語以敵要説<lb/>
是短筭所出而非長見所上適值尊朋臨座稠覽博論<lb/>
而言不入於髙聼人見棄於衆視則慌若迷塗失偶黶<lb/>
如深夜撤燭銜聲茹氣腆嘿而歸豈識向之夸慢祗足<lb/>
以成今之沮喪邪此固少壯之廢爾其戒之夫以怨誹<lb/>
為心者未有達無心救得喪多見誚耳此盖臧獲之為<lb/>
豈識量之為事哉是以德聲令氣愈上每髙忿言懟譏<lb/>
每下愈發有尚於君子者寧可不務勉邪雖曰恒人情<lb/>
<pb n="KR2a0016_WYG_073-6b"/>
不能素盡故當以逺理勝之公笇除之豈可不務自異<lb/>
而取䧟庸品乎富厚貧薄事之懸也以富厚之身親貧<lb/>
薄之人非可以一時處然昔有守之無怨安之不悶者<lb/>
盖有理存焉夫有富厚必有貧薄豈其證然時乃天道<lb/>
若人皆厚富是理無貧薄然乎必不然也若謂富厚在<lb/>
我則宜貧薄在人可乎又不可矣道在不然義在不可<lb/>
而横意去就謬生希幸以為未達至分蠶温農飽民生<lb/>
之本躬稼難就止以僕役為資當施其情願庀其衣食<lb/>
<pb n="KR2a0016_WYG_073-7a"/>
定其當治遞其優劇出之休饗後之捶責雖有勸恤之<lb/>
勤而無霑曝之苦務前公稅以逺吏讓無急傍費以息<lb/>
流議量時發斂視嵗穰儉省贍以奉己損散以及人此<lb/>
用天之善御生之得也率下多方見情為上立長多術<lb/>
晦明為懿雖及僕妾情見則事通雖在畎畝明晦則功<lb/>
博若奪其常然役其煩務使威烈雷霆猶不禁其欲雖<lb/>
棄其大用窮其細瑖或明灼日月將不勝其邪故曰孱<lb/>
焉則差的焉則闇是以禮道尚優法意從刻優則人自<lb/>
<pb n="KR2a0016_WYG_073-7b"/>
為厚刻則物相為薄耕収誠鄙此用不忒所謂野陋而<lb/>
不以居心也含生之氓同祖一氣等級相傾遂成差品<lb/>
遂使業習移其天識世服没其性靈至夫願欲情嗜宜<lb/>
無間殊或役人而養給然是非大意不可侮也隅奥有<lb/>
竈齊侯蔑寒犬馬有秩管燕輕饑若能服温厚而知穿<lb/>
弊之苦明周之德厭滋㫖而識寡嗛之急仁恕之功豈<lb/>
與夫比肌膚於草石方手足於飛走者同其意用哉罰<lb/>
慎其濫惠戒其偏罰濫則無以為罰惠偏則不如無恵<lb/>
<pb n="KR2a0016_WYG_073-8a"/>
雖爾眇末猶扁庸保之上事思反己動類念物則其情<lb/>
得而人心塞矣抃博蒱塞㑹衆之事諧調哂謔適坐之<lb/>
方然失敬致侮皆此之由方其剋瞻彌喪端儼況遭非<lb/>
鄙慮將醜折豈若拒其容而簡其事靜其氣而逺其意<lb/>
使言必諍懕賔友清耳笑不傾嫵左右悦目非鄙無因<lb/>
而生侵侮何從而入此亦持德之管籥爾其謹哉嫌惑<lb/>
疑心誠亦難分豈唯厚貎蔽智之明深情怯剛之斷而<lb/>
已哉必使猜怨愚賢則嚬笑入戾期變犬馬則歩顧成<lb/>
<pb n="KR2a0016_WYG_073-8b"/>
妖況動容竊斧束裝濫金又何足論是以前王作典明<lb/>
慎議獄而僣濫易意朱公論璧光澤相如而倍薄異價<lb/>
此言雖大可以戒小游道雖廣交義為長得在可乆失<lb/>
在輕絶乆由相敬絶由相狎愛之勿勞當扶其正性忠<lb/>
而勿誨必藏其枉情輔以藝業㑹以文辭使親不可䙝<lb/>
疎不可間每存大德無挾小怨率此往也足以相終酒<lb/>
酌之設可樂而不可嗜嗜而非病者希病而遂𤯝者㡬<lb/>
既𤯝既病將蔑其正若存其正性紓其妄發其唯善戒<lb/>
<pb n="KR2a0016_WYG_073-9a"/>
乎聲樂之會可簡而不可違違而不背者鮮矣背而非<lb/>
弊者反矣既弊既背將受其毁必能通其礙而節其流<lb/>
意可為和中矣善施者唯發自人心乃出天則與不待<lb/>
積取無謀實並散千金誠不可能贍人之急雖乏必先<lb/>
使施如王丹愛如杜林亦可與言交矣浮華怪飭滅質<lb/>
之具竒服麗食棄素之方動人勸慕傾人顧盻可以逺<lb/>
識奪難用近欲從若覩其淫怪知生之無心為見竒麗<lb/>
能致諸非務則不抑自貴不禁自止夫數相者必有之<lb/>
<pb n="KR2a0016_WYG_073-9b"/>
徴既聞之術人反驗之吾身理可得而論也人者兆氣<lb/>
二德禀體五常二德有竒偶五常有勝殺及其為人寧<lb/>
無叶沴亦猶生有好醜死有夭夀人皆知其懸天至於<lb/>
丁年乖遇中身迂合者豈可易地哉是以君子道命愈<lb/>
難識道愈堅古人恥以身為溪壑者屏欲之謂也欲者<lb/>
性之煩濁氣之蒿蒸故其為害則燻心智耗真情傷人<lb/>
和犯天性雖生必有之而生之德猶火含煙而妨火桂<lb/>
懐蠹而殘桂然則火勝則煙滅蠹壯則桂折故性明者<lb/>
<pb n="KR2a0016_WYG_073-10a"/>
欲簡嗜䌓者氣惛去明即惛難以主一目其以中外羣<lb/>
聖建言所黜儒道衆智發論是除然有之者不患誤深<lb/>
故藥之者恒苦術淺所以毁道多而義寡頓盡誠難每<lb/>
指可易能易每指亦明之末廉嗜之性不同故畏慕之<lb/>
情或異從事於人者無一人我之心不以己之所善謀<lb/>
人為有明矣不以人之所務失我能有守矣己所謂然<lb/>
而彼定不然奕棊之蔽恱彼之可而㤀我不可學嚬之<lb/>
蔽將求去蔽者念通作介而已流言謗議有道所不免<lb/>
<pb n="KR2a0016_WYG_073-10b"/>
況在闕薄難用筭防接應之方言必出己或信不素積<lb/>
嫌間所襲或性不和物尤怨所聚有一於此何處逃毁<lb/>
茍能反悔在我而無責於人必有達鑒昭其情逺識迹<lb/>
其事日省吾躬月料吾志寛嘿以居潔靜以期神道必<lb/>
在何恤人言喭曰富則盛貧則病矣貧之病也不惟形<lb/>
色麤黶或亦神心沮廢豈但交友疎棄必有家人誚讓<lb/>
非廉深識逺者何能不移其植故欲蠲憂患莫若懐古<lb/>
懐古之志當自同古人見通則憂淺意逺則怨浮昔琴<lb/>
<pb n="KR2a0016_WYG_073-11a"/>
歌於編蓬之中者用此道也夫信不逆彰義必出隠交<lb/>
頼相盡明有相照一面見㫖則情固邱岳一言中志則<lb/>
意入淵泉以此事上水火可蹈以此託友金石可弊豈<lb/>
待充其榮實乃將議報厚之篚筐然後圗終如或與立<lb/>
茂思無忽祿利者受之易易則人之所榮蠶穡者就之<lb/>
艱艱則物之所鄙艱易既有勤倦之情榮鄙又間向背<lb/>
之意此二塗所為反也以勞定國以功施人則役徒屬<lb/>
而擅豐麗自理於民自事其生則督妻子而趨耕織必<lb/>
<pb n="KR2a0016_WYG_073-11b"/>
使陵侮不作懸企不萌所謂賢鄙處宜華野同泰人以<lb/>
有惜為質非假嚴刑有恒為德不慕厚貴有惜者以理<lb/>
葬有恒者與物終世有位去則情盡斯無惜矣又有務<lb/>
謝則心移斯不恒矣又非徒若此而己或見人休事則<lb/>
懃蘄結納及聞否論則處彰離貳附㑹以從風隠竊以<lb/>
成釁朝吐面譽暮行背毁昔同稽款今猶判戾斯為甚<lb/>
矣又非唯若此而已或憑人恵訓藉人成立與人餘論<lb/>
依人揚聲曲存禀仰甘赴塵軌衰没畏逺忌聞形迹又<lb/>
<pb n="KR2a0016_WYG_073-12a"/>
䝉之毁之無度心短彼能私樹己拙自崇恒軰㒺顧髙<lb/>
識有人至此實蠹大倫每思防避無通閭伍覩驚異之<lb/>
事或無渉傳遭卒廹之變反思安順若異從己發將尸<lb/>
謗人廹而又迕愈使失度能夷異如裴楷處逼如裴遐<lb/>
可稱深士乎喜怒者有性所不能無常起於褊量而止<lb/>
於𢎞識然喜過則不重怒過則不威能以恬漠為體寛<lb/>
愉為噐者大喜蕩心㣲抑則定甚怒煩性小忍即歇動<lb/>
無愆容舉無失度則物將自懸人將自止習之所變亦<lb/>
<pb n="KR2a0016_WYG_073-12b"/>
大矣豈唯蒸性染身乃將移智易慮故曰與善人居如<lb/>
入芷蘭之室乆而不聞其芬與之化矣與不善人居如<lb/>
入鮑魚之肆久而不知其臭與之變矣是以古人慎所<lb/>
與處唯夫金真玉粹者乃能盡而不汚爾故曰丹可滅<lb/>
而不能使無赤石可毁而不能使無堅苟無丹石之性<lb/>
必慎浸染之由能以懐道為人必存從理之心道可懐<lb/>
而理可從則不議貧議所樂爾或云貧何由樂此未求<lb/>
道意道者瞻富貴同貧賤理固得而自我喪之未為通<lb/>
<pb n="KR2a0016_WYG_073-13a"/>
議苟議不䘮夫何不樂或曰温飽之貴所以榮生饑寒<lb/>
在躬空曰從道取諸其身將非篤論此又通理所用凡<lb/>
生之具豈間定實或以膏腴夭性有以菽藿登年中散<lb/>
云所足與不由外是以稱體而食貧嵗愈嗛量腹而炊<lb/>
豐家餘飡非粒實息耗意有盈虚爾況心得復劣身獲<lb/>
仁富明白入素氣志如神雖十旬九飯不能令饑業席<lb/>
三屬不能為寒豈不信然且以己為度者無以自通彼<lb/>
量渾四游而幹五緯天道𢎞也振河海而載山川地道<lb/>
<pb n="KR2a0016_WYG_073-13b"/>
厚也一情紀而合流貫人靈茂也昔之通乎此數者不<lb/>
為剖判之行必廣其風度無挾私殊博其交道無懐曲<lb/>
異故望塵請友則義士輕身一遇拜親則仁人投分此<lb/>
倫序通允禮俗平一上獲其用下得其和世務雖移前<lb/>
休未逺人之適主吾將反本三人至生蹔有之識㓜壯<lb/>
驟過衰耗騖及其間夭欝既難勝言假獲存遂又云無<lb/>
㡬柔麗之身亟委土木剛清之才遽為丘壤回遑顧慕<lb/>
雖數紀之中爾以此持榮曽不可留以此服道亦何能<lb/>
<pb n="KR2a0016_WYG_073-14a"/>
平進退我生遊觀所達得貴為人將在含理含理之貴<lb/>
惟神與交幸有心靈義無自惡偶信天德逝不上慙欲<lb/>
使人沈來化志符往悊勿謂是賖日鑿斯宻著通此意<lb/>
吾將忘老如固不然其誰與歸值懐所撰略布衆修若<lb/>
備舉情見顧未書一贍身之經别在田家節政奉終之<lb/>
紀自著燕居畢義劉湛誅起延之為始興王濬後軍諮<lb/>
議參軍御史中丞在任縱容無所舉奏遷國子祭酒司<lb/>
徒左長史坐啓買人田不肯還直尚書左丞荀赤松奏<lb/>
<pb n="KR2a0016_WYG_073-14b"/>
之曰求田問舍前賢所鄙延之唯利是視輕冐陳聞依<lb/>
傍詔恩拒捍餘直垂及周年猶不畢了昧利苟得無所<lb/>
顧忌延之昔坐事屏斥復䝉抽進而曽不悛革怨誹無<lb/>
己交逰闒茸沈迷麴糵横興譏謗詆毁朝士仰竊過榮<lb/>
増憤薄之性私恃顧盼成彊梁之心外示寡求内懷奔<lb/>
競干祿祈遷不知極已預讌班觴肆罵上席山海含容<lb/>
每存遵養愛兼彫蟲未忍遐棄而驕放不節日月彌著<lb/>
臣聞聲問過情孟軻所恥況聲非外來問由己出雖心<lb/>
<pb n="KR2a0016_WYG_073-15a"/>
智薄劣而髙自比擬客氣虚張曽無愧畏豈可復弼亮<lb/>
五教増曜台階請以延之訟田不實妄干天聼以彊凌<lb/>
弱免所居官詔可復為秘書監光祿勲太常時沙門釋<lb/>
慧琳以才學為太祖所賞愛每召見常升獨榻延之甚<lb/>
疾焉因醉白上曰昔同子參乘袁絲正色此三台之坐<lb/>
豈可使刑餘居之上變色延之性既𥚹激兼有酒過肆<lb/>
意直言曽無遏隠故論者多不知云居身清約不營財<lb/>
利布衣蔬食獨酌郊野當其為適傍若無人二十九年<lb/>
<pb n="KR2a0016_WYG_073-15b"/>
上表自陳曰臣聞行百里者半於九十言其末路之難<lb/>
也愚心常謂為虚方今乃知其信臣延之人薄寵厚宿<lb/>
塵國言而雪効無從榮牒増廣歴盡身彫日叨官次雖<lb/>
容載有塗而妨穢滋積早欲啓請餘筭屏蔽醜老但時<lb/>
制行及歸慕無賖是以腆冐愆非簡息干黷耗歇難支<lb/>
質用有限自去夏侵暑入此秋變頭齒眩疼根痼漸劇<lb/>
手足冷痺左髀尤甚素不能食頃向減半本猶頼服比<lb/>
倦悸晚年疾所催顧景引日臣班叨首卿位尸封典肅<lb/>
<pb n="KR2a0016_WYG_073-16a"/>
祗朝校尚恧匪任而陵廟衆事有以疾怠宫府覲慰轉<lb/>
闕躬親息㚟庸㣲過宰近邑回澤爰降實加將監乞解<lb/>
所職隨就藥養伏願聖慈特垂矜許禀恩明世負報㝠<lb/>
暮仰企端闈上戀㒺極不許明年致事元凶弑立以為<lb/>
光祿大夫先是子竣為世祖南中郎諮議參軍及義師<lb/>
入討竣參定宻謀兼造書檄劭召延之示以檄文問曰<lb/>
此筆誰所造延之曰竣之筆也又問何以知之延之曰<lb/>
竣筆體臣不容不識劭又曰言辭何至乃爾延之曰竣<lb/>
<pb n="KR2a0016_WYG_073-16b"/>
尚不顧老父何能為陛下劭意乃釋由是得免世祖登<lb/>
阼以為金紫光祿大夫領湘東王師子竣既貴重權傾<lb/>
一朝凡所資供延之一無所受噐服不改宅宇如舊常<lb/>
乘羸牛笨車逢竣鹵簿即屏徃道側又好騎馬遨游里<lb/>
巷遇知舊輙據鞍索酒得酒必頺然自得常語竣曰平<lb/>
生不喜見要人今不幸見汝竣起宅謂曰善為之無令<lb/>
後人笑汝拙也表解師職加給親信三十人孝建三年<lb/>
卒時年七十三追贈散騎常侍特進金紫光祿大夫如<lb/>
<pb n="KR2a0016_WYG_073-17a"/>
故諡曰憲子延之與陳郡謝靈運俱以詞彩齊名自潘<lb/>
岳陸機之後文士莫及也江左稱顔謝焉所著並傳於<lb/>
世竣别有傳竣弟惻亦以文章見知官至江夏王𫝊義<lb/>
恭大司徒錄事參軍蚤卒太宗即位詔曰延之昔師訓<lb/>
朕躬情契兼款前記室參軍濟陽太守㚟伏勤蕃朝綢<lb/>
繆恩舊可擢為中書侍郎㚟延之第三子也<lb/>
史臣曰出身事主雖義在㤀私至於君親兩事既無同<lb/>
濟為子為臣各隨其時可也若夫馳文道路軍政恒儀<lb/>
<pb n="KR2a0016_WYG_073-17b"/>
成敗所因非繋乎此而據筆數辠陵讎犯逆餘彼慈親<lb/>
垂之虎吻以此為忠無聞前誥夫自忍其親必將忍人<lb/>
之親自忘其孝期以申人之孝食子放鹿斷可識矣記<lb/>
云八十者一子不從政九十者家不從政豈不以年薄<lb/>
桑榆憂患將及雖有職王朝許以辭事況顛沛之道慮<lb/>
在未測者乎自非延年之辭允而義㥦夫豈或免<lb/>
　<lb/>
　宋書卷七十三<lb/>
<pb n="KR2a0016_WYG_073-18a"/>
　宋書卷七十三考證<lb/>
顔延之傳妹適東莞劉憲之穆之子也○<hi>臣承蒼</hi>按穆<lb/>
　之三子慮之式之貞之無名憲之者此憲字疑誤<lb/>
道經汨潭為湘州刺史張紀祭屈原文以致其意○<hi>臣</hi>
　<hi>承蒼</hi>按顔延之集為刺史張邵作篇首稱維有宋五<lb/>
　年是時湘州刺史正是張邵非紀也<lb/>
凡生之具豈間定實○間顔集作簡<lb/>
　<lb/>
<pb n="KR2a0016_WYG_073-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十三考證<lb/>
</p>
<p>
</p>
  </div>
<div>
<head>宋書卷七十四</head> <lb/>
    <p>
<pb n="KR2a0016_WYG_074-1a"/>
欽定四庫全書<lb/>
　宋書卷七十四<lb/>
　　梁　　　　沈　　　　約　　　　　撰<lb/>
　列傳第三十四<lb/>
　　臧質　　魯爽　　沈攸之<lb/>
臧質字含文東莞莒人父熹字義和武敬皇后弟也與<lb/>
兄燾並好經籍隆安初兵革屢起熹乃習騎射志在立<lb/>
功嘗至溧陽溧陽令阮崇與熹共獵值虎突圍獵徒並<lb/>
<pb n="KR2a0016_WYG_074-1b"/>
奔散熹直前射之應弦而倒髙祖入京城熹族子穆斬<lb/>
桓脩進至京邑桓𤣥奔走髙祖使熹入宫収圗書器物<lb/>
封閉府庫有金飾樂噐髙祖問熹卿得無欲此乎熹正<lb/>
色曰皇上幽逼播越非所將軍首建大義劬勞王家雖<lb/>
復不肖無情於樂髙祖笑曰聊以戲卿爾行參髙祖鎮<lb/>
軍事員外散騎侍郎重參鎮軍軍事領東海太守以義<lb/>
功封始興縣五等侯又參髙祖車騎中軍軍事髙祖將<lb/>
征廣固議者多不同熹從容言曰公若凌威北境拯其<lb/>
<pb n="KR2a0016_WYG_074-2a"/>
塗炭寧一六合未為無期髙祖曰卿言是也及行熹求<lb/>
從不許以為建威將軍臨海太守郡經兵㓂百不存一<lb/>
熹綏緝綱紀招聚流散歸之者千餘家孫季髙海道襲<lb/>
廣州路由臨海熹資給發遣得以無乏徴拜散騎常侍<lb/>
母憂去職頃之討劉毅起為寧朔將軍從征事平髙祖<lb/>
遣朱齡石統大衆伐蜀命熹竒兵出中水以本號領建<lb/>
平巴東二郡太守蜀主譙縱遣大將譙撫之萬餘人屯<lb/>
牛脾又遣譙小苟重兵塞打鼻熹至牛脾撫之戰敗退<lb/>
<pb n="KR2a0016_WYG_074-2b"/>
走追斬之小苟聞撫之死即便奔散成都既平熹遇疾<lb/>
義熙九年卒於蜀郡牛脾縣時年三十九追贈光祿勲<lb/>
質少好鷹犬善蒱博意錢之戲長六尺七寸出靣露口<lb/>
秃頂拳髪年未二十髙祖以為世子中軍行參軍永初<lb/>
元年為員外散騎侍郎從班例也母憂去職服闋為江<lb/>
夏王義恭撫軍以輕薄無檢為太祖所知徙為給事中<lb/>
㑹稽宣長公主每為之言乃出為建平太守甚得蠻楚<lb/>
心南蠻校尉劉湛還朝稱為良守遷寧逺將軍歴陽太<lb/>
<pb n="KR2a0016_WYG_074-3a"/>
守仍遷竟陵江夏内史復為建武將軍巴東建平二郡<lb/>
太守吏民便之質年始出三十屢居名郡渉獵史籍尺<lb/>
牘便敏既有氣幹好言兵權太祖謂可大任欲以為益<lb/>
州事未行徴為使持節都督徐兖二州諸軍事寧逺將<lb/>
軍徐兖二州刺史在鎮奢費爵命無章為有司所糾遇<lb/>
赦與范曅徐湛之等厚善曅謀反量質必與之同㑹事<lb/>
發復為建威將軍義興太守元嘉二十六年太祖謁京<lb/>
陵質朝丹徒與何朂檀和之並功臣子時共上禮太祖<lb/>
<pb n="KR2a0016_WYG_074-3b"/>
設燕盡歡賜布千匹二十七年春遷南譙王義宣司馬<lb/>
寧朔將軍南平内史未之職㑹索虜大帥拓跋燾圍汝<lb/>
南汝南戍主陳憲固守告急太祖遣質輕往夀陽即統<lb/>
彼軍與安蠻司馬劉康祖等救憲虜退走因使質伐汝<lb/>
南西境刀壁等山蠻大破之獲萬餘口遷太子左衞率<lb/>
坐前伐蠻枉殺隊主嚴祖又納靣首生口不以送臺免<lb/>
官是時上大舉北討質白衣與驃騎司馬王方回等率<lb/>
軍出許洛安北司馬王𤣥謨攻滑臺不拔質請乘驛代<lb/>
<pb n="KR2a0016_WYG_074-4a"/>
將太祖不許虜侵徐豫拓跋燾率大衆數十萬遂向彭<lb/>
城以質為輔國將軍假節置佐率萬人北救始至盱眙<lb/>
燾已過淮宂從僕射胡崇之領質府司馬澄之副太子<lb/>
積弩將軍毛熙祚亦受統於質盱眙城東有髙山質慮<lb/>
虜據之使崇之澄之二軍營於山上質營城南虜攻崇<lb/>
之澄之二營崇之等力戰不敵衆散並為虜所殺虜又<lb/>
攻熙祚熙祚所領悉北府精兵幢主李灌率厲將士殺<lb/>
賊甚多隊主周<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>之外監揚方生又率射賊賊垂退㑹<lb/>
<pb n="KR2a0016_WYG_074-4b"/>
熙祚被創死軍遂散亂其日質案兵不敢救故二營一<lb/>
時覆沒初仇池之平也以崇之為龍驤將軍北秦州刺<lb/>
史守百頃行至濁水為索虜所克舉兵敗散崇之及將<lb/>
佐以下皆為虜所執後得叛還至是又為虜所敗焉熙<lb/>
祚司州刺史脩之兄子也崇之熙祚並贈正員郎澄之<lb/>
事在祖父燾傳三營既敗其夕質軍亦奔散棄輜重器<lb/>
甲單七百人投盱眙盱眙太守沈璞完為守戰之備城<lb/>
内有實力三千質大喜因共守虜初南出後無資糧唯<lb/>
<pb n="KR2a0016_WYG_074-5a"/>
以百姓為命及過淮食平越石鼈二屯穀至是抄掠無<lb/>
所人馬饑困聞盱眙有積粟欲以為歸路之資既破崇<lb/>
之等一攻城不㧞便引衆南向城内増脩守備莫不完<lb/>
嚴二十八年正月初燾自廣陵北返便悉力攻盱眙就<lb/>
質求酒質封溲便與之燾怒甚築長圍一夜便合開攻<lb/>
道趣城東北運東山土石填之虜又恐城内水路遁走<lb/>
乃引大船欲於軍山作浮橋以絶淮道城内乘艦逆戰<lb/>
大破之明旦賊更方舫為桁桁上各嚴兵自衛城内更<lb/>
<pb n="KR2a0016_WYG_074-5b"/>
擊不能禁遂於軍山立桁水陸路並斷燾與質書曰吾<lb/>
今所遣鬭兵盡非我國人城東北是丁零與胡南是三<lb/>
秦氐羌設使丁零死者正可減常山趙郡賊胡死正減<lb/>
并州賊氐羌死正減闗中賊卿若殺丁零胡無不利質<lb/>
答書曰省示具悉姦懷爾自恃四脚屢犯國疆諸如此<lb/>
事不可具説王𤣥謨退於東梁坦散於西爾謂何以不<lb/>
聞童謡言邪虜馬飲江水佛狸死卯年此期未至以二<lb/>
軍開飲江之徑爾㝠期使然非復人事寡人受命相滅<lb/>
<pb n="KR2a0016_WYG_074-6a"/>
期之白登師行未逺爾自送死豈容復令生全饗有桑<lb/>
乾哉但爾徃攻此城假令寡人不能殺爾爾由我而死<lb/>
爾若有幸得為亂兵所殺爾若不幸則生相鏁縛載以<lb/>
一驢直送都市我本不圗全若天地無靈力屈於爾韲<lb/>
之粉之屠之裂之如此未足謝本朝爾識智及衆力豈<lb/>
能勝苻堅邪頃年展爾陸梁者是爾未飲江太嵗未卯<lb/>
年故爾斛蘭昔深入彭城值少日雨隻馬不返爾豈憶<lb/>
邪即時春雨已降四方大衆始就雲集爾但安意攻城<lb/>
<pb n="KR2a0016_WYG_074-6b"/>
莫走糧食闕乏者告之當出廪相飴得所送劒刀欲令<lb/>
我揮之爾身邪甚苦人附反各自努力無煩多云是時<lb/>
虜中童謡曰軺車北來如穿雉不意虜馬飲江水虜主<lb/>
北歸石濟死虜欲渡江天不徙故質答引燾大怒乃作<lb/>
鐵床於其上施鐵鑱云破城得質當坐之此上質又與<lb/>
虜衆書曰示詔虜中諸士庶狸伐見與書如别等正朔<lb/>
之民何為力自取如此大丈夫豈可不知轉禍為福邪<lb/>
今冩臺格如别書自思之時購斬燾封開國縣侯食邑<lb/>
<pb n="KR2a0016_WYG_074-7a"/>
一萬户賜布絹各萬匹虜以鉤車鉤垣樓城内繋以彄<lb/>
絙數百人呌喚引之車不能退既夜以木桶盛人懸人<lb/>
出城外截鉤能獲之明日又以衝車攻城城土堅宻每<lb/>
至頺落不過數升虜乃肉薄登城分番相代墜而復升<lb/>
莫有退者殺傷萬計虜死者與城平又射殺髙梁王如<lb/>
此三旬死者過半燾聞彭城斷其歸路京邑遣水軍自<lb/>
海入淮且疾疫死者甚衆二月二日乃解圍遁走上嘉<lb/>
質功以為使持節監雍梁南北秦四州諸軍事冠軍將<lb/>
<pb n="KR2a0016_WYG_074-7b"/>
軍寧蠻校尉雍州刺史封開國子食邑五百户明年太<lb/>
祖又北伐使質率所統見力向潼關質頓兵近郊不肯<lb/>
時發獨遣司馬柳元景屯兵境上不時進軍質又顧戀<lb/>
嬖妾棄營單馬還城散用臺庫見錢六七百萬為有司<lb/>
所糾上不問也元凶弑立以質為丹陽尹加征虜將軍<lb/>
質家遣門生師顗報質具太祖崩問質疏顗所言馳告<lb/>
司空義宣又遣州祭酒從事田穎起銜命報世祖率衆<lb/>
五千馳下討逆自陽口進江陵義宣質諸子在都邑聞<lb/>
<pb n="KR2a0016_WYG_074-8a"/>
質舉義並逃亡劭欲相慰恱乃下書曰臧敦等無因自<lb/>
駭急便竄逸迷昧過甚良可怪歎質國戚勲臣忠誠篤<lb/>
亮方當顯位贊翼京輦而子弟波迸傷其乃懷可遣宣<lb/>
譬令還咸復本位劭尋錄得敦使大將軍義恭行訓杖<lb/>
三十厚給賜之義宣得質報即日舉兵馳信報世祖板<lb/>
進質號征北將軍質逕赴尋陽與世祖同下世祖至新<lb/>
亭即位以質為都督江州諸軍事車騎將軍開府儀同<lb/>
三司江州刺史加散騎常侍持節如故使質率所領自<lb/>
<pb n="KR2a0016_WYG_074-8b"/>
白下歩上直至廣莫門門者不守薛安都程天祚等亦<lb/>
自南掖門入與質同㑹太極殿生禽元凶仍使質留守<lb/>
朝堂甲仗百人自防封始興郡公食邑三千户之鎮舫<lb/>
千餘乘部伍前後百餘里六平乘並施龍子幡時世祖<lb/>
自攬威柄而質以少主遇之是事專行多所求欲及至<lb/>
尋陽刑政慶賞不復諮禀朝廷盆口鈎圻米輒散用之<lb/>
臺符屢加檢詰質漸猜懼自謂人才足為一世英傑始<lb/>
聞國禍便有異圗以義宣凡闇易可制勒欲外相推奉<lb/>
<pb n="KR2a0016_WYG_074-9a"/>
以成其志及至江陵便致拜稱名質於義宣雖為兄弟<lb/>
而年大近十嵗義宣驚曰君何意拜弟質曰事中宜然<lb/>
時義宣已推崇世祖故其計不行質每慮事泄及至新<lb/>
亭又拜江夏王義恭義恭愕然問質所以質曰天下屯<lb/>
危禮異常日前在荆州亦拜司空㑹義宣有憾於世祖<lb/>
事在義宣傳質因此宻信説誘陳朝廷得失又謂震主<lb/>
之威不可持乆主相勢均事不两立今專據閫外地勝<lb/>
兵彊持疑不决則後機致禍質女為義宣子採妻謂質<lb/>
<pb n="KR2a0016_WYG_074-9b"/>
無復異同納其説且義宣腹心將佐蔡超民之徒咸有<lb/>
富貴之情願義宣得欲倚質威名以成其業又勸奬義<lb/>
宣義宣時未受丞相質子敦為黄門侍郎奉詔敦勸道<lb/>
經尋陽質令敦具更譬説并言世祖短長義宣乃意定<lb/>
馳報豫州刺史魯爽期孝建元年秋同舉爽失㫖即便<lb/>
起兵遣人至京邑報弟瑜瑜席卷奔叛瑜弟𢎞為質府<lb/>
佐世祖遣報質質於是執臺使狼狽舉兵上表曰臣聞<lb/>
執藥随親非情謬於甘苦揮斤斬毒豈㤀痛於肌膚盖<lb/>
<pb n="KR2a0016_WYG_074-10a"/>
以先疑後順忠焉必徃忍小存大雖愛必從丞相臣義<lb/>
宣育悊台鉉拊聲聫服定主勤王之業勲越乎齊晉宗<lb/>
戚懿親之寄望崇於魯衞而惡直醜正實䌓有黨或染<lb/>
凶作偽疾害元功或藉勞挾寵乘威縱戾自知愆深釁<lb/>
重必貽剿戮乃成紫毁朱交間忠輔崇樹私徒招聚羣<lb/>
惡念舊愛老無一而存豈不由凶醜相扇志肆讒惑陛<lb/>
下垂慈狎達不稍惟疑遂令負扆席圗蔽於流議投杼<lb/>
市虎成於十夫鑒古揆今實懷危逼故投袂樊葉立節<lb/>
<pb n="KR2a0016_WYG_074-10b"/>
於本朝揮戈晉陽務清于君側臣誠庸懦奉教前朝雖<lb/>
恧緇衣好賢之美敢希巷伯惡惡之情固己藉風聽而<lb/>
宵憤撫短策而馳念況乃宏命爰格誠係宗社今奉㫖<lb/>
前邁星言啓行臣本凡瑣少無逺槩因縁際㑹遂班槐<lb/>
鼎素望既盈愜心實足豈應徼功非冀更希異寵直以<lb/>
蔓草難除去惡宜速是以無顧夷險慮不及身仰恃天<lb/>
眷察亮丹欵苟血誠不照甘心罪戮伏願陛下先鑒元<lb/>
輔匪躬茂節末錄庸瑣奉國㣲誠不遂淟涊之情以失<lb/>
<pb n="KR2a0016_WYG_074-11a"/>
四海之望昭戮馬劒顯肆市朝則結旌向國全鋒凱歸<lb/>
九流凝序三光平耀斯則仰説宗廟俯愜兆民裁表感<lb/>
慨涕言無己加魯𢎞輔國將軍下戌大雷馳報義宣義<lb/>
宣遣諮議參軍劉諶之萬人就𢎞世祖遣撫軍將軍柳<lb/>
元景統豫州刺史王𤣥謨等水軍屯梁山洲内兩岸築<lb/>
偃月壘水陸待之殿中將軍沈靈賜領百舸破其前軍<lb/>
於南陵生禽軍主徐慶安軍副王僧質至梁山亦夾陣<lb/>
两岸元景檄書宣告曰夫革道應運基命之洪符嗣業<lb/>
<pb n="KR2a0016_WYG_074-11b"/>
興邦紹歴之明算自非瑞積神𠂻德充民極孰能升臨<lb/>
寳位景屬天居大宋啓期理髙中世皇根帝業永流無<lb/>
疆夷陂遞來遘兹凶難國禍寃深人綱鬱滅主上聖略<lb/>
聰武孝感通神義變草木哀動精緯躬幸南郢親掃大<lb/>
逆道援横流德模靈造三光重照七廟載興臧質少負<lb/>
疵釁衣冠不齒昧利誣天著於觸事受任述職不以宣<lb/>
効為心專方莅民惟以侵剝為務官自賄至族以貨傾<lb/>
是以康周陁覆命屠宗寃達蒼昊郭伯西門遺出自皂<lb/>
<pb n="KR2a0016_WYG_074-12a"/>
𨽻寵越州朝往莅東守鬻爵三千率卒西討竊俘取黜<lb/>
荷恩彭泗貪虐以逞坑戮邊氓忽若草芥傾竭倉庾割<lb/>
没軍糧作牧漢南公盜府蓄矯易文簿專行欺妄及受<lb/>
命北伐憚役緩期師出有辰顧懷私愛匹馬棄衆宵行<lb/>
獨返遂復擕嬪擁姬淫宴軍幕孔范之變顯於逆辭凡<lb/>
此諸釁皆彰著於憲簡振曝於觀聼去嵗義舉雖豫誠<lb/>
欵而淹留西楚私相崇戴奉書致命形於心迹新亭之<lb/>
㨗大難已夷凶命假存懸在晷刻廣莫之軍曽無遺矢<lb/>
<pb n="KR2a0016_WYG_074-12b"/>
重關自開偽衆已潰質猶復盤桓衢巷後騎陳師勞不<lb/>
足甄定於朝議而虚張功伐扇動怨辭自謂斯舉勲莫<lb/>
已若初踐殿守忘犬馬之情奔趣帑藏頓傾天府山海<lb/>
𢎞量苞荒藏疾錄其一介之心掩其不逞之釁遂爵首<lb/>
元等職班盛級優榮溢寵莫與為疇自恣醜薄㒺知涯<lb/>
涘干謁陳聞曾無紀極請樂窮太子之英求器盡官府<lb/>
之選徐司空匪躬王室遭罹凶禍質與之少長親交兼<lb/>
常曾無撫孤之仁惟聞陵侮之酷尺田寸寳靡有孑遺<lb/>
<pb n="KR2a0016_WYG_074-13a"/>
及受命南徂臨路滋甚逼奪妻嬪略市金帛怨動京邑<lb/>
醜聞都鄙棄逐舊故委蔑忠勤魯尚期尹周之徒心腹<lb/>
所倚泣訴於御筵袁同連子敬之疇爪牙所杖一逝而<lb/>
不反雖上㫖頻煩屢求勞牒質但稱伐在己不逮僚𨽻<lb/>
託咎朝廷歸罪有司國士解心有識莫附何文敬趨走<lb/>
厮養天性愚狡質迷其姦諂寘懷委杖遂外擅威刑内<lb/>
逰房室質生與釁俱不可詳䆒擢髪數罪曽何足言丞<lb/>
相威重位尊任居分陜宗國倚頼實兼恒情而不及謙<lb/>
<pb n="KR2a0016_WYG_074-13b"/>
沖之塗弗見逆順之訓蔽同郤至理乖范爕遂乃逺忽<lb/>
世祀近受欺構杖納姦疏還謀社稷日者宴安上流坐<lb/>
觀成敗示遣疲卒衆裁三千戎馬不供軍糧靡獻皇朝<lb/>
直以親秩之重酬寵兼極近漸别子禮越常均茍識無<lb/>
所守功弗由己必為義不全終於敗德今兹放命恨心<lb/>
於本推諸昔嵗迹是誠非矣且家國夷險情事異常豫<lb/>
是臣子孰不星赴而玩㓂㤀哀曽無奔拽面蕃十稔惠<lb/>
政蔑聞重贜深掠縱慾己甚姬妾百房尼僧千計敗道<lb/>
<pb n="KR2a0016_WYG_074-14a"/>
傷俗悖亂人神民怨盈塗國謗彌嵗又賊劭未禽凶威<lb/>
猶彊將毁其私墳戮其諸子圖成駭機垂頼義舉㨗期<lb/>
云速不日告平釋怨毒之心解倒懸之急論恩叙德造<lb/>
育為重援人自助棄人快讒怗亂疑功未聞其比僕以<lb/>
不肖過䝉榮私荷佩升越光絶倫伍家本北邉志存慷<lb/>
慨常甘投生以徇艱棘惟恩思難激氣衝襟故以眺三<lb/>
湘而永慨望九江而遐憤若使身死國康誓在殞命況<lb/>
仰禀聖略俯鞠義徒萬全之形愚夫所照夫薛竟陵控<lb/>
<pb n="KR2a0016_WYG_074-14b"/>
率突騎陸道歩馳檀右衞申右率垣游擊整勒鋭師飛<lb/>
輪構路王豫州方舟繕甲乆已前驅僕訓卒利兵凌波<lb/>
電進沈鎮軍蕭安南接舳連旌首尾風合驃騎竟陵王<lb/>
懿親令譽問望攸歸大司馬江夏王道略明逺徽猷茂<lb/>
世並旄鉞臨塗雲驅齊引羣兵競邁秘駕徐啓八鑾揺<lb/>
饗五牛舒斾千乘雷動萬軸雲回騰威發號星流漢轉<lb/>
以上臨下易於轉圜加以三謀協從七緯告慶幽顯同<lb/>
心昭然易覩諸君或世荷恩幸或身聞教義當知君臣<lb/>
<pb n="KR2a0016_WYG_074-15a"/>
大節誓不可犯冠屨至誨難用倒設履安奉順聲泰事<lb/>
全孰與附逆居危身害名醜慈親垂白受戮弱子嬰孩<lb/>
就誅所以有詔遲回未震雷霆者正為諸君身拘㓂手<lb/>
或懷乃心吉凶由人無謂為逺今而不變後悔何及授<lb/>
檄之日心馳賊庭義宣亦相次係至江夏王與義宣書<lb/>
曰昔桓𤣥借兵於仲堪有似今日義宣由此與質相疑<lb/>
質進計曰今以萬人取南州則梁山中絶萬人綴𤣥謨<lb/>
必不敢動質浮舟外江直向石頭此上略也義宣將從<lb/>
<pb n="KR2a0016_WYG_074-15b"/>
之腹心劉諶之曰質求前馳此志難測不如盡鋭攻梁<lb/>
山事剋然後長驅萬安之計也質遣將尹周之攻胡子<lb/>
反柳叔政於西壘時子反渡東岸就𤣥謨計事聞賊至<lb/>
馳歸周之攻壘甚急劉季之水軍殊死戰賊勢盛求救<lb/>
於𤣥謨𤣥謨不遣崔勲之固爭乃遣勲之救之比至城<lb/>
已陷勲之戰死季之収衆而退子反叔政奔還東岸𤣥<lb/>
謨斬子反軍副李文仲質欲仍攻東城義宣黨顔樂之<lb/>
説義宣曰質若復㧞東城則大功盡歸之矣直遣麾下<lb/>
<pb n="KR2a0016_WYG_074-16a"/>
自行義宣遣劉諶之就質陳軍城南𤣥謨留羸弱守城<lb/>
悉精兵出戰薛安都騎軍前出垣䕶之督諸將繼之戰<lb/>
良乆賊陣小拔騎得入劉季之宗越又䧟其西北衆軍<lb/>
乘之乃大潰因風放火船艦悉見焚燒延及西岸質求<lb/>
義宣欲一計事密已出奔矣質不知所為亦走衆悉降<lb/>
散質至尋陽焚燒府舍載妓妾西奔使所寵何文敬領<lb/>
兵居前至西陽西陽太守魯方平質之黨也至是懷貳<lb/>
誑文敬曰傳詔宣敇唯捕元惡一人餘並無所問文敬<lb/>
<pb n="KR2a0016_WYG_074-16b"/>
棄衆而走質先以妹夫羊冲為武昌郡質往投之既至<lb/>
冲己為郡丞胡庇之所殺無所歸乃入南湖逃竄無食<lb/>
摘蓮噉之追兵至窘急以荷覆頭自沈於水出鼻軍主<lb/>
鄭俱兒望見射之中心兵刃亂至腸胃纒縈水草隊主<lb/>
裘應斬質首傳京都時年五十五錄尚書江夏王臣義<lb/>
恭左僕射臣宏等奏曰臧質底棄下才而藉遇深重窮<lb/>
愚悖常構煽凶逆變至滔天志圗泯夏違恩叛德辠過<lb/>
恒科梟首之憲有國通典懲戾思永去惡宜深臣等參<lb/>
<pb n="KR2a0016_WYG_074-17a"/>
議須辜日限意使依漢王莽事例漆其頭首藏于武庫<lb/>
庶為鑑戒昭示將來詔可質初下義宣以質子敦為征<lb/>
虜將軍雝州刺史質留子敞為監軍將敦自隨至是並<lb/>
為武昌郡所執送敦官至黄門郎敦弟敷司徒屬敷弟<lb/>
敞太子洗馬敞弟斁敦子仲璋質之二子二孫未有名<lb/>
同誅質之起兵也豫章太守任薈之臨川内史劉懷之<lb/>
鄱陽太守杜仲儒並為盡力發遣郡丁并送糧運伏誅<lb/>
任薈之字處茂樂安人也歴世祖南平王鑠撫軍右軍<lb/>
<pb n="KR2a0016_WYG_074-17b"/>
司馬長史行事太祖稱之曰望雖不足才能有餘杜仲<lb/>
儒杜驥兄子也豫章望蔡子相孫沖之起義招質質遣<lb/>
將郭㑹膚史山夫討之為沖之所破世祖發詔以為尚<lb/>
書都官曹郎中沖之太原中都人晉秘書監盛曽孫也<lb/>
官至右軍將軍巴東太守後事在劉琬傳沈靈賜以破<lb/>
質前軍於南陵功封南平縣男食邑三百户贈崔勲之<lb/>
通直郎大司馬參軍劉天賜亦梁山戰亡追贈給事中<lb/>
魯爽小名女生扶風郿人也祖宗之字彦仁晉孝武大<lb/>
<pb n="KR2a0016_WYG_074-18a"/>
元末自鄉里出襄陽歴官至南郡太守義熙元年起義<lb/>
襲偽雝州刺史祖蔚進向江陵以功為輔國將軍雍州<lb/>
刺史封宵城縣侯食邑千五百户桓謙荀林逼江陵宗<lb/>
之率衆馳赴事在臨川烈武王道規傳進號平北將軍<lb/>
髙祖討劉毅與宗之同㑹江陵進號鎮北將軍封南陽<lb/>
郡公食邑二千五百户子軌一名象齒爽之父也便弓<lb/>
馬筋力絶人為竟陵太守宗之自以非髙祖舊隸屢建<lb/>
大功有自疑之心㑹司馬休之見討猜懼遂與休之北<lb/>
<pb n="KR2a0016_WYG_074-18b"/>
奔善於撫御士民皆為盡力衞送出境盡室入羌頃之<lb/>
病卒髙祖定長安軌為寧南將軍荆州刺史襄陽公鎮<lb/>
長社世祖鎮襄陽軌遣親人程整奉書䂓欲歸順自拔<lb/>
致誠以昔殺劉康祖徐湛之父故不歸太祖累遣招納<lb/>
許以為司州刺史爽少有武藝虜主拓拔燾知之常置<lb/>
左右元嘉二十六年軌死爽為寧南將軍荆州刺史襄<lb/>
陽公鎮長社㓜染殊俗無復華風麤中使酒數有過失<lb/>
燾將誅之爽有七弟秀小字天念頗有意略才力過爽<lb/>
<pb n="KR2a0016_WYG_074-19a"/>
燾以充宿衞甚知待之偽髙梁王阿叔泥為芮芮所圍<lb/>
甚急使秀往救燾自率大衆繼其後燾未及至秀已擊<lb/>
破之拔阿叔泥而反燾壯其功以為中書郎封廣陵侯<lb/>
或告燾鄴民欲據城反復遣檢察并燒石虎殘宫殿秀<lb/>
常乘驛徃反是時病還遲為燾所詰讓秀復恐懼燾尋<lb/>
南㓂因從渡河先是程天祚為虜所没燾引置左右與<lb/>
秀<hi>闕</hi>寛勸令歸降秀納之天祚廣平人為殿中將軍有<lb/>
武力元嘉二十七年助戍彭城㑹世祖遣府劉泰之輕<lb/>
<pb n="KR2a0016_WYG_074-19b"/>
軍襲虜於汝陽天祚督戰戰敗被罰為虜所獲天祚妙<lb/>
善針術燾深加愛賞或與共輿常不離於側封為南安<lb/>
公燾北還蕃天祚因其沈醉偽若受使督切後軍者所<lb/>
至輕罰天祚為燾所愛羣虜並畏之莫敢問因得逃歸<lb/>
後為山陽太守太宗初興四方同反事在薛安都傳燾<lb/>
始南行遣爽隨永昌王庫仁真向夀陽與弟瑜共破劉<lb/>
祖於尉武仍至𤓰歩始得與秀定歸南之謀燾還至湖<lb/>
陸爽等請曰奴與南有讎每兵來常慮禍及墳墓乞共<lb/>
<pb n="KR2a0016_WYG_074-20a"/>
迎喪還葬國都虜羣下於其主稱奴猶中國稱臣也燾<lb/>
許之長社戍虜有六七百人爽譎之曰南更有軍可遣<lb/>
三百騎往界上參聼騎去爽率腹心夜擊餘虜盡殺之<lb/>
馳入虎牢爽唯第三弟在北餘家屬悉自隨率部曲及<lb/>
願從合千餘家奔汝南遣秀從許昌還夀陽奉辭於南<lb/>
平王鑠曰爽秀得罪本朝負釁三世生長絶域逺身胡<lb/>
虜兄弟闔門淪㸃偽授殞命不可還國無因近係南雲<lb/>
傾屬東日葢猶痿人思歩盲者願明嵩霍咫尺江河匪<lb/>
<pb n="KR2a0016_WYG_074-20b"/>
逺夷庚<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>塞隔同天地痛心疾首晝慨宵悲虜主猖狂<lb/>
豺豕其志虐徧華戎怨結幽顯自盱眙旋軍亡殪過半<lb/>
昏酣沉湎恣性肆身爽秀等因民之憤藉將旅之願齊<lb/>
契義奮梟馘醜徒馮恃皇威肅清逋穢牢洛諸城指期<lb/>
克定䂓以涓塵微雪夙負方當束骸北闕待戮司㓂懦<lb/>
節未申伏心邉表明大王殿下以叡茂居蕃文武兼姿<lb/>
逺邇欽傾承風聞德願垂援拯以慰䖍望老弱百口先<lb/>
遣歸庇逼逼丹心仰希懷逺謹遣同義潁川聶元初奉<lb/>
<pb n="KR2a0016_WYG_074-21a"/>
詞陳聞鑠馳驛以聞上大説下詔曰偽寧南將軍魯爽<lb/>
中書郎魯秀志榦列到忠誠乆著撫兹福先闔門效欵<lb/>
招集義鋭梟剪<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>醜肅定邊城獻馘象魏雖宣孟之去<lb/>
翟歸晉穨當之出胡入漢方之此日曽何足云朕實嘉<lb/>
之宜即授任逞其忠略爽可督司州陳留東郡濟陰濮<lb/>
陽五郡諸軍事征虜將軍司州刺史秀可輔國將軍營<lb/>
陽頴川二郡太守其諸子弟及同契士庶委征虜府以<lb/>
時申言詳加酬叙爽至汝南加督豫州之義陽宋安二<lb/>
<pb n="KR2a0016_WYG_074-21b"/>
郡軍事領義陽内史將軍刺史如故秀參右將軍南平<lb/>
王鑠軍事汝陰内史將軍如故餘弟姪並授官爵賞賜<lb/>
資給甚厚爽北鎮義陽北來部曲凡六千八百八十三<lb/>
人是嵗二十八年也虜毁其墳墓明年四月入朝時燾<lb/>
已死上更謀經略五月遣爽秀程天祚等率歩騎并荆<lb/>
州軍甲士四萬出許洛八月虜長社戍主永平公禿髮<lb/>
幡乃同棄城走進向大索戌戌主偽豫州刺史䟦僕蘭<lb/>
曰爽勇而無防我今出城必輕來據之設伏檀山必可<lb/>
<pb n="KR2a0016_WYG_074-22a"/>
禽也爽果夜進秀諫不止馳往繼之比曉虜騎夾𤼵頼<lb/>
秀縱兵力戰虜乃退還虎牢爽因進攻之本期舟師入<lb/>
河斷其水門王𤣥謨攻碻磝不拔敗退水軍不至爽亦<lb/>
収衆南還轉鬭數百里至曲彊虜候其饑疲盡鋭來攻<lb/>
爽身自奮撃虜乃退走三十年元凶弑逆南譙王義宣<lb/>
起兵入討爽即受命率部曲至襄陽與雍州刺史臧質<lb/>
俱詣江陵義宣進爽號平北將軍領巴陵太守度支校<lb/>
尉本官如故留爽停江陵事平以爽為使持節督豫司<lb/>
<pb n="KR2a0016_WYG_074-22b"/>
雍秦并五州諸軍事左將軍豫州刺史爽至夀陽便曲<lb/>
意賔客爵命士人蓄仗聚馬如㓂將至元凶之為逆也<lb/>
秀在京師謂秀曰我為卿誅徐湛之矣方相委任以為<lb/>
右軍將軍配精兵五千使攻新亭壘將戰秀命打退軍<lb/>
皷因此歸順世祖即位以為左軍將軍出督司州豫州<lb/>
之新蔡汝南汝陽潁川義陽弋陽六郡諸軍事輔國將<lb/>
軍司州刺史領汝南太守爽與義宣及質相結已乆義<lb/>
宣亦欲資其勇力情契甚至孝建元年二月義宣報爽<lb/>
<pb n="KR2a0016_WYG_074-23a"/>
秋當同舉爽狂酒乖謬即日便起兵馳信報弟瑜將家<lb/>
奔叛皆得西歸爽使其衆載黄標稱建平元年竊造法<lb/>
服登壇自號疑長史韋處穆中兵參軍楊元駒治中庾<lb/>
騰之不與己同殺之義宣質聞爽已處分便狼狽反進<lb/>
爽號征北將軍爽於是送所造輿服詣江陵版義宣及<lb/>
臧質等並起征北府户曹版文曰丞相劉今補天子名義<lb/>
宣車騎臧今補丞相名質平西朱今補車騎名修之皆<lb/>
版到奉行義宣駭愕爽所送法物並留竟陵縣不聼進<lb/>
<pb n="KR2a0016_WYG_074-23b"/>
爽直出歴陽自采石濟軍與質水陸俱下爽遣弟瑜守<lb/>
蒙籠歴陽太守張㓜緒請撃瑜世祖配以兵力遣右將<lb/>
軍薛安都歩騎為前驅别遣水軍入淵分路並㑹安都<lb/>
進次大峴爽已立營世祖以賊彊壘固未可輕拔使量<lb/>
宜進止幼緒便引軍退還下獄更遣驍騎將軍垣䕶之<lb/>
代幼緒據歴陽鎮軍將軍沈慶之使安都進軍與爽相<lb/>
遇於小峴爽親自前將戰而飲酒過醉安都刺爽倒馬<lb/>
左右范雙斬首傳送京都瑜亦為部下所斬送進平夀<lb/>
<pb n="KR2a0016_WYG_074-24a"/>
陽子弟並伏誅義宣初舉兵召秀加節進號征虜將軍<lb/>
當繼謀之俱下雝州刺史朱脩之起兵奉順更遣秀擊<lb/>
脩之王𤣥謨聞之喜曰魯秀不來臧質易與耳秀至襄<lb/>
陽大敗而反㑹益州刺史劉秀之遣軍襲江陵秀擊破<lb/>
之義宣還江陵秀與北走衆叛且盡秀之向城上射之<lb/>
中箭赴水死軍人宗敬叔康僧念斬首傳京邑贈韋處<lb/>
穆揚元駒給事中庾騰之員外散騎侍郎爽初南歸秀<lb/>
以爽武人不閑吏職白太祖請處穆為長史以輔爽太<lb/>
<pb n="KR2a0016_WYG_074-24b"/>
祖以補司馬後轉長史云<lb/>
沈攸之字仲達吳興武康人司空慶之從父兄子也父<lb/>
叔仁為衡陽王義季征西長史兼行參軍領隊又隨義<lb/>
季鎮彭城度征北府攸之少孤貧元嘉二十七年索虜<lb/>
南㓂發三呉民丁攸之亦被發既至京都詣領軍將劉<lb/>
遵考求補白丁隊主遵考謂之曰君形陋不堪隊主因<lb/>
隨慶之征討二十九年征西陽蠻始補隊主巴口建義<lb/>
南中郎府板長史兼行參軍新亭之戰身被重創事寧<lb/>
<pb n="KR2a0016_WYG_074-25a"/>
為太尉行參軍封平洛縣五等侯隨府轉大司馬行參<lb/>
軍晉世京邑二岸揚州舊置都部從事分掌二縣非違<lb/>
永初以後罷省孝建三年復置其職攸之掌北岸㑹稽<lb/>
孔璨掌南岸後又罷攸之遷員外散騎侍郎又隨慶之<lb/>
征廣陵屢有功被箭破骨世祖以其善戰配以仇池歩<lb/>
矟事平當加厚賞為慶之所抑遷太子旅賁中郎攸之<lb/>
甚恨之七年遭母憂葬畢起為龍驤將軍武康令前廢<lb/>
帝景和元年除豫章王子尚車騎中兵參軍直閤與宗<lb/>
<pb n="KR2a0016_WYG_074-25b"/>
越譚金等並為廢帝所寵誅戮羣公攸之等皆為之用<lb/>
命封東興縣侯食邑五百户尋遷右軍將軍增邑百户<lb/>
太宗即位以例削封宗越譚金等謀反攸之復召入直<lb/>
閤除東海太守未拜㑹四方反叛南賊已次近道以攸<lb/>
之為寜朔將軍尋陽太守率軍據虎檻時王𤣥謨為大<lb/>
統未發前鋒有五軍在虎檻五軍後又絡驛繼至每夜<lb/>
各立姓號不相禀受攸之謂軍吏曰今衆軍姓號不同<lb/>
若有耕夫漁父夜相呵叱便致駭亂取敗之道也乃就<lb/>
<pb n="KR2a0016_WYG_074-26a"/>
一軍請號衆咸從之殷孝祖為前鋒都督而大失人情<lb/>
攸之内撫將士外諧羣帥衆並倚頼之時南賊前鋒孫<lb/>
沖之薛常寳等屯據赭圻殷孝祖率衆軍攻之為流矢<lb/>
所中死軍主范潛率五百人投賊人情震駭並謂攸之<lb/>
宜代孝祖為統時建安王休仁屯虎檻總統衆軍聞孝<lb/>
祖死遣寧朔將軍江方興龍驤將軍劉靈遺各率三千<lb/>
人赴赭圻攸之以為孝祖既死賊有乘勝之心明日若<lb/>
不更攻則示之以弱方興名位相亞必不為己下軍政<lb/>
<pb n="KR2a0016_WYG_074-26b"/>
不一致敗之由乃率諸軍主詣方興謂之曰四方並反<lb/>
國家所保無復百里之地唯有殷孝祖為朝廷所委頼<lb/>
鋒鏑裁交輿尸而反文武䘮氣朝野危心事之濟否唯<lb/>
在明旦一戰戰若不㨗則大事去矣詰朝之事諸人咸<lb/>
謂吾應統之自卜懦薄幹略不辦及卿今輒相推為統<lb/>
但當相與勠力爾方興甚恱攸之既出諸軍主並尤之<lb/>
攸之曰卿忘廉藺㓂賈之事邪吾本以濟國活家豈計<lb/>
彼此之升降且我能下彼彼必不能下共濟艱難豈可<lb/>
<pb n="KR2a0016_WYG_074-27a"/>
自厝同異明旦進戰自寅訖午大破賊於赭圻城外追<lb/>
奔至姥山分遣水軍乘勢進討又破其水軍㧞胡白二<lb/>
城尋假攸之節進號輔國將軍代孝祖督前鋒諸軍事<lb/>
薛常寳在赭圻食盡南賊大帥劉胡屯濃湖以囊盛米<lb/>
繋流查及船腹陽覆船順風流下以餉赭圻攸之疑其<lb/>
有異遣人取船及流查大得嚢米攸之從子懐寳為賊<lb/>
將帥在赭圻遣親人楊公讃齎密書招誘攸之攸之斬<lb/>
公讃封懐寳書呈太宗尋剋赭圻遷使持節督雍梁南<lb/>
<pb n="KR2a0016_WYG_074-27b"/>
北秦四州郢州之竟陵諸軍事冠軍將軍領寧蠻校尉<lb/>
雍州刺史袁顗復率大衆來入鵲尾相持既乆軍主張<lb/>
興世越鵲尾上據錢溪劉胡自攻之攸之率諸將攻濃<lb/>
湖顗遣人傳唱錢溪已平衆懼攸之曰不然若錢溪實<lb/>
敗萬人中應有逃亡得還者必是彼戰失利唱空聲以<lb/>
惑衆耳勒軍中不得妄動錢溪信尋至果大破賊攸之<lb/>
悉以錢溪所送胡軍耳鼻示之顗駭懼急追胡還攸之<lb/>
諸軍悉力進攻多所斬獲日暮引歸鵲尾食盡遣千人<lb/>
<pb n="KR2a0016_WYG_074-28a"/>
在南陵迎米為臺軍所破燒其資實胡於是棄衆而奔<lb/>
顗亦叛走赭圻濃湖之平也賊軍委棄貲財珍貨殷積<lb/>
諸軍各競収斂以彊弱為少多唯攸之張興世約勒所<lb/>
部不犯秋毫諸將以此多之攸之進平尋陽徙監郢州<lb/>
諸軍事前將軍郢州刺史持節如故不拜遷中領軍封<lb/>
貞陽縣公食邑二千户時四方皆已平定徐州刺史薛<lb/>
安都據彭城請降上雖相酬許而辭㫖簡略攸之前將<lb/>
軍置佐吏假節與鎮軍將軍張永以重兵徴安都安都<lb/>
<pb n="KR2a0016_WYG_074-28b"/>
懼要引索虜索虜引大衆援之攸之等米船在吕梁又<lb/>
遣軍主王穆之上民口穆之為虜攻覆米船又破運車<lb/>
於武原攸之等引退為虜所乘又值寒雪士衆堕指十<lb/>
二三留長水校尉王𤣥載守下邳積射將軍沈韶守宿<lb/>
預睢陵淮陽亦置戌攸之還淮隂免官以公領職復求<lb/>
進討上不聼入朝靣陳又不許復歸淮隂三年六月自<lb/>
率運送米下邳並鑿四周深塹遣龍驤將軍垣䕶之領<lb/>
民口還淮隂時軍主陳顯達當領千兵守下邳攸之留<lb/>
<pb n="KR2a0016_WYG_074-29a"/>
待顯達至虜遣清泗間人詐告攸之云安都欲降求軍<lb/>
迎接攸之副吳喜納其説咸謂宜遣千人參之既而來<lb/>
者轉多喜所執彌固攸之乃集來者告之語曰薛徐州<lb/>
早宜還朝今能爾深副本望但遣子弟一人來便當遣<lb/>
大軍相接君諸人既有志心若能與薛子弟俱來者皆<lb/>
即假君以本鄉縣唯意所欲如其不爾無為空勞往還<lb/>
自此一去不反其年秋太宗復令攸之進圍彭城攸之<lb/>
以清泗既乾糧運不繼固執以為非宜往反者七上大<lb/>
<pb n="KR2a0016_WYG_074-29b"/>
怒詔攸之曰卿春中求伐彭城吾恐軍士疲勞且去冬<lb/>
奔散人心未宜復用不許卿所啓今便不肯為吾行邪<lb/>
卿若不行便可使吳喜獨去攸之懼乃奉㫖進軍行至<lb/>
遲墟上悔追軍令反攸之還至下邳而陳顯達於睢口<lb/>
為虜所破龍驤將軍姜産之司徒參軍髙遵世戰没虜<lb/>
追攸之甚急因交戰被矟創㑹暮引軍入顯達壘夕衆<lb/>
散八月十八日也攸之棄衆南奔初呉興丘㓜弼丘隆<lb/>
先沈誕沈榮守呉陸道量並以文記之才隨攸之及張<lb/>
<pb n="KR2a0016_WYG_074-30a"/>
永北討永一奔攸之再敗㓜弼等並皆䧟没攸之之還<lb/>
淮隂以為持節假冠軍將軍行南兗州刺史追贈姜産<lb/>
之左軍將軍髙遵世屯騎校尉四年徴攸之為呉興太<lb/>
守辭不拜乃除左衛將軍領太子中庶子五年出為持<lb/>
節監郢州諸軍郢州刺史為政刻暴或鞭士大夫上佐<lb/>
以下有忤意輒靣加詈辱將吏一人亡叛同籍符伍充<lb/>
代者十餘人而曉達吏事自彊不息士民畏憚人莫敢<lb/>
欺聞有虎輒自圍捕往無不得一日或得兩三若逼暮<lb/>
<pb n="KR2a0016_WYG_074-30b"/>
不獲禽則宿昔圍守須曉自出賦斂嚴苦徴發無度繕<lb/>
治船舸營造器甲自至夏口便有異圗六年進監豫州<lb/>
之西陽司州之義陽二郡軍事進號鎮軍將軍泰豫元<lb/>
年太宗崩攸之與蔡興宗在外蕃同豫顧命進號安西<lb/>
將軍加散騎常侍給鼓吹一部未拜㑹巴西民李承明<lb/>
反執太守張澹蜀土騷擾時荆州刺史建平王景素被<lb/>
徴新除荆州刺史蔡興宗未之鎮乃遣攸之權行荆州<lb/>
事攸之既至㑹承明已平乃以攸之都督荆湘雝益梁<lb/>
<pb n="KR2a0016_WYG_074-31a"/>
寧南北秦八州諸軍事鎮西將軍荆州刺史持節常侍<lb/>
如故至荆州政治如在夏口營造舟甲常如敵至時幼<lb/>
主在位羣公當朝攸之漸懐不臣之迹朝廷制度無所<lb/>
遵奉江州刺史桂陽王休範密有異志以㣲㫖動攸之<lb/>
使道士陳公昭作天公書一函題云沈丞相送付攸之<lb/>
門者攸之不開書推得公昭送之朝廷後廢帝元徽二<lb/>
年休範舉兵襲京邑攸之謂僚佐曰桂陽今反朝廷必<lb/>
聲云與攸之同若不顚沛勤王必増朝野之惑於是遣<lb/>
<pb n="KR2a0016_WYG_074-31b"/>
軍主孫同沈懐奥興軍馳下受郢州刺史晉熙王爕節<lb/>
度同等始過夏口㑹休範平還進攸之號征西大將軍<lb/>
開府儀同三司固讓開府攸之自擅閫外朝廷疑憚之<lb/>
累欲徴入慮不受命乃止羣公稱皇太后令遣中使問<lb/>
攸之曰乆勞于外宜還京輦然任寄之重換代殊為未<lb/>
易還止之宜一以相委欲以觀察其意攸之答曰荷國<lb/>
重恩名器至此自惟凡陋本無廊廟之姿至如戍防一<lb/>
蕃撲討蠻蜒可彊充斯任雖自上如此豈敢厝心去留<lb/>
<pb n="KR2a0016_WYG_074-32a"/>
歸還之事㐲聼朝㫖朝廷逾慴憚徴議遂息四年建平<lb/>
王景素據京城反攸之復應朝廷景素尋平初元嘉中<lb/>
巴東建平二郡軍府富實與江夏竟陵武陵並為名郡<lb/>
世祖於江夏置郢州郡罷軍府竟陵武陵亦並殘壊巴<lb/>
東建平為峽中蠻所破至是民人流散存者無㡬其年<lb/>
春攸之遣軍入峽討蠻帥田五郡等及景素反攸之急<lb/>
追峽中軍巴東太守劉攘兵建平太守劉道欣並疑攸<lb/>
之自有異志阻兵斷峽不聼軍下時攘兵元子天賜為<lb/>
<pb n="KR2a0016_WYG_074-32b"/>
荆州西曹攸之遣天賜譬説之令其解甲一無所問攘<lb/>
兵見天賜知景素實反乃釋甲謝愆攸之待之如故後<lb/>
以攘兵為府司馬劉道欣堅守建平攘兵譬説不回乃<lb/>
與伐蠻軍攻之破建平斬道欣臺直閤髙道慶家在江<lb/>
陵攸之初至州道慶時在家牒其親戚十餘人求州從<lb/>
事西曹攸之為用三人道慶大怒自入州取教毁之而<lb/>
去及還都不詣攸之别道慶至都云攸之聚衆繕甲姦<lb/>
逆不乆楊運長等常相疑畏乃與道慶密遣刺客齎廢<lb/>
<pb n="KR2a0016_WYG_074-33a"/>
帝手詔以金餅賜攸之州府佐吏進其階級時有象三<lb/>
頭至江陵城北數里攸之自出格殺之忽有流矢集攸<lb/>
之馬障泥其後刺客事發廢帝既殞順帝即位進攸之<lb/>
號車騎大將軍開府儀同三司加班劒二十人遣攸之<lb/>
長子司徒左長史元琰齎廢帝刳斮之具以示攸之元<lb/>
琰既至江陵攸之便有異志腹心議有不同故其事不<lb/>
果其年十一月乃發兵反叛攸之素蓄士馬資用豐積<lb/>
至是戰士十萬鐡馬二千遣使要雝州刺史張敬兒梁<lb/>
<pb n="KR2a0016_WYG_074-33b"/>
州刺史范伯年司州刺史姚道和湘州行事庾佩玉巴<lb/>
陵内史王文和等敬兒文和斬其使馳表以聞伯年道<lb/>
和佩玉懐兩端密相應和十二月十二日攸之遣其輔<lb/>
國將軍中兵參軍督前鋒軍事孫同率寧朔將軍中兵<lb/>
參軍武寳龍驤將軍騎兵參軍朱君拔寧朔將軍沈慧<lb/>
真龍驤將軍中兵參軍王道起又遣司馬冠軍將軍劉<lb/>
攘兵率寧朔將軍外兵參軍公孫方平龍驤將軍騎兵<lb/>
參軍朱靈寳龍驤將軍驤兵參軍沈僧敬龍驤將軍髙<lb/>
<pb n="KR2a0016_WYG_074-34a"/>
茂又遣輔國將軍中兵參軍王靈秀輔國將軍中兵參<lb/>
軍丁珍東率寧朔將軍中兵參軍王珍之寧朔將軍外<lb/>
兵參軍楊景穆相繼俱下攸之自率輔國將軍錄事參<lb/>
軍兼司馬武茂宗輔國將軍中兵參軍沈韶寧朔將軍<lb/>
中兵參軍皇甫賢寧朔將軍中兵參軍胡欽之龍驤將<lb/>
軍中兵參軍東門道順閏十月四日至夏口攸之將發<lb/>
江陵使沙門釋僧桀筮之曰不至京邑當自郢州囘還<lb/>
意甚不悦初江津有雲氣狀如塵霧從西北來正蓋軍<lb/>
<pb n="KR2a0016_WYG_074-34b"/>
上至沌口云當問訊安西蹔泊黄金浦既登岸郢城出<lb/>
軍撃之攸之聞齊王世子據盆口震懾不敢下因攻郢<lb/>
城時齊王輔政遣衆軍西討尚書符征西府曰尊冠賤<lb/>
屨君臣之位奉順忌逆成敗斯兆未有憑凌我郊圻侵<lb/>
軼我河縣而不焚師殪甲靡旗亂轍者也沈攸之少長<lb/>
庸賤擢自閻伍邀百戰之運乘一㨗之功鐫山裂地腰<lb/>
金拖紫窮貴於國極富於家擁旄蕃伯便無北靣之禮<lb/>
受督志屏即有專征之釁橘柚不薦璆㻸罕入箕賦深<lb/>
<pb n="KR2a0016_WYG_074-35a"/>
斂毒被南郢枉繩矯墨害著西荆饕餮其心谿壑其性<lb/>
從始至終㳂壯得老今遂驅廹妖黨繕集尫卒結釁外<lb/>
城送死中甸是而可忍孰不可懐今遣新除使持節督<lb/>
郢州之義陽諸軍事平西將軍郢州刺史聞喜縣開國<lb/>
侯黄回員外散騎常侍冠軍驍騎將軍南臨淮太守重<lb/>
安縣開國子軍主王敬則輔國將軍屯騎校尉長夀縣<lb/>
開國男王宜與輔國將軍南髙平太守軍主陳承叔輔<lb/>
國將軍左軍將軍南濮陽太守葛陽縣開國男軍主彭<lb/>
<pb n="KR2a0016_WYG_074-35b"/>
文之龍驤將軍驃騎行參軍軍主召宰精甲二萬前鋒<lb/>
雲騰又遣散騎常侍領游撃將軍湘南縣開國男新除<lb/>
使持節督湘州諸軍事征虜將軍湘州刺史軍主吕安<lb/>
國屯騎校尉寧朔將軍崔慧景輔國將軍軍主任侯伯<lb/>
輔國將軍驍騎將軍軍主蕭順之輔國將軍㳺擊將軍<lb/>
軍主垣崇祖寧朔將軍虎賁中郎將軍主尹略屯騎校<lb/>
尉南城令曹虎頭舳驢二萬駱驛繼邁又遣輔國將軍<lb/>
後軍將軍右軍中兵參軍事軍主苟元賔寧朔將軍撫<lb/>
<pb n="KR2a0016_WYG_074-36a"/>
軍中兵參軍事軍主郭文孝龍驤將軍撫軍中兵參軍<lb/>
事軍主程隠雋輕艓一萬截其津要新除持節督廣交<lb/>
越寧湘州之廣興諸軍事領平越中郎將征虜將軍廣<lb/>
州刺史統馬軍主沌陽縣開國子周盤龍輔國將軍後<lb/>
軍統馬軍主張文憘龍驤將軍軍主薛道淵冠軍將軍<lb/>
㳺擊將軍并州刺史南清河太守太原公軍主王敕勤<lb/>
龍驤將軍射聲校尉王洪軌龍驤將軍宂從僕射軍主<lb/>
成置等鐵馬五千龍驤後敶凡此諸帥莫不勇力動天<lb/>
<pb n="KR2a0016_WYG_074-36b"/>
勁志駕日接衝拔距鷹瞵鶚視顧盼則前後風生喑嗚<lb/>
則左右電起以此攻城何城不克以此赴敵何敶能堅<lb/>
然後鑾戎薄臨龍虎百萬六軍齊軌五輅舒斾丹檻發<lb/>
照素甲生波樓煩白羽投鞌成岳漁陽墨騎浴鐵為羣<lb/>
芝艾同焚悔將何及符到之日幸加三省其鋒敶營壁<lb/>
之主驅逼㓂手之人若有投命軍門一無所問或能因<lb/>
罪立績終不爾欺斬裾射玦唯功是與能斬送攸之首<lb/>
封三千户縣公賜布絹各五千匹信如河海皎然無貳<lb/>
<pb n="KR2a0016_WYG_074-37a"/>
飛火軍攝文書千里驛行齊王出頓新亭馳檄數攸之<lb/>
罪惡曰夫彎弓射天未見能至揮戈擊地多力安施何<lb/>
則逆順之勢定殊禍福之驗易原也是以違乎天者鬼<lb/>
神不能使其成㑹乎人者聖哲不能令其毁故劉濞頼<lb/>
七國連兵之勢隗嚻恃跨河據隴之資毋丘儉伐其踰<lb/>
海越島之功諸葛誕矜其待士愛民之德彼四子者皆<lb/>
當世雄傑以犯順取禍覆窟傾巢為竪子笑況乎行陳<lb/>
凡才斗筲小器而懐問鼎之志敢搆無君之逆哉逆賊<lb/>
<pb n="KR2a0016_WYG_074-37b"/>
沈攸之自出萊畝寂寥累世故司空沈公從父宗䕃愛<lb/>
之若子卵翼吹嘘得升官秩廢帝昏悖猜畏柱臣攸之<lb/>
貪競乘機凶忍趨利躬行反噬請銜誅㫖又攸之與譚<lb/>
金童太壹等並受寵任朝為牙爪同功共體世號三侯<lb/>
當時親昵情過管鮑遭仰革運凶黨懼戮攸之狡猾用<lb/>
數圗全賣禍既殺從父又害良朋雖呂布販君酈寄賣<lb/>
友方之斯人未足為酷此其不信不義言詐翻覆諸夏<lb/>
之所未有夷狄之所不為也泰始開闢網漏吞舟略其<lb/>
<pb n="KR2a0016_WYG_074-38a"/>
凶險取其摶噬故得階亂獲全因禍保福攸之空淺躁<lb/>
而無謀濃湖崩挫本非己力及北伐彭泗望賊宵奔重<lb/>
討下邳一鼓而遁再鄙王師又應肆法先帝英聖量深<lb/>
河海宥其回谿之敗冀収曲崤之㨗故得推遷幸㑹頓<lb/>
升崇顯内端戎禁外臨方牧聖靈鼎湖逺頒顧命託寄<lb/>
崇深義感金石而攸之知奉國諱喜見于容普天同哀<lb/>
己以為慶此其樂禍幸災大逆之辠一也又攸之累登<lb/>
蕃兵自郢遷荆晉熙殿下以皇弟代鎮地尊望重攸之<lb/>
<pb n="KR2a0016_WYG_074-38b"/>
肆情陵侮斷割候迎料擇士馬簡算器甲精器鋭士並<lb/>
取自隨郢城所留十不遺一專擅略虜㒺顧國典此其<lb/>
包藏禍志不恭不䖍大逆之罪二也又攸之踐荆以來<lb/>
恒用姦數既欲發兵宜有因假遂乃蹙廹羣蠻騷擾山<lb/>
谷揚聲討伐盡户發上蟻聚郭邑伺國盛衰從來積年<lb/>
永不解甲遂使四野百縣路無男人耕田載租皆驅女<lb/>
弱自古酷虐未聞有此其侮蔑朝廷大逆之罪三也去<lb/>
昔桂陽竒兵<hi>闕</hi>起京師内奰宗廟阽危攸之任居上流<lb/>
<pb n="KR2a0016_WYG_074-39a"/>
兵彊地廣救援顚沛實宜悉力國家倒懸方思身慮威<lb/>
遣弱卒三千並皆羸老使就郢州禀受節度欲令判否<lb/>
之日委辠晉熙何其平日輈張實輕周邵爾時恭謹虚<lb/>
重皇戚此其伏慝藏詐持疑兩端大逆之辠四也又攸<lb/>
之累據方州跋扈滋甚招誘輕狡往者咸納羈絆行侣<lb/>
過境必留仕子窮困不得歸其鄉商人畢命無由還其<lb/>
土叛亡入境輙加<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>䕶逋逃出界必遣窮追此其大逆<lb/>
之辠五也又攸之自任專恣恃行慘酷視吏若讐遇民<lb/>
<pb n="KR2a0016_WYG_074-39b"/>
如草峻太半之賦暴參夷之刑鞭捶國士全用虜法一<lb/>
人逃亡闔宗補代毒徧嬰孩虐加斑白獄囚恒滿市血<lb/>
常流男不得耕女不得織奔馳道路號哭動天皇朝赦<lb/>
令初不遵奉欲殺欲擊故曠蕩之澤長隔彼州此其無<lb/>
君陵上大逆之辠六也蒼梧狂凶釁深桀紂猜貳外蕃<lb/>
鴞目西顧留其長息元琰以為交質父子分張彌積年<lb/>
稔頼社稷靈長獨夫遄戮攸之豫禀心靈宜同歡幸遂<lb/>
迷惑顚倒深相嗟惜舉言哀桀揚聲吠堯此其不辨是<lb/>
<pb n="KR2a0016_WYG_074-40a"/>
非㒺識善惡違情背理大逆之辠七也廢昏立明先代<lb/>
盛典交廣先到梁秦蚤及而攸之密邇内畿州塗弗逺<lb/>
驛書至止晏若不聞未遣章表奄積旬朔防風後至夏<lb/>
典所誅此其大逆之辠八也昇明肇歴恩深澤逺申其<lb/>
父子之情矜其骨肉之恩馳遣元琰銜使西歸並加崇<lb/>
授寵貴重疊元琰達西便應反命攸之得此集聚蒙誰<lb/>
之恩不荷盛德反生讐釁此其大逆之辠九也攸之以<lb/>
谿壑之性含梟鴆之腸直置天壤己稱醜穢況乃舉兵<lb/>
<pb n="KR2a0016_WYG_074-40b"/>
内侮逞肆姦回斯實惡熟辠成之辰決癰潰疽之日幕<lb/>
府過荷朝寄義百常憤董司元戎龔行天罰今皇上聖<lb/>
明將相仁厚約法三章輕刑緩賦年登嵗阜家給人足<lb/>
上有惠和之澤下無樂亂之心攸之不識天時妄圗姦<lb/>
逆舉無名之師驅怨讐之黨是以朝野審其易取含識<lb/>
判其成禽熊羆厲爪蓄攫裂之心虎豹摩牙起吞噬之<lb/>
憤鼓怒則氷原激電奮發則霜野奔靁以此定亂豈移<lb/>
晷刻雖復衆徒梗陸舉郡阻川何足以抗沸海之濤當<lb/>
<pb n="KR2a0016_WYG_074-41a"/>
燒山之熖彼土士民罹毒日乆逃竄無路常所憫然今<lb/>
復相逼起接鋒刃交戰之日蘭艾難分土崩倒戈宜為<lb/>
蚤計無使一人迷昧而九族就禍也𢎞宥之典有如皎<lb/>
日攸之盡鋭攻郢州行事柳世隆随宜距應屢摧破之<lb/>
攸之與武陵王賛牋曰江陵一總八州地居形勝鎮撫<lb/>
之重宜以上歸本欲仰移節蓋改臨荆部所以未具上<lb/>
聞者欲待至止面自咨申不圖重關擊<graphic n="KR2190" url="https://raw.githubusercontent.com/kanripo/KR-Gaiji/master/images/KR2190.png" mimeType="image/png"/>覲接莫由若<lb/>
使匡朝之誠終蔽於聖察襲逺之舉近<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>於郢都則無<lb/>
<pb n="KR2a0016_WYG_074-41b"/>
以謝烈士之心何用塞義夫之志便不犯關陵漢期一<lb/>
接奉若夫斬蛟䧟石之卒裂骼卷鐵之將烟騰飈迅容<lb/>
或驚動左右茍不獲已敢不先布下情又曰下官位重<lb/>
分陜富兼金穴子弟勝衣爵命已及親黨辨菽抽序便<lb/>
加耳倦絃歌口厭粱肉布衣若此復欲何求豈不知俛<lb/>
眉苟安保養餘齒何為不計百口甘冒危難誠感歴朝<lb/>
之遇欲報之於皇室爾昧理之徒謂下官懷無厭之願<lb/>
既貫誠於白日不復明心於殿下若使天必喪道忠節<lb/>
<pb n="KR2a0016_WYG_074-42a"/>
不立政復闔門碎滅百死無恨但髙祖王業艱難太祖<lb/>
劬勞日昃卜世不盡七百之期宗社已成他人之有家<lb/>
國之事未審於聖心何如攸之遣中兵參軍公孫方平<lb/>
馬歩三千向武昌太守臧渙棄郡投西陽太守王毓奔<lb/>
于盆口方平因據西陽建寧太守張謨率二守千人攻<lb/>
之方平破走攸之攻郢城乆不決衆心離沮昇明二年<lb/>
正月十九日夜劉攘兵燒營入降郢城衆於是離散不<lb/>
可復制將曉攸之斬劉天賜率大衆過江至魯山諸軍<lb/>
<pb n="KR2a0016_WYG_074-42b"/>
因此散走還向江陵未百餘里聞城已為雍州刺史張<lb/>
敬兒所據無所歸乃與第三子中書侍郎文和至華容<lb/>
界為封人所斬送攸之初下留元琰守江陵張敬兒尅<lb/>
城元琰逃走第五子㓜和㓜和弟靈和元琰子法先懿<lb/>
子文和子法徴㓜和子法茂並為敬兒所禽伏誅初文<lb/>
和尚齊王女義興憲公主公主早薨有二女至是齊王<lb/>
迎還第内今皇帝即位聽攸之及諸子喪還葬墓攸之<lb/>
第二子懿太子洗馬先攸之卒攸之弟登之新安太守<lb/>
<pb n="KR2a0016_WYG_074-43a"/>
去職在家為呉興太守沈文秀所収斬登之弟雍之鄱<lb/>
陽太守先攸之卒詔以雍之孫僧照為義興公主後雍<lb/>
之與攸之異生諸弟中最和謹尤見親愛攸之性儉吝<lb/>
子弟不得妄用財物唯恣雍之所湏輒取齋中服飾分<lb/>
與親舊以此為常雍之弟榮之尚書庫部郎亦先攸之<lb/>
卒攸之晚好讀書手不釋卷史漢事多所諳憶常歎曰<lb/>
早知窮達有命恨不十年讀書及攻郢城夜遇風浪米<lb/>
船沉没倉曹參軍崔靈鳯女㓜適柳世隆子攸之正色<lb/>
<pb n="KR2a0016_WYG_074-43b"/>
謂曰當今軍糧要急而卿不以在意將由與城内婚姻<lb/>
邪靈鳯答曰樂廣有言下官豈以五男易一女攸之歡<lb/>
然意解初攸之招集才力之士随郡人雙泰真有幹力<lb/>
召不肯來後泰真至江陵賣買有以告攸之者攸之因<lb/>
留之補隊副厚加料理泰真無停志少日叛走攸之遣<lb/>
二十人被甲追之逐討甚急泰真殺數人餘者不敢近<lb/>
欲過家將母去事廹不獲單身走入蠻追者既失之錄<lb/>
其母而去泰真既失母乃出自歸攸之不罪曰此孝子<lb/>
<pb n="KR2a0016_WYG_074-44a"/>
也賜錢一萬轉補隊主其矯情任笇皆如此初攸之賤<lb/>
時與呉郡孫超之全景文共乘小船出京都三人共上<lb/>
引埭有一人止而相之曰君三人皆當至方伯攸之曰<lb/>
豈有三人俱有此相相者曰骨法如此若有不驗便是<lb/>
相書悞耳其後攸之為郢荆二州超之廣州景文豫州<lb/>
刺史攸之初至郢州有順流之志府主簿宗儼之勸攻<lb/>
郢城功曹臧寅以為攻守勢異非旬日所拔若不時舉<lb/>
挫鋭損威今順流長驅計日可㨗既傾根本則郢城豈<lb/>
<pb n="KR2a0016_WYG_074-44b"/>
能自固攸之不從既敗諸將帥皆奔散惟寅曰我委質<lb/>
事人豈可苟免我之不負公猶公之不負朝廷也乃投<lb/>
水死寅字士若東莞莒人也先是攸之在郢州州從事<lb/>
輒與府錄事鞭攸之免從事官而更鞭錄事五十謂人<lb/>
曰州官鞭府職誠非體要由小人凌侮士大夫倉曹參<lb/>
軍事邊榮為府錄事所辱攸之自為榮鞭殺錄事攸之<lb/>
自江陵下以榮為留府司馬守城張敬兒將至人或説<lb/>
之使詣敬兒降榮曰受沈公厚恩共如此大事一朝緩<lb/>
<pb n="KR2a0016_WYG_074-45a"/>
急便改易本心不能行也城敗見敬兒敬兒問曰邊公<lb/>
何不早來榮曰沈公見留守城而委城求活所不忍也<lb/>
本不蘄生何湏見問敬兒曰死何難得命斬之歡笑而<lb/>
去容無異色太山程邕之者素依随榮至是抱持榮曰<lb/>
與邊公周逰不忍見邊公前死乞見殺兵不得行戮以<lb/>
告敬兒敬兒曰求死甚易何為不許先殺邕之然後及<lb/>
榮三軍莫不垂泣曰柰何一日殺二義士比之臧洪及<lb/>
陳容榮金城人也廢帝之殞也攸之欲起兵問其知星<lb/>
<pb n="KR2a0016_WYG_074-45b"/>
人葛珂之珂之曰自古起兵皆候太白太白見則成伏<lb/>
則敗昔桂陽以太白伏時舉兵一戰授首此近世明驗<lb/>
今蕭公廢昏立明政值太白時此與天合也且太白尋<lb/>
出東方東方利用兵西方不利故攸之止不反及後舉<lb/>
兵珂之又曰今嵗星守南斗其國不可伐攸之不從凡<lb/>
同逆丁珍東孫同裴茂仲武宗儼之並伏誅攸之表檄<lb/>
文疏皆儼之詞也臧渙詣盆城自歸今皇帝命斬之餘<lb/>
同惡或為亂軍所殺或遇赦得原<lb/>
<pb n="KR2a0016_WYG_074-46a"/>
史臣曰臧質雖貪虐夙樹問望多闕奉義治流本無吞<lb/>
噬之志也徒欲以㓜君弱政期之於世祖據有中流嗣<lb/>
桓庾之業既主異穆哀臣皆代黨雖禮秩外厚而疑防<lb/>
内深功髙位重終非自安之地至於陵天犯順其出於<lb/>
此乎攸之伺隙西郢年逾十載擅命專威無君已積及<lb/>
天厭宋道鼎運將離不識代德之紀獨迷樂推之數公<lb/>
休既覆其族攸之亦屠厥身夫以釁亂自終固異代如<lb/>
一也<lb/>
<pb n="KR2a0016_WYG_074-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十四<lb/>
<pb n="KR2a0016_WYG_074-47a"/>
　宋書卷七十四考證<lb/>
臧質傳秃頂拳髪○秃南史作頽六書故頽首秃也<lb/>
冗從僕射胡崇之領質府司馬崇之副太子積弩將軍<lb/>
　毛熙祚亦受統于質○崇之監本作澄之<hi>臣龍官</hi>按<lb/>
　上言胡崇之領質府司馬此言崇之副毛熙祚於文<lb/>
　極順不應别作澄之但下文即言使崇之澄之二軍<lb/>
　營於山上而本傳之前並未叙出澄之事當有闕文<lb/>
且義宣腹心將佐蔡超民之徒○蔡當作竺或超下另<lb/>
<pb n="KR2a0016_WYG_074-47b"/>
　有竺超二字<lb/>
兩岸築偃月壘○監本岸作圻偃作堰今從南史改正<lb/>
魯爽傳遣爽随永昌王庫仁真向夀陽與弟瑜共破劉<lb/>
　祖於尉武○<hi>臣承蒼</hi>按庫仁真當是彼時番語勇健<lb/>
　之稱南史侯景傳言勇兼人名為庫真部督當是此<lb/>
　義也劉祖諸本並同㨿劉康祖傳劉下應是脱一康<lb/>
　字<lb/>
中書郎魯秀志榦列到忠誠久著○列到二字不可解<lb/>
<pb n="KR2a0016_WYG_074-48a"/>
　林邑國傳亦有檀和之忠果到列之語<lb/>
當繼謀之俱下○謀南本作諶謂徐湛之也當從之<lb/>
㑹益州刺史劉秀之遣軍襲江陵秀撃破之○監本闕<lb/>
　江陵二字今從南本補入<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_074-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十四考證<lb/>
</p>
<p>
</p>
  </div>
<div>
<head>宋書卷七十五</head> <lb/>
    <p>
<pb n="KR2a0016_WYG_075-1a"/>
欽定四庫全書<lb/>
　宋書卷七十五<lb/>
　　梁　　　　沈　　　　　約　　　　撰<lb/>
　列傳第三十五<lb/>
　　王僧達　　顔竣<lb/>
王僧達琅邪臨沂人太保𢎞少子兄錫質訥乏風采太<lb/>
祖聞僧達蚤慧召見於徳陽殿問其書學及家事應對<lb/>
閑敏上甚知之妻以臨川王義慶女少好學善屬文年<lb/>
<pb n="KR2a0016_WYG_075-1b"/>
未二十以為始興王濬後軍參軍遷太子舎人坐屬疾<lb/>
於楊列橋觀鬭鴨為有司所糾原不問性好鷹犬與閭<lb/>
里少年相馳逐又躬自屠牛義慶聞如此令周旋沙門<lb/>
慧觀造而觀之僧達陳書滿席與論文義慧觀酬答不<lb/>
暇深相稱美與錫不協□家貧求郡太祖欲以為秦郡<lb/>
吏部郎庾炳之曰王𢎞子既不宜作秦郡僧達亦不堪<lb/>
莅民乃止尋遷太子洗馬母憂去職兄錫罷臨海郡還<lb/>
送故及奉禄百萬以上僧達一夕令奴輦取無復所餘<lb/>
<pb n="KR2a0016_WYG_075-2a"/>
服闋為宣城太守性好㳺獵而山郡無事僧達肆意馳<lb/>
騁或三五日不歸受辭訟多在獵所民或相逄不識問<lb/>
府君所在僧達曰近在後元嘉二十八年春索虜㓂逼<lb/>
都邑危懼僧達求入衛京師見許賊退又除宣城太守<lb/>
頃之徙任義興三十年元凶弑立世祖入討普檄諸州<lb/>
郡又符郡發兵僧達未知所從客説之曰方今覺逆滔<lb/>
天古今未有為君計莫若承義師之檄移告傍郡使工<lb/>
言之士明示禍福苟在共心誰不響應此策上也如其<lb/>
<pb n="KR2a0016_WYG_075-2b"/>
不能可躬率向義之徒詳擇水陸之便致身南歸亦其<lb/>
次也僧達乃自候道南奔逄世祖於䧿頭即命為長史<lb/>
加征虜將軍初世祖發尋陽沈慶之謂人曰王僧達必<lb/>
來赴義人問其所以慶之曰虜馬飲江王出赴難見在<lb/>
先帝前議論開張執意明决以此言之其至必也上即<lb/>
位以為尚書右僕射尋出為使持節南蠻校尉加征虜<lb/>
将軍時南郡王義宣求留江陵南蠻不觧不成行仍補<lb/>
䕶軍将軍僧達自負才地謂當時莫及上初踐阼即居<lb/>
<pb n="KR2a0016_WYG_075-3a"/>
端右一二年間便望宰相及為䕶軍不得志乃啟求徐<lb/>
州曰臣衰索餘生逄辰藉業先帝追念功臣睠及遺賤<lb/>
飾短捐陋布策稠采從官委褐十有一載早憑慶泰脱<lb/>
親盛明而有志於學無獨見之敏有務在身無偏鑒之<lb/>
識固不足建言世治備辯時宜竊以天恩不可終報尸<lb/>
素難可久處故猖狂蕪謬每陳所懐陛下孝誠發衷義<lb/>
順動物自龍飛以來實應九服同歡三光再朗而臣假<lb/>
視巷里借聴民謡黎氓<hi>闕</hi>　　未締其感逺近風議不<lb/>
<pb n="KR2a0016_WYG_075-3b"/>
獲稍進臣所用夙宵疾首寤寐疚心者也臣取之前載<lb/>
譬之於今當漢文之時可謂藉已成之業據既安之運<lb/>
重以布衣菲食憂勤治道而賈誼披露廼誠猶有歎哭<lb/>
之諫况今承顛沛萬機惟始恩未及普信未遑周臣又<lb/>
聞前達有言天下重器也一安不可卒危一危亦不可<lb/>
卒安陛下神思淵通亦當鑒之聖慮竊謂今之務惟在<lb/>
萬有為己家國同憂允彼庶心從民之欲民有咨瘼之<lb/>
聲君表納隍之志下有愆弊之苦上無侈豫之情又應<lb/>
<pb n="KR2a0016_WYG_075-4a"/>
官酌其才爵疇其望與失不賞寧失不刑至若樞任重<lb/>
司藩扞要鎮治亂攸寄動静所歸百度惟新或可因而<lb/>
弗革事在適宜無或定其出䖏天下多才在所用之臣<lb/>
非惟寄觀世路謬識其難即之於身詳見其弊何者臣<lb/>
雖得免牆面書不入於學伍行無愆戾自無近於才能<lb/>
直以廕託門世夙列榮齒且近雖奔迸江路歸命南闕<lb/>
竟何功効可以書賞而頻出内寵陛下綢繆數旬之中<lb/>
累發明詔自非才略有素聲實相任豈可聞而弗驚履<lb/>
<pb n="KR2a0016_WYG_075-4b"/>
而無懼固宜退省身分識恩之厚不知報答當在何期<lb/>
夫見危致命死而後已皆殷勤前誥重其忘生臣感先<lb/>
聖格言思在必効之地使生獲其志死得其所如使臣<lb/>
享厚祿居重榮衣狐坐熊而無事於世者固所不能安<lb/>
也今四夷猶警國未忘戰辮髪凶詭尤宜裁防間者天<lb/>
兵未獲己肆其輕漢之心恐戎狄貪惏猶懐匪遜脱以<lb/>
神州暫擾中夏兵饑容或逰魂塞内重窺邊壘且高秋<lb/>
在莭胡馬興威宜圗其易蚤為之所臣每一日三省志<lb/>
<pb n="KR2a0016_WYG_075-5a"/>
在報効逺近小大顧其所安受效偏方得司者則慮之<lb/>
所辦情有不疑若首統軍政董勒天兵既才所不周實<lb/>
誠亦非願陛下矜諒己厚願復曲體此心䕶軍之任臣<lb/>
不敢處彭城軍府即時過立且臣本在驅馳非希崇顯<lb/>
輕智小號足以自安願垂鑑恕特賜申奨則内外榮荷<lb/>
存沒銘分上不許僧達三啟固陳上甚不説以為征虜<lb/>
将軍吳郡太守期嵗五遷僧達彌不得意吳郭西臺寺<lb/>
多富沙門僧達求須不稱意乃遣主簿顧曠率門義劫<lb/>
<pb n="KR2a0016_WYG_075-5b"/>
寺内沙門竺法瑶得數百萬荆江反叛加僧達置佐領<lb/>
兵臺符聴置千人而輒立三十隊隊八十人又立宅於<lb/>
吳多役公力坐免官初僧達為太子洗馬在東宫愛念<lb/>
軍人朱靈寳及出為宣城靈寳己長僧達詐列死亡寄<lb/>
宣城左永之籍注以為己子改名元序啟太祖以為武<lb/>
陵國典衛令又以補竟陵國典書令建平國中将軍孝<lb/>
建元年春事發又加禁錮上表陳謝云不能因依左右<lb/>
傾意權貴上愈怒僧達族子確年少美姿容僧達與之<lb/>
<pb n="KR2a0016_WYG_075-6a"/>
私欵確叔父休為永嘉太守當将確之郡僧達欲逼留<lb/>
之確知其意避不復往僧達大怒潛於所住屋後作大<lb/>
坑欲誘確來别因殺而埋之從弟僧䖍知其謀禁呵乃<lb/>
止御史中丞劉瑀奏請收治上不許孝建三年除太常<lb/>
意尤不悦頃之上表解職曰臣自審庸短少闕宦情兼<lb/>
宿抱重疾年月稍甚生平素念願閑衡廬先朝追逺之<lb/>
恩早見榮齒曩者以親貧須養僶俛従祿觧褐後府十<lb/>
有餘旬俄遷舎人殆不朝直實無緣坐閲宸寵尸爵家<lb/>
<pb n="KR2a0016_WYG_075-6b"/>
庭情計二三屢經聞啟終獲允亮賜反初服還私未用<lb/>
又擢為洗馬意㫖優隆其令且拜許有郡缺當務處置<lb/>
㑹琅邪遷改即蒙勑往反神翰慈誘殷勤令装成即自<lb/>
隨靈寳往年淪覆長溪因彼㪚失仰感沉恩俯銘浮寵<lb/>
臣釁積禍并仍丁艱罸聊及視息即蒙逮問具啟以奉<lb/>
營情事負舉猥多賜莅宣城極其窮躓仲春移任方冬<lb/>
便值虜南侵臣沗同肺腑情為義動苦求還都侍衛輦<lb/>
轂至止之日戎旗已搴在郡雖淺而貪得分了方拂農<lb/>
<pb n="KR2a0016_WYG_075-7a"/>
衣還事耕牧宣城民庶詣闕見請爾時𠡠亡従兄僧綽<lb/>
宣見留之㫖闇疾寡任野心素積仍附啟苦乞且旋任<lb/>
還務未期亡兄臣錫奄見棄背啟觧奔赴賜帶郡還都<lb/>
曾未淹積復除義興臣自天飛海泳豈假鱗翼徒思横<lb/>
施與日而深自處官以來未嘗有涓毫之積羸疾闇疚<lb/>
又無人一諾而性狎林水偏愛禽魚議其所託動乖治<lb/>
要故收崖歛分無忘俄頃實由有待難供上装未立東<lb/>
郡奉輕西郏祿重具陳蘄懇備執初願乞置江湘逺郡<lb/>
<pb n="KR2a0016_WYG_075-7b"/>
一二年中庶反耕之日糧藥有寄即蒙亮許當賜矜擢<lb/>
遭逄厄運天地崩離世蒙聖朝門情之顧及在臣身復<lb/>
荷殊識義雖君臣恩猶父子臣誠庸蔽心過草木奉衛<lb/>
之日不覺捐身單軀弱嗣千里共氣繼罹凶塗動臨危<lb/>
盡生微朝露不察如絲信順所扶得獲全濟再見天地<lb/>
重覩三光于時兄子僧亮䓁幽窘醜逆盡室獄户山川<lb/>
嶮岨吉凶路塞悠逺之思誰能勿勞嘗膽濡足是其公<lb/>
願分心挂腹實亦私苦幸屬聖武尅復大業宇宙廓清<lb/>
<pb n="KR2a0016_WYG_075-8a"/>
四表靖晏臣父子叔姪同獲泰辰造情追尋歸骨之本<lb/>
欲以死明心誤有餘辰情願己展避逆向順終古常節<lb/>
智力無効有何勲庸而頻煩恩榮動踰分次但忽病之<lb/>
日不敢固辭故吞訴於鵲渚飲愧於新亭及元凶既殄<lb/>
人神獲乂端右之授即具陳請天慈優渥每越常倫南<lb/>
蠻䕶軍旬月私授臣三省非分必致孤負居常輕任尚<lb/>
懼網墨况參要内職承寵外畿其取覆折不假識見故<lb/>
披誠啟訴表疏相屬或乞輕高就卑或願以閑易要言<lb/>
<pb n="KR2a0016_WYG_075-8b"/>
誓致苦播於辭牘誠知固陋當觸眀科去嵗往年累犯<lb/>
刑禁理無申可罪有恒典虚穢朝序慙累家業臣甘其<lb/>
終物議其盡陛下棄其身瑕矜其貴戚迂略法憲曲相<lb/>
全養臣一至之感口此何忘利伊恩升加以今位當時<lb/>
震驚收足失所本忘閑情不敢聞命内慮於己外訪於<lb/>
親以為天地之仁施不期報再造之恩不可妄屬故洗<lb/>
拂灰壤登沐膏露上處聖澤下更生辰合芳離蜕遐邇<lb/>
改觀但偷榮託幸忽移此嵗自見妨長轉不可寜宜其<lb/>
<pb n="KR2a0016_WYG_075-9a"/>
沈放志事俱盡伏願陛下承太始之徳加成物之恩及<lb/>
臣狂蔽未至得於榮次自引聖朝厚終始之惠孤臣保<lb/>
不泯之澤夫讓功為高臣無功而讓專素為美臣榮采<lb/>
己積以是求退誠亦可愍又妻子為居更無餘累婢僕<lb/>
十餘粗有田入嵗時是課足繼朝昏兼比日眩瞀更甚<lb/>
風虚漸劇凑理合閉榮衞惛底心氣沖弱神志衰散念<lb/>
此根疵不支嵗月公私誠願宜䝉諒許乞狥餘辰以終<lb/>
𤨏運白水皎日不足為譬願垂矜鑑哀申此請僧達文<lb/>
<pb n="KR2a0016_WYG_075-9b"/>
㫖抑揚詔付門下侍中何偃以其詞不遜啟付南臺又<lb/>
坐免官頃之除江夏王義恭太傅長史臨淮太守又徙<lb/>
太宰長史太守如故大明元年遷左衛将軍領太子中<lb/>
庶子以歸順功封寜陵縣五等侯二年遷中書令先是<lb/>
南彭城蕃縣民髙闍沙門釋曇摽道方等共相誑惑自<lb/>
言有鬼神龍鳳之瑞常聞簫鼓音與秣陵民藍宏期等<lb/>
謀為亂又要結殿中将軍苗允員外散騎侍郎嚴欣之<lb/>
司空參軍闞千纂太宰府将程農王恬等謀尅二年八<lb/>
<pb n="KR2a0016_WYG_075-10a"/>
月一日夜起兵攻宫門晨掩太宰江夏王義恭分兵襲<lb/>
殺諸大臣以闍為天子事發覺凡黨與死者數十人僧<lb/>
達屢經狂逆上以其終無悛心因髙闍事陷之下詔曰<lb/>
王僧達餘慶所鍾早登榮觀輕險無行暴於世談值國<lb/>
道中艱盡室願効甄其薄誠貰其鴻慝爵遍外内身窮<lb/>
榮寵曾無在泮食椹懐音乃協規西楚志擾東區公行<lb/>
剽掠顯奪凶黨倚結羣惡誣亂視聴朕每容隐思加蕩<lb/>
雪曾無犬馬感恩之志而炎火成燎原之勢涓流兆江<lb/>
<pb n="KR2a0016_WYG_075-10b"/>
河之形遂脣齒髙闍契䂓蘇寳搜詳妖圗覘察象緯逮<lb/>
賊長臨梟餘黨就鞫咸布辭獄牒宣言虚市猶欲隐忍<lb/>
法為情屈小醜紛紜人扇方甚矯構風塵志希非覬固<lb/>
己達諸公卿彰於朝野朕焉得輕宗社之重行匹夫之<lb/>
仁殛山誅邪聖典所同戮諷翦律漢法攸尚便可收付<lb/>
廷尉肅正刑書故太保華容文昭公𢎞契濶歴朝綢繆<lb/>
眷遇豈容忘兹勲徳忽其世祀門爵國姻一不貶絶於<lb/>
獄賜死時年三十六子道琰徙新安郡前廢帝即位得<lb/>
<pb n="KR2a0016_WYG_075-11a"/>
還京邑後廢帝元徽中為廬陵國内史未至郡卒蘇寳<lb/>
者名寳生本寒門有文義之羙元嘉中立國子學為毛<lb/>
詩助教為太祖所知官至南臺侍御史江寜令坐知高<lb/>
闍反不即啟聞與闍共伏誅<lb/>
顔竣字士遜琅邪臨沂人光祿大夫延之子也太祖問<lb/>
延之卿諸子誰有卿風對曰竣得臣筆測得臣文㚟得<lb/>
臣義躍得臣酒竣初為太學博士太子舎人出為世祖<lb/>
撫軍主簿甚被愛遇竣亦盡心補益元嘉中上不欲諸<lb/>
<pb n="KR2a0016_WYG_075-11b"/>
王各立朋黨将召竣補尚書郎吏部尚書江湛以為竣<lb/>
在府有稱不宜囘改上乃止遂隨府轉安北鎮軍北中<lb/>
郎府主簿二十八年虜自彭城北歸復求互市竣議曰<lb/>
愚以為與虜和親無益已然之明效何以言其然夷狄<lb/>
之欲侵暴正苦力之不足耳未嘗拘制信義用輟其謀<lb/>
昔年江上之役乃是和親之所招歴稔交聘遂求國婚<lb/>
朝廷羈縻之義依違不絶既積嵗月漸不可誣獸心無<lb/>
厭重以忿怒故至於深入幸今因兵交之後華戎隔判<lb/>
<pb n="KR2a0016_WYG_075-12a"/>
若言互市則復開曩敝之萌議者不過言互市之利在<lb/>
得馬今棄此所重得彼下駟千匹以上尚不足言况所<lb/>
得之數裁不十百邪一相交關卒難閉絶㓂負力玩勝<lb/>
驕黠已甚雖云互市實覘國情多贍其求則桀慠㒺已<lb/>
通而為莭則必生邊虞不如塞其端漸杜其觖望内修<lb/>
徳化外經邊事保境以觀其釁於事為長初沙門釋僧<lb/>
舎粗有學義謂竣曰貧道粗見讖記當有真人應符名<lb/>
稱次第屬在殿下竣在彭城嘗向親人叙之言遂宣布<lb/>
<pb n="KR2a0016_WYG_075-12b"/>
聞於太祖時元凶巫蠱事已發故上不加推治世祖鎮<lb/>
尋陽遷南中郎記室參軍三十年春以父延之致仕固<lb/>
求觧職不許賜假未發而太祖崩問至世祖舉兵入討<lb/>
轉咨議參軍領錄事任總外内并造檄書世祖發尋陽<lb/>
便有疾領錄事自沈慶之以下並不堪相見唯竣出入<lb/>
卧内斷决軍機時世祖屢經危篤不任咨稟凡厥衆事<lb/>
竣皆専斷施行世祖踐祚以為侍中俄遷左衛将軍加<lb/>
散騎常侍辭常侍見許封建城縣侯食邑二千户孝建<lb/>
<pb n="KR2a0016_WYG_075-13a"/>
元年轉吏部尚書領驍騎将軍留心選舉自强不息任<lb/>
遇既隆奏無不可其後謝荘代竣領選意多不行竣容<lb/>
貌嚴毅荘風姿甚羙賔客喧□常歡笑荅之時人為之<lb/>
語曰顔竣嗔而與人官謝荘笑而不與人官南郡王義<lb/>
宣臧質等反以竣兼領軍義宣質諸子藏匿建康秣陵<lb/>
湖熟江寜縣界世祖大怒免丹陽尹褚湛之官收四縣<lb/>
官長以竣為丹陽尹加散騎常侍先是竣未有子而大<lb/>
司馬江夏王義恭諸子為元凶所殺至是並各産男上<lb/>
<pb n="KR2a0016_WYG_075-13b"/>
自為制名名義恭子為伯禽以比魯公伯禽周公旦之<lb/>
子也名竣子為辟彊以比漢侍中張良之子先是元嘉<lb/>
中鑄四銖錢輪郭形制與五銖同用費損無利故百姓<lb/>
不盗鑄及世祖即位又鑄孝建四銖三年尚書右丞徐<lb/>
爰議曰貴貨利民載自五政開鑄流圜法成九府民富<lb/>
國實教立化光及時移俗易則通變適用是以周漢俶<lb/>
遷随世輕重降及後代財豐用足因條前寳無復改剏<lb/>
年歴既逺䘮亂屢經堙焚剪毁日月銷減貨薄民貧公<lb/>
<pb n="KR2a0016_WYG_075-14a"/>
私俱困不有革造将至大乏謂應式遵古典收銅繕鑄<lb/>
納贖刋刑著在往策今宜以銅贖刑随罰為品詔可鑄<lb/>
錢形或薄小輪郭不成於是民間盗鑄者雲起雜以鉛<lb/>
錫並不牢固又剪鑿古錢以取其銅錢轉薄小稍違官<lb/>
式雖重制嚴刑民吏官長坐死免者相係而盗鑄彌甚<lb/>
百物踊貴民人患苦之乃立品格薄小無輪郭者悉加<lb/>
禁斷始興郡公沈慶之立議曰昔秦幣過重髙祖是患<lb/>
普令民鑄改造榆莢而貨輕物重又復乖時太宗放鑄<lb/>
<pb n="KR2a0016_WYG_075-14b"/>
賈誼致譏誠以采山術存銅多利重耕戰之器曩時所<lb/>
用四民競造為害或多而孝文弗納民鑄遂行故能朽<lb/>
貫盈府天下殷富况今耕戰不用采鑄廢久鎔冶所資<lb/>
多因成器功艱利薄絶吳鄧之資農民不習無釋耒之<lb/>
患方今中興開運聖化惟新雖復偃甲銷戈而倉庫未<lb/>
實公私所乏唯錢而已愚謂宜聴民鑄錢郡縣開置錢<lb/>
署樂鑄之家皆居署内平其雜式去其雜偽官歛輪郭<lb/>
藏之以為永寳去春所禁新品一時施用今鑄悉依此<lb/>
<pb n="KR2a0016_WYG_075-15a"/>
格萬税三千嚴檢盗鑄并禁剪鑿數年之間公私豐贍<lb/>
銅盡事息姦偽自止且禁鑄則銅轉成器開鑄則器化<lb/>
為財翦華利用於事為益上下其事公卿太宰江夏王<lb/>
義恭議曰伏見沈慶之議聴民私鑄樂鑄之室皆入署<lb/>
居平其凖式去其雜偽愚謂百姓不樂與官相關由來<lb/>
甚久又多是人士盖不願入署凡盗鑄為利利在偽雜<lb/>
偽雜既禁樂入必寡云歛取輪郭藏為永寳愚謂上之<lb/>
所貴下必從之百姓聞官歛輪郭輪郭之價百倍大小<lb/>
<pb n="KR2a0016_WYG_075-15b"/>
對易誰肯為之彊制使換則状似逼奪又去春所禁新<lb/>
品一時施用愚謂此條在可開許又云今鑄宜依此格<lb/>
萬税三千又云嚴檢盗鑄不得更造夫禁制之設非惟<lb/>
一旦昧利犯憲羣庶常情不患制輕患在冒犯今入署<lb/>
必萬輸三千私鑄無十三之税逐利犯禁居然不斷又<lb/>
云銅盡事息姦偽自禁愚謂赤縣内銅非可卒盡比及<lb/>
銅盡姦偽已積又云禁鑄則銅轉成器開鑄則器化為<lb/>
財然頃所患患於形式不均加以剪鑿<hi>闕二字</hi>鈆錫衆訴<lb/>
<pb n="KR2a0016_WYG_075-16a"/>
耳越若止於盗鑄銅者亦無須苦禁竣議曰泉貨利用<lb/>
近古所同輕重之議定於漢世魏晉以降未之能改誠<lb/>
以物貨既均改之偽生故也世代漸久弊運頓至因革<lb/>
之道宜有其術今云開署放鑄誠所欣同但慮採山事<lb/>
絶器用日耗銅既轉少器亦彌貴設器直一千則鑄之<lb/>
減半為之無利雖令不行又云去春所禁一時施用是<lb/>
欲使天下豐財若細物必行而不従公鑄利已既深情<lb/>
偽無極私鑄剪鑿書不可禁五銖半兩之屬不盈一年<lb/>
<pb n="KR2a0016_WYG_075-16b"/>
必至於盡財貨未贍大錢已竭數嵗之間悉為塵土豈<lb/>
可令取弊之道基於皇代今百姓之貨雖為轉少而市<lb/>
井之民未有嗟怨此新禁初行品式未一須臾自止不<lb/>
足以垂聖慮唯府藏空匱實為重憂今縦行細錢官無<lb/>
益賦之理百姓雖贍無觧官乏唯簡費去華設在莭儉<lb/>
求贍之道莫此為貴然錢有定限而消失無方剪鑄雖<lb/>
息終致窮盡者亡應官開取銅之署絶器用之塗定其<lb/>
品式日月漸鑄嵗久之後不為世益耳時議者又以銅<lb/>
<pb n="KR2a0016_WYG_075-17a"/>
轉難得欲鑄二銖錢竣又議曰議者将為官藏空虚宜<lb/>
更改鑄天下銅少宜減錢式以救交弊賑國紓民愚以<lb/>
為不然今鑄二銖恣行新細於官無觧於乏而人姦巧<lb/>
大興天下之貨将靡碎至盡空立嚴禁而利深難絶不<lb/>
過一二年間其弊不可復救其甚不可一也今鎔鑄有<lb/>
頓得一二億理縦復得此必待彌年嵗暮税登財幣蹔<lb/>
革日用之費不贍數月雖權徴助何觧乏邪徒使姦民<lb/>
意騁而貽厥愆謀此又甚不可二也民懲大錢之改兼<lb/>
<pb n="KR2a0016_WYG_075-17b"/>
畏近日新禁市井之間必生喧擾逺利未開切患猥及<lb/>
富商得志貧民困窘此又甚不可三也若使交益深重<lb/>
尚不可行况又未見其利而衆弊如此失算當時取誚<lb/>
百代乎前廢帝即位鑄二銖錢形式轉細官錢每出民<lb/>
間即模効之而大小厚薄皆不及也無輪郭不磨鑪如<lb/>
今之剪鑿者謂之耒子景和元年沈慶之啟通私鑄由<lb/>
是錢貨亂改一千錢長不盈三寸大小稱此謂之鵝眼<lb/>
錢劣於此者謂之綖環錢入水不沉随手破碎市井不<lb/>
<pb n="KR2a0016_WYG_075-18a"/>
復料數十萬錢不盈一掬斗米一萬商貨不行太宗初<lb/>
唯禁鵝眼誕環其餘皆通用復禁民鑄官署亦廢工尋<lb/>
復並斷唯用古錢竣自散騎常侍丹陽尹加中書令丹<lb/>
陽尹如故表讓中書令曰虚竊國靈坐招禁要聞命慙<lb/>
惶形魂震越臣東州凡鄙生㣲於時長自閭閻不窺官<lb/>
轍門無富貴志絶華伍直以委身壟畝飢寒交切先朝<lb/>
陶均庶品不遺愚賤得免耕税之勤厠仕進之末陛下<lb/>
盛徳居蕃總攬英異越以不才超塵清軌奉躬歴稔勞<lb/>
<pb n="KR2a0016_WYG_075-18b"/>
效莫書仰恃曲成之仁畢願守宰之秩豈期天地中闋<lb/>
殷憂啟聖倚附興運擢景神塗雲飛海泳冠絶倫等曾<lb/>
未三朞殊命八萃詳料賞典則臣不應科瞻言勤良則<lb/>
臣與侔貴方欲□欵皇朝降階盛序㣲已國言少徹身<lb/>
謗而制書猥下爵樹彌隆臣小人也不及逺謀寵利之<lb/>
來何能居約徒以上瀆天眀下汨彞議災謫之興懼必<lb/>
在邇今之過授以先㣲身苟曰非據危辱将及十手所<lb/>
指諭等膏肓所以寤寐兢遽維縈苦疾者也伏願陛下<lb/>
<pb n="KR2a0016_WYG_075-19a"/>
察其丹誠矜其疾願絶㑹收恩以全愚分則造化之施<lb/>
方兹為薄見許時嵗旱民饑竣上言禁餳一月息米近<lb/>
萬斛復代謝荘為吏部尚書領太子左衛率未拜丁憂<lb/>
起為右将軍丹陽尹如故竣藉蕃朝之舊極陳得失上<lb/>
自即吉之後多所興造竣諫争懇切無所回避上意甚<lb/>
不説多不見従竣自謂才足幹時恩舊莫比當贊務居<lb/>
中永執朝政而所陳多不被納疑上欲疏之乃求外出<lb/>
以占時㫖大明元年以為東揚州刺史将軍如故所求<lb/>
<pb n="KR2a0016_WYG_075-19b"/>
既許便憂懼無計至州又丁母艱不許去職聴送䘮還<lb/>
都恩待猶厚竣彌不自安每對親故頗懐怨憤又言朝<lb/>
事違謬人主得失及王僧達被誅謂為竣所讒構臨死<lb/>
陳竣前後忿懟每恨言不見従僧達所言頗有相符據<lb/>
上乃使御史中丞庾徽之奏之曰臣聞人臣之奉主毁<lb/>
家光國竭情無私若乃無禮陵人怙富卑上是以王叔<lb/>
作戒子晳為戮未有背本塞原好利忘義而得自容盛<lb/>
世溷亂清流者也右将軍東揚州刺史建城縣開國侯<lb/>
<pb n="KR2a0016_WYG_075-20a"/>
顔竣因附風雲謬蒙翼長天地更造㧞以非次聖朝親<lb/>
攬萬務一歸而窺覘國柄潛圗秉執受任選曹驅扇滋<lb/>
甚出尹京輦形勢彌放傳詔犯憲舊須啟聞而竣以通<lb/>
□忤已輒加鞭辱㒺顧威靈莫此為甚嚴詔屢發當官<lb/>
責效竣權恣不行怨懟彌起懐挾姦數苞藏隂慝預聞<lb/>
中㫖㒺不宣露罰則委上恩必歸已荷遇之門即加謗<lb/>
辱受譴之室曲相哀撫翻戾朝紀狡惑視聴脅懼上宰<lb/>
激動閭閻未上慮聞内懐猜懼偽請東牧以卜天㫖既<lb/>
<pb n="KR2a0016_WYG_075-20b"/>
獲出蕃怨詈方肆反脣腹誹方之已輕且時有啟奏必<lb/>
恊姦私宣示親朋動作羣小前冬母亡詔賜還葬事畢<lb/>
不去盤桓經時方構間勲貴造立同異又表示危懼深<lb/>
營身觀曲訪大臣慮不全立遂以已被斥外國道将顛<lb/>
釁積懐抱惡窮辭色兼行闕於家早負世議逮身居崇<lb/>
寵奉兼萬金榮以夸親祿不充飬宿憾母弟恃貴輒戮<lb/>
天倫怨毒親交震駭凡所莅任皆闕政刑輒開丹陽庫<lb/>
物貸借吏下多假資禮觧為門生充朝滿野殆将千計<lb/>
<pb n="KR2a0016_WYG_075-21a"/>
驕放自下妨公害私取監觧見錢以供帳下賔旅酣歌<lb/>
不異平日街談道説非復風聲竣代都文吏特荷天私<lb/>
棄瑕錄用豫參要重勞無汗馬賞班河山出内寵靈踰<lb/>
越倫伍山川之性日月彌滋溪壑之心在盈彌奓虎㓂<lb/>
狼貪未足為譬今皇明開耀品物咸亨傷俗㸃化實唯<lb/>
害焉宜加顯戮以彰盛化請以見事免竣所居官下太<lb/>
常削爵土須事御收付廷尉法獄辠上未欲便加大戮<lb/>
且止免官竣頻啟謝罪并乞性命上愈怒詔荅曰憲司<lb/>
<pb n="KR2a0016_WYG_075-21b"/>
所奏非宿昔所以相期卿受榮遇故當極此訕訐怨憤<lb/>
已孤本望乃復過煩思慮懼不自全豈為下事上誠莭<lb/>
之至邪及竟陵王誕為逆因此陷之召御史中丞庾徽<lb/>
之於前為奏奏成詔曰竣孤負恩飬乃可至此於獄賜<lb/>
死妻息宥之以逺子辟彊徙送交州又於道殺之竣文<lb/>
集行於世<lb/>
史臣曰世祖弱嵗臨蕃涵道未廣披胷觧帶義止賔僚<lb/>
及運鍾傾陂身危慮切擢膽抽肝猶患言未盡也至於<lb/>
<pb n="KR2a0016_WYG_075-22a"/>
馮玉負扆威行萬物欲有必従事無暫失既而憂歡異<lb/>
日甘苦變心主挟今情臣追昔欵宋昌之報上賞已行<lb/>
同舟之慮下望愈結嫌怨既萌誅責自起竣之取釁於<lb/>
世盖由此乎為人臣者若能事主而捐其私立功而忘<lb/>
其報雖求顛陷不可得也<lb/>
　<lb/>
　<lb/>
　<lb/>
<pb n="KR2a0016_WYG_075-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十五<lb/>
<pb n="KR2a0016_WYG_075-23a"/>
　宋書卷七十五考證<lb/>
王僧達傳受效偏方得司者則慮之所辦情有不疑○<lb/>
　得司者則四字不可觧者字或當作考<lb/>
顔竣𫝊夫禁制之設非惟一旦昧利犯憲羣庶常情○<lb/>
　一旦二字監本訛作亘今改正<lb/>
衆訴耳越○訴監本誤作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字書無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字今定作訴言<lb/>
　錢法弊壊衆人交訴之聲溢耳也<lb/>
史臣論嫌怨既萌○萌監本誤作前今改正<lb/>
<pb n="KR2a0016_WYG_075-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十五考證<lb/>
</p>
<p>
</p>
  </div>
<div>
<head>宋書卷七十六</head> <lb/>
    <p>
<pb n="KR2a0016_WYG_076-1a"/>
欽定四庫全書<lb/>
　宋書卷七十六<lb/>
　　梁　　　　沈　　　　　約　　　　撰<lb/>
　列傳第三十六<lb/>
　　朱脩之　　宗慤　　王𤣥謨<lb/>
朱脩之字恭祖義興平氏人也曾祖燾晉平西将軍祖<lb/>
序豫州刺史父諶益州刺史脩之自州主簿遷司徒従<lb/>
事中郎文帝謂曰卿曾祖昔為王導丞相中郎卿今又<lb/>
<pb n="KR2a0016_WYG_076-1b"/>
為王𢎞中郎可謂不忝爾祖矣後随到彦之北伐彦之<lb/>
自河南回留脩之戍滑臺為虜所圍數月糧盡将士熏<lb/>
鼠食之遂陷於虜初脩之母聞其被圍既久常憂之忽<lb/>
一旦乳汁驚出母號泣告家人曰吾今已老忽復有乳<lb/>
汁斯不祥矣吾兒其不利乎後問至脩之果以此日陷<lb/>
沒拓跋燾嘉其守莭以為侍中妻以宗室女脩之潛謀<lb/>
南歸妻疑之每流涕問其意脩之深嘉其義竟不告也<lb/>
後鮮卑馮𢎞稱燕王治黄龍城拓跋燾伐之脩之與同<lb/>
<pb n="KR2a0016_WYG_076-2a"/>
沒人邢懐明竝從又有徐卓者復欲率南人竊發事泄<lb/>
被誅脩之懐明懼奔馮𢎞𢎞不禮留一年㑹宋使傳詔<lb/>
至脩之名位素顯傳詔見即拜之彼國敬傳詔謂為天<lb/>
子邊人見其致敬於脩之乃始加禮時魏屢伐𢎞或説<lb/>
𢎞遣脩之歸求救遂遣之泛海至東萊遇猛風柁折垂<lb/>
以長索船乃復正海師望見飛鳥知其近岸須臾至東<lb/>
萊元嘉九年至京邑以為黄門侍郎累遷江夏内史雍<lb/>
州刺史劉道産卒羣蠻大動脩之為征西司馬討蠻失<lb/>
<pb n="KR2a0016_WYG_076-2b"/>
利孝武初為寧蠻校尉雍州刺史加都督脩之在政寛<lb/>
簡士衆悦附及荆州刺史南郡王義宣反檄脩之舉兵<lb/>
脩之偽與之同而遣使陳誠於帝帝嘉之以為荆州刺<lb/>
史加都督義宣聞脩之不與己同乃以魯秀為雍州刺<lb/>
史擊襄陽脩之命斷馬鞍山道秀不得前乃退及義宣<lb/>
敗於梁山單舟南走脩之率衆南定遺㓂時竺超民執<lb/>
義宣脩之至乃殺之以功封南昌縣侯脩之治身清約<lb/>
凡所贈貺一無所受有餉或受之而旋與佐吏賭之終<lb/>
<pb n="KR2a0016_WYG_076-3a"/>
不入已唯以撫納羣蠻為務徴為左民尚書轉領軍将<lb/>
軍去鎮秋毫不犯計在州然油及牛馬糓草以私錢十<lb/>
六萬償之然性儉尅少恩情姊在鄉里饑寒不立脩之<lb/>
未嘗供贍嘗往視姊姊欲激之為設菜羮粗飯脩之曰<lb/>
此乃貧家好食致飽而去先是新野庾彦達為益州刺<lb/>
史携姊之鎮分祿秩之半以供贍之西土稱焉脩之後<lb/>
墜車折脚辭尚書領崇憲太僕仍加特進金紫光祿大<lb/>
夫以脚疾不堪獨行特給扶侍卒贈侍中特進如故諡<lb/>
<pb n="KR2a0016_WYG_076-3b"/>
貞侯<lb/>
宗慤字元幹南陽人也叔父炳髙尚不仕慤年少時炳<lb/>
問其志慤曰願乘長風破萬里浪炳曰汝不富貴即破<lb/>
我家矣兄泌娶妻始入門夜被劫慤年十四挺身拒賊<lb/>
賊十餘人皆披散不得入室時天下無事士人並以文<lb/>
義為業炳素高莭諸子羣従皆好學而慤獨任氣好武<lb/>
故不為鄉曲所稱江夏王義恭為征北将軍南兗州刺<lb/>
史慤随鎮廣陵時從兄綺為征北府主簿綺嘗入直而<lb/>
<pb n="KR2a0016_WYG_076-4a"/>
給吏牛泰與綺妾私通慤殺泰綺壮其意不責也元嘉<lb/>
二十二年伐林邑慤自奮請行義恭舉慤有膽勇乃除<lb/>
震武将軍為安西參軍蕭景憲軍副随交州刺史檀和<lb/>
之圍區粟城林邑遣将范毗沙達來救區粟和之遣偏<lb/>
軍拒之為賊所敗又遣慤慤乃分軍為數道偃旗潛進<lb/>
討破之抜區粟入象浦林邑王范陽邁傾國來拒以具<lb/>
装被象前後無際士卒不能當慤曰吾聞師子威服百<lb/>
獸乃製其形與象相禦象果驚奔衆因潰㪚遂克林邑<lb/>
<pb n="KR2a0016_WYG_076-4b"/>
收其異寳雜物不可勝計慤一無所取衣櫛蕭然文帝<lb/>
甚嘉之後為随郡太守雍州蠻屢為㓂建威将軍沈慶<lb/>
之率慤及栁元景等諸将分道攻之羣蠻大潰又南新<lb/>
郡蠻帥田彦生率部曲反叛焚燒郡城屯據白楊山元<lb/>
景攻之未能下慤率其所領先登衆軍随之羣蠻由是<lb/>
畏服二十年孝武伐元凶以慤為南中郎諮議參軍領<lb/>
中兵孝武即位以為左衛将軍封洮陽侯功次栁元景<lb/>
孝建中累遷豫州刺史監五州諸軍事先是鄉人庾業<lb/>
<pb n="KR2a0016_WYG_076-5a"/>
家甚富豪方丈之膳以待賔客而慤至設以菜葅粟飰<lb/>
謂客曰宗軍人慣噉麤食慤致飽而去至是業為慤長<lb/>
史帶梁郡慤待之甚厚不以前事為嫌大明三年竟陵<lb/>
王誕據廣陵反慤表求赴討乘驛詣都面受莭度上停<lb/>
輿慰勉慤聳躍數十左右顧盻上壮之及行隸車騎大<lb/>
将軍沈慶之初誕誑其衆云宗慤助我及慤至躍馬繞<lb/>
城呼曰我宗慤也事平入為左衛将軍五年從獵墮馬<lb/>
脚折不堪朝直以為光祿大夫加金紫慤有佳牛堪進<lb/>
<pb n="KR2a0016_WYG_076-5b"/>
御官買不肯賣坐免官眀年復職廢帝即位為寧蠻校<lb/>
尉雍州刺史加都督卒贈征西将軍諡曰肅侯太始二<lb/>
年詔以慤配食孝武廟子羅雲卒子元寳嗣<lb/>
王𤣥謨字彦徳太原祁人也六世祖宏河東太守綿竹<lb/>
侯以從叔司徒允之難棄官北居新興仍為新興鴈門<lb/>
太守其自叙云爾祖牢仕慕容氏為上谷太守随慕容<lb/>
徳居青州父秀早卒𤣥謨幼而不羣世父蕤有知人鑒<lb/>
常笑曰此兒氣概高亮有太尉彦雲之風武帝臨徐州<lb/>
<pb n="KR2a0016_WYG_076-6a"/>
辟為従事史與語異之少帝末謝晦為荆州請為南蠻<lb/>
行參軍武昌太守晦敗以非大帥見原元嘉中補長沙<lb/>
王義欣鎮軍中兵将軍領汝陰太守時虜攻陷滑臺執<lb/>
朱脩之以歸𤣥謨上疏曰王途始開随復淪塞非惟天<lb/>
時抑亦人事虎牢滑臺豈惟将之不良抑亦本之不固<lb/>
本之不固皆由民憚逺役臣請以西陽之魯陽襄陽之<lb/>
南鄉發甲卒分為兩道直趣淆澠征士無逺傜之思吏<lb/>
士有屢休之歌若欲以東國之衆經營牢洛道途既逺<lb/>
<pb n="KR2a0016_WYG_076-6b"/>
獨克實難𤣥謨每陳北侵之策上謂殷景仁曰聞王𤣥<lb/>
謨陳説使人有封狼居意後為興安侯義賔輔國司馬<lb/>
彭城太守義賔薨𤣥謨上表以彭城要兼水陸請以皇<lb/>
子撫臨州事乃以孝武出鎮及大舉北征以𤣥謨為寜<lb/>
朔将軍前鋒入河受輔國将軍蕭斌莭度𤣥謨向碻磝<lb/>
戍主奔走遂圍滑臺積旬不克虜王拓跋燾率大衆號<lb/>
百萬鞞鼓之聲震動天地𤣥謨軍衆亦盛器械甚精而<lb/>
𤣥謨專依所見多行殺戮初圍城城内多茅屋衆求以<lb/>
<pb n="KR2a0016_WYG_076-7a"/>
火箭燒之𤣥謨恐損亡軍實不從城中即撤壊之空地<lb/>
以為窟室及魏救将至衆請發車為營又不從将士多<lb/>
離怨又營貨利一匹布責人八百梨以此倍失人心及<lb/>
拓跋燾軍至乃奔退麾下散亡略盡蕭斌将斬之沈慶<lb/>
之固諌曰佛狸威震天下控弦百萬豈𤣥謨所能當且<lb/>
殺戰将以自弱非良計也斌乃止初𤣥謨始将見殺夢<lb/>
人告曰誦觀音經千遍則免既覺誦之得千遍明日将<lb/>
刑誦之不輟忽傳呼停刑遣代守碻磝江夏王義恭為<lb/>
<pb n="KR2a0016_WYG_076-7b"/>
征討都督以為碻磝不可守召令還為魏軍所追大破<lb/>
之流矢中臂二十八年正月還至歴城義恭與𤣥謨書<lb/>
曰聞因敗為成臂上金瘡得非金印之徴也元凶弑立<lb/>
𤣥謨為益州刺史孝武伐逆𤣥謨遣濟南太守垣䕶之<lb/>
将兵赴義事平除徐州刺史加都督及南郡王義宣與<lb/>
江州刺史臧質反朝廷假𤣥謨輔國将軍拜豫州刺史<lb/>
與栁元景南討軍屯梁山夾岸築偃月壘水陸待之義<lb/>
宣遣劉諶之就臧質陳軍城南𤣥謨留老弱守城悉精<lb/>
<pb n="KR2a0016_WYG_076-8a"/>
兵接戰賊遂大潰加都督前将軍封曲江縣侯中軍司<lb/>
馬劉沖之白孝武言𤣥謨在梁山與義宣通謀上意不<lb/>
能明使有司奏𤣥謨多取寳貨虚張戰簿與徐州刺史<lb/>
垣䕶之並免官尋復為豫州刺史淮上亡命司馬黒石<lb/>
推立夏侯方進為主改姓李名𢎞以惑衆𤣥謨討斬之<lb/>
遷寧蠻校尉雍州刺史加都督雍土多僑寓𤣥謨請土<lb/>
斷流民當時百姓不願屬籍罷之其年𤣥謨又令九品<lb/>
以上租使貧富相通境内莫不嗟怨民間訛言𤣥謨欲<lb/>
<pb n="KR2a0016_WYG_076-8b"/>
反時栁元景當權元景弟僧景為新城太守以元景之<lb/>
勢制令南陽順陽上庸新城諸郡並發兵討𤣥謨𤣥謨<lb/>
令内外晏然以觧衆惑馳啟孝武具陳本末帝知其虚<lb/>
馳遣主書吳喜公撫慰之又答曰梁山風塵初不介意<lb/>
君臣之際過足相保聊復為笑伸卿眉頭𤣥謨性嚴未<lb/>
嘗妄笑時人言𤣥謨眉頭未曾伸故帝以此戲之後為<lb/>
金紫光祿大夫領太常及建明堂以本官領起部尚書<lb/>
又領北選孝武狎侮羣臣随其状貌各有比類多鬚者<lb/>
<pb n="KR2a0016_WYG_076-9a"/>
謂之羊顔師伯缺齒號之曰齴劉秀之儉吝呼為老慳<lb/>
黄門侍郎宗靈秀體肥拜起不便每至集㑹多所賜與<lb/>
欲其瞻謝傾踣以為歡笑又刻木作靈秀父光祿勲叔<lb/>
獻像送其家㕔事栁元景垣䕶之並北人而𤣥謨獨受<lb/>
老傖之目凡所稱謂四方書疏亦如之嘗為𤣥謨作四<lb/>
時詩曰堇荼供春膳粟漿充夏飡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>醤調秋菜白醝觧<lb/>
冬寒又寵一崑崙奴子名曰主常在左右令以杖擊羣<lb/>
臣自栁元景以下皆罹其毒𤣥謨尋遷平北将軍徐州<lb/>
<pb n="KR2a0016_WYG_076-9b"/>
刺史加都督時北土饑饉乃散私糓十萬斛牛千頭以<lb/>
振之轉領軍将軍孝武崩與栁元景䓁俱受顧命以外<lb/>
監事委𤣥謨時朝政多門𤣥謨以嚴直不容徙青冀二<lb/>
州刺史加都督少帝既誅顔師伯栁元景等狂悖益甚<lb/>
以領軍徴𤣥謨子姪咸勸稱疾𤣥謨曰吾受先帝厚恩<lb/>
豈可畏禍苟免遂行及至屢表諫諍又流涕請緩刑去<lb/>
殺以安元元少帝大怒眀帝即位禮遇甚優時四方反<lb/>
叛以𤣥謨為大統領水軍南討以脚疾聴乘輿出入尋<lb/>
<pb n="KR2a0016_WYG_076-10a"/>
除大将軍江州刺史副司徒建安王於赭圻賜以諸葛<lb/>
亮筩袖鎧頃之為左光祿大夫開府儀同三司領䕶軍<lb/>
遷南豫州刺史加都督𤣥謨性嚴尅少恩而将軍宗越<lb/>
御下更苛酷軍士為之語曰寧作五年徒不逄王𤣥謨<lb/>
𤣥謨猶自可宗越更殺我年八十一薨諡曰荘公子深<lb/>
早卒子繢嗣<lb/>
史臣曰脩之宗慤皆以将帥之材懐㢘絜之操有足稱<lb/>
焉𤣥謨雖苛尅少㤙然觀其大莭亦足為羙當少帝失<lb/>
<pb n="KR2a0016_WYG_076-10b"/>
道多所殺戮而能冐履不測傾心輔弼斯可謂忘身徇<lb/>
國者歟<lb/>
　<lb/>
　<lb/>
　<lb/>
　<lb/>
　<lb/>
　宋書卷七十六<lb/>
<pb n="KR2a0016_WYG_076-11a"/>
　宋書卷七十六考證<lb/>
宗慤傳乃除震武将軍○百官志有振武将軍無震武<lb/>
　将軍震當作振<lb/>
王元謨傳聞王元謨陳説使人有封狼居意○南史居<lb/>
　下有胥字<lb/>
　<lb/>
　<lb/>
　<lb/>
<pb n="KR2a0016_WYG_076-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十六考證<lb/>
</p>
<p>
</p>
  </div>
<div>
<head>宋書卷七十七</head> <lb/>
    <p>
<pb n="KR2a0016_WYG_077-1a"/>
欽定四庫全書<lb/>
　宋書卷七十七<lb/>
　　梁　　　　沈　　　　　約　　　　撰<lb/>
　列傳第三十七<lb/>
　　栁元景　　顔師伯　　沈慶之<lb/>
栁元景字孝仁河東觧人也曾祖卓自本郡遷於襄陽<lb/>
官至汝南太守祖恬西河太守父憑馮翊太守元景少<lb/>
便弓馬數随父伐蠻以勇稱寡言有器質荆州刺史謝<lb/>
<pb n="KR2a0016_WYG_077-1b"/>
晦聞其名要之未及往而晦敗雍州刺史劉道産深愛<lb/>
其能元景時居父憂未得加命㑹荆州刺史江夏王義<lb/>
恭召之道産謂曰久䂓相屈今貴王有召難輒相留乖<lb/>
意以為惘惘服闋補江夏王國中軍将軍遷殿中将軍<lb/>
復為義恭司空行參軍随府轉司徒太尉城局參軍太<lb/>
祖見又嘉之先是劉道産在雍州有惠化逺蠻悉歸懐<lb/>
皆出縁沔為村落户口殷盛及道産死羣蠻大為㓂暴<lb/>
世祖西鎮襄陽義恭以元景為将帥即以為廣威将軍<lb/>
<pb n="KR2a0016_WYG_077-2a"/>
随郡太守既至而蠻斷驛道欲來攻郡郡内少糧器杖<lb/>
又乏元景設方略得六七百人分五百人屯驛道或曰<lb/>
蠻将逼城不宜分衆元景曰蠻聞郡遣重戍豈悟城内<lb/>
兵少且表裏合攻於計為長㑹蠻垂至乃使驛道為備<lb/>
潛出其後戒曰火舉馳進前後俱發蠻衆驚擾投鄖水<lb/>
死者千餘人斬獲數百郡境肅然無復㓂抄朱脩之討<lb/>
蠻元景又與之俱後又副沈慶之征鄖山進克太陽除<lb/>
世祖安北府中兵參軍随王誕鎮襄陽為後軍中兵參<lb/>
<pb n="KR2a0016_WYG_077-2b"/>
軍及朝廷大舉北討使諸鎮各出軍二十七年八月誕<lb/>
遣振威将軍尹顯祖出貲谷奮武将軍魯方平建武将<lb/>
軍薛安都畧陽太守龎法起入盧氏廣威将軍田義仁<lb/>
入魯陽加元景建威将軍總統羣帥後軍外兵參軍龎<lb/>
季明年已七十三秦之冠族羌人多附之求入長安招<lb/>
懐關陜乃自貲谷入盧氏盧氏人趙難納之𢎞農强門<lb/>
先有内附意故委季明投之十月魯方平薛安都龎法<lb/>
起進次白亭時元景猶未發法起率方平安都諸軍前<lb/>
<pb n="KR2a0016_WYG_077-3a"/>
入自脩陽亭出熊耳山季明進達髙門木城值永昌王<lb/>
入𢎞農乃回還盧氏據險自固頃之招盧氏少年進入<lb/>
宜陽茍公谷以扇動義心元景以其月率軍繼進閏月<lb/>
法起安都方平諸軍入盧氏斬縣令李封以趙難為盧<lb/>
氏令加奮武将軍難驅率義徒以為衆軍鄉導法起等<lb/>
度鐡嶺山次開方口季眀出自本城與法起相㑹元景<lb/>
大軍次臼口以前鋒深入懸軍無繼馳遣尹顯祖入盧<lb/>
氏以為軍援元景以軍食不足難可曠日相持乃束馬<lb/>
<pb n="KR2a0016_WYG_077-3b"/>
懸車引軍上百丈崖出温谷以入盧氏法起諸軍進次<lb/>
方伯<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>去𢎞農城五里賊遣兵二千餘人覘候法起縦<lb/>
兵夾射之賊騎退走諸軍造攻具進兵城下偽𢎞農太<lb/>
守李初古㧞嬰城自固法起安都方平諸軍鼓譟以陵<lb/>
城季明趙難並率義徒相繼而進衝車四臨數道俱攻<lb/>
士皆殊死戰莫不奮勇爭先時初古㧞父子據南門督<lb/>
其處距戰𢎞農人之在城内者三千餘人於北樓竪白<lb/>
幡或射無金箭安都軍副譚金薛係孝率衆先登生禽<lb/>
<pb n="KR2a0016_WYG_077-4a"/>
李初古㧞父子二人魯方平入南門生禽偽郡丞百姓<lb/>
皆安堵元景引軍度熊耳山安都頓軍𢎞農法起進據<lb/>
潼關季明率方平趙難軍向陕西七里谷殿中将軍鄧<lb/>
盛幢主劉驂亂使人入荒田招宜陽人劉寛糾率合義<lb/>
徒二千餘人共攻金門隖屠之殺戍主李買得古㧞子<lb/>
也為虜永昌王長史勇冠戎類永昌聞其死若失左右<lb/>
手誕又遣長流行參軍姚範領三千人向𢎞農受元景<lb/>
莭度十一月元景率衆至𢎞農營於開方口仍以元景<lb/>
<pb n="KR2a0016_WYG_077-4b"/>
為𢎞農太守置吏佐初安都留屯𢎞農而諸軍已進陜<lb/>
元景既到謂安都曰無為坐守空城而令龎公深入此<lb/>
非計也宜急進軍可與顯祖并兵就之吾須督租畢尋<lb/>
後引也衆並造陜下即入郭城列營於城内以逼之並<lb/>
大造攻具賊城臨河為固恃險自守季明安都方平顯<lb/>
祖趙難諸軍頻三攻未㧞虜洛州刺史地河公張是提<lb/>
衆二萬度崤來救安都方平各列陣城南以待之顯祖<lb/>
勒精卒以為後柱季明率高明宜陽義兵當南門而陣<lb/>
<pb n="KR2a0016_WYG_077-5a"/>
趙難領盧氏樂從少年與季明為掎角賊兵大合輕騎<lb/>
挑戰安都瞋目横矛單騎突陣四向奮撃左右皆辟易<lb/>
不能當殺傷不可勝數於是衆軍並鼔噪俱前士皆殊<lb/>
死戰虜初縦突騎衆軍患之安都怒甚乃脱兠鍪觧所<lb/>
帶鎧唯著絳衲兩當衫馬亦去具装馳奔以入賊陣猛<lb/>
氣咆勃所向無前當其鋒者無不應刃而倒賊忿之夾<lb/>
射不能中如是者數四每一入衆無不披靡初元景令<lb/>
将魯元保守函谷關賊衆既盛元保不能自固乃率所<lb/>
<pb n="KR2a0016_WYG_077-5b"/>
領作函箱陣多列旗幟縁險而還正㑹安都諸軍與賊<lb/>
交戰三虜郎将見元保軍從山下以為元景大衆至日<lb/>
且暮賊於是奔退騎多得入城賊之将至也方平遣驛<lb/>
騎告元景時軍糧盡各餘數日食元景方督義租並上<lb/>
驢馬以為運糧之計而方平信至元景遣軍副栁元怙<lb/>
簡歩騎二千以赴陜急卷甲兼行一宿而至詰朝賊衆<lb/>
又出列陣於城外方平諸軍並成列安都並領馬軍方<lb/>
平悉勒歩卒左右掎角之餘諸義軍並於城西南列敶<lb/>
<pb n="KR2a0016_WYG_077-6a"/>
方平謂安都曰今勍敵在前堅城在後是吾取死之日<lb/>
卿若不進我當斬卿我若不進卿當斬我也安都曰善<lb/>
卿言是也我豈惜身命乎遂合戰時元怙方至悉偃旗<lb/>
鼔士馬皆銜枚潛師伏甲而進賊未之覺也方平等方<lb/>
與虜交鋒而元怙勒衆從城南門函道直出北向結敶<lb/>
旌旗甚盛鼔譟而前出賊不意虜衆大駭元怙與幢主<lb/>
宗越率手下猛騎以衝賊陳一軍皆馳之安都方平等<lb/>
督諸軍一時齊奮士卒無不用命安都不堪其憤横矛<lb/>
<pb n="KR2a0016_WYG_077-6b"/>
直前出入賊陳殺傷者甚多流血凝肘矛折易之復入<lb/>
軍副譚金率騎從而奔之自詰旦而戰至於日昃虜衆<lb/>
大潰斬張是提又斬三千餘級投河赴塹死者甚衆面<lb/>
縛軍門者二千餘人元景輕騎晨至虜兵之面縛者多<lb/>
河内人元景詰之曰汝䓁怨王澤不浹請命無所今並<lb/>
為虜盡力便是本無善心順附者存拯從惡者誅滅欲<lb/>
知王師正如此爾皆曰虐虜見驅後出赤族以騎䠞歩<lb/>
未戰先死此親将軍所見非敢背中國也諸将欲盡殺<lb/>
<pb n="KR2a0016_WYG_077-7a"/>
之元景以為不可曰今王旗北掃當令仁聲先路乃悉<lb/>
釋而遣之家在關裏者符守關諸軍聴出皆稱萬嵗而<lb/>
去誕以崤陜既定其地宜撫以𢎞農劉寛虬行東𢎞農<lb/>
太守給元景鼔吹一部法起率衆次於潼關先是建義<lb/>
将軍華山太守劉槐糾合義兵攻關城㧞之力少不固<lb/>
頃之又集衆以應王師法起次潼關槐亦至賊關城戍<lb/>
主婁須望旗奔潰虜衆溺於河者甚衆法起與槐即據<lb/>
潼關虜蒲城鎮主遣偽帥何難於封陵<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>列三營以擬<lb/>
<pb n="KR2a0016_WYG_077-7b"/>
法起法起長驅入關行王檀故壘虜謂直向長安何難<lb/>
率衆欲濟河以截軍後法起回軍臨河縦兵射之賊退<lb/>
散關中諸義徒並處處鋒起四山𦍑胡咸皆請奮誕又<lb/>
遣揚武将軍康元撫領二千人出上洛受元景莭度援<lb/>
方平於函谷元景去賊衆向關時軍中食盡元景回據<lb/>
白楊嶺賊定未至更下山進𢎞農入湖關口虜蒲阪戍<lb/>
主沃州刺史杜道生率衆二萬至闃鄉水去湖關一百<lb/>
二十里元景募精勇一千人夜斫賊營迷失道天曉而<lb/>
<pb n="KR2a0016_WYG_077-8a"/>
反道生率手下驍鋭縦兵射之鋒刃既交虜又奔㪚時<lb/>
北討諸軍王𤣥謨䓁敗退虜遂深入太祖以元景不宜<lb/>
獨進且令班師元景乃率諸将自湖關度白楊嶺出于<lb/>
長洲安都斷後宗越副之法起自潼關向商城與元景<lb/>
㑹季明亦従胡谷南歸並有功而入士馬旌旗甚盛誕<lb/>
登城望之以鞍下馬迎元景除寧朔将軍京兆廣平二<lb/>
郡太守於樊城立府舍率所領居之統行北蠻事龎季<lb/>
明為定蠻長薛安都為後軍行參軍魯方平為寜蠻參<lb/>
<pb n="KR2a0016_WYG_077-8b"/>
軍臧質為雍州除元景為冠軍司馬襄陽太守将軍如<lb/>
故魯爽向虎牢復使元景率安都䓁北出至關城關城<lb/>
棄戍走即據之元景至洪關欲進與安都濟河攻杜道<lb/>
生於蒲阪㑹爽退復還再出北討威著於境外又使率<lb/>
所領進西陽㑹伐五水蠻世祖入討元凶以為諮議參<lb/>
軍領中兵加冠軍将軍太守如故配萬人為前鋒宗慤<lb/>
薛安都等十三軍皆隸焉元景與朝士書曰國禍寃深<lb/>
凶人肆逆民神崩憤若無天地南中郎親率義師剪討<lb/>
<pb n="KR2a0016_WYG_077-9a"/>
元惡司徒臧冠軍並同大舉舳艫千里購賞之利備之<lb/>
元景不武忝任行間總勒精勇先鋒道路勢乘上流衆<lb/>
兼百倍諸賢奕世忠義身為國良皆受遇先朝荷榮日<lb/>
久而拘逼㓂廷莫由申効想聞今問悲慶兼常大行届<lb/>
道廓清惟始企遲面對展雪哀情時義軍船率小陋慮<lb/>
水戰不敵至蕪湖元景大喜倍道兼行聞石頭出戰艦<lb/>
乃於江寧歩上於板橋立柵以自固進據陰山遣薛安<lb/>
都率馬軍至南岸元景潛至新亭依山建壘東西據險<lb/>
<pb n="KR2a0016_WYG_077-9b"/>
世祖復遣龍驤将軍行參軍程天祚率衆赴之天祚又<lb/>
於東南據高邱屯砦柵凡歸順來奔者皆勸元景速進<lb/>
元景曰不然理順難恃同惡相濟輕進無防實啟㓂心<lb/>
當倚我之不可勝豈幸㓂之不攻哉元景壘營未立偽<lb/>
龍驤将軍詹叔兒覘知之勸劭出戰不許經日乃水陸<lb/>
出軍劭自登朱雀門督戰軍至瓦官寺與義軍㳺邏相<lb/>
逄㳺邏退走賊遂薄壘劭以元景壘塹未立可得平地<lb/>
决戰既至柴柵已堅倉卒無攻具便使肉薄攻之元景<lb/>
<pb n="KR2a0016_WYG_077-10a"/>
宿令軍中曰鼔繁氣易衰呌數力易竭但各銜枚疾戰<lb/>
一聴吾營鼔音賊歩将魯秀王羅漢劉簡之騎将常伯<lb/>
與䓁及其士卒皆殊死戰劉簡之先攻西南頻得燒草<lb/>
舫略渡人程天祚柴未立亦為所摧王羅漢䓁攻壘北<lb/>
門賊艦亦至元景水陸受敵意氣彌彊麾下勇士悉遣<lb/>
出戰左右唯留數人宣傳分軍助程天祚天祚還得固<lb/>
柴因此破賊元景察賊衰竭乃命開壘鼔譟以奔之賊<lb/>
衆大潰赴淮死者甚多劭更率餘衆自來攻壘復大破<lb/>
<pb n="KR2a0016_WYG_077-10b"/>
之其所殺傷過於前戰劭手斬退者不能禁奔還宫僅<lb/>
以身免蕭斌被創簡之收兵而止陳猶未散元景復出<lb/>
薄之乃走競投死馬澗澗為之滿斬簡之及軍主姚叔<lb/>
藝王江寳朱明智諸葛邈之等水軍主褚湛之副劉道<lb/>
存並來歸順上至新亭即位以元景為侍中領左衛将<lb/>
軍轉使持節監雝梁南北秦四州荆州之竟陵随二郡<lb/>
諸軍事前将軍寜蠻校尉雝州刺史上在巴口問元景<lb/>
事平何所欲對曰若有過㤙願還鄉里故有此授初臧<lb/>
<pb n="KR2a0016_WYG_077-11a"/>
質起義以南譙王義宣闇弱易制欲相推奉潛報元景<lb/>
使率所領西還元景即以質書呈世祖語其使曰臧冠<lb/>
軍當是未知殿下義舉爾方應伐逆不容西還質以此<lb/>
恨之及元景為雝州刺史質慮其為荆州後患建議爪<lb/>
牙不宜逺出上重違其言更以元景為䕶軍将軍領石<lb/>
頭戍事不拜徙領軍将軍加散騎常侍曲江縣公食邑<lb/>
三千户孝建元年正月魯爽反遣左衛将軍王𤣥謨討<lb/>
之加元景撫軍假節置佐後𤣥謨復以為都督雝梁南<lb/>
<pb n="KR2a0016_WYG_077-11b"/>
北秦四州荆州之竟陵随二郡諸軍事撫軍将軍領寧<lb/>
蠻校尉雝州刺史持節如故臧質義宣並反𤣥謨南據<lb/>
梁山夾江為壘垣䕶之薛安都渡據歴陽元景出屯采<lb/>
石𤣥謩聞賊盛遣司馬管法濟求益兵上使元景進屯<lb/>
姑熟元景使将武念前進質遣将龎法起襲姑熟值念<lb/>
至擊破之法起單船走質攻陷𤣥謩西壘𤣥謩使垣䕶<lb/>
之告元景曰今餘東岸萬人賊軍數倍强弱不敵謂宜<lb/>
還就莭下協力當之元景謂䕶之曰師有常刑不可先<lb/>
<pb n="KR2a0016_WYG_077-12a"/>
退賊衆雖多猜而不整今當卷甲赴之䕶之曰逆徒皆<lb/>
云南州三萬人而麾下裁十分之一若往造賊虚實立<lb/>
見則賊氣成矣元景納其言悉遣精兵助𤣥謨以羸弱<lb/>
居守所遣軍多張旗幟梁山望之如數萬人皆曰京師<lb/>
兵悉至於是克㨗上遣丹陽尹顔竣宣㫖慰勞與沈慶<lb/>
之俱以本號開府儀同三司封晉安郡公邑如故先固<lb/>
讓開府儀同復為領軍太子詹事加侍中尋轉驃騎将<lb/>
軍本州大中正領軍侍中如故大明二年復加開府儀<lb/>
<pb n="KR2a0016_WYG_077-12b"/>
同三司又固讓眀年遷尚書令太子詹事侍中中正如<lb/>
故以封在嶺南秋輸艱逺改封巴東郡公五年又命左<lb/>
光祿大夫開府儀同三司侍中令中正如故又讓開府<lb/>
乃與沈慶之俱依晉宻陵侯鄭袤不受司空故事事在<lb/>
慶之傳六年進司空侍中令中正如故又固讓乃授侍<lb/>
中驃騎将軍南兖州刺史留衛京師世祖晏駕與太宰<lb/>
江夏王義恭尚書僕射顔師伯並受遺詔輔㓜主遷尚<lb/>
書令領丹陽尹侍中将軍如故給班劍二十人固辭班<lb/>
<pb n="KR2a0016_WYG_077-13a"/>
劍元景起自将帥及當朝理務雖非所長而有𢎞雅之<lb/>
美時在朝勲要多事産業唯元景獨無所營南岸有數<lb/>
十畆菜園守園人賣得錢二萬送還宅元景曰我立此<lb/>
園種菜以供家中啖爾乃復賣菜以取錢奪百姓之利<lb/>
邪以錢乞守園人世祖嚴暴異常元景雖荷寵遇恒慮<lb/>
及禍太宰江夏王義恭及諸大臣莫不重足屏氣未嘗<lb/>
敢私往來世祖崩義恭元景等並相謂曰今日始免横<lb/>
死義恭與義陽䓁諸王元景與顔師伯䓁常相馳逐聲<lb/>
<pb n="KR2a0016_WYG_077-13b"/>
樂酣酒以夜繼晝前廢帝少有凶徳内不能平殺戴法<lb/>
興後悖情轉露義恭元景䓁憂懼無計乃與師伯䓁謀<lb/>
廢帝立義恭日夜聚謀而持疑不能速决永光年夏元<lb/>
景遷使持莭督南豫之宣城諸軍事即本號開府儀同<lb/>
三司南豫州刺史侍中如故未拜發覺帝親率宿衛兵<lb/>
自出討之先稱詔召元景左右奔告兵刃非常元景知<lb/>
禍至整朝服乘車應召出門逄弟車騎司馬叔仁戎服<lb/>
率左右壮士數十人欲拒命元景苦禁之既出巷軍士<lb/>
<pb n="KR2a0016_WYG_077-14a"/>
大至下車受戮容色恬然時年六十長子慶宗有幹力<lb/>
而情性不倫世祖使元景送還襄陽於道中賜死次子<lb/>
嗣宗豫章王子尚車騎從事中郎嗣宗弟紹宗茂宗孝<lb/>
宗文宗仲宗成宗秀宗叔仁弟衛軍諮議參軍僧珍䓁<lb/>
諸弟姪在京邑及襄陽従死者數十人元景少子承宗<lb/>
及嗣宗子纂並在孕獲全太宗即位令曰故侍中尚書<lb/>
令驃騎大将軍巴東郡開國公新除開府儀同三司南<lb/>
豫州刺史元景風度𢎞簡體局深沈正義亮時恭素範<lb/>
<pb n="KR2a0016_WYG_077-14b"/>
物幽眀道盡則首賛孝圗盛運開歴則毗爕皇化方任<lb/>
孚漢輔業懋殷衡而蜂豺肆濫顯加禍毒寃動勲烈悲<lb/>
深朝貫朕承七廟之靈纂臨寳業情典既申痛悼彌軫<lb/>
宜崇賁徽冊以旌忠懿可追贈使持莭都督南豫江二<lb/>
州諸軍事太尉侍中刺史國公如故給班劍三十人羽<lb/>
葆鼔吹一部諡曰忠烈公叔仁為梁州刺史黄門郎以<lb/>
破臧質功封宜陽侯食邑八百户元景從兄元怗大明<lb/>
末代叔仁為梁州與晉安王子勛同逆事敗歸降元景<lb/>
<pb n="KR2a0016_WYG_077-15a"/>
從父弟先宗大明初為竟陵王誕司空參軍誕作亂殺<lb/>
之追贈黄門侍郎元景従祖弟光世先留鄉里索虜以<lb/>
為折衝将軍河北太守封西陵男光世姊夫偽司徒崔<lb/>
浩虜之相也元嘉二十七年虜主拓跋燾南㓂汝潁浩<lb/>
宻有異圗光世要河北義士為浩應浩謀泄被誅河東<lb/>
大姓坐連謀夷滅者甚衆光世南奔得免太祖以為振<lb/>
武将軍前廢帝景和中左将軍直閣太宗定亂光世參<lb/>
謀以為右衞将軍封開國縣侯食邑千户既而四方反<lb/>
<pb n="KR2a0016_WYG_077-15b"/>
叛同閤宗越譚金又誅光世乃北奔薛安都安都使守<lb/>
下邳城及安都招引索虜光世率衆歸降太宗宥之以<lb/>
為順陽太守子欣慰謀反光世賜死<lb/>
顔師伯字長淵琅邪臨沂人東揚州刺史竣族兄也父<lb/>
邵剛正有局力為謝晦所知晦為領軍以為司馬廢立<lb/>
之際與之參謀晦鎮江陵請為諮議參軍領錄事軍府<lb/>
之務悉委焉邵慮晦将有禍求為竟陵太守未及之郡<lb/>
值晦見討晦與邵謀起兵距朝廷邵飲藥死師伯少孤<lb/>
<pb n="KR2a0016_WYG_077-16a"/>
貧渉獵書傳頗觧聲樂劉道産為雝州以為輔國行參<lb/>
軍弟師仲妻臧質女也質為徐州辟師伯為主簿衡陽<lb/>
王義季代質為徐州質薦師伯於義季義季即命為征<lb/>
西行參軍興安侯義賔代義季世祖代義賔仍為輔國<lb/>
安北行參軍王景文時為諮議參軍愛其諧敏進之世<lb/>
祖師伯因求杖莭乃以為徐州主簿善於附㑹大被知<lb/>
遇及去鎮師伯以主簿送故世祖鎮尋陽啟太祖請為<lb/>
南中郎府主簿太祖不許謂典籤曰中郎府主簿那得<lb/>
<pb n="KR2a0016_WYG_077-16b"/>
用顔師伯世祖啟為長流正佐太祖又曰朝廷不能除<lb/>
之郎可自板亦不宜署長流世祖乃板為參軍事署刑<lb/>
獄及入討元凶轉主簿世祖踐祚以為黄門侍郎随王<lb/>
誕驃騎長史南郡太守改為驃騎大将軍長史南濮陽<lb/>
太守御史中丞臧質反出為寧逺将軍東陽太守領兵<lb/>
置佐以備東道事寧復為黄門侍郎領歩兵校尉改領<lb/>
前軍将軍徙御史中丞遷侍中上以伐逆寧亂事資羣<lb/>
謀大明元年下詔曰昔嵗國難方結疑懦者衆故㪚騎<lb/>
<pb n="KR2a0016_WYG_077-17a"/>
常侍太子右率龎秀之履嶮能貞首暢義莭用使狡状<lb/>
先聞軍備夙固醜逆時殄頗有力焉追念厥誠無忘於<lb/>
懐侍中祭酒顔師伯侍中領射聲校尉袁愍孫豫章太<lb/>
守王謙之太子前中庶子領右衞率張淹爰始入討預<lb/>
參義謀契濶大難宜蒙殊報秀之可封樂安縣伯食邑<lb/>
六百户師伯平都縣子愍孫興平縣子謙之石陽縣子<lb/>
淹廣晉縣子食邑各五百户師伯遷右衛将軍母憂去<lb/>
職二年起為持莭督青冀二州徐州之東安東莞兖州<lb/>
<pb n="KR2a0016_WYG_077-17b"/>
之濟北三郡諸軍事輔國将軍青冀二州刺史其年索<lb/>
虜拓跋濬遣偽㪚騎常侍鎮西将軍清水公拾賁勅文<lb/>
率衆㓂清口清口戍主振威将軍傅乾愛率前員外将<lb/>
軍周盤龍䓁擊破之世祖遣虎賁主龎孟虯積射将軍<lb/>
殷孝祖䓁赴討受師伯莭度師伯遣中兵參軍茍思達<lb/>
與孟虯合力行達沙溝虜窟瓌公五軍公䓁馬歩數萬<lb/>
迎軍拒戰孟虯䓁奮擊盡日孟虯手斬五軍公虜於是<lb/>
大奔孝祖又斬窟瓌公赴水死者千計虜又遣河南公<lb/>
<pb n="KR2a0016_WYG_077-18a"/>
黒水公濟州公青州刺史張懐之等屯據濟岸師伯又<lb/>
遣中兵參軍江方興就傅乾愛擊破之斬河南公樹蘭<lb/>
等虜别帥它門又遣萬餘人攻清口戍城乾愛方興出<lb/>
城拒戰即斬它門餘衆奔走虜清水公又率二萬人復<lb/>
來逼城乾愛等出戰又破之追奔至赤龍門殺賊甚衆<lb/>
上嘉其功詔曰虜驅率犬羊規暴邉塞輔國将軍青冀<lb/>
二州刺史師伯宣畧命師合變應機濟戍奮怒一月四<lb/>
㨗支軍異部騁勇齊效頻梟名王大殲羣醜朕用嘉嘆<lb/>
<pb n="KR2a0016_WYG_077-18b"/>
良深於懐可遣使慰勞并符輔國府詳考功最以時言<lb/>
上茍思達龎孟虯等又追虜至杜梁虜衆多四面俱合<lb/>
平南參軍童太一及茍思達䓁並單騎出盪應手披靡<lb/>
孟虯䓁繼至虜乃散走赴河死者甚多既而虜更合衆<lb/>
大至孟虯等又破之世祖又遣司空參軍卜天生助師<lb/>
伯張懐之據縻溝城師伯遣天生等破之懐之出城逆<lb/>
戰天生率軍主劉懐珍白衣客朱士義殿中将軍孟繼<lb/>
祖等撃之懐之敗走入城僅以身免繼祖於陣遇害追<lb/>
<pb n="KR2a0016_WYG_077-19a"/>
贈郡守又虜隴西王等屯據申城背濟向河三面險固<lb/>
天生又率衆攻之朱士義䓁貫甲先登賊赴河死者無<lb/>
算即日陷城虜天水公又攻樂安城建威将軍平原樂<lb/>
安二郡太守分武都與天生䓁拒擊大破之虜乃奔退<lb/>
追戰克㨗直至清口虜攻圍傅乾愛乾愛随方拒對孝<lb/>
祖等既至虜徹圍遁走師伯進號征虜将軍三年竟陵<lb/>
王誕反師伯遣長史嵇𤣥敬率五千人赴難四年徴為<lb/>
侍中領右軍将軍親幸隆宻羣臣莫二遷吏部尚書右<lb/>
<pb n="KR2a0016_WYG_077-19b"/>
軍如故上不欲威柄在人親覧庶務前後領選者唯奉<lb/>
行文書師伯專情獨斷奏無不可遷侍中領右衛将軍<lb/>
七年補尚書右僕射時分置二選陳郡謝荘琅邪王曇<lb/>
生並為吏部尚書師伯子舉周旋寒人張竒為公車令<lb/>
上以竒資品不當使兼市買丞以蔡道恵代之令史潘<lb/>
道栖褚道惠顔禕之元從夫任澹之石道兒黄難周公<lb/>
選等抑道惠勅使竒先到公車不施行竒兼市買丞事<lb/>
師伯坐以子預職荘曇生免官道栖道惠棄市禕之等<lb/>
<pb n="KR2a0016_WYG_077-20a"/>
六人鞭杖一百師伯尋領太子中庶子雖被黜挫受任<lb/>
如初世祖臨崩師伯受遺詔輔幼主尚書中事專以委<lb/>
之廢帝即位復還即真領衛尉師伯居權日久天下輻<lb/>
輳逰其門者爵位莫不踰分多納貨賄家産豐積伎妾<lb/>
聲樂盡天下之選園池第宅冠絶當時驕奢淫恣為衣<lb/>
冠所嫉又遷尚書右僕射領丹陽尹廢帝欲親朝政發<lb/>
詔轉師伯為左僕射加散騎常侍以吏部尚書王景文<lb/>
為右僕射奪其京尹又分臺任師伯至是始懼尋與太<lb/>
<pb n="KR2a0016_WYG_077-20b"/>
宰江夏王義恭栁元景同誅時年四十七六子並幼皆<lb/>
見殺弟師仲中書郎晉陵太守師叔司徒主簿南康相<lb/>
太宗即位詔曰故散騎常侍僕射領丹陽尹平都縣子<lb/>
師伯昔逢代運豫班榮賞遭罹厄㑹隕命滛刑宗嗣殄<lb/>
絶良用矜悼但其心瀆貨宜貶贈典可紹封社以慰寃<lb/>
魂諡曰荒子師仲子幹繼封齊受禪國除<lb/>
沈慶之字𢎞先吴興武康人也兄敞之為趙倫之征虜<lb/>
參軍監南陽郡擊蠻有功遂即真慶之少有志力孫恩<lb/>
<pb n="KR2a0016_WYG_077-21a"/>
之亂也遣人㓂武康慶之未冠随鄉族擊之由是以勇<lb/>
聞荒擾之後鄉邑流散慶之躬耕壟畝勤苦自立年三<lb/>
十未知名往襄陽省兄倫之見而賞之倫之子伯符時<lb/>
為竟陵太守倫之命伯符版為寧逺中兵參軍竟陵蠻<lb/>
屢為㓂慶之為設規略每擊破之伯符由此致将帥之<lb/>
稱伯符去郡又别討西陵蠻不與慶之相随無功而反<lb/>
永初二年慶之除殿中貟外将軍又随伯符隸到彦之<lb/>
北伐伯符病歸仍𨽻檀道濟道濟還白太祖稱慶之忠<lb/>
<pb n="KR2a0016_WYG_077-21b"/>
謹曉兵上使領隊防東掖門稍得引接出入禁省出戍<lb/>
錢唐新城及還領淮陵太守領軍将軍劉湛之知之欲<lb/>
相引接謂之曰卿在省年月久比當相論慶之正色曰<lb/>
下官在省十年自應得轉不復以此仰累尋轉正員将<lb/>
軍及湛之被收之夕上開門召慶之慶之戎服履靺縳<lb/>
袴入上見而驚曰卿何意乃爾急装慶之曰夜半喚隊<lb/>
主不容緩服遣収吳郡太守劉斌殺之遷始興王濬後<lb/>
軍行參軍員外散騎侍郎元嘉十九年雝州刺史劉道<lb/>
<pb n="KR2a0016_WYG_077-22a"/>
産卒羣蠻大動征西司馬朱修之討蠻失利以慶之為<lb/>
建威将軍率衆助脩之修之失律下獄慶之專軍進討<lb/>
大破縁沔諸蠻禽生口七千人進征湖陽又獲萬餘口<lb/>
遷廣陵王誕北中郎中兵參軍領南東平太守又為世<lb/>
祖撫軍中兵參軍世祖以本號為雝州随府西上時蠻<lb/>
㓂大甚水陸梗礙世祖停大隄不得進分軍遣慶之掩<lb/>
討大破之降者二萬口世祖至鎮而驛道蠻反殺深式<lb/>
還慶之又討之王𤣥謩領荆州王方回領臺軍並㑹平<lb/>
<pb n="KR2a0016_WYG_077-22b"/>
定諸山獲七萬餘口鄖山蠻最彊盛魯宗之屢討不能<lb/>
克慶之剪定之禽三萬餘口還京師復為廣陵王誕北<lb/>
中郎中兵參軍加建威将軍南濟隂太守雝州蠻又為<lb/>
㓂慶之以将軍太守復與随王誕入沔既至襄陽率後<lb/>
軍中兵參軍栁元景随郡太守宗慤振威将軍劉顒司<lb/>
空參軍魯尚期安北參軍顧彬馬文恭左軍中兵參軍<lb/>
蕭景嗣前青州别駕崔目連安蠻參軍劉雝之奮威将<lb/>
軍王景式䓁二萬餘人伐沔北諸山蠻宗慤自新安道<lb/>
<pb n="KR2a0016_WYG_077-23a"/>
入太洪山元景従均水據五水嶺文恭出蔡陽口取赤<lb/>
係隖景式由延山下向赤圻阪目連尚期諸軍八道俱<lb/>
進慶之取五渠頓破隖以為衆軍莭度前後伐蠻皆山<lb/>
下安營以廹之故蠻得據山為阻於矢石有用以是屢<lb/>
無功慶之乃㑹諸軍於茹邱山下謂衆曰今若縁山列<lb/>
斾以攻之則士馬必損去嵗蠻田大稔積糓重巖未有<lb/>
饑弊卒難禽剪今令諸軍各率所領以營於山上出其<lb/>
不意諸蠻必恐恐而乘之可不戰而獲也於是諸軍並<lb/>
<pb n="KR2a0016_WYG_077-23b"/>
斬山開道不與蠻戰鼓譟上山衝其腹心先據險要諸<lb/>
蠻震擾因其懼而圍之莫不奔潰自冬至春因糧蠻糓<lb/>
頃之南新郡蠻帥田彦生率部曲卜封六千餘人反叛<lb/>
攻圍郡城慶之遣元景率五千人赴之軍未至郡已被<lb/>
破焚燒城内倉儲及廨舎蕩盡并驅畧降户屯據白楊<lb/>
山元景追之至山下衆軍悉集圍山數重宗慤率其所<lb/>
領先登衆軍齊力急攻大破威震諸山羣蠻皆稽顙慶<lb/>
之患頭風好著狐皮㡌羣蠻惡之號曰蒼頭公每見慶<lb/>
<pb n="KR2a0016_WYG_077-24a"/>
之軍輒畏懼曰蒼頭公已復來矣慶之引軍自茹邱山<lb/>
出檢城大破諸山斬首三千級虜生蠻二萬八千餘口<lb/>
降蠻三萬五千口牛馬七百餘頭米粟九萬餘斛随王<lb/>
誕築納降受俘二城於白椘慶之復率衆軍討幸諸山<lb/>
犬羊蠻縁險築重城施門櫓甚峻山多木石積以為礧<lb/>
立部曲建旌旗樹長帥鐵馬成羣慶之連營山中開門<lb/>
相通又命諸軍各穿池於營内朝夕不外汲兼以防蠻<lb/>
之火頃之風甚蠻夜下山人提一炬以燒營營内多幔<lb/>
<pb n="KR2a0016_WYG_077-24b"/>
屋及草菴火至輒以池水灌滅諸軍多出弓弩夾射之<lb/>
蠻散走慶之令諸軍斬山開道攻之而山高路險暑雨<lb/>
方盛乃置東岡蜀山宜民西柴黄徼上夌六戍而還蠻<lb/>
被圍守日久並饑乏自後稍出歸降慶之前後所獲蠻<lb/>
並移京邑以為營户二十七年遷太子歩兵校尉其年<lb/>
太祖将北討慶之諌曰馬歩不敵為日已久矣請舎逺<lb/>
事且以檀到言之道濟冄行無功彦之失利而返今料<lb/>
王𤣥謨䓁未踰兩将六軍之盛不過往時将恐重辱王<lb/>
<pb n="KR2a0016_WYG_077-25a"/>
師難以得志上曰小醜竊據河南修復王師再屈自别<lb/>
有以亦由道濟養㓂自資彦之中途疾動虜所恃唯馬<lb/>
夏水浩汗河水流通泛舟北指則碻磝必走滑臺小戍<lb/>
易可覆抜克此二戍館糓弔民虎牢洛陽自然不固比<lb/>
及冬間城守相接虜馬過河便成禽也慶之又固陳不<lb/>
可丹陽尹徐湛之吏部尚書江湛並在坐上使湛之等<lb/>
難慶之慶之曰治國譬如治家耕當問奴織當訪婢陛<lb/>
下今欲伐國而與白面書生軰謀之事何由濟上大笑<lb/>
<pb n="KR2a0016_WYG_077-25b"/>
及北討慶之副𤣥謨向碻磝戍主棄城走𤣥謨圍滑臺<lb/>
慶之與蕭斌留碻磝仍領斌輔國司馬𤣥謨攻滑臺積<lb/>
旬不拔虜主拓跋燾率大衆南向斌遣慶之率五千人<lb/>
救𤣥謨慶之曰𤣥謨兵疲衆老虜㓂已逼各軍營萬人<lb/>
乃可進耳少軍輕往必無益也斌固遣令去㑹𤣥謨退<lb/>
斌将斬之慶之固諌乃止太祖後問何故諌斌殺𤣥謨<lb/>
對曰諸将奔退莫不懼辠自歸而死将至逃散且大兵<lb/>
至未宜自弱故以攻為便耳蕭斌以前驅敗績欲死固<lb/>
<pb n="KR2a0016_WYG_077-26a"/>
碻磝慶之曰夫深入㓂境䂓求所欲退敗如此何可久<lb/>
住今青冀虚弱而坐守窮城若虜衆東過青東非國家<lb/>
有也碻磝孤絶復作朱修之滑臺耳㑹詔使至不許退<lb/>
諸将並謂宜留斌復問計於慶之慶之曰閫外之事将<lb/>
所得專詔従逺來事勢已異莭下有一范增而不能用<lb/>
空議何施斌及坐者並笑曰沈公乃更學問慶之厲聲<lb/>
曰衆人雖見古今不如下官耳學也𤣥謨自以退敗求<lb/>
戍碻磝斌乃還歴城申坦垣䕶之共據清口慶之乘驛<lb/>
<pb n="KR2a0016_WYG_077-26b"/>
馳歸未至上驛詔止之使還救𤣥謨㑹虜已至彭城不<lb/>
得向北太尉江夏王義恭留領府中兵參軍拓跋燾至<lb/>
夘山義恭遣慶之率三千人拒之慶之以為虜衆彊往<lb/>
必見禽不肯行太祖後謂之曰河上處分皆合事宜惟<lb/>
恨不棄碻磝耳卿在左右久偏觧我意正復違詔濟事<lb/>
亦無嫌也二十七年使慶之自彭城徙流民數千家於<lb/>
𤓰歩征北參軍程天祚徙江西流民於南州亦如之二<lb/>
十九年復更北伐慶之固諫不從以立議不同不使北<lb/>
<pb n="KR2a0016_WYG_077-27a"/>
出是時亡命司馬黒石廬江叛吏夏侯方進在西陽五<lb/>
水誑動羣蠻自淮汝至於江沔咸罹其患十月遣慶之<lb/>
督諸将討之詔江豫荆雍並遣軍受慶之莭度三十年<lb/>
正月世祖出次五洲總統羣帥慶之従巴水出至五洲<lb/>
諮受軍畧㑹世祖典籤董元嗣自京師還陳元凶弑逆<lb/>
世祖遣慶之還山引諸軍慶之謂腹心曰蕭斌婦人不<lb/>
足數其餘将帥並是所悉皆易與耳東宫同惡不過三<lb/>
十人此外屈逼必不為用力今輔順討逆不憂不濟也<lb/>
<pb n="KR2a0016_WYG_077-27b"/>
衆軍既集假慶之征虜将軍武昌内史領府司馬世祖<lb/>
還至尋陽慶之及栁元景等並以天下無主勸世祖即<lb/>
大位不許賊劭遣慶之門生錢無忌齎書説慶之觧甲<lb/>
慶之執無忌白世祖世祖踐祚以慶之為領軍将軍加<lb/>
散騎常侍尋出為使持莭督南兖豫徐兗四州諸軍事<lb/>
鎮軍将軍南兗州刺史常侍如故鎮盱眙上伐逆定亂<lb/>
思将帥之功下詔曰朕以不天有生㒺二泣血千里志<lb/>
復深逆鞠旅伐罪義氣雲踴羣帥仗莭指難如歸故曾<lb/>
<pb n="KR2a0016_WYG_077-28a"/>
未積旬宗社載穆遂以眇身猥纂大統永念茂庸思崇<lb/>
徽錫新除使持莭散騎常侍都督南兖豫徐兖四州諸<lb/>
軍事鎮軍将軍南兗州刺史沈慶之新除散騎常侍領<lb/>
軍将軍栁元景新除散騎常侍右衛将軍宗慤督兗州<lb/>
諸軍事輔國将軍兗州刺史徐遺寳寜朔将軍始興太<lb/>
守沈法系驃騎諮議參軍顧彬之或盡誠謀初宣綜戎<lb/>
畧或受命元帥一戰寧亂或禀竒軍統協䂓効㨗偏師<lb/>
奉律勢振東南皆忠國忘身義髙前烈功載民聴誠簡<lb/>
<pb n="KR2a0016_WYG_077-28b"/>
朕心定賞策勲兹焉攸在宜列土開邑永蕃皇家慶之<lb/>
可封南昌縣公元景曲江縣公並食邑三千户慤洮陽<lb/>
縣侯食邑二千户遺寳益陽縣侯食邑一千五百户法<lb/>
系平固縣侯彬之陽新縣侯並食邑千户又特臨軒召<lb/>
拜又使慶之自盱眙還鎮廣陵孝建元年正月魯爽反<lb/>
上遣左衛将軍王𤣥謨討之軍泝淮向夀陽總統諸将<lb/>
尋聞荆江二州並反徴慶之入朝率所領屯武帳崗甲<lb/>
仗五十人入六門魯爽先遣弟瑜進據蒙蘢歴陽太守<lb/>
<pb n="KR2a0016_WYG_077-29a"/>
張幼緒率軍討瑜值爽至衆散而反乃遣慶之濟江討<lb/>
爽爽聞慶之至連營稍退自留斷後慶之與薛安都䓁<lb/>
進與爽戰安都臨陣斬爽進慶之號鎮北大将軍進督<lb/>
青冀幽三州給鼔吹一部前軍破賊轉位䓁後至追躡<lb/>
一階尋與栁元景俱開府儀同三司辭改封始興郡公<lb/>
户邑如故慶之以年滿七十固請辭事上嘉其意許之<lb/>
以為侍中左光祿大夫開府儀同三司又固讓上不許<lb/>
表疏數十上又面陳曰張良名賢漢髙猶許其退臣有<lb/>
<pb n="KR2a0016_WYG_077-29b"/>
何用必為聖朝所須乃至稽顙自陳言輒泣涕上不能<lb/>
奪聴以郡公罷就第月給錢十萬米百斛衛吏五十人<lb/>
大明元年又申前命復固辭三年司空竟陵王誕據廣<lb/>
陵反復以慶之為使持莭都督南兖徐兗三州諸軍事<lb/>
車騎大将軍開府儀同三司南兗州刺史率衆討之至<lb/>
歐陽誕遣客慶之宗人沈道愍齎書説慶之餉以玉環<lb/>
刀慶之遣道愍反數以罪惡慶之至城下誕登樓謂之<lb/>
曰沈君白首之年何為來慶之曰朝廷以君狂愚不足<lb/>
<pb n="KR2a0016_WYG_077-30a"/>
勞少壮故使僕來耳上慮誕北奔使慶之斷其走路慶<lb/>
之移營白土去城十八里夕進新亭誕果出走不得去<lb/>
還城事在誕傳慶之進營洛橋西焚其東門值雨不克<lb/>
慶之兄子僧榮時為兗州刺史鎮瑕邱遣子懐明率數<lb/>
百騎詣受慶之節度慶之塞壍造攻道立行樓土山并<lb/>
諸攻具時夏雨不得攻城上使御史中丞庾徽之奏免<lb/>
慶之官以激之詔無所問誕餉慶之食提挈者百餘人<lb/>
出自北門慶之不問悉焚之誕於城上授函表倩慶之<lb/>
<pb n="KR2a0016_WYG_077-30b"/>
為送慶之曰我奉詔討賊不得為汝送表汝必欲歸死<lb/>
朝廷自應開門遣使吾為汝送䕶之每攻城輒身先士<lb/>
卒上戒之曰卿為統任當令處分有方何蒙楯城下身<lb/>
受矢石邪脱有傷挫為損不少自四月至于七月乃屠<lb/>
城斬誕進慶之司空又固讓於是與栁元景並依晉宻<lb/>
陵侯鄭袤故事朝㑹慶之位次司空元景在從公之上<lb/>
給衞吏五十人門施行馬四年西陽五水蠻復為㓂慶<lb/>
之以郡公統諸軍討之攻戰經年皆悉平定獲生口數<lb/>
<pb n="KR2a0016_WYG_077-31a"/>
萬人居清明門外有宅四所室宇甚麗又有園舎在婁<lb/>
湖慶之一夜擕子孫徙居之以宅還官悉移親戚中表<lb/>
於婁湖列門同閈焉廣開田園之業每指地示人曰錢<lb/>
盡在此中興身享大國家素富厚産業累萬金奴僮千<lb/>
計再獻錢千萬糓萬斛以始興優近求改封南海郡不<lb/>
許妓妾數十人並羙容工藝慶之優㳺無事盡意歡愉<lb/>
非朝賀不出門每従逰幸及校獵據鞍陵厲不異少壮<lb/>
太子妃上世祖金鏤匕箸及杅杓上以賜慶之曰卿辛<lb/>
<pb n="KR2a0016_WYG_077-31b"/>
勤匪殊歡宴宜䓁且觴酌之賜宜以大夫為先也上嘗<lb/>
歡飲普令羣臣賦詩慶之手不知書眼不識字上逼令<lb/>
作詩慶之曰臣不知書請口授師伯上即令顔師伯執<lb/>
筆慶之口授之曰微命值多幸得逢時運昌朽老筋力<lb/>
盡徒歩還南崗辭榮此聖世何媿張子房上甚悦衆坐<lb/>
稱其辭意之羙世祖宴駕慶之與栁元景䓁並受顧命<lb/>
遺詔若有大軍旅及征討悉使委慶之前廢帝即位加<lb/>
慶之几杖給三望車一乘慶之每朝賀常乘猪鼻無幰<lb/>
<pb n="KR2a0016_WYG_077-32a"/>
車左右従者不過三五人騎馬履行田園政一人視馬<lb/>
而已每農桑劇月或時無人遇之者不知三公也及加<lb/>
三望車謂人曰我每逰履田園有人時與馬成三無人<lb/>
則與馬成二今乘此車安所之乎及賜几杖並固讓廢<lb/>
帝狂悖無道衆並勸慶之廢立及栁元景等連謀以告<lb/>
慶之慶之與江夏王義恭素不厚發其事帝誅義恭元<lb/>
景等以慶之為侍中太尉封次子中書郎文季建安縣<lb/>
侯食邑千户義陽王昶反慶之從帝度江總統衆軍少<lb/>
<pb n="KR2a0016_WYG_077-32b"/>
子文耀年十餘嵗善騎射帝愛之又封永陽縣侯食邑<lb/>
千户帝凶暴日甚慶之猶盡言諫爭帝意稍不悦及誅<lb/>
何邁慮慶之不同量其必至乃閉清谿諸橋以絶之慶<lb/>
之果往不得度而還帝乃遣慶之從子攸之齎藥賜慶<lb/>
之死時年八十是年初慶之夢有人以兩匹絹與之謂<lb/>
曰此絹足度謂人曰老子今年不免兩匹八十尺也足<lb/>
度無盈餘矣及死賜與甚厚追贈侍中太尉如故給鸞<lb/>
輅輼輬車前後羽葆鼔吹諡曰忠武公未及𦵏帝敗太<lb/>
<pb n="KR2a0016_WYG_077-33a"/>
宗即位追贈侍中司空諡曰襄公長子文叔歴中書黄<lb/>
門郎景和末為侍中慶之之死也不肯飲藥攸之以被<lb/>
揜殺之文叔宻取藥藏錄或勸文叔逃避文叔見帝斷<lb/>
截江夏王義恭支體慮奔亡之日帝怒容致義恭之變<lb/>
乃飲藥自殺子祕書郎昭明亦自縊死太始七年改封<lb/>
蒼梧郡公元年還復先封時改始興為廣興昭明子曇<lb/>
亮襲廣興郡公齊受禪國除慶之弟劭之元嘉中為廬<lb/>
陵王紹南中郎行參軍討建安揭陽諸賊病卒兄子僧<lb/>
<pb n="KR2a0016_WYG_077-33b"/>
榮敞之之子也孝建初為安成相荆江反叛發兵拒臧<lb/>
質質遣其安成相臧眇之討僧榮擊破之大明中為兗<lb/>
州刺史景和中徴為黄門郎未還卒子懐明太宗泰始<lb/>
初居父憂起為建威将軍東征南討有功封吳興縣子<lb/>
食邑四百户歴位黄門侍郎冄為南兗州刺史元徽初<lb/>
丁母艱去職桂陽王休範為逆起為冠軍将軍統水軍<lb/>
防固石頭朱雀失守懐明委軍奔走頃之憂卒慶之從<lb/>
弟法系字體先亦有将用初為趙伯符将佐後随慶之<lb/>
<pb n="KR2a0016_WYG_077-34a"/>
征五水蠻世祖伐逆以為南中郎參軍加寧朔将軍領<lb/>
三千人前發與栁元景旦至新亭元景居中營宗慤居<lb/>
西營法系居東營東營據崗賊攻元景法系臨射之所<lb/>
殺甚衆法系塹外樹悉伐之令倒賊劭來攻縁樹以進<lb/>
彭棑多開隙選善射手的發無不中死者交横事平以<lb/>
為寧朔将軍始興太守討蕭簡於廣州聞臺軍将至簡<lb/>
誑其衆曰臺軍是賊劭所遣並信之前征北參軍顧邁<lb/>
被賊徙在城内善天文云荆江有大兵城内由此固守<lb/>
<pb n="KR2a0016_WYG_077-34b"/>
初世祖先遣鄧琬圍簡唯治一攻道法系至曰宜四面<lb/>
並攻若守一道何時可抜琬慮功不在已不從法系曰<lb/>
更相守五十日日盡又不克乃従之八道俱攻一日即<lb/>
拔斬蕭簡廣州平封庫藏付鄧琬而還官至驍騎将軍<lb/>
尋陽太守新安王子鸞北中郎司馬劭之子文秀别有<lb/>
傳慶之羣従姻戚由之在列位者數十人<lb/>
史臣曰張釋之云用法一偏天下獄皆随輕重縣衡於<lb/>
上四海共禀其平法亂於朝民無所措手足師伯籍寵<lb/>
<pb n="KR2a0016_WYG_077-35a"/>
代臣勢震朝野傾意厮䑓情以貨結自選部至于局曺<lb/>
莫不従風而靡曲徇私請因停詔勅天震霣怒仆者相<lb/>
望師伯任用無改而王謝免職君子謂是舉也豈徒失<lb/>
政刑而已哉<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_077-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十七<lb/>
<pb n="KR2a0016_WYG_077-36a"/>
　宋書卷七十七考證<lb/>
栁元景傳即以為廣威将軍○廣威南史作武威<lb/>
法起諸軍進次方伯<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>○<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>南史作堆<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>即堆古字<lb/>
沈慶之傳領軍将軍劉湛之知之○湛下之字衍後同<lb/>
給衛吏五十人○衛諸本並誤䘏南史亦作䘏今改正<lb/>
　<lb/>
　<lb/>
　<lb/>
<pb n="KR2a0016_WYG_077-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十七考證<lb/>
</p>
<p>
</p>
  </div>
<div>
<head>宋書卷七十八</head> <lb/>
    <p>
<pb n="KR2a0016_WYG_078-1a"/>
欽定四庫全書<lb/>
　宋書卷七十八<lb/>
　　梁　　　　　沈　　　　約　　　　撰<lb/>
　列傳第三十八<lb/>
　　蕭思話　　劉延孫<lb/>
蕭思話南蘭陵人孝懿皇后弟子也父源之字君流歴<lb/>
中書黄門郎徐兗二州刺史冠軍将軍南琅邪太守永<lb/>
初元年卒追贈前将軍思話年十許嵗未知書以博誕<lb/>
<pb n="KR2a0016_WYG_078-1b"/>
逰遨為事好騎屋棟打細腰鼔侵暴隣曲莫不患毒之<lb/>
自此折莭數年中遂有令譽好書史善彈琴能騎射髙<lb/>
祖一見便以國器許之年十八除琅邪王大司馬行參<lb/>
軍轉相國參軍父憂去職服闋拜羽林監領石頭戍事<lb/>
襲爵封陽縣侯轉宣威将軍彭城沛二郡太守渉獵書<lb/>
傳頗能隸書觧音律便弓馬元嘉三年謝晦為荆州欲<lb/>
請為司馬思話拒之五年遷中書侍郎仍督青州徐州<lb/>
之東莞諸軍事振武将軍青州刺史時年二十七亡命<lb/>
<pb n="KR2a0016_WYG_078-2a"/>
司馬朗之元之可之兄弟聚黨於東莞發干縣謀為㓂<lb/>
亂思話遣北海太守蕭汪之討斬之餘黨悉平八年除<lb/>
竟陵王義宣左軍司馬南沛郡太守未及就徴索虜南<lb/>
㓂檀道濟北伐既而迴師思話懼虜大至乃棄鎮奔平<lb/>
昌思話先使參軍劉振之戍下邳聞思話奔亦委城走<lb/>
虜定不至而東陽積聚已為百姓所焚由是徴下廷尉<lb/>
仍繫尚方初在青州常所用銅斗覆在藥㕑下得二死<lb/>
雀思話曰斗覆而雙雀殞其不祥乎既而被繫九年仇<lb/>
<pb n="KR2a0016_WYG_078-2b"/>
池大饑益梁州豐稔梁州刺史甄法䕶在任失和氐帥<lb/>
楊難當因此宼漢中乃自徒中起思話督梁南秦二州<lb/>
諸軍事横野将軍梁南秦二州刺史既行聞法䕶已委<lb/>
鎮北奔西城遣司馬建威将軍南漢中太守蕭諱五百<lb/>
人前進又遣西戎長史蕭汪之係之諱縁路収合士衆<lb/>
得精兵千人十年正月進據磝頭難當焚掠漢中引衆<lb/>
西還留其輔國将軍梁秦二州刺史趙温守梁州魏興<lb/>
太守薛健據黄金諱進屯磝頭遣隂平太守蕭坦赴黄<lb/>
<pb n="KR2a0016_WYG_078-3a"/>
金薛徤副姜寳據鐵城鐵城與黄金相對去一里斫樹<lb/>
塞道坦進攻二戍抜之二月趙温又率薛健及其寧朔<lb/>
将軍馮翼太守蒲早子來攻坦營坦奮擊大破之坦被<lb/>
創賊退保西水諱司馬錫文祖進據黄金蕭汪之歩騎<lb/>
五百相繼而至平西将軍臨川王義慶遣龍驤将軍裴<lb/>
方明三千人赴諱䓁進黄金早子健䓁退保下桃思話<lb/>
先遣行參軍王靈濟率偏軍出洋川因向南城偽陵江<lb/>
将軍趙英堅守險靈濟擊破之生禽英南城空虚因資<lb/>
<pb n="KR2a0016_WYG_078-3b"/>
無所復引軍還與諱合三月諱率衆軍進據峨公固難<lb/>
當遣其子和率趙温蒲早子及左衛将軍吕平寧朔将<lb/>
軍司馬飛龍歩騎萬餘跨漢津結砦其間立浮橋悉力<lb/>
攻諱合圍數十重短兵接戰弓矢無復用賊悉衣犀革<lb/>
戈矛所不能加諱乃截矟長數尺以大斧椎之一矟輒<lb/>
貫十餘賊賊不能當因大敗燒砦奔走退據大桃閏月<lb/>
諱及方明臺軍至龍驤将軍楊平興幢主殿中将軍梁<lb/>
坦直入角弩追之賊又敗走殺傷虜獲甚多漢中平悉<lb/>
<pb n="KR2a0016_WYG_078-4a"/>
收沒地置戍葭萌水先是桓𤣥簒晉以桓布為梁州布<lb/>
敗走氐楊盛據有漢中刺史范元之傅歆悉治魏興唯<lb/>
得魏興上庸新城三郡其後索邈為刺史氐乃治南城<lb/>
為賊所焚燒不可固即思話遷鎮南城加節進號寧朔<lb/>
将軍徴諱為太子屯騎校尉法䕶中山無極人過江寓<lb/>
居南郡弟法崇元嘉十年自少府為益州刺史法䕶委<lb/>
鎮之罪統府所収於獄賜死太祖以法崇受任一方令<lb/>
獄官言法䕶病卒太祖使思話上平定漢中本末下之<lb/>
<pb n="KR2a0016_WYG_078-4b"/>
史官十四年遷使持莭臨川王義慶平西長史南蠻校<lb/>
尉太祖賜以弓琴手勅曰丈人頃何所作事務之暇故<lb/>
以琴書為娛耳所得不曰義邪眷想常不忘情想亦同<lb/>
之前得此琴云是舊物亦有名京邑今以相借因是戴<lb/>
顒意於彈撫響韻殊勝直爾嘉也并往桑弓一張材理<lb/>
乃快先所常用既久廢射又多病畧不能制之便成老<lb/>
公令人歎息良材羙器宜在盡用之地丈人真無所與<lb/>
讓也十六年衡陽王義季代義慶又除安西長史餘如<lb/>
<pb n="KR2a0016_WYG_078-5a"/>
故十九年徴為侍中領前軍将軍未就徴復先職明年<lb/>
遷持莭監雍州梁南北秦四州荆州之南陽竟陵順陽<lb/>
襄陽新野随六郡諸軍事寧蠻校尉雍州刺史襄陽太<lb/>
守二十二年除侍中領太子右率二十四年改領左衛<lb/>
将軍嘗従太祖登鍾山北嶺中道有磐石清泉上使於<lb/>
石上彈琴因賜以銀酒鍾謂曰相賞有松石間意又領<lb/>
南徐州大中正明年復監雍梁南北秦州荆州之竟陵<lb/>
随二郡諸軍事右将軍寧蠻校尉雍州刺史如故二十<lb/>
<pb n="KR2a0016_WYG_078-5b"/>
六年徴為吏部尚書詔思話曰沈尚書暴病不救其體<lb/>
業貞審立朝盡公年時尚可方相委任奄忽不永痛惋<lb/>
特深銓管要機通塞所寄丈人才用體國二三惟允思<lb/>
話以去州無復事力倩府軍身九人太祖戲之曰丈人<lb/>
終不為田父於里閭何應無人使邪未拜二十七年遷<lb/>
䕶軍将軍是年春虜攻懸瓠太祖将大舉北討朝士僉<lb/>
同莫或異議思話固諫不従乃領精甲三千助鎮彭城<lb/>
虜退即代世祖為持莭監徐兖青冀四州豫州之梁郡<lb/>
<pb n="KR2a0016_WYG_078-6a"/>
諸軍事撫軍将軍兗徐二州刺史二十九年統揚武将<lb/>
軍冀州刺史張永衆軍圍碻磝初鎮軍諮議參軍申坦<lb/>
與王𤣥謨圍滑臺不克免官青州刺史蕭斌板坦行建<lb/>
威将軍濟南平原二郡太守守歴城令任仲仁又為坦<lb/>
副並前鋒入河五月發沿口永司馬崔訓建武将軍齊<lb/>
郡太守胡景世率青州軍來㑹七月思話及衆軍並至<lb/>
碻磝治三攻道太祖遣貟外散騎侍郎徐爰宣㫖督戰<lb/>
張永胡景世當東攻道申坦任仲仁西攻道崔訓南攻<lb/>
<pb n="KR2a0016_WYG_078-6b"/>
道賊夜地道出燒崔訓樓及蟇車又燒胡景世樓及攻<lb/>
具尋又毁崔訓攻道城不可抜思話馳來退師攻城凡<lb/>
十八日觧圍還歴下崔訓以樓見燒又不能固攻道被<lb/>
誅碻磝永坦並繫獄詔曰得撫軍将軍思話啟事碻磝<lb/>
不抜士卒疲勞且班師清濟更圗進討此鎮山川嚴阻<lb/>
控臨河朔形勝之要擅名自古宜除其授以允望實思<lb/>
話可觧徐州為冀州餘如故彭城文武復量分配即鎮<lb/>
歴城尋為江夏王義恭所奏免官元凶弑立以為使持<lb/>
<pb n="KR2a0016_WYG_078-7a"/>
節監徐青兗冀四州豫州之梁郡諸軍事徐兗二州刺<lb/>
史将軍如故思話即率部曲還彭城起義以應世祖遣<lb/>
使奉牋曰下官近在歴下始奉國諱所承使人不知濶<lb/>
狹既還在路漸有所聞猶謂人倫無容有此私懐感慨<lb/>
未敢在言奉被今教果出慮表重增哀惋不能自勝此<lb/>
實天地所不覆載人神所不容忍率土民氓莫不憤咽<lb/>
况下官蒙荷榮渥義兼常志此月五日被驛使追命騎<lb/>
還朝切齒拊心輒已鍾疾雖百口在都一非所顧正欲<lb/>
<pb n="KR2a0016_WYG_078-7b"/>
遣啟受䂓略㑹奉今㫖悲懼兼情伏承司徒英圗電發<lb/>
殿下神武霜斷臧質忠義並到不謀同時仗順沿流席<lb/>
卷江甸前驅風邁已應在近下官復練始集遣輔國将<lb/>
軍申坦龍驤将軍梁坦二軍分配精甲五千申坦為統<lb/>
便以即日水陸齊下下官悉率文武駱驛繼發慿威策<lb/>
懦勢同振朽開㤗有期悲欣交集世祖至新亭坦亦進<lb/>
克京口上即位徴為散騎常侍尚書左僕射固辭不受<lb/>
拜改為中書令丹陽尹常侍如故時京邑多有劫掠二<lb/>
<pb n="KR2a0016_WYG_078-8a"/>
旬中十七發引咎陳遜不許眀年出為使持莭都督徐<lb/>
兖青冀幽五州豫州之梁郡諸軍事安北将軍徐州刺<lb/>
史加鼓吹一部未行而江州刺史臧質反復以為使持<lb/>
節都督江州豫州之西陽晉熙新蔡三郡諸軍事江州<lb/>
刺史事平分荆江豫三州置郢州復都督郢湘二州諸<lb/>
軍事鎮西将軍郢州刺史持莭常侍如故鎮夏口孝建<lb/>
二年卒時年五十追贈征西将軍開府儀同三司持莭<lb/>
常侍都督刺史如故諡曰穆侯思話宗戚令望蚤見任<lb/>
<pb n="KR2a0016_WYG_078-8b"/>
待凡歴州十二杖莭監都督九焉所至雖無皦皦清莭<lb/>
亦無穢黷之累愛才好士人多歸之長子恵開嗣别有<lb/>
傳次子恵明亦有世譽歴黄門郎御史中丞司徒左長<lb/>
史吳興太守後廢帝元徽末卒官第四子恵基順帝昇<lb/>
明末為侍中源之從父弟摹之丹陽尹追贈征虜将軍<lb/>
子斌亦為太祖所遇彭城王義康鎮豫章以為大将軍<lb/>
諮議參軍豫章太守歴南蠻校尉侍中輔國将軍青冀<lb/>
二州刺史元嘉二十七年統王𤣥謨䓁衆軍北伐斌遣<lb/>
<pb n="KR2a0016_WYG_078-9a"/>
将軍崔猛攻虜青州刺史張淮之於樂安淮之棄城走<lb/>
先是猛與斌參軍傅融分取樂安及碻磝樂安水道不<lb/>
通先并定碻磝至是又克樂安既而攻圍滑臺不抜斌<lb/>
追還歴下事在王𤣥謨傳二十八年亡命司馬順則詐<lb/>
稱晉室近屬自號齊王聚衆據梁鄒城又有沙門自稱<lb/>
司馬百年號安定王亡命秦凱之祖元明䓁各據村屯<lb/>
以應順則初梁鄒戍主宣威将軍樂安渤海二郡太守<lb/>
崔勲之出州故順則因虚竊據勲之司馬曹敬㑹拒戰<lb/>
<pb n="KR2a0016_WYG_078-9b"/>
不敵出走斌即遣勲之率行建威将軍濟南平原二郡<lb/>
太守申坦長流參軍羅文昌等諸軍討順則攻之不克<lb/>
勲之等始謂城内出於逼附軍至即應奔逃而並為賊<lb/>
堅守殺傷官軍甚多斌又遣府司馬建威将軍齊郡太<lb/>
守龎秀之總諸軍祖元明又據安邱城斌更遣振武将<lb/>
軍劉武之及軍主劉回精兵千人討司馬百年斬之順<lb/>
則既失據衆稍離阻文昌遣道連偽投賊賊信納之潛<lb/>
以官賞格示衆城内賊黨李繼叔等並有歸順心道連<lb/>
<pb n="KR2a0016_WYG_078-10a"/>
謀泄為賊所殺繼叔踰城出降賊黨於是大離乃四面<lb/>
進攻衝車所衝輒三五丈崩落時南門樓上擲下一級<lb/>
并垂繩釣取外人外人上賊並放仗云向已斬順則所<lb/>
投首是也秦凱之走河北斌坐滑臺退敗免官久之復<lb/>
起為南平王鑠右軍長史其後事迹在二凶傳斌弟簡<lb/>
歴位長沙内史廣陵王誕為廣州未之鎮以簡為安南<lb/>
諮議參軍南海太守行府州事東海王褘代誕簡仍為<lb/>
前軍諮議太守如故世祖入討元凶遣輔國将軍南海<lb/>
<pb n="KR2a0016_WYG_078-10b"/>
太守劉玩討簡固守經時城陷伏誅斌簡諸子並誅滅<lb/>
龎秀之河南人也以斌故吏賊劭甚加信委以為逰擊<lb/>
将軍奔世祖於新亭時劭諸将未有降者唯秀之先至<lb/>
事平以為梁州刺史秀之子弟為劭所殺者将十人而<lb/>
酣讌不廢坐免官後又為徐州刺史太子右衛率孝建<lb/>
元年卒追贈本官加㪚騎常侍子彌之順帝昇明末廣<lb/>
興公相秀之弟况之太宗世亦為始興相<lb/>
劉延孫彭城吕人雝州刺史道産子也初為徐州主簿<lb/>
<pb n="KR2a0016_WYG_078-11a"/>
舉秀才彭城王義康司徒行參軍尚書都官郎為錢唐<lb/>
令世祖撫軍廣陵王誕北中郎中兵參軍南清河太守<lb/>
世祖為徐州補治中従事史時索虜圍縣瓠分軍送所<lb/>
掠民口在汝陽太祖詔世祖遣軍襲之議者舉延孫為<lb/>
元帥固辭無将用舉劉泰之自代泰之既行太祖大怒<lb/>
免延孫官為世祖鎮軍北中郎中兵參軍南中郎諮議<lb/>
參軍領錄事世祖伐逆府缺上佐轉補長史尋陽太守<lb/>
行留府事世祖即位以為侍中領前軍将軍下詔曰朕<lb/>
<pb n="KR2a0016_WYG_078-11b"/>
藉羣能之力雪莫大之恥以眇眇之身託於王公之上<lb/>
思所以策勲樹良永寧世烈新除侍中領前軍将軍延<lb/>
孫率懐忠敏器局沈正協賛義初誠力俱盡左衛将軍<lb/>
竣立志開亮理思清要茂策忠謨經綸惟始俾積基更<lb/>
造咸有勤焉宜顯授龜社大啟邦家延孫可封東昌縣<lb/>
侯竣建城縣侯食邑各二千户其年侍中改領衛尉孝<lb/>
建元年遷丹陽尹臧質反叛上深以東土為憂出為冠<lb/>
軍将軍吳興太守置佐史事平徴為尚書右僕射領徐<lb/>
<pb n="KR2a0016_WYG_078-12a"/>
州大中正遣至江陵分判枉直行其誅賞三年又出為<lb/>
南兗州刺史加散騎常侍仍徙為使持莭監雝梁南北<lb/>
秦四州郢州之竟陵随二郡諸軍事鎮軍将軍寧蠻校<lb/>
尉雝州刺史以疾不行留為侍中䕶軍又領徐州大中<lb/>
正素有勞患其年增篤詔遣黄門侍郎宣㫖問疾大明<lb/>
元年除金紫光祿大夫領太子詹事中正如故其年又<lb/>
出為鎮軍将軍南徐州刺史先是髙祖遺詔京口要地<lb/>
去都邑宻邇自非宗室近戚不得居之延孫與帝室雖<lb/>
<pb n="KR2a0016_WYG_078-12b"/>
同是彭城人别屬吕縣劉氏居彭城縣者又分為三里<lb/>
帝室居綏輿里左将軍劉懐肅居安上里豫州刺史劉<lb/>
懐武居叢亭里及吕縣凡四劉雖同出椘元王由來不<lb/>
序昭穆延孫於帝室本非同宗不應有此授時司空竟<lb/>
陵王誕為徐州上深相畏忌不欲使居京口遷之於廣<lb/>
陵廣陵與京口對岸欲使腹心為徐州據京口以防誕<lb/>
故以南徐授延孫而與之合族使諸王序親三年南兗<lb/>
州刺史竟陵王誕有罪不受徴延孫馳遣中兵參軍杜<lb/>
<pb n="KR2a0016_WYG_078-13a"/>
幼文率兵起討既至誕已閉城自守乃還誕遣使劉公<lb/>
泰齎書要之延孫斬公泰送首京邑復遣幼文率軍渡<lb/>
江受沈慶之莭度其年進號車騎将軍加散騎常侍給<lb/>
鼓吹一部五年詔延孫曰舊京樹親由來常凖卿前出<lb/>
所有别議今此防久弭當以還授小兒徴延孫為侍中<lb/>
尚書左僕射領䕶軍将軍延孫疾病不任拜起上使於<lb/>
五城受封版乘船自青谿至平昌門仍入尚書下舎又<lb/>
欲以代朱修之為荆州事未行明年卒時年五十二上<lb/>
<pb n="KR2a0016_WYG_078-13b"/>
甚惜之下詔曰故侍中尚書左僕射領䕶軍将軍東昌<lb/>
縣開國侯延孫風局簡正體識沈明綢繆心膂自蕃升<lb/>
朝契濶唯舊㡬将二紀靈業中圮則首賛出圗義令既<lb/>
舉則任均肅㓂器允棟幹勲實佐時及累司馬兩官出<lb/>
内尹牧惠政茂課著自民聴忠謨令莭簡乎朕心方爕<lb/>
和台階永毗國道奄至薨殞震慟兼深考終定典宜盡<lb/>
哀敬可贈司徒給班劍二十人侍中僕射侯如故有司<lb/>
奏諡忠穆詔為文穆又詔曰故司徒文穆公延孫居身<lb/>
<pb n="KR2a0016_WYG_078-14a"/>
寡約家素貧虚每念清羙良深悽歎葬送資調固當闕<lb/>
乏可賜錢三十萬米千斛子質嗣太宗泰始中有罪國<lb/>
除延孫弟延熙義興太守在孔覬傳<lb/>
史臣曰延孫接款蕃日固出顔袁矣風飈局力又無䓁<lb/>
級可言而隆名盛寵必擇而後授何哉良以休運甫開<lb/>
沈疾方被雖宿恩内積而安私外簡夫侮因事狎敬由<lb/>
近踈踈必相思狎必相厭厭思一殊榮禮自隔遂得為<lb/>
一世宗臣盖由此也子曰事君數斯疏矣然乎然乎<lb/>
<pb n="KR2a0016_WYG_078-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十八<lb/>
<pb n="KR2a0016_WYG_078-15a"/>
　宋書卷七十八考證<lb/>
蕭思話傳孝建二年卒時年五十○<hi>臣承蒼</hi>按思話年<lb/>
　十八除琅邪王大司馬行參軍踰年父源之卒是為<lb/>
　永初九年至元嘉五年任青州刺史稱年二十七是<lb/>
　也自元嘉六年己巳至孝建二年乙未又歴二十七<lb/>
　年思話卒時年五十四今云五十盖脱四字<lb/>
劉延孫傳方爕和台階永毗國道○和一本作采<lb/>
　<lb/>
<pb n="KR2a0016_WYG_078-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷七十八考證<lb/>
</p>
<p>
</p>
  </div>
<div>
<head>宋書卷七十九</head> <lb/>
    <p>
<pb n="KR2a0016_WYG_079-1a"/>
欽定四庫全書<lb/>
　宋書卷七十九<lb/>
　　梁　　　　沈　　　　　約　　　　撰<lb/>
　列傳第三十九<lb/>
　文五王<lb/>
　　竟陵王誕　　廬江王褘　　武昌王渾<lb/>
　　海陵王休茂　桂陽王休範<lb/>
竟陵王誕字休文文帝第六子也元嘉二十年年十一<lb/>
<pb n="KR2a0016_WYG_079-1b"/>
封廣陵王食邑二千户二十一年監南兖州諸軍事北<lb/>
中郎将南兖州刺史出鎮廣陵尋以本號徙南徐州刺<lb/>
史二十六年出為都督雍梁南北秦四州荆州之竟陵<lb/>
随二郡諸軍事後将軍雍州刺史以廣陵彫弊改封随<lb/>
郡王上欲大舉北討以襄陽外接關河欲廣其資力乃<lb/>
罷江州軍府文武悉配雍州湘州入臺税租雜物悉給<lb/>
襄陽及大舉北伐命諸蕃並出師莫不奔敗唯誕中兵<lb/>
參軍栁元景先克𢎞農闗陜三城多獲首級關洛震動<lb/>
<pb n="KR2a0016_WYG_079-2a"/>
事在元景傳㑹諸方並敗退故元景引還徴誕還京師<lb/>
遷都督廣交二州諸軍事安南将軍廣州刺史當鎮始<lb/>
興未行改授都督㑹稽東陽新安臨海永嘉五郡諸軍<lb/>
事安東将軍㑹稽太守給鼔吹一部元凶弑立以揚州<lb/>
浙江西屬司隸校尉浙江東五郡立㑹州以誕為刺史<lb/>
世祖入討遣沈慶之兄子僧榮間報誕又遣寧朔将軍<lb/>
顧彬之自曾顯東入受莭度誕遣參軍劉季之與彬之<lb/>
并勢自頓西陵以為後繼劭遣将華欽庾導東討與彬<lb/>
<pb n="KR2a0016_WYG_079-2b"/>
之弟相逢於曲阿之奔牛塘路甚狹左右皆悉入菰葑<lb/>
彬之軍人多齎籃屐於菰葑中夾射之欽䓁大敗事平<lb/>
徴誕為持莭都督荆湘雍益寧梁南北秦八州諸軍事<lb/>
衛将軍開府儀同三司荆州刺史誕以位號正與濬同<lb/>
惡之請求囘改乃進號驃騎将軍加班劍二十人餘如<lb/>
故南譙王義宣不肯就徴以誕為侍中驃騎大将軍揚<lb/>
州刺史開府如故改封竟陵王食邑五千户顧彬之以<lb/>
奔牛之功封陽新縣侯食邑千户季之零陽縣侯食邑<lb/>
<pb n="KR2a0016_WYG_079-3a"/>
五百户明年義宣舉兵反有荆江兖豫四州之力勢震<lb/>
天下上即位日淺朝野大懼上欲奉乘輿法物以迎義<lb/>
宣誕固執不可然後處分加誕莭仗士五十人出入六<lb/>
門上流平定誕之力也初討元凶與上同舉兵有奔牛<lb/>
之㨗至是又有殊勲上性多猜頗相疑憚而誕造立第<lb/>
舎窮極工巧園池之羙冠於一時多聚才力之士實之<lb/>
第内精甲利器莫非上品上意愈不平孝建二年乃出<lb/>
為使持節都督南徐兗二州諸軍事太子太傅南徐州<lb/>
<pb n="KR2a0016_WYG_079-3b"/>
刺史侍中如故上以京口去都宻邇猶疑之大明元年<lb/>
秋又出為都督南兗南徐兗青冀幽六州諸軍事南兗<lb/>
州刺史餘如故誕既見猜亦潛為之備至廣陵因索虜<lb/>
宼邊修治城隍聚糧治仗嫌隙既著道路常云誕反三<lb/>
年建康民陳文紹上書曰私門有幸亡大姑元嘉中蒙<lb/>
入臺六宫薄命早亡先朝賜贈羙人又聴大姑二女出<lb/>
入問訊父饒司空誕取為府史恒使入山圗畫道路勤<lb/>
劇備至不敢有辭不復聴歸消息斷絶姑二女去年冐<lb/>
<pb n="KR2a0016_WYG_079-4a"/>
啟歸訴蒙陛下聖恩賜敕觧饒吏名誕見符至大怒喚<lb/>
饒入交問汝欲死邪訴臺求觧饒即荅官比不聴通家<lb/>
信消息斷絶若是姊為啟聞所不知誕因問饒汝那得<lb/>
入臺饒被問依實啟答既出誕主衣荘慶畫師王强語<lb/>
饒汝今年敗汝姊誤汝官云小人軰敢持臺家逼我饒<lb/>
因叛走歸誕即遣王强将數人逐突入家内縛錄将還<lb/>
廣陵至京口客舎乃陊死井中託云饒懼辠自殺抱痛<lb/>
懐寃冒死歸訴吳郡民劉成又詣闕上書告誕謀反稱<lb/>
<pb n="KR2a0016_WYG_079-4b"/>
息道龍昔伏事誕親見姦状又見誕在石頭城内修乘<lb/>
輿法物習倡警蹕道龍私獨憂懼向伴侣言之語頗漏<lb/>
泄誕使大吏令監内執道龍道龍逸走誕怒鞭殺監又<lb/>
捕殺道龍又豫章民陳談之上書訴枉稱弟詠之昔蒙<lb/>
誕采錄随從歴鎮大駕南下為誕奉送牋書經渉危險<lb/>
時得上聞聖明登阼恩澤周普回改小人使命微勤賜<lb/>
署臺位詠之恒見誕與左右小人荘慶傅元祀潜圗姦<lb/>
逆言詞醜悖每云天下方是我家有汝等不憂不富貴<lb/>
<pb n="KR2a0016_WYG_079-5a"/>
又常疏陛下年紀姓諱往巫鄭師憐家祝詛詠之既聞<lb/>
此語又不見其事恐一旦事發横罹其罪宻以告建康<lb/>
右尉黄宣達并有啟聞希以自免元祀弟知詠之與宣<lb/>
達往來自嫌言語漏泄即具以告誕誕大怒令左右飲<lb/>
詠之酒逼使大醉因言詠之乘酒罵詈遂被害自顧寃<lb/>
枉事有可哀其年四月上乃使有司奏曰臣聞神極尊<lb/>
明大儀所以貞觀皇天峻邈𤣥化所以幽宣故能經緯<lb/>
甿俗大庇黔首庶道被八紘不遺疏賤之賞威格天區<lb/>
<pb n="KR2a0016_WYG_079-5b"/>
豈漏親貴之罰此不刋之鴻則古今之恒訓謹按元嘉<lb/>
之末天綱崩褫人神哀憤含生䘮氣司空竟陵王誕義<lb/>
兼臣子任居藩維進不能泣血提戈忘身徇莭退不能<lb/>
閉闗拒險焚符斬使遂至拜受偽爵欣承榮寵沈淪姦<lb/>
逆肆於昏放以妻故司空臣湛之女誅亡餘類單舟遄<lb/>
遣披猖千里事哀行路賊忍無親莫此為甚故山隂傅<lb/>
僧祐誠亮國朝義均休戚重門峻衛不能拒折簡之使<lb/>
巖險千里不能庇匹夫之身乃更助虐馮凶抽兵勒刃<lb/>
<pb n="KR2a0016_WYG_079-6a"/>
遂使頓仆牢穽死不旋踵妻子播流庭筵莫立見之者<lb/>
流涕聞之者含歎及神鋒首路欃槍東指風卷四嶽電<lb/>
埽三江誕猶持疑兩端隂䂓進退陛下頻遣書檄告譬<lb/>
殷勤方改姦圗末乃奉順分遣弱旅永塞符文宴安所<lb/>
莅身不越境悖禮忘情不顧物議彎弧躍馬務是畋游<lb/>
致奔牛有崩碎之陳新亭無獨克之術假威義鋭乞命<lb/>
皇旅竟有何勞而論功伐既妖䘲廓清大明升曜幽顯<lb/>
宅心逺邇雲集誕忽星行之悲違開泰之慶遲回顧望<lb/>
<pb n="KR2a0016_WYG_079-6b"/>
淹踰旬朔逆黨陳叔兒等泉寳鉅億資貨不貲誕收籍<lb/>
所得不歸天府辭稱天軍實入私室又太官東傳舊有<lb/>
獻御䘮亂既平猶加斷遏珍羞庶品回充私膳於號諱<lb/>
之辰遽甘滋之品當惟新之始絶苞苴之貢忠孝兩忘<lb/>
敬愛俱盡乃徴引巫史潛考圗緯自謂體應符相富貴<lb/>
可期悖意醜言不可勝載遂復遥諷朝廷占求官爵侮<lb/>
蔑宗室詆毁公卿不義不昵人道将盡荷任神州方懐<lb/>
姦慝每闚向宸御妄生䂓幸多樹淫祀顯肆祅詛遂在<lb/>
<pb n="KR2a0016_WYG_079-7a"/>
石頭潛修法物傳警稱蹕擬則天行皆已駭暴觀聴彰<lb/>
布朝野昔内難甫寧珍瑋散佚有御刀利刃擅價諸夏<lb/>
天府禁器歴代所珍誕宻加購賞頓蔵私室賊義宣初<lb/>
平餘黨逃命誕含縦㒺忌私竊招納名工細巧悉匿私<lb/>
第又引義宣故将裘興為己腹心事既彰露猶執欺㒺<lb/>
公文面啟矯稱舊隸加以營干制館僭擬天居引石徴<lb/>
材專擅興發驅廹士族役同輿皁殫木土之姿窮吞并<lb/>
之勢故㑹稽宣長公主受遇二祖禮級尊崇臣湛之亡<lb/>
<pb n="KR2a0016_WYG_079-7b"/>
身徇國追榮典軍誕以廣托宅宇地妨蓺植輒逼遺孤<lb/>
頓相驅徙遂令神主宵遷改卜委巷宗戚含傷行路掩<lb/>
涕又縁谿兩道積代通衢誕拓宇開垣擅斷其一致使<lb/>
徑塗擁隔川陸阻礙神怒民怨毒徧幽顯故丞相臨川<lb/>
烈武王臣道䂓名徳茂親勲光常策異禮殊榮受自先<lb/>
㫖者嗣王臣義慶受任西夏靈寝蹔移先帝親枉鑾輿<lb/>
拜辭路左恩冠終古事絶常班誕又以廟居宅前固請<lb/>
毁換詔㫖不許怨懟彌極有靦面目犲狼為性䂓牧江<lb/>
<pb n="KR2a0016_WYG_079-8a"/>
都希廣兵力天徳尚𢎞甫申所請仍謂應住東府宜為<lb/>
中台貪冒無厭人莫與比雖聖慈全救每垂容納而虐<lb/>
戾不悛姦詖彌甚受命還鎮猜怨愈深忠䂓正諫必加<lb/>
鴆毒謟瀆膚躁是與比周又矯稱符勅設牓開募事發<lb/>
辭寝委罪自下及錄事徐靈夀以常署受坐将就囚執<lb/>
謟韓近恭中䕶軍遣吏夏嗣伯宻相屬請求寛桎梏且<lb/>
王僧達臨刑之啟事髙闍即戮之辭皆稱潜驛往來遥<lb/>
相要契醜聲穢問宣著遐邇含識能言孰不憤歎又獲<lb/>
<pb n="KR2a0016_WYG_079-8b"/>
吳郡民劉成豫章民陳談之建康民陳文紹䓁並如訴<lb/>
状則姦情猜志嵗月增積昔周徳初升公旦有流言之<lb/>
釁魯道方泰季子斷逵泉之誅近則淮厲覆車於前義<lb/>
康襲軌於後變發柴竒禍成范謝亦皆以義奪親情為<lb/>
憲屈况乃上悖天經下誣政道結釁於無妄之辰希幸<lb/>
於文明之日皇穹所不覆厚土所不容夫無禮之誡臣<lb/>
子所宜服膺干紀之刑有國所宜慎守臣等參議宜下<lb/>
有司絶誕屬籍削爵土收付廷尉法獄治罪諸所連坐<lb/>
<pb n="KR2a0016_WYG_079-9a"/>
别下考論伏願逺尋宗周之重近監興亡之由割恩棄<lb/>
私俯順羣議則卜世靈根於兹克固鴻勲盛烈永永無<lb/>
窮陛下如復隐忍未垂三思則覆皇基於七百擠生民<lb/>
於塗炭此臣等所以夙夜危懼不敢避鈇鉞之誅者也<lb/>
上不許有司又固請乃貶爵為侯遣令之國上将誅誕<lb/>
以義興太守垣閬為兖州刺史配以羽林禁兵遣給事<lb/>
中戴明寳随閬襲誕使閬以之鎮為名閬至廣陵誕未<lb/>
悟也明寳夜報誕典籖蒋成使明晨開門為内應成以<lb/>
<pb n="KR2a0016_WYG_079-9b"/>
告府舎人許宗之宗之奔入告誕誕驚起呼左右及素<lb/>
所畜養數百人執蒋成勒兵自衛明旦将曉明寳與閬<lb/>
率精兵數百人卒至天明門不開誕已列兵登陴自在<lb/>
門上斬蒋成焚兵籍赦作部徒繫囚開門遣腹心率壮<lb/>
士擊明寳等破之閬即遇害明寳奔逃自海陵界得還<lb/>
上乃遣車騎大将軍沈慶之率大衆討誕誕焚燒郭邑<lb/>
驅居民百姓悉使入城分遣書檄要結近逺時山陽内<lb/>
史梁曠家在廣陵誕執其妻子遣使要曠曠斬使拒之<lb/>
<pb n="KR2a0016_WYG_079-10a"/>
誕怒滅其家誕奉表投之城外曰往年元凶禍逆陛下<lb/>
入討臣背凶赴順可謂常莭及丞相構難臧魯協從朝<lb/>
野恍惚咸懐憂懼陛下欲百官羽儀星馳推奉臣前後<lb/>
固執方賜允俞社稷獲全是誰之力陛下接遇慇懃累<lb/>
加榮寵驃騎揚州旬月移授恩秩頻加復賜徐兗仰屈<lb/>
皇儲逺相餞送臣一遇之感感此何忘庶希偕老永相<lb/>
娛慰豈謂陛下信用讒言遂令無名小人來相掩襲不<lb/>
任枉酷即加誅剪雀鼠貪生仰違詔勅令親勒部曲鎮<lb/>
<pb n="KR2a0016_WYG_079-10b"/>
扞徐兖先經何福同生皇家今有何愆便成胡越陵鋒<lb/>
奮戈萬沒豈顧盪定以期冀在旦夕右軍宣蘭爰及武<lb/>
昌皆以無罪並遇枉酷臣有何過復致於此陛下宫帷<lb/>
之醜豈可三緘臨紙悲塞不知所言世祖忿誕左右腹<lb/>
心同籍朞親並誅之死者以千數或有家人已死方自<lb/>
城内叛出者車駕出頓宣武堂内外纂嚴慶之進廣陵<lb/>
誕幢主韓道元來降豫州刺史宗慤徐州刺史劉道隆<lb/>
率衆來㑹誕中兵參軍栁光宗參軍何康之劉元邁幢<lb/>
<pb n="KR2a0016_WYG_079-11a"/>
主索智朗謀開城北門歸順未期而康之所鎮隊主石<lb/>
貝子先衆出奔康之懼事泄夜與智朗斬闗而出誕禽<lb/>
光宗殺之光宗栁元景從弟也康之母在城内亦為誕<lb/>
所殺誕見衆軍大集欲棄城北走留中兵參軍申靈賜<lb/>
居守自将騎歩數百人親信並随聲云出戰邪趨海陵<lb/>
道誕将周豐生馳告慶之慶之遣龍驤将軍武念追躡<lb/>
誕行十餘里衆並不欲去請誕還城誕曰我還卿能為<lb/>
我盡力不衆皆曰願盡力左右楊承伯牽誕馬曰死生<lb/>
<pb n="KR2a0016_WYG_079-11b"/>
且還保城欲持此安之速還尚得入不然敗矣慶之所<lb/>
遣将戴寳之單騎前至刺誕殆獲誕懼乃馳還武念去<lb/>
誕逺未及至故誕得向城既至曰城上白鬚非沈公耶<lb/>
左右曰申中兵誕乃入以靈賜為驃騎府錄事參軍王<lb/>
璵之為中軍長史世子景粹為中軍将軍州别駕范義<lb/>
為中軍長史其餘府州文武皆加秩先是右衛将軍垣<lb/>
䕶之左軍将軍崔道固屯騎校尉龎番蚪太子旅賁中<lb/>
郎将殷孝祖破索虜還至廣陵上並使受慶之莭度司<lb/>
<pb n="KR2a0016_WYG_079-12a"/>
州刺史劉季之誕故佐也驍果有膂力梁山之役又有<lb/>
戰功增邑五百户在州貪殘司馬翟𢎞業諫争甚苦季<lb/>
之積忿置毒藥食中殺之少年時宗慤共蒲戲曾手侮<lb/>
加慤慤深銜恨至是慤為豫州刺史都督司州季之慮<lb/>
慤為禍乃委官間道欲歸朝廷㑹誕反季之至盱眙盱<lb/>
眙太守鄭瑗以季之素為誕所遇疑其同逆因邀道殺<lb/>
之送首詣道隆時誕亦遣問信要季之及季之首至沈<lb/>
慶之送以示誕季之缺齒垣䕶之亦缺誕謂衆曰此垣<lb/>
<pb n="KR2a0016_WYG_079-12b"/>
䕶之頭非劉季之也太宗初即位鄭瑗為山陽王休祐<lb/>
驃騎中兵參軍豫州刺史殷琰與晉安王子勛同逆休<lb/>
祐遣瑗及左右邢龍符説琰琰不受鄭氏夀陽强族瑗<lb/>
即使琰鎮軍子勛責琰舉兵遲晚琰欲自觧釋乃殺龍<lb/>
符送首瑗固爭不能得及夀陽城降瑗随軰同出龍符<lb/>
兄僧愍時在城外謂瑗構殺龍符輒殺瑗即為劉勔所<lb/>
錄後見原僧愍尋擊虜於淮西戰死此四人者並由横<lb/>
殺旋受身禍論者以為有天道罵誕幢主公孫安期率<lb/>
<pb n="KR2a0016_WYG_079-13a"/>
兵隊出降誕初閉城拒使記室參軍賀弼固諫冄三誕<lb/>
怒抽刃向之乃止或勸弼出降弼曰公舉兵向朝廷此<lb/>
事既不可從荷公厚恩又義無違背唯當死明心耳乃<lb/>
服藥自殺弼字仲輔㑹稽山隂人也有文才贈車騎将<lb/>
軍山陽海陵二郡太守長史如故幢主王璵之賞募數<lb/>
百人従東門出攻龍驤将軍程天祚營斷其弩弦天祚<lb/>
擊破之即走還城誕又加申靈賜南徐州刺史軍主馬<lb/>
元子踰城歸順追及殺之乃於城内建列立壇誓誕将<lb/>
<pb n="KR2a0016_WYG_079-13b"/>
㰱血其所署輔國将軍孟玉秀曰陛下親㰱羣臣皆稱<lb/>
萬嵗初誕使黄門吕曇濟與左右素所信者将世子景<lb/>
粹藏於民間謂曰事若濟斯命全脱如其不免可深埋<lb/>
之分以金寳齊送出門並各散走唯曇濟不去携負景<lb/>
粹十餘日乃為沈慶之所捕得斬之誕所署平南将軍<lb/>
虞季充又出降書上使慶之於桑里置烽火三所誕又<lb/>
遣千餘人自北門攻强弩将軍茍思達營龍驤将軍宗<lb/>
越擊破之開東門掩攻劉道隆營復為殷孝祖及貟外<lb/>
<pb n="KR2a0016_WYG_079-14a"/>
散騎侍郎沈攸之所破誕又加申靈賜左長史王璵之<lb/>
右長史范義左司馬左将軍孟玉秀右司馬右将軍范<lb/>
義母妻子並在城内有勸義出降義曰我人吏也且豈<lb/>
能作何康活邪義字明休濟陽考城人也早有世譽五<lb/>
月十九日夜有流星大如斗杆尾長十餘丈從西北來<lb/>
墜城内是謂天狗占曰天狗所墜下有伏尸流血誕又<lb/>
遣一百人出東門攻劉道隆營别遣疑兵一百人出北<lb/>
門沈攸之於東門奮短兵接戰大破之門者又為茍思<lb/>
<pb n="KR2a0016_WYG_079-14b"/>
達所破誕又遣數百人出東門攻寧朔司馬劉勔營攸<lb/>
之又破之廣陵城舊不開南門云開南門者不利其主<lb/>
至誕乃開焉彭城邵領宗在城内隂結死士欲襲誕先<lb/>
欲布誠於慶之乃説誕求為間諜見許領宗既出致誠<lb/>
畢復還城内事泄誕鞭二百考問不服遂支觧之上遣<lb/>
送章二紐其一曰竟陵縣開國侯食邑一千户募賞禽<lb/>
誕其二曰建興縣開國男三百户募賞先登若克外城<lb/>
舉一烽克内城舉兩烽禽誕舉三烽上又遣屯騎校尉<lb/>
<pb n="KR2a0016_WYG_079-15a"/>
譚金前虎賁中郎将鄭景𤣥率羽林兵隸慶之誕復遣<lb/>
三百人自南門攻劉勔土山為勔所破慶之填壍治攻<lb/>
道值夏雨不得攻城上每璽書催督之前後相繼及晴<lb/>
冄怒使太史擇發日将自濟江太宰江夏王義恭上表<lb/>
諫曰誕素無才略畜飬又寡自拒王命士庶離散城内<lb/>
乏糧器械不足徒賴免兵倉頭三四百人造次相附恩<lb/>
怨夙結臣始短慮謂一旬可殄而假息流遷七十餘日<lb/>
上将受律羣蕃岳峙鋭卒精旅動以萬計大威所震未<lb/>
<pb n="KR2a0016_WYG_079-15b"/>
有成功臣雖凡怯猶懐憤踊陛下入翦封豕出討長蛇<lb/>
兵不血刃冄興七百而蕞爾小醜遂延晷漏致皇赫斯<lb/>
怒将動乘輿此實臣下素食駑鈍之責行留百司莫不<lb/>
仰慙俯愧今盛暑被甲日費千金天威一麾孰不幸甚<lb/>
臣伏尋晉文王征淮南淹師出二百日方能制宼今誕<lb/>
糇糧垂竭背逆者多慶之等轉悟遲重之非漸見乘機<lb/>
之利且成㫖頻降必應旦夕夷殄愚又以廣陵塗近人<lb/>
信易達雖為江水約示不難且覩理者寡闇塞者衆忽<lb/>
<pb n="KR2a0016_WYG_079-16a"/>
見雲旗移次京都既當祗悚四方之志必有未達臣愚<lb/>
伏重思計今寧不當計小醜省生命以安遐邇之情又<lb/>
以長江險濶風波難期王者尚不乘危况乃汎不測之<lb/>
水昔魏文濟江遂有遺州之名今雖先天不違動干休<lb/>
慶龍舟所幸理必利渉然居安慮危不可不懼私誠欵<lb/>
欵冒啟赤心追用悚汗不自宣盡七月二日慶之率衆<lb/>
軍進攻尅其外城乘勝而進又尅小城誕聞軍入與申<lb/>
靈賜走趨後園隊主沈𦙍之義征客周滿胡思祖馳至<lb/>
<pb n="KR2a0016_WYG_079-16b"/>
誕執玉環刀與左右數人散走𦙍之等追及誕於橋上<lb/>
誕舉刀自衛𦙍之傷誕面因墜水引出殺之傳首京邑<lb/>
時年二十七因葬廣陵貶姓留氏同黨悉誅殺城内男<lb/>
為京觀死者數千女口為軍賞誕母殷妻徐並自殺追<lb/>
贈殷長寧園淑妃嘉梁曠誠莭擢為後将軍封周滿山<lb/>
陽縣侯食邑四百五十户𦙍之萊陽子食邑三百五十<lb/>
户胡思祖高平縣男食邑二百户臨川内史羊濬之以<lb/>
先協附誕伏誅誕為南徐州刺史在京夜大風飛落屋<lb/>
<pb n="KR2a0016_WYG_079-17a"/>
瓦城門鹿牀倒覆誕心惡之及遷鎮廣陵入城衝風暴<lb/>
起揚塵晝晦又中夜閑坐有赤光照室見者莫不怪愕<lb/>
左右侍直眠中夢人告之曰官須髪為鞘睡既覺已失<lb/>
髻矣如此者數十人誕甚怪懼大明二年發民築治廣<lb/>
陵城誕循行有人干輿揚聲大罵曰大兵尋至何以辛<lb/>
苦百姓誕執之問其本末荅曰姓夷名孫家在海陵天<lb/>
公去年與道佛共議欲除此間民人道佛苦諌得止大<lb/>
禍将至何不立六慎門誕問六慎門云何荅曰古時有<lb/>
<pb n="KR2a0016_WYG_079-17b"/>
言禍不入六慎門誕以其言狂悖殺之又五音士忽狂<lb/>
易見鬼驚怖啼哭曰外軍圍城城上張白布帆誕執錄<lb/>
二十餘日乃赦之城陷之日雲霧晦暝白虹臨北門亘<lb/>
屬城内八年前廢帝即位義陽王昶為征北将軍徐州<lb/>
刺史道經廣陵上表曰竊聞淮南中霧眷求遺緒椘英<lb/>
流殛愛存坵墓並難結兩臣義開二主法雖事斷禮或<lb/>
情申伏見故賊劉誕稱戎犯莭自貽逆命膏斧嬰戮在<lb/>
憲已彰但尋屬忝皇枝位叨列辟一以罪終魂骸莫赦<lb/>
<pb n="KR2a0016_WYG_079-18a"/>
生均宗籍死同匹豎旅窆委雜封樹不修今嵗月愈邁<lb/>
愆流舋往踐境興懐感事傷目陛下繼明升運咸與惟<lb/>
新大徳方臨哀矜未及夫欒布哭市義犯雷霆田叔鉗<lb/>
赭志於夷戮况在天倫何獨無感伏願稽若前准降申<lb/>
丹志乞薄改褊袝㣲表窀穸則朽骨知榮窮泉識荷臨<lb/>
紙哽慟辭不自宣詔曰征北表如此省以慨然誕及妻<lb/>
女並可以庶人禮葬并置守衛太宗泰始四年又更改<lb/>
葬祭以少牢<lb/>
<pb n="KR2a0016_WYG_079-18b"/>
廬江王褘字休秀文帝第八子也元嘉二十二年年十<lb/>
嵗封東海王食邑二千户二十六年以為侍中後軍将<lb/>
軍領石頭戍事遷冠軍将軍南彭城下邳二郡太守散<lb/>
騎常侍領戍如故出為㑹稽太守将軍如故二十九年<lb/>
遷使持莭都督廣交二州荆州之始興臨安二郡諸軍<lb/>
事車騎将軍平越中郎将廣州刺史元凶弑立進號安<lb/>
南将軍未之鎮世祖踐阼復為㑹稽太守加撫軍将軍<lb/>
明年徴為秘書監加散騎常侍尋出為撫軍将軍江州<lb/>
<pb n="KR2a0016_WYG_079-19a"/>
刺史進號平南将軍置吏大明二年徵為散騎常侍中<lb/>
書令領驍騎将軍給鼔吹一部常侍如故又出為南豫<lb/>
州刺史常侍将軍如故以本號開府儀同三司領國子<lb/>
祭酒常侍如故五年詔曰昔韓衛異姓宗周之明憲三<lb/>
封殊級往晉之令典唯皇家創典盡𢎞斯義朕應天命<lb/>
光宅四海思所以憲章前式崇建懿親永垂畫一著於<lb/>
甲令諸弟國封並可增益千户七年進司空常侍祭酒<lb/>
如故前廢帝即位加中書監太宗踐阼進太尉加侍中<lb/>
<pb n="KR2a0016_WYG_079-19b"/>
中書監給班劍二十人改封廬江王太祖諸子褘尤凡<lb/>
劣諸兄弟蚩鄙之南平王鑠蚤薨鑠子敬淵婚褘往視<lb/>
之白世祖借伎世祖荅曰婚禮不舉樂且敬淵䓁孤苦<lb/>
倍非宜也至是太宗與建安王休仁諂曰人既不比數<lb/>
西方公汝便為諸王之長時褘住西州故謂之西方公<lb/>
也泰始五年河東栁欣慰謀反欲立褘褘與相詶和欣<lb/>
慰要結征北諮議參軍杜幼文左軍參軍宋祖珍前鄀<lb/>
令王隆伯䓁褘使左右徐虎兒以金合一枚餉幼文銅<lb/>
<pb n="KR2a0016_WYG_079-20a"/>
鉢二枚餉祖珍隆伯幼文具奏其事上乃下詔曰昔周<lb/>
室既盛二叔流言漢祚方隆七蕃迷叛斯實事彰往代<lb/>
難興自古雖聖賢御極㝢内紓患太尉廬江王藉慶皇<lb/>
枝蚤升寵樹幼無立徳長缺修聲淡薄親情厚結行路<lb/>
狎昵羣細疏澁人士自朕撥亂定宇受命應天實尚敦<lb/>
睦克敷友于故崇殊爵超居上台而公常懐不平表於<lb/>
事迹公若徳深望重宜膺大統朕初平暴亂豈敢當璧<lb/>
自然推符奉璽天祚有歸且朕雖居尊極不敢自恃宗<lb/>
<pb n="KR2a0016_WYG_079-20b"/>
室之事無不諮公不虞志欲難滿妄生窺怨積慝在衿<lb/>
遂謀社稷曩者四方遘禍兵斥畿甸搢紳憂惶親賢同<lb/>
憤唯公獨幸厥災深忭時難晝則從禽逰肆夜則縦酒<lb/>
絃歌側耳視隂企賊休問司空休仁䓁並各令弟事兼<lb/>
家國摧鋒履險各伐一方蒙霜踐棘辛勤已甚况身被<lb/>
矢石否泰難虞悠悠之人尚有信分公未曾有一函之<lb/>
使遺半紙之書志棄五弟以餌讎賊自謂身非勲烈義<lb/>
不參謀必期凶逆道申以圗輔相及皇威既震羣凶肅<lb/>
<pb n="KR2a0016_WYG_079-21a"/>
蕩九有同慶萬國含欣而公容氣更沮下帷晦迹每覘<lb/>
天察宿懐協左道呪詛禱請謹事邪巫常被髪跣足稽<lb/>
首北極遂圗書朕躬勒以名字或加之矢刃或烹之鼎<lb/>
鑊公在江州得一漢女云知吉凶能行厭呪大設供養<lb/>
朝夕拜伏衣装嚴整敬事如神令其呪詛孝武並及崇<lb/>
憲祈皇室危弱統天稱已巫稱神㫖必得如願後事發<lb/>
覺委辠所生徼幸㩻䧢僅得自免近又有道士張寳為<lb/>
公見信事既彰露肆之於法公不知慙懼猶加營埋遣<lb/>
<pb n="KR2a0016_WYG_079-21b"/>
左右二人主掌殯含顯行邪志㒺顧吏司又挾閹豎陳<lb/>
道明交關不逞傳驛音意投金散寳以為信誓又使府<lb/>
史徐虎兒招引邊将要結禁旅規害台輔圗犯宫掖公<lb/>
受性不仁才非治用昔忝江州無稱被徵前莅㑹稽以<lb/>
辠左黜公稽古寡聞嚴而無理言不暢寒暑惠不及帷<lb/>
房朝野所輕搢紳同侮豈堪輔相之地寧任莅民之職<lb/>
非唯一朝有由來矣大明之世迄於永光公常留中未<lb/>
嘗外撫何以在今方起嫌怨公少即長人情無哀戚侍<lb/>
<pb n="KR2a0016_WYG_079-22a"/>
拜長寧従祀宗廟顔無戚状涙不垂臉兄弟長幼靡有<lb/>
愛心昔因孝武御筵置酒心誠不著于時義陽念遇本<lb/>
薄遭公此譖益被猜嫌朕當時狼狽不暇自理賴崇憲<lb/>
太后譬觧百端少蒙申亮得免殃責景和狂主醜毒横<lb/>
流初誅宰輔豺志方扇於建章宫召朕兄弟逼酒使醉<lb/>
公因酒勢遂肆苦言云朕及休仁與太宰親數往必清<lb/>
閑贈貺豐厚朕當時惶駭五内崩墜于其語次劣得小<lb/>
止往又經在尋陽長公主第兄弟共集忽中坐忿怒厲<lb/>
<pb n="KR2a0016_WYG_079-22b"/>
色見指以朕行止出入每不能固若得稱心規肆忿憾<lb/>
惟公此㫖蚤欲見滅而天道愛善朕獲南面不長惡逆<lb/>
挫公毒心自大明積費國弊民凋加景和奢虐府藏罄<lb/>
盡朕在位甫爾䘏義具瞻仍值終阻蜂起日耗萬金公<lb/>
卿庶民傾産歸獻積受台奉貲畜優廣朕踐阼之初公<lb/>
請故太宰東傳餘錢見入數百萬内不充飬外不助國<lb/>
散賜諂䛕徧恵趨隸推心考行事類斯比羣小交構遂<lb/>
生異圖籍籍之義轉盈民口公若地居衡寄任専八柄<lb/>
<pb n="KR2a0016_WYG_079-23a"/>
徳育於民勲髙於物勢不自安於事為可公既才均櫟<lb/>
木牽以曲全因高無民得守虚静而坐作凶咎自<hi>闕</hi>深<lb/>
釁由朕誠感無素爰至於此永尋多難惋慨實深凡人<lb/>
所行各有本志朕博愛尚仁為日已久尚能含讎恕罪<lb/>
著於觸事豈容於公不相隐忍但禍萌易漸去惡宜疾<lb/>
負荷之重寧得坐觀且蔓草難除燎火須撲狡扇之徒<lb/>
宜時誅剪已詔司戮肅正典刑公身居戚長情禮兼至<lb/>
凖之常科顧有惻怛宜少申國憲以弔不臧今以淮南<lb/>
<pb n="KR2a0016_WYG_079-23b"/>
宣城歴陽三郡還立南豫州降公為車騎将軍開府儀<lb/>
同三司南豫州刺史削邑千户侍中王如故出鎮宣城<lb/>
上遣腹心楊運長鎮兵防衛同黨栁欣慰徐虎兒陳道<lb/>
明寗敬之閭丘邈之樊平祖孟敬祖並伏誅明年六月<lb/>
上又令有司奏褘忿懟有怨言請免官削爵土付宛陵<lb/>
縣獄依法窮治不許乃遣大鴻臚持莭兼宗正為副奉<lb/>
詔責禕逼令自殺時年三十五即𦵏宣城子充明輔國<lb/>
将軍南彭城東莞二郡太守廢徙新安歙縣後廢帝即<lb/>
<pb n="KR2a0016_WYG_079-24a"/>
位聴還京邑順帝昇明二年卒時年二十八無子<lb/>
武昌王渾字休淵文帝第十子也元嘉二十四年年九<lb/>
嵗封汝隂王食邑二千户為後軍将軍加散騎常侍索<lb/>
虜南㓂破汝隂郡徙渾為武昌王少而凶戾嘗出石頭<lb/>
怨左右人援防身刀斫之元凶弑立以為中書令山陵<lb/>
夕臝身露頭往散騎省戲因彎弓射通直郎周朗中其<lb/>
枕以為笑樂世祖即位授征虜将軍南彭城東海二郡<lb/>
太守出鎮京口孝建元年遷使持節監雝梁南北秦四<lb/>
<pb n="KR2a0016_WYG_079-24b"/>
州荆州之竟陵随二郡諸軍事寧蠻校尉雝州刺史将<lb/>
軍如故渾至鎮與左右人作文檄自號椘王號年為永<lb/>
光元年備置百官以為戲笑長史王翼之得其手迹封<lb/>
呈世祖上使有司奏免為庶人下太常絶其屬籍徙付<lb/>
始安郡上遣員外散騎侍郎戴明寳詰渾曰我與汝親<lb/>
則同氣義則君臣遣任西蕃以同磐石云何一旦反欲<lb/>
見圖文檄䖏分事迹炳然不忠不義乃可至此豈唯天<lb/>
道助順逆志難克如其凶圗獲逞天下誰當相容前事<lb/>
<pb n="KR2a0016_WYG_079-25a"/>
不逺足為鑑戒加以頻嵗釁難非起外人唯應相與厲<lb/>
精以固七百汝忽復構此良可悲惋國雖有典我亦何<lb/>
忍極法好自将養以保松喬之夀逼令自殺即葬襄陽<lb/>
時年十七大明四年聴還葬母江太妃墓次太宗即位<lb/>
追封為武昌縣侯王翼之字季弼琅邪臨沂人晉黄門<lb/>
侍郎徽之孫也官至御史中丞㑹稽太守廣州刺史諡<lb/>
曰肅子<lb/>
海陵王休茂文帝第十四子也孝建二年年十一封海<lb/>
<pb n="KR2a0016_WYG_079-25b"/>
陵王食邑二千户大明二年以為使持莭都督雍梁南<lb/>
北秦四州郢州之竟陵随二郡諸軍事北中郎将寧蠻<lb/>
校尉雍州刺史進號左将軍增邑千户時司馬庾深之<lb/>
行府事休茂性急疾欲自専深之及主帥每案之常懐<lb/>
忿怒左右張伯超至所親愛多罪過主帥常加呵責伯<lb/>
超懼罪謂休茂曰主帥宻疏官罪過欲以啟聞如此恐<lb/>
無好休茂曰為何計伯超曰唯當殺行事及主帥且舉<lb/>
兵自衛此去都數千里縦大事不成不失入虜中為王<lb/>
<pb n="KR2a0016_WYG_079-26a"/>
休茂從之夜挾伯超及左右黄靈期蔡㨗世滕穆之王<lb/>
寳龍來承道彭叔兒魏公子陳伯兒張駟奴楊興劉保<lb/>
余雙䓁率夾轂隊於城内殺典籖楊慶出金城殺司馬<lb/>
庾深之典籖戴雙集徴兵衆建牙馳檄使佐吏上車騎<lb/>
大将軍開府儀同三司加黄鉞侍讀博士荀銑諫争見<lb/>
殺伯超専任軍政殺害無已休茂左右曹萬期挺身斫<lb/>
休茂被創走見殺休茂出城行營諮議參軍沈暢之䓁<lb/>
率衆閉門拒之休茂馳還不得入義成太守薛繼考為<lb/>
<pb n="KR2a0016_WYG_079-26b"/>
休茂盡力攻城殺傷甚衆暢之不能自固遂得入城斬<lb/>
暢之及同謀數十人其日參軍尹𤣥慶起義攻休茂生<lb/>
禽之将出中門斬首時年十七母妻皆自殺同黨悉伏<lb/>
誅城中撓亂無相統領時尚書右僕射劉秀之弟恭之<lb/>
為休茂中兵參軍衆共推行府州事繼考以兵脅恭之<lb/>
使作啟事云立義自乘驛還都上以為永嘉王子仁北<lb/>
中郎諮議參軍河南太守封冠軍縣侯食邑四百户尋<lb/>
事泄伏誅恭之坐繫尚方以𤣥慶為射聲校尉有司奏<lb/>
<pb n="KR2a0016_WYG_079-27a"/>
絶休茂屬籍貶姓為留上不許即𦵏襄陽庾深之字彦<lb/>
静新野人也以事先朝見知元嘉二十九年自輔國長<lb/>
史為長沙内史南郡王義宣為荆湘二州加深之寧朔<lb/>
将軍督湘州七郡明年義宣為逆深之據巴陵拒之轉<lb/>
休茂司馬見害之旦子孫亦死追贈深之冠軍将軍雍<lb/>
州刺史荀銑員外散騎侍郎曹萬期始平太守<lb/>
桂陽王休範文帝第十八子也孝建三年年九嵗封順<lb/>
陽王食邑二千户大明元年改封桂陽王為冠軍将軍<lb/>
<pb n="KR2a0016_WYG_079-27b"/>
南彭城下邳太守三年出為江州刺史尋加征虜将軍<lb/>
邑千户入為秘書監領前軍将軍七年遷左衛将軍加<lb/>
給事中前廢帝永光元年轉中䕶軍領崇憲衛尉太宗<lb/>
定亂以為使持莭都督南徐徐南兖兖四州諸軍事鎮<lb/>
北将軍南徐州刺史給鼔吹一部時薛安都據彭城反<lb/>
叛遣從子索兒南侵休範進據廣陵督北討諸軍事加<lb/>
南兗州刺史進征北大将軍加散騎常侍還京口觧兖<lb/>
州增邑二千户受五百户泰始五年徴為中書監中軍<lb/>
<pb n="KR2a0016_WYG_079-28a"/>
将軍揚州刺史常侍如故明年出為使持節都督江郢<lb/>
司廣交五州豫州之西陽新蔡晉熙湘州之始興四郡<lb/>
諸軍事征南大将軍江州刺史尋加開府儀同三司未<lb/>
拜改授都督南徐徐南兗兖青冀六州諸軍事驃騎大<lb/>
将軍南徐州刺史持莭常侍開府如故未拜以驃騎大<lb/>
将軍還為江州進督越州諸軍事給三望車一乘太宗<lb/>
遺詔進位司空改常侍為侍中加班劍三十人休範素<lb/>
凡訥少知觧不為諸兄所齒遇太宗常指左右人謂王<lb/>
<pb n="KR2a0016_WYG_079-28b"/>
景文曰休範人才不及此以我弟故生便富貴釋氏願<lb/>
生王家良有以也及太宗晚年晉平王休祐以狼戻致<lb/>
禍建安王休仁以權逼不見容巴陵王休若素得人情<lb/>
又以此見害唯休範謹澁無才能不為物所向故得自<lb/>
保而常懐憂懼恒慮禍及及太宗晏駕主幼時艱素族<lb/>
當權近習秉政休範自謂宗戚莫二應居宰輔事既不<lb/>
至怨憤彌結招引勇士繕治器械行人經過尋陽者莫<lb/>
不降意折莭重加問遺<hi>闕二字</hi>留則傾身接引厚相資給<lb/>
<pb n="KR2a0016_WYG_079-29a"/>
於是逺近同應從者如歸朝廷知其有異志宻相防禦<lb/>
雖未表形迹而釁難已成母荀太妃薨𦵏廬山以示不<lb/>
還之志觧侍中時夏口闕鎮朝議以居尋陽上流欲樹<lb/>
置腹心重其兵力元徽元年乃以第五皇弟晉熙王爕<lb/>
為郢州刺史長史王奐行府州事配以資力出鎮夏口<lb/>
慮為休範所撥留自太子洑去不過尋陽休範大怒欲<lb/>
舉兵襲朝廷宻與典籖新蔡人許公輿謀之表治城池<lb/>
修起樓堞多觧榜板擬以備用其年進位大尉明年五<lb/>
<pb n="KR2a0016_WYG_079-29b"/>
月遂舉兵反虜發百姓船乘使軍隊稱力請受付以榜<lb/>
觧板令手装治二三日間便悉整辦率衆二萬鐡騎數<lb/>
百匹發自尋陽晝夜取道書與袁粲褚淵劉秉曰夫治<lb/>
政任賢宜親踈相輔得其經緯則結繩可及失其規矩<lb/>
則危亡可期漢承戰國之餘傷周室衰殄立磐石之宗<lb/>
而致七國之亂魏革漢典創於前失遂使諸王絶朝聘<lb/>
之禮是以根疎葉枯政移異族今宗室衰微自昔未有<lb/>
泰寧之世足以為譬孤子忝枝皇族預關興毁雖欲忘<lb/>
<pb n="KR2a0016_WYG_079-30a"/>
言其可得乎髙祖武皇帝升叡三光滌紛四表太祖文<lb/>
皇帝欽明冠古資乾承歴秉鉞西服鳴鑾東京搜賢選<lb/>
能納竒賞異孝武皇帝岐嶷天縦先機雷發陵波静亂<lb/>
宏業中興儲嗣不腆遂貽禍難於時建安王以家難頻<lb/>
遘宜立長主明皇帝恢朗淵懿仁潤含逺奉戴南面允<lb/>
合天人而太尉以年長居卑怨心形色栁欣慰等規行<lb/>
不軌事迹披猖驃騎以忤顔失㫖應對不順在蕃刻削<lb/>
怨結人鬼先帝眀於號令豈枉法為親二王之釁實自<lb/>
<pb n="KR2a0016_WYG_079-30b"/>
由己但司徒巴陵王勞謙為國中流事難有不世之勲<lb/>
奉時如天事兄猶父非唯令友信為國器唐叔之忠而<lb/>
受管蔡之罪親戚哀憤行路嗟歎王地籍光潔徳厭民<lb/>
望並無寸罪受斃讒邪先帝穆於友于留心親戚去昔<lb/>
事平之後面受詔誨禮則君臣樂則兄弟升級賜賞動<lb/>
不移年撫慰孜孜恒如不足豈容一旦鬩牆致此禍害<lb/>
良有由也先帝寝疾彌年體疲膳少雖神照無虧而慮<lb/>
有失徳補闕拾遺責在左右於時出入卧内唯有運長<lb/>
<pb n="KR2a0016_WYG_079-31a"/>
道隆羣細無状因疾遘禍見上不和知無瘳拯慮晏駕<lb/>
之日長王作輔奪其寵柄不得自専是以内假帝㫖外<lb/>
託朝議䛕辭詭貌萬類千端升進姦回屠斥賢哲外矯<lb/>
天則内誣人鬼是以星紀違常羲望失度昔魏顆擇命<lb/>
春秋羙之秦穆殉良詩有眀刺臣子之莭得失必書不<lb/>
及匡諌猶以為罪交間蒼蠅驅扇禍戮爵以貨重才由<lb/>
貧輕先帝舊人無罪黜落薦致鄉親徧布朝省謟䛕親<lb/>
狎者飛榮玉除静立貞粹者柴門生草事先闗已雖非<lb/>
<pb n="KR2a0016_WYG_079-31b"/>
必行若不諮詢雖是必抑海内逺近人誰不知未觧執<lb/>
事不加斧鉞遂致先帝有殺弟之名醜聲遺於君父格<lb/>
以古義豈得為忠先帝崩殂若無天地理痛常情便應<lb/>
赴泣但兄弟枉酷已陥讒細孤子已下復觸姦機是以<lb/>
望陵墳而摧裂想鑾旂而抽慟雖復才違寄寵而地属<lb/>
負荷顧命之辰曾不見及分崩之際詔出兩䜿天誘其<lb/>
衷得居乎外若受制羣邪則玉石同碎矣以宇宙之基<lb/>
一旦受制卑𤨏劉氏家國使小人處分終古以來未有<lb/>
<pb n="KR2a0016_WYG_079-32a"/>
斯酷昔石顯曹節方今為優而望之仲舉由以致弊至<lb/>
於遭逢醜慝豈有古今者乎諸賢胄籍冠冕世歴忠貞<lb/>
位非恩樹勲豈寵結憂國勤王社稷之鎮豈可含縦讒<lb/>
凶坐觀傾覆自惟宋室未殞得以推移者正内賴諸賢<lb/>
防勒姦軌外有孤子跨據中流而人非金石何能支久<lb/>
走一虧落則本根莫庇當今主上冲幼宜明典章征虜<lb/>
之鎮不見慰省逆旅往來尚有顧眄骨肉何讎逼使離<lb/>
隔禽獸之心横生疑貳經由此者每加約截同惡相求<lb/>
<pb n="KR2a0016_WYG_079-32b"/>
有若市賈以孤子知其情状恒恐以此乘之鉗勒州郡<lb/>
過見防禦近遣西南二使統内宣傳不容恐懼即遣啟<lb/>
并有别書若以孤子有過便應鳴鼔見伐如其不爾宜<lb/>
令各有所歸與殺不辜憲有常辟三公之使無罪而斬<lb/>
鄙雖不肖天子之季父卑小主者敢不如是乎孤子承<lb/>
奉今上如事先朝夙宵恭謹散心雲日晦望表驛相從<lb/>
江衢有何虧違頓至於此既已甘心其可冄乎如往來<lb/>
所説以孤子納士為尤此軰懼其身罪豈為國計在昔<lb/>
<pb n="KR2a0016_WYG_079-33a"/>
四豪列國公子猶博引廣納門客三千况孤子位居鼎<lb/>
司捍衛畿甸且今與昔異咸所知也狡虜陵掠江淮侵<lb/>
逼主上年穉宗室衰微邪僭用命親賢結舌疆場嬰塗<lb/>
炭之苦征夫有勤役之勞𤓰時不代齊猶致禍况長淮<lb/>
戍卒歴年怨思不務拓逺强邊而先事國君親戚以此<lb/>
求心何事非亂又以繕治盆壘復致囂聲自晉宋之災<lb/>
積貯百萬孤子到鎮曾不數千里且修城池整郭邑為<lb/>
治常理復何足致嫌邪若以中流清蕩則任農夫不應<lb/>
<pb n="KR2a0016_WYG_079-33b"/>
實力强兵作鎮姑熟俱防寇害豈得獨嫌於此昔成王<lb/>
之明而為流言致惑若使金縢不開則周公無以自保<lb/>
樂毅歸趙不忍謀燕况孤子禮則君臣恩猶父子者乎<lb/>
所以枕戈泣血祗以兄弟之讐爾觀其不逞之意豈可<lb/>
限量設使遂其虐志諸君欲安坐得乎脣亡齒寒理不<lb/>
難見桂蠧必除人邪必翦枉突徙薪何勞多力望便執<lb/>
錄二豎以謝寃魂則先帝不失順悌之名宋世無枉筆<lb/>
之史此州地居形要路枕九江控弦跨馬越關而至重<lb/>
<pb n="KR2a0016_WYG_079-34a"/>
氣輕死排藪競出練甲照水總戈成林劋此纎隸何患<lb/>
不克但千鈞之弩不為鼷鼠發禨欲使薫蕕内辨晉陽<lb/>
外息爾功有所歸不亦可乎便當投命有司謝罪天闕<lb/>
同奉温凊齊心庶事伊霍之任非君而誰周邵之職頗<lb/>
以自許左提右挈無愧古人昔平勃剛斷産祿蚤誅張<lb/>
温趑趄文臺扼腕事之樞機得失俄頃往車今轍庶無<lb/>
惑焉近持此意申沈攸之其憤難不觧諸王致此既知<lb/>
禍原鋭然奮發蓄兵厲卒以俟同舉張興世發都日受<lb/>
<pb n="KR2a0016_WYG_079-34b"/>
制凶黨揚颿直逝遂不見遇孤子近遣信申述姦禍方<lb/>
大惆惋追恨前迷比者信使每申勤款王奐佐郢兵權<lb/>
在握厥督屠枉朝野嗟痛猶父之怨寧可與之比肩孤<lb/>
子此舉增其忼慨義之所勸其應猶響諸君或未得此<lb/>
意故先告懐徙倚一隅遲及委問孤子哀疾尫毁窮盡<lb/>
無日庶䂓史鰌死不忘本臨紙荒哽言不詮第大雷戍<lb/>
主杜道欣馳下告變道欣至一宿休範已至新林朝廷<lb/>
震動平南将軍齊王出次新亭壘領軍将軍劉勔前兖<lb/>
<pb n="KR2a0016_WYG_079-35a"/>
州刺史沈懐明據石頭征北将軍張永屯白下衛将軍<lb/>
袁粲中軍褚淵尚書左僕射劉秉䓁入衞殿省時事起<lb/>
倉卒不暇得更䖏分開南北二武庫随将士意取休範<lb/>
於新林歩上及新亭壘自臨城南於臨滄<hi>闕</hi>上以數十<lb/>
人自衛屯騎校尉黄回見其可乘乃偽往請降並宣齊<lb/>
王意㫖休範大悦以二子徳宣徳嗣付回與為質至即<lb/>
斬之回與越騎校尉張敬兒直前斬休範首持還左右<lb/>
並奔散初休範自新林分遣同黨杜耳丁文豪杜墨蠡<lb/>
<pb n="KR2a0016_WYG_079-35b"/>
等直向朱雀門休範雖死墨蠡䓁不相知聞王道隆率<lb/>
羽林兵在朱雀門内聞賊至急召劉勔勔自石頭來赴<lb/>
仍進桁南戰敗死之墨蠡等乘勝直入朱雀門王道隆<lb/>
為亂兵所殺墨蠡䓁唱云太尉至休範之死也齊王遣<lb/>
隊士陳靈寳齎首詣臺道逄賊棄首於水挺身得達雖<lb/>
唱云已平而無以為據衆愈疑惑張永棄衆於白下沈<lb/>
懐明於石頭奔散撫軍典籖茅恬開東府納賊墨蠡逕<lb/>
至杜姥宅中書舎人孫千齡開<hi>闕</hi>明門出降宫省恇擾<lb/>
<pb n="KR2a0016_WYG_079-36a"/>
無復固志時庫藏賞賜已盡皇太后太妃剔取宫内金<lb/>
銀器物以充用羽林監陳顯達率所領於杜姥宅與墨<lb/>
蠡戰破之至宣陽御道諸賊一時奔散斬墨蠡文豪及<lb/>
同黨姜伯玉栁仲䖍任天助䓁許公輿走還新茶村民<lb/>
斬送之晉熙王爕自夏口遣軍平尋陽徳嗣弟青牛智<lb/>
藏並伏誅詔建康秣陵二縣收歛諸軍死者並殺賊屍<lb/>
並加藏埋<lb/>
史臣曰語有之投鼠而忌器信矣阮佃夫王道隆専用<lb/>
<pb n="KR2a0016_WYG_079-36b"/>
主命臣行君道識義之徒咸思戮以馬劍休範馳兵象<lb/>
魏矢及君屋忠臣義士莫不銜膽争先夫以邪附君猶<lb/>
或自免况於仗正順以争主哉<lb/>
　<lb/>
　<lb/>
　<lb/>
　<lb/>
　宋書卷七十九<lb/>
<pb n="KR2a0016_WYG_079-37a"/>
　宋書卷七十九考證<lb/>
竟陵王誕傳誕又遣一百人出東門攻劉道隆營○劉<lb/>
　道隆監本誤作劉道産<hi>臣承蒼</hi>按劉道産卒於元嘉<lb/>
　十九年今定作劉道隆是時道隆為徐州刺史率兵<lb/>
　未㑹事見本傳之前<lb/>
左右侍直眠中夢人告之曰官須髪為鞘睡既覺已失<lb/>
　髻矣○南史鞘作矟睡作眊<hi>臣承蒼</hi>按眊羽毛飾也<lb/>
　三國志劉先主性好結眊時有人送犛牛尾手自結<lb/>
<pb n="KR2a0016_WYG_079-37b"/>
　之従矟眊為是<lb/>
廬江王褘傳前鄀令王隆伯○鄀監本訛郡今改正<lb/>
　<lb/>
　<lb/>
　<lb/>
　<lb/>
　<lb/>
　宋書卷七十九考證<lb/>
</p>
<p>
</p>
  </div>
<div>
<head>宋書卷八十</head> <lb/>
    <p>
<pb n="KR2a0016_WYG_080-1a"/>
欽定四庫全書<lb/>
　宋書卷八十<lb/>
　　梁　　　　沈　　　　　約　　　　撰<lb/>
　列傳第四十<lb/>
　　孝武十四王<lb/>
孝武帝二十八男文穆皇后生廢帝子業豫章王子尚<lb/>
陳淑媛生晉安王子勛阮容華生安陸王子綏徐昭容<lb/>
生皇子子深何淑儀生松滋侯子房史昭華生臨海王<lb/>
<pb n="KR2a0016_WYG_080-1b"/>
子頊殷貴妃生始平孝敬王子鸞次永嘉王子仁與皇<lb/>
子子深同生何婕妤生皇子子鳯謝昭容生始安王子<lb/>
真江婕妤生皇子子𤣥史昭儀生邵陵王子元次齊敬<lb/>
王子羽與始平孝敬王子鸞同生江羙人生皇子子衡<lb/>
楊婕妤生淮南王子孟次皇子子況與皇子子𤣥同生<lb/>
次南平王子産與永嘉王子仁同生次晉陵孝王子雲<lb/>
次皇子子文並與始平孝敬王子鸞同生次廬陵王子<lb/>
輿與淮南王子孟同生次南海哀王子師與始平孝敬<lb/>
<pb n="KR2a0016_WYG_080-2a"/>
王子鸞同生淮陽思王子霄與皇子子𤣥同生次皇子<lb/>
子雍與始安王子真同生次皇子子趨與皇子子鳯同<lb/>
生次皇子子期與皇子子衡同生次東平王子嗣與始<lb/>
安王子真同生杜容華生皇子子悦安陸王子綏南平<lb/>
王子産廬陵王子輿並出繼皇子子深子鳯子𤣥子衡<lb/>
子況子文子雍未封早天子趨子期子悦未封為明帝<lb/>
所殺<lb/>
豫章王子尚字孝師孝武帝第二子也孝建三年年六<lb/>
<pb n="KR2a0016_WYG_080-2b"/>
嵗封西陽王食邑二千户仍都督南徐兖二州諸軍事<lb/>
北中郎將南兗州刺史其年遷揚州刺史大明二年加<lb/>
撫軍將軍三年分浙江西立王畿以浙江東為揚州命<lb/>
王子尚都督揚州江州之鄱陽晉安建安三郡諸軍事<lb/>
揚州刺史將軍如故給鼓吹一部五年改封豫章王户<lb/>
邑如先領㑹稽太守七年加使持節進號車騎將軍其<lb/>
年又加散騎常侍以本號開府儀同三司時東土大旱<lb/>
鄞縣多疁田世祖使子尚上表至鄞縣勸農又立左學<lb/>
<pb n="KR2a0016_WYG_080-3a"/>
召生徒置儒林祭酒一人學生師敬位比州治中文學<lb/>
祭酒一人比西曹勸學從事二人比祭酒從事前廢帝<lb/>
即位罷王畿復舊徴子尚都督揚南徐二州諸軍事領<lb/>
尚書令觧督東揚州餘如故初孝建中世祖以子尚太<lb/>
子母弟上甚留心後新安王子鸞以母幸見愛子尚之<lb/>
寵稍衰既長人才凡劣凶慝有廢帝風太宗殞廢帝稱<lb/>
太皇后令曰子尚頑凶極悖行乖天理楚玉婬亂縱慝<lb/>
義絶人經並可於第賜盡子尚時年十六楚玉山隂公<lb/>
<pb n="KR2a0016_WYG_080-3b"/>
主也廢帝改封為㑹稽郡長公主食湯沐邑二千户給<lb/>
鼓吹一部加班劒二十人未及拜受而廢帝敗楚玉肆<lb/>
情淫縱以尚書吏部郎禇淵貎羙請自侍十日廢帝許<lb/>
之淵雖承旨而行以死自固楚玉不能制也<lb/>
晉安王子勛字孝徳孝武帝第三子也大明四年年五<lb/>
嵗封晉安王食邑二千户仍都督南兗州徐州之東海<lb/>
諸軍事征虜將軍南兗州刺史七年改督江州南豫州<lb/>
之晉熈新蔡郢州之西陽三郡諸軍事前將軍江州刺<lb/>
<pb n="KR2a0016_WYG_080-4a"/>
史八年遷使持節都督雍梁南北秦四州郢州之竟陵<lb/>
隨二郡諸軍事鎮軍將軍寜蠻校尉雍州刺史未拜而<lb/>
世祖崩以鎮軍將軍還為江州本官如故眼患風為世<lb/>
祖所不愛景和元年加使持節時廢帝狂凶多所誅害<lb/>
前撫軍諮議參軍何邁少好武頗招集才力之士邁先<lb/>
尚太祖女新蔡公主帝詐云主薨殺宫人代之顯加殯<lb/>
葬而納主於後宫深忌邁邁慮禍及謀因帝出行為變<lb/>
迎立子勛事泄帝自率宿衛兵誅邁使八座奏子勛與<lb/>
<pb n="KR2a0016_WYG_080-4b"/>
邁通謀又手詔子勛曰何邁殺我立汝汝自計孰若孝<lb/>
武邪可自為其所遣左右朱景雲送藥賜子勛死景雲<lb/>
至盆口停不進遣信使報長史鄧琬琬等因奉子勛起<lb/>
兵以廢立為名太宗定亂進子勛號車騎將軍開府儀<lb/>
同三司琬等不受命傳檄京邑泰始二年正月七日奉<lb/>
子勛為帝即偽位於尋陽城年號義嘉元年備置百官<lb/>
四方並響應威震天下是嵗四方貢計並詣尋陽遣左<lb/>
衛將軍孫沖之等下據赭圻又遣豫州刺史劉胡率大<lb/>
<pb n="KR2a0016_WYG_080-5a"/>
衆来屯䧿尾又遣安北將軍袁顗總統衆軍䑓軍屯據<lb/>
錢谿斷顗等糧援胡遣將攻之大敗於是焚營遁走顗<lb/>
聞胡去亦棄衆南奔沈攸之諸軍至尋陽誅子勛及其<lb/>
母同逆皆夷滅子勛死時年十一即葬尋陽廬山<lb/>
松滋侯子房字孝良孝武帝第六子也大明四年年五<lb/>
嵗封尋陽王食邑二千户仍為冠軍將軍淮南宣城二<lb/>
郡太守五年遷豫州刺史將軍淮南太守如故六年改<lb/>
領宣城太守七年進號右將軍觧宣城餘如故前廢帝<lb/>
<pb n="KR2a0016_WYG_080-5b"/>
永光元年遷東揚州刺史將軍如故景和元年罷東陽<lb/>
州子房以本號督㑹稽東陽新安臨海永嘉五郡諸軍<lb/>
事㑹稽太守太宗即位改督為都督進號安東將軍太<lb/>
守如故又徴為撫軍領太常長史孔顗不受命舉兵反<lb/>
應晉安王子勛即偽位進子房號車騎將軍開府儀同<lb/>
三司三吳晉陵竝受命於顗太宗遣衛將軍巴陵王休<lb/>
若督諸將吳喜等東討戰無不捷以次平定上虞令王<lb/>
晏起兵殺顗囚子房送還京都上宥之貶為松滋縣侯<lb/>
<pb n="KR2a0016_WYG_080-6a"/>
食邑千户司徒建安王休仁以子房兄弟終為禍難勸<lb/>
上除之乃下詔曰不虞之釁著自終古情為法屈聖逹<lb/>
是遵朕埽穢定傾再全寳業逺惟鴻基猥當負荷思宏<lb/>
治道務盡敦睦而妖豎遘扇妄造異圖自西南阻兵東<lb/>
夏侵斥都邸羣凶密相唇齒路休之兄弟專作謀主規<lb/>
興禍亂令舍人嚴龍覘覦宫省以羽林出討宿衛單罄<lb/>
候隙伺間將謀竊發劉祗在蕃規相應援通言北宼引<lb/>
令過淮頃休範濟江潛欲拒捍賴卜祚靈長姦回弗逞<lb/>
<pb n="KR2a0016_WYG_080-6b"/>
隂慝已露宜盡憲辟寔以方難未夷曲加遵養今王化<lb/>
帖泰宜辨忠邪涓流不壅燎火難滅便可委之有司肅<lb/>
正刑典松滋侯子房等淪陷逆徒協同醜悖遂與籖帥<lb/>
羣小潛通南釁連結祗等還圖朕躬雖咎戾已彰在法<lb/>
無宥猶子之情良所未忍可廢為庶人徙付逺郡於是<lb/>
竝殺之子房時年十一路休之等以崇憲太后既崩自<lb/>
慮將来不立不自安劉祗在南兗州有志為逆嚴龍太<lb/>
祖元嘉中已為中書舍人南䑓御史世祖又以為舍人<lb/>
<pb n="KR2a0016_WYG_080-7a"/>
甚見委信景和泰始之際至越騎校尉右軍將軍至是<lb/>
懐異端故及於誅<lb/>
臨海王子頊字孝列孝武帝第七子也大明四年年五<lb/>
嵗封歴陽王食邑二千户仍為冠軍將軍吳興太守五<lb/>
年改封臨海王户邑如先其年遷使持節都督廣交二<lb/>
州湘州之始興始安臨賀三郡諸軍事征虜將軍平越<lb/>
中郎將廣州刺史未之鎮徙荆州刺史將軍如故八年<lb/>
進號前將軍前廢帝即位以本號都督荆湘雍益梁寜<lb/>
<pb n="KR2a0016_WYG_080-7b"/>
南北秦八州諸軍事刺史如故明帝即位觧督雍州以<lb/>
為鎮軍將軍丹陽尹尋留本任進督雍州又進號平西<lb/>
將軍長史孔道存不受命舉兵反以應晉安王子勛子<lb/>
勛即偽位進號衛將軍開府儀同三司䧿尾奔敗吳喜<lb/>
張興世等軍至子頊賜死時年十一葬巴陵<lb/>
始平孝敬王子鸞字孝羽孝武帝第八子也大明四年<lb/>
年五嵗封襄陽王食邑二千户仍為東中郎將吳郡太<lb/>
守其年改封新安王户邑如先五年遷北中郎將南徐<lb/>
<pb n="KR2a0016_WYG_080-8a"/>
州刺史領南琅邪太守母殷淑儀寵傾後宫子鸞愛冠<lb/>
諸子凡為上所盻遇者莫不入子鸞之府國及為南徐<lb/>
州又割吳都以屬之六年丁母憂追進淑儀為貴妃班<lb/>
亞皇后謚曰宣葬給輼輬車虎賁班劒鑾輅九旒黄屋<lb/>
左纛前後部羽葆鼔吹上自臨南掖門臨過喪車悲不<lb/>
自勝左右莫不感動上痛愛不已擬漢武李夫人賦其<lb/>
詞曰朕以亡事棄日閲覽前王詞苑見李夫人賦悽其<lb/>
有懐亦以嗟詠乆之因感而㑹焉廵靈周之殘冊畧鴻<lb/>
<pb n="KR2a0016_WYG_080-8b"/>
漢之遺篆弔新宫之奄映喭璧䑓之蕪踐賦流波以謡<lb/>
思詔河濟以崇典雖媛徳之有載竟滯悲其何遣訪物<lb/>
運之榮落訊雲霞之舒卷念桂枝之秋霣惜瑶華之春<lb/>
翦桂枝折兮沿嵗傾瑶華碎兮思聨情彤殿閉兮素塵<lb/>
積翠戺蕪兮紫苔生寳羅□兮春幌垂珍簟空兮夏幬<lb/>
扄秋䑓惻兮碧煙凝冬宫冽兮朱火清流律有終深心<lb/>
無歇徙倚雲日裵回風月思玉歩於鳯墀想金聲於鸞<lb/>
闕竭方池而飛傷損圜淵而流咽端蚤朝之晨罷泛輦<lb/>
<pb n="KR2a0016_WYG_080-9a"/>
路之晩清轥南陸蹕閶闔轢北津警承明面縞館之酸<lb/>
素造松帳之葱青俛衆𦙍而慟興撫藐女而悲生雖哀<lb/>
終其已切將何慰於爾靈存飛榮於景路沒申藻於服<lb/>
車垂葆旒於昭術竦鸞劒於清都朝有儷於徴準禮無<lb/>
替於粹圖閟瑶光之密陛宫虚梁之餘隂俟玉羊之晨<lb/>
照正金雞之夕臨升雲鼛以引思鏘鴻鍾以節音文七<lb/>
星於霜野旗二燿於寒林中雲枝之天秀寓坎泉之曽<lb/>
岑屈封嬴之自古申反周乎在今遣雙靈兮逹孝思附<lb/>
<pb n="KR2a0016_WYG_080-9b"/>
孤魂兮展慈心伊鞠報之必至諒顯晦之同深予棄西<lb/>
楚之齊化畧東門之遥䘳淪漣兩拍之傷奄抑七萃之<lb/>
箴又諷有司曰典禮云天子有后有夫人檀弓云舜葬<lb/>
蒼梧云二妃不從㛰義云后立六宫有三夫人然則三<lb/>
妃則三夫人也后之有三妃猶天子之有三公也按周<lb/>
禮三公八命諸侯七命三公既尊於列國諸侯三妃亦<lb/>
貴於庶邦夫人據春秋傳仲子非魯惠公之元嫡尚得<lb/>
考彼别宫今貴妃盖天秩之崇班理應剏立新廟尚書<lb/>
<pb n="KR2a0016_WYG_080-10a"/>
左丞徐爰之又議宣貴妃既加殊命禮絶五宫考之古<lb/>
典顯有成據廟堂克構宜選將作大匠卿葬畢詔子鸞<lb/>
攝職以本官兼司徒進號撫軍司徒給鼓吹一部禮儀<lb/>
並依正公又加都督南徐州諸軍事八年加中書令領<lb/>
司徒前廢帝即位觧中書令領司徒加持節之鎮帝素<lb/>
疾子鸞有寵既誅羣公乃遣使賜死時年十嵗子鸞臨<lb/>
死謂左右曰願身不復生王家同生弟妹並死仍葬京<lb/>
口太宗即位詔曰夫紓寃申痛雖往必追緣情惻愛感<lb/>
<pb n="KR2a0016_WYG_080-10b"/>
事彌逺故使持節都督南徐州諸軍事撫軍將軍南徐<lb/>
州刺史新安王子鸞夙表成器蚤延殊寵方樹羙業克<lb/>
光蕃維而凶心肆忌奄羅横禍興言永傷有兼常懐宜<lb/>
旍夭秀以雪沈魂可贈使持節侍中都督南徐兗二州<lb/>
諸軍事司徒南徐州刺史王如故第十二皇女第二皇<lb/>
子子師俱嬰謬酷有増酸悼皇女可贈縣公主子師復<lb/>
先封為南海王並加徽諡又曰哀枉追逺仁道所𢎞興<lb/>
滅繼絶盛典斯貴朕務古思治恩禮必敷異族猶敦況<lb/>
<pb n="KR2a0016_WYG_080-11a"/>
在近戚故新除使持節侍中都督南徐兗二州諸軍事<lb/>
司徒南徐州刺史新安王子鸞年雖沖弱性識早茂鍾<lb/>
慈世祖冠寵列蕃値景和凶虐横羅酷禍國𦙍無主寃<lb/>
祀莫寄尋念痛悼夙軫于懐可以建平王景素息延年<lb/>
為嗣追改子鸞封為始平王食邑千户改葬秣陵縣龍<lb/>
山延年字徳沖泰始四年薨時年四嵗諡曰沖王明年<lb/>
復以長沙王纂子延之為始平王紹子鸞後順帝昇明<lb/>
三年薨國除<lb/>
<pb n="KR2a0016_WYG_080-11b"/>
永嘉王子仁字孝和孝武帝第九子也大明五年年五<lb/>
嵗監雍梁南北秦四州郢州之竟陵隨二郡諸軍事北<lb/>
中郎將寜蠻校尉雍州刺史封永嘉王食邑二千户仍<lb/>
遷東中郎將吴郡太守六年又遷丹陽尹七年兼衛尉<lb/>
前廢帝即位加征虜將軍領衛尉丹陽尹如故尋出為<lb/>
左將軍南兗州刺史景和元年遷南徐州刺史將軍如<lb/>
故泰始元年又遷中軍將軍領太常未拜徙䕶軍將軍<lb/>
四方平定以為使持節都督湘廣交三州諸軍事平南<lb/>
<pb n="KR2a0016_WYG_080-12a"/>
將軍湘州刺史太宗遣主書趙扶公宣旨於子仁曰汝<lb/>
一家門户不建幾覆社稷天未亡宋景命集我上流迷<lb/>
愚相扇四海同惡若非我修徳御天下三祖基業一朝<lb/>
墜地汝輩便應淪於異族之手我昔兄弟近二十人零<lb/>
落相繼存者無幾唯司徒年長令徳作輔皇家門户所<lb/>
慿唯我與司徒二人而已尚未能厭百姓姦心餘諸王<lb/>
亦未堪贊治我惟有太子一人司徒世子年又幼弱桂<lb/>
陽巴陵並未有繼體正頼汝輩兄弟相倚為彊庶使天<lb/>
<pb n="KR2a0016_WYG_080-12b"/>
下不敢闚覘王室汝輩始十餘嵗裁知俛仰當今諸舍<lb/>
細弱殆不免人輕陵若非我為主劉氏不辦今日沒諸<lb/>
兄弟沖眇為羣凶所逼誤遂與百姓還圖骨肉於汝在<lb/>
心不得無媿即日四海就寜恩化方始方今處汝湘州<lb/>
汝年漸長足知善惡當每思刻厲奉朝廷為心爵秩自<lb/>
然與年俱進我垂猶子之情著於萬物汝亦當知好憶<lb/>
我敕旨時司徒建安王休仁南討猶未還既還白上以<lb/>
將来非社稷計宜並為之所未拜賜死時年十嵗<lb/>
<pb n="KR2a0016_WYG_080-13a"/>
始安王子真字孝貞孝武帝第十一子大明五年年五<lb/>
嵗封始安王食邑二千户仍為輔國將軍吳興太守七<lb/>
年遷使持節監廣交二州始興始安臨賀三郡諸軍事<lb/>
平越中郎將廣州刺史將軍如故不之鎮遷征虜將軍<lb/>
南彭城太守領石頭戍事景和元年為丹陽尹將軍如<lb/>
故尋復為南兗州刺史將軍如故泰始二年遷左將軍<lb/>
丹陽尹未拜賜死時年十嵗<lb/>
邵陵王子元字孝善孝武帝第十三子也大明六年年<lb/>
<pb n="KR2a0016_WYG_080-13b"/>
五嵗封邵陵王食邑二千户八年以為度支校尉秦南<lb/>
沛二郡太守仍為冠軍將軍南琅邪泰山二郡太守景<lb/>
和元年出為湘州刺史將軍如故未之鎮至尋陽値晉<lb/>
安王子勛為逆留不之鎮進號撫軍將軍事平賜死時<lb/>
年九嵗<lb/>
齊敬王子羽字孝英孝武帝第十四子也大明二年生<lb/>
三年卒追加封謚<lb/>
淮南王子孟字孝光孝武帝第十六子也大明七年年<lb/>
<pb n="KR2a0016_WYG_080-14a"/>
五嵗封淮南王食邑二千户時世祖改豫州之南梁郡<lb/>
為淮南國罷南豫州之淮南郡并宣城前廢帝即位二<lb/>
郡並復舊子孟仍國名度食淮南郡景和元年為冠軍<lb/>
將軍南琅邪彭城二郡太守泰始二年改封安成王户<lb/>
邑如先未拜賜死時年八嵗<lb/>
晉陵孝王子雲字孝舉孝武帝第十九子也大明六年<lb/>
年四嵗封晉陵王食邑二千户未拜其年薨<lb/>
南海哀王子師字孝友孝武帝第二十二子也大明七<lb/>
<pb n="KR2a0016_WYG_080-14b"/>
年年四嵗封南海王食邑二千户未拜景和元年為前<lb/>
廢帝所害時年六嵗太宗即位追諡<lb/>
淮陽思王子霄字孝雲孝武帝第二十三子也大明五<lb/>
年生八年薨追加封諡<lb/>
東平王子嗣字孝叔孝武帝第二十七子也大明七年<lb/>
生仍封東平王食邑二千户繼東平沖王休倩休倩母<lb/>
顔性理嚴酷泰始二年子嗣所生母景寜園昭容謝上<lb/>
表曰故東平沖王休倩託荄璿極岐嶷夙表降年弗永<lb/>
<pb n="KR2a0016_WYG_080-15a"/>
遺𦙍莫傳孝武皇帝敕妾子臣子嗣出繼為後既承國<lb/>
祀方奉烝薦庶覃遐慶式延于逺而妾顔訓養非恩撫<lb/>
導乖理情闕引進義違負螟昔世祖平日詭申慈愛崩<lb/>
背未幾真性便發猶逼畏崇憲少欲藏掩自兹以後專<lb/>
縱嚴酷寔顯布宗戚宣灼宫闈用傷人倫爰惻行路妾<lb/>
天屬㝠至感切實深伏願乾渥廣臨曲垂照賜復改命<lb/>
還依本屬則妾母子雖隕之辰猶生之年許之其年賜<lb/>
死時年四嵗<lb/>
<pb n="KR2a0016_WYG_080-15b"/>
武陵王贊字仲敷明帝第九子也泰始六年生其年詔<lb/>
曰世祖孝武皇帝雖恃尊墮惠勲狹政弛樂飲無饜事<lb/>
因於寜泰任威縱費義緣於務寡故以積怨動天流殃<lb/>
𦙍嗣景和肇釁義嘉成禍世祖繼體陷憲無遺昔皇家<lb/>
中圯含生懼滅賴英孝感奮掃雪寃耻勲纘墜歴拯兹<lb/>
窮氓繼絶追逺禮訓攸尚況既帝且兄而缺斯典今以<lb/>
第九子智隨奉世祖為子武陵郡大明之世事均代邦<lb/>
可封智隨武陵王食邑五千户尋世祖一門女累不少<lb/>
<pb n="KR2a0016_WYG_080-16a"/>
既無釐總義須防閑諸侯雖不得祖稱天子而事有一<lb/>
家之切且歸寜有所疹疾相營得失是任閨房有禀朕<lb/>
應天在位恩深九族庶此足申追睦之懐敷愛之旨後<lb/>
廢帝元徽四年出為使持節督南徐兗青冀五州諸軍<lb/>
事北中郎將南徐州刺史順帝昇明元年遷持節督郢<lb/>
州司州之義陽諸軍事前將軍郢州刺史二年為沈攸<lb/>
之所圍徙都督荆湘雍益梁寜南北秦八州諸軍事安<lb/>
西將軍荆州刺史持節如故攸之平乃之鎮其年薨時<lb/>
<pb n="KR2a0016_WYG_080-16b"/>
年九嵗國除<lb/>
史臣曰晉安諸王提挈羣下以成其釁亂遂至九域沸<lb/>
騰難結天下而世祖之𦙍亦殲焉彊不如弱義在於此<lb/>
也<lb/>
　<lb/>
　<lb/>
　<lb/>
　宋書卷八十<lb/>
<pb n="KR2a0016_WYG_080-17a"/>
　宋書卷八十考證<lb/>
豫章王子尚傳孝建三年年六嵗封西陽王○三年南<lb/>
　史作二年<lb/>
始平孝敬王子鸞傳檀弓云舜葬蒼梧云二妃不從○<lb/>
　南本梧下無云字又二作三<lb/>
史臣論彊不如弱○如監本誤知今從南史<lb/>
　<lb/>
　<lb/>
<pb n="KR2a0016_WYG_080-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十考證<lb/>
</p>
<p>
</p>
  </div>
<div>
<head>宋書卷八十一</head> <lb/>
    <p>
<pb n="KR2a0016_WYG_081-1a"/>
欽定四庫全書<lb/>
　宋書卷八十一<lb/>
　　梁　　　　沈　　　　　約　　　　撰<lb/>
　列傳第四十一<lb/>
　　劉秀之　　顧琛　　顧覬之<lb/>
劉秀之字道寳東莞莒人司徒劉穆之從兄子也世居<lb/>
京口祖爽尚書都官郎山隂令父仲道髙祖克京城以<lb/>
補建武參軍與孟昶留守事定以為餘姚令卒官秀之<lb/>
<pb n="KR2a0016_WYG_081-1b"/>
少孤貧有志操十許嵗時與諸兒戲於前渚忽有大虵<lb/>
来勢甚猛莫不顛沛驚呼秀之獨不動衆並異焉東海<lb/>
何承天雅相知器以女妻之兄欽之為朱齡石右軍參<lb/>
軍隨齡石敗没秀之哀戚不歡宴者十年景平二年除<lb/>
駙馬都尉奉朝請家貧求為廣陵郡丞仍除撫軍江夏<lb/>
王義恭平北彭城王義康行參軍出為無錫陽羡烏程<lb/>
令竝著能名元嘉十六年遷建康令除尚書中兵郎重<lb/>
除建康性纖密善紏擿微隠政甚有聲吏部尚書沈演<lb/>
<pb n="KR2a0016_WYG_081-2a"/>
之每稱之於太祖世祖鎮襄陽以為撫軍録事參軍襄<lb/>
陽令襄陽有六門堰良田數千頃堰乆決壊公私廢業<lb/>
世祖遣秀之修復雍部由是大豐改領廣平太守二十<lb/>
五年除督梁南北秦三州諸軍事寜逺將軍西戎校尉<lb/>
梁南秦二州刺史時漢川飢儉境内騷然秀之善於為<lb/>
政躬自儉約先是漢川悉以絹為貨秀之限令用錢百<lb/>
姓至今受其利二十七年大舉北伐遣輔國將軍楊文<lb/>
徳巴梓潼二郡太守劉𢎞宗受秀之節度震蕩汧隴秀<lb/>
<pb n="KR2a0016_WYG_081-2b"/>
之遣建武將軍錫千秋二千人向子午谷南口府司馬<lb/>
竺宗之三千人向駱谷南口威逺將軍梁尋千人向斜<lb/>
谷南口氐賊楊髙為㓂秀之討之斬髙兄弟元凶弑逆<lb/>
秀之聞問即日起兵求率衆赴襄陽司空南譙王義宣<lb/>
不許事寜遷使持節督益寜二州諸軍事寜朔將軍益<lb/>
州刺史折留俸禄二百八十萬付梁州鎮庫此外蕭然<lb/>
梁益二州土境豐富前後刺史莫不營聚蓄多者致萬<lb/>
金所攜賔寮並京邑貧士出為郡縣皆以茍得自資秀<lb/>
<pb n="KR2a0016_WYG_081-3a"/>
之為治整肅以身率下逺近安悦焉南譙王義宣據荆<lb/>
州為逆遣參軍王曜徴兵於秀之秀之即日斬曜戒嚴<lb/>
遣中兵參軍韋山松萬人襲江陵出峽竺超民遣將席<lb/>
天生逆之山松一戰即梟其首進至江陵為魯爽所敗<lb/>
山松見殺其年進號征虜將軍改督為監持節刺史如<lb/>
故以起義功封康樂縣侯食邑六百户明年遷監郢州<lb/>
諸軍事郢州刺史將軍如故未就大明元年徴為右衞<lb/>
將軍明年遷丹陽尹先是秀之從叔穆之為丹陽與子<lb/>
<pb n="KR2a0016_WYG_081-3b"/>
弟於㕔事上飲宴秀之亦與焉㕔事柱有一穿穆之謂<lb/>
子弟及秀之曰汝等試以栗遥擲此柱若能入穿後必<lb/>
得此郡穆之諸子並不能中唯秀之獨入焉時賖市百<lb/>
姓物不還錢市道嗟怨秀之以為非宜陳之甚切雖納<lb/>
其言竟不從用廣陵王誕為逆秀之入守東城其年遷<lb/>
尚書右僕射四年改定制令疑民殺長史科議者謂值<lb/>
赦宜加徙送秀之以為律文雖不顯民殺官長之旨若<lb/>
值赦但止徙送便與悠悠殺人曾無一異民敬官長比<lb/>
<pb n="KR2a0016_WYG_081-4a"/>
之父母行害之身雖遇赦謂宜長付尚方窮其天命家<lb/>
口令補兵從之明年領太子右衛率五年雍州刺史海<lb/>
陵王休茂反為土人所誅遣秀之以本官慰勞分别善<lb/>
惡事畢還都出為使持節散騎常侍都督雍梁南北秦<lb/>
四州郢州之竟陵隨二郡諸軍事安北將軍寜蠻校尉<lb/>
雍州刺史上車駕幸新亭視秀之發引將徴為左僕射<lb/>
事未行八年卒時年六十八上甚痛惜之詔曰秀之識<lb/>
局明逺才應通暢誠著蕃朝績宣累嶽往嵗逆臣交構<lb/>
<pb n="KR2a0016_WYG_081-4b"/>
首義萬里及職司端尹贊戎兩宫嘉謀徽譽寔彰朝野<lb/>
漢南法繁民嗛屬佇良牧故蹔輟心膂外𢎞風規出未<lb/>
踰朞徳庇西服詳考古烈旅觀終始淳心忠槩無以尚<lb/>
兹方式亮皇猷入衛根本奄至薨逝震慟于朕心生榮<lb/>
之典未窮寵數哀終之禮宜盡崇飾兼履謙守約封社<lb/>
弗廣興言悼往益増痛恨可贈侍中司空持節都督刺<lb/>
史校尉如故并増封邑為千户諡為忠成公秀之野率<lb/>
無風采而心力堅正上以其莅官清潔家無餘財賜錢<lb/>
<pb n="KR2a0016_WYG_081-5a"/>
二十萬布三百匹子景逺嗣官至前軍將軍景逺卒子<lb/>
儁齊受禪國除秀之弟粹之晉陵太守<lb/>
顧琛字𢎞瑋吳郡吳人也曾祖和晉司空祖履之父惔<lb/>
並為司徒左西掾琛謹確不尚浮華起家州從事駙馬<lb/>
都尉奉朝請少帝景平中太皇太后崩除大匠丞彭城<lb/>
王義康右軍驃騎參軍晉陵令司徒參軍尚書庫部郎<lb/>
本邑中正元嘉七年太祖遣到彦之經畧河南大敗悉<lb/>
委棄兵甲武庫為之空虚後太祖宴㑹有荒外歸化人<lb/>
<pb n="KR2a0016_WYG_081-5b"/>
在坐上問琛庫中仗猶有幾許琛詭荅有十萬人仗舊<lb/>
武庫仗祕不言多少上既𤼵問追悔失言及琛詭對上<lb/>
甚喜尚書寺門有制八座以下門生隨入者各有差不<lb/>
得雜以人士琛以宗人顧碩頭寄尚書張茂度門名而<lb/>
與碩頭同席坐明年坐遣出免中正凡尚書官大罪則<lb/>
免小罪則遣出遣出者百日無代人聽還本職琛仍為<lb/>
彭城王義康所請補司徒録事參軍山隂令復為司徒<lb/>
録事還少府十五年出為義興太守初義康請琛入府<lb/>
<pb n="KR2a0016_WYG_081-6a"/>
欲委以腹心琛不能承事劉湛故尋見斥外十九年徙<lb/>
東陽太守欲使琛防守大將軍彭城王義康固辭忤旨<lb/>
廢黜還家積年二十七年索虜南至瓜歩權假琛建威<lb/>
將軍尋除東海王褘冠軍司馬行㑹稽郡事隨王誕代<lb/>
褘復為誕安東司馬元凶弑立分㑹稽五郡置㑹州以<lb/>
誕為刺史即琛為㑹稽太守加五品將軍置將佐誕起<lb/>
義加冠軍將軍事平遷吳興太守孝建元年徴為五兵<lb/>
尚書未拜復為寜朔將軍吳郡太守以起義功封永新<lb/>
<pb n="KR2a0016_WYG_081-6b"/>
縣五等侯大明元年吳縣令張闓坐居母䘮無禮下廷<lb/>
尉錢唐令沈文秀判劾違謬應坐被弹琛宣言於衆闓<lb/>
被劾之始屢相申明又云當啓文秀留縣世祖聞之大<lb/>
怒謂琛賣惡歸上免官琛母老仍停家琛及前西陽太<lb/>
守張牧並司空竟陵王誕故佐誕待琛等素厚三年誕<lb/>
據廣陵反遣客陸延稔齎書板琛為征南將軍牧為安<lb/>
東將軍琛子前尚書郎寳素為諮議參軍寳素弟前司<lb/>
空參軍寳先為從事中郎牧兄前吳郡丞濟為冠軍將<lb/>
<pb n="KR2a0016_WYG_081-7a"/>
軍從弟前司空主簿晏為諮議參軍時世祖以琛素結<lb/>
事誕或有異志遣使就吳郡太守王曇生誅琛父子㑹<lb/>
延稔先至琛等即執斬之遣二子送延稔首啓世祖曰<lb/>
劉誕猖狂遂構舋逆凡在含齒莫不駭惋臣等預荷國<lb/>
恩特百常憤忽以今月二十四日中獲賊誕疏欲見邀<lb/>
誘臣即共執録偽使并得誕與撫軍長史沈懐文揚州<lb/>
别駕孔道存撫軍中兵參軍孔璪前司兵參軍孔桓之<lb/>
前司空主簿張晏書具列本郡太守王曇生臣即日便<lb/>
<pb n="KR2a0016_WYG_081-7b"/>
應星馳歸骨輦轂臣母年老身在侍養輙遣息寳素寳<lb/>
先束骸詣闕世祖所遣誅琛使其日亦至僅而獲免上<lb/>
嘉之召琛出以為西陽王子尚撫軍司馬牧為撫軍中<lb/>
兵參軍琛母孔氏時年百餘嵗晉安帝隆安初琅邪王<lb/>
廞於吳中為亂以女為貞烈將軍悉以女人為官屬以<lb/>
孔氏為司馬及孫恩亂後東土飢荒人相食孔氏散家<lb/>
糧以賑邑里得活者甚衆生子皆以孔為名焉琛仍為<lb/>
吳興太守明年坐郡民多翦錢及盜鑄免官六年起為<lb/>
<pb n="KR2a0016_WYG_081-8a"/>
大司農都官尚書新安王子鸞北中郎司馬東海太守<lb/>
行南徐州事隨府轉撫軍司馬太守如故前廢帝即位<lb/>
復為吳郡太守太宗泰始初與四方同反兵敗奉母奔<lb/>
㑹稽臺軍既至歸降寳素與琛相失自殺琛尋丁母憂<lb/>
服闋起為員外常侍中散大夫後廢帝元徽三年卒時<lb/>
年八十六寳先大明中為尚書水部郎先是琛為左丞<lb/>
荀萬秋所劾及寳先為郎萬秋猶在職自陳不拜世祖<lb/>
詔曰敇違紏慢憲司之職若理有不公自當更有釐正<lb/>
<pb n="KR2a0016_WYG_081-8b"/>
而自頃劾無輕重輙致私絶此風難長主者嚴為其科<lb/>
寳先盖依附世准不足問先是宋世江東貴逹者㑹稽<lb/>
孔季恭季恭子靈符吳興丘淵之及琛吳音不變淵之<lb/>
字思𤣥吳興烏程人也太祖從髙祖北伐留彭城為冠<lb/>
軍將軍徐州刺史淵之為長史太祖即位以舊恩歴顯<lb/>
官侍中都官尚書吳郡太守卒於太常追贈光禄大夫<lb/>
顧覬之字偉仁吳郡吳人也髙祖謙字公讓晉平原内<lb/>
史陸機姊夫祖崇大司農父黄老司徒左西掾覬之初<lb/>
<pb n="KR2a0016_WYG_081-9a"/>
為郡主簿謝晦為荆州以為南蠻功曹仍為晦衛軍參<lb/>
軍晦愛其雅素深相知待王𢎞辟為揚州主簿仍為𢎞<lb/>
衛軍參軍鹽官令衡陽王義季右軍主簿尚書都官郎<lb/>
護軍司馬時大將軍彭城王義康秉權殷劉之隙已著<lb/>
覬之不欲與殷景仁乆接事乃辭脚疾自免歸在家每<lb/>
夜常於牀上行脚家人竊異之而莫曉其意後義康徙<lb/>
廢朝廷多以異同受禍復為東遷山隂令山隂民户三<lb/>
萬海内劇邑前後官長晝夜不得休事猶不舉覬之理<lb/>
<pb n="KR2a0016_WYG_081-9b"/>
繁以約縣用無事晝日垂簾門階閑寂自宋世為山隂<lb/>
務簡而績修莫能尚也還為揚州治中從事史廣陵王<lb/>
誕廬陵王紹北中郎左司馬揚州别駕從事史尚書吏<lb/>
部郎嘗於太祖坐論江左人物言及顧榮袁淑謂覬之<lb/>
曰卿南人怯懦豈辦作賊覬之正色曰卿乃以忠義笑<lb/>
人淑有愧色元凶弑立朝士無不移任唯覬之不徙官<lb/>
世祖即位遷御史中丞孝建元年出為義陽王昶東中<lb/>
郎長史寜朔將軍行㑹稽郡事尋徴為右衛將軍領本<lb/>
<pb n="KR2a0016_WYG_081-10a"/>
邑中正明年出為湘州刺史善於莅民治甚有績大明<lb/>
元年徴守度支尚書領本州中正二年轉吏部尚書四<lb/>
年致仕不許時沛郡相縣唐賜往比邨朱起母彭家飲<lb/>
酒還因得病吐蠱蟲十餘枚臨死語妻張死後刳腹出<lb/>
病後張手自破視五藏悉糜碎郡縣以張忍行刳剖賜<lb/>
子副又不禁駐事起赦前法不能決律傷死人四嵗刑<lb/>
妻傷夫五嵗刑子不孝父母棄市並非科例三公郎劉<lb/>
思議賜妻痛往遵言兒識謝及理考事原心非存忍害<lb/>
<pb n="KR2a0016_WYG_081-10b"/>
謂宜哀矜覬之議曰法移路尸猶為不道況在妻子而<lb/>
忍行凡人所不行不宜曲通小情當以大理為斷謂副<lb/>
為不孝張同不道詔如覬之議加左軍將軍出為吳郡<lb/>
太守八年復為吏部尚書加給事中未拜欲以為㑹稽<lb/>
不果還為吳郡太守幸臣戴法興權傾人主而覬之未<lb/>
嘗降意左光禄大夫蔡興宗與覬之善嫌其風節過峻<lb/>
覬之曰辛毗有云孫劉不過使吾不為三公耳及世祖<lb/>
晏駕法興遂以覬之為光禄大夫加金章紫綬太宗泰<lb/>
<pb n="KR2a0016_WYG_081-11a"/>
始初四方同反覬之家尋陽尋陽王子房加以位號覬<lb/>
之不受曰禮年六十不服戎以其筋力衰謝非復軍旅<lb/>
之日況年將八十殘生無幾守盡家門不敢聞命孔覬<lb/>
等不能奪時普天叛逆莫或自免唯覬之心迹清全獨<lb/>
無所與太宗甚嘉之東土既平以為左將軍吳郡太守<lb/>
加散騎常侍泰始二年復為湘州刺史常侍將軍如故<lb/>
三年卒時年七十六追贈鎮軍將軍常侍刺史如故諡<lb/>
曰簡子覬之家門雍睦為州鄉所重五子約緝綽鎮緄<lb/>
<pb n="KR2a0016_WYG_081-11b"/>
綽私財甚豐鄉里士庶多負其責覬之每禁之不能止<lb/>
及後為吳郡誘綽曰我常不許汝出責定思貧薄亦不<lb/>
可居民間與汝交闗有幾許不盡及我在郡為汝督之<lb/>
將来豈可得凡諸劵書皆何在綽大喜悉出諸文劵一<lb/>
大厨與覬之覬之悉焚燒宣語逺近負三郎責皆不須<lb/>
還凡劵書悉燒之矣綽懊歎彌日覬之常謂秉命有定<lb/>
分非智力所移唯應恭己守道信天任運而闇者不逹<lb/>
妄求僥倖徒虧雅道無闗得䘮乃以其意命弟子愿著<lb/>
<pb n="KR2a0016_WYG_081-12a"/>
定命論其辭曰仲尼云道之將行命也道之將廢命也<lb/>
丘眀又稱天之所支不可壊天之所壊不可支卜商亦<lb/>
曰死生有命富貴在天孟軻則以不遇魯侯為辭斯則<lb/>
運命竒偶生數離合有自来矣馬遷劉向楊雄班固之<lb/>
徒著書立言咸以為首世之論者多有不同嘗試申之<lb/>
曰夫生之資氣清濁異原命之禀數盈虚乖致是以心<lb/>
貌詭貿性運舛殊故有邪正昬明之差修矢榮枯之序<lb/>
皆理定於萬古之前事徴於千代之外沖神寂鑒一以<lb/>
<pb n="KR2a0016_WYG_081-12b"/>
貫之至乃卜相末技巫史賤術猶能豫題興亡逆表成<lb/>
敗禍福指期識照不能徙吉凶素著威衛不能防若夏<lb/>
氓宅生於帝宫豈蠲殘傷之<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>漢臣衍貨於天府寜免<lb/>
餧斃之魂且又善惡之理雖詳而禍福之驗常昧逆順<lb/>
之體誠分而吉凶之効常隐智絡天地猶罹沈牖之災<lb/>
明照日月必嬰深匡之難増信積徳離患於長飢席義<lb/>
枕仁徼禍於促算何則理運茍其必至聖明其猶病諸<lb/>
況乃蕞迹流惑之徒投心顓蒙之域而欲役慮以揣利<lb/>
<pb n="KR2a0016_WYG_081-13a"/>
害䇿情以笇窮通其為重傷豈不惑甚是以通人君子<lb/>
閑泰其神沖緩其度不矯俗以延聲不依世以期榮審<lb/>
乎無假自求多福榮辱修夭夫何為哉問曰夫書稱惠<lb/>
廸貽吉易載履信逢祐前哲餘議亦以將迎有㑹淪塞<lb/>
無兆宣攝有方天閼無命善游銷魂於深梁工騎燼生<lb/>
於曠野明珠招駭於闇至蟠木取悦於先容是以罕樂<lb/>
以陽施長世景惠以隂徳遐紀彭竇以繕衛延命盈忌<lb/>
以荒湎促齡陳張稱台鼎之崇嚴辛衍宰司之盛若乃<lb/>
<pb n="KR2a0016_WYG_081-13b"/>
遊惡蹈凶處逆踐禍宣昭史䇿易以研正至如神仙所<lb/>
序天竺所書事雖難徴理未易詰留滯傾光思聞通裁<lb/>
對曰子可謂扶繩而辨循刻而議若乃宣攝有方豈非<lb/>
吉運所屬將迎有㑹實亦凶數自挻若夫陽施隂徳長<lb/>
世遐年揆厥所原孰往非命研復来旨讎校往説起予<lb/>
惟商未識所異資生禀運參差萬殊逆順吉凶理數不<lb/>
一原夫食椒非養生之術咀劒豈衛性之經命之所延<lb/>
人肉其骨而含嚼膏粱時或嬰患深澗乖徼寵之津空<lb/>
<pb n="KR2a0016_WYG_081-14a"/>
谷絶探榮之轍運之所集物稊其枯而俯仰竿牘終然<lb/>
離沮爾乃蹻跖横行曽原窘歩湯周延世詡邑絶緒吉<lb/>
凶徴應糾纆若兹畢萬保軀宓賤䘮領梁野之言豈不<lb/>
或妄榖南魯北甘此促生彭翁竇叟將以何術晉平趙<lb/>
敬淫放己該漢主魏相奚獨傷夭同異若斯是非孰正<lb/>
至如雷濱凝分挫志逺圖棘津隂拱振功髙世樊生冲<lb/>
矯䥴旌善之文華子髙抗銘懲非之䇿皆士衡所云同<lb/>
川而異歸者也殊塗均致寔繁有徴即理易推在言可<lb/>
<pb n="KR2a0016_WYG_081-14b"/>
畧昔兩都全盛六合殷昌霧集貴寵之閭雲動權豪之<lb/>
術鈞貿貽談豈唯陳張而已觀夫二子才未越衆而此<lb/>
以藉榮揮價彼獨擯景淪聲通否之運斷可知矣嚴辛<lb/>
不安時任命而委罪亮直亦地脈之徒歟若神仙所序<lb/>
顯明修習齊彊燕平厥驗未著李覃董芬其效安在喬<lb/>
松之侣雲飛天居夷列之徒風行水息良由理數懸挺<lb/>
實乃鍾兹景命天竺遺文星華方䇿因造前定果報指<lb/>
期貧豪莫差修夭無爽有允瑣辭無愆鄙説統而言之<lb/>
<pb n="KR2a0016_WYG_081-15a"/>
孰往非命㝠期前定各從所歸善惡無所矯其趨愚智<lb/>
焉能殊其理若乃得議其工失嗤其拙操之則慄舍之<lb/>
則悲斯固染情於近累豈不貽誚於通識問曰清論光<lb/>
心英辯溢目求諸鄙懐良有未盡若動止皆運險易自<lb/>
天理定前期靡非闇至玉門犁丘叡識弗免豈非聖愚<lb/>
齊致仁虐同功昬明之用將何施而可對曰夫聖人懐<lb/>
虚以涵育凝明以洞照惟虚也故無往而不通惟明也<lb/>
故無来而不燭涸海流金弗染温涼之岨嚴兵猛兕無<lb/>
<pb n="KR2a0016_WYG_081-15b"/>
累爪刃之災忘生而生愈全遺神而神彌暢若玉門犁<lb/>
丘盖同迹於人故同人有患然而均心於天亦均天無<lb/>
害大賢則體備形器慮盡藏假静黙以居否深拱以違<lb/>
礥皆數在清全故鍾兹妙識是以禀仲尼之道不在奔<lb/>
車之上資伯夷之運不䖏覆舟之下若乃越難趨險逡<lb/>
廵弗獲履危踐機僶俛從事愚之所司聖亦何為及中<lb/>
下之流馳心妄動是非舛幹倚伏移貿故北宫意逆而<lb/>
功順東門心晦而迹明宣應遺筮而逄吉張松協數而<lb/>
<pb n="KR2a0016_WYG_081-16a"/>
遘禍且智防有紀患累無方爾乃猘狗逐而華子奔腐<lb/>
鼠遺而虞氏滅匣猨逸而林木殘櫝珠亡而池水竭凡<lb/>
厥條流曲難詳偹揺形役思其効安徴豈若澡雪靈府<lb/>
洗練神宅据道為心依徳為慮使迹窮則義斯暢身泰<lb/>
則理兼通豈不羙哉何必遺此而取彼問曰夫建極開<lb/>
化樹聲貽則典防之興由来尚矣必乃幽符懸兆㝠數<lb/>
指期善惡前徴是非素定名教之道不亦幾乎息哉對<lb/>
曰天生蒸民樹之物則教義所禀豈非㝠數何則形氣<lb/>
<pb n="KR2a0016_WYG_081-16b"/>
之具必有待而存顓䝉之倫豈無因而立必假纖紈以<lb/>
安生藉粱豢以延祀資信禮以繕性秉廉義以劾情聖<lb/>
人聰明深懿履道測化通體天地同情日月仰觀俯察<lb/>
撫運裁風於是乎昭日星之紀正霜雨之度張雲霞之<lb/>
明衍風露之渥浮舟翼滯騰駕振幽又乃甄理三才辨<lb/>
綜五徳𢎞鋪七體之端宣昭八經之緒是以時雍在運<lb/>
羣方自通抱徳煬和全真保性故信食相資代為唇齒<lb/>
富教相假遞成輔車今弛棄纖紈損絶粱豢必云徼生<lb/>
<pb n="KR2a0016_WYG_081-17a"/>
委命豈不已曉其迷至乎湮斥廉義屛黜信禮責以祈<lb/>
存推數遂乃未辨其惑連類若斯乖妄滋甚然則教義<lb/>
之道生運所資寵辱榮枯常由此作斯固命中之一物<lb/>
非所以為難也問曰循復前㫖既以理命縣兆生數㝠<lb/>
期研覆後文又云依杖名教帥循訓範若藉數任天則<lb/>
放情蕩思拘訓馴範則防慮檢䘮函矢殊用矛戈異適<lb/>
雙羙之談豈能兩遂對曰夫性運乖舛心貎詭殊請布<lb/>
末懐畧言其要若乃吉命所鍾縱情蹈道訓性而順因<lb/>
<pb n="KR2a0016_WYG_081-17b"/>
心則靈凶數所挻率由踐逆聞言不信長惡無悛此愚<lb/>
智不移聲訓所遺者也其有見善如不及從諫如順流<lb/>
是則命待教全運須化立譬以良醫之室病者所存至<lb/>
如澄神清魂平心實氣無妄之痾勿藥有喜所謂縱情<lb/>
蹈道無假隠括若膏肓之疾長桑不治體府之病陽慶<lb/>
弗理此則率由踐逆自絶調御至乃趙儲之命宜永須<lb/>
扁䧿而後全齊后之數必延待文摯而後濟亦猶運鍾<lb/>
循奨彛範所興善惡無主唯運所集而異膏梁方丈沈<lb/>
<pb n="KR2a0016_WYG_081-18a"/>
疾弗顧瑶碧盈尺阽危弗存夫静躁之容造次必於是<lb/>
曲直之性顛沛不可移是以夷惠均聖而異方遵竦齊<lb/>
通而殊事雖復鉗桎羿奡思服巢許之情捶動曽史言<lb/>
膺蹻跖之慮不然之事斷可知也必幽符鑽仰㝠數修<lb/>
習雖存陵惰其可得乎故運屬波流勢無防慮命徼山<lb/>
立理無放情用殊函矢雙羙奚躓談異矛戈兩濟何傷<lb/>
問曰夫君臣恩深師資義固所以霑榮塗施提飾荷聲<lb/>
故刳心流腸捐生以亢節火妻灰子霾名以償義若幽<lb/>
<pb n="KR2a0016_WYG_081-18b"/>
期天兆則明揚可遺㝠數自賔則感効宜絶豈其然乎<lb/>
對曰論之所明原本以為理難之所疑即末以為用盖<lb/>
隂閉之巧不傳萌漸之調長絶故知妄言賞理古人所<lb/>
難吾所謂命固以綿絡古今彌貫終始爰及君臣父子<lb/>
師友夫妻皆天數㝠合神運𤣥至逮乎暌愛離㑹既命<lb/>
之所甄昬爽順戾亦運之所漸爾乃松栁異質薺荼殊<lb/>
性故疾風知勁草嚴霜識貞木何異忠孝之質資行夙<lb/>
昭至於刻志酬生題誠復施殉節投命馴義忘已亦由<lb/>
<pb n="KR2a0016_WYG_081-19a"/>
石雖可毁堅不可銷丹雖可磨赤不可滅因斯而言君<lb/>
臣師資既幽期自賔心力感効亦㝠數天兆夫獨何怪<lb/>
哉愿字子恭父淵之散騎侍郎愿好學有文辭於世大<lb/>
明中舉秀才對䇿稱旨擢為著作佐郎太子舎人早卒<lb/>
史臣曰孝建啓基西楚放命難連淮濟勢盛江服朱修<lb/>
之著節漢南劉秀之推鋒萬里並誠載艱一忠惟帝念<lb/>
而踰峴之鋒戰有獨克出硖之師舟無隻反雖霜霰並<lb/>
時而計功則異也及定終之命等數相懸盖由義結蕃<lb/>
<pb n="KR2a0016_WYG_081-19b"/>
朝故恩有厚薄雖故舊不遺聞之前訓隆名爽實亦無<lb/>
取焉<lb/>
　<lb/>
　<lb/>
　<lb/>
　<lb/>
　<lb/>
　宋書卷八十一<lb/>
<pb n="KR2a0016_WYG_081-20a"/>
　宋書卷八十一考證<lb/>
顧琛傳琛以宗人顧碩頭○南史無頭字<lb/>
即琛為㑹稽太守○南史即字下有以字<lb/>
顧顗之傳原夫食椒非養生之術○食一本作食<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_081-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十一考證<lb/>
</p>
<p>
</p>
  </div>
<div>
<head>宋書卷八十二</head> <lb/>
    <p>
<pb n="KR2a0016_WYG_082-1a"/>
欽定四庫全書<lb/>
　宋書卷八十二<lb/>
　　梁　　　　沈　　　　　約　　　　撰<lb/>
　列傳第四十二<lb/>
　　周朗　　沈懐文<lb/>
周朗字義利汝南安成人也祖文黄門侍郎父淳宋初<lb/>
貴達官至侍中太常兄嶠尚髙祖第四女宣城徳公主<lb/>
二女適建平王宏廬江王褘以貴戚顯官元嘉末為吳<lb/>
<pb n="KR2a0016_WYG_082-1b"/>
興太守賊劭弑立隨王誕舉義於㑹稽劭加嶠冠軍將<lb/>
軍誕檄又至嶠素懼怯回惑不知所從為府司馬丘珍<lb/>
孫所殺朝廷明其本心國婚如故朗少而愛竒雅有風<lb/>
氣與嶠志趨不同嶠甚疾之初為南平王鑠冠軍行參<lb/>
軍太子舎人司徒主簿坐請急不待對除名又為江夏<lb/>
王義恭太尉參軍元嘉二十七年春朝議當遣義恭出<lb/>
鎮彭城為北討大統朗聞之觧職及義恭出鎮府主簿<lb/>
羊希從行與朗書戲之勸令獻竒進䇿朗報書曰羊生<lb/>
<pb n="KR2a0016_WYG_082-2a"/>
足下豈當適使人進哉何卿才之更茂也宅生結意可<lb/>
復佳耳屬華比綵何更工邪視已反覆慰亦無已觀諸<lb/>
紙上方審卿復逄知已動以何術而能每降恩明豈不<lb/>
為足下欣邪然更憂不知卿死所處耳夫匈奴之不誅<lb/>
有日皇居之亡辱舊矣天下孰不憤心悲腸以忿胡人<lb/>
之患靡衣媮食以望國家之師自智士鉗口雄人蓄氣<lb/>
不得議圖邊之事者良淹嵗紀今天子以炎軒之徳冡<lb/>
輔以姬吕之賢故赫然發怒將以匈奴釁旗惻然動仁<lb/>
<pb n="KR2a0016_WYG_082-2b"/>
欲使餘氓被惠及取士之令朝發宰士暮登英豪調兵<lb/>
之詔夕行主公旦升雄俊延賢人者固非一日况復加<lb/>
此焉夫天下之士砥行磨名欲不辱其志氣選竒蓄異<lb/>
將進善於所天非但有建國之謀不及安民之論不與<lb/>
至反以孝潔生議於鄉曲忠烈起謗於君宷身不絓王<lb/>
臣之籙名不厠通人之班顛倒國門湮銷丘里者自數<lb/>
十年以往豈一人哉若吾身無他伎而出值明君變官<lb/>
望主嵗増恩價竟不能柔心飾𢃄取重左右校於向士<lb/>
<pb n="KR2a0016_WYG_082-3a"/>
則榮已多料於今職則笑亦廣而足下方復廣吾以馳<lb/>
志之時求予以安邊之術何足下不知言也若以賢未<lb/>
登則今之登賢如此以才應進則吾之非才若是豈可<lb/>
欲以殞海之鬐望鼓鰓於豎鱗之肆墜風之羽覬振翮<lb/>
於軒毳之間其不能俱陪淥水並負青天可無待於明<lb/>
見若乃闕竒謀深智之術無悦主狎俗之能亦不可復<lb/>
稍為卿説但觀以上國再毁之臣望府一逐之吏當復<lb/>
是天下才否此皆足下所親知吾雖疲冗亦嘗聽君子<lb/>
<pb n="KR2a0016_WYG_082-3b"/>
之餘論豈敢忘之凡士之置身有三耳一則雲户岫寢<lb/>
欒危桂榮秣芝浮霜翦松沈雲憐肌蓄髓寳氣愛魂非<lb/>
但土石侯卿腐鴆梁錦實廼竚意天后睨目羽人次則<lb/>
刳心掃智剖命驅生横議於雲臺之下切辭於宣室之<lb/>
上衍王徳而批民患進貞白而酖姦猜委玉入而齊聲<lb/>
禮掲金出而烹勍寇使車軌一風甸道共徳令功日濟<lb/>
而已無跡道日富而君難名致諸侯斂手天子改觀其<lb/>
末則饜<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>而出望旃而入結寃兩宫之下鼓袖六王之<lb/>
<pb n="KR2a0016_WYG_082-4a"/>
間俛眉脅肩言天下之道徳瞋目扼腕陳從横於四海<lb/>
理有泰則止而進調覺迕則反而還閑居違官交造頓<lb/>
罷捐慕遺憂夷毁銷譽呼噏以補其氣繕嚼以輔其生<lb/>
凡此三者皆志士仁人之所行非吾之所能也若吾幸<lb/>
病不及死役不至身蓬藜既滿方杜長者之轍榖稼是<lb/>
諮自絶世豪之顧塵生牀帷苔積堦月又檐中山木時<lb/>
華月深池上海草嵗榮日蔓且室間軒左幸有陳書十<lb/>
篋席隅奥右頗得宿酒數壺按絃拭徽讎方校石時復<lb/>
<pb n="KR2a0016_WYG_082-4b"/>
陳局露初奠爵星晚驩然不覺是羲軒後也近春田三<lb/>
頃秋園五畦若此無災山裝可具候振飲之罷俟封勒<lb/>
之畢當敬觀邠酆肅尋伊鄗傍眺燕隴邪履遼衛[瓜*見]我<lb/>
周之軫迹弔他賢之憂天當其少渉未休此欲但理實<lb/>
詭固物好交加或徴勢而笑其言或觀謀而害其意夫<lb/>
楊朱以此猶見嗤於梁人況才減楊子之器物甚魏君<lb/>
之意者哉若如漢宗之言李廣此固許天下之有才又<lb/>
知天下之時非也豈若黨巷閭里之間忌見貞士之遭<lb/>
<pb n="KR2a0016_WYG_082-5a"/>
遇便謂是臧獲庸人之徒耳士固願呈心於其主露竒<lb/>
於所歸卿相末事也若廣者何用侯為至廼復有致謁<lb/>
於為亂之日被訕於害正之徒心竒而無由露事直而<lb/>
變為枉豈不痛哉豈不痛哉若足下可謂冠負日月籍<lb/>
踐淵海心支身首無不通照今復出入燕河交闗姬衛<lb/>
整笏振豪已議於帷筵之上提鞭鳴劒復呵於軍場之<lb/>
間身超每深恩之所集心動必明主之所亮可不直議<lb/>
正身輔人君之過誤明目張膽謀軍家之得失操志勇<lb/>
<pb n="KR2a0016_WYG_082-5b"/>
之將薦俊正之士此廼足下之所以報也不爾便擐甲<lb/>
修戈徘徊左右衛君王之身當馬首之鏑闗必固之壘<lb/>
交死進之戰使身分而主豫宼滅而兵全此亦報之次<lb/>
也如是則繋匈奴於北闕無日矣亡但黙黙窺寵而坐<lb/>
謂子有心敢書薄意朗之辭意倜儻類皆如此復起為<lb/>
通直郎世祖郎位除建平王宏中軍録事參軍時普責<lb/>
百官讜言朗上書曰昔仲尼有言治天下若寘諸掌豈<lb/>
徒言哉方䇿之政息舉在人盖當世之君不為之耳況<lb/>
<pb n="KR2a0016_WYG_082-6a"/>
乃運鍾澆暮世膺亂餘重以宫廟遭不更之酷江服被<lb/>
未有之痛千里連死萬井共泣而秦漢餘敝尚行於今<lb/>
魏晉遺謬猶布於民是而望國安於今化崇於古郤行<lb/>
及前之言積薪待然之譬臣不知所以方然陛下既基<lb/>
之以孝又申之以仁民所疾苦敢不畧薦凡治者何哉<lb/>
為教而已今敎衰已乆民不知則又隨以刑逐之豈為<lb/>
政之道歟欲為敎者宜二十五家選一長百家置一師<lb/>
男子十三至十七皆令學經十八至二十盡使修武訓<lb/>
<pb n="KR2a0016_WYG_082-6b"/>
以書記圖律忠孝仁義之禮廉讓勤恭之則授以兵經<lb/>
戰畧軍部舟騎之容挽彊撃刺之法官長皆月至學所<lb/>
以課其能習經者五年有立則言之司徒用武者三年<lb/>
善蓺亦升之司馬若七年而經不明五年而勇不逹則<lb/>
更求其言政置謀迹其心術行履復不足取者雖公卿<lb/>
子孫長歸農畝終身不得為吏其國學則宜詳考古數<lb/>
部定子史令書不煩行習無糜力凡學雖凶荒不宜廢<lb/>
也農桑者實民之命為國之本有一不足則禮節不興<lb/>
<pb n="KR2a0016_WYG_082-7a"/>
若重之宜罷金錢以榖帛為賞罰然愚民不逹其權議<lb/>
者好増其異凡自淮以北萬匹為市從江以南千斛為<lb/>
貨亦不患其難也今且聽市至千錢以還者用錢餘皆<lb/>
用絹布及米其不中度者坐之如此則墾田自廣民資<lb/>
必繁盗鑄者罷人死必息又田非膠水皆播麥菽地堪<lb/>
滋養悉蓺紵麻䕃巷縁藩必樹桑柘列庭接宇唯植竹<lb/>
栗若此令既行而善其事者庶民則敘之以爵有司亦<lb/>
從而加賞若田在草間木物不植則撻之而伐其餘樹<lb/>
<pb n="KR2a0016_WYG_082-7b"/>
在所以次坐之又取稅之法宜計人為輸不應以貲云<lb/>
何使富者不盡貧者不蠲乃令桑長一尺圍以為價田<lb/>
進一畝度以為錢屋不得瓦皆責貲實民以此樹不敢<lb/>
種土畏妄墾棟焚榱露不敢加泥豈有剝善害民禁衣<lb/>
惡食若此苦者方今若重斯農則宜務削兹法凡為國<lb/>
不患威之不立患恩之不下不患土之不廣患民之不<lb/>
育自華夷爭殺戎夏競威破國則積屍竟邑屠將則覆<lb/>
軍滿野海内遺生盖不餘半重以急政嚴刑天灾嵗疫<lb/>
<pb n="KR2a0016_WYG_082-8a"/>
貧者但供吏死者弗望薶鰥居有不願娶生子每不敢<lb/>
舉又戍淹徭乆妻老嗣絶及婬奔所孕皆復不収是殺<lb/>
人之日有數途生人之嵗無一理不知復百年間將盡<lb/>
以草木為世邪此最是驚心悲魂慟哭太息者法雖有<lb/>
禁殺子之科設蚤娶之令然觸刑罪忍悼痛而為之豈<lb/>
不有酷甚䖏邪今宜家寛其役户減其稅女子十五不<lb/>
嫁家人坐之特雉可以聘妻妾大布可以事舅姑若待<lb/>
足而行則有司加紏凡宫中女隸必擇不復字者庶家<lb/>
<pb n="KR2a0016_WYG_082-8b"/>
内役皆令各有所配要使天下不得有終獨之生無子<lb/>
之老所謂十年存育十年敎訓如此則二十年間長户<lb/>
勝兵必數倍矣又亡者亂郊饉人盈甸皆是不為其存<lb/>
計而任之遷流故饑寒一至慈母不能保其子欲其不<lb/>
為宼盜豈可得邪既御之使然復止之以殺彼於有司<lb/>
何酷至是且草樹既死皮葉皆枯是其粱肉盡矣冰霜<lb/>
已厚苫盖難資是其衣裘敗矣比至陽春生其餘幾今<lb/>
自江以南在所皆穰有食之處須官興役宜募逺近能<lb/>
<pb n="KR2a0016_WYG_082-9a"/>
食五十口一年者賞爵一級不過千家故近食十萬口<lb/>
矣使其受食者悉令就佃淮南多其長帥給其糧種凡<lb/>
公私逰手嵗發佐農令堤湖盡修原陸並起仍量家立<lb/>
社計地設閭檢其出入督其游惰須待大熟可移之復<lb/>
舊淮以北悉使南過江東旅客盡令西歸故毒之在體<lb/>
必割其緩䖏函渭靈區閴為荒窟伊洛神基蔚成茂草<lb/>
豈可不懐歟歴下泗間何足獨戀議者必以為胡衰不<lb/>
足避而不知我之病甚於胡矣若謂民之既徙狄必就<lb/>
<pb n="KR2a0016_WYG_082-9b"/>
之若其来從我之願也故若能来必非其種不過山東<lb/>
雜漢則是國家由来所欲覆育既華得坐實戎空自逺<lb/>
其為来利固善也今空守孤城徒費財役亦行見淮北<lb/>
必非境服有矣不亦重辱䘮哉使虜但發輕騎三千更<lb/>
互出入春来犯麥秋至侵禾水陸漕輸居然復絶於賊<lb/>
不勞而邉已困不至二年卒散民盡可蹻足而待也設<lb/>
使胡滅則中州必有興者決不能有奉土地率民人以<lb/>
歸國家矣誠如此則徐齊終逼亦不可守且夫戰守之<lb/>
<pb n="KR2a0016_WYG_082-10a"/>
法當恃人之不敢攻頃年兵之所以敗皆反此也今人<lb/>
知不以羊追狼蟹捕鼠而令重車弱卒與肥馬悍胡相<lb/>
逐其不能濟固宜矣漢之中年能事胡者以馬多也胡<lb/>
之後服漢者亦以馬少也既兵不可去車騎應蓄今宜<lb/>
募天下使養馬一匹者蠲一人役三疋者除一人為吏<lb/>
自此以進階賞有差邊亭徼驛一無發動又將者將求<lb/>
其死也自能執干戈幸而不亡筋力盡於戎役其於望<lb/>
上者固已深矣重有澄風掃霧之懃驅波滌塵之力此<lb/>
<pb n="KR2a0016_WYG_082-10b"/>
所自矜尤復為甚近所功賞人知其濃然似頗謬虚實<lb/>
怨怒寔衆垂臂而反脣者往往為部耦語而呼望者處<lb/>
處成羣凡武人意氣特易崩沮設一旦有變則向之怨<lb/>
者為敵也今宜國財與之共竭府粟與之同罄去者應<lb/>
遣濃加寵爵發所在禄之將秩未充餘費宜闕他事負<lb/>
輦長不應與唯可敎以蒐狩之禮習以鉦鼓之節若假<lb/>
勇以進務黜其身老至而罷賞延於嗣又縁淮城壘皆<lb/>
宜與復使烽鼓相達兵食相連若邊民請師皆宜莫許<lb/>
<pb n="KR2a0016_WYG_082-11a"/>
逺夷貢至止於報荅語以國家之未暇示以何事而非<lb/>
君須内教既立徐料宼形辦騎卒四十萬而國中不擾<lb/>
取榖支二十嵗而逺邑不驚然後越淮窮河跨隴出漠<lb/>
亦何適而不可又教之不敦一至於是今士大夫以下<lb/>
父母在而兄弟異計十家而七矣庶人父子殊産亦八<lb/>
家而五矣凡甚者乃危亡不相知飢寒不相䘏又嫉謗<lb/>
䜛害其間不可稱數宜明其禁以革其風先有善於家<lb/>
者即務其賞自今不改則没其財又三年之喪天下之<lb/>
<pb n="KR2a0016_WYG_082-11b"/>
達䘮以其哀並𠂻出故制同外興日乆均痛故愈遲齊<lb/>
典漢氏節其臣則可矣薄其子則亂也云何使衰苴之<lb/>
容盡鳴號之音息夫佩玉啓旒深情弗忍冕珠視朝不<lb/>
亦甚乎凡法有變於古而刻於情則莫能順焉至乎敗<lb/>
於禮而安於身必遽而奉之何乃厚於惡薄於善歟今<lb/>
陛下以大孝始基宜反斯謬且朝享臨御當近自身始<lb/>
妃主典制宜漸加矯正凡舉天下以奉一君何患不給<lb/>
或帝有集皂之陋后有帛布之鄙亦無取焉且一體炫<lb/>
<pb n="KR2a0016_WYG_082-12a"/>
金不及伯兩一嵗羙衣不過數襲而必収寳連櫝集服<lb/>
累笥目豈常視身未時親是為櫝帯寳笥著衣空散國<lb/>
家之財徒奔天下之貨而主以此惰禮妃以此傲家是<lb/>
何糜蠧之劇惑鄙之甚逮至婢豎皆無定料一婢之身<lb/>
重婢以使一豎之家列豎以役瓦金皮繡漿酒藿肉者<lb/>
故不可稱紀至有列軿以遊遨飾兵以驅叱不亦重甚<lb/>
哉若禁行賜薄不容致此且細作始并以為儉節而市<lb/>
造華怪即傳於民如此則遷也非罷也凡天下得治者<lb/>
<pb n="KR2a0016_WYG_082-12b"/>
以實而治天下者常虚民之耳目既不可誑治之盈耗<lb/>
並亦隨之故凡厥庶民制度日侈商販之室飾等王侯<lb/>
傭賣之身製均妃后凡一袖之大足斷為兩一裙之長<lb/>
可分為二見車馬不辨貴賤視冠服不知尊卑尚方今<lb/>
造一物小民明已睥睨宫中朝制一衣庶家晚已裁學<lb/>
侈麗之原實先宫閫又妃主所賜不限髙卑自今以去<lb/>
宜為節目金魄翠玉錦繡縠羅竒色異章小民既不得<lb/>
服在上亦不得賜若工人復造竒伎淫器則皆焚之而<lb/>
<pb n="KR2a0016_WYG_082-13a"/>
重其罪又置官者將以爕天平氣贊地成功防姦御難<lb/>
治煩理劇使官稱事立人稱官置無空樹散位繁進冗<lb/>
人今髙卑貿實大小反稱名之不定是謂官邪而世廢<lb/>
姬公之制俗傳秦人之法惡明君之典好闇主之事其<lb/>
憎聖愛愚何其甚矣今則宜先省事從而并官置位以<lb/>
周典為式變名以適時為用秦漢末制何足取也當使<lb/>
徳厚者位尊位尊者禄重能薄者官賤官賤者秩輕纓<lb/>
冕紱佩稱官以服車騎容衛當職以施又寄土州郡宜<lb/>
<pb n="KR2a0016_WYG_082-13b"/>
通廢罷舊地民户應更置立豈吳邦而有徐邑揚境而<lb/>
宅兗民上淆辰紀下亂畿甸其地如朱方者不宜置州<lb/>
土如江都者應更建邑又民少者易理君近者易歸凡<lb/>
吏皆宜每詳其能每厚其秩為縣不得復用恩家之貧<lb/>
為郡不得復選勢族之老又王侯識未堪務不應彊仕<lb/>
須合冠而啓封能政而議爵且帝子未官人誰謂賤但<lb/>
宜詳置賓友選擇正人亦何必列長史參軍别駕從事<lb/>
然後為貴哉又世有先後業有難易明帝能令其兕不<lb/>
<pb n="KR2a0016_WYG_082-14a"/>
匹光武之子馬貴人能使其家不比隂后之族盛矣哉<lb/>
此於後世不可忘也至當輿抑碎首之忿陛殿延辟㦸<lb/>
之威此亦復不可忘也内外之政實不可雜若妃主為<lb/>
人請官者其人宜終身不得為官若請罪者亦終身不<lb/>
得赦罪凡天下所須者才而才誠難知也有深居而言<lb/>
寡則藴學而無由知有卑處而事隔則懐竒而無由進<lb/>
或復見忌於親故或亦遭讒於貴黨其欲致車右而動<lb/>
御席語天下而辯治亂焉可得哉漫言舉賢則斯人固<lb/>
<pb n="KR2a0016_WYG_082-14b"/>
未得矣宜使世之所稱通經達史辨詞精數吏能將謀<lb/>
偏術小道者使獵纓危䣛博求其用制内外官與官之<lb/>
逺近及仕之類令各以所能而造其室降情以誘之卑<lb/>
身以安之然後察其擢脣吻樹頰胲動精神𤼵意氣語<lb/>
之所至意之所執不過數四閒不亦盡可知哉若忠孝<lb/>
廉清之比彊正惇柔之倫難以檢格立不可須臾定宜<lb/>
使鄉部求其行守宰察其能竟皆見之於選貴呈之於<lb/>
相主然後䖏其職宜定其位用如此故應愚鄙盡捐賢<lb/>
<pb n="KR2a0016_WYG_082-15a"/>
明悉舉矣又俗好以毁沈人不知察其所以致毁以譽<lb/>
進人不知測其所以致譽毁徒皆鄙則宜擢其毁者譽<lb/>
黨悉庸則宜退其譽者如此則毁譽不妄善惡分矣又<lb/>
既謂之才則不宜以階級限不應以年齒齊凡貴者好<lb/>
疑人少不知其少於人矣老者亦輕人少不知其不及<lb/>
少矣自釋氏流教其来有源淵檢精測固非深矣舒引<lb/>
容潤既亦廣矣然習慧者日替其修束誡者月繁其過<lb/>
遂至糜散錦帛侈飾車從復假粗醫術託雜卜數延妹<lb/>
<pb n="KR2a0016_WYG_082-15b"/>
滿室置酒浹堂寄夫託妻者不無殺子乞兒者繼有而<lb/>
猶倚靈假像背親傲君欺費疾老震損宫邑是乃外刑<lb/>
之所不容戮内教之所不悔罪而横天地之間莫不糾<lb/>
察人不得然豈其鬼歟今宜申嚴佛律裨重國令其疵<lb/>
惡顯著者悉皆能遣除則隨其蓺行各為之條使禪義<lb/>
經誦人能其一食不過蔬衣不出布若應更度者則令<lb/>
先習義行本其神心必能草腐人天竦精以往者雖侯<lb/>
王家子亦不宜拘凡鬼道惑衆妖巫破俗觸木而言怪<lb/>
<pb n="KR2a0016_WYG_082-16a"/>
者不可數寓采而稱神者非可算其原本是亂男女合<lb/>
飲食因之而以祈祝從之而以報請是亂不誅為害未<lb/>
息凡一苑始立一神初興淫風輙以之而甚今修隄以<lb/>
北置園百里峻山以右居靈十房糜財敗俗其可稱限<lb/>
又針藥之術世寡復修診脈之伎人鮮能達民因是益<lb/>
徴於鬼遂棄於醫重令耗惑不反死夭復半今大醫宜<lb/>
男女習教在所應遣吏受業如此故當愈於媚神之愚<lb/>
㣲正腠理之敝矣凡無世不有言事末時不有令下然<lb/>
<pb n="KR2a0016_WYG_082-16b"/>
而升平不至昏危是繼何哉盖設令之本非實也又病<lb/>
言不出於謀臣事不便於貴黨輕者抵訾呵駭重者死<lb/>
壓窮擯故西京有方調之誅東郡有黨錮之戮陛下若<lb/>
欲申常令循末典則羣臣在焉若欲改舊章興王道則<lb/>
微臣存矣敢昧死以陳唯陛下察之書奏忤旨自觧去<lb/>
職又除太子中舎人出為廬陵内史郡後荒蕪頻有野<lb/>
獸母薛氏欲見獵朗乃合圍縱火令母觀之火逸燒郡<lb/>
廨朗悉以秩米起屋償所燒之限稱疾去官遂為州司<lb/>
<pb n="KR2a0016_WYG_082-17a"/>
所糾還都謝世祖曰州司舉臣愆失多有不允臣在郡<lb/>
虎三食人蟲鼠犯稼以此二事上負陛下上變色曰州<lb/>
司不允或可有之蟲虎之災寜闗卿小物朗尋丁母艱<lb/>
有孝性每哭必慟其餘頗不依居喪常節大明四年上<lb/>
使有司奏其居喪無禮請加収治詔曰朗悖禮利口宜<lb/>
令翦戮微物不足亂典刑特鏁付邊郡於是傳送寜州<lb/>
於道殺之時年三十六子仁昭順帝昇明末為南海太<lb/>
守<lb/>
<pb n="KR2a0016_WYG_082-17b"/>
沈懐文字思明吳興武康人也祖寂晉光禄勲父宣新<lb/>
安太守懐文少好𤣥理善為文章嘗為楚昭王二妃詩<lb/>
見稱於世初州辟從事轉西曹江夏王義恭司空行參<lb/>
軍隨府轉司徒參軍事東閤祭酒丁父憂新安郡送故<lb/>
豐厚奉終禮畢餘悉班之親戚一無所留太祖聞而嘉<lb/>
之賜奴婢六人服闋除尚書殿中郎隠士雷次宗被徴<lb/>
居鍾山後南還廬岳何尚之設祖道文義之士畢集為<lb/>
連句詩懐文所作尤羙辭髙一座以公事例免同輩皆<lb/>
<pb n="KR2a0016_WYG_082-18a"/>
失官懐文乃獨留隨王誕鎮襄陽出為後軍主簿與諮<lb/>
議參軍謝莊共掌辭令領義成太守元嘉三十八年誕<lb/>
當為廣州欲以懐文為南府記室先除通直郎懐文固<lb/>
辭南行上不悦弟懐逺納東陽公主養女王鸚鵡為妾<lb/>
元凶行巫蠱鸚鵡預之事泄懐文因此失調為治書侍<lb/>
御史元凶弑立以為中書侍郎世祖入討劭呼之使作<lb/>
符檄懐文因辭劭大怒投筆於地曰當今艱難卿欲避<lb/>
事邪旨色甚切值殷沖在坐申救得免託疾落馬閒行<lb/>
<pb n="KR2a0016_WYG_082-18b"/>
奔新亭以為竟陵王誕衛軍記室參軍新興太守又為<lb/>
誕驃騎録事參軍淮南太守時國哀未釋誕欲起内齋<lb/>
懐文以為不可乃止尋轉揚州治中從事史時議省録<lb/>
尚書懐文以為非宜上議曰昔天官正紀六典序職載<lb/>
師掌均七府成務所以翼平辰衡經贊邦極故總屬之<lb/>
原著夫官典和統之要昭于國言夏因虞禮有深冢司<lb/>
之則周承殷法無損掌邦之儀用乃調佐王均緝亮帝<lb/>
度而式憲之軌𢎞正漢庭述章之範崇明魏室雖條録<lb/>
<pb n="KR2a0016_WYG_082-19a"/>
之名立稱於中代總釐之實不愆於自古比代相沿歴<lb/>
朝罔貳及乎爵以事變級以時改皆興替之道無害國<lb/>
章八統元任靡或省革按台輔之職三曰禮典以和邦<lb/>
國以統百官四曰政典以平邦國以正百官鄭康成云<lb/>
冡宰之於庶僚無所不總也考于兹義備於典文詳古<lb/>
準今不宜虚廢不從遷别駕從事史江夏王義恭遷西<lb/>
陽王子尚為揚州居職如故時熒惑守南斗上乃廢西<lb/>
州舊館使子尚移居東城以厭之懐文曰天道示變宜<lb/>
<pb n="KR2a0016_WYG_082-19b"/>
應之以徳今雖空西州恐無益也不從而州竟廢矣大<lb/>
明二年遷尚書吏部郎時朝議欲依古制置王畿揚州<lb/>
移治㑹稽猶以星變故也懐文曰周制封畿漢置司隸<lb/>
各因時宜非存相反安民寜國其揆一也茍民心所安<lb/>
天亦從之未必改今追古乃致平壹神州舊壤歴代相<lb/>
承異於邊州或罷或置既物情不説容虧化本又不從<lb/>
三年子尚移鎮㑹稽遷撫軍長史行府州事時囚繫甚<lb/>
多動經年月懐文到任訊五郡九百三十六獄衆咸稱<lb/>
<pb n="KR2a0016_WYG_082-20a"/>
平入為侍中寵待隆密將以為㑹稽其事不行竟陵王<lb/>
誕據廣陵反及城陷士庶皆臝身鞭靣然後加刑聚所<lb/>
殺人首於石頭南岸謂之髑髏山懐文陳其不可上不<lb/>
納揚州移㑹稽上忿浙江東人情不和欲貶其勞禄唯<lb/>
西州舊人不改懐文曰揚州徙治既乖民情一州兩格<lb/>
尤失大體臣謂不宜有異上又不從懐文與顔竣周朗<lb/>
素善峻以失旨見誅朗亦以忤意得罪上謂懐文曰竣<lb/>
若知我殺之亦當不敢如此懐文黙然嘗以嵗夕與謝<lb/>
<pb n="KR2a0016_WYG_082-20b"/>
莊王景文顔師伯被敕入省未及進景文因言次稱竣<lb/>
朗人才之羙懐文與相詶和師伯後因語次白上叙景<lb/>
文等此言懐文屢經犯忤至此上倍不説上又壊諸郡<lb/>
士族以充將吏並不服役至悉逃亡加以嚴制不能禁<lb/>
乃改用軍法得便斬之莫不奔竄山湖聚為盜賊懐文<lb/>
又以為言齋庫上絹年調鉅萬匹綿亦稱此期限嚴峻<lb/>
民間買絹一匹至二三千綿一兩亦三四百貧者賣妻<lb/>
兒甚者或自縊死懐文具陳民困由是綿絹薄有所減<lb/>
<pb n="KR2a0016_WYG_082-21a"/>
俄復舊子尚諸皇子皆置邸舎逐什一之利為患徧天<lb/>
下懐文又言之曰列肆販賣古人所非故卜式明不雨<lb/>
之由宏羊受致旱之責若以用度不充頓止為難者故<lb/>
宜量加減省不聽孝建以来抑黜諸弟廣陵平後復欲<lb/>
更峻其科懐文曰漢明不使其子比光武之子前史以<lb/>
為羙談陛下既明管蔡之誅願崇唐衛之寄及海陵王<lb/>
休茂誅欲遂前議太宰江夏王義恭探得密旨先發議<lb/>
端懐文固謂不可由是得息時游幸無度太后及六宫<lb/>
<pb n="KR2a0016_WYG_082-21b"/>
常乗副車在後懐文與王景文每陳不宜亟出後同從<lb/>
坐松樹下風雨甚驟景文曰卿可以言矣懐文曰獨言<lb/>
無係宜相與陳之江智淵臥草側亦謂言之為善俄而<lb/>
被召俱入雉場懐文曰風雨如此非聖躬所宜冒景文<lb/>
又曰懐文所啓宜從智淵未及有言上方注弩作色曰<lb/>
卿欲效顔竣邪何以恒知人事又曰顔竣小子恨不得<lb/>
鞭其靣上每宴集在坐者咸令沈醉懐文素不飲酒又<lb/>
不好戲調上謂故欲異已謝莊嘗誡懐文曰卿每與人<lb/>
<pb n="KR2a0016_WYG_082-22a"/>
異亦何可乆懐文曰吾少来如此豈可一朝而變非欲<lb/>
異物性所得耳五年乃出為晉安王子勛征虜長史廣<lb/>
陵太守明年坐朝正事畢被遣遷北以女病求申臨辭<lb/>
又乞停三日訖猶不去為有司所糾免官禁錮十年既<lb/>
被免買宅欲還東上大怒収付廷尉賜死時年五十四<lb/>
三子淡淵沖弟懐逺為始興王濬征北長流參軍深見<lb/>
親待坐納王鸚鵡為妾世祖徙之廣州使廣州刺史宗<lb/>
慤於南殺之㑹南郡王義宣反懐逺頗閑文筆慤起義<lb/>
<pb n="KR2a0016_WYG_082-22b"/>
使造檄書并衘命至始興與始興相沈法系論起義事<lb/>
事平慤具為陳請由此見原終世祖世不得還懐文雖<lb/>
親要屢請終不許前廢帝世流徙者並聽歸本官至武<lb/>
康令撰南越志及懐文文集並傳於世<lb/>
史臣曰昔婁敬戍卒委輅而遷帝都馮唐老賤片詞以<lb/>
悟明主素無王公卿士之貴非有積譽取信之資徒以<lb/>
一言合旨仰感萬乗自此山壑草莱之人布衣韋𢃄之<lb/>
士莫不踵闕縣書煙霏霧集自漢至魏此風未爽暨于<lb/>
<pb n="KR2a0016_WYG_082-23a"/>
晉氏浮偽成俗人懐獨善仕貴遺務降及宋祖思反前<lb/>
失雖革薄捐華抑揚名教而闢聰之路未啓采言之制<lb/>
不𢎞至於賤隸卑臣義合朝算徒以事非已出知允莫<lb/>
從昔之開之若彼今之塞之若此非為徐樂嚴安偏富<lb/>
漢世東方主父獨闕宋時盖由用與不用也徒置乞言<lb/>
之旨空下不諱之令慕古飾情義非側席文士因斯各<lb/>
存炫藻周朗辯博之言多切治要而意在摛詞文實忤<lb/>
主文詞之為累一至此乎<lb/>
<pb n="KR2a0016_WYG_082-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十二<lb/>
<pb n="KR2a0016_WYG_082-24a"/>
　宋書卷八十二考證<lb/>
周朗傳訓以書記圖律○律一本作緯<lb/>
其國學則宜詳考古數部定子史○古一本作占<lb/>
且帝子未官人誰謂賤但宜詳置賔友選擇正人亦何<lb/>
　必列長史參軍别駕從事然後為貴哉○<hi>臣承蒼</hi>按<lb/>
　周朗所言多切當時之弊而此條尤為顯著宋世帝<lb/>
　子甫離襁褓即出為刺史例皆佐吏行事既失教子<lb/>
　之方亦非理民之道其後晉安王子勛起兵特由强<lb/>
<pb n="KR2a0016_WYG_082-24b"/>
　佐專擅為之而諸藩響應並以齠齓被誅孝武二十<lb/>
　八男竟無噍類使能蚤聽朗言其祻豈若是之烈哉<lb/>
　<lb/>
　<lb/>
　<lb/>
　<lb/>
　<lb/>
　宋書卷八十二考證<lb/>
</p>
<p>
</p>
  </div>
<div>
<head>宋書卷八十三</head> <lb/>
    <p>
<pb n="KR2a0016_WYG_083-1a"/>
欽定四庫全書<lb/>
　宋書卷八十三<lb/>
　　梁　　　　沈　　　　　約　　　　撰<lb/>
　列傳第四十三<lb/>
　　宗越　　吳喜　　黄回<lb/>
宗越南陽葉人也本河南人晉亂徙南陽宛縣又土斷<lb/>
屬葉本為南陽次門安北將軍趙倫之鎮襄陽襄陽多<lb/>
雜姓倫之使長史范覬之條次氏族辨其髙卑覬之㸃<lb/>
<pb n="KR2a0016_WYG_083-1b"/>
越為役門出身補郡吏父為蠻所殺殺其父者嘗出郡<lb/>
越於市中刺殺之太守夏侯穆嘉其意擢為隊主蠻有<lb/>
為㓂盜者常使越討伐往輙有功家貧無以市馬常刀<lb/>
楯歩出單身挺戰衆莫能當每一㨗郡將輙賞錢五千<lb/>
因此得市馬後被召出州為隊主世祖鎮襄陽以為揚<lb/>
武將軍領臺隊元嘉二十四年啓太祖求復次門移户<lb/>
屬冠軍縣許之二十七年隨栁元景北伐領馬幢𨽻栁<lb/>
元怙有戰功事在元景傳還補後軍參軍督䕶隨王誕<lb/>
<pb n="KR2a0016_WYG_083-2a"/>
戲之曰汝何人遂得我府四字越荅曰佛貍未死不憂<lb/>
不得咨議參軍誕大笑隨元景伐西陽蠻因值建義轉<lb/>
南中郎長兼行參軍新亭有戰功世祖即位以為江夏<lb/>
王義恭大司馬行參軍濟陽太守尋加龍驤將軍臧質<lb/>
魯爽反越率軍據歴陽爽遣將軍鄭徳元前據大峴徳<lb/>
元分偏師楊胡興劉蜀馬歩三千進攻歴陽越以歩騎<lb/>
五百於城西十餘里拒戰大破斬胡興蜀等爽平又率<lb/>
所領進梁山拒質質敗走越戰功居多因追奔至江陵<lb/>
<pb n="KR2a0016_WYG_083-2b"/>
時荆州刺史朱修之未至越多所誅戮又逼畧南郡王<lb/>
義宣子女坐免官繫尚方尋被宥復本官追論前功封<lb/>
筑陽縣子食邑四百户遷西陽王子尚撫軍中兵參軍<lb/>
將軍如故大明三年轉長水校尉竟陵王誕據廣陵反<lb/>
越領馬軍隸沈慶之攻誕及城陷世祖使悉殺城内男<lb/>
丁越受旨行誅躬臨其事莫不先加捶撻或有鞭其面<lb/>
者欣欣然若有所得所殺凡數千人四年改封始安縣<lb/>
子户邑如先八年遷新安王子鸞撫軍中兵參軍加輔<lb/>
<pb n="KR2a0016_WYG_083-3a"/>
國將軍其年督司州豫州之汝南新蔡汝陽潁川四郡<lb/>
諸軍事寜朔將軍司州刺史尋領汝南新蔡二郡太守<lb/>
前廢帝景和元年召為遊擊將軍直閤頃之領南濟隂<lb/>
太守進爵為侯増邑二百户又加冠軍將軍改領南東<lb/>
海太守遊擊如故帝凶暴無道而越及譚金童太壹並<lb/>
為之用命誅戮羣公及何邁等莫不盡心竭力故帝慿<lb/>
其爪牙無所忌惮賜與越等羙女金帛充牣其家越等<lb/>
武人麤彊識不及逺咸一往意氣皆無復二心帝將欲<lb/>
<pb n="KR2a0016_WYG_083-3b"/>
南廵明旦便發其夕悉聽越等出外宿太宗因此定亂<lb/>
明晨越等並入上撫接甚厚越改領南濟隂太守本官<lb/>
如故越等既為廢帝盡力慮太宗不能容之上接待雖<lb/>
厚内並懐懼上亦不欲使其居中從容謂之曰卿等遭<lb/>
罹暴朝勤勞日夕苦樂宜更應得自養之地兵馬大郡<lb/>
隨卿等所擇越等素已自疑及聞此旨皆相顧失色因<lb/>
謀作難以告沈攸之攸之具白太宗即日収越等下獄<lb/>
死越時年五十八越善立營陣每數萬人止頓越自騎<lb/>
<pb n="KR2a0016_WYG_083-4a"/>
馬前行使軍人隨其後馬止營合未嘗參差及沈攸之<lb/>
代殷孝祖為南討前鋒時孝祖新死衆並懼攸之歎曰<lb/>
宗公可惜故有勝人處而御衆嚴酷好行刑誅睚眦之<lb/>
間動用軍法時王元謨御下亦少恩將士為之語曰寜<lb/>
作五年徒不逐王元謨元謨尚可宗越殺我譚金荒中<lb/>
傖人也在荒中時與薛安都有舊後出新野居牛門村<lb/>
及安都歸國金常隨征討自北入崤陜及巴口建義恒<lb/>
副安都排堅陷陣氣力兼人平元凶及梁山破臧質每<lb/>
<pb n="KR2a0016_WYG_083-4b"/>
有戰功稍至建平王宏中軍參軍事加建武將軍尋轉<lb/>
龍驤將軍南下邳太守參軍如故孝建三年遷屯騎校<lb/>
尉直閤領南清河太守景和元年前廢帝誅羣公金等<lb/>
並為之用帝下詔曰屯騎校尉南清河太守譚金彊弩<lb/>
將軍童太壹車騎中兵參軍沈攸之誠略沈果忠幹勇<lb/>
鷙消蕩氛翳首制鯨凶宜裂河山以酬勲義金可封平<lb/>
都縣男太壹宜陽縣男攸之東興縣男食邑各三百户<lb/>
金遷驍騎將軍増邑百户太壹東莞人也自彊弩遷左<lb/>
<pb n="KR2a0016_WYG_083-5a"/>
軍將軍増邑百户金太壹並與宗越俱死越州里劉胡<lb/>
武念佼長生蔡那曹欣之並以將帥顯劉胡事在鄧琬<lb/>
傳武念新野人也本三五門出身郡將蕭思話為雍州<lb/>
遣土人龎道符統六門田念為道符隨身隊主後大府<lb/>
以念有健名且家富有馬召出為將世祖臨雍州念領<lb/>
隊奉迎時沔中蠻反世祖之鎮緣道討伐部伍至太堤<lb/>
巖洲蠻數千人忽至乗髙矢射雨下念馳赴奮擊應時<lb/>
摧退即擢為參軍督護其後每軍旅常有戰功世祖孝<lb/>
<pb n="KR2a0016_WYG_083-5b"/>
建中為建威將軍桂陽太守竟陵王誕反念以江夏王<lb/>
義恭太宰參軍龍驤將軍隸沈慶之攻廣陵城誕出城<lb/>
走既而復還念追之不及坐免官復以為冗從僕射出<lb/>
為龍驤將軍南陽太守前廢帝景和中為右軍將軍直<lb/>
閤封開國縣男食邑三百户太宗初即位四方反叛遣<lb/>
念乗驛還雝州綏慰西土因以為南陽太守念既至人<lb/>
情並向之劉胡遣腹心數騎詐詣念降於坐縛念袁顗<lb/>
斬之送首詣晋安王子勛念黨袁處珍逃亡至夀陽為<lb/>
<pb n="KR2a0016_WYG_083-6a"/>
逆黨劉順所得考楚備至秉義不移後得叛奔劉勔太<lb/>
宗嘉之以為奉朝請追贈念冠軍將軍南陽新野二郡<lb/>
太守封綏安縣侯食邑四百户泰始四年綏安縣省改<lb/>
封邵陵縣佼長生廣平人也出身為縣將太府以其有<lb/>
膂力召為府將朱修之拒魯秀於峴南長生有戰功稍<lb/>
見任使太宗初為建安王休仁司徒中兵參軍加寜朔<lb/>
將軍南討有功封遷陵縣侯食邑八百户後為張悦寜<lb/>
逺司馬寜蠻校尉太始五年卒追贈征虜將軍雝州刺<lb/>
<pb n="KR2a0016_WYG_083-6b"/>
史蔡那南陽冠軍人也家素富而那兄局善接待賓客<lb/>
客至無少多皆資給之以此為郡縣所優異蠲其調役<lb/>
那始為建福戍主漸至大府將佐太宗初為建安王休<lb/>
仁司徒中兵參軍南討那子弟皆在襄陽為劉胡所執<lb/>
胡每戰輙懸之城外那進戰愈猛以功封平陽縣侯食<lb/>
邑五百户稍至劉韞撫軍司馬寜蠻校尉加寜朔將軍<lb/>
泰豫元年以本號為益州刺史宋寜太守未拜卒追贈<lb/>
輔師將軍餘如故諡曰平侯曹欣之新野人也積勤勞<lb/>
<pb n="KR2a0016_WYG_083-7a"/>
後廢帝元徽初為軍主以平桂陽王休範功封新市縣<lb/>
子食邑五百户為左軍驍騎將軍加輔國將軍元徽四<lb/>
年以本號為徐州刺史鍾離太守進號冠軍將軍順帝<lb/>
昇明二年徴為散騎常侍驍騎將軍三年卒<lb/>
吳喜吳興臨安人也本名喜公太宗減為喜初出身為<lb/>
領軍府白衣吏少知書領軍將軍沈演之使寫起居注<lb/>
所寫既畢闇誦畧皆上口演之嘗作讓表未奏失本喜<lb/>
經一見即便寫赴無所漏脱演之甚知之因此渉獵史<lb/>
<pb n="KR2a0016_WYG_083-7b"/>
漢頗見古今演之門生朱重民入為主書薦喜為主書<lb/>
書史進為主圖令史太祖嘗求圖書喜開卷倒進之太<lb/>
祖怒遣出㑹太子歩兵校尉沈慶之征蠻啓太祖請喜<lb/>
自隨使命去来為世祖所知賞世祖於巴口建義喜遇<lb/>
病不堪隨慶之下事平世祖以喜為主書稍見親遇擢<lb/>
為諸王學官令左右尚方令河東太守殿中御史大明<lb/>
中黟歙二縣有亡命數千人攻破縣邑殺害官長豫章<lb/>
王子尚為揚州在㑹稽再遣為主帥領三千人水陸討<lb/>
<pb n="KR2a0016_WYG_083-8a"/>
伐遂再往失利世祖遣喜將數十人至二縣誘説羣賊<lb/>
賊即日歸降太宗初即位四方反叛東兵尤急喜請得<lb/>
精兵三百致死於東上大悦即假建武將軍簡羽林勇<lb/>
士配之議者以喜刀筆主者不嘗為將不可遣中書舎<lb/>
人巢尚之曰喜昔隨沈慶之屢經軍旅性既勇決又習<lb/>
戰陳若能任之必有成績諸人紛紛皆是不别才耳喜<lb/>
乃率員外散騎侍郎竺超之殿中將軍杜敬真馬歩東<lb/>
討既至永世得庾業劉延熈書送尋陽王子房檄文與<lb/>
<pb n="KR2a0016_WYG_083-8b"/>
喜書曰知統戎旅已次近路卿所在著名今日何為立<lb/>
忠於彼邪想便倒戈共受河山之賞喜報書曰前驅之<lb/>
人忽獲来翰披尋狂惑良深悵駭聖主以神武撥亂徳<lb/>
盛勲髙羣逆交扇滅在晷刻君等勲義之烈世荷國恩<lb/>
事愧鳴鴞不懐食椹今練勒所部星言進邁相見在近<lb/>
不復多陳喜孝武世見驅使常充使命性寛厚所至人<lb/>
並懐之及東討百姓聞吳河東来便望風降散故喜所<lb/>
至克捷事在孔覬傳遷歩兵校尉將軍如故封竟陵縣<lb/>
<pb n="KR2a0016_WYG_083-9a"/>
侯食邑千户東土平定又率所領南討遷輔國將軍尋<lb/>
陽太守南賊退走喜追討平定荆州遷前軍將軍増邑<lb/>
三百户泰始四年改封東興縣侯户邑如先仍除使持<lb/>
節督交州廣州之鬱林寜浦二郡諸軍事輔國將軍交<lb/>
州刺史不行又除右軍將軍淮陵太守假輔師將軍兼<lb/>
太子左衞率五年轉驍騎將軍假號太守兼率如故其<lb/>
年虜宼豫州喜統諸軍出討大破虜於荆亭偽長社公<lb/>
遁走戍主帛乞奴歸降軍還復以本位兼左衛將軍六<lb/>
<pb n="KR2a0016_WYG_083-9b"/>
年又率軍向豫州拒索虜加節督豫州諸軍事假冠軍<lb/>
將軍驍騎太守如故明年還京都初喜東征白太宗得<lb/>
尋陽王子房及諸賊帥即於東梟斬東土既平喜見南<lb/>
賊方熾慮後翻覆受禍乃生送子房還都凡諸大主帥<lb/>
顧琛王曇生之徒皆被全活上以喜新立大功不問也<lb/>
而内密衘之及平荆州恣意剽虜贓私萬計又嘗對賓<lb/>
客言漢髙魏武本是何人上聞之益不説其後誅夀寂<lb/>
之喜内懼因啓乞中散大夫上尤疑駭至是㑹上有疾<lb/>
<pb n="KR2a0016_WYG_083-10a"/>
為身後之慮以喜素得人情疑其將来不能事幼主乃<lb/>
賜死時年四十五喜將死之日上召入内殿與共言謔<lb/>
酬接甚欵既出賜以名饌并金銀御器敕將命者勿使<lb/>
食器宿喜家上素多忌諱不欲令食器停凶禍之室故<lb/>
也喜未死一日上與劉勔張興世齊王詔曰吳喜出自<lb/>
卑寒少被驅使利口任詐輕狡萬端自元嘉以来便充<lb/>
刀筆小役賣弄威恩茍取物情處䖏交結皆為黨與衆<lb/>
中常以正直為詞而内實阿媚每仗計數運其佞巧甘<lb/>
<pb n="KR2a0016_WYG_083-10b"/>
言説色曲以事人不忠不平彰於觸事從来作諸署主<lb/>
意所不協者覔罪委頓之以示清直而餘人恣意為非<lb/>
一不檢問故甚得物情昔大明中黟歙二縣有亡命數<lb/>
千人攻破縣邑殺害官長劉子尚在㑹稽再遣為主帥<lb/>
領三千精甲水陸討伐再往失利孝武以喜將數十人<lb/>
至二縣説誘羣賊賊即歸降詭數幻惑乃能如此故每<lb/>
豫驅馳窮諸狡慝及泰始初東討正有三百人直造三<lb/>
吳凡再經薄戰而自破岡以東至海十郡無不清蕩百<lb/>
<pb n="KR2a0016_WYG_083-11a"/>
姓聞吳河東来便望風自退若非積取三吳人情何以<lb/>
得弭伏如此其統軍寛慢無章放恣諸將無所裁檢故<lb/>
部曲為之致力觀其意趣止在賊平之後應力為國計<lb/>
喜初東征發都指天畫地云得劉子房即當屏除袁標<lb/>
等皆加斬戮使畧無生口既平之後緩兵施恩納罪人<lb/>
之貨誘諸賊帥令各逃藏受賂得物不可稱紀聽諸賊<lb/>
帥假稱為降而擁衛子房遂得生歸朝廷収羅羣逆皆<lb/>
作爪牙撫接擾密過於義士推此意正是聞南賊大盛<lb/>
<pb n="KR2a0016_WYG_083-11b"/>
殷孝祖戰亡人情大惡慮逆徒得志䂓以自免喜善為<lb/>
姦變每以計數自將於朝廷時三吳首獻慶捷於南賊<lb/>
則不殺其黨頗著隂誠當云東人恇怯望風自散皆是<lb/>
彼無䖏分非其苦相逼廹保全子房及顧琛等足表丹<lb/>
誠進退二塗可以無患南賊未平唯以軍糧為急西南<lb/>
及北道斷不通東土新平商運稀簡朝廷乃至鬻官賣<lb/>
爵以救灾困斗斛収歛猶有不充喜在赭圻軍主者頓<lb/>
偷一百三十斛米初不問罪諸軍主皆云宜治喜不獲<lb/>
<pb n="KR2a0016_WYG_083-12a"/>
已止與三十鞭又不責備凡所曲意類皆如此喜至荆<lb/>
州公私殷富錢物無復子遺喜乗兵威之盛誅求推檢<lb/>
凡所課責既無定科又嚴令驅蹙皆使立辦所使之人<lb/>
莫非姦猾因公行私廹脅在所入官之物侵竊過半納<lb/>
資請託不知厭已西難既殄便應還朝而觧故槃停託<lb/>
云扞蜀實由貨易交闗事未回展又遣人入蠻矯詔慰<lb/>
勞賧伐所得一以入私又遣部下將吏兼因土地富人<lb/>
往襄陽或蜀漢屬託郡縣侵官害民興生求利千端萬<lb/>
<pb n="KR2a0016_WYG_083-12b"/>
緒從西還大艑小䑵爰及草舫錢米布絹無船不滿自<lb/>
喜以下迨至小將人人重載莫不兼資喜本小人多被<lb/>
使役經由水陸州郡殆徧所至之處輙結物情妄竊善<lb/>
稱聲滿天下密懐姦惡人莫之知喜軍中諸將非劫便<lb/>
賊唯云賊何須殺但取之必得其用雖復羸弱亦言徤<lb/>
兒可惜天下未平但令以功贖罪䖏遇料理反勝勞人<lb/>
此輩所感唯喜莫云恩由朝廷凶惡不革恒出醜聲勞<lb/>
人義士相與歎息並云我等不愛性命擊擒此賊朝廷<lb/>
<pb n="KR2a0016_WYG_083-13a"/>
不肯殺去反與我齊今天下若更有賊我不復能擊也<lb/>
此等既隨喜行多無功効或隠在衆後或在幔屋中眠<lb/>
賊既破散與勞人同受爵賞既被詰問辭白百端云此<lb/>
輩既見原宥擊賊有功那得不依例加賞褚淵往南選<lb/>
諸將卒喜為軍中經為賊者就淵求官倍於義士淵以<lb/>
喜最前獻捷名位已通又為統副難相違拒是以得官<lb/>
受賞反多義人義人雖忿喜不平又懐其寛弛往嵗竺<lb/>
超之聞四方反叛人情畏賊無敢求為朝廷行者乃慨<lb/>
<pb n="KR2a0016_WYG_083-13b"/>
然攘歩隨喜出征為其軍副身經臨敵自東還失喜意<lb/>
説超之多酒不堪驅使遂相委棄髙敬祖年雖少宿氣<lb/>
力實徤其有䖏分為軍中所稱喜薄其衰老云無所施<lb/>
正以二人忠清與已異行超之為人乃多飲酒計喜軍<lb/>
中主帥豈無飲酒者特是不利超之故以酒致言耳敬<lb/>
祖既無餘事直云年老託為乞郡潛相遣斥其餘主帥<lb/>
並貪濁諂媚之流皆提攜東西不相離捨喜聞天壤間<lb/>
有罪人死或應繫者必啓以入軍皆得官爵厚被處遇<lb/>
<pb n="KR2a0016_WYG_083-14a"/>
應入死之人緣已得活非唯得活又復如意人非木石<lb/>
何能不感設令吾攻喜門此輩誰不致力但是喜不敢<lb/>
生心耳喜軍中人皆是喜身爪牙豈闗於國喜自得軍<lb/>
號以来多置吏佐是人加板無復限極為兄弟子姪及<lb/>
其同堂羣從乞東名縣連城四五皆灼然巧盜侵官奪<lb/>
私亡命罪人州郡不得討崎嶇蔽匿必也黨䕶臺州符<lb/>
旨殆不復行船車牛犢應為公家所假借者託之於喜<lb/>
吏司便不敢問它縣奴婢入界便畧百姓牛犢輙牽殺<lb/>
<pb n="KR2a0016_WYG_083-14b"/>
噉州郡應及役者並入喜家喜兄茹公等悉下取錢盈<lb/>
村滿里諸吳姻親就人間徴求無復紀極百姓嗷然人<lb/>
人悉苦喜具知此初不禁呵索惠子罪不甚江悆既已<lb/>
被恩得免憲辟小小忤意輙加刑斬張悦賊中大帥逼<lb/>
廹歸降沈攸之録付喜云殺活當由朝廷將帥征伐既<lb/>
有常體自應執歸之有司喜即便打鏁觧襦與著對膝<lb/>
圍棊仍造重義私惠招物觸事如斯張靈度凶愚小人<lb/>
背叛之首喜在西輙恕其罪私將下都與之周旋情若<lb/>
<pb n="KR2a0016_WYG_083-15a"/>
同體狼子野心獨懐毒性遂與栁欣慰等謀立劉褘吾<lb/>
使喜録之而喜密報令去去未得逺為建康所録喜背<lb/>
國親惡乃至於是初從西反圖兼右丞貪因事物以行<lb/>
私詐吾患其諂曲抑而不許從此怨懟意用不平喜西<lb/>
救汝隂縱肆兵將掠暴居民姦人婦女逼奪雞犬虜畧<lb/>
縱横緣路官長莫敢呵問脱誤有縛録一人喜輙大怒<lb/>
百姓呼嗟人人失望近叚佛榮求還乃欲用喜代之西<lb/>
人聞其當来皆欲叛走云吳軍中人皆是生劫若作刺<lb/>
<pb n="KR2a0016_WYG_083-15b"/>
史吾等豈有活路既無他計正當叛投虜耳夫伐罪弔<lb/>
民用清國道豈有殘虐無辜剝奪為務害政妨國罔上<lb/>
附下罪舋若此而可乆容臧文仲有云見有善於其君<lb/>
如孝子之養父母見有惡於君若鷹鸇之逐鳥雀耿弇<lb/>
不以賊遺君父前史以為羙談而喜軍中五千人皆親<lb/>
經反逆攜養左右豈有奉上之心喜意志張大每稱漢<lb/>
髙魏武本是何人近忽通啓求觧軍任乞中散大夫喜<lb/>
是何人乃敢作此舉止且當今邉疆未寜正是喜輸蹄<lb/>
<pb n="KR2a0016_WYG_083-16a"/>
領之日若以自䖏之宜當節儉廉慎静掃閉門不與外<lb/>
物交闗專心奉上何得以其蜼螭髙自比擬當是自顧<lb/>
愆舋事宣遐邇又見夀寂之流徙施修林被擊物惡傷<lb/>
類内懐憂恐故興此計圖欲自安朝廷之士及大臣藩<lb/>
鎮喜殆無所畏者畏者唯吾一人耳人生修短不可豫<lb/>
量若吾夀百年世間無喜何所虧損若使吾四月中疾<lb/>
患不得治力天下豈可有喜一人尋喜心迹不可奉守<lb/>
文之主豈可遭國家間隙有可乗之㑹邪世人多云時<lb/>
<pb n="KR2a0016_WYG_083-16b"/>
可畏國政嚴歴觀有天下御億兆仗威齊衆何代不然<lb/>
故上古象刑民淳不犯後聖懲偽易以剠墨唐堯至仁<lb/>
不赦四凶之罪漢髙大度而急三傑之誅且太公為治<lb/>
先華士之刑宣尼作宰肆少正之戮自昔力安社稷功<lb/>
濟蒼生班劒引前笳鼓陪後不能保此者歴代無數養<lb/>
之以福十分有一耳至若喜之深罪其得免乎夫富之<lb/>
與貴雖以功績致之必由道徳守之故善始者未足稱<lb/>
竒令終者乃可重耳凡置官養士本在利國當其為利<lb/>
<pb n="KR2a0016_WYG_083-17a"/>
愛之如赤子及其為害畏之如仇讎豈暇逺尋初功而<lb/>
應忍受終敝耳將之為用譬如餌藥當人羸冷資散石<lb/>
以全身及熱勢發動去堅積以止患豈憶始時之益不<lb/>
計後日之損存前者之賞抑當今之罰非忘其功勢不<lb/>
獲已耳喜罪釁山積志意難容雖有功效不足自補交<lb/>
為國患焉得不除且欲防㣲杜漸憂在未萌不欲方幅<lb/>
露其罪惡明當嚴詔切之令自為其所卿諸人將相大<lb/>
臣股肱所寄賞罰事重應與卿等論之卿意並謂云何<lb/>
<pb n="KR2a0016_WYG_083-17b"/>
及喜死發詔賻賜子徽民襲爵齊受禪國除<lb/>
黄回竟陵郡軍人也出身充郡府雜役稍至傳教臧質<lb/>
為郡轉齋帥及去職將回自隨質為雝州回復為齋帥<lb/>
質討元凶回隨從有功免軍户質在江州擢領白直隊<lb/>
主隨質於梁山敗走向豫章為臺軍主謝承祖所録付<lb/>
江州作部遇赦得原回因下都於宣陽門與人相打詐<lb/>
稱江夏王義恭馬客鞭二百付右尚方㑹中書舎人戴<lb/>
明寳被繫差回為户伯性便辟勤𦂳奉事明寳竭盡心<lb/>
<pb n="KR2a0016_WYG_083-18a"/>
力明寳尋得原赦委任如初啓免回以領隨身隊統知<lb/>
宅及江西墅事性有功蓺觸類多能明寳甚寵任之回<lb/>
拳捷果勁勇力兼人在江西與諸楚子相結屢為劫盜<lb/>
㑹太宗初即位四方反叛明寳啓太宗使回募江西楚<lb/>
人得快射手八百假回寜朔將軍軍主隸劉勔西討於<lb/>
死虎破杜叔寳軍除山陽王休祐驃騎行參軍龍驤將<lb/>
軍攻合肥破之累遷至將校以功封葛陽縣男食邑二<lb/>
百户後廢帝元徽初桂陽王休範為逆回以屯騎校尉<lb/>
<pb n="KR2a0016_WYG_083-18b"/>
領軍隸齊王於新亭創詐降之計事在休範傳回見休<lb/>
範可乗謂張敬兒曰卿可取之我誓不殺諸王敬兒即<lb/>
日斬休範事平轉回驍騎將軍加輔師將軍進爵為侯<lb/>
改封聞喜縣増邑千户四年遷冠軍將軍南琅邪濟陽<lb/>
二郡太守建平王景素反回又率軍前討假節城平之<lb/>
日回軍先入又以景素讓張倪奴回増邑五百户進號<lb/>
征虜將軍加散騎常侍太守如故明年遷右衛將軍常<lb/>
侍如故沈攸之反以回為使持節督郢州司州之義陽<lb/>
<pb n="KR2a0016_WYG_083-19a"/>
諸軍事平西將軍郢州刺史給鼓吹一部率衆出新亭<lb/>
為前鋒未發而袁粲據石頭為亂回與新亭諸將帥任<lb/>
候伯彭文之王宜興孫曇瓘等謀應粲粲事發候伯等<lb/>
並乗船赴石頭唯曇瓘先至得入候伯等至而粲已平<lb/>
回本期詰旦率所領從御道直向臺門攻齊王於朝堂<lb/>
事既不果齊王撫之如舊回與宜興素不協慮或反告<lb/>
因其不從處分斬之宜興吳興人也形状短小而果勁<lb/>
有膽力少年時為劫不須伴郡討逐圍繞數十重終莫<lb/>
<pb n="KR2a0016_WYG_083-19b"/>
能擒太宗泰始中為將在壽陽間擊索虜每以少制多<lb/>
挺身深入無畏憚虜衆值宜興皆引避不敢當稍至寜<lb/>
朔將軍羽林監以平建平王景素功封長壽縣男食邑<lb/>
三百户至是為屯騎校尉加輔國將軍回進軍未至郢<lb/>
州而沈攸之敗走回至鎮進號鎮西將軍改督為都督<lb/>
回不樂停郢州固求南兗遂率部曲輙還改封安陸郡<lb/>
公増邑二千户并前三千七百户改都督南兗徐兗青<lb/>
冀五州諸軍事鎮北將軍南兗州刺史加散騎常侍持<lb/>
<pb n="KR2a0016_WYG_083-20a"/>
節如故齊王以回終為禍亂乃上表曰黄回出自厮伍<lb/>
本無信行仰值泰始謬被驅馳階藉風雲累叨顯伍及<lb/>
沈攸之作逆事切戎機臣闇於知人冀其搏噬遣統前<lb/>
鋒竟不接刃軍至郢城乗威廹脅陵掠所加必先尊貴<lb/>
武陵王馬器服咸被虜奪城内文武剝剔靡遺及至還<lb/>
都縱恣彌甚先朝御服猶有二輿弓劒遺思尚在軍府<lb/>
回遂啓求以擬私用僭侮無厭罔顧天極又廣納逋亡<lb/>
多受劫盜親信此等並為爪牙觀其凶狡憂在不測惡<lb/>
<pb n="KR2a0016_WYG_083-20b"/>
積辠著非可含忍應加剗除以明國憲尋其釁状是宜<lb/>
極法但嘗經将帥微有塵露辠疑從輕事炳前䇿請在<lb/>
降減特原餘嗣臣過荷隆寄言必罄誠謹陳管穴式遵<lb/>
𢎞典伏願聖明待垂允鑒臣思不出位誠昧甄才追言<lb/>
既往伏増慙恧詔曰黄回擢自凡豎夙負疵釁貰以憲<lb/>
綱収其摶噬雖勤效累著而屢懐干紀新亭背叛投拜<lb/>
宼場異規既扇廟律幾殆幸得張敬兒提戈直奮元惡<lb/>
受戮及景素結逆履霜嵗乆乃密通音譯潛送器杖氛<lb/>
<pb n="KR2a0016_WYG_083-21a"/>
沴克霽狡謀方顯每存容掩冀能悛革故裂茅升爵均<lb/>
榮勲寵凶詖有本險慝滋深搆誘敬兒志相攻陷悖圖<lb/>
未遂狼戾彌甚近軍次郢鎮劫逼府主兼挟私計多所<lb/>
徴索主局咨疑便加捶楚專肆暴慢罔顧彝則膺牧西<lb/>
蕃徽賁惟厚曽不知感猶懐忿怨李安民述任河濟星<lb/>
管未周貪據䘳要苦祈回奪黷謁弗已叨侈無度遂請<lb/>
求御輿僭擬私飾又招萃賊黨初不啓聞傷風蠧化莫<lb/>
此之甚宜明繩裁肅正刑書便収付廷尉依法窮治回<lb/>
<pb n="KR2a0016_WYG_083-21b"/>
死時年五十二子僧念尚書左民郎竟陵相未發從誅<lb/>
回既貴祇事戴明寳甚謹言必自名每至明寳許屏人<lb/>
獨造未嘗敢坐躬至帳下及入内料檢有無隨乏供送<lb/>
以此為常先是王藴為湘州潁川庾佩玉為藴寜朔府<lb/>
長史長沙内史藴去職南中郎將湘州刺史南陵王翽<lb/>
未之任權以佩玉行府州事先遣中兵参軍臨湘令韓<lb/>
幼宗領軍戍防湘州與佩玉共事不羙及沈攸之為逆<lb/>
佩玉幼宗各不相信幼宗密圖佩玉知其謀襲殺幼宗<lb/>
<pb n="KR2a0016_WYG_083-22a"/>
回至郢州遣輔國將軍任候伯行湘州事候伯以佩玉<lb/>
兩端輙殺之湘州刺史吕安國之鎮齊王使安國誅候<lb/>
伯彭文之太山人也以軍功稍至龍驤將軍討建平王<lb/>
景素功封葛陽縣男食邑三百户順帝初為輔國將軍<lb/>
左軍將軍南濮陽太守直閤領右細杖盪主沈攸之平<lb/>
後齊王收之下獄賜死孫曇瓘吳郡富陽人也驍果有<lb/>
氣力以軍功稍進至是為寜朔將軍越州刺史於石頭<lb/>
叛走逃竄經時後於秣陵縣禽獲伏誅回同時為將者<lb/>
<pb n="KR2a0016_WYG_083-22b"/>
臨淮任農夫沛郡周寜民南郡髙道慶並以武用顯農<lb/>
夫稍至彊弩將軍太宗初以東討功封廣晉縣子食邑<lb/>
五百户東土平定仍又南討増邑二百户歴射聲校尉<lb/>
左軍將軍時桂陽王休範在江州有異志朝廷慮其下<lb/>
以農夫為輔師將軍淮南太守戍姑孰以防之休範尋<lb/>
率衆向京邑奄至近道農夫棄戍還都休範平以戰功<lb/>
改封孱陵縣侯増邑千戸并前千七百户出為輔師將<lb/>
軍豫州刺史尋進號冠軍將軍明年入為驍騎將軍加<lb/>
<pb n="KR2a0016_WYG_083-23a"/>
通直散騎常侍前世加官唯散騎常侍無通直員外之<lb/>
文太宗以来多因軍功至大位資輕加常侍者往往通<lb/>
直員外焉五年加征虜將軍改通直為散騎常侍驍騎<lb/>
如故其年卒追贈左將軍常侍如故諡曰貞肅候伯即<lb/>
農夫弟也周寜民於鄉里起義討薛安都亦以軍功至<lb/>
軍校泰始初封贑縣男食邑三百户官至寜朔將軍徐<lb/>
州刺史鍾離太守髙道慶亦至軍校驍游以平桂陽王<lb/>
休範功封樂安縣男食邑三百户建平王景素反道慶<lb/>
<pb n="KR2a0016_WYG_083-23b"/>
領軍北討而與景素通謀及事平自啓求増邑五百户<lb/>
詔加二百并前五百户道慶凶險暴横求欲無已有失<lb/>
其意輙加捶拉往往有死者朝廷畏之如虎狼齊王與<lb/>
袁粲等議収付廷尉賜死<lb/>
史臣曰夫豎人匹夫濟其身業非世亂莫由也以亂世<lb/>
之情用於治日其得不亡亦為幸矣<lb/>
　<lb/>
　宋書卷八十三<lb/>
<pb n="KR2a0016_WYG_083-24a"/>
　宋書卷八十三考證<lb/>
黄回傳每以少制多挺身深入無畏惮○無字下一本<lb/>
　有所字<lb/>
祗事戴明寳甚謹言必自名每至明寳許屏人獨造○<lb/>
　造南本作進<lb/>
　<lb/>
　<lb/>
　<lb/>
<pb n="KR2a0016_WYG_083-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十三考證<lb/>
</p>
<p>
</p>
  </div>
<div>
<head>宋書卷八十四</head> <lb/>
    <p>
<pb n="KR2a0016_WYG_084-1a"/>
欽定四庫全書<lb/>
　宋書卷八十四<lb/>
　　梁　　　　沈　　　　　約　　　　撰<lb/>
　列傳第四十四<lb/>
　　鄧琬　　袁顗　　孔覬<lb/>
鄧琬字元琬豫章南昌人也髙祖混曽祖元並為晉尚<lb/>
書吏部郎祖潛之鎮南長史父允之世祖征虜長史吏<lb/>
部郎彭城王義康大將軍長史豫章太守光禄勲琬初<lb/>
<pb n="KR2a0016_WYG_084-1b"/>
為州西曹主簿南譙王義宣征北行參軍轉參軍事又<lb/>
隨府轉車騎參軍仍轉府主簿江州治中從事史世祖<lb/>
起義版琬為輔國將軍南海太守率軍伐蕭簡於廣州<lb/>
攻圍踰年乃克以臧質反為江州刺史宗慤所執值赦<lb/>
原琬弟璩與臧質同逆質敗從誅琬弟環亦坐誅琬在<lb/>
遠又有功免死逺徙仍停廣州乆之得還除給事中尚<lb/>
書庫部郎都水使者丹陽丞本州大中正大明七年車<lb/>
駕幸歴陽追思在藩之舊下詔曰故光禄勲前征虜長<lb/>
<pb n="KR2a0016_WYG_084-2a"/>
史鄧允之體局沈隠累任著績朕昔當藩重首先佐務<lb/>
心力欵盡弗忘于懐往嵗息璩凶悖自取誅翦㳂恩及<lb/>
琬特免釁戮今可擢為給事黄門侍郎以旌允之宿誠<lb/>
明年出為晉安王子勛鎮軍長史尋陽内史行江州事<lb/>
前廢帝狂悖無道以太祖世祖並第數居三以登極位<lb/>
子勛次第既同深構嫌隙因何邁之謀乃遣使齎藥賜<lb/>
子勛死使至子勛典籖謝道遇齋帥潘欣之侍書褚靈<lb/>
嗣等馳以告琬泣涕請計琬曰身南土寒士䝉先帝殊<lb/>
<pb n="KR2a0016_WYG_084-2b"/>
恩以愛子見託豈得惜門户百口其當以死報効幼主<lb/>
昬暴社稷危殆雖曰天子事猶獨夫今便指率文武直<lb/>
造京邑與羣公卿士廢昬立明景和元年十一月十九<lb/>
日稱子勛敎即日戒嚴子勛戎服出聽事集僚佐使潘<lb/>
欣之口宣旨曰少主昬狂悖戾並是諸君所見聞顧命<lb/>
重臣悉皆誅戮驅逼王公幽辱太后不逞之徒共成其<lb/>
釁京師諸王並見囚逼委厄虎口思奮莫因身義兼家<lb/>
國豈可坐視横流今便欲舉九江之衆馳檄近逺以謀<lb/>
<pb n="KR2a0016_WYG_084-3a"/>
王室於諸君何如四座未答録事參軍陶亮曰少主昬<lb/>
狂醜毒已積伊霍行之於古殿下當之於今鄙州士子<lb/>
世習忠節况屬千載之㑹請効死前驅衆並奉旨文武<lb/>
普進位一階轉亮為諮議參軍事領中兵加寜朔將軍<lb/>
總統軍事功曹張沈為諮議參軍統作舟艦參軍事顧<lb/>
昭之沈伯玉荀道林等參管書記南陽太守沈懐寳岷<lb/>
山太守薛常寳之郡始至尋陽與新蔡太守韋希直並<lb/>
為諮議參軍領中兵及彭澤令陳紹宗並為將帥初廢<lb/>
<pb n="KR2a0016_WYG_084-3b"/>
帝使荆州録送前軍長史荆州行事張悅下至湓口琬<lb/>
稱子勛命釋其桎梏迎以所乗之車以為司馬加征虜<lb/>
將軍加琬冠軍將軍二人共掌内外衆事遣將軍俞伯<lb/>
竒率五百人出斷大雷禁絶商旅及公私使命遣使上<lb/>
諸郡民丁収斂器械十日之内得甲士五千人出頓大<lb/>
雷於兩岸築壘巴東建平二郡太守孫沖之之郡始至<lb/>
孤石琬以沖之為子勛諮議參軍領中兵加輔國將軍<lb/>
與陶亮並統前軍使記室參軍荀道林造檄文馳告逺<lb/>
<pb n="KR2a0016_WYG_084-4a"/>
近㑹太宗定亂進子勛號車騎將軍開府儀同三司令<lb/>
書至諸佐吏並喜造琬曰暴亂既除殿下又開黄閤實<lb/>
為公私大慶琬以子勛次第居三又以尋陽起事有符<lb/>
世祖理必萬克乃取令書投地曰殿下當開端門黄閤<lb/>
是吾徒事耳衆並駭愕琬與陶亮等繕治器甲徴兵四<lb/>
方郢州刺史安陸王子綏荆州刺史臨海王子頊㑹稽<lb/>
太守尋陽王子房雍州刺史袁顗梁州刺史栁元怙益<lb/>
州刺史蕭惠開廣州刺史袁曇逺徐州刺史薛安都青<lb/>
<pb n="KR2a0016_WYG_084-4b"/>
州刺史沈文秀冀州刺史崔道固湘州行事何惠文吳<lb/>
郡太守顧琛吳興太守王曇生晉陵太守袁標義興太<lb/>
守劉延熈並同叛逆先是廢帝以邵陵王子元為冠軍<lb/>
將軍湘州刺史中兵參軍沈仲玉為道路行事至鵲頭<lb/>
聞尋陽兵起停住白太宗進止之宜太宗以子勛起兵<lb/>
本在幼主雖疑其不即觧甲不欲先彰同異敕令進道<lb/>
信未報琬聞子元停鵲頭不進遣數百人劫迎之乃建<lb/>
牙於桑尾傳檄京師曰陽六數艱雲雷相襲髙皇受歴<lb/>
<pb n="KR2a0016_WYG_084-5a"/>
時乗雲轡頓於促路文祖定祥係昭睿化翦於中年二<lb/>
凶縱禍三綱理滅宗王俛首姑息逆朝枕戈無聞偷榮<lb/>
有秩孝武皇帝釋位泣血糾義入討投袂戎首親戮鯨<lb/>
鯢九服還輝兩儀更造而穹旻不惠棄離萬國皇運重<lb/>
替嗣王荒淫孤以不才任居藩長大懼宗稷殱覆待日<lb/>
故招徒楚郢飛檄京甸志遵前典黜幽陟明庶七廟復<lb/>
安海昬有紹豈圖宋未悔禍弑亂奄臻遂矯害明茂簒<lb/>
竊天寳反道效尤蔑我皇徳干我昭穆寡我兄弟恣鴟<lb/>
<pb n="KR2a0016_WYG_084-5b"/>
鴞之心蹈倫頴之志覆移鼎祚誣罔天人藐孤同氣猶<lb/>
有十三聖靈何辜而當乏饗昔隆周弛御晉鄭是依盛<lb/>
漢中陵居章抗節支苖輕屬猶或忘驅況孤忝惟臣子<lb/>
情地兼切號感一隅心與事痛是用飲血衽金誓復宗<lb/>
祀今遣輔國將軍諮議領中直兵孫沖之龍驤將軍陳<lb/>
紹宗率螭虎之士組甲二萬㳂流電發逕取白下龍驤<lb/>
將軍領中直兵薛常寳建威將軍領中直兵沈懐寳長<lb/>
㦸萬刅羽騎千羣徑出南州直造朱雀寜朔將軍諮議<lb/>
<pb n="KR2a0016_WYG_084-6a"/>
領中直兵陶亮龍驤將軍焦度總中黄之旅梟雄三萬<lb/>
風掩江介雲臨石頭建威將軍張洌龍驤將軍何休明<lb/>
提育獲之徒勁悍之卒邪趨金陵北指閶闔龍驤將軍<lb/>
張係伯龍驤將軍陳慶勒輕鋭五千彊弩一萬飛鋒班<lb/>
瀆齊㑹西明冠軍將軍尋陽内史鄧琬撮湘雍之兵勇<lb/>
敢四萬授律總威飊集京邑征虜將軍領府司馬張悦<lb/>
蒼兕千艘水軍五萬大董羣校絡繹繼道冠軍將軍豫<lb/>
章内史劉衍寜朔將軍武昌太守劉弼寜朔將軍西陽<lb/>
<pb n="KR2a0016_WYG_084-6b"/>
太守謝稚建威將軍領中直兵晉熈太守閻湛之皆掃<lb/>
境勝兵薦誠請効後將軍郢州刺史安陸王子綏懐恩<lb/>
纒慕鞠旅先辰冠軍將軍湘州刺史邵陵王子元席颿<lb/>
陵波整衆遄至前將軍荆州刺史臨海王子頊練甲陜<lb/>
西獻徒萬數輔國將軍冠軍長史長沙内史何惠文見<lb/>
拔先皇誠深投袂冠軍將軍雍州刺史袁顗不謀同契<lb/>
雷發漢南建武將軍順陽太守劉道憲懐忠抱慨不逺<lb/>
三千梁益青徐兗豫吳㑹皆密介歸誠誓為表裏孤親<lb/>
<pb n="KR2a0016_WYG_084-7a"/>
總烝徒十有餘萬白羽咽川霜鋒照野金聲振谷鳴鼙<lb/>
聒天凡諸將帥皆忠無匿情智無遺計果幹剛鷙譎畧<lb/>
多竒水陸長驅數道並進發舟踰險背水爭先以此衆<lb/>
戰孰能斯禦推此義鋭滄海可垔諸君或荷寵前朝感<lb/>
恩舊日或奕世貞淳見危授命而逼廹宼手効節莫由<lb/>
今大軍密邇形援已接見幾而作豈俟終日便宜轉禍<lb/>
趣福因變立功夫旦奭與三監並時金霍與上官共主<lb/>
邪正粈雜何世無之但績亮則名播姦騁則道消耳紀<lb/>
<pb n="KR2a0016_WYG_084-7b"/>
季入齊陳平歸漢身尊譽逺明誓是裒成範全規殷監<lb/>
匪逺若玩咎惟休告舎罔悟則誅及五族有殄無遺軍<lb/>
科爵賞信如皦日巫山既燎芝艾共烟幸遵良塗無守<lb/>
毁轍檄到宣告咸使聞知購太宗萬户侯布絹二萬匹<lb/>
金銀五百斤其餘各有差太宗遣荆州典籖邵宰乗驛<lb/>
還江陵經過襄陽袁顗馳書報琬勸勿鮮甲并奉表勸<lb/>
子勛即位郢州承子勛初檄及聞太宗定大事即觧甲<lb/>
下標繼聞尋陽不息而顗又響應郢府行事録事參軍<lb/>
<pb n="KR2a0016_WYG_084-8a"/>
荀卞之大懼慮為琬所咎責即遣諮議領中兵參軍鄭<lb/>
景元率軍馳下并送軍糧琬乃稱説符瑞造乗輿御服<lb/>
云松滋縣生豹自来柴桑縣送竹有来奉天子字又云<lb/>
青龍見東淮白鹿出西岡令顧照之撰為瑞命記立宗<lb/>
廟設壇場矯作崇憲太后璽令羣僚上偽號於子勛泰<lb/>
始二年正月七日即位於尋陽城改景和二年為義嘉<lb/>
元年以安陸王子綏為司徒驃騎將軍揚州刺史尋陽<lb/>
王子房車騎將軍臨海王子頊衛將軍並開府儀同三<lb/>
<pb n="KR2a0016_WYG_084-8b"/>
司邵陵王子元撫軍將軍其日雲雨晦合行禮忘稱萬<lb/>
嵗取子勛所乗車除脚以為輦置偽殿之西其夕有鳩<lb/>
棲其中鴞集其幰又有秃鶖集城上子綏拜司徒日雷<lb/>
電晦㝠震其黄閤柱鴟尾墮地又有鴟棲其帳上以鄧<lb/>
琬為左將軍尚書右僕射張悦領軍將軍吏部尚書征<lb/>
虜將軍如故進袁顗號安北將軍加尚書左僕射臨川<lb/>
内史張淹為侍中府主簿顧昭之武昌太守劉弼並為<lb/>
黄門侍郎廬江太守王子仲委郡奔尋陽亦為黄門侍<lb/>
<pb n="KR2a0016_WYG_084-9a"/>
郎鄱陽内史丘景先廬陵内史殷損西陽太守謝穉後<lb/>
軍府記室參軍孫詵長沙内史孔靈産參軍事沈伯玉<lb/>
荀道林並為中書侍郎荀卞之為尚書左丞府主簿江<lb/>
乂為右丞府主簿蕭寳欣為通直郎琬大息粹悦息洵<lb/>
並正員郎粹領衛尉洵弟洌司徒主簿建武將軍領軍<lb/>
主晉熙太守閻湛之加寜朔將軍廬陵内史王僧允為<lb/>
祕書丞桂陽太守劉卷為尚書殿中郎褚靈嗣潘欣之<lb/>
沈光祖中書通事舎人餘諸州郡並加爵號琬性鄙闇<lb/>
<pb n="KR2a0016_WYG_084-9b"/>
貪吝過甚財貨酒食皆身自量校至是父子並賣官鬻<lb/>
爵使婢僕出市道販賣酣歌博奕日夜不休大自矜遇<lb/>
賔客到門者歴旬不得前内事悉委褚靈嗣等三人羣<lb/>
小横恣競為威福士庶忿怨内外離心矣太宗遣散騎<lb/>
常侍領軍將軍王元謨領水軍南討吳興太守張永為<lb/>
其後繼又遣寜朔將軍尋陽内史沈攸之寜朔將軍江<lb/>
方興龍驤將軍劉靈遺率衆屯虎檻時東賊甚急張永<lb/>
江方興回軍東討尚書下符曰夫晦明遞運崇替相㳂<lb/>
<pb n="KR2a0016_WYG_084-10a"/>
帝宋之基懋業維永聖祖重光氤氤上業狂昬承祀國<lb/>
維以紊毒流九縣釁穢三靈搢紳戮辱黔庶塗炭人神<lb/>
同憤朝野泣血聖上明睿在躬膺符握曜眷懐家國夙<lb/>
夜劬勞懼社稷湮蕪彞倫左衽天威雷發氛沴冰消殄<lb/>
凶譙門不俟鳴條之旅殱虐牧野無勞孟津之鉞華夷<lb/>
即晏晷緯還光鏗鏘聞於管絃趨翔被於冠冕同軌仰<lb/>
化異域懐風劉子勛昬世稱兵義同翦惡明朝不戢罔<lb/>
識邪正窺窬畿甸逼遏兩江陵上無君暴於遐邇王赫<lb/>
<pb n="KR2a0016_WYG_084-10b"/>
斯怒興言討違命彼上將治兵薄伐今遣寜朔將軍尋<lb/>
陽内史沈攸之輕銳七千飛舟先邁龍驤將軍劉靈遺<lb/>
羽林虎旅連鋒繼造假節督南討前鋒諸軍事冠軍將<lb/>
軍兖州刺史殷孝祖驅濟河勁卒電擊雷動使持節車<lb/>
騎將軍江州刺史曲江縣開國侯王元謨烝徒五萬董<lb/>
統前師使持節侍中司徒揚州刺史建安王休仁擁神<lb/>
州之衆總督羣帥龍驤將軍劉勔寜朔將軍劉懐珍歩<lb/>
騎五千直指大雷寜朔將軍柳倫司州刺史龎孟虬淮<lb/>
<pb n="KR2a0016_WYG_084-11a"/>
潁突騎邪趣西陽使持節驃騎大將軍豫州刺史山陽<lb/>
王休祐總勒歩師連旗百萬河舟代馬遄騖江濆越棘<lb/>
吳鈎交曜畿服笳鼓動坤維金甲震雲漢掎角相望水<lb/>
陸俱發冠軍將軍武念率雍司之鋭已據樊沔徐州刺<lb/>
史申令孫提彭宋剽勇陵塗焱奮皇上當親馭六師降<lb/>
臨江服旌斾掩雲舳艫咽海昔吳楚連衡燕淮勁悍塵<lb/>
擾區内聲沸秦中霧散埃滅豈非先鑒而嬰彼孤城以<lb/>
待該天之網廹此烏合以抗絡㝢之師雲羅四掩霜鋒<lb/>
<pb n="KR2a0016_WYG_084-11b"/>
交集猶勁飊之拂細草烈火之掃寒原燋卷之形昭然<lb/>
已著朝廷惻愍我僚吏哀矜我士民並亦何辜拘誤迷<lb/>
黨故加宣示令得自新如其淪惑不改抵冒王威同焚<lb/>
既至雖悔奚補奉詔以四王幼弱不幸陷難兵交之日<lb/>
不得妄加侵犯若有逼損誅翦無貸左右主帥嚴相衛<lb/>
奉詿誤之罪一無所問琬遣孫沖之率陳紹宗胡靈秀<lb/>
薛常寳張繼伯焦度等前鋒一萬来據赭圻沖之於道<lb/>
與子勛書曰舟檝已辦器械亦整三軍踊躍人爭效命<lb/>
<pb n="KR2a0016_WYG_084-12a"/>
便欲沿流挂颿直取白下願速遣陶亮衆軍兼行相接<lb/>
分據新亭南洲則一麾定矣乃加沖之左衛將軍以陶<lb/>
亮為右衛將軍統諸州兵俱下郢州軍主鄭景元荆州<lb/>
軍主劉亮湘州軍主何昌梁州軍主栁登雝州軍主宗<lb/>
庶等合二萬人一時俱下亮本無幹畧聞建安王休仁<lb/>
自上殷孝祖又至不敢進屯軍䧿洲時琬遣閻湛之来<lb/>
宼廬江臺軍主龍驤將軍叚佛榮受命討之更使佛榮<lb/>
領鐡騎一千回軍南討三月三日水陸攻赭圻亮等率<lb/>
<pb n="KR2a0016_WYG_084-12b"/>
衆来救殷孝祖為流矢所中死軍主朱輔之申謙之張<lb/>
靈符並失利輔之副正員將軍皇甫仲逺謙之副虎賁<lb/>
中郎將徐稚賔並没孝祖支軍主范潛率五百人投亮<lb/>
時東軍已捷江方興復還虎檻建安王休仁遣方興劉<lb/>
靈遺各領三千人助赭圻以方興領孝祖軍沈攸之代<lb/>
孝祖為前鋒都督沖之謂陶亮曰孝祖梟將一戰便死<lb/>
天下事定矣不須復戰便當直取京都亮不從太宗遣<lb/>
員外散騎侍郎王道隆至赭圻督戰孝祖死之明日建<lb/>
<pb n="KR2a0016_WYG_084-13a"/>
安王休仁又遣軍主郭季之馬歩三千就攸之攸之乃<lb/>
率季之及輔國將軍歩兵校尉杜幼文寜朔將軍屯騎<lb/>
校尉垣恭祖龍驤將軍朱輔之員外散騎侍郎髙遵世<lb/>
馬軍主龍驤將軍頓生叚佛榮等三萬人詰旦進戰奮<lb/>
擊大破之斬獲數千追奔至姥山而反沖之等於湖白<lb/>
口築二城為軍主張興世所拔陶亮聞湖白二城陷没<lb/>
大懼急呼沖之還鵲尾留薛常寳代沖之守赭圻先於<lb/>
姥山及諸岡分立營砦亦悉敗還共保濃湖濃湖即在<lb/>
<pb n="KR2a0016_WYG_084-13b"/>
鵲尾時軍旅大起國用不足募民上米二百斛錢五萬<lb/>
雜糓五百斛同賜荒縣除上米三百斛錢八萬雜糓千<lb/>
斛同賜五品正令史滿報若欲署四品在家亦聽上米<lb/>
四百斛錢十二萬雜糓一千三百斛同賜四品令史滿<lb/>
報若欲署三品在家亦聽上米五百斛錢十五萬雜糓<lb/>
一千五百斛同賜三品令史滿報若欲署内監在家亦<lb/>
聽上米七百斛錢二十萬雜糓二千斛同賜荒郡除若<lb/>
欲署諸王國三令在家亦聽琬又遣輔國將軍豫州刺<lb/>
<pb n="KR2a0016_WYG_084-14a"/>
史劉胡率衆三萬鐵騎二千来屯鵲尾胡宿將屢有戰<lb/>
功素多狡詐為衆推伏攸之等甚憚之時胡鄉人蔡那<lb/>
佼長生張敬兒各領軍隸攸之在赭坼胡以書招之那<lb/>
等並拒絶胡因要那等共語陳說平生那等詰誚說令<lb/>
歸順胡回軍入鵲尾無他權畧輔國將軍吳喜平定三<lb/>
吳率所領五千人并運資實至于赭圻於戰鳥山築壘<lb/>
分遣千人乗輕舸二百與佼長生為游軍薛常寳糧盡<lb/>
告胡求援三月二十九日胡率歩卒一萬夜斫山開道<lb/>
<pb n="KR2a0016_WYG_084-14b"/>
以布嚢運米来餉赭圻平旦至城下猶隔小塹未能得<lb/>
入沈攸之率衆軍攻之軍主郭秀之荀僧韶幢主韓欣<lb/>
宗等率衆三千為攸之勢援胡發所由橋道僧韶等接<lb/>
楯行戰復橋得渡軍主劉沙彌輕騎深入至胡麾下遂<lb/>
見殺攸之䇿馬陷陳回還為追騎所刺馬軍主叚佛榮<lb/>
武保救之得免並殊死戰多所傷殺胡衆大敗捨糧棄<lb/>
甲縁山遁走乗勝追之斬獲甚衆胡被瘡僅得還營常<lb/>
寳惶懼無計遣信告胡欲突圍奔出四月四日胡自率<lb/>
<pb n="KR2a0016_WYG_084-15a"/>
數千人迎之常寳等開城突圍走攸之率輔國將軍沈<lb/>
懐明軍主周普孫江方與申謙之等諸軍悉力擊之吳<lb/>
喜率衆来赴為胡别軍所圍甚急有人来捉喜馬將蔡<lb/>
保以刀斫之斷手然後得免正員將軍幢主卞伯宗江<lb/>
夏國侍郎幢主張渙力戰没陳伯宗益州刺史天與子<lb/>
也攸之喜等苦戰移日常寳張繼伯胡靈秀焦度等皆<lb/>
被重瘡走還胡軍赭圻城陷斬偽寜朔將軍南陽太守<lb/>
沈懐寳偽奉朝請領中舎人督戰謝道遇納降數千陳<lb/>
<pb n="KR2a0016_WYG_084-15b"/>
紹宗單舸奔西岸與其部曲俱還鵲尾建安王休仁自<lb/>
虎檻進據赭圻劉胡遣陳紹宗陳慶率輕艓二百大艦<lb/>
五十出鵲外挑戰吳喜張興世佼長生等擊之喜支軍<lb/>
主吳獻之飛舸衝突所向摧陷斬獲及投水死甚多追<lb/>
至鵲裏而還太宗慮胡等或於歩路向京邑使寜朔將<lb/>
軍廣徳令王藴千人防魯顯時胡等兵衆彊盛逺近疑<lb/>
惑太宗欲綏慰人情遣吏部尚書褚淵至虎檻選用將<lb/>
帥以下申謙之杜幼文因此求黄門郎沈懐明劉亮求<lb/>
<pb n="KR2a0016_WYG_084-16a"/>
中書郎建安王休仁即使褚淵擬選上不許曰忠臣殉<lb/>
國不謀其報臨難以干朝典豈臣下之節邪始安内史<lb/>
王職之建安内史趙遁生安成太守劉襲並舉郡奉順<lb/>
琬遣龍驤將軍廖琰率數千人并發廬陵白丁攻襲襲<lb/>
與郡丞檀玢拒戰大敗玢臨陳見殺襲棄郡走據嶮自<lb/>
守琰虜掠而退襲復出據郡時齊王率衆東北征討而<lb/>
齊王世子為南康贛令琬遣使収世子世子腹心蕭欣<lb/>
祖桓康等數十人奉世子長子奔竄草澤召募得百餘<lb/>
<pb n="KR2a0016_WYG_084-16b"/>
人攻郡出世子世子自號寜朔將軍與南康相沈用之<lb/>
前南海太守何曇直晉康太守劉紹祖北地傅浩東莞<lb/>
童禽等據郡起義琬徴始興相殷孚為御史中丞并令<lb/>
率郡人俱下孚衆盛世子避之於掲陽山琬遣武昌戴<lb/>
凱之為南康相世子率衆攻之凱之戰敗遁走世子遣<lb/>
幢主檀文起千人戍西昌與襲相應琬又遣廖琰與其<lb/>
中兵參軍胡昭等築壘於西昌堅壁相守琬召豫章太<lb/>
守劉衍以為右將軍中䕶軍殷孚代為豫章太守督上<lb/>
<pb n="KR2a0016_WYG_084-17a"/>
流五郡以防襲等衡陽内史王應之率郡文武五百許<lb/>
人起義兵襲何慧文於長沙徑至城下慧文率左右出<lb/>
城與戰應之勇氣奮發擊殺數人遂與慧文交手戰斫<lb/>
慧文八創慧文斫應之斷足遂殺之時湘東國侍郎虞<lb/>
洽為太宗督國秩在湘東勸太守顔躍發兵應朝廷躍<lb/>
不從洽乃投桂陽收募得數百人還欲攻躍躍懼求和<lb/>
許之有衆二千時琬徴慧文率衆下尋陽發長沙已行<lb/>
數百里聞洽起兵乃回還攻洽洽尋戰敗奔走殷孚既<lb/>
<pb n="KR2a0016_WYG_084-17b"/>
去始興以郡五官掾譚伯初留知郡事士人劉嗣祖等<lb/>
斬伯初據郡起義琬遣始興太守韋希真鷹揚將軍楊<lb/>
𢎞之領衆一千討嗣祖嗣祖亦遣衆出南康與齊王世<lb/>
子合希真等以義徒彊盛住廬陵不敢進廣州刺史袁<lb/>
曇逺聞始興起義遣將李萬周陳伯紹率衆討嗣祖嗣<lb/>
祖遣兵戍須陽萬周亦築壘相守嗣祖遣人誑萬周曰<lb/>
尋陽已平臺遣劉勔為廣州垂至萬周信之便回還襲<lb/>
番禺夜以長梯入城曇逺怯弱無防聞萬周反便徒跣<lb/>
<pb n="KR2a0016_WYG_084-18a"/>
出奔萬周追斬之於城内交州刺史檀翼被代還至廣<lb/>
州資貨鉅萬萬周誣以為逆襲而殺之遂劫掠公私銀<lb/>
帛藉畧袁檀珍寳悉以自入袁顗悉雍州之衆来赴尋<lb/>
陽時孔道存為衛軍長史行荆州事琬以黄門侍郎劉<lb/>
道憲代之以道存為侍中行雍州事栁元景之誅也元<lb/>
景弟子世隆為上庸太守民吏共藏匿之顗起兵召世<lb/>
隆不至顗既下世隆乃合率蠻宋二千餘人起義於上<lb/>
庸来襲襄陽道存遣將五式民庸元隆等迎擊於萬山<lb/>
<pb n="KR2a0016_WYG_084-18b"/>
世隆大敗還郡自守沈攸之等與劉胡相持乆不決上<lb/>
又遣彊弩將軍任農夫振武將軍武㑹倉冗從僕射全<lb/>
景文軍主劉伯符等領兵繼至攸之繕治船舸材板不<lb/>
周計無所出㑹琬送五千片榜供胡軍用俄而風潮奔<lb/>
迅榜捍突柵出江胡等力不能制自橦船艦殺没數十<lb/>
人赴流而下来泊攸之等營於是材板大足琬進袁顗<lb/>
都督征討諸軍事給鼓吹一部六月十八日顗率樓船<lb/>
千艘来入鵲尾張興世建議越鵲尾上據錢溪斷其糧<lb/>
<pb n="KR2a0016_WYG_084-19a"/>
道胡累攻之不能尅事在興世傳劉亮率所領至胡砦<lb/>
下胡遣其副孫犀及張靈焦度鐵騎五匹越磵取亮不<lb/>
能得犀回馬去亮使左右善射者夾射之墮馬斬犀首<lb/>
張繼伯副馬可率所領来降劉亮營砦深入賊地袁顗<lb/>
畏憚之曰賊入我肝臟裏何由得活劉胡率輕舸四百<lb/>
由鵲頭内路欲攻錢溪既而謂其長史王念叔曰吾少<lb/>
習歩戰未閑水鬭若歩戰恒在數萬人中水戰在一舸<lb/>
之上舸舸各進不得相闗正在三十人中取此非萬全<lb/>
<pb n="KR2a0016_WYG_084-19b"/>
之計吾不為也乃託瘧疾住鵲頭不進遣龍驤將軍陳<lb/>
慶領三百舸向錢溪戒慶不須戰張興世武㑹倉吾之<lb/>
所悉自當走耳陳慶至錢溪不敢越錢溪於梅根立砦<lb/>
胡别遣將王起領百舸攻興世興世擊大破之胡率其<lb/>
餘舸馳還謂顗曰興世營砦已立不可卒攻昨日小戰<lb/>
未足為損陳慶已與南陵大雷諸軍兵遏其上大軍在<lb/>
此鵲頭諸將又斷其下流已墮圍中不足復慮顗怒胡<lb/>
不戰謂曰糧運梗塞當如此何胡曰彼尚得沂流越我<lb/>
<pb n="KR2a0016_WYG_084-20a"/>
而上此運何以不得沿流越彼而下邪顗更使胡率歩<lb/>
卒二萬鐵馬一千往攻興世休仁因此命沈攸之吳喜<lb/>
佼長生劉靈遺劉伯符等進攻濃湖造皮艦十乗拔其<lb/>
營柵苦戰移日大破之顗被攻既急馳信召胡令還張<lb/>
興世既據錢溪江路岨斷胡軍乏食琬大送資糧畏興<lb/>
世不敢下胡遣將迎之為錢溪所破資實覆没都盡燒<lb/>
米三十萬斛胡衆駭懼胡副張喜来降説胡欲叛八月<lb/>
二十四日胡誑顗云更率歩騎二萬上取興世兼下大<lb/>
<pb n="KR2a0016_WYG_084-20b"/>
雷餘餫令顗悉度馬配之其夜委顗奔走徑趣梅根先<lb/>
令薛常寳辦船舸悉撥南陵諸軍燒大雷諸城而走顗<lb/>
聞胡走亦棄衆西奔至青林見殺胡率數百舸二萬人<lb/>
向尋陽報子勛詐云袁顗已降軍皆散唯已率所領獨<lb/>
反宜速䖏分為一戰之資當停據盆城誓死不貳乃於<lb/>
江外夜取沔口琬聞胡去惶擾無復計呼褚靈嗣等謀<lb/>
之並不知所出唯云更集兵力加賞五階或云三階者<lb/>
張悦始發兄子浩喪乃稱疾呼琬計事令左右伏甲帳<lb/>
<pb n="KR2a0016_WYG_084-21a"/>
後戒之若聞索酒便出琬既至悦曰卿首唱此謀今事<lb/>
已急計將安出琬曰正當斬晋安王封府庫以謝罪耳<lb/>
悦曰今日寜可賣殿下求活邪因呼求酒再呼左右震<lb/>
慴不能應第二子洵提刀走出餘人續至即斬琬琬死<lb/>
時年六十時中䕶軍劉順在座驚起抱悦左右人欲殺<lb/>
之悦顧曰無闗䕶軍乃止潘欣之聞琬死勒兵而至悦<lb/>
使人語之曰鄧琬謀反即已梟戮欣之乃回還取琬兒<lb/>
並殺之悦因單舸齎琬首馳下詣建安王休仁降蔡那<lb/>
<pb n="KR2a0016_WYG_084-21b"/>
子道淵以父為太宗効力被繫作部因亂脱鏁入城執<lb/>
子勛囚之沈攸之諸軍至江州斬子勛於桑尾牙下傳<lb/>
首京都劉順及餘同逆並伏誅吳喜張興世進向荆州<lb/>
沈懐明向郢州劉亮張敬兒向雍州孫超之向湘州沈<lb/>
思仁任農夫向豫章所至皆平定劉胡走入沔衆稍散<lb/>
比至石城裁餘數騎竟陵郡丞陳懐眞憲子也聞胡經<lb/>
過率數十人斷道邀之胡人馬既疲自度不免因隨懐<lb/>
眞入城告渇與之酒胡飲酒畢引佩刀自刺不死斬首<lb/>
<pb n="KR2a0016_WYG_084-22a"/>
送京邑張興世弟僧産廹胡未至石城數十里逢送胡<lb/>
首信將還竟陵殺懐眞竊有其功郢州行事張沈偽竟<lb/>
陵太守丘景先聞敗變形為沙門逃走追擒伏誅荆州<lb/>
聞濃湖平議欲更遣軍與郢州合勢又欲斷據巴陵經<lb/>
日不決乃遣將趙道始於江津築壘任演戍沙橋諸門<lb/>
津要皆有屯兵人情轉離將士漸逃散更議奉子頊奔<lb/>
益州就蕭惠開典籖阮道預邵宰不同曰近奉别詔諸<lb/>
藩若改迷歸順者悉復本爵且任叔兒已斷白帝楊僧<lb/>
<pb n="KR2a0016_WYG_084-22b"/>
嗣據梁州雖復欲西豈可得至道預邵宰即與劉道憲<lb/>
觧遣白丁遣使歸罪荆州治中宗景土人姚儉等勒兵<lb/>
入城殺道憲預記室參軍鮑照劫掠府庫無復孑遺執<lb/>
子頊以降初鄧琬徴兵巴東巴東太守羅寳稱辭以郡<lb/>
接凶蠻兵力不足分巴東人任叔兒聚徒起義遣信要<lb/>
寳稱寳稱持疑未決暴疾死叔兒乃自號輔國將軍引<lb/>
兵據白帝殺寳稱二子阻守三陜蕭惠開遣費欣夀等<lb/>
五千人攻叔兒叔兒與戰大破之斬欣壽子頊又遣中<lb/>
<pb n="KR2a0016_WYG_084-23a"/>
兵參軍何康之領宜都太守討叔兒軍至陕口為夷帥<lb/>
向子通所破挺身走還叔兒遂固白帝孔道存知尋陽<lb/>
已平遣使歸順尋聞栁世隆劉亮當至衆悉奔逃道存<lb/>
及三子同時自殺何慧文始謀同逆其母禁之不從母<lb/>
乃携女歸江陵遽嫁之慧文才兼將吏榦畧有施雖害<lb/>
王應之上特加原宥吳喜宣旨赦之慧文曰既陷逆節<lb/>
手害忠義天網雖復恢恢何面目以見天下之士和藥<lb/>
將飲門生覆之乃不食而死顔躍慮虞洽還都説其始<lb/>
<pb n="KR2a0016_WYG_084-23b"/>
時同逆密使人殺之初淮南定陵人賈襲宗本縣已為<lb/>
劉胡所得率二十人投沈攸之攸之言之建安王休仁<lb/>
休仁版為司徒參軍督䕶使還鄉里招集為胡所禽以<lb/>
火炙之問臺軍消息一無所言瞋目謂胡曰君稱兵内<lb/>
侮窺覦神器未聞竒謀逺略而為炮烙之刑僕本以身<lb/>
奉義死亦何有胡乃斬之前軍典籖范道興志不同逆<lb/>
為琬所誅其餘奉順見害者並為上所愍詔曰前鎮軍<lb/>
參軍督䕶范道興朕之舊隸經從北藩徒役南畿遭離<lb/>
<pb n="KR2a0016_WYG_084-24a"/>
命㑹抱恩固節受害羣凶言念純誠良有憫愴可贈員<lb/>
外散騎侍郎南城令鮑法度後軍典籖馮次民永新令<lb/>
應生新建令庫延寳上饒令黄難等違逆識順同被誅<lb/>
滅言念既往宜在追榮可贈生奉朝請法度南臺御史<lb/>
次民延寳難並員外將軍有司奏寜朔將軍督豫州之<lb/>
梁郡諸軍事豫州刺史領南梁郡太守竟陵張興世都<lb/>
統水軍屢戰尅捷仍進斷賊上流錢溪貴口苦戰平定<lb/>
凶逆今封南平郡作唐縣開國侯食邑一千户寜朔將<lb/>
<pb n="KR2a0016_WYG_084-24b"/>
軍參司徒中直兵軍事廣平佼長生同統水軍屢戰及<lb/>
興世上據錢溪長生獨距賊衝要功次興世今封武陵<lb/>
郡遷陵縣開國侯食邑八百户寜朔將軍試守西陽太<lb/>
守吳興全景文尚書比部郎吴縣孫超之假輔國將軍<lb/>
右衛將軍南彭城劉亮等三人並經晋陵苦戰景文超<lb/>
之仍又北討破釡水軍斷賊糧運及經葛冢石梁二䖏<lb/>
破賊亮南伐經大戰又最䖏險劇景文今封西陽郡孝<lb/>
寜縣超之封長沙郡羅縣亮封順陽縣並開國侯食邑<lb/>
<pb n="KR2a0016_WYG_084-25a"/>
各六百戸假輔國將軍驃騎司馬劉靈遺寜朔將軍右<lb/>
軍蔡那寜朔將軍屯騎校尉叚佛榮等三人統治攻道<lb/>
並經苦戰靈遺今封新野郡新野縣那封始平郡平陽<lb/>
縣佛榮封湘東郡臨蒸縣並開國伯食邑各五百户假<lb/>
輔國將軍左軍吳興沈懐明龍驤將軍積射將軍東平<lb/>
周盤龍司徒參軍南彭城李安民等三人懐明經晋陵<lb/>
破賊又水軍南伐統治攻道盤龍雖不統軍並經大戰<lb/>
先登陷陳安民又隨張興世遏斷錢溪别統軍貴口破<lb/>
<pb n="KR2a0016_WYG_084-25b"/>
賊今封懐明建安郡吳興縣盤龍封晋安郡晋安縣安<lb/>
民封建安郡邵武縣並開國子食邑各四百户假輔國<lb/>
將軍游擊將軍彭城杜幼文龍驤將軍羽林監太原王<lb/>
穆之龍驤將軍羽林監濟北頓生龍驤將軍羽林監沛<lb/>
郡周普孫員外散騎侍郎宋重恩等五人幼文經晋陵<lb/>
破賊在軍統攻道南伐濃湖普孫副沈攸之都統衆軍<lb/>
穆之生重恩並南伐有功今封幼文邵陵郡邵陽縣穆<lb/>
之封衡陽郡衡山縣生封始平郡武功縣普孫封順陽<lb/>
<pb n="KR2a0016_WYG_084-26a"/>
郡清水縣重恩封南海郡龍川縣並開國男食邑各三<lb/>
百户江方興以戰功為太子左衛率賊未平病卒追封<lb/>
武當縣侯食邑五百户方興濟陽考城人衣冠之舊也<lb/>
龍驤將軍虎賁中郎將董凱之隨張興世破胡白城先<lb/>
登封河隆縣子食邑四百户軍主張靈符東南征討有<lb/>
功封上饒縣男食邑三百户前征北長兼行參軍楊覆<lb/>
以貴口有功封綏城縣男食邑二百户追贈虞洽檀玢<lb/>
給事中以李萬周為歩兵校尉陳懐真以斬劉胡功追<lb/>
<pb n="KR2a0016_WYG_084-26b"/>
封永豐縣男食邑三百户劉胡南陽湼陽人也本名坳<lb/>
胡以其顔靣坳黒似胡故以為名及長以坳胡難道單<lb/>
呼為胡出身郡將㨗口善處分稍至隊主討伐諸蠻往<lb/>
無不捷蠻甚畏憚之太祖元嘉二十八年為振威將軍<lb/>
率歩騎三千討上如南山就溪蠻大破之孝建元年朱<lb/>
脩之為雍州以胡為西外兵參軍寜朔將軍建昌太守<lb/>
擊魯秀有功除建武將軍東平陽平二郡太守入為江<lb/>
夏王義恭太宰參軍加龍驤將軍前廢帝景和中建安<lb/>
<pb n="KR2a0016_WYG_084-27a"/>
王休仁嘗為雍州以胡為休仁安西中兵參軍馮翊太<lb/>
守將軍如故仍轉諮議參軍太宗即位除越騎校尉蠻<lb/>
至今畏之小兒啼語之云劉胡来便止叚佛榮京兆人<lb/>
也泰始五年自游擊將軍為輔師將軍豫州刺史莅任<lb/>
清謹為西土所安後廢帝元徽二年徴為散騎常侍領<lb/>
長水校尉明年遷衛尉領右軍將軍未拜復出為冠軍<lb/>
將軍南豫州刺史歴陽太守四年卒追贈前將軍改封<lb/>
雲杜縣諡曰烈侯劉靈遺襄陽人也元徽元年自輔師<lb/>
<pb n="KR2a0016_WYG_084-27b"/>
將軍淮南太守為南豫州刺史歴陽太守將軍如故明<lb/>
年徴為散騎常侍領歩兵校尉南蘭陵太守病卒諡曰<lb/>
壯侯<lb/>
袁顗字景章陳郡陽夏人太尉淑兄子也父洵吳郡太<lb/>
守顗初為豫州主簿舉秀才不行後補始興王濬後軍<lb/>
行參軍著作佐郎廬陵王紹南中郎主簿世祖征虜撫<lb/>
軍主簿廬江太守尚書都官郎江夏王義恭驃騎記室<lb/>
參軍汝隂王文學太子洗馬時顗父為吳郡顗隨父在<lb/>
<pb n="KR2a0016_WYG_084-28a"/>
官值元凶弑立安東將軍隨王誕舉兵入討板顗為諮<lb/>
議參軍事寜除正員郎晉陵太守遭父憂服闋為中書<lb/>
侍郎又除晉陵太守襲南昌縣五等子大明二年除東<lb/>
海王褘平南司馬尋陽太守行江州事復為義陽王昶<lb/>
前軍司馬太守如故昶尋罷府司馬職觧加寜朔將軍<lb/>
改太守為内史復為尋陽王子房冠軍司馬將軍如故<lb/>
行淮南宣城二郡事五年召為太子中庶子御史中丞<lb/>
領本州大中正七年遷侍中明年除晉安王子勛鎮軍<lb/>
<pb n="KR2a0016_WYG_084-28b"/>
長史襄陽太守加輔國將軍未行復為永嘉王子仁左<lb/>
軍長史廣陵太守將軍如故未拜復為侍中領前軍將<lb/>
軍大明末新安王子鸞以母嬖有盛寵太子在東宫多<lb/>
過失上微有廢太子立子鸞之意從容頗言之顗盛稱<lb/>
太子好學有日新之羙世祖又以沈慶之才用不多言<lb/>
論頗相蚩毁顗又陳慶之忠勤有幹畧堪當重任由是<lb/>
前廢帝深感顗慶之亦懐其徳景和元年誅羣公欲引<lb/>
進顗任以朝政遷為吏部尚書又下詔曰宗社多故釁<lb/>
<pb n="KR2a0016_WYG_084-29a"/>
因冢司景命未淪神祚再乂自非忠謀密契豈伊尅殄<lb/>
侍中祭酒領前軍將軍新除吏部尚書顗游擊將軍領<lb/>
著作郎兼尚書左丞徐爰誠心内欵參聞嘉䇿匡贊之<lb/>
効寔監朕懐宜甄茅社以奬義槩顗可封新隆縣子爰<lb/>
可封吳平縣子食邑各五百户俄而意趣乖異寵待頗<lb/>
衰始令顗與沈慶之徐爰參知選事尋復反以為罪使<lb/>
有司糾奏坐白衣領職從幸湖熟往反數日不被喚召<lb/>
顗慮及禍詭辭求出沈慶之為顗固陳乃見許除建安<lb/>
<pb n="KR2a0016_WYG_084-29b"/>
王休仁安西長史襄陽太守加冠軍將軍休仁不行即<lb/>
以顗為使持節督雍梁南北秦四州郢州之竟陵隨二<lb/>
郡諸軍事領寜蠻校尉雍州刺史將軍如故顗舅蔡興<lb/>
宗謂之曰襄陽星惡豈可冒邪顗曰白刃交前不救流<lb/>
矢事有緩急故也今者之行本願生出虎口且天道遼<lb/>
逺何必皆驗如其有徴當脩徳以禳之耳於是狼狽上<lb/>
路恒慮見追行至尋陽喜曰今始免矣與鄧琬欵狎相<lb/>
過常請間必盡日窮夜顗與琬人地本殊衆知其有異<lb/>
<pb n="KR2a0016_WYG_084-30a"/>
志矣既至襄陽便與劉胡繕脩兵械纂集士卒㑹太宗<lb/>
定大事進顗號右將軍以荆州典籖邵宰乗驛還江陵<lb/>
道由襄陽顗反意已定而糧仗未足且欲奉表於太宗<lb/>
顗子祕書丞戬曰一奉表疏便為彼臣以臣伐君於義<lb/>
不可顗從之顗詐云被太皇太后令使其起兵便建牙<lb/>
馳檄奉表勸晋安王子勛即大位與琬書使勿觧甲子<lb/>
勛即位進顗號安北將軍加尚書左僕射太宗使朝士<lb/>
與顗書曰夫夷陂相因興革遞數或多難而固其國或<lb/>
<pb n="KR2a0016_WYG_084-30b"/>
殷憂而啓聖眀此既著於前史亦彰於聞見王室不造<lb/>
昬凶肆虐神鼎將淪宗稷幾泯幸天未亡宋乾歴有歸<lb/>
主上體自聖文繼明作睿而辱均牖里屯踰夏臺既天<lb/>
地俱憤義勇同奮尅殄鯨鯢三靈更造應天順民爰集<lb/>
寳命四海屬息肩之歡華戎見来蘇之泰吾等獲免刀<lb/>
鋸僅全首領復身奉惟新命承亨運緩𢃄談笑擊壤聖<lb/>
世汝雖劬勞于外跡阻京師然心期所寄江漢何逺自<lb/>
九江告變皆謂鄧氏狂惑比日國言藉藉頗塵吾子道<lb/>
<pb n="KR2a0016_WYG_084-31a"/>
路之議豈其或然聞此之日能無駭惋凶人反道敗徳<lb/>
日夜滋深昵近狡慝取謀犲虎非惟毒流外物惡積中<lb/>
朝乃欲毁陵邑虐崇憲燒宗廟鹵御物然後蕩覆京都<lb/>
必使蘭蕕俱盡自非聖上廟算靈圖俛眉遜避維持内<lb/>
外擁衛臣下則赤縣為戎百姓其魚矣此事此理寜可<lb/>
孰念既天道輔順謳歌有奉髙祖之孫文皇之子徳洞<lb/>
九幽功貫三曜匡拯家國提毓黔首若不子民南面將<lb/>
使神器何歸而羣下構慝妄生窺覬成軫惑燕貫髙亂<lb/>
<pb n="KR2a0016_WYG_084-31b"/>
趙䜛人罔極自古有之汝中京冠冕儒雅世襲多見前<lb/>
載縣鑒忠邪何逺遺郎中之清軌近忘太尉之純槩相<lb/>
與或羣從舅甥或姻婭周欵一旦胡越能無悵恨若疑<lb/>
誑所至邪詖無窮汝當誓衆奮戈翦此朝食若自延過<lb/>
聽迷塗未逺聖上臨物以仁接下以愛豈直雍齒先封<lb/>
乃當射鈎見相矣當由力窘跡屈丹誠未亮邪跂予南<lb/>
服寤寐延首若反棹沿流歸誠鳯闕錫珪開㝢非爾而<lb/>
誰吾等並過荷曲慈俱叨非服紆金拖玉改觀蓬門入<lb/>
<pb n="KR2a0016_WYG_084-32a"/>
奉舜禹之渥出見羲唐之化雍容揄揚信白駒空谷之<lb/>
時也奈何毁擲先基自蹈凶戾山門蕭瑟松庭誰掃言<lb/>
念楚路豈不思父母之邦幸納惡石以蠲羙疹裁書表<lb/>
意爾其圖之時尚書右僕射蔡興宗是顗舅領軍將軍<lb/>
袁粲是顗從父弟故書云羣從舅甥也子勛徴顗下尋<lb/>
陽遣侍中孔道存行雍州事顗乃率衆馳下使子戩領<lb/>
家累俱還時劉胡屯鵲尾乆不決泰始二年夏加顗都<lb/>
督征討諸軍事給鼓吹一部率樓船千艘戰士二萬来<lb/>
<pb n="KR2a0016_WYG_084-32b"/>
入鵲尾顗本無將畧性又怯撓在軍中未嘗戎服語不<lb/>
及戰陳唯賦詩談義而已不能撫接諸將劉胡每論事<lb/>
酬對甚簡由此大失人情胡常切齒恚恨胡以南軍未<lb/>
至軍士匱之就顗換襄陽之資顗荅曰都下兩宅未成<lb/>
亦應經理不可損徹又信往来之言京師米貴斗至數<lb/>
百以為不勞攻伐行自離散於是擁甲以待之太宗使<lb/>
顗舊門生徐碩奉手詔譬顗曰卿歴觀古今嶮之與彊<lb/>
何嘗可恃自朕踐阼塗路梗塞卿無由奉表未經為臣<lb/>
<pb n="KR2a0016_WYG_084-33a"/>
今追蹤竇融猶未為晚也及劉胡叛走不告顗顗至夜<lb/>
方知大怒罵曰今年為小子所誤呼取飛鷰謂其衆曰<lb/>
我當自出追之因又遁走至鵲頭與戍主薛伯珍及其<lb/>
所領數千人歩取青林欲向尋陽夜止山間宿殺馬勞<lb/>
將士顗顧謂伯珍曰我舉八州以謀王室未一戰而散<lb/>
豈非天邪非不能死豈欲草間求活望一至尋陽謝罪<lb/>
主上然後自刎耳因慷慨叱左右索節無復應者及旦<lb/>
伯珍請以間言乃斬顗首詣錢溪馬軍主襄陽俞湛之<lb/>
<pb n="KR2a0016_WYG_084-33b"/>
湛之因斬伯珍併送首以為已功顗死時年四十七太<lb/>
宗忿顗違叛流尸於江弟子彖微服求訪四十一日乃<lb/>
得密致䘮瘞於石頭後岡與一舊奴躬共負土後廢帝<lb/>
即位方得改葬顗子戩為偽黄門侍郎加輔國將軍戍<lb/>
盆城尋陽敗戬棄城走討禽伏誅<lb/>
孔覬字思逺㑹稽山隂人太常琳之孫也父邈揚州治<lb/>
中覬少骨梗有風力以是非為己任口吃好讀書早知<lb/>
名初舉揚州秀才補主簿長沙王義欣鎮軍功曹衡陽<lb/>
<pb n="KR2a0016_WYG_084-34a"/>
王義季安西主簿户曹參軍領南義陽太守轉署記室<lb/>
奉牋固辭曰記室之局實惟華要自非文行秀敏莫或<lb/>
居之覬遜業之舉無聞於鄉部惰遊之貶有編於疲農<lb/>
直山淵藏引用不遐棄故得抃風儛潤慿附彌年今日<lb/>
之命非所敢冒昔之學優藝富猶尚斯難況覬能薄質<lb/>
魯亦何容易覬聞居方辨物君人所以官才陳力就列<lb/>
自下所以奉上覬雖不敏常服斯言今寵藉惟舊舉非<lb/>
尚徳恐無以提衡一隅僉允視聽者也伏願天明照其<lb/>
<pb n="KR2a0016_WYG_084-34b"/>
心請乞改今局授以閑曹則鳬鶴從方所憂去矣又曰<lb/>
夫以記室之要宜須通才敏忠加性情勤密者覬學不<lb/>
綜貫性又疏惰何可以屬知祕記秉筆文閨假吹之尤<lb/>
方斯非濫覬少淪常檢本無逺植榮進之願何能忘懐<lb/>
若實有螢爝増暉光景固其騰聲之日飛藻之辰也豈<lb/>
敢自求從容保其淡逸伏願矜其魯拙業之有地則曲<lb/>
成之施終始優渥義季不能奪遂得免召為通直郎太<lb/>
子中舎人建平王友祕書丞中書侍郎隨王誕安東諮<lb/>
<pb n="KR2a0016_WYG_084-35a"/>
議參軍領記室黄門侍郎建平王宏中軍長史復為黄<lb/>
門臨海太守初晉世散騎常侍選望甚重與侍中不異<lb/>
其後職任閑散用人漸輕孝建三年世祖欲重其選詔<lb/>
曰散騎職為近侍事居規納置任之本實惟親要而頃<lb/>
選常侍陵遲未允宜簡授時良永寘清轍於是吏部尚<lb/>
書顔竣奏曰常侍華選職任俟才新除臨海太守孔覬<lb/>
意業閑素司徒長史王彧懐尚清理並任為散騎常侍<lb/>
世祖不欲威權在下其後分吏部尚書置二人以輕其<lb/>
<pb n="KR2a0016_WYG_084-35b"/>
任侍中蔡興宗謂人曰選曹要重常侍閑淡改之以名<lb/>
而不以實雖主意欲為輕重人心豈可變邪既而常侍<lb/>
之選復卑選部之貴不異覬領本州大中正大明元年<lb/>
改太子中庶子領翊軍校尉轉祕書監欲以為吏部郎<lb/>
不果遷廷尉卿御史中丞坐鞭令史為有司所糾原不<lb/>
問六年除義興太守未之任為尋陽王子房冠軍長史<lb/>
加寜朔將軍行淮南宣城二郡事其年復除安陸王子<lb/>
綏冠軍長史江夏内史復隨府轉後軍長史如故為人<lb/>
<pb n="KR2a0016_WYG_084-36a"/>
使酒仗氣每醉輙彌日不醒僚類之閒多所凌忽尤不<lb/>
能曲意權幸莫不畏而疾之不治産業居常貧罄無有<lb/>
豐約未嘗闗懐為二府長史典籖諮事不呼不敢前不<lb/>
令去不敢去雖醉日居多而明曉政事醒時判決未嘗<lb/>
有壅衆咸云孔公一月二十九日醉勝他人二十九日<lb/>
醒也世祖每欲引見先遣人覘其醉醒性眞素不尚矯<lb/>
飾遇得寳玩服用不疑而他物麤敗終不改易時吳郡<lb/>
顧覬之亦尚儉素衣裘器服皆擇其陋者宋世言清約<lb/>
<pb n="KR2a0016_WYG_084-36b"/>
稱此二人覬弟道存從弟徽頗營産業二弟請假東還<lb/>
覬出渚迎之輜重十餘船皆是綿絹紙席之屬覬見之<lb/>
偽喜謂曰我比困乏得此甚要因命上置岸側既而正<lb/>
色謂道存等曰汝輩忝預士流何至還東作賈客邪命<lb/>
左右取火燒之燒盡乃去先是庾徽之為御史中丞性<lb/>
豪麗服玩甚華顗代之衣冠器用莫不麤率蘭臺令史<lb/>
並三吳富人咸有輕之之意覬蓬首緩帯風貌清嚴皆<lb/>
重迹屏氣莫敢欺犯庾徽之字景猷潁川鄢陵人也自<lb/>
<pb n="KR2a0016_WYG_084-37a"/>
中丞出為新安王子鸞北中郎長史南東海太守卒官<lb/>
八年覬自郢州行眞徴為右衛將軍未拜司徒左長史<lb/>
道存代顗為後軍長史江夏内史時東土大旱都邑米<lb/>
貴一斗將百錢道存慮覬甚乏遣吏載五百斛米餉之<lb/>
覬呼吏謂之曰我在彼三載去官之日不辦有路糧二<lb/>
郎至彼未幾那能便得此米邪可載米還彼吏曰自古<lb/>
以来無有載米上水者都下米貴乞於此貨之不聽吏<lb/>
乃載米而去永光元年遷侍中未拜復為江夏王義恭<lb/>
<pb n="KR2a0016_WYG_084-37b"/>
太宰長史復出為尋陽王子房右軍長史加輔國將軍<lb/>
行㑹稽郡事太宗即位召覬為太子詹事遣故佐平西<lb/>
司馬庾業為右軍司馬代覬行㑹稽郡事時上流反叛<lb/>
上遣都水使者孔璪入東慰勞璪至説覬以廢帝侈費<lb/>
倉儲耗盡都下罄匱資用已竭今南北並起逺近離叛<lb/>
若擁五郡之鋭招動三吳事無不克覬然其言遂發兵<lb/>
馳檄覬子長公璪二子淹元並在都馳信密報泰始二<lb/>
年正月並叛逃東歸遣書要吳郡太守顧琛琛以母年<lb/>
<pb n="KR2a0016_WYG_084-38a"/>
篤老又密邇京邑與長子寳素謀議未叛少子寳先時<lb/>
為山隂令馳書報琛以南師已近朝廷孤弱不時順從<lb/>
必有覆滅之禍覬前鋒軍已渡浙江琛遂據郡同反吳<lb/>
興太守王曇生義興太守劉延熈晉陵太守袁標一時<lb/>
響應庾業既東太宗即以代延熙為義興加建威將軍<lb/>
以延熈為巴陵王休若鎮東長史業至長唐湖即與延<lb/>
熈合太宗遣建威將軍沈懐明東討尚書張永係進鎮<lb/>
東將軍巴陵王休若董統東討諸軍事移檄東土曰蓋<lb/>
<pb n="KR2a0016_WYG_084-38b"/>
聞釁集有兆禍至無門倚伏之来實惟人致故囂述貪<lb/>
亂終殄宗祀昌憲構氛旋潤斧鉞斯則昭章記牒炯戒<lb/>
今古者也自國歩時艱三綱道盡神歇靈繹璿業綴旒<lb/>
皇上仁雄集瑞英睿應厯鳯儀熛昇龍煇電舉盪穢紫<lb/>
樞不俟鳴條之誓凝政中㝢不肆漂杵之威是以墜維<lb/>
再造虧天重構幽明裁紀標配斯光而羣凶恣虐協扇<lb/>
童孺蕞爾東垂復淪醜迹邪回從慝蜂動蟻附聖圖霆<lb/>
發神威四臨羽驛所届義旅雲屬欃鉞所麾逆徒冰泮<lb/>
<pb n="KR2a0016_WYG_084-39a"/>
勝負之效皎然已顯司徒建安王英猷冠世董率元戎<lb/>
驃騎山陽王風畧夙昭撫厲中陳或振霜江蠡或騰焱<lb/>
荆河金甲燭天庭囂聲震海浦前將軍吳興太守張永<lb/>
東南標秀協贊戎機建威將軍沈懐明鎮東中兵參軍<lb/>
劉亮武衛將軍夀寂之霜鋭五千熊騰虎歩龍驤將軍<lb/>
王穆之龍驤將軍頓生鐵騎連羣風驅電邁右軍將軍<lb/>
齊王射聲校尉姚道和樓艦千艘覆川蓋汜左軍垣恭<lb/>
祖歩兵校尉杜幼文冗從僕射全景文員外散騎侍郎<lb/>
<pb n="KR2a0016_WYG_084-39b"/>
孫超之並率虎旅駱驛雲赴殿中將軍杜敬眞殿中將<lb/>
軍陸攸之建武將軍吳喜甲楯一萬分趣義興予猥承<lb/>
人乏總司戎統聳劒東馳申憤海曲歕氣則白日盡晦<lb/>
刷馬則清江倒流以此伐叛何勍不勦以此柔服何順<lb/>
不懐愍彼羣迷弗辨尭桀螳黽微命疑雷霆之衝已枯<lb/>
之葉當霜飊之隊尺豎所為寒心匹婦所為歎息夫因<lb/>
禍提慶資敗為成前監不忘後事明筮若能相率歸順<lb/>
投兵効欵則福鍾當年祉覃来裔孰如身轘宗屠鬼餧<lb/>
<pb n="KR2a0016_WYG_084-40a"/>
魂泣者哉詳鏡安危自求多福購生禽覬千五百户開<lb/>
國縣侯生擒琛千户開國縣侯斬送者半賞時將士多<lb/>
是東人父兄子弟皆已附逆上因送軍普加宣示曰朕<lb/>
方務徳簡刑使四罪不相及助順同逆者一以所從為<lb/>
斷卿等當深逹此懐勿以親戚為慮也衆於是大悦覬<lb/>
所遣孫曇瓘等軍頓晉陵九里部陳甚盛懐明至奔牛<lb/>
所領寡弱乃築壘自固張永至曲阿未知懐明安否百<lb/>
姓驚擾將士咸欲離散永退還延陵就休若諸將帥咸<lb/>
<pb n="KR2a0016_WYG_084-40b"/>
勸退保破岡其日大寒風雪甚猛塘埭決壊衆無固心<lb/>
休若宣令敢有言退者斬衆小定乃築壘息甲尋得懐<lb/>
明書賊定未進軍主劉亮又繼至兵力轉加人情乃安<lb/>
時永世令孔景宣復反柵縣西江峴山斷遏津徑劉延<lb/>
熈加其寜朔將軍杜敬真陸攸之溧陽令劉休文攻景<lb/>
宣别砦斬其中兵參軍史覽之等十五人永世人徐崇<lb/>
之率鄉里起義攻縣斬景宣吳喜至板崇之領縣事太<lb/>
宗嘉休文等誠効除休文寜朔將軍縣如故崇之殿中<lb/>
<pb n="KR2a0016_WYG_084-41a"/>
將軍行永世縣事並賜侯爵喜敬真及員外散騎侍郎<lb/>
竺超之等至國山縣界遇東軍於虎檻村擊大破之自<lb/>
國山進吳城去義興十五里劉延熈遣楊元孫矯之沈<lb/>
靈秀黄泰四軍拒喜喜等兵力甚弱衆寡勢懸交戰盡<lb/>
日臨陳斬元孫黄泰餘衆一時奔走因進義興南郭外<lb/>
延熈屯軍南射堂喜遣歩騎擊之即退還水北乃柵斷<lb/>
長橋保郡自守喜築壘與之相持庾業於長塘湖口夹<lb/>
岸築城有衆七千餘人器甲甚盛與延熈遥相掎角沈<lb/>
<pb n="KR2a0016_WYG_084-41b"/>
懐明張永與晉陵軍相持乆不決太宗每遣軍輙多所<lb/>
求須不時上道外監朱幼舉司徒參軍督䕶任農夫驍<lb/>
果有膽力性又簡率資給甚易乃以千人配之使助東<lb/>
討時庾業兵盛農夫於延陵出長唐雖云千兵至者裁<lb/>
四百未至數十里遣人參候云賊築城猶未合農夫率<lb/>
廣武將軍髙尚之永興令徐崇之馳往攻之因其城壘<lb/>
未立農夫親持刀楯赴城入陳大破之庾業棄城走義<lb/>
興先是龍驤將軍阮佃夫募得蜀人數百多壯勇便戰<lb/>
<pb n="KR2a0016_WYG_084-42a"/>
皆著犀皮鎧執短兵本應就佃夫向晉陵未𤼵㑹農夫<lb/>
須人分以配之及戰每先登東人並畏憚又怪其形餙<lb/>
殊異舊傳狐獠食人每見之輙奔走農夫収其船杖與<lb/>
髙志之進義興援吳喜二月一日喜乃度水攻郡分兵<lb/>
擊諸壘柵農夫雖至衆力尚少兵勢不敵喜乃與數騎<lb/>
登髙東西指麾若招引四面俱進者東軍大駭諸營一<lb/>
時奔散唯龍驤將軍孔叡一柵未拔喜以殺傷者多乃<lb/>
開圍緩之其夜庾業孔叡相率奔走義興平劉延熈投<lb/>
<pb n="KR2a0016_WYG_084-42b"/>
水死有人告之乃斬尸傳首京邑義興諸縣唯綏安令<lb/>
巢邃秉節不移不受偽爵時齊王率軍東討與張永劉<lb/>
亮杜幼文沈懐明等於晉陵九里西結營與東軍相持<lb/>
義興軍既為吳喜等所破奔散者多投晉陵東軍震恐<lb/>
上又遣積射將軍江方興南臺御史王道隆至晉陵視<lb/>
賊形勢賊帥孫曇瓘程捍宗陳景逺凡有五城互相連<lb/>
帯捍宗城猶未固其月三日道隆與齊王張永共議捍<lb/>
宗城既未立可以藉手上副聖旨下成衆氣道隆便率<lb/>
<pb n="KR2a0016_WYG_084-43a"/>
所領急攻之俄頃城陷斬捍宗首劉亮果勁便刀楯朝<lb/>
士先不相悉上亦弗聞唯尚書左丞徐爰知之白太宗<lb/>
稱其驍敢至是每戰以刀楯直盪往輙陷決張永嫌其<lb/>
過鋭不令居前賊連柵周亘塘道廹狭將士力不得展<lb/>
亮乃負楯而進直入重柵衆軍因之即皆摧破袁標遣<lb/>
千人繼至齊王與永等乗勝馳擊又大破之屠其兩城<lb/>
曇瓘率衆數百鼓譟而至標又遣千人繼之衆軍駭懼<lb/>
將欲散矣江方興率勇士迎射之應弦倒者相繼曇瓘<lb/>
<pb n="KR2a0016_WYG_084-43b"/>
因此敗走吳喜軍至義鄉偽輔國將軍車騎司馬孔璪<lb/>
屯吳興南亭太守王曇生詣璪計事㑹信還云臺軍已<lb/>
近璪大懼墮牀曰懸賞所購唯我而已今不遽走將為<lb/>
人禽左右聞之並各散走璪與曇生焚燒倉庫東奔錢<lb/>
塘喜至吳興頓置郡城倉廪遇雨不然無所損失初曇<lb/>
生遣寜朔將軍沈靈寵率八千人向黄鵠嶠欲候道出<lb/>
蕪湖迎接南軍廣徳令王藴發兵據嶮靈寵不得進屯<lb/>
住故鄣曇生既走靈寵乃與弟靈昭軍副姚天覆率偏<lb/>
<pb n="KR2a0016_WYG_084-44a"/>
裨以下十七軍歸順太宗嘉之擢為鎮東參軍事因率<lb/>
所領東討喜分遣軍主沈思仁吳係公追躡璪等陸攸<lb/>
之任農夫自東遷進向吳郡臺遣軍主張靈符即晉陵<lb/>
其月四日齊王急攻之其夜孫曇瓘陳景逺一時奔潰<lb/>
諸軍至晉陵袁標棄郡東走晉陵既平吳中震動吳興<lb/>
軍又將至顧琛與子寳素攜其老母泛海奔㑹稽海鹽<lb/>
令王孚邀討不及太宗以四郡平定留吳喜統全景文<lb/>
沈懐明劉亮孫超之夀寂之等東平㑹稽追齊王張永<lb/>
<pb n="KR2a0016_WYG_084-44b"/>
姚道和杜幼文垣恭祖張靈符北討王穆之頓生江方<lb/>
興南伐其月九日喜等至錢唐錢唐令顧昱及孔璪王<lb/>
曇生等奔渡江東喜仍進軍栁浦諸暨令傅琰將家歸<lb/>
順喜遣鎮北參軍沈思仁彊弩將軍任農夫龍驤將軍<lb/>
髙志之南臺御史阮佃夫揚武將軍盧僧澤等率軍向<lb/>
黄山浦東軍據岸結砦農夫等攻破之乗風舉帆直趣<lb/>
定山破其大帥孫㑹之於陳斬首自定山進向魚浦戍<lb/>
主孔叡率千餘人據壘拒戰佃夫使隊主闕法炬射殺<lb/>
<pb n="KR2a0016_WYG_084-45a"/>
樓上弩手叡衆驚駭思仁縱兵攻之斬其軍主孔奴於<lb/>
是敗散其月十九日吳喜使劉亮由鹽官海渡直指同<lb/>
浦夀寂之濟自漁浦邪趣永興喜自栁浦渡趣西陵西<lb/>
陵諸軍皆悉散潰斬庾業顧法直吳恭傳首京都東軍<lb/>
主卜道濟督戰許天賜請降庾業新野人也父彦逹以<lb/>
幹局為太祖所知為益州刺史世祖世官至豫章太守<lb/>
太常卿劉亮全景文孫超之進次永興同市遇覬所遣<lb/>
陸孝伯孔豫兩軍與戰破之斬孝伯豫首㑹稽聞西軍<lb/>
<pb n="KR2a0016_WYG_084-45b"/>
稍近將士多奔亡覬不能復制二十日上虞令王晏起<lb/>
兵攻郡覬以東西交逼憂遽不知所為其夕率千餘人<lb/>
聲云東討實趣石瀃先已具船海浦値湖涸不得去衆<lb/>
叛都盡門生載以小船竄于嵴山村偽車騎從事中郎<lb/>
張綏先遣人於錢唐詣喜歸誠及覬走綏閉封倉庫以<lb/>
待王師二十一日晏至郡入自北門囚綏付作部其夜<lb/>
殺之執尋陽王子房於别署縱兵大掠府庫空盡若邪<lb/>
村民録送偽龍驤將軍車騎中兵參軍軍主孔叡將斬<lb/>
<pb n="KR2a0016_WYG_084-46a"/>
之叡曰吾年已過立未霑官伍蒙知己之顧以身許之<lb/>
今日就死亦何所恨含笑就戮孔璪叛投門生陸林夫<lb/>
林夫斬首送之二十二日嵴山民縛覬送詣晏晏謂之<lb/>
曰此事孔璪之為無豫卿事可作首辭當相為申上覬<lb/>
曰江東䖏分莫不由身委罪求活便是君輩行意耳晏<lb/>
乃斬之東閣外臨死求酒曰此是平生所好時年五十<lb/>
一顧琛王曇生袁標等並詣喜歸罪喜皆宥之琛子寳<lb/>
素與父相失自縊死東軍主凡七十六人於陳斬十七<lb/>
<pb n="KR2a0016_WYG_084-46b"/>
人其餘皆原宥初遣庾業向㑹稽追使奉朝請孫長度<lb/>
送仗與之并令召募行達晉陵袁標就其求仗長度不<lb/>
與為標所殺追贈給事中先是鄧琬遣臨川内史張淹<lb/>
自南路出東陽淹遣龍驤將軍桂遑征西行參軍劉越<lb/>
緒屯據定陽縣巴陵王休若遣沈思仁討之思仁遣軍<lb/>
主崔公烈攻其營斬幢主朱伯符首桂遑劉越緒諸軍<lb/>
並奔逸晉安太守劉瞻據郡同逆建安内史趙道生起<lb/>
義討之聚徒未合七月思仁遣軍主姚宏祖鮑伯奮應<lb/>
<pb n="KR2a0016_WYG_084-47a"/>
寄生等討破瞻斬之於羅江縣鄧琬先遣新安太守陽<lb/>
伯子及軍主任獻子襲黟縣縣令吳茹公固守力不敵<lb/>
棄城走伯子等屯據縣城茹公與臺軍主丘敬文李靈<lb/>
賜蕭柏夀等攻圍彌時八月乃尅斬伯子獻子首張淹<lb/>
屯軍上饒縣聞劉胡敗軍副鄱陽太守費曇欲圖之詐<lb/>
云得鄧琬信急宜諮論欲因此斬淹淹素事佛方禮佛<lb/>
不得時進曇復誑云捕虎借大鼓及仗士二百人淹信<lb/>
而與之曇因率衆入山饗士約誓揚言虎走城西鳴鼔<lb/>
<pb n="KR2a0016_WYG_084-47b"/>
大呼直来趣城城門守衛悉委仗觀之曇率衆突入淹<lb/>
正禮佛聞難走出因斬首<lb/>
史臣曰自江左以来舉干戈以圖宗國十有一焉其能<lb/>
克振者四而已矣元皇外守虚器政由王氏蘇峻事雖<lb/>
暫申旋受屠磔桓元宣武之子運屬横流世祖仗順入<lb/>
討民無異望其餘皆漆顙夷宗作戒於後何哉夫勝敗<lb/>
之數寔由衆心社廟尊嚴民情所係安以義動猶或稱<lb/>
難況長㦸指闕志在陵暴者乎泰始交爭逆順未辨太<lb/>
<pb n="KR2a0016_WYG_084-48a"/>
宗身劋悖亂事惟拯溺國道屯詖宜立長君太祖之昭<lb/>
義無不可子勛體自世祖家運已絶當璧之命屬有所<lb/>
歸曲直二塗未知攸適徒以據有神甸擅資天府宗稷<lb/>
之重威臨四方以中制外故能式清區宇夫帝王所居<lb/>
目以衆大之號名曰京師其義趣逺有以也<lb/>
　<lb/>
　<lb/>
　<lb/>
<pb n="KR2a0016_WYG_084-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十四<lb/>
<pb n="KR2a0016_WYG_084-49a"/>
　宋書卷八十四考證<lb/>
鄧琬傳令顧照之撰為瑞命記○下文有府主簿顧昭<lb/>
　之照當作昭<lb/>
正員將軍幢主卞伯宗○卞一本作卜<lb/>
太宗慮胡等或于歩路向京邑使寜朔將軍廣徳令王<lb/>
　藴千人防魯顯○竟陵王誕傳又遣寜朔將軍顧彬<lb/>
　之自曽顯東入受節度同一地名曽魯二字未知孰<lb/>
　是<lb/>
<pb n="KR2a0016_WYG_084-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十四考證<lb/>
</p>
<p>
</p>
  </div>
<div>
<head>宋書卷八十五</head> <lb/>
    <p>
<pb n="KR2a0016_WYG_085-1a"/>
欽定四庫全書<lb/>
　宋書卷八十五<lb/>
　　梁　　　　沈　　　　　約　　　　撰<lb/>
　列傳第四十五<lb/>
　　謝莊　　王景文<lb/>
謝莊字希逸陳郡陽夏人太常宏微子也年七嵗能屬<lb/>
文通論語及長韶令羙容儀太祖見而異之謂尚書僕<lb/>
射殷景仁領軍將軍劉湛曰藍田出玉豈虚也哉初為<lb/>
<pb n="KR2a0016_WYG_085-1b"/>
始興王濬後軍法曹行參軍轉太子舍人廬陵王文學<lb/>
太子洗馬中舍人廬陵王紹南中郎諮議參軍又轉隨<lb/>
王誕後軍諮議並領記室分左氏經傳隨國立篇製木<lb/>
方丈圖山川土地各有分理離之則州别郡殊合之則<lb/>
㝢内為一元嘉二十七年索虜宼彭城虜遣尚書李孝<lb/>
伯來使與鎮軍長史張暢共語孝伯訪問莊及王徽其<lb/>
名聲逺布如此二十九年除太子中庶子時南平王鑠<lb/>
獻赤鸚鵡普詔羣臣為賦太子左衛率袁淑文冠當時<lb/>
<pb n="KR2a0016_WYG_085-2a"/>
作賦畢齎以示莊莊賦亦竟淑見而歎曰江東無我卿<lb/>
當獨秀我若無卿亦一時之傑也遂隱其賦元凶弑立<lb/>
轉司徒左長史世祖入討密送檄書與莊令加改治宣<lb/>
布莊遣腹心門生具慶奉啓事密詣世祖曰賊劭自絶<lb/>
於天裂冠毁冕窮弑極逆開闢未聞四海泣血幽明同<lb/>
憤奉三月二十七日檄聖迹昭然伏讀感慶天祚王室<lb/>
叡哲重光殿下文明在嶽神武居陜肅將乾威龔行天<lb/>
罰滌社稷之仇雪華夷之恥使弛墜之構更獲締造垢<lb/>
<pb n="KR2a0016_WYG_085-2b"/>
辱之甿復得明目伏承所命栁元景司馬文恭宗慤沈<lb/>
慶之等精甲十萬已次近道殿下親董銳旅授律繼進<lb/>
荆鄢之師岷漢之衆舳艫萬里旌斾虧天九土㝠符羣<lb/>
后畢㑹今獨夫醜類曾不盈旅自相暴殄省闥横流百<lb/>
僚屏氣道路以目檄至輒布之京邑朝野同欣里頌塗<lb/>
歌室家相慶莫不望景聳魂瞻雲佇足先帝以日月之<lb/>
光照臨區㝢風澤所漸無幽不洽況下官世荷寵靈叨<lb/>
恩踰量謝病私門幸免虎口雖志在投報其路無由今<lb/>
<pb n="KR2a0016_WYG_085-3a"/>
大軍近次永清無逺欣悲踊躍不知所裁世祖踐阼除<lb/>
侍中時索虜求通互市上詔羣臣博議莊議曰臣愚以<lb/>
爲獯檢棄義唯利是視闗市之請或以覘國順之示弱<lb/>
無明柔逺歫而觀釁有足表彊且漢文和親豈止彭陽<lb/>
之寇武帝脩約不廢馬邑之謀故有餘則經略不足則<lb/>
閉關何爲屈冠帶之邦通引弓之俗樹無益之軌招塵<lb/>
㸃之風交易爽議既應深杜和約詭論尤宜固絶臣庸<lb/>
管多蔽豈識國儀恩誘降逮敢不披盡時驃騎將軍竟<lb/>
<pb n="KR2a0016_WYG_085-3b"/>
陵王誕當爲荆州徵丞相荆州刺史南郡王義宣入輔<lb/>
義宣固辭不入而誕便克日下船莊以丞相既無入志<lb/>
驃騎發便有期如似欲相逼切於事不便世祖乃申誕<lb/>
發日義宣竟亦不下上始踐阼欲宣𢎞風則下節儉詔<lb/>
書事在孝武本紀莊慮此制不行又言曰詔云貴戚競<lb/>
利興貨廛肆者悉皆禁制此實允㥦民聽其中若有犯<lb/>
違則應依制裁糾若廢法申恩便爲令有所屈此處分<lb/>
伏願深思無緣明詔既下而聲實乖爽臣愚謂大臣在<lb/>
<pb n="KR2a0016_WYG_085-4a"/>
禄位者尤不宜與民爭利不審可得在此詔不拔葵去<lb/>
織實宜深𢎞孝建元年遷左衛將軍初世祖嘗賜莊寳<lb/>
劒莊以與豫州刺史魯爽送别爽後反叛世祖因宴集<lb/>
問劒所在答曰昔以與魯爽别竊為陛下杜郵之賜上<lb/>
甚説當時以為知言于時摉才路陿乃上表曰臣聞功<lb/>
照千里非特燭車之珍徳柔鄰國豈徒祕璧之貴故詩<lb/>
稱殄悴誓述榮懐用能道臻無積化至恭已伏惟陛下<lb/>
膺慶集圖締㝢開縣夕爽選政昃旦調風采言厮輿觀<lb/>
<pb n="KR2a0016_WYG_085-4b"/>
謠仄逺斯實辰階告平頌聲方製臣竊惟隆陂所漸治<lb/>
亂之由何嘗不興資得才替因失士故楚書以善人為<lb/>
寳虞典以則哲為難進選之軌既弛中代登造之律未<lb/>
闡當今必欲崇本康務庇民濟俗匪更惉懘奚取九成<lb/>
升歴中陽英賢起於徐沛受籙白水茂異出於荆宛寕<lb/>
二都智之所產七隩愚之所集實遇與不遇用與不用<lb/>
耳今大道光亨萬務俟徳而九服之曠九流之艱提鈞<lb/>
懸衡委之選部一人之鑒易限而天下之才難原以易<lb/>
<pb n="KR2a0016_WYG_085-5a"/>
限之鑒鏡難原之才使國罔遺授野無滯器其可得乎<lb/>
昔公叔與僎同升管仲取臣於盜趙文非親士疎嗣祁<lb/>
奚豈謟讎比子茹茅以彚作範前經舉爾所知式昭往<lb/>
牒且自古任薦賞罰𢎞明成子舉三哲而身致魏輔應<lb/>
侯任二士而已捐秦相臼季稱冀缺而疇以田采張㪍<lb/>
進陳湯而坐以褫爵此先事之盛准亦後王之彛鑒如<lb/>
臣愚見宜普命大臣各舉所知以付尚書依分銓用若<lb/>
任得其才據主延賞有不稱職宜及其坐重者免黜輕<lb/>
<pb n="KR2a0016_WYG_085-5b"/>
者左遷被舉之身加以禁錮年數多少隨愆議制若犯<lb/>
大辟則任者刑論又政平訟理莫先親民親民之要是<lb/>
歸守宰故黄霸治頴川累稔杜畿居河東歴載或就加<lb/>
恩秩或入崇輝寵今莅民之職自非公私必應代換者<lb/>
宜遵六年之制進獲章明庸墯退得民不勤擾如此則<lb/>
下無浮謬之愆上靡棄能之累考績之風載泰槱薪之<lb/>
歌克昌臣生屬亨路身漸鴻猷遂得奉詔左右陳愚於<lb/>
側敢露芻言懼氛恒典有詔莊表如此可付外詳議事<lb/>
<pb n="KR2a0016_WYG_085-6a"/>
不行其年拜吏部尚書莊素多疾不願居選部與大司<lb/>
馬江夏王義恭牋自陳曰下官凡人非有達槩異識俗<lb/>
外之志實因羸疾常恐奄忽故少來無意於人間豈當<lb/>
有心於崇達邪頃年乘事回薄遂果饕非次既足貽誚<lb/>
明時又亦取愧朋友前以聖道初開未遑引退及此諸<lb/>
夏事寜方陳微請欵志未伸仍荷今授被恩之始具披<lb/>
寸心非惟在已知尤實懼塵穢彛序稟生多病天下所<lb/>
悉兩脅癖疾殆與生俱一月發動不減兩三每至一惡<lb/>
<pb n="KR2a0016_WYG_085-6b"/>
痛來逼心氣餘如綖利患數年遂成痼疾吸吸惙惙常<lb/>
如行尸恒居死病而不復道者豈是疾痊直以荷恩深<lb/>
重思答殊施牽課尫瘵以綜所忝眼患五月來便不復<lb/>
得夜坐恒閉帷避風日晝夜惽懵爲此不復得朝謁諸<lb/>
王慶弔親舊唯被敇見不容停耳此叚不堪見賔已數<lb/>
十日持此苦生而使銓綜九流應對無方之訴實由聖<lb/>
慈罔已然當之信自苦劇若才堪事任而體氣休健承<lb/>
寵異之遇處自效之塗豈茍欲思閑辭事邪家素貧弊<lb/>
<pb n="KR2a0016_WYG_085-7a"/>
宅舍未立兒息不免麤糲而安之若命寜復是能忘微<lb/>
祿正以復有切於此處故無復他願耳今之所希唯在<lb/>
小閑下官微命於天下至輕在已不能不重屢經披請<lb/>
未蒙哀恕良由誠淺辭訥不足上感家世無年亡髙祖<lb/>
四十曾祖三十二亡祖四十七下官新歲便三十五加<lb/>
以疾患如此當復幾時見聖世就其中煎憹若此實在<lb/>
可矜前時曾啓願三吴敇旨云都不須復議外出莫非<lb/>
過恩然亦是下官生運不應見一閑逸今不敢復言此<lb/>
<pb n="KR2a0016_WYG_085-7b"/>
當付之來生耳但得保餘年無復物務少得養痾此便<lb/>
是志願永畢在衡門下有所懐動止必聞亦無假居職<lb/>
患於不能裨補萬一耳識淺才常羸疾如此孤負主上<lb/>
擢授之恩私心實自哀愧入年便當更申前請以死自<lb/>
固但庸近所訴恐未能仰徹公恩盻𢎞深粗照誠懇願<lb/>
侍坐言次賜垂拯助則苦誠至心庶獲哀允若不蒙降<lb/>
祐下官當於何希冀邪仰慿愍察願不垂恡三年坐辭<lb/>
疾多免官大明元年起爲都官尚書奏改定刑獄曰臣<lb/>
<pb n="KR2a0016_WYG_085-8a"/>
聞明慎用刑厥存姬典哀矜折獄實暉吕命罪疑從輕<lb/>
既前王之格範寧失弗經亦列聖之恒訓用能化致升<lb/>
平道臻恭已逮漢文傷不辜之罰除相坐之令孝宣倍<lb/>
深文之吏立鞫訊之法當是時也號令刑存陛下踐位<lb/>
親臨聽訟億兆相賀以爲無寃民矣而比囹圄未虗頌<lb/>
聲尚缺臣竊謂五聽之慈弗宣於宰物三宥之澤未洽<lb/>
於民謠頃年軍旅餘弊劫掠猶繁監司計獲多非其實<lb/>
或規免咎不慮國患楚對之下鮮不誣濫身遭鈇鑕之<lb/>
<pb n="KR2a0016_WYG_085-8b"/>
誅家嬰孥戮之痛比伍同閈莫不及罪是則一人罰謬<lb/>
坐者數十昔齊女告天臨淄臺殞孝婦寃戮東海愆陽<lb/>
此皆符變靈祗初咸景緯臣近兼訊見重囚八人旋觀<lb/>
其初死有餘罪詳察其理實並無辜恐此等不少誠可<lb/>
怵惕也舊官長竟囚畢郡遣督郵案驗仍就施刑督郵<lb/>
賤吏非能異於官長有案驗之名而無研䆒之實愚謂<lb/>
此制宜革自今入重之囚縣考正畢以事言郡并送囚<lb/>
身委二千石親臨覈辯必收聲吞釁然後就戮若二千<lb/>
<pb n="KR2a0016_WYG_085-9a"/>
石不能決乃度廷尉神州統外移之刺史刺史有疑亦<lb/>
歸臺獄必令死者不怨生者無恨庶鬻棺之諺輟歎於<lb/>
終古兩造之察流詠於方今臣學闇申韓才寡治術輕<lb/>
陳庸管懼乖國憲上時親覽朝政常慮權移臣下以吏<lb/>
部尚書選舉所由欲輕其勢力三年下詔曰八柄馭下<lb/>
以爵為先九徳咸事政典居首銓衡治樞興替攸寄頃<lb/>
世以來轉失厥序徒秉國鈞終貽權謗今南北多士勲<lb/>
勤彌積物情善否實繫斯任官人之詠維聖克允則哲<lb/>
<pb n="KR2a0016_WYG_085-9b"/>
之美粤帝所難加澆季在俗讓議成風以一人之識當<lb/>
羣品之誚望沈浮自得庸可致乎吏部尙書可依郎分<lb/>
置并詳省閑曹又别詔太宰江夏王義恭曰分選詔旦<lb/>
出在朝論者亦有同異誠知循常甚易改舊生疑但吏<lb/>
部尚書由來與錄共選良以一人之識不辦洽通兼與<lb/>
奪威權不宜專一故也前述宣先旨敬從來奏省錄作<lb/>
則永貽後昆自此選舉之要唯由元凱一人若通塞乖<lb/>
衷而訴達者尠且違令與物理至隔閡前王盛主猶或<lb/>
<pb n="KR2a0016_WYG_085-10a"/>
難之況在寡闇尤見其短又選官裁病即嗟誚滿道人<lb/>
之四體㑹盈有虚旬日之間便至怨詈況實有假託不<lb/>
由寢頓者邪一詣不前貧苦交困則兩邉致患互不相<lb/>
體校之以實並有可哀若職置二人則無此弊兼選曹<lb/>
樞要歴代斯重人經此職便成貴塗已心外議咸不自<lb/>
限故范曄魯爽舉兵滅門以此言之實由榮厚勢驅殷<lb/>
䌓所至設可擬議此授唯有數人本積歲月稍加引進<lb/>
而理無前期多生慮表或嬰艱抱疾事至回移官人之<lb/>
<pb n="KR2a0016_WYG_085-10b"/>
任決不可闕一來一去向人已周非有黜責已貴難賤<lb/>
既成妨長寘之無所盛衰遞襲便是一叚世臣相處之<lb/>
方臣主生疑所以彌覺此職宜在降階監令端右足處<lb/>
時望無人則闕異於九流今但直銓選部有減前資物<lb/>
情好猜横立别解本旨向意終不外宣唯有從郎分置<lb/>
視聽自改選既輕先民情已變有堪其任大展遷回兼<lb/>
常之宜以時稍進本職非復重官可得不須帶帖數過<lb/>
居之盡無詒怪自中分荆揚于時便有意於此正訝改<lb/>
<pb n="KR2a0016_WYG_085-11a"/>
革不少容生駭惑爾來多年欲至歲下處分㑹何偃致<lb/>
故應有親人故近因此施行本意詔文不得委悉故復<lb/>
紙墨具陳於是置吏部尚書二人省五兵尚書莊及度<lb/>
支尚書顧顗之並補選職遷右衞將軍加給事中時河<lb/>
南獻舞馬詔羣臣爲賦莊所上其詞曰天子馭三光總<lb/>
萬㝢挹雲經之留憲裁河書之遺矩是以徳澤上昭天<lb/>
下漏泉符瑞之慶咸屬榮懐之應必躔月晷呈祥乾維<lb/>
效氣賦景河房承靈天駟陵原郊而漸影躍采淵而泳<lb/>
<pb n="KR2a0016_WYG_085-11b"/>
質辭水空而南傃去輪臺而東洎乗玉塞而歸寳奄芝<lb/>
庭而獻袐及其養安騏校進駕龍涓輝大馭於國皂賁<lb/>
上襄於帝閑超益野而踰緣地軼蘭池而轢紫燕五王<lb/>
晦其術十氏懵其𤣥東門豈或狀西河不能傳既秣苞<lb/>
以均性又佩蘅以崇躅卷雄神於綺文蓄奔容於帷燭<lb/>
蘊籋雲之銳景戢追電之逸足方疊鎔於丹縞亦聨規<lb/>
於朱駮觀其雙璧應範三封中圖𤣥骨滿燕室虗陽理<lb/>
竟潛策紆汗飛赭沬流朱至於肆夏已升采齊既薦始<lb/>
<pb n="KR2a0016_WYG_085-12a"/>
徘徊而龍俛終沃若而鸞盻迎調露於飛鍾赴承雲於<lb/>
驚箭寫秦坰之彌塵狀吴門之曵練窮虞庭之蹈蹀究<lb/>
遺野之環袨若夫蹠實之態未卷凌逺之氣方攄歴岱<lb/>
野而過碣石跨滄流而軼姑餘朝送日於西坂夕歸風<lb/>
於北都尋瓊宫於倐瞬望銀臺於須臾若乃日宣重光<lb/>
徳星昭衍國稱梁岱佇蹕史言壇場望踐鄗上之瑞彰<lb/>
江間之禎闡榮鏡之運既臻㑹昌之歴已辨感五繇之<lb/>
程符鑒羣后之薦典聖主將有事於東嶽禮也於是順<lb/>
<pb n="KR2a0016_WYG_085-12b"/>
斗極乘次躔戒懸日於昭旦命月題於上年騑騑翼翼<lb/>
泛脩風而浮慶煙肅肅雍雍引八神而詔九仙下齊郊<lb/>
而掩配林集嬴里而降祊田蒲軒次巘瑄璧承巒金檢<lb/>
兹𤼵玉牒斯刋盛節之義洽升中之禮殫億兆悅精祗<lb/>
歡聆萬歲於曾岫燭神光於紫壇是以擊轅之蹈撫埃<lb/>
之舞相與而歌曰聳朝蓋兮泛晨霞靈之來兮雲漢華<lb/>
山有夀兮松有茂祚神極兮貺皇家然後悟聖朝之績<lb/>
號慶榮之烈比盛乎天地爭明乎日月茂實冠於胥庭<lb/>
<pb n="KR2a0016_WYG_085-13a"/>
鴻名邁於勛發業底於告成道臻乎報謁巍巍乎蕩蕩<lb/>
乎民無得而稱焉又使莊作舞馬歌令樂府歌之五年<lb/>
又爲侍中領前軍將軍于時世祖出行夜還敕開門莊<lb/>
居守以棨信或虚執不奉旨湏墨詔乃開上後因酒讌<lb/>
從容曰卿欲效郅君章邪對曰臣聞蒐廵有度郊祀有<lb/>
節盤于遊田著之前誡陛下今蒙犯塵露晨徃宵歸容<lb/>
恐不逞之徒妄生矯詐臣是以伏湏神筆乃敢開門耳<lb/>
改領游擊將軍又領本州大中正晉安王子勛征虜長<lb/>
<pb n="KR2a0016_WYG_085-13b"/>
史廣陵太守加冠軍將軍改爲江夏王義恭太宰長史<lb/>
將軍如故六年又爲吏部尚書領國子博士坐選公車<lb/>
令張竒免官事在顏師伯傳時北中郎將新安王子鸞<lb/>
有盛寵欲令招引才望乃使子鸞板莊爲長史府尋進<lb/>
號撫軍仍除長史臨淮太守未拜又除吴郡太守莊多<lb/>
疾不樂去京師復除前職前廢帝即位以爲金紫光禄<lb/>
大夫初世祖寵姬殷貴妃薨莊爲誄云贊軌堯門引漢<lb/>
昭帝母趙婕妤堯母門事廢帝在東宫銜之至是遣人<lb/>
<pb n="KR2a0016_WYG_085-14a"/>
詰責莊曰卿昔作殷貴妃誄頗知有東宫不將誅之或<lb/>
說帝曰死是人之所同政復一徃之苦不足爲深困莊<lb/>
少長富貴今且繫之尚方使知天下苦劇然後殺之未<lb/>
晩也帝然其言繫於左尚方太宗定亂得出及即位以<lb/>
莊爲散騎常侍光禄大夫加金章紫綬領尋陽王師頃<lb/>
之轉中書令常侍王師如故尋加金紫光禄大夫給親<lb/>
信二十人本官並如故泰始二年卒時年四十六追贈<lb/>
右光禄大夫常侍如故諡曰憲子所著文章四百餘首<lb/>
<pb n="KR2a0016_WYG_085-14b"/>
行於世長子颺晉平太守女爲順帝皇后追贈金紫光<lb/>
禄大夫<lb/>
王景文琅邪臨沂人也名與明帝諱同祖穆臨海太守<lb/>
伯父智少簡貴有髙名髙祖甚重之常云見王智使人<lb/>
思仲祖與劉穆之謀討劉毅而智在焉它日穆之白髙<lb/>
祖曰伐國重事也公云何乃使王智知髙祖笑曰此人<lb/>
髙簡豈聞此輩論議其見知如此爲太尉咨議叅軍從<lb/>
征長安留爲桂陽公義真安西將軍司馬天水太守還<lb/>
<pb n="KR2a0016_WYG_085-15a"/>
爲宋國五兵尚書晉陵太守加秩中二千石封建陵縣<lb/>
五等子追贈太常父僧朗亦以謹實見知元嘉中爲侍<lb/>
中勤於朝直未甞違惰太祖嘉之以爲湘州刺史世祖<lb/>
大明末爲尚書左僕射太宗初以后父爲特進左光祿<lb/>
大夫又進開府儀同三司固讓乃加侍中特進尋薨追<lb/>
贈開府諡曰元公景文出繼智幼爲從叔球所知美風<lb/>
姿好言理少與陳郡謝莊齊名太祖甚相欽重故爲太<lb/>
宗娶景文妹而以景文名與太宗同髙祖第五女新安<lb/>
<pb n="KR2a0016_WYG_085-15b"/>
公主先適太原王景深離絶當以適景文固辭以疾故<lb/>
不成婚起家太子太傅主簿轉太子舍人襲爵建陵子<lb/>
出爲江夏王義恭始興王濬征北後軍二府主簿武陵<lb/>
王文學世祖撫軍記室參軍南廣平太守轉諮議參軍<lb/>
仍度安北鎮軍府出爲宣城太守元凶弑立以爲黄門<lb/>
侍郎未及就世祖入討景文遣閒使歸款以父在都邑<lb/>
不獲致身及事平頗見嫌責猶以舊恩除南平王鑠司<lb/>
空長史不拜出爲東陽太守入爲御史中丞秘書監領<lb/>
<pb n="KR2a0016_WYG_085-16a"/>
越騎校尉不拜遷司徒左長史上以散騎常侍舊與侍<lb/>
中俱掌獻替欲髙其選以景文及㑹稽孔顗俱南北之<lb/>
望並以補之尋復爲左長史坐姉墓開不臨赴免官大<lb/>
明二年復爲袐書監太子右衛率侍中五年出爲安陸<lb/>
王子綏冠軍長史輔國將軍江夏内史行郢州事又徴<lb/>
爲侍中領射聲校尉右衛將軍加給事中太子中庶子<lb/>
右衛如故坐與奉朝請毛法因蒱戲得錢百二十萬白<lb/>
衣領職尋復爲侍中領中庶子未拜前廢帝嗣位徙秘<lb/>
<pb n="KR2a0016_WYG_085-16b"/>
書監侍中如故以父老自解出爲江夏王義恭太宰長<lb/>
史輔國將軍南平太守永光初爲吏部尚書景和元年<lb/>
遷右僕射太宗即位加領左衛將軍時六軍戒嚴景文<lb/>
仗士三十人入六門諸將咸云平殄小賊易於拾遺景<lb/>
文曰敵固無小蜂蠆有毒何可輕乎諸軍當臨事而懼<lb/>
好謀而成先爲不可勝乃制勝之術耳尋遷丹陽尹僕<lb/>
射如故遭父憂起爲冠軍將軍尚書左僕射丹陽尹固<lb/>
辭僕射改授散騎常侍中書令中軍將軍尹如故又辭<lb/>
<pb n="KR2a0016_WYG_085-17a"/>
不拜仍出爲使持節散騎常侍都督江州郢州之西陽<lb/>
豫州之新蔡晉熙三郡諸軍事安南將軍江州刺史讓<lb/>
常侍服闋乃受太宗翦除暴主又平四方欲引朝望以<lb/>
佐大業乃下詔曰夫良圖宣國賞崇彛命殊績顯朝䇿<lb/>
勤王府安南將軍江州刺史景文風度淹粹理懐清暢<lb/>
體兼望實誠備夷岨寳厯方啓密贊義機妖徒干紀預<lb/>
毗廟略宜登茅社永傳厥祚朕澄氛寧樞實資多士疏<lb/>
爵疇庸寔膺徽列尚書右僕射領衛尉興宗識懐詳正<lb/>
<pb n="KR2a0016_WYG_085-17b"/>
思局通敏吏部尚書領太子左衛率淵器情閑茂風業<lb/>
韶逺並謀參軍政績亮時艱拓宇開邑寔允勲典景文<lb/>
可封江安縣侯食邑八百户興宗可始昌縣伯淵可南<lb/>
城縣伯食邑五百戸景文固讓不許乃受五百戸進號<lb/>
鎮南將軍尋給鼓吹一部後以江州當徙鎮南昌領豫<lb/>
章太守餘如故州不果遷頃之徴爲尚書左僕射領吏<lb/>
部揚州刺史加太子詹事常侍如故不願還朝求爲湘<lb/>
州刺史不許時又謂景文在江州不能潔已景文與上<lb/>
<pb n="KR2a0016_WYG_085-18a"/>
幸臣王道龍書曰吾雖寡於行已庶不負心既愧殊效<lb/>
誓不上欺明主竊聞有爲其貝錦者云營生乃至巨萬<lb/>
素無此能一旦忽致異術必非平理唯乞平心精檢若<lb/>
此言不虚便宜肆諸市朝以正風俗脫其妄作當賜思<lb/>
罔昧之由吾踰忝轉深足以致謗念此驚懼何能自測<lb/>
區區所懐不願望風容貸吾自了不作偷猶如不作賊<lb/>
故以密白想爲申啓景文屢辭内授上手詔譬之曰尚<lb/>
書左僕射卿已經此任東宫詹事用人雖美職次正可<lb/>
<pb n="KR2a0016_WYG_085-18b"/>
比中書令耳庶姓作揚州徐干木王休元殷鐡並處之<lb/>
不辭卿清令才望何愧休元毗贊中興豈謝干木綢繆<lb/>
相與何後殷鐡邪司徒以宰相不應帶神州逺遵先旨<lb/>
京口鄉基義重密邇畿内又不得不用驃騎陕西任要<lb/>
由來用宗室驃騎既去巴陵理應居之中流雖曰閑地<lb/>
控帯三江通接荆郢經塗之要由來有重鎮如此則揚<lb/>
州自成闕刺史卿若有辭更不知誰應處之此選大備<lb/>
與公卿疇懐非聊爾也固辭詹事徙領中書令常侍僕<lb/>
<pb n="KR2a0016_WYG_085-19a"/>
射揚州如故又進中書監領太子太傅常侍揚州如故<lb/>
景文固辭太傅上遣新除尚書右僕射褚淵宣旨以古<lb/>
來比例六事詰難之不得已乃受拜時太子及諸皇子<lb/>
並小上稍為身後之計諸將帥吴喜夀寂之之徒慮其<lb/>
不能奉幼主並殺之而景文外戚貴盛張永累經軍旅<lb/>
又疑其將來難信乃自為謠言曰一士不可親弓長射<lb/>
殺人一士王字弓長張字也景文彌懼乃自陳求解揚<lb/>
州曰臣凡猥下劣方圜無算特逄聖私頻叨不次乗非<lb/>
<pb n="KR2a0016_WYG_085-19b"/>
其任理宜覆折雖加恭謹無補横至夙夜燋戰無地容<lb/>
處六月中得臣外甥女殷恒妻蔡疏欲令其兒啓聞乞<lb/>
禄求臣署入云凡外人通啓先經臣署于時驚怖即欲<lb/>
封疏上呈更思此家落漠庶非通謗且廣聽察幸無復<lb/>
所聞此日忽得兖州都送迎西曹解季遜板云是臣屬<lb/>
既不識此人即問郗顒方知虗託此十七日晩得征南<lb/>
參軍事謝儼口信云臣使人略奪其婢臣遣李武之問<lb/>
儼元由荅云使人謬誤誤之與實雖所不知聞此之日<lb/>
<pb n="KR2a0016_WYG_085-20a"/>
唯有憂駭臣之所知便有此三變臣所不覺尤不可思<lb/>
若守爵散輩寧當招此誠由闇拙非復可防自竊州任<lb/>
倐已七月無徳而禄其殃將至且傅職清峻亢禮儲極<lb/>
以臣凡走豈可蹔安荷恩懼罪不敢執固焦魂裭氣憂<lb/>
迫失常況臣髮醜人羣病絶力効穢朝㸃列顧無與等<lb/>
獨息易駭慙懼難持伏願薄回矜愍全臣身計大夫之<lb/>
俸足以自周久懐欣羡未敢干請仰希慈宥照臣欵誠<lb/>
上詔荅曰去五月中吾病始差未堪勞役使卿等看選<lb/>
<pb n="KR2a0016_WYG_085-20b"/>
牒署竟請敕施行此非密事外間不容都不聞然傳事<lb/>
好訛由來常患殷恒妻匹婦耳閨閤之内傳聞事復作<lb/>
一兩倍落漠兼謂卿是親故希卿署不必云選事獨關<lb/>
卿也恒妻雖是傳聞之僻大都非可駭異且舉元薦凱<lb/>
咸由疇諮可謂唐堯不明下干其政邪悠悠好詐貴人<lb/>
及在事者屬卿偶不悉耳多是其周旋門生輩作其屬<lb/>
託貴人及在事者永無由知非徒止於京師乃至州郡<lb/>
縣中或有詐作書疏灼然有文迹者諸舍人右丞輩及<lb/>
<pb n="KR2a0016_WYG_085-21a"/>
親近驅使人慮有作其名載禁物求停檢校彊賣猥物<lb/>
與官仍求交直或屬人求乞州郡資禮希蠲呼召及虜<lb/>
𤼵船車並啓班下在所有即駐錄但卿貴人不容有此<lb/>
啓由來有是何故獨驚之居貴要但問心若為耳大明<lb/>
之世巢徐二載位不過執㦸權亢人主顏師伯白衣僕<lb/>
射横行尚書中令袁粲作僕射領選而人往往不知有<lb/>
粲粲遷為令居之不疑今既省錄令便居昔之錄任置<lb/>
省事及幹童並依錄格粲作令來亦不異為僕射人情<lb/>
<pb n="KR2a0016_WYG_085-21b"/>
向粲淡淡然亦復不改常以此居貴位要任當有致憂<lb/>
兢理不卿今雖作揚州太子傅位雖貴而不關朝政可<lb/>
安不懼差於粲也想卿虚心受榮而不為累貴髙有危<lb/>
殆之懼卑賤有溝壑之憂張單雙災木雁兩失有心於<lb/>
避禍不如無心於任運夫千仞之木既摧於斧斤一寸<lb/>
之草亦瘁於踐蹋髙涯之脩幹與深谷之淺條存止之<lb/>
要巨細一揆耳晉畢萬七戰皆獲死於牖下蜀相費褘<lb/>
從容坐談斃於刺客故甘心於履危未必逢禍縱意於<lb/>
<pb n="KR2a0016_WYG_085-22a"/>
處安不必全福但貴者自惜故每憂其身賤者自輕故<lb/>
易忘其已然為敎者每誡貴不誡賤言其貴滿好自恃<lb/>
也凡名位貴逹人以在懐泰則觸人改容不則行路嗟<lb/>
愕至如賤者否泰不足以動人存亡不足以絓數死於<lb/>
溝瀆死於塗路者天地之間亦復何限人不以係意耳<lb/>
以此而推貴何必難處賤何必易安但人生也自應卑<lb/>
慎為道行已用心務思謹惜若乃吉凶大期正應委之<lb/>
理運遭隨參差莫不由命也既非聖人不能見吉凶之<lb/>
<pb n="KR2a0016_WYG_085-22b"/>
先正是依俙於理言可行而為之耳得吉者是其命吉<lb/>
遇不吉者是其命凶以近事論之景和之世晉平庶人<lb/>
從夀陽歸亂朝人皆爲之戰慄而乃遇中興之運袁顗<lb/>
圖避禍於襄陽當時皆羙之謂為陵霄駕鳯遂與義嘉<lb/>
同滅駱宰見幼主語人云越王長頸鳥喙可與共憂不<lb/>
可與共樂范蠡去而全身文種留而遇禍今主上口頸<lb/>
頗有越王之狀我在尚書中久不去必危遂求南江小<lb/>
縣諸都令史住京師者皆遭中興之慶人人蒙爵級宰<lb/>
<pb n="KR2a0016_WYG_085-23a"/>
值義嘉染罪金木纒身性命幾絶卿耳眼所聞見安危<lb/>
在運何可預圖邪時上既有疾而諸弟並已見殺唯桂<lb/>
陽王休範人才本劣不見疑出為江州刺史慮一旦晏<lb/>
駕皇后臨朝則景文自然成宰相門族彊盛藉元舅之<lb/>
重嵗暮不為純臣泰豫元年春上疾篤乃遣使送藥賜<lb/>
景文死手詔曰與卿周旋欲全卿門户故有此處分死<lb/>
時年六十追贈車騎將軍開府儀同三司常侍中書監<lb/>
刺史如故諡曰懿侯長子絇字長素年七嵗讀論語至<lb/>
<pb n="KR2a0016_WYG_085-23b"/>
周監於二代外祖何尚之戲之曰耶耶乎文哉絇即荅<lb/>
曰草蓊風必偃少以敏惠見知及長篤志好學官至秘<lb/>
書丞年二十四先景文卒諡曰恭世子子婼襲封齊受<lb/>
禪國除景文兄子蘊字彥深父楷太中大夫人才凡劣<lb/>
故蘊不為羣從所禮常懐恥慨家貧為廣徳令㑹太宗<lb/>
初即位四方叛逆蘊遂感激為將假寧朔將軍建安王<lb/>
休仁司徒參軍令如故景文甚不悦語之曰阿益汝必<lb/>
破我門户阿益者蘊小字也事寕封吉陽縣男食邑三<lb/>
<pb n="KR2a0016_WYG_085-24a"/>
百户為中書黄門郎晉陵義興太守所莅並貪縱在義<lb/>
興應見收治以太后故止免官廢帝元徽初復為黄門<lb/>
郎東陽太守未之郡值桂陽王休範逼京邑蘊領兵於<lb/>
朱雀門戰敗被創事平除侍中出為寕朔將軍湘州刺<lb/>
史蘊輕躁薄於行業時沈攸之為荆州刺史密有異志<lb/>
藴與之結厚及齊王輔朝政蘊攸之便連謀為亂㑹遭<lb/>
母憂還都停巴陵十餘日更與攸之成謀時齊王世子<lb/>
為郢州行事蘊至郢州謂世子必下慰之欲因此為變<lb/>
<pb n="KR2a0016_WYG_085-24b"/>
據夏口與荆州連横世子覺其意稱疾不往又嚴兵自<lb/>
衛蘊計不得行乃下及攸之為逆蘊密與司徒袁粲等<lb/>
結謀事在粲傳事敗走鬬場追禽斬於秣陵市景文弟<lb/>
子孚大明末為海鹽令泰始初天下反叛唯孚獨不同<lb/>
逆官至司徒記室參軍<lb/>
史臣曰王景父弱年立譽聲芳籍甚榮貴之來匪由勢<lb/>
至若泰始之朝身非外戚與袁粲羣公方驂並路傾覆<lb/>
之災庶幾可免庾元規之讓中書令義在此乎<lb/>
<pb n="KR2a0016_WYG_085-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_085-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十五<lb/>
<pb n="KR2a0016_WYG_085-26a"/>
　宋書卷八十五考證<lb/>
謝莊傳孝伯訪問莊及王徽○本書及南史皆有王微<lb/>
　傳無王徽傳徽字疑即微字之訛然微卒于元嘉二<lb/>
　年而李孝伯與張暢荅問事在元嘉二十七年豈王<lb/>
　徽又别一人耶<lb/>
吸吸惙惙常如行尸○吸吸南史岋岋<lb/>
當是時也號令刑存○諸本及謝莊集並同刑字疑誤<lb/>
辭水空而南傃○謝莊本集空作穴<lb/>
<pb n="KR2a0016_WYG_085-26b"/>
王景文傳復為秘書監太子右衛率侍中○衛諸本誤<lb/>
　御百官志無御率之名今改正<lb/>
景文與上幸臣王道龍書○道龍當作道隆<lb/>
　<lb/>
　<lb/>
　<lb/>
　<lb/>
　宋書卷八十五考證<lb/>
</p>
<p>
</p>
  </div>
<div>
<head>宋書卷八十六</head> <lb/>
    <p>
<pb n="KR2a0016_WYG_086-1a"/>
欽定四庫全書<lb/>
　宋書卷八十六<lb/>
　　梁　　　　　沈　　　　約　　　　撰<lb/>
　列傳第四十六<lb/>
　　殷孝祖　　劉勔<lb/>
殷孝祖陳郡長平人也曽祖羡晉光禄勲父祖並不逹<lb/>
孝祖少誕節好酒色有氣幹太祖元嘉末為奉朝請員<lb/>
外散騎侍郎世祖以其有武用除奮武將軍濟北太守<lb/>
<pb n="KR2a0016_WYG_086-1b"/>
入為積射將軍大明初索虜宼青州上遣孝祖北援受<lb/>
刺史顏師伯節度累與虜戰頻大破之事在師伯傳還<lb/>
授太子旅賁中郎將加龍驤將軍竟陵王誕據廣陵為<lb/>
逆孝祖𨽻沈慶之攻誕又有戰功遷西陽王子尚撫軍<lb/>
寕朔將軍南濟隂太守出為旴𣅿太守將軍如故還為<lb/>
虎賁中郎將仍除寧朔將軍陽平東平二郡太守又遷<lb/>
濟南南郡將軍如故前廢帝景和元年以本號督兖州<lb/>
諸軍事兖州刺史太宗初即位四方反叛孝祖外甥司<lb/>
<pb n="KR2a0016_WYG_086-2a"/>
徒參軍頴川葛僧韶建議銜命徴孝祖入朝上遣之時<lb/>
徐州刺史薛安都遣薛索兒等屯據津逕僧韶間行得<lb/>
至説孝祖曰景和凶狂開闢未有朝野危極假命漏刻<lb/>
主上聖徳天挺神武在躬曽不浹辰夷凶翦暴更造天<lb/>
地未足為言國亂朝危宜立長主公卿百辟人無異議<lb/>
泰平之隆非旦則夕而羣小相煽構造無端貪利幼弱<lb/>
競懐希望使天道助逆羣凶事申則主幼時艱權柄不<lb/>
一兵難互起豈有自容之地舅少有立功之志長以氣<lb/>
<pb n="KR2a0016_WYG_086-2b"/>
節成名若便能控濟義勇還奉朝廷非唯匡主静亂乃<lb/>
可以垂名竹帛孝祖具問朝廷消息僧韶隨方訓譬并<lb/>
陳兵甲精彊主上欲委以前驅之任孝祖即日棄妻子<lb/>
率文武二千人隨僧韶還都時普天同逆朝廷唯保丹<lb/>
陽一郡而永世縣尋又反叛義興賊垂至延陵内外憂<lb/>
危咸欲奔散孝祖忽至衆力不少並傖楚壯士人情於<lb/>
是大安進孝祖號冠軍假節督前鋒諸軍士遣向虎檻<lb/>
拒對南賊御仗先有諸葛亮筩袖鎧㡌二十五石弩射<lb/>
<pb n="KR2a0016_WYG_086-3a"/>
之不能入上悉以賜孝祖孝祖負其誠節凌轢諸將臺<lb/>
軍有父子兄弟在南者孝祖並欲推治由是人情乖離<lb/>
莫樂為用進使持節都督兖州青冀幽四州諸軍事撫<lb/>
軍將軍刺史如故時賊據赭圻孝祖將進攻之與大統<lb/>
王元謨别悲不自勝衆並駭怪泰始二年三月三日與<lb/>
賊合戰常以鼓蓋自隨軍中人相謂曰殷統軍可謂死<lb/>
矣今與賊交鋒而以羽儀自標顯若善射者十士攢射<lb/>
欲不斃得乎是日於陣為矢所中死時年五十二追贈<lb/>
<pb n="KR2a0016_WYG_086-3b"/>
散騎常侍征北將軍持節都督如故封秭歸縣侯食邑<lb/>
千户四年追改封建安縣諡曰忠侯孝祖子悉為薛安<lb/>
都所殺以從兄子慧達繼封齊受禪國除<lb/>
劉勔字伯猷彭城人也祖懐義始興太守父頴之汝南<lb/>
新蔡二郡太守征林邑遇疾卒勔少有志節兼好文義<lb/>
家貧為廣州増城令廣州刺史劉道錫引為揚烈府主<lb/>
簿元嘉二十七年索虜南侵道錫遣勔奉使詣亰都太<lb/>
祖引見之酬對稱㫖除寜逺將軍綏逺太守元嘉末蕭<lb/>
<pb n="KR2a0016_WYG_086-4a"/>
簡據廣州為亂勔起義討之燒其南門廣州刺史宗慤<lb/>
又命為府軍主簿以功封大亭侯除員外散騎侍郎孝<lb/>
建初荆江反叛宗慤以勔行寧朔將軍湘東内史領軍<lb/>
出安陸㑹事平以本號為晉康太守又徙鬰林太守大<lb/>
明初還都徐州刺史劉道隆請為寧朔司馬竟陵王誕<lb/>
據廣陵為逆勔隨道隆受沈慶之節度事平封金城縣<lb/>
五等侯除西陽王子尚撫軍入直閤先是遣費沈伐陳<lb/>
檀不克乃除勔龍驤將軍西江督䕶鬰林太守勔既至<lb/>
<pb n="KR2a0016_WYG_086-4b"/>
率軍進討隨宜翦定大致名馬并獻珊瑚連理樹上甚<lb/>
悦還除新安王子鸞撫軍中兵參軍遭母憂不拜前廢<lb/>
帝即位起為振威將軍屯騎校尉入直閤太宗即位加<lb/>
寕朔將軍校尉如故江州刺史晉安王子勛為逆四方<lb/>
響應勔以本官領建平王景素輔國司馬進據梁山會<lb/>
豫州刺史殷琰反叛徴勔還都假輔國將軍率衆討琰<lb/>
甲仗三十人入六門復兼山陽王休祐驃騎司馬餘如<lb/>
故破琰將劉順於宛唐杜叔寳於横塘事在琰傳除輔<lb/>
<pb n="KR2a0016_WYG_086-5a"/>
國將軍山陽王休祐驃騎諮議參軍梁郡太守假節不<lb/>
拜琰嬰城固守自始春至于末冬薛道摽龎孟虯並向<lb/>
夀陽勔内攻外禦戰無不㨗善撫將帥以寛厚為衆所<lb/>
依將軍王廣之求勔所自乘馬諸將帥並忿廣之叨冒<lb/>
勸勔以法裁之勔歡笑即時解馬與廣之復除使持節<lb/>
督廣交二州諸軍事平越中郎廣州刺史將軍如故不<lb/>
拜及琰開門請降勔約令三軍不得妄動城内士民秋<lb/>
毫無所失百姓感悦咸曰來蘇百姓生為立碑改督益<lb/>
<pb n="KR2a0016_WYG_086-5b"/>
寕二州諸軍事益州刺史持節將軍如故又不拜還京<lb/>
都拜太子左衛率封鄱陽縣侯食邑千户琰初求救索<lb/>
虜虜大衆屯據汝南泰始三年以勔為征虜將軍督西<lb/>
討前鋒諸軍事假節置佐本官如故先是常珍竒據汝<lb/>
南與琰為逆琰降因據戍䧏虜事在琰傳至是引虜西<lb/>
河公長社公攻圍輔國將軍汝隂太守張景逺景逺與<lb/>
軍主楊文萇拒擊大破之景逺尋病卒太宗嘉其功追<lb/>
贈冠軍將軍豫州刺史追封含洭縣男食邑三百戸以<lb/>
<pb n="KR2a0016_WYG_086-6a"/>
文萇代為汝隂太守除勔右衛將軍仍以為使持節都<lb/>
督豫司二州諸軍事征虜將軍豫州刺史餘如故四年<lb/>
除侍中領射聲校尉又不受進號右將軍其年虜遣汝<lb/>
陽司馬趙懐仁歩騎五百宼武津縣勔遣龍驤將軍曲<lb/>
元徳䡖兵進討虜衆驚散虜子都公閼于拔又率三百<lb/>
人防運車<hi>闕</hi>　千兩於汝陽臺東水上結營元徳單騎<lb/>
直入斬拔首因進攻汝陽臺即陷外壘獲車一千三百<lb/>
乘斬首一百五十級勔又使司徒參軍孫臺瓘督弋陽<lb/>
<pb n="KR2a0016_WYG_086-6b"/>
以西㑹虜宼義陽臺瓘大破之虜上其北豫州租有車<lb/>
二千兩勔招荒人邀擊於許昌虜衆奔散焚燒米榖淮<lb/>
西人賈元友上書太宗勸北攻懸瓠可收陳郡南頓汝<lb/>
南新蔡四郡之地上以其所陳示勔使具條答勔對曰<lb/>
元友稱虜主幼弱姦偽競起内外規亂天亡有期臣以<lb/>
為獯醜侵縱乘藉王境盤據州郡百姓殘亡去冬衆軍<lb/>
失耕今春連城圍逼國家復境之畧實有不遑滅虜未<lb/>
及元友又云有七千餘家榖米豐積可供二萬人數年<lb/>
<pb n="KR2a0016_WYG_086-7a"/>
資儲臣又以為二萬人嵗食米四十八萬斛五年合湏<lb/>
米二百四十萬斛既理不容有恐事難稱言元友又云<lb/>
虜於懸瓠開驛保虜已先據若不足恃此不湏<hi>闕</hi>俱是<lb/>
攻城便應先圖懸瓠何更越先取郾以受腹背之災且<lb/>
七千餘家豐積而虜猶當逺運為糧是威不制民民非<lb/>
異計元友又云虜欲水陸運糧以救軍命可襲之機在<lb/>
於今日臣又以為開立驛道據守堅城觀其形候不似<lb/>
蹙弱可乘之機恐為難驗元友又云四郡民人遭虜二<lb/>
<pb n="KR2a0016_WYG_086-7b"/>
十七年之毒皆欲雪讐報恥伏待朝威臣又以為垣式<lb/>
寳等受國重恩今猶驅畧車營翻還就賊蓋是戀本之<lb/>
情深非報怨之宜何可輕試元友又云請勅荆雍兩州<lb/>
遣三千精兵從義陽依西山北下直據郾城臣又以為<lb/>
郾城是賊驛路要戍且經蠻接嶮數百里中裹糧潛進<lb/>
方出平地攻賊堅城自古名將未有能以此濟者假其<lb/>
尅㨗不知足南抗懸瓠北捍長社與不且賊擁據數城<lb/>
水陸通便而今使官以二千斷其資運於事為難元友<lb/>
<pb n="KR2a0016_WYG_086-8a"/>
又云虜圍逼汝隂遊魂二嵗為張景逺所挫不敢渡淮<lb/>
臣又以為景逺兵力寡弱不能自固逺遣救援方得少<lb/>
尅今定是為賊所畏不景逺前所摧傷裁至數百虜歩<lb/>
騎四萬猶不敢前而今必勸國家以輕兵逺討指掌可<lb/>
克言理相背莫復過此元友又云龍山雉水魯奴王景<lb/>
直等並受朝爵馬歩萬餘進討之宜唯湏勅命臣以為<lb/>
魯奴與虜交關彌歴年世去嵗送誠朝廷誓欲立功自<lb/>
蒙榮爵便即逃遁殊類姦猾豈易闇期兼王景直是一<lb/>
<pb n="KR2a0016_WYG_086-8b"/>
亡命部曲不過數十人既不可言又未足恃萬餘之言<lb/>
似不近實元友又云四郡恨忿此非類車營連結廢田<lb/>
二載生業已盡賊無所資糧儲已罄斷其運道最是要<lb/>
畧臣又以斷運湏兵兵應資食而當此過縣瓠二百里<lb/>
中使兵食兼足何處求辦臣竊尋元嘉以來傖荒逺人<lb/>
多干國議負儋歸闕皆勸討虜魯爽誕説實挫國威徒<lb/>
失兵力虚費金寳凡此之徒每規近説從來信納皆詒<lb/>
後悔界上之人唯視彊弱王師至境必壺漿候塗裁見<lb/>
<pb n="KR2a0016_WYG_086-9a"/>
退軍便抄截蜂起首領回師何嘗不為河畔所弊太宗<lb/>
納之元友議遂寑勔與常珍竒書勸令反虜珍竒乃與<lb/>
子超越羽林監式寳於譙殺虜子都公費拔等凡三千<lb/>
餘人勔馳驛以聞太宗大喜以珍竒為使持節都督司<lb/>
北豫二州諸軍事平北將軍司州刺史汝南新蔡縣侯<lb/>
食邑千户超越輔國將軍北豫州刺史潁川汝陽<hi>闕</hi>
三郡太守安陽縣男式寳輔國將軍陳南頓二郡太守<lb/>
真陽縣男食邑三百戸珍竒為虜所攻引軍南出虜追<lb/>
<pb n="KR2a0016_WYG_086-9b"/>
擊破之珍竒走依山得至壽陽超越式寳為人所殺五<lb/>
年汝隂太守楊文萇又頻破虜於荆亭及戍西詔進勔<lb/>
號平西将軍豫州刺史餘如故不拜其年徴拜散騎常<lb/>
侍中領軍勔以世路糾紛有懐止足求東陽郡上以勔<lb/>
啟徧示朝臣自尚書僕射袁粲以下莫不稱贊咸謂宜<lb/>
許上曰巴陵建平二王並有獨往之志若世道寧晏皆<lb/>
當申其所請勔經始鍾嶺之南以為棲息聚石蓄水彷<lb/>
彿丘中朝士愛素者多往游之六年改常侍為侍中其<lb/>
<pb n="KR2a0016_WYG_086-10a"/>
年南兖州刺史齊王出鎮淮隂以勔為使持節都督南<lb/>
徐兖青冀<hi>闕</hi>五州諸軍事平北將軍侍中中領軍如故<lb/>
出鎮廣陵固辭侍中軍號許之以為假平北將軍七年<lb/>
解都督假號并節太宗臨崩顧命以守尚書右僕射中<lb/>
領軍如故給鼓吹一部廢帝即位加兵五百人元徽初<lb/>
月犯右執法太白犯上將或勸勔解職勔曰吾執心行<lb/>
已無愧幽明若才輕任重灾𤯝必及天道密微避豈得<lb/>
免桂陽王休範為亂奄至京邑加勔使持節領軍置佐<lb/>
<pb n="KR2a0016_WYG_086-10b"/>
史鎮扞石頭既而賊衆屯朱雀斻南右軍王道隆率宿<lb/>
衛向朱雀聞賊已至急信召勔勔至命閉斻道隆不聽<lb/>
催勔渡斻進戰率所領於桁南戰敗臨陳死之時年五<lb/>
十七事平詔曰夫義實天經忠惟人則篆素流采金石<lb/>
宣煇自非識洞情靈理感生極豈有捐驅衛主舍命匡<lb/>
朝者哉故持節鎮軍將軍守尚書右僕射中領軍鄱陽<lb/>
縣開國侯勔思懐亮粹體業淹明𢎞勲樹績譽洽華野<lb/>
綢繆顧託契闊屯夷方倚謀猷翌康帝道逆蕃扇禍逼<lb/>
<pb n="KR2a0016_WYG_086-11a"/>
擾京甸援桴誓旅奉律行師身與事滅名隨操逺朕用<lb/>
傷悼震慟于厥心昔王允秉誠卞壺峻節均風往徳歸<lb/>
茂昭先軌泉途就永寃逝無追思崇徽䇿式光惇史可贈<lb/>
散騎常侍司空本官侯如故諡曰忠昭公子悛嗣順帝<lb/>
昇明末為廣州刺史齊受禪國除勔弟斆大始中為寕<lb/>
朔將軍交州刺史於道遇病卒先有都鄉侯爵諡曰質<lb/>
侯<lb/>
史臣曰吴漢平蜀城内流血霑踝而其後無聞於漢陸<lb/>
<pb n="KR2a0016_WYG_086-11b"/>
抗定西陵歩氏禍及嬰孩而機雲為戮上國劉勔克夀<lb/>
春士民無遺芻委粒之歎莫不扶老擕幼歌唱而出重<lb/>
圍美矣<lb/>
　<lb/>
　<lb/>
　<lb/>
　<lb/>
　宋書卷八十六<lb/>
<pb n="KR2a0016_WYG_086-12a"/>
　宋書卷八十六考證<lb/>
殷孝祖傳軍中人相謂曰殷統軍可謂死矣○南史死<lb/>
　字下有將字<lb/>
劉勔傳宗慤又命為府軍主簿○府軍南本作軍府<lb/>
元友又云請敕荆雍兩州遣三千精兵○三千南本作<lb/>
　二千下文劉勔條荅之語亦云二千<lb/>
　<lb/>
　<lb/>
<pb n="KR2a0016_WYG_086-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十六考證<lb/>
</p>
<p>
</p>
  </div>
<div>
<head>宋書卷八十七</head> <lb/>
    <p>
<pb n="KR2a0016_WYG_087-1a"/>
欽定四庫全書<lb/>
　宋書卷八十七<lb/>
　　梁　　　　沈　　　　　約　　　　撰<lb/>
　列傳第四十七<lb/>
　　蕭惠開　　殷琰<lb/>
蕭惠開南蘭陵人征西將軍思話子也初名慧開後改<lb/>
慧為惠少有風氣渉獵文史家雖貴戚而居服簡素初<lb/>
為秘書郎著作並名家年少惠開意趣與人多不同比<lb/>
<pb n="KR2a0016_WYG_087-1b"/>
肩或三年不共語外祖光禄大夫沛郡劉成戒之曰汝<lb/>
恩戚家子當應將迎時俗緝外内之歡如汝自業將無<lb/>
小傷多異以取天下之疾患邪惠開曰人間宜相緝和<lb/>
甚如慈旨但不幸耿介恥見作凡人畫龍未成故遂至<lb/>
於多忤耳轉太子舎人與汝南周朗同官友善以偏竒<lb/>
相尚轉尚書水部郎始興王濬征北府主簿南徐州治<lb/>
中從事史徙汝隂王友又為南徐州别駕中書侍郎江<lb/>
夏王義恭大將軍大司馬從事中郎孝建元年自太子<lb/>
<pb n="KR2a0016_WYG_087-2a"/>
中庶子轉黄門侍郎與侍中何偃爭積射將軍徐冲之<lb/>
事偃任遇甚隆惠開不為之屈偃怒使門下推彈之惠<lb/>
開乃上表解職曰陛下未照臣愚故引參近侍臣以職<lb/>
事非長故委能何偃凡諸當不不敢參議竊見積射將<lb/>
軍徐冲之為偃命所黜臣愚懐謂有可申故聊設微異<lb/>
偃恃恩使貴欲使人靡二情便訶脅主者手定文案割<lb/>
落臣議專載已辭雖天照廣臨竟未見察臣理違顏咫<lb/>
尺致兹壅濫則臣之受劾蓋何足悲但不順侍中臣有<lb/>
<pb n="KR2a0016_WYG_087-2b"/>
其咎當而行之不知何過且議之不允未有彈科省心<lb/>
揆天了知在宥臣不能謝愆右職改意重臣刺骨鑠金<lb/>
將在朝夕乞解所忝保拙私庭時偃寵方隆由此忤旨<lb/>
别勅有司以屬疾多免惠開官思話素恭謹操行與惠<lb/>
開不同常以其峻異每加嫌責及見惠開自解表自歎<lb/>
曰兒子不幸與周朗周旋理應如此杖之二百尋重除<lb/>
中庶子丁父艱居喪有孝性家素事佛凡為父起四寺<lb/>
南岸南岡下名曰禪岡寺曲阿舊鄉宅名曰禪鄉寺京<lb/>
<pb n="KR2a0016_WYG_087-3a"/>
口墓亭名曰禪亭寺所封封陽縣名曰禪封寺謂國僚<lb/>
曰封秩蓋鮮而兄弟甚多若使全關一人則在我所讓<lb/>
若使人人等分又事可悲恥寺衆既立自宜悉供僧衆<lb/>
由此國秩不復下均服除除司徒左長史大明二年出<lb/>
為海陵王休茂北中郎長史寧朔將軍襄陽太守行雍<lb/>
州州府事善於為政威行禁止襲封封陽縣侯還為新<lb/>
安王子鸞冠軍長史行吴郡事惠開妹當適桂陽王休<lb/>
範女又當適世祖子發遣之資湏應二千萬乃以為豫<lb/>
<pb n="KR2a0016_WYG_087-3b"/>
章内史聽其肆意聚納由是在郡著貪暴之聲入為尚<lb/>
書吏部郎不拜徙御史中丞世祖與劉秀之詔曰今以<lb/>
蕭惠開為憲司冀當稱職但一往服領已自殊有所震<lb/>
及在任百僚畏憚之八年入為侍中詔曰惠開前在憲<lb/>
司奉法直繩不阿權戚朕甚嘉之可更授御史中丞母<lb/>
憂去職起為持節督青冀二州諸軍事輔國將軍青冀<lb/>
二州刺史不行改督益寧二州刺史持節將軍如故惠<lb/>
開素有大意至蜀欲廣樹經畧善於述事對賓僚及士<lb/>
<pb n="KR2a0016_WYG_087-4a"/>
人説收牂牁越巂以為内地綏討蠻濮闢地徴租聞其<lb/>
言者以為大功可立太宗即位進號冠軍將軍又進平<lb/>
西將軍改督為都督晉安王子勛反惠開乃集將佐謂<lb/>
之曰湘東太祖之昭晉安世祖之穆其於當璧並無不<lb/>
可但景和雖昏本是世祖之嗣不任社稷其次猶多吾<lb/>
奉武文之靈兼荷世祖之眷今便當投袂萬里推奉九<lb/>
江乃遣巴郡太守費欣夀領二千人東下為巴東人任<lb/>
叔兒起義所邀欣夀敗沒陜口道不復通更遣州治中<lb/>
<pb n="KR2a0016_WYG_087-4b"/>
程法度領三千人歩出梁州又為氐賊楊僧嗣所斷先<lb/>
是惠開為治多任刑誅蜀土咸懐猜怨及聞欣夀没法<lb/>
度又不得前晉原一部遂反於是諸郡悉應之並來圍<lb/>
城城内東兵不過二千凡蜀人惠開疑之皆悉遣出子<lb/>
勛尋平蜀人並欲屠城以望厚賞惠開每遣軍出戰未<lb/>
嘗不㨗前後所摧破殺傷不可勝計外衆逾合勝兵者<lb/>
十餘萬人時天下已平太宗以蜀土險逺赦其誅責遣<lb/>
惠開弟惠基步道使蜀具宣朝旨惠基既至涪而蜀人<lb/>
<pb n="KR2a0016_WYG_087-5a"/>
志在屠城不欲使王命逺逹遏留惠基不聴進惠基率<lb/>
部曲破其渠帥馬興懐等然後得前惠開奉旨歸順城<lb/>
圍得解時太宗遣惠開宗人寳首水路慰勞益州寳首<lb/>
欲以平蜀為功更奬説蜀人於是處處蜂起凡諸離散<lb/>
者一時還合渠帥趙燕句文章等與寳首屯軍於上去<lb/>
成都六十里衆號二十萬人惠開欲遣擊之將佐咸曰<lb/>
攻破蜀賊誠不為難但慰勞使至未獲奉受而遣兵相<lb/>
距何以自明本心惠開曰今水陸四斷表啟路絶寳首<lb/>
<pb n="KR2a0016_WYG_087-5b"/>
或相誣陷謂我不奉朝旨我之欲戰本在通使使若得<lb/>
通則誠心達矣乃作啟事具陳事情使腹心二人帯啟<lb/>
戒之曰湏賊破路開便躍馬馳去遣永寧太守蕭惠訓<lb/>
别駕費欣業萬兵並進與戰大破之生禽寳首囚於成<lb/>
都縣獄所遣使至上使執送寳首除惠開晉平王休祐<lb/>
驃騎長史南郡太守不拜泰始四年還至京師初惠開<lb/>
府錄事參軍到希微負蜀人債將百萬為責主所制未<lb/>
得俱還惠開與希微共事不厚以為隨其同上不能擕<lb/>
<pb n="KR2a0016_WYG_087-6a"/>
接得還意恥之廐中凡有馬六十匹悉以乞希微償責<lb/>
其意趣不常皆如是先劉瑀為益州張説代之瑀去任<lb/>
凡所擕將佐有不樂反者必逼制將還語人曰隨我上<lb/>
豈可為張説作西門客邪惠開自蜀還資財二千餘萬<lb/>
悉散施道路一無所留五年又除桂陽王休範征北長<lb/>
史南東海太守其年㑹稽太守蔡興宗之郡而惠開自<lb/>
京口請假還都相逢於曲阿惠開先與興宗名位畧同<lb/>
又經情欵自以負釁摧屈慮興宗不能詣已戒勒部下<lb/>
<pb n="KR2a0016_WYG_087-6b"/>
蔡㑹稽部伍若借問慎不得答惠開素嚴自下莫敢違<lb/>
犯興宗見惠開舟力甚盛不知為誰遣人歴舫訊惠開<lb/>
有舫十餘事力二三百人皆低頭直去無一人答者復<lb/>
為晉平王休祐驃騎長史太守如故六年除少府加給<lb/>
事中惠開素剛至是益不得志寺内所住齋前有嚮種<lb/>
花草甚美惠開悉剗除列種白楊樹每謂人曰人生不<lb/>
得行胸懐雖夀百嵗猶為夭也發病歐血吐如肝胏者<lb/>
甚多除巴陵王休若征西長史寧朔將軍南郡太守未<lb/>
<pb n="KR2a0016_WYG_087-7a"/>
拜七年卒時年四十九子叡嗣齊受禪國除惠開與諸<lb/>
弟並不睦惠基使益州遂不相見與同產弟惠明亦著<lb/>
嫌隙云<lb/>
殷琰陳郡長平人也父道鸞衡陽王義季右軍長史琰<lb/>
少為太祖所知見遇與琅邪王景文相埒初為江夏王<lb/>
義恭征北行參軍始興王濬後軍主簿出為鄱陽晉熙<lb/>
太守豫州治中從事史廬陵内史臧質反棄郡奔北皖<lb/>
琰性有計數欲進退保全故不還都邑事平坐繫尚方<lb/>
<pb n="KR2a0016_WYG_087-7b"/>
頃之被宥除海陵王國郎中令不拜臨海王子頊為冠<lb/>
軍將軍吴興太守以琰為錄事參軍行郡事復為豫州<lb/>
别駕太宰戸曹屬丹楊丞尚書左丞少府尋陽王子房<lb/>
冠軍司馬行南豫州隨府轉右軍司馬又徙巴陵王休<lb/>
若左軍司馬前廢帝永光元年除黄門侍郎出為山陽<lb/>
王休祐右軍長史南梁郡太守休祐入朝琰仍行府州<lb/>
事太宗泰始元年以休祐為荆州欲以吏部郎張岱為<lb/>
豫州刺史㑹晉安王子勛反即以琰督豫司二州南豫<lb/>
<pb n="KR2a0016_WYG_087-8a"/>
州之梁郡諸軍事建武將軍豫州刺史以西汝隂太守<lb/>
龐道隆為琰長史殿中將軍劉順為司馬順勸琰同子<lb/>
勛琰家累在京邑意欲奉順而士人前右軍參軍杜叔<lb/>
寳前陳南頓二郡太守皇甫道烈道烈從弟前馬頭太<lb/>
守景度前汝南潁川二郡太守龐天生前睢陽令夏侯<lb/>
季子等竝勸琰同逆琰素無部曲門義不過數人無以<lb/>
自立受制於叔寳等太宗遣冗從僕射栁倫領軍助驃<lb/>
騎大將軍山陽王休祐又遣中兵參軍鄭瑗説琰令還<lb/>
<pb n="KR2a0016_WYG_087-8b"/>
二人至即與叔寳合叔寳者杜坦之子既土豪鄉望内<lb/>
外諸軍事並專之弋陽太守卜天生據郡同逆斷梁州<lb/>
獻馬得百餘匹邊城令宿僧䕶起義斬天生傳首京邑<lb/>
太宗嘉之以為龍驤將軍封建興縣侯食邑三百户時<lb/>
綏戎將軍汝南新蔡二郡太守周矜起義於懸瓠收兵<lb/>
得千餘人袁顗遺信誘矜司馬汝南人常珍奇以金鈴<lb/>
為信珍奇即日斬矜送首詣顗顗以珍奇為汝南新蔡<lb/>
二郡太守太宗追贈矜本官以義陽内史龐孟虯為司<lb/>
<pb n="KR2a0016_WYG_087-9a"/>
州刺史領隨郡太守孟虯不受命起兵同子勛子勛召<lb/>
孟虯出尋陽而以孟虯子定光行義陽郡事太宗知琰<lb/>
逼迫士人事不獲已猶欲羇縻之以琰兄前中書郎瑗<lb/>
為司徒右長史子邈為山陽王休祐驃騎參軍子勛遣<lb/>
使以琰為輔國將軍梁郡太守後又加豫州假節督南<lb/>
豫數郡杜叔寳求琰上佐龐道隆慮其為禍乃請奉表<lb/>
使尋陽琰即以叔寳為長史梁郡太守休祐歩入朝家<lb/>
内猶分停夀陽琰資給供贍事盡豐厚二年正月太宗<lb/>
<pb n="KR2a0016_WYG_087-9b"/>
遣輔國將軍劉勔率寧朔將軍吕安國西討休祐出鎮<lb/>
歴陽為諸軍總統時徐州刺史薛安都亦據彭城反募<lb/>
能生禽琰安都封千戸縣侯賜布絹各二千匹二月勔<lb/>
進軍小峴初合肥戍主南汝隂太守薛元寳委郡奔子<lb/>
勛前太守朱輔之據城歸順琰遣攻輔之輔之敗走琰<lb/>
以前右軍參軍裴季為南汝隂太守季又歸順太宗即<lb/>
而授之琰所用象縣令許道蓮亦率二百人歸降太宗<lb/>
以為馬頭太守三月上又遣寧朔將軍劉懐珍叚僧愛<lb/>
<pb n="KR2a0016_WYG_087-10a"/>
龍驤將軍姜產之馬步三軍助勔討琰義軍主黄回募<lb/>
江西楚人千餘斬子勛所置馬頭太守王廣元以回為<lb/>
龍驤將軍淮西人前奉朝請鄭墨率子弟部曲及淮右<lb/>
郡起義於陳郡城有衆一萬太宗以為司州刺史後虜<lb/>
宼淮西戰敗見殺追贈冠軍將軍是月劉順桞倫皇甫<lb/>
道烈龐天生等馬歩八千人東據宛唐去夀陽三百里<lb/>
勔率衆軍並進去順數里立營在道遇雨旦始至壘壍<lb/>
未立順欲擊之時琰所遣諸軍並受節度而以皇甫道<lb/>
<pb n="KR2a0016_WYG_087-10b"/>
烈土豪桞倫臺之所遣順本卑微不宜統督唯二軍不<lb/>
受命至是道烈倫不同順不能獨進乃止既而勔營壘<lb/>
漸立不可復攻因相持守四月勔錄事參軍王起前部<lb/>
賊曹參軍甄澹等五人委勔奔順順因此出軍攻勔順<lb/>
幢主樊僧整與臺馬軍主驃騎中兵參軍叚僧愛交矟<lb/>
鬭僧整刺僧愛殺之追贈屯騎校尉僧愛勇冠三軍軍<lb/>
中並懼太宗又遣太尉司馬垣閲率衆來㑹歩兵校尉<lb/>
龐沈之助裴季戍合肥初淮南人周伯符説休祐求起<lb/>
<pb n="KR2a0016_WYG_087-11a"/>
義兵休祐不許固請乃遣之杖䇿單行至安豐收得八<lb/>
百餘人於淮西為遊兵珍竒所置弋陽太守郭確遣將<lb/>
軍郭慈孫擊伯符於金丘琰又遣中兵參軍杜叔寳助<lb/>
之慈孫等為伯符所敗並投水死太宗以伯符為驃騎<lb/>
參軍叔寳本謂臺軍停住歴陽不辦進順等至無不瓦<lb/>
解唯齎一月日糧既與勔相持軍食盡報叔寳送食叔<lb/>
寳乃發車千五百乘載米餉順自以五千精兵防送之<lb/>
勔聞之軍副吕安國曰劉順精甲八千而我衆不能居<lb/>
<pb n="KR2a0016_WYG_087-11b"/>
半相持既久彊弱勢殊茍復推遷則無以自立所頼在<lb/>
彼糧將竭我食有餘耳若使叔寳米至非唯難可復圖<lb/>
我亦不能持久今唯有間道襲其米車出彼不意若能<lb/>
制之將不戰走矣勔以為然乃以疲弱守營簡選千百<lb/>
精手配安國及軍主黄回等間路出順後於横塘抄之<lb/>
安國始行計叔寳尋至止齎二日熟食食盡叔寳不至<lb/>
將士並欲還安國曰卿等旦已一食今晚米車不容不<lb/>
至若其不至夜去不晚叔寳果至以米車為函箱陣叔<lb/>
<pb n="KR2a0016_WYG_087-12a"/>
寳於外為遊軍幢主楊仲懐領五百人居前與安國回<lb/>
等相會仲懐部曲並欲退就叔寳并力擊安國仲懐曰<lb/>
賊至不擊復欲何待且統軍在後政三二里間比吾交<lb/>
手何憂不至即便前戰回所領並淮南楚子天下精兵<lb/>
衆力既倍合戰便破之於陣殺仲懐仲懐所領五百人<lb/>
死盡叔寳至而仲懐及士卒伏尸蔽野回等欲乘勝擊<lb/>
之安國曰彼將自走不假復擊退軍三十里止宿夜遣<lb/>
騎參候叔寳果棄米車奔走安國即復夜往燒米車驅<lb/>
<pb n="KR2a0016_WYG_087-12b"/>
牛二千餘頭而還劉順聞米車見燒叔寳又走三月一<lb/>
日夜衆潰奔還夀陽仍走淮西就常珍竒勔於是方軌<lb/>
而進叔寳歛居民及散卒嬰城自守勔與諸軍分營城<lb/>
外黄回立航渡肥水叔寳遣馬歩三千欲破航并柵斷<lb/>
小峴埭回擊大破之焚其船柵休祐與琰書曰君本文<lb/>
弱素無武幹是逺近所悉且名器清顯不應復有分外<lb/>
希覬近者之事當是劫於凶豎不能守節今大軍長驅<lb/>
已造城下勢孤援絶禍敗交至顧昔情欵猶有惻然聖<lb/>
<pb n="KR2a0016_WYG_087-13a"/>
上垂天地之仁開不世之澤好生惡殺遐邇所聞顧琛<lb/>
王曇生等皆軍敗迸走披草乞活尚蒙恩恕晏處私門<lb/>
今神鋒所臨前無横陳况窮城弱衆殘傷之餘而欲自<lb/>
固乎若開門歸順自可不失富貴將佐小大並保榮爵<lb/>
何故茍困士民自求韲膾身膏斧鑊妻息并盡老兄垂<lb/>
白東市受刑邪幸自思之信言不爽有如皎日上又遣<lb/>
王道隆齎詔宥琰罪勔又與琰書曰昔景和凶悖行絶<lb/>
人倫昏虐險穢諫諍杜塞遂殘毁陵廟芟刈百僚縱毒<lb/>
<pb n="KR2a0016_WYG_087-13b"/>
窮凶靡有紀極于時人神回遑莫能自保中内士庶咸<lb/>
願一匡予職在直衛目所備覩主上神機天發指麾克<lb/>
定横流塗炭一朝太平扶危拯急實冠終古而四方持<lb/>
疑成此乖逆資斧所臨毎從偃簡足下以衣冠華胄信<lb/>
槩夙昭附戾從違猶見容養賢兄長史階升清列賢子<lb/>
參軍亦塞國網間者進軍宛唐計由劉順退衆閉城當<lb/>
時未了過蒙朝恩謬充將帥蚤承風素情有依然今皇<lb/>
威逺申三方蹙弱勝敗之勢皎然可覽王御史昨至主<lb/>
<pb n="KR2a0016_WYG_087-14a"/>
上勅驃騎敎賢兄賢子書今悉遣送百代以來未有𢎞<lb/>
恩曲宥乃至於此且朝廷方宣示大義惟新王道何容<lb/>
摽虗辭於士女失國信於一州以足下明識淵見想必<lb/>
不俟終日如其孤背亭毒弗忌屠陷者便當窮兵肆武<lb/>
究法極刑將恐貴門無復祭祀之主墳壟乏埽灑之望<lb/>
進謝忠臣退慙孝子名實兩喪沒有餘責扶力畧白幸<lb/>
加研覽琰本無反心事由力屈叔寳等有降意前後屢<lb/>
遣送誠牋而衆心持疑莫能相一故歸順之計每多愆<lb/>
<pb n="KR2a0016_WYG_087-14b"/>
塞嬰城愈固弋陽西山蠻田益之起義攻郭確於弋陽<lb/>
以益之為輔國將軍督弋陽西山事六月勔築長圍始<lb/>
合田益之率蠻衆萬餘人攻龐定光於義陽定光遣從<lb/>
兄文生拒之為益之所破見殺遂圍其城定光求救於<lb/>
子勛子勛以定光父孟虯為司州刺史率精兵五千救<lb/>
義陽并解夀陽之圍常珍竒又自懸瓠遣三千人援定<lb/>
光屯軍桞水益之不戰望風奔散孟虯乘勝進軍向夀<lb/>
陽初常珍竒遣周當垣式寳率數百人送仗與琰式寳<lb/>
<pb n="KR2a0016_WYG_087-15a"/>
驍勇絶衆因留守北門乃率所領開門掩襲勔入其營<lb/>
勔逃避得免式寳得勔衣㡌而去勔於是乃豎長圍治<lb/>
攻道於東南角并填壍東南角有髙樓隊主趙法進計<lb/>
曰外若進攻必先攻樓樓頺落既傷將士又使人情沮<lb/>
壊不如先自毁之從其言勔用草茅苞土擲以塞壍擲<lb/>
者如雲城内乃以火箭射之草未及燃後土續至一二<lb/>
日壍便欲滿趙法進復獻計以鐡珠子灌之珠子流滑<lb/>
悉緣隙得入草於是火燃二日間草盡壍中土不過二<lb/>
<pb n="KR2a0016_WYG_087-15b"/>
三寸勔乃作大蝦蟇車載土牛皮蒙之三百人推以塞<lb/>
壍琰戸曹參軍虞挹之造碻車擊之以石車悉破壊初<lb/>
廬江太守王子仲棄郡奔尋陽廬江人起義休祐遣員<lb/>
外散騎侍郎陸悠之助之劉胡遣其輔國將軍薛道摽<lb/>
渡江煽動羣蠻規自廬江掩襲歴陽悠之衆弱退保譙<lb/>
城司徒建安王休仁遣參軍沈靈寵馳據廬江道摽後<lb/>
一日方至悠之自譙城來㑹因與道摽相持七月龐孟<lb/>
虯至弋陽勔遣吕安國垣閎龍驤將軍陳顯逹驃騎參<lb/>
<pb n="KR2a0016_WYG_087-16a"/>
軍孟次陽拒之孟虯軍副吕興夀與安國有舊率所領<lb/>
降安國進軍破孟虯於蓼潭義軍主陳肫又破之於汝<lb/>
水孟虯走向義陽義陽已為王元謨子曇善起義所據<lb/>
乃逃於蠻中淮西人鄭叔舉起義擊常珍竒以為北豫<lb/>
州刺史八月皇甫道烈桞倫等二十一人聞孟虯敗並<lb/>
開門出降勔因此又與琰書曰桞倫來奔具相申述方<lb/>
承足下迹纒穢亂心秉忠誠惘黙窮愁不親戎政去冬<lb/>
開天之始愚迷者多如足下流比進非社稷宗臣退無<lb/>
<pb n="KR2a0016_WYG_087-16b"/>
顧命寄託朝廷既不偏相嫌責足下亦復無所獨愧程<lb/>
天祚已舉城歸順龐孟虯又繼迹奔亡劉胡困於錢溪<lb/>
袁顗欲戰不得推理揆勢亦安能久且南方初起連州<lb/>
十六擁徒百萬仲春以來無戰不北摧陷殄滅十無一<lb/>
二南憑袁顗弱卒北恃足下孤城以兹定業恐萬無一<lb/>
理方今國網疎畧示舉宏維比日相白想亦已具矣且<lb/>
倫等皆是足下腹心牙爪所以擕手相捨非有怨恨也<lb/>
了知事不可濟禍害己及故耳夫擁數千烏合抗天下<lb/>
<pb n="KR2a0016_WYG_087-17a"/>
之兵傾覆之狀豈不易曉假令六蔽之人猶當不為其<lb/>
事況復足下少祖名敎疾没世無稱者邪所以復有此<lb/>
白者實惜華州重鎮鞠為茂草兼傷貴門一日屠滅足<lb/>
下若能封府庫開四門宣語文武示以禍福先遣咫尺<lb/>
之書表達誠欵然後素車白馬來詣轅門若令足下髪<lb/>
膚不全兒姪彫耗者皇天后土實聞此言至辭不華寧<lb/>
復多白薛道摽猶在廬江劉胡又分兵揚聲向夀陽及<lb/>
合肥勔遣許道蓮馳赴合肥助裴季文又遣黄回孟次<lb/>
<pb n="KR2a0016_WYG_087-17b"/>
陽及屯騎校尉叚佛榮武衛將軍王廣之繼之道摽率<lb/>
其黨薛元寳等攻合肥勔所遣諸軍未至為道摽所陷<lb/>
季文及武衛將軍葉慶祖力戰死之勔馳遣垣閎總統<lb/>
諸軍攻合肥是月劉胡敗走尋陽平定太宗遣叔寳從<lb/>
父弟季文至琰城下與叔寳語説四方已定勸令時降<lb/>
叔寳曰我乃信汝恐為人所誑耳叔寳閉絶子勛敗問<lb/>
有傳者即殺之時琰子邈東在京邑繫建康太宗送邈<lb/>
與琰令説南賊已平之問自建康出便防送就道議者<lb/>
<pb n="KR2a0016_WYG_087-18a"/>
以為宜聽邈與伯父瑗私相見不爾無以解城内之惑<lb/>
不從邈至叔寳等果疑守備方固十月薛道摽突圍與<lb/>
十餘騎走奔淮西投常珍竒薛元寳歸降先是晉熙太<lb/>
守閻湛之據郡同逆至是沈靈寵自廬江攻之湛之未<lb/>
知尋陽已敗固守不降靈寵乃取諸將破劉胡文書置<lb/>
車中攻城僞敗棄車而走湛之得書大駭其夜奔逃十<lb/>
一月常珍竒乞降慮不見納又求救於索虜太宗即以<lb/>
珍竒為司州刺史領汝南新蔡二郡太守虜亦遣偽帥<lb/>
<pb n="KR2a0016_WYG_087-18b"/>
張窮竒騎萬匹救之十二月虜至汝南珍竒開門納虜<lb/>
淮西七縣民並連營南奔劉順之亦棄虜歸順南賊降<lb/>
者太宗並送琰城下令與城内交言由是人情沮喪琰<lb/>
將降先送休祐内人出城然後開門時琰有疾以板自<lb/>
輿與諸將帥面縳請罪勔並撫宥無所誅戮自將帥以<lb/>
下財物資貨皆以還之纎毫無所失虜騎救琰至師水<lb/>
聞城陷乃破義陽殺掠數千人而去垣式寳尋復反叛<lb/>
投常珍竒以平琰功劉懐珍封艾縣侯食邑四百戸垣<lb/>
<pb n="KR2a0016_WYG_087-19a"/>
閎樂鄉縣侯孟次陽攸縣子王廣之蒲圻縣子陳顯達<lb/>
彭澤縣子呂安國鍾武縣子食邑各三百户黄回葛陽<lb/>
縣男食邑二百户送琰及偽節還京都久之為王景文<lb/>
鎮南諮議參軍兼少府泰豫元年除少府加給事中後<lb/>
廢帝元徽元年卒時年五十九琰性和雅静素寡嗜欲<lb/>
諳前世舊事事兄甚謹少以名行見稱在夀陽被攻圍<lb/>
積時為城内所懐附揚州刺史王景文征西將軍蔡興<lb/>
宗司空褚淵並與之友善云<lb/>
<pb n="KR2a0016_WYG_087-19b"/>
史臣曰夫求忠臣必於孝子之門蓋以類得之也昔啟<lb/>
方説主迹表遺親鄧攸淳行愛兼猶子雖禀分參差情<lb/>
紀難一而均薄等厚未之或偏惠開親禮雖篤弟隙尤<lb/>
著方寸之内孝友異情險於山川有驗於此也<lb/>
　<lb/>
　<lb/>
　<lb/>
　宋書卷八十七<lb/>
<pb n="KR2a0016_WYG_087-20a"/>
　宋書卷八十七考證<lb/>
蕭惠開傳今以蕭惠開為憲司冀當稱職但一往服領<lb/>
　已自殊有所震○服領南史作眼頞<lb/>
殷琰傳三月一日夜衆潰奔還夀陽○三月一本作五<lb/>
　月<lb/>
　<lb/>
　<lb/>
　<lb/>
<pb n="KR2a0016_WYG_087-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十七考證<lb/>
</p>
<p>
</p>
  </div>
<div>
<head>宋書卷八十八</head> <lb/>
    <p>
<pb n="KR2a0016_WYG_088-1a"/>
欽定四庫全書<lb/>
　宋書卷八十八<lb/>
　　梁　　　　沈　　　　　約　　　　撰<lb/>
　列傳第四十八<lb/>
　　薛安都　　沈文秀　　崔道固<lb/>
薛安都河東汾隂人也世為彊族同姓有三千家父廣<lb/>
為宗豪髙祖定關河以為上黨太守安都少以勇聞身<lb/>
長七尺八寸便弓馬索虜使助秦州刺史北賀泊擊反<lb/>
<pb n="KR2a0016_WYG_088-1b"/>
胡白龍子滅之由是為偽雍秦二州都統州各有刺史<lb/>
都統總其事元嘉二十一年索虜主拓跋燾擊芮芮大<lb/>
敗安都與宗人薛永宗起義永宗營汾曲安都襲得𢎞<lb/>
農㑹北地人蓋吴起兵遂連衡相應燾自率衆擊永宗<lb/>
滅其族進擊蓋吴安都料衆寡不敵率壯士辛靈度等<lb/>
棄𢎞農歸國太祖延見之求北還構扇河陜招聚義衆<lb/>
上許之給錦百疋雜繒三百疋復襲𢎞農虜已増戍城<lb/>
不可克蓋吴又死乃退還上洛世祖鎮襄陽板為揚武<lb/>
<pb n="KR2a0016_WYG_088-2a"/>
將軍北𢎞農太守漸彊盛安都乃歸襄陽從叔沈亦同<lb/>
歸國官至綏逺將軍新野太守二十七年隨王誕版安<lb/>
都為建武將軍隨桞元景向關陜率歩騎居前所向克<lb/>
㨗事在元景傳軍還誕版為後軍行參軍二十九年除<lb/>
始興王濬征北行參軍加建武將軍魯爽向虎牢安都<lb/>
復隨元景北出即據關城期俱濟河取蒲坂㑹爽退安<lb/>
都復率所領隨元景引還仍伐西陽五水蠻世祖伐逆<lb/>
轉參軍事加寧朔將軍領馬軍與栁元景俱發四月十<lb/>
<pb n="KR2a0016_WYG_088-2b"/>
四日至朱雀航横矛瞋目叱賊將皇甫安民等曰賊弑<lb/>
君父何心事之世祖踐阼除右軍將軍五月四日率所<lb/>
領騎為前鋒直入殿庭賊尚有數百人一時奔散以功<lb/>
封南鄉縣男食邑五百戸安都後征關陜至臼口夢仰<lb/>
頭視天正見天門開謂左右曰汝見天門開不至是歎<lb/>
曰夢天開乃中興之象邪從弟道生亦以軍功為大司<lb/>
馬參軍犯辠為秣陵令庾淑之所鞭安都大怒乃乘馬<lb/>
從數十人令左右執矟欲往殺淑之行至朱雀航逢栁<lb/>
<pb n="KR2a0016_WYG_088-3a"/>
元景元景遙問薛公何處去安都躍馬至車後曰小子<lb/>
庾淑之鞭我從弟今詣往刺殺之元景慮其不可駐乃<lb/>
紿之曰小子無宜適卿往與手甚快安都既回馬復追<lb/>
呼之别宜與卿有所論令下馬入車既入車因責讓之<lb/>
曰卿從弟服章言論與寒細不異雖復人士庾淑之亦<lb/>
何由得知且人身犯罪理應加罰卿為朝廷勲臣宜崇<lb/>
奉法憲云何放恣輒欲於都邑殺人非唯科律所不容<lb/>
主上亦無辭以相宥因載之俱歸安都乃止其年以憚<lb/>
<pb n="KR2a0016_WYG_088-3b"/>
直免官孝建元年復除左軍將軍二月魯爽反叛遣安<lb/>
都及冗從僕射胡子反龍驤將軍宗越率歩騎據歴陽<lb/>
爽遣將鄭徳元戍大峴徳元使前鋒楊胡與輕兵向歴<lb/>
陽安都遣宗越及歴陽太守程天祚逆擊破之斬胡與<lb/>
及其軍副徳元復使其司馬梁嚴屯峴東安都幢主周<lb/>
文恭晨往偵候因而襲之悉禽賊未敢進世祖詔安都<lb/>
留三百人守歴陽渡還採石遷輔國將軍竟陵内史四<lb/>
月魯爽使弟瑜率三千人出小峴爽尋以大衆阻大峴<lb/>
<pb n="KR2a0016_WYG_088-4a"/>
又遣安都歩騎八千渡江與歴陽太守張幼緒等討爽<lb/>
安都軍副建武將軍譚金率數十騎挑戰斬其偏帥幼<lb/>
緒恇怯輒引軍退還安都復還歴陽臧質乆不至世祖<lb/>
復遣沈慶之濟江督統諸軍爽軍食少引退慶之使安<lb/>
都率輕騎追之四月丙戍及爽於小峴爽自與腹心壯<lb/>
騎斷後譚金先薄之不能入安都望見爽便躍馬大呼<lb/>
直往刺之應手而倒左右范䨇斬爽首爽累世梟猛生<lb/>
習戰陳咸云萬人敵安都單騎直入斬之而反時人皆<lb/>
<pb n="KR2a0016_WYG_088-4b"/>
云關羽之斬顔良不是過也進爵為侯増邑五百戸并<lb/>
前千戸時王元謨距南郡王義宣臧質於梁山安都復<lb/>
領騎為支軍賊有水歩營在蕪湖安都遣將吕興壽率<lb/>
數十騎襲之賊衆驚亂斬首及赴水死者甚衆義宣遣<lb/>
將劉湛及譚攻元謨元謨命衆軍擊之使安都引騎出<lb/>
賊陣右譚金三歴賊陳乘其隙縱騎突之諸將係進是<lb/>
朝賊馬軍發蕪湖欲來㑹戰望安都騎甚盛隠山不敢<lb/>
出賊陣東南猶堅安都横擊陷之賊遂大潰安都隊主<lb/>
<pb n="KR2a0016_WYG_088-5a"/>
劉元儒於艦中斬湛首轉太子左衛率大明元年虜向<lb/>
無鹽東平太守劉胡出戰失利二月遣安都領馬軍北<lb/>
討東陽太守沈法系水軍向彭城並受徐州刺史申坦<lb/>
節度上戒之曰賊若可及便盡力殄之若度已回可過<lb/>
河耀威而反時虜已去坦求回軍討任榛見許安都當<lb/>
向左城左城去滑臺二百餘里安都以去虜鎮近軍少<lb/>
不宜分行至東坊城遇任榛三騎討擒其一餘兩騎得<lb/>
走任榛聞知皆得逃散時天旱水泉多竭人馬疲困不<lb/>
<pb n="KR2a0016_WYG_088-5b"/>
能逺追安都法系並白衣領職坦繫尚方任榛大抵在<lb/>
任城界積世逋叛所聚所在皆棘榛深密難為用師故<lb/>
能久自保藏屢為民患安都明年復職改封武昌縣侯<lb/>
加散騎常侍七年又加征虜將軍為太子左衛率十年<lb/>
終世祖世不轉前廢帝即位遷右衛將軍加給事中永<lb/>
光元年出為使持節督兗州諸軍事前將軍兗州刺史<lb/>
景和元年代義陽王昶督徐州豫州之梁郡諸軍事平<lb/>
北將軍徐州刺史太宗即位進號安北將軍給鼔吹一<lb/>
<pb n="KR2a0016_WYG_088-6a"/>
部安都不受命舉兵同晉安王子勛初安都從子索兒<lb/>
前廢帝景和中為前軍將軍直閤從誅諸公封武安縣<lb/>
男食邑三百戸太宗即位以為左將軍直閤如故安都<lb/>
將為逆遣密信報之又遣數百人至𤓰歩迎接時右衞<lb/>
將軍桞光世亦與安都通謀泰始二年正月索兒光世<lb/>
並在省安都信催令速去二人俱自省逃出擕安都諸<lb/>
子及家累席卷北奔青州刺史沈文秀冀州刺史崔道<lb/>
固並皆同反文秀遣劉彌之張靈慶崔僧琁三軍道固<lb/>
<pb n="KR2a0016_WYG_088-6b"/>
遣子景徴傅靈越領衆並應安都彌之等南出下邳靈<lb/>
越自太山道向彭城時濟隂太守申闡據睢陵城起義<lb/>
索兒率靈越等攻之安都使同黨裴祖隆守下邳城彌<lb/>
之等至下邳改計歸順因進軍攻祖隆僧琁不同率所<lb/>
領歸安都索兒聞彌之有異志舎睢陵馳赴下邳彌之<lb/>
等未戰潰散並為索兒所執見殺時太宗以申令孫為<lb/>
徐州代安都令孫進據淮陽密有反志遣人告索兒曰<lb/>
欲相從順而百口在都可進軍見攻若戰敗被執家人<lb/>
<pb n="KR2a0016_WYG_088-7a"/>
可得免禍索兒乃遣靈越向淮陽令孫出城為相距之<lb/>
形既而奔散北投索兒索兒使令孫説闡令降闡既降<lb/>
索兒執闡及令孫並殺之索兒因引軍渡淮軍糧不給<lb/>
掠奪百姓榖食太宗遣齊王率前將軍張永寧朔將軍<lb/>
垣山寳王寛員外散騎侍郎張寘震蕭順之龍驤將軍<lb/>
張季和黄文玉等諸軍北討其年五月軍次平原索兒<lb/>
等率馬歩五千列陳距戰擊大破之索兒又虜掠民榖<lb/>
固守石梁齊王又率鎮北參軍趙曇之吕湛之擊之索<lb/>
<pb n="KR2a0016_WYG_088-7b"/>
兒軍無資實所資野掠既見攻逼無以自守於是奔散<lb/>
又追破之於葛家白鵠索兒走向樂平縣界為申令孫<lb/>
子孝叔所斬安都子道智大將范雙走向合肥詣南汝<lb/>
隂太守裴季降時武衛將軍王廣之領軍𨽻劉勔攻殷<lb/>
琰於壽陽傅靈越奔逃為廣之軍人所生禽厲聲曰我<lb/>
傅靈越也汝得賊何不即殺生送詣勔勔躬自慰勞詰<lb/>
其叛逆對曰九州唱義豈獨在我勔又問四方阻逆無<lb/>
戰不禽主上皆加以曠蕩即其才用卿何不早歸天闕<lb/>
<pb n="KR2a0016_WYG_088-8a"/>
乃逃命草閒乎靈越荅曰薛公舉兵淮北威震天下不<lb/>
能專任智勇委付子姪致敗之由實在於此然事之始<lb/>
末備皆參豫人生歸於一死實無面求活勔壯其意送<lb/>
還京師太宗欲加原宥靈越辭對如一終不回改乃殺<lb/>
之靈越清河人也時輔國將軍山陽内史程天祚據郡<lb/>
同安都攻圍彌時然後歸順子勛平定安都遣别駕從<lb/>
事史畢衆愛下邳太守王煥等奉啟書詣太宗歸欵曰<lb/>
臣庸𨽻荒萌偷生上國過蒙世祖孝武皇帝過常之恩<lb/>
<pb n="KR2a0016_WYG_088-8b"/>
犬馬有心實感恩遇是以晉安始唱投誠孤往不期生<lb/>
榮實存死報今天命大歸羣迷改屬輒率領所部束骸<lb/>
待誅違拒之罪伏聽湯鑊索兒之死也安都使桞光世<lb/>
守下邳至是亦率所領歸降太宗以四方已平欲示威<lb/>
於淮外遣張永沈攸之以重軍迎之安都謂既已歸順<lb/>
不應遣重兵懼不免罪乃遣信要引索虜三年正月索<lb/>
虜遣博陵公尉遲茍人城陽公孔伯恭二萬騎救之永<lb/>
等引退安都開門納虜虜即授安都徐州刺史河東公<lb/>
<pb n="KR2a0016_WYG_088-9a"/>
四年三月召還桑乾五年死於虜中時年六十初安都<lb/>
起兵長史蘭陵儼密欲圖之見殺安都未向桑乾前軍<lb/>
將軍裴祖隆謀殺茍人舉彭城歸順事洩見誅員外散<lb/>
騎侍郎孫耿之擊索兒戰死及劉彌之張靈慶皆戰敗<lb/>
見殺並為太宗所哀追贈儼光禄勲祖隆寧朔將軍兖<lb/>
州刺史耿之羽林監彌之輔國將軍青州刺史靈慶寧<lb/>
朔將軍冀州刺史安都子伯令環龍亡命梁雝二州之<lb/>
間三年率亡命數千人襲廣平執太守劉㝠虬攻順陽<lb/>
<pb n="KR2a0016_WYG_088-9b"/>
克之畧有義成扶風置立守宰雝州刺史巴陵王休若<lb/>
遣南陽太守張敬兒新野太守劉攘兵擊破之並禽先<lb/>
是東安東莞二郡太守張讜守團城在彭城東北始同<lb/>
安都末亦歸順太宗以為東徐州刺史復為虜所没<lb/>
沈文秀字仲逺吴興武康人司空慶之弟子也父劭之<lb/>
南中郎行參軍文秀初為郡主簿功曹史慶之貴後文<lb/>
秀起家為東海王褘撫軍行參軍又度義陽王昶東中<lb/>
郎府東遷錢唐令西陽王子尚撫軍參軍武康令尚書<lb/>
<pb n="KR2a0016_WYG_088-10a"/>
庫部郎本邑中正建康令坐為尋陽王鞭殺私奴免官<lb/>
加杖一百尋復官前廢帝即位為建安王休仁安南錄<lb/>
事參軍射聲校尉景和元年遷督青州之東莞東安二<lb/>
郡諸軍事建威將軍青州刺史時帝狂悖無道内外憂<lb/>
危文秀將之鎮部曲出屯白下説慶之曰主上狂暴如<lb/>
此土崩將至而一門受其寵任萬物皆謂與之同心且<lb/>
此人性情無常猜忌特甚將來之禍事又難測今因此<lb/>
衆力圖之易於反掌千載一時萬不可失慶之不從文<lb/>
<pb n="KR2a0016_WYG_088-10b"/>
秀固請非一言輒流涕終不回文秀既行慶之果為帝<lb/>
所殺慶之死後帝遣直閤江方興領兵誅文秀方興未<lb/>
至太宗已定亂馳驛駐之方興既至為文秀所執尋見<lb/>
釋遣還京師時晉安王子勛據尋陽反叛六師外討徴<lb/>
兵於文秀文秀遣劉彌之張靈慶崔僧琁三軍赴朝廷<lb/>
時徐州刺史薛安都已同子勛遣使報文秀以四方齊<lb/>
舉勸令同逆文秀即令彌之等回應安都彌之等尋歸<lb/>
順事在安都傳彌之青州彊姓門族甚多諸宗從相合<lb/>
<pb n="KR2a0016_WYG_088-11a"/>
率奔北海據城以拒文秀平原樂安二郡太守王元黙<lb/>
據琅邪清河廣川二郡太守王元邈據盤陽城髙陽勃<lb/>
海二郡太守劉乘民據臨濟城並起義文秀司馬房文<lb/>
慶謀應之為文秀所殺文秀遣軍主解彥士攻北海陷<lb/>
之乘民從弟伯宗合率鄉兵復克北海因率所領向青<lb/>
州所治東陽城文秀拒之伯宗戰敗被創弟天愛扶持<lb/>
將去伯宗曰丈夫當死戰場以身殉國安能歸死兒女<lb/>
手中乎弟可速去無為兩亡乃見殺追贈龍驤將軍長<lb/>
<pb n="KR2a0016_WYG_088-11b"/>
廣太守太宗遣青州刺史明僧暠東莞東安二郡太守<lb/>
李靈謙率軍伐文秀元邈乘民僧暠等並進軍攻城每<lb/>
戰輒為文秀所破離而復合如此者十餘泰始二年八<lb/>
月尋陽平定太守遣尚書度支郎崔元孫慰勞諸義軍<lb/>
隨僧暠戰敗見殺追贈寧朔將軍冀州刺史上遣文秀<lb/>
弟文炳詔文秀曰皇帝前問督青州徐州之東莞東安<lb/>
二郡諸軍事建威將軍青州刺史朕去嵗撥亂功振普<lb/>
天於卿一門特有殊澤卿得延命至今誰之力耶何故<lb/>
<pb n="KR2a0016_WYG_088-12a"/>
背國負恩逺同逆豎今天下已定四方寧壹獨卿守窮<lb/>
城何所歸奉且卿百口在都兼有墳墓想情非木石猶<lb/>
或顧懐故指遣文炳具相宣示凡諸逆郎親為戎首一<lb/>
不加辠文炳所具卿獨何人而能自立便可速率部曲<lb/>
同到軍門别詔有司一無所問如其不爾國有常刑非<lb/>
惟戮及弟息亦當夷卿墳壟既以謝齊土百姓亦以勞<lb/>
將士之心故今有詔三年二月文秀歸命請辠即安本<lb/>
任先是冀州刺史崔道固亦據歴城同逆為土人起義<lb/>
<pb n="KR2a0016_WYG_088-12b"/>
所攻與文秀俱遣信引虜虜遣將慕輿白曜率大衆援<lb/>
之文秀已受朝命乃乘虜無備縱兵掩擊殺傷甚多虜<lb/>
乃進軍圍城文秀善於撫御將士咸為盡力每與虜戰<lb/>
輒摧破之掩擊營砦往無不㨗太宗進文秀號輔國將<lb/>
軍其年八月虜蜀郡公拔式等馬歩數萬人入西郭直<lb/>
至城下文秀使輔國將軍垣諶擊破之九月又逼城東<lb/>
十月進攻南郭文秀使員外散騎侍郎黄彌之等邀擊<lb/>
斬獲數千四年又進文秀號右將軍封新城縣侯食邑<lb/>
<pb n="KR2a0016_WYG_088-13a"/>
五百戸虜青州刺史王隆顯於安丘縣又為軍主髙崇<lb/>
仁所破死者數百人虜圍青州積久太宗所遣救兵並<lb/>
不敢進乃以文秀弟征北中兵參軍文静為輔國將軍<lb/>
統髙密北海平昌長廣東萊五郡軍事海道救青州文<lb/>
静至東萊之不其城為虜所斷遏不得進因保城自守<lb/>
又為虜所攻屢戰輒尅太宗加其東青州刺史四年不<lb/>
其城為虜所陷文静見殺文秀被圍三載外無援軍士<lb/>
卒為之用命無離叛者日夜戰鬭甲胄生蟣虱五年正<lb/>
<pb n="KR2a0016_WYG_088-13b"/>
月二十四日遂為虜所陷城敗之日解釋戎衣緩服静<lb/>
坐命左右取所持節虜既入兵刃交至問曰青州刺史<lb/>
沈文秀何在文秀厲聲曰身是囚執之牽出聽事前剝<lb/>
取衣服時白曜在城西南角樓裸縛文秀至曜前執之<lb/>
者令拜文秀曰各二國大臣無相拜之禮曜命還其衣<lb/>
為設酒食鏁送桑乾其餘為亂兵所殺死者甚衆太宗<lb/>
先遣尚書功論郎何如眞選青州文武亦為虜所殺文<lb/>
秀在桑乾凡十九年齊之永明四年病死時年六十一<lb/>
<pb n="KR2a0016_WYG_088-14a"/>
崔道固清河人也世祖世以幹用見知歴太子屯騎校<lb/>
尉左軍將軍大明三年出為齊北海二郡太守民焦恭<lb/>
破古冢得玉鎧道固檢得獻之執繫恭入為新安王子<lb/>
鸞北中郎諮議參軍永嘉王子仁左軍司馬景和元年<lb/>
出為寧朔將軍冀州刺史鎮歴城泰始二年進號輔國<lb/>
將軍又進號征虜將軍時徐州刺史薛安都同逆上即<lb/>
還道固本號為徐州代之道固不受命遣子景微軍主<lb/>
傅靈越率衆赴安都既而為土人起義所攻屢戰失利<lb/>
<pb n="KR2a0016_WYG_088-14b"/>
閉門自守會四方平定上遣使宣慰道固奉詔歸順先<lb/>
是與沈文秀共引虜虜既至固守距之因被圍逼虜每<lb/>
進輒為道固所摧三年以為都督冀青兖幽并五州諸<lb/>
軍事前將軍冀州刺史加節又進號平北將軍其年為<lb/>
虜所陷被送桑乾死於虜中<lb/>
史臣曰春秋列國大夫得罪皆先致其邑而後去唯邾<lb/>
莒三臣書以叛人之目蓋重地也安都勤王之畧義闕<lb/>
於藩屏以地外奔罪同於三叛詩云誰生厲階至今為<lb/>
<pb n="KR2a0016_WYG_088-15a"/>
梗其此之謂乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_088-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十八<lb/>
<pb n="KR2a0016_WYG_088-16a"/>
　宋書卷八十八考證<lb/>
薛安都傳使助秦州刺史北賀泊擊反胡白龍子滅之<lb/>
　○泊一本作汨白監本誤曰今改正<lb/>
元景慮其不可駐乃紿之○駐字連上句南史駐乃作<lb/>
　駐車是駐字連下句<lb/>
義宣遣將劉湛及譚○湛南史作諶<lb/>
沈文秀傳慕輿白曜率大衆援之○慕輿南史作慕容<lb/>
　<lb/>
<pb n="KR2a0016_WYG_088-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十八考證<lb/>
</p>
<p>
</p>
  </div>
<div>
<head>宋書卷八十九</head> <lb/>
    <p>
<pb n="KR2a0016_WYG_089-1a"/>
欽定四庫全書<lb/>
　宋書卷八十九<lb/>
　　梁　　　　沈　　　　　約　　　　撰<lb/>
　列傅第四十九<lb/>
　　袁粲<lb/>
袁粲字景倩陳郡陽夏人太尉淑兄子也父濯揚州秀<lb/>
才蚤卒祖母哀其幼孤名之曰愍孫伯叔並當世榮顯<lb/>
而愍孫饑寒不足母琅邪王氏太尉長史誕之女也躬<lb/>
<pb n="KR2a0016_WYG_089-1b"/>
事績紡以供朝夕愍孫少好學有清才有欲與從兄顗<lb/>
婚者伯父洵即顗父曰顗不堪政可與愍孫婚耳時愍<lb/>
孫在坐流涕起出蚤以操立志行見知初為揚州從事<lb/>
世祖安北鎮軍北中郎行參軍侍中郎主簿世祖伐逆<lb/>
轉記室參軍及即位除尚書吏部郎太子右衛率侍中<lb/>
孝建元年世祖率羣臣並於中興寺八關齋中食竟愍<lb/>
孫别與黄門郎張淹更進魚肉食尚書令何尚之奉法<lb/>
素謹密以白世祖世祖使御史中丞王謙之糾奏並免<lb/>
<pb n="KR2a0016_WYG_089-2a"/>
官二年起為廷尉太子中庶子領右軍將軍出為輔國<lb/>
將軍西陽王子尚北中郎長史廣陵太守行兗州事仍<lb/>
為永嘉王子仁冠軍長史將軍太守如故大明元年復<lb/>
為侍中領射聲校尉封興平縣子食邑五百戸事在顏<lb/>
師伯傳三年坐納山隂民丁彖文貨舉為㑹稽郡孝亷<lb/>
免官尋為西陽王子尚撫軍長史又為中庶子領左軍<lb/>
將軍四年出補豫章太守加秩中二千石五年復還為<lb/>
侍中領長水校尉遷左衛將軍加給事中七年轉吏部<lb/>
<pb n="KR2a0016_WYG_089-2b"/>
尚書左衛如故其年皇太子冠上臨宴東宫愍孫勸顏<lb/>
師伯酒師伯不飲愍孫因相裁辱師伯見寵於上上常<lb/>
嫌愍孫以寒素凌之因此發怒出為海陵太守前廢帝<lb/>
即位除御史中丞不拜復為吏部尚書永光元年徙右<lb/>
衛將軍加給事中景和元年復入為侍中領驍騎將軍<lb/>
太宗泰始元年轉司徒左長史冠軍將軍南東海太守<lb/>
愍孫清整有風操自遇甚厚常著妙徳先生傳以續嵇<lb/>
康髙士傳以自況曰有妙徳先生陳國人也氣志淵虗<lb/>
<pb n="KR2a0016_WYG_089-3a"/>
姿神清映性孝履順棲沖業簡有舜之遺風先生幼夙<lb/>
多疾性踈嬾無所營尚然九流百氏之言雕龍談天之<lb/>
藝皆泛識其大歸而不以成名家貧嘗仕非其好也混<lb/>
其聲迹晦其心用故深交或迕俗察罔識所處席門常<lb/>
掩三逕裁通雖揚子寂漠嚴叟沈㝠不是過也脩道遂<lb/>
志終無得而稱焉又嘗謂周旋人曰昔有一國國中一<lb/>
水號曰狂泉國人飲此水無不狂唯國君穿井而汲獨<lb/>
得無恙國人既並狂反謂國主之不狂為狂於是聚謀<lb/>
<pb n="KR2a0016_WYG_089-3b"/>
共執國主療其狂疾火艾針藥莫不畢具國主不任其<lb/>
苦於是到泉所酌水飲之飲畢便狂君臣大小其狂若<lb/>
一衆乃歡然我既不狂難以獨立比亦欲試飲此水愍<lb/>
孫幼慕荀奉倩之為人白世祖求改名為粲不許至是<lb/>
言於太宗乃改為粲字景倩焉二年遷領軍將軍仗士<lb/>
二十人入六門其年徙中書令領太子詹事増封三百<lb/>
户固辭不受三年轉尚書僕射尋領吏部五年加中書<lb/>
令又領丹陽尹六年上於華林園茅堂講周易粲為執<lb/>
<pb n="KR2a0016_WYG_089-4a"/>
經又知東宫事徙為右僕射七年領太子詹事僕射如<lb/>
故未拜遷尚書令丹陽尹如故坐前選武衛將軍江桞<lb/>
為江州刺史柳有罪降為守尚書令太宗臨崩粲與褚<lb/>
淵劉勔並受顧命加班劒二十人給鼓吹一部後廢帝<lb/>
即位加兵五百人帝未親朝政下詔曰比元序愆度留<lb/>
熏燿晷有傷秋稼方貽民瘼朕以眇疚未𢎞政道囹圄<lb/>
尚繁枉滯猶積晨兢夕厲每惻于懐尚書令可與執法<lb/>
以下就訊衆獄使寃訟洗遂瘐弊昭蘇頒下州郡咸令<lb/>
<pb n="KR2a0016_WYG_089-4b"/>
無壅元徽元年丁母憂葬竟攝令親職加衛將軍不受<lb/>
敦逼備至中使相望粲終不受性至孝居喪毁甚祖日<lb/>
及祥變常發詔衛軍斷客二年桂陽王休範為逆粲扶<lb/>
曵入殿詔加兵自隨府置佐史時兵難危急賊已至南<lb/>
掖門諸將意沮咸莫能奮粲慷慨謂諸將帥曰寇賊已<lb/>
逼而衆情離沮孤子受先帝顧託本以死報今日當與<lb/>
褚䕶軍同死社稷因命左右被馬辭色哀壯於是陳顯<lb/>
達等感激出戰賊即平殄事寧授中書監即本號開府<lb/>
<pb n="KR2a0016_WYG_089-5a"/>
儀同三司領司徒以揚州解為府固不肯移三年徙尚<lb/>
書令衛軍開府如故並固辭服終乃受加侍中進爵為<lb/>
侯又不受時粲與齊王褚淵劉秉入直平決萬機時謂<lb/>
之四貴粲閑黙寡言不肯當事主書每往諮決或髙詠<lb/>
對之時立一意則衆莫能改宅宇平素器物取給好飲<lb/>
酒善吟諷獨酌園庭以此自適居負南郭時杖䇿獨遊<lb/>
素寡往來門無雜客及受遺當權四方輻湊閑居髙臥<lb/>
一無所接談客文士所見不過一兩人順帝即位遷中<lb/>
<pb n="KR2a0016_WYG_089-5b"/>
書監司徒侍中如故時齊王居東府故使粲鎮石頭粲<lb/>
素静退每有朝命多不即從逼切不得已然後方就及<lb/>
詔移石頭即便順㫖有周旋人解望氣謂粲曰石頭氣<lb/>
甚乖往必有禍粲不答又給油絡通幰車仗士五十人<lb/>
入殿時齊王功髙徳重天命有歸粲自以身受顧託不<lb/>
欲事二姓密有異圖丹陽尹劉秉宋代宗室前湘州刺<lb/>
史王藴太后兄子素好武事並慮不見容於齊王皆與<lb/>
粲相結將帥黄回任候伯孫曇瓘王宜興彭文之卜伯<lb/>
<pb n="KR2a0016_WYG_089-6a"/>
興等並與粲合昇明元年荆州刺史沈攸之舉兵齊王<lb/>
自詣粲粲稱疾不見粲宗人通直郎袁達以為不宜示<lb/>
異同粲曰彼若以主幼時艱與桂陽時不異劫我入臺<lb/>
便無辭以拒一如此不復得出矣時齊王入屯朝堂秉<lb/>
從父弟領軍將軍韞入直門下省伯興為直閤黄回諸<lb/>
將皆率軍出新亭粲謀克日矯太后令使韞伯興率宿<lb/>
衛兵攻齊王於朝堂回率軍來應秉候伯等並赴石頭<lb/>
本期夜發其日秉恇擾不知所為晡夜便束裝未暗載<lb/>
<pb n="KR2a0016_WYG_089-6b"/>
婦女席卷就粲由此事洩先是齊王遣將薛淵蘇烈王<lb/>
天生等領兵戍石頭云以助粲實禦之也又令腹心王<lb/>
敬則為直閤與伯興共總禁兵王蘊聞秉已奔歎曰今<lb/>
年事敗矣時齊王使蘊募人已得數百乃狼狽率部曲<lb/>
向石頭本期開南門時已暗夜薛淵等據門射之蘊謂<lb/>
粲已敗即便散走齊王以報敬則率所領收蘊殺之并<lb/>
誅伯興又遣軍主戴僧静向石頭助薛淵自倉門得入<lb/>
時粲與秉等列兵登東門僧静分兵攻府西門粲與秉<lb/>
<pb n="KR2a0016_WYG_089-7a"/>
欲還赴府既下城列燭自照僧静挺身暗往粲子最覺<lb/>
有異人以身衛粲僧静直前斬之父子俱殞左右各分<lb/>
散粲死時年五十八任候伯等其夜並乘輕舸自新亭<lb/>
赴石頭聞粲敗乃馳還其後並誅秉事在宗室傳齊永<lb/>
明元年詔曰昔魏矜袁紹恩給丘墳晉亮兩王榮覃餘<lb/>
裔斯蓋懐舊流仁原心興宥二代𢎞義前載美談袁粲<lb/>
劉秉並與先朝同奬宗室沈攸之於景和之世特有乃<lb/>
心雖末節不終而始誠可録嵗月彌往宜沾優隆粲秉<lb/>
<pb n="KR2a0016_WYG_089-7b"/>
前年改葬塋兆未脩材官可為經畧粗合周禮攸之及<lb/>
其諸子喪柩在西可符荆州以時致送還反舊墓在所<lb/>
營葬事<lb/>
史臣曰闢運剏基非機變無以通其務世及繼體非忠<lb/>
貞無以守其業闢運之君千載一有世及之主無乏於<lb/>
時<hi>闕二字</hi>湏機變之用短資忠貞之路長也故漢室<hi>闕二字</hi>
文舉不屈曹氏魏鼎將移夏侯義不北面若悉以二子<lb/>
為心則兩代宜不亡矣袁粲清標簡貴任屬負圖朝野<lb/>
<pb n="KR2a0016_WYG_089-8a"/>
之望雖隆然未以大節許也及其赴危亡審存滅豈所<lb/>
謂義重於生乎雖不達天命而其道有足懐者昔王經<lb/>
被旌於晉世粲等亦改葬於聖朝盛代同符美矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_089-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷八十九<lb/>
</p>
<p>
</p>
  </div>
<div>
<head>宋書卷九十</head> <lb/>
    <p>
<pb n="KR2a0016_WYG_090-1a"/>
欽定四庫全書<lb/>
　宋書卷九十<lb/>
　　梁　　　　沈　　　　　約　　　　撰<lb/>
　列傳第五十<lb/>
　　明四王<lb/>
明帝十二子陳貴妃生後廢帝謝脩儀生皇子法良陳<lb/>
昭華生順帝徐媫妤生第四皇子鄭脩容生皇子智井<lb/>
次晉熙王爕與皇子法良同生泉美人生邵陵殤王友<lb/>
<pb n="KR2a0016_WYG_090-1b"/>
次江夏王躋與第四皇子同生徐良人生武陵王贊杜<lb/>
脩華生隨陽王翽次新興王嵩與武陵王贊同生又泉<lb/>
美人生始建王禧智井爕贊並出繼法良未封第四皇<lb/>
子未有名早夭<lb/>
邵陵殤王友字仲賢明帝第七子也後廢帝元徽二年<lb/>
太尉江州刺史桂陽王休範反誅皇室寡弱友年五嵗<lb/>
出為使持節督江州豫州之西陽新蔡晉熙三郡諸軍<lb/>
事南中郎將江州刺史封邵陵王食邑二千戸府州文<lb/>
<pb n="KR2a0016_WYG_090-2a"/>
案及臣吏不諱有無之有順帝即位進號左將軍改督<lb/>
為都督昇明元年徙都督南豫豫司三州諸軍事安南<lb/>
將軍南豫州刺史歴陽太守三年薨無子國除<lb/>
隨陽王翽字仲儀明帝第十子也元徽四年年六嵗封<lb/>
南陽王食邑二千戸昇明元年為使持節督郢州司州<lb/>
之義陽諸軍事西中郎將郢州刺史未拜徙督湘州諸<lb/>
軍事南中郎將湘州刺史持節如故未之鎮進號前將<lb/>
軍二年以南陽荒逺改封隨陽王以本號停京師齊受<lb/>
<pb n="KR2a0016_WYG_090-2b"/>
禪降封舞隂縣公食邑千五百戸謀反賜死<lb/>
新興王嵩字仲岳明帝第十一子元徽四年年六嵗封<lb/>
新興王食邑二千戸齊受禪降封定襄縣公食邑千五<lb/>
百户謀反賜死<lb/>
始建王禧字仲安明帝第十二子也元徽四年年六嵗<lb/>
封始建王食邑二千戸齊受禪降封荔封縣公食邑千<lb/>
五百戸謀反賜死<lb/>
史臣曰太宗負螟之慶事非已出枝葉不茂豈能庇其<lb/>
<pb n="KR2a0016_WYG_090-3a"/>
本根侯服于周斯為幸矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_090-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十<lb/>
<pb n="KR2a0016_WYG_090-4a"/>
　宋書卷九十考證<lb/>
明四王傳智井爕賛並出繼○南史爕字下有躋字謂<lb/>
　江夏王躋也<lb/>
邵陵殤王友傳府州文案及臣吏不諱有無之有○<hi>臣</hi>
　<hi>承蒼</hi>按邵陵王名友有與友同聲此言不諱嫌名也<lb/>
　南史改下四字云有無君之心其誤甚矣<lb/>
　<lb/>
　<lb/>
<pb n="KR2a0016_WYG_090-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十考證<lb/>
</p>
<p>
</p>
  </div>
<div>
<head>宋書卷九十一</head> <lb/>
    <p>
<pb n="KR2a0016_WYG_091-1a"/>
欽定四庫全書<lb/>
　宋書卷九十一<lb/>
　　梁　　　　沈　　　　　約　　　　撰<lb/>
　列傳第五十一<lb/>
　　孝義<lb/>
易曰立人之道曰仁與義夫仁義者合君親之至理實<lb/>
忠孝之所資雖義發因心情非外感然企及之㫖聖哲<lb/>
詒言至於風漓化薄禮違道喪忠不樹國孝亦愆家而<lb/>
<pb n="KR2a0016_WYG_091-1b"/>
一世之民權利相引仕以勢招榮非行立乏翺翔之感<lb/>
棄舎生之分霜露未改大痛已忘於心名節不變戎車<lb/>
遽為其首斯並軌訓之理未𢎞汲引之塗多闕若夫情<lb/>
發於天行成乎已捐軀舎命濟主安親雖乖理闇主匪<lb/>
由勸賞而宰世之人曽微誘激乃至事隠閭閻無聞視<lb/>
聽故可以昭被圖篆百不一焉今采綴湮落以備闕文<lb/>
云爾<lb/>
龔穎遂寧人也少好學益州刺史毛璩辟為勸學從事<lb/>
<pb n="KR2a0016_WYG_091-2a"/>
璩為譙縱所殺故佐吏並逃亡穎號哭奔赴殯送以禮<lb/>
縱後設宴延穎不獲已而至樂奏穎流涕起曰北面事<lb/>
人亡不能死何忍聞舉樂蹈跡逆亂乎縱大將譙道福<lb/>
引出將斬之道福母即穎姑跣出救之故得免縱既僣<lb/>
號備禮徴又不至乃收穎付獄脅以兵刃執志彌堅終<lb/>
無回改至于蜀平遂不屈節其後刺史至輒加辟引歴<lb/>
府參軍州别駕從事史太祖元嘉二十四年刺史陸徽<lb/>
上表曰臣聞運纒明夷則艱貞之節顯時屬棟撓則獨<lb/>
<pb n="KR2a0016_WYG_091-2b"/>
立之操彰昔之元興皇綱㢮紊譙縱乘釁肆虐巴庸害<lb/>
殺前益州刺史毛璩竊據蜀土涪岷士庶怵迫受職璩<lb/>
故吏龔穎獨秉身貞白抗志不撓殯送舊君哀敬盡禮<lb/>
全操九載不染偽朝縱雖殘凶猶重義槩遂延以旌命<lb/>
刼以兵威穎忠誠奮發辭色方壯雖桎梏在身踐危愈<lb/>
信其節白刃臨頸見死不更其守若王蠋之抗辭燕軍<lb/>
同周苛之肆詈楚王方之於穎蔑以加焉誠當今之忠<lb/>
壯振古之遺烈而名未登於王府爵猶齒於卿曹斯實<lb/>
<pb n="KR2a0016_WYG_091-3a"/>
邊氓逺土所為於邑臣過叨恩私宣風萬里志存砥竭<lb/>
有懐必聞故率愚慤舉其所知追懼紕妄伏増𢥠㮚穎<lb/>
遂不被朝命終於家<lb/>
劉瑜歴陽人也七嵗喪父事母至孝年五十二又喪母<lb/>
三年不進鹽酪號泣晝夜不絶聲勤身運力以營葬事<lb/>
服除後二十餘年布衣蔬食言輒流涕常居墓側未嘗<lb/>
暫違太宗元嘉初卒<lb/>
賈恩會稽諸曁人也少有志行為鄉曲所推重元嘉三<lb/>
<pb n="KR2a0016_WYG_091-3b"/>
年母亡居喪過禮未葬為鄰火所逼恩及妻栢氏號哭<lb/>
奔救鄰近赴助棺櫬得免恩及栢俱見燒死有司奏改<lb/>
其里為孝義里蠲租布三世追贈天水郡顯親縣左尉<lb/>
郭世道會稽永興人也生而失母父更娶世道事父及<lb/>
後母孝道淳備年十四又喪父居喪過禮殆不勝喪家<lb/>
貧無產業傭力以養繼母婦生一男夫妻共議曰勤身<lb/>
供養力猶不足若養此兒則所費者大乃垂泣瘞之母<lb/>
亡負土成墳親戚或共賻助微有所受葬畢傭賃倍還<lb/>
<pb n="KR2a0016_WYG_091-4a"/>
先直服除後哀戚思慕終身如喪者以為追逺之思無<lb/>
時去心故未嘗釋衣幍仁厚之風行於鄉黨隣村小大<lb/>
莫有呼其名者嘗與人共於山隂市貨物誤得一千錢<lb/>
當時不覺分背方悟請其伴求以此錢追還本主伴大<lb/>
笑不答世道以已錢充數送還之錢主驚嘆以半直與<lb/>
世道世道委之而去元嘉四年遣大使廵行天下散騎<lb/>
常侍袁愉表其淳行太祖嘉之勅郡牓表閭門蠲其税<lb/>
調改所居獨楓里為孝行焉太守孟顗察孝亷不就子<lb/>
<pb n="KR2a0016_WYG_091-4b"/>
原平字長泰又禀至行養親必已力性閑木功傭賃以<lb/>
給供養性謙虚每為人作匠取散夫價主人設食原平<lb/>
自以家貧父母不辦有肴味唯飡鹽飯而已若家或無<lb/>
食則虚中竟日義不獨飽要湏日暮作畢受直歸家於<lb/>
里中買糴然後舉㸑父抱篤疾彌年原平衣不解帶口<lb/>
不嘗鹽菜者跨積寒暑又未嘗睡臥父亡哭踊慟絕數<lb/>
日方蘇以為奉終之義情禮自畢營壙凶功不欲假人<lb/>
本雖智巧而不解作墓乃訪邑中有營墓者助人運力<lb/>
<pb n="KR2a0016_WYG_091-5a"/>
經時展勤久乃閑練又自賣十夫以供衆費窀穸之事<lb/>
儉而當禮性無術學因心自然葬畢詣所買主執役無<lb/>
懈與諸奴分務每讓逸取勞主人不忍使每遣之原平<lb/>
服勤未曽暫替所餘私夫傭賃養母有餘聚以自贖本<lb/>
性智巧既學搆冡尤善其事每至吉嵗求者盈門原平<lb/>
所赴必自貧始既取賤價又以夫力助之父喪既終自<lb/>
起兩間小屋以為祠堂每至節嵗烝嘗於此數日中哀<lb/>
思絶飲粥父服除後不復食魚肉於母前示有所噉在<lb/>
<pb n="KR2a0016_WYG_091-5b"/>
私室未曽妄嘗自此迄終三十餘載髙陽許瑤之居在<lb/>
永興罷建安郡丞還家以緜一斤遺原平原平不受送<lb/>
而復反者前後數十瑤之乃自往曰今嵗過寒而建安<lb/>
綿好以此奉尊上下耳原平乃拜而受之及母終毁瘠<lb/>
彌甚僅乃免喪墓前有數十畝田不屬原平每至農月<lb/>
耕者恒裸袒原平不欲使人慢其墳墓乃販質家資貴<lb/>
買此田三農之月輒束帶垂泣躬自耕墾每出市賣物<lb/>
人問幾錢裁言其半如此積時邑人皆共識悉輒加本<lb/>
<pb n="KR2a0016_WYG_091-6a"/>
價與之彼此相讓欲買者稍稍減價要使微賤然後取<lb/>
直居宅下濕遶宅為溝以通淤水宅上種少竹春月夜<lb/>
有盗其筍者原平偶起見之盗者奔走墜溝原平自以<lb/>
不能廣施至使此人顚沛乃於所植竹處溝上立小橋<lb/>
令足通行又采筍置籬外鄰曲慙愧無復取者太祖崩<lb/>
原平號哭致慟日食麥䉽一枚如此五日人或問之曰<lb/>
誰非王民何獨如此原平泣而答曰吾家見異先朝蒙<lb/>
襃贊之賞不能報恩私心感慟耳又以種𤓰為業世祖<lb/>
<pb n="KR2a0016_WYG_091-6b"/>
大明七年大旱𤓰瀆不復通船縣官劉僧秀愍其窮老<lb/>
下瀆水與之原平曰普天大旱百姓俱困豈可減溉田<lb/>
之水以通運𤓰之船乃歩從他道往錢唐貨賣每行來<lb/>
見人牽埭未過輒迅檝助之己而引船不假旁力若自<lb/>
船已渡後人未及常停住湏待以此為常嘗於縣南郭<lb/>
鳯埭助人引船遇有相鬭者為吏所錄鬪者逃散唯原<lb/>
平獨住吏執以送縣縣令新到未相諳悉將加嚴罰原<lb/>
平解衣就罪義無一言左右小大咸稽顙請救然後得<lb/>
<pb n="KR2a0016_WYG_091-7a"/>
免由來不謁官長自此以後乃脩民敬太守王僧朗察<lb/>
孝亷不就太守蔡興宗臨郡深加賞異以私米饋原平<lb/>
及山隂朱百年妻敎曰秩年之貺著自國書餼貧之典<lb/>
有聞甲令況髙柴窮老萊婦屯暮者哉永興郭原平世<lb/>
禀孝徳洞業儲靈深仁絶操追風曠古棲貞處約華耉<lb/>
方嚴山隂朱百年道終物表妻孔耋齒孀居窶廹殘日<lb/>
欽風撫事嗟慨滿懐可以帳下米各餉百斛原平固讓<lb/>
頻煩誓死不受人或問曰府君嘉君淳行慜君貧老故<lb/>
<pb n="KR2a0016_WYG_091-7b"/>
加此贍豈宜必辭原平曰府君若以吾義行邪則無一<lb/>
介之善不可濫荷此賜若以其貧老邪耋齒甚多屢空<lb/>
比室非吾一人而已終不肯納百年妻亦辭不受㑹稽<lb/>
貴重望計及望孝盛族出身不减祕著太宗泰始七年<lb/>
興宗欲舉山隂孔仲智長子為望計原平次息為望孝<lb/>
仲智㑹土髙門原平一邦至行欲以相敵㑹太宗别勅<lb/>
用人故二選並寢泰豫元年興宗徴還京師表其殊行<lb/>
宜舉拔顯選以勸風俗舉為太學博士㑹興宗薨事不<lb/>
<pb n="KR2a0016_WYG_091-8a"/>
行明年元徽元年卒於家原平少長交物無忤辭於人<lb/>
與其居處者數十年未嘗見喜慍之色三子一弟並有<lb/>
門行長子伯林舉孝亷次子靈馥儒林祭酒皆不就<lb/>
嚴世期會稽山隂人也好施慕善出自天然同里張邁<lb/>
三人妻各產子時嵗飢儉慮不相存欲棄而不舉世期<lb/>
聞之馳往拯救分食解衣以贍其乏三子並得成長同<lb/>
縣俞陽妻莊年九十莊女蘭七十並各老病單孤無所<lb/>
依世期衣飴之二十餘年死並殯葬宗親嚴宏鄉人潘<lb/>
<pb n="KR2a0016_WYG_091-8b"/>
伯等十五人荒年並餓死露骸不收世期買棺器殯埋<lb/>
存育孩㓜山隂令何曼之表言之元嘉四年有司奏牓<lb/>
門曰義行嚴氏之閭復其身徭役蠲租税十年<lb/>
吴逵吴興烏程人也經荒飢饉係以疾疫父母兄弟㛐<lb/>
及羣從小功之親男女死者十三人逵時病困隣里以<lb/>
葦席裹之埋於村側既而逵疾得瘳親屬皆盡唯逵夫<lb/>
妻獲全家徒壁立冬無被絝晝則庸賃夜則伐木燒塼<lb/>
此誠無有懈倦逵夜行遇虎虎輒下道避之期年中成<lb/>
<pb n="KR2a0016_WYG_091-9a"/>
七墓葬十三棺鄰里嘉其志義葬日悉出赴助送終之<lb/>
事亦儉而周禮逵時逆取鄰人夫直葬畢衆悉以施之<lb/>
逵一無所受皆傭力報答焉太守張崇之三加禮命太<lb/>
守王韶之擢補功曹史逵以門寒固辭不受舉為孝廉<lb/>
潘綜吴興烏程人也孫恩之亂妖黨攻破村邑綜與父<lb/>
驃共走避賊驃年老行遲賊轉逼驃語綜我不能去汝<lb/>
走可脱幸勿俱死驃困乏坐地綜迎賊叩頭曰父年老<lb/>
乞賜生命賊至驃亦請賊曰兒年少自能走今為老子<lb/>
<pb n="KR2a0016_WYG_091-9b"/>
不走去老子不惜死乞活此兒賊因斫驃綜抱父於腹<lb/>
下賊斫綜頭面凡四創綜當時悶絶有一賊從傍來相<lb/>
謂曰卿欲舉大事此兒以死救父云何可殺殺孝子不<lb/>
祥賊良久乃止父子並得免綜鄉人祕書監丘繼祖廷<lb/>
尉沈赤黔以綜異行亷補左民令史除遂昌長嵗滿還<lb/>
家太守王韶之臨郡發日前被符孝廉之選必審其人<lb/>
雖四科難該文質寡備必能孝義邁俗拔萃著聞者便<lb/>
足以顯應明敡允將符旨烏程潘綜守死孝道全親濟<lb/>
<pb n="KR2a0016_WYG_091-10a"/>
難烏程吴逵義行純至列墳成行咸精誠内淳休聲外<lb/>
著可並察孝亷并列上州臺陳其行跡及將行設祖道<lb/>
贈以四言詩曰東寳惟金南木有喬發煇曽崖竦幹重<lb/>
霄羙哉兹土世載英髦育翮幽林養音九臯<hi>其一</hi>唐后明<lb/>
敡漢宗蒲輪我皇降鑑思樂懐人羣臣競薦舊章惟新<lb/>
余亦奚貢曰義與仁<hi>其二</hi>仁義伊在惟吴惟潘心積純孝<lb/>
事著艱難投死如歸淑問若蘭吴實履仁心力偕單固<lb/>
此苦節易彼嵗寒霜雪雖厚松栢丸丸<hi>其三</hi>人亦有言無<lb/>
<pb n="KR2a0016_WYG_091-10b"/>
善不彰二子徽猷彌久彌芳拔叢出類景行朝陽誰謂<lb/>
道遐𢎞之則光咨爾庶士無然怠荒<hi>其四</hi>江革奉摯慶禄<lb/>
是荷姜詩入貢漢朝咨嗟朂哉行人敬爾休嘉俾是下<lb/>
國照煇京華<hi>其五</hi>伊余朽駘竊服懼盗無能禮樂豈暇聲<lb/>
敎順彼康夷懿徳是好聊綴所懐以贈二孝<hi>其六</hi>元嘉四<lb/>
年有司奏改其里為純孝里蠲租布三世<lb/>
張進之永嘉安固人也為郡大族少有志行歴郡五官<lb/>
主簿永寧安固二縣領校尉家世富足經荒年散其財<lb/>
<pb n="KR2a0016_WYG_091-11a"/>
救贍鄉里遂以貧罄全濟者甚多進之為太守王味之<lb/>
吏味之有罪當見收逃避投進之家供奉經時盡其誠<lb/>
力以本村淺近移入池溪味之墮水沈没進之投水拯<lb/>
救相與沈淪危而得免時刼掠充斥每入村抄暴至進<lb/>
之門輒相約勒不得侵犯其信義所感如此元嘉初詔<lb/>
在所蠲其繇役孫恩之亂永嘉太守司馬逸之被害妻<lb/>
子並死兵寇之際莫敢收藏郡吏俞僉以家財買棺歛<lb/>
逸之等六喪送致還都葬畢乃歸鄉里元嘉中老病卒<lb/>
<pb n="KR2a0016_WYG_091-11b"/>
王彭盱眙直凟人也少喪母元嘉初父又喪亡家貧力<lb/>
弱無以營葬兄弟二人畫則傭力夜則號感鄉里並哀<lb/>
之乃各出夫力助作塼塼湏水而天旱穿井數十丈泉<lb/>
不出墓處去淮五里荷檐逺汲困而不周彭號天自訴<lb/>
如此積日一旦大霧霧歇塼竈前忽生泉水鄉隣助之<lb/>
者並嗟歎神異縣邑近逺悉往觀之葬事既竟水便自<lb/>
竭元嘉九年太守劉伯龍依事表言改其里為通靈里<lb/>
蠲租布三世<lb/>
<pb n="KR2a0016_WYG_091-12a"/>
蔣恭義興臨津人也元嘉中晉陵蔣崇平為刼見禽云<lb/>
與恭妻弟吴晞張為侣晞張先行不在本村遇水妻息<lb/>
五口避水移寄恭家討錄晞張不獲收恭及兄協付獄<lb/>
治罪恭協並欵舍住晞張家口而不知刼情恭列晞張<lb/>
妻息是婦之親親今有罪恭身甘分求遣兄協協列協<lb/>
是户主延制所由有罪之日關協而已求遣弟恭兄弟<lb/>
二人爭求受罪郡縣不能判依事上詳州議之曰禮讓<lb/>
者以義為先自厚者以利為上末世俗薄靡不自私伏<lb/>
<pb n="KR2a0016_WYG_091-12b"/>
膺聖教猶或不逮况在野夫未達誥訓而能互發天倫<lb/>
之憂甘受莫測之罪若斯情義實為殊特蔑爾恭協而<lb/>
能行之兹乃終古之所希盛世之嘉事二子乘舟無以<lb/>
過此豈宜總執憲文加以罪戮且晞張封筒逺行他界<lb/>
為刼造釁自外贓不還家所寓村伍容有不知不合加<lb/>
罪勒縣遣之還復民伍乃除恭義成令協義怡令<lb/>
徐耕晉陵延陵人也自令史除平原令元嘉二十一年<lb/>
大旱民飢耕詣縣陳辭曰今年亢旱禾稼不登氓黎飢<lb/>
<pb n="KR2a0016_WYG_091-13a"/>
餒採掇存命聖上哀矜已垂存拯但饉罄來久困殆者<lb/>
衆米榖轉貴糴索無所方渉春夏日月悠長不有微救<lb/>
永無濟理不惟凡璅敢憂身外鹿鳴之求思同野草氣<lb/>
類之感能不傷心民糴得少米資供朝夕志欲自竭義<lb/>
存分飡今以千斛助官賑貸此境連年不熟今嵗尤甚<lb/>
晉陵境特為偏祐此郡雖弊猶有富室承陂之家處處<lb/>
而是並皆保熟所失蓋微陳積之榖皆有巨萬旱之所<lb/>
弊實鍾貧民溫富之家各有財寳謂此等並宜助官得<lb/>
<pb n="KR2a0016_WYG_091-13b"/>
過儉月所損至輕所濟甚重今敢自勵為勸造之端實<lb/>
願掘水揚塵崇益山海縣為言上當時議者以耕比漢<lb/>
卜式詔書襃美酬以縣令大明八年東土飢旱東海嚴<lb/>
成東莞王道蓋各以榖五百斛助官賑䘏<lb/>
孫法宗吴興人也父遇亂被害尸骸不收母兄並餓死<lb/>
法宗年小流迸至年十六方得還單身勤苦霜行草宿<lb/>
營辦棺椁造立冡墓葬送母兄儉而有禮以父喪不測<lb/>
於部境之内尋求枯骨刺血以灌之如此者十餘年不<lb/>
<pb n="KR2a0016_WYG_091-14a"/>
獲乃縗絰終身不娶餽遺無所受世祖初揚州辟為文<lb/>
學從事不就<lb/>
范叔孫吴郡錢唐人也少而仁厚固窮濟急同里范法<lb/>
先父母兄弟七人同時疫死唯餘法先病又危篤喪尸<lb/>
經月不收叔孫悉備棺器親為殯埋又同里施淵夫疾<lb/>
病父母死不殯又同里范苖父子並亡又同里危敬宗<lb/>
家口六人俱得病二人喪没親隣畏逺莫敢營視叔孫<lb/>
並殯葬躬䘏病者並皆得全鄉曲貴其義行莫有呼其<lb/>
<pb n="KR2a0016_WYG_091-14b"/>
名者世祖孝建初除竟陵王國中軍將軍不就義興吴<lb/>
國夫亦有義讓之美人有竊其稻者乃引還為設酒食<lb/>
以米送之<lb/>
卜天與吴興餘杭人也父名祖有勇幹徐赤將為餘杭<lb/>
令祖依隨之赤將死髙祖聞其有幹力召補隊主從征<lb/>
伐封關中侯歴二縣令天與善射弓力兼倍容貎嚴正<lb/>
笑不解顏太祖以其舊將子使敎皇子射居累年以白<lb/>
衣領東掖防關隊元嘉二十七年臧質救懸瓠劉興祖<lb/>
<pb n="KR2a0016_WYG_091-15a"/>
守白石並率所領隨之虜退罷遷領輦後第一隊撫䘏<lb/>
士卒甚得衆心二十九年以為廣威將軍領左細仗兼<lb/>
帶營禄元凶入弑事變倉卒舊將羅訓徐罕皆望風屈<lb/>
附天與不暇被甲執刀持弓疾呼左右出戰徐罕曰殿<lb/>
下入汝欲何為天與罵曰殿下常來云何即時方作此<lb/>
語只汝是賊手射賊劭於東堂幾中逆徒擊之臂斷倒<lb/>
地乃見殺其隊將張泓之朱道欽陳滿與天與同出拒<lb/>
戰並死世祖即位詔曰日者逆竪犯蹕釁變卒起廣威<lb/>
<pb n="KR2a0016_WYG_091-15b"/>
將軍關中侯卜天與提戈赴難挺身奮節斬殪凶黨而<lb/>
旋受虐刃勇冠當時義侔古烈興言追悼傷痛於心宜<lb/>
加甄贈以旌忠節可贈龍驤將軍益州刺史諡曰壯侯<lb/>
車駕臨哭泓之等各贈郡守給天與家長禀子伯宗殿<lb/>
中將軍太宗泰始初領幢擊南賊於赭圻戰沒伯宗弟<lb/>
伯興官至前將軍南平昌太守直閤領細仗主順帝昇<lb/>
明元年與袁粲同謀伏誅天與弟天生少為隊將十人<lb/>
同火屋後有一大阬廣二丈餘十人共跳之皆渡唯天<lb/>
<pb n="KR2a0016_WYG_091-16a"/>
生墜阬天生乃取實中苦竹剡其端使利交橫布坑内<lb/>
更呼等類共跳並畏懼不敢天生曰我向己不渡今者<lb/>
必墜此阬中丈夫跳此不渡亦何湏活乃復跳之往反<lb/>
十餘曽無留礙衆並歎服以兄死節為世祖所留心稍<lb/>
至西陽王子尚撫軍參軍加龍驤將軍𨽻沈慶之攻廣<lb/>
陵城天生推車塞塹率數百人先登西北角徑至城上<lb/>
賊為重柵斷攻道苦戰移日不拔乃還詔曰天生始受<lb/>
戎任甫造冦壘而投輪越塹率果先騰驍壯之氣嘉歎<lb/>
<pb n="KR2a0016_WYG_091-16b"/>
無己可且賜布千匹以厲衆校大明末為弋陽太守太<lb/>
宗㤗始初與殷琰同逆邊城令宿僧䕶起義討斬之<lb/>
許昭先義興人也叔父肈之坐事繫獄七年不判子姪<lb/>
二十許人昭先家最貧薄專獨料訴無日在家餉饋肈<lb/>
之莫非珍新家產既盡賣宅以充之肈之諸子倦怠昭<lb/>
先無有懈息如是七載尚書沈演之嘉其操行肈之事<lb/>
由此得釋昭先舅夫妻並疫病死亡家貧無以送昭先<lb/>
賣衣物以營殯葬舅子三人並幼贍䕶皆得成長昭先<lb/>
<pb n="KR2a0016_WYG_091-17a"/>
父母皆老病家無僮役竭力致養甘旨必從宗黨嘉其<lb/>
孝行雍州刺史劉眞道板為征虜參軍昭先以親老不<lb/>
就本邑補主簿昭先以叔未仕又固辭元嘉初西陽董<lb/>
陽五世同財為鄉邑所美㑹稽姚吟事親至孝孝建初<lb/>
揚州辟文學從事不就<lb/>
余齊民晉陵晉陵人也少有孝行為邑書吏父殖大明<lb/>
二年在家病亡家人以父病報之信未至齊民謂人曰<lb/>
比者肉痛心煩有若割截居常遑駭必有異故信尋至<lb/>
<pb n="KR2a0016_WYG_091-17b"/>
便歸四百餘里一日而至至門方詳父死號踊慟絶良<lb/>
久乃蘇問母父所遺言母曰汝父臨終恨不見汝曰相<lb/>
見何難於是號呌殯所湏臾便絶州郡上言有司奏曰<lb/>
收賢旌善萬代無殊心至自天古今豈異齊民至性由<lb/>
中情非外感淳情凝至深心天徹跪訊遺旨一慟殞亡<lb/>
雖迹異參柴而誠均丘趙方今聖務彪被移革華夏實<lb/>
乃風淳以禮治本惟孝靈祥歸應其道先彰齊民越自<lb/>
氓𨽻行貫生品旌閭表墓允出在兹改其里為孝義里<lb/>
<pb n="KR2a0016_WYG_091-18a"/>
蠲租布賜其母榖百斛<lb/>
孫棘彭城彭城人也世祖大明五年發三五丁弟薩應<lb/>
充行坐違期不至依制軍法人身付獄未及結竟棘詣<lb/>
郡辭不忍令當一門之苦乞以身代薩薩又辭列門戸<lb/>
不建罪應至此狂愚犯法實是薩身自應依法受戮兄<lb/>
弟少孤薩三嵗失父一生恃賴唯在長兄兄雖可垂愍<lb/>
有何心處世太守張岱疑其不實以棘薩各置一處語<lb/>
棘云已為諮詳聽其相代棘顏色甚悦答云得爾旦則<lb/>
<pb n="KR2a0016_WYG_091-18b"/>
為不死又語薩亦欣然曰死自分甘但令兄免薩有何<lb/>
恨棘妻許又寄語屬棘君當門戸豈可委罪小郎且大<lb/>
家臨亡以小郎屬君竟未妻娶家道不立君已有二兒<lb/>
死復何恨岱依事表上世祖詔曰棘薩甿𨽻節行可甄<lb/>
特原罪州加辟命并賜許帛二十匹先是新蔡徐元妻<lb/>
許年二十一喪夫子甄年三嵗父攬愍其年少以更適<lb/>
同縣張買許自誓不行父逼載送買許自經氣絶家人<lb/>
奔赴良久乃蘇買知不可奪夜送還攬許歸徐氏養元<lb/>
<pb n="KR2a0016_WYG_091-19a"/>
父季元嘉中年八十餘卒太宗㤗始二年長城奚慶思<lb/>
殺同縣錢仲期仲期子延慶屬役在都聞父死馳還於<lb/>
庚浦埭逢慶思手刃殺之自繫烏程縣獄吴興太守郗<lb/>
顒表不加罪許之<lb/>
何子平廬江灊人也曽祖楷晉侍中祖友會稽王道子<lb/>
驃騎諮議參軍父子先建安太守子平世居會稽少有<lb/>
志行見稱於鄉曲事母至孝揚州辟從事史月俸得白<lb/>
米輒貨市粟麥人或問曰所利無幾何足為煩子平曰<lb/>
<pb n="KR2a0016_WYG_091-19b"/>
尊老在東不辦常得生米何心獨饗白粲每有贈鮮肴<lb/>
者若不可寄致其家則不肯受母本側庶籍注失實年<lb/>
未及養而籍年已滿便去職歸家時鎮軍將軍顧覬之<lb/>
為州上綱謂曰尊上年實未八十親故所知州中差有<lb/>
微禄當啟相留子平曰公家正取信黄籍籍年既至便<lb/>
應扶侍私庭何容以實年未滿茍冒榮利且歸養之願<lb/>
又切微情覬之又勸令以母老求縣子平曰實未及養<lb/>
何假以希禄覬之益重之既歸家竭身運力以給供養<lb/>
<pb n="KR2a0016_WYG_091-20a"/>
元嘉三十年元凶弑逆安東將軍隨王誕入討以為行<lb/>
參軍子平以凶逆滅理普天同奮故廢已受職事寧自<lb/>
解又除奉朝請不就末除吴郡海虞令縣禄唯以養母<lb/>
一身而妻子不犯一毫人或疑其儉薄子平曰希禄本<lb/>
在養親不在為己問者慙而退母喪去官哀毁踰禮每<lb/>
至哭踊頓絶方蘇値大明末東土飢荒繼以師旅八年<lb/>
不得營葬晝夜號絶擗踊不闋俄頃呌慕之音常如袒<lb/>
括之日冬不衣絮暑避清凉日以數合米為粥不進鹽<lb/>
<pb n="KR2a0016_WYG_091-20b"/>
菜所居屋敗不蔽雨日兄子伯興採伐茅竹欲為葺治<lb/>
子平不肯曰我情事未申天地一罪人耳屋何宜覆蔡<lb/>
興宗為會稽太守甚加旌賞泰始六年為營冢椁子平<lb/>
居喪毁甚困瘠踰久及至免喪支體殆不相屬㓜持操<lb/>
檢敦厲名行雖處闇室如接大賔學義堅明處之以黙<lb/>
安貧守善不求榮進好退之士彌以貴之順帝昇明元<lb/>
年卒時年六十<lb/>
史臣曰漢世士務治身故忠孝成俗至乎乘軒服冕非<lb/>
<pb n="KR2a0016_WYG_091-21a"/>
此莫由晉宋以來風衰義缺刻身厲行事薄膏腴若夫<lb/>
孝立閨庭忠被史䇿多發溝畎之中非出衣簪之下以<lb/>
此而言聲敎不亦卿大夫之恥乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_091-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十一<lb/>
<pb n="KR2a0016_WYG_091-22a"/>
　宋書卷九十一考證<lb/>
孝義傳序雖乖理闇主匪由勸賞○乖理闇主南本作<lb/>
　乘理闇至<lb/>
郭世道傳郭世道㑹稽永興人也○世道南史作世通<lb/>
嚴世期傳世期衣飴之○南史無衣字<lb/>
吴逵傳晝則庸賃夜則伐木燒磚此誠無有懈倦○南<lb/>
　史磚下有妻亦同逵四字<lb/>
太守王韶之臨郡發日○一本發下有敎字日作曰南<lb/>
<pb n="KR2a0016_WYG_091-22b"/>
　史亦作發敎<lb/>
卜天與傳舊將羅訓徐罕皆望風屈附○徐罕南史作<lb/>
　徐牢<lb/>
　<lb/>
　<lb/>
　<lb/>
　<lb/>
　宋書卷九十一考證<lb/>
</p>
<p>
</p>
  </div>
<div>
<head>宋書卷九十二</head> <lb/>
    <p>
<pb n="KR2a0016_WYG_092-1a"/>
欽定四庫全書<lb/>
　宋書卷九十二<lb/>
　　梁　　　　沈　　　　　約　　　　撰<lb/>
　列傳第五十二<lb/>
　　良吏<lb/>
髙祖起自匹庶知民事艱難及登庸作宰留心吏職而<lb/>
王略外舉未遑内務奉師之費日耗千金播兹寛簡雖<lb/>
所未暇而絀華屏欲以儉抑身左右無幸謁之私閨房<lb/>
<pb n="KR2a0016_WYG_092-1b"/>
無文綺之飾故能戎車嵗駕邦甸不擾太祖㓜而寛仁<lb/>
入纂大業及難興陕方六戎薄伐命將動師經略司兗<lb/>
費由府實役不及民自此區㝢宴安方内無事三十年<lb/>
間氓庶蕃息奉上供傜止於嵗賦晨出莫歸自事而已<lb/>
守宰之職以六朞為斷雖沒世不徙未及曩時而民有<lb/>
所係吏無茍得家給人足即事雖難轉死溝渠於時可<lb/>
免凡百户之鄉有市之邑謌謡舞蹈觸處成羣蓋宋世<lb/>
之極盛也暨元嘉二十七年北狄南侵戎役大起傾資<lb/>
<pb n="KR2a0016_WYG_092-2a"/>
埽蓄猶有未供於是深賦厚斂天下騷動自兹至於孝<lb/>
建兵連不息以區區之江東地方不至數千里户不盈<lb/>
百萬薦之以師旅因之以㐫荒宋氏之盛自此衰矣晉<lb/>
世諸帝多處内房朝宴所臨東西二堂而已孝武末年<lb/>
清暑方構髙祖受命無所改作所居唯稱西殿不制嘉<lb/>
名太祖因之亦有合殿之稱及世祖承統制度奢廣犬<lb/>
馬餘菽粟土木衣綈繡追陋前規更造正光玉燭紫極<lb/>
諸殿雕欒綺莭珠忩網户嬖女幸臣賜傾府藏竭四海<lb/>
<pb n="KR2a0016_WYG_092-2b"/>
不供其欲單民命未快其心太宗繼阼彌篤浮侈恩不<lb/>
䘏下以至横流莅民之官遷變嵗屬竈不得黔席未暇<lb/>
煖蒲宻之化事未易階豈徒吏不及古民偽於昔蓋由<lb/>
為上所擾致治莫従今採其風迹粗著者以為良吏篇<lb/>
云<lb/>
王鎮之字伯仲琅邪臨沂人徴士宏之兄也曽祖廙晉<lb/>
驃騎將軍祖耆之中書郎父随之上虞令鎮之初為琅<lb/>
邪王衛軍行㕘軍出補剡上虞令並有能名内史謝輶<lb/>
<pb n="KR2a0016_WYG_092-3a"/>
請為山隂令復有殊績遷衛軍㕘軍本國郎中令加寧<lb/>
朔將軍桓元輔晉以為大將軍録事𠫭軍時三吳饑荒<lb/>
遣鎮之䘖命賑䘏而㑹稽内史王愉不奉苻㫖鎮之依<lb/>
事糺奏愉子綏元之外甥當時貴盛鎮之為所排抑以<lb/>
母老求補安成太守及元敗元將苻宏㓂亂郡境鎮之<lb/>
拒戰彌年子弟五人並臨陣見殺母憂去職在官清潔<lb/>
妻子無以自給乃棄家致喪還上虞舊基畢為子摽之<lb/>
求安復令随子之官服闋為征西道規司馬南平太守<lb/>
<pb n="KR2a0016_WYG_092-3b"/>
徐道覆逼江陵加鎮之建威將軍統檀道濟到彦之等<lb/>
討道覆以不經將帥固辭不見聼既而前軍失利白衣<lb/>
領職尋復本官以討道覆功封華容縣五等男徴廷尉<lb/>
晉穆帝何皇后山陵領將作大匠遷御史中丞秉正不<lb/>
撓百寮憚之出為使持莭都督交廣二州諸軍事建威<lb/>
將軍平越中郎將廣州刺史髙祖謂人曰王鎮之少著<lb/>
清績必將繼羙吳隠之嶺南之弊非此不康也在鎮不<lb/>
受俸禄蕭然無所營去官之日不異始至髙祖初建相<lb/>
<pb n="KR2a0016_WYG_092-4a"/>
國府以為諮議㕘軍領録事善於吏職嚴而不殘遷宋<lb/>
臺祠部尚書髙祖踐阼鎮之以脚患自陳出為輔國將<lb/>
軍琅邪太守遷宣訓衛尉領本州大中正永初三年卒<lb/>
官時年六十六弟宏之在隠逸傳<lb/>
杜慧度交阯朱䳒人也本屬京兆曾祖元為寜浦太守<lb/>
遂居交阯父瑗字道言仕州府為日南九徳交阯太守<lb/>
初九眞太守李遜父子勇壯有權力威制交土聞刺史<lb/>
騰遯之當至分遣二子斷遏水陸津要瑗収衆斬遜州<lb/>
<pb n="KR2a0016_WYG_092-4b"/>
境獲寜除龍驤將軍遯之在州十餘年與林邑累相攻<lb/>
伐遯之將北還林邑王范胡達攻破日南九徳九眞三<lb/>
郡遂圍州城時遯之去已逺瑗與苐三子元之悉力固<lb/>
守多設權䇿累戰大破之追討於九真日南連㨗故胡<lb/>
達走還林邑乃以瑗為龍驤將軍交州刺史義旗進號<lb/>
冠軍將軍盧循竊據廣州遣使通好瑗斬之義熈六年<lb/>
年八十四卒追贈右將軍本官如故慧度瑗苐五子也<lb/>
初為州主簿流民督䕶遷九真太守瑗卒府州綱佐以<lb/>
<pb n="KR2a0016_WYG_092-5a"/>
交土接㓂不宜曠職共推慧度行州府事辭不就七年<lb/>
除使持莭督交州諸軍事廣武將軍交州刺史詔書未<lb/>
至其年春盧循襲破合浦徑向交州慧度乃率文武六<lb/>
千人距循於石碕交戰禽循長史孫建之循雖敗餘黨<lb/>
猶有三千人皆習練兵事李遜子李奕李脱等奔竄石<lb/>
碕盤結俚獠各有部曲循知奕等與杜氏有怨遣使招<lb/>
之奕䓁引諸俚帥衆五六千人受循莭度六月庚子循<lb/>
晨造南津命三軍入城乃食慧度悉出宗族私財以充<lb/>
<pb n="KR2a0016_WYG_092-5b"/>
勸賞弟交趾太守慧期九真太守章民並督率水歩軍<lb/>
慧度自登髙艦合戰放火箭雉尾炬歩軍夹兩岸射之<lb/>
循衆艦俱然一時散潰循中箭赴水死斬循及父嘏并<lb/>
循二子親屬録事㕘軍阮静中兵㕘軍羅農夫李脱䒭<lb/>
傳首京邑封慧度龍編縣侯食邑千户髙祖踐阼進號<lb/>
輔國將軍其年率文武萬人南討林邑所殺過半前後<lb/>
被抄略悉得還本林邑乞降輸生口大象金銀古貝䒭<lb/>
乃釋之遣長史江悠奉表獻㨗慧度布衣蔬食儉約質<lb/>
<pb n="KR2a0016_WYG_092-6a"/>
素能彈琴頗好莊老禁斷滛祀崇修學校嵗荒民饑則<lb/>
以私禄賑給為政纎宻有如治家由是威恵沾洽姦盗<lb/>
不起乃至城門不夜閉道不拾遺少帝景平元年卒時<lb/>
年五十追贈左將軍以慧度長子貟外散騎侍郎宏文<lb/>
為振威將軍刺史初髙祖北征闗洛慧度板𢎞文為鷹<lb/>
揚將軍流民督䕶配兵三千北係大軍行至廣州關洛<lb/>
已平乃歸統府板𢎞文行九真太守及繼父為刺史亦<lb/>
以寛和得衆襲爵龍編侯太祖元嘉四年以廷尉王徽<lb/>
<pb n="KR2a0016_WYG_092-6b"/>
為交州刺史宏文就徴㑹得重疾牽以就路親舊見其<lb/>
患篤勸表待病瘉宏文曰吾世荷皇恩仗莭三世常欲<lb/>
投軀帝庭以報所荷况親被徴命而可晏然者乎如其<lb/>
顚沛此乃命也宏文母既年老見宏文輿疾就路不忍<lb/>
分别相與俱行到廣州遂卒臨死遣弟宏猷詣京朝廷<lb/>
甚哀之<lb/>
徐豁字萬同東莞姑幕人也中散大夫廣兄子父邈晉<lb/>
太子左衛率豁晉安帝隆安末為太學博士桓元輔政<lb/>
<pb n="KR2a0016_WYG_092-7a"/>
為中外都督諮議致敬唯内外武官太宰司徒並非軍<lb/>
職則琅邪王不應加敬元諷中丞免豁官元敗以為祕<lb/>
書郎尚書倉部郎右軍何無忌功曹仍為鎮南㕘軍又<lb/>
祠部永世令建武司馬中軍㕘軍尚書左丞永初初為<lb/>
徐羡之鎮軍司馬尚書左丞山隂令歴二丞三邑精練<lb/>
眀理為一世所推元嘉初為始興太守三年遣大使廵<lb/>
行四方并使郡縣各言損益豁因此表陳三事其一曰<lb/>
郡大田武吏年滿十六便課米六十斛十五以下至十<lb/>
<pb n="KR2a0016_WYG_092-7b"/>
三皆課米三十斛一户内随丁多少悉皆輸米且十三<lb/>
嵗兒未堪田作或是單逈無相兼通年及應輸便自逃<lb/>
逸既遏接蠻俚去就益易或乃斷截支體産子不養户<lb/>
口嵗減實此之由謂宜更量課限使得存立今若減其<lb/>
米課雖有交損考之將來理有深益其二曰郡領銀民<lb/>
三百餘户鑿坑採砂皆二三丈功役既苦不顧崩壓一<lb/>
嵗之中每有死者官司檢切猶致逋違老少相随永絶<lb/>
農業千有餘口皆資他食豈唯一夫不耕或受其饑而<lb/>
<pb n="KR2a0016_WYG_092-8a"/>
已所以嵗有不稔便致甚困尋臺邸用米不異於銀謂<lb/>
宜准銀課米即事為便其三曰中宿縣俚民課銀一子<lb/>
丁輸南稱半兩尋此縣自不出銀又俚民皆巢居鳥語<lb/>
不閑貨易之宜每至買銀為損已甚又稱兩受入易生<lb/>
姦巧山俚愚怯不辨自申官所課甚輕民以所輸為劇<lb/>
今若聼計丁課米公私兼利在郡著績太祖嘉之下詔<lb/>
曰始興太守豁潔已退食恪居在官政事脩理恵澤沾<lb/>
被近嶺南荒弊郡境尤甚拯䘏有方濟厥饑饉雖古之<lb/>
<pb n="KR2a0016_WYG_092-8b"/>
良守蔑以尚焉宜䝉褒賁以旌清績可賜絹二百匹榖<lb/>
千斛五年以為持莭督廣交二州諸軍事寜逺將軍平<lb/>
越中郎將廣州刺史未拜卒時年五十一太祖又下詔<lb/>
曰豁㢘清勤恪著稱所司故擢授南服申其才志不幸<lb/>
喪殞朕甚悼之可賜錢十萬布百匹以營葬事<lb/>
陸徽字休猷吳郡吳人也郡辟命主簿仍除衛軍車騎<lb/>
二府𠫭軍揚州主簿王宏衛將軍主簿除尚書都官郎<lb/>
出補建康令清平無私為太祖所善遷司徒左西掾元<lb/>
<pb n="KR2a0016_WYG_092-9a"/>
嘉十四年為始興太守眀年仍除使持莭交廣二州諸<lb/>
軍事綏逺將軍平越中郎將廣州刺史清名亞王鎮之<lb/>
為士民所愛詠上表薦士曰臣聞陵雪褒潁貞柯必振<lb/>
尊風賞流清原斯挹是以衣囊揮譽於西京折轅延髙<lb/>
於東帝伏見廣州别駕従事史朱萬嗣年五十三字少<lb/>
豫理業沖夷秉操純白行稱私庭能著官政雖氏非世<lb/>
禄宦無通資而随牒南服位極僚首九綜州綱三端府<lb/>
職頻掌蕃機屢績符守年暨知命㢘尚愈髙冰心與貪<lb/>
<pb n="KR2a0016_WYG_092-9b"/>
流争激霜情與晩莭彌茂歷宰金山家無寳鏤之飾連<lb/>
組珠海室靡璫珥之珎确然守志不求聞達實足以澄<lb/>
革汙吏洗鏡貪氓臣謬忝司牧任専萬里雖情祗慎擢<lb/>
才闕豪露敢罄愚陋舉其所知如得提名禮闈抗迹朝<lb/>
省摶嶺表之清風負冰宇之潔望則恩融一臣而施光<lb/>
萬物敢縁天澤雲行時徳雨施每甄外州榮加逺國是<lb/>
以獻其瞽言希垂聼覽二十一年徴以為南平王鑠冠<lb/>
軍司馬長沙内史行湘州府事母憂去職張尋趙廣為<lb/>
<pb n="KR2a0016_WYG_092-10a"/>
亂於益州兵㓂之餘政荒民擾二十三年乃追徴為持<lb/>
莭督益寜二州諸軍事寜朔將軍益州刺史隠䘏有方<lb/>
威恵兼著㓂盗静息民物殷阜蜀土安説至今稱之二<lb/>
十九年卒時年六十二身亡之日家無餘財太祖甚痛<lb/>
惜之詔曰徽厲志㢘潔歴任恪勤奉公盡誠克己無倦<lb/>
褒榮未申不幸夙殞言念在懐以為傷恨可贈輔國將<lb/>
軍本官如故賜錢十萬米二百斛諡曰簡子子叡正員<lb/>
外郎弟展臧質車騎長史尋陽太守質敗従誅<lb/>
<pb n="KR2a0016_WYG_092-10b"/>
阮長之字茂景陳㽞尉氏人也祖思曠金紫光禄大夫<lb/>
父普驃騎咨議㕘軍長之年十五喪父有孝性哀感傍<lb/>
人服除蔬食者猶積載閑居篤學未嘗有惰容初為諸<lb/>
府㕘軍除員外散騎侍郎母老求補襄垣令督郵無禮<lb/>
鞭之去職尋補廬陵王義真車騎行正㕘軍平越長史<lb/>
東莞太守入為尚書殿中郎出為武昌太守時王宏為<lb/>
江州雅相知重引為車騎従事中郎入為太子中舎人<lb/>
中書侍郎以母老固辭朝直補彭城王義康平北咨議<lb/>
<pb n="KR2a0016_WYG_092-11a"/>
㕘軍元嘉九年遷臨川内史以南土卑濕母年老非所<lb/>
宜辭不就十一年復除臨海太守至郡少時而母亡葬<lb/>
畢不勝憂十四年卒時年五十九時郡縣田禄芒種為<lb/>
斷此前去官者則一年秩禄皆入前人此後去官者則<lb/>
一年秩禄皆入後人始以元嘉末改此科計月分禄長<lb/>
之去武昌郡代人未至以芒種後一日解印綬初發京<lb/>
師親故或以器物贈别得便緘録後歸悉以還之在中<lb/>
書省直夜往鄰省誤著履出閤依事自列門下門下以<lb/>
<pb n="KR2a0016_WYG_092-11b"/>
闇夜人不知不受列長之固遣送之曰一生不侮闇室<lb/>
前後所莅官皆有風政為後人所思宋世言善治者咸<lb/>
稱之子師門原鄉令<lb/>
江秉之字元叔濟陽考城人也祖逌晉太常父纂給事<lb/>
中秉之少孤弟妹七人並皆㓜穉撫育姻娶罄其心力<lb/>
初為劉穆之丹陽前軍府㕘軍髙祖督徐州轉主簿仍<lb/>
為世子中軍㕘軍宋受禪随例為貟外散騎侍郎補太<lb/>
子詹事丞少帝即位入為尚書都官郎出為永世烏程<lb/>
<pb n="KR2a0016_WYG_092-12a"/>
令以善政著名東土徴建康令為治嚴察京邑肅然殷<lb/>
景仁為領軍請為司馬復出為山隂令民户三萬政事<lb/>
煩擾訟□殷積階庭常數百人秉之御繁以簡常得無<lb/>
事宋世唯顧凱之亦以省務著績其餘雖復刑政循理<lb/>
而未能簡事以在縣有能遷補新安太守元嘉十二年<lb/>
轉在臨海並以簡約見稱所得禄秩悉散之親故妻子<lb/>
常饑寒人有勸其營田者秉之正色曰食禄之家豈可<lb/>
與農人競利在部作書案一枚及去官㽞以付庫十七<lb/>
<pb n="KR2a0016_WYG_092-12b"/>
年卒時年六十子徽尚書都官郎吳令元㐫殺徐湛之<lb/>
徽以黨與見誅子謐昇眀末為尚書吏部郎元嘉初太<lb/>
祖遣大使廵行四方兼散騎常侍孔黙之王歆之等上<lb/>
言宣威將軍陳南頓二郡太守李元徳清勤均平姦盗<lb/>
止息彭城内史魏恭子㢘恪脩慎在公忘私安約守儉<lb/>
久而彌固前宋縣令成浦治政寛濟遺詠在民前鮦陽<lb/>
令李熈國在事有方民思其政山桑令何道自少清㢘<lb/>
白首彌厲應加襃賚以勸於後乃進元徳號寜朔將軍<lb/>
<pb n="KR2a0016_WYG_092-13a"/>
恭子賜絹五十匹榖五百斛浦熈國道各賜絹三十匹<lb/>
榖二百斛<lb/>
王歆之字叔道河東人也曽祖愆期有名晉世官至南<lb/>
蠻校尉祖尋之光禄大夫父肇之豫章公相歆之被遇<lb/>
於太祖歴顯官左民尚書光禄大夫卒官元嘉九年豫<lb/>
州刺史長沙王義欣上言所統威逺將軍北譙梁二郡<lb/>
太守關中侯申季歴自奉職邦畿於兹五年信恵並宣<lb/>
威化兼著外清姦暴内輯民黎役賦均平閭井齊肅綏<lb/>
<pb n="KR2a0016_WYG_092-13b"/>
穆初附招攜荒逺郊境之外仰澤懐風爵賞之授績能<lb/>
是顯宜升階秩以崇奬勸進號寜朔將軍其後晉夀太<lb/>
守郭啟元亦有清莭卒官元嘉二十八年詔曰故綏逺<lb/>
將軍晉夀太守郭啟元往銜命虜庭秉意不屈受任白<lb/>
水盡勤靡懈公奉私餼纎毫弗納布衣蔬食飭躬惟儉<lb/>
故超授顯邦以甄㢘績而介誠苦莭終始匪貳身死之<lb/>
日妻子凍餒志操殊俗良可哀悼可賜其家榖五百斛<lb/>
時有北地傅僧祐潁川陳珉髙平張祐並以吏才見知<lb/>
<pb n="KR2a0016_WYG_092-14a"/>
僧祐事在臧燾𫝊珉為吳令善發姦伏境内以為神眀<lb/>
祐祖父湛晉孝武世以才學為中書侍郎光禄勲祐歷<lb/>
臨安武康錢塘令並著能名宋世言長吏者以三人為<lb/>
首元嘉中髙平太守潘詞有清莭子亮為昌慮令亦著<lb/>
㢘名大眀中為徐州刺史劉道隆所表世祖世吳郡陸<lb/>
法眞厯官有清莭嘗為劉秀之安北録事㕘軍太山羊<lb/>
希與安北咨議㕘軍孫詵書曰足下同僚似有陸録事<lb/>
者此生東南名地又張元外孫持身至清雅有志莭年<lb/>
<pb n="KR2a0016_WYG_092-14b"/>
髙官下秉操不衰計當日夕相與申意太宗初為南海<lb/>
太守卒官太宗世琅邪王悦亦莅官清正見知悦字少<lb/>
眀晉右將軍羲之曽孫也父靖之官至司徒左長史靖<lb/>
之為劉穆之所厚就穆之求侍中如此非一穆之曰卿<lb/>
若不求久自得也遂不果悦泰始中為黄門郎御史中<lb/>
丞上以其㢘介賜良田五頃遷尚書吏部郎侍中在門<lb/>
下盡其心力五年卒官追贈太常初悦為侍中檢校御<lb/>
府太官太醫諸署得姦巧甚多及悦死衆咸謂諸署詋<lb/>
<pb n="KR2a0016_WYG_092-15a"/>
詛之上乃収典掌者十餘人桎梏云送淮隂宻令渡𤓰<lb/>
歩江投之中流<lb/>
史臣曰夫善政之於民猶良工之於埴也用功寡而成<lb/>
器多漢世户口殷盛刑務簡闊郡縣治民無所横擾勸<lb/>
賞威刑事多専斷尺一詔書希經邦邑龔黄之化易以<lb/>
有成降及晩代情偽繁起民減昔時務多前世立績垂<lb/>
風艱易百倍若以上古之化治此世之民今吏之良撫<lb/>
前代之俗則武城弦歌將有未暇淮陽卧治如或可勉<lb/>
<pb n="KR2a0016_WYG_092-15b"/>
未必今才陋古盖化有淳薄也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十二<lb/>
<pb n="KR2a0016_WYG_092-16a"/>
　宋書卷九十二考證<lb/>
杜慧度傳聞刺史騰遯之當至○騰南史作滕<lb/>
徐豁傳諮議致敬惟内外武官○<hi>臣承蒼</hi>按諮當作豁<lb/>
　以字形相近而訛也<lb/>
王歆之傳王歆之字叔道河東人也○諸本王歆之皆<lb/>
　另行作専傳目録良吏傳亦載王歆之名<hi>臣承蒼</hi>按<lb/>
　此傳内正叙歆之世出及所厯之官並未及居官政<lb/>
　蹟安得謂之循吏大抵因江秉之傳末載孔黙之與<lb/>
<pb n="KR2a0016_WYG_092-16b"/>
　王歆之薦太守李元徳等五人遂以歆之世系官位<lb/>
　附記於此其後又載申季歴郭啟元諸人亦如李元<lb/>
　徳五人之例自王歆之字叔道以下凡三十二行皆<lb/>
　當接寫江秉之傳後斷不可以歆之為循吏中一人<lb/>
　目録内王歆之三字並宜削去縁諸本相承已久姑<lb/>
　仍其舊而考摘其謬著於此<lb/>
　<lb/>
　宋書卷九十二考證<lb/>
</p>
<p>
</p>
  </div>
<div>
<head>宋書卷九十三</head> <lb/>
    <p>
<pb n="KR2a0016_WYG_093-1a"/>
欽定四庫全書<lb/>
　宋書卷九十三<lb/>
　　梁　　　　沈　　　　　約　　　　撰<lb/>
　列傳第五十三<lb/>
　　隐逸<lb/>
易曰天地閉賢人隐又曰遯世無悶又曰髙尚其事又<lb/>
曰幽人貞吉論語作者七人表以逸民之稱又曰子路<lb/>
遇荷蓧丈人孔子曰隐者也又曰賢者避地其次避言<lb/>
<pb n="KR2a0016_WYG_093-1b"/>
又曰虞仲夷逸隐居放言品目參差稱謂非一請試言<lb/>
之夫隐之為言迹不外見道不可知之謂也若夫千載<lb/>
寂寥聖人不出則大賢自晦降夷凡品止於全身逺害<lb/>
非必穴處巖栖雖藏徃得二鄰亞宗極而舉世莫窺萬<lb/>
物不覩若此人者豈肯洗耳潁濵皦皦然顯出俗之志<lb/>
乎遯世避言即賢人也夫何適非世而有避世之因固<lb/>
知義惟晦道非曰藏身至於巢父之名即是見稱之號<lb/>
號曰裘公由有可傳之迹此蓋荷蓧之隐而非賢人之<lb/>
<pb n="KR2a0016_WYG_093-2a"/>
隐也賢人之隐義深於自晦荷蓧之隐事止於違人論<lb/>
迹既殊原心亦異也身與運閉無可知之情雞黍宿賔<lb/>
示髙世之羙運閉故隐為隐之跡不見違人故隐用致<lb/>
隐者之目身隐故稱隐者道隐故曰賢人或曰隐者之<lb/>
異乎隐既聞其説賢者之同於賢未知所異應之曰隐<lb/>
身之於晦道名同而義殊賢人之於賢者事窮於亞聖<lb/>
以此為言如或可辨若乃髙尚之與作者三避之與幽<lb/>
人及逸民隐居皆獨徃之稱雖復漢隂之氏不傳河上<lb/>
<pb n="KR2a0016_WYG_093-2b"/>
之名不顯莫不激貪厲俗秉自異之姿猶負揭日月鳴<lb/>
建鼔而趨也陳郡袁淑集古來無名髙士以為眞隐傳<lb/>
格以斯談去眞逺矣賢人在世事不可誣今為隐逸篇<lb/>
虚置賢隐之位其餘夷心俗表者蓋逸而非隐云<lb/>
戴顒字仲若譙郡銍人也父逵兄勃並隐遯有髙名顒<lb/>
年十六遭父憂㡬於毁滅因此長抱羸患以父不仕復<lb/>
脩其業父善琴書顒並傳之凡諸音律皆能揮手㑹稽<lb/>
剡縣多名山故世居剡下顒及兄勃並受琴於父父沒<lb/>
<pb n="KR2a0016_WYG_093-3a"/>
所傳之聲不忍復奏各造新弄勃五部顒十五部顒又<lb/>
制長弄一部並傳於世中書令王綏常攜賓客造之勃<lb/>
等方進豆粥綏曰聞卿善琴試欲一聼不答綏恨而去<lb/>
桐廬縣又多名山兄弟復共游之因留居止勃疾患醫<lb/>
藥不給顒謂勃曰顒随兄得閑非有心於黙語兄今疾<lb/>
篤無可營療顒當干禄以自濟耳乃告時求海虞令事<lb/>
垂行而勃卒乃止桐廬僻逺難以飬疾乃出居呉下呉<lb/>
下士人共為築室聚石引水植林開澗少時繁密有若<lb/>
<pb n="KR2a0016_WYG_093-3b"/>
自然乃述荘周大㫖著逍遥論注禮記中庸篇三吴將<lb/>
守及郡内衣冠要其同逰野澤堪行便徃不為矯介衆<lb/>
論以此多之髙祖命為太尉行參軍琅邪王司馬屬並<lb/>
不就宋國初建令曰前太尉參軍戴顒辟士韋元秉操<lb/>
幽遁守志不渝宜加旌引以𢎞止退並可散騎侍郎在<lb/>
通直不起太祖元嘉二年詔曰新除通直散騎侍郎戴<lb/>
顒太子舍人宗炳並志託丘園自求衡蓽恬静之操久<lb/>
而不渝顒可國子博士炳可通直散騎侍郎東宫初建<lb/>
<pb n="KR2a0016_WYG_093-4a"/>
又徴太子中庶子十五年徴散騎常侍並不就衡陽王<lb/>
義季鎮京口長史張邵與顒姻通迎來止黄鵠山山北<lb/>
有竹林精舍林澗甚羙顒憩于此澗義季亟從之遊顒<lb/>
服其野服不改常度為義季鼓琴並新聲變曲其三調<lb/>
遊絃廣陵止息之流皆與世異太祖每欲見之嘗謂黄<lb/>
門侍郎張敷曰吾東廵之日當讌戴公山也以其好音<lb/>
長給正聲伎一部顒合何嘗白鵠二聲以為一調號為<lb/>
清曠自漢世始有佛像形制未工逵特善其事顒亦參<lb/>
<pb n="KR2a0016_WYG_093-4b"/>
焉宋世子鑄丈六銅像於瓦官寺既成面恨瘦工人不<lb/>
能治乃迎顒看之顒曰非面瘦乃臂胛肥耳既錯減臂<lb/>
胛瘦患即除無不歎服焉十八年卒時年六十四無子<lb/>
景陽山成顒已亡矣上歎曰恨不得使戴顒觀之<lb/>
宗炳字少文南陽湼陽人也祖承宜都太守父繇之湘<lb/>
鄉令母同郡師氏聰辨有學義教授諸子炳居喪過禮<lb/>
為鄉閭所稱刺史殷仲堪桓元並辟主簿舉秀才不就<lb/>
髙祖誅劉毅領荆州問毅府咨議參軍申永曰今日何<lb/>
<pb n="KR2a0016_WYG_093-5a"/>
施而可永曰除其宿釁倍其恵澤貫叙門次顯擢才能<lb/>
如此而已髙祖納之辟炳為主簿不起問其故答曰棲<lb/>
丘飲谷三十餘年髙祖善其對妙善琴書精於言理毎<lb/>
逰山水徃輒忘歸征西長史王敬宏毎從之未嘗不彌<lb/>
日也乃下入廬山就釋慧逺考尋文義兄臧為南平太<lb/>
守逼與俱還乃於江陵三湖立宅閑居無事髙祖召為<lb/>
太尉參軍不就二兄蚤卒孤累甚多家貧無以相贍頗<lb/>
營稼穯髙祖數致餼賚其後子弟從禄乃悉不復受髙<lb/>
<pb n="KR2a0016_WYG_093-5b"/>
祖開府辟召下書曰吾忝大寵思延賢彦而兎罝潛處<lb/>
考槃未臻側席丘園良増虚佇南陽宗炳鴈門周續之<lb/>
並植操幽棲無悶巾褐可下辟召以禮屈之於是並辟<lb/>
太尉掾皆不起宋受禪徴為太子舍人元嘉初又徴通<lb/>
直郎東宫建徴為太子中舍人庶子並不應妻羅氏亦<lb/>
有高情與炳恊趣羅氏没炳哀之過甚既而輟哭尋理<lb/>
悲情頓釋謂沙門釋慧堅曰死生之分未易可達三復<lb/>
至教方能遣哀衡陽王義季在荆州親至炳室與之歡<lb/>
<pb n="KR2a0016_WYG_093-6a"/>
讌命為咨議參軍不起好山水愛逺遊西陟荆巫南登<lb/>
衡岳因而結宇衡山欲懐尚平之志有疾還江陵嘆曰<lb/>
老疾俱至名山恐難遍覩唯當澄懐觀道卧以逰之凡<lb/>
所逰履皆圖之於室謂人曰撫琴動操欲令衆山皆響<lb/>
古有金石弄為諸桓所重桓氏亡其聲遂絶惟炳𫝊焉<lb/>
太祖遣樂師楊觀就炳受之炳外弟師覺授亦有素業<lb/>
以琴書自娯臨川王義慶辟為祭酒主簿並不就乃表<lb/>
薦之㑹病卒元嘉二十年炳卒時年六十九衡陽王義<lb/>
<pb n="KR2a0016_WYG_093-6b"/>
季與司徒江夏王義恭書曰宗居士不救所病其清履<lb/>
肥素終始可嘉為之惻愴不能已已子朔南譙王義宣<lb/>
車騎參軍次綺江夏王義恭司空主簿次昭郢州治中<lb/>
次説正員郎<lb/>
周續之字道祖鴈門廣武人也其先過江居豫章建昌<lb/>
縣續之年八嵗喪母哀戚過於成人奉兄如事父豫章<lb/>
太守范寗於郡立學招集生徒逺方至者甚衆續之年<lb/>
十二詣寗受業居學數年通五經并緯候名冠同門號<lb/>
<pb n="KR2a0016_WYG_093-7a"/>
曰顔子既而閑居讀老易入廬山事沙門釋慧逺時彭<lb/>
城劉遺民遁迹廬山陶淵明亦不應徴命謂之尋陽三<lb/>
隐以為身不可遣餘累宜絶遂終身不娶妻布衣蔬食<lb/>
劉毅鎮姑熟命為撫軍徴太學博士並不就江州刺史<lb/>
毎相招請續之不尚節峻頗從之逰常以嵇康髙士傳<lb/>
得出處之羙因為之注髙祖之北討世子居守迎續之<lb/>
館於安樂寺延入講禮月餘復還山江州刺史劉栁薦<lb/>
之髙祖曰臣聞恢燿和肆必在兼城之寳翼亮崇本宜<lb/>
<pb n="KR2a0016_WYG_093-7b"/>
紆髙世之逸是以渭濵佐周聖徳廣運商洛匡漢英業<lb/>
乃昌伏惟明公道邁振古應天繼期逰外暢於㝠内體<lb/>
逺形於應近雖汾陽之舉輟駕於時艱明揚之㫖潛感<lb/>
於穹谷矣竊見處士鴈門周續之清眞貞素思學鈎深<lb/>
弱冠獨往心無近事性之所遣榮華與饑寒俱落情之<lb/>
所慕巖澤與琴書共逺加以仁心内發義懐外亮留愛<lb/>
崑卉誠著桃李若升之宰府必鼎味斯和濯纓儒官亦<lb/>
王猷遐緝臧文不知失在降賢言偃得人功由升士願<lb/>
<pb n="KR2a0016_WYG_093-8a"/>
照其丹欵不以人廢言俄而辟為太尉掾不就髙祖北<lb/>
伐還鎮彭城遣使迎之禮賜甚厚毎稱之曰心無偏吝<lb/>
真髙士也尋復南還髙祖踐祚復召之乃盡室俱下上<lb/>
為開館東郭外招集生徒乘輿降幸并見諸生問續之<lb/>
禮記傲不可長與我九齡射於矍圃三義辨析精奥稱<lb/>
為該通續之素患風痺不復堪講乃移病鍾山景平元<lb/>
年卒時年四十七通毛詩六義及禮論公羊傳皆傳於<lb/>
世無子兄子景逺有續之風太宗㤗始中為晋安内史<lb/>
<pb n="KR2a0016_WYG_093-8b"/>
未之郡卒<lb/>
王宏之字方平琅邪臨沂人宣訓衛尉鎭之弟也少孤<lb/>
貧為外祖徴士何淮所撫育從叔獻之及太原王恭並<lb/>
貴重之晉安帝隆安中為琅邪王中軍參軍遷司徒主<lb/>
簿家貧而性好山水求為烏程令尋以病歸桓元輔晋<lb/>
桓謙以為衛軍參軍時琅邪殷仲文還姑熟祖送傾朝<lb/>
謙要宏之同行答曰凡祖離送别必在有情下官與殷<lb/>
風馬不接無緣扈從謙貴其言毎隨兄鎮之之安成郡<lb/>
<pb n="KR2a0016_WYG_093-9a"/>
宏之觧職同行荆州刺史桓偉請為南蠻長史義熙初<lb/>
何無忌又請為右軍司馬髙祖命為徐州治中從事史<lb/>
除員外散騎常侍並不就家在㑹稽上虞從兄敬宏為<lb/>
吏部尚書奏曰聖明司契載徳惟新垂鑑仄㣲表揚隐<lb/>
介黙語仰風荒遐傾首前員外散騎常侍琅邪王宏之<lb/>
恬漠丘園放心居逸前衛将軍參軍武昌郭希林素履<lb/>
純潔嗣徽前武並擊壤聖朝未䝉表飾宜加旌聘賁于<lb/>
丘園以彰止遜之羙以袪動求之累臣愚謂宏之可太<lb/>
<pb n="KR2a0016_WYG_093-9b"/>
子庶子希林可著作郎即徴宏之為庶子不就太祖即<lb/>
位敬宏為左僕射又陳宏之髙行表於初筮苦節彰於<lb/>
莫年今内外晏然當修太平之化宜招空谷以敦沖退<lb/>
之羙元嘉四年徴為通直散騎常侍又不就敬宏嘗觧<lb/>
貂裘與之即着以采藥性好釣上虞江有一處名三石<lb/>
頭宏之常垂綸於此經過者不識之或問漁師得魚賣<lb/>
不宏之曰亦自不得得亦不賣日夕載魚入上虞郭經<lb/>
親故門各以一兩頭置門内而去始寧汰川有佳山水<lb/>
<pb n="KR2a0016_WYG_093-10a"/>
宏之又依巖築室謝靈運顔延之並相欽重靈運與廬<lb/>
陵王義眞牋曰㑹境既豐山水是以江左嘉遁並多居<lb/>
之但季世慕榮幽棲者寡或復才為時求弗獲從志至<lb/>
若王宏之拂衣歸耕踰歴三紀孔淳之隐約窮岫自始<lb/>
迄今阮萬齡辭事就閑纂成先業浙河之外棲遲山澤<lb/>
如斯而已既逺同羲唐亦激貪厲競殿下愛素好古常<lb/>
若布衣毎憶昔聞虚想巖穴若遣一介有以相存眞可<lb/>
謂千載盛羙也元嘉四年卒時年六十三顔延之欲為<lb/>
<pb n="KR2a0016_WYG_093-10b"/>
作誄書與宏之子曇生曰君家髙世之節有識歸重豫<lb/>
染豪翰所應載述況僕託慕末風竊以叙徳為事但恨<lb/>
短筆不足書羙誄竟不就曇生好文義以謙和見稱歴<lb/>
顯位吏部尚書太常卿大明末為呉興太守太宗初四<lb/>
方同逆戰敗奔㑹稽歸降被宥終於中散大夫<lb/>
阮萬齡陳留尉氏人也祖思曠左光禄大夫父寧黄門<lb/>
侍郎萬齡少知名自通直郎為孟昶建威長史時袁豹<lb/>
江夷相係為昶司馬時人謂昶府有三素望萬齡家在<lb/>
<pb n="KR2a0016_WYG_093-11a"/>
㑹稽剡縣頗有素情永初末自侍中觧職東歸徴為秘<lb/>
書監加給事中不就尋除左民尚書復起應命遷太常<lb/>
出為湘州刺史在州無政績還為東陽太守又被免復<lb/>
為散騎常侍金紫光禄大夫元嘉二十五年卒時年七<lb/>
十二<lb/>
孔淳之字彦深魯郡魯人也祖惔尚書祠部郎父粲祕<lb/>
書監徴不就淳之少有髙尚愛好墳籍為太原王恭所<lb/>
稱居㑹稽剡縣性好山水毎有所遊必窮其幽峻或旬<lb/>
<pb n="KR2a0016_WYG_093-11b"/>
日忘歸嘗逰山遇沙門釋法崇因留共止遂停三載法<lb/>
崇嘆曰緬想人外三十年矣今乃傾蓋于兹不覺老之<lb/>
将至也及淳之還反不告以姓除著作佐郎太尉參軍<lb/>
並不就居喪至孝廬于墓側服闋與徴士戴顒王宏之<lb/>
及王敬宏等共為人外之逰敬宏以女適淳之子尚㑹<lb/>
稽太守謝方明苦要入郡終不肯往茅屋蓬户庭草蕪<lb/>
徑唯牀上有數卷書元嘉初復徴為散騎侍郎乃逃于<lb/>
上虞縣界家人莫知所之弟默之為廣州刺史出都與<lb/>
<pb n="KR2a0016_WYG_093-12a"/>
别司徒王宏要淳之集冶城即日命駕東歸遂不顧也<lb/>
元嘉七年卒時年五十九黙之儒學注穀梁春秋黙之<lb/>
子熙先事在范曄傳<lb/>
劉凝之字志安小名長年南郡枝江人也父期公衡陽<lb/>
太守兄盛公髙尚不仕凝之慕老萊嚴子陵為人推家<lb/>
財與弟及兄子立屋於野外非其力不食州里重其徳<lb/>
行州三禮辟西曹主簿舉秀才不就妻梁州刺史郭銓<lb/>
女也遣送豐麗凝之悉散之親屬妻亦能不慕榮華與<lb/>
<pb n="KR2a0016_WYG_093-12b"/>
凝之共安儉苦夫妻共乘薄笨車出市買易周用之外<lb/>
輒以施人為村里所誣一年二輸公調求輒與之有人<lb/>
嘗認其所著屐笑曰僕著之已敗今家中覓新者備君<lb/>
也此人後田中得所失屐送還之不肯復取元嘉初徴<lb/>
為祕書郎不就臨川王義慶衡陽王義季鎭江陵並遣<lb/>
使存問凝之答書頓首稱僕不脩民禮人或譏焉凝之<lb/>
曰昔老萊向楚王稱僕嚴陵亦抗禮光武未聞巢許稱<lb/>
臣堯舜時戴顒與衡陽王義季書亦稱僕荆州年饑義<lb/>
<pb n="KR2a0016_WYG_093-13a"/>
李慮凝之餧斃餉錢十萬凝之大喜将錢至市門觀有<lb/>
饑色者悉分與之俄頃立盡性好山水一旦擕妻子泛<lb/>
江湖隐居衡山之陽登髙嶺絶人迹為小屋居之采藥<lb/>
服食妻子皆從其志元嘉二十五年卒時年五十九<lb/>
龔祈字孟道武陵漢夀人也從祖元之父黎民並不應<lb/>
徴辟祈年十四鄉黨舉為州迎西曹不行謝晦臨州命<lb/>
為主簿彭城王義康舉秀才除奉朝請臨川王義慶平<lb/>
西參軍皆不就風姿端雅容止可觀中書郎范述見而<lb/>
<pb n="KR2a0016_WYG_093-13b"/>
嘆曰此荆楚仙人也衡陽王義季臨荆州發教以祈及<lb/>
劉凝之師覺授不應徴召辟其三子祈又徴太子舍人<lb/>
不起時或賦詩言不及世事元嘉十七年卒時年四十<lb/>
二<lb/>
翟法賜尋陽柴桑人也曽祖湯湯子荘荘子矯並髙尚<lb/>
不仕逃避徵辟矯生法賜少守家業立屋於廬山頂喪<lb/>
親後便不復還家不食五穀以獸皮結草為衣雖鄉親<lb/>
中表莫得見也州辟主簿舉秀才右參軍著作佐郎員<lb/>
<pb n="KR2a0016_WYG_093-14a"/>
外散騎侍郎並不就後家人至石室尋求因復逺徙違<lb/>
避徴聘遁跡幽深尋陽太守鄧文子表曰奉詔書徴郡<lb/>
民新除著作佐郎南陽翟法賜補員外散騎侍郎法賜<lb/>
隐跡廬山于今四世栖身幽巖人罕見者如當逼以王<lb/>
憲束以嚴科馳山獵草以期禽獲慮致顚殞有傷盛化<lb/>
乃止後卒於巖石之間不知年月<lb/>
陶潛字淵明或云淵明字元亮尋陽柴桑人也曽祖侃<lb/>
晋大司馬潛少有髙趣嘗著五栁先生傳以自況曰先<lb/>
<pb n="KR2a0016_WYG_093-14b"/>
生不知何許人不詳姓字宅邊有五栁樹因以為號焉<lb/>
閑静少言不慕榮利好讀書不求甚觧毎有㑹意欣然<lb/>
忘食性嗜酒而家貧不能恒得親舊知其如此或置酒<lb/>
招之造飲輙盡期在必醉既醉而退曽不吝情去留環<lb/>
堵蕭然不蔽風日裋褐穿結簞瓢屢空晏如也嘗著文<lb/>
章自娱頗示己志忘懐得失以此自終其自序如此時<lb/>
人謂之實録親老家貧起為州祭酒不堪吏職少日自<lb/>
觧歸州召主簿不就躬耕自資遂抱羸疾復為鎭軍建<lb/>
<pb n="KR2a0016_WYG_093-15a"/>
威參軍謂親朋曰聊欲弦歌以為三逕之資可乎執事<lb/>
者聞之以為彭澤令公田悉令吏種秫稻妻子固請種<lb/>
秔乃使二頃五十畆種秫五十畆種秔郡遣督郵至縣<lb/>
吏白應束帯見之潛嘆曰我不能為五斗米折腰向鄉<lb/>
里小人即日觧印綬去職賦歸去來其詞曰歸去來兮<lb/>
園田荒蕪胡不歸既自以心為形役奚惆悵而獨悲悟<lb/>
己徃之不諌知來者之可追寔迷塗其未逺覺今是而<lb/>
昨非舟超遥以輕颺風飄飄而吹衣問征夫以前路恨<lb/>
<pb n="KR2a0016_WYG_093-15b"/>
晨光之希微乃瞻衡宇載欣載奔僮僕歡迎穉子候門<lb/>
三徑就荒松菊猶存擕幼入室有酒停尊引壺觴而自<lb/>
酌盻庭柯以怡顔倚南忩而寄傲審容膝之易安園日<lb/>
渉而成趣門雖設而常闗䇿扶老以流愒時矯首而遐<lb/>
觀雲無心以出岫鳥勌飛而知還景翳翳其将入撫孤<lb/>
松以盤桓歸去來兮請息交而絶遊世與我以相遺復<lb/>
駕言兮焉求説親戚之情話樂琴書以消憂農人告余<lb/>
以上春将有事於西疇或命巾車或棹扁舟既窈窕以<lb/>
<pb n="KR2a0016_WYG_093-16a"/>
窮壑亦崎嶇而經丘木欣欣以向榮泉涓涓而始流善<lb/>
萬物之得時感吾生之行休已矣乎寓形宇内復㡬時<lb/>
奚不委心任去留胡為遑遑欲何之富貴非吾願帝鄉<lb/>
不可期懐良辰以孤徃或植杖而耘耔登東臯以舒嘯<lb/>
臨清流而賦詩聊乘化以歸盡樂夫天命復奚疑義熙<lb/>
末徵著作佐郎不就江州刺史王宏欲識之不能致也<lb/>
潛嘗徃廬山宏令潛故人龎通之齎酒具於半道栗里<lb/>
要之潛有脚疾使一門生二兒轝籃輿既至欣然便共<lb/>
<pb n="KR2a0016_WYG_093-16b"/>
飲酌俄頃宏至亦無忤也先是顔延之為劉栁後軍功<lb/>
曹在尋陽與潛情欵後為始安郡經過日日造潛毎徃<lb/>
必酣飲致醉臨去留二萬錢與潛潛悉送酒家稍就取<lb/>
酒嘗九月九日無酒出宅邉菊叢中坐久值宏送酒至<lb/>
即便就酌醉而後歸潛不觧音聲而畜素琴一張無絃<lb/>
毎有酒適輙撫弄以寄其意貴賤造之者有酒輙設潛<lb/>
若先醉便語客我醉欲眠卿可去其眞率如此郡将候<lb/>
潛値其酒熟取頭上葛巾漉酒畢還復著之潛弱年薄<lb/>
<pb n="KR2a0016_WYG_093-17a"/>
宦不潔去就之迹自以曽祖晉世宰輔耻復屈身後代<lb/>
自髙祖王業漸隆不復肯仕所著文章皆題其年月義<lb/>
熙以前則書晉氏年號自永初以來唯云甲子而已與<lb/>
子書以言其志并為訓戒曰天地賦命有徃必終自古<lb/>
賢聖誰能獨免子夏言曰死生有命富貴在天四友之<lb/>
人親受音㫖發斯談者豈非窮達不可妄求壽夭永無<lb/>
外請故邪吾年過五十而窮苦荼毒家貧弊東西逰走<lb/>
性剛才拙與物多忤自量為己必貽俗患僶俛辭世使<lb/>
<pb n="KR2a0016_WYG_093-17b"/>
汝幼而饑寒耳常感孺仲賢妻之言敗絮自擁何慙兒<lb/>
子此既一事矣但恨隣靡二仲室無萊婦抱兹苦心良<lb/>
獨罔罔少年來好書偶愛閑静開卷有得便欣然忘食<lb/>
見樹木交䕃時鳥變聲亦復歡爾有喜嘗言五六月北<lb/>
牕下卧遇涼風暫至自謂是義皇上人意淺識陋日月<lb/>
遂徃緬求在昔𦕈然如何疾患以來漸就衰損親舊不<lb/>
遺毎以藥石見救自恐大分将有限也恨汝輩稚小家<lb/>
貧無役柴水之勞何時可免念之在心若何可言然雖<lb/>
<pb n="KR2a0016_WYG_093-18a"/>
不同生當思四海皆弟兄之義鮑叔敬仲分財無猜歸<lb/>
生伍舉班荆道舊遂能以敗為成因喪立功他人尚爾<lb/>
況共父之人哉潁川韓元長漢末名士身處卿佐八十<lb/>
而終兄弟同居至於没齒濟北汜稚春晉時操行人也<lb/>
七世同財家人無怨色詩云髙山仰止景行行止汝其<lb/>
愼哉吾復何言又為命子詩以貽之曰悠悠我祖爰自<lb/>
陶唐邈為虞賔歴世垂光御龍勤夏豕韋翼商穆穆司<lb/>
徒厥族以昌紛紜戰國漠漠衰周鳯隐于林幽人在丘<lb/>
<pb n="KR2a0016_WYG_093-18b"/>
逸虬撓雲奔鯨駭流天集有漢眷予愍侯於赫愍侯運<lb/>
當攀龍撫劒夙邁顯兹武功參誓山河啟土開封亹亹<lb/>
丞相允廸前蹤渾渾長源蔚蔚洪柯羣川載導衆條載<lb/>
羅時有默語運固隆汙在我中晉業融長沙桓桓長沙<lb/>
伊勲伊徳天子疇我専征南國功遂辭歸臨寵不惑孰<lb/>
謂斯心而可近得肅矣我祖慎終如始直方二臺恵和<lb/>
千里於皇仁考淡焉虚止寄迹夙運㝠兹愠喜嗟余寡<lb/>
陋瞻望靡及顧慙華鬢負景隻立三千之罪無後其急<lb/>
<pb n="KR2a0016_WYG_093-19a"/>
我誠念哉呱聞爾泣卜云嘉日占爾良時名爾曰儼字<lb/>
爾求思温㳟朝夕念兹在兹尚想孔伋庶其企而厲夜<lb/>
生子遽而求火凡百有心奚待于我既見其生實欲其<lb/>
可人亦有言斯情無假日居月諸漸免于孩福不虚至<lb/>
禍亦易來夙興夜寐願爾斯才爾之不才亦已焉哉潛<lb/>
元嘉四年卒時年六十三<lb/>
宗彧之字叔粲南陽湼陽人炳從父弟也蚤孤事兄恭<lb/>
謹家貧好學雖文義不逮炳而眞澹過之州辟主簿舉<lb/>
<pb n="KR2a0016_WYG_093-19b"/>
秀才不就公私餼遺一無所受髙祖受禪徵著作佐郎<lb/>
不至元嘉初大使陸子眞觀采風俗三詣彧之毎辭疾<lb/>
不見也告人曰我布衣草萊之人少長壟畝何枉軒冕<lb/>
之客子眞還表薦之徵員外散騎侍郎又不就元嘉八<lb/>
年卒時年五十<lb/>
沈道䖍呉興武康人也少仁愛好老易居縣北石山下<lb/>
孫恩亂後饑荒縣令庾肅之迎出縣南廢頭里為立小<lb/>
宅臨溪有山水之玩時復還石山精廬與諸孤兄子共<lb/>
<pb n="KR2a0016_WYG_093-20a"/>
釜庾之資困不改節受琴於戴逵王敬宏深敬之郡州<lb/>
府凡十二命皆不就有人竊其園菜者還見之乃自逃<lb/>
隐待竊者取足去後乃出人㧞其屋後筍令人止之曰<lb/>
惜此筍欲令成林更有佳者相與乃令人買大筍送與<lb/>
之盗者慙不取道䖍使置其門内而還常以捃拾自資<lb/>
同捃者争穟道䖍諌之不止悉以其所得與之争者愧<lb/>
恧後毎争輙云勿令居士知冬月無複衣戴顒聞而迎<lb/>
之為作衣服并與錢一萬既還分身上衣及錢悉供諸<lb/>
<pb n="KR2a0016_WYG_093-20b"/>
兄弟子無衣者鄉里年少相率受學道䖍常無食無以<lb/>
立學徒武康令孔欣之厚相資給受業者咸得有成太<lb/>
祖聞之遣使存問賜錢三萬米二百斛悉以嫁娶孤兄<lb/>
子徴員外散騎侍郎不就累世事佛推父祖舊宅為寺<lb/>
至四月八日毎請像請像之日輙舉家感慟焉道䖍年<lb/>
老菜食恒無經日之資而琴書為樂孜孜不倦太祖敕<lb/>
郡縣令随時資給元嘉二十六年卒時年八十二子慧<lb/>
鋒脩父業辟從事皆不就<lb/>
<pb n="KR2a0016_WYG_093-21a"/>
郭希林武昌武昌人也曽祖翻晉世髙尚不仕希林少<lb/>
守家業徴州主簿秀才衛參軍並不就元嘉初吏部尚<lb/>
書王敬宏舉王宏之為太子庶子希林為著作佐郎後<lb/>
又徵員外散騎侍郎並不就十年卒時年四十七子䝉<lb/>
亦隐居不仕泰始中郢州刺史蔡興宗辟為主簿不就<lb/>
雷次宗字仲倫豫章南昌人也少入廬山事沙門釋慧<lb/>
逺篤志好學尤明三禮毛詩隐退不交世務本州辟從<lb/>
事員外散騎侍郎徵並不就與子姪書以言所守曰夫<lb/>
<pb n="KR2a0016_WYG_093-21b"/>
生之脩短咸有定分定分之外不可以智力求但當於<lb/>
所禀之中順而勿率耳吾少嬰羸患事鍾養疾為性好<lb/>
閑志棲物表故雖在童穉之年已懐逺迹之意暨于弱<lb/>
冠遂託業廬山逮事釋和尚于時師友淵源務訓𢎞道<lb/>
外慕等夷内懐悱發於是洗氣神明玩心墳典勉志勤<lb/>
躬夜以繼日爰有山水之好晤言之歡實足以通理輔<lb/>
性成夫亹亹之業樂以忘憂不知朝日之晏矣自游道<lb/>
餐風二十餘載淵匠既傾良朋凋索續以釁逆違天備<lb/>
<pb n="KR2a0016_WYG_093-22a"/>
嘗荼蓼疇昔誠願頓盡一朝心慮荒散情意衰損故遂<lb/>
與汝曹歸耕壟畔山居谷飲人理久絶日月不處忽復<lb/>
十年犬馬之齒已踰知命崦嵫将廹前塗㡬何實逺想<lb/>
尚子五岳之舉近謝居室瑣瑣之勤及今耄未至惛衰<lb/>
不及頓尚可厲志於所期縱心於所託棲誠來生之津<lb/>
梁専氣莫年之攝飬玩嵗日於良辰偷餘樂於将除在<lb/>
心所期盡於此矣汝等年各長成冠娶已畢脩惜衡泌<lb/>
吾復何憂但願守全所志以保令終耳自今以徃家事<lb/>
<pb n="KR2a0016_WYG_093-22b"/>
大小一勿見闗子平之言可以為法元嘉十五年徴次<lb/>
宗至京師開館於雞籠山聚徒教授置生百餘人㑹稽<lb/>
朱膺之潁川庾蔚之並以儒學監總諸生時國子學未<lb/>
立上留心蓺術使丹陽尹何尚之立𤣥學太子率更令<lb/>
何承天立史學司徒參軍謝元立文學凡四學並建車<lb/>
駕數幸次宗學館資給甚厚又除給事中不就久之還<lb/>
廬山公卿以下並設祖道二十五年詔曰前新除給事<lb/>
中雷次宗篤尚希古經行明脩自絶招命守志隐約宜<lb/>
<pb n="KR2a0016_WYG_093-23a"/>
加升引以旌退素可散騎侍郎後又徴詣京邑為築室<lb/>
於鍾山西巖下謂之招隐館使為皇太子諸王講喪服<lb/>
經次宗不入公門乃使自華林東門入延賢堂就業二<lb/>
十五年卒於鍾山時年六十三太祖與江夏王義恭書<lb/>
道次宗亡義恭答曰雷次宗不救所疾甚可痛念其幽<lb/>
棲窮藪自賔聖朝克己復禮始終若一伏惟天慈𢎞被<lb/>
亦垂矜愍子肅之頗傳其業官至豫章郡丞<lb/>
朱百年㑹稽山隂人也祖愷之晉右衛将軍父濤揚州<lb/>
<pb n="KR2a0016_WYG_093-23b"/>
主簿百年少有髙情親亡服闋攜妻孔氏入㑹稽南山<lb/>
以伐樵採箬為業以樵箬置道頭輙為行人所取明旦<lb/>
亦復如此人稍怪之積久方知是朱隐士所賣須者隨<lb/>
其所堪多少留錢取樵箬而去或遇寒雪樵箬不售無<lb/>
以自資輙自榜船送妻還孔氏天晴復迎之有時出山<lb/>
隂為妻買繒綵三五尺好飲酒遇醉或失之頗能言理<lb/>
時為詩詠徃徃有髙勝之言郡命功曹州辟從事舉秀<lb/>
才並不就隐迹避人唯與同縣孔凱友善凱亦嗜酒相<lb/>
<pb n="KR2a0016_WYG_093-24a"/>
得輙酣對飲盡懽百年家素貧母以冬月亡衣並無絮<lb/>
自此不衣綿帛嘗寒時就凱宿衣悉裌布飲酒醉眠凱<lb/>
以卧具覆之百年不覺也既覺引卧具去體謂凱曰綿<lb/>
定竒温因流涕悲慟凱亦為之傷感除太子舍人不就<lb/>
顔竣為東揚州發教餉百年穀五百斛不受時山隂又<lb/>
有寒人姚吟亦有髙趣為衣冠所重義陽王昶臨州辟<lb/>
為文學從事不起竣餉吟米二百斛吟亦辭之百年孝<lb/>
建元年卒山中時年八十七蔡興宗為㑹稽太守餉百<lb/>
<pb n="KR2a0016_WYG_093-24b"/>
年妻米百斛百年妻遣婢詣郡門奉辭固譲時人羙之<lb/>
以比梁鴻妻<lb/>
王素字休業琅邪臨沂人也髙祖翹之晋光禄大夫素<lb/>
少有志行家貧母老初為廬陵國侍郎母憂去職服闋<lb/>
廬陵王紹為江州親舊勸素脩宅舊居素不答乃輕身<lb/>
徃東陽隐居不仕頗營田園之資得以自立愛好文義<lb/>
不以人俗累懐世祖即位欲搜揚隐退下詔曰濟世成<lb/>
務咸達隐㣲軌俗興譲必表清節朕昧旦求善思惇薄<lb/>
<pb n="KR2a0016_WYG_093-25a"/>
風琅邪王素㑹稽朱百年並亷約貞逺與物無競自足<lb/>
臯畝志在不移宜加褒引以光難進並可太子舍人大<lb/>
明中太宰江夏王義恭開府辟召辟素為倉曹屬太宗<lb/>
泰始六年又召為太子中舍人並不就素既屢被徵辟<lb/>
聲譽甚髙山中有蚿蟲聲清長聽之使人不厭而其形<lb/>
甚醜素乃為蚿賦以自況七年卒時年五十四時又有<lb/>
宋平劉睦之汝南州韶呉郡褚伯玉亦隐身求志睦之<lb/>
居交州除武平太守不拜韶字伯和黄門侍郎文孫也<lb/>
<pb n="KR2a0016_WYG_093-25b"/>
築室湖孰之方山徵員外散騎侍郎征北行參軍不起<lb/>
伯玉居剡縣瀑布山三十餘載揚州辟議曹從事不就<lb/>
闗康之字伯愉河東楊人世居京口寓居南平昌少而<lb/>
篤學姿狀豐偉下邳趙繹以文義見稱康之與之友善<lb/>
特進顔延之見而知之晉陵顧悦之難王弼易義四十<lb/>
餘條康之申王難顧逺有情理又為毛詩義經籍疑滯<lb/>
多所論釋嘗就沙門支僧納學妙盡其能竟陵王義宣<lb/>
自京口遷鎮江陵要康之同行距不應命元嘉中太祖<lb/>
<pb n="KR2a0016_WYG_093-26a"/>
聞康之有學義除武昌國中軍将軍蠲除租税江夏王<lb/>
義恭廣陵王誕臨南徐州辟為從事西曹並不就棄絶<lb/>
人事守志閑居弟雙之為臧質車騎參軍與質俱下至<lb/>
赭圻病卒瘞於水濵康之其春得疾困篤小差牽以迎<lb/>
喪因得虗勞病寝頓二十餘年時有間日輙卧論文義<lb/>
世祖即位遣大使陸子眞廵行天下使反薦康之業履<lb/>
恒貞操朂清固行信閭黨譽延邦邑棲志希古操不可<lb/>
渝宜加徴聘以潔風軌不見省太宗泰始初與平原明<lb/>
<pb n="KR2a0016_WYG_093-26b"/>
僧紹俱徴為通直郎又辭以疾順帝昇明元年卒時年<lb/>
六十三<lb/>
史臣曰夫獨徃之人皆禀偏介之性不能摧志屈道借<lb/>
譽期通若使値見信之主逢時來之運豈其放情江海<lb/>
取逸丘樊蓋不得已而然故也且巖壑閑逺水石清華<lb/>
雖復崇門八襲髙城萬雉莫不蓄壤開泉髣髴林澤故<lb/>
知松山桂渚非止素玩碧澗清潭翻成麗矚挂冠東都<lb/>
夫何難之有哉<lb/>
<pb n="KR2a0016_WYG_093-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_093-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十三<lb/>
<pb n="KR2a0016_WYG_093-28a"/>
　宋書卷九十三考證<lb/>
周續之傳留愛崑卉誠著桃李○崑當作昆謂昆蟲也<lb/>
王𢎞之傳為外祖徴士何淮所撫育○淮一本作准當<lb/>
　作凖<lb/>
陶潛傳曽祖侃晉大司馬○<hi>臣承蒼</hi>按沈約所作陶淵<lb/>
　明傳以陶集考之多不合集中贈長沙公詩序有云<lb/>
　昭穆既逺己為路人又為孟府君傳有云君諱嘉娶<lb/>
　大司馬長沙公陶侃苐十女如果為從祖之子孫不<lb/>
<pb n="KR2a0016_WYG_093-28b"/>
　得云昭穆既逺己之曽祖斷不容直書其姓名然則<lb/>
　淵明非長沙桓公之曽孫明矣又云自以曽祖晉世<lb/>
　宰輔耻復屈身後代自髙祖王業漸隆不復肯仕所<lb/>
　著文章皆題其年月義熙以前則書晉氏年號自永<lb/>
　初以來惟云甲子而已攷陶詩俱不題年號惟祭程<lb/>
　氏妹文稱義熙三年宋髙祖受禪改元永初是為庚<lb/>
　申嵗集中詩凡書甲子者八年庚子辛丑癸卯乙巳<lb/>
　戊申己酉庚戍丙辰皆在永初之前庚子辛丑癸卯<lb/>
<pb n="KR2a0016_WYG_093-29a"/>
　又在義熙之前永初以後除自祭文題丁卯而外無<lb/>
　有書甲子者約之紀事失實大槩如此或言梁昭明<lb/>
　太子誤讀淵明命子詩遂作淵明傳以淵明為侃之<lb/>
　曽孫不知宋書成于齊永明六年昭明特襲之而不<lb/>
　改南史晉書成於唐初亦皆襲約之誤者也<lb/>
農人告予以上春○上春本集作春及晉書作暮春<lb/>
而窮苦荼毒家貧弊○本集作少而窮苦毎以家弊南<lb/>
　史作而窮居荼毒無家貧弊三字<lb/>
<pb n="KR2a0016_WYG_093-29b"/>
良獨罔罔○罔罔本集作内愧<lb/>
少年來好書○本集作少好琴書南史少下無年字<lb/>
潁川韓元長○宋王應麟困學紀聞云韓元長謂韓融<lb/>
　韶子後漢有傳又下文濟北汜稚春謂汜毓晉書有<lb/>
　傳集云范稚春誤今所刻陶集亦作汜稚春<lb/>
王素傳嘗就沙門支僧納學○南史學字下有算字<lb/>
　<lb/>
　宋書卷九十三考證<lb/>
</p>
<p>
</p>
  </div>
<div>
<head>宋書卷九十四</head> <lb/>
    <p>
<pb n="KR2a0016_WYG_094-1a"/>
欽定四庫全書<lb/>
　宋書卷九十四<lb/>
　　梁　　　　　沈　　　　約　　　　撰<lb/>
　列傳第五十四<lb/>
　　恩倖<lb/>
夫君子小人類物之稱蹈道則為君子違之則為小人<lb/>
屠釣卑事也版築賤役也太公起為周師傅説去為殷<lb/>
相非論公侯之世鼎食之資明揚幽仄唯才是與逮于<lb/>
<pb n="KR2a0016_WYG_094-1b"/>
二漢兹道未革胡廣累世農夫伯始致位公相黄憲牛<lb/>
醫之子叔度名重京師且任子居朝咸有職業雖七葉<lb/>
珥貂見崇西漢而侍中身奉奏事又分掌御服東方朔<lb/>
為黄門侍郎執㦸殿下郡縣掾史並出豪家負戈宿衛<lb/>
皆由世族非若晚代分為二塗者也漢末䘮亂魏武始<lb/>
基軍中倉卒權立九品蓋以論人才優劣非為世族髙<lb/>
卑因此相沿遂為成法自魏至晉莫之能改州都郡正<lb/>
以才品人而舉世人才升降蓋寡徒以馮藉世資用相<lb/>
<pb n="KR2a0016_WYG_094-2a"/>
陵駕都正俗士斟酌時宜品目少多隨事俯仰劉毅所<lb/>
云下品無髙門上品無賤族者也嵗月遷譌斯風漸篤<lb/>
凡厥衣冠莫非二品自此以還遂成卑庶周漢之道以<lb/>
智役愚臺𨽻參差用成等級魏晋以來以貴役賤士庶<lb/>
之科較然有辨夫人君南面九重奥絶陪奉朝夕義隔<lb/>
卿士階闥之任宜有司存既而恩以倖生信由恩固無<lb/>
可憚之姿有易親之色孝建泰始主威獨運官置百司<lb/>
權不外假而刑政糾雜理難徧通耳目所寄事歸近習<lb/>
<pb n="KR2a0016_WYG_094-2b"/>
賞罰之要是謂國權出内王命由其掌握於是方塗結<lb/>
軌輻湊同奔人主謂其身卑位薄以為權不得重曽不<lb/>
知鼠慿社貴狐藉虎威外無逼主之嫌内有専用之功<lb/>
勢傾天下未之或悟挾朋樹黨政以賄成鈇鉞創痏構<lb/>
於筵笫之曲服冕乗軒出乎言笑之下南金北毳來悉<lb/>
方艚素縑丹魄至皆兼两西京許史蓋不足云晉朝王<lb/>
庾未或能比及太宗晩運慮經盛衰權幸之徒慴憚宗<lb/>
戚欲使幼主孤立永竊國權構造同異興樹禍隙帝弟<lb/>
<pb n="KR2a0016_WYG_094-3a"/>
宗王相繼屠劋民忘宋徳雖非一塗寳祚夙傾實由於<lb/>
此嗚呼漢書有恩澤侯表又有佞倖傳今採其名列以<lb/>
為恩倖篇云<lb/>
戴法興㑹稽山隂人也家貧父碩子販紵為業法興二<lb/>
兄延夀延興並脩立延夀善書法興好學山隂有陳載<lb/>
者家富有錢三千萬鄉人咸云戴碩子三兒敵陳載三<lb/>
千萬錢法興少賣葛於山隂市後為吏傳署入為尚書<lb/>
倉部令史大将軍彭城王義康於尚書中覓了了令史<lb/>
<pb n="KR2a0016_WYG_094-3b"/>
得法興等五人以法興為記室令史義康敗仍為世祖<lb/>
征虜撫軍記室掾上為江州仍補南中郎典籖上於巴<lb/>
口建義法興與典籖戴明寳蔡閑俱轉參軍督護上即<lb/>
位並為南臺侍御史同兼中書通事舍人法興等専管<lb/>
内務權重當時孝建元年加建武將軍南魯郡太守觧<lb/>
舍人侍太子於東宫大明二年三典籖並以南下預密<lb/>
謀封法興呉昌縣男明寳湘鄉縣男閑髙昌縣男食邑<lb/>
各三百户閑時已卒追加爵封法興轉員外散騎侍郎<lb/>
<pb n="KR2a0016_WYG_094-4a"/>
給事中太子旅賁中郎将太守如故世祖親覧朝政不<lb/>
任大臣而腹心耳目不得無所委寄法興頗知古今素<lb/>
見親待雖出侍東宫而意任隆密魯郡巢尚之人士之<lb/>
末元嘉中侍始興王濬讀書亦渉獵文史為上所知孝<lb/>
建初補東海國侍郎仍並中書通事舍人凡選授遷轉<lb/>
誅賞大處分上皆與法興尚之參懐内外諸雜事多委<lb/>
明寳上性嚴暴睚眦之間動至罪戮尚之毎臨事觧釋<lb/>
多得全免殿省甚頼之而法興明寳大通人事多納貨<lb/>
<pb n="KR2a0016_WYG_094-4b"/>
賄凡所薦達言無不行天下輻湊門外成市家産並累<lb/>
千金明寳驕縱尤甚長子敬為揚州從事與上争買御<lb/>
物六宫嘗出行敬盛服騎馬於車左右馳驟去來上大<lb/>
怒賜敬死繫明寳尚方尋被原釋委任如初世祖崩前<lb/>
廢帝即位法興遷越騎校尉時太宰江夏王義恭録尚<lb/>
書事任同總已而法興尚之執權日久威行内外義恭<lb/>
積相畏服至是懾憚尤甚廢帝未親萬機凡詔勑施為<lb/>
悉決法興之手尚書中事無大小専斷之顔師伯義恭<lb/>
<pb n="KR2a0016_WYG_094-5a"/>
守空名而已廢帝年已漸長凶志轉成欲有所為法興<lb/>
毎相禁制毎謂帝曰官所為如此欲作營陽耶帝意稍<lb/>
不能平所愛幸閹人華願兒有盛寵賜與金帛無笇法<lb/>
興常加裁減願兒甚恨之帝常使願兒出入市里察聴<lb/>
風謡而道路之言謂法興為眞天子帝為贋天子願兒<lb/>
因此告帝曰外間云宫中有兩天子官是一人戴法興<lb/>
是一人官在深宫中人物不相接法興與太宰顔栁一<lb/>
體吸習徃來門客恒有數百内外士庶莫不畏服之法<lb/>
<pb n="KR2a0016_WYG_094-5b"/>
興是孝武左右復久在宫闈今将他人作一家深恐此<lb/>
坐席非復官許帝遂發怒免法興官遣還田里仍復徙<lb/>
付逺郡尋又於家賜死時年五十二法興臨死封閉庫<lb/>
藏使家人謹録鑰牡死一宿又殺其二子截法興棺焚<lb/>
之籍没財物法興能為文章頗行於世死後帝敕巢尚<lb/>
之曰吾纂承洪基君臨萬國推心勲舊著於遐邇不謂<lb/>
戴法興恃遇負恩専作威福冒憲黷貨號令自由積釁<lb/>
累愆遂至於此卿等忠勤在事吾乃具悉但道路之言<lb/>
<pb n="KR2a0016_WYG_094-6a"/>
異同紛糾非唯人情駭愕亦𤣥象違度委付之㫖良失<lb/>
本懐吾今自親覧萬機留心庶事卿等宜竭誠盡力以<lb/>
副所期尚之時為新安王子鸞撫軍中兵參軍淮陵太<lb/>
守乃觧舍人轉為撫軍咨議參軍太守如故太宗泰始<lb/>
二年詔曰故越騎校尉呉昌縣開國男戴法興昔從孝<lb/>
武誠懃左右入定社稷預誓河山及出侍東儲竭盡心<lb/>
力嬰害凶悖朕甚愍之可追復削注還其封爵有司奏<lb/>
以法興孫靈珍襲封又詔曰法興小人専權豪恣雖虐<lb/>
<pb n="KR2a0016_WYG_094-6b"/>
主所害義由國討不宜復貪人之封封爵可停太宗初<lb/>
復以尚之兼中書通事舍人南清河太守二年遷中書<lb/>
侍郎太守如故未拜改除前軍将軍太守如故侍太子<lb/>
於東宫晉安王子勛平後以軍守管内封邵陵縣男食<lb/>
邑四百户固辭不受轉黄門侍郎出為新安太守病卒<lb/>
戴明寳南東海丹徒人也亦歴員外散騎侍郎給事中<lb/>
世祖世帶南清河太守前廢帝即阼權任悉歸法興而<lb/>
明寳輕矣以為宣威將軍南東莞太守景和末増邑百<lb/>
<pb n="KR2a0016_WYG_094-7a"/>
户太宗初天下反叛軍務煩擾以明寳舊人屢經戎事<lb/>
復委任之以前軍将軍事平遷宣威将軍晉陵太守進<lb/>
爵為侯増邑四百户泰始三年坐參掌戎事多納賄貨<lb/>
削増封官爵繫尚方尋被宥復為安陸太守加寧朔將<lb/>
軍游擊驍騎将軍武陵内史宣城太守順帝驃騎司馬<lb/>
昇明初年老拜太中大夫病卒武陵國典書令董元嗣<lb/>
與法興明寳等俱為世祖南中郎典籖元嘉三十年奉<lb/>
使還都值元凶弑立遣元嗣南還報上以徐湛之等反<lb/>
<pb n="KR2a0016_WYG_094-7b"/>
上時在巴口元嗣具言弑狀上遣元嗣下都奉表於劭<lb/>
既而上舉義兵劭責元嗣元嗣答曰始下未有反謀劭<lb/>
不信備加考掠不服遂死世祖事克追贈員外散騎侍<lb/>
郎使文士蘇寳生為之誄焉大明中又有奚顯度者南<lb/>
東海郯人也官至員外散騎侍郎世祖常使主領人功<lb/>
而苛虐無道動加捶撲暑雨寒雪不聴暫休人不堪命<lb/>
或有自經死者人役聞配顯度如就刑戮時建康縣考<lb/>
囚或用方材壓頟及踝脛民間謡曰寧得建康壓頟不<lb/>
<pb n="KR2a0016_WYG_094-8a"/>
能受奚度拍又相戲曰勿反顧付奚度其酷暴如此前<lb/>
廢帝嘗戲云顯度刻虐為百姓所疾比當除之左右因<lb/>
倡諾即日宣㫖殺焉時人比之孫皓殺岑昬<lb/>
徐爰字長玉南琅邪開陽人也本名瑗後以與傅亮父<lb/>
同名改為爰初為晋琅邪王大司馬府中典軍從北征<lb/>
微密有意理為髙祖所知少帝在東宫入侍左右太祖<lb/>
初又見親任歴治吏勞遂至殿中侍御史元嘉十二年<lb/>
轉南臺侍御史始興王濬後軍復侍太子於東宫遷員<lb/>
<pb n="KR2a0016_WYG_094-8b"/>
外散騎侍郎太祖毎出軍行師常懸授兵略二十九年<lb/>
重遣王元謩等北伐配爰五百人隨軍向碻磝銜中㫖<lb/>
臨時宣示世祖至新亭大將軍江夏王義恭南奔爰時<lb/>
在殿内誑劭追義恭因得南走時世祖將即大位軍府<lb/>
造次不曉朝章爰素諳其事既至莫不喜説以兼太常<lb/>
丞撰立儀注孝建初補尚書水部郎轉為殿中郎兼右<lb/>
丞孝建三年索虜宼邉詔問羣臣防禦之䇿爰議曰詔<lb/>
㫖虜犯邉塞水陸遼逺孤城危棘復不可置臣以戎虜<lb/>
<pb n="KR2a0016_WYG_094-9a"/>
猖狂狡焉滋廣列卒擬候伺覘間隙不勞大舉終莫永<lb/>
寧然連於千里費固巨萬而中興造創資儲未積是以<lb/>
齊斧徘徊朔氣稽掃今皇運洪休靈威遐懾蠢爾遺燼<lb/>
懼在誅剪思肆蜂蠆以表有餘雖不敢深入濟沛或能<lb/>
草竊邉塞羽林鞭長太倉遥阻救援之日勢不相及且<lb/>
當使縁邉諸戍練卒嚴城凡諸督統聚糧蓄田籌計資<lb/>
力足相抗擬小鎮告警大督電赴塢壁邀斷州郡犄角<lb/>
儻有自送可使匹馬不反詔㫖胡騎倐忽抄㬥無漸出<lb/>
<pb n="KR2a0016_WYG_094-9b"/>
耕見虜野粒資㓂比及少年軍實無擬江東根本不可<lb/>
俱竭宜立何方可以相贍臣以為方鎭所資寔宜且田<lb/>
且守若使堅壁而春墾輟耕清野而秋登莫擬私無生<lb/>
業公成虚罄逺引根本二三非宜救之之術唯在盡力<lb/>
防衛來必拒戰去則邀躡據險保隘易為首尾胡馬既<lb/>
退則民豐廪實比及三載可以長驅詔㫖賊之所向本<lb/>
無前謀兵之所進亦無定所比嵗戎戍倉庫多虛先事<lb/>
聚衆則消費糧粟敵至倉卒又無以相應臣以為推鋒<lb/>
<pb n="KR2a0016_WYG_094-10a"/>
前討大須資力據本應末不俟多衆今宼無傾國豕突<lb/>
列城勢足脣齒飬卒得勇所任得才臨事而懼應機無<lb/>
失豈煩空聚兵衆以待未然詔㫖戎狄貪婪唯利是䂓<lb/>
不挫凶圖姦志嵗結臣以為不擊則必侵掠侵掠不已<lb/>
則民失農桑農桑不収則王戍不立為立之方擊之為<lb/>
要詔㫖若今邉地嵗驚公私失業經費困於遥輸逺圖<lb/>
決無遂事寝弊贊略逆應有方臣以為威虜之方在於<lb/>
積粟塞下若使邉民失業列鎭寡儲非唯無以逺圖亦<lb/>
<pb n="KR2a0016_WYG_094-10b"/>
不能制其侵抄今當使小戍制其始宼大鎮赴其入境<lb/>
一被毒手便自吹韲鳥逝矣尋即眞遷左丞先是元嘉<lb/>
中使著作郎何承天草創國史世祖初又使奉朝請山<lb/>
謙之南臺御史蘇寳生踵成之六年又以爰領著作郎<lb/>
使終其業爰雖因前作而専為一家之書上表曰臣聞<lb/>
虞史炳圗原光被之羙夏載昭策先隨山之勤天飛雖<lb/>
王徳所至終陟固有資田躍神宗始於俾乂上日兆於<lb/>
納揆其在殷頌長發𤣥王受命作周寔唯雝伯考行之<lb/>
<pb n="KR2a0016_WYG_094-11a"/>
盛則振古之𢎞軌降逮二漢亦同兹義基帝剏乎豐郊<lb/>
紹祚本於昆邑魏以武命國志晉以宣啓陽秋明黄初<lb/>
非更姓之本太始為造物之末又近代之令凖式逺之<lb/>
鴻規典謀緬邈紀傳成凖善惡具書成敗畢記然餘分<lb/>
紫色滔天泯夏親所芟夷而不序於始傳渉聖卓紹煙<lb/>
起雲騰非所誅滅而顕冠乎首述豈不以事先歸之前<lb/>
錄功偕著之後撰伏惟皇宋承金行之澆季鍾經綸之<lb/>
屯極擁𤣥光以鳯翔秉神符而龍舉劋定鯨鯢天人佇<lb/>
<pb n="KR2a0016_WYG_094-11b"/>
屬晉禄數終上帝臨宋便應奄膺紘㝢對越神工而恭<lb/>
服勤於三分讓徳邁於不嗣其為巍巍蕩蕩赫赫明明<lb/>
歴觀逖聞莫或斯等宜衣銜書改文登舟變號起元義<lb/>
熙為王業之始載序宣力為功臣之斷其偽元簒竊同<lb/>
於新莽雖靈武克殄自詳之晉録及犯命干紀受戮霸<lb/>
朝雖揖禪之前皆著之宋䇿國典體大方垂不朽請外<lb/>
詳議伏須遵承於是内外博議太宰江夏王義恭等三<lb/>
十五人同爰議宜以義熙元年為斷散騎常侍巴陵王<lb/>
<pb n="KR2a0016_WYG_094-12a"/>
休若尚書金部郎檀道鸞二人謂宜以元興三年為始<lb/>
太學博士虞龢謂宜以開國為宋公元年詔曰項籍聖<lb/>
公編録二漢前史已有成列桓元傳宜在宋典餘如爰<lb/>
議七年爰遷㳺擊将軍其年世祖南廵權以本官兼尚<lb/>
書左丞車駕還宫罷明年又兼左丞著作兼如故世祖<lb/>
崩營景寧陵爰以本官兼将作大匠爰便僻善事人能<lb/>
得人主㣲㫖頗渉書傳尤悉朝儀元嘉初便入侍左右<lb/>
預參顧問既長於附㑹又飾以典文故為太祖所任遇<lb/>
<pb n="KR2a0016_WYG_094-12b"/>
大明世委寄尤重朝廷大禮儀注非爰議不行雖復當<lb/>
時碩學所觧過人者既不敢立異議所言亦不見從世<lb/>
祖崩公除後晉安王子勛侍讀博士咨爰宜習業與不<lb/>
爰荅居喪讀喪禮習業何嫌少日始安王子眞博士又<lb/>
咨爰爰曰小功廢業三年䘮何容讀書其専斷乖謬皆<lb/>
如此前廢帝凶暴無道殿省舊人多見罪黜唯爰巧於<lb/>
将迎始終無迕誅羣公後以爰為黄門侍郎領射聲校<lb/>
尉著作如故封呉平縣子食邑五百户寵待隆密羣臣<lb/>
<pb n="KR2a0016_WYG_094-13a"/>
莫二帝毎出行常與沈慶之山隂公主同輦爰亦預焉<lb/>
太宗即位例削封以黄門侍郎改領長水校尉兼尚書<lb/>
左丞明年除太中大夫著作並如故爰秉權日久上昔<lb/>
在藩素所不説及景和世屈辱卑約爰禮敬甚簡益銜<lb/>
之泰始三年詔曰夫事君無禮教道弗容訕上衒已人<lb/>
倫所棄大中大夫徐爰㧞迹厮猥推㡿饕逄遂官參時<lb/>
望門伍豪族遷位轉榮莫非超荷而謟側輕險與性自<lb/>
俱利口䜛妄自少及長奉公在事釐毫蔑聞初無愧滿<lb/>
<pb n="KR2a0016_WYG_094-13b"/>
常有闚進先朝賞以芻輩之中粗有學觧故得漸䝉驅<lb/>
䇿出入兩宫太初偽立盡心佞事義師已震方得南奔<lb/>
及孝武居統唯極諂諛附㑹承㫖専恣厥性致使治政<lb/>
苛縱興造乖法損徳害民皆由此䜿景和悖險深相贊<lb/>
協茍取偷存罔顧節義任算設數取合人主㩻嶇姦矯<lb/>
所志必從故歴事七朝白首全貴自以體含徳厚識鑑<lb/>
機先迷塗遂深罔知革悟朕撥亂反正勲濟天下靈祗<lb/>
助順羣逆必夷況爰恩飬而無輸效遂内挾異心著於<lb/>
<pb n="KR2a0016_WYG_094-14a"/>
形迹陽愚杜口罔所陳聞惰事緩文庶申詭略當今朝<lb/>
列賢彦國無佞邪而秉心弗純累蠧時政以其自告之<lb/>
辰用賜歸老之職榮禮優崇寧非饕過不謂潛怨㡿外<lb/>
進競不已勤言託意觸遇斯發小人之情雖所先照猶<lb/>
許其當改未忍加法遂恃朕仁𢎞必永容貸昨因觴宴<lb/>
肆意譏毁謂制詔所為皆資傍説又宰輔無斷朝要非<lb/>
才恃老與舊慢戾斯甚比邉難未静安衆以惠戎略是<lb/>
務政網從簡故得使此小物乗寛自縱乃合投畀豺虎<lb/>
<pb n="KR2a0016_WYG_094-14b"/>
以清王猷但朽顇將盡不足窮法可特原罪徙付交州<lb/>
爰既行又詔曰八議緩罪舊在一條五刑所抵耆必加<lb/>
貸徐爰前後釁迹理無可申廢棄海埵寔允國憲但蚤<lb/>
䝉朕識曲矜愚朽既經大宥思沾殊渥可特除廣州統<lb/>
内郡有司奏以為宋隆太守除命既下爰已至交州値<lb/>
刺史張牧病卒土人孝長仁為亂悉誅北來流寓無或<lb/>
免者長仁素聞爰名以智計誑誘故得無患久之聴還<lb/>
仍除南康郡丞太宗崩還京都以爰為南濟隂太守復<lb/>
<pb n="KR2a0016_WYG_094-15a"/>
除中散大夫元徽三年卒時年八十二<lb/>
阮佃夫㑹稽諸曁人也元嘉中出身為臺小史太宗初<lb/>
出閤選為主衣世祖召還左右補内監永光中太宗又<lb/>
請為世子師甚見信待景和末太宗被拘於殿内住在<lb/>
祕書省為帝所疑大禍将至惶懼計無所出佃夫與王<lb/>
道隆李道兒及帝左右琅邪淳于文祖謀共廢立時直<lb/>
閤将軍栁光世亦與帝左右蘭陵繆方盛丹陽周登之<lb/>
有密謀未知所奉登之與太宗有舊方盛等乃使登之<lb/>
<pb n="KR2a0016_WYG_094-15b"/>
結佃夫佃夫大説先是帝立皇后普暫徹諸王奄人太<lb/>
宗左右錢藍生亦在其例事畢未被遣密使藍生候帝<lb/>
慮事泄藍生不欲自出帝動止輙以告淳于文祖令文<lb/>
祖報佃夫景和元年十一月二十九日晡時帝出幸華<lb/>
林園建安王休仁山陽王休祐山隂公主並侍側太宗<lb/>
猶在祕書省不被召益憂懼佃夫以告外監典事東陽<lb/>
朱幼又告主衣呉興夀寂之細鎧主南彭城姜産之産<lb/>
之又語所領細鎧將臨淮王敬則幼又告中書舍人戴<lb/>
<pb n="KR2a0016_WYG_094-16a"/>
明寳並響應明寳幼欲取其曰向曉佃夫等勸取開鼓<lb/>
後幼豫約勒内外使錢藍生密報建安王休仁等時帝<lb/>
欲南廵腹心直閤將軍宋越等其夕並聽出外裝束唯<lb/>
有隊主樊僧整防華林閤是栁光世鄉人光世要之僧<lb/>
整即受命姜産之又要隊副陽平聶慶及所領壯士㑹<lb/>
稽富靈符呉郡俞道龍丹陽宋逵之陽平田嗣並聚於<lb/>
慶省佃夫慮力少不濟更欲招合夀寂之曰謀廣或泄<lb/>
不煩多人時巫覡云後堂有鬼其夕帝於竹林堂前與<lb/>
<pb n="KR2a0016_WYG_094-16b"/>
巫共射之建安王休仁等山隂主並從帝素不説寂之<lb/>
見輒切齒寂之既與佃夫成謀又慮禍至抽刀前入姜<lb/>
産之隨其後淳于文祖繆方盛周登之富靈符聶慶田<lb/>
嗣王敬則俞道龍宋逵之又繼進休仁聞行聲甚疾謂<lb/>
休祐曰事作矣相隨奔景陽山帝見寂之至引弓射之<lb/>
不中乃走寂之追而殞之事定宣令宿衛曰湘東王受<lb/>
太后令除狂主今已平定太宗即位論功行賞夀寂之<lb/>
封應城縣侯食邑千户姜産之汝南縣侯佃夫建城縣<lb/>
<pb n="KR2a0016_WYG_094-17a"/>
侯食邑八百户王道隆呉平縣侯淳于文祖陽城縣侯<lb/>
食邑各五百户李道兒新塗縣侯繆方盛劉陽縣侯周<lb/>
登之曲陵縣侯食邑各四百户富靈符惠懐縣子聶慶<lb/>
建陽縣子田嗣將樂縣子王敬則重安縣子俞道隆荼<lb/>
陵縣子宋逵之零陵縣子食邑各三百户佃夫遷南臺<lb/>
侍御史薛索皃渡淮為宼山陽太守程天祚又反佃夫<lb/>
與諸軍討之破索皃降天祚遷龍驤將軍司徒參軍率<lb/>
所領南助赭圻轉太子歩兵校尉南魯郡太守侍太子<lb/>
<pb n="KR2a0016_WYG_094-17b"/>
於東宫泰始四年以破薛索皃功増封二百户并前千<lb/>
户以本官兼游擊將軍假寧朔將軍與輔國將軍兼驍<lb/>
騎將軍孟次陽與二衛參員直次陽字崇基平昌安丘<lb/>
人也太始初為山陽王休祐驃騎參軍薛安都子道摽<lb/>
攻合肥次陽擊破之以功封攸縣子食邑三百户歴右<lb/>
軍驃騎將軍六年出為輔師將軍兗州刺史戍淮隂立<lb/>
北兗州自此始也進號冠軍將軍元徽四年卒時佃夫<lb/>
王道隆楊運長並執權柄亞於人主巢戴大明之世方<lb/>
<pb n="KR2a0016_WYG_094-18a"/>
之蔑如也嘗値正旦應合朔尚書奏遷元㑹佃夫曰元<lb/>
正慶㑹國之大禮何不遷合朔日邪其不稽古如此大<lb/>
通貨賄凡事非重賂不行人有餉絹二百匹嫌少不荅<lb/>
書宅舍園池諸王邸第莫及妓女數十藝貌冠絶當時<lb/>
金玉錦繡之飾宫掖不逮也毎製一衣造一物京邑莫<lb/>
不法效焉於宅内開瀆東出十許里塘岸整絜汎輕舟<lb/>
奏女樂中書舍人劉休嘗詣之値佃夫出行中路相逢<lb/>
要休同反就席便命施設一時珍羞莫不畢備凡諸火<lb/>
<pb n="KR2a0016_WYG_094-18b"/>
劑並皆始熟如此者數十種佃夫嘗作數十人饌以待<lb/>
賔客故造次便辦類皆如此雖晉世王石不能過也泰<lb/>
始初軍功既多爵秩無序佃夫僕從附𨽻皆受不次之<lb/>
位捉車人虎賁中郎傍馬者員外郎朝士貴賤莫不自<lb/>
結而矜傲無所降意入其室者唯呉興沈勃呉郡張澹<lb/>
數人而已泰豫元年除寧朔将軍淮南太守遷驍騎将<lb/>
軍尋加淮陵太守太宗晏駕後廢帝即位佃夫權任轉<lb/>
重兼中書通事舍人加給事中輔國將軍餘如故欲用<lb/>
<pb n="KR2a0016_WYG_094-19a"/>
張澹為武陵郡衛将軍袁粲以下皆不同而佃夫稱敕<lb/>
施行粲等不敢執元徽三年遷黄門侍郎領右軍將軍<lb/>
太守如故明年改領驍騎将軍其年遷使持節督南豫<lb/>
州諸軍事冠軍将軍南豫州刺史歴陽太守猶管内任<lb/>
以平建平王景素功増邑五百户時廢帝猖狂好出遊<lb/>
走始出宫猶整羽儀引隊仗俄而棄部伍單騎與數人<lb/>
相隨或出郊野或入市㕓内外莫不懼憂佃夫密與直<lb/>
閤將軍申伯宗歩兵校尉朱幼于天寳謀共廢帝立安<lb/>
<pb n="KR2a0016_WYG_094-19b"/>
成王五年春帝欲徃江乗射雉帝毎北出常留隊仗在<lb/>
樂逰苑前棄之而去佃夫欲稱太后令喚隊仗還閉城<lb/>
門分人守石頭東府遣人執帝廢之自為揚州刺史輔<lb/>
政與幼等已成謀㑹帝不成向江乗故其事不行于天<lb/>
寳因以其謀告帝帝乃收佃夫幼伯宗於光禄外部賜<lb/>
死佃夫幼罪止身其餘無所問佃夫時年五十一幼泰<lb/>
始初為外監配張永諸軍征討有濟辦之能遂官渉二<lb/>
品為奉朝請南髙平太守封安浦縣侯食邑二百户<lb/>
<pb n="KR2a0016_WYG_094-20a"/>
于天寳其先胡人預竹林堂功元徽中自陳功勞求加<lb/>
封爵乃封為鄂縣子食邑二百户發佃夫之謀以為清<lb/>
河太守右軍將軍昇明元年出為山陽太守齊王以其<lb/>
反覆賜死<lb/>
壽寂之泰始初以軍功増邑二百户為羽林監遷太子<lb/>
屯騎校尉尋加寜朔将軍南太山太守多納貨賄請謁<lb/>
無窮有一不從切齒罵詈常云利刃在手何憂不辦鞭<lb/>
尉吏斫邏將七年為有司所奏徙送越州行至豫章謀<lb/>
<pb n="KR2a0016_WYG_094-20b"/>
欲逃叛乃殺之<lb/>
姜産之泰始初以軍功増邑二百户為晉平王休祐驃<lb/>
騎中兵參軍龍驤将軍南濟隂太守三年北伐與虜戰<lb/>
軍敗見殺追贈左軍将軍太守如故<lb/>
李道皃臨淮人本為湘東王師稍至湘東國學官令太<lb/>
宗即位稍進至員外散騎侍郎淮陵太守泰始二年兼<lb/>
中書通事舍人轉給事中四年病卒<lb/>
王道隆呉興烏程人兄道迄渉學善書形貌又羙呉興<lb/>
<pb n="KR2a0016_WYG_094-21a"/>
太守王韶之謂人曰有子弟如王道迄無所少始興王<lb/>
濬以為世子師以書補中書令史道隆亦知書為主書<lb/>
書吏漸至主書世祖使傳命失㫖遣出不聴復入六門<lb/>
太宗鎭彭城以補典籖署内監及即位為南臺侍御史<lb/>
稍至員外散騎侍郎南蘭陵太守泰始二年兼中書通<lb/>
事舍人以破晉陵功増邑百户并前六百户五年出侍<lb/>
東宫復兼中書通事舍人後廢帝即位自太子翊軍校<lb/>
尉遷右軍将軍太守兼舍人如故道隆為太宗所委過<lb/>
<pb n="KR2a0016_WYG_094-21b"/>
於佃夫和謹自保不妄毁傷人執權既久家産豊積豪<lb/>
麗雖不及佃夫而精整過之元徽二年太尉桂陽王休<lb/>
範奄至新亭佃夫留守殿内而道隆領羽林精兵向朱<lb/>
雀門時賊已至斻南道隆忽召鎭軍將軍劉勔於石頭<lb/>
勔至命開斻道隆怒曰賊至但當急擊寧可開斻自弱<lb/>
邪勔不敢復言催勔進戰勔度斻便敗賊乗勝逕進道<lb/>
隆棄衆走向臺所乗馬連聳跼不肯前遂為賊兵及見<lb/>
殺事平車駕臨哭贈輔國将軍益州刺史子法貞嗣齊<lb/>
<pb n="KR2a0016_WYG_094-22a"/>
受禪國除<lb/>
楊運長宣城懐安人初為宣城郡吏太守范曅觧吏名<lb/>
素善射太宗初為皇子出運長為射師性謹慤為太宗<lb/>
所委信及即位親遇甚厚與佃夫道隆李道兒等並執<lb/>
權要稍至員外散騎侍郎南平昌太守泰始七年出侍<lb/>
東宫後廢帝即位與佃夫俱兼通事舍人加龍驤将軍<lb/>
轉給事中以平桂陽王休範功封南城縣子食邑八百<lb/>
户元徽三年自安成王車騎中兵參軍遷後軍將軍兼<lb/>
<pb n="KR2a0016_WYG_094-22b"/>
舍人如故運長質木廉正治身甚清不事園宅不受餉<lb/>
遺而凡鄙無識知唯與寒人潘智徐文盛厚善動止施<lb/>
為必與二人量議文盛為奉朝請預平桂陽王休範封<lb/>
廣晉縣男食邑四百户順帝即位出運長為寧朔将軍<lb/>
宣城太守尋去郡還家沈攸之反運長有異志齊王遣<lb/>
驃騎司馬崔文仲討誅之<lb/>
史臣曰竭忠盡節士子恒圖隨方致用明君盛典舊非<lb/>
本舊因新以成舊者也狎非先狎因疎以成狎者也而<lb/>
<pb n="KR2a0016_WYG_094-23a"/>
任隔疎情殊塗一致權歸近狎異世同規雖復漢髙之<lb/>
簡易光武之謹厚猶豐沛多顕白水先華況世祖之泥<lb/>
滯鄙近太宗之拘攣愛習欲不紛惑床笫豈可得哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_094-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十四<lb/>
<pb n="KR2a0016_WYG_094-24a"/>
　宋書卷九十四考證<lb/>
徐爰傳項籍聖公編録二漢前史已有成列○列當作<lb/>
　例<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_094-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十四考證<lb/>
</p>
<p>
</p>
  </div>
<div>
<head>宋書卷九十五</head> <lb/>
    <p>
<pb n="KR2a0016_WYG_095-1a"/>
欽定四庫全書<lb/>
　宋書卷九十五<lb/>
　　梁　　　　沈　　　　　約　　　　撰<lb/>
　列傳第五十五<lb/>
　　索虜<lb/>
索頭虜姓託䟦氏其先漢将李陵後也陵降匃奴有數<lb/>
百千種各立名號索頭亦其一也晉初索頭種有部落<lb/>
數萬家在雲中惠帝末并州刺史嬴公司馬騰於晉陽<lb/>
<pb n="KR2a0016_WYG_095-1b"/>
為匈奴所圍索頭單于猗駞遣軍助騰懐帝永嘉三年<lb/>
駞弟盧率部落自雲中入鴈門就并州刺史劉琨求樓<lb/>
煩等五縣琨不能制且欲倚盧為援乃上言盧兄駞有<lb/>
救騰之功舊勲宜録請移五縣民於新興以其地處之<lb/>
琨又表封盧為代郡公愍帝初又進盧為代王増食常<lb/>
山郡其後盧國内大亂盧死子又幼弱部落分散盧孫<lb/>
什翼鞬勇壮衆復附之號上洛公北有沙漠南據隂山<lb/>
衆數十萬其後為苻堅所破執還長安後聴北歸鞬死<lb/>
<pb n="KR2a0016_WYG_095-2a"/>
子開字渉珪代立先是鮮卑慕容垂僭號中山晉孝武<lb/>
太元二十一年垂死開率十萬騎圍中山明年四月尅<lb/>
之遂王有中州自稱曰魏號年天賜九年治代郡桑乾<lb/>
縣之平城立學官置尚書曹開頗有學問曉天文其俗<lb/>
以四月祠天六月末率大衆至隂山謂之却霜隂山去<lb/>
平城六百里深逺饒樹木霜雪未嘗釋葢欲以暖氣却<lb/>
寒也死則潛埋無墳壟處所至於𦵏送皆虗設棺柩立<lb/>
冢槨生時車馬器用皆燒之以送亡者開暴虐好殺民<lb/>
<pb n="KR2a0016_WYG_095-2b"/>
不堪命先是有神巫誡開當有暴禍唯誅清河殺萬民<lb/>
乃可以免開乃滅清河一郡常手自殺人欲令其數滿<lb/>
萬或乗小輦手自執劔擊檐輦人腦一人死一人代毎<lb/>
一行死者數十夜恒變易寑處人莫得知唯愛妾名萬<lb/>
人知其處萬人與開子清河王私通慮事覺欲殺開令<lb/>
萬人為内應夜伺開獨處殺之開臨死曰清河萬人之<lb/>
言乃汝等也是嵗安帝義熙五年開次子齊王嗣字木<lb/>
末執清河王對之號哭曰人生所重者父云何反逆逼<lb/>
<pb n="KR2a0016_WYG_095-3a"/>
令自殺嗣代立諡開道武皇帝十三年髙祖西伐長安<lb/>
嗣先娶姚興女乃遣十萬騎屯結河北以救之大為髙<lb/>
祖所破事在朱超石等傳於是遣使求和自是使命嵗<lb/>
通髙祖遣殿中将軍沈範索季孫報使反命已至河未<lb/>
濟嗣聞髙祖崩問追報範等絶和親太祖即位方遣範<lb/>
等歸永初三年十月嗣自率衆至方城遣鄭兵將軍揚<lb/>
州刺史山陽公達奚斤呉兵將軍廣州刺史蒼梧公公<lb/>
孫表尚書滑稽領歩騎二萬餘人於滑臺西南東燕縣<lb/>
<pb n="KR2a0016_WYG_095-3b"/>
界石濟南渡輜重弱累自隨滑臺戍主寜逺將軍東郡<lb/>
太守王景度馳告冠軍将軍司州刺史毛徳祖戍虎牢<lb/>
遣司馬翟廣率參軍龎諮上黨太守劉談之等歩騎三<lb/>
千拒之軍次卷縣土樓虜徙營滑臺城東二里造攻具<lb/>
日徃脅城徳祖以滑臺戍人少使翟廣募軍中壯士遣<lb/>
寧逺将軍劉芳之率領助景度守芳之将八十餘人突<lb/>
得入城徳祖又遣討虜将軍𢎞農太守竇應明領五百<lb/>
人建武将軍竇覇領二百五十人並以水軍相繼發咸<lb/>
<pb n="KR2a0016_WYG_095-4a"/>
受翟廣節度初亡命司馬楚之等常藏竄陳留郡界虜<lb/>
既南渡馳相要結驅扇壃場大為民患徳祖遣長社令<lb/>
王法政率五百人據邵陵将劉憐領二百騎至雍丘以<lb/>
防之楚之於白馬縣襲憐為憐所破㑹臺送軍資至憐<lb/>
徃迎之而酸棗民王玉知憐南馳以告虜虜将滑稽領<lb/>
千乗襲倉垣兵吏悉踰城散走陳留太守嚴慢為虜所<lb/>
獲虜即用王玉為陳留太守給兵守倉垣十一月虜悉<lb/>
力攻滑臺城城東北崩壊王景度出奔景度司馬陽瓚<lb/>
<pb n="KR2a0016_WYG_095-4b"/>
堅守不動衆潰抗節不降為虜所殺竇應明擊虜輜重<lb/>
於石濟破之殺賊五百餘人斬其戍主<hi>缺</hi>連内頭張索<lb/>
兒等應明自石濟赴滑臺聞城已没遂進屯尹卯竇覇<lb/>
馳就翟廣虜既尅滑䑓并力向廣等力不敵引退轉闘<lb/>
而前二日一夜裁行十許里虜歩軍續至廣等矢盡力<lb/>
竭大敗廣覇談之等各單身迸還虜乗勝遂至虎牢徳<lb/>
祖出歩騎欲擊之虜退屯土樓又退還滑臺長安魏昌<lb/>
藍田三縣民居在虎牢下徳祖皆使入城虜别遣黑矟<lb/>
<pb n="KR2a0016_WYG_095-5a"/>
公率三千人至河陽欲南渡取金墉徳祖遣振威將軍<lb/>
河隂令竇晃五百人戍小壘緱氏令王瑜四百人據監<lb/>
倉鞏令臣琛五百人固小平參軍督護張季五百人屯<lb/>
牛蘭又遣將領馬隊與洛陽令楊毅合二百騎縁河上<lb/>
下隨機赴接十二月虜置守於洛川小壘徳祖遣翟廣<lb/>
馳徃擊之虜退走廣安立守防修治城塢復還虎牢豫<lb/>
州刺史劉粹遣治中髙道瑾領歩騎五百據項又遣司<lb/>
馬徐瓊繼之臺遣將輔伯遣姚珍杜坦梁靈宰等水歩<lb/>
<pb n="KR2a0016_WYG_095-5b"/>
諸軍續進徐州刺史王仲徳率軍次湖陸黑矟公遣長<lb/>
史將千人逼竇晃楊毅晃等逆擊禽之生獲二百人其<lb/>
後鄭兵將軍五千騎掩襲晃等黒矟渡與并力四面攻<lb/>
壘晃等力少衆散晃毅皆被重創虜將安平公鵝青二<lb/>
軍七千人南渡於碻磝東下至泗瀆口去尹卯百許里<lb/>
兖州刺史徐琰委軍鎮走於是太山諸郡並失守鄭兵<lb/>
與公孫表及宋兵將軍交州刺史交阯侯普㡬萬五千<lb/>
騎復向虎牢於城東南五里結營分歩騎自成臯開向<lb/>
<pb n="KR2a0016_WYG_095-6a"/>
虎牢外郭西門徳祖逆擊殺傷百餘人虜退還保營鎮<lb/>
北将軍檀道濟率水軍北救車騎将軍廬陵王義眞遣<lb/>
龍驤将軍沈叔狸三千人就豫州刺史劉粹量宜赴援<lb/>
少帝景平元年正月鄭兵分軍向洛攻小壘小壘守将<lb/>
竇晃拒戰陷没河南太守王涓之棄金墉出奔自虜分<lb/>
軍向洛徳祖毎戰輒破之嗣自率大衆至鄴鄭兵既尅<lb/>
金墉復還虎牢徳祖於城内穴城入七丈二道出城外<lb/>
又分作六道出虜陣後募敢死之士四百人參軍范道<lb/>
<pb n="KR2a0016_WYG_095-6b"/>
基率二百人為前驅參軍郭王符劉規等以二百人為<lb/>
後係出賊圍外掩襲其後虜陣擾亂斬首數百級焚燒<lb/>
攻具虜雖退散隨復更合虜又遣楚兵将軍徐州刺史<lb/>
安平公渉歸幡能健越兵将軍青州刺史臨菑侯薛道<lb/>
千陳兵将軍淮州刺史夀張子張模東擊青州所向城<lb/>
邑皆奔走冠軍将軍青州刺史竺夔鎮東陽城聞虜将<lb/>
至歛衆固守龍驤将軍濟南太守垣苖率二府郡文武<lb/>
奔就䕫䕫與将士盟誓居民不入城者使移就山阻燒<lb/>
<pb n="KR2a0016_WYG_095-7a"/>
除禾稼令虜至無所資虜衆向青州前後濟河凡六萬<lb/>
騎三月三萬騎前追脅城内文武一千五百人而半是<lb/>
𦍑蠻流雜人情駭懼竺䕫夜遣司馬車宗領五百人出<lb/>
城掩擊虜衆披退閒二日虜歩騎悉至繞城四圍列陣<lb/>
十餘里至晡退還安水結營去城二十里大治攻具日<lb/>
衆分歩騎常來逼城䕫夜使殿中将軍竺宗之參軍賈<lb/>
元龍等領百人於楊水口兩岸設伏虜将阿伏斤領三<lb/>
百人晨渡水兩岸伏發虜騎四迸殺傷數十人梟阿伏<lb/>
<pb n="KR2a0016_WYG_095-7b"/>
斤首虜又進營水南去城西北四里嗣自鄴遣兵益虎<lb/>
牢増圍急攻鄭兵於虎牢率歩騎三千攻潁川太守李<lb/>
元徳於許昌車騎将軍王元謨領千人助元徳守與元<lb/>
徳俱散敗虜即用潁川人庾龍為穎川太守領騎五百<lb/>
并發民丁以戍城徳祖出軍擊公孫表大戰從朝至晡<lb/>
殺虜數百㑹鄭兵軍從許昌還合圍徳祖大敗失甲士<lb/>
千餘人退還固城嗣又於鄴遣萬餘人從白沙口過河<lb/>
於濮陽城南寒泉築壘朝議以項城去虜不逺非輕軍<lb/>
<pb n="KR2a0016_WYG_095-8a"/>
所抗使劉粹召髙道瑾還夀陽若沈叔狸已追亦且追<lb/>
粹以虜攻虎牢未復南向若便攝軍捨項城則淮西諸<lb/>
郡無所慿依沈叔狸已頓肥口又不宜便退時李元徳<lb/>
率散卒二百人至項劉粹便助髙道瑾戍請宥其奔敗<lb/>
之罪朝議並許之檀道濟至彭城以青司二州並急而<lb/>
所領不多不足分赴青州道近竺䕫兵弱先救青州竺<lb/>
䕫遣人出城作東西南塹虜於城北三百餘歩鑿長圍<lb/>
䕫遣參軍閭茂等領善射五十人依墻射虜虜騎數百<lb/>
<pb n="KR2a0016_WYG_095-8b"/>
馳來圍墻墻内納射固墻死戰虜下焉歩進短兵接城<lb/>
上弓弩俱發虜乃披散虜遂塡外塹引髙樓四所蝦蟇<lb/>
車二十乗置長圍内䕫先鑿城北作三地道令通外塹<lb/>
復鑿裏塹内去城二丈作子塹遣三百餘人出地道欲<lb/>
燒虜攻具時回風轉爓火不得燃虜兵矢横下士卒多<lb/>
傷歛衆還入虜塡三塹盡平唯餘子塹蝦蟇車所不及<lb/>
虜以橦攻城䕫募人力於城上係大磨石堆之又出於<lb/>
子塹中用大麻絙張骨骨攻車近城從地道中多人力<lb/>
<pb n="KR2a0016_WYG_095-9a"/>
挽令折虜復於城南掘長圍進攻逾急䕫能持重垣苖<lb/>
有膽幹故能堅守移時然被攻日久城轉毁壊戰士多<lb/>
死傷餘衆困乏旦暮且陷檀道濟王仲徳兼行赴之劉<lb/>
粹遣李元徳襲許昌庾龍奔迸將宋晃追躡斬龍首元<lb/>
徳因苖綏撫并上租糧虜悦勃大肥率三千餘騎破髙<lb/>
平郡所統髙平方與任城金鄉亢父等五縣殺畧二千<lb/>
餘家殺其男子驅虜女弱兖州刺史鄭順之戍湖陸以<lb/>
兵卒不敢出冠軍将軍申宣戍彭城去髙平二百餘里<lb/>
<pb n="KR2a0016_WYG_095-9b"/>
懼虜至移郭外居民并諸營署悉入小城嗣又遣并州<lb/>
刺史伊樓㧞助鄭兵攻虎牢塡塞兩塹徳祖隨方抗拒<lb/>
頗殺虜而将士稍零落四月壬申虜聞道濟将至焚燒<lb/>
器械棄青州走竺䕫上言東陽城被攻毁壊不可守移<lb/>
鎭長廣之不期城下以固守以功進號前将軍封建陵<lb/>
縣男食邑四百戸䕫字祖季東莞人也官至金紫光禄<lb/>
大夫嗣率大衆至虎牢停三日自督攻城不能下回軍<lb/>
向洛陽留三千人益鄭兵停洛數日渡河北歸虜安平<lb/>
<pb n="KR2a0016_WYG_095-10a"/>
公等諸軍從青州退還逕趨滑臺檀道濟王仲徳歩軍<lb/>
乏糧追虜不及道濟於泰山分遣仲徳向尹卯道濟停<lb/>
軍湖陸仲徳未至尹卯聞虜已逺還就道濟共装治水<lb/>
軍虜安平公諸軍就滑臺西就鄭兵共攻虎牢被圍二<lb/>
百日無日不戰徳祖勁兵戰死殆盡而虜増兵轉多虜<lb/>
撞外城徳祖於内更築三重仍舊為四賊撞三城已毁<lb/>
共保一城晝夜相拒将士眼皆生創死者大半徳祖恩<lb/>
徳素結衆無離心徳祖昔在北與虜将公孫表有舊表<lb/>
<pb n="KR2a0016_WYG_095-10b"/>
有權畧徳祖患之乃與交通音問宻遣人説鄭兵云表<lb/>
與之連謀每益表書輒多所治定表以書示鄭兵鄭兵<lb/>
倍疑之言於嗣誅表虜衆盛檀道濟諸救軍並不敢進<lb/>
劉粹據項城沈狸屯髙橋二十一日虜作地道偷城内<lb/>
井井深四十丈山勢峻峭不可得防至其月二十三日<lb/>
人馬渴乏饑疫體皆乾燥被創者不復出血虜因急攻<lb/>
遂尅虎牢自徳祖及翟廣竇覇凡諸将佐及郡守在城<lb/>
内者皆見囚執唯上黨太守劉談之參軍范道基将二<lb/>
<pb n="KR2a0016_WYG_095-11a"/>
百人突圍南還城将潰将士欲扶徳祖出奔徳祖曰我<lb/>
與此城并命義不使此城亡而身在也嗣重其固守之<lb/>
節勒衆軍生致之故得不死司空徐羡之尚書傅亮領<lb/>
軍将軍謝晦表曰去年逆虜縱肆陵暴河南司州刺史<lb/>
臣徳祖竭誠盡力抗對强宼孤城獨守将渉朞年救師<lb/>
淹緩舉城淪没聖懐垂悼逺近嗟傷陛下殷憂諒闇委<lb/>
政自下臣等謀猷淺蔽託付無成遂令致節之臣抱忠<lb/>
傾覆将士殱辱王畧虧挫上墜先規下貽國恥稽之朝<lb/>
<pb n="KR2a0016_WYG_095-11b"/>
典無所辭責雖有司撓筆未加凖繩豈宜尸禄昧安殊<lb/>
寵乞䝉屏固以申國法不許徳祖榮陽南武陽人也晉<lb/>
末自鄉里南歸初為冠軍參軍輔國将軍道規為荆州<lb/>
徳祖為之将佐復為髙祖太尉參軍髙祖北伐以為王<lb/>
鎭惡龍驤司馬加建武将軍為鎮惡前鋒斬賊寜朔将<lb/>
軍趙元石於栢谷破𢎞農太守尹雅於梨城又破賊大<lb/>
帥姚難於涇水斬其鎭北将軍姚強鎮惡尅立大功葢<lb/>
徳祖之力也長安平定以為龍驤将軍扶風太守仍遷<lb/>
<pb n="KR2a0016_WYG_095-12a"/>
秦州刺史将軍如故時佛佛虜為宼復以徳祖為王鎮<lb/>
惡征虜司馬尋復為桂陽公義眞安西參軍南安太守<lb/>
将軍如故復徙馮翊太守髙祖東還以徳祖督司州之<lb/>
河東平陽二郡諸軍輔國将軍河東太守代并州刺史<lb/>
劉遵考戍蒲坂長安不守合部曲還彭城除世子中兵<lb/>
參軍将軍如故又除督司州之河東平陽河北雍州之<lb/>
京兆豫州之頴川兖州之陳留九郡軍事滎陽太守将<lb/>
軍如故又加京兆太守髙祖踐祚進號冠軍論前後功<lb/>
<pb n="KR2a0016_WYG_095-12b"/>
封觀陽縣男食邑四百户又除督司雍并三州豫州之<lb/>
潁川兖州之陳留諸軍事司州刺史将軍如故太祖元<lb/>
嘉六年死於虜中時年六十五世祖大明元年以徳祖<lb/>
弟子熙祚第二息詡之紹徳祖封虜既尅虎牢留兵居<lb/>
守餘衆悉北歸少帝曰故寧逺司馬濮陽太守陽瓚滑<lb/>
臺之逼厲誠固守投命均節在危無撓古之忠烈無以<lb/>
加之可追贈給事中并存䘏遺孤以慰存亡尚書令傅<lb/>
亮議瓚家在彭城宜即以入臺絹一百匹粟三百斛賜<lb/>
<pb n="KR2a0016_WYG_095-13a"/>
給文士顔延之為誄焉龍驤将軍兖州刺史徐琰東陽<lb/>
太守王景度並坐失守鉗髠居作琰五嵗景度四嵗時<lb/>
宣威将軍潁川太守李元徳戍許昌仍除滎陽太守督<lb/>
二郡軍事其年十一月虜遣軍并招集亡命攻逼許昌<lb/>
城以士人劉逺為滎陽太守李元徳欲出戰兵仗少至<lb/>
夜悉排女牆散潰元徳復奔還項城虜又圍汝陽太守<lb/>
王公度将十餘騎突圍奔項城虜又破邵陵縣殘害二<lb/>
千餘家盡殺其男丁驅畧婦女一萬二千口劉粹遣將<lb/>
<pb n="KR2a0016_WYG_095-13b"/>
姚聳夫率軍助守項城又遣司馬徐瓊五百人繼之虜<lb/>
掘破許昌城又毁壊鍾離城以立疆界而還嗣死諡曰<lb/>
明元皇帝子燾字佛貍代立母杜氏冀州人入其宫内<lb/>
生燾燾年十五六不為嗣所知遇之如僕𨽻嗣初立慕<lb/>
容氏女為后又娶姚興女並無子故燾得立壯健有筋<lb/>
力勇於戰闘忍虐好殺夷宋畏之攻城臨敵皆親貫甲<lb/>
冑元嘉五年使大将吐伐斤西伐長安生禽赫連昌中<lb/>
山王安定封昌為公以妹妻之昌弟赫連定在隴上吐<lb/>
<pb n="KR2a0016_WYG_095-14a"/>
伐斤乗勝以騎三萬討定定設伏於隴山弹筝谷破之<lb/>
斬吐伐斤盡坑其衆定率衆東還後尅長安燾又自攻<lb/>
不尅乃分軍戍大城而還燾常使昌侍左右常共單馬<lb/>
逐鹿深入山澗昌素有勇名諸将咸謂昌不可親燾曰<lb/>
天命有在亦何所懼親遇如初復攻長安尅之定西走<lb/>
為吐谷渾慕璝所禽赫連氏有名衛臣者種落在朔方<lb/>
塞外部落千餘户朔方以西西至上郡東西千餘里漢<lb/>
世徙謫民居之土地良沃苻堅時衛臣入塞寄田春來<lb/>
<pb n="KR2a0016_WYG_095-14b"/>
秋去堅雲中䕶軍賈雍掠其田者獲生口馬牛羊堅悉<lb/>
以還之衛臣感恩遂稱臣入居塞内其後漸强盛衛臣<lb/>
死子佛佛驍猛有謀算逺近雜種皆附之姚興與相抗<lb/>
興覆軍喪衆前後非一闗中為之傷殘髙祖入長安佛<lb/>
佛震懾不敢動髙祖東還即入宼北地安西将軍義眞<lb/>
之歸也佛佛遣子昌破之青泥俘囚諸将帥遂有闗中<lb/>
自稱尊號號年曰眞興元年京兆人韋元隐居飬志有<lb/>
髙名姚興備禮徴不起髙祖辟為相國掾宋臺通直郎<lb/>
<pb n="KR2a0016_WYG_095-15a"/>
又並不就佛佛召為太子庶子元應命佛佛大怒曰姚<lb/>
興及劉公相徵召並不起我有命即至當以我殊類不<lb/>
可理其故耶殺之元嘉二年佛佛死昌立至是為燾所<lb/>
兼燾西定隴右東滅黄龍海東諸國並遣朝貢太祖踐<lb/>
祚更有志北畧七年三月詔曰河南中國多湮没非所<lb/>
遺黎荼炭毎用矜懐今民和年豐方隅無事宜時經理<lb/>
以固壃場可簡甲卒五萬給右将軍到彦之統安北将<lb/>
軍王仲徳兖州刺史竺靈秀舟師入河驍騎將軍叚宏<lb/>
<pb n="KR2a0016_WYG_095-15b"/>
精騎八千直指虎牢豫州刺史劉徳武勁勇一萬以相<lb/>
犄角後将軍長沙王義欣可權假節率見力三萬監征<lb/>
討諸軍事便速備辦月内悉發先遣殿中将軍田竒銜<lb/>
命告燾河南舊是宋土中為彼所侵今當修復舊境不<lb/>
闗河北燾大怒謂竒曰我生頭髪未燥便聞河南是我<lb/>
家地此豈可得河南必進軍今權當歛戍相避須冬行<lb/>
地浄河冰合自更取之後将軍長沙王義欣出鎭彭城<lb/>
總統羣帥告司兖二州曰夫王者之兵以義徳相濟非<lb/>
<pb n="KR2a0016_WYG_095-16a"/>
徒壃理土地恢廣經畧將以大庇蒼生保全黎庶是以<lb/>
䝉踐霜雪踰歴險難匡國寧民肅清四表昔我髙祖武<lb/>
皇帝誕膺明命爰造區夏内夷簒逆外寧㓂亂靈武紛<lb/>
紜雷動風舉響軼龍堆聲浮雲朔陵天振地㧞山蕩海<lb/>
於是華域肅清謳歌允集王綱帝典煥哉惟文太和烟<lb/>
煴流澤洋溢中葉諒闇委政冢宰黠虜乘釁侵侮上國<lb/>
遂令司兖良民復蹈非所周鄭遺黎重隔王化聖皇踐<lb/>
祚重光開朗明哲柔逺以隆中興遐夷慕義雲騰波湧<lb/>
<pb n="KR2a0016_WYG_095-16b"/>
方將蹈徳履信被藝襲文増修業統作規于後勤施洽<lb/>
於三方恵和雍於北狄夫飬魚者除其猵獺育禽者去<lb/>
其豺狼故智士研其慮勇夫厲其節嘉謀動蒼天精氣<lb/>
貫辰緯莫府忝任禀承廟算剪爪明衣誓不顧命提呉<lb/>
楚之勁卒總八州之鋭士紅旗絳天素甲奪日虎歩中<lb/>
原龍超河渚興雲散雨慰大旱之思弔民伐罪積後已<lb/>
之情師以順動何征而不克况乎遵飬耆昧綏復境土<lb/>
而已哉昔淮泗初開狡徒縱逸王旅入闗羣竪飊扇襄<lb/>
<pb n="KR2a0016_WYG_095-17a"/>
邑之戰素旗授首半城之役伏尸蔽野支觧體分羽翼<lb/>
摧挫加以構難西虜結怨黄龍控弦熸滅首尾逼畏蜂<lb/>
屯蟻聚假息旦夕豈復能超蹈長河以當堂堂之陳哉<lb/>
夫順從貴速歸徳惡晩賞褒先附威加後服是以秦趙<lb/>
覉旅披榛委誠施紱乗軒剖符州郡慕容姚泓恃强作<lb/>
禍提挈萬里卒嬰鈇鉞皆目前之誠驗徃世之所知也<lb/>
聖上明發愛恤以道懐二州士民若能審決安危翻然<lb/>
革面率其支黨歸投軍門者當表言天臺隨才敘用如<lb/>
<pb n="KR2a0016_WYG_095-17b"/>
其迷心不悛竄首巢穴長圍既周臨衝四至雖欲壺漿<lb/>
厥篚其可得乎幸加三思詳擇利害彦之進軍虜悉歛<lb/>
河南一戍歸河北太祖以前征虜司馬南廣平太守尹<lb/>
沖為督司雍并三州豫州之頴川兖州之陳留二郡諸<lb/>
軍事奮威将軍司州刺史戍虎牢十一月虜大衆南渡<lb/>
河彦之敗退洛陽滑臺虎牢諸城並為虜所没尹沖及<lb/>
司馬滎陽太守崔模抗節不降投塹死沖字子順天水<lb/>
冀人也先為姚興吏部郎與興子廣平公弼結黨欲傾<lb/>
<pb n="KR2a0016_WYG_095-18a"/>
興太子泓泓立沖與弟宏俱逃叛南歸至是追贈前将<lb/>
軍太祖與江夏王義㳟書曰尹沖誠節志槩繼蹤古烈<lb/>
以為傷惋不能已已上以滑臺戰守彌時遂至陷没乃<lb/>
作詩曰逆虜亂壃場邉将嬰宼仇堅城効貞節攻戰無<lb/>
蹔休覆瀋不可拾離機難復收勢謝歸塗單於焉見幽<lb/>
囚烈烈制邑守舍命蹈前修忠臣表年暮貞柯見嚴秋<lb/>
楚莊投袂起終然報强仇去病辭髙館卒獲舒國憂戎<lb/>
事諒未殄民患焉得瘳撫劔懐感激志氣若雲浮願想<lb/>
<pb n="KR2a0016_WYG_095-18b"/>
淩扶揺弭斾拂中州爪牙申威靈帷幄騁良籌華裔混<lb/>
殊風率土浹王猷惆悵懼遷逝北顧涕交流其後燾又<lb/>
遣使通好并求婚姻太祖毎依違之十七年燾號太平<lb/>
眞君元年十九年虜鎭東將軍武昌王宜勒庫莫提移<lb/>
書益梁二州徃伐仇池侵其附屬而移書越詣徐州曰<lb/>
我大魏之興徳配二儀與造化並立夏殷以前功業尚<lb/>
矣周秦以來赫赫堂堂垂耀先代逮我烈祖重之聖明<lb/>
應運龍飛廓清燕趙聖朝承王業之資奮神武之畧逺<lb/>
<pb n="KR2a0016_WYG_095-19a"/>
定三秦西及葱嶺東平遼碣海隅服從北暨鍾山萬國<lb/>
納貢威風所扇想彼朝野備聞威徳往者劉石苻姚遞<lb/>
據三郡司馬琅邪保守揚越綿綿連連綿歴年紀數窮<lb/>
運改宋氏受終仍晉之舊逺通聘享故我朝廷觧甲息<lb/>
心東南之略是為不欲違先故之大信也而彼方君臣<lb/>
苞蔵禍心屢為邉宼去庚午年密結赫連侵我牢洛致<lb/>
師徒喪敗舉軍囚俘我朝廷仁𢎞不窮人之非不遂人<lb/>
之過與彼交和前好無改昔南秦王楊元識達天運於<lb/>
<pb n="KR2a0016_WYG_095-19b"/>
大化未及之前度越赫連逺歸忠款元既即世弟難當<lb/>
忠節愈固上請納女連㛰宸極任土貢珍自比内郡漢<lb/>
南白雉登爼御羞朝廷嘉之授以専征之任不圖彼朝<lb/>
計壃場之小疵不相闗移竊興師旅亡我賓屬難當将<lb/>
其妻子及其同義告敗闕下聖朝憮然顧謂羣臣曰彼<lb/>
之違信背和與牢洛為三一之為甚其可再乎是若可<lb/>
忍孰不可忍是以分命吾等磬聲之臣助難當報復使<lb/>
持節侍中都督雍秦二州諸軍事安西將軍建興公吐<lb/>
<pb n="KR2a0016_WYG_095-20a"/>
奚愛弼率南秦王楊難當自祁山南出直衝建安令南<lb/>
秦自遣信臣招集舊户使持節侍中都督雍梁益三州<lb/>
諸軍事安西將軍啓開府儀同三司淮隂公皮豹子員<lb/>
外散騎常侍平南將軍南益州刺史建徳公庫拔阿浴<lb/>
河引出斜谷阨白馬之險散騎常侍安南將軍雍州刺<lb/>
史南平公娥後延出自駱谷直截漢水冠軍將軍南蠻<lb/>
校尉荆州刺史建平公宗睒使持節員外散騎常侍冠<lb/>
軍將軍梁州刺史順陽公劉買徳平逺將軍永安侯若<lb/>
<pb n="KR2a0016_WYG_095-20b"/>
干内亦干出自子午東襲梁漢使持節侍中都督荆梁<lb/>
南雝三州諸軍事領䕶南蠻校尉征南大将軍開府儀<lb/>
同三司荆州刺史故晉譙王司馬文思寧逺將軍荆州<lb/>
刺史襄陽公魯軌南趨荆州使持節都督洛豫州及河<lb/>
内諸軍事鎭南大將軍開府儀同三司淮南王直勒它<lb/>
大翰為其後繼使持節侍中都督梁益寧三州諸軍事<lb/>
領護西戎校尉鎭西大将軍開府儀同三司揚州刺史<lb/>
晉琅邪王司馬楚之南趣夀春使持節侍中都督揚豫<lb/>
<pb n="KR2a0016_WYG_095-21a"/>
兖徐四州諸軍事征南將軍徐兖二州刺史東安公刁<lb/>
雝東趣廣陵南至京口使持節侍中都督青兖徐三州<lb/>
諸軍事征東將軍青徐二州刺史東海公故晉元顯子<lb/>
司馬天助直趣濟南十道並進連營五千歩騎百萬隐<lb/>
隐桓桓以此屠城何城不潰以此奮擊何堅不摧召陵<lb/>
踐土區區齊晉尚能克勝強楚以致一匡况大魏以沙<lb/>
漠之突騎兼咸夏之勁卒哉若衆軍就臨将令南海北<lb/>
汎江湖南溢髙岸墊為浦澤深谷積為丘陵晉餘黎民<lb/>
<pb n="KR2a0016_WYG_095-21b"/>
將雲集霧聚仇池之師㩻䧢山谷之中何能自固彼之<lb/>
所謂肆忿於目前之小得以至於敗亡之大失也昔信<lb/>
陵君濟窮鳩之危義士歸之故我朝廷欲救難當投命<lb/>
之誠為此舉動既而愛惜前好猶復沈吟多殺生生在<lb/>
之一亡十仁者之所不為吾等别愛後自馳檄相譬書<lb/>
若攝兵還反復南秦之國則諸軍同罷好睦如初若距<lb/>
我義言狠愎遂徃敗國亡身必成噬臍之悔望所列上<lb/>
彼朝惠以報告徐州答移曰知以楊難當投命告敗比<lb/>
<pb n="KR2a0016_WYG_095-22a"/>
之窮鳩欲動衆以相存拯救危恤難有國者之所用心<lb/>
雖然移書之言亦已過矣何者楊氏先世以來受晉爵<lb/>
號修職守藩為我西服十載之中再造逆亂號年建義<lb/>
猖狂妄作為臣不忠宜加誅討又知難當稱臣彼國宜<lb/>
是顧畏首尾兩屬求全果是純臣服事於魏何宜與人<lb/>
和親而聽臣下縱逸昔景平之末國祚中㣲彼乗我内<lb/>
難侵我司兗是以七年治兵義在經畧三帥渉河秋毫<lb/>
不犯但崇此信誓不負約言耳彼伺我軍仍相掩襲俘<lb/>
<pb n="KR2a0016_WYG_095-22b"/>
我甲士翦我邉民是彼有兩曲我有二直也司馬楚文<lb/>
思亡命竄伏魯軌刁雍實為蠆尾而擁其逋逃開其壃<lb/>
場元顯無子焉得天助謬稱假託何足以云又譏竊興<lb/>
師旅不相闗移若如來言又非所受黄龍國王受我正<lb/>
朔且渠茂䖍父子歸款彼皆殘滅俘馘豈有先言况仇<lb/>
池奉晉十世事宋三葉九伐所加何傷於彼僕聞師曲<lb/>
為老義作亂雄言貴稱情不在夸大移書本詣梁益而<lb/>
謬來鄙府大人不逺幸無過談二十年燾以國授其太<lb/>
<pb n="KR2a0016_WYG_095-23a"/>
子下書曰朕承祖宗重光之緒思闡洪基恢隆萬世自<lb/>
經營天下平暴除逆掃清不順武功既昭而文敎未闡<lb/>
非所以崇太平之治也今者域内安逸百姓富昌軍國<lb/>
異容宜定制度為萬世之法夫隂陽有徃復四時有代<lb/>
序授子任賢安全相附所以休息疲勞式固長久成其<lb/>
禄福古今不易之典也諸朕功臣懃勞日久皆當致仕<lb/>
歸第雍容髙爵頤神飬夀朝請隨時饗宴朕前論道陳<lb/>
謀而已不須復親有司苦劇之職其令皇太子嗣理萬<lb/>
<pb n="KR2a0016_WYG_095-23b"/>
機總統百揆更舉賢良以被列職皆取後進明能廣啓<lb/>
選才之路擇人授任而黜陟之故孔子曰後生可畏焉<lb/>
知來者之不如今主者明為科制宣勅施行於是王公<lb/>
以下上書太子皆稱臣首尾與表同唯用白紙為異是<lb/>
嵗燾伐芮芮虜大敗而還死者十六七不聽死家發哀<lb/>
犯者誅之二十三年虜安南平南府又移書兖州以南<lb/>
國僑置州不依城土多濫北境名號又欲逰獵具區兖<lb/>
州答移曰夫皇極肇建實膺神明之符生民初載實禀<lb/>
<pb n="KR2a0016_WYG_095-24a"/>
沖和之氣故司牧之功宣於上代仁義之道興自諸華<lb/>
在昔有晉混一區宇九譯承風遐戎嚮附永嘉失御天<lb/>
綱圯裂石容苻姚逓乗非據或棲息趙魏或保聚邠岐<lb/>
我皇宋屬當歸厯受終晉代北臨河濟西盡咸汧弔民<lb/>
伐罪流澤五都魏爾時祗徳悔禍思用和輯交通使命<lb/>
以祈天衷來移所謂分疆畫境其志久定者也俄而不<lb/>
恒其信虞我國憂侵牢及洛至于清濟徃嵗入河且欲<lb/>
綏理舊城是以頓兵南澨秋毫無犯軍師不能奉遵廟<lb/>
<pb n="KR2a0016_WYG_095-24b"/>
算保有成功回斾之日重失司兗來移云不因土立州<lb/>
招引亡命夫古有分土而無分民徳之休明四方繦負<lb/>
昔周道方隆靈臺初構民之附化八十萬家彼不思弘<lb/>
善政而恐人之棄己縱威肆虐老弱無遺詳觀今古畧<lb/>
聴輿誦未有窮凶以延期安忍而懐衆者也若必宜因<lb/>
土立州則彼立徐揚豈有其地徃年貴主獻書云强者<lb/>
為雄斯則棄徳任力逆行倒施有一於此何以能振復<lb/>
加欲游獵具區觀化南國今治道方融逺人必至開館<lb/>
<pb n="KR2a0016_WYG_095-25a"/>
飾邸則有司存來嵗元辰天人協慶鸞旗省方東廵稽<lb/>
嶺若欲邀恩宜赴兹㑹懐徳貴蚤無或後期又稱馳獵<lb/>
積年野無飛伏此邦觧網舍前矜蜫育鷇七澤八藪禽<lb/>
獸豐碩虞侯蒐算義非所恡三代肆覲其典雖缺呼韓<lb/>
入漢厥儀猶全饋餼之秋毎存豐厚先是虜中謡言滅<lb/>
虜者呉也燾甚惡之二十三年北地瀘水人葢呉年二<lb/>
十九於杏城天台舉兵反虜諸戎夷普並響應有衆十<lb/>
餘萬燾聞呉反惡其名累遣軍擊之輒敗呉上表歸順<lb/>
<pb n="KR2a0016_WYG_095-25b"/>
曰自靈祚南遷禍纒神土二京失統豹狼縱毒蒼元蹈<lb/>
犬噬之悲舊都哀荼蓼之痛臣以庸鄙杖義因機乗寇<lb/>
虜天亡之期藉二州思奮之憤故創迹天台爰暨咸雍<lb/>
義風一鼓率土響同威聲既張士卒効勇師不崇朝羣<lb/>
狡震裂殄逆鱗於函闗掃凶迹於秦土非仰協宋靈俯<lb/>
允羣願焉能若斯者哉今平城遺虐連兵大壇東西狼<lb/>
顧威形莫接長安孤危河洛不戍平陽二㜸世連土宇<lb/>
擁率部落控弦五萬東屯潼塞任質軍門私署安西将<lb/>
<pb n="KR2a0016_WYG_095-26a"/>
軍常山白廣平練甲髙平進師汧隴北漠護軍結駟連<lb/>
騎提戈載驅胡蘭洛生等部曲數千擬擊偽鎭闔境顒<lb/>
顒仰望皇澤伏願陛下給一旅之衆北臨河陜賜臣威<lb/>
儀兼給戎械進可以厭捍凶宼覆其巢窟退可以宣國<lb/>
威武鎭御舊京使中都有鳴鸞之響荒餘懐來蘇之徳<lb/>
謹遣使人趙綰馳表丹誠燾遣軍屢敗乃自率大衆攻<lb/>
之呉又上表曰臣聞天無二日地無二主昔中都失統<lb/>
九域分崩羣凶丘列於天邑飛鴞鴟目於四海先皇慈<lb/>
<pb n="KR2a0016_WYG_095-26b"/>
懐内發愍及戎荒翦偽羗於長安雪黎民之荼炭政敎<lb/>
既被民始寧蘇天未忘難禍亂仍起獫狁侏張侵暴中<lb/>
國使長安為豺狼之墟鄴洛為蜂蛇之藪縱毒生民虐<lb/>
流兆庶士女能言莫不歎憤傾首東望仰希拯接咸同<lb/>
旱苖之待天澤赤子之望慈親臣仰恩天時以義伐暴<lb/>
輒東西結連南北樹黨五州同盟迭相要契仰馮威靈<lb/>
千里雲集冀廓除榛莽以待王師義夫始臻莫不瓦觧<lb/>
虜主二月四日傾資倒庫與臣連營接刃交鋒無日不<lb/>
<pb n="KR2a0016_WYG_095-27a"/>
戰獲賊過半伏屍蔽野伏願特遣偏師賜垂拯接若天<lb/>
威既震足使姦虜潰亡遺民小大咸䝉生造太祖詔曰<lb/>
北地葢呉起衆秦川華戎響附奮其義勇頻煩克㨗屢<lb/>
遣表疏逺効忠款志梟逆虜以立勲績宜加爵號襃奨<lb/>
乃誠可以為使持節都督闗隴諸軍事安西將軍雝州<lb/>
刺史北地郡公使雍梁遣軍界上以相援接燾攻呉大<lb/>
小數十戰不能尅太祖遣使送雍秦二州所統郡及金<lb/>
紫以下諸將印合一百二十一紐與呉使隨宜假授屠<lb/>
<pb n="KR2a0016_WYG_095-27b"/>
各反叛呉自攻之為流矢所中死呉弟吾生率餘衆入<lb/>
木面山皆尋破散其年太原民顏白鹿私行入荒為虜<lb/>
所録相州刺史欲殺之白鹿詐云青州刺史杜驥使其<lb/>
歸誠相州刺史送白鹿至桑乾燾喜曰我外家也使其<lb/>
司徒崔浩作書與驥使司徒祭酒王琦齎書随白鹿南<lb/>
歸遣從弟髙梁王以重軍延驥入太原界攻冀州刺史<lb/>
申恬於歴城恬擊破之杜驥遣其寧朔府司馬夏侯祖<lb/>
歡中兵參軍吉淵馳往赴援虜破略太原得四千餘口<lb/>
<pb n="KR2a0016_WYG_095-28a"/>
牛六千餘頭尋又寇兗青冀三州遂及清東殺畧甚衆<lb/>
太祖思𢎞經畧詔羣臣曰吾少覧篇籍頗愛文義遊𤣥<lb/>
翫采未能息卷自纓紼世務情兼家國徒存日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>終有<lb/>
慙徳而區宇未一師饉代有永言斯瘼彌于其慮如疲<lb/>
疾稍増志隨時徃屬思之功與事而廢殘虐遊魂齊民<lb/>
塗炭乃眷北顧無忘𢎞拯思總羣謀掃清逋逆感慨之<lb/>
來遂成短韻卿等體國情深亦當義篤其懐也詩曰季<lb/>
父鍳禍先辛生識機始崇替非無徴興廢要有以自昔<lb/>
<pb n="KR2a0016_WYG_095-28b"/>
淪中畿儵焉盈百祀不覩南雲隂但見胡風起亂極治<lb/>
必形塗泰由積否方欲滌遺氛矧乃穢邉鄙眷言悼斯<lb/>
民納隍良在已逝將振宏羅一麾同文軌時乎豈再來<lb/>
河清難久俟駘駟安局歩騏驥志千里梁傅畜義心伊<lb/>
相抱深耻賞契將誰寄要之二三子無令齊晋朝取愧<lb/>
鄒魯士時壃場民多相侵盗二十五年虜寧南將軍豫<lb/>
州刺史北井矦若庫辰樹蘭移書豫州曰僕以不徳荷<lb/>
國榮寵受任邉州經理民物宣播政化鷹揚萬里雖盡<lb/>
<pb n="KR2a0016_WYG_095-29a"/>
節奉命未能令上化下布而下情上達也比者以來邉<lb/>
民擾動互有反逆無復為害自取誅夷死亡之餘雉莵<lb/>
逃竄南入宋界聚合逆黨頻為宼掠殺害良民略取資<lb/>
財大為民患此之界局與彼通連兩民之居烟火相接<lb/>
來徃不絶情偽繁興是以南姧北入北姦南叛以類推<lb/>
之日月彌甚姧宄之人數得侵盗之利雖加重法不可<lb/>
禁止僕常申令境局料其姧源而彼國牧守縱不禁御<lb/>
是以遂至滋蔓宼擾壃場譬猶蚤虱疥癬雖為小疴令<lb/>
<pb n="KR2a0016_WYG_095-29b"/>
人終嵗不安當今上國和通南北好合唯邉境民庶要<lb/>
約不明自古列國封壃有畔各自禁斷無復相侵如是<lb/>
可以保之長久垂之永世故上表臺閣馳書明曉自今<lb/>
以後魏宋二境宜使人迹不過自非聘使行人無得南<lb/>
北邉境之民烟火相望鷄狗之聲相聞至老死不相往<lb/>
來不亦善乎又能此亡彼歸彼亡此致則自我國家所<lb/>
望於仁者之邦也右將軍豫州刺史南平王鑠答移曰<lb/>
知以邉氓擾動多有叛逆欲杜絶姧宄兩息民患又欲<lb/>
<pb n="KR2a0016_WYG_095-30a"/>
迭送奔亡禁其來徃申告嘉貺實獲厥心但彼和好以<lb/>
來矢言每缺侵軼之弊屢違義舉任情背畔専肆暴略<lb/>
豈唯竊犯王黎乃害及行使頃誅討蠻髦事止畿服或<lb/>
有狐奔鼠竄逃首北境而輒便苞納待之若舊資其粮<lb/>
仗縱為宼賊徃嵗擅興戎旅禍加孩耄罔顧善隣之約<lb/>
不惟壃域之限來示所云彼竝行之雖豐辭盈觀即事<lb/>
違實興嫌長亂實彼之由反以為言将違躬厚之義壃<lb/>
場之民有自來矣且相期有素本不介懐若於本欲消<lb/>
<pb n="KR2a0016_WYG_095-30b"/>
姧弭暴永存匪石宜先謹封守斥遣諸亡驚蹄逸鏃不<lb/>
妄入境則邉城之下外户不閉王制嚴明豈當獨負來<lb/>
信若亡命奔越侵盗彼民斯固刑之所取無勞逺及自<lb/>
荷閫外思闡皇猷每申勅守宰務敦義讓徃誠未布能<lb/>
不愧怍當重約示以副至懐二十七年燾自率歩騎十<lb/>
萬宼汝南初燾欲為邉宼聲云獵於梁川太祖慮其侵<lb/>
犯淮泗廼敕邉戍小宼至則堅守拒之大衆來則㧞民<lb/>
户歸夀陽諸戍偵候不明虜奄來入境宣威将軍陳南<lb/>
<pb n="KR2a0016_WYG_095-31a"/>
頓二郡太守鄭緄綏逺将軍汝南潁川二郡太守郭道<lb/>
隐竝棄城奔走虜掠抄淮西六郡殺戮甚多攻圍懸瓠<lb/>
城城内戰士不滿千人先是汝南新蔡二郡太守徐遵<lb/>
之去郡南平王鑠時鎮夀陽遣左軍行參軍陳憲行郡<lb/>
事憲嬰城固守燾盡鋭以攻之憲自登郭城督戰起樓<lb/>
臨城飛矢雨集衝車攻破南城憲於内更築扞城立柵<lb/>
以補之虜肉薄攻城死者甚衆憲将士死傷亦過半燾<lb/>
唯恐夀陽有救兵不以彭城為慮燾遣從弟永昌王庫<lb/>
<pb n="KR2a0016_WYG_095-31b"/>
仁眞歩騎萬餘将所略六郡口北屯汝陽時世祖鎭彭<lb/>
城太祖遣隊主呉香鑪乗驛敕世祖遣千騎齎三日糧<lb/>
襲之世祖發百里内馬得千五百匹衆議舉别駕劉延<lb/>
孫為元帥延孫辭不肯行舉参軍劉泰之自代世祖以<lb/>
問司馬王元謨長史張暢暢等竝贊成之乃分為五軍<lb/>
以㤗之為元帥與安北騎兵行參軍垣謙之田曹行參<lb/>
軍臧肇之集曹行參軍尹定武陵國左常侍杜幼文五<lb/>
人各領其一謙之領泰之軍嗣殿中參軍程天祚督戰<lb/>
<pb n="KR2a0016_WYG_095-32a"/>
至譙城更簡閲人馬得精騎千一百匹直向汝陽虜不<lb/>
意竒兵從北來大營在汝陽北去城三里許泰之等至<lb/>
虜都不覺馳入襲之殺三千餘人燒其輜重營内有數<lb/>
區氈屋屋中皆有帳器仗甚精食具皆是金銀帳内諸<lb/>
大主帥悉殺之諸亡口悉得東走大呼云官軍痛與手<lb/>
虜衆一時奔散因追之行已經日人馬疲倦引還汝南<lb/>
城内有虜一幢馬歩可五百登城望知泰之無後繼又<lb/>
有别帥鉅鹿公餘嵩自虎牢至因引出擊泰之泰之軍<lb/>
<pb n="KR2a0016_WYG_095-32b"/>
未食且戰已疲勞結陣未及定垣謙之先退因是驚亂<lb/>
棄仗奔走行迷道趨溵水水深岸髙人馬悉走水争渡<lb/>
泰之獨不去曰喪敗如此何面復還下馬坐地為虜所<lb/>
殺肇之溺水死天祚為虜所執謙之定幼文及将士免<lb/>
者九百餘人馬至者四百匹世祖降安北之號為鎭軍<lb/>
将軍元謨延孫免官暢免所領沛郡謙之伏誅定幼文<lb/>
付尚方燾初聞汝陽敗又傳彭城有係軍大懼謂其衆<lb/>
曰但聞淮南遣軍乃復有竒兵出今年将墮人計中即<lb/>
<pb n="KR2a0016_WYG_095-33a"/>
燒攻具欲走㑹泰之死問續至乃停夀陽遣劉康祖救<lb/>
懸瓠燾亦遣任城公拒康祖與戰破之斬任城燾攻城<lb/>
四十二日不拔死者甚多任城又死康祖救軍漸進乃<lb/>
委罪大将多所斬戮倍道奔走太祖嘉憲固守詔曰右<lb/>
軍行參軍行汝南新蔡二郡軍事陳憲盡力捍衛全城<lb/>
摧寇忠敢之效宜加顯擢可龍驤将軍汝南新蔡二郡<lb/>
太守又以布萬疋委憲分賜汝南城内文武吏民戰守<lb/>
勤勞者燾雖不尅懸瓠而虜掠甚多南師屢無功為燾<lb/>
<pb n="KR2a0016_WYG_095-33b"/>
所輕侮與太祖書曰彼前使間諜詃略姧人竊聞朱修<lb/>
之申謨近復得胡崇之敗軍之将國有常刑乃皆用為<lb/>
方州虞我之隙以自慰慶得我普鍾蔡一豎子何所損<lb/>
益無異得我舉國之民厚加奉飬禽我卑将衛拔非其<lb/>
身各便鏁腰苦役以辱之觀此所行足知彼之大趣辨<lb/>
校以來非一朝一夕也頃闗中葢呉返逆扇動隴右氐<lb/>
𦍑彼復使人就而誘勸之丈夫遺以弓矢婦人遺以環<lb/>
釧是曹正欲譎誑取賂豈有逺相順從為大丈夫之法<lb/>
<pb n="KR2a0016_WYG_095-34a"/>
何不自來取之而以貨詃引誘我邉民募往者復除七<lb/>
年是賞姧人也我今來至此土所得多少孰與彼前後<lb/>
得我民户邪彼今若欲保全社稷存劉氏血食者當割<lb/>
江以北輸之攝守南度如此釋江南使彼居之不然可<lb/>
善敕方鎭刺史守宰嚴供張之具來秋當徃取揚州大<lb/>
勢已至終不相縱頃者往索眞珠璫略不相與今所馘<lb/>
截髑髏可當㡬許珠璫也彼徃日北通芮芮西結赫連<lb/>
䝉遜吐谷渾東連馮宏髙麗凡此數國我皆滅之以此<lb/>
<pb n="KR2a0016_WYG_095-34b"/>
而觀彼豈能獨立芮芮呉提以死其子莵害眞襲其凶<lb/>
迹以今年二月復死我今北征先除有足之宼彼若不<lb/>
從命來秋當復徃取以彼無足故不先致討諸方已定<lb/>
不復相釋我徃之日彼作何方計為塹城自守為築垣<lb/>
以自鄣也彼土小雨水便廹掖彼能水中射我也我顕<lb/>
然徃取揚州否彼翳行竊歩也彼來偵諜我已禽之放<lb/>
還其人目所盡見委曲善問之彼前使裴方明取仇池<lb/>
既得疾其勇功不能容有臣如此尚殺之烏得與我校<lb/>
<pb n="KR2a0016_WYG_095-35a"/>
邪彼非敵也彼常願欲共我一過交戰我亦不癡復不<lb/>
是苻堅何時與彼交戰晝則遣騎圍繞夜則離彼百里<lb/>
宿去彼人民好降我者驅來不好者盡刺殺之近有榖<lb/>
米我都噉盡彼軍復欲食噉何物能過十日邪彼呉人<lb/>
正有所營伎我亦知彼情離彼百里止宿雖彼軍三里<lb/>
安邏使首尾相次募人裁五十里天自明去此募人頭<lb/>
何得不輸我也彼謂我攻城日當掘塹圍守欲出來斫<lb/>
營我亦不近城圍彼止築隄引水灌城取之彼揚州城<lb/>
<pb n="KR2a0016_WYG_095-35b"/>
南北門有兩江水此二水引用自可如人意也知彼公<lb/>
時舊臣都已殺盡彼臣若在年㡬雖老猶有智策今已<lb/>
殺盡豈不天資我也取彼亦須我兵刃此有能祝婆羅<lb/>
門使鬼縛彼送來也此後復求通和聞太祖有北伐意<lb/>
又與書曰彼此和好居民連接為日已久而彼無厭誘<lb/>
我邉民其有徃者復之七年去春南廵因省我民即使<lb/>
驅還自天地啓闢已來争天下者非唯我二人而已今<lb/>
聞彼自來設能至中山及桑乾川隨意而行來亦不迎<lb/>
<pb n="KR2a0016_WYG_095-36a"/>
去亦不送若厭其區宇者可來平城居我徃揚州住且<lb/>
可博其土地傖人謂換易為博彼年已五十未嘗出户<lb/>
雖自力而來如三嵗嬰児復何知我鮮卑常馬背中領<lb/>
上生活更無餘物可以相與今送獵白鹿馬十二匹并<lb/>
氈藥等物彼來馬力不足可乗之道里來逺或不服水<lb/>
土藥自可療其年大舉北討下詔曰虜近雖摧挫獸心<lb/>
靡革驅逼遺氓復規竊暴比得河朔秦雝華戎表疏歸<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>困棘跂望綏拯潛相糾結以候王師并陳芮芮此春<lb/>
<pb n="KR2a0016_WYG_095-36b"/>
因其來掠掩襲巢窟種落畜牧所亡太半連嵗相持于<lb/>
今未觧又猜虐互發親黨誅殘根本危敝自相殘殄芮<lb/>
芮間使適至所説竝符逺輸誠款誓為犄角遐邇注情<lb/>
既宜赴奨且水雨豐澍舟檝流通經略之㑹實在兹日<lb/>
可遣寧朔将軍王元謨率太子歩兵校尉沈慶之鎭軍<lb/>
咨議參軍申坦等戈船一萬前驅入河使持節督青冀<lb/>
幽三州徐州之東安東莞二郡諸軍事輔國将軍青冀<lb/>
二州刺史霄城侯蕭斌推三齊之鋒為之統帥持節都<lb/>
<pb n="KR2a0016_WYG_095-37a"/>
督徐兖青冀幽五州豫州之梁郡諸軍事鎭軍將軍徐<lb/>
兖二州刺史武陵王駿總四州之衆水陸竝驅太子左<lb/>
衛率始興縣五等侯臧質勒東宫禁兵統驍騎將軍安<lb/>
復縣開國侯王方囘建武將軍安蠻司馬新康縣開國<lb/>
男劉康祖右軍參軍事梁坦歩騎十萬逕造許洛使持<lb/>
節督豫司雍秦并五州諸軍事右將軍豫州刺史領安<lb/>
蠻校尉南平王鑠悉荆河之師方軌繼進東西齊舉宜<lb/>
有董一使持節侍中都督揚南徐二州諸軍事太尉領<lb/>
<pb n="KR2a0016_WYG_095-37b"/>
司徒録尚書太子太傅國子祭酒江夏王義恭徳望兼<lb/>
崇風略遐被即可三府文武并被以中儀精卒出次徐<lb/>
方為衆軍節度别府司空府使所督諸鎮各遣虎旅數<lb/>
道争先督梁南北秦三州諸軍事綏逺將軍西戎校尉<lb/>
梁南北秦三州刺史秀之統輔國將軍楊文徳宣武將<lb/>
軍巴西梓潼二郡太守劉宏宗連旗深入震盪汧隴䕶<lb/>
軍將軍封陽縣開國侯蕭思話部龍驤將軍枝坦寧逺<lb/>
將軍竟陵太守南城縣開國侯劉徳願籍荆雍之勁攬<lb/>
<pb n="KR2a0016_WYG_095-38a"/>
羣師之鋭宜由武闗稜威震<graphic n="KR3685" url="https://raw.githubusercontent.com/kanripo/KR-Gaiji/master/images/KR3685.png" mimeType="image/png"/>指授之宜委司空義宣<lb/>
議量是嵗軍旅大起王公妃主及朝士牧守各獻金帛<lb/>
等物以助國用下及富室小民亦有獻私財至數十萬<lb/>
者又以兵力不足尚書左僕射何尚之參議發南兖州<lb/>
三五民丁父祖伯叔兄弟仕州居職從事及仕北徐兖<lb/>
為皇弟皇子從事庶姓主簿諸皇弟皇子府參軍督護<lb/>
國三令以上相府舍者不在發例其餘悉倩蹔行征符<lb/>
到十日装束縁江五郡集廣陵縁淮三郡集盱眙又募<lb/>
<pb n="KR2a0016_WYG_095-38b"/>
天下弩手不問所從若有馬歩衆藝武力之士應科者<lb/>
皆加厚賞有司又奏軍用不充揚南徐兖江四州富有<lb/>
之民家資滿五千萬僧尼滿二千萬者竝四分換一過<lb/>
此率討事息即還歴城建武府司馬申元吉率馬歩<hi>闕</hi>
餘人向碻磝取泗瀆口虜碻磝戍主濟州刺史王買徳<lb/>
憑城拒戰元吉破之買徳棄城走獲奴婢一百四十口<lb/>
馬二百餘匹驢騾二百牛羊各千餘頭氈七百領麄細<lb/>
車三百五十乗地倉四十二所粟五十餘萬斛城内居<lb/>
<pb n="KR2a0016_WYG_095-39a"/>
民私儲又二十萬斛虜田五榖三百頃鐵三萬斤大小<lb/>
鐵器九千餘口餘器仗雜物稱此元謨攻滑臺不尅燾<lb/>
自率大衆渡河元謨敗走燾從弟永昌王庫仁眞發闗<lb/>
西兵趨汝潁從弟髙梁王阿斗埿自青州道燾自碻磝<lb/>
竝南出諸鎭悉斂民保城其十一月至鄒山鄒山戍主<lb/>
宣威将軍魯陽平二郡太守崔耶利敗没燾登鄒山是<lb/>
秦始皇刻石使人排倒之遣楚王樹洛眞南康侯杜道<lb/>
雋進軍清西至蕭城歩尼公進軍清東至留城世祖遣<lb/>
<pb n="KR2a0016_WYG_095-39b"/>
參軍馬文恭至蕭城江夏王義恭遣軍主嵇元敬至留<lb/>
城竝為覘候蕭城虜偃旗旌文㳟斥候不明卒與相遇<lb/>
乃捨汴趣南山東至山而虜圍合文恭戰敗僅以身免<lb/>
元敬亦與留城虜相値幢主華欽繼其後虜望元敬後<lb/>
有軍引去趨苞橋至欲渡清河沛縣民燒苞橋夜於林<lb/>
中擊鼓虜謂官軍大至争渡苞水水深溺死殆半先是<lb/>
燾遣員外散騎侍郎王老夀乗驛就太祖乞黄丼太祖<lb/>
餉丼十簿丼蔗千挺并就求馬曰自頃嵗成民阜朝野<lb/>
<pb n="KR2a0016_WYG_095-40a"/>
無虞春末當東廵吴㑹以盡㳺豫臨滄海探禹穴陟姑<lb/>
蘇之臺搜長洲之苑舟檝雖盛寡於良駟想能惠以逸<lb/>
足令及此行老夀受命未出境虜兵深入乃録還虜又<lb/>
破尉武戍執戍主左軍長兼行參軍王羅漢先是南平<lb/>
王鑠以三百人配羅漢出戍而尉武東北有小壘因據<lb/>
之或曰賊盛不足自固南依卑林宼至易以免羅漢以<lb/>
受命來此不可輒去是日虜攻之矢盡力屈遂没虜法<lb/>
獲生將付其三郎大帥連鎖鎖頸後羅漢夜斷三郎頭<lb/>
<pb n="KR2a0016_WYG_095-40b"/>
抱鎖亡走得入盱眙城永昌王破劉康祖於尉武引衆<lb/>
向夀陽自青岡屯孫叔敖冢脅夀陽城又焚掠馬頭鍾<lb/>
離南平王鑠保城固守燾自彭城南出十二月於盱眙<lb/>
渡淮破胡崇之等軍留尚書韓元興數千人守盱眙自<lb/>
率大衆南向中書郎魯秀出廣陵髙梁王阿斗埿出山<lb/>
陽永昌王於夀陽出横江凡所經過莫不殘害燾至𤓰<lb/>
歩壊民屋宇及伐蒹葦於滁口造箄筏聲欲渡江太祖<lb/>
大具水軍為防禦之備初領軍將軍劉遵考率軍向彭<lb/>
<pb n="KR2a0016_WYG_095-41a"/>
城至小澗虜已斷道召還與左軍將軍尹宏守横江少<lb/>
府劉興祖守白下建威將軍黄門侍郎蕭元邕守禆洲<lb/>
羽林左監孟宗嗣守新洲上建武將軍泰容守新洲下<lb/>
征北中兵參軍事向栁守貴洲司馬到元度守蒜山諮<lb/>
議參軍沈曇慶守北固尚書禇湛之先行京陵仍守西<lb/>
津徐州從事史蕭尚之守練壁征北參軍管法祖守譙<lb/>
山徐州從事武仲河守博落尚書左丞劉伯龍守採石<lb/>
尋遷建武將軍淮南太守仍總守事遊邏上接于湖下<lb/>
<pb n="KR2a0016_WYG_095-41b"/>
至蔡洲陳艦列營周亘江畔自採石至于曁陽六七百<lb/>
里船艦蓋江旗甲星燭皇太子出戍石頭城前將軍徐<lb/>
湛之守石頭倉城都水使者樂詢尚書水部郎劉淵之<lb/>
竝以装治失㫖付建康乗輿數幸石頭及莫府山觀望<lb/>
形勢購能斬佛狸伐頭者封八千户開國縣公賞布絹<lb/>
各萬匹金銀各百斤斬其子及弟偽相大軍主封四百<lb/>
户開國縣侯布絹各五千疋自此以下各有差又募人<lb/>
賫治葛酒置空村中欲以毒虜竟不能傷燾鑿𤓰歩山<lb/>
<pb n="KR2a0016_WYG_095-42a"/>
為盤道於其頂設氈屋燾不飲河南水以駱駞負河北<lb/>
水自隨一駱駞負三十斗遣使餉太祖駱駞名馬求和<lb/>
請婚上遣奉朝請田竒餉以珍羞異味燾得黃丼即噉<lb/>
之并大進酃酒左右有耳語者疑食中有毒燾不答以<lb/>
手指天而以孫兒示竒曰至此非唯欲為功名實是貪<lb/>
結姻援若能酬酢自今不復相犯秋豪又求嫁女與世<lb/>
祖二十八年正月朔燾㑹于山上并及土人㑹竟掠民<lb/>
户燒邑屋而去虜初縁江舉烽火尹宏曰六夷如此必<lb/>
<pb n="KR2a0016_WYG_095-42b"/>
走正月二日果退初太祖聞虜宼逆焚燒廣陵城府船<lb/>
乗使廣陵南沛二郡太守劉懐之率人民一時渡江虜<lb/>
以海陵多陂澤不敢徃山陽太守蕭僧珍亦斂居民及<lb/>
流奔百姓悉入城臺送粮仗給盱𣅿賊逼分留山陽又<lb/>
有數萬人攻具當徃滑臺亦留付郡城内垂萬家戰士<lb/>
五千餘人有白米陂去郡數里僧珍逆下諸處水注令<lb/>
滿須賊至決以灌之虜既至不敢停引去自廣陵還因<lb/>
攻盱眙盡鋭攻城三十日不能尅乃燒攻具退走燾凡<lb/>
<pb n="KR2a0016_WYG_095-43a"/>
破南兖徐兖豫青冀六州殺略不可稱計而其士馬死<lb/>
傷過半國人竝尤之是嵗燾病死謚為太武皇帝初燾<lb/>
有六子長子晃字天真為太子次曰晉王燾所住屠蘇<lb/>
為疾雷擊屠蘇倒見厭殆死左右皆號泣晉王不悲燾<lb/>
怒賜死次曰秦王烏奕肝與晃對掌國事晃疾之愬其<lb/>
貪暴燾鞭之二百遣鎭枹罕次曰燕王次曰呉王名可<lb/>
博眞次曰楚王名樹洛眞燾至汝南𤓰歩晃私遣取諸<lb/>
營鹵獲甚衆燾歸聞知大加搜撿晃懼謀殺燾燾乃詐<lb/>
<pb n="KR2a0016_WYG_095-43b"/>
死使其近習召晃迎喪於道執之及國罩以鐵籠尋殺<lb/>
之以烏奕肝有武用以為太子㑹燾死使嬖人宗愛立<lb/>
博眞為後宗愛博眞恐為奕肝所危矯殺之而自立號<lb/>
年承平博眞懦弱不為國人所附晃子濬字烏靁直懃<lb/>
素為燾所愛燕王謂國人曰博眞非正不宜立直懃嫡<lb/>
孫應立耳乃殺博眞及宗愛而立濬為主號年為正平<lb/>
先是虜寧南將軍魯爽兄弟率衆歸順二十九年太祖<lb/>
更遣張永王元謨及爽等北伐青州刺史劉興祖建議<lb/>
<pb n="KR2a0016_WYG_095-44a"/>
伐河北曰河南阻饑野無所掠脱意外固守非旬月可<lb/>
拔稽留大衆轉輸方勞伐罪弔民事存急速今偽帥始<lb/>
死兼逼暑時國内猜擾不暇逺赴闗内之衆裁足自守<lb/>
愚謂宜長驅中山據其闗要冀州已北民人尚豐兼麥<lb/>
已向熟資因為易向義之徒必應響赴若中州震動黄<lb/>
河以南自當消潰臣城守之外可有二千人今更發三<lb/>
千兵假别駕崔勲之振威將軍領所發隊并二州望族<lb/>
從蓋栁津直衝中山申坦率歴城之衆可有二千駱驛<lb/>
<pb n="KR2a0016_WYG_095-44b"/>
俱進較略二軍可七千許人既入其心腹調租發車以<lb/>
充軍用若前驅乗勝張永及河南衆軍便宜一時濟河<lb/>
使聲實兼舉愚計謬允宜竝建司牧撫柔初附定州刺<lb/>
史取大嶺冀州刺史向井陘并州刺史屯雁門幽州刺<lb/>
史塞軍都相州刺史備大行因事指麾隨宜加授畏威<lb/>
欣寵人百其懐濟河之日請大統版假常忿將率憚於<lb/>
深逺勲之等慷慨之誠誓必死効若能成功清一可待<lb/>
若不克㨗不為大傷竝催促装束伏聴勑㫖上意止存<lb/>
<pb n="KR2a0016_WYG_095-45a"/>
河南不納元謨攻碻磝不克退還世祖即位索虜求互<lb/>
市江夏王義恭竟陵王誕建平王宏何尚之何偃以為<lb/>
宜許栁元景王元謨顔竣謝荘檀和之禇湛之以為不<lb/>
宜許時遂通之大明二年虜宼青州為刺史顔師伯所<lb/>
破退走前廢帝永光元年濬死謚文成皇帝子𢎞之字<lb/>
弟豆𦙍代立景和中北討徐州刺史義陽王昶昶單騎<lb/>
奔虜太宗泰始初江州刺史晉安王子勛為逆四方反<lb/>
徐州刺史薛安都青州刺史沈文秀冀州刺史歴城鎮<lb/>
<pb n="KR2a0016_WYG_095-45b"/>
主崔道固等亦各舉兵虜謀欲納昶下書曰易稱利用<lb/>
行師書云恭行天罰必觀時而後施因機而後舉故夏<lb/>
伐有扈四海以平晉定呉㑹萬方以壹今宗室衰微凶<lb/>
難洊起國有殺君之逆邦罹崩離之難起自蕭墻舋流<lb/>
合境偽使持節散騎常侍都督徐南北兖青冀幽七州<lb/>
豫州之梁郡諸軍事征北將軍儀同三司徐州刺史義<lb/>
陽王昶踵㣲子之蹤蹈項伯之迹知機體運歸款闕庭<lb/>
朕錫以顯爵班同親舊昶弟湘東王進不能扶危定傾<lb/>
<pb n="KR2a0016_WYG_095-46a"/>
退不能降身髙謝阻兵安忍簒位自立既無闔閭静亂<lb/>
之功而有無知悖禮之變怠棄三正慢易天常覆敗之<lb/>
徴既兆危亡之應己著偽江州刺史晉安王復稱大號<lb/>
自立一隅荆郢二州刺史安陸臨海王劉子綏子頊大<lb/>
擅威令不相祗伏徐州刺史彭城鎮主薛安都青州刺<lb/>
史沈文秀冀州刺史歴城鎮主崔道固等皆彼之要藩<lb/>
懼及禍難擁衆獨據各無定主仰觀天象俯察人謀六<lb/>
軍爕伐之期率土同軌之日朕承休烈屬當泰運思播<lb/>
<pb n="KR2a0016_WYG_095-46b"/>
靈武廓寧九服豈可得臨萬乗之機遘時來之遇而不<lb/>
討其讎逆振其艱患哉今可分命諸軍以行九伐使持<lb/>
節征東大將軍安定王直懃伐伏元侍中尚書左僕射<lb/>
安西大將軍平北公直懃羙晨散騎常侍殿中尚書平<lb/>
北將軍山陽公呂羅漢領隴右之衆五萬沿漢而東直<lb/>
指襄陽使持節征南大將軍勃海王直懃天賜侍中尚<lb/>
書令安東大將軍始平王直懃渴言侯散騎常侍殿中<lb/>
尚書令安西將軍西陽王直懃蓋户千領幽冀之衆七<lb/>
<pb n="KR2a0016_WYG_095-47a"/>
萬濱海而南直指東陽使持節征南將軍京兆王直懃<lb/>
子侍中司徒安南大將軍新建王獨孤侯尼須散騎常<lb/>
侍西平公韓道人領江雍之衆八萬出洛陽直至夀陽<lb/>
使持節征南大將軍宜陽王直懃新成侍中太尉征東<lb/>
大將軍直懃駕頭拔羽直征東將軍北平公拔敦及義<lb/>
陽王劉昶領定相之衆十萬出濟兖直造彭城與諸軍<lb/>
尅期同到㑹于秣陵納昶反國定其社稷使荆陽沾徳<lb/>
義之風江漢被來蘇之惠邉壃將吏不得因宋衰亂有<lb/>
<pb n="KR2a0016_WYG_095-47b"/>
所侵損以傷我國家存救之義主者明宣所部咸使聞<lb/>
知稱朕意焉既而晉安王子勛事平太宗遣張永沈攸<lb/>
之北討薛安都大懼遣使引虜虜遣萬騎救之永攸之<lb/>
敗退虜攻青冀二州竝尅執沈文秀崔道固又下書朕<lb/>
承天序臨御兆民思闡皇風以隆治道而荆吴僭傲跨<lb/>
跱一方天降其殃以罰有罪簒戮發於蕭墻毒害嬰於<lb/>
羣庶徐州刺史薛安都司州刺史常珍竒深體逆順歸<lb/>
誠獻欵遭難已久饑饉荐臻或以糊口之功私力竊盗<lb/>
<pb n="KR2a0016_WYG_095-48a"/>
或不識王命藏竄山藪或為囚徒先被執繫元元之命<lb/>
甚可哀愍其曲赦淮北三州之民自天安二年正月三<lb/>
十日壬寅昧爽以前諸犯死罪以下繫囚見徒一切原<lb/>
遣唯子殺父母孫殺祖父母弟殺兄妻殺夫奴殺主不<lb/>
從赦例若亡命山澤百日不首復其初罪今陽春之初<lb/>
東作方興三州之民各安其業以就農桑有饑窮不自<lb/>
存通其市糶之路鎭統之主懃加慰納遵用輕典以莅<lb/>
新化若綏導失中令民逃亡加罪無縱其普宣下咸使<lb/>
<pb n="KR2a0016_WYG_095-48b"/>
聞知朕意焉此後虜復和親信餉嵗至朝廷亦厚相報<lb/>
答泰豫元年虜狹石鎭主白虎公安陽鎭主莫索公貞<lb/>
陽鎭主鵞落生襄陽王桓天生等引山蠻馬歩二萬餘<lb/>
人攻圍義陽縣義陽戍司州刺史王贍遣從弟司空行<lb/>
參軍思逺撫軍行參軍王叔瑜擊大破之虜退走自索<lb/>
虜破慕容蠻馬二萬餘人攻圍義陽據有中國而芮芮<lb/>
虜有其故地蓋漢世匈奴之北庭也芮芮一號大檀又<lb/>
號檀檀亦匈奴别種自西路通京師三萬餘里僭稱大<lb/>
<pb n="KR2a0016_WYG_095-49a"/>
號部衆殷強嵗時遣使詣京師與中國亢禮西域諸國<lb/>
焉耆鄯善龜兹姑墨東道諸國竝役屬之無城郭逐水<lb/>
草畜牧以氈帳為居隨所遷徙其土地深山則當夏積<lb/>
雪平地則極望數千里野無青草地氣寒凉馬牛齕枯<lb/>
噉雪自然肥徤國政疎簡不識文書刻木以記事其後<lb/>
漸知書契至今頗有學者去北海千餘里與丁零相接<lb/>
常南擊索虜世為仇讐故朝廷每覊縻之其東有槃槃<lb/>
國趙昌國渡流沙萬里又有粟特國太祖世竝奉表貢<lb/>
<pb n="KR2a0016_WYG_095-49b"/>
獻粟特大明中遣使獻生獅子火浣布汗血馬道中遇<lb/>
寇失之<lb/>
史臣曰久矣匈奴之與中國竝也自漢氏以前綿跨年<lb/>
世紛梗外區驚震中㝢周無上筭漢收下策魏代分離<lb/>
種落遷散數十年閒外郡無風塵之警邉城早開晩閉<lb/>
胡馬不敢南臨至于晉始姧黠漸著密邇畿封窺候壃<lb/>
場俘民畧畜者無嵗月而闕焉元康以後風雅雕喪五<lb/>
胡遞襲翦覆諸華及渉珪以鐵馬長驅席卷趙魏負其<lb/>
<pb n="KR2a0016_WYG_095-50a"/>
衆力遂與上國争衡矣髙祖宏圗盛畧欲以苞括宇宙<lb/>
為念逮于懸旗清洛飲馬長涇北狄衂鋭挫鋒閉重嶮<lb/>
而自固于時戎車外動王命相屬裳冕委蛇輅軒繼路<lb/>
舊老懐思古之情行人或為之殞涕自是闗河響動表<lb/>
裏寧壹宫車甫晏戎心外駭覆我牢滑翦我伊瀍是以<lb/>
太祖忿之開定司兖而兵無勝畧棄師隕衆委甲横原<lb/>
捐州亘水荆呉鋭卒逸氣未攄偏城孤將銜寃就虜遂<lb/>
蹙境延宼僅保清東自是兵摧勢弱邉隙稍廣壯騎陵<lb/>
<pb n="KR2a0016_WYG_095-50b"/>
突鳴鏑日至芻牧年傷禾麥嵗犯小則囚虜吏民大則<lb/>
俘執長守羽書繼塗奔命相屬青徐兗冀之間蕭然矣<lb/>
而自木末以來竝有賢才狡算妙識兵權深通戰術屬<lb/>
鞬凌厲氣冠百夫故能威服華甸志雄羣虜至於狸伐<lb/>
纂偽彌煽凶威英圖武畧事駕前古雖冒頓之鷙勇檀<lb/>
石之驍强不能及也遂西吞河右東舉龍碣總括戎荒<lb/>
地兼萬里雖裂土分區不及魏晉而華氓戎落衆力兼<lb/>
倍至乃連騎百萬南向而斥神華胡斾映江穹帳遵渚<lb/>
<pb n="KR2a0016_WYG_095-51a"/>
京邑荷檐士女喧惶天子内鎭羣心外御羣寇役竭民<lb/>
徭費殫府實舉天下以攘之而力猶未足也既而虜縱<lb/>
歸師殲累邦邑剪我淮州俘我江縣喋喋黔首跼髙天<lb/>
蹐厚地而無所控告强者為轉屍弱者為繫虜自江淮<lb/>
至于清濟户口數十萬自免湖澤者百不一焉村井空<lb/>
荒無復鳴鷄吠犬時嵗唯暮春桑麥始茂故老遺氓還<lb/>
號舊落桓山之響未足稱哀六州蕩然無復餘蔓殘搆<lb/>
至於乳䴏赴時銜泥靡託一枝之間連窠十數春雨裁<lb/>
<pb n="KR2a0016_WYG_095-51b"/>
至増巢已傾雖事舛呉宫而殲亡匪異甚矣哉覆敗之<lb/>
至於此也太祖懲禍未深復興外畧頓兵堅城棄甲河<lb/>
上是我有再敗敵有三勝也自此以後通互市納和親<lb/>
而侵疆軼戍于嵗連屬逮㤗始搆紛邉将外叛致夷引<lb/>
宼亡我四州髙祖劬勞日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>思一區宇旍旗卷舒僅而<lb/>
後克後主守文刑徳不樹一舉而弃司兖再舉而喪徐<lb/>
方華服蕭條鞠為茂草豈直天時抑由人事夫地勢有<lb/>
便習用兵有短長胡負駿足而平原悉車騎之地南習<lb/>
<pb n="KR2a0016_WYG_095-52a"/>
水鬭江湖固舟檝之鄉代馬胡駒出自冀北楩柟豫章<lb/>
植乎中土蓋天地所以分區域也若謂氊裘之民可以<lb/>
決勝於荆越必不可矣而曰樓船之夫可以争鋒於燕<lb/>
冀豈或可乎虞詡所謂走不逐飛蓋以我徒而彼騎也<lb/>
因此而推勝負殆可以一言蔽之<lb/>
　<lb/>
　<lb/>
　<lb/>
<pb n="KR2a0016_WYG_095-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十五<lb/>
<pb n="KR2a0016_WYG_095-53a"/>
　宋書卷九十五考證<lb/>
索虜傳遣鄭兵將軍揚州刺史山陽公逹奚斤○鄭兵<lb/>
　魏書作晉兵<lb/>
移鎭長廣之不期城下以固守以功進號前將軍封建<lb/>
　陵縣男○下一本作䕫謂竺䕫也<hi>臣承蒼</hi>按不期當<lb/>
　作不其下以固守以功六字當去一以字作䕫以固<lb/>
　守功五字<lb/>
劉粹據項城沈狸屯髙橋○沈字下當有叔字<lb/>
<pb n="KR2a0016_WYG_095-53b"/>
河南中國多湮没非所○南本多字下有故字<lb/>
宜由○闗稜威震<graphic n="KR3685" url="https://raw.githubusercontent.com/kanripo/KR-Gaiji/master/images/KR3685.png" mimeType="image/png"/>○<graphic n="KR3685" url="https://raw.githubusercontent.com/kanripo/KR-Gaiji/master/images/KR3685.png" mimeType="image/png"/>字不見字書疑作殄謂震懾<lb/>
　而殄滅之也<lb/>
　<lb/>
　<lb/>
　<lb/>
　<lb/>
　宋書卷九十五考證<lb/>
</p>
<p>
</p>
  </div>
<div>
<head>宋書卷九十六</head> <lb/>
    <p>
<pb n="KR2a0016_WYG_096-1a"/>
欽定四庫全書<lb/>
　宋書卷九十六<lb/>
　　梁　　　　沈　　　　　約　　　　撰<lb/>
　列傳第五十六<lb/>
　　鮮卑吐谷渾<lb/>
阿柴虜吐谷渾遼東鮮卑也父奕洛韓有二子長曰吐<lb/>
谷渾少曰若洛廆若洛廆别為慕容氏渾庻長廆正嫡<lb/>
父在時分七百户與渾渾與廆二部俱牧馬馬鬬相傷<lb/>
<pb n="KR2a0016_WYG_096-1b"/>
廆怒遣信謂渾曰先公處分與兄異部牧馬何不相逺<lb/>
而致鬬爭相傷渾曰馬是畜生食草飲水春氣發動所<lb/>
以致鬬鬬在於馬而怒及人邪乖别甚易今當去汝萬<lb/>
里於是擁馬西行日移一頓頓八十里經數頓廆悔悟<lb/>
深自咎責遣舊父老及長史乙那樓追渾令還渾曰我<lb/>
乃祖以來樹徳遼右又卜筮之言先公有二子福胙並<lb/>
流子孫我是卑庻理無並大今以馬致别殆天所啓諸<lb/>
君試擁馬令東馬若還東我當相隨去樓喜拜曰處可<lb/>
<pb n="KR2a0016_WYG_096-2a"/>
寒虜言處可寒宋言爾官家也即使所從二千騎共遮<lb/>
馬令回不盈三百歩欻然悲鳴突走聲若穨山如是者<lb/>
十餘軰一向一逺樓力屈又跪曰可寒此非復人事渾<lb/>
謂其部落曰我兄弟子孫並應昌盛廆當傳子及曾孫<lb/>
𤣥孫其間可百餘年我乃𤣥孫間始當顯耳於是遂西<lb/>
附隂山遭晉亂遂得上隴後廆追思渾作阿干之歌鮮<lb/>
卑呼兄為阿干廆子孫竊號以此歌為輦後大曲渾既<lb/>
上隴出罕开西零西零今之西平郡罕开今枹罕縣自<lb/>
<pb n="KR2a0016_WYG_096-2b"/>
枹罕以東千餘里曁丼松西至河南南界昴城龍涸自<lb/>
洮水西南極白蘭數千里中逐水草廬帳居以肉駱為<lb/>
糧西北諸雜種謂之為阿柴虜渾年七十二死有子六<lb/>
十人長吐延嗣吐延身長七尺八寸勇力過人性刻暴<lb/>
為昴城羌酋姜聰所刺劒猶在體呼子葉延語其大將<lb/>
絶㧞渥曰吾氣絶棺歛訖便逺去保白蘭白蘭地旣嶮<lb/>
逺又土俗懦弱易為控御葉延小意乃欲授與餘人恐<lb/>
倉卒終不能相制今以葉延付汝汝竭股肱之力以輔<lb/>
<pb n="KR2a0016_WYG_096-3a"/>
之孺子得立吾無恨矣抽劒而死嗣位十三年年三十<lb/>
五有子十二人葉延少而勇果年十歳縛草為人號曰<lb/>
姜聰每旦輙射之射中則喜不中則號呌泣涕其母曰<lb/>
讎賊諸將已屠膾之汝年小何煩朝朝自苦如此葉延<lb/>
嗚咽不自勝答母曰誠知無益然葉延罔極之心不勝<lb/>
其痛耳性至孝母病三日不能食葉延亦不食頗視書<lb/>
傳自謂曾祖奕洛韓始封昌黎公曰吾為公孫之子案<lb/>
禮公孫之子得氏王父字命姓為吐谷渾氏嗣立二十<lb/>
<pb n="KR2a0016_WYG_096-3b"/>
三年年四十三有子四人長子碎奚立碎奚性純謹三<lb/>
弟專權碎奚不能制諸大將共誅之碎奚憂哀不復攝<lb/>
事遂立子視連為世子委之事號曰莫賀郎莫賀宋言<lb/>
父也碎奚遂以憂死在位二十五年年四十二有子六<lb/>
人子視連以父憂卒不遊娱不酣宴在位十五年年四<lb/>
十一有子二人長曰視羆次烏紇提視羆嗣立十一年<lb/>
年四十二子樹洛干等並小弟烏紇提立紇提立八年<lb/>
年三十五視羆子樹洛干立自稱車騎將軍義熙初也<lb/>
<pb n="KR2a0016_WYG_096-4a"/>
樹洛干死弟阿犲自稱驃騎將軍譙縱亂蜀阿犲遣其<lb/>
從子西彊公吐谷渾敕來浞拓土至龍涸平康少帝景<lb/>
平中阿犲遣使上表獻方物詔曰吐谷渾阿犲介在遐<lb/>
表慕義可嘉宜有寵任今酬其來欵可督塞表諸軍事<lb/>
安西將軍沙州刺史澆河公未及拜受太祖元嘉三年<lb/>
又詔加除命未至而阿犲死弟慕璝立六年表曰大宋<lb/>
應運四海宅心臣亡兄阿犲慕義天朝欵情素著去年<lb/>
七月五日謁者董湛至宣傳眀詔顯授榮爵而臣私門<lb/>
<pb n="KR2a0016_WYG_096-4b"/>
不幸亡兄見背臣以懦弱負荷後任然天恩所報夲在<lb/>
臣門若更反覆懼停信命輙拜受寵任奉遵上㫖伏願<lb/>
詳處更授章䇿七年詔曰吐谷渾慕璝兄弟慕義至誠<lb/>
可嘉宜授䇿爵以甄忠欵可督塞表諸軍事征西將軍<lb/>
沙州刺史隴西公先是晉末金城東允街縣胡人乞伏<lb/>
乾歸擁部衆據洮河罕开自號隴西公乾歸死子熾磐<lb/>
立遣使詣晉朝歸順以為使持節都督河西諸軍事平<lb/>
西將軍公如故髙祖即位進號安西大將軍熾磐死子<lb/>
<pb n="KR2a0016_WYG_096-5a"/>
茂蔓立慕璝前後屢遣軍擊茂蔓率部落東奔隴右慕<lb/>
璝據有其地是歲赫連定於長安為索虜拓䟦燾所攻<lb/>
擁秦户口十餘萬西次罕开欲向涼州慕璝距擊大破<lb/>
之生擒定燾遣使求慕璝以定與之九年慕璝遣司馬<lb/>
趙敘奉貢獻并言二萬人㨗太祖加其使持節散騎常<lb/>
侍都督西秦河沙三州諸軍事征西大將軍西秦河二<lb/>
州刺史領護羌校尉進爵隴西王弟慕延為平東將軍<lb/>
慕璝兄樹洛干子拾寅為平北將軍阿豺子煒代鎮軍<lb/>
<pb n="KR2a0016_WYG_096-5b"/>
將軍詔慕璝南國將士昔沒在佛佛者竝悉致慕璝遣<lb/>
送朱昕之等五十五户一百五十四人慕璝死弟慕延<lb/>
立遣使奉表十五年除慕延使持節散騎常侍都督西<lb/>
秦河沙三州諸軍事征西大將軍領護羌校尉西秦河<lb/>
二州刺史隴西王十六年改封河南王其年以拾䖍弟<lb/>
拾寅為平西將軍慕延庶長子繁暱為撫軍將軍慕延<lb/>
嫡子瑍為左將軍河南王世子十九年追贈阿豺夲號<lb/>
安西秦沙三州諸軍事沙州刺史領護羌校尉隴西王<lb/>
<pb n="KR2a0016_WYG_096-6a"/>
索虜拓䟦燾遣軍擊慕延大破之慕延率部落西奔白<lb/>
蘭攻破于闐國慮虜復至二十七年遣使上表云若不<lb/>
自固者欲率部曲入龍涸越雟門并求牽車獻烏丸㡌<lb/>
女國金酒器胡王金釧等物太祖賜以牽車若虜至不<lb/>
自立聽入越雟虜竟不至也慕延死拾寅自立二十九<lb/>
年以拾寅為使持節督西秦河沙三州諸軍事安西將<lb/>
軍領護羌校尉西秦河二州刺史河南王拾寅東破索<lb/>
虜加開府儀同三司世祖大眀五年拾寅遣使獻善舞<lb/>
<pb n="KR2a0016_WYG_096-6b"/>
馬四角羊皇太子王公以下上舞馬歌者二十七首太<lb/>
宗泰始三年進號征西大將軍五年拾寅奉表獻方物<lb/>
以弟拾皮為平西將軍金城公前廢帝又進號車騎大<lb/>
將軍其國西有黄沙南北一百二十里東西七十里不<lb/>
生草木沙州因此為號屈眞川有鹽池丼谷嶺北有雀<lb/>
鼠同穴或在山嶺或在平地雀色白鼠色黄地生黄紫<lb/>
花草便有雀鼠穴白蘭土出黄金銅鐡其國雖隨水草<lb/>
大抵治慕賀州<lb/>
<pb n="KR2a0016_WYG_096-7a"/>
史臣曰吐谷渾逐草依泉擅彊塞表毛衣肉食取資佃<lb/>
畜而錦組繒紈見珍殊俗徒以商譯徃來故禮同北面<lb/>
自昔哲王雖存柔逺要荒回隔禮文弗被大不過子義<lb/>
著春秋晉宋垂典不修古則遂爵班上等秩擬台光辮<lb/>
髮稱賀非尚簪冕言語不通寧敷衮職雖復苞篚歲臻<lb/>
事惟賈道金罽氊眊非用斯急送迓煩擾獲不如亡若<lb/>
令肅慎年朝越裳歲饗固不容以異見書取髙前䇿聖<lb/>
人謂之荒服此言蓋有以也<lb/>
<pb n="KR2a0016_WYG_096-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十六<lb/>
<pb n="KR2a0016_WYG_096-8a"/>
　宋書卷九十六考證<lb/>
鮮卑吐谷渾傳廆當傳子及曾孫元孫○一夲無傳字<lb/>
鮮卑呼兄為阿干○干監夲訛于今改正<lb/>
在位十五年年四十一○一一本作二<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_096-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十六考證<lb/>
</p>
<p>
</p>
  </div>
<div>
<head>宋書卷九十七</head> <lb/>
    <p>
<pb n="KR2a0016_WYG_097-1a"/>
欽定四庫全書<lb/>
　宋書卷九十七<lb/>
　　梁　　　　沈　　　　　約　　　　撰<lb/>
　列傳第五十七<lb/>
　　夷蠻<lb/>
南夷西南夷大扺在交州之南及西南居大海中洲上<lb/>
相去或三五千里逺者二三萬里乘舶舉㠶道里不可<lb/>
詳知外國諸夷雖言里數非定實也<lb/>
<pb n="KR2a0016_WYG_097-1b"/>
南夷林邑國髙祖永初二年林邑王范陽邁遣使貢獻<lb/>
即加除授太祖元嘉初侵暴日南九德諸郡交州刺史<lb/>
杜宏文建牙聚衆欲討之聞有代乃止七年陽邁遣使<lb/>
自陳與交州不睦求䝉恕宥八年又遣樓船百餘㓂九<lb/>
徳入四㑹浦口交州刺史阮彌之遣隊主相道生三千<lb/>
人赴討攻區粟城不剋引還林邑欲伐交州借兵於扶<lb/>
南王扶南不從十年陽邁遣使上表獻方物求領交州<lb/>
詔答以道逺不許十二十五十六十八年頻遣貢獻而<lb/>
<pb n="KR2a0016_WYG_097-2a"/>
寇盜不已所貢亦陋薄太祖忿其違慠二十三年使龍<lb/>
驤將軍交州刺史檀和之伐之遣太尉府振武將軍宗<lb/>
慤受和之節度和之遣府司馬蕭景憲為前鋒慤仍領<lb/>
景憲軍副陽邁聞將見討遣使上表求還所畧日南民<lb/>
户奉獻國珍太祖詔和之陽邁果有欵誠許其歸順其<lb/>
年二月軍至朱梧戍遣府户曹參軍日南太守姜仲基<lb/>
前部賊曹參軍蟜宏民隨傳詔畢願髙精奴等宣揚恩<lb/>
㫖陽邁執仲基精奴等二十八人遣宏民反命外言歸<lb/>
<pb n="KR2a0016_WYG_097-2b"/>
欵猜防愈嚴景憲等乃進軍向區粟城陽邁遣大帥范<lb/>
扶龍大戍區粟又遣水歩軍徑至景憲破其外救盡銳<lb/>
攻城五月剋之斬扶龍大首獲金銀雜物不可勝計乗<lb/>
勝追討即尅林邑陽邁父子並挺身奔逃所獲珍異皆<lb/>
是未名之寳上嘉將帥之功詔曰林邑介恃遐險乆稽<lb/>
王誅龍驤將軍交州刺史檀和之忠果到列思畧經濟<lb/>
禀命致討萬里摧鋒法命肅齊文武畢力潔己奉公以<lb/>
身率下故能立勲海外震服殊俗宜加褒飾參管近侍<lb/>
<pb n="KR2a0016_WYG_097-3a"/>
可黄門侍郎領越騎校尉行建武將軍龍驤司馬蕭景<lb/>
憲恊贊軍首勤㨗顯著總勒前驅尅殄巢穴必能威服<lb/>
荒夷撫懐民庶可持節督交州廣州之鬱林寧浦二郡<lb/>
諸軍事建威將軍交州刺史龍驤司馬童林之九眞太<lb/>
守傅蔚祖戰死並贈給事中世祖孝建二年林邑又遣<lb/>
長史范龍䟦奉使貢獻除龍䟦揚武將軍大眀二年林<lb/>
邑王范神成又遣長史范流奉表獻金銀器及香布諸<lb/>
物太宗泰豫元年又遣使獻方物初檀和之被徴至豫<lb/>
<pb n="KR2a0016_WYG_097-3b"/>
章値豫章民胡誕世等反因討平之并論林邑功封雲<lb/>
杜縣子食邑四百户和之髙平金鄉人檀憑子也太祖<lb/>
元嘉二十七年自太子左衛率為世祖鎮軍司馬輔國<lb/>
將軍彭城太守元凶弑立以為西中郎將雍州刺史世<lb/>
祖入討加輔國將軍統豫州戍事因出南奔世祖即位<lb/>
以為右衛將軍孝建二年除輔國將軍豫州刺史不行<lb/>
復為右衛加散騎常侍三年出為南兖州刺史坐酣飲<lb/>
黷貨迎獄中女子入内免官禁錮其年卒追贈左將軍<lb/>
<pb n="KR2a0016_WYG_097-4a"/>
諡曰襄子廣州諸山並俚獠種類繁熾前後屢為侵暴<lb/>
歴世患苦之世祖大眀中合浦大帥陳檀歸順拜龍驤<lb/>
將軍四年檀表乞官軍征討未附乃以檀為髙興太守<lb/>
將軍如故遣前朱提太守費沈龍驤將軍武期率衆南<lb/>
伐并通朱崖道並無功輙殺檀而反沈下獄死<lb/>
扶南國太祖元嘉十一十二十五年國王持黎䟦摩遣<lb/>
使奉獻<lb/>
西南夷訶羅陁國元嘉七年遣使奉表曰伏承聖主信<lb/>
<pb n="KR2a0016_WYG_097-4b"/>
重三寳興立塔寺周滿國界城郭荘嚴清淨無穢四衢<lb/>
交通廣博平坦臺殿羅列狀若衆山莊嚴微妙猶如天<lb/>
宫聖王出時四兵具足導從無數以為守衛都人士女<lb/>
麗服光飾市㕓豐富珍賄無量王法清整無相侵奪學<lb/>
徒遊集三乘競進敷演正法雲布雨潤四海流通萬國<lb/>
交會長江𦕈漫清淨深廣有生咸資莫能銷穢隂陽調<lb/>
和災厲不行誰有斯羙大宋揚都聖王無倫臨覆上國<lb/>
有大慈悲子育萬物平等忍辱怨親無二濟乏周窮無<lb/>
<pb n="KR2a0016_WYG_097-5a"/>
所藏積靡不照達如日之眀無不受樂猶如淨月宰輔<lb/>
賢良羣臣貞潔盡忠奉主心無異想伏惟皇帝是我眞<lb/>
主臣是訶羅陁國王名曰堅鎧今敬稽首聖王足下惟<lb/>
願大王知我此心乆矣非適今也山海阻逺無縁自達<lb/>
今故遣使表此丹誠所遣二人一名毗紉一名婆田令<lb/>
到天子足下堅鎧微蔑誰能知者是故今遣二人表此<lb/>
㣲心此情既果雖死猶生仰惟大國藩守曠逺我即邊<lb/>
方藩守之一上國臣民普䝉慈澤願垂恩逮等彼僕臣<lb/>
<pb n="KR2a0016_WYG_097-5b"/>
臣國先時人衆殷盛不為諸國所見陵廹今轉衰弱鄰<lb/>
國競侵伏惟聖王逺垂覆護并市易徃反不為禁閉若<lb/>
見哀念願時遣還令此諸國不見輕侮亦令大王名聲<lb/>
普聞扶危救弱正是今日今遣二人是臣同心有所宣<lb/>
啓誠寔可信願勅廣州時遣舶還不令所在有所陵奪<lb/>
願自今以後賜年年奉使今奉㣲物願垂哀納<lb/>
呵羅單國治闍婆洲元嘉七年遣使獻金剛指鐶赤鸚<lb/>
鵡鳥天竺國白疊古貝葉波國古貝等物十年呵羅單<lb/>
<pb n="KR2a0016_WYG_097-6a"/>
國王毗沙䟦摩奉表曰常勝天子陛下諸佛世尊常樂<lb/>
安隠三達六通為世間道是名如來應供正覺遺形舎<lb/>
利造諸塔像莊嚴國土如須彌山村邑聚落次第羅匝<lb/>
城郭館宇如忉利天宫宫殿髙廣樓閣莊嚴四兵具足<lb/>
能伏怨敵國土豐樂無諸患難奉承先王正法治化人<lb/>
民良善慶無不利處雪山隂雪水流注百川洋溢八味<lb/>
清淨周匝屈曲順趣大海一切衆生咸得受用於諸國<lb/>
土殊勝第一是名震旦大宋揚都承嗣常勝大王之業<lb/>
<pb n="KR2a0016_WYG_097-6b"/>
德合天心仁廕四海聖智周備化無不順雖人是天護<lb/>
世降生功徳寳藏大悲救世為我尊主常勝天子是故<lb/>
至誠五體敬禮呵羅單國王毗沙䟦摩稽首問訊其後<lb/>
為子所簒奪十三年又上表曰大吉天子足下離滛怒<lb/>
癡哀愍羣生想好具足天龍神等恭敬供飬世尊威徳<lb/>
身光眀照如水中月如日初<hi>闕</hi>間自䝉普照十方其白<lb/>
如雪亦如月光清淨如華顔色照耀威儀殊勝諸天龍<lb/>
神之所恭敬以正法寳梵行衆僧莊嚴國土人民熾盛<lb/>
<pb n="KR2a0016_WYG_097-7a"/>
安隠快樂城閤髙峻如乾他山衆多勇士守護此城樓<lb/>
閣莊嚴道巷平正著種種衣猶如天服於一切國為最<lb/>
殊勝吉揚州城無憂天主愍念羣生安樂民人律儀清<lb/>
淨慈心深廣正法治化供飬三寳名稱逺至一切並聞<lb/>
民人樂見如月初生譬如梵王世界之主一功人天恭<lb/>
敬作禮呵羅單䟦摩以頂禮足猶如現前以體布地如<lb/>
殿陛道供飬恭敬如奉世尊以頂著地曲躬問訊忝承<lb/>
先業嘉慶無量忽為惡子所見争奪遂失本國今唯一<lb/>
<pb n="KR2a0016_WYG_097-7b"/>
心歸誠天子以自存命今遣毗紉問訊大家意欲自徃<lb/>
歸誠宣訴復畏大海風波不達今命得存亦由毗紉此<lb/>
人忠志其恩難報此是大家國今為惡子所奪而見驅<lb/>
擯意頗忿惋規欲雪復伏願大家聽毗紉買諸鎧仗袍<lb/>
襖及馬願為料理毗紉使得時還前遣闍邪仙婆羅訶<lb/>
䝉大家厚賜悉惡子奪去啓大家使知今奉薄獻願垂<lb/>
納受此後又遣使二十六年太祖詔曰訶羅單媻皇媻<lb/>
達三國頻越遐海款化納貢逺誠宜甄可並加除授乃<lb/>
<pb n="KR2a0016_WYG_097-8a"/>
遣使策命之曰惟汝慕義款化效誠荒遐恩之所洽殊<lb/>
逺必甄用敷典章顯兹䇿授爾其欽奉凝命永固厥職<lb/>
可不愼歟二十九年又遣長史媻和沙彌獻方物<lb/>
媻皇國元嘉二十六年國王舎利媻羅䟦摩遣使獻方<lb/>
物四十一種太祖䇿命之為媻皇國王曰惟爾仰政邊<lb/>
城率貢來庭皇澤凱被無幽不治宜班典䇿授兹嘉命<lb/>
爾其祗順禮度式保厥終可不愼歟二十八年復貢獻<lb/>
世祖孝建三年又遣長史竺那媻智奉表獻方物以那<lb/>
<pb n="KR2a0016_WYG_097-8b"/>
媻智為振威將軍大眀三年獻赤白鸚鵡大眀八年太<lb/>
宗泰始二年又遣使貢獻太宗以其長史竺須羅達前<lb/>
長史振威將軍竺那媻智並為龍驤將軍<lb/>
媻達國元嘉二十六年國王舎利不陵伽䟦摩遣使獻<lb/>
方物太祖䇿命之為媻達國王曰惟爾仰化懐誠馳慕<lb/>
聲教皇風遐曁荒服來款是用加兹顯䇿式甄義順爾<lb/>
其祗順憲典永終休福可不愼歟二十六年二十八年<lb/>
復遣使獻方物<lb/>
<pb n="KR2a0016_WYG_097-9a"/>
闍婆婆達國元嘉十二年國王師黎婆逹陁阿羅䟦摩<lb/>
遣使奉表曰宋國大主大吉天子足下敬禮一切種智<lb/>
安隠天人師降伏四魔成等正覺轉尊法輪度脫衆生<lb/>
教化已周入于涅槃舎利流布起无量塔衆寳莊嚴如<lb/>
須彌山經法流布如日照眀無量淨僧猶如列宿國界<lb/>
廣大民人衆多宫殿城郭如㣼利天宫名大宋揚州大<lb/>
國大吉天子安處其中紹繼先聖王有四海閻浮提内<lb/>
莫不來服悉以兹水普飲一切我雖在逺亦霑靈潤是<lb/>
<pb n="KR2a0016_WYG_097-9b"/>
以雖隔巨海常遥臣屬願照至誠垂哀納受若蒙聽許<lb/>
當年遣信若有所湏惟命是獻伏願信受不生異想今<lb/>
遣使主佛大陁婆副使葛抵奉宣㣲誠稽首敬禮大吉<lb/>
天子足下陁婆所啓願見信受諸有所請唯願賜聽今<lb/>
奉微物以表㣲心<lb/>
師子國元嘉五年國王刹利摩訶南奉表曰謹白大宋<lb/>
明主雖山海殊隔而音信時通伏承皇帝道徳髙逺覆<lb/>
載同於天地明照齊乎日月四海之外無徃不伏方國<lb/>
<pb n="KR2a0016_WYG_097-10a"/>
諸王莫不遣信奉獻以表歸德之誠或泛海三年陸行<lb/>
千日畏威懐徳無逺不至我先王以來唯以脩徳為正<lb/>
不嚴而治奉事三寳道濟天下欣人為善慶若在己欲<lb/>
與天子共𢎞正法以度難化故託四道人遣二白衣送<lb/>
牙臺像以為信誓信還願垂音告至十二年又復遣使<lb/>
奉獻<lb/>
天竺迦毗黎國元嘉五年國王月愛遣使奉表曰伏聞<lb/>
彼國據江傍海山川周固衆妙悉備莊嚴清淨猶如化<lb/>
<pb n="KR2a0016_WYG_097-10b"/>
城宫殿莊嚴街巷平坦人民充滿歡娱安樂聖王出逰<lb/>
四海隨從聖明仁愛不害衆生萬邦歸仰國富如海國<lb/>
中衆生奉順正法大王仁聖化之以道慈施羣生無所<lb/>
遺惜帝修淨戒軌道不及無上法船濟諸沈溺羣寮百<lb/>
官受樂無怨諸天擁護萬神侍衛天魔降伏莫不歸化<lb/>
王身莊嚴如日初出仁澤普潤猶如大雲聖賢承業如<lb/>
日月天於彼眞丹最為殊勝臣之所住名迦毗河東際<lb/>
于海其城四邊悉紫紺石首羅天護令國安隠國王相<lb/>
<pb n="KR2a0016_WYG_097-11a"/>
承未嘗斷絶國中人民率皆修善諸國來集共遵道法<lb/>
諸寺舎中皆七寳形像衆妙供具如先王法臣自修檢<lb/>
不犯道禁臣名愛月棄世王種惟願大王聖體和善羣<lb/>
臣百官悉自安隠今以此國羣臣吏民山川珍寳一切<lb/>
歸屬五體歸誠大王足下山海遐隔無由朝覲宗仰之<lb/>
至遣使下承使主父名天魔悉達使主名尼陁達此人<lb/>
由來良善忠信是故今遣奉使表誠大王若有所湏珍<lb/>
竒異物悉當奉送此之境土便是王國王之法令治國<lb/>
<pb n="KR2a0016_WYG_097-11b"/>
善道悉當承用願二國信使往來不絶此反使還願賜<lb/>
一使具宣聖命備勅所宜欵至之誠望不空反所白如<lb/>
是願加哀愍奉獻金剛指鐶摩勒金環諸寳物赤白鸚<lb/>
鵡各一頭太宗泰始二年又遣使貢獻以其使主竺扶<lb/>
大竺阿彌並為建威將軍元嘉十八年蘇摩黎國王那<lb/>
隣那羅䟦摩遣使獻方物世祖孝建二年斤陁利國王<lb/>
釋婆羅那隣陁遣長史竺留陁及多獻金銀寳器後廢<lb/>
帝元徽元年婆黎國遣使貢獻凢此諸國皆事佛道佛<lb/>
<pb n="KR2a0016_WYG_097-12a"/>
道自後漢眀帝法始東流自此以來其教稍廣自帝王<lb/>
至於民庶莫不歸心經誥充積訓義深逺別為一家之<lb/>
學焉元嘉十二年丹陽尹蕭摩之奏曰佛化被于中國<lb/>
已歴四代形像塔寺所在千數進可以繋心退足以招<lb/>
勸而自頃以來情敬浮末不以精誠為至更以奢競為<lb/>
重舊宇頽弛曽莫之修而各務造新以相姱尚甲第顯<lb/>
宅於兹始盡材竹銅綵糜損無極無闗神祗有累人事<lb/>
建中越制宜加裁檢不為之防流道未息請自今以後<lb/>
<pb n="KR2a0016_WYG_097-12b"/>
有欲鑄銅像者悉詣臺自聞興造塔寺精舎皆先詣在<lb/>
所二千石通辭郡依事列言本州須許報然後就功其<lb/>
有輙造寺舎者皆依不承用詔書律銅宅林苑悉沒入<lb/>
官詔可又沙汰沙門罷道者數百人世祖大眀二年有<lb/>
曇標道人與羌人髙闍謀反上因是下詔曰佛法訛替<lb/>
沙門混雜未足扶濟鴻教而專成逋藪加姧心頻發凶<lb/>
狀屢聞敗亂風俗人神交怨可付所在精加沙汰後有<lb/>
違犯嚴加誅坐於是設諸條禁自非戒行精苦並使還<lb/>
<pb n="KR2a0016_WYG_097-13a"/>
俗而諸寺尼出入宫掖交闗妃后此制竟不能行先是<lb/>
晉世庾氷始創議欲使沙門敬王者後桓元復述其義<lb/>
並不果行大眀六年世祖使有司奏曰臣聞䆳宇崇居<lb/>
非期宏峻拳跪槃伏非止敬恭將以施張四維締制八<lb/>
㝢故雖儒法枝派名墨條分至於崇親嚴上厥繇靡爽<lb/>
唯浮圖為教逿自龍堆反經提傳訓遐事逺練生瑩識<lb/>
恒俗稱難宗旨緬謝㣲言淪隔拘文蔽道在末彌扇遂<lb/>
乃陵越典度偃倨尊戚失隨方之𦕈迹迷製化之淵義<lb/>
<pb n="KR2a0016_WYG_097-13b"/>
夫佛法以謙儉自牧忠䖍為道不輕比丘遭道人斯拜<lb/>
目連桑門過長則禮寧有屈膝四軰而簡體二親稽顙<lb/>
耆臘而直體萬乘者哉故咸康創議元興載述而事屈<lb/>
偏黨道挫餘分今鴻源遥洗羣流仰鏡九仙盡寳百神<lb/>
聳職而畿輦之内舎弗臣之氓陛席之間延抗禮之客<lb/>
懼非所以澄一風範詳示景則者也臣等參議以為沙<lb/>
門接見比當盡䖍禮敬之容依其本俗則朝徽有序乘<lb/>
方兼遂矣詔可前廢帝初復舊世祖寵姫殷貴妃薨為<lb/>
<pb n="KR2a0016_WYG_097-14a"/>
之立寺貴妃子子鸞封新安王故以新安為寺號前廢<lb/>
帝殺子鸞乃毁廢新安寺驅斥僧徒尋又毁中興天寳<lb/>
諸寺太宗定亂下令曰先帝建中興及新安諸寺所以<lb/>
長世垂範𢎞宣盛化頃遇昬虐法像殘毁師徒奔迸甚<lb/>
以矜懐妙訓淵謨有扶名教可招集舊僧普各還本並<lb/>
使材官隨宜修復宋世名僧有道生道生彭城人也父<lb/>
為廣武令生出家為沙門法大弟子㓜而聰悟年十五<lb/>
便能講經及長有異解立頓悟義時人推服之元嘉十<lb/>
<pb n="KR2a0016_WYG_097-14b"/>
一年卒於廬山沙門慧琳為之誄慧琳者秦郡秦縣人<lb/>
姓劉氏少出家住冶城寺有才章兼外内之學為廬陵<lb/>
王義眞所知嘗著均善論其詞曰有白學先生以為中<lb/>
國聖人經綸百世其徳𢎞矣智周萬變天人之理盡矣<lb/>
道無隠旨教㒺遺筌聰叡廸哲何負於殊論哉有黑學<lb/>
道士陋之謂不照幽㝠之途弗及來生之化雖尚虚心<lb/>
未能虚事不逮西域之深也於是白學訪其所以不逮<lb/>
云尒白曰釋氏所論之空與老氏所言之空無同異乎<lb/>
<pb n="KR2a0016_WYG_097-15a"/>
黑曰異釋氏即物為空空物為一老氏有無兩行空有<lb/>
為異安得同乎白曰釋氏空物物信空邪黒曰然空又<lb/>
空不翅於空矣白曰三儀靈長於宇宙萬品盈生於天<lb/>
地孰是空哉黒曰空其自性之有不害因假之體也今<lb/>
構羣材以成大厦㒺專寢之寔積一毫以致合抱無檀<lb/>
木之體有生莫俄頃之留太山蔑累息之固興滅無常<lb/>
因縁無主所空在於性理所難據於事用吾以為悮矣<lb/>
白曰所言寔相空者其如是乎黒曰然白曰浮變之理<lb/>
<pb n="KR2a0016_WYG_097-15b"/>
交於目前視聽者之所同了邪解之以登道塲重之以<lb/>
輕異學誠未見其淵深黒曰斯理若近求之實逺夫情<lb/>
之所重者虚事之可重者實今虚其眞寔離其浮偽愛<lb/>
欲之惑不得不去愛去而道塲不登者吾不知所以相<lb/>
曉也白曰今析豪空樹無<hi>闕</hi>乘廕之茂離材虚室不損<lb/>
輪奐之美眀無常増其愒䕃之情陳若徧篤其競辰之<lb/>
慮貝錦以繁采發輝和羮以鹽梅致旨齊侯追爽鳩之<lb/>
樂燕王無延年之術恐和合之辯危脆之教正足戀其<lb/>
<pb n="KR2a0016_WYG_097-16a"/>
嗜好之欲無以傾其愛競之感也黒曰斯固理絶於諸<lb/>
華墳素莫之及也白曰山髙累卑之辭川樹積小之詠<lb/>
舟壑火傳之談堅白唐肆之論盖盈於中國矣非理之<lb/>
奥故不舉以為教本耳子固以遺情遺累虚心為道而<lb/>
據事剖析者更由指掌之間乎黒曰周孔為教正及一<lb/>
世不見來生無窮之縁積善不過子孫之慶累惡不過<lb/>
餘殃之罸報効止於榮禄誅責極於窮賤視聽之外㝠<lb/>
然不知良可悲矣釋迦闡無窮之業㧞重闗之險陶方<lb/>
<pb n="KR2a0016_WYG_097-16b"/>
寸之慮宇宙不足盈其眀設一慈之救羣生不足勝其<lb/>
化叙地獄則民懼其罪敷天堂則物歡其福指泥洹以<lb/>
長歸乘法身以遐覽神變無不周靈澤靡不覃先覺翻<lb/>
翔於上世後悟騰翥而不紹坎井之局何以識大方之<lb/>
家乎白曰固能大其言矣今効神光無徑寸之眀驗靈<lb/>
變㒺纖介之異勤誠者不覩善救之貎篤學者弗剋陵<lb/>
虚之實徒稱無量之壽孰見期頤之叟咨嗟金剛之固<lb/>
安覿不朽之質茍於事不符宜尋立言之指遺其所寄<lb/>
<pb n="KR2a0016_WYG_097-17a"/>
之說也且要天堂以就善曷若服義而蹈道懼地獄以<lb/>
敕身孰與從理以端心禮拜以求免罪不由祇肅之意<lb/>
施一以徼百倍弗乘無恡之情美泥洹之樂生躭逸之<lb/>
慮贊法身之妙肇好竒之心近欲未弭逺利又興雖言<lb/>
菩薩無欲羣生固以有欲矣甫救交敝之氓永開利競<lb/>
之俗澄神反道其可得乎黒曰不然若不示以來生之<lb/>
欲何以權其當生之滯物情不能頓至故積漸以誘之<lb/>
奪此俄頃要彼無窮若弗勤春稼秋穡何期端坐井底<lb/>
<pb n="KR2a0016_WYG_097-17b"/>
而息意庶慮者長淪於九泉之下矣白曰異哉何所務<lb/>
之乖也道在無欲而以有欲要之北行求郢西征索越<lb/>
方長迷於幽都永謬滯於昧谷遼遼閩楚其可見乎所<lb/>
謂積漸者日損之謂也當先遺其所輕然後忘其所重<lb/>
使利欲自去淳白自生耳豈得以少要多以麄易妙俯<lb/>
仰之間非利不動利之所蕩其有極哉乃丹青眩媚綵<lb/>
之目土木夸好壯之心興糜廢之道單九服之財樹無<lb/>
用之事割羣生之急致營造之計成私樹之權務權化<lb/>
<pb n="KR2a0016_WYG_097-18a"/>
之業結師黨之勢苦節以要厲精之譽護法以展陵競<lb/>
之情悲矣夫道其安寄乎是以周孔敦俗弗關視聽之<lb/>
外老莊陶風謹守性分而已黒曰三遊本於仁義盗跖<lb/>
資於五善聖跡之敝豈有内外且黄老之家符章之偽<lb/>
水祝之誣不可勝論子安於彼駭於此玩於濁水違於<lb/>
清淵耳白曰有跡不能不敝有術不能無偽此乃聖人<lb/>
所以桎梏也今所惜在作法於貪遂以成俗不正其敝<lb/>
反以為髙耳至若滛妄之徒世自近鄙源流蔑然固不<lb/>
<pb n="KR2a0016_WYG_097-18b"/>
足論黒曰釋氏之教專救夷俗便無取於諸華邪白曰<lb/>
曷為其然為則開端宜懐屬緒愛物去殺尚施周人息<lb/>
心遺榮華之願大士布兼濟之念仁義𤣥一者何以尚<lb/>
之惜乎幽旨不亮末流為累耳黒曰子之論善殆同矣<lb/>
便事盡於生乎白曰幽㝠之理固不極於人事矣周孔<lb/>
疑而不辨釋迦辨而不實將宜廢其顯晦之跡存其所<lb/>
要之旨請嘗言之夫道之以仁義者服理以從化帥之<lb/>
以勸戒者循利而遷善故甘辭興於有欲而滅於悟理<lb/>
<pb n="KR2a0016_WYG_097-19a"/>
淡說行於天解而息於貪偽是以示來生者蔽虧於道<lb/>
釋不得已杜幽闇者㝠符於姫孔閉其兊由斯論之言<lb/>
之者未必逺知之者未必得不知者未必失但知六度<lb/>
與五教並行信順與慈悲齊立耳殊塗而同歸者不得<lb/>
守其發輪之轍也論行於世舊僧謂其貶黜釋氏欲加<lb/>
擯斥太祖見論賞之元嘉中遂參權要朝廷大事皆與<lb/>
議焉賔客輻凑門車常有數十兩四方贈賂相係勢傾<lb/>
一時注孝經及莊子逍遥篇文論傳於世又有慧嚴慧<lb/>
<pb n="KR2a0016_WYG_097-19b"/>
議道人並住東安寺學行精整為道俗所推時鬬塲寺<lb/>
多禪僧京師為之語曰鬬塲禪師窟東安談義林世祖<lb/>
大眀四年於中興寺設齋有一異僧衆莫之識問其名<lb/>
答言名眀慧從天安寺來忽然不見天下無此寺名乃<lb/>
改中興曰天安寺大眀中外國沙門摩訶衍苦節有精<lb/>
理於京都多出新經勝鬘經尤見重内學<lb/>
東夷髙句驪國今治漢之遼東郡髙句驪王髙璉晉安<lb/>
帝義熙九年遣長史髙翼奉表獻赭白馬以璉為使持<lb/>
<pb n="KR2a0016_WYG_097-20a"/>
節都督營州諸軍事征東將軍髙句驪王樂浪公髙祖<lb/>
踐阼詔曰使持節都督營州諸軍事征東將軍髙句驪<lb/>
王樂浪公璉使持節督百濟諸軍事鎮東將軍百濟王<lb/>
映並執義海外逺修貢職惟新告始宜荷國休璉可征<lb/>
東大將軍映可鎮東大將軍持節都督王公如故三年<lb/>
加璉散騎常侍增督平州諸軍事少帝景平二年璉遣<lb/>
長史馬婁等詣闕獻方物遣使慰勞之曰皇帝問使持<lb/>
節散騎常侍都督營平二州諸軍事征東大將軍髙句<lb/>
<pb n="KR2a0016_WYG_097-20b"/>
驪王樂浪公纂戎東服庸績繼軌厥惠既彰款誠亦著<lb/>
踰遼越海納貢本朝朕以不徳忝承鴻緒永懐先蹤思<lb/>
覃遺澤今遣謁者朱邵伯副謁者王邵子等宣旨慰勞<lb/>
其茂康惠政永隆厥功式昭徃命稱朕意焉先是鮮卑<lb/>
慕容寳治中山為索虜所破東走黄龍義熙初寳弟熙<lb/>
為其下馮䟦所殺䟦自立為主自號燕王以其治黄龍<lb/>
城故謂之黄龍國䟦死子宏立屢為索虜所攻不能下<lb/>
太祖世每歲遣使獻方物元嘉十二年賜加除授十五<lb/>
<pb n="KR2a0016_WYG_097-21a"/>
年復為索虜所攻宏敗走奔髙驪北豐城表求迎接太<lb/>
祖遣使王白駒趙次興迎之并令髙驪料理資遣璉不<lb/>
欲使宏南乃遣將孫潄髙仇等襲殺之白駒等率所領<lb/>
七千餘人掩討潄等生禽潄殺髙仇等二人璉以白駒<lb/>
等專殺遣使執送之上以逺國不欲違其意白駒等下<lb/>
獄見原璉每歲遣使十六年太祖欲北討詔璉送馬璉<lb/>
獻馬八百匹世祖孝建二年璉遣長史董騰奉表慰國<lb/>
哀再周并獻方物大眀三年又獻肅慎氏楛矢石砮七<lb/>
<pb n="KR2a0016_WYG_097-21b"/>
年詔曰使持節散騎常侍督營平二州諸軍事征東大<lb/>
將軍髙句驪王樂浪公璉世事忠義作藩海外誠係本<lb/>
朝志剪殘險通譯沙表克宣王猷宜加褒進以旌純節<lb/>
可車騎大將軍開府儀同三司持節常侍都督王公如<lb/>
故太宗泰始後廢帝元徽中貢獻不絶<lb/>
百濟國本與髙驪俱在遼東之東千餘里其後髙驪畧<lb/>
有遼東百濟畧有遼西百濟所治謂之晉平郡晉平縣<lb/>
義熙十二年以百濟王餘映為使持節都督百濟諸軍<lb/>
<pb n="KR2a0016_WYG_097-22a"/>
事鎮東將軍百濟王髙祖踐祚進號鎮東大將軍少帝<lb/>
景平二年映遣長史張威詣闕貢獻元嘉二年太祖詔<lb/>
之曰皇帝問使持節都督百濟諸軍事鎮東大將軍百<lb/>
濟王累葉忠順越海効誠逺王纂戎聿修先業慕義既<lb/>
彰厥懐亦款浮桴驪水獻賝執贄故嗣位方任以藩東<lb/>
服勉朂所莅無墜前蹤今遣兼謁者閭丘恩子兼副謁<lb/>
者丁敬子等宣旨慰勞稱朕意其後每歳遣使奉表獻<lb/>
方物七年百濟王餘毗復修貢職以映爵號授之二十<lb/>
<pb n="KR2a0016_WYG_097-22b"/>
七年毗上書獻方物私假臺使馮野夫西河太守表求<lb/>
易林式占腰弩太祖竝與之毗死子慶代立世祖大眀<lb/>
元年遣使求除授詔許二年慶遣使上表曰臣國累葉<lb/>
偏受殊恩文武良輔世䝉朝爵行冠軍將軍右賢王餘<lb/>
紀等十一人忠勤宜在顯進伏願垂愍並聽賜除仍以<lb/>
行冠軍將軍右賢王餘紀為冠軍將軍以行征虜將軍<lb/>
左賢王餘昆行征虜將軍餘暈竝為征虜將軍以行輔<lb/>
國將軍餘都餘乂並為輔國將軍以行龍驤將軍沐衿<lb/>
<pb n="KR2a0016_WYG_097-23a"/>
餘爵並為龍驤將軍以行寧朔將軍餘流糜貴並為寧<lb/>
朔將軍以行建武將軍于西餘婁竝為建武將軍太宗<lb/>
泰始七年又遣使貢獻<lb/>
倭國在髙驪東南大海中世修貢職髙祖永初二年詔<lb/>
曰倭讚萬里修貢逺誠宜甄可賜除授太祖元嘉二年<lb/>
讚又遣司馬曹達奉表獻方物讚死弟珍立遣使貢獻<lb/>
自稱使持節都督倭百濟新羅任那秦韓慕韓六國諸<lb/>
軍事安東大將軍倭國王表求除正詔除安東將軍倭<lb/>
<pb n="KR2a0016_WYG_097-23b"/>
國王珍又求除正倭隋等十三人平西征虜冠軍輔國<lb/>
將軍號詔並聽二十年倭國王濟遣使奉獻復以為安<lb/>
東將軍倭國王二十八年加使持節都督倭新羅任那<lb/>
加羅秦韓慕韓六國諸軍事安東將軍如故并除所上<lb/>
二十三人軍郡濟死世子興遣使貢獻世祖大眀六年<lb/>
詔曰倭王世子興奕世載忠作藩外海禀化寧境恭脩<lb/>
貢職新嗣邊業宜授爵號可安東將軍倭國王興死弟<lb/>
武立自稱使持節都督倭百濟新羅任那加羅秦韓慕<lb/>
<pb n="KR2a0016_WYG_097-24a"/>
韓七國諸軍事安東大將軍倭國王順帝昇眀二年遣<lb/>
使上表曰封國偏逺作藩於外自昔祖禰躬環甲胄䟦<lb/>
渉山川不遑寧處東征毛人五十五國西服衆夷六十<lb/>
六國渡平海北九十五國王道融泰廓土遐畿累葉朝<lb/>
宗不愆于歲臣雖下愚忝𦙍先緒驅率所統歸崇天極<lb/>
道逕百濟裝治船舫而句驪無道圖欲見吞掠抄邊𨽻<lb/>
䖍劉不已每致稽滯以失良風雖曰進路或通或不臣<lb/>
亡考濟實忿㓂讎壅塞天路控弦百萬義聲感激方欲<lb/>
<pb n="KR2a0016_WYG_097-24b"/>
大舉奄䘮父兄使垂成之功不獲一簣居在諒闇不動<lb/>
兵甲是以偃息未㨗至今欲練甲治兵申父兄之志義<lb/>
士虎賁文武効功白刃交前亦所不顧若以帝徳覆載<lb/>
摧此彊敵克靖方難無替前功竊自假開府儀同三司<lb/>
其餘咸假授以勸忠節詔除武使持節都督倭新羅任<lb/>
那加羅秦韓慕韓六國諸軍事安東大將軍倭王<lb/>
荆雍州蠻槃瓠之後也分建種落布在諸郡縣荆州置<lb/>
南蠻雍州置寧蠻校尉以領之世祖初罷南蠻併大府<lb/>
<pb n="KR2a0016_WYG_097-25a"/>
而寧蠻如故蠻民順附者一户輸穀數斛其餘無雜調<lb/>
而宋民賦役嚴苦貧者不復堪命多逃亡入蠻蠻無傜<lb/>
役彊者又不供官稅結黨連羣動有數百千人州郡力<lb/>
弱則起為盜賊種類稍多户口不可知也所在多深險<lb/>
居武陵者有雄谿樠谿辰谿酉谿舞谿謂之五谿蠻而<lb/>
宜都天門巴東建平江北諸郡蠻所居皆深山重阻人<lb/>
跡罕至焉前世以來屢為民患少帝景平二年宜都蠻<lb/>
帥石寧等一百二十三人詣闕上獻太祖元嘉六年建<lb/>
<pb n="KR2a0016_WYG_097-25b"/>
平蠻張雝之等五十人七年宜都蠻田生等一百一十<lb/>
三人並詣闕獻見其後沔中蠻大動行旅殆絶天門漊<lb/>
中令宗僑之傜賦過重蠻不堪命十八年蠻田向求等<lb/>
為㓂破漊中虜畧百姓荆州刺史衡陽王義季遣行參<lb/>
軍曹孫念討破之獲生口五百餘人免僑之官二十四<lb/>
年南郡臨沮當陽蠻反縛臨沮令傳僧驥荆州刺史南<lb/>
譙王義宣遣中兵參軍王諶討破之先是雝州刺史劉<lb/>
道産善撫諸蠻前後不附官者莫不順服皆引出平土<lb/>
<pb n="KR2a0016_WYG_097-26a"/>
多縁沔為居及道産亡蠻又反叛及世祖出為雝州羣<lb/>
蠻斷道撃大破之臺遣軍主沈慶之連年討蠻所向皆<lb/>
平殄事在慶之傳二十八年正月龍山雉水蠻㓂抄湼<lb/>
陽縣南陽太守朱曇韶遣軍討之失利殺傷三百餘人<lb/>
曇韶又遣二千人係之蠻乃散走是歲滍水諸蠻因險<lb/>
為宼雝州刺史隨王誕遣使說之曰頃威懐所被覃自<lb/>
遐逺順化者寵禄逆命者無遺此亦尒所知也聖朝今<lb/>
普天肆𤯝許以自新便宜各還舊居安堵復業改過革<lb/>
<pb n="KR2a0016_WYG_097-26b"/>
心於是乎始先是蠻帥魯奴子擄龍山屢為邊患魯軌<lb/>
在長社奴子歸之軌言於虜主以為四山王軌子爽歸<lb/>
國奴子亦求内附隨王誕又遣軍討沔北諸蠻襲濁山<lb/>
如口蜀松三柴剋之又圍升錢柏義諸柴蠻悉力距戰<lb/>
軍以具裝馬夾射大破之斬首二百級獲生蠻千口牛<lb/>
馬八十頭世祖大明中建平蠻向光侯宼暴峽川巴東<lb/>
太守王濟荆州刺史朱修之遣軍討之光侯走清江清<lb/>
江去巴東千餘里時巴東建平宜都天門四郡蠻為㓂<lb/>
<pb n="KR2a0016_WYG_097-27a"/>
諸郡民户流散百不存一太宗順帝世尤甚雖遣攻伐<lb/>
終不能禁荆州為之虚敝大眀中桂陽蠻反殺荔令晏<lb/>
珍之臨賀蠻反殺闗建令邢伯兒振武將軍蕭冲之討<lb/>
之獲少費多抵罪<lb/>
豫州蠻廩君後也槃瓠及廪君事並具前史西陽有巴<lb/>
水蘄水希水赤亭水西歸水謂之五水蠻所在並深岨<lb/>
種落熾盛歴世為盜賊北接淮汝南極江漢地方數千<lb/>
里元嘉二十八年西陽蠻殺南川令劉臺并其家口二<lb/>
<pb n="KR2a0016_WYG_097-27b"/>
十九年新蔡蠻二千餘人破大雷戍畧公私船舫悉引<lb/>
入湖有亡命司馬黒石在蠻中共為㓂盜太祖遣太子<lb/>
歩兵校尉沈慶之率江荆雍豫諸州軍討之世祖大眀<lb/>
四年又遣慶之討西陽蠻大剋獲而反司馬黒石徒黨<lb/>
三人其一人名智黒石號曰太公以為謀主一人名安<lb/>
陽號譙王一人名續之號梁王蠻文小羅等討禽續之<lb/>
為蠻世財所簒小羅等相率斬世財父子六人豫州刺<lb/>
史王元謨遣殿中將軍郭元封慰勞諸蠻使縛送亡命<lb/>
<pb n="KR2a0016_WYG_097-28a"/>
蠻乃執智黒石安陽二人送詣元謨世祖使於壽陽斬<lb/>
之世宗初即位四方反叛及南賊敗於鵲尾西陽蠻田<lb/>
益之田義之成邪財田光興等起義攻郢州剋之以益<lb/>
之為輔國將軍都統四山軍人又以蠻户立宋安光城<lb/>
二郡以義之為宋安太守光興為龍驤將軍光城太守<lb/>
封益之邊城縣王食邑四百一十一户成邪財陽城縣<lb/>
王食邑三千户益之徴為虎賁中郎將將軍如故順帝<lb/>
昇眀初又轉射聲校尉冠軍將軍成邪財死子婆思襲<lb/>
<pb n="KR2a0016_WYG_097-28b"/>
爵為輔國將軍武騎常侍晋熙蠻梅式生亦起義斬晋<lb/>
熙太守閻湛之晉安王子勛典籖沈光眀祖封髙山侯<lb/>
食所統牛崗下柴二村三十户<lb/>
史臣曰漢世西譯遐通兼途累萬跨頭痛之山越繩度<lb/>
之險生行死徑身徃魂歸晋氏南移河隴夐隔戎夷梗<lb/>
路外域天斷若夫大秦天竺逈出西溟二漢銜役特艱<lb/>
斯路而商貨所資或出交部汎海陵波因風逺至又重<lb/>
峻參差氏衆非一殊名詭號種別類殊山琛水寳由兹<lb/>
<pb n="KR2a0016_WYG_097-29a"/>
自出通犀翠羽之珍蛇珠火布之異千名萬品並世主<lb/>
之所虚心故舟舶繼路商使交屬太祖以南琛不至逺<lb/>
命師旅泉浦之㨗威震滄溟未名之寳入充府實夫四<lb/>
夷孔熾患深自古蠻僰殊雜種衆特繁依深傍岨充積<lb/>
畿甸咫尺華氓易興狡毒畧財據土歲月滋深自元嘉<lb/>
將半㓂慝彌廣遂盤結數州揺亂邦邑於是命將出師<lb/>
恣行誅討自江漢以北廬江以南<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>山盪谷窮兵罄武<lb/>
繋頸囚俘盖以數百萬計至於孩年耋齒執訊所遺將<lb/>
<pb n="KR2a0016_WYG_097-29b"/>
卒申好殺之憤干戈窮酸慘之用雖云積怨為報亦甚<lb/>
張奐所云流血于野傷和致災斯固仁者之言矣<lb/>
　<lb/>
　<lb/>
　<lb/>
　<lb/>
　<lb/>
　宋書卷九十七<lb/>
<pb n="KR2a0016_WYG_097-30a"/>
　宋書卷九十七考證<lb/>
南夷林邑國傳交州刺史檀和之忠果到列○到列二<lb/>
　字前魯爽傳亦有之<lb/>
百濟國傳慕義既彰厥懐亦款○亦一本作赤<lb/>
荆雍州蠻傳天門漊中令宗僑之傜賦過重○僑一本<lb/>
　作矯<lb/>
　<lb/>
　<lb/>
<pb n="KR2a0016_WYG_097-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十七考證<lb/>
</p>
<p>
</p>
  </div>
<div>
<head>宋書卷九十八</head> <lb/>
    <p>
<pb n="KR2a0016_WYG_098-1a"/>
欽定四庫全書<lb/>
　宋書卷九十八<lb/>
　　梁　　　　沈　　　　　約　　　　撰<lb/>
　列傳第五十八<lb/>
　　氐胡<lb/>
略陽清水氐楊氏秦漢以來世居隴右為豪族漢獻帝<lb/>
建安中有楊騰者為部落大帥騰子駒勇健多計畧始<lb/>
徙仇池仇池地方百頃因以百頃為號四面斗絶髙平<lb/>
<pb n="KR2a0016_WYG_098-1b"/>
地方二十餘里羊腸蟠道三十六回山上豐水泉煑土<lb/>
成鹽駒後有名千萬者魏拜為百頃氐王千萬子孫名<lb/>
飛龍漸彊盛晋武假征西將軍還居略陽無子飬外甥<lb/>
令狐氏子為子名戊搜晋惠帝元康六年避齊萬年之<lb/>
亂率部落四千家還保百頃自號輔國將軍右賢王闗<lb/>
中士奔流者多依之戊搜延納撫接欲去者則衛䕶資<lb/>
遣之愍帝以為驃騎將軍左賢王時南陽王保在上邽<lb/>
又以戊搜子難敵為征南將軍建興五年戊搜卒難敵<lb/>
<pb n="KR2a0016_WYG_098-2a"/>
襲位與堅頭分部曲難敵號左賢王屯下辯堅頭號右<lb/>
賢王屯河池元帝太興四年劉曜伐難敵與堅頭俱奔<lb/>
晋壽臣於李雄曜退復還仇池成帝咸和九年難敵卒<lb/>
子毅立自號使持節龍驤將軍左賢王下辯公以堅頭<lb/>
子槃為使持節冠軍將軍右賢王河池公咸康元年遣<lb/>
使稱蕃於晋以毅為征南槃征東將軍三年毅族兄初<lb/>
襲殺毅并有其衆自立為仇池公臣於石虎後遣使稱<lb/>
蕃於穆帝永和三年以初為使持節征南將軍雍州刺<lb/>
<pb n="KR2a0016_WYG_098-2b"/>
史平羌校尉仇池公初子國為鎮東將軍武都太守十<lb/>
年改封初天水公十一年毅小弟宋奴使姑子梁式玉<lb/>
因侍値手刃殺初子國率左右誅式玉及宋奴復自立<lb/>
征西將軍桓温表國為鎮北將軍秦州刺史平羌校尉<lb/>
國子安為振威將軍武都太守十二年國從父楊俊復<lb/>
殺國自立安奔苻生俊遣使歸順升平三年以俊為平<lb/>
西將軍平羌校尉仇池公四年俊卒子世立復以為冠<lb/>
軍將軍平羌校尉武都太守仇池公海西公太和三年<lb/>
<pb n="KR2a0016_WYG_098-3a"/>
遷征西將軍秦州刺史以世弟統為寧東將軍武都太<lb/>
守五年世卒統廢世子纂自立纂一名徳聚黨殺統遣<lb/>
使詣簡文帝自陳復以纂為平羌校尉秦州刺史仇池<lb/>
公咸安元年苻堅遣楊安苻雅等討纂克之徙其民於<lb/>
闗中空百頃之地纂後為楊安所殺宋奴之死也二子<lb/>
佛奴佛狗奔逃闗中苻堅以佛奴為右將軍佛狗為撫<lb/>
夷䕶軍後以女妻佛奴子定以定為尚書領軍將軍孝<lb/>
武帝太元八年苻堅敗於淮南闗中擾亂定盡力奉堅<lb/>
<pb n="KR2a0016_WYG_098-3b"/>
堅死乃將家奔隴右徙治歴城城在西縣界去仇池百<lb/>
二十里置倉儲於百頃招合夷晋得千餘家自號龍驤<lb/>
將軍平羌校尉仇池公稱蕃於晋孝武帝孝武帝即以<lb/>
其自號假之求割天水之西縣武都之上禄為仇池郡<lb/>
見許十五年又以定為輔國將軍秦州刺史定已自署<lb/>
征西將軍又進持節都督隴右諸軍事輔國大將軍開<lb/>
府儀同三司校尉刺史如故其年進平天水畧陽郡遂<lb/>
有秦州之地自號西王至十九年攻隴西虜乞佛乾歸<lb/>
<pb n="KR2a0016_WYG_098-4a"/>
定軍敗見殺無子佛狗子盛先為監國守仇池襲位自<lb/>
號使持節征西將軍秦州刺史平羌校尉仇池公諡定<lb/>
為武王分諸四山氐羌為二十部䕶軍各為鎮戍不置<lb/>
郡縣安帝隆安三年遣使稱蕃奉獻方物安帝以盛為<lb/>
輔國將軍平羌校尉仇池公元興三年桓𤣥輔晋進盛<lb/>
平北將軍凉州刺史西戎校尉義熙元年姚興伐盛盛<lb/>
懼遣子難當為質興遣將王敏攻城因梁州別駕吕瑩<lb/>
求救於盛盛遣軍次濜口敏退以盛為都督隴右諸軍<lb/>
<pb n="KR2a0016_WYG_098-4b"/>
事征西大將軍開府儀同三司時益州刺史毛璩討桓<lb/>
元所置梁州刺史桓希敗走漢中空虚盛遣兄子平南<lb/>
將軍撫守漢中三年又假盛使持節北秦州刺史盛又<lb/>
遣將苻寧行梁州刺史代撫九年梁州刺史索邈鎭南<lb/>
城寧乃還髙祖踐阼進盛車騎大將軍加侍中永初三<lb/>
年改封武都王以長子元為武都王世子加號前將軍<lb/>
難當為冠軍將軍撫為安南將軍盛嗣位三十年太祖<lb/>
元嘉二年六月卒時年六十二私諡曰惠文王元字黄<lb/>
<pb n="KR2a0016_WYG_098-5a"/>
眉自號使持節都督隴右諸軍事征西大將軍開府儀<lb/>
同三司平羌校尉秦州刺史武都王雖為蕃臣猶奉義<lb/>
熙之號善待士為流舊所懐安南將軍撫有文武智畧<lb/>
元不能容三年因其子殺人并誅之文帝即以元為使<lb/>
持節征西將軍平羌校尉北秦州刺史武都王乃改義<lb/>
熙之號奉元嘉正朔初盛謂元曰吾年已老當為晋臣<lb/>
汝善事宋帝故元奉焉追贈盛驃騎大將軍餘如故六<lb/>
年六月元卒私諡曰孝昭王弟難當廢元子保宗一名<lb/>
<pb n="KR2a0016_WYG_098-5b"/>
羌奴而自立號使持節都督雍凉諸軍事秦州刺史平<lb/>
羌校尉武都王太祖以為冠軍將軍秦州刺史武都王<lb/>
九年進號征西將軍加持節都督校尉之號難當拜保<lb/>
宗為鎮南將軍鎮宕昌以次子順為鎮東將軍秦州刺<lb/>
史守上邽保宗謀襲難當事泄收繫之先是四方流民<lb/>
有許穆之郝恢之二人投難當並改姓為司馬穆之自<lb/>
云名飛龍恢之自云名康之云是晉室近戚康之尋為<lb/>
人所殺十年難當以益州刺史劉道濟失蜀土人情以<lb/>
<pb n="KR2a0016_WYG_098-6a"/>
兵力資飛龍使入蜀為㓂道濟擊斬之時梁州刺史甄<lb/>
法䕶刑法不理太祖遣刺史蕭思話代任難當因思話<lb/>
未至法䕶將軍下舉兵襲梁州破白馬獲晋昌太守張<lb/>
範法䕶遣參軍魯安期沈法慧等拒之並各奔退難當<lb/>
又遣建忠將軍趙進攻葭萌獲晋壽太守范延朗其年<lb/>
十一月法䕶委鎭奔洋川難當遂有漢中之地以氐苻<lb/>
粟持為梁州刺史又以其凶悍殺之以司馬趙温代為<lb/>
梁州十年正月思話使司馬蕭諱先驅進討所向剋㨗<lb/>
<pb n="KR2a0016_WYG_098-6b"/>
遂平梁州事在思話傳四月難當遣使奉表謝罪曰臣<lb/>
聞生成之徳含氣同係而榮悴殊途遭遇異兆至於恩<lb/>
降自然誠無答謝夫以狂聖道隔猶存克念之誠况君<lb/>
親莫二不期自感者哉每思自竭奉遵光訓丹誠未諒<lb/>
大謗已臻梁州刺史甄法䕶誣臣遣司馬飛龍擾亂西<lb/>
蜀諸所譛引言非一事長塗萬里無路自明風塵之聲<lb/>
日有滋甚與其逆生寧就清滅文武同憤制不自由遣<lb/>
參軍姚道賢齎書詣梁州刺史蕭思話尋續又遣詣臺<lb/>
<pb n="KR2a0016_WYG_098-7a"/>
歸罪道賢至西城為守兵所殺行李蔽擁日月莫照法<lb/>
護恇擾望風奔逃臣即回軍秋毫無犯權留少守以俟<lb/>
㑹通其後數旬官軍尋至守兵單弱懼不自免續遣輕<lb/>
兵共相迎接値秦流民懐土及本行將既旋不容禁制<lb/>
由臣約防無素以致斯闕臣本歴代守蕃世荷殊寵王<lb/>
化始基順天委命要名期義不在今日豈可假托妖妄<lb/>
毁敗成功如此之形灼然易見仰恃聖明必垂鑒察但<lb/>
臣㣲心不達迹違忠順至乃聲聞朝廷勞煩師旅負辱<lb/>
<pb n="KR2a0016_WYG_098-7b"/>
之深罪當誅責逺隔遐荒告謝無地謹遣兼長史齊亮<lb/>
聽命有司并奉送所授第十一符䇿伏待天旨太祖以<lb/>
其邊裔下詔曰楊難當表如此悔謝前愆可特恕宥并<lb/>
特還章節十二年難當釋保宗遣鎮童亭保宗奔索虜<lb/>
主拓䟦燾以為都督隴西諸軍事征西大將軍開府儀<lb/>
同三司平羌校尉南秦王遣襲上邽難當子順失守退<lb/>
以為雍州刺史守下辯十三年三月難當自立為大秦<lb/>
王號年曰建義立妻為王后世子為太子置百官具擬<lb/>
<pb n="KR2a0016_WYG_098-8a"/>
天朝然猶奉朝廷貢獻不絶十七年其國大旱多灾異<lb/>
降大秦王復為武都王十八年十月傾國南宼規有蜀<lb/>
土慮漢中軍出遣建忠將軍苻冲出東洛以防之梁州<lb/>
刺史劉道眞擊斬冲十一月難當剋葭萌獲晋壽太守<lb/>
申坦遂圍涪城巴西太守劉道銀嬰城固守難當攻之<lb/>
十餘日不剋乃還十九年正月太祖遣龍驤將軍裴方<lb/>
眀太子左積弩將軍劉康祖後軍參軍梁坦甲士三千<lb/>
人又發荆雍二州兵討難當受劉道眞節度五月方明<lb/>
<pb n="KR2a0016_WYG_098-8b"/>
等至漢中長驅而進道眞到武興攻偽建忠將軍苻隆<lb/>
剋之安西參軍韋俊建武將軍姜道盛別向下辯道眞<lb/>
又遣司馬夏侯穆季西取白水難當子雍州刺史順建<lb/>
忠將軍楊亮拒之並望風奔走閏月方眀至蘭臯難當<lb/>
鎮北將軍苻義徳建節將軍苻宏祖萬餘人列陣拒戰<lb/>
方眀擊破之斬宏祖殺二千餘人義徳遁去天水任愈<lb/>
之率部曲歸順難當世子撫軍大將軍和據修城方明<lb/>
又遣軍率愈之攻和大破之於是難當將妻子奔索虜<lb/>
<pb n="KR2a0016_WYG_098-9a"/>
死于虜中安西參軍魯尚期追難當出寒峽生禽建節<lb/>
將軍楊保熾安昌侯楊虎頭初難當遣第二子虎為鎭<lb/>
南將軍益州刺史守隂平聞父走逃還至下辯方明使<lb/>
子肅之要之生禽虎傳送京師斬于建康市仇池平以<lb/>
輔國司馬胡崇之為龍驤將軍秦州刺史平羌校尉守<lb/>
仇池索虜拓䟦燾遣安西大將軍吐奚弼平北將軍拓<lb/>
䟦齊等二萬人邀崇之二十年二月崇之至濁水去仇<lb/>
池八十里遇齊等戰敗沒餘衆奔還漢中三月前鎭東<lb/>
<pb n="KR2a0016_WYG_098-9b"/>
司馬苻達征西從事中郎任朏等舉義立保宗弟文徳<lb/>
為主拓䟦齊聞兵起遁走達追擊斬齊因據白崖分平<lb/>
諸戍文徳自號使持節都督秦河涼三州諸軍事征西<lb/>
大將軍秦河涼三州牧平羌校尉仇池公遣露板馳告<lb/>
朝廷太祖詔曰近者校尉仇池公表虜縱逸宼竊仇池<lb/>
將士挫傷民萌塗炭眷言西顧矜慨在懐楊文徳世篤<lb/>
忠順誠感家國糾率義徒奄殄凶醜鋒旗所向殱潰無<lb/>
遺氛䘲澄清蕃境寧一念功惟事良有欣嘉便可遣使<lb/>
<pb n="KR2a0016_WYG_098-10a"/>
慰勞宣示朝旨并敕梁州刺史申坦隨宜應援又詔曰<lb/>
顯録勲効盖惟國典施賞務速無或踰時楊文德志氣<lb/>
果到文武兼全乘機潜奮殊功仍集告㨗歸誠獻俘萬<lb/>
里朝無蹔土樹難自肅休烈照著朕甚嘉焉楊氏世祖<lb/>
西勞方忠累葉宜紹先緒膺受寵榮可使持節散騎常<lb/>
侍都督北秦雍二州諸軍事征西大將軍平羌校尉北<lb/>
秦州刺史封武都王任朏祖父岐伯父祚父綜並仕楊<lb/>
氏為諮議從事中郎朏有志幹文徳以為左司馬文徳<lb/>
<pb n="KR2a0016_WYG_098-10b"/>
既受朝命進戍茄蘆城二十五年為索虜所攻奔于漢<lb/>
中時世祖鎭襄陽執文徳歸之于京師以失守免官削<lb/>
爵土二十七年王師北討起文徳為輔國將軍率軍自<lb/>
漢中西入揺動汧隴文徳宗人楊髙率隂平平武羣氐<lb/>
據唐魯橋以拒文徳文徳水陸俱攻大破之衆並奔散<lb/>
髙遁走奔羌文徳追之至黎卬嶺髙單身投羌仇阿弱<lb/>
家追斬之隂平平武悉平又遣文徳伐啖提氐不剋梁<lb/>
州刺史劉秀之執送荆州使文徳從祖兄頭戍茄蘆荆<lb/>
<pb n="KR2a0016_WYG_098-11a"/>
州刺史南郡王義宣反文徳不同見殺世祖追贈征虜<lb/>
將軍秦州刺史孝建二年以保宗子元和為征虜將軍<lb/>
以頭為輔國將軍元和繼楊氏正統羣氐欲相宗推年<lb/>
小才弱不能綏御所部頭母妻子弟並為索虜所執頭<lb/>
至誠奉順無所顧懐朝廷旣不正元和號位部落未有<lb/>
定主雍州刺史王元謨上表曰被勑令臣遣使與楊元和<lb/>
楊頭相聞并致信餉即遣中軍行參軍吕智宗齎書并<lb/>
信等亦自遣使隨智宗及頭語智宗頃破家為國母妻<lb/>
<pb n="KR2a0016_WYG_098-11b"/>
子弟并墜沒虜中不顧孝道陳力邊捍竭忠盡誠未為<lb/>
朝廷所識若以元和承統宜授王爵若以其年小未堪<lb/>
大任則應別有所委頃來公私紛紜華戎交構皆此之<lb/>
由臣伏尋頭元嘉以來寔有忠誠於國棄親遺愛誠在<lb/>
可嘉氐羌負逺又與虜咫尺急之則反緩之則怨觀頭<lb/>
使人言語不敢便望仇池公所希政在西秦州假節而<lb/>
已如臣愚見蕃捍漢川使無慮患頭寔有力四千户荒<lb/>
州殆不足吝元和小弱若未可專委復數年之後必堪<lb/>
<pb n="KR2a0016_WYG_098-12a"/>
嗣業用之不難若才用不稱則應歸頭若茄蘆不守漢<lb/>
川亦無立理上不許其後立元和為武都王治白水不<lb/>
能自立復走奔索虜元和從弟僧嗣復自立還戍茄蘆<lb/>
以為寧朔將軍仇池太守太宗太始二年詔曰僧嗣逺<lb/>
守西疆世篤忠欵宜加旌顯以甄義槩可冠軍將軍北<lb/>
秦州刺史武都王太守如故三年加持節都督北秦雍<lb/>
二州諸軍事進號征西將軍校尉刺史如故僧嗣卒從<lb/>
弟文度復自立泰豫元年以為龍驤將軍略陽太守封<lb/>
<pb n="KR2a0016_WYG_098-12b"/>
武都王又改龍驤為寧朔將軍後廢帝元徽四年加督<lb/>
北秦州諸軍事平羌校尉北秦州刺史將軍如故文度<lb/>
遣弟龍驤將軍文宏伐仇池破戍兵於蘭臯順帝昇眀<lb/>
元年詔曰茂賞有章寔昭國度疇庸斯炳載宣史册督<lb/>
北秦州諸軍事寧朔將軍平羌校尉北秦州刺史武都<lb/>
王文度門乘輝寵世榮邊邑忠果既亮才勁兼彰龍驤<lb/>
將軍楊文宏肅恊成規躬提桴鼓申稜百頃席卷蘭臯<lb/>
功烈之美並足嘉歎宜膺爵授以酬勲緒文度可使持<lb/>
<pb n="KR2a0016_WYG_098-13a"/>
節都督北秦雍二州諸軍事征西將軍刺史校尉悉如<lb/>
故文宏輔國將軍略陽太守其年虜破茄蘆文度見殺<lb/>
追贈本官加㪚騎常侍以文宏督北秦州諸軍事平羌<lb/>
校尉北秦州刺史襲封武都王將軍如故退治武興<lb/>
大且渠䝉遜張掖臨松盧水胡人也匈奴有左且渠右<lb/>
且渠之官䝉遜之先為此職羌之酋豪曰大故且渠以<lb/>
位為氏而以大冠之世居盧水為酋豪䝉遜髙祖暉仲<lb/>
歸曽祖遮皆雄健有勇名祖祁復延封狄地王父法宏<lb/>
<pb n="KR2a0016_WYG_098-13b"/>
襲爵苻氏以為中田䕶軍䝉遜代父領部曲有勇略多<lb/>
計數為諸胡所推服吕光自王於涼州使䝉遜自領營<lb/>
人配箱直又以䝉遜叔父羅仇為西平太守安帝隆安<lb/>
三年春吕光遣子鎮東將軍纂率羅仇伐枹罕虜乞伏<lb/>
乾歸為乾歸所敗光委罪羅仇殺之四月䝉遜求還葬<lb/>
羅仇因聚萬餘人叛光殺臨松䕶軍屯金山五月光揮<lb/>
纂擊破䝉遜將六七人逃山中家户悉亡散時䝉遜兄<lb/>
男成將兵西守晋昌聞䝉遜反引軍還殺酒泉太守疊<lb/>
<pb n="KR2a0016_WYG_098-14a"/>
滕推建康太守叚業為主業自號龍驤大將軍涼州牧<lb/>
建康公以男成為輔國將軍男成及晋昌太守王徳圍<lb/>
張掖剋之業因據張掖䝉遜率部曲投業業以䝉遜為<lb/>
鎮西將軍臨池太守王徳為酒泉太守尋又以䝉遜領<lb/>
張掖太守三年四月業使䝉遜將萬人攻光弟子純於<lb/>
西郡經旬不剋乃引水灌城窘急乞降執之以歸時王<lb/>
德叛業自稱河州刺史業使䝉遜西討徳焚城將部曲<lb/>
走投晋昌太守唐瑶蒙遜追德至沙頭大破之虜其妻<lb/>
<pb n="KR2a0016_WYG_098-14b"/>
子部落而還轉西安太守將軍如故四年五月䝉遜與<lb/>
男成謀殺業男成不許䝉遜反譛男成於業業殺男成<lb/>
䝉遜乃謂其部曲曰叚公無道枉殺輔國吾為輔國報<lb/>
讎遂舉兵攻張掖殺叚業自稱車騎大將軍建號永安<lb/>
元年是月敦煌太守李暠亦起兵自號冠軍大將軍西<lb/>
胡校尉沙州刺史太守如故稱庚子元年與䝉遜相抗<lb/>
其冬暠遣唐瑶及鷹揚將軍宋繇攻酒泉獲太守大且<lb/>
渠益生蒙遜從叔也吕光死子纂立元年為從弟隆所<lb/>
<pb n="KR2a0016_WYG_098-15a"/>
簒姚興攻涼州隆稱臣請降䝉遜亦遣使詣興興以為<lb/>
鎭西將軍沙州刺史西海侯二年二月䝉遜與西平虜<lb/>
秃髪傉檀共攻涼州為隆所破十月傉檀復攻隆三年<lb/>
三月隆以蒙遜傉檀交逼遣弟超詣姚興求迎七月興<lb/>
遣將齊難迎隆隆說難伐䝉遜䝉遜懼遣弟為質獻寳<lb/>
貨於難乃止以武衛將軍王尚行涼州刺史而還義熙<lb/>
元年正月李暠改稱大將軍大都督涼州牧䕶羌校尉<lb/>
涼公五月移據酒泉姚興假傉檀涼州刺史代王尚屯<lb/>
<pb n="KR2a0016_WYG_098-15b"/>
姑臧二年九月䝉遜襲李暠至安彌去城六十里暠乃<lb/>
覺引軍出戰大敗退還閉城自守䝉遜亦歸六年䝉遜<lb/>
攻破傉檀傉檀走屯樂都武威人焦朗入姑臧自號驃<lb/>
騎大將軍臣于李暠八年蒙遜攻焦朗殺之據姑臧自<lb/>
號大都督大將軍河西王改稱𤣥始元年立子正德為<lb/>
世子十三年五月李暠死子歆立六月歆伐䝉遜至建<lb/>
康䝉遜拒之歆退走追到西支閒蒙遜大敗死者四千<lb/>
餘人乃収餘衆増築建康城置兵戍而還十四年蒙遜<lb/>
<pb n="KR2a0016_WYG_098-16a"/>
遣使詣晋奉表稱藩以蒙遜為涼州刺史髙祖踐阼以<lb/>
歆為使持節都督髙昌敦煌晉昌酒泉西海玉門堪泉<lb/>
七郡諸軍事護羌校尉征西大將軍酒泉公永初元年<lb/>
七月䝉遜東略浩舋李歆乘虚攻張掖䝉遜回軍西歸<lb/>
歆退走追至臨澤斬歆兄弟三人進攻酒泉剋之歆弟<lb/>
敦煌太守恂據郡自稱大將軍十月䝉遜遣世子正徳<lb/>
攻恂不下三年正月䝉遜自徃築長堤引水灌城數十<lb/>
日又不下三月恂武衛將軍宋丞廣武將軍宏舉城降<lb/>
<pb n="KR2a0016_WYG_098-16b"/>
恂自殺李氏由是遂亡於是鄯善王比龍入朝西域三<lb/>
十六國皆稱臣貢獻髙祖以䝉遜為使持節散騎常侍<lb/>
都督涼州諸軍事鎮軍大將軍開府儀同三司涼州刺<lb/>
史張掖公十二月晉昌太守唐契反復遣正徳攻契景<lb/>
平元年三月克之契奔伊吾八月芮芮來抄䝉遜遣正<lb/>
徳拒之正徳輕騎進戰軍敗見殺乃以次子興國為世<lb/>
子是歲進䝉遜侍中都督涼秦河沙四州諸軍事驃騎<lb/>
大將軍領護匈奴中郎將西夷校尉涼州牧河西王開<lb/>
<pb n="KR2a0016_WYG_098-17a"/>
府持節如故太祖元嘉元年枹罕虜乞伏熾槃出貂渠<lb/>
谷攻河西白草嶺臨松郡皆沒執䝉遜從弟成都從子<lb/>
日蹄頗羅等而去三年改驃騎為車騎世子興國遣使<lb/>
奉表請周易及子集諸書太祖並賜之合四百七十五<lb/>
卷䝉遜又就司徒王宏求搜神記宏寫與之六年䝉遜<lb/>
征枹罕時乞伏熾槃死矣子茂蔓大破䝉遜生禽興國<lb/>
殺三千餘人䝉遜贖興國送穀三十萬斛竟不遣䝉遜<lb/>
乃立興國母弟菩提為世子朝廷未知也七年以興國<lb/>
<pb n="KR2a0016_WYG_098-17b"/>
為冠軍將軍河西王世子其年夏四月西虜赫連定為<lb/>
索虜拓䟦燾所破奔上邽十一月茂蔓聞定敗將家户<lb/>
及興國東征欲移居上邽八年正月至南安定率衆禦<lb/>
茂蔓大破之殺茂蔓執興國而還四月定避拓䟦燾欲<lb/>
渡河西撃蒙遜五月率部曲至治城峽口渡河濟未半<lb/>
為吐谷渾慕璝所邀見獲興國被創數日死九年以菩<lb/>
提為冠軍將軍河西王世子十年四月䝉遜卒時年六<lb/>
十六私諡曰武宣王菩提年㓜䝉遜第三子茂䖍時為<lb/>
<pb n="KR2a0016_WYG_098-18a"/>
酒泉太守衆議推茂䖍為主襲䝉遜為號十一年茂䖍<lb/>
上表曰臣聞功以濟物為髙非竹帛無以述徳名以當<lb/>
寔為美非諡號無以休終先臣蒙遜西復涼城澤憺崑<lb/>
裔芟夷羣暴清灑區夏曁運鍾有道備大宋之宗臣爵<lb/>
班九服享惟永之丕祚功名昭著剋固貞節考終由正<lb/>
而請名之路無階懿跡雖𢎞而敘述之美有缺臣子痛<lb/>
感咸用不安謹案諡法剋定禍亂曰武善聞周達曰宣<lb/>
先臣廓清河外勲光天府標榜稱迹寔兼斯義輙上諡<lb/>
<pb n="KR2a0016_WYG_098-18b"/>
為武宣王若允天聽垂之史筆則幽顯荷榮始終無恨<lb/>
詔曰使持節侍中都督秦河沙涼四州諸軍事車騎大<lb/>
將軍開府儀同三司領護匈奴中郎將西夷校尉涼州<lb/>
牧河西王蒙遜才兼文武勲濟西服爰自萬里款誠夙<lb/>
著方仗忠果翼宣逺略奄至薨隕悽悼于懐便遣使弔<lb/>
祭并加顯諡嗣子茂䖍纂戎前軌乃心彌彰宜䝉寵授<lb/>
紹兹蕃業可持節㪚騎常侍都督涼秦河沙四州諸軍<lb/>
事征西大將軍領護匈奴中郎將西夷校尉涼州刺史<lb/>
<pb n="KR2a0016_WYG_098-19a"/>
河西王河西人趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>善厯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>十四年茂䖍奉表獻方物<lb/>
并獻周生子十三卷時務論十二卷三國總略二十卷<lb/>
俗問十一卷十三州志十卷文檢六卷四科傳四卷燉<lb/>
煌寔錄十卷涼書十卷漢皇徳傳二十五卷王典七卷<lb/>
魏駮九卷謝艾集八卷古今字二卷乘邱先生三卷周<lb/>
髀一卷皇帝王厯三合紀一卷趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>傳并甲寅元厯一<lb/>
卷孔子讚一卷合一百五十四卷茂䖍又求晉趙起居<lb/>
注諸雜書數十件太祖賜之十六年閏八月拓䟦燾攻<lb/>
<pb n="KR2a0016_WYG_098-19b"/>
涼州茂䖍兄子萬年為虜内應茂䖍見執茂䖍弟安彌<lb/>
縣侯無諱先為征西將軍沙州刺史都督建康以西諸<lb/>
軍事酒泉太守第六弟武興縣侯儀德為征東將軍秦<lb/>
州刺史都督丹領以西諸軍事張掖太守燾既獲茂䖍<lb/>
遣軍擊儀徳棄城奔無諱於是無諱儀德擁家户西就<lb/>
從弟燉煌太守唐兒燾使將守武威酒泉張掖而還十<lb/>
七年正月無諱使唐兒守燉煌自與儀徳伐酒泉三月<lb/>
剋之攻張掖臨松得四萬餘户還據酒泉十八年五月<lb/>
<pb n="KR2a0016_WYG_098-20a"/>
唐兒反無諱留從弟天周守酒泉復與儀徳討唐兒唐<lb/>
兒將萬餘人出戰大敗執唐兒殺之復據燉煌七月拓<lb/>
䟦燾遣軍圍酒泉十月城中饑萬餘口皆餓死天周殺<lb/>
妻以食戰士食盡城乃陷執天周至平城殺之于時虜<lb/>
兵甚盛無諱衆饑懼不自立欲引衆西行十一月遣弟<lb/>
安周五千人伐鄯善堅守不下十九年四月無諱自率<lb/>
萬餘家棄燉煌西就安周未至而鄯善王比龍將四千<lb/>
餘家走因據鄯善初唐契自晉昌奔伊吾是年攻髙昌<lb/>
<pb n="KR2a0016_WYG_098-20b"/>
髙昌城主闕爽告急八月無諱留從子豐周守鄯善自<lb/>
將家户赴之未至而芮芮遣軍救髙昌殺唐契部曲奔<lb/>
無諱九月無諱遣將衛尞夜襲髙昌爽奔芮芮無諱復<lb/>
據髙昌遣常侍氾儁奉表使京師獻方物太祖詔曰往<lb/>
年狡虜縱逸侵害涼土河西王茂䖍遂至不守淪䧟宼<lb/>
逆累世著誠以為矜悼次弟無諱克紹遺業保據方隅<lb/>
外結鄰國内輯民庻係心闕庭踐修貢職宜加朝命以<lb/>
褒篤勲可持節散騎常侍都督涼河沙三州諸軍事征<lb/>
<pb n="KR2a0016_WYG_098-21a"/>
西大將軍領䕶匈奴中郎將西夷校尉涼州刺史河西<lb/>
王無諱卒弟安周立二十一年詔曰故征西大將軍河<lb/>
西王無諱弟安周才略沈到世篤忠款統承遺業民衆<lb/>
歸懐雖亡士喪師孤立異所而能招率殘寡攘㓂自全<lb/>
宜加榮授垂軌先烈可使持節散騎常侍都督涼河沙<lb/>
三州諸軍事領西域戊已校尉涼州刺史河西王世祖<lb/>
大眀三年安周奉獻方物<lb/>
史臣曰氐藉世業之資胡因倔起之衆結根百頃跨有<lb/>
<pb n="KR2a0016_WYG_098-21b"/>
河西雖戎夷猾夏自擅荒服而才力雄富頗尚禮文楊<lb/>
氏兵精地險境接華漢伺隙邊闗首䑕疆場遂西入白<lb/>
馬東出黄金乘晉壽之㨗構圍涪之舋規吞黒水志傾<lb/>
井絡紀郢之勢方危樊鄧之心屢駭天子聽朝不怡有<lb/>
懐辛李之將而齊之宣皇率偏旅數百定命先驅推鋒<lb/>
直指勢踰風電雲徹席卷致届南城逐北追奔全勝萬<lb/>
里敵人皆裹骨輿屍越至險而自竄其餘皆膏身山野<lb/>
委骸川澤既而裴劉二將藉其威聲故使濁水靡旗蘭<lb/>
<pb n="KR2a0016_WYG_098-22a"/>
臯失險氐族轉徙奔亾遺燼不滅者若線梁土獲乂以<lb/>
迄于今由此而言功烈可謂盛矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_098-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十八<lb/>
<pb n="KR2a0016_WYG_098-23a"/>
　宋書卷九十八考證<lb/>
氐胡傳闗中士奔流者多依之○中字下一本有人字<lb/>
十二年難當釋保宗遣鎮童亭○後魏書作薫亭水經<lb/>
　注作董亭<lb/>
楊氏世祖西勞方忠累葉○勞字當在忠字下<lb/>
　<lb/>
　<lb/>
　<lb/>
<pb n="KR2a0016_WYG_098-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十八考證<lb/>
</p>
<p>
</p>
  </div>
<div>
<head>宋書卷九十九</head> <lb/>
    <p>
<pb n="KR2a0016_WYG_099-1a"/>
欽定四庫全書<lb/>
　宋書卷九十九<lb/>
　　梁　　　　沈　　　　約　　　　　撰<lb/>
　列傳第五十九<lb/>
　　二凶<lb/>
元凶劭字休逺文帝長子也帝即位後生劭時上猶在<lb/>
諒闇故秘之三年閏正月方云劭生自前代以來未有<lb/>
人君即位後皇后生太子唯殷帝乙旣踐阼正妃生紂<lb/>
<pb n="KR2a0016_WYG_099-1b"/>
至是又有劭焉體元居正上甚喜悦年六歲拜為皇太<lb/>
子中庻子二率入直永福省更築宫制度嚴麗年十二<lb/>
出居東宫納黄門侍郎殷淳女為妃十三加元服好讀<lb/>
史傳尤愛弓馬及長美湏眉大眼方口長七尺四寸親<lb/>
覽宫事延接賔客意之所欲上必從之東宫置兵與羽<lb/>
林等十七年劭拜京陵大將軍彭城王義康竟陵王誕<lb/>
尚書桂陽侯義融並從司空江夏王義恭自江都來會<lb/>
京口二十七年上將北伐劭與蕭思話固諫不從索虜<lb/>
<pb n="KR2a0016_WYG_099-2a"/>
至𤓰歩京邑震駭劭出鎭石頭總統水軍善於撫御上<lb/>
登石頭城有憂色劭曰不斬江湛徐湛之無以謝天下<lb/>
上曰北伐自我意不闗二人也上時務在本業勸課耕<lb/>
桑使宫内皆蠶欲以諷厲天下有女巫嚴道育本吳興<lb/>
人自言通靈能役使鬼物夫為刼坐沒入奚官劭姊東<lb/>
陽公主應閤婢王鸚鵡白公主云道育通靈有異術主<lb/>
乃白上託云善蠶求召入見許道育既入自言服食主<lb/>
及劭並信惑之始興王濬素佞事劭與劭並多過失慮<lb/>
<pb n="KR2a0016_WYG_099-2b"/>
上知使道育祈請欲令過不上聞道育輙云自上天陳<lb/>
請必不泄露劭等敬事號曰天師後遂為巫蠱以玉人<lb/>
為上形像埋於含章殿前初東陽主有奴陳天興鸚鵡<lb/>
飬以為子而與之滛通鸚鵡天興及寧州所獻黄門慶<lb/>
國並預巫蠱事劭以天興補隊主東陽主薨鸚鵡應出<lb/>
嫁劭慮言語難密與濬謀之時吳興沈懐逺為濬府佐<lb/>
見待異常乃嫁鸚鵡與懐逺為妾不以啓上慮後事泄<lb/>
因臨賀公主㣲言之上後知天興領隊遣閹人奚承祖<lb/>
<pb n="KR2a0016_WYG_099-3a"/>
詰讓劭曰臨賀公主南第先有一下人欲嫁又聞此下<lb/>
人養他人奴為兒而汝用為隊主抽抜何乃速汝間用<lb/>
主副並是奴邪欲嫁置何處劭答曰南第昔屬天興求<lb/>
將驅使臣答曰五那可得若能擊賊者可入隊當時盖<lb/>
戲言爾都不復憶後天興道上通辭乞位追存往為者<lb/>
不忍食言呼視見其形容粗徤堪充驅使脫尒使監禮<lb/>
兼隊副比用人雖取勞舊亦參用有氣幹者謹條牒人<lb/>
<hi>闕</hi>名上呈下人欲嫁者猶未有處時鸚鵡已嫁懐逺矣<lb/>
<pb n="KR2a0016_WYG_099-3b"/>
劭懼馳書告濬并使報臨賀主上若問嫁處當言未有<lb/>
定所濬答書曰奉令伏深惶怖啓此事多日今始來問<lb/>
當是有感發之者未測源由爾計臨賀故當不應翻覆<lb/>
言語自生寒熱也此姥由來挾兩端難可孤保正爾自<lb/>
問臨賀兾得審寔也其若見問當作依違答之天興先<lb/>
署佞人府位不審監上當無此簿領爾急宜撻之殿下<lb/>
已見王未宜依此具令嚴自躬上啓聞彼人若為不已<lb/>
正可促其餘命或是大慶之漸凡劭濬相與書疏類如<lb/>
<pb n="KR2a0016_WYG_099-4a"/>
此所言皆為名號謂上為彼人或以為其人以太尉江<lb/>
夏王義恭為佞人東陽主第在西掖門外故云南第王<lb/>
即鸚鵡姓躬上啓聞者令道育上天白天神也鸚鵡既<lb/>
適懐逺慮與天興私通事泄請劭殺之劭密使人害天<lb/>
興慶國謂宣傳徃來唯有二人天興既死慮將見及乃<lb/>
具以其事白上上驚惋即遣收鸚鵡封籍其家得劭濬<lb/>
書數百紙皆呪詛巫蠱之言得所埋上形像於宫内道<lb/>
育叛亡討捕不得上大怒窮治其事分遣中使入東諸<lb/>
<pb n="KR2a0016_WYG_099-4b"/>
郡搜討遂不獲上詰責劭濬劭濬惶懼無辭唯陳謝而<lb/>
已道育變服為尼逃匿東宫濬徃京口又載以自隨或<lb/>
出止民張旿家江夏王義恭自盱眙還朝上以巫蠱告<lb/>
之曰常見典籍有此謂之書傳空言不意遂所親覩劭<lb/>
雖所行失道未必便亡社稷南靣之日非復我及汝事<lb/>
汝兒子多將來遇此不幸爾先是二十八年彗星起畢<lb/>
昴入太㣲掃帝座端門滅翼軫二十九年熒惑逆行守<lb/>
氐自十一月霖雨連雪太陽罕曜三十年正月大風飛<lb/>
<pb n="KR2a0016_WYG_099-5a"/>
霰且雷上憂有竊發輙加劭兵衆東宫實甲萬人車駕<lb/>
出行劭入守使將白直隊自隨其年二月濬自京口入<lb/>
朝當鎮江陵復載道育還東宫欲將西上有告上云京<lb/>
口民張旿家有一尼服食出入征北内似是嚴道育上<lb/>
初不信試使掩錄得其二婢云道育隨征北還都上謂<lb/>
劭濬已當斥遣道育而猶與往來惆悵惋駭乃使京口<lb/>
以船送道育二婢湏至檢覈廢劭賜濬死以語濬母潘<lb/>
淑妃淑妃具以告濬濬馳報劭劭因是異謀每夜輙饗<lb/>
<pb n="KR2a0016_WYG_099-5b"/>
將士或親自行酒宻與腹心隊主陳叔兒詹叔兒齋帥<lb/>
張超之任建之謀之道育婢將至其月二十一日夜詐<lb/>
上詔云魯秀謀反汝可平眀守闕率衆入因使超之等<lb/>
集素所畜飬兵士二千餘人皆使披甲召内外幢隊主<lb/>
副豫交部勒云有所討宿召前中庻子右軍長史蕭斌<lb/>
夜呼斌及左衛率袁淑中舎人殷仲素左積弩將軍王<lb/>
正見並入宫告以大事自起拜斌等因流涕衆並驚愕<lb/>
語在淑傳明旦未開鼔劭以朱服加戎服上乘畫輪車<lb/>
<pb n="KR2a0016_WYG_099-6a"/>
與蕭斌同載衛從如常入朝之儀守門開從萬春門入<lb/>
舊制東宫隊不得入城劭與門衛云受勑有所收討令<lb/>
後隊速來張超之等數十人馳入雲龍東中華門及齋<lb/>
閤㧞刀徑上合殿上其夜與尚書僕射徐湛之屏人語<lb/>
至旦燭猶未滅直衛兵尚寢超之手行弑逆并殺湛之<lb/>
劭進至合殿中閤太祖已崩出坐東堂蕭斌執刀侍直<lb/>
呼中書舍人顧嘏嘏震懼不時出既至問曰欲共見廢<lb/>
何不蚤啓未及答即於前斬之遣人於崇禮闥殺吏部<lb/>
<pb n="KR2a0016_WYG_099-6b"/>
尚書江湛太祖左細杖主卜天與攻劭於東堂見殺又<lb/>
使人從東閤入殺潘淑妃又殺太祖親信左右數十人<lb/>
急召始興王濬率衆屯中堂又召太尉江夏王義恭尚<lb/>
書令何尚之劭即偽位為書曰徐湛之江湛弑逆無狀<lb/>
吾勒兵入殿已無所及號惋崩衂肝心破裂今罪人斯<lb/>
得元凶克殄可大赦天下改元嘉三十年為太初元年<lb/>
文武竝賜位二等諸科一依丁夘初使蕭斌作詔斌辭<lb/>
以不文乃使侍中王僧綽為之使改元為太初劭素與<lb/>
<pb n="KR2a0016_WYG_099-7a"/>
道育所定斌曰舊踰年改元劭以問僧綽僧綽曰晉惠<lb/>
帝即位便改號劭喜而從之百僚至者裁數十人劭便<lb/>
遽即位即位畢稱疾還入永福省然後遷大行皇帝升<lb/>
太極前殿是日以蕭斌為散騎常侍尚書僕射領軍將<lb/>
軍何尚之為司空前右衛率檀和之戍石頭侍中營道<lb/>
侯義綦為征虜將軍晉陵南下邳二郡太守鎮京城尚<lb/>
書殷仲景為侍中中護軍大行皇帝大歛劭辭疾不敢<lb/>
出先給諸王及諸處兵杖悉收還武庫殺徐湛之江湛<lb/>
<pb n="KR2a0016_WYG_099-7b"/>
親黨新除始興内史荀赤松新除尚書左丞臧凝之山<lb/>
隂令傅僧祐吳令江徽前征北行參軍諸葛詡右衛司<lb/>
馬江文綱以殷仲素為黄門侍郎王正見為左軍將軍<lb/>
張超之及諸同逆聞人文子徐興祖詹叔兒陳叔兒任<lb/>
建之等竝將校以下龍驤將軍帶郡各賜錢二十萬遣<lb/>
人謂魯秀曰徐湛之常欲相危我已為卿除之矣使秀<lb/>
與屯騎校尉龎秀之對掌軍隊以侍中王僧綽為吏部<lb/>
尚書司徒左長史何偃為侍中成服日劭登殿臨靈號<lb/>
<pb n="KR2a0016_WYG_099-8a"/>
慟不自持博訪公卿詢求治道薄賦輕繇損諸逰費田<lb/>
苑山澤有可弛者假與貧民三月遣大使分行四方分<lb/>
浙以東五郡為會州省揚州立司隸校尉以殷冲補之<lb/>
以大將軍江夏王義恭為太保司徒南譙王義宣為太<lb/>
尉衛將軍荆州刺史始興王濬進號驃騎將軍王僧綽<lb/>
以先預廢立見誅長沙王瑾瑾弟楷臨川王健桂陽侯<lb/>
覬新諭侯球竝以宿恨下獄死禮官希旨諡太祖不敢<lb/>
盡美稱上諡曰中宗景皇帝以雍州刺史臧質為丹陽<lb/>
<pb n="KR2a0016_WYG_099-8b"/>
尹進世祖號征南將軍加散騎常侍撫軍將軍南平王<lb/>
鑠中軍將軍㑹稽太守隨王誕會州刺史江夏王義恭<lb/>
以太保領大宗師諮禀之科依晉扶風王故事世祖及<lb/>
南譙王義宣隨王誕諸方鎮竝舉義兵劭聞義師大起<lb/>
悉聚諸王及大臣於城内移江夏王義恭住尚書下舍<lb/>
義恭諸子住侍中下省自永初元年以前相國府入齋<lb/>
傳教給使免軍户屬南彭城薛縣劭下書以中流起兵<lb/>
嘗親率六師觀變江介悉召下番將吏加三吳太守軍<lb/>
<pb n="KR2a0016_WYG_099-9a"/>
號置佐領兵四月立妻殷氏為皇后世祖檄京邑曰夫<lb/>
運不常隆代有莫大之釁爰自上葉或因多難以成福<lb/>
或階昏虐以兆亂咸由君臣義合理悖恩離故堅氷之<lb/>
遘每鍾澆末未有以道御世教化眀厚而當梟獍反噬<lb/>
難發天屬者也先帝聖徳在位功格區宇明照萬國道<lb/>
洽無垠風之所被荒隅變識仁之所動木石開心而賊<lb/>
劭乘藉冢嫡夙蒙寵樹正位東朝禮絶君后凶慢之情<lb/>
發於齠齓猜忍之心成於幾立賊濬險躁無行自㓜而<lb/>
<pb n="KR2a0016_WYG_099-9b"/>
長交相倚附共逞奸回先旨以王室不造家難亟結故<lb/>
含蔽容隠不彰其釁訓誘啓告冀能革音何悟狂慝不<lb/>
悛同惡相濟肇亂巫蠱終行弑逆聖躬離荼毒之痛社<lb/>
稷有翦墜之哀四海崩心人神泣血生民以來未聞斯<lb/>
禍奉諱驚號肝腦塗地煩寃腷臆容身無所大將軍諸<lb/>
王幽閒窮省存亡未測徐僕射江尚書袁左率皆當世<lb/>
標秀一時忠貞或正色立朝或聞逆弗順竝横分階闥<lb/>
懸首都市宗黨夷滅豈伊一姓禍毒所流未知其極昔<lb/>
<pb n="KR2a0016_WYG_099-10a"/>
周道告難齊晉勤王漢歴中圮虚牟立節異姓末屬猶<lb/>
或亡軀况幕府職同昔人義兼臣子所以枕戈嘗膽茍<lb/>
全視息志梟元凶少雪仇耻今命冠軍將軍領咨議中<lb/>
直兵栁元景寧朔將軍領中直兵馬文恭等統勁卒三<lb/>
萬風馳徑造石頭分趨白下輔國將軍領咨議中直兵<lb/>
宗慤等勒甲楯二萬征虜將軍領司馬武昌内史沈慶<lb/>
之等領壯勇五萬相尋就路支軍別統或焚舟破釜歩<lb/>
自姑熟或迅檝蕪湖入據雲陽凡此諸帥皆英果權竒<lb/>
<pb n="KR2a0016_WYG_099-10b"/>
智畧深贍名震中土勲暢遐疆幕府親董精悍一十餘<lb/>
萬授律枕戈駱驛繼邁司徒叡哲淵謨赫然震發徴甲<lb/>
八州電起荆郢冠軍將軍臧質忠烈恊舉靁動漢隂冠<lb/>
軍將軍朱修之誠節亮欵悉力請奮荆雝百萬稍次近<lb/>
塗蜀漢之卒續已出境又安東將軍誕平西將軍遵考<lb/>
前撫軍將軍蕭思話征虜將軍魯爽前寧朔將軍王元<lb/>
謨竝密信俱到不契同期傳檄三吳馳軍京邑逺近俱<lb/>
發揚於萬里樓艦騰川則滄海霧咽鋭甲赴野則林薄<lb/>
<pb n="KR2a0016_WYG_099-11a"/>
摧根謀臣智士雄夫毅卒畜志須時懐憤待用先聖靈<lb/>
澤結在民心逆順大數㝠發天理無父之國天下無之<lb/>
羽檄既馳華夷響㑹以此衆戰誰能抗禦以此義動何<lb/>
徃不㨗况逆醜無親人鬼所背計其同惡不盈一旅崇<lb/>
極羣小是與比周哲人君子必加積忌傾海注螢頽山<lb/>
壓卵商周之勢曾何足云諸君或奕世貞賢身<hi>缺</hi>皇渥<lb/>
或勲烈肺腑休否攸同拘逼凶勢俛眉㓂手含憤茹慼<lb/>
不可為心大軍近次威聲已接便宜因變立功洗雪滓<lb/>
<pb n="KR2a0016_WYG_099-11b"/>
累若事有不獲能背逆歸順亦其次也如有守迷遂徃<lb/>
黨一凶類刑兹無赦戮及五宗賞罸之科信如日月原<lb/>
火一燎異物同灰幸求多福無貽後悔書到宣告咸使<lb/>
聞知劭自謂素習武事語朝士曰卿等但助我理文書<lb/>
勿措意戎陳若有㓂難吾當自出唯恐賊虜不敢動爾<lb/>
司隸校尉殷冲掌綜文符左衛將軍尹宏配衣軍旅蕭<lb/>
斌總衆事中外戒嚴防守世祖子於侍中下省南譙王<lb/>
義宣諸子於太倉空屋劭使濬與世祖書曰聞弟忽起<lb/>
<pb n="KR2a0016_WYG_099-12a"/>
狂檄阻兵反噬縉紳憤歎義夫激怒古來陵上内侮誰<lb/>
不夷滅弟洞覽墳籍豈不斯具今主上天縱英聖靈武<lb/>
宏發自登宸極威澤兼宣人懐甘死之志物競舍生之<lb/>
節弟䝉眷遇著自少長東宫之懽其來如昨而信惑姦<lb/>
邪忘兹恩友此之不義人鬼同疾今水部諸軍悉已備<lb/>
辦上親御六師太保又秉鉞臨統吾與烏羊相尋即道<lb/>
所以淹霆緩電者猶冀弟迷而知返爾故畧示懐言不<lb/>
盡意主上聖恩每厚法師今在殿内住想弟欲知消息<lb/>
<pb n="KR2a0016_WYG_099-12b"/>
故及烏羊者南平王鑠法師世祖世子小名也劭欲殺<lb/>
三鎮士庻家口江夏王義恭何尚之說之曰凡舉大事<lb/>
者不顧家口且多是驅逼今忽誅其餘累正足堅彼意<lb/>
爾劭謂為然乃下書一無所問使褚湛之戍石頭劉思<lb/>
孝鎮東府濬及蕭斌勸劭勒水軍自上决戰若不爾則<lb/>
保據梁山江夏王義恭慮義兵倉卒船舫陋小不宜水<lb/>
戰乃進䇿曰賊諱小年未習軍旅逺來疲弊宜以逸待<lb/>
之今逺出梁山則京都空弱東軍乘虚容能為患若分<lb/>
<pb n="KR2a0016_WYG_099-13a"/>
力兩赴則兵散勢離不如飬銳待期坐而觀釁劭善其<lb/>
義蕭斌厲色曰南中郎二十年少業能建如此大事豈<lb/>
復可量三方同惡勢據上流沈慶之甚練軍事栁元景<lb/>
宗慤屢嘗立功形勢如此實非小敵唯宜及人情尚可<lb/>
决力一戰端坐臺城何由得久主相咸無戰意此自天<lb/>
也劭不納疑朝廷舊臣悉不為己用厚接王羅漢魯秀<lb/>
悉以兵事委之多賜珍玩美色以悦其意羅漢先為南<lb/>
平王鑠右軍參軍劭以其有將用故以心膂委焉或勸<lb/>
<pb n="KR2a0016_WYG_099-13b"/>
劭保石頭城者劭曰昔人所以固石頭俟諸侯勤王爾<lb/>
我若守此誰當見救唯應力戰决之不然不剋日日自<lb/>
出行軍慰勞將士親督都水治船艦焚南㟁驅百姓家<lb/>
悉渡水北使有司奏立子偉之為皇太子以褚湛之為<lb/>
後將軍丹陽尹置佐史驃騎將軍始興王濬為侍中中<lb/>
書監司徒録尚書六條事中軍將軍南平王鑠為使持<lb/>
節都督南兗兖青徐冀五州諸軍事征北將軍開府儀<lb/>
同三司南兗州刺史新除左將軍丹陽尹建平王宏為<lb/>
<pb n="KR2a0016_WYG_099-14a"/>
散騎常侍鎮軍將軍江州刺史龎秀之自石頭先衆南<lb/>
奔人情由是大震以征虜將軍營道侯義綦即本號為<lb/>
湘州刺史輔國將軍檀和之為西中郎將雍州刺史十<lb/>
九日義軍至新林劭登石頭烽火樓望之二十一日義<lb/>
軍至新亭時魯秀屯白石劭召秀與王羅漢共屯朱雀<lb/>
門蕭斌統歩軍褚湛之統水軍二十二日使蕭斌率魯<lb/>
秀王羅漢等精兵萬人攻新亭壘劭登朱雀門躬自督<lb/>
率將士懐劭重賞皆為之力戰將克而秀歛軍遽止為<lb/>
<pb n="KR2a0016_WYG_099-14b"/>
栁元景等所乘故大敗劭又率腹心同惡自來攻壘元<lb/>
景復破之劭走還朱雀門蕭斌臂為流矢所中褚湛之<lb/>
携二子與檀和之同共歸順劭駭懼走還臺城其夜魯<lb/>
秀又南奔時江夏王義恭謀據石頭㑹劭已令濬及蕭<lb/>
斌備守劭竝焚京都軍籍置立郡縣悉屬司隸為民以<lb/>
前軍將軍輔國將軍王羅漢為左衛將軍輔國如故左<lb/>
軍王正見為太子左衛率二十五日義恭單馬南奔自<lb/>
東掖門出於冶渚過淮東掖門隊主吳道興是臧質門<lb/>
<pb n="KR2a0016_WYG_099-15a"/>
人冶渚軍主原穉孫是世祖故史義恭得免劭遣騎追<lb/>
討騎至冶渚義恭始得渡淮義恭佐史義故二千餘人<lb/>
隨從南奔多為追兵所殺遣濬殺義恭諸子以輦迎蔣<lb/>
侯神像於宫内啓顙乞恩拜為大司馬封鍾山郡王食<lb/>
邑萬户加節鉞蘇侯為驃騎將軍使南平王鑠為祝文<lb/>
罪狀世祖加濬使持節都督南徐㑹二州諸軍事領太<lb/>
子太傅南徐州刺史給班劒二十人征北將軍南兗州<lb/>
刺史南平王鑠進號驃騎將軍與濬竝録尚書事二十<lb/>
<pb n="KR2a0016_WYG_099-15b"/>
七日臨軒拜息偉之為太子百官皆戎服劭獨衮衣下<lb/>
書大赦天下唯世祖劉義恭義宣誕不在原例餘黨一<lb/>
無所問先遣太保參軍庾道員外散騎侍郎朱和之又<lb/>
遣殿中將軍燕欽東拒誕五月世祖所遣參軍顧彬之<lb/>
及誕前軍竝至曲阿與道相遇與戰大破之劭遣人焚<lb/>
燒都水西裝及左尚方决破柏崗方山埭以絶東軍又<lb/>
悉以上守家之丁巷居者綠淮竪舶船為樓多設大弩<lb/>
又使司隸治中監琅邪郡事芊希柵斷班瀆白石諸水<lb/>
<pb n="KR2a0016_WYG_099-16a"/>
口于時男丁既盡召婦女親役其月三日魯秀等募勇<lb/>
士五百人攻大航鉤得一舶王羅漢副楊恃徳命使復<lb/>
航羅漢昬酣作伎聞官軍已渡驚懼放仗歸降縁渚幢<lb/>
隊以次奔散器仗鼓盖充塞街衢是夜劭閉守六門於<lb/>
門内鑿塹立栅以露車為樓城内沸亂無復綱紀丹陽<lb/>
尹尹宏前軍將軍孟宗嗣等下及將吏竝踰城出奔劭<lb/>
使詹叔兒燒輦及衮冕服蕭斌聞大航不守惶窘不知<lb/>
所為宣令所統皆使解甲自石頭遣息約詣闕請罪尋<lb/>
<pb n="KR2a0016_WYG_099-16b"/>
戴白幡來降即於軍門伏誅四日太尉江夏王義恭登<lb/>
朱雀門總羣帥遣魯秀薛安都程天祚等直趨宣陽門<lb/>
劭軍主徐興祖羅訓虞邱要兒等率衆來降劭先遣龍<lb/>
驤將軍陳叔兒東討事急召還是日始入建陽門遥見<lb/>
官軍所領竝棄仗走劭腹心白直諸同逆先屯閶闔門<lb/>
外竝走還入殿天祚與安都副譚金因而乘之即得俱<lb/>
入安都及軍主武念宋越等相繼進臧質大軍從廣莫<lb/>
門入同㑹太極殿前即斬太子左衛率王正見建平東<lb/>
<pb n="KR2a0016_WYG_099-17a"/>
海等七王竝號哭俱出劭穿西垣入武庫井中隊副髙<lb/>
禽執之濬率左右數十人與南平王鑠於西明門出俱<lb/>
共南奔於越城遇江夏王義恭濬下馬曰南中郎今何<lb/>
所作義恭曰四海無統百司固請上已俯順羣心君臨<lb/>
萬國又曰虎頭來得無晩乎義恭曰殊當恨晚又曰故<lb/>
當不死耶義恭曰可詣行闕請罪又曰未審猶能賜一<lb/>
職自効不義恭又曰此未可量勒與俱歸於道斬首濬<lb/>
字休眀將産之夕有鵩鳥鳴於屋上元嘉十三年年八<lb/>
<pb n="KR2a0016_WYG_099-17b"/>
歲封始興王十六年都督湘州諸軍事後將軍湘州刺<lb/>
史仍遷使持節都督南豫豫司雍并五州諸軍事南豫<lb/>
州刺史將軍如故十七年為揚州刺史將軍如故置佐<lb/>
領兵十九年罷府二十一年加散騎常侍進號中軍將<lb/>
軍明年濬上言所統吳興郡衿帶重山地多汙澤泉流<lb/>
歸集疏决遲壅時雨未過已至漂沒或方春輟耕或開<lb/>
秋沉稼田家徒苦防遏無方彼邦奥區地沃民阜一歲<lb/>
稱稔則穰被京城時或水潦則數郡為災頃年以來儉<lb/>
<pb n="KR2a0016_WYG_099-18a"/>
多豐寡雖賑賚周給傾耗國儲公私之弊方在未已州<lb/>
民姚嶠比通便宜以為二吳晉陵義興四郡同注太湖<lb/>
而松江滬瀆壅噎不利故處處涌溢浸漬成災欲從武<lb/>
康紵溪開漕谷湖直出海口一百餘里穿渠浛必無閡<lb/>
滯自去踐行量度二十許載去十一年大水已詣前刺<lb/>
史臣義康欲陳此計即遣主簿盛曇泰隨嶠周行互生<lb/>
疑難議遂寢息既事闗大利宜加研盡登遣議曹從事<lb/>
史虞長孫與吳興太守孔山士同共履行准望地勢格<lb/>
<pb n="KR2a0016_WYG_099-18b"/>
評髙下其川源由歴莫不踐校圖畫形便詳加笇考如<lb/>
所較量决謂可立尋四郡同患非獨吳興若此浛獲通<lb/>
列邦䝉益不有蹔勞無由永宴然興創事大圖始當難<lb/>
今欲且開小漕試觀流勢輙差烏程武康東遷三縣近<lb/>
民即時營作若宜更増廣尋更列言昔鄭國敵將史起<lb/>
畢忠一開其説萬世為利嶠之所建雖則芻蕘如或非<lb/>
妄庻幾可立從之功竟不立二十三年給鼓吹一部二<lb/>
十六年出為使持節都督南徐兖二州諸軍事征北將<lb/>
<pb n="KR2a0016_WYG_099-19a"/>
軍開府儀同三司南徐兖二州刺史常侍如故二十八<lb/>
年遣濬率衆城𤓰歩山解南兖州三十年徙都督荆雍<lb/>
益梁寧南北秦七州諸軍事衛將軍開府儀同三司荆<lb/>
州刺史領護南蠻校尉持節常侍如故濬少好文籍姿<lb/>
質端妍母潘淑妃有盛寵時六宫無主潘專總内政濬<lb/>
人才既美母又至愛太祖甚留心建平王宏侍中王僧<lb/>
綽中書侍郎蔡興宗竝以文義徃復初元皇后性忌以<lb/>
潘氏見幸遂以恚恨致崩故劭深疾潘氏及濬濬慮將<lb/>
<pb n="KR2a0016_WYG_099-19b"/>
來受禍乃曲意事劭劭與之遂善多有過失屢為上所<lb/>
詰讓憂懼乃與劭共為巫蠱及出鎮京口聽將揚州文<lb/>
武二千人自隨優逰外藩甚為得意在外經年又失南<lb/>
兖於是復願還朝廬陵王紹以疾患觧揚州時江夏王<lb/>
義恭外鎮濬謂州任自然歸已而上以授南譙王義宣<lb/>
意甚不悦乃因員外散騎侍郎徐爰求鎮江陵又求助<lb/>
於尚書僕射徐湛之而尚書令何尚之等咸謂濬太子<lb/>
次弟不宜逺出上以上流之重宜有至親故以授濬時<lb/>
<pb n="KR2a0016_WYG_099-20a"/>
濬入朝遣還京為行留處分至京數日而巫蠱事發時<lb/>
二十九年七月也上惋歎彌日謂潘淑妃曰太子圖富<lb/>
貴更是一理虎頭復如此非復思慮所及汝母子豈可<lb/>
一日無我耶濬小名虎頭使左右朱法瑜密責讓濬辭<lb/>
甚哀切并賜書曰鸚鵡事想汝已聞汝亦何至迷惑乃<lb/>
爾且沈懐逺何人其詎能為汝隱此耶故使法瑜口宣<lb/>
投筆惋慨濬慙懼不知所答濬還京本蹔去上怒不聽<lb/>
歸其年十二月中書侍郎蔡興宗問建平王宏曰歲無<lb/>
<pb n="KR2a0016_WYG_099-20b"/>
復幾征北何當至宏歎息良乆曰年内何必還在京以<lb/>
沈懐逺為長流參軍每夕輙開便門為㣲行上聞殺其<lb/>
嬖人楊承先明年正月荆州事方行二月濬還朝十四<lb/>
日臨軒受拜其日藏嚴道育事發明旦濬入謝上容色<lb/>
非常其夕即加詰問濬唯謝罪而已潘淑妃抱持濬泣<lb/>
涕謂曰汝始呪咀事發猶冀刻已思愆何意忽藏嚴道<lb/>
育耶上責汝深至我叩頭乞恩意永不釋今日用活何<lb/>
為可送藥來當先自取盡不忍見汝禍敗濬奮衣而去<lb/>
<pb n="KR2a0016_WYG_099-21a"/>
曰天下事尋自當判願小寛憂煎必不上累劭入弑之<lb/>
旦濬在西州府舍人朱法瑜奔告濬曰臺内叫喚宫門<lb/>
皆閉道上傳太子反未測禍變所至濬陽驚曰今當奈<lb/>
何法瑜勸入據石頭濬未得劭信不知事之濟不騷擾<lb/>
未知所為將軍王慶曰今宫内有變未知主上安危預<lb/>
在臣子當投袂赴難憑城自守非臣節也濬不聽乃從<lb/>
南門出徑向石頭文武從者千餘人時南平王鑠守石<lb/>
頭兵士亦千餘人俄而劭遣張超之馳馬召濬濬屏人<lb/>
<pb n="KR2a0016_WYG_099-21b"/>
問狀即戎服乘馬而去朱法瑜固止濬濬不從出至中<lb/>
門王慶又諫曰太子反逆天下怨憤明公但當堅閉城<lb/>
門坐食積粟不過三日凶黨自離公情事如此今豈宜<lb/>
去濬曰皇太子令敢有復言者斬既入見劭勸殺荀赤<lb/>
松等劭謂濬曰潘淑妃遂為亂兵所害濬曰此是下情<lb/>
由來所願其悖逆乃如此及劭將敗勸劭入海輦珍寳<lb/>
繒帛下船與劭書曰船故未至今晚期當於此下物令<lb/>
畢願速勑謝賜出船艦尼已入臺願與之明日决也臣<lb/>
<pb n="KR2a0016_WYG_099-22a"/>
猶謂車駕應出此不爾無以鎮物情人情離散故行計<lb/>
不果濬書所云尼即嚴道育也及劭入井髙禽於井中<lb/>
牽出之劭問禽曰天子何在禽曰至尊近在新亭將劭<lb/>
至殿前臧質見之慟哭劭曰天地所不覆載丈人何為<lb/>
見哭質因辨其逆狀答曰先朝當見枉廢不能作獄中<lb/>
囚問計於蕭斌斌見勸如此又語質曰可得為啓乞逺<lb/>
徙不質答曰主上近在航南自當有處分縛劭於馬上<lb/>
防送軍門既至牙下據鞍顧望太尉江夏王義恭與諸<lb/>
<pb n="KR2a0016_WYG_099-22b"/>
王皆共臨視之義恭詰劭曰我背逆歸順有何大罪頓<lb/>
殺我家十二兒劭答曰殺諸弟此事負阿父江湛妻庾<lb/>
氏乘車罵之龎秀之亦加誚讓劭厲聲曰汝軰復何煩<lb/>
爾先殺其四子謂南平王鑠曰此何有哉乃斬劭于牙<lb/>
下臨刑歎曰不圖宗室一至於此劭濬及劭四子偉之<lb/>
廸之彬之其一未有名濬三子長文長仁長道竝梟首<lb/>
大航暴尸於市劭妻殷氏賜死於廷尉臨死謂獄丞江<lb/>
恪曰汝家骨肉相殘害何以枉殺天下無罪人恪曰受<lb/>
<pb n="KR2a0016_WYG_099-23a"/>
拜皇后非罪而何殷氏曰此權時爾當以鸚鵡為后也<lb/>
濬妻褚氏丹陽尹湛之女湛之南奔之始即見離絶故<lb/>
免於誅其餘子女妾媵竝於獄賜死投劭濬尸首於江<lb/>
其餘同逆及王羅漢等皆伏誅張超之聞兵入遂走至<lb/>
合殿故基正於御床之所為亂兵所殺割腸刳心臠剖<lb/>
其肉諸將生噉之焚其頭骨當時不見傳國璽問劭云<lb/>
在嚴道育處就取得之道育鸚鵡竝都街鞭殺於石頭<lb/>
四望山下焚其尸揚灰於江毁劭東宫所住齋汙瀦其<lb/>
<pb n="KR2a0016_WYG_099-23b"/>
處封髙禽新陽縣男食邑三百户追贈潘淑妃長寧園<lb/>
夫人置守冢偽司隸校尉殷冲丹陽尹尹宏竝賜死冲<lb/>
為劭草立符文又妃叔父也宏二月二十一日平旦入<lb/>
直至西掖門聞宫中有變率城内禦兵至閣道下及聞<lb/>
劭入惶怖通啓求受處分又為劭簡配兵士盡其心力<lb/>
宏天水冀人司州刺史冲弟也為太祖所委任元嘉中<lb/>
歴太子左右衛率左右衛將軍<hi>闕</hi>人官爵髙下皆以委<lb/>
之<lb/>
<pb n="KR2a0016_WYG_099-24a"/>
史臣曰甚矣哉宋氏之家難也自赫胥以降立號皇王<lb/>
統天南靣未聞斯禍唯荆莒二國棄夏即戎武靈胡服<lb/>
亦背華典戕賊之釁事起肌膚而因心之重獨止此代<lb/>
難興天屬穢流床笫愛敬之道頓滅一時生民得無左<lb/>
衽亦為幸矣<lb/>
　<lb/>
　<lb/>
　<lb/>
<pb n="KR2a0016_WYG_099-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十九<lb/>
<pb n="KR2a0016_WYG_099-25a"/>
　宋書卷九十九考證<lb/>
二凶傳濬字休明將産之夕有鵩鳥鳴于屋上○鵩監<lb/>
　本誤伏今從南史<lb/>
不圖宗室一至於此○宗南史作宋<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_099-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷九十九考證<lb/>
</p>
<p>
</p>
  </div>
<div>
<head>宋書卷一百</head> <lb/>
    <p>
<pb n="KR2a0016_WYG_100-1a"/>
欽定四庫全書<lb/>
　宋書卷一百<lb/>
　　梁　　　　沈　　　　　約　　　　撰<lb/>
　列傳第六十<lb/>
　　自序<lb/>
昔少皥金天氏有裔子曰昧為𤣥㝠師生允格䑓駘䑓<lb/>
駘能業其官宣汾洮障大澤以處太原帝顓頊嘉之封<lb/>
諸汾川其後四國沈姒蓐黄沈子國今汝南平輿沈亭<lb/>
<pb n="KR2a0016_WYG_100-1b"/>
是也春秋之時列於盟㑹定公四年諸侯㑹召陵伐楚<lb/>
沈子不㑹晋使蔡伐沈滅之以沈子嘉歸其後因國為<lb/>
氏自兹以降譜諜罔存秦末有沈逞徴丞相不就漢初<lb/>
逞曽孫保封竹邑侯保子遵自本國遷居九江之夀春<lb/>
官至齊王太傅敷徳侯遵子達驃騎将軍達子乾尚書<lb/>
令乾子宏南陽太守宏子勗河内守勗子奮御史中丞<lb/>
奮子恪將作大匠恪子謙尚書闗内侯謙子靖濟隂太<lb/>
守靖子戎字威卿仕州為從事說降劇賊尹良漢光武<lb/>
<pb n="KR2a0016_WYG_100-2a"/>
嘉其功封為海昬縣侯辭不受因避地徙居㑹稽烏程<lb/>
縣之餘不鄉遂世家焉順帝永建九年分㑹稽為吴郡<lb/>
復為吴郡人靈帝初平五年分烏程餘杭為永安縣吴<lb/>
孫晧寶鼎二年分吴郡為吴興郡復為郡人雖邦邑屢<lb/>
改而築室不遷晋武帝平吴後太康二年改永安為武<lb/>
康縣史臣七世祖延始居縣東鄉之博陸里餘烏邨王<lb/>
父從官京師義熙十一年髙祖賜舘于建康都亭里之<lb/>
運巷戎子酆字聖通零陵太守致黄龍芝草之瑞第二<lb/>
<pb n="KR2a0016_WYG_100-2b"/>
子滸字仲髙安平相少子景河間相演之慶之曇慶懐文<lb/>
其後也滸子鸞字建光少有髙名州舉茂才公府辟州<lb/>
別駕從事史時廣陵太守陸稠鸞之舅也以義烈政績<lb/>
顯名漢朝復以女妻鸞年二十三早卒子直字仲平州<lb/>
舉茂才亦有清名年二十八卒子儀字仲則少有至行<lb/>
兄瑜十嵗儀九嵗而父亡居䘮過禮毁瘠過於成人外<lb/>
祖㑹稽盛孝章漢末名士也深加憂傷每撫慰之曰汝<lb/>
竝黄中沖爽終成竒器何為逾制自取殄滅邪三年禮<lb/>
<pb n="KR2a0016_WYG_100-3a"/>
畢殆至滅性故兄弟竝以孝著瑜早卒儀篤學有雄才<lb/>
以儒素自業時海内大亂兵革竝起經術道弛士少全<lb/>
行而儀淳深隠黙守道不移風操貞堅不妄交納唯與<lb/>
族子仲山叔山及吴郡陸公紀友善州郡禮請二府交<lb/>
辟公車徵竝不屈以夀終子憲字元禮左中郎新都都<lb/>
尉定陽侯才志顯於吴朝子矯字仲桓以節氣立名仕<lb/>
為立武校尉偏將軍封列侯建威将軍新都太守孫皓<lb/>
時有將帥之稱吴平後為鬱林長沙太守竝不就太康<lb/>
<pb n="KR2a0016_WYG_100-3b"/>
末卒子陵字景髙太傅東海王越辟為從事元帝之為<lb/>
鎭東将軍命參軍事徐馥作亂殺吴興太守袁琇陵討<lb/>
平之子延字思長桓温安西參軍潁川太守子賀字子<lb/>
寧桓沖南中郎參軍圍袁眞於夀陽遇疾卒子警字世<lb/>
明惇篤有行業學通左氏春秋家世富殖財產累千金<lb/>
仕郡主簿後將軍謝安命為參軍甚相敬重警内足於<lb/>
財為東南豪士無仕進意謝病歸安固留不止乃謂警<lb/>
曰沈參軍卿有獨善之志不亦髙乎警曰使君以道御<lb/>
<pb n="KR2a0016_WYG_100-4a"/>
物前所以懷徳而至既無用佐時故遂飲啄之願爾還<lb/>
家積載以素業自娱前將軍青兗二州刺史王恭鎭京<lb/>
口與警有舊好復引為參軍手書慇懃苦相招致不得<lb/>
已而應之尋復謝職子穆夫字彥和少好學亦通左氏<lb/>
春秋王恭命為前軍主簿與警書曰足下既執不㧞之<lb/>
志髙臥東南故屈賢子共事非以吏職嬰之也初錢唐<lb/>
人杜子恭通靈有道術東土豪家及京邑貴望竝事之<lb/>
為弟子執在三之敬警累世事道亦敬事子恭子恭死<lb/>
<pb n="KR2a0016_WYG_100-4b"/>
門徒孫泰泰弟子恩傳其業警復事之隆安三年恩於<lb/>
㑹稽作亂自稱征東將軍三吳皆響應穆夫時在㑹稽<lb/>
恩以為前部參軍振武將軍餘姚令其年十二月二十<lb/>
八日恩為劉牢之所破輔國將軍髙素於山隂囬踵埭<lb/>
執穆夫及偽吴郡太守陸瓌之吴興太守丘尫竝見害<lb/>
函首送京邑事見隆安故事先是宗人沈預素無士行<lb/>
為警所疾至是警聞穆夫預亂逃藏将免矣預以告官<lb/>
警及穆夫弟仲夫任夫預夫佩夫竝遇害唯穆夫子淵<lb/>
<pb n="KR2a0016_WYG_100-5a"/>
子雲子田子林子䖍子獲全淵子字敬深少有志節隨<lb/>
髙祖克京城封繁畤縣五等侯參鎮軍車騎中軍事又<lb/>
為道規輔國征西參軍領寕蜀太守與劉基共斬蔡猛<lb/>
於大簿還為太尉參軍從征司馬休之與徐逵之同没<lb/>
時年三十五子正字元直淹詳有器度美風姿善容止<lb/>
好老莊之學弱冠州辟從事宗人光祿大夫演之稱之<lb/>
曰此宗中千里駒也出為始寕烏傷婁令母憂去職服<lb/>
闋為隨王誕後軍安南行參軍誕鎭㑹稽復參安東軍<lb/>
<pb n="KR2a0016_WYG_100-5b"/>
事元嘉三十年元凶弑立分江東為㑹州以誕為刺史<lb/>
誕將受命正說司馬顧琛曰國家此禍開闢未聞今以<lb/>
江東義鋭之衆為天下倡始若馳一介四方詎不響應<lb/>
以此雪朝廷寃耻大明臣子之節豈可北面凶逆使殿<lb/>
下受其偽寵琛曰江東忘戰日久士不習兵雖云逆順<lb/>
不同然彊弱又異當須四方有義舉者然後應之不為<lb/>
晩也正曰天下若有無父之國則可矣茍其不爾寧可<lb/>
自安讎耻而責義於餘方今正以弑逆寃醜義不同戴<lb/>
<pb n="KR2a0016_WYG_100-6a"/>
舉兵之日豈求必全耶馮衍有言大漢之貴臣將不如<lb/>
荆齊之賤士乎况殿下義兼臣子事寔家國者哉琛乃<lb/>
與正俱入說誕誕猶預未决㑹尋陽義兵起世祖使至<lb/>
誕乃加正寧朔將軍領軍繼劉季之誕入為驃騎大將<lb/>
軍正為中兵參軍遷長水校尉孝建元年移青州鎮歴<lb/>
城臨淄地空除寕朔將軍齊北海二郡太守委以全齊<lb/>
之任未拜二年卒時年四十三正生好樂厚自奉飬既<lb/>
終之後家無餘財淵子弟雲子元嘉中為晋安太守雲<lb/>
<pb n="KR2a0016_WYG_100-6b"/>
子子煥字士蔚少為駙馬都尉奉朝請元凶之入弑也<lb/>
煥時兼中庶子直坊逼從入䑓劭既自立以為羽林監<lb/>
辭不拜拜員外㪚騎侍郎使防南譙王義宣諸子事在<lb/>
義宣傳仍除丞相行參軍員外㪚騎侍郎南昌令有能<lb/>
名晋平王休祐驃騎中兵記室參軍同僚皆以諂進煥<lb/>
獨不頃之記室參軍周敬祖等為太宗所責得罪轉煥<lb/>
諮議參軍後廢帝元徽中以為寧逺將軍交州刺史未<lb/>
至鎭病卒時年四十五田子字敬光雲子弟也從髙祖<lb/>
<pb n="KR2a0016_WYG_100-7a"/>
克京城進平京邑參鎮軍軍事封營道縣五等侯義熙<lb/>
五年髙祖北伐鮮卑田子領偏師與龍驤將軍孟龍符<lb/>
為前鋒慕容超屯臨朐以距大軍龍符戰沒田子力戰<lb/>
破之及盧循逼京邑髙祖遣田子與建威將軍孫季髙<lb/>
由海道襲廣州加振武将軍循黨徐道覆還保始興田<lb/>
子復與右将軍劉藩同共攻討循尋還廣州圍季髙田<lb/>
子慮季髙孤危謂藩曰廣州城雖險固本是賊之巢穴<lb/>
今循還圍之或有内變且季髙衆力寡弱不能持久若<lb/>
<pb n="KR2a0016_WYG_100-7b"/>
使賊還據此凶勢復振下官與季髙同履艱難汎滄海<lb/>
於萬死之中克平廣州豈可坐視危逼不相拯救於是<lb/>
率軍南還比至賊已收其㪚卒還圍廣州季髙單守危<lb/>
廹聞田子忽至大喜田子乃背水結陳身率先士卒一<lb/>
戰破之於是摧鋒追討又破循於蒼梧鬱林寧浦還至<lb/>
廣州而季髙病死既兵荒之後山賊競出攻沒城郭殺<lb/>
害長吏田子隨宜討伐旬日平殄刺史褚升度至乃還<lb/>
京師除太尉參軍振武將軍淮陵内史賜爵都鄉侯復<lb/>
<pb n="KR2a0016_WYG_100-8a"/>
參世子征虜軍事将軍内史如故八年從討劉毅十一<lb/>
年復從討司馬休之領别軍與征虜將軍趙倫之參征<lb/>
虜軍事振武將軍扶風太守十二年髙祖北伐田子與<lb/>
順陽太守傅宏之各領别軍從武闗入屯據青泥姚泓<lb/>
欲自禦大軍慮田子襲其後欲先平田子然後傾國東<lb/>
出乃率歩軍數萬奄至青泥田子本為疑兵所領裁數<lb/>
百欲擊之傅宏之曰彼衆我寡難可與敵田子曰師貴<lb/>
用竒不必在衆宏之猶固執田子曰衆寡相傾勢不兩<lb/>
<pb n="KR2a0016_WYG_100-8b"/>
立若使賊圍既固人情䘮沮事便去矣及其未整薄之<lb/>
必克所謂先人有奪人之志也便獨率所領鼓而進合<lb/>
圍數重田子撫其士卒曰諸君捐親戚棄墳墓出矢石<lb/>
之間正希今日爾封侯之業其在此乎乃棄糧毁舎躬<lb/>
勒士卒前後奮擊所向摧陷所領江東勇士便習短兵<lb/>
鼓譟奔之賊衆一時潰㪚所殺萬餘人得泓偽乗輿服<lb/>
御髙祖表言曰參征虜軍事振武將軍扶風太守沈田<lb/>
子率領勁銳背城電激身先士卒勇冠戎陳奮寡對衆<lb/>
<pb n="KR2a0016_WYG_100-9a"/>
所向必摧自辰及未斬馘千數泓䘮旗棄衆奔還覇西<lb/>
咸陽空盡義徒四合清蕩餘燼勢在跂踵天子慰勞髙<lb/>
祖曰逋宼阻隘晏安假日舉斧函谷規延王誅羣師勤<lb/>
王將離寒暑公躬秉鈇鉞稜威首塗戎輅載脂則郊壘<lb/>
疊卷崤陜甫踐則潼塞開扄姚泓窘逼棄城送死藍田<lb/>
偏師覆之霸川甲首成林俘獲蔽野偽首奔迸華戎雲<lb/>
集積紀逋寇旦夕夷殄長安既平髙祖燕于文昌殿舉<lb/>
酒賜田子曰咸陽之平卿之功也即以咸陽相賞田子<lb/>
<pb n="KR2a0016_WYG_100-9b"/>
謝曰咸陽之平此實聖略所振武臣效節田子何力之<lb/>
有即授咸陽始平二郡太守大軍既還桂陽公義眞留<lb/>
鎭長安以田子為安西中兵參軍龍驤將軍始平太守<lb/>
時佛佛來寇田子與安西司馬王鎭惡俱出北地禦之<lb/>
初髙祖將還田子及傳宏之等竝以鎭惡家在闗中不<lb/>
可保信屢言之髙祖髙祖曰今留卿文武將士精兵萬<lb/>
人彼若欲為不善正足自滅勿復多言及俱出北地論<lb/>
者謂鎭惡欲盡殺諸南人以數千人送義眞南還因據<lb/>
<pb n="KR2a0016_WYG_100-10a"/>
闗中反叛田子與宏之謀矯髙祖令誅之併力破佛佛<lb/>
安闗中然後南還謝罪田子宗人沈敬仁驍果有勇力<lb/>
田子於宏之營内請鎭惡計事使敬仁於坐殺之率左<lb/>
右數十人自歸義眞長史王修收殺田子於長安槀倉<lb/>
門外是嵗義熙十四年正月十五日也時年三十六田<lb/>
子初以功應封因此事寢髙祖表天子以田子卒發狂<lb/>
易不深罪也無子弟林子以第二子亮為後亮字道眀<lb/>
清操好學善屬文未弱冠州辟從事㑹稽太守孟顗在<lb/>
<pb n="KR2a0016_WYG_100-10b"/>
郡不法亮糾劾免官又言災異轉西曹主簿時三吳水<lb/>
渰榖貴民饑刺史彭城王義康使立議以救民急亮議<lb/>
以東土災荒民凋榖踊富民蓄米日成其價宜班下所<lb/>
在隠其虛實令積蓄之家聼留一年儲餘皆勒使糶貨<lb/>
為制平價此所謂常道行於百世權宜用於一時也又<lb/>
緣淮嵗豐邑富地穣麥既已登黍粟行就可析其估賦<lb/>
仍就交市三吳饑民即以貸給使強壯轉運以贍老弱<lb/>
且酒有喉唇之利而非飡餌所資尤宜禁斷以息遊費<lb/>
<pb n="KR2a0016_WYG_100-11a"/>
即竝施行世祖出鎭歴陽行參征虜軍事民有盗發冡<lb/>
者罪所近村民與符伍遭刼不赴救同坐亮議曰尋發<lb/>
冡之情事止竊盗徒以侵亡犯死故同之嚴科夫穿掘<lb/>
之侶必銜枚以晦其迹刼掠之黨必讙呼以威其事故<lb/>
赴凶赫者易應潜密者難且山原為無人之鄉丘壟非<lb/>
恒塗所踐至於防救不得比之村郭督實效名理與刼<lb/>
異則符伍之坐居宜降矣又刼罰之科雖有同符伍之<lb/>
限而無逺近之斷夫冡無村界當以比近坐之若不域<lb/>
<pb n="KR2a0016_WYG_100-11b"/>
之以界則數歩之内與十里之外便應同罹其責防民<lb/>
之禁不可頓去止非之憲宜當其律愚謂相去百歩同<lb/>
赴告不時者一嵗刑自此以外差不及罰又啟太祖陳<lb/>
府事曰伏見西府兵士或年㡬八十而猶伏隸或年始<lb/>
七嵗而已從役衰耗之體氣用湮微兒弱之軀肌膚未<lb/>
實而使伏勤昏稚騖苦傾晩於理旣薄為益實輕書制<lb/>
休老以六十為限役少以十五為制若力不周務故當<lb/>
粗存優減詔曰前已令卿兄改革尋値遷囘竟是不施<lb/>
<pb n="KR2a0016_WYG_100-12a"/>
行耶今更勅西府也時營創城府功課嚴促亮又陳之<lb/>
曰經始城宇莫非造創基築既廣夫課又嚴不計其勞<lb/>
茍務其速以嵗月之事求不日之成比見役人未眀土<lb/>
作閉鼓乃休呈課旣多理有不逮至於息日拘備闗限<lb/>
方渉暑雨多有死病頃日所承亦頗有逃逸竊惟此既<lb/>
内藩事殊外鎭撫莅之宜無繫早晩若得少寛其工課<lb/>
稍均其優劇徒隸既苦易以悦加考其卒功廢闕無㡬<lb/>
臣聞不居其職不謀其事庖割有主尸不越樽豈臣疎<lb/>
<pb n="KR2a0016_WYG_100-12b"/>
小所當預議但臣泳恩嵗厚服義累世茍是所懷忘其<lb/>
常體詔答曰啟之甚佳此亦由來常患比屢敕之猶復<lb/>
如此甚為無理近復令孟休宣㫖想當不同卿比可密<lb/>
觀其優劇也始興王濬臨揚州復為主簿秣陵令善擿<lb/>
奸伏有非必禽太祖稱其能入為尚書都官郎襄陽地<lb/>
接邊闗江左來未有皇子重鎭元嘉二十二年世祖出<lb/>
為撫軍將軍雍州刺史天子甚留心以舊宛北接二闗<lb/>
咫尺崤陜蓋襄陽之北扞且表裏彊蠻盤𢃄疆場以亮<lb/>
<pb n="KR2a0016_WYG_100-13a"/>
為南陽太守加揚武将軍邊蠻畏服皆納賦調有數村<lb/>
狡猾亮悉誅之遣吏廵行諸縣孤寡老疾不能自存者<lb/>
皆就蠲養耆年老齒嵗時有餼時儒學崇建亮開置庠<lb/>
序訓授生徒民多發冡并婚嫁違法皆嚴為條禁郡界<lb/>
有古時石堨蕪廢嵗久亮籖世祖修治之曰施生興業<lb/>
首教農畝立民崇政訓本播穡故能殷邦康俗禮節用<lb/>
成頃北洛侵蕪南宛彫毁獫狁肆凶犬夷充疆逺肅𤇺<lb/>
驛近虞郊閈遂使沃衍弗井巨防莫修窘力輟耕闕於<lb/>
<pb n="KR2a0016_WYG_100-13b"/>
分地凶荒無待流冗及今禮化孚内威禁清外斯實去<lb/>
盗修畝昭農緒稼之時𢎞圖廣務拓土祈年之日殿下<lb/>
降心育物振民復古且方提封榛棘綏入殊荒竊見郡<lb/>
境有舊石堨區野腴潤實為神臯而蕪決稍積久廢其<lb/>
利凡管所見謂宜創立昔文翁守官起沃成產偉連撫<lb/>
民開奥増業惠昭二邦庸列兩漢雖效政圖功不見所<lb/>
絶聯事惟沗憂同職同<hi>闕</hi>
　　　　又修治馬人陂民獲其利在任四年遷南譙<lb/>
<pb n="KR2a0016_WYG_100-14a"/>
王義宣司空中兵參軍詔曰陜西心膂須才故授卿此<lb/>
職隨王誕鎭襄陽復為後軍中兵領義成太守亮莅官<lb/>
清約為太祖所嘉賜以車馬服玩前後累積毎逺方貢<lb/>
獻絶國勲器輙班賚焉又賜書二千卷二十七年卒官<lb/>
時年四十七所著詩賦頌讚三言誄哀辭祭告請雨文<lb/>
樂府挽歌連珠教記白事牋表籖議一百八十九首林<lb/>
子字敬士田子弟也少有大度年數嵗隨王父在京口<lb/>
王恭見而竒之曰此兒王子師之流也與衆人共見遺<lb/>
<pb n="KR2a0016_WYG_100-14b"/>
寳咸爭趨之林子直去不顧年十三遇家禍時雖逃竄<lb/>
而哀號晝夜不絶聲王母謂之曰汝當忍死彊視何為<lb/>
空自殄絶林子曰家門酷横無復假日之心直以至讎<lb/>
未復故且茍存爾一門既陷妖黨兄弟竝應從誅逃伏<lb/>
草澤常慮及禍而沈預家甚彊富志相陷滅林子與諸<lb/>
兄晝藏夜出即貨所居宅塋墓葬父祖諸叔凡六䘮儉<lb/>
而有禮時生業已盡老弱甚多東土饑荒易子而食外<lb/>
迫國網内畏彊讎沈伏山草無所投厝時孫恩屢出㑹<lb/>
<pb n="KR2a0016_WYG_100-15a"/>
稽諸將東討者相續劉牢之髙素之徒縱其下虜暴縱<lb/>
横獨髙祖軍政嚴眀無所侵犯林子乃自歸曰妖賊擾<lb/>
亂僕一門悉被驅逼父祖諸叔同罹禍難猶復偷生天<lb/>
壤者正以仇讎未復親老漂寄爾今日見將軍伐惡旌<lb/>
善是有道之師謹率老弱歸罪請命因流涕哽咽三軍<lb/>
為之感動髙祖甚竒之謂曰君既是國家罪人彊讎又<lb/>
在鄉里唯當見隨還京可得無恙乃載以别船遂盡室<lb/>
移京口髙祖分宅給焉博覧衆書留心文義從髙祖尅<lb/>
<pb n="KR2a0016_WYG_100-15b"/>
京城進平都邑時年十八身長七尺五寸沈預慮林子<lb/>
為害常被甲持戈至是林子與兄田子還東報讎五月<lb/>
夏節日至預正大集會子弟盈堂林子兄弟挺身直入<lb/>
斬預首男女無長㓜悉屠之以預首祭父祖墓仍為本<lb/>
郡所命毅又板為冠軍叅軍竝不就林子以家門荼蓼<lb/>
無復仕心髙祖敦逼至彌年不起及髙祖為揚州辟為<lb/>
從事謂曰卿何由遂得不仕頃年相申欲令萬物見卿<lb/>
此心爾固辭不得已然後就職領建熙令封資中縣五<lb/>
<pb n="KR2a0016_WYG_100-16a"/>
等侯時年二十一義熙五年從伐鮮卑行叅鎭軍軍事<lb/>
大軍於臨朐交戰賊遣虎班突騎馳軍後林子率精勇<lb/>
東西奮擊皆大破之慕容超退守廣固復與劉敬宣攻<lb/>
其西隅廣固既平而盧循奄至初循之下也廣固未㧞<lb/>
循潜遣使結林子及宗人叔長林子即宻白髙祖叔長<lb/>
不以聞反以循㫖動林子叔長素驍果髙祖以超未平<lb/>
隠之還至廣固乃誅叔長謂林子曰昔魏武在官渡汝<lb/>
兖之士多懐貳心唯李通獨斷大義古今一也循至蔡<lb/>
<pb n="KR2a0016_WYG_100-16b"/>
州貴遊之徒皆議逺徙唯林子請移家京邑髙祖怪而<lb/>
問之對曰耿純盡室從戎李典舉宗居魏林子雖才非<lb/>
古人實受恩深重髙祖稱善久之林子時領别軍於石<lb/>
頭屢戰摧冦循毎戰無功乃偽揚聲當悉衆於白石歩<lb/>
上而設伏於南岸故大軍初起白石留林子與徐赤將<lb/>
斷拒查浦林子乃進計曰此言妖詐未必有實宜深為<lb/>
之防髙祖曰石頭城險且淮柵甚固留卿在後足以守<lb/>
之大軍既去賊果上赤將將擊之林子曰賊聲徃白石<lb/>
<pb n="KR2a0016_WYG_100-17a"/>
而屢來挑戰其情狀可知矣賊飬鋭待期而吾衆不盈<lb/>
二旅難以有功今距守此險足以自固若賊偽計不立<lb/>
大軍尋反君何患焉赤將曰今賊悉衆向白石留者必<lb/>
皆羸老以鋭卒擊之無不破也便鼓譟而出賊伏兵齊<lb/>
發赤將軍果敗棄軍奔北岸林子率軍收赤將㪚兵進<lb/>
戰摧破之徐道覆乃更上鋭卒㳂塘數里林子䇿之曰<lb/>
賊㳂塘結陣戰者不過一隊今我據其津而阨其要彼<lb/>
雖鋭師數里不敢過而東必也於是乃斷塘而鬬久之<lb/>
<pb n="KR2a0016_WYG_100-17b"/>
㑹朱齡石救至與林子并勢賊乃㪚走大軍至自白石<lb/>
殺赤將以殉以林子叅中軍軍事從征劉毅轉叅太尉<lb/>
軍事十一年復從討司馬休之髙祖毎征討林子輒摧<lb/>
鋒居前雖有營部至於宵夕輒勅還内侍賊黨郭亮之<lb/>
招集蠻衆屯據武陵武陵太守王鎭惡出奔林子率軍<lb/>
討之斬亮之於七里澗納鎭惡武陵既平復討魯軌於<lb/>
石城軌棄衆奔襄陽復追躡之襄陽既定權留守江陵<lb/>
十二年髙祖領平北將軍林子以太尉叅軍復叅平北<lb/>
<pb n="KR2a0016_WYG_100-18a"/>
軍事其冬髙祖伐羌復叅征西軍事悉署三府中兵加<lb/>
建武将軍統軍為前鋒從汴入河時襄邑降人董神虎<lb/>
有義兵千餘人髙祖欲綏懐初附即板為太尉叅軍加<lb/>
揚武將軍領兵從戎林子率神虎攻倉垣尅之神虎伐<lb/>
其功徑還襄邑林子軍次襄邑即殺神虎而撫其衆時<lb/>
偽建威將軍河北太守薛帛先據觧縣林子至馳徃襲<lb/>
之帛棄軍奔闗中林子收其兵糧偽并州刺史河東太<lb/>
守尹昭據蒲坂林子於陜城與冠軍檀道濟同攻蒲坂<lb/>
<pb n="KR2a0016_WYG_100-18b"/>
龍驤王鎭惡攻潼闗姚泓聞大軍至遣偽東平公姚紹<lb/>
爭據潼闗林子謂道濟曰今蒲坂城堅池深不可旬日<lb/>
而剋攻之則士卒傷守之則引日久不如棄之還援潼<lb/>
闗且潼闗天阻所謂形勝之地鎭惡孤軍勢危力屈若<lb/>
使姚紹據之則難圖也及其未至當并力爭之若潼闗<lb/>
事㨗尹昭可不戰而復道濟從之既至紹舉闗右之衆<lb/>
設重圍圍林子及道濟鎭惡等時懸師深入糧輸艱逺<lb/>
三軍疑阻莫有固志道濟議欲渡河避其鋒或欲棄捐<lb/>
<pb n="KR2a0016_WYG_100-19a"/>
輜重還赴髙祖林子按劔曰相公勤王志清六合許洛<lb/>
已平闗右將定事之濟否所係前鋒今捨已㨗之形棄<lb/>
垂成之業大軍尚逺賊衆方盛雖欲求還豈可復得下<lb/>
官受命前驅誓在盡命今日之事自為將軍辦之然二<lb/>
三君子或同業艱難或荷恩罔極以此退撓亦何以見<lb/>
相公旗鼓耶塞井焚舎示無全志率麾下數百人犯其<lb/>
西北紹衆小靡乗其亂而薄之紹乃大潰俘虜以千數<lb/>
悉獲紹器械資實時諸將破賊皆多其首級而林子獻<lb/>
<pb n="KR2a0016_WYG_100-19b"/>
㨗書至每以實聞髙祖問其故林子曰夫王者之師本<lb/>
有征無戰豈可復増張虚獲以自夸誕國淵以事實見<lb/>
賞魏尚以盈級受罰此亦前事之師表後乗之良轍也<lb/>
髙祖曰乃所望於卿也初紹退走還保定城留偽武衛<lb/>
將軍姚鸞精兵守嶮林子銜枚夜襲即屠其城劓鸞而<lb/>
坑其衆髙祖賜書曰頻再破賊慶快無譬旣屢摧破想<lb/>
不復乆爾紹復遣撫軍將軍姚讃將兵屯河上絶水道<lb/>
讃壘塹未立林子邀擊連破之讃輕騎得脫衆皆奔敗<lb/>
<pb n="KR2a0016_WYG_100-20a"/>
紹又遣長史領軍將軍姚伯子寧朔將軍安鸞䕶軍姚<lb/>
黙騾平逺將軍河東太守唐小方率衆三萬屯據九泉<lb/>
憑河固險以絶糧援髙祖以通津阻要兵糧所急復遣<lb/>
林子爭據河源林子率太尉行叅軍嚴綱竺靈秀卷甲<lb/>
進討累戰大破之即斬伯子黙騾小方三級所俘馘及<lb/>
騾馬器械甚多所虜獲三千餘人悉以還紹使知王師<lb/>
之𢎞兵糧兼儲三軍鼔行而西矣或曰彼去國逺鬬其<lb/>
鋒不可當林子白髙祖曰姚紹氣蓋闗右而力以勢屈<lb/>
<pb n="KR2a0016_WYG_100-20b"/>
外兵屢敗衰亡恊兆但恐㐫命先盡不得以釁齊斧爾<lb/>
尋紹忽死可謂天誅於是讃統後事鳩集餘衆復襲林<lb/>
子林子率師禦之旗鼔未交一時披潰讃輕騎遁走既<lb/>
連戰皆㨗士馬旌旗其盛髙祖賜書勸勉并致縑帛肴<lb/>
漿髙祖至閿鄉姚泓掃境内之民屯兵堯桞時田子自<lb/>
武闗北入屯軍藍田泓自率大衆攻之髙祖慮衆寡不<lb/>
敵遣林子歩自秦嶺以相接援比至泓已摧破兄弟復<lb/>
共追討泓乃舉衆奔覇西田子欲窮追進取長安林子<lb/>
<pb n="KR2a0016_WYG_100-21a"/>
止之曰往取長安如指掌爾復尅賊城便為獨平一國<lb/>
不賞之功也田子乃止復叅相國事總任如前林子威<lb/>
聲逺聞三輔震動闗中豪右望風請附西州人李焉等<lb/>
竝求立功孫妲羗雜夷及姚泓親屬盡相率歸林子髙<lb/>
祖以林子綏略有方頻賜書褒羙并令深慰納之長安<lb/>
既平殘羗十餘萬口西奔隴上林子追討至寡婦水轉<lb/>
鬬達于槐里尅之俘獲萬計大軍東歸林子領水軍於<lb/>
石門以為聲援還至郡髙祖器其才智不使出也故出<lb/>
<pb n="KR2a0016_WYG_100-21b"/>
仕以來便管軍要自非戎軍所指未嘗外典焉後太祖<lb/>
出鎮荆州議以林子及謝晦為蕃佐髙祖曰吾不可頓<lb/>
無二人林子行則晦不宜出乃以林子為西中郎中兵<lb/>
叅軍領新興太守林子思議𢎞深有所陳畫髙祖未嘗<lb/>
不稱善大軍還至彭城林子以行役既久士有歸心深<lb/>
陳事宜并言聖王所以戒慎祗肅非以崇威立武寔乃<lb/>
經國長民宜廣建蕃屏崇嚴宿衛髙祖深相訓納俄而<lb/>
謝翼謀反髙祖歎曰林子之見何其眀也太祖進號鎭<lb/>
<pb n="KR2a0016_WYG_100-22a"/>
西隨府轉加建威將軍河東太守時髙祖以二虜侵擾<lb/>
復欲親戎林子固諌髙祖答曰吾輒當不復自行髙祖<lb/>
踐阼以佐命功封漢夀縣伯食邑六百戸固讓不許傅<lb/>
亮與林子書曰班爵疇勲歴代常典封賞之發簡自帝<lb/>
心主上委寄之懷實叅休否誠心所期同國榮戚政復<lb/>
是卿諸人共𢎞建内外爾足下雖存挹退豈得獨為君<lb/>
子邪除府諮議參軍將軍太守如故尋召暫下以中兵<lb/>
局事副錄事參軍王華上以林子清公勤儉賞賜重疊<lb/>
<pb n="KR2a0016_WYG_100-22b"/>
皆散於親故家無餘財未嘗問生產之事中表孤貧悉<lb/>
歸焉遭母憂還東葬乗輿躬幸信使相望葬畢詔曰軍<lb/>
國多務内外須才前鎭西諮議建威將軍河東太守沈<lb/>
林子不得遂其情事可起輔國將軍林子固辭不許賜<lb/>
墨詔朔望不復還朝毎軍國大事輒詢問焉時領軍將<lb/>
軍謝晦任當國政晦毎疾寧輒攝林子代之林子居䘮<lb/>
至孝髙祖深相憂愍頃之有疾上以林子孝性不欲使<lb/>
哭泣減損逼與入省日夕撫慰敕諸公曰其至性過人<lb/>
<pb n="KR2a0016_WYG_100-23a"/>
卿等數慰視之小差乃出上尋不豫被勑入侍醫藥㑹<lb/>
疾動還外永初三年薨時年四十六羣公知上深相矜<lb/>
重恐以實啓必有損慟毎見呼問輒答疾病還家或有<lb/>
中㫖亦假為其答髙祖尋崩竟不知也賜東園秘器朝<lb/>
服一具衣一襲錢二十萬布二百疋詔曰故輔國將軍<lb/>
沈林子器懐眞審忠績允著才志未遂傷悼在懐可追<lb/>
贈征虜將軍有司率常典也元嘉二十五年諡曰懐伯<lb/>
林子簡泰亷靖不交接世務義讓之羙著於閨門雖在<lb/>
<pb n="KR2a0016_WYG_100-23b"/>
戎旅語不及軍事所著詩賦賛三言箴祭文樂府表牋<lb/>
書記白事啓事論老子一百二十一首太祖後讀林子<lb/>
集歎息曰此人作公應繼王太保子邵嗣邵字道輝羙<lb/>
風姿渉獵文史襲爵駙馬都尉奉朝請太祖以舊恩召<lb/>
見入拜便流涕太祖亦悲不自勝㑹彊弩將軍缺上詔<lb/>
錄尚書彭城王義康曰沈邵人身不惡吾與林子周旋<lb/>
異常可以補選<hi>事見宋文帝中詔</hi>於是拜彊弩將軍出為鍾離<lb/>
太守在郡有惠政夾淮人民慕其化逺近莫不投集郡<lb/>
<pb n="KR2a0016_WYG_100-24a"/>
先無市時江夏王義恭為南兗州啓太祖置立焉<hi>事見宋文</hi>
<hi>帝中詔</hi>義恭又啓太祖曰旴𣅿太守劉顯眞求自解說邵<lb/>
往莅任有績彰於民聽若重授旴𣅿足為良二千石上<lb/>
不許曰其願還經年方復作此流遷必當大罔罔也<hi>事見</hi>
<hi>宋文帝中詔</hi>上勑州辟邵弟亮邵以從弟正蚤孤乞移恩於<lb/>
正上嘉而許之在任六年入為衡陽王義季右軍中兵<lb/>
參軍始興王濬初開後軍府又為中兵義季在江陵安<lb/>
西府中兵久缺啓太祖求人上答曰稱意才難得沈邵<lb/>
<pb n="KR2a0016_WYG_100-24b"/>
雖未經軍事旣是腹心作鍾離郡及在後軍府房中甚<lb/>
修理或欲遣之其事不果<hi>事見宋文帝中詔</hi>入為通直郎時上<lb/>
多行幸還或侵夜邵啓事陳論即為簡田前後密陳政<lb/>
要上皆納用之深相寵待晨夕兼侍毎出游或勑同輦<lb/>
時車駕祀南郊特詔邵兼侍中負璽代眞官陪乗大將<lb/>
軍彭城王義康出鎭豫章申謨為中兵參軍掌城防之<lb/>
任廬陵王紹為江州以邵為南中郎府錄事參軍行府<lb/>
州事事未行㑹謨丁艱邵代謨為大將軍中兵加寧朔<lb/>
<pb n="KR2a0016_WYG_100-25a"/>
將軍<hi>事見宋文帝中詔</hi>邵南行上遂相任委不復選代仍兼錄<lb/>
事領城局後義康被廢邵改為廬陵王紹南中郎參軍<lb/>
將軍如故義康徙安成邵復以本號為安成相在郡以<lb/>
寛和恩信為南土所懐郡民王孚有學業志行見稱州<lb/>
里邵莅任未㡬而孚卒邵贈以孝亷板教曰前文學主<lb/>
簿王孚行絜業淳棄華息競志學修道老而彌篤方授<lb/>
右職不幸暴亡可假孝亷檄薦以特牲緬想延陵以遂<lb/>
本懷邵慰䘏孤老勸課農桑前後累蒙賞賜邵疾病使<lb/>
<pb n="KR2a0016_WYG_100-25b"/>
命累續遣御醫上藥異味逺珍金帛衣裘相望不絶元<lb/>
嘉二十六年卒時年四十三上甚相痛悼子侃嗣官至<lb/>
山陽王休祐驃騎中兵叅軍南沛郡太守侃卒子整應<lb/>
襲爵齊受禅國除璞字道眞林子少子也童孺時神意<lb/>
閑審有異於衆太祖問林子聞君小兒器質不凡甚欲<lb/>
相識林子令璞進見太祖竒璞應對謂林子曰此非常<lb/>
兒年十許嵗智度便有大成之姿好學不倦善屬文時<lb/>
有憶識之功尤練究萬事經耳過目人莫能欺之居家<lb/>
<pb n="KR2a0016_WYG_100-26a"/>
精理姻族資賴弱冠吴興太守王韶之再命不就張邵<lb/>
臨郡又命為主簿除南平王左常侍太祖引見謂曰吾<lb/>
昔以弱年出蕃卿家以親要見輔今日之授意在不薄<lb/>
王家之事一以相委勿以國官乖清塗為罔罔也元嘉<lb/>
十七年始興王濬為揚州刺史寵愛殊異以為主簿時<lb/>
順陽范曅為長史行州事曅性頗疎太祖召璞謂曰神<lb/>
畿之政既不易理濬以弱年臨州萬物皆屬耳目賞罰<lb/>
得失特宜詳慎范曅性疎必多不同卿腹心所寄當密<lb/>
<pb n="KR2a0016_WYG_100-26b"/>
以在意彼雖行事其實委卿也璞以任遇既深乃夙夜<lb/>
匪懈其有所懐輒以密啓毎至施行必從中出曅正謂<lb/>
聖眀留察故深更恭愼而莫見其際也在職八年神州<lb/>
大治民無謗黷璞有力焉二十二年范曅坐事誅于時<lb/>
濬雖曰親覽州事一以付璞太祖從容謂始興王曰沈<lb/>
璞奉時無纎介之失在家有孝友之稱學優才贍文義<lb/>
可觀而沈深守静不求名譽甚佳汝但應委之以事乃<lb/>
宜引與晤對濬既素加賞遇又敬奉此㫖璞嘗作舊宫<lb/>
<pb n="KR2a0016_WYG_100-27a"/>
賦久而未畢濬與璞疏曰卿嘗有速藻舊宫何其淹耶<lb/>
想行就爾璞因事陳答辭義可觀濬重教曰卿沈思淹<lb/>
日向聊相敦還白斐然遂兼紙翰昔曹植有言下筆成<lb/>
章良謂逸才贍藻誇其辭說以今況之方知其信執省<lb/>
躊躇三復不已吾逺慙楚元門盈申白之賓近愧梁孝<lb/>
庭列枚馬之客欣恧交至諒唯深矣薄因末牘以代一<lb/>
面又與主簿顧邁孔道存書曰沈璞淹思踰嵗卿研慮<lb/>
數旬瓌麗之美信同在昔向聊問之而逺答累翰辭藻<lb/>
<pb n="KR2a0016_WYG_100-27b"/>
豔逸致慰良多既欣股肱備此髦楚還慙于躬無徳而<lb/>
稱復裁少字宣志於璞聊因尺紙使卿等具知厥心<hi>此書</hi>
<hi>真本猶存</hi>濬年既長璞固求辭事上雖聼許而意甚不恱以<lb/>
璞為濬始興國大農尋除秣陵令時天下殷實四方輻<lb/>
輳京邑二縣號為難治璞以清嚴制下端平待物奸吏<lb/>
歛手猾民知懼其閭里少年博徒酒客或財利爭鬬妄<lb/>
相誣引前後不能判者璞皆知其名姓及巧詐縁由探<lb/>
擿是非各標證據或辨甲有以知乙或驗東而西事自<lb/>
<pb n="KR2a0016_WYG_100-28a"/>
顯莫不厭伏有如神眀以疾去職太祖厚加存問賞賜<lb/>
甚厚濬出為南徐州謂璞曰濬既出蕃卿故當臥而䕶<lb/>
之與濬詔曰沈璞累年主簿又經國卿雖未嘗為行佐<lb/>
今故當正參軍耶若爾正當署餘曹兼房任不爾便宜<lb/>
行佐正署中兵恐於選體如不多爾<hi>事見宋文帝中詔</hi>乃為正<lb/>
佐俄遷宣威將軍旴𣅿太守時王師北伐彭汴無虞璞<lb/>
以彊寇對陣事未可測郡守淮隅道當衝要乃修城壘<lb/>
浚重隍聚財石積鹽米為不可勝之算衆咸不同朝㫖<lb/>
<pb n="KR2a0016_WYG_100-28b"/>
亦謂為過俄而賊大越逸索虜大帥託䟦燾自率歩騎<lb/>
數十萬陵踐六州京邑為之騷懼百守千城莫不奔駭<lb/>
腹心勸璞還京師璞曰若賊大衆不盼小城故無所懼<lb/>
若肉薄來攻則成禽也諸君何嘗見數十萬人聚在一<lb/>
處而不敗者昆陽合淝前事之明驗此是吾報國之秋<lb/>
諸君封侯之日衆既見璞神色不異老㓜在焉人情乃<lb/>
定收集得二千精手謂諸將曰足矣但恐賊不過爾賊<lb/>
既濟淮諸軍將帥毛遐祚胡崇之臧證之等為虜所覆<lb/>
<pb n="KR2a0016_WYG_100-29a"/>
無不殄盡唯輔國將軍臧質挺身走收散卒千餘人來<lb/>
向城衆謂璞曰若不攻則無所事衆若其來也城中止<lb/>
可容見力爾地狹人多鮮不為患且敵衆我寡人所共<lb/>
知雖云攻守不同故當粗量彊弱知難而退亦用兵之<lb/>
要若以今衆法能退敵完城者則全功在我若宜避賊<lb/>
歸都㑹資舟檝則更相蹂踐正足為患今閉門勿受不<lb/>
亦可乎璞歎曰不然賊不能登城為諸君保之舟檝之<lb/>
計固已久息賊之殘害古今之未有屠剝之刑衆所共<lb/>
<pb n="KR2a0016_WYG_100-29b"/>
見其中有福者不過得驅還北國作奴婢爾彼雖烏合<lb/>
寧不惮此耶所謂同舟而濟胡越不患異心也今人多<lb/>
則退速人少則退遲吾寧欲專功緩賊乎乃命開門納<lb/>
質質見城隍阻固人情輯和鮭米豐盛器械山積大喜<lb/>
衆皆稱萬嵗及賊至四面蟻集攻城璞與質隨宜應拒<lb/>
攻守三旬殄其太半燾乃遁走有議欲追之者璞曰今<lb/>
兵士不多又非素附雖固守有餘未可以言戰也但可<lb/>
整舟艫示若欲渡岸者以速其走計不須實行咸以為<lb/>
<pb n="KR2a0016_WYG_100-30a"/>
然臧質以璞城主使自上露板璞性謙虚推功於質既<lb/>
不自上質露板亦不及焉太祖嘉璞功效遣中使深相<lb/>
褒羙太祖又别詔曰近者險急老弱殊當憂廹耶念卿<lb/>
爾時難為心想百姓流轉已還此遣部運尋至委卿量<lb/>
所贍濟也始興王濬亦與璞書曰狡虜狂凶自送近服<lb/>
偽將即斃酋長傷殘實天威所䘮卿諸人忠勇之効也<lb/>
吾式遏無素致境蕪民瘠負乗之愧允當其責近乞退<lb/>
謝愆不蒙垂許故以報卿宣城太守王僧達書與璞曰<lb/>
<pb n="KR2a0016_WYG_100-30b"/>
足下何如想舘舎正安士馬無恙離析有時音㫖無日<lb/>
憂詠沈吟増其勞望間者獯獫扈横掠剝邉鄙郵販絶<lb/>
塵坰介靡達瞻江盼淮眇然千里吾聞涇陽梗棘伊滑<lb/>
荐遁鳥集泫絶患深自古承知廼昔冦苦城境勝胄朝<lb/>
飡伍甲宵舎烽鼓交警羽鏑驟合而足下砥兵礪伍總<lb/>
厲豪彥師請一奮氓無貳情遂能固孤城覆嚴對䧟死<lb/>
地覿生光古之田孫何以尚兹商驛始通粗知梗槩崇<lb/>
讃膽智嘉賀文猛甚善甚善吾近以戎暴横斥規効情<lb/>
<pb n="KR2a0016_WYG_100-31a"/>
命收龜落簮星舎京里既獲遄至胡馬卷迹支離霑徳<lb/>
復繼前緒行葦之懽實恊初慮但乖塗重隔顧増慨涕<lb/>
比恒疾臥憂委兼疊裁書送想無斁久懐徴還淮南太<lb/>
守賞賜豐厚日夕讌見朝士有言璞功者上曰臧質姻<lb/>
戚又年位在前盱眙元功當以歸之沈璞每以謙自牧<lb/>
唯恐賞之居前此士爕之意也時中書郎缺尚書令何<lb/>
尚之領吏部舉璞及謝莊陸展事不行<hi>事見文帝中詔凡中詔今悉在</hi>
<hi>䑓猶法書典書也</hi>三十年元凶弑立璞乃號泣曰一門蒙殊常<lb/>
<pb n="KR2a0016_WYG_100-31b"/>
之恩而逢若斯之運悠悠上天此何人哉日夜憂歎以<lb/>
至動疾㑹二凶逼令送老弱還都璞性篤孝尋聞尊老<lb/>
應幽執輒哽咽不自勝疾遂増篤不堪逺迎世祖義軍<lb/>
至界首方得致身先是琅邪顔竣欲與璞交不酬其意<lb/>
竣以致恨及世祖將至都方有䜛說以璞奉迎之晩横<lb/>
罹世難時年三十八所著賦頌讃祭文誄七弔四五言<lb/>
詩牋表皆遇亂零失今所餘詩筆雜文凡二十首璞有<lb/>
子曰<hi>闕</hi>伯玉字徳潤䖍子子也温恭有行業能為文章<lb/>
<pb n="KR2a0016_WYG_100-32a"/>
少除世祖武陵國侍郎轉右常侍南中郎行參軍自國<lb/>
入府以文義見知文章多見世祖集世祖踐阼除員外<lb/>
㪚騎郎不拜左衛顏竣請為司馬出補句容令在縣有<lb/>
能名復為江夏王義恭太宰行參軍與奉朝請謝超宗<lb/>
何法盛校書東宫復為餘姚令還為衛尉丞世祖舊臣<lb/>
故佐普皆升顯伯玉自守私門朔望未嘗問訊顏師伯<lb/>
戴法興等竝有蕃邸之舊一不造問由是官次不進上<lb/>
以伯玉容狀似畫圖仲尼像常呼為孔丘舊制車駕出<lb/>
<pb n="KR2a0016_WYG_100-32b"/>
行衛尉丞直門常戎服張永謂伯玉曰此職乖卿志王<lb/>
景文亦與伯玉有舊常陪輦出指伯玉白上孔丘竒形<lb/>
容上於是特聼伯玉直門服𤣥衣出為晉安王子勛前<lb/>
軍行參軍侍子勛讀書隨府轉鎭軍行佐前廢帝時王<lb/>
景文領選謂子勛典籖沈光祖曰鄧琬一旦為長史行<lb/>
事沈伯玉先帝在蕃<hi>闕</hi>佐今猶不改民生定不應佳戴<lb/>
法興聞景文此言乃轉伯玉為參軍事子勛初起兵轉<lb/>
府功曹及即偽位以為中書侍郎初伯玉為衛尉丞太<lb/>
<pb n="KR2a0016_WYG_100-33a"/>
宗為衛尉共事甚羙及子勛敗伯玉下獄見原猶以在<lb/>
南無誠被責除南䑓御史尋轉武陵國詹事又轉大農<lb/>
母老解職貧薄理盡閑臥一室自非弔省親舊不嘗出<lb/>
門司徒袁粲司空褚淵深相知賞選為永世令轉在永<lb/>
興皆有能名廢帝元徽三年卒時年五十七伯玉性至<lb/>
孝奉親有聞未嘗妄取於人有物輒㪚之知故温雅有<lb/>
風味和而能辨與人共事皆為深交弟仲玉泰始末為<lb/>
寧朔長史蜀郡太守益州刺史劉亮卒仲玉行府州事<lb/>
<pb n="KR2a0016_WYG_100-33b"/>
巴西李承眀為亂仲玉遣司馬王天生討平之廢帝詔<lb/>
以為安成王撫軍中兵參軍加建威將軍沈攸之請為<lb/>
征西諮議未拜卒史臣年十三而孤少頗好學雖棄日<lb/>
無功而伏膺不改常以晉氏一代竟無全書年二十許<lb/>
便有撰述之意泰始初征西將軍蔡興宗為啓眀帝有<lb/>
勑賜許自此迄今年逾二十所撰之書凡一百二十卷<lb/>
條流雖舉而採掇未周永眀初遇盗失第五秩建元四<lb/>
年未終被勑撰國史永眀二年又忝兼著作郎撰次起<lb/>
<pb n="KR2a0016_WYG_100-34a"/>
居注自兹王役無暇搜撰五年春又被𠡠撰宋書六年<lb/>
二月畢功表上之曰臣約言臣聞大禹刋木事炳虞書<lb/>
西伯戡黎功煥商典伏惟皇基積峻帝烈𢎞深樹徳往<lb/>
朝立勲前代若不觀風唐世無以見帝媯之羙自非覩<lb/>
亂秦餘何用知漢祖之業是以掌言未記爰動天情曲<lb/>
詔史官追述大典臣實庸妄文史多闕以兹不才對揚<lb/>
盛旨是用夕惕載懐忘其寢食者也臣約頓首死罪竊<lb/>
惟宋氏南面承歴統天雖世窮八主年減百載而兵車<lb/>
<pb n="KR2a0016_WYG_100-34b"/>
亟動國道屢屯垂文簡牘事數繁廣若夫英主啓基名<lb/>
臣建績拯世夷難之功配天光宅之運亦足以勒銘鍾<lb/>
鼎昭被方䇿及虐后暴朝前王罕二國釁家禍曠古未<lb/>
書又可以式規萬葉作鍳于後宋故著作郎何承天始<lb/>
撰宋書草立紀傳止於武帝功臣篇牘未廣其所撰志<lb/>
唯天文律厯自此外悉委奉朝請山謙之謙之孝建初<lb/>
又被詔撰述尋値病亡仍使南䑓侍御史蘓寳生續造<lb/>
諸傳元嘉名臣皆其所撰寳生被誅大眀中又命著作<lb/>
<pb n="KR2a0016_WYG_100-35a"/>
郎徐爰踵成前作爰因何蘓所述勒為一史起自義熙<lb/>
之初訖于大眀之末至於臧質魯爽王僧達諸傳又皆<lb/>
孝武所造自永光以來至於禅讓十餘年内闕而不續<lb/>
一代典文始末未舉且事屬當時多非實錄又立傳之<lb/>
方取捨乖衷進由時㫖退傍世情垂之方來難以取信<lb/>
臣今謹更創立製成新史始自義熙肇號終於昇眀三<lb/>
年桓元譙縱盧循馬魯之徒身為晉賊非闋後代吳隐<lb/>
謝混郗僧施義止前朝不宜濫入宋典劉毅何無忌魏<lb/>
<pb n="KR2a0016_WYG_100-35b"/>
詠之檀憑之孟昶諸葛長民志在興復情非造宋今竝<lb/>
刋除歸之晋籍臣逺愧南董近謝遷固以閭閻小才述<lb/>
一代盛典屬辭比事望古慙良鞠躬跼蹐靦汗亡厝本<lb/>
紀列傳繕冩已畢合志表七十卷臣今謹奏呈所撰諸<lb/>
志須成續上謹條目錄詣省拜表奉書以聞臣約誠惶<lb/>
誠恐頓首頓首死罪死罪<lb/>
　<lb/>
　宋書卷一百<lb/>
<pb n="KR2a0016_WYG_100-36a"/>
　宋書卷一百考證<lb/>
自序髙祖深相訓納○訓疑當作詶<lb/>
諸軍將帥毛遐祚胡崇之臧證之等○臧質傳遐祚作<lb/>
　熙祚證之作澄之<lb/>
璞有子曰<hi>闕</hi>伯玉字徳潤䖍子子也○<hi>臣承蒼</hi>按梁書<lb/>
　沈約傳云父淮南太守璞南史約傳前半篇悉依約<lb/>
　自序其序璞事後亦云有子曰約是所闕之字即為<lb/>
　約字無疑苐約自序于璞有子曰約之後復序伯玉<lb/>
<pb n="KR2a0016_WYG_100-36b"/>
　兄弟事忽接云史臣年十三而孤壹似有意錯互其<lb/>
　辭令人不可曉者昔裴子野作宋略書云戮淮南太<lb/>
　守璞以其不從義師故也約懼徒跣謝罪請两釋焉<lb/>
　今約所自序固未必盡實然且下筆羞澀如此<lb/>
廢帝元徽三年○廢字上一夲有後字<lb/>
永眀二年又奏兼著作郎撰次起居注自兹王役無暇<lb/>
　搜撰五年春又被𠡠撰宋書六年二月畢功表上之<lb/>
　○<hi>臣承蒼</hi>按沈約自序宋書成于齊武帝永眀六年<lb/>
<pb n="KR2a0016_WYG_100-37a"/>
　今刻本題曰梁沈約撰盖要其終而命之為梁臣非<lb/>
　言此書為梁時書也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0016_WYG_100-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋書卷一百考證<lb/>
</p>
<p>
</p>
  </div>
<div> <lb/>
    <p>
<pb n="KR2a0016_WYG_101-1a"/>
　　侍讀學士<hi>臣萬承蒼</hi>謹言齊永明中太子家令兼<lb/>
　　著作郎沈約受勅撰宋書踰年上之本紀十志三<lb/>
　　十列傳六十凡一百卷書成於齊代而題曰梁沈<lb/>
　　約撰者以約仕終於梁從隋書經籍志之舊也伏<lb/>
　　見唐虞三代之時聖人在位不獨公卿皆賢即為<lb/>
　　史臣者亦能深知道徳之意足以發揚至治垂教<lb/>
　　無窮漢之司馬遷班固猶眀此義魏晉而下風斯<lb/>
　　冺矣宋髙祖以英雄之姿建功晉室顧其志急於<lb/>
<pb n="KR2a0016_WYG_101-1b"/>
　　改歩非有深仁厚澤漸漬人心累世相承法制不<lb/>
　　立帝子甫離襁褓即典方州所任臣僚多取世族<lb/>
　　治民統軍罕得其道其後轉相猜忌偏信小人遂<lb/>
　　至不振而當時史官若何承天蘓寳生徐爰之徒<lb/>
　　率非其人約以貪榮嗜利之心逞其浮靡之習嵗<lb/>
　　月未乆遽成此書大扺因何徐舊本而稍更益之<lb/>
　　永光以後不免遷就以合時君之㫖雖自謂創立<lb/>
　　新史取舎是非未必皆當又况其喜造竒說以誣<lb/>
<pb n="KR2a0016_WYG_101-2a"/>
　　前代如王邵之所譏者耶姚察稱其髙才博洽名<lb/>
　　亞遷董要非此書定論然自晋義熙至宋昇眀七<lb/>
　　十四年之事迹粗在於是不可以無傳也趙宋嘉<lb/>
　　祐中以宋齊梁陳魏北齊周書舛繆殘缺始詔舘<lb/>
　　職校讐治平中曽鞏校定南齊梁陳三書上之劉<lb/>
　　恕等上後魏書王安國上周書而校宋書者不著<lb/>
　　其名今書苐四十六卷末附載臣穆所記一條論<lb/>
　　到彦之傳之闕辨趙倫之王懿張邵三傳之非約<lb/>
<pb n="KR2a0016_WYG_101-2b"/>
　　書<hi>臣</hi>考宋史言鄭穆在舘閣三十年嘗編校集賢<lb/>
　　院書籍當即其人然苐舉三傳中稱帝號魏主證<lb/>
　　其與南史同體而張邵傳不避武帝廟諱重出張<lb/>
　　暢傳皆略不及則其考据亦不可謂精也故七史<lb/>
　　之中惟宋書最多訛謬其所從來乆矣<hi>臣</hi>等奉<lb/>
勅校勘是編訪求裴子野宋略二十卷鮑衡卿王琰宋<lb/>
　　春秋各二十卷皆已不傳自監本而外惟虞山毛<lb/>
　　晋所刻汲古閣本差可叅攷又得文淵閣所藏南<lb/>
<pb n="KR2a0016_WYG_101-3a"/>
　　監舊本字畫磨滅間有與諸本異者敬謹叅校詳<lb/>
　　求厥中擇其合者錄為正本其或字雖互異義可<lb/>
　　兼通仍從監本舊文别為宋書考證若干條附於<lb/>
　　各卷之後當時文人遺集及所見他書有可相發<lb/>
　　眀者亦間採焉至若諸本悉誤無可據依姑闕所<lb/>
　　疑不敢擅改<hi>臣承蒼</hi>等見聞寡陋辭意淺膚吮墨<lb/>
　　濡毫戰汗交集謹言<lb/>
</p>
<p>
</p>
  </div></body>
</text>\m</TEI>
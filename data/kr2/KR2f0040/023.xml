<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄巻二十三</head> <lb/>
    <p>
<pb n="KR2f0040_WYG_023-1a"/>
欽定四庫全書<lb/>
　名臣經濟錄巻二十三<lb/>
　　　　　　　　　　　　　明　黄訓　編<lb/>
　户部<hi>鹽法</hi>　<hi>茶法</hi>
　　鹽法對錄<hi>𢎞治</hi>　<hi>李東陽</hi>
𢎞治十八年四月初七日臣東陽病起已踰月上召至<lb/>
煖閣袖出數本指一本云太常寺欠行户錢鈔昨有㫖<lb/>
查洪武等年縁何市不通使户部查覆未明仍須别為<lb/>
<pb n="KR2f0040_WYG_023-1b"/>
處置務使通行臣徤等皆對曰此須自朝廷行起如賞<lb/>
賜折俸之類在下如鹽鈔船鈔亦用舊錢乃可通行且<lb/>
民間私鑄低錢聴其行用本朝通寳乃不得行誠非道<lb/>
理臣遷對曰昨令查正欲通行但私錢不禁則官錢决<lb/>
不能行前年鑄𢎞治錢曽禁私錢不二三日即濫使如<lb/>
故上曰何故如此皆對曰只是有司奉行不至上曰今<lb/>
須嚴禁臣東陽奏曰臣等訪得今所鑄錢徒費工料得<lb/>
不償失亦是有司不肯盡心若止如此雖鑄何益臣遷<lb/>
<pb n="KR2f0040_WYG_023-2a"/>
曰昨令查已未鑄造數目亦是此意上曰然臣徤等因<lb/>
奏曰今國帑不充府縣無蓄邊儲空乏行價不償正公<lb/>
私困竭之時鑄錢一事最為𦂳要其餘若屯田茶馬皆<lb/>
理財之事不可不講也臣東陽因奏曰鹽法尤重今已<lb/>
壊盡各開中徒有其名商人無利皆不肯上納矣上問<lb/>
商人何故不肯上納臣徤等因極論奏討之弊上曰奏<lb/>
討亦只是幾家臣東陽奏曰奏討之中有夾帶奏討一<lb/>
分則夾帶十分商人無利正坐此等弊耳上曰夾帶之<lb/>
<pb n="KR2f0040_WYG_023-2b"/>
弊亦誠有之臣徤等又言王府奏討亦壊鹽法每府禄<lb/>
米自有萬石又奏討荘田稅課朝廷每念親親輙從所<lb/>
請常額有限不可不節上曰王府所奏近多不與皆對<lb/>
曰誠如聖諭但乞今後更不輕與則不敢奏矣臣徤因<lb/>
奏曰臣聞國初茶馬法初行有歐陽駙馬者販私茶數<lb/>
百斤太祖皇帝曰我纔行一法乃首壊之遂寘極典髙<lb/>
皇后亦不敢勸止此等故事人皆不敢言上曰非不敢<lb/>
言乃不肯言耳因言鹽法須整理臣遷等賛曰請下户<lb/>
<pb n="KR2f0040_WYG_023-3a"/>
部查議上曰然明日降㫖云祖宗設立鹽法以濟𦂳急<lb/>
邊儲係國家要務近來廢弛殆盡商賈不行各邊開中<lb/>
雖多全無實用户部便通查舊制及今各項弊端明白<lb/>
計議停當來説於是中外稱慶知上意勵精思治如此<lb/>
是日天顔甚霽問荅詳悉藹然家人父子之風誠前古<lb/>
所罕見也<lb/>
　　織造鹽對錄<hi>正徳</hi>　<hi>李東陽</hi>
𢎞治十八年八月<hi>闕</hi>日講畢出至文華門上遣司禮監<lb/>
<pb n="KR2f0040_WYG_023-3b"/>
官召臣徤等復至煖閣問曰昨差承運庫太監王瓉崔<lb/>
果往南京浙江織造瓉等奏討長蘆鹽一萬二千引户<lb/>
部止與六千引半與價銀今可全與臣徤等同奏曰與<lb/>
鹽六千引又與半價巳自足用上曰既與半價何不全<lb/>
與鹽引臣徤等荅曰户部亦是撙節用度耳上曰該部<lb/>
既要節用何不留此一半價却將鹽引與之聴其變賣<lb/>
豈不兩便臣徤等對曰價銀有限不若鹽引之費為多<lb/>
上曰何故臣東陽對曰鹽引有夾帶且如有引一紙便<lb/>
<pb n="KR2f0040_WYG_023-4a"/>
夾帶數十引以此私鹽壅滯官鹽不行先帝臨終鋭意<lb/>
整理鹽法正是今日急務不可不為逺慮上曰若有夾<lb/>
帶事𤼵朝廷自有正法處治他臣東陽對曰此軰若明<lb/>
得㫖便於船上張掲黄旗書冩欽賜皇鹽字様勢熖烜<lb/>
赫州縣驛逓官吏稍稍荅應不到便行綑打只得隠忍<lb/>
承受鹽商竈户雖喫虧到底誰敢聲説所以不若禁之<lb/>
於始臣徤等亦共言之上正色曰天下事豈只是幾箇<lb/>
内官壊了譬如十箇人也只有三四箇好人便有六七<lb/>
<pb n="KR2f0040_WYG_023-4b"/>
箇壊事底人先生軰亦自知道如是者再言之盖是時<lb/>
已有先入之説矣上復謂此事務要全行臣徤等奏曰<lb/>
容臣等再去計較因叩頭出殿中司禮監官追達聖意<lb/>
亦荅云己奏過再去計較監官遂回奏云先生軰已承<lb/>
行矣臣徤等至閣復具掲帖力爭請止從前眀日内批<lb/>
出止與鹽六千引如户部議云<lb/>
　　鹽法議<hi>王瓊</hi>
一曰重邊餉諸司職掌有云凡遇開中鹽糧務量彼處<lb/>
<pb n="KR2f0040_WYG_023-5a"/>
米價貴賤及道路遠近險易例具奏出榜召商中納成<lb/>
憲昭布不可變也天順以前惟户部召商納糧草於邊<lb/>
耳成化中始有各運司納銀之例𢎞治元年校尉胡慶<lb/>
請如舊例議未及行厥後開賣滋甚類解銀貯之大倉<lb/>
銀庫雖曰備邊糴而多方之費實繁夫邊餉不預蓄於<lb/>
平時必俟空乏而後圖之雖富有銀貨將焉用此取目<lb/>
前之近功㤀久遠之大計遂使商人廢沿邊糴買之規<lb/>
守運司納銀之例及塞下有警召納米榖而商人觀望<lb/>
<pb n="KR2f0040_WYG_023-5b"/>
多不赴中縱有至者所入亦甚㣲矣𢎞治十四年巡鹽<lb/>
御史馮允中亦嘗建議然言之未久旋復廢革何舊制<lb/>
壊之易而復之難如此耶或者謂以運司開中之銀解<lb/>
邊偹糴亦無不可殊不知官自和糴不若通商轉買事<lb/>
不勞而利亦廣乞申明定制示以永久或遇各邊寧謐<lb/>
再熟之後商人趨中者自有成效此整理鹽法之大要<lb/>
也其雲南四川等處鹽課不多就於彼邊量准折納不<lb/>
拘兩准之例如此則邊餉有偹寇患無虞矣二曰定勘<lb/>
<pb n="KR2f0040_WYG_023-6a"/>
合據洪武中時茶鹽引田契本銅板一百一十片俱南<lb/>
京户科収貯每遇開中南京户部印刷勘合發各邊填<lb/>
冩商人姓名并所中米豆鹽引數目俱用印盖不許洗<lb/>
改每勘合一張或填冩一萬引或三五千引不拘定數<lb/>
編置底簿并流通文簿𤼵運司候商人賫到勘合比對<lb/>
字號相同𣲖塲支鹽及刷印引目運司關領給付商人<lb/>
照鹽𤼵賣永樂中遷都北京鹽法庶務俱行在户部掌<lb/>
行惟鹽糧勘合引目銅板仍於南部収貯及勘合底簿<lb/>
<pb n="KR2f0040_WYG_023-6b"/>
流通文簿亦南部編置轉𤼵正統六年鑄換印信始定<lb/>
行在户部曰户部改户部為南京户部而鹽引勘合文<lb/>
簿仍掌於南京正統七年户部因無繳到中過鹽糧勘<lb/>
合數目慮諸商將勘合増添洗改無可稽憑請於年終<lb/>
各邊収過糧數填給過勘合字號各運司將客商賫到<lb/>
勘合字號納過鹽糧數目各造冊繳部比對查考又因<lb/>
造冊難憑正徳十二年户部又奏令南京編造勘合底<lb/>
簿完備送北京户部抄謄字號轉發各邊後以往返之<lb/>
<pb n="KR2f0040_WYG_023-7a"/>
勞仍令南京户部徑自編𤼵臣到淮日稽驗南京所發<lb/>
勘合底簿有至五十餘歲而報中未完者課積于塲豈<lb/>
無淹沒之虞又况客商投下勘合其所収糧數有用布<lb/>
政司都司及衞印鈐盖者有洗改字様不用印葢者有<lb/>
雖有印葢印色脫落不明者有開冩中過斗頭價值倉<lb/>
口明白者有止混開銀錢米豆總數不明者諸弊種之<lb/>
豈非鹽法之大蠧哉乞令鑄造鹽糧勘合銅板一片除<lb/>
南京二字送户部収貯如遇奏開鹽糧户部差官以人<lb/>
<pb n="KR2f0040_WYG_023-7b"/>
匠赴科印刷每鹽五十引印刷號紙一張回部轉發開<lb/>
中去處或布政司或都司衞分有印信衙門収掌每號<lb/>
紙一張填冩鹽三五千引或七八千引或萬餘引不必<lb/>
拘定一萬引之數所填商名貫址并米豆鹽引數目俱<lb/>
用印鈐葢印色如法製造毋致脫落因而洗改字様如<lb/>
有填剰號紙年終繳送户部塗銷仍置内外號半印勘<lb/>
合底簿二扇内號一扇户部収掌外號一扇𤼵運司収<lb/>
掌商人赴邊納獲勘合投到運司比對外號運司𣲖鹽<lb/>
<pb n="KR2f0040_WYG_023-8a"/>
完畢將勘合類繳户部比對内號又與各邊歲報錢糧<lb/>
文冊磨對有無相同然後註銷又每年置流通文簿一<lb/>
扇用印鈐葢𤼵各運司収掌挨次附冩商人姓名鹽數<lb/>
以憑年終照𣲖各開前件𣲖鹽下塲記𣲖訖二字支鹽<lb/>
出塲記支訖二字若年終𣲖塲遇有事故明年終不支<lb/>
出者收原𣲖鹽課改𣲖别塲免致積滯仍乞就各司員<lb/>
外主事改註一員或改員外郎職衘專掌鹽法冊籍計<lb/>
鹽課髙下追理通關完欠考究各邊虚實斟酌開中多<lb/>
<pb n="KR2f0040_WYG_023-8b"/>
寡并比對勘合查革奸弊其有暇日不妨原委兼管如<lb/>
此則鹽課肅清邊儲無弊矣<lb/>
　　兩淮鹽法議<hi>霍韜</hi>
切謂立法須公而溥行法須嚴而宻然又善適變通之<lb/>
權乃可乆而無弊唐劉晏只用淮鹽遂濟國用臣今姑<lb/>
議淮鹽利弊即天下可推也國初以兩淮鹵地授民煎<lb/>
鹽歲収課鹽有差亦猶授民以田而収其賦也淮鹽課<lb/>
條例云凡各竈丁除正額鹽外将煎到餘鹽夾帶出塲<lb/>
<pb n="KR2f0040_WYG_023-9a"/>
及私鹽貨賣者絞然則耕民納賦租外将餘粟貨賣者<lb/>
絞可乎此法良有深意而後人失之也淮鹽原額歲辦<lb/>
三十五萬引有竒後改辦小引七十萬有竒然兩淮鹽<lb/>
貨除正額外猶産餘鹽三百萬引有竒今正額已不得<lb/>
多取餘鹽復不得私賣即三百萬餘鹽安所消遣乎兩<lb/>
淮行鹽地方南盡湖廣西抵河南東盡東海地方數千<lb/>
里民億萬家所仰食鹽只七十萬引饔飡安所取足乎<lb/>
是無怪乎私鹽横溢而鹽價貴湧也國初竈丁辦鹽每<lb/>
<pb n="KR2f0040_WYG_023-9b"/>
引四百斤給工本鈔二貫五百文葢洪武年間鈔一貫<lb/>
直錢千文故竈丁得實利如是而冐禁賣私鹽可絞死<lb/>
也今鈔一貫不易粟二升乃禁絶竈丁勿賣私鹽是逼<lb/>
之饑以死也此後來行法之弊非初年之失也正綂二<lb/>
年令曰貧難竈丁除正額鹽照舊収納其餘鹽収貯本<lb/>
塲每二百斤官給米麥二斗十三年令曰每餘鹽二百<lb/>
斤給與米一石若餘鹽二百斤竈丁實得米一石乃私<lb/>
賣鹽即絞死可也葢當時此令雖出而米實無措故官<lb/>
<pb n="KR2f0040_WYG_023-10a"/>
司徒挾此令以征取餘鹽實不能行此令給民米麥且<lb/>
貧弱竈丁朝有餘鹽夕望米麥米麥不得則先從冨室<lb/>
稱貸然後出息加倍償鹽者有矣故鹽禁愈嚴則貧竈<lb/>
愈多此之由也貧民賣私鹽人即捕獲冨室賣私鹽官<lb/>
亦容隱故貧竈餘鹽必藉冨室乃得私賣冨室豪民挾<lb/>
海負險多招貧民廣占鹵地煎鹽私賣冨敵王侯故鹽<lb/>
禁愈嚴冨室愈横此之由也且法愈嚴則利愈大頑民<lb/>
見利而不見法淮安頑民數千萬家荒棄農畆專販私<lb/>
<pb n="KR2f0040_WYG_023-10b"/>
鹽挾兵負弩官司不敢追問近年恃衆往來為刼此隙<lb/>
不彌必貽大患不止阻壊鹽法而已然既不能講求古<lb/>
法以處置餘鹽復不能變通鈔法以補給工本則貧民<lb/>
何所仰賴而不為變故鹽禁愈嚴而盜賊愈多此之由<lb/>
也此鹽塲竈户之利弊也洪武年間招商中鹽每引納<lb/>
銀八分官之征至薄商之獲至厚故鹽價平賤民亦受<lb/>
賜永樂年間每鹽一引輸邊粟二斗五升商税雖加邊<lb/>
粮仰足民亦受賜自永樂以前淮鹽開中歲無定額永<lb/>
<pb n="KR2f0040_WYG_023-11a"/>
樂以後歲定七十二萬引復定七分常股三分存積夫<lb/>
曰常股猶常行也商人先納邊糧乃給引目守塲候支<lb/>
常年鹽也有守數十年老死而不得支者今兄弟妻子<lb/>
代支之令可考也曰存積者積鹽在塲遇邊糧急闕乃<lb/>
倍價開中越次放支之鹽也此居貨罔利非王法正體<lb/>
成化以後准納折色毎鹽一引准納銀三錢五分或四<lb/>
錢二分又令云客商若無見鹽許本塲買補夫曰本塲<lb/>
買補即開餘鹽私賣之禁矣故奸商借官引以影私鹽<lb/>
<pb n="KR2f0040_WYG_023-11b"/>
然商人竈户得贏利州縣民士亦食賤鹽惟私鹽愈行<lb/>
則官鹽愈壅而法遂大壊今兩浙鹽課許納折色之令<lb/>
可考也𢎞治正徳年間或奸權奏討或勲戚恩賜皆給<lb/>
引目自買餘鹽故法雖大壊而鹽亦平賤復有各年開<lb/>
中未盡鹽名曰零鹽秤掣餘鹽堆積在所名曰所鹽皆<lb/>
權要報中借影私鹽以壅正額故正徳以前鹽價雖平<lb/>
而課日損自御史秦鉞奏革所鹽秤掣餘鹽每二百斤<lb/>
作一小引税銀一兩則取之過重自御史戴金奏减鹽<lb/>
<pb n="KR2f0040_WYG_023-12a"/>
價每鹽一引納銀八錢庶幾適中今之議者復論鹽包<lb/>
過大皆不知本末之見也葢洪武年間鹽一引納銀八<lb/>
分而已永樂年間納粟二斗五升而已今則每引納銀<lb/>
七錢五分矣權勢賣窩復取利銀二錢矣復以長蘆兩<lb/>
浙兼答配支夫商人一身三路支鹽勞費殆不貲矣計<lb/>
淮鹽一引葢用銀二兩有竒矣商人轉販復以市利則<lb/>
鹽價益以湧貴乃其所也夫正鹽湧貴則私鹽盛行私<lb/>
鹽愈行則正鹽愈滯亦乃其所也此商人中納利弊也<lb/>
<pb n="KR2f0040_WYG_023-12b"/>
今欲復洪武之法則有上䇿欲捄今日之急則有中䇿<lb/>
區區脩補近年弊利則己無䇿何謂上䇿須變通鈔法<lb/>
鈔法重則錢法均而鹽法行矣今若立法使鈔一貫值<lb/>
錢千文竈丁得為實利則額鹽一大引給工本鈔二貫<lb/>
五百文餘鹽一小引亦給工本鈔二貫五百文各塲餘<lb/>
鹽盡屬之官私挾私賣即處絞勿贖則兩淮正鹽七十<lb/>
萬引餘鹽三百萬引舉可招商開中或如永樂時例一<lb/>
引輸邊粟二斗五升可也或如成化時例一引折銀四<lb/>
<pb n="KR2f0040_WYG_023-13a"/>
錢亦可也若國課充足如洪武時例一引納銀八分蔵<lb/>
冨於民尤可也葢私鹽行由正課重也正課輕私鹽不<lb/>
禁自止矣私鹽塞正課流邊儲自實矣故曰上䇿何謂<lb/>
中䇿須更為令曰凡各商人中正額鹽一百引許帶中<lb/>
餘鹽三百引正鹽納邊糧二斗五升餘鹽納邊糧二斗<lb/>
聴與竈户價買又嚴為令曰客商借官引影私鹽竈户<lb/>
不辯驗官引輙賣餘鹽者各照私鹽律絞勿贖又嚴為<lb/>
令曰正鹽一引只二百五斤餘鹽一引亦二百五斤革<lb/>
<pb n="KR2f0040_WYG_023-13b"/>
近年大包之弊革近年勸借米麥之弊革鹽塲積年轄<lb/>
害客商之弊三邊選亷而有才者一人為提督都御史<lb/>
兼三邊勸農使遇鹽商納糧即與収受糧賤許納本色<lb/>
糧貴許納折色俾商無久淹凡積年所以為商人害阻<lb/>
壊鹽法者悉與革絶復選廉而有才者一人為漕運都<lb/>
御史兼理鹽法俾自舉用運使提舉等官凡商人納完<lb/>
糧料即與支鹽勿得久淹凡積年為商人害阻壊鹽法<lb/>
即與革絶漕運都御史與提督都御史鹽課邊儲互相<lb/>
<pb n="KR2f0040_WYG_023-14a"/>
關通盈縮交與接濟利病均為休戚邊方腹裡共為一<lb/>
心兩都御史如左右手然後足以集事行之數年即邊<lb/>
儲可足乃以餘積召募㳺民開墾邊地勸課農畆邊地<lb/>
愈闢百年之利也故曰中䇿何謂無䇿洪武初給竈丁<lb/>
鹵地復給草蕩所以利竈户者甚厚額鹽一引給工本<lb/>
鈔二貫五百文復免竈丁雜差所以資竈丁者甚厚歲<lb/>
課七十萬引所以取之者甚薄惟餘鹽不許私賣有餘<lb/>
即給官鈔収之下以資竈户上以總利權而均其施天<lb/>
<pb n="KR2f0040_WYG_023-14b"/>
下食賤鹽之利竈户無餘鹽之滯其法極善自鈔法不<lb/>
行則官司無術以處餘鹽矣乃曰挾餘鹽者絞販私鹽<lb/>
者絞可行乎行之而嚴即竈丁空腹以死不然即為變<lb/>
行之而寛即三百萬餘鹽之利盡入奸人囊槖矣法之<lb/>
弊而窮者一也竈丁窮矣轉而逃逋乃區區招復千日<lb/>
握其喉一朝與之食可聊生乎故撫賑徒勤逋逃益甚<lb/>
法之弊而窮者二也招商中鹽一引銀四錢已重矣今<lb/>
復加而七錢尤重矣買窩賣窩刻取二錢邊上科罰或<lb/>
<pb n="KR2f0040_WYG_023-15a"/>
三四錢勸借米麥亦復二錢不知幾倍重矣税愈重則<lb/>
利愈大奸人避重税而趨大利避重税則正課壅趨大<lb/>
利則私鹽行私鹽愈溢正課愈壅雖絞刑治之不可禁<lb/>
遏况有贖刑之令有獲鹽不獲人不問獲人不獲鹽不<lb/>
問之令葢開寛路示之趣矣則私鹽如何不益溢正課<lb/>
如何不益壅也法之弊而窮者三也私鹽盛行矣官兵<lb/>
捕獲迄無寧日頑民挾刃率而旅拒在揚子江及各海<lb/>
港者髙檣大舶千百為聚行則烏飛止則狼踞殺人刼<lb/>
<pb n="KR2f0040_WYG_023-15b"/>
人不可禁禦官兵敢逺望而不敢近語在兩淮通泰寳<lb/>
應州縣民厭農田惟射鹽利故十場之民十五以上俱<lb/>
習武勇氣復頑狠死刑不忌前年流刼幾致大變故淮<lb/>
安官軍不惟不捕私鹽且受餌利而為之䕶送出境矣<lb/>
山東官軍不惟不捕私鹽反向鹽徒丐鹽充食矣鹽徒<lb/>
千百白日挾刃徑行州邑官兵不敢誰何矣州縣不敢<lb/>
言科道不肯言陛下髙拱焉得知之抑亦諉曰事弊已<lb/>
極無可柰何再及數年則官兵之追捕日嚴鹽徒之旅<lb/>
<pb n="KR2f0040_WYG_023-16a"/>
拒日鋭拒捕之迹日著則罪惡之状日深官司列罪状<lb/>
以請法愚民罹罪罟乃逃生出不獲已激生他變将誅<lb/>
夷之則情可哀恤将緩縱之則頑獷愈甚禍釁所極遂<lb/>
有不可言者矣法之弊而窮者四也故曰無䇿臣嘗竊<lb/>
曰治鹽利猶治河患也治鹽利不䆒弊源惟末流之防<lb/>
猶治河患不從雍冀孟津懐衞引為陂堰鑿為溝洫以<lb/>
廣其利而分其勢乃從徐沛下流浚其淤土厚其隄防<lb/>
則愈浚愈淤愈築愈潰亦勢也自正統以後講治鹽法<lb/>
<pb n="KR2f0040_WYG_023-16b"/>
事例叢𤨏無益鹽利祗足驅民為盜而已故今欲興淮<lb/>
鹽之利須選淮安漕運及三邊提督都御史講求其法<lb/>
而責以底績選人得失委託專暫成效虚實尤冝責之<lb/>
吏部期之數年鹽利不興邊儲不實邊民不蕃邊地不<lb/>
闢不収久大之效而坐致治安則兩都御史吏部尚書<lb/>
侍郎誅罰連坐然後任人者不敢茍且任於人者不敢<lb/>
怠玩而政有實效矣此兩淮利弊也舉兩淮即天下可<lb/>
知也<lb/>
<pb n="KR2f0040_WYG_023-17a"/>
　　題鹽法議<hi>梁材</hi>
案查先為乞集羣議大脩鹽政以實邊儲事該四川道<lb/>
監察御史周相題稱洪武年間每引輸粟二斗五升官<lb/>
征薄而商利厚鹽價平而邊用足自兹以後歲定七十<lb/>
二萬引七分常股挨次照支三分存積越次給與成化<lb/>
以後准納折色每引納銀三錢五分至正徳年間漸至<lb/>
四錢五分今雖題准淮鹽六錢但近年以來有等奸商<lb/>
投托勢要則有占中賣窩之弊鹽商上納則有經紀包<lb/>
<pb n="KR2f0040_WYG_023-17b"/>
攬侵漁之弊管糧衙門則有例外勸借私増斗頭多収<lb/>
火耗之弊及搬運糧草則有各塲官攅取索常例刁蹬<lb/>
留難之弊糧草既納則又苦於守候查盤勘合難得之<lb/>
弊且長蘆兩淮兼搭配支勢所不及又有他商要求賤<lb/>
引之弊必得撫臣大整邊方責其實效一則清理屯田<lb/>
之廢一則禁革報中之弊屯田廣則糧漸充商人易於<lb/>
上納而不艱宿弊革則飛輓簡便商人樂於趨利而不<lb/>
困又思邊儲蓄聚以漸而成運司鹽課以時而掣合無<lb/>
<pb n="KR2f0040_WYG_023-18a"/>
定立年限如嘉靖十年以前報過引目姑且照舊稱掣<lb/>
但不為常例勿令縱打大包以後各邊巡撫并管糧等<lb/>
官務以屯種為事清弊為先使商人有利無害推輓永<lb/>
便而夾帶之風自息獲利既厚而騰踴之價自平則餘<lb/>
鹽之利可無賴矣等因又為計處鹽課以裕國儲事該<lb/>
户科都給事中蔡經題稱國家開設鹽課本以足邊然<lb/>
昔行今阻儲蓄不充議者以為咎在餘鹽納價以致開<lb/>
中無商但鹽法之壊不特餘鹽一事昔年士卒衆多屯<lb/>
<pb n="KR2f0040_WYG_023-18b"/>
田不擾屯種有収米榖價賤時或上納開中無難邇者<lb/>
士卒多疲屯田不舉邊方米榖無所於出價值騰踴糴<lb/>
買甚艱加以科罰太重查勘遲延兩淮鹽價増至六錢<lb/>
而荅配長蘆又難支給至於餘鹽納價雖非舊章而因<lb/>
時區畫以利國家亦終有不可廢者合無今後将派去<lb/>
淮鹽照原價俱令上納本色其搭配長蘆山東鹽惟令<lb/>
折銀上納如遇年豐願輸本色則照依時估聴從其便<lb/>
乃若稱掣餘鹽立為程限其數雖多無過正引中有商<lb/>
<pb n="KR2f0040_WYG_023-19a"/>
若無資或時難収買不願附帶者則竟将正鹽秤掣不<lb/>
必抑勒取盈仍将餘鹽價值查照先年巡鹽御史戴金<lb/>
奏准事例量為輕减酌為中制若欲盡革餘鹽惟開正<lb/>
課然此自今伊始責之撫按官員盡復屯田之額大収<lb/>
屯種之利數年之後庶可議行等因該本部等衙門㑹<lb/>
議得洪武年間毎鹽一引納銀八分永樂年間每引輸<lb/>
米二斗五升成化年間准納折色毎引納銀三錢五分<lb/>
近年以來浙鹽増至四錢淮鹽増至六錢商人病矣昔<lb/>
<pb n="KR2f0040_WYG_023-19b"/>
年邊方屯田不失原額歲豐収成商人樂於上納今屯<lb/>
政廢弛累歲災歉商人告困應合量處餘鹽查照近年<lb/>
事例毎鹽二百斤淮南納銀八錢淮北納銀六錢即以<lb/>
官價之數定為平市之法仍要嚴禁各商勿令縱打大<lb/>
包餘鹽數多無過正引斤數間有商若無資或時難収<lb/>
買不願附帶者聴從其便其所入餘鹽隨時盈縮不必<lb/>
拘定一例不許法外抑勒及於未秤掣未𤼵賣之先亦<lb/>
不許迫令稱貸預納以足百萬兩之數多者多解少者<lb/>
<pb n="KR2f0040_WYG_023-20a"/>
少収多不為功少不為嫌淮浙正鹽正價太重亦合斟<lb/>
酌先今而為之中制淮鹽每引减去一錢浙鹽每引减<lb/>
去五分至於甘肅地方孤逺比之各邊尤甚合将甘肅<lb/>
淮鹽量减一錢五分浙鹽量减一錢本鎮止開浙淮二<lb/>
鹽不必搭配别處邊鎮亦免搭配商自樂趨其長蘆鹽<lb/>
價原定二錢山東鹽價原定一錢五分似難増减仍令<lb/>
照舊配支夫餘課可無盈邊鹽價可减而輕也搭配之<lb/>
便亦可以折中而處也然此不過一時救弊之法耳邊<lb/>
<pb n="KR2f0040_WYG_023-20b"/>
方缺乏糧草商人艱於上納既不可全改折色以失祖<lb/>
宗開中召商圖省飛輓之意則法有時而窮若待屯政<lb/>
脩舉必須數年之後又如都給事中蔡經所言者然廢<lb/>
而不舉可乎屯田之壊久矣墩堡不脩武備廢弛夷人<lb/>
輕犯殘吾禾苗固有有可耕之田而不敢耕種者矣糧<lb/>
賞不時剥削不禁士卒疲憊家無耒鋤亦有有可耕之<lb/>
田而坐視抛荒者矣疆界不明冊籍不清又有為官豪<lb/>
勢要乘機而侵欺占沒者矣今欲大加整頓為力甚難<lb/>
<pb n="KR2f0040_WYG_023-21a"/>
兼以邊方事情難同腹裡急之則生變緩之則長奸况<lb/>
有各邊災傷若復分命大臣整理未免煩擾故其要惟<lb/>
在於得人而事體重難其責尤在乎專任巡撫合無各<lb/>
另請勑一道伏乞天語令各邊巡撫官督同管糧官脩<lb/>
舉屯政選委衞所亷幹官員專理其事備查先年近日<lb/>
事體斟酌區處提綱挈領詳條逐件著實舉行開墾荒<lb/>
蕪禁革勢占查理侵欺尤須脩築屯堡遇有警備嚴謹<lb/>
烽堠量為防䕶毋致寇掠使得盡力農畆以底収成徴<lb/>
<pb n="KR2f0040_WYG_023-21b"/>
収糧草即其所致自可足邊管屯官員勤能者旌賞怠<lb/>
惰者罷黜至秋成十一月間各邊巡撫等官興舉屯田<lb/>
事冝如開過荒田若干清出勢占若干追出侵欺若干<lb/>
徴過糧草料豆麥黍等項各若干懲勸過官吏若干逐<lb/>
一具本奏聞仍勑本部查考通摠分别等第上請以示<lb/>
勸戒夫以久廢之事而欲責效旦夕勢亦難行亦要酌<lb/>
量時勢舉行有漸期以二三年間務使屯政興脩邊儲<lb/>
有備又何盡資引鹽之利哉夫鹽利屯田均為濟邊二<lb/>
<pb n="KR2f0040_WYG_023-22a"/>
者常相須而不可偏廢者也臣等今日之議减價而革<lb/>
勸罰量地而免搭配所以寛報邊之商使樂於趨納餘<lb/>
鹽正數下商免其附帶所以制餘鹽之濫使所入随冝<lb/>
至於興舉屯政則又士卒衣食之本邊方儲蓄之源足<lb/>
食足兵皆有攸賴待正數引鹽之利而自有充實豐盈<lb/>
之效此時餘鹽之數方可徐議而盡革也等因題奉聖<lb/>
㫖這鹽課屯田事冝你每既議擬停當都依擬行欽此<lb/>
又為議處邊儲事該户科都給事中管懐理等題稱國<lb/>
<pb n="KR2f0040_WYG_023-22b"/>
初之給邊也有屯田之歲入有鹽引之飛輓有近省供<lb/>
邊之税是以歳有餘積邊儲冨厚而威振四夷今日屯<lb/>
田不興鹽法大壊乞要從長計議等因該部議擬合無<lb/>
備行都察院轉行兩淮并各處巡鹽御史㑹同巡撫都<lb/>
御史及督同運司等官拘集年老知因商人耆宿人等<lb/>
将都給事中管懐理所奏鹽法先查各運司有無餘鹽<lb/>
數目或數目多少明白要見餘鹽課銀就彼掣賣與盡<lb/>
行開邊商人有無樂從江南江北見定銀兩應否再行<lb/>
<pb n="KR2f0040_WYG_023-23a"/>
増減餘鹽銀兩徑解各邊運司是否便益若欲盡行開<lb/>
邊價值尤須勘處停當母使日後已行開邊復又阻滯<lb/>
致使臨時有悞邊儲卒難措手或倍開餘鹽其數幾倍<lb/>
或另給照引其引幾何餘銀既盡解邊或遇各衙門奏<lb/>
准支用作何抵捕餘鹽既稱有壊正課應否盡行裁革<lb/>
使官商兩便鹽課不虧而後已前項二事承委官員逐<lb/>
一勘處叅酌揆度時冝務求合於人情宜於土俗不拘<lb/>
於目前而經久可行不惑於浮議而事體歸一等因題<lb/>
<pb n="KR2f0040_WYG_023-23b"/>
奉聖㫖是欽此又為再議鹽法歸一衆論以圖經乆事<lb/>
該都給事中管懐理等題稱必欲盡収餘鹽在官一以<lb/>
足軍儲一以息私販一以贍貧竈一以寛商困一舉而<lb/>
四利具焉但户部復本俱未及此等因該本部議擬合<lb/>
無比照節年事例㑹推剛正風力大臣一員前去兩淮<lb/>
并長蘆山東地方将都給事中管懐理先後奏詞逐一<lb/>
勘處要見餘鹽或盡開邊方或就彼解邊孰為有益或<lb/>
増添引目或另立照票孰為可行某運司餘鹽須増若<lb/>
<pb n="KR2f0040_WYG_023-24a"/>
干方可盡収某運司餘鹽須定若干價方為便商等因<lb/>
題奉聖㫖這鹽法係足邊急務祖宗具有成法近年全<lb/>
被内外勢要官員通同奸商買窩賣窩以致阻壊流弊<lb/>
滋甚你部裡便行與各該巡鹽御史㑹同撫按官遵照<lb/>
成法查處清理務要興利除害禁革弊端使畫一可行<lb/>
文書到日限三月以裡回奏官不必差欽此又為議處<lb/>
邊儲事該總都漕運兼巡撫鳯陽等處地方都御史馬<lb/>
卿㑹同巡按直𨽻監察御史陳鎬題稱餘鹽裁革不如<lb/>
<pb n="KR2f0040_WYG_023-24b"/>
収買為利餘鹽官買不如商買為便餘鹽解價不如開<lb/>
邊為益餘鹽照票不如開引可行餘鹽的數止可與正<lb/>
額相等餘鹽引價要當計利害定擬嚴禁夾帶以防阻<lb/>
壊嚴繳退引以杜影射又該巡按直𨽻監察御史曽翀<lb/>
㑹同巡撫都御史周全唐胄巡按監察御史鄭坤郭圻<lb/>
督同山東長蘆運司議稱十事一議占窩一議開邊一<lb/>
議添引一議守引一議殺征一議緩罰一議轉輸一議<lb/>
官市一議臨徳納榖一議私販禁例又該巡按山西監<lb/>
<pb n="KR2f0040_WYG_023-25a"/>
察御史王昺㑹同巡按監察御史姜潤督同河東運司<lb/>
議稱每年餘鹽有無多寡俱無定數故或倍開餘鹽或<lb/>
另立照引在淮浙則當酌處在河東則無可議至於鹽<lb/>
銀徑解各邊之説在河東去宣府不逺舊規固己行之<lb/>
在淮浙長蘆山東則勢不可行又該巡按浙江監察御<lb/>
史盧瓉督同兩浙運司議稱餘鹽不可盡革餘鹽不可<lb/>
増多引目不可増刷照票可另立餘鹽與正課盡行開<lb/>
邊决非商人之所樂正課近己减價餘鹽價值量其住賣<lb/>
<pb n="KR2f0040_WYG_023-25b"/>
地方俱為中制若餘鹽官為収買邊銀運司徑解已該<lb/>
巡按監察御史鄧直卿陳鎬疏論不通不便極其詳矣<lb/>
臣等復何言哉等因該本部議照朝廷設鹽課開中正<lb/>
以助邊邇年以來水旱頻仍邊陲多警加以逋負徴解<lb/>
不全供億缺乏毎毎告給内帑所以都給事中等官管<lb/>
懐理等愽采羣議各盡所長無非恤竈通商裕邊保國<lb/>
之意但理無定在隨時處中物有不齊勢難畫一國初<lb/>
竈丁歲給工本以資歲用商人無本官與鈔定雜糧中<lb/>
<pb n="KR2f0040_WYG_023-26a"/>
納了畢還官各塲竈丁将煎剩餘鹽夾帶出塲及私鹽<lb/>
貨賣者絞今則似難行矣正綂十三年将脫剰糧米収<lb/>
買竈户餘鹽每二百斤為一引給與糧米一石景泰元<lb/>
年将長蘆引鹽用遮洋運船回還附搭赴儀真掣鹽所<lb/>
収貯俱作存積之數以備開中𢎞治二年令守支客商<lb/>
収買竈丁納剰餘鹽以補官引今亦俱難行矣正引各<lb/>
有常規餘鹽原無定數遏私販以通官鹽乃祖宗立法<lb/>
之正假額課以處餘鹽實今日救弊之冝欲革餘鹽則<lb/>
<pb n="KR2f0040_WYG_023-26b"/>
商竈俱困而私販必致於盛行倍収餘鹽則旱澇難齊<lb/>
而邊引不免於壅滯正鹽例有引目餘鹽夾帶者絞若<lb/>
再増刷則於祖制有違餘鹽原無正票總在正鹽包中<lb/>
若又另立則與引目相背官為収鬻不若聴商隨塲収<lb/>
買簡易可行盡數開邊竊恐天時人事不同将來難繼<lb/>
淮浙正鹽减價無非所以利商運司徑解邊銀衆己稱<lb/>
其不便至於兩淮山東長蘆所議大畧相同兩浙之與<lb/>
河東則皆欲其仍舊其議嚴禁夾帶嚴繳退引占窩守<lb/>
<pb n="KR2f0040_WYG_023-27a"/>
引緩罰納榖私販等項事冝計慮周詳皆於鹽法有補<lb/>
既該各官㑹題前來合行移咨各該巡撫都御史及咨<lb/>
都察院轉行巡按巡鹽各該監察御史除兩浙河南事<lb/>
體聴其照舊遵行外其兩淮鹽斤合依各官所議每包<lb/>
共計五百五十斤内二百八十五斤連包索為正引原<lb/>
定價六錢近减一錢該銀五錢内二百六十五斤為餘<lb/>
鹽淮南原定價銀八錢今減一錢五分該銀六錢五分<lb/>
淮北原定價銀六錢今减一錢該銀五錢兩浙每正鹽<lb/>
<pb n="KR2f0040_WYG_023-27b"/>
一引連包索共計二百五十斤原定價銀四錢近减五<lb/>
分該銀三錢五分餘鹽通融二百斤為一引嘉興批驗<lb/>
所銀五錢杭州批驗所四錢紹興批驗所四錢温州批<lb/>
驗所二錢長蘆山東共計四百三十斤内二百零五斤<lb/>
為正引長蘆定價二錢山東一錢五分内二百二十五<lb/>
斤連包索為餘鹽長蘆南掣鹽所銀三錢北掣鹽所三<lb/>
錢五分山東三錢八分商人嫌重不肯樂從今减七分<lb/>
該銀三錢一分以上正鹽俱各照舊開邊報中兩淮兩<lb/>
<pb n="KR2f0040_WYG_023-28a"/>
浙俱令上納本色糧草長蘆山東俱令上納折色價銀<lb/>
如遇豐年願有上納本色者聴從其便餘鹽不必開邊<lb/>
照舊運司納銀解部轉𤼵各邊糴買客兵糧草以備支<lb/>
用其甘肅險遠止開淮浙二鹽淮鹽再减五分毎引該<lb/>
銀四錢五分浙鹽再减五分毎引該銀三錢其餘各邊<lb/>
如開淮鹽搭以長蘆則不必更搭山東如開浙鹽搭以<lb/>
山東亦不必更搭長蘆庶使便於掣支不致顧彼失此<lb/>
以上正餘鹽斤各該巡按巡鹽御史嚴禁各商恪遵前<lb/>
<pb n="KR2f0040_WYG_023-28b"/>
數不得數外夾帶阻壊鹽法違者引律問罪就将夾帶<lb/>
之數照依時價追収入官賣鹽畢日将引告繳所在布<lb/>
政司并直𨽻府州按季類繳運司巡鹽御史年終通查<lb/>
各司府里分若干該繳退引若干未繳至三五千引之<lb/>
上将掌印正官叅奏提問不必待其考滿給由其占窩<lb/>
一節本部今後開中引鹽給與印信文簿一扇行令管<lb/>
糧郎中無郎中去處行巡撫都御史収掌如遇商人報<lb/>
中驗其實在糧草若干方與准行隨将本商籍貫年貌<lb/>
<pb n="KR2f0040_WYG_023-29a"/>
并納完糧草數目明白登簿給與勘合實収一併照簿<lb/>
填冩事完将簿印封差人送部轉發巡鹽御史収候查<lb/>
驗若有詐冐嚴加查究干碍内外人員一併叅提從重<lb/>
治罪其守引一節本部今後每年正月將𣲖過各運司<lb/>
引鹽數目即類行各該衙門先将在庫私鹽紙贖等銀<lb/>
照依每引三釐扣筭預行動支差官解赴南京户部依<lb/>
數造引領回候商人投到勘合即與給引派支所納紙<lb/>
價仍各貯庫以備來年解造之費其緩罰一節除前項<lb/>
<pb n="KR2f0040_WYG_023-29b"/>
該帶餘鹽外但有數外夾帶鹽斤仍照前議問罪追價<lb/>
入官庶免阻壊正法及有開中勘合己完商人到遲違<lb/>
限或因喪疾等項事故者聴巡鹽御史審勘是實准與<lb/>
分豁若規避照舊罰榖上倉以備賑濟𢎞治七年長蘆<lb/>
山東額鹽積滯臨徳二倉空虚故運使宋鉞建議令商<lb/>
人就近納榖以通一時之變既而竟莫能行所據前項<lb/>
引鹽相應照舊開邊報中私鹽不禁則官鹽不行律例<lb/>
昭然奉行未至本部合再通行各該撫按官轉行各該<lb/>
<pb n="KR2f0040_WYG_023-30a"/>
軍衞有司常川巡緝私鹽拿獲到官查照律例從重問<lb/>
擬𤼵落若有不行用心巡緝及守財縱放等項情弊聴<lb/>
撫按并巡鹽御史叅奏提問治罪再照兩淮運司額鹽<lb/>
七十萬五千引有零内除水脚竈丁鹽九千一百四十<lb/>
九引一百斤折納價銀解部見在竈丁實辦并召商買<lb/>
補逃亡共計開邊正鹽止六十九萬六千三十引有零<lb/>
每引俱以五錢計之共該銀三十四萬八千一十五兩<lb/>
毎包帶餘鹽二百六十五斤淮南淮北大約俱以六錢<lb/>
<pb n="KR2f0040_WYG_023-30b"/>
計之共該銀四十一萬七千六百一十八兩兩浙運司<lb/>
額鹽四十萬引有零毎引俱以三錢五分計之共該銀<lb/>
一十五萬四千兩包帶餘鹽二百斤嘉興紹興杭州温<lb/>
州大約俱以三錢計之共該銀一十三萬二千兩長蘆<lb/>
運司額鹽一十三萬五千七百七十五引八十六斤每<lb/>
引二錢五分共該銀三萬三千九百四十三兩八錢包<lb/>
帶餘鹽連包索二百二十五斤南北掣鹽所大約俱以<lb/>
三錢一分計之共該銀四萬二千九十兩三錢山東運<lb/>
<pb n="KR2f0040_WYG_023-31a"/>
司額鹽八萬三千一百二十二引一百二十四斤每引<lb/>
一錢五分共該銀一萬二千四百六十八兩四錢每包<lb/>
帶餘鹽連包索二百二十五斤該銀三錢二分共該銀<lb/>
二萬六千五百九十兩二錢上正鹽共銀五十四萬八<lb/>
千四百二十七兩二錢餘鹽共銀六十一萬八千三百<lb/>
七兩五錢通共正餘鹽銀一百一十六萬六千七百三<lb/>
十四兩七錢正鹽既己開邊餘鹽隨引就赴各邊上納<lb/>
銀兩似亦可行但查餘鹽價銀惟山東畫一兩淮長蘆<lb/>
<pb n="KR2f0040_WYG_023-31b"/>
分别南北不同兩浙杭嘉温紹所在亦異又各該運司<lb/>
鹽塲美惡不齊行鹽地方貴賤廣狹不等若一槩開邊<lb/>
上納銀兩商人惟利是趨各擇便利卒使下塲餘鹽無<lb/>
人収買則竈户苦於不均運司派塲支鹽隨鹽收買之<lb/>
法必致齟齬不合以此餘鹽難以開邊上納且每年春<lb/>
夏與十月為旺煎其餘月分為衰閉若天時晴霽塲分<lb/>
有産隨到隨支亦無不可設若風雨連綿數月缺煎或<lb/>
灘崩塌淋曬無地運司難於追併商人坐守無期正引<lb/>
<pb n="KR2f0040_WYG_023-32a"/>
躭延商竈兩困本部合再通行巡鹽御史今後商人到<lb/>
塲除正引該帶餘鹽照數秤掣外若餘鹽缺煎時難收<lb/>
買許商人赴院陳告查勘是實行令運司止将正鹽秤<lb/>
掣不必抑勒取盈如各塲勤煎壮丁納剰餘鹽數多商<lb/>
人一時收買不盡悉聴巡鹽御史臨時設法區處或令<lb/>
有本商人報數收買隨同正引秤掣𤼵賣及将該納價<lb/>
銀量其𤼵賣月日限以程期俱赴運司上納解部以備<lb/>
各支用違者問罪監追完日𤼵落等因嘉靖十四年五<lb/>
<pb n="KR2f0040_WYG_023-32b"/>
月初三日題奉聖㫖依擬行欽此<lb/>
　　代題議處鹽法利弊事<hi>章懋</hi>
臣聞鹽之為用乃生民食味之所急而國家經費之所<lb/>
資為物雖微其利甚溥不可一日而缺焉者也然在虞<lb/>
夏之時不過以鹽充貢而未嘗或專利於上成周之盛<lb/>
雖或以鹽名官而未嘗不同利於民因齊相管仲而鹽<lb/>
筴始正漢用桑孔而鹽禁始重其源一開末流無所不<lb/>
至矣臣以菲材叨官臺察欽䝉聖㫖差往兩浙等處巡<lb/>
<pb n="KR2f0040_WYG_023-33a"/>
視鹽課按行属郡訪求民隠得其所當行者數事一曰<lb/>
存恤竈户夫鹽之所出雖由土産而其成用必資人力<lb/>
海濱之民以煎鹽為業者謂之竈户其採辦薪芻朝夕<lb/>
烹煉不勝勞苦固皆在所當恤而單丁老弱家計貧難<lb/>
者煎辦不前課入不敷屢遭鞭撻之苦而鹽入於官或<lb/>
被雨水銷鎔又有追賠之患此窮户之尤可哀矜者也<lb/>
若䝉輕其歲課使納折色庶幾寛民一分使之稍可存<lb/>
活是即生死骨肉之恩也其有丁力衆多家道殷冨為<lb/>
<pb n="KR2f0040_WYG_023-33b"/>
總催大户者煎鹽既多私賣尤廣亦冝有以處之合照<lb/>
黄冊事例凡民户之里甲有缺就将圖内丁糧髙大者析<lb/>
户當差以補其數若以竈户之丁多家冨者亦行析户<lb/>
充役照丁辦課以補竈籍逃絶皆免雜泛均徭則差役<lb/>
均平而歲課不虧矣二曰輕减鹽糧國初嘗命鹽司以<lb/>
掣下餘鹽行令各縣差人赴司關領回縣分給小民計<lb/>
口食鹽而納鈔以償鹽價民感上恩得鹽而納鈔固所<lb/>
樂也厥後鹽司久無餘鹽關給而鹽鈔又改為鹽糧惟<lb/>
<pb n="KR2f0040_WYG_023-34a"/>
市民仍詐納鈔而鄉民皆納鹽糧又使之遠輸外郡則<lb/>
不惟米價髙貴而逺輸勞費十倍於納鈔則鄉民之受<lb/>
困甚矣若得照依市民一體納鈔固為大幸如或不能<lb/>
即改亦乞照依秋糧折色事例納銀准鈔使民受一分<lb/>
之賜又若大旱之遇時雨矣三曰申禁鹽窩昔我聖祖<lb/>
以邊城險逺兵餉不充而糧運勞費乃命商人輸粟邊<lb/>
倉給引支鹽以償勞費商人喜得厚利樂輸邊餉公私<lb/>
兩便最為良法近年以來法久弊生毎遇開中之時權<lb/>
<pb n="KR2f0040_WYG_023-34b"/>
豪勢要之家詭名請託占窩轉賣商人不求於彼無路<lb/>
中納以故中鹽者少邊餉不充而國家失利為害非輕<lb/>
先朝雖有禁例而權豪玩法仍襲前非未能盡革伏望<lb/>
特賜宸㫁申嚴前例有犯必誅使人知警懼則其害可<lb/>
除而邊餉無不足矣四曰鹽商挾私夫商人輸粟餉邊<lb/>
受鹽於官出外平賣利亦厚矣而有貪得無厭者乃於<lb/>
正數之外賄求塲官私加斤數有一引至三百餘斤者<lb/>
而掣鹽之後運入江船又買私鹽夾帶在船混同𤼵賣<lb/>
<pb n="KR2f0040_WYG_023-35a"/>
亦有經過關津賄求批驗盤詰人員不行照引截角或<lb/>
十中止截一二徑自越關到於所住地𤼵賣而賣鹽已<lb/>
訖不即繳引再買私鹽仍将前引影射過關隨𤼵發賣<lb/>
往復數次多取價利直待上司催取然後繳引其載鹽<lb/>
船户亦買私鹽夾帶前去混同𤼵賣此皆商人之倚官<lb/>
挾私所當禁治者也臣於前項奸弊雖聞人言未得實<lb/>
跡難便究治律中已有夾帶餘鹽及舊引影射之文則<lb/>
必先嘗有是事矣與其治之於已然孰若禁之於未然<lb/>
<pb n="KR2f0040_WYG_023-35b"/>
乞勑該部移文各處巡鹽風憲選取亷能官員照依出<lb/>
鹽塲數稱掣就行責取商人重甘結状如有前項奸弊<lb/>
著實䆒治盡将財本沒官而載鹽船户有犯者亦将船<lb/>
隻沒官及行訪察沿路關津經該官吏凡有容令引不<lb/>
截角及舊引影射不行舉覺者皆問賍罪則人知警懼<lb/>
不敢挾私而官鹽不至於阻滯矣五曰禁治鹽徒鹽商<lb/>
之倚官挾私而夾帶影射者臣既已言之矣其有肩挑<lb/>
步擔而沿街貨賣者亦私鹽也又有座船紅船水夫及<lb/>
<pb n="KR2f0040_WYG_023-36a"/>
各處船户到於杭州攬載欽差内外官及各處經過官<lb/>
員行李在船昏夜收買私鹽藏在船内經過關津不敢<lb/>
盤問隨其所住地方貨賣此皆所得不多為害亦小若<lb/>
嚴加巡察則不敢為矣惟有一種㳺手無賴之徒不務<lb/>
本等生理十五為羣乘駕小船出沒江上其船多置篙<lb/>
楫滿載私鹽沿江上下賣與往來客旅百雜人等有不<lb/>
肯買者則将私鹽一包丢入船内口稱巡捕恐嚇取財<lb/>
得財即去其私鹽賣盡浮㳺江中遇有客船遭風著淺<lb/>
<pb n="KR2f0040_WYG_023-36b"/>
不能行動窺見船中人少孤舟無侣即便擁衆上船肆<lb/>
行搶掠舟人見其勢兇力不能敵任其所取不敢與抗<lb/>
抗則必被傷害掠得財物回船衆手舉棹運船疾行江<lb/>
靣濶遠頃刻之間不知行往何處失其所在無處跟尋<lb/>
惟有呼天痛哭而己又有船行遇晚未及止宿或船行<lb/>
太早天色未明亦與遭風遇淺者同皆被刼奪此等鹽<lb/>
徒肆無忌憚積習成風恐生他變若唐末之王仙芝黄<lb/>
巢元末之張士誠皆鹽徒也不可不早為之所乞勑巡<lb/>
<pb n="KR2f0040_WYG_023-37a"/>
鹽御史選差府衞佐貳者各一員帶領巡捕軍餘及應<lb/>
捕人等以巡江為名沿江上下往來巡察上至桐江下<lb/>
至曹娥及江之兩岸小港一皆遍歴務使鹽徒盡散官<lb/>
鹽流通而國家常獲其利矣凡此數事皆為國之要務<lb/>
其前二事見民患之不可不恤盖以民為邦之本也其<lb/>
後三事明財用之不可不理葢以財為民之心也能舉<lb/>
仁民之政使民無失所則尊君親上事必有終而國本<lb/>
固矣能盡理財之道使財無散失則聚人得衆生財有<lb/>
<pb n="KR2f0040_WYG_023-37b"/>
道而國用足矣長治久安之道豈有外於是哉臣學識<lb/>
寡陋不能有所建明但以職居言責不容緘黙敢以一<lb/>
得之見上凟宸聰如䝉准言乞勑該部㸔詳事理叅酌<lb/>
時冝擇其可行者賜之施行則天下幸甚<lb/>
　　整理兩浙鹽政議<hi>彭韶</hi>
一各塲竈户多有艱窘府州縣預備倉粮不多豈得有<lb/>
　餘賑濟竈户近行各塲立預備倉乞令今後巡鹽御<lb/>
　史并大小問刑衙門若有提問徒罪以上竈户并一<lb/>
<pb n="KR2f0040_WYG_023-38a"/>
　應干碍鹽法司事内囚犯杖徒以上罪名應該納米<lb/>
　贖罪者俱𤼵所在塲倉上納及應入官船隻頭畜貨<lb/>
　物亦各變賣價銀送塲責令官攅㸔守無倉塲分則<lb/>
　於有司官倉另厫收貯俱申巡鹽御史查考盤驗遇<lb/>
　有㓙年賑濟貧竈秋成照數還官<lb/>
一各場俱有見年總催頭目不過一身應役柰有無知<lb/>
　官攅但遇分司官吏到塲或相識官員經過及衙門<lb/>
　拜見銷牌解冊等項俱派催目出辦答應毎年有使<lb/>
<pb n="KR2f0040_WYG_023-38b"/>
　銀十兩或十四五兩者竈催艱難人已不堪又加此<lb/>
　等尤為重害合令巡鹽御史不時吊查究問<lb/>
一竈户優免俱有見例柰何奸民暗将田粮詭寄以圖<lb/>
　濫免又有豪强竈户田畆千餘人丁百十止當竈丁<lb/>
　數名其有司差役推託不當乞将竈户該辦全課二<lb/>
　十三十丁以上俱各通優免其餘全課鹽丁每丁貼<lb/>
　與私丁三丁毎丁除田二十五畆免其差役夫馬此<lb/>
　外多餘丁田俱𤼵有司當差其奸民詭寄田粮及豪<lb/>
<pb n="KR2f0040_WYG_023-39a"/>
　強竈户影占差徭就将多餘丁田照數收補逃故竈<lb/>
　丁若詭寄不多者依律問罪田粮改正<lb/>
　　淮鹽塲圖詩疏畧<hi>彭韶</hi>
自古聖帝明王莫不以稼穡艱難為念忠臣賢士亦莫<lb/>
不以敷陳民事為先故有書邠風無逸以進者有進農<lb/>
桑耕織圖者有獻流民圖者要之但於深宫之中寓目<lb/>
動心不至視民如草芥矣然庶民之中竈户尤苦惜乎<lb/>
古今未有圖詠臣今近履鹽塲始識其槩海鹽煎熬全<lb/>
<pb n="KR2f0040_WYG_023-39b"/>
資竈户雖有分業塗潦蕩然粮食不充安息無所未免<lb/>
預借他人課餘悉還債主艱苦難以盡言小屋數椽不<lb/>
蔽風雨脱粟糲飯不能飽飡此居食之苦也山蕩𣺌漫<lb/>
人偷物踐欲守無人不守無入此蓄薪之苦也曬淋之<lb/>
時舉家登塲刮泥吸海午汗如雨隆寒砭骨亦必為之<lb/>
此淋鹵之苦也煎煮之時燒灼薫蒸蓬頭垢面不似人<lb/>
形酷暑如湯亦不能離此煎辦苦也寒暑隂晴日有課<lb/>
程前者未足後者又來此徴鹽之苦也客商到塲無鹽<lb/>
<pb n="KR2f0040_WYG_023-40a"/>
抵價百般逼辱舉家憂惶此賠鹽之苦也疾病死䘮尤<lb/>
不能堪逃亡則身口飄零復業則家計蕩盡去住兩難<lb/>
安生無計所冝加意矜念遇事寛恤彼将感動仰慰雖<lb/>
困極無復恨矣臣今将兩浙鹽塲景物事情畧分八節<lb/>
各繪為圖每各述以詩装冊上進庶幾目擊貧竈之迹<lb/>
臣不勝願幸之至<lb/>
　　應詔陳言疏<hi>王朝用</hi>
據兩浙都轉運使司經歴司呈查得成化二十年以前<lb/>
<pb n="KR2f0040_WYG_023-40b"/>
兩浙運司額鹽俱是徴納鹽斤聴候客商報中彼因徴<lb/>
鹽留待年久走鹵消折負累竈丁賠償該監察御史林<lb/>
誠題将成化二十年以後鹽課一半折納銀兩逐年十<lb/>
月以裡解部亦是權冝處置非立法之本意等因到部<lb/>
臣竊惟天下之財賦盡出於東南而鹽利尤為裕民之<lb/>
厚資天下之兵戈多在於西北而粮芻尤為備邊之急<lb/>
務故以鹽粮召商報中謂之飛糧輓芻誠為籌邊至計<lb/>
但引額原有定數而先後因革不同以臣愚見論之舊<lb/>
<pb n="KR2f0040_WYG_023-41a"/>
額之當復者其勢有六敢一一陳之兩浙行鹽地方浙<lb/>
江十一府并南直𨽻五府一州與江西廣信一府國初<lb/>
民間户口猶少而竈丁亦不甚充足額鹽尚有四十四<lb/>
萬有零近來民間生齒漸繁而竈丁曠丁亦多不惟食<lb/>
之者衆而辦之者亦衆使不變而通之則民食日見其<lb/>
不足竈課日見其有餘欲禁其私販亦難矣此其當復<lb/>
者一也先年减半折價解京者以濱竈近海易於辦鹽<lb/>
水鄉不諳煎燒易於辦價况辦鹽者惟辦本色收貯日久<lb/>
<pb n="KR2f0040_WYG_023-41b"/>
易於消折折價解京者亦一時優恤小竈之權冝非原<lb/>
先設立之正法近年以來不特解京者折價而存留在<lb/>
場者亦多折價聴候給客葢以竈丁便於輸納無消耗<lb/>
之累商人易於關支無守候之納每年解京二十二萬<lb/>
二千三百八十四引有零毎引折銀二錢三分七釐共<lb/>
該解銀五萬二千七百五兩有零若将價銀收留運司<lb/>
額鹽盡數𤼵邊開中就将前價一體給客收買則商人<lb/>
樂從竈户稱便且每鹽一引計價四錢在邊倉已滿八<lb/>
<pb n="KR2f0040_WYG_023-42a"/>
萬八千九百五十三兩之數若并割算餘鹽價銀計之<lb/>
每一千引三塲兼派又該銀一錢共該増解價銀二萬<lb/>
二千二百三十八兩有零較之折價解京増出五萬八<lb/>
千四百八十六兩此其當復者二也每年運司類解折<lb/>
色價銀到部户部轉運發邊未免限月定期遲以歲月<lb/>
一時邊報𦂳急豈能濟事唯此鹽糧勘合人皆争先趨<lb/>
赴匪徒神速如昔抑且加倍勝常驛逓免轉輸之苦道<lb/>
路無剽掠之虞此其當復者三也竈丁之煎辦有農夫<lb/>
<pb n="KR2f0040_WYG_023-42b"/>
之耕種耕者所獲除完納税糧之外自有通功易事之<lb/>
理竈鹽既减半折解則納剰餘鹽豈可聴其消化而不<lb/>
為變通之計哉當此之時商人欲收買而限於無引竈<lb/>
丁欲變賣而畏於犯法此興販之徒接踵而至𤼵運之<lb/>
船成綜而來其勢有不得不然者大抵天下之利不歸<lb/>
於官必歸於私若官引不足而又於私販是禁忍淡不<lb/>
食鹽味夫豈人情所宜一旦為人捕獲則又䧟於法網<lb/>
夫犯法豈小民之得已哉此其當復者四也各處行鹽<lb/>
<pb n="KR2f0040_WYG_023-43a"/>
地方近來鹽價髙貴一則由於上納價值之重一則由<lb/>
於照賣官引之少故利之所在人必趨之雖巳嚴加禁<lb/>
治一旦遽難止息大抵源潔則流清此盛則彼衰若使<lb/>
引目既多則一年正商足以盡收竈丁之所獲各處官<lb/>
鹽足以備充民間之食用彼私販何由用其力而施其<lb/>
謀哉不惟鹽價得而平私販亦不期禁而自止矣此其<lb/>
當復者五也自折價解京之後民食漸覺艱難故先該<lb/>
巡鹽御史有奏開殘餘鹽者有奏開賣空額引者又傍<lb/>
<pb n="KR2f0040_WYG_023-43b"/>
引私囚名色而召納者亦一時補其不足之權冝但厚<lb/>
利所在多為勢要所有一奉先年明詔裁革殆盡近因<lb/>
執法者查理過嚴由是小商皆自危矣夫以裁革執商<lb/>
為名是矣至究其實則又不盡然者利已歸於勢要而<lb/>
不可出害復及於小商而不能免財利之際易生嫌疑<lb/>
當事之人率多規避孰肯加憐憫之意若使前引盡開<lb/>
小商何至此極此其當復者六也此額一復則民食自<lb/>
足私販易息邊儲充實國課不致於缺少商人得利竈<lb/>
<pb n="KR2f0040_WYG_023-44a"/>
丁可免於困極一事之舉可以兼數事之長乞除以前<lb/>
年分解過價銀到部者名為空碍與例有碍不開外以<lb/>
後年分有額空鹽折納價銀存留運司不必解京每引<lb/>
定價四錢盡數𤼵邊開中前項價銀聴候商人賫執勘<lb/>
合倉鈔比對相同一體支領買補掣銷仍照例嚴禁腹<lb/>
裡及京師不得開賣以杜釁端則地方幸甚商竈幸甚<lb/>
　　無基貧竈沙蕩碑記<hi>田惟祜</hi>
謹按天下産鹽之地不一而足惟海與淮為尤甚故自<lb/>
<pb n="KR2f0040_WYG_023-44b"/>
吳王煮海之後海鹽之利甲於天下我國初建立轉運<lb/>
司於杭而仁和場則負郭者也東接海口西連城市故<lb/>
不属之分司而直謂之本司仁和場焉其所轄有五倉<lb/>
曰中倉東倉茶槽倉則附場者也曰錢塘倉則竈者錢<lb/>
塘之民也曰伍圍倉則地者蕭山之属也要之地皆濵<lb/>
海無不煎煮以入貢者場有官吏属有催役徴收有法<lb/>
賦歛有時或折錢以輸京師或以鹽而給商賈盖法之<lb/>
良者也成化初海水沸騰潮勢衝擊斥鹵之地遂成巨<lb/>
<pb n="KR2f0040_WYG_023-45a"/>
浸而錢塘為尤甚加以歲歉賦煩民不聊生於是逋逃<lb/>
流散而不可維係矣司國計者往往以逋課責之催役<lb/>
罔不破家當道疏其事於朝上命都憲彭公董其事招<lb/>
撫流散弗責其舊逋懐來新附仍蠲其新賦親詣場所<lb/>
命老於世故如張珪者使之賫文尋訪未幾海沙復漲<lb/>
如昔於是雖稍稍四出而舊業已為豪強所得矣珪白<lb/>
之彭公公曰宋臣有上流民圖者我朝湖河等處有撫<lb/>
治流民官我獨不能效宋臣而上體朝廷之意乎命珪<lb/>
<pb n="KR2f0040_WYG_023-45b"/>
經畫之相厥攸居得仁和中倉之外海中懸沙處之名<lb/>
曰無基沙蕩永為世業約束強梗禁毋争奪迄今七十<lb/>
餘年矣中間雖經豪横告爭賴諸巡鹽公轉運公遵舊<lb/>
案而止場有惡少年罔知故事復訟於巡鹽江陵李公<lb/>
命都運黄公訪之鄉老珪之子曰世㢘者悉具原末上<lb/>
之未幾李公陟而巡鹽南昌劉公至矣公曰有是哉命<lb/>
運司立石於場以示諸強梁者嗚呼無基之業自此定<lb/>
矣夫天下之惡一也天下之善亦一也刑以懲惡賞以勸<lb/>
<pb n="KR2f0040_WYG_023-46a"/>
善豈惟我國家亦歴代忠厚之至也今朝廷之所以存<lb/>
恤貧民者何如而豪強之驅逐貧竈如是哉黄公能仰<lb/>
副憲臣之意而下懐逋播之民可謂忠於朝廷者矣是<lb/>
冝鐫石以垂不朽<lb/>
　　長蘆運司志序<hi>倫以訓</hi>
嘉靖癸已秋柱史東塘鄧子出按長蘆山東兩運司鹽<lb/>
政其年冬長蘆運司志成先是鄧子以山東運司槩附<lb/>
於山東通志而長蘆獨未有紀乃屬之運司諸君子於<lb/>
<pb n="KR2f0040_WYG_023-46b"/>
是都使郭子五常運同冷子宗元運判韓子義徐子官<lb/>
恊心庀事不閲月志告成請正於鄧子鄧子以示其邑<lb/>
人史倫子倫子曰自鄧子之斯蒞也吾聞其百弊革百<lb/>
廢興斯志之創興廢之大者可無觀乎既卒業則復諸<lb/>
鄧子曰凡志之目十有四其巻七余既受卷於諸君子<lb/>
矣凡觀志之道有三亦可以為諸君子言之已乎夫志<lb/>
非以為觀美也将以彰往詔來軌厥官方者也是故觀<lb/>
其供億則思善事也觀其額入則思阜民也觀其禁防<lb/>
<pb n="KR2f0040_WYG_023-47a"/>
則思勑法也三者政之經而志之要也鹽課佐國經費<lb/>
久矣而長蘆之所供則以上給郊廟百神之祭祀帝后<lb/>
宫府之膳羞百官有司凡餼於公者歲遍焉以及於輦<lb/>
轂之下萬億之兵民下乃貨之於商均之於畿赤八郡<lb/>
西暨河南之彰徳衞輝北通居庸東盡遼陽數千里其<lb/>
出給之廣與諸運司畧同而上供之必精諸運司無有<lb/>
也凡備物之精者不必冨富者不必精惎精惎冨惟長<lb/>
蘆鹽則然是故思善事也虞夏青州貢鹽齊管子肇興<lb/>
<pb n="KR2f0040_WYG_023-47b"/>
鹽筴長蘆置司滄洲介古燕齊所轄二十有四場東濱<lb/>
澥渤與登萊相望葢古興鹽首地而課入視他司稍劣<lb/>
夫地利以民力為本民力弗克則地利弗究夫賦役重<lb/>
則逃亡滋草蕩侵則本業廢朘削繁則力本怠兼併行<lb/>
則公課减凡課在養民養民在去害民者爾矣是故思<lb/>
阜民也天下之禁防一也禁防之决必自豪貴始兩運<lb/>
司暨淮司當兩都往來之衝而長蘆尤京師宻邇為豪<lb/>
貴淵藪淮鹽價髙天下當正徳末年閽寺之使西域者<lb/>
<pb n="KR2f0040_WYG_023-48a"/>
織造東南者公破分地之例奏給長蘆諸鹽動數千引<lb/>
舳艫相衘遏奪商旅以爭利於南南北交受其病比年<lb/>
雖厲禁復始而挾勢殖私者亦時有之天以稍劣之課<lb/>
應甚重且繁之供而弊之弗戢其将何䇿以贍是故思<lb/>
勑法也今夫鹽利之在天下譬諸其水乎時其政令以<lb/>
導其利而上下布之譬諸其行水者乎阜民者浚其源<lb/>
乎勑法者防其溢乎善事者澄其潤乎慎斯三者以往<lb/>
可以與於斯志也已鄧子曰嘻盡之矣吾志也願吾子<lb/>
<pb n="KR2f0040_WYG_023-48b"/>
以斯言序之也鄧子名直卿字正與丙戌進士郭子徐<lb/>
子皆進士而徐子與倫子同年冷子官京師與倫子友<lb/>
善是故乞序諸倫子<lb/>
　　山東巡鹽察院記<hi>髙尚賢</hi>
嘉靖甲申歲之秋八月山東巡鹽察院成巡按監察御<lb/>
史古洛景進提學僉事髙尚賢謂之曰鹽課古今之須<lb/>
也禹貢青州周官鹽人吳雄煮海齊覇鹽筴後代損益<lb/>
而已我朝地廣倍昔政亦善昔其壤淮浙滄潞其産井<lb/>
<pb n="KR2f0040_WYG_023-49a"/>
池陂澤其務煎撈輸輓地有攸司官有攸紀懼其無以<lb/>
綱之也廼監之憲臣以登降其史之賢否罷行其事之<lb/>
利病非鹽課者亦便冝許焉視巡按清軍均也唯是東<lb/>
北之路帶直𨽻河南山東三境而山東且古青州之域<lb/>
山採海煎鹹作惟殷醝之上矣而無專官缺典也哉歲<lb/>
嘉靖癸未冬藩臬長二林公廷珍潘公玉卿等度地於<lb/>
清察審院之左曰冝廼計㩁羡簡吏能以請於余余韙<lb/>
之而且速之成夫鹽利佐國十之二三人情惟飢渇迫<lb/>
<pb n="KR2f0040_WYG_023-49b"/>
無所事鹽恒居非此即不味伍齊之不和陸味之不平<lb/>
而生理亦幾困矣故世治則流世衰則閡是鹽之寢興<lb/>
天下盛衰之係也非有重臣柄政則強呑貪漁利不需<lb/>
國用不浮民池之坑而井之阱矣自夫有監臨也商不<lb/>
病阻民不病味官不及侵盗不及逞而利亦唯國是巡<lb/>
按之有無鹽政通塞之係也夫居定則志貞志貞則政<lb/>
裕否則席無定煖牘無久徴而志或憧憧政由兹二察<lb/>
院之設否又非巡按之所以輕重也哉地也而之官官<lb/>
<pb n="KR2f0040_WYG_023-50a"/>
也而之政政也而之國厥係亦博矣而功今適成院以<lb/>
肅憲憲以表藩前乎是也者志之有昭後乎是也者守<lb/>
之有繼可紀也院地廣輸凡若干丈尺中後堂各五楹<lb/>
重門率減堂制之二而穿堂後㕔書房如之旁之廂房<lb/>
又槩諸此而加一焉言言翼翼細大咸飾厥度視巡按清<lb/>
軍察院而髙廣之其謀之也巡鹽桂陽范公古閩鄭公<lb/>
浮梁廬公潛江初公廬江黄分實首之其賛之也巡撫<lb/>
静齋陳公南臯王公巡按四明孫公清軍平崖林公實<lb/>
<pb n="KR2f0040_WYG_023-50b"/>
協之畢務則歐陽君誥知府鍾君梁者屬焉厥惟大較<lb/>
也子盍為我記之賢拜曰逺哉先生所謂計國之説也<lb/>
賢何加焉先生按歴三國時未及期而害塞利通豺狐<lb/>
攸伏官民至正有泰山之瞻焉居又借公之重而公非<lb/>
得居之重焉已也噫後之居此者寧我之重彼也無寧<lb/>
彼之重我也則景公之志與是居永矣因推而記之<lb/>
　　茶法<lb/>
陜西清吏司案呈巻查應天府批驗茶引所直𨽻常州<lb/>
<pb n="KR2f0040_WYG_023-51a"/>
府冝興縣張渚批驗茶引所浙江杭州府批驗茶引所<lb/>
節次關去茶引自成化元年起至成化十年止陸續共<lb/>
關過茶引五十八萬三千六百六十一道前去𤼵賣各<lb/>
處茶商照賣茶斤累催不見銷繳查得本部先於景泰<lb/>
五年為因各處商人等多将舊引影射私茶不行銷繳<lb/>
查照清理鹽法事例具奏該户部依擬奏准出榜曉諭<lb/>
及行各處廵按廵鹽廵河廵江監察御史監収船料提<lb/>
督洪閘郎中等官禁治搜檢各批驗所追繳退引等因<lb/>
<pb n="KR2f0040_WYG_023-51b"/>
已經通行遵守外今照前項退引累催不繳其故葢因<lb/>
批驗所不置簿籍附冩茶商姓名貫址或不照茶商路<lb/>
引聴其冐名開報或将引由成千成萬賣與嗜利之徒<lb/>
賫赴産茶地方轉賣與人如此欲得的確名籍行追繳<lb/>
引難矣况茶貨出山經過官司既不從公盤詰又不依<lb/>
律批驗縱有夾帶斤重多是受財賣放彼何畏憚而不<lb/>
停蔵舊引影射私茶又如南直𨽻常州府廬州府池州<lb/>
府徽州府浙江湖州府嚴州府衢州府紹興府江西南<lb/>
<pb n="KR2f0040_WYG_023-52a"/>
昌府饒州府南康府九江府吉安府湖廣武昌府寳慶<lb/>
府長沙府荆州府四川成都府保寧府重慶府夔州府<lb/>
嘉定州瀘州雅州等處俱係産茶地方相去前項三批<lb/>
驗所逺者數千里近亦不下數百里若照引内條例聴<lb/>
茶商徑赴産茶府州納課買引照茶於人為便理必樂<lb/>
從誰肯不買引由公犯茶禁今却令茶商皆來此三所<lb/>
買引路途窵逺往返不便欲其一一遵依不作前弊亦<lb/>
難矣况批驗引由與之截角及搜檢有無夾帶乃批驗<lb/>
<pb n="KR2f0040_WYG_023-52b"/>
茶引所之職所退引該與截角今前項三所却官賣引<lb/>
不行批驗名實不稱有乖職掌呈乞施行等因到部臣<lb/>
等切惟印造茶引鹽引禁治私茶私鹽係是太祖髙皇<lb/>
帝舊制今官不脩職民不守法茶禁廢弛一至於斯若<lb/>
不申明禁約非惟虧國家之課程抑恐壊祖宗之制度<lb/>
合無請給聖㫖榜文通行天下曉諭今後園户賣茶及<lb/>
茶商興販茶貨告給引由與夫批驗納課等項務要俱<lb/>
遵引由内條例數内惟買引一事免其納錢只照見行<lb/>
<pb n="KR2f0040_WYG_023-53a"/>
事例每引一道納鈔一貫中夾紙一張仍令前項産茶<lb/>
府州斟酌所管地方每歲可出茶貨若干預先具數差<lb/>
人赴本部關領前引回還收貯出榜召商中買仍要辨<lb/>
驗茶商路引果無詐偽即将其人姓名貫址附簿将引<lb/>
給與年終該府州各将賣過前引造冊就将收過紙鈔<lb/>
差人一同解繳本部鈔送該庫交收紙劄造引仍具數<lb/>
關領次年合用引由各批驗所如遇茶商經過務依例<lb/>
逐一批驗将引截角如無夾帶即便放行若有夾帶就<lb/>
<pb n="KR2f0040_WYG_023-53b"/>
連人茶拿送本處官司問理年終将批驗過客商姓名<lb/>
貫址并引數目及盤獲私茶起數縁由造冊申達合干<lb/>
上司轉繳本部查考如有日前停蔵舊引未曽繳報者<lb/>
榜到日限三箇月以裡赴所在官司吿繳與免本罪敢<lb/>
有不遵條件興販私茶者許廵按廵鹽廵河廵江監察<lb/>
御史監收船料提督洪閘郎中等官及各該軍衞有司<lb/>
把守關隘人員拿問挑擔䭾載及引領牙行停蔵之家<lb/>
俱依律治罪盤獲私茶并盤獲車船頭畜等物俱入官<lb/>
<pb n="KR2f0040_WYG_023-54a"/>
如将引由照茶依例批驗截角賣畢隨赴往賣所在官<lb/>
府告繳封送原領引由衙門報各該廵按監察御史按<lb/>
察司提問追繳如此則職掌定而政務脩法令明而奸<lb/>
蠧息縁係申眀舊例清理茶法事理未敢擅便今将茶<lb/>
引由内條例開坐具題　計開<lb/>
一茶引由内茶引一道納銅錢一千文照茶一百斤茶<lb/>
　由一道納銅錢六百文照茶六十斤見行事例毎引<lb/>
　由一道納鈔一貫中夾紙一張<lb/>
<pb n="KR2f0040_WYG_023-54b"/>
一諸人但犯私茶與私鹽法一體治罪如将已批驗截<lb/>
　角退引入山影射照茶者同私茶論<lb/>
一客商興販茶貨先赴産茶府州具報所買斤重依納<lb/>
　課買引照茶出境𤼵賣如至住賣去處賣畢隨即於<lb/>
　所在官司繳納原引如或停蔵影射者同私茶論<lb/>
一山園茶住将茶賣與無引由客商興販者初犯笞三<lb/>
　十仍追原價沒官再犯笞五十三犯杖八十俱倍追<lb/>
　原價沒官<lb/>
<pb n="KR2f0040_WYG_023-55a"/>
一茶引不許相離有茶無引多餘夾帶並依私茶定論<lb/>
一客商販到茶貨經過批驗所須要照例批驗将引由<lb/>
　截角别無夾帶方許放行違越者笞二十<lb/>
一偽造茶引者處死籍沒當房家産告捉人賞銀二十<lb/>
　兩<lb/>
一賣茶去處赴宣課司依例三十分抽一分芽茶葉茶<lb/>
　各驗價值納課<lb/>
一販茶不拘地方欲令兩淮山東長蘆三運司将鹽引<lb/>
<pb n="KR2f0040_WYG_023-55b"/>
　紙毎張納鈔一貫<hi>奏状</hi>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟錄卷二十三<lb/>
</p>
<p>
</p>
  </div>
</body>
</text>
</TEI>
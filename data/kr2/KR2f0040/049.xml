<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録巻四十九</head> <lb/>
    <p>
<pb n="KR2f0040_WYG_049-1a"/>
欽定四庫全書<lb/>
　名臣經濟録巻四十九<lb/>
　　　　　　　　　　　　　明　黄訓　編<lb/>
　工部<hi>都水司上</hi>
　　重修京都城壕記<hi>呉寛</hi>
惟太宗文皇帝入繼大統之七年肇建京都於朔方所<lb/>
以臨御中國控制四方其形勢雄其規模大其謀慮深<lb/>
實與啇之遷殷周之作洛匹休於無窮者都城周四十<lb/>
<pb n="KR2f0040_WYG_049-1b"/>
里鑿壕迴環廣若干尺深若干尺水自城玉泉山而來<lb/>
道出大内穴城為門於壕委之或時夏秋風凉溝渠漲<lb/>
溢又為水口於壕洩之其流皆注大通河東南入於海<lb/>
既厯嵗月湮輒加修於是不修者久矣皇上有詔發軍<lb/>
夫四萬人命襄城侯臣瑾工部尚書臣復領其事而以<lb/>
中侍之貴者監督之以成化九年四月十六日功自西<lb/>
北隅始壩堰既築畚鍤並至人為之伍伍分之地旁廣<lb/>
下深一皆如制縁壕之堤有缺壞者則取客土築之惟<lb/>
<pb n="KR2f0040_WYG_049-2a"/>
堅既又築垣堤上以闌人畜之越入者凡為丈八千三<lb/>
百有竒至於楗㮑橋梁之類廢則修治不計財用初皇<lb/>
上重勞功役間休息之越明年九月三日功始告成流<lb/>
泉清漣曲堤整潔樓櫓不篩城郭若增而髙輪蹄交馳<lb/>
道路若闢而廣京師壯麗不替有加事聞自督工之臣<lb/>
下達役夫賞賚有差蓋當工役之初興也有議之者曰<lb/>
壕之為制凡以設險是舉也其守國之良䇿歟臣聞之<lb/>
竊以斯言是矣而未必盡何也今天下無虞號稱極治<lb/>
<pb n="KR2f0040_WYG_049-2b"/>
雖在要荒之外皆吾衽席之上方將舉四海以為限何<lb/>
事一壕哉然而復為是者則以京師文皇帝建為萬世<lb/>
不拔之丕基也厥初經營亦惟甚難文孫繼世時加修<lb/>
之惟知其難故也知其難則推而及於舊章成憲無不<lb/>
由之監之者何止一壕哉且姑即一壕以窺皇上之大<lb/>
徳於汙濁之滌而去也則凡宵人惡類必知所惡而屏<lb/>
之不留矣於壅滯之决而行也則凡諍臣拂士必知所<lb/>
好而宣之使言矣於堤之築而能捍也則紀綱必張而<lb/>
<pb n="KR2f0040_WYG_049-3a"/>
廢弛之患無矣於垣之築而能防也則禮度必嚴而緩<lb/>
縱之事無矣於財之有用則不至妄費以傷其財於力<lb/>
之可使則不至輕役以損其力土宇於是而恢拓人民<lb/>
於是而保障此豈非無形之險也乎若夫漢水以為池<lb/>
長江以為塹視一壕之險大矣然人終得而渡之烏在<lb/>
其為險者臣故知神謀之不出此也臣備員詞林職在<lb/>
紀載覩功之既完也敢執筆以記<lb/>
　　通濟河碑<hi>楊士竒</hi>
<pb n="KR2f0040_WYG_049-3b"/>
其畧曰南去通州二百里楊村驛之北河屢决河仰受<lb/>
北河楊河潞河諸水下合直沽南來之水入海凡齊魯<lb/>
汴蜀湘漢江廣閩浙之賦運及海内海外朝覲貢獻之<lb/>
上于北京者皆道此以達所係之重也其水之失性也<lb/>
自洪武之季至今四十五年之間屢决屢築築已復决<lb/>
智殚力疲公私患之皇上嗣大統之明年秋有司以决<lb/>
聞請如故事築之三年春復决上以命太監阮安安受<lb/>
命行還奏水當順其勢道之今逆之使紆屈勢不得達<lb/>
<pb n="KR2f0040_WYG_049-4a"/>
故决宜取徑道改鑿使其順下臣視河西務徑行二十<lb/>
里許可鑿計用萬五千人庶幾可以免决遂以圖進上<lb/>
遂以命武進伯朱冕發卒少保工部尚書吳中發民如<lb/>
所計之數諏日興役以安董之如期竣事遂因其故道<lb/>
河下趣焉安行夾河築防既崇且厚伐木以捍之植樹<lb/>
以固之革險為夷事聞賜名通濟河少保吳公屬記是<lb/>
役之成古者治水自京師始先所重也斯河之重固以<lb/>
京師然昔者作之難而今之易何也非奉命之臣其用<lb/>
<pb n="KR2f0040_WYG_049-4b"/>
心之誠與公者有異乎斯役也實本於皇上之善用人<lb/>
知之明任之専此功之所由成也自古英君明王所以<lb/>
克興事功未有不由斯道謹因紀是復推本作詩以頌<lb/>
聖天子仁明之功<lb/>
　　固安堤記<hi>楊榮</hi>
天下之難治者莫踰水而治水之先者莫踰京師故大<lb/>
禹之蹟首在冀州豈非以水之利害所係者大而地畿<lb/>
之内宜慎其防以為宏逺之圖也歟盧溝之河發源太<lb/>
<pb n="KR2f0040_WYG_049-5a"/>
原之天池伏流至朔州馬邑從雷山之陽發為渾泉而<lb/>
為乾河鴈門應州雲中山西諸水皆㑹焉愈逺益大過<lb/>
懐來行兩山間拘束齟齬而不得肆至京城西四十里<lb/>
石經山之東地勢平而土脉䟽衝激震蕩遷徙弗常後<lb/>
魏都督河北道諸軍事建成侯劉靖及子平鄉侯𢎞築<lb/>
戾陵堰以防之水患以息後人思其功謂之劉師堰歴<lb/>
世既久水勢漸更下流十五里距盧州不逺有曰狼窩<lb/>
口時復衝决漫流而東浸没田廬民弗安業聖朝建北<lb/>
<pb n="KR2f0040_WYG_049-5b"/>
京視河為襟帶永樂間屢嘗修築輒復頽圮今聖天子<lb/>
嗣位命工部侍郎李庸内官監少監姜山義徃任厥事<lb/>
復命太監阮公安少保工部尚書吳公中總其事宜勅<lb/>
其務存堅久勿為茍且庶幾暫勞永逸羣公効命材謀<lb/>
共濟經始於正統元年冬畢工於二年夏凡用工匠二<lb/>
萬餘月給糧餉以萬計累石重甃培植加厚崇二丈三<lb/>
尺廣如之延袤百六十五丈視昔益堅既告成賜名固<lb/>
安堤置守䕶者二十家建神祠於上有司以時修祀禮<lb/>
<pb n="KR2f0040_WYG_049-6a"/>
凡督事悉賜鈔幣以勞之其視築戾陵堰役費加倍而<lb/>
堅實亦過之仰惟聖明至徳蟠際穹壤而於京畿益圖<lb/>
鞏固以寧濟斯民於千萬年諸公亦能同寅恊恭用成<lb/>
厥功盖可久可固而利益於世者不小皆所當書於是<lb/>
叙其始末俾勒諸石庶後之人有考焉<hi>楊文敏公集</hi>
　　大陸澤記<hi>石珤</hi>
珤嘗浮清源道出寧晉問渡於所謂葫蘆河者平波漫<lb/>
衍一碧千頃茭蒲菱藕魚鰕之利民咸取之供賦税焉<lb/>
<pb n="KR2f0040_WYG_049-6b"/>
俗謂之水五社五社之民沮洳弗田力胥此出故也噫<lb/>
嘻此其古所謂大陸之藪歟禹貢大陸既作是也顧古<lb/>
之大陸地當不止於此今近澤藪之田皆禹平水土後<lb/>
民始耕作至於今也至觀班氏所謂大河逾洚水至大<lb/>
陸布為九河則亦臆揣之論今大陸與大河絶不通顧<lb/>
其地相通不出三百里有此附㑹耳不然豈古今陵谷<lb/>
之推移刷盪盡失其舊歟趙武靈王曰吾國東有河薄<lb/>
落之水亦謂此漢時其地猶有薄落亭今云葫蘆河者<lb/>
<pb n="KR2f0040_WYG_049-7a"/>
恐或其聲之訛轉云<hi>熊峯先生集</hi>
　　滹沱河記<hi>石珤</hi>
恒山之陽有鉅川焉曰滹沱源出代郡㤗戱山下匯為<lb/>
三泉流稍延漫循大行掠晉冀蜿蜒而東注之海按班<lb/>
固叙禹貢九河所謂徒駭者是也至宋蔡沈疑之蓋亦<lb/>
惑於夾右碣石之說遂以九河皆淪沒於海滹沱中髙<lb/>
不與大河相涉非之夫九河固淪沒於海九河之源豈<lb/>
亦淪沒乎滹沱固不與大河相涉然所謂九河者亦猶<lb/>
<pb n="KR2f0040_WYG_049-7b"/>
九川云爾豈謂大河播而為九乎故知山川經絡茍非<lb/>
目覩身歴而欲據文字定之鮮有不失者矣是則滹沱<lb/>
亦未見其的不為徒駭也顧大行以東地勢頓下且河<lb/>
道淤沙窪壅不常傍無澗壑以洩水怒故霖潦相仍山<lb/>
谷諸流叢奔㑹趨洶湧而至敗城郭没田廬其害有不<lb/>
可勝言者今禹貢舊道既不可見而西漢於此置蒲吾<lb/>
渠通漕船亦湮滅無跡豈非亦以水之害甚不可䟽瀹<lb/>
而廢歟河經藁城自國初至今不知凡幾徙成化壬寅<lb/>
<pb n="KR2f0040_WYG_049-8a"/>
始迫城下净土寺没焉自後毎秋漲至則汎濫於縣三<lb/>
五十里市野皇皇無所遯棲適有天幸未為洿沼𢎞治<lb/>
六年太守張君淑始開新河於郡南費以萬計未再逾<lb/>
夏水大入復趨故道功竟不成老氓相傳云是河不宜<lb/>
修築惟祭則可蓋神明之也嗚呼禮諸侯得祭其境内<lb/>
山川則祭典固不可缺然禦災捍患以寧邦家為民父<lb/>
母者職也徃者宣防之塞近時張秋之築具在䟽理之<lb/>
功亦豈可少哉顧得其要與否耳誠使善工相髙下量<lb/>
<pb n="KR2f0040_WYG_049-8b"/>
順逆遲以嵗月鑿山開原廣拓水境要其上流而放之<lb/>
寧棄百里之地以全城池則雖鑚龍門析伊闕尚可為<lb/>
也而此獨難哉不然為石隄以限之亦再嵗之利也又<lb/>
其上者平政惠民薄聚歛省刑罰尊老慈㓜修祭祀順<lb/>
天時使各得其所則火炎上水潤下百川用寧無墊溺<lb/>
之苦雖古昔賢者之論豈能外乎是哉若復迂之是洪<lb/>
範可遂廢而天下之害付之末如何矣智者試反而思<lb/>
之萬一得其效豈以某之言為老生之談哉<hi>熊峯先生集</hi>
<pb n="KR2f0040_WYG_049-9a"/>
　　薊州新開運河碑記<hi>李賢</hi>
君子受一方之寄者其要莫先於興利然必有過人之<lb/>
才識見髙逺灼知有利而無害然後興焉不然則率易<lb/>
妄作利不可得而害已隨之古人所謂興一利不如除<lb/>
一害者良有以哉洪惟我朝奠安海宇以康濟生民而<lb/>
防邊一事尤為加密東北之境控弦之士無慮十數萬<lb/>
人而糧餉之需大抵取給於江淮是以大河諸衛嵗運<lb/>
三百六十餘艘抵薊州為倉而貯之徃時由直沽循海<lb/>
<pb n="KR2f0040_WYG_049-9b"/>
道多風船至海濵不敢遽必淹及旬日甚至彌月候風<lb/>
色止息方敢一渡或之中流遇風濤迅作遂罹漂蕩覆<lb/>
溺之患嵗損船不下數十而糧斛動以萬計主漕運者<lb/>
恒以為憂天順改元皇上光復大位政令一新天下臣<lb/>
民莫不欣欣鼓舞興起事功而巡守薊州諸臣深慮及<lb/>
此詢諸父老之熟於地理者云海濵有二沽一曰水套<lb/>
一曰新開相去纔十里可以開河通潮以便運艘避海<lb/>
難遂以其事聞上命守臣都督僉事宗勝董其役勝尋<lb/>
<pb n="KR2f0040_WYG_049-10a"/>
以疾在告復命叅將都指揮僉事馬榮代之又以監察<lb/>
御史李敏工部主事李尚共蒞其事三人者才識俱優<lb/>
乃同心協謀相度髙下起薊州諸衛武夫萬人撫恤奨<lb/>
勵罔有不至以故衆役感悦爭先効力以是嵗三月始<lb/>
事於甲午訖功於丙午人皆驚異以為成功之速如此<lb/>
必有神明黙相其間遂建天妃宫於新河之左且謂斯<lb/>
舉便國家之漕運通商旅之徃來公私之利在焉非小<lb/>
補也乃立石於傍走書至京師乞予言以紀其事予嘗<lb/>
<pb n="KR2f0040_WYG_049-10b"/>
考唐神龍中於漁陽開平虜渠傍海穿漕以避海難當<lb/>
時便之今二三君子能興斯利於數百載之後蓋非率<lb/>
爾妄作者矣嗚呼興利固難而保利尤難若夫繼諸君<lb/>
而巡守此地者尚體諸君之所以興起繼修之志用保<lb/>
此利於無窮是宜大書傳之久逺且為來者勸<lb/>
　　重開通惠河疏<hi>王軏</hi>
題為計處國儲以永圖治安事各准本部咨該工部題<lb/>
於户科抄出巡按直𨽻監察御史吳仲題稱臣奉命巡<lb/>
<pb n="KR2f0040_WYG_049-11a"/>
視通倉備檢接管巻内見通州閘運一節先該平江伯<lb/>
陳鋭都御史李裕臧鳳俞諌髙友璣御史薛為學楊儀<lb/>
楊璋秦鉞向信主事鄺珩給事中翟瓚鎮逺侯顧仕隆<lb/>
署都督楊宏等各題前事内向信一疏尤為明白簡當<lb/>
鑿鑿可行但事屢議而竟無成言雖切而卒無補臣竊<lb/>
思之水陸轉運其勞逸省費較然甚明况陳鋭等多累<lb/>
朝漕運名臣言必不妄臣因考之元史至元二十九年<lb/>
都水監郭守敬建言疏鑿通州通惠河引水置閘興工<lb/>
<pb n="KR2f0040_WYG_049-11b"/>
之日世祖命丞相以下皆親操畚鍤為之倡置閘之處<lb/>
徃徃於地中得舊時磗木時人為之感服船既通行公<lb/>
私兩便先時通州至大都五十里陸輓官糧嵗若干萬<lb/>
民不勝其瘁至是皆罷之自是漕運無轉般之勞而一<lb/>
代事功卒歸於守敬焉及考金水海子白浮甕山諸志<lb/>
典籍昭然而可㨿踪跡尚在而可尋何獨我朝必用置<lb/>
閘河於無用費脚價而不惜哉臣又恐有風水家之説<lb/>
因訪之上源見於諸陵無損遡其末流又於都城無害<lb/>
<pb n="KR2f0040_WYG_049-12a"/>
且源頭活水運亦流不運亦流初不因運之行止而為<lb/>
河之開塞水之盈涸此理甚明足破羣惑况通流等八<lb/>
閘閘石見存無事於添補閘夫見在無事於添僉閘官<lb/>
見任無事於添設近年營建大木皆由此河直達大通<lb/>
橋下滔滔無阻叅將王佐曽舉而行之特易易耳但毎<lb/>
至垂成輒復中止者祗為權勢之車輛罔利之牙稅不<lb/>
便所阻臣又考之元史漕運糧儲南來諸物商賈舟楫<lb/>
皆由通惠河直達海子登岸未聞灣民餓死况今止通<lb/>
<pb n="KR2f0040_WYG_049-12b"/>
軍民糧運其官私貨物仍舊亦未為全絶其利源也臣<lb/>
嘗竊料閘運一年可省脚價銀十餘萬兩今當民窮財<lb/>
盡之時於國計不為無補臣幾欲具疏上聞尤恐識見<lb/>
未真料理未周不果繼而見在京各衛因徃通州闗糧<lb/>
或被官吏冐支或被行伍騙匿或子姪不肖而花費空<lb/>
手而囘或隂雨連旬而放遲盤纒過半累累呈告到臣<lb/>
皆為有名無實臣因考之漢唐都闗中宋都河南皆由<lb/>
汴由渭直達京師未聞有貯國儲於五十里之外者我<lb/>
<pb n="KR2f0040_WYG_049-13a"/>
朝通倉其初如徐徳等倉故事只有神武中衛小倉已<lb/>
後因漕運來遲暫將京儲收貯通州以待轉般因循茍<lb/>
且嵗月既久遂為三七定例嗣是莫之能改遂使一代<lb/>
官軍不沾實惠又欲具疏上聞未果然此特其利害之<lb/>
小者耳臣近因穵運邊糧備訪邊闗寨堡險隘逺近以<lb/>
防不虞因知密雲等處皆有間道可通若使姦細為之<lb/>
嚮導輕騎疾馳旋日可至或㨿倉厫或肆燒毁國儲一<lb/>
空則京師坐困矣雖有言者但以閘運省費為言而卒<lb/>
<pb n="KR2f0040_WYG_049-13b"/>
莫有以先代之故事間道之危機為陛下告者是宜陛<lb/>
下信之不専行之不决也語曰人無逺慮必有近憂傳<lb/>
曰成大事者不謀於衆惟陛下留神省察謀之二三元<lb/>
老大臣而獨斷焉萬一臣言或是誤䝉採納即今漕運<lb/>
㑹議在邇乞勅户工二部查照先今節次題覆事例一<lb/>
併議處就着廵倉御史㑹同工部管閘修倉主事兼理<lb/>
閘運閘板見存修補借之各厰少有疏濬并其他用度<lb/>
量支修倉餘剰廵倉賍罸并所省脚價民財民力一不<lb/>
<pb n="KR2f0040_WYG_049-14a"/>
妄費大運京糧姑聽六路自進且令覔船雇人略運百<lb/>
萬以試之如果可行就將省下銀兩蓋房造船築堤展<lb/>
河次第舉行所謂三七通糧漸撥京師自二八一九而<lb/>
全輸矣興國家自然無窮之利杜後世意外不測之虞<lb/>
所謂富國强兵殆一舉而兩得之矣等因具題奉聖㫖<lb/>
户工二部便查議了來説欽此欽遵抄出送司案呈到<lb/>
部擬合就行為此合咨前去煩為查照㑹議覆奏施行<lb/>
等因咨部送司查得成化八年該漕運總兵官平江伯<lb/>
<pb n="KR2f0040_WYG_049-14b"/>
陳鋭題為陳言便利漕運事該户部議准興工挑濬間<lb/>
該司禮監太監懷恩傳奉聖㫖大通橋一帶工費浩大<lb/>
暫且停止欽此正徳二年該廵按直𨽻監察御史楊儀<lb/>
題為公務事開稱挑濬大通橋至通州閘河以便運糧<lb/>
等因奏行户部覆奉聖㫖修理閘河着户工二部上𦂳<lb/>
議處預先整理務濟明年漕運其餘俱准議行欽此已<lb/>
經動支太倉收貯水兌脚價等銀二萬二千餘兩推委<lb/>
漕運叅將梁璽恊同户部郎中郝海本部員外郎畢昭<lb/>
<pb n="KR2f0040_WYG_049-15a"/>
興工挑濬去後未見成功至正徳六年間本部管閘委<lb/>
官主事鄺珩為節財裕民以圖治安事呈准每年行取<lb/>
剥船伍百隻添該閘夫三百名以備搬剥等因奉聖㫖<lb/>
前項夫船俱令查革改正仍着運糧官軍自行照舊雇<lb/>
草搬運欽此又於正徳十一年八月内該工科給事中<lb/>
翟瓚題為疏通漕運節財用以大利軍民事修理運道<lb/>
徒費無益乞要多官㑹議開修運河等因奉聖㫖該衙<lb/>
門知道欽此欽遵抄出到部行間續該監察御史張欽<lb/>
<pb n="KR2f0040_WYG_049-15b"/>
題為節財用順人情以利軍民事運河不必修濬陸路<lb/>
實為簡便等因已經本部㑹官議題節奉聖㫖是這修<lb/>
理等項事宜着原差侍郎等官一併勘處停當來説欽<lb/>
此備行廵撫都御史李瓚廵按直𨽻監察御史牛天麟<lb/>
并户部主事等官董琦等㸔得前項河道屢議屢修而<lb/>
卒無成功者陸路實為經久等因節奉聖㫖是這脩路<lb/>
事宜你毎勘處停當都依擬行欽此已經欽遵㑹官將<lb/>
前項陸路欽差户部侍郎楊潭本部侍郎劉永督理脩<lb/>
<pb n="KR2f0040_WYG_049-16a"/>
砌完備外又查得嘉靖元年四月内准户部咨開稱提<lb/>
督漕運都御史臧鳳鎮逺侯顧仕隆題京城大通橋至<lb/>
張家灣一帶河道乃前元轉運通渠永樂正徳年間重<lb/>
加挑濬糧運抵京未幾貪利之徒阻滯不行近年營建<lb/>
大木悉由於此若將此河原設五閘少加修理轉行漕<lb/>
運衙門動支官錢打造剥船共二百五十隻每船用軍<lb/>
四名共一千名仍置口袋一萬條輪畨領装悉聽叅將<lb/>
王佐委撥官軍管領撑駕等因已經户部㑹同吏部等<lb/>
<pb n="KR2f0040_WYG_049-16b"/>
衙門尚書等官陸完等題准轉行叅將王佐㑹同廵倉<lb/>
御史秦鉞管閘主事華湘欽遵從宜處置間隨該御史<lb/>
秦鉞亦題前事要因八閘之舊址均築五埧之新制就<lb/>
於其旁各置減水閘一座於内打造剥船蓋造官房收<lb/>
貯糧米次第運至大通橋其朝陽闗原有舊河一道今<lb/>
已築為城壕應否疏通等因題奉聖㫖該部㸔了來説<lb/>
欽此抄出查覆間又該廵按直𨽻監察御史向信題稱<lb/>
大通橋至通州一帶閘河累議未修今稱築埧蓋房不<lb/>
<pb n="KR2f0040_WYG_049-17a"/>
必置蓋毎閘轉行漕運衙門打造剥船五六十隻恐緩<lb/>
不濟事或暫令張家灣河西務一帶居民聽其造船覔<lb/>
利等因本部已經議得陸路運至太倉不過四五十里<lb/>
車運脚費雖多一日可抵倉内船運脚費極省至大通<lb/>
橋下亦當陸運約四五里必須車馬装駝方得抵倉所<lb/>
以近橋須立厰蓋房堆候車騾亦當預處且自張家灣<lb/>
即入閘河經閘三四方抵通州近該叅將王佐處置運<lb/>
船俱由大河直抵通州城下或者又謂城北置創一閘<lb/>
<pb n="KR2f0040_WYG_049-17b"/>
可省前項四閘雖為㨗徑但河勢地形髙下須相度停<lb/>
當方可舉行等因覆奉聖㫖是欽此已經通行勘議去<lb/>
後查得嘉靖五年三月内該總督漕運都御史髙友璣<lb/>
總兵官楊宏各題脩治道路以便運餉事張家灣至京<lb/>
城朝陽闗外運道六十餘里髙下不平先因雨水衝坍<lb/>
車驢負載米糧俱遭陷溺乞要户工二部計議早起人<lb/>
夫差官設法填墊或欲閘河設法疏通船隻水陸併行<lb/>
等因又經議擬覆奉聖㫖是户工二部便差能幹屬官<lb/>
<pb n="KR2f0040_WYG_049-18a"/>
一員前去㑹同廵城廵倉等官督率府州縣應管人員<lb/>
相度脩理務在早完以便糧運閘運事且罷欽此已經<lb/>
通行委官行勘脩理間縁夏秋時月雨水連綿道路泥<lb/>
濘車不得行反為運道之阻合無查照先年運官萬表<lb/>
所議量撥運夫隨處填墊紓目前一時之急等因復奉<lb/>
聖㫖是欽此已經轉行提督漕運總兵官楊宏責撥軍<lb/>
夫填墊外今該前因通查案呈到部臣等㑹同戸部尚<lb/>
書鄒文盛等議得廵按直𨽻監察御史吳仲題稱通州<lb/>
<pb n="KR2f0040_WYG_049-18b"/>
閘運屢議而竟無成及考諸志典籍乞照先年節次題<lb/>
覆事例一併議處就着廵倉御史㑹同該部管閘脩倉<lb/>
主事兼理閘運量支修倉餘剰廵倉贓罸并所省脚價<lb/>
民財民力一不妄費如果可行就將省下脚價蓋房造<lb/>
船築堤展河次第舉行一節為照前項河道屢經建議<lb/>
俱未成功今本官歴陳前代之故事慮及間道之危機<lb/>
省費轉輸皆有所據但河道形勢難度財力所需浩繁<lb/>
事體重大相應勘處停當方可舉行合無候命下之日<lb/>
<pb n="KR2f0040_WYG_049-19a"/>
户部選委屬官一員與本部管閘脩倉主事㑹同廵倉<lb/>
御史親詣各閘踏勘形勢髙下計料所費工力除各閘<lb/>
一應樁杉等項應合増置船隻修防築堤及河道淺窄<lb/>
處所作何挑濬及將上源水勢向背地里逺近可以疏<lb/>
引水歸故道及照大通橋抵倉亦合另設陸運作何處<lb/>
置各項合用工料錢糧所奏修倉餘剰廵倉贓罸及所<lb/>
省脚價有無彀用務使長便經久可行逐一㑹處停當<lb/>
勘過河道髙下及所計工程畫圖造冊㑹報以慿㑹議<lb/>
<pb n="KR2f0040_WYG_049-19b"/>
裁奪若或有碍亦要明白開呈勿致中止虛費財力其<lb/>
所議通糧全輸京倉以興無窮之利以杜意外之虞姑<lb/>
候修河畢日另行㑹處等因奉聖㫖修濬閘河委係轉<lb/>
漕便利至計永樂年間已有成筭後乃因循不曽舉行<lb/>
近年屢議修復皆為附近貪利之徒所阻亦因大臣不<lb/>
肯任事小官徒事虛文見今東南民力困竭漕運軍士<lb/>
疲弊茍有寛省之䇿豈可因循不為着户工二部各委<lb/>
堂上官一員㑹同漕運總兵叅將并原經委錦衣衞都<lb/>
<pb n="KR2f0040_WYG_049-20a"/>
指揮王佐及今舉奏這事御史吳仲等親詣彼處地方<lb/>
稽查先今議處事宜踏勘地形髙下計筭所費工力究<lb/>
竟脩否得失利害明白具奏定奪大事可成則勞費不<lb/>
足計國計有補則浮言不必䘏若姦豪之人恐妨已利<lb/>
故為騰謗撓阻聽緝事衙門訪拏究問欽此隨該各部<lb/>
覆題節奉聖㫖着王軏何詔去欽此各欽遵備咨到臣<lb/>
等欽遵隨㑹同漕運總兵官楊宏叅將張奎錦衣衞都<lb/>
指揮王佐御史吳仲除永樂年間事體巻案不存無慿<lb/>
<pb n="KR2f0040_WYG_049-20b"/>
查考外稽查得先年節該諸臣奏建閘河一事俱該户<lb/>
工二部查議題覆脩濬或因工程浩大暫止或欲候待<lb/>
年豐暫停或為勢要罔利之徒所阻以此俱各未見成<lb/>
功臣等議照漕運糧儲國家大計容受之多車不如船<lb/>
隂雨之行陸不如水舟車並進脚價倍省此閘河之所<lb/>
以不可廢也自大通橋起至通州白河止閘埧規模具<lb/>
在脩濬必可通行前代君臣尚能興舉其事舳艫直指<lb/>
海子今之閘運止於般剥而復屢行屢止者固由勢要<lb/>
<pb n="KR2f0040_WYG_049-21a"/>
姦徒罔利所阻亦由地形漸異流沙淤塞大通橋至白<lb/>
河僅四十里其地形髙下相去六丈有餘使其不計多<lb/>
費錢糧大興工役開深七丈再加廣濶水勢就下通引<lb/>
白河則運糧大船直達京城而諸閘可以不用固永久<lb/>
之利也但工程浩大切近都城不敢輕議為今之計只<lb/>
應循照舊規修濬河閘臣等陛辭之日自大通橋沿河<lb/>
逐閘踏勘形勢大畧此時閘門洞開初冬水涸流波尚<lb/>
且不絶若各閘皆閉水盈可待至通流閘坐於通州舊<lb/>
<pb n="KR2f0040_WYG_049-21b"/>
城之中經二水門南浦土橋廣利三閘市井輻輳之地<lb/>
兩岸居民闤闠鱗集櫛比般運糧米大為不便㸔得本<lb/>
城西門白河之濵舊有小河通過城北一面中有舊廢<lb/>
土埧地基西不一里至今堰水小埧議須挑濬河身因<lb/>
舊埧添築髙濶多用樁木甎石甃砌平時習水行舟水<lb/>
大聽其漫流而過由此徑達普濟閘可省四閘兩闗般<lb/>
運之難閘埧相去窵逺合添設閘官吏二員名閘夫十<lb/>
名分管普濟通流二閘㸔守新埧以防盗决仍㑹委戸<lb/>
<pb n="KR2f0040_WYG_049-22a"/>
部坐糧員外郎范韶工部脩倉主事周朝着管閘主事<lb/>
魏良輔公同順天府通判何棟通州知州曹俊及通州<lb/>
等衞指揮等官分役各閘并舊埧地方踏勘丈量應該<lb/>
脩濬築埧去處計工估費行據各官呈報㑹計得修理<lb/>
閘座挑濬河身築砌新埧合用工料價銀大約一萬兩<lb/>
自新埧起至慶豐閘計般運五處毎閘各用剥船六十<lb/>
隻共用船三百隻毎隻載米一百五十餘石日運米約<lb/>
有一萬石船隻造於漕運衙門口袋出於包運經紀人<lb/>
<pb n="KR2f0040_WYG_049-22b"/>
夫聽其雇覔篙䉡隨其本船置造毎隻計該價銀三十<lb/>
五兩三百隻共銀一萬五百兩造完至日交付船運經<lb/>
紀人等毎名管領一隻時常㸔守損壞修理其原借官<lb/>
銀仍令毎年脚價銀内扣除十兩還官三四年間可以<lb/>
還足毎船毎閘議定船運撑挽脚銀一兩閘埧五處共<lb/>
銀五兩自大通橋馬頭登岸合用小車驢騾装載般運<lb/>
毎船糧二百石議定脚價銀六兩毎糧一石常年陸運<lb/>
原費脚價銀一錢今止用銀五分五釐可省四分五釐<lb/>
<pb n="KR2f0040_WYG_049-23a"/>
通計二百四十萬石京倉糧米可省銀共十萬八千兩<lb/>
若使皆由閘運切恐糧多船少船運稽遲反致有誤晴<lb/>
日路乾聽車輛一面照舊載運水陸並進則漕運官軍<lb/>
完糧之日可得早囘月餘預兌下年糧米陸運騾車責<lb/>
令徑赴西倉閘運小車驢騾止令運至東倉逺近均便<lb/>
為照大通橋地方窄狹人烟輳集恐妨起陸若於慶豐<lb/>
閘下登岸運糧又省二閘般運勞費亦令聽從立法非<lb/>
難而難於守法任人非難而難於得人茍非其人則法<lb/>
<pb n="KR2f0040_WYG_049-23b"/>
雖善亦不久而廢矣今後合無户工二部暫添選委郎<lb/>
中或員外郎各一員兵部推選曽經漕運練達老成勤<lb/>
能都指揮一員查照先年事例用充叅將住劄通州専<lb/>
管輕賫銀兩修理閘河般運糧米給散脚價及管天津<lb/>
以北催儹運糧仍令㑹同廵倉御史俱領勅行事嚴督<lb/>
選委府衞州縣的當幹濟官員雇募人夫并通州等衞<lb/>
遮洋運糧軍餘共一萬名分工限日作急修理築濬務<lb/>
在堅完糧運若到各官分投閘埧坐守督運禁革奸弊<lb/>
<pb n="KR2f0040_WYG_049-24a"/>
閘運通行之日奏請取囘量加擢用毎閘埧各造官㕔<lb/>
三間厰房二十間兩岸修築馬頭地方泊船船運剗平<lb/>
沿河牽路便於行船官㕔即今起蓋厰房以漸續成工<lb/>
料脚價查借見在修倉餘銀二千兩廵倉衙門贓罰等<lb/>
銀一千兩漕運衙門今年改撥通州收糧扣除脚價銀<lb/>
四千五百餘兩如有不足另借太倉銀兩應用待後省<lb/>
出脚價餘銀逐一補還閘板木料甎石工部各厰取用<lb/>
如或不敷官銀買辦又訪得糧運人倉多被門官歇家<lb/>
<pb n="KR2f0040_WYG_049-24b"/>
伴當光棍人等掯留糧袋索借錢銀乞勅厰衞并西司<lb/>
房緝事衙門廵訪拏送法司照依打攪倉塲事例問擬<lb/>
枷號發遣充軍庶漕運疏通錢糧節省如此則閘運一<lb/>
事有利而無害有得而無失可為世守之法而大造軍<lb/>
民之福矣再照通州京輔之地兩城夾固三倉豐儲居<lb/>
集萬家守以伍衞亦當積蓄以安人心不宜過慮般運<lb/>
自起驚疑及查河源之水出於西山玉泉由海子經流<lb/>
大内玉河而出沿城至大通橋其間事理或時之旱澇<lb/>
<pb n="KR2f0040_WYG_049-25a"/>
或流之巨細啟閉通塞又非外人所能與者前項節財<lb/>
興利事情幸賴聖明御極廟堂力主於上百執事奔走<lb/>
於下董事興工無有不濟欽命臣等㑹同查議明白今<lb/>
將修濬閘河畫圖貼說一本進呈御覽伏乞聖明定奪<lb/>
勅下該部再加詳議如欲舉行趂時地未寒凍擇日興<lb/>
工若至冰堅停止來年二月天暖土融隨即繼工務在<lb/>
四月工程不悞糧運縁係計處國儲云云具奏定奪事<lb/>
理臣等俱未敢擅便等因奉聖㫖是修濬通惠河乃前<lb/>
<pb n="KR2f0040_WYG_049-25b"/>
人遺跡先朝成筭近年屢議修復輒為姦豪射利之人<lb/>
所阻今閘埧具存河渠無碍原設官吏夫役俱各見在<lb/>
你毎今所議處尤為簡易合用錢糧不多且車舟並進<lb/>
不失車脚之利一應疏濬盤剥修閘造船等項事宜都<lb/>
依擬施行然政之修舉必在得人兵部便㑹户部推舉<lb/>
曽歴漕事練達都指揮一員照例充叅將通州住劄照<lb/>
舊驗收輕賫銀兩兼理修河事務吏部仍㑹戸工二部<lb/>
推有才力肯任事郎中一員并通州廵倉御史各冩勅<lb/>
<pb n="KR2f0040_WYG_049-26a"/>
與他行事未盡事情聽該部并各官從宜處置事體重<lb/>
大者具奏定奪今冬先將木植磗石等項置辦整待來<lb/>
春融煖之時興工委用官員務要用心恊力共成大功<lb/>
勿得偏執違抝妨悞經國大計責有所歸欽此嘉靖六<lb/>
年十一月十三日<lb/>
　　奏為興水利以救民患事<hi>汪鋐</hi>
臣照得各處地方水旱相仍五穀不登人民饑窘而陜<lb/>
西一省連年亢旱尤為狼狽兼以祖宗所立鹽法廢革<lb/>
<pb n="KR2f0040_WYG_049-26b"/>
不行惟狥餘鹽之弊政盡壞飛輓之良規以致各邊糧<lb/>
草缺乏人馬俱困撫臣徃徃請給内帑至厪聖慮屢遣<lb/>
大臣或督理賑濟或經畫邊儲臣仰見皇上軫念元元<lb/>
之心保固疆圉之計固無所不用其極矣但天下之事<lb/>
圖之必於其要而治之貴得其本遵復祖宗鹽法之舊<lb/>
使天下商人争先踴躍趨赴各邊上納糧草不呼而集<lb/>
不輓而積此濟邊之至要也興修水利使大小溪河川<lb/>
澗之水或瀦而止或引而分皆可以為田疇灌溉之益<lb/>
<pb n="KR2f0040_WYG_049-27a"/>
此足民之大本也臣見近時監察御史周相聞人詮各<lb/>
極言祖宗鹽法之利不可不興最為詳悉臣不敢贅言<lb/>
外謹以水利一事詳為皇上陳之在昔成周盛時田以<lb/>
井授夫間有遂十夫有溝百夫有洫千夫有澮萬夫有<lb/>
川無非為水利計耳是故以瀦蓄水以防止水以溝蕩<lb/>
水以遂均水以列舍水以澮㵼水其詳於水也如此誠<lb/>
以水也者田之所賴以為田者也苟不盡力乎溝洫而<lb/>
徒責效於雨仰救於天欲田之常稔胡可得耶自秦用<lb/>
<pb n="KR2f0040_WYG_049-27b"/>
商鞅廢井田開阡陌而溝洫之制隨以亡矣輔臣丘濬<lb/>
有云井田之制雖不可行溝洫之制則不可廢此確論<lb/>
也夫秦雖廢溝洫而後人因川澤之勢興灌溉之利亦<lb/>
徃徃有之如秦鄭國開涇水自中山抵瓠口為渠用溉<lb/>
注填閼之水溉㵼鹵之地四萬餘頃收皆畆一鍾於是<lb/>
闗中為沃野無凶年名曰鄭國渠此其迹固在今可訪<lb/>
而行之者也如蒙乞勅陜西及延綏甘肅寧夏各廵撫<lb/>
都御史各嚴督所屬司府州縣衞所各該掌印管糧管<lb/>
<pb n="KR2f0040_WYG_049-28a"/>
屯等官務各躬親循行郊野相視地宜某川之水可導<lb/>
某山之水可疏其導之也或為溝或為洫必因水勢之<lb/>
大小其疏之也或為遂或為瀦必因地勢之髙下或為<lb/>
防以止水或為澮以㵼水或當為陂或當為堰考古人<lb/>
已行於昔者而施之於今求古人已行於彼者而為之<lb/>
於此嵗積月累不責效於旦夕躬閱熟視不取信於簿<lb/>
書因時制宜不膠執於一定夫如是則三年之後必有<lb/>
成效而民之饑者可食困者可蘇矣抑不獨陜西然也<lb/>
<pb n="KR2f0040_WYG_049-28b"/>
魏史起為鄴令引漳水溉鄴民歌之曰鄴有賢令兮為<lb/>
史公决漳水兮溉鄴旁終古冩鹵兮生稲糧李冰為蜀<lb/>
守壅江水作堋穿二江以通舟船因以灌溉諸郡於是<lb/>
蜀沃野千里號為陸海漢召信臣為南陽太守于穰縣<lb/>
南造鉗盧陂用廣灌溉嵗嵗増多至二萬頃人得其利<lb/>
及後漢杜詩為守復修其業時歌之曰前有召父後有<lb/>
杜母宋臨津令黄懋上書請於河凡諸州作水利田自<lb/>
言閩人閩地種水田縁山導泉倍費工力今河北陂塘<lb/>
<pb n="KR2f0040_WYG_049-29a"/>
甚多引水灌田省功易就乃以何承矩為屯田使懋充<lb/>
判官於凡河北諸州水所積處大墾田於雄莫覇等州<lb/>
興堰六百里置斗門引定水灌溉民賴其利凡此皆古<lb/>
人已行之迹載之史冊可考而知者也今河南山東山<lb/>
西四川湖廣江西浙江南北直𨽻各間有水旱而順天<lb/>
河間真定保定等府又有水患如䝉乞勅各該廵撫都御<lb/>
史務要一體訪求前項古人已行之迹着實舉行嚴督<lb/>
所屬司府州縣衞所官員一一躬親履閱隨其便宜勇<lb/>
<pb n="KR2f0040_WYG_049-29b"/>
力興脩毋阻於浮議毋泥於已見必使山川原野之間<lb/>
有溝以導水無壅遏之患有防以止水無决壞之憂有<lb/>
瀦以蓄水無散逸之虞如此則旱不能為災潦不能為<lb/>
虐而民之生可聊矣仰惟朝廷設立撫臣其大要惟在<lb/>
於衞民生重民命扶顛持危禦災捍患故撫臣以撫名<lb/>
必如父母之撫其子而後可以稱其名也欲如父母之<lb/>
撫其子亦安得坐視其斃而不思所以救之乎夫水利<lb/>
不修則旱潦無備旱潦無備則五穀不登五穀不登則<lb/>
<pb n="KR2f0040_WYG_049-30a"/>
生養不遂生養不遂則其斃可立待矣是故修水利以<lb/>
備旱潦此撫臣衞民生重民命之大節也若其瑣瑣之<lb/>
務何足為有無撫臣舍此不圖乃至於請給内帑請蠲<lb/>
賦税豈撫臣之宜有哉臣又聞唐虞三代之時皆建都<lb/>
西北未嘗仰給東南而春秋之世如山東山西陜西河<lb/>
南等處皆為列國之地當其時干戈俶擾一國之賦自<lb/>
足以供一國之用未嘗取給於他邦良以溝洫之制尚<lb/>
存故旱潦有備而國用自充耳夫今之山川即古之山<lb/>
<pb n="KR2f0040_WYG_049-30b"/>
川今之土地即古之土地今之民物即古之民物豈有<lb/>
古人可行而今人不可行者耶在天有適然不可期之<lb/>
數在我有卓然不可隳之備是謂裁成天地之道輔相<lb/>
天地之宜而撫臣之職盡矣臣欲候命下移咨各該廵<lb/>
撫都御史遵奉查照施行臣不勝懇切祈望之至為此<lb/>
具本親賫謹具奏聞奉聖㫖覽卿奏具見為民足國之<lb/>
意鹽法着該部查照舉行水利工役重大還待邊方事<lb/>
寧時年豐熟來説該衙門知道<lb/>
<pb n="KR2f0040_WYG_049-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0040_WYG_049-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟錄巻四十九<lb/>
</p>
<p>
</p>
  </div>
</body>
</text>
</TEI>
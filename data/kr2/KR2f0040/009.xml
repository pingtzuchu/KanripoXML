<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄卷九</head> <lb/>
    <p>
<pb n="KR2f0040_WYG_009-1a"/>
欽定四庫全書<lb/>
　名臣經濟錄卷九<lb/>
　　　　　　　　　　　　　明　黄訓　編<lb/>
　保治<hi>正徳上</hi>
　　陳言治道要務疏<hi>章𢡟</hi>
臣聞天道以元生萬物而聖人體元治萬民故即位必<lb/>
稱元年而建元必殊徽號葢於天下更新示其所以為<lb/>
治之意使人心知所向望也洪惟憲祖以成化紀元葢<lb/>
<pb n="KR2f0040_WYG_009-1b"/>
欲治化之成就而先帝以𢎞治紀元則欲治道之恢𢎞<lb/>
皆即為治之大效而言其規模固已宏逺矣今皇上龍<lb/>
飛御極紹承大統而建元獨取於正徳乃究為治之大<lb/>
本以寓繼述之深意能正其徳則何患乎化之不成而<lb/>
治之不𢎞也哉臣有以知陛下真不世出之主負大有<lb/>
為之志可以四三王六五帝而争先於列聖矣然以正<lb/>
徳為名當求正徳之實必如唐劉蕡所謂居正位親正<lb/>
人𤼵正言行正道而後可以正徳必如董仲舒所謂正<lb/>
<pb n="KR2f0040_WYG_009-2a"/>
心正朝廷正百官正萬民而謂之正徳茍徳有未正則<lb/>
雖令不從欲求治化𢎞成庸可得乎臣以菲才待罪胄<lb/>
監而老病衰頹不能久事陛下無以補報大恩兹已具<lb/>
疏乞骸將歸死首丘而犬馬之誠耿耿不能自已敢攄<lb/>
一得之愚以正徳之所當務者條為五事效野人炙背<lb/>
食芹之獻以為新政涓埃之助伏惟聖明擇其可行者<lb/>
而見之施行則宗社無疆之休生靈莫大之幸也為此<lb/>
開坐具本奏聞<lb/>
<pb n="KR2f0040_WYG_009-2b"/>
一曰勤聖學臣聞明君以務學為急聖學以正心為要<lb/>
　若堯舜禹湯文武之聖商髙宗周成王之賢莫不孜<lb/>
　孜於學講明義理正其心術以為修齊治平之本又<lb/>
　設師傅保之官有誦訓箴諫之臣朝夕左右責難陳<lb/>
　善以潛格非心而薰陶成性故其聖徳隆茂王猷允<lb/>
　塞而致雍熙泰和之治也下如漢唐宋之英君誼辟<lb/>
　亦莫不然但其學有未至故其治不古若洪惟我太<lb/>
　祖髙皇帝於退朝之暇延接儒臣講論經典又書大<lb/>
<pb n="KR2f0040_WYG_009-3a"/>
　學衍義於内殿兩廡及書洪範掲於坐右以備觀覽<lb/>
　葢雖生知之聖必從事於學也列聖相承率由是道<lb/>
　今陛下出震繼離始登大位即以正徳紀元而又開<lb/>
　經筵親儒臣以講讀經史闡明聖道固有志於學矣<lb/>
　但經筵之開講而臣之進見有時學問工夫未免間<lb/>
　斷一日暴之十日寒之有剪桐之戲而莫與箴規違<lb/>
　持養之方而無從諫止則所以輔成聖徳者或未備<lb/>
　也臣願陛下經筵之外聴政之餘時召師保大臣侍<lb/>
<pb n="KR2f0040_WYG_009-3b"/>
　從文臣引之便坐講論經術咨詢治道照依唐太宗<lb/>
　引十八學士於禁中故事不必限以日時煩其禮貌<lb/>
　接以誠意假以温顔使人人得盡言以輸其忠循習<lb/>
　既久化與心成則出入起居罔有不欽發號施令罔<lb/>
　有不臧施之任人而邪正以辨以之立政而事皆可<lb/>
　法其於聖徳豈小補哉董子曰勉强學問則聞見博<lb/>
　而知益明勉强行道則徳日起而大有功此今日正<lb/>
　徳之先務也惟聖明留意焉天下幸甚<lb/>
<pb n="KR2f0040_WYG_009-4a"/>
二曰隆繼述臣聞武王周公善繼人之志善述人之事<lb/>
　而夫子贊其達孝孟莊子不改父之臣與父之政而<lb/>
　孔子稱為難能則為嗣世之君者不可不從事於繼<lb/>
　述也昔我太祖開創之功比跡湯武其立法制度以<lb/>
　垂於後人者至備先帝守成致治之美恊徳成康其<lb/>
　盛徳大業之增光於前烈者尤盛豈非陛下之所當<lb/>
　繼述者乎先帝在位之日尊養兩宮備殫孝敬親任<lb/>
　大臣延問治道寛假言官樂聞讜論罷工役而止貢<lb/>
<pb n="KR2f0040_WYG_009-4b"/>
　獻放鷹犬而出宮人不荒聲色不事游畋皆其善行<lb/>
　之可法者陛下所當遵守而不變又嘗念户口之消<lb/>
　耗而議撫䘏之宜以鹽法之廢弛而求拯弊之方清<lb/>
　查禁軍以革濫冐沙汰冗官以節濫用皆其志之欲<lb/>
　為而未成者陛下所宜繼成以終其志其纂修㑹典<lb/>
　則欲舉祖宗之舊章而見諸施行其節修通鑑則欲<lb/>
　考前代之成敗以為法戒尤陛下所當究心而從事<lb/>
　於其間也不獨是焉又當取聖祖之皇明寶訓洪武<lb/>
<pb n="KR2f0040_WYG_009-5a"/>
　聖政諸書置諸座右日與大臣議舉其彞典而施諸<lb/>
　今日則為能盡繼述之道而見陛下正徳之實矣昔<lb/>
　啓能敬承繼禹之道而建四百年之夏成王能式刑<lb/>
　文王之典而衍八百年之周惟聖明留意焉天下幸<lb/>
　甚<lb/>
三曰謹大婚臣聞天子之於后猶日之與月陽之與隂<lb/>
　相須而成者也故禮以大婚為重自古聖王於婚姻<lb/>
　之始皆博訪令族簡求淑徳然後昭告宗廟成以婚<lb/>
<pb n="KR2f0040_WYG_009-5b"/>
　禮而未婚之前又必教於公宮有師傅保姆教以婦<lb/>
　徳婦言婦容婦功教成而祭所以成婦順也昔宋哲<lb/>
　宗以幼冲嗣位將行納聘其臣范祖禹上奏宣仁太<lb/>
　后論納后所宜先知者四事一曰族姓二曰女徳三<lb/>
　曰隆禮四曰博議吕希純則言當求徳閥不宜㕘用<lb/>
　隂陽數術以男女年命而勘婚而彭汝礪又言當早<lb/>
　擇而素教之葢王化之始萬福之原選之不可不精<lb/>
　教之不可不預而禮尤不可不正也伏惟聖朝列聖<lb/>
<pb n="KR2f0040_WYG_009-6a"/>
　皆有内徳之助以成重熙累洽之治非偶然也今皇<lb/>
　上聖徳英明睿質純粹天命降鑒必釐聖女以佑皇<lb/>
　家近聞分遣内臣各處采擇所得必非一人伏望陛<lb/>
　下逺稽先王之禮近取宋臣之言上思宗廟天地之<lb/>
　奉下為萬世子孫之計乞命内閣及該部大臣考究<lb/>
　典禮審處事宜必由徳選不以色進當此諒隂之時<lb/>
　姑緩册立之期俟畢祥禫以成嘉㑹照依宋哲宗故<lb/>
　事將所選者暫處太皇太后宮中使之觀法壼儀擇<lb/>
<pb n="KR2f0040_WYG_009-6b"/>
　師傅保姆之賢修言徳功容之教嚴服飾之節陳圖<lb/>
　史之戒凡寢食坐立視聴動作一皆約之以禮而弗<lb/>
　納於邪教之既成又以日事察之必有闗雎鵲巢之<lb/>
　徳葛覃樛木之行足以母儀萬國表正六宫然後設<lb/>
　幄於内成以六禮以定后妃之位以正天下之本以<lb/>
　對上天之丕顯休命則禮行告廟史無愧辭非惟古<lb/>
　訓不違尤於孝道有光儀刑四海垂法萬世而文王<lb/>
　二南之化復見於今日矣陛下之正徳孰有大於是<lb/>
<pb n="KR2f0040_WYG_009-7a"/>
　乎臣老且耄不達時宜而惓惓愛君之念夙夜不忘<lb/>
　敢昧萬死冐進狂言惟聖明留意天下幸甚萬世幸<lb/>
　甚<lb/>
四曰重詔令臣聞人君所以鼓動天下者在乎詔令而<lb/>
　詔令所以行天下者由其信必所謂大哉王言者也<lb/>
　茍𤼵之不妄而持以必行堅如金石信如四時則敷<lb/>
　天之下莫不聳聴而厭服書曰令出惟行傳曰令重<lb/>
　則君尊詔令其可以不重乎乃者陛下登極之初渙<lb/>
<pb n="KR2f0040_WYG_009-7b"/>
　頒明詔布告天下有謂國家財賦有限而議裁減文<lb/>
　武冗食之員及裁取各門局倉庫與各處添設之内<lb/>
　官又謂鹽糧為國用所急不許勢要之求討占窩所<lb/>
　以節國用也又謂皇親勢要之受獻地土侵奪民利<lb/>
　而治以重罪又謂内外勢要占奪軍民地土而限令<lb/>
　改正退還所以恤民隠也凡此數條皆經國之逺猷<lb/>
　為當今之急務天下聞之莫不歌誦聖徳以為軍民<lb/>
　困苦庶其有瘳逮今已期月矣而冗員之裁減取回<lb/>
<pb n="KR2f0040_WYG_009-8a"/>
　者庶幾勢要之治罪退還者未聞故内閣大臣有政<lb/>
　壅不行而詔所載盡為虚言之奏六科諍臣亦有冗<lb/>
　員復留傳奉復作而號令不信之章則陛下之詔令<lb/>
　耳目所及已有牽制而不能行者矣何以行之天下<lb/>
　乎成湯之所謂朕不食言者其道何如而漢之吏不<lb/>
　奉詔者其罪當何如耶臣願陛下主之以剛果守之<lb/>
　以堅凝勿以巨室而寛假勿以嬖媟而姑息從羣臣<lb/>
　之言而治不奉詔之罪則法行自近澤被生民而四<lb/>
<pb n="KR2f0040_WYG_009-8b"/>
　夷莫敢不服矣此係正徳之要務也惟聖明留意焉<lb/>
　天下幸甚<lb/>
五曰敬天戒臣聞天生聖哲非常之君必遭非常之變<lb/>
　以警動其心使之憂勤惕厲修政立事以致非常之<lb/>
　治若堯湯之水旱成王之風雷與宣王雲漢之虐莫<lb/>
　非天心仁愛之所在故堯舜以儆予為念成湯以六<lb/>
　事自責成王悔過出郊宣王側身修行皆能變災為<lb/>
　祥轉禍為福以其能致敬天之誠也臣又伏讀五倫<lb/>
<pb n="KR2f0040_WYG_009-9a"/>
　書所載我太祖皇帝開基之初屢遭亢旱而聖諭以<lb/>
　為欲彌天災但當謹於修已誠以愛民故減膳素食<lb/>
　宫中皆然而免民之田租既嘗素服徒步詣山川壇<lb/>
　設藁蓆晝曝於日夜卧於地三日而大雨霑足又嘗<lb/>
　躬祀百神而曰茍有罪責宜加朕躬毋為民災其罪<lb/>
　已修徳若是故能開創大業聿致隆平而垂無疆之<lb/>
　休非偶然也今皇上天生聖哲初政清明求言圖治<lb/>
　孜孜不倦固宜其治效益隆而休徵畢至奈何即位<lb/>
<pb n="KR2f0040_WYG_009-9b"/>
　以來星文示變霪雨為災天鳴於西土地震于南京<lb/>
　而陜西又有災傷之患生靈嗷嗷有識凜凜深懷不<lb/>
　測之虞所謂非常之變豈非天心仁愛而欲皇上厲<lb/>
　非常之志行非常之事以濟其變乎書曰天視自我<lb/>
　民視天聴自我民聴凡國家之行政用人但不合乎<lb/>
　衆情即有違於天意如有罪而不誅無功而濫賞或<lb/>
　倖門旁出而大臣不得行其志或勢要抱持而百司<lb/>
　不能舉其職民已窮而征求之愈急財已匱而侈奢<lb/>
<pb n="KR2f0040_WYG_009-10a"/>
　之無節若此類皆天心之所不豫而災變之所由生<lb/>
　不可以不察也伏望陛下逺師帝王近法聖祖先以<lb/>
　側身修行之誠解謝上蒼又以罪已求言之意敷告<lb/>
　下土日與左右大臣講求致災之由以盡彌災之道<lb/>
　凡用人行政之有違於天意者悉從糾正内外恊心<lb/>
　上下交修以承天心仁愛之意庶幾精神潛通和氣<lb/>
　感召民心悦而天意得則陛下之正徳不為虚文矣<lb/>
　惟聖明留意焉天下幸甚<lb/>
<pb n="KR2f0040_WYG_009-10b"/>
　　論裁革中官疏<hi>汪循</hi>
臣近日伏閲朝報工部尚書曾鑒等題本開坐軍容安<lb/>
轡二局添設管事内官上請裁減葢奉行詔書内事理<lb/>
也陛下不䝉裁減反令司禮監查正統天順年例來㸔<lb/>
臣愚以為陛下不欲裁減内官不必形諸明詔既已形<lb/>
諸明詔必以内官濫設為可革也可革即革何必復查<lb/>
當裁決裁何必復看王者承天號令明如日月信如四<lb/>
時威如雷霆堅如金石天不變法亦不變山可移判不<lb/>
<pb n="KR2f0040_WYG_009-11a"/>
可移况陛下即位之始𤼵令之初著為詔書頒示天下<lb/>
宣播四夷中外傾心臣民卭首仰望維新之政未踰三<lb/>
月即有二命何以統天承運而慰億兆臣民之望哉在<lb/>
廷大小羣臣百司又何所遵守以布四方一民志哉然<lb/>
此意非但出自陛下側聞先帝之時已有成命矣誠以<lb/>
中官管事其害不小非但各門庫局為然在在有之但<lb/>
管一事則敗一事到一方則害一方挾以天子私臣聲<lb/>
勢可畏莫敢誰何而鎮守典兵抽分倉場錢穀之司其<lb/>
<pb n="KR2f0040_WYG_009-11b"/>
害為尤大也其害不止百姓不堪怨言生於下則災異<lb/>
形於上有自來矣先帝修徳弭災明知其故欲行裁革<lb/>
不幸中道崩殂臣民失望夫孝者善繼人之志善述人<lb/>
之事者也武王纘太王王季文王之緒周公成文武之<lb/>
業聖人美之稱為達孝且天下者太祖太宗之天下陛<lb/>
下承之先帝而傳之子孫者也今陛下崇達孝之心欲<lb/>
述先帝已為之事成先帝未行之志則自有祖宗之法<lb/>
度在内監之設官有定員職有常事只掌宮禁服御之<lb/>
<pb n="KR2f0040_WYG_009-12a"/>
需未嘗干預朝廷之政具載皇明祖訓昭昭可查也陛<lb/>
下舍此不查而令查正統天順年間事例則悞矣英宗<lb/>
皇帝英睿之主仍襲洪熙宣徳以來輕改祖宗法度添<lb/>
設中官寵信太過以致王振售奸吉祥不軌聖蹕䝉塵<lb/>
幾危社稷正統天順善政固多而中官一事則可以為<lb/>
監而不可以為法也明矣及乎二命既下大臣委靡承<lb/>
順不復開陳科道坐視旁觀不即匡救俾陛下始陷於<lb/>
不知終失於不信誰之咎歟自古天下之事常起於微<lb/>
<pb n="KR2f0040_WYG_009-12b"/>
成於漸而盛於極極則其勢重而難變矣宋儒周惇頤<lb/>
曰天下勢而已矣勢輕重也極重不可反識其重而亟<lb/>
反之可也反之力也識不早力不易也臣愚以為今日<lb/>
之勢亦將重矣識之不早反之不力恐難善其後矣臣<lb/>
嘗讀史至唐天寶之亂宋靖康之變未嘗不痛心扼腕<lb/>
以傷其時禍初未形無智者以圖其始變將已極無勇<lb/>
者以善其終君愎諫而樂宴安臣奸貪而事䝉蔽君子<lb/>
吞聲喪氣小人安危利災而釀成之也是以自古賢君<lb/>
<pb n="KR2f0040_WYG_009-13a"/>
厲精圖治莫不制治於未亂保邦於未危尤必進君子<lb/>
聴忠言上下一心而後能成一代之治如唐太宗容王<lb/>
珪魏徵之直故能成貞觀之風宋仁宗能納范仲淹唐<lb/>
介之忠故能臻慶厯之治賢臣獻言亦必謹禍於微慮<lb/>
患於早而多過於論喻如漢文帝崇尚節儉治比成康<lb/>
賈山猶以過秦為譬賈誼為之痛哭仁宗恭儉仁恕君<lb/>
子滿朝蘇轍猶以六君為比蘇軾為之深悲二君者不<lb/>
以四臣之言為過而嘉納之享隆平之利成英誼之名<lb/>
<pb n="KR2f0040_WYG_009-13b"/>
凡此皆居安慮危方治思亂君臣相得上下交修以成<lb/>
治安之明驗也况今人事擾攘之秋天命絶續之㑹而<lb/>
自陛下即位以來隂雨□霪將踰三月夫陽剛者人君<lb/>
之象而隂則臣也以類推之陽為男隂為女陽為君子<lb/>
隂為小人陽為中國隂為夷狄陽為發生隂為肅殺陽<lb/>
為慶賞隂為刑戮陽為和悦隂為悲慘故天之道晴日<lb/>
恒多隂雨恒少陽恒使其有餘隂恒使其不足今也天<lb/>
道反常必有其應天心仁愛其在兹乎孟子曰入則無<lb/>
<pb n="KR2f0040_WYG_009-14a"/>
法家拂士出則無敵國外患者國恒亡亦以事幾兆於<lb/>
無形禍亂生於所忽今天變於上敵交於前民困於下<lb/>
目擊心惟當不寧處必也戰兢惕厲滌慮洗心省徳以<lb/>
回天安内以攘外消己形之變而使之不為災傾將否<lb/>
之運而使之轉為泰誠有望於陛下與夫法家拂士也<lb/>
陛下春秋方茂初試萬幾不宜長處深宫惟以二三中<lb/>
貴傳命于外側聞先帝宫車晏駕之時親執輔臣之手<lb/>
而託以陛下今少師劉健少傅李東陽謝遷諸臣實親<lb/>
<pb n="KR2f0040_WYG_009-14b"/>
受顧命者也吏部尚書馬文升兵部尚書劉大夏都御<lb/>
史戴珊諸臣亦先帝不時召見與決大事者也陛下當<lb/>
召至便殿與之講論朝廷政事得失詢訪天下軍民利<lb/>
病羣臣章疏必躬省覽與之量度去取次第而行至於<lb/>
詔書已行頒布中外豈容不信語曰民無信不立民匹<lb/>
夫也舍信尚無以自立况萬乗之主無信何以立朝廷<lb/>
定天下一民志乎臣願陛下毅然行之不沮於浮言不<lb/>
惑於讒言不尼於近昵詔書容有所未備者推類以盡<lb/>
<pb n="KR2f0040_WYG_009-15a"/>
其餘纘成先帝之志光復祖宗之舊别賢愚辨忠佞進<lb/>
君子退小人審公私明賞罰攬乾剛於獨斷掲日月於<lb/>
中天成一代大有為之君垂萬世永無疆之緒然後陛<lb/>
下為不負先帝所託此微臣輸犬馬之忠而圖報稱於<lb/>
陛下者也然念自古直言之臣多便於朝廷而不便於<lb/>
權倖多利於天下而不利於一身往往言發而禍應計<lb/>
行而身戮臣非不知固位保禄資格轉遷可致富貴顧<lb/>
乃不避忌諱撩蛇頭履虎尾岌岌然若撼山之螟撲燈<lb/>
<pb n="KR2f0040_WYG_009-15b"/>
之蛾而不止者豈厭久生而樂速死哉顧以所欲有大<lb/>
於生所惡有甚於死者耳堂堂天朝上駕唐虞下陋漢<lb/>
唐宋而廷臣言官顧欲自處漢唐宋諸臣之下臣實恥<lb/>
之臣才不及二賈文不如二蘇而職又不在王魏范唐<lb/>
之列徒以目擊當世之弊心抱把人之憂故不惜萬死<lb/>
千刑惟欲博陛下一悟者夫何求哉亦以所志之同然<lb/>
猶不敢以諸臣所至者自畫而學為孔孟之徒所願於陛<lb/>
下者亦不敢以漢唐宋諸君所成者相望而欲超乎堯<lb/>
<pb n="KR2f0040_WYG_009-16a"/>
舜之上此臣之志也所謂犬馬之忠以圖補報者此也<lb/>
臣臨楮不勝憤激戰兢惕厲之至<lb/>
　　劾宦官疏<hi>韓文</hi>
臣等伏念人主以辨奸為明人臣以犯顔為忠故羣小<lb/>
之奸逼近君側勢足以危社稷亂天下伏未及發是謂<lb/>
禍萌故曰萌不可長臣等幸待罪股肱之列值主少國<lb/>
疑之秋仰觀乾象俯察物議瞻前顧後心焉如割至於<lb/>
中夜起嘆臨食而泣者屢矣臣等伏思與其嘆而泣不<lb/>
<pb n="KR2f0040_WYG_009-16b"/>
若昧死進言即使進言以死不猶愈於緘黙茍容乎此<lb/>
臣之志亦臣之職也臣等伏覩近嵗以來朝政日非號<lb/>
令欠當自入秋來視朝漸晚仰窺聖容日漸清癯皆言<lb/>
太監馬永成谷大用張永羅祥魏彬劉瑾丘聚等置造<lb/>
巧偽淫蕩上心或擊毬走馬或放鷹逐犬或俳優雜劇<lb/>
錯陳於前或導萬乗之尊與外人交易狎暱媟䙝無復<lb/>
禮體日游不足夜以繼之勞耗精神虧損志徳遂使天<lb/>
道失序地氣靡寧雷異星變桃李秋華考厥占候咸非<lb/>
<pb n="KR2f0040_WYG_009-17a"/>
吉徵切縁此等細人惟知蠱惑君上以便已行私而不<lb/>
思赫赫天命皇皇帝業在陛下一身今大婚雖畢儲嗣<lb/>
未建萬一游宴損神起居失節雖將此輩虀粉菹醢何<lb/>
益於事乎昔我髙皇帝艱難百戰取有四海列聖繼承<lb/>
傳之先帝以至陛下先帝臨崩顧命之語陛下所聞也<lb/>
奈何姑息羣小置之左右為長夜之遊恣無厭之欲以<lb/>
累聖徳乎竊觀前古閹宦誤國其禍尤烈漢十常侍唐<lb/>
甘露之變是其明驗今照馬永成等罪惡既著若縱而<lb/>
<pb n="KR2f0040_WYG_009-17b"/>
不治將來無所忌憚為患非細伏望陛下奮剛斷割私<lb/>
恩上告兩宮下諭百僚將馬永成等挐送法司明正典<lb/>
刑以回天地之變以泄神人之憤潛消禍亂之階永保<lb/>
靈長之業則皇上為守成之令主臣等亦為太平之具<lb/>
臣矣事闗安危情出迫切不勝戰慄俊命之至<lb/>
　　自劾疏<hi>李東陽</hi>
先帝顧命惓惓以陛下為託臣等痛心刻骨誓以死報<lb/>
及當初政竭力匡持未敢輕易求退近者地動天鳴五<lb/>
<pb n="KR2f0040_WYG_009-18a"/>
星凌犯星斗晝見白虹貫日羣灾疊異併在一時京城<lb/>
近甸道路殺人西北諸邊勁敵猖獗損軍折將戰則無<lb/>
兵守則無食民生窮苦府庫空虚風俗傾頽紀綱廢弛<lb/>
賞不當功罰不當罪法令不行名器冗濫諸司弊政日<lb/>
益月增百孔千瘡隨補隨漏當此之際内外臣僚恊心<lb/>
倍力猶恐弗堪方且持禄固寵任情作弊讒謗公行奸<lb/>
邪得志變亂黑白顛倒是非人怨於下而不知天變於<lb/>
上而不畏竊嘗歴觀載籍徧閲古今未有如此而不亂<lb/>
<pb n="KR2f0040_WYG_009-18b"/>
者也恭惟陛下即位之初詔書一下天下延頸想望太<lb/>
平而朝令夕改迄無寧日百官庶府倣傚成風非惟廢<lb/>
格不行抑且變易殆盡建言者以為多言幹事者以為<lb/>
生事累次執奏則謂之再擾查革舊例則謂之紛更憂<lb/>
在於民生國計則若罔聞知事涉於近幸貴戚則牢不<lb/>
可破以一二人之私恩壞百年之定計而不顧以一二<lb/>
人之邪讒違滿朝之公論而不恤臣等叨居重地徒擁<lb/>
虚銜或㫖從中出畧不預聞或有所議擬徑行改易屢<lb/>
<pb n="KR2f0040_WYG_009-19a"/>
有論列多不見允此為兵户等部議處功次等事具本<lb/>
上陳極言利害拱俟數日未䝉批答若以臣等言是則<lb/>
宜俯賜施行臣等言非則亦明加斥責而乃留中不報<lb/>
視之若無使臣等趨向不明進退無據深憂極慮寢食<lb/>
靡寧亦知内告外順人臣之常但政出多門咎歸臣等<lb/>
捫心反顧無以自明展轉於衷事非獲已若諉顧命之<lb/>
名而不盡輔導之實因循玩愒竊禄茍容既負先帝又<lb/>
負陛下伏乞聖明矜察特允退休别選賢能代兹重任<lb/>
<pb n="KR2f0040_WYG_009-19b"/>
則陛下優待舊臣之心勵精新政之議兩盡而無遺矣<lb/>
聖㫖卿等切切為治的心朕已知之言事待斟酌行著<lb/>
用心照舊輔導<lb/>
　　論時政疏<hi>李東陽</hi>
竊聞委質事君者人臣之常職託孤寄命者天下之重<lb/>
任必處常而不失其身任重而不負其託然後可以無<lb/>
愧若徒曠官尸位而假委質之名不能扶顛持危而冐<lb/>
託孤之寄斷乎其不可也痛惟孝宗皇帝大漸之時召<lb/>
<pb n="KR2f0040_WYG_009-20a"/>
臣等至乾清宮御榻前面賜顧命諄諄數百言臣等頓<lb/>
首拜受不勝嗚啞彼時司禮監太監陳寛實共聞之伏<lb/>
自陛下嗣位之初臣等輔導啓沃多見施行少伸報稱<lb/>
近數月來往往㫖從中出略不預聞有所議擬徑行改<lb/>
易詔書不信政令失中臣等不敢縷縷姑以其重者言<lb/>
之商人譚景清等附託皇親奏討殘鹽既不肯奉詔還<lb/>
官又不肯領回原價挾制朝廷摇撼官府沮陛下之美<lb/>
政累母后之盛徳論其情罪死有餘辜且皇親之家既<lb/>
<pb n="KR2f0040_WYG_009-20b"/>
已辭退家人引目此商人者已不相干而乃曲為庇護<lb/>
寧使帑藏空虚邊餉匱乏而不之顧此政令之失一也<lb/>
大同隨征所開衝鋒破敵名次揆之舊制俱不該陞况<lb/>
紀功官原開按伏不係對陣侍郎等官勘得功無顯迹<lb/>
查無明証名字不對多寡不一而乃查近年弊政欲陞<lb/>
數百冗員以官法為人情視爵禄如糞土此政令之失<lb/>
二也内府冗員奉㫖裁節僉書守門及分守守備等官<lb/>
減革者百無一二而南海子浄身人又選八千餘非惟<lb/>
<pb n="KR2f0040_WYG_009-21a"/>
傷財害民抑且敗壞風俗至於蟒龍玉帶濫賞無算大<lb/>
壞名器尤為不可此政令之失三也御用監書篆缺人<lb/>
吏部奉㫖考選乃令革退人役通送本監考校優劣是<lb/>
不信銓衡之任而信寵倖之臣况該部查出革退之人<lb/>
俱係夤縁傳奉奉詔裁革纔不幾時遽開此例則匠官<lb/>
術士倣傚成風以邪路為當行視詔書為故紙此政令<lb/>
之失四也他如皇庄田土已令巡撫官查數又復差官<lb/>
踏勘取者未回差者繼出帶領人役騷擾地方京畿小<lb/>
<pb n="KR2f0040_WYG_009-21b"/>
民貧困已極何以堪之此政令之失五也駕帖出外挐<lb/>
人累經各衙門論奏恐生詐偽近因皇親家人奏訴畿<lb/>
民侵占田土輒為出結提解來京鎮撫司打問情節俱<lb/>
與原奏不同未免親解本處官司問理牽連負累破家<lb/>
蕩産寃苦之聲致傷和氣此政令之失六也韋興齊𤣥<lb/>
蠱惑先朝盜空府庫一則夤縁分守屢劾不退一則奏<lb/>
請追究止令取回遷延至今未正典刑此政令之失七<lb/>
也各營執事官軍及内府軍匠各倉軍斗俱經奏準查<lb/>
<pb n="KR2f0040_WYG_009-22a"/>
赴團營及各衙乞留仍復照舊廢營伍之籍供私用之<lb/>
門此政令之失八也内承運庫銀兩支銷累數百萬内<lb/>
府支用不給印票該庫内官自前查算竟爾不行司鑰<lb/>
庫銅錢該部累奏支用展轉推延至今未𤼵此政令之<lb/>
失九也饒州磁器奉詔蠲免二年又令起運來用此政<lb/>
令之失十也似此之類未易悉舉臣等坐視無可奈何<lb/>
或封還執奏不能終止其為失職實所難辭追思先帝<lb/>
臨終顧命之言仰念陛下委任舊人之意若涓埃之力<lb/>
<pb n="KR2f0040_WYG_009-22b"/>
少有所禆犬馬有知猶當報徳况主少國疑四方多事<lb/>
豈忍潔身去位自求便安但忠不足以格君才不足以<lb/>
濟世智窮力竭日甚于前臣等所陳奉有聖諭朕便處<lb/>
治至今未有施行今所奉聖諭云待斟酌行是必言無<lb/>
可采乃使之照舊輔導亦不過仍前失職而巳先帝赫<lb/>
赫之靈臨之在上豈欲其冐輔導之虚名而蹈曠廢之<lb/>
實咎如此哉陳力就列不能者止聞之古人亦有明訓<lb/>
與其身自壊之不若讓之能者伏望聖明俯垂洞察諒<lb/>
<pb n="KR2f0040_WYG_009-23a"/>
臣等為國之心非由矯飾正臣等失職之罪特賜罷歸<lb/>
亟選非常之才俾任難為之事庶可以上回天變下慰<lb/>
人心承先帝付託之隆保祖宗基業之重矣聖㫖所言<lb/>
事件著各衙門查奏定奪卿等盡心職務以副倚任<lb/>
　　李東陽年譜録<lb/>
時府部等衙門因災異陳言數多公慮朝廷不及一一<lb/>
省覽乃進掲帖曰臣等㸔得府部等衙門災異陳言本<lb/>
詞意懇切有臣等所不知者竊恐萬幾事繁不暇遍覽<lb/>
<pb n="KR2f0040_WYG_009-23b"/>
謹摘本内緊要詞語開列于後伏望皇上留神警省置<lb/>
之坐隅朝夕顧諟以成聖徳臣等不勝惓惓之至一單<lb/>
騎驅馳輕出宫禁一頻幸監局一泛舟海子一鷹犬彈<lb/>
射不離左右一内侍進獻飲膳亦屑曲納十月府部科<lb/>
道等衙門有疏請急除羣奸以保聖躬司禮監傳云聖<lb/>
諭已悟痛加修改而所劾太監某等姑示涵容公與劉<lb/>
謝二公上疏曰此數人者蠱惑引誘罪大惡極得罪祖<lb/>
宗非皇上所得而赦臣等不能及早匡救罪已難辭今<lb/>
<pb n="KR2f0040_WYG_009-24a"/>
事至此又豈敢阿從以重傷聖徳伏望聖明剛斷俯察<lb/>
羣言挐送法司從重究治以絶禍根則聖徳光輝聖躬<lb/>
安泰上以慰先帝在天之靈下以副天下臣民之望司<lb/>
禮監復傳聖意欲將某等寛貸公等又上疏曰伏見舊<lb/>
年以來龍顔清減心切憂惶傳聞毎夜戲樂有妨寢膳<lb/>
皇城禁門開閉無節甚至入市交易全無扈衞皆由左<lb/>
右之徒誘引以致聖心荒怠政令乖違財盡民窮上干<lb/>
天變臣等以為宗社至重繼嗣至急屢陳忠悃仰徹宸<lb/>
<pb n="KR2f0040_WYG_009-24b"/>
聰毎荷優容未䝉省悟昨者府部科道等官合詞累奏<lb/>
所論事情又有臣等不及知者皆謂太監某等數人狎<lb/>
暱淫巧罪大惡極欲乞明示典刑肝膽披露情詞激迫<lb/>
臣等讀未終篇涕淚交下連日司禮監太監李榮等三<lb/>
至内閣傳示聖意洞悟前非痛加修改臣等仰嘆聖明<lb/>
不勝竦躍但謂某等自幼服事不忍遽行斥逐臣等已<lb/>
兩次陳請備詞附奏不敢阿從竊惟改過不吝去邪勿<lb/>
疑乃古聖賢明訓人君之於小人若不知而誤用其失<lb/>
<pb n="KR2f0040_WYG_009-25a"/>
猶小天下尚望其明知而去之若既知而不去則小人<lb/>
狎玩愈肆奸邪正人危疑被其離間天下之事無可復<lb/>
為必至於亂亡而後已今數人者已揚於朝廷天下知<lb/>
之矣陛下既悟前日誘引之事皆由此數人即乞早賜<lb/>
斥逐則罪有所歸聖徳無損若含糊將就雖内自修省<lb/>
天下誰肯信之且邪正之勢不能兩立今滿朝文武公<lb/>
卿科道皆欲急去數人而使之尚在左右非但滿朝之<lb/>
臣皆懷疑懼而此數人者亦恐不能自安上下相疑内<lb/>
<pb n="KR2f0040_WYG_009-25b"/>
外不恊禍亂之機皆自此始宗社所闗誠非細故數人<lb/>
若退自有忠謹老成之人以充任使若滿朝文武不安<lb/>
其位陛下誰與治天下乎臣等身居此官目擊此事若<lb/>
曲為阿附苟避刑誅則古人所謂疾忠直如仇讎保奸<lb/>
回如骨肉欺君誤國死有餘辜何以報陛下委任之恩<lb/>
副先皇顧命之託用是傾心瀝血冐犯天威猶冀俯垂<lb/>
鑒納若以臣等為不能適情順㫖則乞罷歸田里以避<lb/>
羣奸别選賢能以充任使必能格君正法輔翼太平臣<lb/>
<pb n="KR2f0040_WYG_009-26a"/>
等雖不能逃向來曠職之愆猶免將來負國之責上不<lb/>
允於是公等以去就决之各上疏求退<lb/>
　　附錄李東陽年譜<lb/>
正徳五年庚午公年六十四嵗六月久旱風霾蔽日人<lb/>
心惶懼上降㫖令百官修省特致齋九日公因法令太<lb/>
嚴人不堪命乃上疏曰臣等職居輔導心切効忠每有<lb/>
所見未敢一一煩凟竊惟近時以來皇上勵精圖治威<lb/>
令大行中外臣民莫不悚懼但霜雪之後必有陽春雷<lb/>
<pb n="KR2f0040_WYG_009-26b"/>
電之餘必有甘雨此上天之道君人之所當法也今不<lb/>
敢多舉姑以近且切者條陳一二上陳睿覽伏望聖明<lb/>
特垂鑒納俯賜施行誠宗社之慶蒼生之福非獨臣等<lb/>
之幸也臣等不勝忠愛懇切之至謹題請㫖<lb/>
一近來逃軍及拐馬人犯正身𤼵邊衞充軍窩主鄰佑<lb/>
　火甲人等𤼵附近充軍固懲奸戒惡至意但人情久<lb/>
　玩驟不能堪况窩主隣佑亦有不知情者見今天氣<lb/>
　炎熱在監人衆乞勑問刑衙門將逃軍正犯不曾拐<lb/>
<pb n="KR2f0040_WYG_009-27a"/>
　馬及馬有下落者送營操備窩主鄰佑人等暫為釋<lb/>
　放馬無下落者仍行追究及將逃軍近者三箇月逺<lb/>
　者令兵備鋪馬賫文到日為始再限六箇月自首免<lb/>
　罪以後過限事𤼵從重處治實為便益<lb/>
一近來各衙門官犯通查遞年經該僉書職名追究懲<lb/>
　治此固除奸革弊至意但以一時之失而窮一二十<lb/>
　年之逺以一事之差而累數十人之衆非惟人才難<lb/>
　得抑且情有可矜乞勑問刑衙門除侵盜錢糧接受<lb/>
<pb n="KR2f0040_WYG_009-27b"/>
　贓物打死人命等項重情不宥外將遞年干連人犯<lb/>
　公錯者罪坐本犯經手者止坐該年遷官去任者依<lb/>
　律𤼵落實為便益<lb/>
一近來各處查盤糧草虧折浥爛者巡撫等官多有監<lb/>
　追賠價甚至加賠此固慎重錢糧至意但職有大小<lb/>
　責有専溥賠補虧折法有明條管糧部官分守分管<lb/>
　屯官固難辭責若巡撫之職一方庶政皆其所統事<lb/>
　無經手日無餘暇乞勑該衙門將都御史等官果有<lb/>
<pb n="KR2f0040_WYG_009-28a"/>
　侵盜依法追陪若止是督理不嚴從寛𤼵落或罷黜<lb/>
　不用仍申嚴禁例今後有犯虧折等項從重處治實<lb/>
　為便益<lb/>
一近來各處差出官校真偽莫辨間有詐稱校尉索要<lb/>
　各衙門官財物者朝廷赫怒挐解本犯罪及各官此<lb/>
　固杜絶奸弊至意但此等官校既奉朝命一出國門<lb/>
　逺近驚悚與其治於末流孰若正其根本乞勑法司<lb/>
　凡有在外衙門應問人犯情輕者止令巡撫巡按等<lb/>
<pb n="KR2f0040_WYG_009-28b"/>
　官問理情重者解京處治前項官校免其差出真者<lb/>
　不差則偽者無由而作庶事穏當人心獲安實為便<lb/>
　益上從之<lb/>
　　秘錄<hi>李夢陽</hi>
初今上即位青宮舊閹等日導上狗馬鷹兔舞唱角抵<lb/>
漸棄萬幾罔親時號八虎而段敏黄偉雖舊閹以端慤<lb/>
斥不信用㑹段坐病免死於是户部尚書韓文每朝退<lb/>
對屬吏言輒泣淚數行下以閹故而郎中李夢陽間説<lb/>
<pb n="KR2f0040_WYG_009-29a"/>
之曰公大臣也義共國休戚徒泣何益韓公曰奈何曰<lb/>
比諫臣有章入交論諸閹下之閣矣夫三老者顧命臣<lb/>
也聞持諫官章甚力公誠及此時率諸大臣殊死争閣<lb/>
老以諸大臣争也持必更力易為辭事或可濟也韓公<lb/>
於是捋鬚昂肩毅然改容曰善即事弗濟吾年足死矣<lb/>
不死不足以報國翼日早朝韓公密叩三老三老許之<lb/>
而倡諸大臣諸大臣又無不踊躍喜者韓公乃大喜退<lb/>
而召夢陽令具草韓公讀而芟之曰是不可文文上弗<lb/>
<pb n="KR2f0040_WYG_009-29b"/>
省也不可多多覽弗竟也而王岳者亦青宫閹也剛厲<lb/>
而無阿頗亦惡其閹儕初閣議持諫官章不肯下諸閹<lb/>
者業窘相對涕泣㑹諸大臣疏又入於是上遣司禮者<lb/>
八人齊詣閣請一日而遣者三而閣議持卒不肯下而<lb/>
岳者八人中人也顧獨曰閣議是明日忽有㫖召諸大<lb/>
臣諸大臣者葢人人惴也既入左掖行吏部尚書許進<lb/>
首咎韓公曰公疏言何韓公於是故曳履徐徐行而使<lb/>
吏部侍郎王鏊趨詣閣探動静閣老劉健語鏊曰事已<lb/>
<pb n="KR2f0040_WYG_009-30a"/>
七八分濟矣諸公第持莫輕下至左順門閹首李榮手<lb/>
持大臣疏曰有㫖問諸先生諸先生言良是無非愛君<lb/>
憂國者第奴儕事上久不忍即置之法耳幸少寛之上<lb/>
自處耳衆震懼莫敢出一語答李榮面韓公曰此舉本<lb/>
出自公公云何韓公曰今海内民窮盜起水旱頻仍天<lb/>
變日增文等備員卿佐靡所匡救而上始踐阼輒棄萬<lb/>
幾游宴無度狎匿羣小文等何得無言韓公言雖端而<lb/>
氣不勁又鮮中肯綮於是李榮哂而曰疏備矣上非不<lb/>
<pb n="KR2f0040_WYG_009-30b"/>
知今意第欲寛之耳諸公遂轟然而退葢是日諸閹者<lb/>
窘業自求安置南京而閣議猶持不從諸公乃竟爾爾退<lb/>
惟王鏊仍前謂榮曰設上不處如何李榮曰榮頸有鐵<lb/>
裹之耶而敢壞國事榮入而事變矣是夜立召劉瑾入<lb/>
司禮而收王岳范榮詔竄南京尋殺二人於途已又連<lb/>
斥劉謝二老顧獨懇留李而韓公詾詾咸拔茅散矣變<lb/>
之起大抵莫可詳而李榮則曰諸大臣退而瑾儕繞上<lb/>
前跪伏痛哭首觸地曰微上恩奴儕磔餧狗矣上為之<lb/>
<pb n="KR2f0040_WYG_009-31a"/>
動而瑾輩輒進曰害奴儕者岳也上曰何也曰岳前掌<lb/>
東厰也謂諫官曰先生有言第言而閣議時岳又獨是<lb/>
閣議此其情何也夫上狗馬鷹兔岳嘗買獻之否上心<lb/>
所明也今獨咎奴儕既而益復伏地痛哭上於是怒而<lb/>
収王岳瑾又曰夫狗馬鷹兔何損於萬幾今左班官敢<lb/>
譁而無忌者司禮監無人也有則惟上所欲而人不敢<lb/>
言矣上於是詔瑾入司禮監此其説亦近第難盡信耳<lb/>
又聞閣議時健嘗推案哭謝亦亹亹訾訾罔休獨李未<lb/>
<pb n="KR2f0040_WYG_009-31b"/>
開口得懇留云<lb/>
　　乞宥言官去權奸以章聖徳疏<hi>王守仁</hi>
臣聞君仁則臣直大舜之所以聖以能隠惡而揚善也<lb/>
臣邇者竊見陛下以南京户科給事中戴銑等上言時<lb/>
事特勑錦衣衞差官校挐解赴京臣不知銑所言之當<lb/>
理與否意其間必有觸冐犯諱上干雷霆之怒者但以<lb/>
銑等職居諌司以言為責其言而善自宜嘉納施行如<lb/>
其未善亦宜包容隠覆以開忠讜之路乃今赫然下令<lb/>
<pb n="KR2f0040_WYG_009-32a"/>
逺事拘囚在陛下之心不過少示懲創使其後日不敢<lb/>
輕率妄有論列非果有意怒絶之也下民無知妄生疑<lb/>
懼臣切惜之今在廷之臣莫不以此舉為非宜然而莫<lb/>
敢為陛下言者豈其無憂國愛君之心哉懼陛下復以<lb/>
罪銑等者罪之則非惟無補於國事而徒足以增陛下<lb/>
之過舉耳然則自是而後雖有上闗宗社危疑不制之<lb/>
事陛下孰從而聞之陛下聰明超絶茍念及此寧不寒<lb/>
心况今天時凍沍萬一差去官校督束過嚴銑等在道<lb/>
<pb n="KR2f0040_WYG_009-32b"/>
或致失所遂填溝壑使陛下有殺諌臣之名興羣臣紛<lb/>
紛之議其時陛下必將追咎左右莫有言者則既晚矣<lb/>
伏願陛下追收前㫖使銑等仍舊供職擴大公無我之<lb/>
仁明改過不吝之勇聖徳昭布逺邇人民胥恱豈不休<lb/>
哉臣又惟君者元首也臣者耳目手足也陛下思耳目<lb/>
之不可使壅塞手足之不可使痿痺必將惻然而有所<lb/>
不忍臣承乏下僚僭言實罪伏覩陛下明㫖有政事得<lb/>
失許諸人直言無隠之條故敢昧死為陛下一言伏惟<lb/>
<pb n="KR2f0040_WYG_009-33a"/>
俯垂宥察不勝干冐戰慄之至<lb/>
　　劉瑾之變<hi>李東陽</hi>
三月朝罷内降勑諭留百官於金水橋南跪聴宣讀叙<lb/>
曩者伏闕之事以為朋比指摘公卿臺諫數十人未退<lb/>
者勒令致仕後稱張懋等依同僉名姑不查究葢指公<lb/>
等嘗聯章奏諫也尋以黄紙謄稿付内閣落底公謂此<lb/>
勑不經鳳閣鸞臺豈宜混録令中書黙記其下曰四月<lb/>
二十三日遞出葢謹之也瑾威權寖盛口銜天憲隂養<lb/>
<pb n="KR2f0040_WYG_009-33b"/>
松江罷學生張文冕及其姪婿罷職司務孫聰於家凡<lb/>
有批答多令增減甚者别為創造真偽混出而文理亦<lb/>
多不通觀者皆知其非内閣所擬也日進勑稿或用朱<lb/>
筆改竄公輒令制勑房底簿亦用朱筆各記所竄易處<lb/>
以備㕘考<lb/>
四川鎮守太監羅籥請便宜行事瑾實主之公力言不<lb/>
可因奏曰太祖髙皇帝設官定制在官有都布按三司<lb/>
都司管兵而不管錢糧布政司管民而不管軍馬又有<lb/>
<pb n="KR2f0040_WYG_009-34a"/>
按察司官糾劾専問刑名而軍馬錢糧皆不管其權葢<lb/>
分而不兼此祖宗防微杜漸之深意永樂以後漸差都<lb/>
御史在外巡撫其有番夷去處則置鎮守總兵官後又<lb/>
差内臣一同鎮守撫安軍民防禦賊冦其權則同而不<lb/>
専故勑諭之詞曰㑹同計議停當而行毋得偏執違抝<lb/>
未有一人専制一方者且如四川所奏則王府宣慰皆<lb/>
其綜理夫以親藩之隆重土官之强悍彼心不服則釁<lb/>
隙必生又如舊勑有載草冦生𤼵則調兵勦捕或征勦<lb/>
<pb n="KR2f0040_WYG_009-34b"/>
土官必須奏請其所闗係尤非細故今既革去巡撫若<lb/>
并付鎮守衙門任其進止非惟事體不便恐鎮守一人<lb/>
亦自擔當不起百五十年所未有豈敢一旦增添若天<lb/>
下鎮守比例而行則其所係又不止一方而已乃内批<lb/>
出便宜自餘如所議<lb/>
陳俊之得罪也瑾因以及漕運總兵官平江伯陳熊以<lb/>
濕潤米等項銀為贓遂至大獄必欲寘之死地公力争<lb/>
之瑾謂熊所犯罪重不宜姑息公云某誠姑息但非姑<lb/>
<pb n="KR2f0040_WYG_009-35a"/>
息陳熊乃姑息陳瑄耳瑄在太宗朝開濟寧河道以通<lb/>
漕運有大功金書鐵券子孫皆免一死豈可盡革傷天<lb/>
下武臣心瑾曰國初功臣如常遇春鄧愈湯和輩百戰<lb/>
之功今其子孫俱已革罷陳瑄不曾厮殺有功當代豈<lb/>
足深惜公曰漢髙祖親定十八功臣位以蕭何為第一<lb/>
蕭何不曾厮殺但因供給餽餉不絶遂以為萬世之功<lb/>
葢足食然後足兵使當時餽餉不繼雖百張良十韓信<lb/>
豈能取漢天下且蕭何餽餉猶是一時争戰之日陳瑄<lb/>
<pb n="KR2f0040_WYG_009-35b"/>
通南北漕運每嵗四百萬石至京師國家萬年誠萬世<lb/>
之利也瑾不能荅<lb/>
㑹慶府寘鐇與千户何錦等叛逆朝廷命太監張永總<lb/>
督軍務起致仕都御史楊公一清與涇陽伯神英提督<lb/>
軍務告廟出師詔告天下視草甫出瑾不得已從之猶<lb/>
欲延緩數日公即趣禮部差官員監生錦衣衞設雲<lb/>
盤鹵簿鴻臚寺備禮儀以翼日頒行瑾見公捧詔付禮<lb/>
部出忿然謂同官曰且令渠輩歡喜是日至東閣云上<lb/>
<pb n="KR2f0040_WYG_009-36a"/>
謂詔書取回各處差出官校是要革行事衙門此係累<lb/>
朝舊制如何可革公曰舊制行事衙門官校止在京城<lb/>
今差出四外聲勢烜赫驚疑天下奸詐之徒因而矯託<lb/>
真偽莫辨近已累犯煩朝廷處分若真者取回則偽者<lb/>
無所容矣天順元年詔書曾有如此條例因取舊稿示<lb/>
之瑾乃語塞退而嘆曰我費三四年心行幾件好事被<lb/>
一張紙改盡矣後自逺外來者皆云各處軍民官員受<lb/>
苦已極若非此詔安人心其禍有不勝言者而寧夏尤急<lb/>
<pb n="KR2f0040_WYG_009-36b"/>
云寘鐇之變鎮守太監趙弼總兵官都督姜漢巡撫都<lb/>
御史安惟學皆遇害朝廷慮一鎮無主亟為易置以係<lb/>
人心一日間勑㫖十數降公迅筆擬奏刻時𤼵行略無<lb/>
疑滯動中機宜見者驚嘆初傳游擊將軍都指揮仇鉞<lb/>
已入城興武營守備都指揮保勣其親家也衆方疑之<lb/>
公謂鉞之入或將以有為未可逆詐若用他人是絶其<lb/>
歸也乃請以副總兵都督楊英代為主帥即以鉞為副<lb/>
總兵而保勣為㕘將葢謂彼若感激思奮可以成功如<lb/>
<pb n="KR2f0040_WYG_009-37a"/>
既用之而彼乃負徳則亦無以自容矣衆以為然隨得<lb/>
勣奏云臣母及妻子皆在寧夏城中今不暇顧恨不得<lb/>
飛渡黄河食賊之肉辭氣激烈見之不覺墮淚旋得諸<lb/>
報知鉞已斬周昻殺丁廣執寘鐇而鉞久未自陳比奏<lb/>
至亦直述事由未嘗有矜伐希賞之意識者知廟堂之<lb/>
算無遺䇿矣王師甫出數日捷報已至即勑神英旋師<lb/>
令張永仍徃寧夏安輯其地瑾亦畏永不敢令其還師<lb/>
聴自酌處乃於勑内極言年嵗饑饉道路供億之難永<lb/>
<pb n="KR2f0040_WYG_009-37b"/>
知此意乃止挈數十人以行而悉還其所部官軍三千<lb/>
餘衆所省餽餉不可勝計公以災異上疏辭聖㫖卿是<lb/>
累朝重臣已受先帝遺命輔導朕躬才徳兼隆中外悉<lb/>
知譽望顯著海内咸聞尚未從心之年神彩精健正當<lb/>
輔佐凡事用心足見為國至意近因寧夏叛賊勦平皆<lb/>
卿裁割之力朕心允恊安忍懇切引疾求間有疾宜親<lb/>
近藥餌善加調護累有㫖勉留安心辦事毋負遺命朕<lb/>
意所辭不允公又疏辭聖㫖卿引衰疾屢求休致至再<lb/>
<pb n="KR2f0040_WYG_009-38a"/>
至三歴㫖勉留宜盡心職務允恊朕懷不必固辭有疾<lb/>
多訪賢醫善加調理八月十三日寧夏獻俘既入東安<lb/>
門上親賜宴勞太監張永永乗間出懷中疏奏劉瑾十<lb/>
七事且言其將為不軌上震怒當夜遣人執瑾次日早<lb/>
令太監温祥等持永疏至内閣公讀畢徐問曰今當何<lb/>
如祥輩曰老先生輩謂當何如耳公曰此事極大須朝<lb/>
廷大作主張祥輩曰已就逮矣公曰此聖政也天下望<lb/>
此久矣祥輩乃曰須傳㫖行之公乃援筆擬進上降㫖<lb/>
<pb n="KR2f0040_WYG_009-38b"/>
數百餘言皆合死律末云劉瑾所壞事情科道官指實<lb/>
來説異日科道列瑾罪惡三十餘條乃下瑾鎮撫司獄<lb/>
㑹鞫於午門前得其私製兵甲刻期起手罪狀明白坐<lb/>
謀反於是降㫖極言罪狀特令凌遲三日諸被害者争<lb/>
拾其肉嚼之須臾而盡天下聞而快之<lb/>
是時籍瑾書籍得秦府永夀王為瑾慶壽詩序中間稱謂<lb/>
過於卑諂上怒甚欲降勑切責公上疏曰自古治亂賊<lb/>
者正名定罪誅止其身昔漢光武平叛賊王郎得吏民<lb/>
<pb n="KR2f0040_WYG_009-39a"/>
交通文書數千章一不省視㑹諸將燒之曰令反側子<lb/>
自安歴代相傳以為故事當劉瑾専權亂政之時假託<lb/>
朝廷威福以劫制天下生殺予奪惟其所欲中外臣民<lb/>
誰不屈意待之往來書信禮意雖於律法有礙俱因<lb/>
畏罪避禍多不得已情有可原况王府懿親尤宜優待<lb/>
自非知情共叛法不可赦者其細故小過亦須曲賜包<lb/>
容若指論罪實降勑切責則凡有書信饋送者不知其<lb/>
幾傳聞驚駭各不自安或愧懼終身或遂致失所不可<lb/>
<pb n="KR2f0040_WYG_009-39b"/>
不為之慮今劉瑾罪狀明白已正典刑欲乞聖明洞察<lb/>
廣大涵容將此壽詞置之不問并一應書劄文字無干<lb/>
叛逆事情者併行燒燬以滅其迹使人心安帖事體穏<lb/>
當上以為然於是悉焚其往返文字無延及者<lb/>
　<lb/>
　<lb/>
　<lb/>
　名臣經濟録卷九<lb/>
</p>
<p>
</p>
  </div>
</body>
</text>
</TEI>
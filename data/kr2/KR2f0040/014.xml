<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄巻十四</head> <lb/>
    <p>
<pb n="KR2f0040_WYG_014-1a"/>
欽定四庫全書<lb/>
　名臣經濟錄巻十四<lb/>
　　　　　　　　　　　　　明　黄訓　編<lb/>
　内閣<lb/>
　　題内降疏<hi>徐溥</hi>
前日欽䝉發下揭帖一紙内開欽天監致任監正李華<lb/>
令臣等擬㫖著復職管事臣等看得李華係傳奉官禮<lb/>
部叅奏行事乖謬致仕况已年老今一旦無上事忽然<lb/>
<pb n="KR2f0040_WYG_014-1b"/>
傳出著復職管事未免驚駭衆聽且皇上登極以來凡<lb/>
百除授陞遷俱是合干衙門題奏請㫖未有自内傳出<lb/>
者今又輒開其端誠恐奔競干請之徒紛然而起後來<lb/>
難以止塞其於治道不無有損若李華果於選擇昌國<lb/>
公張巒𦵏地與有勞力亦當工完之日量與賞賜為宜<lb/>
况本監見有監正呉昊掌印一衙而設兩正官亦為繁<lb/>
冗臣等叨承朝廷委任一事不敢阿從易曰君子作事<lb/>
謀始蓋凡事謀於其始則易為力倖門一開則引例希<lb/>
<pb n="KR2f0040_WYG_014-2a"/>
求者無所不至矣臣等愚見如此伏乞聖明採納不勝<lb/>
幸甚<lb/>
　　李東陽年譜錄<lb/>
時有㫖免日講公等上疏曰經筵日講皆祖宗朝良法<lb/>
美意所在而日講尤切謂之日講者蓋逐日之義欲其<lb/>
工夫接續義理貫通以為政令之法程治化之根本也<lb/>
今天氣和煖正是講學之時臣面受先帝顧命惓惓以<lb/>
常請讀書為諭追思及此涕淚滿襟惟欲少効微勞以<lb/>
<pb n="KR2f0040_WYG_014-2b"/>
圖補報若不昧死懇請則負先帝顧託之隆孤皇上倚<lb/>
毗之重罪當萬死無以自逃矣上未報五月上復不豫<lb/>
數日平復視朝公等上疏曰臣等備員保傅叨寄腹心<lb/>
論道輔德臣之職也安上保邦臣之願也先於三月二<lb/>
十四日恭聞聖體違和暫免朝叅數日近於五月十三<lb/>
日又聞聖體欠安臣等神䰟飛越寢食不寧犬馬私情<lb/>
莫知所措再經數日乃得瞻拜天顔不勝欣躍而喜幸<lb/>
之極轉生憂懼謹昧死上陳仰惟皇上英資洞達聖性<lb/>
<pb n="KR2f0040_WYG_014-3a"/>
剛明直可超邁百王齊光列聖但恐天時地利偶失其<lb/>
宜倉卒之間慮所不及蓋自端陽前後金鼓炮火之聲<lb/>
徹于都邑廐牧圉役之徒充于宫禁此皆衆耳衆目所<lb/>
共聞見大臣畏忌而不敢諫小臣震懾而不敢言臣等<lb/>
若再緘口括囊旁觀坐視則祖宗分職以設官朝廷縻<lb/>
禄以養士亦將焉用之哉昔漢司馬相如諫擊熊豕以<lb/>
為遇逸材之獸駭不存之地輿不及還轅人不暇施巧<lb/>
雖萬全而無患非天子之所宜近也張猛諫御樓舡以<lb/>
<pb n="KR2f0040_WYG_014-3b"/>
為乗舡危從橋安聖王不乗危史冊書之皆稱美事臣<lb/>
等不能親侍輦轂又不能先事格心前日之事萬有一<lb/>
失臣等分固當死死而有知何以見先帝之面乎幸賴<lb/>
廟社神靈天心仁愛聖躬康復國祚隆長此正聖心感<lb/>
悟之機天下蒼生之福也伏望皇上念萬乗之尊思萬<lb/>
㡬之重體萬民仰戴之切為萬代悠久之圖視朝加早<lb/>
則炎暑不侵進膳有時則元氣日盛于以導迎和氣坐<lb/>
致太平推之天下人民無不得其所者則大廷奏事不<lb/>
<pb n="KR2f0040_WYG_014-4a"/>
過數刻之勤而燕處深宫自有無窮之樂矣聖旨卿等<lb/>
説的是皆為天下社稷臣民朕已知了<lb/>
　　急皇儲疏<hi>李東陽</hi>
臣等備員輔導叨任三孤或膺受顧命或荷䝉簡任瘝<lb/>
官竊禄積有歲時徒抱朴忠畧無寸補深慮過計寢食<lb/>
靡寧近日以來恭遇陛下洞啟聖心勵精新政大奸已<lb/>
去羣弊漸消孝理方隆仁恩誕布天下之人欣欣相告<lb/>
皆以為太平之治可指日而致也但事有關于國家社<lb/>
<pb n="KR2f0040_WYG_014-4b"/>
稷至重至大者臣等若知而不言言而不盡則是緘黙<lb/>
容身因循誤國生無以報陛下知人之鑒死無以見先<lb/>
帝在天之靈所謂顧命者為虛名而輔導者皆餘事也<lb/>
臣等竊惟天下者祖宗之天下上天之所付託生民之<lb/>
所仰賴昔太祖高皇帝櫛風沐雨十餘年而後得早作<lb/>
夜思三十餘年而後定何其勞也太祖文皇帝南征北<lb/>
伐定鼎貽謀亦二十餘年而後成何其難也列聖相承<lb/>
兢兢業業罔有怠荒以致今日先帝顧命惟欲陛下早<lb/>
<pb n="KR2f0040_WYG_014-5a"/>
嗣大位早成大婚光前裕後衍無疆之祚聖慮所及亦<lb/>
何其深且逺也四五年間陛下春秋鼎盛而儲嗣未聞<lb/>
中外臣民傾耳拭目以俟前星之耀此臣等所以憂懼<lb/>
也伏望陛下念上天付託之隆思祖宗授受之重體生<lb/>
民仰頼之切每于朝奏講讀之暇安處宫闈溥施恩澤<lb/>
起居以節游豫以時保養天和培植國本則六氣不能<lb/>
侵百邪莫敢近皇儲早立寳祚延長可以隆我國家萬<lb/>
年之業矣未報<lb/>
<pb n="KR2f0040_WYG_014-5b"/>
　　諫調邉軍入衛<hi>李東陽</hi>
有獻宻計者託言京軍不習戰陣欲調宣府邊軍三千<lb/>
入衛京師而以京軍兊數戍邉毎歲春秋畨換如班操<lb/>
例上遣司禮監谷大用同至閣議公力辨以為不可大<lb/>
用等謂此事非我輩所為自有先入之言牢不可破盍<lb/>
姑試之以俟再議公曰某等職在論思預聞國計知其<lb/>
不可若勉强曲從即有後患獻計者不知何在而執筆<lb/>
者固存國事一壞雖死何贖徃返再日乃具揭帖畧陳<lb/>
<pb n="KR2f0040_WYG_014-6a"/>
其故曰宣府京師北門切見强敵十分𦂳要朝廷屯宿<lb/>
鎮兵分地防守尚恐不給每年河南等處官軍輪班備<lb/>
禦近因劉賊猖獗動調官軍乃是一時權宜亦非得巳<lb/>
况今正是防冬時月縱使京軍在彼徒為勞擾亦難濟<lb/>
事祖宗百餘年來未嘗有此恐傳聞四逺未免驚疑臣<lb/>
等不敢輕議如謂聖駕看牲在邇欲比常加意竊見總<lb/>
兵卻永見在滄州宜令兵部宻地行文暫帶領邉軍近<lb/>
京住劄事畢之日仍令還鎮庶事體穏當人心安靖乃<lb/>
<pb n="KR2f0040_WYG_014-6b"/>
下兵部㑹議兵部始以為可行及聞閣議及衆論多未<lb/>
協者覆議至再皆云不可而内意巳定司禮監文書迫<lb/>
令擬票去上坐乾清宫門必欲今夜批出公等乃具題<lb/>
本極言其不便曰京邉官軍各有分地必有急事乃可<lb/>
互相應援今無事而動一不便也京軍備邉不習戰陣<lb/>
難保必勝恐損國威二不便也京軍出京駭人耳目傳<lb/>
聞各處未免驚疑三不便也京軍出外倚恃强勢占住<lb/>
房屋索要錢物需索酒食强買貨物奸汚婦女將官䕶<lb/>
<pb n="KR2f0040_WYG_014-7a"/>
短而不肯禁邉方受害而不敢言四不便也邉軍在内<lb/>
狎恩恃愛傲睨軍民蔑視官府小則怠玩大則違法治<lb/>
之則或不能堪縱之則愈不可制五不便也違逺鄉井<lb/>
抛棄骨肉或風氣寒暖之不相宜或盤費供給之不相<lb/>
續六不便也糧草之外必用行糧布花之外必須賞賚<lb/>
非𦂳急不得已之時為糜費無紀極之計七不便也徃<lb/>
來交替無有寧息倉卒之際或變起於道途厭倦之餘<lb/>
或患生於肘腋八不便也示京營之空虛見中國之單<lb/>
<pb n="KR2f0040_WYG_014-7b"/>
弱九不便也西北諸邉見報聲息唇齒之地正須䇿應<lb/>
脫有踈失咎將誰歸十不便也凡此一事不便者有此<lb/>
數端今五府以為不便六部等處衙門以為不便六科<lb/>
十三道皆以為不便臣等以腹心之臣居輔導之地若<lb/>
阿諛委順强勉曲從是滿朝之臣皆有為國之心而臣<lb/>
等獨當誤國之罪萬死不能以塞責矣伏望聖明洞察<lb/>
博採人言稍俟從容務求至當實宗社無疆之福也所<lb/>
有前項事情臣等不敢别議<lb/>
<pb n="KR2f0040_WYG_014-8a"/>
　　嘉靖登極詔草<hi>楊廷和</hi>
奉天承運皇帝詔曰朕承皇天之眷命賴列聖之洪休<lb/>
奉慈壽皇太后之懿㫖皇兄大行皇帝之遺詔屬以倫<lb/>
序入奉宗祧内外文武羣臣及耆老軍民合辭勸進至<lb/>
于再三辭拒弗獲謹于四月二十二日祗告天地宗廟<lb/>
社稷即皇帝位深思付託之重實切兢業之懷惟我皇<lb/>
兄大行皇帝運撫盈成業承熈洽勵精雖切化理未孚<lb/>
中遭權奸曲為䝉蔽潛弄政柄大播凶威朕昔在藩邸<lb/>
<pb n="KR2f0040_WYG_014-8b"/>
之時已知非皇兄之意兹欲興道致治必當革故鼎新<lb/>
事皆率由乎舊章亦以敬承夫先志自惟涼德方在冲<lb/>
年尚賴親賢共圖新治其以明年為嘉靖元年大赦天<lb/>
下與民更始所有合行事宜條列于後<lb/>
一自正德十六年四月二十二日昧爽以前官吏軍民<lb/>
　人等有犯除謀反逆叛子孫謀殺祖父母父母妻妾<lb/>
　殺夫奴婢殺家長殺一家非死罪三人採生折割謀<lb/>
　殺蠱毒魘魅毒藥殺人强盜妖言奸黨失機并事干<lb/>
<pb n="KR2f0040_WYG_014-9a"/>
　邉方夷情及人命至死罪者不赦外其餘巳發覺未<lb/>
　發覺已結正未結正罪無大小咸赦除之有以赦前<lb/>
　事相告言者以其罪罪之<lb/>
一𢎞治十八年五月十八日以後正德十六年四月二<lb/>
　十二日以前在京在外内外大小官員人等有因忠<lb/>
　直諫諍及守正被害去任降調遷改充軍為民等項<lb/>
　及言事忤㫖自陳致仕養病等項各該衙門備查明<lb/>
　白開具事情奏請定奪死忠者諭祭修墳廕叙降調<lb/>
<pb n="KR2f0040_WYG_014-9b"/>
　遷改致仕養病閒住充軍為民者起復原職酌量陞<lb/>
　用大臣量進階級并與應得恩廕人夫月米相應起<lb/>
　用者有缺推用已故者加贈<lb/>
一正德十四年文武官員人等為因諫止廵游跪門責<lb/>
　打降級改除為民充軍等項該部具奏起取復職酌<lb/>
　量陞用被打死者情尤可憫各追贈諭祭仍廕其一<lb/>
　子入監讀書内有充軍故絶者一體追贈諭祭查訪<lb/>
　親屬量與優養<lb/>
<pb n="KR2f0040_WYG_014-10a"/>
一王府冊封朝廷大禮今後該部務照舊制一年一次<lb/>
　舉行<lb/>
一各處王府應得禄米有缺少者各該廵撫都御史督<lb/>
　率所屬查催完納<lb/>
一各處郡王將軍府子女有應請名請封選婚者本府<lb/>
　即與保勘奏請承奉長史等官不許刁蹬其有年已<lb/>
　長成未曽婚配貧難無力者所在官司量為助給<lb/>
一各處郡王將軍中尉有因事革减禄米者除毆殺人<lb/>
<pb n="KR2f0040_WYG_014-10b"/>
　命敗倫傷化外其餘自詔書到日為始俱照舊支給<lb/>
　儀賓有因成婚年逺不曽赴京謝恩叅奏者悉皆宥<lb/>
　免<lb/>
一自正德元年以來諸色人等傳陞乞陞大小官職盡<lb/>
　行裁革吏禮兵工四部各將查革過傳陞乞陞文武<lb/>
　僧道匠藝官員名數類奏查考其皇親及公主所生<lb/>
　子孫原無出身正途朝廷推恩陞授者不在此例<lb/>
一兩京五府見任掌印僉書管軍管事公侯伯都督及<lb/>
<pb n="KR2f0040_WYG_014-11a"/>
　都指揮六部等衙門見任文職四品以上官并各處<lb/>
　廵撫官俱聽自陳去留取自上裁武職内有傳㫖管<lb/>
　事者革去管事照舊帶俸文職五品以下兩京吏部<lb/>
　照例㑹官考察<lb/>
一内府各衙門見任官員有侍從年久供事勤勞願告<lb/>
　優閒者許各具本陳請取㫖定奪<lb/>
一給事中御史職當言路今後凡朝廷政事得失天下<lb/>
　軍民利病許直言無隱文武官員有貪暴奸邪者務<lb/>
<pb n="KR2f0040_WYG_014-11b"/>
　要指陳實跡紏劾在外從廵按御史紏劾<lb/>
一官吏軍民人等犯罪自正德九年正月二十八日以<lb/>
　後已問結立功哨嘹運灰運炭運磚運石做工納米<lb/>
　納料納鈔擺站煎鹽炒鐵充儀從軍伴膳夫及罰班<lb/>
　重厯拘役枷號等項悉皆放免中間若係行止有虧<lb/>
　敗倫傷化例該帶俸差操革職為民者仍各照例發<lb/>
　落<lb/>
一武職官降級調衛者除失機事干邉情不宥外其餘<lb/>
<pb n="KR2f0040_WYG_014-12a"/>
　俱復職回衛内原係錦衣衛調在京别衛文職因公<lb/>
　錯并公事詿誤降級者復原職内原係京官者對品<lb/>
　别用其因事革罷為民者除事干行止有虧敗倫傷<lb/>
　化外悉與冠帶閒住原係冠帶閒住及京官調外任<lb/>
　致仕者各照原職致仕<lb/>
一各處武職有因私役軍人不及五名例前問擬降級<lb/>
　者守邉失誤被賊搶擄人民不及五名情輕律重降<lb/>
　級者俱復還原職其各邉軍人因失事饒免發遣常<lb/>
<pb n="KR2f0040_WYG_014-12b"/>
　川守哨者亦免守哨<lb/>
一正德十五年十二月以前各處實徴稅糧馬草農桑<lb/>
　人丁絲絹布疋絲綿花絨屯田皇莊莊田子粒牧馬<lb/>
　草埸子粒租銀及甲丁二庫蠟茶銅漆銀硃鹽課厨<lb/>
　料戸口食鹽猪羊雞鵝備用孳生馬騾山厰柴夫後<lb/>
　府柴炭軍器沿河軍衛有司蘆葦茭草夫價及閘埧<lb/>
　泉溜洪淺等夫并樁草等料及曠役等項銀兩一應<lb/>
　歲𣲖歲辦奏𣲖但係該納官錢糧物件拖欠未徴者<lb/>
<pb n="KR2f0040_WYG_014-13a"/>
　盡數蠲免以甦民困巳徴在官該起解者照舊起解<lb/>
　准作本户以後年分該納之數各造冊奏繳查考敢<lb/>
　有將已徴揑作未徴侵欺盜用者許諸人首告廵撫<lb/>
　廵按及守廵司官察訪拿問重治造冊官吏叅奏提<lb/>
　問戸工二部差去催徴官員即日回京<lb/>
一浙江等十三布政司并南北直𨽻嘉靖元年分内除<lb/>
　漕運糧斛四百萬石照舊徴兊起運其餘夏秋稅糧<lb/>
　馬草農桑人丁絲絹布疋絲綿花絨屯田皇莊莊田<lb/>
<pb n="KR2f0040_WYG_014-13b"/>
　子粒牧馬草場子粒租銀及甲丁二庫蠟茶銅漆銀<lb/>
　硃等料不分存留起運以十分為率俱免五分以甦<lb/>
　民困<lb/>
一京通二倉水次倉皇城各門京城九門各馬房倉埸<lb/>
　各皇莊等處但係正德年間額外多添内臣司禮監<lb/>
　照𢎞治初年例查奏取回<lb/>
一近年差出取佛買辦織造燒造等項及腹裏地方并<lb/>
　各邉各闗但係正德年間新添分守守備内臣詔書<lb/>
<pb n="KR2f0040_WYG_014-14a"/>
　到日即便回京其各處分守守備内臣將官有正德<lb/>
　元年以後夤緣改作鎮守分守及副總兵等項名色<lb/>
　并分外多管地方加添責任者兵部俱查奏改正換<lb/>
　給勑書<lb/>
一自正德年來兩京各衛所容令無籍之徒冒籍投充<lb/>
　并新添旗軍校尉勇士力士軍匠并内府各監局招<lb/>
　收軍匠等役辦納官錢私役占用不下八九萬餘歲<lb/>
　支錢糧百萬餘石以致京儲虧耗歲用不繼關係非<lb/>
<pb n="KR2f0040_WYG_014-14b"/>
　輕論法都當拿問追究但既遇赦姑容改正詔書一<lb/>
　出但係正德年間冒籍投充并新添及私自頂補額<lb/>
　外招收等項人役并有名無人該衛所官按月支糧<lb/>
　包辦月錢者即便各回原衛原籍隨住當差該衛所<lb/>
　即將名伍開除回報戸部具數奏聞敢有揑奏存留<lb/>
　設計影射仍前冒支官糧者事發都押發遼東鐵嶺<lb/>
　衛永逺充軍該衛所官吏拿問調煙瘴地面安置<lb/>
一騰驤左等四衛勇士除𢎞治十八年兵部并科道官<lb/>
<pb n="KR2f0040_WYG_014-15a"/>
　查出見役正數并事故外其餘詭冒名籍未經裁革<lb/>
　仍又夤縁回衛虛掛名額者各照原擬舎餘發原衛<lb/>
　民丁發在京缺軍衛分各充軍役食糧差操以後勇<lb/>
　士替補照例開送兵部驗軍官處驗過方許收糧<lb/>
一權勢中鹽侵奪民利并客商中鹽増價轉賣俱問罪<lb/>
　入官律有明禁近年以來奸商投託勢要每遇開中<lb/>
　盡數包占轉賣取利甚至奏開殘鹽减價中支每米<lb/>
　一石支鹽四引任場買補夾帶私鹽阻滯正課以致<lb/>
<pb n="KR2f0040_WYG_014-15b"/>
　鹽法大壞邉儲告乏罪雖宥免鹽當追没詔書到日<lb/>
　廵鹽御史并各運司官即便查訪鹽糧勘合内坐到<lb/>
　已支未掣并未𣲖未支鹽課但係商人投托勢要詭<lb/>
　名占中賣窩買窩及河東運司鹽課例該宣府中納<lb/>
　被勢要奏討賣窩别處開中并奏開殘鹽减價報中<lb/>
　者悉照大明律裁革入官不許放掣𣲖支敢有將勢<lb/>
　要中鹽賣窩買窩情由設計隱瞞仍舊冒支官鹽掣<lb/>
　賣者許諸人首告給賞正犯追完鹽課發邉逺充軍<lb/>
<pb n="KR2f0040_WYG_014-16a"/>
　干碍勢要聞處治廵鹽御史運司官吏知情容令掣<lb/>
　支各治以罪其見堆皇鹽並各處巳賣銀兩未賣鹽<lb/>
　斤盡數入官各項入官鹽課廵鹽御史作急回奏戸<lb/>
　部查照邉儲急缺去處開中本色糧料以濟急用<lb/>
一在内御馬倉天師庵中府二草埸在外埧上等十九<lb/>
　馬房倉呉家駝裏外牛房司牧司司牧局今年合用<lb/>
　糧料草束於原㑹數内減去一半坐𣲖以甦山東河<lb/>
　南北直𨽻小民困苦以後年分還著廵視科道官備<lb/>
<pb n="KR2f0040_WYG_014-16b"/>
　查馬匹牛羊實在數目照數㑹計以免冒濫<lb/>
一近來抄没犯人莊田園圃戸部委官從公查勘如有<lb/>
　倚恃權勢侵奪霸占者審証明白歸還本主管業若<lb/>
　係原有及兩平置買價直無虧者照依時價變賣銀<lb/>
　兩送太倉銀庫交收備邉若地畝數多離京五十里<lb/>
　之外者行令該管州縣召人佃種照例起科<lb/>
一抄没犯人𤣥明宫地土原係軍民住居墳墓該給主<lb/>
　者該部㑹同科道官逐一查審明白給主管業<lb/>
<pb n="KR2f0040_WYG_014-17a"/>
一近年各處鎮守協守分守守備等官違例奏帶人衆<lb/>
　到于地方科歛財物奪占功次所在不才官員因而<lb/>
　乗機指一科十貪利成風以致百姓受害深可痛心<lb/>
　詔書到日例外奏帶人員即便各回原衛原籍閒住<lb/>
　當差違者許撫按并按察司官察訪叅奏拿問官舎<lb/>
　旗軍調邉衛差操民發口外為民書辦省祭等官革<lb/>
　職不敘今後敢有仍前奏帶人多及帶軍民職官錦<lb/>
　衣衛旗校者該科即時劾奏究治其鎮守等官中貪<lb/>
<pb n="KR2f0040_WYG_014-17b"/>
　刻顯著壞事有名者各該廵按御史指實具奏取回<lb/>
　司禮監從公推舉平素亷靜老成之人奏請更替仍<lb/>
　照舊例冩勑不許干預錢糧詞訟侵越諸衙門職掌<lb/>
　亦不許假以進貢為名僉取皂𨽻科歛銀兩擾害軍<lb/>
　民額外進貢一切停止<lb/>
一漕運官軍儧運糧儲經年累歲不得休息貧苦可憫<lb/>
　正德十四年以前京通二倉若有掛欠糧米席皮板<lb/>
　木脚價一切赦免其南京并臨德徐淮水次拖欠者<lb/>
<pb n="KR2f0040_WYG_014-18a"/>
　不在此例<lb/>
一漕運官軍借欠債負利上生利為害百端自正德十<lb/>
　五年以前借者不拘多寡俱不許還以蘇漕運官軍<lb/>
　困苦以後再借再放者聽漕運都御史廵按廵倉御<lb/>
　史查例叅奏重治<lb/>
一各處徴糧養馬地土内有水衝沙壓<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>江等項負累<lb/>
　人戸包養累經具奏者廵撫廵按官查勘明白具奏<lb/>
　除豁<lb/>
<pb n="KR2f0040_WYG_014-18b"/>
一各解納錢糧到京内外管收人員刁蹬需索使用之<lb/>
　數多於本物以致上納不敷重復徴解貽累小民該<lb/>
　部申明禁約許被害之人指實奏告治以重罪<lb/>
一南北直𨽻山東山西陜西湖廣浙江江西等處地方<lb/>
　大軍經過及雖無軍兵經過但奉有明文取辦供應<lb/>
　軍需等項所司動支官錢糧應付者各該撫按官查<lb/>
　勘明白准作正支銷不許復行徴補重困小民<lb/>
一内府多餘宫人著司禮監逐一查審有親屬者各令<lb/>
<pb n="KR2f0040_WYG_014-19a"/>
　的親家屬領回任其婚嫁無親屬者官與婚嫁務令<lb/>
　得所<lb/>
一在京抄没犯人錢寧等并江西逆賊宸濠等入官財<lb/>
　物除金銀并器皿首飾珍寶及違禁之物外其餘紗<lb/>
　羅紵絲綾紬布絹鋪蓋衣服靴帽家火器玩等件若<lb/>
　貯庫年久不無浥爛損壞可惜著戸部科道各差官<lb/>
　二員查盤見數估計鈔貫明白補放文武衙門官員<lb/>
　正德十二十四十五年各上半年折俸之數若有多<lb/>
<pb n="KR2f0040_WYG_014-19b"/>
　餘挨年再補<lb/>
一各處無籍奸人游食術士及無名内使私自淨身人<lb/>
　等多有投託王府因而撥置害人甚則貽累宗室詔<lb/>
　書到日許令自新各還本務各該撫按官仍要嚴加<lb/>
　禁治不許故縱容留以稱朝廷親親至意<lb/>
一文武官員有因事住俸罰俸回話者悉皆宥免<lb/>
一南京内府各監局軍匠有丁盡戸絶名伍不除冒支<lb/>
　月糧者南京戸兵工三部盡行查革<lb/>
<pb n="KR2f0040_WYG_014-20a"/>
一近年以來内府各監局官員内使添増太多供用浩<lb/>
　繁甚非祖宗舊制司禮監逐一查選照依𢎞治以前<lb/>
　員數存留供事多餘之數俱以本等職事聽用如遇<lb/>
　各王府及内京各監局缺人奏請撥去應用其原係<lb/>
　海戸夤縁驟入者仍舊查充海户見充海户者禮部<lb/>
　盡數發回原籍為民當差不許在京潛住其原係樂<lb/>
　工淨身收内府者亦盡數革退發南京孝陵衛充軍<lb/>
一私自淨身之人多有在京潛住希圖收用着錦衣衛<lb/>
<pb n="KR2f0040_WYG_014-20b"/>
　緝事衙門廵城御史嚴加訪拿問今後各處軍民敢<lb/>
　有私自淨身者本身并下手之人處斬全家發煙瘴<lb/>
　地面充軍兩鄰及歇家不舉首者俱治以罪<lb/>
一宸濠之變都御史孫璲按察司副使許逵仗節死義<lb/>
　并一時被害不屈之人日久尚未褒録都御史王守<lb/>
　仁倡義督兵平定禍亂并同事協謀有勞之人亦未<lb/>
　及論功行賞該部即便㑹官擬議奏來定奪<lb/>
一問刑衙門有抄提在官人口犯該反叛應連坐未給<lb/>
<pb n="KR2f0040_WYG_014-21a"/>
　配安置者奏聞定奪其有律不該載者悉皆放免原<lb/>
　没官田産給還住種照舊納糧當差<lb/>
一正德元年以後在京在外官旗軍舎人等但係例外<lb/>
　奏帶及稱報効在各邉各處或一人數處或一時兩<lb/>
　三處報功及併功陞官旗者除原祖職役照舊其餘<lb/>
　盡行除革各衛所各將革過名數送户兵二部查考<lb/>
　敢有受財隱避不革及抗違妄奏者俱問發邉衛充<lb/>
　軍其諸色人等冒認錦衣衛官員户下舎丁致陞官<lb/>
<pb n="KR2f0040_WYG_014-21b"/>
　旗者限三箇月以裏許各官旗自首與免本罪冒籍<lb/>
　之人革去職役過限不首該部查出或被人告發通<lb/>
　行治罪發遣<lb/>
一正德十二年十月内大同應州功次極為冒濫内有<lb/>
　傳陞文職者吏部查奏軍職除本邉官軍自斬首級<lb/>
　例該陞級外其餘陞者不分已未領受兵部查奏裁<lb/>
　革<lb/>
一近年軍職人等在各邉不曽斬有首級巧立當先衝<lb/>
<pb n="KR2f0040_WYG_014-22a"/>
　鋒等項名色及各處斬首不及數該部照例擬賞奉<lb/>
　㫖陞級世襲者兵部通行查革<lb/>
一武職并舎人舎餘旗校納銀等項授職并冠帶者獲<lb/>
　功止許於實授職役上加陞<lb/>
一賜姓人員及見犯罪冒姓者各復本姓在京者各照<lb/>
　原有本等職役閒住随住當差在外取到留用者不<lb/>
　分官職大小各回原衛原籍帶俸閒住但因賜姓義<lb/>
　子廕陞職爵并與做勇士等項食糧名色者兵部盡<lb/>
<pb n="KR2f0040_WYG_014-22b"/>
　行查革原係在外官員罷閒并原跟犯罪勢要無名<lb/>
　籍惡黨俱不許在京潛住違者錦衣衛廵城御史五<lb/>
　城兵馬司挨拿遞解窩家送問<lb/>
一在京武職除近選軍政并㑹保將材外其餘有告願<lb/>
　改調外衛者該部查勘相應具奏改調仍聽撫按官<lb/>
　照例考選管事<lb/>
一軍職病故子孫告襲扣算年月但在十年以裏該衛<lb/>
　查勘明白保送到部者即與收選免其駁查<lb/>
<pb n="KR2f0040_WYG_014-23a"/>
一錦衣衛校尉專係直駕人役近年多有奏討投託濫<lb/>
　占跟用因而令其幹辦私事脅制害人該衛盡行查<lb/>
　明取回<lb/>
一南京年例進解馬快舡隻舊例每起不過三隻正德<lb/>
　九年以來違例撥給比舊加多攬載客貨沿途攪擾<lb/>
　本等廩給夫役之外勒要銀兩數多甚為民害兵部<lb/>
　出榜通行禁約今後進解舡隻務照舊例撥給經過<lb/>
　地方不許分外生事勒要折乾銀兩違者廵按廵河<lb/>
<pb n="KR2f0040_WYG_014-23b"/>
　等官指實參奏不許故縱<lb/>
一順天保定河間三府各州縣自正德三年以來寄養<lb/>
　馬疋俱各年齒衰老節次兊軍揀退不堪負累民餧<lb/>
　養兵部行文太僕寺分管官督同該府州縣管馬官<lb/>
　勘實果係老馬變賣價銀轉解太僕寺貯庫輳補買<lb/>
　馬支用<lb/>
一法司錦衣衛見監罪囚中間或鍜煉成獄或拘泥文<lb/>
　案多有枉抑今後問刑務要法當其情不許深刻所<lb/>
<pb n="KR2f0040_WYG_014-24a"/>
　問犯人及在外問成解來人犯伸訴寃枉或調别衙<lb/>
　門多官㑹審務要從公推問實情果有寃枉即與辨<lb/>
　理不許拘執成案逼勒招認符合前問官吏致令枉<lb/>
　抑無伸違者罪之<lb/>
一凡問囚犯今後一依大明律科斷不許深文妄引參<lb/>
　語濫及無辜其有奉㫖推問者必須經由大理寺審<lb/>
　録毋得徑自叅奏致有枉人近年條例増添太繁除<lb/>
　𢎞治十三年三月初二日以前曽經多官奉詔㑹議<lb/>
<pb n="KR2f0040_WYG_014-24b"/>
　奏准通行條例照舊遵行外以後新増者悉皆革去<lb/>
一江西并各處地方先因宸濠反逆事敗及因人告報<lb/>
　謀反妖言等項事情一時追捕餘黨急於撲滅不暇<lb/>
　審辨未免有迹涉疑似被誣逮繫者經該問刑衙門<lb/>
　務要嚴加詳審果係誣枉即與釋放若係逼脇順從<lb/>
　者問擬明白奏請定奪毋得寃抑淹禁<lb/>
一内外各衙門見監死罪重囚犯在赦前罪不該宥内<lb/>
　有情可矜疑曽經奏請未得饒死及毆傷人延至保辜<lb/>
<pb n="KR2f0040_WYG_014-25a"/>
　限外身死照例仍擬死罪者詔書到日覆審是實俱<lb/>
　免死發邉衛永逺充軍若有辨問罪不至死者即行<lb/>
　查照發落<lb/>
一見監與宸濠謀反事情有干正德十四年就陣擒獲<lb/>
　及續拿人犯三法司錦衣衛先行㑹問明白其真正<lb/>
　共謀逆賊并臨時脇從及先年交通不曽與謀者各<lb/>
　依律議擬應得罪名再㑹多官覆審相同具奏定奪<lb/>
　毋致輕縱寃枉<lb/>
<pb n="KR2f0040_WYG_014-25b"/>
一各處盜賊多因饑寒困苦流離失業脇從逼迫嘯聚<lb/>
　為非詔書到日各該官司通行出榜曉諭許其自首<lb/>
　免罪軍還原伍民還原籍各存恤一年免其差徭其<lb/>
　有能擒捕首惡黨類報官者照例陞賞仍量給犯人<lb/>
　財産<lb/>
一官吏軍民人等自正德九年正月二十八日以後至<lb/>
　正德十六年四月二十二日以前有為事問發充軍<lb/>
　遷發為民者除原係真犯死罪饒死及事干謀反逆<lb/>
<pb n="KR2f0040_WYG_014-26a"/>
　叛奸黨失機强盜撥置侵盜係官錢糧指稱打㸃誆<lb/>
　騙者不赦外其餘悉皆放回原衛原籍寧家隨住若<lb/>
　有赦前逃回不首原係真犯死罪饒死充軍例該照<lb/>
　依原擬處决并雜犯死罪以下充軍例該枷號改發<lb/>
　極邉衛分者免其處决枷號仍各發原充衛所著役<lb/>
　其遷發為民者免其問罪仍發原編配所<lb/>
一内外各衙門罪犯該追贓物係還官給主銀貨至五<lb/>
　十兩以上并入官至一百兩以上監追一年之外及<lb/>
<pb n="KR2f0040_WYG_014-26b"/>
　正犯身死拘禁家屬各勘無家産堪以變賣陪納者<lb/>
　開具所犯情罪奏請定奪其不及前數監追半年之<lb/>
　外及正犯身死各勘無家産并例該追罰馬牛等項<lb/>
　悉與宥免查照發落若係埋葬銀正犯見在者仍依<lb/>
　律追給<lb/>
一内外衙門有問完官吏軍民人等罪犯已經奏請未<lb/>
　曽奉㫖發落應該宥免者即行查照發落其有監候<lb/>
　行勘未報人犯罪該宥免者并正犯在逃監禁家屬<lb/>
<pb n="KR2f0040_WYG_014-27a"/>
　証佐不係事干謀犯逆叛劇賊者悉令保候歸結<lb/>
一近年節次奏開生員納銀入監事例積累數千餘人<lb/>
　大壞選法今後再不許奏開違者吏部該科即時紏<lb/>
　劾究治已開未納者即便停止至於額設吏役亦須<lb/>
　得人近年納銀收充阻塞正途之人致令歇役革退<lb/>
　雖有考選事例繁復不一吏部便查㑹典開載選撥<lb/>
　吏役舊例申明遵守行令各布政司直𨽻府州凢遇<lb/>
　缺吏從公考選徑自收叅納銀人役務令習學字書<lb/>
<pb n="KR2f0040_WYG_014-27b"/>
　通曉文移方許收叅若願告改撥衛所事簡衙門者<lb/>
　聽俱開報廵按御史查照訪察内有選撥不公或被<lb/>
　人告發或按問得實依律究治<lb/>
一各書辦人員除大營額設員數外其餘夤縁額外添<lb/>
　設者并各夷地方逺年不用小通事冒濫保補者通<lb/>
　行查革<lb/>
一工部供應内府各監局内官内使人等年例柴薪靴<lb/>
　料皮張冬衣鋪陳紵絲綾紬紗羅等項近年以來増<lb/>
<pb n="KR2f0040_WYG_014-28a"/>
　添數倍該部徃徃借貸别項官錢輳用動經數萬累<lb/>
　及官民終非經久之計著司禮監㑹同該部查照永<lb/>
　樂至天順年間人員數目關給則例通融處置除見<lb/>
　有本色物件外不敷之數將近年抄没犯人贓物銀<lb/>
　兩兩平估折相兼俵散准作正德十五十六年年例<lb/>
　之數少寛民力<lb/>
一兩京各監局等衙門近年額外増添器物如龍舡戰<lb/>
　車神象店房等項數多管事人員乗機作弊將物料<lb/>
<pb n="KR2f0040_WYG_014-28b"/>
　工作任情冒𣲖侵尅害民今後除舊額器物房屋應<lb/>
　修理成造者俱照㑹典所載舊定數目從實㑹計除<lb/>
　本衙門并各庫㑹有外㑹無者量為從省𣲖辦不許<lb/>
　隱匿冒濫改舊添新并招買那借貽害小民違者治<lb/>
　罪<lb/>
一内府禁宻之地不許蓋造離宫别殿載在祖訓萬世<lb/>
　當遵近年以來節被左右近幸之人獻諂希恩在内<lb/>
　添蓋新宅佛寺神廟總督府神武營香房酒店之類<lb/>
<pb n="KR2f0040_WYG_014-29a"/>
　在外添蓋鎮國府總督府老兒院𤣥明宫教坊司新<lb/>
　宅石經山祠廟店房等項便著内官監工部錦衣衛<lb/>
　科道官逐一查勘但有不係舊規者或折毁改正或<lb/>
　存留别用或變賣還官官匠人等有因蓋造陞官者<lb/>
　亦就查革改正在外聽撫按官一體查勘改正變賣<lb/>
　還官不許隱匿<lb/>
一近年南京駕到各様舡隻數多俱在通州張家灣停<lb/>
　泊勞人看守日久損壞無用著内官監工部便去㑹<lb/>
<pb n="KR2f0040_WYG_014-29b"/>
　看除年例黄舡照舊存留聽候外其餘烏龍舡發送<lb/>
　南京兵部改作擺江舡黄舡發送南京工部照舊看<lb/>
　守聽差黒樓等舡發送杭州府等處聽候進鮮進龍<lb/>
　衣等項公用免𣲖民間修造其餘魚舡等項變賣價<lb/>
　銀收貯監部以備修造正支<lb/>
一荆州杭州蕪湖三處抽分厰專為打造糧舡成造供<lb/>
　應器皿而設以省科𣲖小民之計近來兩京各監局<lb/>
　相沿且奏差人赴蕪湖厰支取杉楠等木數多又有<lb/>
<pb n="KR2f0040_WYG_014-30a"/>
　内官監差官中半抽分二年有餘致將造舡銀料不<lb/>
　敷支給累及運軍出利揭債缺舡運糧躭誤國計今<lb/>
　後南京各監局合用竹木聽於本處龍江瓦屑等抽<lb/>
　分厰支取在京各監局合用竹木聽於内官監神木<lb/>
　厰并真定盧溝橋抽分厰支取其内官監原差抽分<lb/>
　太監李文等詔書到日即便回京以後不許援例奏<lb/>
　差<lb/>
一天下司府州縣抽分稅課衙門俱有定額近年以來<lb/>
<pb n="KR2f0040_WYG_014-30b"/>
　凡橋梁道路關津有利處所私自添設無名抽取數<lb/>
　多甚為民害詔書到日廵按御史及按察司分廵官<lb/>
　通行查革有司嚴加禁約不許坐視故縱<lb/>
一河防水利小民衣食之源關係最重各有專官管理<lb/>
　該管官員務要躬親廵厯嚴督所屬修築圩岸疏濬<lb/>
　溝渠但有權豪刁潑之家修建池亭設立碾磨阻壞<lb/>
　水利坑陷錢糧者并聽自首拆毁改正與免本罪若<lb/>
　有抗拒官府執迷不首者許隣佑之人告舉究治所<lb/>
<pb n="KR2f0040_WYG_014-31a"/>
　在官司容情故縱者事發一體治罪<lb/>
一易州山厰柴炭今後悉遵先年舊額𣲖納惜薪司近<lb/>
　年新添加耗之數俱改正照舊其有攬頭指稱打㸃<lb/>
　多勒價銀許被害之人首告管厰侍郎痛加改革不<lb/>
　許仍踵前弊如違治以重罪<lb/>
一自正德年來劉瑾錢寧江彬相繼擅權在京在外各<lb/>
　該衙門弊政多端詔書該載不盡者許逐一自行議<lb/>
　奏裁革<lb/>
<pb n="KR2f0040_WYG_014-31b"/>
一近來冒濫玉帶蟒龍斗牛飛魚服色數多除五府九<lb/>
　卿堂上官外其餘庶官雜流并各處將領頭目諸色<lb/>
　人等但係夤縁奏乞傳賜者俱不許穿用内府各監<lb/>
　局官員司禮監查奏裁革武職卑官僣用公侯服色<lb/>
　花様者一體禁約<lb/>
一浣衣局近年抄没婦女法司逐一弔查原卷詳究事<lb/>
　由情可矜宥者具奏釋放<lb/>
一錦衣衛旗校人等除𢎞治年間編軍冊内見在數目<lb/>
<pb n="KR2f0040_WYG_014-32a"/>
　外其餘詭名頂補僉補在逃故絶等項人役冒濫食<lb/>
　糧者戸兵二部各選差屬官㑹同科道及本衛公正<lb/>
　官查議裁革<lb/>
一豹房各處積年收貯并近日抄没犯人銀兩司禮監<lb/>
　查記明白數内運數百萬兩於太倉銀庫收貯以備<lb/>
　折放官軍俸糧等項支用<lb/>
一正德元年以後各衙門官軍旗校人等緝捕妖言奸<lb/>
　細並不係臨陣對敵强賊一應陞授職役者通行查<lb/>
<pb n="KR2f0040_WYG_014-32b"/>
　革以後各衙門照舊年終類奏兵部查議陞賞<lb/>
一正德年以來傳陞乞陞法王佛子國師禪師等項禮<lb/>
　部盡行查革各牢固枷釘押發兩廣煙瘴地面衛分<lb/>
　充軍遇赦不宥近日奏討𦵏祭一切停革其中有出<lb/>
　入内府住坐新寺誘引蠱惑罪惡顯著見在京者禮<lb/>
　部通查明白錦衣衛還拏送法司問擬罪名奏請定<lb/>
　奪<lb/>
一先在軍門辦事指揮張璽張倫及掌案冩字等項人<lb/>
<pb n="KR2f0040_WYG_014-33a"/>
　員宫勲趙真殷大安王鎬王鎮陳貴龎璽晁用鄭曦<lb/>
　賈銘高濙朱鳳翔管皇店千戸趙謹姚俊俱倚勢生<lb/>
　事蠧政害民内外軍民怨入骨髓本都當處死姑從<lb/>
　寛各連當房家小押發兩廣煙瘴衛分永逺充軍其<lb/>
　餘跟隨辦事管店助惡有名小班答應旗校人等錦<lb/>
　衣衛還拏送法司究問中間罪惡顯著者一體押發<lb/>
　兩廣煙瘴衛分永逺充軍家小隨住俱遇赦不宥<lb/>
一回夷舎音和珊交通土魯畨興兵構亂攪擾地方以<lb/>
<pb n="KR2f0040_WYG_014-33b"/>
　致哈宻累世受害罪惡深重曽經科道鎮廵官勘問<lb/>
　明白既而夤縁脫免錦衣衛還拏送法司查照原擬<lb/>
　開奏定奪<lb/>
一回回人于永出入豹房誘引蠱惑情罪重深錦衣衛<lb/>
　拏送都察院追問明白議擬罪名奏請處治<lb/>
一今後照依舊例給事中有缺於進士内考選奏補御<lb/>
　史有缺進士與行取人員相兼考選除授<lb/>
一朝廷政事得失天下軍民利病許諸人直言無隱<lb/>
<pb n="KR2f0040_WYG_014-34a"/>
一已上興革政令詔書到日有司即便奉行如有延緩<lb/>
　者許廵按御史按察司訪察究問俱以違制論<lb/>
嗚呼君人之道在昭德以塞違繼世之規惟更化而善<lb/>
治特頒渙號用慰輿情宏施大賚之恩永錫太平之福<lb/>
四方臣庶咸使聞知<lb/>
　　乞停差官織造疏<hi>楊廷和</hi>
懇乞憫念災傷窮民乞賜停止差官織造事内開近該<lb/>
臣等奏乞免撰差官織造勑書節奉聖㫖官已差了再<lb/>
<pb n="KR2f0040_WYG_014-34b"/>
不必具擾執抝欽此臣等一聞此㫖相顧驚愕備員大<lb/>
臣素䝉禮貌不意聖明一旦有此在朝羣臣亦皆彼此<lb/>
駭嘆謂雖正德年間亦未見批答内閣題奏有如此㫖<lb/>
意者臣等固當引身求避以明不可則止之義但展轉<lb/>
以思不能無庶㡬改之之望若以具擾執拗為嫌而乃<lb/>
悻悻然見于其面非臣之所宜自處也臣等豈敢以此<lb/>
擾陛下哉恐災傷窮民不堪織造之擾千百成羣起而<lb/>
為盜以覆天下也亦非敢固執已見違拗不通也執<hi>闕</hi>
<pb n="KR2f0040_WYG_014-35a"/>
前㫖雖出御筆親批决非司禮監官所敢議擬不知撰<lb/>
寫進呈果出左右何人之手我祖宗朝一應批答皆由<lb/>
内閣擬進惟正德年間權奸亂政有擅自改擬營求御<lb/>
批以濟其貪私者新政以來不曽明正其罪遂令此輩<lb/>
邪佞小人敢於今日復蹈前車覆轍其心惟欲䝉蔽蠱<lb/>
惑以圖身家富貴不顧生靈休戚社稷安危陛下何忍<lb/>
堕其奸計壞祖宗之法度哉祖宗天下至正德間㡬致<lb/>
傾覆仰頼陛下再造乾坤轉危為安中外軍民始獲稍<lb/>
<pb n="KR2f0040_WYG_014-35b"/>
甦然國勢民力比之成化𢎞治等年百尚不及一二今<lb/>
日豈堪敗壞邪興言及此可為流涕臣决不敢撰寫勑<lb/>
書以重誤國殃民之罪伏望陛下俯垂監察停止織造<lb/>
官員不差仍乞命司禮監官將前項䝉蔽蠱惑邪佞小<lb/>
人逐一查出斥逐在外不許仍前侍奉左右以杜後來<lb/>
亂政壞事之漸實宗社萬萬年無疆之慶奉聖㫖卿等<lb/>
所言具見忠誠愛君恤民至意朕心已知宜安心辦事<lb/>
但官已差了寫勑書與他着安靜行事毋許分外擾人<lb/>
<pb n="KR2f0040_WYG_014-36a"/>
該衙門知道<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0040_WYG_014-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録卷十四<lb/>
</p>
<p>
</p>
  </div>
</body>
</text>
</TEI>
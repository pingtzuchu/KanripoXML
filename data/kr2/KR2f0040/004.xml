<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄卷四</head> <lb/>
    <p>
<pb n="KR2f0040_WYG_004-1a"/>
欽定四庫全書<lb/>
　名臣經濟錄卷四<lb/>
　　　　　　　　　　　　　明　黄訓　編<lb/>
　保治<hi>景泰</hi>　<hi>天順</hi>
　　休菴詩序<hi>何宜</hi>
兵部尚書王公以疾乞歸河州既得命乃取古人以休<lb/>
休名亭之意亦以休名菴朝士大夫惜公之去願公之<lb/>
復来者咸有詩以道意宜萃而成帙因僭有言曰古人<lb/>
<pb n="KR2f0040_WYG_004-1b"/>
以休休名亭者盖自以量才一宜休揣分二宜休耄而<lb/>
聵三宜休也公以名進士為給事中為都御史為尚書<lb/>
歴官將三十年於凡所為無非忠義事宜固未能悉舉<lb/>
且以公之忠義大節言之公為給事中時我國家為權<lb/>
奸所誤致有土木之變中外訩訩咸以宗社為憂公退<lb/>
食與夫人暨諸子言之輒流涕因不能下咽乃首倡諸<lb/>
廷臣抗疏論權奸誤國之罪欲夷其族朝廷於公等之<lb/>
言猶未深納公與諸廷臣俯伏大慟有附奸者厲聲以<lb/>
<pb n="KR2f0040_WYG_004-2a"/>
訶止之公曰國家為權奸所誤如此若等正奸黨所當<lb/>
誅者今日尚敢爾耶乃奮不顧身與衆共擊死之朝廷<lb/>
知公之忠義不可奪遂深納其言公等始退時餘黨尚<lb/>
多皆惶怖不自安而敵騎又充斥朝廷欲姑安餘黨之<lb/>
心而嚴慎防敵之䇿乃令衛士傳宣諸論事者盖欲諭<lb/>
以此意也朝廷此意外猶未之知而餘黨即為流言以<lb/>
恐諸論事者公與夫人暨諸子訣曰吾今日事乃忠義<lb/>
所發自不能已也忠臣為國以死為安脫有不虞爾為<lb/>
<pb n="KR2f0040_WYG_004-2b"/>
吾之妻當死節耳所遺幼穉寧無尚義者為我育耶遂<lb/>
與諸論事者入而朝廷獨諭以前意不復有他說衆始<lb/>
知餘黨之流言也公退乃悉心經畫防敵之䇿既而敵<lb/>
騎薄都城公督兵拒守敵知有備遂遁去而中外之憂<lb/>
始釋其忠義之發足以安宗社也如此為都御史時甞<lb/>
奉命巡撫徐淮諸州郡值連嵗水災民饑甚流離死亡<lb/>
不可勝紀至有相煽為盜將貽朝廷之憂者公乃早夜<lb/>
憊精劬力經畫救荒之䇿至忘寢食大𤼵官廩及斂富<lb/>
<pb n="KR2f0040_WYG_004-3a"/>
人所輸之粟厚賑䘏之諸廩已空獨廣運倉之所儲者<lb/>
尚富然是倉之所儲乃備京師用者故朝廷嵗遣一内<lb/>
臣一户部官以同主之公欲先發是倉以賑然後以聞<lb/>
而主者有難詞公强之而難詞益甚公謂之曰民惟邦<lb/>
本本固邦寧民窮至此吾恐貽憂於朝廷故欲亟發此<lb/>
耳爾不吾從脫有變吾先殺爾以治爾召變之罪以謝<lb/>
衆怒以免朝廷憂而吾則請罪於朝廷也主者不復有<lb/>
難詞乃大發以賑流離遂定其忠義之發足以固邦本<lb/>
<pb n="KR2f0040_WYG_004-3b"/>
也如此為尚書時有言古北宻雲之邉事者命下兵部<lb/>
議之公以其言有理遂如其言以聞有忤上意越兩日<lb/>
猶未報公謂宜曰吾充位大臣當以道事君若以此得<lb/>
罪亦惟懇疏乞歸而已而大臣之位不能以復充也乃<lb/>
具疏以待然上素知公之忠義又欲有以求讜言也故<lb/>
竟無一言以罪公而於言事者亦不加之罪也公所具<lb/>
乞歸之疏遂不上或有為公慮者私謂公曰自今凡事<lb/>
宜慎重事有大利害者何苦而不計耶公曰自今不遇<lb/>
<pb n="KR2f0040_WYG_004-4a"/>
此等事則已脫遇此等事吾亦如此處之使利害更有<lb/>
大於此者吾亦不知計也為公慮者為之愧服其忠義<lb/>
之發足以服人心也如此昔漢汲黯於武帝時為謁者<lb/>
以嚴見憚河内失火延燒千餘家帝使黯徃視之還報<lb/>
曰家人失火比屋延燒不足憂也臣過河南災傷水旱<lb/>
貧民萬餘家或父子相食臣謹以便宜持節發倉廪以<lb/>
賑貧民請歸節伏矯制之罪帝賢而釋之黯之忠義如<lb/>
此故武帝於黯甞以古社稷之臣稱之宋韓琦居相位<lb/>
<pb n="KR2f0040_WYG_004-4b"/>
處危疑之際知無不為或曰公所為誠善萬一蹉跌豈<lb/>
惟身不自保恐家無處所矣琦歎曰是何言耶人臣當<lb/>
盡力事君死生以之至於成敗天也豈可預憂其不濟<lb/>
遂輟而不為哉聞者愧服琦之忠義如此故先正吕中<lb/>
丞於琦甞以社稷之名臣稱之若李綱為兵部侍郎痛<lb/>
惜國家為奸臣所誤勢危如髪乃欲誅鋤内奸以快人<lb/>
心治兵捍敵以守宗社奮不顧身而任天下之重不幸<lb/>
遇有李邦彦等社稷之賊惟綱是嫉不恤國計綱有謀<lb/>
<pb n="KR2f0040_WYG_004-5a"/>
議多為所沮不見聴於其君是以靖康之禍竟莫能免<lb/>
然綱之忠謀正議雖不見聴於其君而綱之忠肝義膽<lb/>
天地鬼神之所知也綱之忠義如此故太學生陳東等<lb/>
於綱亦以社稷之臣稱之公之憤權奸誤國奮不顧身<lb/>
而為宗社計與綱之痛惜其國家為奸臣所誤奮不顧<lb/>
身而任天下之重固無以異也慮徐淮饑民有變先發<lb/>
廣運倉賑貸然後以上聞與黯之憂河南貧民父子相<lb/>
食先便宜持節發為公慮者之言與琦之所對或者又<lb/>
<pb n="KR2f0040_WYG_004-5b"/>
何以異哉公之忠義大節既無以異於黯與琦綱則公<lb/>
亦社稷之臣也社稷之臣量才固不宜休揣分亦不宜<lb/>
休况公於今年方五十有二尚未耋而聵也又豈宜休<lb/>
耶三不宜休而亦以休名菴公之節固髙矣其如士大<lb/>
夫之公論何昔宋之名臣范鎮吕誨歐陽修富弼皆於<lb/>
熈寧間引疾求去御史中丞楊繪上疏曰老成人不可<lb/>
不惜今舊臣多引疾求去范鎮年六十有三吕誨年五<lb/>
十有八歐陽修年六十有一而致仕富弼年六十有八<lb/>
<pb n="KR2f0040_WYG_004-6a"/>
而引疾陛下可不思其故乎夫以老成人如范鎮吕誨<lb/>
歐陽修富弼未及引年皆稱疾求去楊繪猶懇懇為朝<lb/>
廷言之公為社稷之臣年方五十有二而引疾使遇楊<lb/>
繪又不知其言之當何如也宜曩以疾章至再上乞歸<lb/>
時公尚未入兵部宜於公雖極向慕然猶未得一奉誨<lb/>
言既公入部詢知宜疾少愈即疏留之今公以疾乞歸<lb/>
宜不能懇疏留公深以為愧然宜雖不能懇疏留公他<lb/>
日豈無楊繪者懇懇為朝廷言之以起公耶矧公之乞<lb/>
<pb n="KR2f0040_WYG_004-6b"/>
歸也章至五上詞甚懇切上不得已始賜俞允且謂疾<lb/>
已當復来是上亦知公為社稷之臣朝廷不可以少公<lb/>
也他日縱無楊繪者為朝廷言之朝廷亦豈肯於公忘<lb/>
耶又詩曰保兹天子生仲山甫自古以来賢佐皆天為<lb/>
國家生也天為國家扶社稷之意甚厚故生社稷之臣<lb/>
生社稷之臣必欲其永安社稷以副所以生之之意則<lb/>
天亦豈肯於公捨耶是以公雖休而終亦不能休也昔<lb/>
殿中侍御史裏行唐介以直言被貶去國朝士有詩送<lb/>
<pb n="KR2f0040_WYG_004-7a"/>
之於末兩句云天為吾皇扶社稷肯教夫子不生還公<lb/>
以疾乞歸固非貶比然公亦去國者宜於休菴愧未能<lb/>
為賦一詩敢借是詩之句而易以三字云天為吾皇扶<lb/>
社稷肯教夫子竟休官朝士大夫所賦休菴詩皆惜公<lb/>
之去願公之復来者盖此意也宜故推其意以為序云<lb/>
　　災異論事<hi>孫原真</hi>
臣聞洚水儆予六事自責雖大舜成湯之世不能無水<lb/>
旱之災然聖君之自儆自責如此宜彌天變之災遂民<lb/>
<pb n="KR2f0040_WYG_004-7b"/>
生之福也先因雨暘弗順自去嵗冬至今嵗春或積雪<lb/>
連旬或窮隂彌月陛下𤼵渙綸音責躬省咎是心也即<lb/>
大舜自儆成湯自責之心也又謂君臣一體宜同此心<lb/>
下諭羣臣咨以致災之由彌變之道如愚臣者闇於天<lb/>
道曷足以知謹按洪範久隂恒寒兹遇咎徴陛下敬天<lb/>
恤民之誠感孚上下而隂謀不足慮也羣臣尤當思過<lb/>
自新上體宸衷祗畏天戒此臣等所以深思熟慮仰答<lb/>
無由而朝夕惕若也顧惟陛下道合重華徳符知勇自<lb/>
<pb n="KR2f0040_WYG_004-8a"/>
即位以来不邇聲色不興土木不事游畋不濫刑罰不<lb/>
好逺方珍物使民只正役取民只常賦其他一無所需<lb/>
可謂清心寡慾仁愛兆民之至尚因何咎而致兹天變<lb/>
哉是盖犯邉之冦未賔冗食之兵未汰屯堡之田未盡<lb/>
耕稼轉漕之粟未足供給流移之民未盡復業孳牧之<lb/>
馬未免追賠若此等事殫天下之財困天下之力公私<lb/>
耗竭軍民咨嗟災變之應其或在兹然數者之弊皆洪<lb/>
武年間所無積漸於永樂之後以至其弊尤甚而欲四<lb/>
<pb n="KR2f0040_WYG_004-8b"/>
海歡康五行時若災沴不作更化可也但隂襲已久未<lb/>
易遽更或任其事者樂因循憚改作必有非議之者臣<lb/>
願陛下日御經筵與股肱大臣㕘帝王之良規考祖宗<lb/>
之成法以為今日之經制某弊可以漸更某弊可以遂<lb/>
革凡可以固邉防足兵食節國用紓民力堪為經久之<lb/>
計者臨機獨斷務在必行俾威福不至下移將見華夏<lb/>
尊安戎狄順服億兆無愁歎之聲則隂陽和寒暑時而<lb/>
嘉祥應矣今將所論事件開坐謹題請㫖<lb/>
<pb n="KR2f0040_WYG_004-9a"/>
一論邊境北敵之俗孳牧駝馬牛羊以給衣食飲其酪<lb/>
　食其肉衣其毛革造弓矢刀鋋以為兵器馳騁射獵<lb/>
　勇於戰鬭自古為中國患及至有元入為君主此前<lb/>
　代所未有也天命我太祖髙皇帝恢復中華總一區<lb/>
　宇還變淳風其餘黨遁歸北漠罔敢南侵至永樂辛<lb/>
　丑竊掠疆場太宗文皇帝躬率六師徃問其罪臣忝<lb/>
　從征時和寧王威拉烏梁海三部落之衆不相統一<lb/>
　彼此疑畏各相逺避保其部落是以天兵如入無人<lb/>
<pb n="KR2f0040_WYG_004-9b"/>
　之境直至黒松林以北但俘其老弱并獲其馬牛羊<lb/>
　以歸今和寧王烏梁海之衆俱為威拉所并正統己<lb/>
　已敵人入塞我兵失利遂犯京畿陛下赫怒誓師奮<lb/>
　擊敵敗而還後雖慕義遣使来朝人輒千餘馬至數<lb/>
　萬是盖覘我虚實坐敝中國且養兵休士略不驚我<lb/>
　邉鄙此其志在中國實今日大患也况敵勢方張聲<lb/>
　震西戎威驚女真今三邉阻絶間諜無所入應援無<lb/>
　所通非中國得志之秋雖衛霍將兵未可窮追逺討<lb/>
<pb n="KR2f0040_WYG_004-10a"/>
　以望成功宜選賢將積榖休兵優養士卒撫之有恩<lb/>
　教之有法謹烽火整器械固守邉疆且聞敵先入寇<lb/>
　一人所乘三馬迭換以革囊盛乾酪為糧不將輜重<lb/>
　故其人馬不罷銳氣無損来若風雨卒莫能拒去如<lb/>
　絶絃速不可追自然之勢也是以攻城步戰非其所<lb/>
　長突騎奔衝實其所便若復侵邉必須度我兵勢未<lb/>
　能出竒設伏正兵忽與争鋒恐損軍威宜如李牧之<lb/>
　養銳示怯趙充國之且屯且守候其部衆志驕心離<lb/>
<pb n="KR2f0040_WYG_004-10b"/>
　以計破之庶無失也<lb/>
一論冗兵夫兵貴精不貴多昔周瑜破曹操於赤壁謝<lb/>
　𤣥破苻堅於合淝李靖於定襄破突厥於隂山破頡<lb/>
　利斯皆以少擊衆而多者反敗是則兵不在多能用<lb/>
　計爾惟京師根本之地誠宜聚衆兵以臨制四方然<lb/>
　以前代及我朝洪武中兵制較之今在京有親軍及<lb/>
　五府屬衛之兵又有衛陵寢牧國馬服匠藝并續調<lb/>
　外来操備之兵其間冗食者不為不多而欲府庫充<lb/>
<pb n="KR2f0040_WYG_004-11a"/>
　倉廩實豈不難哉乞命文武大臣簡其精銳習戰陣<lb/>
　以振武威汰其冗雜給屯田以歸農業其西北備邉<lb/>
　之兵以次簡閱養精銳汰冗雜則不惟内外兵精足<lb/>
　以禦侮防奸而嵗省粟帛可勝計哉<lb/>
一論曠官切照在京各衛所帶俸都指揮指揮千百户<lb/>
　鎮撫或先從成祖起兵或宣徳正統以至景泰年間<lb/>
　各處征討有功陞授以官因諸處衛所官無缺員既<lb/>
　不如職授任又不領隊管軍一向隨伍執役食六品<lb/>
<pb n="KR2f0040_WYG_004-11b"/>
　至三品之禄充一卒之用養之徒厚用之實輕在京<lb/>
　錢糧供給艱難亦非所以貴貴而勸有功也乞𠡠兵<lb/>
　部同總兵官於各帶俸官内簡選有謀略及驍勇者<lb/>
　量數存留領隊管操餘悉照依舊例於大寧山東河<lb/>
　南等都司中都留守司直𨽻衛所見今来京操備軍<lb/>
　内精選兌換就令各官到任或除授在外都司衛所<lb/>
　管屯等項不惟各安職任候倉儲充實漸減漕運一<lb/>
　分軍民省一分之勞減二分軍民省二分之費傳曰<lb/>
<pb n="KR2f0040_WYG_004-12a"/>
　生之者衆食之者寡則國常足矣<lb/>
一論逃民臣前任河南㕘政時查各處逃户周知文冊<lb/>
　通計二十餘萬户内山東山西順天等府逃户數多<lb/>
　其河南之開封汝寧山東之兖州直𨽻之鳳陽大名<lb/>
　此幾府地境相連徃時近黄河湖濼浦葦之鄉後河<lb/>
　洩水消遂變膏腴之地逋逃潛住其間者尤衆近因<lb/>
　河溢横流此幾處水荒流民復散間有回鄉多轉徙<lb/>
　南陽唐鄧湖廣襄樊漢沔之間趂食恐其逼於饑寒<lb/>
<pb n="KR2f0040_WYG_004-12b"/>
　相聚為盜聞朝廷遣官賑䘏已不失所未至為非縁<lb/>
　此等逃民始因躱避糧差終至違悖徳教食地利而<lb/>
　不輸租賦曠丁力而不應差徭棄故鄉而不聴招回<lb/>
　住他郡而不從約束屢詔寛恤其原籍與所在官司<lb/>
　兩難挨究莫如之何况今聲教所暨四海歸心獨此<lb/>
　輩恃恩玩法梗化如此然以中原腹心之地為流民<lb/>
　淵藪如昔陳涉王常張角諸盜皆由此起今聖明撫<lb/>
　運萬無此虞然慮積嵗滋久時遇饑荒安知無奸盜<lb/>
<pb n="KR2f0040_WYG_004-13a"/>
　扇禍其間故宜防之於未然合候年榖豐登乞𠡠遣<lb/>
　近臣先徃此幾處着落司府州縣各委官員沿村逐<lb/>
　户挨勘的實籍貫丁口明驗家口以給田業隨土宜<lb/>
　以課農桑舉鄉飲以導其父兄立鄉學以訓其子弟<lb/>
　建鄉社使知報本設義倉使知備荒時加巡察撫綏<lb/>
　徳禮以化之刑法以齊之徐議其賦役俾為治世之<lb/>
　良民庶杜後来之患也<lb/>
一論馬政治兵以備邊疆畜馬為先如漢太僕牧師諸<lb/>
<pb n="KR2f0040_WYG_004-13b"/>
　苑三十六所分置西北二邉奴婢三萬人養馬三十<lb/>
　萬匹唐於西北置八坊四十八監以牧馬田萬千二<lb/>
　百三十頃募民耕之以給芻秣自貞觀至麟徳年間<lb/>
　馬七十餘萬匹宋在京有兩院四監六坊在外有十<lb/>
　四監牧地四萬九千四百餘頃兵校一萬六千三十<lb/>
　八人飼馬二十餘萬匹然牧馬之地無考較其養馬<lb/>
　十匹只用一人唐之牧馬數蕃而芻秣之田數不登<lb/>
　餵養之人數無考宋牧馬之地差廣較其養馬一人<lb/>
<pb n="KR2f0040_WYG_004-14a"/>
　不啻十匹又有馬户則蠲其科賦保馬則蠲其征役<lb/>
　此前代馬政牧於官者多牧於民者少我太祖髙皇<lb/>
　帝定鼎金陵歸馬淮甸太僕所領於民間西北二邉<lb/>
　置太僕寺伍苑馬寺四監一十九苑七十四則官署<lb/>
　有加於昔其養之人與牧地馬數莫知幾何若北京<lb/>
　行太僕寺所管馬匹先俵順天等八府民間牧養後<lb/>
　民丁不敷復俵山東河南是盖牧於官者其法漸廢<lb/>
　牧於民者其數日蕃又不蠲其科賦復其征役及種<lb/>
<pb n="KR2f0040_WYG_004-14b"/>
　馬倒死駒馬有虧未免督責追賠其續増馬數又合<lb/>
　添俵民甚苦之今古制固不必復舊制亦所當考宜<lb/>
　令各太僕苑馬寺查勘設置各監苑之初養馬之人<lb/>
　放馬之地牧馬之數幾何其法制仍在如便孳牧將<lb/>
　後該俵馬匹與寺苑領養又嵗選其堪騎操者給與<lb/>
　馬隊官軍領操調習庶幾緩急可用若官為多牧民<lb/>
　免再増幸甚<lb/>
一論權幸昔堯舜之世静言庸違之共工不得不流方<lb/>
<pb n="KR2f0040_WYG_004-15a"/>
　命圯族之伯鯀不得不殛况後世之臣豈無共鯀其<lb/>
　人哉我太祖皇帝時置中書省以總政權初用李善<lb/>
　長為左丞相得幸朝臣之無忠義者隂與搆禍繼用<lb/>
　胡惟庸為左丞相得幸結構羣小夤縁為奸後先敗<lb/>
　露相繼誅夷詔罷中書以抑權幸太宗皇帝時錦衣<lb/>
　衛紀綱得幸希㫖弄權貪利僭分事覺并誅其黨復<lb/>
　籍其家榜示天下垂戒後世太上皇帝信任王振得幸<lb/>
　専權擅作威福内外官僚罔不畏憚正直氣沮莫敢<lb/>
<pb n="KR2f0040_WYG_004-15b"/>
　言其非邪佞朋奸惟欲附其勢同列應對或至屈膝<lb/>
　臣僚㕘謁或至叩頭奢僭已極智能自矜不知命將<lb/>
　在謀用兵有法輕視北方意圖要功强萬乗之尊擁<lb/>
　數十萬之衆雖智由天錫然目未見敵身未經戰且<lb/>
　幃幄運籌智能莫預安能定廟算以授諸將哉是以<lb/>
　諸將不知主謀諸軍不知將令乃欲破滅勍敵鋒刃<lb/>
　未接營陣已陷當國家全盛天下無事之秋軍非不<lb/>
　精馬非不良兵革非不堅利臨機失措不戰而喪師<lb/>
<pb n="KR2f0040_WYG_004-16a"/>
　辱主為敵國所笑自古以来未之有也權奸誤國若<lb/>
　此雖其殺身自取赤族之誅敵且乗勢入闗犯京都<lb/>
　驚陵寢賴陛下委任將相協力運謀誓師問罪敵雖<lb/>
　遁去尤恐上皇乗輿播越沙漠困處穹廬固知聖情<lb/>
　靡寧猶以君道自尊聲色不動彼雖殊俗莫不瞻感<lb/>
　敬服終執臣禮陛下遣使省問復諭敵以恭迎上皇<lb/>
　恩意有加義以責之誠以動之敵方悔罪欵塞奉送<lb/>
　上皇法駕還京陛下得以解鴒原之憂中國臣民得<lb/>
<pb n="KR2f0040_WYG_004-16b"/>
　以解不共戴天之讐實不幸中之大幸也斯皆徃事<lb/>
　鑒戒昭然今所任用未聞有此尤宜慎之於未然伏<lb/>
　願陛下視朝之暇日御便殿集勲舊之臣延英俊之<lb/>
　士訪論治道商確政事好問好察以通下情明目達<lb/>
　聰以廣上智忠佞自見誠偽莫逃然必總攬威權自<lb/>
　奮乾斷法堯舜之除凶惟允體祖宗之去邪勿疑務<lb/>
　兼聴以納讜言毋偏信以長奸計則善賢日進内外<lb/>
　官皆正人而權幸者日逺矣<lb/>
<pb n="KR2f0040_WYG_004-17a"/>
　　軍民利病奏<hi>孫原貞</hi>
欽惟皇上即位以来徳上寛仁政從簡省闢言路以通<lb/>
治道任賢才以隆治功期年之間與天下相安於無事<lb/>
民心大恱臣以庸才亦䝉甄拔方面之寄豈淺薄所堪<lb/>
夙夜戰兢思無報稱謹以軍民利病等事條陳臣自揆<lb/>
學本迂疎識不達於大體言雖瑣細事有切於下情仰<lb/>
惟仁聖寛鈇鉞之嚴容芻蕘之直有可採擇庶補涓埃<lb/>
開坐謹具奏聞<lb/>
<pb n="KR2f0040_WYG_004-17b"/>
一草束事本布政司徴收民間草束洪武年間每糧一<lb/>
　石五斗該草一束附近場分交納今該八斗一束已<lb/>
　倍其徴又多撥京場交納縁草束萬數動如山積舟<lb/>
　車莫能逺運里役徴收只得准折布絹等物赴京附<lb/>
　近州縣買納名則輕賫實則重歛及到彼收買或遇<lb/>
　旱澇草少價増貨物短少無計了納復還重徴多致<lb/>
　逋負有司受遲悞之罪里役罹杖責之苦積嵗不完<lb/>
　惟冀蠲免因此民難及照山東民納草束事體相同<lb/>
<pb n="KR2f0040_WYG_004-18a"/>
　前件如蒙准言乞勑該部隨駕御馬監計議於直𨽻<lb/>
　河間大名二府近水次去處踏勘空曠相應田地設<lb/>
　置馬房草場其鄭村埧等處收養馬匹量存大駕備<lb/>
　用之數其餘馬匹并續到進貢等項馬匹俱送二處<lb/>
　於武驤左等四衛内或全衛或分撥官軍前去牧養<lb/>
　量撥草束料豆河南於大名草場山東於河間草場<lb/>
　送納實為民便<lb/>
一水利事北京儲積漕運實重故言者多以水利為急<lb/>
<pb n="KR2f0040_WYG_004-18b"/>
　有未甞至其地審其勢但知其利而不計其害聞其<lb/>
　便而不悉其難故其言之切朝廷從之宜也如金龍<lb/>
　口河道接黄河水達張秋以入漕運河内先曽淤塞<lb/>
　永樂年間用軍夫十有餘萬開挑不數年淤淺自後逐<lb/>
　年一淤一濬軍夫勞役未有寧息近該欽差巡撫河<lb/>
　南山西行在兵部右侍郎等官行移著令見起并看<lb/>
　守軍夫五千餘名疏濬行在工部勘合該監察御史<lb/>
　李懋題欲量工多起人夫深濶挑通縁會計工程浩<lb/>
<pb n="KR2f0040_WYG_004-19a"/>
　大該用軍夫數多及照本司所屬百姓因上年旱蝗<lb/>
　饑饉逃移一十二萬餘户欽承明詔宥其逃罪蠲其<lb/>
　逋租免其雜役纔招復業中間有居屋廢壊田産荒<lb/>
　蕪耕無牛具種無種子生理既難日食不給此等人<lb/>
　民誠可憐憫其餘見在人户亦因嵗歉逃户糧差并<lb/>
　及貧窘可知兹役一興未免一槩動擾恐復逃移及<lb/>
　看河口土不堅實河底沙泥深陷難以開深黄河水<lb/>
　勢更改不常易於淤塞且漕運河内淺處尤在濟寧<lb/>
<pb n="KR2f0040_WYG_004-19b"/>
　一帶若船過濟寧有水行至張秋下流亦易去矣前<lb/>
　件如蒙准言乞𠡠該部計議止用見在工軍夫從宜<lb/>
　疏濬免致動衆為便若干碍漕運緊急亦乞暫停候<lb/>
　二三年後田榖豐穏凋瘵復甦再行定奪<lb/>
一屯種事天下軍衛設置屯所軍士種田秋成比較子<lb/>
　粒舊有事例每軍有嵗收細糧二十四石者則一人<lb/>
　之耕勾二人之用有十八石者則二人之耕勾三人<lb/>
　之用有十二石者亦足自給如一衛或五七百名或<lb/>
<pb n="KR2f0040_WYG_004-20a"/>
　千餘名一所或二三百名屯種以天下衛所計之嵗<lb/>
　收何可勝算此寓兵於農古良法也今各處因循視<lb/>
　為細務軍士下屯者少舉天下之兵幾百萬之衆不<lb/>
　耕而食臣恐民間租稅不足餽餉欲倉廩充實其可<lb/>
　得乎且今國家營造已罷西洋不去四方無虞惟在<lb/>
　京漕運操備備邉三事餘無征差前件如䝉准言乞<lb/>
　𠡠五府該部行移在京在外衛所取勘軍士除前項<lb/>
　差占及守城等項外餘悉屯種然軍士貧窘者多牛<lb/>
<pb n="KR2f0040_WYG_004-20b"/>
　隻器具一時莫措耕種尚艱計其所收子粒一二年<lb/>
　間且宜寛減以後依例比較仍於農隙時日修習武<lb/>
　備則兵不至於坐食而廩有餘積矣<lb/>
一邉儲事今西北二邉守邉軍馬數多日支糧料皆出<lb/>
　民供或因逺運多費脚錢送納不敷者有之或在中<lb/>
　途車頽牛死進退兩難者有之有司畏懼躭悞軍機<lb/>
　不免逼迫民難昔趙充國守邉且屯且守諸葛亮出<lb/>
　師且戰且耕獨可行於當時不可行於今日乎前件<lb/>
<pb n="KR2f0040_WYG_004-21a"/>
　如蒙准言乞𠡠各總兵官權宜處置邉境如無警急<lb/>
　就彼屯種以給軍食以節民勞實為便益<lb/>
一富户事永樂年間營造北京於浙江江西直𨽻蘇松<lb/>
　等府起取富户發順天府大興宛平二縣安定徳勝<lb/>
　二闗住坐當差家在數千里外有缺人供送科差繁<lb/>
　重貧苦在逃及病故者多行移原籍勾補有等無籍<lb/>
　官吏作弊多端在逃者容隠不解而揑故回申病故<lb/>
　者遷延不補而多方賣放富户久缺勘合不完欽奉<lb/>
<pb n="KR2f0040_WYG_004-21b"/>
　詔書内一欵宣徳十年正月初十日以後官吏人等<lb/>
　犯罪充軍者止終本身欽此切詳此等人犯到衛不<lb/>
　係勾丁永充軍役人數夤縁閒住者有之揑故脫免<lb/>
　者有之名編軍伍不得實用前件如䝉准言乞𠡠法<lb/>
　司將問擬例該充軍犯人有係官吏糧長大户堪充<lb/>
　富户者連當房家小起發安定徳勝二闗終身充軍<lb/>
　富户以辦糧差候補富户數足仍依發遣充軍其原<lb/>
　僉富户以先并今病故者悉免僉補實為民便<lb/>
<pb n="KR2f0040_WYG_004-22a"/>
一稅課事各處客商車載貨物入京買賣及在外公差<lb/>
　等項官吏生員軍匠人等將帶貨物作盤纒来京經<lb/>
　過張家灣宣課司攔稅其巡攔生事或徇私放過者<lb/>
　有之或容情隨數納鈔者有之或勒令卸車搜檢箱<lb/>
　籠者有之或髙估所將價值多收鈔貫者有之或因<lb/>
　而被盜失所者有之又於小路攔稅者有之以致無<lb/>
　籍之徒詐稱巡攔勒掯取財者有之蘆溝橋亦有此<lb/>
　弊及至文明等衙門宣課又納課程則兩征其稅前<lb/>
<pb n="KR2f0040_WYG_004-22b"/>
　件如䝉准言乞𠡠該部定擬行屬除客商人等興販<lb/>
　貨物在張家灣蘆溝橋買賣者令本處宣課司稅辦<lb/>
　課程若係經過入京城者不許攔稅宜從文明等衙<lb/>
　門宣課司驗其貨物應稅者稅之若論張家灣有起<lb/>
　稅之由都城外有匿稅之弊必欲盡得其課臣以為<lb/>
　古者闗市譏而不征且有欽承詔㫖課程減依舊額<lb/>
　其征稅亦宜從寛庶不重擾人難實為便益<lb/>
　　章綸碑錄<hi>尹直</hi>
<pb n="KR2f0040_WYG_004-23a"/>
英宗皇帝歸自北狩尊為太上皇别居南宫憲皇已在<lb/>
儲位又明年乃易兩宫疎隔嫌隙滋萌災異荐臻人心<lb/>
危懼廷臣無敢以言者時公為儀制司郎中特陳修徳<lb/>
彌災十四事一畏天戒二任燮理三養聖躬四節幸御<lb/>
五務儉約六勤論政七惇孝義八慎賞賚九重名爵十<lb/>
革巡撫十一擇重臣十二辨異端十三却貢獻十四汰<lb/>
冗官其畏天戒大意謂内臣不可干外政佞臣不可假<lb/>
威福後宫不宜盛聲色凡為隂盛之類俱請革罷其惇<lb/>
<pb n="KR2f0040_WYG_004-23b"/>
孝義則謂上聖皇太后皇太后為天下母受天下養可<lb/>
謂尊養之至矣然必躬修問安視膳之禮乃盡尊養之<lb/>
誠太上皇帝君臨天下十有四年陛下向甞親受封冊<lb/>
為臣子是天下之父也至以天位授陛下尊為太上皇<lb/>
是天下之至尊也每月朔望及嵗時節旦宜率羣臣朝<lb/>
見於延安門以極尊崇之道而又復舊皇后於中宫以<lb/>
正天下之母儀復舊皇儲於東宫以定天下之大本如<lb/>
此則倫誼篤而和氣充天意自回災變自彌矣疏上忤<lb/>
<pb n="KR2f0040_WYG_004-24a"/>
㫖下公錦衣獄刑逼誣引大臣并南宫通謀榜掠慘酷<lb/>
體無完膚濵死者數卒無一語他及惟御史鍾同先甞<lb/>
有言故并逮之俱欲重坐㑹天大風雨黄沙四塞刑乃<lb/>
少緩明年秋南京大理卿廖莊入朝亦以甞請復儲杖<lb/>
於闕廷因命杖公與同至百同死公幾絶復甦禁錮愈<lb/>
嚴公了無懟悔意越二載英廟復登寳位憲皇還正儲<lb/>
宫首錄公忠出之獄嘉歎良深遂擢禮部右侍郎<lb/>
　　石亨之變一<hi>陳循</hi>
<pb n="KR2f0040_WYG_004-24b"/>
景泰八年正月十二日禮部㑹内閣及文武羣臣議立<lb/>
東宫事具奏不允十四日内閣大臣陳循等招石亨東<lb/>
閣㑹本復請立茂陵為皇太子亨對曰上面有病休要<lb/>
激惱他又言少停慢慢說話因見人多不曽說得初景<lb/>
泰皇帝有病羣臣不知其危劇本月十三日夜石亨獨<lb/>
䝉宣到郊壇齋宫榻前面受代行禮親見知必難起於<lb/>
是始有南城之謀十七日早四更時分有郎中龎文至<lb/>
循家文素善張軏得之軏謂前日石總兵要與循計較<lb/>
<pb n="KR2f0040_WYG_004-25a"/>
說道西邉病重難起若請立東宫不如就請太上皇復<lb/>
位可以得功賞恐與循說奏循不肯却與徐有貞計較<lb/>
先言要與陳學士說不曽說得本官回言陳學士徃日<lb/>
在人前說你無功封侯此事如何與他說他見為首請<lb/>
立東宫若他得西邉難起是的又㑹集百官懇請太上<lb/>
皇復位是所謂必無功賞切不令人知今事只約内外<lb/>
典兵三五人宻為之庶幾功勲有歸權寵在己又與亨<lb/>
計必須捏過異故方顯得吾輩功髙此事在今日早𤼵<lb/>
<pb n="KR2f0040_WYG_004-25b"/>
<hi>芳洲辨寃錄</hi>
　　石亨之變二祝<hi>允明</hi>
景泰皇帝有疾都督張軏武清侯石亨太監曹吉祥以<lb/>
南城之謀扣太常卿許彬彬曰此社稷功也雖然老矣<lb/>
無能為矣盍圖之徐元玉軏亨等說其言是月十四日<lb/>
夜㑹徐有貞曰太上皇帝昔者出狩非以游畋為赤子<lb/>
故耳今天下無離心謀必在此特不知南城知此意否<lb/>
軏等曰兩日前有隂達者有貞曰必伺獲審報乃可啟<lb/>
<pb n="KR2f0040_WYG_004-26a"/>
議軏等去兩日夜復㑹有貞言報得矣計將安施有貞<lb/>
乃升屋覽步乾象亟下附軏等云時在今日不可失遂<lb/>
相與宻語人不可得聞已而軏云今寇騎薄都城奈何有<lb/>
貞言正宜乗此以備非常為名隂納兵入内誰不可者<lb/>
軏等首肯之復宻語既倉皇以出有貞焚香祝天與家<lb/>
人訣曰事成社稷之福不成家族之禍歸耶人不歸鬼<lb/>
矣遂徃㑹軏亨吉祥王驥楊善陳汝言等收諸門鑰夜<lb/>
四鼓聞長安門内起兵千人宿衛官軍驚愕不知所為有<lb/>
<pb n="KR2f0040_WYG_004-26b"/>
出入者兵輒叱止之有貞命仍鎖門曰萬一内外夹攻<lb/>
事去矣鎖訖有貞取鎖投水竇并軏等莫知所為時天<lb/>
色晦㝠軏等惶惑有貞輒行軏顧謂曰事當濟否有貞大<lb/>
言時至矣勿退薄南宫城門門錮宻扣不應俄聞城中<lb/>
隠隠然有開門聲有貞等命取巨木架懸之數十人舉<lb/>
撞城門又令勇士踰垣入與外兵合毁垣垣壊門啟城<lb/>
中黯無燈火軏等入見太上皇燭下獨出呼軏曰爾等<lb/>
何為俯伏合聲請陛下登位乃呼兵士舉轝来兵士驚<lb/>
<pb n="KR2f0040_WYG_004-27a"/>
懼不能舉有貞助挽以行忽天色昭明星月輝光上皇<lb/>
顧問有貞等卿為誰各對某官某有貞等前導宻邇屬車<lb/>
既升奏奉天殿諸臣猶有在轝前者武士以椎擊有貞<lb/>
上叱止之時黼座尚在殿隅諸臣徃推之至中升座鐘<lb/>
鼓齊鳴百官入賀景泰皇帝聞鐘鼓聲問左右云于<lb/>
謙耶左右對曰太上皇帝景泰皇帝曰哥哥做好上既<lb/>
復辟即日命有貞依舊左副都御史兼翰林院學士明<lb/>
日陞兵部尚書命掌内閣事三月封武功伯仍命兼華<lb/>
<pb n="KR2f0040_WYG_004-27b"/>
盖殿大學士掌文淵閣事<hi>蘇村小纂</hi>
　　石亨之變三<hi>李賢</hi>
石亨欲徃来大同顧紫荆闗謂左右曰若塞守斯闗京<lb/>
城何由能至識者知其心不順每憚于謙兼懼正人之<lb/>
多不敢决為天順初自南城迎復之功封忠國公益恃<lb/>
寵招權納賂天下都司及邉將多出門下是年二月初<lb/>
三日朝退歸私第所親盧旺彦敬杜清等二十餘人各<lb/>
叩頭起侍亨曰我這職事皆爾之所欲為者衆不知所<lb/>
<pb n="KR2f0040_WYG_004-28a"/>
謂咸曰我等賴老爹擡舉各衛指揮之職至是足矣三<lb/>
公之位何敢望也亨曰當時趙太祖陳橋之變史不稱<lb/>
其謀反爾等若助我至此我職非爾為之而何衆皆股<lb/>
戰南城有功瞽目指揮童先乃手出妖書曰惟有石人<lb/>
不動盖天意有待爾等勉力為之乃謀曰大同人馬甲<lb/>
天下我撫之素厚今石彪在彼充游擊將軍異日以彪<lb/>
代李文掛鎮朔將軍印北塞紫荆闗東出山東拒臨清<lb/>
决髙郵之隄以絶餉道則京城可不戰而疲遂議以盧<lb/>
<pb n="KR2f0040_WYG_004-28b"/>
旺守裏河一道各議分其地而還三月敵寇延綏命亨<lb/>
征之童先力勸亨成前謀亨曰為此事不難但天下各<lb/>
處都司除代未週待週為之不晚也童先曰時者難得<lb/>
而易失也恐時一失不可復得亨不聴童先私罵曰這<lb/>
厮不是幹此事亨時還無功見上於文華殿上命還位<lb/>
露刃以侍<lb/>
　　石亨之變四<hi>李賢</hi>
景泰不豫文武羣臣不過俟其不起請上皇復位時武<lb/>
<pb n="KR2f0040_WYG_004-29a"/>
清侯石亨都督張軏掌大兵小人欲圖富貴以為少保<lb/>
王文于謙與中官王誠等欲取宗室立之之說以激亨<lb/>
等借其勢而成之亨等遂以迎駕為功殺王文于謙等<lb/>
并貶謫陳循等十數人亨封忠國公軏封太平侯乃固<lb/>
寵攬權冒濫官爵黷貨無厭方復位之初人心大恱及<lb/>
見亨等所為人皆失望干動天象彗出星變日暈數重<lb/>
數月不息乃羣隂圍蔽太陽之象而亨恬不知戒賄賂<lb/>
公行强預朝政掠美市恩易置文武大臣邉將以彰其<lb/>
<pb n="KR2f0040_WYG_004-29b"/>
威有不出於門下者便欲中傷中外見其勢焰莫不寒<lb/>
心敢怒而不敢言亨姪彪頗驍勇驟陞都督性尤貪暴<lb/>
粗立邉功大肆兇惡謀鎮大同邀人奏保朝廷覺其不<lb/>
實使人亷察果皆虚詐置彪於法人心皆快已而罪連<lb/>
亨朝廷初念其功累宥之未幾家人𫝊說怨謗有不軌<lb/>
之謀於是置亨於法籍其家受禍甚烈議者以為天道<lb/>
好還如此人見其名位勢力如泰山之安一旦除之曽<lb/>
不少阻盖幽明寃抑從此伸氣雖朝廷之法有所不免<lb/>
<pb n="KR2f0040_WYG_004-30a"/>
亦其罪惡貫盈人神共怒助力於其間當時若以彪鎮<lb/>
大同誠為可懼且在京武官多出亨門下而亨又握兵<lb/>
權天下精兵無如大同稍有變動内外相應其禍可勝<lb/>
言哉此時雖欲撲滅力不能及今辨之於早除此大害<lb/>
非上之剛明果斷不能如此而亦祖宗在天之靈有以<lb/>
黙相之社稷綿逺端兆於此石亨既置於法平日出入<lb/>
門下者無不驚懼一日賢言於上曰元惡既除宜戒諭<lb/>
羣臣且安人心不究其餘遂行之中外釋然無不感戴<lb/>
<pb n="KR2f0040_WYG_004-30b"/>
朝廷之恩者初石彪事𤼵言官宻奏明日大班劾之即<lb/>
有漏泄於彪者上召賢曰羣臣黨惡如此不可不戒賢<lb/>
對曰誠如㫖意乃𠡠諭百官今後文武大臣無故不許<lb/>
徃来近侍官不許造大臣私宅錦衣衛官亦然於是莫<lb/>
不肅靖天下聞之亦皆竦息交通之弊遂止石亨下獄<lb/>
死法司請瘞其屍上召賢曰如何賢曰如此行之未為<lb/>
盡善法司宜執法論罪欲梟首示衆朝廷不從特全其<lb/>
首領尤見恩義尚存上曰然即從之<lb/>
<pb n="KR2f0040_WYG_004-31a"/>
　　曹吉祥之變<hi>李賢</hi>
内官吉祥居禁庭最久為人惟喜私恩小恵招權納賄<lb/>
擅作威福甞徃雲南福建殺賊帶去夷官軍能騎射取<lb/>
功因而收於部下加以恩澤為腹心天順初召呼此輩<lb/>
迎駕俱陞大職此輩亦感吉祥之恩後石亨事𤼵冒官<lb/>
者俱革去此輩又為吉祥所庇不動吉祥初以迎駕為<lb/>
功貪圖富貴一家弟姪俱得大官又賣官鬻獄凟貨無<lb/>
厭上初不得已而從其所欲後不能堪稍疎抑之吉祥<lb/>
<pb n="KR2f0040_WYG_004-31b"/>
輒懐異志令其姪昭武伯欽糾集所恩之人謀為不軌<lb/>
㑹兵部尚書馬昻懐寧伯孫鏜統官軍徃陜西殺賊於<lb/>
五年七月二日早辭欽等乗機欲殺馬昻孫鏜等就擁<lb/>
兵入内為變幸而孫鏜等先覺二鼓時即報於内禁門<lb/>
不開欽兄弟與同惡者先詣錦衣衛指揮逯杲宅前遇<lb/>
杲方出斬其首碎其屍盖杲亦吉祥所恩之人後朝廷<lb/>
委任行事且禁欽非理之事所最恨者先害之然後分<lb/>
布於各禁門待其開擁入三鼔至門欽兄弟四五人俱<lb/>
<pb n="KR2f0040_WYG_004-32a"/>
在東長安門予四鼔到朝房聞搶馬驚亂以為出征之<lb/>
軍及入房聞呼錦衣衛指揮焦夀郭英等拿住予亦不<lb/>
知何如又呼予官名曰尋李學士予方恐即出房至門<lb/>
前見披甲持刀者數人一人砍予一刀又打一背曹欽<lb/>
適至見予不忍殺連呼尊長托予手曰毋恐叱退持刀<lb/>
者且告曰我父子兄弟盡忠迎駕復位今被逯杲譖毁<lb/>
反欲相害提杲頭示予曰誠為此人激變不得已也予<lb/>
曰此人生事害人誰不怨恨既除此害即可請命欽曰<lb/>
<pb n="KR2f0040_WYG_004-32b"/>
就與我寫本進入即令人防予至吏部朝房尚書王翺<lb/>
處借紙筆寫成予拉翺同行於門縫投進欽見門不開<lb/>
乃舉火焚燒復欲害予令持刀者同予尋尚書馬昻得<lb/>
翺等解之及天明上馬呼衆馳徃東安門又令披甲持<lb/>
刀者一人馳馬尋予翺等復解之忽有孫鏜領官軍襲<lb/>
而圍之予乃得脫時恭順侯吳瑾左都御史寇深俱被<lb/>
殺死予被傷在吏部至晚大雨不止聞官軍圍欽等於<lb/>
其宅盡誅之予慮其脅從者不寧即投本進入請急宣<lb/>
<pb n="KR2f0040_WYG_004-33a"/>
聖㫖脅從者罔治以安反側之心然後詔示天下布寛<lb/>
恤之恩一切不急之務悉皆停罷與民休息吉祥已正<lb/>
典刑盖此亂臣賊子肆行反逆天地鬼神所不容當時<lb/>
若不早覺各門既開此賊擁入縱横一時不能禦之其<lb/>
禍不可勝言畢竟就戮被其傷害多矣幸而早撲滅之<lb/>
此實宗社之福也<lb/>
　　吳瑾碑錄<lb/>
天順辛已逆賊曹欽謀為不軌潛俟七月二日早朝入<lb/>
<pb n="KR2f0040_WYG_004-33b"/>
内為亂恭順侯吳公先於是夜一鼔聞之即與其弟廣<lb/>
義伯琮約總兵懐寧伯孫鏜走詣長安門告變於是禁<lb/>
門不啟賊計遂窮舉火燒禁門公等率兵𠞰殺奮不顧<lb/>
身賊雖誅滅公已捐軀矣嗚呼先機告變公之忠也殺<lb/>
賊喪元公之勇也然則逆賊之敗豈非公之功乎<lb/>
　　平逆頌<hi>程敏政</hi>
天順辛巳秋北敵博囉擁衆寇迤西上命懐寧伯孫鏜<lb/>
帥師禦之而以兵部尚書馬昻節制其軍先是昭武伯<lb/>
<pb n="KR2f0040_WYG_004-34a"/>
曹欽及其黨以復辟功權傾中外上稍裁抑之遂蓄異<lb/>
圖時以七月二日出師欽約其兄都督曹鐸從兄都督<lb/>
曹□弟都督曹鉉謀入内為亂推其黨之黠者為謀主<lb/>
而以其部所典禁兵及其仲父宦者曹吉祥為内援并<lb/>
結番將都督巴延額森等數十人以樹黨是日都指揮<lb/>
旺札勒圖亮詣長安門告變夜二鼓宫中聞變詔侍直中<lb/>
官執吉祥以俟天曙漏下四鼓舉兵犯闕合番漢兵五<lb/>
百騎直抵禁城雷鼔大振撾殺錦衣衛指揮逯杲擊翰<lb/>
<pb n="KR2f0040_WYG_004-34b"/>
林學士李賢傷首并執吏部尚書王翺於東朝邸鐸帥<lb/>
數騎而西殺左都御史寇深斮傷廣寧侯安時禁門未<lb/>
啟欽督其黨縱火焚東西皇城門及東華門朝臣悸散<lb/>
莫知所出達曉王師始集詔㑹昌侯繼宗將之鏜諸軍<lb/>
先登恭順侯吳瑾及諸將臣分道逆擊昻以精兵殿之<lb/>
首尾連絡旗鼔相望欽退屯東華門□以衆接戰王師<lb/>
銳甚賊衆披靡自辰至午敗□斬之欽中流矢創甚振<lb/>
䇿以馳適瑾將五六騎出覘卒與欽遇衆寡不敵力戰<lb/>
<pb n="KR2f0040_WYG_004-35a"/>
死之還駐東大市街相拒至酉鉉以百餘騎徃来馳突<lb/>
者三王師環結不動自相枕藉鏜令執潰者斬以徇責<lb/>
戰益急𤼵神臂弓追斬鉉欽益懼使百餘騎還攻朝陽<lb/>
門不克諸軍進薄其衆大破之鐸為亂兵所殺欽入溺<lb/>
於眢井中其黨巴延額森等縋城以遁遣兵追之皆被<lb/>
獲是晚乗輿出御午門朝百官詔下吉祥及巴延額森<lb/>
等於御史獄皆伏誅仍以鐸棄市而磔欽屍籍其家以<lb/>
賚將士餘黨並落二職流嶺南旌死節功追封瑾梁國<lb/>
<pb n="KR2f0040_WYG_004-35b"/>
公諡忠壯贈深少保諡莊愍論功行賞加繼宗太保安<lb/>
太子少傅賢翺昻並以本官兼太子少保鏜賜爵徹侯<lb/>
而進旺扎勒圖亮為都督餘將士加官進爵有差明日下<lb/>
詔暴欽罪於中外於戱不測之虞起於一旦若此伏惟<lb/>
皇上聖徳神武荷天地廟社之休不旋踵而醜類殄滅<lb/>
宫闕肅清稽古考今宜有紀述臣誠不佞謹撰平逆頌<lb/>
一首雖不敢上備尚書故實亦少見愛君尊主之誠不<lb/>
能自已於萬一云爾<lb/>
<pb n="KR2f0040_WYG_004-36a"/>
煌煌大明五葉嗣承爰及我后奉天中興既循既攘内<lb/>
外時乂有孽其間欲梗予治蠢兹吉祥實維寺人中懐<lb/>
孔奸曹騰之孫假子曰欽開國昭武手提禁兵孰敢予<lb/>
侮后惡其驕曰爾永圖欽乃蓄異萃彼逃逋中構吉祥<lb/>
以逞無賴以效阿瞞而力弗逮孟秋既朔熒惑在垣伺<lb/>
間而舉狺聲喧喧燔我闕門戕我朝士蹀血闕東金吾<lb/>
御史惟相惟將臣賢臣安如唐衡度被斮被殘飛變夜<lb/>
聞后赫斯怒曰爾繼宗元舅元輔徃暨爾鏜用整厥師<lb/>
<pb n="KR2f0040_WYG_004-36b"/>
爾瑾先驅爾昻殿之靖此狡童惟爾之績爾惟弗績罪<lb/>
弗爾惜衆奮其武如羆如熊大旗飜飜礟聲震空賊鋒<lb/>
始交逆陣而鬨瑾喪其元人百其勇再鼓以進羣醜遂<lb/>
奔乃馘乃俘奏功轅門兔技斯窮如醉罔省反走厥家<lb/>
授首眢井梟徒獍隊不日成擒天開日舒眚銷沴沈后<lb/>
御午門告爾大衆罔治脅從無怖無恐吉祥就磔欽首<lb/>
懸竿槁街闐闐都人快觀乃瀦其居乃殄厥世爾族爾<lb/>
婣投屏四裔籍錄所入有帛有金爰犒我士凱歌謳吟<lb/>
<pb n="KR2f0040_WYG_004-37a"/>
勸忠褒功后有明詔公侯公孤有𠡠有誥羣臣稽首我<lb/>
后永貞大憝既平聖武乃成我后曰嘻惟天之祚將率<lb/>
之力祖考之祜允顯聖徳巍巍難名告功萬世敢揚頌<lb/>
聲<lb/>
　<lb/>
　<lb/>
　<lb/>
　<lb/>
<pb n="KR2f0040_WYG_004-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟錄卷四<lb/>
</p>
<p>
</p>
  </div>
</body>
</text>
</TEI>
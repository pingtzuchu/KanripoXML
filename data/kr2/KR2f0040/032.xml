<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録卷三十二</head> <lb/>
    <p>
<pb n="KR2f0040_WYG_032-1a"/>
欽定四庫全書<lb/>
　名臣經濟録卷三十二<lb/>
　　　　　　　　　　　　　明　黄訓　編<lb/>
　兵部<hi>武選上</hi>
　　襲替犯堂疏<hi>王憲</hi>
武選清吏司案呈奉本部送兵科抄出羽林前衛親軍<lb/>
指揮使司僉事指揮使劉永昌奏臣伏聞洪武永樂洪<lb/>
熙宣德正統景泰天順等年軍職襲替並無堂兄弟姪<lb/>
<pb n="KR2f0040_WYG_032-1b"/>
之分自成化十七年都御史何喬新建議之後議論始<lb/>
紛紛矣至𢎞治十八年兵部㑹官議得凡武職立功之<lb/>
人故絶親弟親姪曾經襲過者俱許相沿承襲其姪孫<lb/>
以下及堂兄弟姪等項旁枝俱不准襲自是親姪孫子<lb/>
孫被革不勝悲苦往往奏告不已至正德十四年該武<lb/>
選司議得立功之人故絶親姪曾經襲過既許相沿承<lb/>
襲則姪孫亦係應襲人數或親姪有故而親姪孫徑承<lb/>
襲事則不得襲以此議例不一人心不平往往不服奏<lb/>
<pb n="KR2f0040_WYG_032-2a"/>
告不已又該先任兵部尚書今總制三邊尚書等官王<lb/>
瓊題稱查得洪武永樂宣德等年軍職故絶不論堂兄<lb/>
弟姪俱得承襲自成化十七年都御史何喬新建言題<lb/>
准事例止為見任軍職故絶查勘不係立功之人的𣲖<lb/>
子孫不許承襲並無追論先年立功之人故絶不許堂<lb/>
兄弟姪旁枝承襲緣由本部節年議奏亦無姪孫不許<lb/>
承襲之例至𢎞治十八年新例姪孫以下方不許襲但<lb/>
姪孫即係親姪之子親姪許襲而親姪孫不許中間多<lb/>
<pb n="KR2f0040_WYG_032-2b"/>
有襲過三四輩者一旦革充總旗無罪革職人心委的<lb/>
不平合無将官舍李宏等各父祖原係立功之人親姪<lb/>
孫曾經襲過者俱照𢎞治十八年以前舊例及成化十<lb/>
七年㑹官議准事例許其相沿承襲以後軍職襲替查<lb/>
係立功之人親姪孫沿襲一二輩以上與李宏等事體<lb/>
相同俱照舊例許其襲替以前减革襲過者待其子孫<lb/>
襲替之日查照改正照舊襲替緣係遵復舊例襲替軍<lb/>
職事理具題正德十四年二月十三日奉武宗皇帝聖<lb/>
<pb n="KR2f0040_WYG_032-3a"/>
㫖還照𢎞治十八年㑹議事例行欽此隨該本官奏稱<lb/>
臣等竊惟武職選授自洪武永樂以來至𢎞治十八年<lb/>
以前所行係祖宗舊制百有餘年相承之事所當遵守<lb/>
𢎞治十八年所議係一人一時之見所當改正臣等既<lb/>
知其非不敢隠黙伏望聖明留神省覽許照𢎞治十八<lb/>
年以前洪武永樂以來舊制遵行事體幸甚緣係恪遵<lb/>
成憲議復軍職襲替舊例事理具題正德十四年二月<lb/>
二十三日奉武宗皇帝聖㫖是欽此欽遵外自是武職<lb/>
<pb n="KR2f0040_WYG_032-3b"/>
襲替得一蘇矣臣嘗竊觀正德十四年之奏有曰立功<lb/>
之人故絶親姪曾經襲過既許相沿承襲則姪孫亦係<lb/>
應襲人數或親姪有故而親姪孫徑承襲事則不得襲<lb/>
以此議例不一人心不平往往不服奏告不已臣謂觀<lb/>
是言也則知十八年立議之刻夫親姪孫本係應襲人<lb/>
數止因親姪有故未襲便欲革罷其官非酷刻而何其<lb/>
王瓊之議曰姪孫即係親姪之子觀斯言也則知血脉<lb/>
相承親切無間非踈逺旁枝者比姪孫固無異於姪也<lb/>
<pb n="KR2f0040_WYG_032-4a"/>
姪而得襲姪孫不得襲此何理乎瓊又曰武職選授自<lb/>
洪武永樂以來至𢎞治十八年以前所行係祖宗舊制<lb/>
百有餘年相承之事所當遵受𢎞治十八年所議係一<lb/>
人一時之見所當改正臣等既知其非不敢隠黙由是<lb/>
而觀則瓊之言不但於義理通天理合且與舊制合矣<lb/>
至正德十六年兵部尚書彭澤具題謂王瓊前奏頗招<lb/>
物議相應改正夫𢎞治十八年新例已該王瓊辨其非<lb/>
舊制乃一人一時之見其姪孫一節又已辨論通暢彭<lb/>
<pb n="KR2f0040_WYG_032-4b"/>
澤既欲革罷王瓊之奏則當偹折王瓊前議之非詳辨<lb/>
𢎞治十八年立議之是可也今不細論彼此是非但朦<lb/>
朧誣以一句曰頗招物議是知理屈而但强誣之耳奈<lb/>
何自彭澤具題之後於今十年武職被革流蕩淪没者<lb/>
甚衆不勝悲苦邇者兵部武選司起火延燒本部工部<lb/>
荷䝉皇上特垂訪察而厯年被革官舍仰皇上離照之<lb/>
下具本聲訴䝉武選司未與議處但照彭澤具題事例<lb/>
将官舍叅究提問外臣嘗伏讀皇明政要恭見洪武二<lb/>
<pb n="KR2f0040_WYG_032-5a"/>
十九年九月大賚天下致仕武臣太祖諭之曰元末兵<lb/>
争中原鼎沸人不自保爾諸将臣奮起從朕效謀宣力<lb/>
共平禍亂勤勞偹至天下既定論功行賞使爾等居官<lb/>
任事子孫世襲永享富貴朕思起兵時與爾等皆少壮<lb/>
今皆老矣久不相見心恒思之故召爾等來所賜薄物<lb/>
以資養老爾等還家撫教子孫以終天年諸将叩首謝<lb/>
上因歎曰同厯艱難致有今日顧朕子孫保有無窮之<lb/>
天下則爾等子孫亦享有無窮之爵禄諸将臣無不感<lb/>
<pb n="KR2f0040_WYG_032-5b"/>
激至有墮淚者欽此臣每讀髙皇帝聖諭亦未嘗不墮<lb/>
淚感我高皇帝憫念武臣如此之至一則曰共平禍亂<lb/>
勤勞偹至二則曰同厯艱難致有今日一則曰子孫世<lb/>
襲永享富貴二則曰爾等子孫亦享有無窮之爵禄休<lb/>
戚相同之恩如此天地覆載之恩如此武臣子孫粉骨<lb/>
碎身豈堪補報哉伏望皇上仰體太祖之心俯察王瓊<lb/>
彭澤之奏果王瓊之奏有理彭澤之奏無謂乞勑多官<lb/>
㑹議将瓊所言查復施行虧枉官舍皆與改正庶使舊<lb/>
<pb n="KR2f0040_WYG_032-6a"/>
制不為新議所壊正議不至横為浮議所阻官軍幸甚<lb/>
臣不勝恐懼戰慄之至等因奏奉聖㫖兵部看了來説<lb/>
欽此欽遵抄出送司查大明律内一欵凡文武官員應<lb/>
合襲廕職事並令嫡長子孫襲廕如嫡長子孫有故嫡<lb/>
次子孫襲廕若無嫡次子孫方許庶長子孫襲廕如無<lb/>
庶出子孫許令弟姪應合承繼者襲廕若庶出子孫及<lb/>
弟侄不依次序攙越襲廕者杖一百徒三年欽此及查<lb/>
成化六年奏准武職絶嗣許從軍一祖子孫承繼其原籍<lb/>
<pb n="KR2f0040_WYG_032-6b"/>
疎族不許又查成化十七年該都御史何喬新題照得<lb/>
軍職有絶嗣者原籍同姓之人或稱同祖叔伯之孫或<lb/>
妄稱同堂兄弟之子孫或乞養異姓詐作親生兒男招<lb/>
贅女壻詐作同宗子孫買求官吏隣佑人等保勘送部<lb/>
冐襲官職今内外衛所軍官該支俸糧俱自民出嵗入<lb/>
有限而冗食無窮乞勑該部通行天下都司内外衛所<lb/>
軍官今後同宗之人原係立功授職者嫡𣲖子孫方許<lb/>
保送承襲旁枝不許保送其旁枝已襲職任身故之後<lb/>
<pb n="KR2f0040_WYG_032-7a"/>
再不許襲但有冐襲者限三箇月以裏首官改正冐襲<lb/>
之人并經該官吏等俱免問罪若執迷不首被人告發<lb/>
依律問擬照例發落本年九月二十八日㑹官議擬題<lb/>
奉憲宗皇帝聖㫖是都准議欽此通行巳久又查得𢎞<lb/>
治三年題准旁枝官舍有高祖原係總小旗者指揮革<lb/>
試百户千户革署百户職事俱准承襲百户革充總旗<lb/>
冠帶終身子孫准替旗役使之勉圖後功以後若無軍<lb/>
功雖遇例不得實授仍乞著為定例以後天下衛所保<lb/>
<pb n="KR2f0040_WYG_032-7b"/>
到承襲之人與此同者俱照此例查革若高曾祖止是<lb/>
軍役不係功陞總小旗役之人子孫告襲者仍照見行<lb/>
事例不許承襲又有此逓降之例於前例少變矣乃查<lb/>
得𢎞治十一年奏准立功授職之人所出嫡親子孫方<lb/>
許遵依律條挨次保送赴部襲替但係旁枝不問親疎<lb/>
通不許襲其巳襲者年老事故之日各該衛所不許再<lb/>
保伊男中間若高曾祖從軍原有職役及各親父祖襲<lb/>
替之後自立軍功俱各照依應得級數各另扣算一體<lb/>
<pb n="KR2f0040_WYG_032-8a"/>
保襲至此逓降之例不行又復通行之舊矣又查得𢎞<lb/>
治十二年題准今後軍職無功授職之人年老病故絶<lb/>
嗣若係堂叔伯兄弟旁枝子孫不分已未襲替查審明<lb/>
白俱不許承襲外其同宗之人原係先委在營所的親<lb/>
弟姪承襲伯兄職事不分久近子孫俱許相沿承襲此<lb/>
又一例所謂親弟親姪曾經襲過者俱許照例相沿承<lb/>
襲其姪孫以下及堂兄弟姪等項旁枝皆不許襲衛所<lb/>
官員自今文書到日為始敢有違例保送者軍職問罪<lb/>
<pb n="KR2f0040_WYG_032-8b"/>
調衛文職照例發落遇例不宥其旁枝子孫革去官職<lb/>
照依總小旗同宗之人皆得替補事例俱該收補總旗<lb/>
照例併鎗前例止許親弟親姪承襲此又申明惟此二<lb/>
項襲過方許相沿若親姪有故姪孫告襲即係疎逺不<lb/>
許承襲例起於此惟總小旗不拘犯堂故職雖減革俱<lb/>
收旗役犯堂革旗例方起此又查得正德元年題准軍<lb/>
職旁枝子孫髙曾以上原有職役及親祖父襲替堂伯<lb/>
叔兄職事之後自立功通計三級以上者自有本等官<lb/>
<pb n="KR2f0040_WYG_032-9a"/>
職其高曾以上原無職役親祖父襲替堂伯叔兄職事<lb/>
之後自立軍功一二級者例内不曾該載若不斟酌定<lb/>
擬未免輕重失宜今後旁枝子孫髙曾以上原無職役<lb/>
親祖父襲替堂伯叔兄職事之後得功不分署職實授<lb/>
但一級者併收總旗子孫世與冠帶其二級者世襲署<lb/>
百户庶幾情法允當經久可行以後遇有此等官舍保<lb/>
送襲替者悉照此例施行此親祖功逓加之例因前例<lb/>
開載未盡又立此例通前徹後則情法允當至矣盡矣<lb/>
<pb n="KR2f0040_WYG_032-9b"/>
始終遵行五六十年及查得正德十四年題准洪武永<lb/>
樂宣德等年軍職故絶不論堂兄弟姪俱得承襲後自<lb/>
成化十七年都御史何喬新建言題准事例止為見任<lb/>
軍職故絶查勘不係立功之人的𣲖子孫不許承襲並<lb/>
無追論先年立功之人故絶不許堂兄弟姪旁枝承襲<lb/>
緣由本年節行擬奏亦無姪孫不許承襲之例至𢎞治<lb/>
十八年新例姪孫以下不許襲但姪孫即係親姪之子<lb/>
親姪許襲親姪孫不許襲中間多有襲過三四輩者合<lb/>
<pb n="KR2f0040_WYG_032-10a"/>
無将官舍李宏等原係立功之人親姪曾經襲過者俱<lb/>
照𢎞治十八年以前舊例許其承襲此例蓋徒論世次<lb/>
之親疎未嘗攷其父祖功德之有無糜費俸糧冐濫名<lb/>
器在當時巳招物議之非在今日殊非為經久之法况<lb/>
今内外大小軍職衙門該支俸糧嵗入有限而冗食無<lb/>
窮制節謹度尚不能給又使旁枝之人無功而食可乎<lb/>
及查得正德十六年内該本部題查得武職立功之人<lb/>
故絶其姪孫以下旁枝不准承襲係𢎞治十八年本部<lb/>
<pb n="KR2f0040_WYG_032-10b"/>
㑹官集議題准通行事例葢以惜名器為心故欲正濫<lb/>
襲之武職以國家軍儲為重故欲省糜費之俸糧隨時<lb/>
損益因事制宜十餘年來守而勿失本部又行具奏准<lb/>
襲頗招物議之非終非經久之法所㨿前例應合改正<lb/>
今後仍照𢎞治十八年題准事例姪孫以下人等仍不<lb/>
准襲其自正德十四年二月以後有照李宏等例襲過<lb/>
者待其子孫襲替之日一體減革本月十九日題奉聖<lb/>
㫖是准改正還照𢎞治十八年㑹議事例行欽此又查得<lb/>
<pb n="KR2f0040_WYG_032-11a"/>
嘉靖十年閏六月該本部題叅照李嗣隆石泰賈永明知<lb/>
有例立功之人故絶其姪孫以下旁枝不許承襲及節<lb/>
奉有皇上還照𢎞治十八年㑹議事例行明㫖自合安<lb/>
分各供職役為當乃敢妄引李宏非例事情鼓衆奏擾<lb/>
阻壊選法相應究治以警将來合候命下移咨法司将<lb/>
李嗣隆石泰賈永明行提到官照依律問擬發落庶奸<lb/>
頑知警而選法亦不致損壊矣等因本月十八日該本<lb/>
部右侍郎潘題奉聖㫖是欽此欽遵已經叅送去後今<lb/>
<pb n="KR2f0040_WYG_032-11b"/>
該前因通查案呈到部看得指揮使劉永昌建議欲姪<lb/>
孫以下俱許承襲及引皇明政要聖祖訓諭武臣之詞<lb/>
欲我皇上勑議施行臣等伏覩聖祖訓詞有曰子孫世<lb/>
襲永享富貴又曰爾等子孫亦享有無窮之爵禄但指<lb/>
有功之人子孫而言非謂旁枝疎逺其父祖原無軍功<lb/>
者亦得享無窮之爵禄也又查得大明律内一欵官員<lb/>
襲廕職事並令嫡長子孫有故嫡次子孫襲廕若無嫡<lb/>
次子孫方許庶長子孫襲廕如無庶出子孫許令弟姪<lb/>
<pb n="KR2f0040_WYG_032-12a"/>
應合承繼者襲廕弟姪應合承繼葢指親弟親姪同時<lb/>
者而言亦不及姪孫以下等項無功之人奈何厯年既<lb/>
深初意浸失軍職立功之人故絶原籍同姓之人或妄<lb/>
稱同祖伯叔之孫或妄稱同堂兄弟之子亦有乞養詐<lb/>
作親生贅壻詐為族屬買求官吏朦朧保送冐濫名器<lb/>
糜費俸糧故成化十七年都御史何喬新建議原係立<lb/>
功之人的𣲖子孫方許保送襲職旁枝不許保送其旁<lb/>
枝已襲者身故之日不許再襲通行已久至𢎞治十八<lb/>
<pb n="KR2f0040_WYG_032-12b"/>
年本部㑹官集議立功之人故絶親弟親姪曾經襲過<lb/>
者俱許相沿承襲其姪孫以下及堂兄弟姪等項旁枝<lb/>
俱不許襲一以惜名噐之冐濫一以省俸糧之糜費叅<lb/>
之情法可為經久無容再議正德十四年因人建言本<lb/>
部輕易變更遂至物議沸騰未及二年遇我皇上龍飛<lb/>
之初首先舉正五十餘年盡善盡美事例至此復舊行<lb/>
之又巳十年衆心已定何有他説况本部每兩月一選<lb/>
中間官舍多有係堂姪堂姪孫者亦有係堂伯堂叔堂<lb/>
<pb n="KR2f0040_WYG_032-13a"/>
伯叔祖者原以的𣲖有功相傳自一軰至十輩二十輩相<lb/>
沿無害其旁枝無功一輩固不可况至二三輩雖一朝<lb/>
一夕尚不可待又可至一輩二輩乎此即旁枝父祖别<lb/>
無另立功者也蓋有功子孫許其承襲雖逺不至禁革<lb/>
無功子孫不該傳襲雖近亦難准理本部該司文卷雖<lb/>
經燒燬部收貯選簿并内府印綬監内外貼黄俱各見<lb/>
在可查昨因賈永明等乘機妄行奏擾已經叅送究問<lb/>
今劉永昌又為論列前因臣等待罪本部凡可以便於<lb/>
<pb n="KR2f0040_WYG_032-13b"/>
襲替無不奉宣德意豈敢故為異同不拘王瓊彭澤或<lb/>
可或否俱不必論顧爵禄國家勸功之典固不當使有<lb/>
功者弗食其報亦不當使無功者得濫其恩揆諸法例<lb/>
事理而論之立功人的𣲖子孫不分親疎逺近照舊承<lb/>
襲親弟親姪曾經襲過者俱許相沿不革獨姪孫以下<lb/>
疎逺之人厯年事例俱在減革之數正以各人父祖原<lb/>
非有功偶因旁親有功者故絶例前相沿若復許其承<lb/>
襲則俸糧糜費人亦不知所重而何以勸有功耶兼且<lb/>
<pb n="KR2f0040_WYG_032-14a"/>
各該藩府中尉人員時或缺禄不完衛所官軍亦皆少<lb/>
糧無措嗷嗷待哺莫能相補度彼叅此獨可不加之念<lb/>
乎臣等竊惟𢎞治十八年㑹議事例前後遵行垂六十<lb/>
年名臣之所建議皇上之所舉正㨿此律例平此人心<lb/>
雖萬世可以傳行委難别議相應申明遵守合候命下<lb/>
之日本部行移内外軍職衙門今後立功人故絶同時<lb/>
親弟親姪應合承繼及曾經襲過者方許遵照律例保<lb/>
送其姪孫以下及堂兄弟姪除親祖例前相沿又自立<lb/>
<pb n="KR2f0040_WYG_032-14b"/>
有軍功者一體扣算保送其餘無功姪孫以下至堂兄<lb/>
弟姪等項及各人親祖沿襲職事之後别無自立軍功<lb/>
不許一槩妄保自文書到日為始敢有違例保送者軍<lb/>
職問罪調衛文職照例發落遇例不宥其旁枝子孫革<lb/>
去職役在内從本部在外從廵撫衙門照依總小旗同<lb/>
宗之人皆得替補事例俱收充總旗照例併鎗有功照<lb/>
例陞授著為定例使凡無功子孫不得倚奸混擾庶情<lb/>
法兩盡事體不致於紛更財用可省名噐不至於冐濫<lb/>
<pb n="KR2f0040_WYG_032-15a"/>
各都司衛所仍要刋刻板傍懸掛永逺遵守施行縁係<lb/>
遵舊制復正議以拯救軍官以消弭天變及奉欽依兵<lb/>
部看了來説事理未敢擅便等因嘉靖十年八月二十<lb/>
四日本部尚書王憲等具題奉聖㫖是都准識行欽此<lb/>
　<lb/>
　<lb/>
　<lb/>
　<lb/>
<pb n="KR2f0040_WYG_032-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録巻十一</head> <lb/>
    <p>
<pb n="KR2f0040_WYG_011-1a"/>
欽定四庫全書<lb/>
　名臣經濟録巻十一<lb/>
　　　　　　　　　　　　　明　黄訓　編<lb/>
　保治<hi>嘉靖</hi>
　　謝存問疏<hi>王鏊</hi>
臣竊念古之聖君賢相共成至治之隆者盖起於上下<lb/>
之交而近世之弊多起於上下間隔所以為上下之交<lb/>
其道有二一曰講學二曰親政陛下即祚以來時御經<lb/>
<pb n="KR2f0040_WYG_011-1b"/>
筵聖學勤矣臣愚猶過憂工夫或間斷而不洽所望清<lb/>
燕之間廣厦細旃之上時召文學侍從之臣從容講論<lb/>
凡帝王為治之大經大法日陳於前萬幾之暇惟是觀<lb/>
書觀書之暇静以養心則自内及外無非進學之地殷<lb/>
髙宗所以惟學遜志務時敏道積於厥躬者此也陛下<lb/>
昧爽視朝聖政勤矣臣愚猶過憂堂陛太懸絶而不親<lb/>
所望視朝之暇時御便殿公卿大臣侍從臺諌逐日輪<lb/>
對從容咨詢生民疾苦政事得失使得日陳於前揔攬<lb/>
<pb n="KR2f0040_WYG_011-2a"/>
乾綱不治微細接引忠賢不隔疎逺則自朝至暮無非<lb/>
修政之時周宣王所以早朝晏罷卒成中興之名者此<lb/>
也講學則聖心日明親政則聖政日修君臣上下周旋<lb/>
於一堂之上又安有間隔之患哉二帝三王之治可復<lb/>
見於令日矣聞古人雖在畎畆義不㤀君故敢輙効其<lb/>
愚誠不自知其言之可用與否其義則臣子事君盡心<lb/>
之道也惟陛下少留意焉<lb/>
講學篇曰國家經筵之設其盛矣乎天子自正朝輦御<lb/>
<pb n="KR2f0040_WYG_011-2b"/>
　文華公侯九卿大臣盛服侍列羽林之士亦皆環列<lb/>
　以聴經筵一開天下欣欣焉傳之以為希濶之典故<lb/>
　曰其盛矣乎然一嵗之間寒暑皆歇春秋月分日不<lb/>
　過三五日之間風雨則免政事有妨則免講之日夙<lb/>
　具講章至期講訖綸音賜宴儼然而退上下之情未<lb/>
　見其親且密也至於日講可謂親矣然體分猶過於<lb/>
　嚴上有疑焉未嘗問下有見焉未嘗獻也昔傅説之<lb/>
　告髙宗曰學於古訓乃有獲惟學遜志務時敏厥修<lb/>
<pb n="KR2f0040_WYG_011-3a"/>
　乃來遜者遜其志如有所不能敏者敏於學如有所<lb/>
　不逮成王訪落於羣臣曰學有緝熈于光明弼時仔<lb/>
　肩示我顯德行緝熈者繼續而光明之示我顯徳行<lb/>
　者冀羣臣有以開示之也商周之君其學如此之切<lb/>
　夫人主一日萬幾固不暇如儒生學士日夜孜孜然<lb/>
　而帝王精一之傳治天下之大經大法古今治亂之<lb/>
　迹天人精祲之際自非遜敏緝熈亦安望其有得而<lb/>
　今也濶畧如是暴之之日少寒之之日多傅之之人<lb/>
<pb n="KR2f0040_WYG_011-3b"/>
　寡咻之之人衆未見其能得也且不獨商宗周成為<lb/>
　然也漢光武雖在軍中投戈講藝息馬論道至夜分<lb/>
　乃罷唐太宗延四方文學之士房杜褚薛輩十八人<lb/>
　分畨直宿討論經籍或至夜分今貞觀政要與魏徴<lb/>
　所論亦可見矣宋世賢主宮中消日惟是觀書居常<lb/>
　禁中亦有日課翰林侍從日寓直禁中以備顧問我<lb/>
　太祖髙皇帝甫得天下開禮賢館與宋濓劉基章溢<lb/>
　輩日相講論其後聖學髙明詔誥天下皆出御製睿<lb/>
<pb n="KR2f0040_WYG_011-4a"/>
　翰如飛羣臣拱視今御製文集是也仁宗皇帝臨御<lb/>
　建𢎞文館於思善門之右文學之臣數人入直時至<lb/>
　館中講論孝宗皇帝經筵之外毎觀永樂大典又嘗<lb/>
　索太極圖西銘等書於宮中玩之尤嗜故學士沈度<lb/>
　之書日臨數過夫自古帝王之學如此祖宗之學如<lb/>
　此陛下睿哲自天春秋鼎盛講明聖學正其時也臣<lb/>
　愚特望於便殿之側修復𢎞文館故事妙選天下文<lb/>
　學行藝著聞者七八人更畨入直内閣大臣一人領<lb/>
<pb n="KR2f0040_WYG_011-4b"/>
　之如先朝楊溥故事陛下萬幾有暇時造館中屏去<lb/>
　法從特霽天威從容詢問或講經或讀史傳或論古<lb/>
　今成敗或論民間疾苦閒則游戲翰墨雖詩文之類<lb/>
　亦惟所好而不禁盖亦日講之義而加親焉大畧如<lb/>
　家人父子上有疑則必問下有見則必陳日改月化<lb/>
　有不知其然而然者時御經筵所以昭國家之盛典<lb/>
　日造𢎞文所以崇聖學之實功如是不已則聖徳日<lb/>
　新又新髙宗成王不得專美於前矣<lb/>
<pb n="KR2f0040_WYG_011-5a"/>
親政篇曰易之泰曰上下交而其志同其否曰上下不<lb/>
　交而天下無邦盖上之情達於下下之情達於上上<lb/>
　下一體所以為泰上之情壅閼而不得下達下之情<lb/>
　壅閼而不得上聞上下間隔雖有國如無國矣所以<lb/>
　為否也交則泰不交則否自古皆然而不交之弊未<lb/>
　有如近世之甚者君臣相見止於視朝數刻上下之<lb/>
　間章奏批答相闗接刑名法度相維持而已非獨沿<lb/>
　襲故事亦其地勢使然何也國家常朝於奉天門未<lb/>
<pb n="KR2f0040_WYG_011-5b"/>
　嘗一日廢可謂勤矣然堂陛懸絶威儀赫奕御史糾<lb/>
　儀鴻臚舉不如法通政司引奏上特視之謝恩見辭<lb/>
　惴惴而退上何嘗問一事下何嘗進一言哉此無他<lb/>
　地勢懸絶所謂堂上逺於萬里雖欲言無由言也臣<lb/>
　以為欲上下之交莫若復古内朝之法盖周之時有<lb/>
　三朝庫門之外為外朝詢大臣在焉路門之外為治<lb/>
　朝日視朝在焉路門之内曰内朝亦曰燕朝玉藻云<lb/>
　君日出而視朝退適路寢聴政盖視朝而見羣臣所<lb/>
<pb n="KR2f0040_WYG_011-6a"/>
　以正上下之分聴政而適路寢所以通逺近之情漢<lb/>
　制大司馬左右前後將軍侍中散騎常侍散騎諸吏<lb/>
　為中朝丞相以下至六百石為外朝唐皇城之北南<lb/>
　三門曰承天元正冬至受萬國之朝貢則御焉盖古<lb/>
　之外朝也其北曰太極門其内曰太極殿朔朢則坐<lb/>
　而視朝盖古之正朝也又北曰兩儀門其内曰兩儀<lb/>
　殿常日聴朝而視事盖古之内朝也宋時常朝則文<lb/>
　徳殿五日一起居則垂拱殿正旦冬至聖節稱賀則<lb/>
<pb n="KR2f0040_WYG_011-6b"/>
　大慶殿賜宴則紫宸殿或集英殿試進士則崇政殿<lb/>
　侍從以下五日一員上殿謂之輪對則必入言時政<lb/>
　利害内殿引見亦或賜坐或免穿靴盖亦三朝之遺<lb/>
　意焉盖天有三垣天子象之正朝象太微也外朝象<lb/>
　天市也内朝象紫微也自古然矣國朝聖節正旦冬<lb/>
　至大朝㑹則奉天殿即古之正朝也常朝則奉天殿<lb/>
　即古之外朝也而内朝獨缺焉非缺也華盖謹身武<lb/>
　英等殿豈非内朝之遺制乎洪武中如宋濓劉基永<lb/>
<pb n="KR2f0040_WYG_011-7a"/>
　樂以來如楊士奇楊榮等日侍左右大臣蹇義夏原<lb/>
　吉等嘗奏對便殿於斯時也豈有壅隔之患哉今内<lb/>
　朝罕復臨御常朝之後人臣無復進見三殿髙閟鮮<lb/>
　或窺焉故上下之情壅而不通天下之弊由是而積<lb/>
　孝宗晚年深有慨於斯屢召大臣於便殿講論天下<lb/>
　事將大有為而民之無禄不及覩至治之美天下至<lb/>
　今以為恨矣惟陛下逺法聖祖近法孝宗盡剗近世<lb/>
　壅隔之弊常朝之外即文華武英倣古内朝之意大<lb/>
<pb n="KR2f0040_WYG_011-7b"/>
　臣三日或五日一次起居侍從臺諫各一員上殿輪<lb/>
　對諸司有事咨决上據所見决之有難决者與大臣<lb/>
　面議之不時引見羣臣凡謝恩辭見之類皆得上殿<lb/>
　陳奏虚心而問之和顔色而道之如此人人得以自<lb/>
　盡陛下雖身居九重而天下之事燦然畢陳於前外<lb/>
　朝所以正上下之分内朝所以通逺近之情如此豈<lb/>
　徒除近世壅隔之弊哉唐虞之世明目達聰嘉言罔<lb/>
　伏野無遺賢亦不過是而已<lb/>
<pb n="KR2f0040_WYG_011-8a"/>
　　奏豫戒游逸以謹君徳事<hi>湛若水</hi>
臣久以險艱退廢山澤恭遇聖明繼極以人言起臣草<lb/>
野之中置諸勸講之列臣觀講官進講之時聖容淵穆<lb/>
聖聴專精臣愚豈勝聖學緝熈之望邇者以暑月暫輟<lb/>
講事臣竊憂之夫人之心無所用則放有所儆則存故<lb/>
廢於講學則或繼以逸欲不可不豫戒也孟軻曰雖有<lb/>
天下易生之物一日暴之十日寒之未有能生者也言<lb/>
人主不可一日不親賢講學也書曰惟聖罔念作狂惟<lb/>
<pb n="KR2f0040_WYG_011-8b"/>
狂克念作聖聖狂逺矣乃繫於一念之微可不寒心哉<lb/>
夫天下之事禁之於未然者易救之於既壊者難此臣<lb/>
所以日夜念此至切也夫以大舜之聖其臣猶戒之罔<lb/>
游于逸罔淫于樂無若丹朱傲惟慢游是好傲虐是作<lb/>
罔晝夜額額罔水行舟朋淫於家用殄厥世言雖聖不<lb/>
可以不念也不念則怠荒怠荒則傲傲則慢遊慢遊則<lb/>
暴虐暴虐則朋淫而殄世也夫殄世極矣其起於一念<lb/>
之微可不寒心哉周公作無逸戒成王首陳殷三宗周<lb/>
<pb n="KR2f0040_WYG_011-9a"/>
文王之無逸而享年有永其後嗣王生則逸逸欲愈甚<lb/>
而享年愈促繼自今嗣王其無淫于觀于逸于遊于田<lb/>
無皇曰今日耽樂乃非民攸訓非天攸若言不可不念<lb/>
勤恤戒遊逸以永命也夫不惟勤恤是念則觀逸游田<lb/>
之事興觀逸游田之事興則耽樂之心勝故下絶於民<lb/>
上逆乎天也夫天民邈矣其弗訓弗順乃生於一念逸<lb/>
欲之微可不寒心哉臣謂陛下今雖未御經筵日講然<lb/>
而憂勤之念兢業之心盖不可以寒暑間者臣願聖明<lb/>
<pb n="KR2f0040_WYG_011-9b"/>
以深居静思為本以温習尋求為業以敬親事天為職<lb/>
分以勤政親賢為急務隨處操存體認天理俾此心無<lb/>
異於經筵日講之時稍萌逸欲即為禁止舊徳老成如<lb/>
大學士楊廷和等新起宿望如戸部尚書孫交刑部尚<lb/>
書林俊及九卿大臣之賢時賜召問以興其成王畏相<lb/>
之心尤擇内臣之老成忠厚者俾給侍左右以責其旦<lb/>
夕承弼之益外則有輔相之賢内則有侍從之正出則<lb/>
有正學之程入則有游息之規謹十寒之戒遵克念之<lb/>
<pb n="KR2f0040_WYG_011-10a"/>
訓存儆戒之心勵無逸之教法天不息與時偕行則君<lb/>
徳成而萬化理矣臣職在以經義勸聖學以徳業禆人<lb/>
主故不容不言記曰畜君何尤畜君者好君也實愚臣<lb/>
之心伏乞聖明留意覽臣所奏根本重事存省座隅為<lb/>
天下力行之臣不勝犬馬至念縁係豫戒游逸以謹君<lb/>
德事理具本親賫謹具奏聞嘉靖元年六月初十日奉<lb/>
聖㫖這本所言豫戒遊逸召問大臣并擇内臣老成忠<lb/>
厚的給侍左右朕已知道了<lb/>
<pb n="KR2f0040_WYG_011-10b"/>
　　為修省事<hi>桂蕚</hi>
嘉靖七年四月二十四日吏部等衙門太子太保尚書<lb/>
兼翰林院學士等官桂等具題二十九日奉聖㫖災異<lb/>
迭見委因百姓不安所致卿等所言具見體國恤民至<lb/>
意仁壽宮及顯陵大工俱不可緩但不許浪費工力大<lb/>
木果勾足用採木官即便取回招商運木㑹計錢糧等<lb/>
項著工部還議停當來説陜西修築邊牆係是要務待<lb/>
豐年著撫按官即奏舉行勿得廢置不理王廷相且取<lb/>
<pb n="KR2f0040_WYG_011-11a"/>
回本部管事運河闗係至重開挑新河應否停止著戸<lb/>
工二部行總提督河道官㑹同漕運都御史總兵等官<lb/>
并奏内各項事情作急㑹議奏來定奪務要不悞將來<lb/>
嵗運夷情兩廣行王守仁雲貴四川行伍文定備倭行<lb/>
浙江鎮巡各議處應施行者徑自施行事體重大者具<lb/>
奏區處通鹽法免解瓶酒均寄養馬收净身也著該部<lb/>
各備細議奏定奪矜恤髙牆庶人蠲免帶徴錢糧禁約<lb/>
巡捕誣枉平民都依擬行有犯官員只依律處斷重守<lb/>
<pb n="KR2f0040_WYG_011-11b"/>
令尤係要務今後州縣正官有缺將見在聴選舉人三<lb/>
年以上嵗貢六年以上的從公揀選文學可觀年力精<lb/>
壯的選用如政蹟卓異撫按一體旌擢吏部不拘資格<lb/>
酌量陞用其餘俱罷欽此欽遵擬合通行<lb/>
一邊牆運河臣等㑹議得近該大臣言官因運河淺塞<lb/>
　邊報𦂳急遣大臣提督改造興修皆為國逺謀甚盛<lb/>
　舉也但當時議擬未及㑹計所費及行之頗覺煩勞<lb/>
　山東河南陜西之民有不堪命合無先勑兵部取回<lb/>
<pb n="KR2f0040_WYG_011-12a"/>
　見差勘處行邊右侍郎王廷相將應議事宜轉委該<lb/>
　邊守巡等官勘計奏請待年豐時暇次第行之<lb/>
一順夷情臣等㑹議得邇者廣西有田州之征川貴有<lb/>
　芒部之役老師費財生民已不勝苦今四川又有播<lb/>
　凱之事鎮巡累次勘處分撥分𨽻之議實土人彼此<lb/>
　情願雲南安銓之變由流官之激鳯陽朝文之變由<lb/>
　襲替之争而畢節各處亦相繼以變告矣大畧雲貴<lb/>
　川廣夷人互相觀望朝廷舉動當否係數省之安危<lb/>
<pb n="KR2f0040_WYG_011-12b"/>
　可不慎乎若因其勢收其心而能中彼肯綮則地方<lb/>
　自可不煩兵而定者必欲力以勝之竊恐民困征求<lb/>
　必將展轉無聊或見今之惡未除而意外之虞又作<lb/>
　在唐田悦朱滔之役足為明鑒仰惟皇上視華夷一<lb/>
　體之心惟法隆古之修徳深懲末世之窮兵不必專<lb/>
　主一說在兩廣者委任新建伯王守仁使之開誠心<lb/>
　號召土民而親詢其所願若用流官不必拘資格但<lb/>
　務擇人而重委任之若用土官或因功大小分為數<lb/>
<pb n="KR2f0040_WYG_011-13a"/>
　州或全付一人仍府之舊但期長久安寧夷夏兩便<lb/>
　其在四川播凱者催促鎮巡作速果斷衆説紛紜不<lb/>
　一當求人情之同然如見今兩廣之處在雲貴則安<lb/>
　銓鳯朝文罪惡已深决難輕貸然以夷攻夷昔稱良<lb/>
　法宜令尚書伍文定明白示諭有能除安銓鳯朝文<lb/>
　一起兇惡而以一府歸順者即以一府畀之有能除<lb/>
　一州之害而以一州來降者即以一州授之有能除<lb/>
　一村之害而以一村來歸者即以一村與之小者授<lb/>
<pb n="KR2f0040_WYG_011-13b"/>
　長官等號大者授知州等職使世守其地各該提督<lb/>
　等官俱要體朝廷好生之徳懇切布告使知朝廷所<lb/>
　以不宥岑猛安銓鳯朝文者以其貪淫暴虐賊殺爾<lb/>
　土人搶刼爾鄰封朝廷為天地夷夏之主不得已而<lb/>
　興師動衆止是為土人雪讎然土人近亦拒敵天兵<lb/>
　者實畏彼兇威事非得已非爾罪也首惡既誅之後<lb/>
　必使爾等各得所安一應事宜俱順爾夷人之心寸<lb/>
　土尺帛朝廷無所利焉如此而天不助順夷不歸心<lb/>
<pb n="KR2f0040_WYG_011-14a"/>
　無是理也但慮為將領者或意在貪功或有所畏忌<lb/>
　心不誠令不信則不足以感人心而安地方也皇上<lb/>
　稽古勤學以二帝三王為法者也夫帝王之道修徳<lb/>
　以來逺故舞干格苗萬世稱聖而窮兵黷武王者弗<lb/>
　取也又照浙江先年倭夷之變由寧波人宋素卿與<lb/>
　夷使搆隙相殺所致今宋素卿及經該地方官治罪<lb/>
　有差但彼時指揮袁璡等被夷人虜去彼國遺下夷<lb/>
　人百餘名亦見在紹興府各處羈住支費日繁民力<lb/>
<pb n="KR2f0040_WYG_011-14b"/>
　不堪夷貨若干見貯官庫近雖准行文彼國問罪處<lb/>
　置并行浙江鎮巡將夷貨違禁者解京其餘變賣及<lb/>
　造船送前項夷人還國至今未見下落况前項夷貨<lb/>
　未貢即有變故若即解京變賣恐於國體未宜合無<lb/>
　行令浙江鎮巡官作急造船將見在夷貨照舊貯庫<lb/>
　盡行開具數目公文付與應還夷人仍與勾過海飯<lb/>
　米等項令見在京琉球夷人帶回本國仍查照原奏<lb/>
　行文順賫國王將前項惡逆之人盡行處置前項物<lb/>
<pb n="KR2f0040_WYG_011-15a"/>
　貨何項入貢係解京之數何項貿易係應還之數并<lb/>
　送回指揮袁璡令彼將前項縁由一一明白照數開<lb/>
　報文移以憑施行待有差來謝罪或進貢之人方將<lb/>
　夷貨入貢者解京貿易者給還仍行該衙門著令琉<lb/>
　球夷使用心順帶并行琉球國王知㑹差人轉送毋<lb/>
　令失所乃重國體而信逺夷之一道也<lb/>
一均寄養馬以優畿甸臣等㑹議得順天保定河間三<lb/>
　府寄養馬疋以備緩急近年以來地方災傷民受養<lb/>
<pb n="KR2f0040_WYG_011-15b"/>
　馬之累十分不堪盖所屬州縣地多者莫不托為優<lb/>
　免人户以逃避也夫人不偏擾則户不偏累况國家<lb/>
　優免之制止是雜差凡寄養馬者地土糧差巳免其<lb/>
　半而不養馬可復不征其税乎此誠不通之論不平<lb/>
　之政也查得嘉靖五年以前此法尚未輕變至六年<lb/>
　各縣逃差奸民捏奏命下該部知道即用强不由官<lb/>
　司主張盡推養馬於無力不肯投托勢要之家者而<lb/>
　寄養之法大壊矣當時昌平知州固執不從輙假他<lb/>
<pb n="KR2f0040_WYG_011-16a"/>
　事凌辱知縣遂莫敢誰何而畿甸之民騷然矣合無<lb/>
　特勑改正惟不堪充軍之馬准嵗一揀賣以休息之<lb/>
一謹巡捕之職重贓官之法臣等㑹議得捕盗一事國<lb/>
　家甚重設民職於各府州縣者所賴以聨屬保甲以<lb/>
　安輯地方設軍職於京城及在外各衛所者所賴以<lb/>
　追勦捕捉以防衛地方近民官多羅織平民以獲盗<lb/>
　計功軍職多妄報首級以殺掠為尚本以化盗從良<lb/>
　者今反以激良為盗殊乖國家建官之意合無通行<lb/>
<pb n="KR2f0040_WYG_011-16b"/>
　撫按衙門嚴加究治領兵官必須約己率下申嚴紀<lb/>
　律所過之處不得秋毫有犯擒斬有名劇賊衆証明<lb/>
　白方許報功違者以故殺抵命其民職有縱容積年<lb/>
　捕人公行羅織以疑似執民不肯開豁者拿問革職<lb/>
　致死者以故殺罪之如原報賊情有虧枉者就為分<lb/>
　豁如此則地方得以寧謐而不致激民為盗矣又照<lb/>
　内外犯贓官員所以累經罷黜而不畏者以所犯非<lb/>
　枉法贓雖盈千百貫而罪止充徒故也夫犯重罪枉<lb/>
<pb n="KR2f0040_WYG_011-17a"/>
　法減輕贓僅滿貫即得充軍其各司及府州縣官於<lb/>
　所治之民或為人誣告人命或為人誣牽為盗明知<lb/>
　其究乃加異事同情也顧罪止充徒人豈畏之哉合<lb/>
　無定為事例凡各司府州縣官有犯前項强索無罪<lb/>
　人財物至值銀五十兩以上者𤼵邊逺充軍如詹事<lb/>
　府少詹事霍韜之論則法行而貪官始畏矣<lb/>
　　論劾貪暴大臣疏<hi>葛鴊</hi>
切見武定侯郭勛貪暴專横莫之與京該巡撫都御史<lb/>
<pb n="KR2f0040_WYG_011-17b"/>
孟春兩次題稱自𣲖夫銀故縱積年光棍出京害人等<lb/>
情竊照五府典司兵政原無徑自𣲖銀催徴解府舊規<lb/>
勛何人斯乃敢變亂舊章擅自僉𣲖并差防軍馮智等<lb/>
逺出外郡辱鎻官吏逼要銀兩支用不明查得勛先曽<lb/>
差人越闗擅拏職官及至認罪又不輸情該院叅其專<lb/>
横乖違要得罰治荷䝉聖恩歴數違慢之罪開示自新<lb/>
之端勛先年鎮守兩廣所得財貨不貲後罷歸以車五<lb/>
十餘輛輦至崇文門厰衞緝知重賂得免此其貪暴之<lb/>
<pb n="KR2f0040_WYG_011-18a"/>
罪一夤縁後府掌印在京各衙門惟都察院許出榜文<lb/>
此祖宗舊制勛擅自出榜禁約京城内外燒酒此其專<lb/>
横之罪二假燒酒之禁遣邏卒四出捜索酒家凡有疑<lb/>
似皆令逮捕見則捆一繩重决三十棍都人畏其酷暴<lb/>
以銀賂之計都城酒家不止數千通前得銀無筭此其<lb/>
貪暴之罪三團營軍士去年揑稱採打鼓石每軍科銀<lb/>
一兩今年指以修理營㕔每軍𣲖銀一錢其後到補役<lb/>
等項又罰修氷窖出銀五錢兩年所取無慮數萬此其<lb/>
<pb n="KR2f0040_WYG_011-18b"/>
貪暴之罪四召素知貿易者散以本銀按月取利如有<lb/>
短少自行拷打監禁此其貪暴之罪五自掌府事以來<lb/>
交結近倖大肆貪饕此其專横之罪六况拜蕭敬為假<lb/>
父四維陵夷以威力濟奸雄一軍聲怨伏望特勑兵部<lb/>
將勛先行革去見任再勑法司按其罪狀等因奉聖㫖<lb/>
該衙門知道<lb/>
　　遵祖訓以端政體疏<lb/>
臣嘗伏讀聖祖之訓有曰凡廣耳目不偏聴所以防壅<lb/>
<pb n="KR2f0040_WYG_011-19a"/>
蔽而通下情也又曰朝堂决政衆論稱善即與施行大<lb/>
哉王言此誠子孫萬世帝王所當遵者也頃縁先朝内<lb/>
外奸人交通盤據䝉蔽主聰竊弄威柄朝政廢弛言路<lb/>
靡通將一應章奏或遷延沈匿不與聞達或揑改㫖意<lb/>
肆為欺罔以致予奪非宜刑賞失當及至言官論列又<lb/>
多留中不出甚至假以朝廷震怒動遭譴謫鉗制人口<lb/>
不復敢言是以下情不能上通真贋無從辨詰紊亂政<lb/>
本養成禍機壊祖宗法莫大於此重以奇衺淫巧百爾<lb/>
<pb n="KR2f0040_WYG_011-19b"/>
誘惑使先皇帝既不得日親萬幾又莫與儒臣接見經<lb/>
筵輟講積有嵗年浹月臨朝恒以昏暮君臣隔絶形迹<lb/>
疎違由是威福大權盡墮奸人之手内閣莫獲叅預六<lb/>
科徒事論駁御史無能糾察該部不敢執奏紀綱大壊<lb/>
奸黨横行患蓄邊防毒流海内上干天變下失人心十<lb/>
六年中大難繼作貽憂社稷壅蔽之禍兹亦極矣如先<lb/>
年劉瑾揑冩㫖意既以伏誅而近日錢寧家又復捜出<lb/>
題奉本四十餘件江彬沮抑邊情本一百三十六件司<lb/>
<pb n="KR2f0040_WYG_011-20a"/>
禮監隱藏不報本又數百件似此欺蔽可為寒心尚賴<lb/>
皇天眷祐宗廟有靈社稷不致顛危乃真幸耳兹者伏<lb/>
遇陛下聰明天錫仁孝夙聞起自親藩光陟帝位四方<lb/>
萬國延頸抵目瞻望太平今龍飛御極之初正勵精圖<lb/>
治之始且國家安危之幾俗化汙隆之候天下治亂之<lb/>
分君子小人進退消長之際於此焉决昨者伏覩明詔<lb/>
痛革先朝敝政洞察小人奸狀中外臣民不勝懽慶以<lb/>
為我朝百六十年以來未有如此詔令陛下撥亂之功<lb/>
<pb n="KR2f0040_WYG_011-20b"/>
可謂盛美蔑以加矣但臣以為本源之地不治則末流<lb/>
尚有可憂伏願陛下奉天法祖總攬權綱明目逹聰大<lb/>
開言路臣請自今伊始毎日視朝之餘即御文華殿聽<lb/>
政凡中外大小臣工所上章疏凝神注思逐一俯賜觀<lb/>
覽不時召入内閣大臣以備顧問從容講論斟酌裁决<lb/>
凡事情重大論議矛盾者則勑下廷臣集議不宜謀及<lb/>
䙝近徑自内批如先朝之為者即有寢罷亦宜明示外<lb/>
廷可否以彰陛下至公無我之度臣又竊伏私念内閣<lb/>
<pb n="KR2f0040_WYG_011-21a"/>
機密重地祖宗設官立法必極周詳擬㫖進奏宜必各<lb/>
有職掌綸音渙號亦必有所紀載前項奸蔽似若無可<lb/>
容者何乃公然隱匿而無所稽憑肆行矯詐而無復忌<lb/>
畏則是闗防之術尚若濶疎進擬之權容有侵越而小<lb/>
人乗勢因得以竊弄之矣然臣考之司禮監職掌著之<lb/>
祖訓内閣創置列於大明㑹典臣愚欲乞陛下仰遵聖<lb/>
祖大訓載稽我太宗文皇帝故事勑令内閣專一擬㫖<lb/>
司禮監專一進奏仍令内閣置立印信文簿一扇或鈐<lb/>
<pb n="KR2f0040_WYG_011-21b"/>
以御寶將逐日聖㫖裁决過事件明白開載每五日一<lb/>
次類進揭帖與六科㫖意題本對同雖陛下聖意有所<lb/>
予奪亦必經由内閣議而後行事有可否許令執奏不<lb/>
宜復有傳奉之制更乞勑令御前紀事給事中二員朝<lb/>
罷赴左順門㑹同司禮監官收接一應章奏紀其數目<lb/>
送吏科附簿以備查照如此則大公至正明白洞達壅<lb/>
蔽矯詐沈匿之奸舉無所容朝廷之政將無一不出於<lb/>
正矣臣忝官諫諍遭際聖明一念朴忠粗先有見於此<lb/>
<pb n="KR2f0040_WYG_011-22a"/>
伏望陛下修舉祖宗久大之業釐正累朝因襲之弊光<lb/>
復令典永示𢎞規追究前日壅蔽章奏朋比欺罔一應<lb/>
奸邪之人明降勑㫖處之重典以示大戒此實端本澄<lb/>
源法祖立政之第一義也伏惟聖明留神天下幸甚臣<lb/>
干冒天威無任隕越縁係遵祖訓以端政本事理未敢<lb/>
擅便謹題請㫖<lb/>
　　勤志聽言以端化本事<hi>鄭慶雲</hi>
臣惟人君以求言為職臣子以進言為忠陛下登極以<lb/>
<pb n="KR2f0040_WYG_011-22b"/>
來亦嘗求言矣然聴之者不什一拂之者常什九臣子<lb/>
有逆鱗之忠陛下無轉圜之美臣等近因聖體違和具<lb/>
務學親賢保聖躬數事上塵睿覽自謂於聖學聖躬少<lb/>
有補裨奉聖㫖該衙門知道欽此臣等愚昧不知所謂<lb/>
夫所謂該衙門者如今之六部三法司百職事之屬也<lb/>
至於臣等所言乃陛下自知之而自行之該衙門何與<lb/>
焉使其言之不可用亦當明示譴責為失言者之戒竊<lb/>
思今日如此批答非陛下之過也司章奏者之過也或<lb/>
<pb n="KR2f0040_WYG_011-23a"/>
隱匿不以上聞或票擬不由内閣䝉蔽攬權為國大蠧<lb/>
其罪浮於亂臣賊子盖䝉蔽者必至於攬權武宗十五<lb/>
六年之間其弊正在於此陛下所親見者也奈何今日<lb/>
忍蹈襲之耶臣等職諫南服騰章於數千里之外待報<lb/>
於一二月之間所以望陛下者如日月焉如恐其或虧<lb/>
也今臣等言焉陛下復不以為然而棄之則臣等之心<lb/>
益孤矣伏望自今以後勤萬幾而不間俯羣言而不遺<lb/>
切於身心利在國家者務行之必力則君身正而萬事<lb/>
<pb n="KR2f0040_WYG_011-23b"/>
理矣奉聖㫖該衙門知道<lb/>
　　務實勝以答天戒疏<hi>劉世龍</hi>
臣伏覩六月二十九日明㫖南京祖宗根本重地宗廟<lb/>
尤重朕聞大變不勝驚惕兹五祖神靈必須奉慰其祭<lb/>
告及修省之儀禮部便開具來看此誠上天示戒務要<lb/>
應之以實勿事虚文繼觀七月初三日明㫖又云致災<lb/>
之由端在朕一人欽此臣三復天言不勝感激乃作而<lb/>
嘆曰明明天子真大有為之君不世出之主也臣愚何<lb/>
<pb n="KR2f0040_WYG_011-24a"/>
幸而躬逢其盛哉臣聞天眷有徳變不虚生仰惟陛下<lb/>
仁政盖與天地同流而非常之災猶復不免推所從來<lb/>
實惟中外大小臣工職守無狀以致上干天和災及祖<lb/>
廟陛下乃輙引咎自歸復令諫官極言時政得失即此<lb/>
一念天監在兹昔周成王啟金縢之䇿天乃反風宋景<lb/>
公出罪已之言星為退舍矧陛下修省之誠務欲見諸<lb/>
行事之實臣見天心上格和氣日臻宗社無疆之休端<lb/>
在是矣祖宗在天之靈其有不慰者乎臣職非言路本<lb/>
<pb n="KR2f0040_WYG_011-24b"/>
不當言久有所懐不能自已兹重有感於陛下畏天之<lb/>
誠敢不乘時以效夫野人芹曝之獻謹以時務之重且<lb/>
大者列為三事仰凟聖聴少加省覽則臣愚不勝幸甚<lb/>
天下臣民不勝幸甚<lb/>
一曰杜諂䛕以正風俗臣聞天下之患莫大於風俗之<lb/>
　不正而風俗之不正由人心之壊使之也人心之壊<lb/>
　非有他也由患得患失之心使之也夫患得患失之<lb/>
　心勝則寡亷鮮恥之徒多寡亷鮮恥既繁有徒而正<lb/>
<pb n="KR2f0040_WYG_011-25a"/>
　色直氣日以消滅則平居之所恃以尊主庇民臨難<lb/>
　之所恃以仗節死義者焉攸賴哉今天下之風俗人<lb/>
　心臣不知其成何氣象也刻薄相尚變詐相髙謟媚<lb/>
　相師阿比相倚仕者日壊於上學者日壊於下如脂<lb/>
　如韋為鬼為蜮彼倡此和靡然成風或片言不相協<lb/>
　而禍患已逮於身家或一笑未及終而戈㦸已礪於胸<lb/>
　臆是以人圖自全勢不兩立與時浮沈之輩則惟以<lb/>
　安分守已為髙而常恐獲戾於人獨立卓行之士則<lb/>
<pb n="KR2f0040_WYG_011-25b"/>
　徒抱憤世嫉邪之志而安能手援天下以致人心益<lb/>
　薄風俗益偷究其末流不至於大壊極敝不已也臣<lb/>
　以為轉移變化之機非陛下以身先之雖復家置一<lb/>
　喙市列千金則積久之敝安能一旦而丕變耶伏望<lb/>
　陛下洞察幾微大加矯正握其要以風動四方端其<lb/>
　本以統馭萬事勿以詭隨阿䛕者為賢能勿以正直<lb/>
　鯁介者為不肖勿以私好而有所喜勿以私惡而有<lb/>
　所怒虚心以防邪佞之欺謙巳以來忠讜之益仍勑<lb/>
<pb n="KR2f0040_WYG_011-26a"/>
　大小臣工各相戒勉務協和以共圖成功毋朋比以<lb/>
　私植黨與事闗九重則明白開陳利及萬民則懇切<lb/>
　敷奏可者獻之否者替之不以事之小而互相隱藏<lb/>
　不以勢已成而巧於遷就獲乎上者勿以此而望於<lb/>
　下壊於已者勿以此而責於人將見四方聞風莫不<lb/>
　感動人心一移風俗自美如此而天心不應者有是<lb/>
　理乎臣恐陛下所謂應之以實者似亦可以少備採<lb/>
　擇之萬一也<lb/>
<pb n="KR2f0040_WYG_011-26b"/>
二曰廣容納以開言路臣聞天下之患莫大於上下之<lb/>
　情之不通也人君之德莫貴於使人得盡其言之為<lb/>
　美夫上下之情不通則貴賤之形迹日隔而壅蔽之<lb/>
　禍深人得以盡其言則人君之耳目日廣而欺隱之<lb/>
　弊絶夫壅蔽深則寸步之間皆如隔世雖欲用其明<lb/>
　不可得也欺隱絶則萬里之外皆如對談雖不用其<lb/>
　明而自莫之遁也古先哲王深知其然是以堯設敢<lb/>
　諫之鼔舜有誹謗之木成湯有司過之士武王有戒<lb/>
<pb n="KR2f0040_WYG_011-27a"/>
　慎之鞀謙虚自將延訪多術猶懼夫天下之情或有<lb/>
　未通天下之言或有未盡此所以上下交孚幽隱畢<lb/>
　達而大業昭於四方榮名垂於萬世者職此故也仰<lb/>
　惟陛下天縱聖神徳超今古其於天下之人如天地<lb/>
　之無不覆載而何所遺其於天下之情如日月之無<lb/>
　不照臨而何所遁而臣猶復喋喋云者真知陛下為<lb/>
　堯舜之主而必欲使斯世斯民同享唐虞之治而後<lb/>
　已也臣觀陛下臨御以來犯顔敢諫之臣比之先朝<lb/>
<pb n="KR2f0040_WYG_011-27b"/>
　尤為獨盛其故何哉良以真主難逢明時難再故凡<lb/>
　茍有志於用世者咸思乘時自奮以仰酬徳意之萬<lb/>
　一其幸而得言者亦必反復籌度而始敢冒犯乎天<lb/>
　威雖其一時所言或激切狂直未能悉中乎時而其<lb/>
　中心所發則忠愛憂思惟欲求盡乎臣節較諸循循<lb/>
　黙黙徒取寵以固位者盖不侔矣而今放逐既久悔<lb/>
　悟日深險阻備嘗事體自習是陛下之所以抑之者<lb/>
　乃所以成之也陛下何不悉加寛宥以逺追堯舜湯<lb/>
<pb n="KR2f0040_WYG_011-28a"/>
　武之盛軌哉臣以為非獨堯舜湯武為足尚也三代<lb/>
　而下如漢髙祖晉武帝雖皆有為之主要之亦未聞<lb/>
　乎王道者然周昌則以髙祖為桀紂劉毅則以武帝<lb/>
　為桓靈當時二君非惟不少加怒抑且笑而受之垂<lb/>
　之青史以為美談而二臣狂直之過亦自難掩則言<lb/>
　之當否其得失固在臣耳而君於德何損焉伏望陛<lb/>
　下念成才之難擴有容之度凡諸臣之一切以言而<lb/>
　獲罪者宥其既往之愆開以自新之路原其事情以<lb/>
<pb n="KR2f0040_WYG_011-28b"/>
　次録用其不幸而故者行令原籍官司存恤其家仍<lb/>
　令自今以後大小臣工凡有所見許令自陳養其敢<lb/>
　言之氣以無負其報主之心將見天下之耳目所聞<lb/>
　見益足以禆益陛下之聰明天下之血脈相貫通益<lb/>
　足以培植宗社之根本盛徳大業殆將與堯舜湯武<lb/>
　并隆而漢晉二君不足道矣如此而人有不孚和氣<lb/>
　有不應者哉臣恐陛下所謂應之以實者似亦可以<lb/>
　少備採擇之萬一也<lb/>
<pb n="KR2f0040_WYG_011-29a"/>
三曰慎舉動以存大體臣惟帝王為天下之宗師而舉<lb/>
　動尤人君之大節一動所在四方為綱一時所行萬<lb/>
　世不冺此其所闗係豈小者而可以弗慎哉仰惟陛<lb/>
　下臨御以來動與天合博大纎悉何事不周而臣猶<lb/>
　復惓惓不能自已於言者誠念生逢堯舜之君而惟<lb/>
　欲快覩雍熈泰和之治也臣聞之孔子曰敬大臣則<lb/>
　不眩又曰君子篤於親則民興於仁故舊不遺則民<lb/>
　不偷誠以大臣為中外臣僚之表率勲戚實國家休<lb/>
<pb n="KR2f0040_WYG_011-29b"/>
　咎之相闗茍非有大不可而不容以少貸焉者猶當<lb/>
　區為之處而不可以輕廢棄也臣惟陛下之於大臣<lb/>
　必先知其才之非常而可託故委之以重任而不疑<lb/>
　夫任之既重則禮之宜優今或忽焉而去之又忽然<lb/>
　而召之又或因事而械繫之箠楚之則何以為臣人<lb/>
　者勸哉夫臣之於君也猶子之於父也無所逃於天<lb/>
　地之間也是故其進退榮辱之際惟其命而莫之違<lb/>
　也而上之所以處之豈容不察其情而全其禮耶臣<lb/>
<pb n="KR2f0040_WYG_011-30a"/>
　愚為陛下歴試之餘其人果無足取則宜託詞省令<lb/>
　自劾以禮而退如見素行無缺委任既隆乃偶以一<lb/>
　時喜怒輙從而顛倒之陛下固已付之無心而不知<lb/>
　天下傳聞殊失觀望恐非以禮御人臣之道也至於<lb/>
　故舊如近日張延齡家憑寵為非勢所必至罪至難<lb/>
　議法自不容此在廟堂自有定論臣何敢贅側聞長<lb/>
　老之言孝廟在時待之過厚或至釀成近日之事殆<lb/>
　未可知矧彼豪貴之徒焉知盛滿之戒自貽伊慼今<lb/>
<pb n="KR2f0040_WYG_011-30b"/>
　復誰尤區區逆豎亦何足惜獨念孝廟在天之靈太<lb/>
　皇太后垂老之景乃至不能庇其骨肉之愛於情忍<lb/>
　乎陛下孝養兩宮心如日月海内臣民莫不稱頌恐<lb/>
　於此際殆亦不能不為一動心也頃見通報創造神<lb/>
　御閣啟祥宮特令二三大臣督理其事此固陛下尊<lb/>
　祖愛親事亡如存之義臣則以為南京太廟之災方<lb/>
　在目前陛下修省之誠正達天表五廟之靈倀倀焉<lb/>
　何所於依安慰之儀皇皇焉人皆有待抑其煨燼之<lb/>
<pb n="KR2f0040_WYG_011-31a"/>
　墟未知應否重建如不可已則今日工役之重且急<lb/>
　更有過於此者乎矧興作頻年四方彫敝災傷變故<lb/>
　到處相聞此又民勤於食時詘舉贏之候似宜劑量<lb/>
　輕重而為之以漸殆未晚也他如日用起居之常事<lb/>
　幾應酬之際凡有闗於聖德有禆於聖治有係於聖<lb/>
　躬者尤望澄心定慮熟思審處謀之於始以圖其終<lb/>
　慎之於微毋待其著則本端而物無不正徳盛而業<lb/>
　日昌隆人事修於下天心格於上和氣駢臻災變消<lb/>
<pb n="KR2f0040_WYG_011-31b"/>
　弭億萬載隆長之慶端在是此皆狂妄之談不識忌<lb/>
　諱之甚不知陛下所謂應之以實者此亦可以少備<lb/>
　採擇之萬一乎否也奉聖㫖劉世龍這厮譏訕君上<lb/>
　結庇逆惡悖慢肆行好生無理錦衣衛便差委的當<lb/>
　官校賫駕帖去即拏械來京説不許輕縱<lb/>
　　論驕恣武臣疏<hi>謝瑜</hi>
臣近得邸報太師兼太子太師武定侯郭勛奏為陳愚<lb/>
見遵祖制答聖明通選法用人才立稽考惜民財蘇困<lb/>
<pb n="KR2f0040_WYG_011-32a"/>
苦添鎮守以清政治以圖奠安事奉聖㫖這所奏事宜<lb/>
各衙門便看議了來説欽此臣等覽誦大駭聖明在上<lb/>
内外大小臣工莫不祗肅靖恭罔敢踰越而勛乃妄言<lb/>
凟亂肆無忌憚如此據勛之言則是六部院寺科道及<lb/>
撫按監司守令盡皆不才天下政務盡出勛之指畫乃<lb/>
理也謂聖明之世盡無一人可用盡無一事得宜何其<lb/>
誣妄之甚乎觀其所論各項事宜類多影響恍惚妄意<lb/>
億逆未嘗實見有何利弊其添設鎮守乃其主意之所<lb/>
<pb n="KR2f0040_WYG_011-32b"/>
在也必是久閒内臣重賄鑽求勛乃利其不貲之入并<lb/>
其日後肆出剥民以供奉於已為之試探陛下却乃謗<lb/>
讟諸臣以鉗衆口耳臣等不敢縷舉以塵天聴請以一事<lb/>
與勛辨之其曰天下官吏貪汙害民盖因陛下無腹心<lb/>
耳目之人在天下也又曰文武官員推奸避事許内臣<lb/>
劾奏則奸貪歛跡此正先朝奸邪之人所以蠱惑君心<lb/>
蠧害朝政之言而勛乃敢以陳於陛下之前乎果如勛<lb/>
言則内臣用事莫如正徳年間内臣歛手莫如陛下臨<lb/>
<pb n="KR2f0040_WYG_011-33a"/>
御以來是勛以正徳年間為太平極治而方今為積弊<lb/>
之時也十數年大壊極弊陛下一洗而更新之得失治<lb/>
亂不較自明而勛之倡議顛倒若此意豈無所為乎如<lb/>
使勛之言果行則陛下累年惠養安堵之民一旦困苦<lb/>
愁嘆當復如正德年矣且宦官用事害政傷治不獨正<lb/>
德年為然自古有之陛下斷自宸衷毅然裁革可謂度<lb/>
越百王傳之萬世而運祚綿永書之史冊而宇宙増光<lb/>
勛乃謂嘉靖年來不知何人奏請皇上因事取回豈奏<lb/>
<pb n="KR2f0040_WYG_011-33b"/>
者為妄奏而陛下為過聴耶陛下光明俊偉之事而勛<lb/>
以為偏私不公之甚其恣肆不臣何如哉陛下為萬國<lb/>
臣民之元首凡文武百官莫非陛下之股肱耳目心膂<lb/>
而刑餘之屬特以備門庭掃除之役耳君臣一體忠義<lb/>
天性豈惟宦官之親而大臣羣臣皆疎耶宦官鎮守利<lb/>
於宦官者勛欲用之科道巡視不利於宦官者勛欲去<lb/>
之是欲陛下盡疑天下之臣而獨倚宦官為腹心耳目<lb/>
勛何切切於宦官耶前代有以宦官為心腹耳目者陛<lb/>
<pb n="KR2f0040_WYG_011-34a"/>
下視之為何如主而勛用以此望陛下也孟子曰責難<lb/>
於君謂之恭陳善閉邪謂之敬勛之此言不恭不敬莫<lb/>
大於是又其言曰文官弄法武官已被鉗制不得如文<lb/>
武并用之時又非虚心為國忠陛下之言也勛亦武官<lb/>
獨被厚寵位極太師班列三公之上此武官之極也正<lb/>
宜持滿戒盈謙虛自保以求無負殊遇斯為盡道乃欲<lb/>
以一身攬九卿之權以數言鉗百僚之口内結宦寺外<lb/>
悦羣小總握軍機忌人干預何為者哉使其真有感恩<lb/>
<pb n="KR2f0040_WYG_011-34b"/>
圖報之誠經國濟時之畧方今邊塵屢警當决䇿以折<lb/>
衝天討方行當身先以勇往乃其職分之宜補報之地<lb/>
胡為因循退縮曽無一籌可展而招權出位為此誣妄<lb/>
之説乎知人如陛下聴言如陛下昭監如日月摧折如<lb/>
雷霆不昵近習不悦佞倖如陛下而勛敢肆無忌憚凟<lb/>
亂聖聰如此萬一得行又將無所不至矣天下之人一<lb/>
聞勛奏莫不驚悸憤嫉籲控無地臣等待罪言責敢鉗<lb/>
結以自固乎其他怙寵作威輕賢綱利又不可盡舉者<lb/>
<pb n="KR2f0040_WYG_011-35a"/>
伏惟聖明俯察則勛之忠邪自見早賜區處天下幸甚<lb/>
臣等萬死萬死不勝激切隕越之至謹具奏聞等因奉<lb/>
聖㫖這鎮守内官無益於治朝廷自有處置這本所言<lb/>
專借事攻毁勲臣本當拏究其情且不究治該衙門知<lb/>
道<lb/>
　　題添鎮守推將官疏<hi>張瓚</hi>
職方清吏司案呈奉本部送吏科抄出太師兼太子太<lb/>
師武定侯郭勛題臣每䝉皇上召見與二輔臣言論政<lb/>
<pb n="KR2f0040_WYG_011-35b"/>
務皇上論及邦本政令無不及時品第人才智識深知<lb/>
真切臣復何言但各衙門政令有失漫無照察稽考臣<lb/>
既得知不得無言以報皇上知遇之恩以救時弊之失<lb/>
以安宗社之計謹將愚見條陳伏望皇上聖明勑下各<lb/>
該衙門通行㑹議果能有益於天下國家采而行之庶<lb/>
有少補於萬分之一也臣民幸甚臣亦不勝幸甚開坐<lb/>
等因奉聖㫖這所奏事宜各該衙門便看議了來説欽<lb/>
此欽遵抄出送司又奉本部送准户部咨稱看得太師<lb/>
<pb n="KR2f0040_WYG_011-36a"/>
兼太子太師武定侯郭開陳事宜内除開取礦課以濟<lb/>
國用等事本部另行查覆外所據奏添鎮守分守内臣<lb/>
係𨽻兵部掌行煩為徑自查覆等因送司案呈到部看<lb/>
得太師兼太子太師武定侯郭題稱陳愚見遵祖訓答<lb/>
聖明通選法用人才立稽考惜民財蘇困苦添鎮守以<lb/>
清政治永圖奠安一節除通選法等事係𨽻吏部等衙<lb/>
門徑自查議外所據添設鎮守推陞將官二事係本部<lb/>
掌行合就開立前件議擬伏乞聖裁縁係陳愚見遵祖<lb/>
<pb n="KR2f0040_WYG_011-36b"/>
制答聖明云云及奉欽依這所奏事宜各該衙門便看<lb/>
議了來説事理未敢擅便開坐謹題請㫖<lb/>
一兵部推陞將官原為保障地方國之藩籬事之最要<lb/>
　者比年推陞一級必責其熟於地利深知兵法量才<lb/>
　擢用近年陞轉不論人之可否地方逺近輙行那改<lb/>
　以致邊方腹裏叅錯其人往往失事不寧將坐營推<lb/>
　陞副叅游擊都司守備等官似亦有序推用却又將<lb/>
　副叅游擊都司守備等官推陞坐營事體顛倒若斯<lb/>
<pb n="KR2f0040_WYG_011-37a"/>
　多矣如在營號頭把總只可推去叅將守備或分守<lb/>
　地方係軍旅衙門亦可知其軍旅矣如衛所指揮推<lb/>
　陞各都司軍政掌印僉書亦是案牘所闗亦可為之<lb/>
　舊案可循不致無稽之政且如即今將官比之文官<lb/>
　不同如舉人進士三年三百餘人况將官一方一鎮<lb/>
　三四十年作養不出二三人來因有小過小失若被<lb/>
　叅劾革退又有被人連累者及至用人則推之不出<lb/>
　將見在者東那西補皆為曲就為今之計安不忘危<lb/>
<pb n="KR2f0040_WYG_011-37b"/>
　乞勑兵部將見在各邊將官行令各處撫按官遵照<lb/>
　祖宗憲綱以禮相待不得推求細故輙擅凌虐以挫<lb/>
　鋭氣及用彼戴盔甲逺接撫按此皆擅作威福之大<lb/>
　槩也又將軍馬號令俱各侵奪掌管臨敵則責令將<lb/>
　官出兵却又不似平日之强悍臣切思我太祖高皇<lb/>
　帝開天立極以來深知文職輕舉妄動降印用武職<lb/>
　掛印不許文官干預軍機重任只許專理錢糧詞訟<lb/>
　盖有深意存焉但少有不遂又妄加恭劾文官權衡<lb/>
<pb n="KR2f0040_WYG_011-38a"/>
　太重致使武職垂首喪氣久矣將來誰復振作威武<lb/>
　以安不虞伏望皇上深戒文職衙門體皇明祖訓文<lb/>
　武并用彼此頡頏不敢相壓之意再察文官叅奏武<lb/>
　官所犯事情及失事輕重便見其虚實矣臣先曽具<lb/>
　奏為事充軍閒住致仕大小將官未見舉用再乞勑<lb/>
　下兵部行取來京㑹同府部驗看年力精壯尚堪䇿<lb/>
　勵者註名在部或留送團營寄操待有相應員缺推<lb/>
　用如年老不能赴京者聴其自便古人云一世之才<lb/>
<pb n="KR2f0040_WYG_011-38b"/>
　自足一世之用不資來世矣可不惜哉<lb/>
一前件查得先為公薦舉以備任用事該太師兼太子<lb/>
　太師武定侯郭題稱文武大小官員充軍為民冠帶<lb/>
　閒住及致仕去任者乞勑府部九卿科道等官及南<lb/>
　京各衙門并各處撫按各舉所知備開來歴不拘名<lb/>
　數奏聞簡用該本部擬議通行查照薦舉題奉聖㫖<lb/>
　是欽此又為前事該兵科等衙門都給事中等官王<lb/>
　庚等㑹保原任總兵官劉文等南京禮部等衙門尚<lb/>
<pb n="KR2f0040_WYG_011-39a"/>
　書等官霍等各保閒住都指揮韓平等俱該本部題<lb/>
　奉欽依起用及陸續推用去後今該前因照得本部<lb/>
　推舉將領必先儘本處官員次方取於鄰境盖以其<lb/>
　熟知地利至於邊方腹裏用各不同尤不敢叅錯若<lb/>
　夫副叅游擊都司等官推陞坐營坐司或將坐營坐<lb/>
　司等官推陞副叅游擊都司亦内外通融相沿舊規<lb/>
　在營號頭把總推陞守備各衛指揮推陞都司掌印<lb/>
　僉書亦因材授任法所宜然與本爵所奏大畧相同<lb/>
<pb n="KR2f0040_WYG_011-39b"/>
　其稱各邊撫按官與各將官要以禮相待不得輙擅<lb/>
　凌虐及將兵馬號令侵奪掌管妄加叅劾一節深為<lb/>
　有見相應議處合候命下本部移咨各邊巡撫都御<lb/>
　史及咨都察院轉行各巡按御史凡與各該總兵恭<lb/>
　將游守及各都司軍政等官相見各要遵憲綱以禮<lb/>
　相待不許將各將官輙加凌虐并各要修舉本等職<lb/>
　業不許將軍機事情侵奪掌管各該將官遇有失事<lb/>
　或為事等項指實論奏不許妄加叅劾務在文武協<lb/>
<pb n="KR2f0040_WYG_011-40a"/>
　和保障地方若有乖違者本部查訪得出恭奏治罪<lb/>
　再照本爵原奏為事充軍閒住致仕將官雖經本部<lb/>
　題奉欽依通行保舉推用但奏保者十無二三况將<lb/>
　材難得求之貴廣合無通行各處總督及巡撫都御<lb/>
　史㑹同各該巡按御史查訪所屬大小將官不拘閒<lb/>
　住充軍致仕等項果有謀勇出衆累立戰功為衆所<lb/>
　知堪任將領者開具實跡疏名具奏起送來京以憑<lb/>
　上請定奪<lb/>
<pb n="KR2f0040_WYG_011-40b"/>
一開取礦課以濟國用臣先因大工缺少工價銀兩具<lb/>
　題已該户部覆題通行各該有礦地方行查開取去<lb/>
　後止據薊州并山東沂州等處解到礦銀不上二萬<lb/>
　餘兩已後各該地方官吏不知有何觀望不肯承當<lb/>
　開収不見解報及今節該有礦地方山塲所産銀課<lb/>
　情願自備工食人匠開取有四六分者有平分者具<lb/>
　奏在部不見㑹議皆是各官狐疑猶豫之心深且長<lb/>
　而攄忠報國之心慢且薄只知開納監生農民賣官<lb/>
<pb n="KR2f0040_WYG_011-41a"/>
　鬻爵以為已便口説公言心生荆棘又被鼓惑以此<lb/>
　事無定議十分難行况各地方文官弄法武官被人<lb/>
　鈐制不得似文武并用之時久矣臣復思天下各處<lb/>
　鎮守分守内臣原係我成祖文皇帝命去鎮守十府<lb/>
　以防不虞後至歴代以來踵踵相因至於嘉靖年來<lb/>
　不知是何人奏請皇上節次因事取回不用皇上再<lb/>
　察所奏之人公乎私乎便見偏私不公之甚也以致<lb/>
　天下官吏貪汙虐害下人不得聊生盖因皇上無心<lb/>
<pb n="KR2f0040_WYG_011-41b"/>
　腹耳目之人在於天下也且内官壊事難保必無内<lb/>
　中奉公守法者亦豈無之只是比照文武衙門大小<lb/>
　官員事例要本衙門掌印官公同推選平昔行止端<lb/>
　莊弓馬熟閑年力精壯知文識字者列名上請皇上<lb/>
　親閲其能任而用之皇上再加嚴禁明㫖以誡守官<lb/>
　之箴有罪亦同文武官員之治罰如此誰無學好向<lb/>
　上存心守法哉切縁開礦舊例原是鎮守内官兼管<lb/>
　取用就將開礦之事付之則事體歸一若地方文武<lb/>
<pb n="KR2f0040_WYG_011-42a"/>
　官員推奸避事或面是背非作俑生事左道害人者<lb/>
　亦許鎮守内臣指實劾奏如此地方有保安之計奸<lb/>
　貪有歛跡之容矣<lb/>
一前件伏覩正徳十六年四月二十二日詔書内一欵<lb/>
　近年差出取佛買辦織造等項及腹裏地方并各邊<lb/>
　各闗俱係正徳年間新添分守守備内臣詔書到日<lb/>
　即便回京欽此又查得為應詔陳言以匡時政事該<lb/>
　巡按河南監察御史汪淵奏稱近年以來軍民財竭<lb/>
<pb n="KR2f0040_WYG_011-42b"/>
　貧窮入骨流移為盗皆因各處内臣鎮守等官徴求<lb/>
　科𣲖進貢鎻官縳吏誰敢抗違小民含寃賣男鬻女<lb/>
　誠可痛心近日奸邪納賄定一鎮守量地價值有謀<lb/>
　一缺用銀一十餘萬稱貸權門一倍償兩倍之息官<lb/>
　方到任債主隨之若非酷取小民何以酬前數之債<lb/>
　一方之民坐取數十餘萬上下侵漁指一科十計其<lb/>
　所費過於納税小民膏血安得不竭盗賊安得不起<lb/>
　乞要多官㑹議凡各處鎮守等官查非額設悉皆除<lb/>
<pb n="KR2f0040_WYG_011-43a"/>
　革等因該本部議擬題奉聖㫖不必㑹議各處鎮守<lb/>
　内臣不分新舊但有不合公議的司禮監從公推舉<lb/>
　亷慎老成之人更代今後著他每務要奉公守法安<lb/>
　静行事不許生事害人貽患地方欽此又為應詔陳<lb/>
　言廣聖謨以答天戒事該四川道監察御史毛鳯韶<lb/>
　題該本部議得各處鎮守監鎗提督分守等項太監<lb/>
　等官原非洪武年間舊制永樂以後増置日多皇上<lb/>
　累頒明㫖訓飭羣工節用恤民前項内臣如浙江福<lb/>
<pb n="KR2f0040_WYG_011-43b"/>
　建既有鎮守又有提督市舶浙江又有織造遼東宣<lb/>
　府大同寧夏甘肅既有鎮守又有監鎗俱二三人同<lb/>
　處一城似為冗濫相應歸併一員帶管内將一員裁<lb/>
　省河南江西山東既係腹裡地方各該鎮守又係添<lb/>
　設不久相應裁革俱取回别用其薊州地方分守内<lb/>
　臣一員守備内臣十員宣府地方分守内臣三員守<lb/>
　備内臣六員大同地方分守内臣二員守備内臣三<lb/>
　員總計三鎮東西相去不及二千里共設内臣二十<lb/>
<pb n="KR2f0040_WYG_011-44a"/>
　五員毎員占用軍人少者數十餘名或四五百名俱<lb/>
　不操練防邊合行撫按酌處歸併題奉聖㫖是准議<lb/>
　行又為應詔陳言廣聖謨以答天戒事該四川道監<lb/>
　察御史毛鳯韶題要將江西雲南二省鎮守内臣裁<lb/>
　革該本部議得省官節用正係我皇上聖政之先務<lb/>
　兩京内外文武冗員俱已陸續裁減革罷前項内臣<lb/>
　似宜減革等因題奉聖㫖准俱革取回欽此又為乞<lb/>
　廣天恩取回内臣以甦窮邊困苦事該巡按貴州監<lb/>
<pb n="KR2f0040_WYG_011-44b"/>
　察御史郭𢎞化題稱貴州地方委係疲憊軍民貧苦<lb/>
　乞要將太監楊金革回等因該本部議擬裁革題奉<lb/>
　聖㫖是欽此又為裁黜冗惡内臣以清聖治以快人<lb/>
　心事該兵科都給事中張潤身等題稱訪得鎮守浙<lb/>
　江太監鄧文鎮守兩廣太監張賜湖廣太監潘真福<lb/>
　建太監師章貪縱害事均為不職宜速賜罷黜永不<lb/>
　差補等因該本部議題題奉聖㫖是都准裁革取回<lb/>
　欽此又為乞恩憐處殘壊邊方停差鎮守内臣以永<lb/>
<pb n="KR2f0040_WYG_011-45a"/>
　圖安攘事該廣東道監察御史廖自顯題稱建昌營<lb/>
　鎮守内臣無事則坐享太平歛怨軍士有事則高臥<lb/>
　不出冡將貪功兵出失律乞要查照雲南等處事例<lb/>
　停止該本部擬合裁革題奉聖㫖是欽此又為災荒<lb/>
　頻仍軍民困極乞賜裁革鎮守以圖久安重地事該<lb/>
　陜西撫按等官都御史劉天和等題稱陜西鎮守内<lb/>
　臣貪饕殘酷剥民脂膏椎骨及髓俾全陜八郡三十<lb/>
　餘衛所之間元氣為之喪盡及稱前項地方外而三<lb/>
<pb n="KR2f0040_WYG_011-45b"/>
　邊既有鎮守而各鎮又有總制以控制之商漢之間<lb/>
　又有提督都御史以撫治之若鎮守内臣不過端居<lb/>
　省城坐享供饋而巳實與河南山東江西浙江諸内<lb/>
　地無異要將鎮守陜西内臣取回裁革不必再設明<lb/>
　著為令該本部議得内臣出守委非祖宗舊章聖明<lb/>
　中興以來多從裁革誠於地方有益軍民稱快今陜<lb/>
　西地方節年災傷即今尤甚比與他省鎮守内臣尤<lb/>
　宜裁革等因題奉聖㫖是鎮守陜西員缺依擬裁革<lb/>
<pb n="KR2f0040_WYG_011-46a"/>
　永不差補欽此又為貪饕鎮守官員公行鬻販屬官<lb/>
　科斂奉承乞恩黜治以安地方事該巡按四川監察<lb/>
　御史熊爵等題稱四川鎮守太監蕭通官尊法重氣<lb/>
　熖嚇人受其害者只得隱忍屈辱乞要比照江西河<lb/>
　南貴州事體將蕭通取回前缺不必差補該本部議<lb/>
　擬照例革回永不差補題奉聖㫖是蕭通准革回欽<lb/>
　此又為比例裁革鎮守内官以安地方事該提督兩<lb/>
　廣軍務兼理巡撫兵部右侍郎林富題稱廣西地方<lb/>
<pb n="KR2f0040_WYG_011-46b"/>
　土瘠民貧供應浩繁公私匱竭要將鎮守内臣裁革<lb/>
　該本部議擬照例裁革題奉聖㫖是欽此又為乞罷<lb/>
　鎮守内臣以安地方事該提督鴈門等闗兼巡撫山<lb/>
　西地方都御史黄鍾題稱山西地方地瘠民貧鎮守<lb/>
　太監害民尤甚乞要照例裁革著在典章永為遵守<lb/>
　該本部議擬裁革題奉聖㫖是欽此又為乞革鎮守<lb/>
　内臣以恤貧軍裕邊陲以光聖治事該巡按直𨽻監<lb/>
　察御史李朝綱題稱大同地方地土瘠薄軍民貧困<lb/>
<pb n="KR2f0040_WYG_011-47a"/>
　而鎮守之設非惟無益於地方抑且有害於軍士要<lb/>
　將太監張紳取回前缺永不推補該本部議擬裁革<lb/>
　題奉聖㫖是欽此已經通行欽遵外今該前因除開<lb/>
　取礦課係𨽻户部掌行徑自查議外為照各處鎮守<lb/>
　内臣原非太祖舊制永樂年間始差内臣鎮守後因<lb/>
　而添設漸多又有分守守備等項名色至正徳年間<lb/>
　其弊已極有如前項各官所論列者我皇上聖徳中<lb/>
　興首下明詔將各處内臣裁革後節因撫按等官具<lb/>
<pb n="KR2f0040_WYG_011-47b"/>
　奏又多取回員缺永不差補天下臣民無不稱頌聖<lb/>
　明今本爵具奏前因臣等查有節奏前項明㫖不敢<lb/>
　輕議嘉靖十七年四月初六日太子太保本部尚書<lb/>
　張等具題奉聖㫖各處鎮守内臣原不係太祖定制<lb/>
　今且著雲貴兩廣四川福建湖廣江西浙江大同用<lb/>
　毎一人著内侍監選去不許作威生事刻害百姓但<lb/>
　只著本等行事也與他勑其餘准議<lb/>
　　題為星變事<hi>王廷相</hi>
<pb n="KR2f0040_WYG_011-48a"/>
職方清吏司案呈奉本部送准禮部咨該本部題切見<lb/>
本年四月二十三等日夜有彗星見於雲中約長三尺<lb/>
光指東南在栁星二宿之次旬日以來明晦無常尚未<lb/>
銷滅臣等仰惟皇上尊天法祖勤政安民休徳至治上<lb/>
帝歆監自無致變之理也考之傳曰彗者除舊布新之<lb/>
象晏子曰天之有彗也所以除穢也變不虚生由人所<lb/>
召今者星見之異實皆臣等大小臣工不職所致然上<lb/>
天垂戒無非仁愛人君之意伏望皇上仰承天意益加<lb/>
<pb n="KR2f0040_WYG_011-48b"/>
祗慎擇日躬禱於𤣥極寶殿勑下該衙門大小臣工省<lb/>
已洗心自本月初八日為始如故事青衣角帶三日仍<lb/>
通行兩京九卿堂上官各令自陳臣等禮官奉職無狀<lb/>
感召災變實為諸司之首謹跧伏屏息以俟天威重加<lb/>
譴謫臣等無任恐懼隕越之至等因嘉靖十八年五月<lb/>
初六日太子太保本部尚書兼翰林院學士嚴等具題<lb/>
十二日奉聖㫖上天垂此星異非一次者在朕躬的過<lb/>
自省察之内外大小官員人人皆有代理之責宜各思<lb/>
<pb n="KR2f0040_WYG_011-49a"/>
過圖改不必青衣角帶外飾虚畏須實奉行用贊朕上<lb/>
承天眷奏禱今多事之日安得精専兩京九卿堂上官<lb/>
都待考察一併處分各處鎮守内官都著取回該衙門<lb/>
知道欽此欽遵擬合通行為此除外所據取回各處鎮<lb/>
守内官係𨽻兵部合就移咨貴部煩為查照欽遵施行<lb/>
等因咨部送司案呈到部擬合通行查取為此除外合<lb/>
就前去煩為轉行各處巡按御史查照該部題奉欽依<lb/>
内事理欽遵查照施行<lb/>
<pb n="KR2f0040_WYG_011-49b"/>
一咨各處巡撫都御史除外合咨前去煩照該部題奉<lb/>
　欽依内事理行令鎮守太監欽遵查照回京施行<lb/>
　浙江福建湖廣江西兩廣雲南貴州四川遼東大同<lb/>
　宣府延綏甘肅寧夏<lb/>
一具揭帖差主事楊予臣賫赴内府司禮監煩請查照<lb/>
　該部題奉欽依内事理欽遵施行<lb/>
　　乞留聖駕南巡疏<hi>王廷相</hi>
奏為聖駕南巡思獻愚忠事仰惟皇上諭禮部欲躬詣<lb/>
<pb n="KR2f0040_WYG_011-50a"/>
顯陵相卜吉兆旬日之内合行事宜靡不整辦齊備戒<lb/>
行有期臣竊觀皇上南行之計决矣必矣無復疑矣但<lb/>
臣日來積有私憂過計之慮欲聞之皇上九𤼵九止而<lb/>
不敢輙觸君父之怒既而思之人臣事君有犯無隱心<lb/>
有所否忍而不言是自欺其心不忠甚矣况大臣有心<lb/>
膂股肱之託與人主有同戚共樂之義者哉故終不得<lb/>
不為皇上陳之伏惟宥其斧鉞之誅少加聴納幸甚幸<lb/>
甚伏自聖諭下議南巡以來説者曰所過地方災荒特<lb/>
<pb n="KR2f0040_WYG_011-50b"/>
甚人相啖食流民載路盗賊蝟興恐有犯屬車之塵以<lb/>
致驚動乘輿者又有云聖諭南巡近邊冦敵如哈陶部<lb/>
落聞風為患深入腹裏如往年搶至昌平地方致使京<lb/>
師戒嚴者又有云今日之行扈衛官軍旗校及内外從<lb/>
官諸色人役不下數萬其糧料草束車輛馬疋各各供<lb/>
應所費不貲郡縣倉庫在在空虚百姓聞風逃避有司<lb/>
無所措處者此三者皆衆人之慮患之在外者若處置<lb/>
得宜猶可保其無虞臣之所慮乃不在此仰惟皇上玉<lb/>
<pb n="KR2f0040_WYG_011-51a"/>
體清勝常加静養善攝猶時小有不快今也逺涉長途<lb/>
日日登歴縱安輿輕輦未免勞頓而况衝冒風塵隔殊<lb/>
水土六氣襲之五内受之萬一倘致聖體違和聖心不<lb/>
暢誰其任之登頓於山原不如深宮大廷雍容之為安<lb/>
觸冒乎風塵不如逸神静志逍遥之為樂皇上何乃自<lb/>
苦而必欲親行哉臣常日每於朝祭之時獲覩天顔潤<lb/>
粹發氣滿容便與一二大臣言之不覺喜動於心時而<lb/>
聞有不快即為不樂今者皇上逺行去逸就勞舍静而<lb/>
<pb n="KR2f0040_WYG_011-51b"/>
動臣安得不為皇上慮之此臣之所以含痛於心不得<lb/>
不以愚忠陳之也臣又再三思之人君巡幸一事其所<lb/>
闗係至𦂳至要至大至重何以言之居中可以制外事<lb/>
勢機權盡由之我也處外必假付託事勢機權半由諸<lb/>
人也况勞人動衆之餘加之以苦急無聊之故變生於<lb/>
倉卒患起於不測此理勢之或有者觀諸自古以來人<lb/>
主巡幸之事載在史冊足為後世殷監者其得失安危<lb/>
之跡可考而知也知之而不言之是無深逺先幾之見<lb/>
<pb n="KR2f0040_WYG_011-52a"/>
者也是以至難之事草草視為泛常容易者也是不愛<lb/>
重其君犯險履危徼倖於萬一無事者也伏望皇上垂<lb/>
監往事少為加察焉且皇上必欲躬詣顯陵者乃欲自<lb/>
致其誠孝先皇也以臣觀皇上之孝盖自古以來所未<lb/>
有者矣何以言之漢宣帝曽繼昭帝之統矣而不能尊<lb/>
皇其父宋理宗能皇父矣而不能稱帝以宗之漢哀帝<lb/>
能稱皇而廟祀矣而不能宗祀以配天今皇上之於睿<lb/>
皇廟祀矣薦謚矣稱宗矣配天矣而因心之愛無所不<lb/>
<pb n="KR2f0040_WYG_011-52b"/>
極自臨御以來建皇極贊天地康四海服諸夷而繼述<lb/>
之業日為之隆雖大舜之克孝武王之達孝亦未有過<lb/>
於此者伏望皇上自信之重之况天子之孝與士民不<lb/>
同又何必躬自勞苦逺涉數千里之途以下同於士庶<lb/>
人之愛敬乎伏望皇上自信之重之今日之事皇上必<lb/>
欲合𦵏或送而南或遷而北定有宸斷臣請當事自行<lb/>
仍望皇上選遣安静老成曉事親信内臣二人與臣同<lb/>
事再勑内官監選擇各色該用人匠數十人聴臣等指<lb/>
<pb n="KR2f0040_WYG_011-53a"/>
使或送或遷兩月之内即有次第皇上安居九重清穆<lb/>
髙拱而臣等亦能辦集其事却將户部所供糧草賞賜<lb/>
各項銀兩留為修建顯陵之用一舉三得不惟可以慰<lb/>
皇上誠孝之心亦可以免皇上逺行之勞亦可以濟修<lb/>
陵之費大事易得以襄而亦無意外之虞矣宗社幸甚<lb/>
天下幸甚臣干冒天威不知避忌死罪死罪為此具本<lb/>
親賫謹奏以聞伏候勑㫖<lb/>
　　天變自陳疏<hi>王廷相</hi>
<pb n="KR2f0040_WYG_011-53b"/>
臣仰惟皇上欽承天道寅畏神祇凡百敬事和民無所<lb/>
不用其極宜乎天心格而和氣襲矣邇者奉先寶殿乃<lb/>
有震雷之變都城鼓樓復有龍火之災若天人不順應<lb/>
矣臣俛而思之皇上憲天之政如此其至望治之心如<lb/>
此其切今日之災變夫豈皇上致之意者中外臣工不<lb/>
能仰體聖心奉職無狀之所致爾臣謹以今日中外士<lb/>
風臣節頺壊之狀為皇上陳之以見臣竊位不職宜先<lb/>
罷黜之由伏惟聖明察焉記曰大臣法小臣亷古之士<lb/>
<pb n="KR2f0040_WYG_011-54a"/>
風如此天下烏乎不治社稷烏乎不安臣觀今日朝野<lb/>
之風大不𩔖此亷靖之節僅見貪汙之風大行一得任<lb/>
事之權便為營利之計賄賂大開私門貨積但過闗節<lb/>
㒺不如意濕薪可以㸃火白晝可以通神是豈清平之<lb/>
世所宜有者乎在先朝豈無賄者餽及百兩人已駭其<lb/>
多矣今也動稱數千或及數萬矣豈無貪者暮夜而行<lb/>
潛滅其跡猶恐人知矣今也納賄受賂公行無忌豈非<lb/>
士風之大壊乎大臣貪濁而日在髙位則小臣得於觀<lb/>
<pb n="KR2f0040_WYG_011-54b"/>
感之下者將無不惟利是圖矣京官貪濁而安處無事<lb/>
則外官被其鼔動之風者亦無不惟利是圖矣大小效<lb/>
尤内外征利由今之道不變其俗則在上者日以封殖<lb/>
在下者日以剥削民窮盗起而國事日非矣豈非時政<lb/>
之大害乎且古之士大夫難進而易退寧自守以俟時<lb/>
無寧違道速化以失已寧遁世不見知而不悔無寧熱<lb/>
中阿附毁道以求進盖以其見道明用心剛素有所養<lb/>
而然爾由是人主舉而用之大則可以康世濟務小亦<lb/>
<pb n="KR2f0040_WYG_011-55a"/>
可以風勵時俗而不失民望焉豈不有益於國臣觀今<lb/>
日士大夫之風殊與此異恬退者衆誚其拙奔競者咸<lb/>
嘉其能一登仕宦之途即存僥倖之志或以謟䛕䑛或<lb/>
以賄賂求或以奉承得甚至一官有缺各趨權勢之門<lb/>
講論年資體例應得之故先講既定則後講者或不能<lb/>
得以是無不爭先趨走搶而論之往來頻數閽者厭煩<lb/>
矣既講而不得則又喧嚷騰謗雖吏部亦難於處措故<lb/>
京師有講搶嚷之嘲斯人也自以為得計而不知有識<lb/>
<pb n="KR2f0040_WYG_011-55b"/>
者之見笑於側矣夫恬静者君子之流也奔競者小人<lb/>
之𩔖也奔競者進則恬静者必退由是以小人引小人<lb/>
而朝宁之上無君子矣朝無君子則法揆何由而清紀<lb/>
綱何由而振奸宄何由而除是奔競之風熾世道不祥<lb/>
之幾也豈非時政之大蠧乎仰惟皇上聰明神聖允邁<lb/>
堯舜道源政本澄清宣朗而臣下貪穢奔競之風至於<lb/>
如此豈不大可怪乎臣惟都御史職任糾察百僚振肅<lb/>
風紀今兹二者官邪風壊莫此為甚既不能正身格物<lb/>
<pb n="KR2f0040_WYG_011-56a"/>
使風清弊絶復不能不避嫌疑以抗疏論列悠悠坐視<lb/>
日惟嘅嘆致使内外奸貪公行無忌糾察何在振肅何<lb/>
在由是言之臣之不職在廷之臣莫有踰者雖䝉皇上<lb/>
天徳包容不即誅罰而臣尸禄曠職罪安所逃且夫一<lb/>
婦含寃三年不雨賤臣下獄六月飛霜事乃至微而天<lb/>
應甚著况賄賂交通匪人在職中間事情乖變賢否顛<lb/>
置害及地方軍民含寃者豈止匹夫匹婦而已哉由是<lb/>
觀之上干和氣以招天變實臣奉職無狀致之矣伏望<lb/>
<pb n="KR2f0040_WYG_011-56b"/>
皇上將臣罷歸田里以懲不職别選才賢以端臺揆實<lb/>
政可以責成懋功可以建立庶修省以實而災變亦可<lb/>
弭矣奏奉聖㫖卿職司風紀自後宜糾正百僚以弭天<lb/>
變不准辭吏部知道<lb/>
　　遵奉欽依條陳時政疏<hi>汪鋐</hi>
禮部因彗星為殃題乞通行九卿衙門并六科十三道<lb/>
各條列時政得失以聞節該欽奉聖㫖依擬務要思忠<lb/>
論實不許挾持泛引假公報私欽此欽遵竊念臣一介<lb/>
<pb n="KR2f0040_WYG_011-57a"/>
庸材無所知識曷能思忠論實以當聖意然待罪班行<lb/>
安敢不披瀝肝膽竭盡一得之愚伏聞臯陶之告大禹<lb/>
有曰在知人在安民此二言者實為治之大綱自古及<lb/>
今未有舍此而可以致治者是故自知人言之其目有<lb/>
四自安民言之其目亦有四重久任公選法杜僥倖尚<lb/>
亷介此四者知人之事也興水利恤刑獄廣儲蓄嚴守<lb/>
禦此四者安民之事也何謂重久任盖官不久任則無<lb/>
固志無固志則無實心無實心則施之政事皆因仍茍<lb/>
<pb n="KR2f0040_WYG_011-57b"/>
且之為簿書期㑹之間而巳耳今之言治者皆曰守令<lb/>
當乆任然豈惟守令天下之官雖不同其不可以聲音<lb/>
笑貌為則無不同也孰有不當久任者哉况法必公而<lb/>
後可行偏則不可行矣臣見近日中外庶官之遷轉比<lb/>
𢎞治以前其速常倍之昔以六年遷者今三年昔以八<lb/>
年遷者今四年久任之廢甚矣如是而欲職業修胡可<lb/>
得也然官缺則當補有缺無補則如之何而可哉此在<lb/>
掌銓衡者有消息調停之術視其輕重緩急之宜而處<lb/>
<pb n="KR2f0040_WYG_011-58a"/>
之當其可耳如家之用財務為撙節之法如此積以數<lb/>
年則久任之法自然可復而百司庶府靡不得人矣臣<lb/>
謂重久任者此也何謂公選法士之初授官惟憑吏部<lb/>
一考耳其才之優劣官之崇卑任之煩簡地之逺近悉<lb/>
於是取决焉夫既不能知其平日之實行而徒取信於<lb/>
一日之間數百字之文詞則已未可盡得其真矣况復<lb/>
茍且粗畧甄别失精挾私狥情顛倒錯亂則所以誤天<lb/>
下之人壊天下之事者又何可言哉臣願皇上勑下該<lb/>
<pb n="KR2f0040_WYG_011-58b"/>
部今後考選務如塲屋糊名編號先於考功等司取其<lb/>
善校閲即中等官四五員分與先看各定為九等不拘<lb/>
名數無上等則缺上等無中等則缺中等乃送於左右<lb/>
侍郎詳看裁决然後送於尚書復加校閲定以髙下如<lb/>
是則庶幾公而無私才者上不才者下天下之官庶幾<lb/>
各得其人矣臣謂公選法者此也何謂杜僥倖吏部之<lb/>
黜陟惟憑撫按舉劾舉劾不公則黜陟有不當矣夫其<lb/>
舉也或以賄賂或以親故其劾也或以私忿或以䜛譖<lb/>
<pb n="KR2f0040_WYG_011-59a"/>
故舉之之濫有省至數十人而劾之之濫有下及典史<lb/>
驛丞者職此由耳此撫按之薦舉實天下僥倖之大闗<lb/>
節也臣深知其弊故初受命為右都御史即以慎舉劾<lb/>
為皇上言之欲令薦舉各官務要精擇才行出衆政蹟<lb/>
卓異者舉之照依𢎞治以前闔省多不過四五人少或<lb/>
二三人糾劾各官務要求其真實不才事有顯跡者劾<lb/>
之如曰亷能公謹必指其亷能公謹者何事如曰汙濫<lb/>
姦佞必指其汙濫姦佞者何事毎一人項下必舉十餘<lb/>
<pb n="KR2f0040_WYG_011-59b"/>
事少亦七八事不得為泛然無稽之論如所舉之人始<lb/>
以亷舉而卒以貪敗始以公謹舉而卒以不謹敗吏部<lb/>
即查明白連坐以罪臣等即亦指實恭奏其清軍提學<lb/>
巡鹽巡闗巡茶馬屯田等項御史止將各管官員舉劾<lb/>
賢否其全不得一槩舉劾臣之言如此荷䝉皇上不棄<lb/>
芻蕘俯賜嘉納即降明㫖都依擬行臣不勝忻躍竊以<lb/>
為太平之機括在此矣奈何人心蔽固已極迄今三年<lb/>
鮮有著實奉行者臣是以即其所舉被黜干考察者疏<lb/>
<pb n="KR2f0040_WYG_011-60a"/>
實以聞乞正連坐之法荷䝉皇上含宏寛大之徳不忍<lb/>
盡棄猶以多寡為等差二名以下止得罰俸臣竊恐治<lb/>
惡不嚴則僥倖之門終不可杜而太平之效終不可致<lb/>
昔人有言一家哭何如一路哭夫往事臣不敢復言矣<lb/>
尚願今後不拘多寡但有薦舉不當事敗即連坐之務<lb/>
使法之行堅如金石雖千萬世不移也如此則舉劾自<lb/>
無不公黜陟自無不當矣臣謂杜僥倖者此也何謂尚<lb/>
亷介盖士之亷猶女之潔士而不亷則他行雖有可觀<lb/>
<pb n="KR2f0040_WYG_011-60b"/>
終無正己正人之實德决不能有所樹立猶女不潔雖<lb/>
千百其能千百其巧亦烏足尚哉是故亷也者士君子<lb/>
立身之大節也大節不謹他何取焉且如守令之職最<lb/>
為親民茍使其一介不取則自然一私不存法雖嚴人<lb/>
則畏之不以為苛政雖寛人則懐之不以為縱雖無剖<lb/>
决如流之才終有恩惠及民之實其致太平也何有茍<lb/>
或不亷則其嚴也為深為刻為强梁為暴虐而巳耳其<lb/>
寛也為柔為佞為懦弱為無斷而巳耳雖有治事之才<lb/>
<pb n="KR2f0040_WYG_011-61a"/>
率為濟奸之具其致亂亡也何有夫藩臬所以制乎守<lb/>
令者也撫按又所以通制之者也臣欲候命下行令撫<lb/>
按官員今後舉劾各官務擇其亷者舉之不亷者劾之<lb/>
其他賢否止於冊揭考語内見之不必形諸奏牘仍咨<lb/>
吏部將其所舉亷者即加顯擢不亷者即行罷黜及將<lb/>
在廷大小羣工不時詢訪一體黜陟尤望皇上如神之<lb/>
智亦試一加察焉則人心之趨向自正而太平可立待<lb/>
矣臣謂尚亷介者此也何謂興水利臣竊見各處地方<lb/>
<pb n="KR2f0040_WYG_011-61b"/>
水旱相仍五穀不登人民饑窘而陜西一省連年亢旱<lb/>
尤為狼狽臣乃考諸史冊知輔臣丘濬有言井田之制<lb/>
雖不可行溝洫之制則不可廢及又考其秦鄭國開涇<lb/>
水以為渠於是闗中為沃壤魏史起引漳水以溉鄴於<lb/>
是㵼鹵生稻粱蜀李氷壅江水作<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>於是蜀沃野千里<lb/>
漢召信臣造鉗盧陂人歌召父杜詩復修其業人歌杜<lb/>
母宋黄懋建言於河北諸州作水利卒有墾田六百里<lb/>
之效元虞集建言遼海一帶引水為田卒有海口萬户<lb/>
<pb n="KR2f0040_WYG_011-62a"/>
之設臣於是備由具奏乞勑陜西延綏甘肅寧夏及河<lb/>
南山東山西四川湖廣南北直𨽻各該巡撫都御史務<lb/>
要一體訪求古人巳行之迹著實舉行各嚴督所屬司<lb/>
府州縣衛所各該掌印管糧管屯等官各躬親循行郊<lb/>
野相視地宜某川之水可導某山之泉可疏其導之也<lb/>
或為溝或為洫必因水勢之大小其疏之也或為遂或<lb/>
為瀦必因地勢之髙下或為防以止水或為澮以㵼水<lb/>
或當為陂或當為堰考古人已行於昔者而施之於今<lb/>
<pb n="KR2f0040_WYG_011-62b"/>
求古人已行於彼者而為之於此必使山川原野之間<lb/>
水有所趨無壅遏之患水有所防無决壊之憂水有所<lb/>
蓄無散溢之虞如此則旱不能為災潦不能為虐而民<lb/>
之饑者可食困者可蘇矣臣之言如此伏䝉皇上特降<lb/>
明㫖謂水利工役重大還待邊方事寧時年豐稔來説<lb/>
欽此欽遵臣竊惟水利之興實皇上所以養育民生保<lb/>
全民命之大本也實皇上所以幹旋造化救度流亡之<lb/>
急務也今日聞之今日即賜施行若决江河沛然莫之<lb/>
<pb n="KR2f0040_WYG_011-63a"/>
能禦斯可以仰副皇上軫念元元不遑寢處之盛心明<lb/>
㫖所謂還待云者臣仰思聖意豈不曰民困甚矣曷可<lb/>
驅而勞之邊境危矣曷可舍彼顧此此聖意之詳慮却<lb/>
顧臣復何言但臣竊以為民之無田者其困已甚民之<lb/>
有田者雖困未甚也水利之修有田者為之與無田之<lb/>
民不相闗也且如十里之内有田百頃或數十家共則<lb/>
數十家為之或百餘家共則百餘家為之固不借力於<lb/>
他人也特以人心不齊必俟官府督責之而後可為耳<lb/>
<pb n="KR2f0040_WYG_011-63b"/>
以佚道使民雖勞不怨何懼其工役重大哉夫七年之<lb/>
病求三年之艾茍為不蓄終身不得旱乾為虐巳三年<lb/>
矣茍不及時興修水利則安得有豐稔之年乎若夫邊<lb/>
境雖曰多事然守邊者軍也非民也修水利者民也非<lb/>
軍也自不相涉也巡撫雖以邊事為急然亦未甞日日<lb/>
躬親從事於干戈戰陣之塲其所以督修夫水利者亦<lb/>
自不相妨也伏望皇上容納臣言早行一日則民命早<lb/>
活一日早行一年則民早活一年皇上軫念元元之心<lb/>
<pb n="KR2f0040_WYG_011-64a"/>
於是乎可以少慰而臣犬馬報君之忠亦於是乎可以<lb/>
少盡矣不勝幸甚不勝幸甚臣謂興水利者此也何謂<lb/>
恤刑獄切照刑部都察院問理各項詞訟監禁者動經<lb/>
屢年奏訴者斥充道路其間恃刁健訟之徒固不為少<lb/>
而抱抑負寃之輩亦不能無且如問官明知寃抑或習<lb/>
於因循或拘於成案或沮於嫌疑或溺於私意往往不<lb/>
為明白辨問此其當恤一也又如罪犯稱寃不服例該<lb/>
調問一調不已而再調再調不已而三調任從屢調只<lb/>
<pb n="KR2f0040_WYG_011-64b"/>
照原擬先後相沿牢不可破此其當恤二也又如送審<lb/>
大理寺或因問招不得其情而駁或因擬罪不合其律<lb/>
而駁問官往往偏執已見以駁為非不肯更改駁愈煩<lb/>
而執愈甚以致罪犯經年累月不得脱獄此其當恤三<lb/>
也又如問招本已得情該寺或誤謂未得擬罪本已合<lb/>
律該寺或誤謂未合甚至拘拘較論一文一字以為能<lb/>
以致往返駁辨淹纒不决罪犯反受其累大理以平反<lb/>
為職罪犯之來招擬已具惟審其有寃無寃則可矣有<lb/>
<pb n="KR2f0040_WYG_011-65a"/>
寃則駁無寃則允如流水行雲此之謂大經大法至公<lb/>
無私固不必牽制於文義亦不必示威於鞭扑易曰君<lb/>
子以明慎用刑而不留獄夫牢獄之苦守日如年一人<lb/>
繫獄一家皇皇焉如焚溺之在目此其當恤四也又如<lb/>
京城内外大小詞訟皆赴法司告理法司不即親問輙<lb/>
行五城兵馬勘報兵馬亷明者少貪昧者多顛倒出入<lb/>
勢不能無法司官據勘成獄寃抑卒不可解此其當恤<lb/>
五也伏望皇上勑臣等法司各省躬反已如是五者之<lb/>
<pb n="KR2f0040_WYG_011-65b"/>
病有則改之無則加勉庶幾刑罰可清民命可保而和<lb/>
氣自臻矣至於外之刑獄尤為不經其責實在巡按巡<lb/>
按茍有欽恤之心則自不能不勤於巡歴而詳於辨理<lb/>
是故一方之民命巡按實司之臣於各處訴寃之本必<lb/>
行令巡按親為勘問然能遵行者絶少率多委官委官<lb/>
又復委官展轉推託畢竟歸於寃而已臣欲候命下今<lb/>
後巡按回繳勘合必視其曽否親問茍非親問即行恭<lb/>
劾不容回道如是則庶幾民無寃抑臣謂恤刑獄者此<lb/>
<pb n="KR2f0040_WYG_011-66a"/>
也何謂廣儲蓄在昔祖宗之時以兩淮兩浙之鹽為飛<lb/>
輓邊儲之計故不呼而集不勞而積其法之善雖萬世<lb/>
不可易者後因權勢專利之徒有買窩賣窩之弊當事<lb/>
者無能禁止徒并其法而廢之以塞已之責與因噎廢<lb/>
食誠無以異又其後規規於餘鹽之増價遂以為得䇿<lb/>
而飛輓之法竟不可復近日御史周相聞人詮嘗以為<lb/>
言臣深善其議復為皇上陳之已荷聖明依擬行矣臣<lb/>
復何説竊惟儲蓄之廣其法有三鹽利一也屯田二也<lb/>
<pb n="KR2f0040_WYG_011-66b"/>
水利三也然是三者實相為用鹽利興則召商開中無<lb/>
力耕田者有商人以接濟之自無不耕之田水利興則<lb/>
引水溉田有力耕田者雖旱乾不能為害自無不稔之<lb/>
嵗屯田之入既饒鹽利之積又厚則邊儲焉有不給者<lb/>
哉臣謂廣儲蓄者此也何謂嚴守禦盖西北之敵所以<lb/>
荼毒乎邊氓者甚矣强敵常衆而我兵常寡卒然一至<lb/>
所向無前惟在固守以禦之矣然無郎機之利銃雖欲<lb/>
守焉得而守今幸有此銃可以一當千千當數萬而防<lb/>
<pb n="KR2f0040_WYG_011-67a"/>
守之利莫有過焉十里一堡堡置三銃五里一墩墩置<lb/>
一銃星羅碁布無有空缺則敵雖有百萬數千萬亦將<lb/>
何所用哉近日尚書唐龍侍即張瓚都御史楊志學皆<lb/>
寄書與臣謂此銃實為萬世無窮之利盖皆嘗試之而<lb/>
見其的有成效矣又各具疏請乞多給臣欲候命下移<lb/>
咨工部專一委官督造務令堅固如法毎遇各邊請給<lb/>
即照數與之仍移咨各該巡撫都御史務照依臣原日<lb/>
題奉欽依置墩臺立城堡守以此銃自可永保無虞坐<lb/>
<pb n="KR2f0040_WYG_011-67b"/>
享康年之福凡一切選將練兵増糧買馬之事皆不足<lb/>
為及移咨兩廣雲南四川各提督巡撫都御史各於要<lb/>
害之地一體設堡請銃守之則盗賊自無不弭而生民<lb/>
自無不安矣如是各該巡撫不能著實舉行而徒𤨏𤨏<lb/>
於他務以炫已能以欺君上致有誤事之失聴巡按御<lb/>
史指實恭奏如臣言不效亦乞治臣罪臣謂嚴守禦者<lb/>
此也夫是八事實切於時政之大但臣淺見詖説不能<lb/>
不得此遺彼掛一漏萬伏望皇上矜臣之愚俯賜采擇<lb/>
<pb n="KR2f0040_WYG_011-68a"/>
亦或庶幾可為聖政萬一之助愚臣幸甚天下幸甚臣<lb/>
干冒天威不勝戰慄待罪之至為此具本親賫謹具奏<lb/>
聞伏候勑㫖奉聖㫖覽卿奏足見為國至意該衙門詳<lb/>
議停當來説<lb/>
　<lb/>
　<lb/>
　<lb/>
　<lb/>
<pb n="KR2f0040_WYG_011-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録巻十一<lb/>
</p>
<p>
</p>
  </div>
</body>
</text>
</TEI>
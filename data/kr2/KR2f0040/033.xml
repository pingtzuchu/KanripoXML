<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録卷三十三</head> <lb/>
    <p>
<pb n="KR2f0040_WYG_033-1a"/>
欽定四庫全書<lb/>
　名臣經濟録卷三十三<lb/>
　　　　　　　　　　　　　明　黄訓　編<lb/>
　兵部<hi>武選下</hi>
　　查革武職疏<lb/>
該兵部題武選等清吏司案呈節該伏覩正德十六年<lb/>
四月二十二日詔書内一欵自正德元年以來諸色人<lb/>
等傳陞乞陞大小官職盡行裁革吏禮兵工四部各将<lb/>
<pb n="KR2f0040_WYG_033-1b"/>
查革過傳陞乞陞文武僧道匠藝官員名數類奏查考<lb/>
其皇親及公主所生子孫原無出身正途朝廷推恩陞<lb/>
授者不在此例又一欵兩京五府見任掌印簽書管軍<lb/>
管事公侯伯都督及都指揮六部等衙門見任文職四<lb/>
品以上并各處廵撫官俱聽自陳去留取自上裁武職<lb/>
内有傳㫖管事者革去管事照舊帶俸又一欵正德元<lb/>
年以後在京在外官旗舍餘人等但係例外奏帶及稱<lb/>
報効在各邊各處或一人數處或一時兩三處報功或<lb/>
<pb n="KR2f0040_WYG_033-2a"/>
併功陞授官旗者除原祖職役照舊其餘盡行除革該<lb/>
衛所各将革過名數造册送户兵二部查考敢有受財<lb/>
隠避不革及抗違妄奏者俱問發邊衛充軍諸色人等<lb/>
冐認錦衣衛官員户下舍丁致陞官旗者限三箇月以<lb/>
裡許各官旗自首與免本罪冐籍之人革去職役過限<lb/>
不首該部查出或被人告發通行治罪發遣又一欵近<lb/>
年軍職人等在各邊不曾斬有首級巧立當先衝鋒等<lb/>
項名色及各處斬首不及數該部照例擬賞奉㫖陞級<lb/>
<pb n="KR2f0040_WYG_033-2b"/>
世襲者兵部通行查革又一欵賜姓人員及見犯罪冐<lb/>
姓者各復本姓在京者各照原有本等職役閒住隨住<lb/>
當差在外取到留用者不分官職大小各回原衛原籍<lb/>
帶俸閒住但因賜姓義子廕陞職爵并與做勇士等項<lb/>
食糧名色者兵部盡行查革又一欵正德元年以後各<lb/>
衙門官軍旗校人等緝捕妖言奸細并不係臨陣對敵<lb/>
强賊一應陞授職役者通行查革以後各該衙門照舊<lb/>
年終類奏兵部查議陞賞欽此欽遵俱經呈堂在京行<lb/>
<pb n="KR2f0040_WYG_033-3a"/>
五軍都督府并所屬衛分及錦衣并親軍等衛所左外<lb/>
行都察院轉行各該廵按御史所屬及咨南京兵部各<lb/>
行查革去後延今将及一月在京府屬并錦衣等衛所<lb/>
未見将各官旗應存應革緣由回報相應議處案呈到<lb/>
部臣等仰惟皇上御極之初首頒前項裁革之詔葢痛<lb/>
官爵之冗濫而欲為愛惜之圖念俸糧之糜費而思為<lb/>
節省之計更化善治宜莫先於此者各該衙門正當仰<lb/>
承德意疾速奉行庶前日之弊政不留而祖宗之舊規<lb/>
<pb n="KR2f0040_WYG_033-3b"/>
可復今五軍都督府并所屬在京衛分及錦衣等衛所<lb/>
官員不以明詔為重本部查革文移到彼将及一月未<lb/>
見各将應存應革緣由造册繳部葢因各該府衛官員<lb/>
或人情稔熟欲抗顔而未能或依慿有人遂掣肘而難<lb/>
動若不另為處置誠為廢格詔書查得見該科道官㑹<lb/>
同户兵二部委官清查錦衣衛旗校事頗就緒合無比<lb/>
照前例乞差風力給事中御史各一員本部委官一員<lb/>
屬錦衣衛者本衛選委老成能幹官二員遵照詔書内<lb/>
<pb n="KR2f0040_WYG_033-4a"/>
事理将五府并所屬京衛及錦衣并親軍衛所應革人<lb/>
員每人審取親供二本各将原祖職役并例外奏帶或<lb/>
報効或拿賊等項獲功或因盗賊妖言獲功或非時冐<lb/>
叨恩級或併功陞職及傳乞陞職緣由備開明白差去<lb/>
官員逐一清查磨對各人應存應革職級扣筭定擬停<lb/>
當備造文册奏繳中間如有事渉疑似者臨時奏請定<lb/>
奪敢有隱避及抗違推調等項情弊聽各官叅究治罪<lb/>
庶冐濫名器之徒不致於漏網而清朝釐革之政不委<lb/>
<pb n="KR2f0040_WYG_033-4b"/>
之虗文緣係差官遵詔查革冗濫官員事理未敢擅便<lb/>
正德十六年五月二十日本部左侍郎楊廷儀等具本<lb/>
奉聖㫖是五府所屬京衛并在京親軍衛分便差風力<lb/>
給事中御史兵部屬官各一員遵詔㫖清查屬錦衣衛<lb/>
者本衛選老成官二員㑹同清查欽此欽遵又該兵科<lb/>
等科都給事中汪𤣥錫等題亦為前事題稱武職乘時<lb/>
冐濫已非一日科道等官既承重任必須自立無過之<lb/>
地方免浮議且文册浩繁展轉搬運恐生弊端合令各<lb/>
<pb n="KR2f0040_WYG_033-5a"/>
官於相應公廨處所㑹同清查不許一應閒雜之人出<lb/>
入查得詔書内原令各該府衛衙門徑自查革造册繳<lb/>
部已經通行日久訪得承委官員造有清冊前項冐陞<lb/>
之徒尚萌僥免之心百計破調以致承委官互相觀望<lb/>
不将清册繳送乞勑各該衙門作急造完前項文册繳<lb/>
送兵部該司收貯轉送科道等官清查如再遲延有悞<lb/>
行事各該衙門掌印官及承委官容令科道等官叅究<lb/>
伏望皇上特勑科道等官務要秉公持正悉心查革無<lb/>
<pb n="KR2f0040_WYG_033-5b"/>
使清明之朝仍有名器冐濫之弊實為至幸等因題奉<lb/>
聖㫖是各該清查官員務要秉公持正悉心查革毋致<lb/>
仍前冐濫該衙門知道欽此欽遵備行臣等㑹案行准<lb/>
兵部武選清吏司手本開送五軍都督府并所屬京衛<lb/>
及清軍旗手等衛所造完該查官旗文册并各人親供<lb/>
及本部節年陞官奏帶堂稿前來又准職方清吏司手<lb/>
本准臣等手本行查各處鎮守分守守備等官奏帶分<lb/>
别例内例外則例開送施行等因到司准此查得先該<lb/>
<pb n="KR2f0040_WYG_033-6a"/>
廵撫宣府左僉都御史秦紘奏稱各鎮守分守各内外<lb/>
官員不照廵撫官員事例俱各奏討在京官舍名為親<lb/>
信頭目在邊跟用夤緣為奸非止一端要将各處奏討<lb/>
頭目盡數取回以後不許奏討等因該本部議得合無<lb/>
今後鎮守分守等項内外官員奏討跟用之人原係五<lb/>
名者減作三名原係十名者減作六名務要嚴加簡選<lb/>
不許夤緣投托本部仍通行各邊内外官員一體申明<lb/>
禁約帶去之人既不夤緣投托圖財蠧政亦不許泛濫<lb/>
<pb n="KR2f0040_WYG_033-6b"/>
差遣假公行私倘有事發連坐本主如此庶幾不敢容<lb/>
無藉之徒邊方亦不缺可用之人但奉有上項節次欽<lb/>
依事例未敢擅便定擬伏乞聖裁成化二十年十二月<lb/>
二十日具題奉聖㫖是各處跟隨人員既多奸弊内外<lb/>
鎮守官與五名分守等官與三名多餘的都查取回京<lb/>
今後都照這例行欽此又查得公務事該太監姚舉題<lb/>
䝉差鎮守江西地方奏帶去支廩給官舍指揮使楊輔<lb/>
等五員名并不支口糧軍舍姚文等六名該本部查得各<lb/>
<pb n="KR2f0040_WYG_033-7a"/>
處鎮守分守等項内外官員奏帶跟用頭目内鎮守官<lb/>
許帶五名分守等官三名應付口糧脚力若係團營操<lb/>
備并侍御上直人員不許奏帶又查得内外守臣係鎮<lb/>
守者許帶指揮以下係分守者許帶千户以下係守備<lb/>
者許帶百户以下止以原擬名數不許過多如有故違<lb/>
聽本部叅奏究治俱係見行事例叅照太監姚舉係鎮<lb/>
守官員例該奏帶頭目五名今却數外多奏姚文等六<lb/>
名但查楊撫劉成董英各見在團營操備李椿等又係<lb/>
<pb n="KR2f0040_WYG_033-7b"/>
辦膳人員於例俱難准擬所㨿支口糧冠帶舍人姚鎮<lb/>
等并不支口糧軍舍姚文等既查無碍人數合無行令<lb/>
本官仍就於多奏不支口糧軍舍内另選三名替補指<lb/>
揮楊輔等輳足五名之數前去應用楊輔等各送該營<lb/>
把總操練李椿等仍尚膳監辦膳等因正德元年六月<lb/>
初三日題奉聖㫖是欽此又為公務事該大同總兵官<lb/>
温恭奏稱原任大同左副總兵奏帶官舍祁宣等三員<lb/>
名支廪給口糧劉元吉等九員名不支口糧見在聽用<lb/>
<pb n="KR2f0040_WYG_033-8a"/>
今充總兵官例該五名支口糧除祁宣等三名尚缺二<lb/>
名訪得錦衣衛等衙門通事舍人官旗李秉等二員名<lb/>
支給口糧劉奉等一十三員名不支口糧乞發聽用等<lb/>
因具題正德三年五月奉聖㫖照例這鴻臚寺通事并<lb/>
譯字通事係應役人數不許奏帶别項雜差如有鎮守<lb/>
先行奏帶去的着禮部并大通事查照取回着役該衙<lb/>
門知道欽此又為公務事該延綏叅将田琦例外奏討<lb/>
頭目該本部議得本官奏討侯俊等係例外之數擅難<lb/>
<pb n="KR2f0040_WYG_033-8b"/>
定議等因具題正德十四年三月奉聖㫖田琦既以奏<lb/>
帶跟隨三名這例外奏討的不准今後有似這等例外<lb/>
夤緣奏討的恁部裡叅究來說欽此欽遵合用手本前<lb/>
去查照等因又准該司手本開稱太監陸誾尹生等雖<lb/>
有奏帶原無花名無慿開報等因臣等㑹同将五府所<lb/>
屬京衛并在京親軍衛所應革官旗逐一清查内錦衣<lb/>
衛仍㑹同委官千户陳㴻等清查通行磨對扣筭明白<lb/>
内有開報不明取供未到緣事故等項俱候兵部另行<lb/>
<pb n="KR2f0040_WYG_033-9a"/>
臣等仰惟皇上天啟聖明臨御之初誕下明詔絲綸煥<lb/>
赫條貫精詳舉行舊章剗剔宿弊凡在臣民豈勝歡抃<lb/>
所㨿正德元年以來軍功冐濫官爵繁冗甚非祖宗之<lb/>
法臣等仰遵明詔通行查革備造文册奏繳外但簿書<lb/>
浩繁不宜猥凟聖覧所有弊端之未能盡除事體之尚<lb/>
須釐正者敢昧死重為陛下言之仰惟我祖宗開國以<lb/>
來立為武爵専以待有功之臣延及子孫俾世其職報功<lb/>
之典可謂重矣然品秩之尊莫有過於公侯伯者自非<lb/>
<pb n="KR2f0040_WYG_033-9b"/>
定難拓土之功不以輕授故我太祖高皇帝開天啟運<lb/>
不階尺土奄有區夏而一時翊運元臣佐命宿将驅除<lb/>
剪滅𢡟建厥功然在當時封公者六人封侯者二十有<lb/>
八人至我太宗文皇帝始自藩封克登大寳其所封拜<lb/>
亦不滿十餘人列聖相承益加慎重中間屢嘗殱夷大<lb/>
憝蕩平羣盗戡伐戎冦立功之臣後先相望蓋不為少<lb/>
然未有中官弟姪封拜之濫爵賞之極如先朝者也臣<lb/>
等叅照寧夏之役雖曰寘鐇背逆天道實由逆瑾結憤<lb/>
<pb n="KR2f0040_WYG_033-10a"/>
人心彼時賴都指揮仇鉞之兵一舉平定而太監張永<lb/>
聞風趨赴攘為已功幸而禍亂克平實仗宗社之慶後<lb/>
逆瑾伏誅永與有力僅可以贖黨惡之罪豈應遽為討<lb/>
賊之功既而太監谷大用馬永成陸誾魏彬等結為朋<lb/>
黨專權出政乃以運籌帷幄並受褒崇於是以永兄張<lb/>
富封泰安伯弟張容封安定伯谷大寛封髙平伯谷大亮<lb/>
封永清伯馬山封平凉伯陸永封鎮平伯魏英封鎮安<lb/>
伯其他俱以功廕加陞都督指揮者又不下數十人貂<lb/>
<pb n="KR2f0040_WYG_033-10b"/>
蟬玉帶勢轢班行鐵劵金書光動閭里身不出國門之<lb/>
外足未履戰陣之地曾無旦夕尺寸之勞而一槩大拜<lb/>
封爵坐獲殊寵此士夫之所以痛心而将臣之所以解<lb/>
體也今仰遵詔㫖俱以查革候命下之日合行該部追<lb/>
奪誥劵削為編甿但張容魏英已經辭免伯爵復被新<lb/>
命仍與做都督同知張富與做錦衣衛指揮使且三人<lb/>
者均冐無功之賞尚逭有罪之誅况大小冐濫人員既<lb/>
以盡行削革而容等有官如故不免陟罰異同伏乞特<lb/>
<pb n="KR2f0040_WYG_033-11a"/>
賜威斷将容等見存職級盡行禠奪革其世襲庶足以<lb/>
光昭祖宗之法而一洗名器之汙也再照正德年間軍<lb/>
功之濫其弊有三奏帶之數太多紀驗之次失實武選<lb/>
之法盡壊如鎮守官奏帶例該五名分守官奏帶例該<lb/>
三名今則七八十名者有之五六十名者有之其領兵<lb/>
奏帶至三四百名者有之如錦衣衛官校旗舍俱係侍<lb/>
衛直駕人員與夫京營操備官旗例無奏帶之例今則<lb/>
公然違例奏帶而前項人員獨多葢以各處鎮守太監<lb/>
<pb n="KR2f0040_WYG_033-11b"/>
類皆出自權門援引是以彼此互相結納遇有地方用<lb/>
兵則以所帶之人盡𨽻報功之籍往往安居京師寄名<lb/>
邊方故有一人而數處奏帶一時而數處獲功其不在<lb/>
斬馘之例又復巧立别名或曰運送神鎗或曰賫執旗<lb/>
牌或曰衝鋒破敵或曰三次當先如寧夏之訪尋金册<lb/>
河南之軍前効勞皆是也紀驗之地既無審覈之公銓<lb/>
選之司又無駁勘之實當給賞者每破例而冐同陞官<lb/>
應查議者輙陞除而許令自首其改正重陞併功加授<lb/>
<pb n="KR2f0040_WYG_033-12a"/>
之類私謀巧術弊出百端難以枚舉臣等查得寧夏陜<lb/>
西甘凉雲南貴州江西湖廣等處平賊功次中間俱有<lb/>
冐濫未能盡合條格獨貴州香壚山之役錦衣衛報功<lb/>
陞授者尤為冐濫山東河南征勦流賊其功雖有可稱<lb/>
而太監谷大用張忠陸誾尹生等各人奏帶巧立名色<lb/>
陞授職級者幾六百員名其冐濫抑又甚矣今仰遵明<lb/>
㫖将例外奏帶之人通行查革其各處厯年紀功官員<lb/>
審覈不公雷同為詐有負朝廷耳目重寄者乞勑兵部<lb/>
<pb n="KR2f0040_WYG_033-12b"/>
查議明白移咨吏部通行罷黜以警将來再照各處討<lb/>
賊既平内外中官大臣類授武職功廕尤非祖宗之法<lb/>
竊謂各該領兵官員奉命出師致有成功乃其職分廟<lb/>
堂籌畫理亦冝然且克㨗之日既身加官爵之崇又家<lb/>
受金帛之賚莫非優典已足酬功奈何重以武爵廕及<lb/>
子孫寵報逾涯實難負荷但近年文職功廕多因中官<lb/>
妄希恩數一例普及心知非義辭拒弗能今仰遵明詔<lb/>
一體查革臣等伏乞自今以後内外文臣果能身兼将<lb/>
<pb n="KR2f0040_WYG_033-13a"/>
相功業顯著者朝廷欲加殊恩豈無别項彛典不必假<lb/>
以武廕以干清議實足以厲士夫廉靖之節足以服邊<lb/>
庭将士之心再照正德元年以來各衙門緝獲妖言强<lb/>
盗并不係臨陣對敵一應陞授職役者已經遵照詔㫖<lb/>
盡行查革臣訪得天順成化𢎞治初年指揮門逹袁斌<lb/>
朱驥等提督緝捕毎至十年或十一二年方纔一次類<lb/>
奏其間委係積有年勞獲有竒功者該部查勘是實分<lb/>
别等第奏擬陞賞然陞者不過五七人多至十人而止<lb/>
<pb n="KR2f0040_WYG_033-13b"/>
其賞者或以布絹或以鈔錠其無功者尚或責打黜退<lb/>
當差自後因其拿獲妖言陞襲一軰之例於是人競貪<lb/>
功大肆羅織所獲妖言强盗多是寃枉故𢎞治十八年<lb/>
之詔痛欲禁革此弊當時已有濫觴之漸及正德元年<lb/>
錦衣衛指揮趙鑑葉廣東厰太監王岳鄭旺各官一時<lb/>
更代數月之内将辦事官校四次奏陞正德二年又復<lb/>
類奏當時已經該部叅論馴至近年以來奸倖用事厰<lb/>
衛專權無賴之徒鱗集蟻附創設四厰復立内刑辦事<lb/>
<pb n="KR2f0040_WYG_033-14a"/>
之員日增獲功之奏漸數始則三年一奏或二年一奏<lb/>
後至一年一奏或一年兩奏遂有年終類奏之名往往<lb/>
以妖言為首張皇賊状無非掎摭之詞連署姓名不辯<lb/>
獲功之數含糊奏請䑃朧擬陞奏一人則陞一人奏百<lb/>
人則陞百人以致市井庸流不崇朝而立陞朝籍權門<lb/>
厮役不數嵗而驟至顯榮且其假種妖書隂為䧟穽買<lb/>
同番手誣執平民加以酷法慘刑煆煉成獄凡經厰衛<lb/>
奏送法司莫敢平反寃魂塞路上干天和凡有人心言<lb/>
<pb n="KR2f0040_WYG_033-14b"/>
之憤結且𢎞治元年奉有孝宗皇帝聖㫖以後拿獲妖<lb/>
言的不陞止照成化十四年例給賞綸音具在所當萬<lb/>
世遵行不知該部何所稽慿類将妖言陞級方今聖明<lb/>
在上妖孽自不能興况亦律有明條不須另開賞格但<lb/>
輦轂之下畿甸之廣盗賊竊發難保必無以後合無每<lb/>
年年終類奏止将獲過強盗起數題送兵部附巻定為<lb/>
三年或五年之制待年滿方将各人各年之内獲過强<lb/>
賊多少分為等第查奏陞賞然每陞不過十人給賞不<lb/>
<pb n="KR2f0040_WYG_033-15a"/>
限名數已陞者仍依舊例不得再陞其類奏獲過盗賊<lb/>
起數不許仍前混開務見某人拿獲某賊或某人為首<lb/>
某人為從明白開其月日地方其有賊勢衆兇登時拏<lb/>
獲功出尋常者兵部即時奏請定奪類奏之時仍須開<lb/>
報如此則人思建實功官無濫授獄無寃民而盗賊亦<lb/>
不至猖獗矣再照五府錦衣衛之立一則管轄兵馬一<lb/>
則專掌宿衛掌務之職或以流官或由推舉蓋用其能<lb/>
而不用其世所以待武臣之大有勲勞超出羣類者也<lb/>
<pb n="KR2f0040_WYG_033-15b"/>
然亦惟武臣之冑而他途不得與焉其選可謂重且嚴<lb/>
矣近年以來乃有不由武冑雜然並進大抵非嬖幸冐<lb/>
功之徒即技藝希恩之屬援朋引類車載斗量入則金<lb/>
紫雜沓於班行出則僕從喧闐於道路遂使國家以賞<lb/>
功之典為施恩之具不惟加諸其身而又使之世襲使<lb/>
邊庭效命之士扼腕不平祖宗法度之所以漸更朝廷<lb/>
紀綱之所以大壞府庠之所以耗斁倉廩之所以空虚<lb/>
生民之所以困苦盗賊之所以繁興災異之所以疊見<lb/>
<pb n="KR2f0040_WYG_033-16a"/>
未必不盡由於此也臣等仰遵明詔将正德年間一應<lb/>
冐濫之流通已查革外乞勑兵部查照先年凡不由軍<lb/>
功授職者日後仍照詔㫖革其子孫承襲伏望皇上繼<lb/>
今已往念祖宗得天下之不易惜朝廷官爵之匪輕非<lb/>
軍功决不可授以武職非異才决不可試以流官使天<lb/>
下之人知得之為難則國家有事可以勸忠厲能而足以<lb/>
措宗社於泰山之安矣再照兵部近年以來選法不明<lb/>
人自為例如流官不許世襲署職止加實授係是祖宗<lb/>
<pb n="KR2f0040_WYG_033-16b"/>
累朝成法不知起自何人乃敢擅為變亂即今查革過<lb/>
冐濫人員數多中間葢有流官以流得襲署職以署加<lb/>
陞甚至納粟虗御遂以軍功累授近日推舉各處将官<lb/>
多有見在裁革之數事多違法責在該司較諸犯功之<lb/>
官其罪尤為不同乞勑該部通行查出從重㕘究庶將來<lb/>
官爵不至於冐濫而祖宗典章不視為虗文也再照五<lb/>
府所屬京衛并在京親軍衛分自明詔開讀之後兵部<lb/>
行文查革各該衙門既以遷延一月不報及該兵部題<lb/>
<pb n="KR2f0040_WYG_033-17a"/>
奉欽依差科道等官㑹同清查臣等聞命之日即復㑹<lb/>
案備行嚴立期限不次催督乃復仍前延緩前項文册<lb/>
幾於兩月方纔造到顯是各該掌印首領及承委官員<lb/>
奉行不力事屬稽遲俱當有罪乞勑該部通行叅究以<lb/>
警諸司再照裁革過職級如都指揮等官見在各該地<lb/>
方領勑管事者皆是夤緣而出原非選舉之公合無乞<lb/>
勑該部逐一查取回京另推相應官員銓補庶存甄别<lb/>
以厲賢能及照前項汰黜人員通計三千有竒中間大<lb/>
<pb n="KR2f0040_WYG_033-17b"/>
率城狐社䑕稔於鑚刺之人竊恐心存覬覦不顧摇尾<lb/>
之羞力可夤緣未絶回天之想萬一敢有抗違奏辯之<lb/>
舉即係懐奸亂法之人伏乞陛下赫發震怒亟加嚴譴<lb/>
庶有以杜塞倖門挫懾羣小尚願陛下普垂離照益厲<lb/>
乾綱振起綱維申飭憲典慎重名器以待天下之勲勞<lb/>
節省財用以安海内之百姓上為宗廟社稷建不傾不<lb/>
㧞之基下為子孫黎元開可久可大之業臣等不勝幸<lb/>
甚天下幸甚緣係開讀事理未敢擅便今将查革過官<lb/>
<pb n="KR2f0040_WYG_033-18a"/>
旗數目開坐謹題請㫖<lb/>
　　明卹典以定功賞疏<lb/>
昨該兵部題為乞恩比例加陞親兄陣亡功級以圖補<lb/>
報事武選清吏司案呈奉本部送兵科抄出陜西行都<lb/>
司甘州左衛指揮使孫淮奏兄孫鏜原係指揮使職事<lb/>
嘉靖二年十二月内領軍調征東路冦賊追至地名打<lb/>
磨溝與賊對敵奮勇身先射中一賊落馬督軍就陣擒<lb/>
獲餘賊發恨齊擁撲奪将兄射砍陣亡因兄乏嗣臣係<lb/>
<pb n="KR2f0040_WYG_033-18b"/>
同母親弟例該承襲嘉靖五年二月内保送襲兄原職<lb/>
回衛到任管事今䝉劉御史将兄陣亡功次勘明造册<lb/>
繳部思得綏德衛一般陣亡指揮僉事周仁伊男周邦<lb/>
先襲祖職後加伊父陣亡陞級䝉授指揮同知臣與事<lb/>
體相同伏望皇上憫念臣兄死鋒鏑之苦一視同仁乞<lb/>
勑兵部查照臣兄陣亡陞級明白照例将臣改正加陞<lb/>
都指揮僉事等因奉聖㫖兵部知道欽此欽遵抄出送<lb/>
司查得嘉靖五年二月内該陜西行都司甘州左衛陣<lb/>
<pb n="KR2f0040_WYG_033-19a"/>
亡指揮使孫鏜親弟孫淮前來襲職該本部查明欽選<lb/>
祖職指揮使訖續該廵按陜西監察御史劉濂奏繳嘉<lb/>
靖二年十二月内甘州地方功次文册前來内有甘州<lb/>
左衛陣亡指揮使孫鏜該本部照例擬陞一級與做都指<lb/>
揮僉事保送應襲兒男赴部襲陞等因嘉靖七年正月<lb/>
二十九日題奉欽依備行去後今該前因案呈到部看<lb/>
得陜西行都司甘州左衛指揮使孫淮奏稱伊兄孫鏜<lb/>
原係指揮使嘉靖二年甘州地方殺賊陣亡伊襲祖職<lb/>
<pb n="KR2f0040_WYG_033-19b"/>
指揮使今乞要照例加陞伊兄陣亡功級一節查照本<lb/>
人襲職及伊兄陣亡陞級緣由相同合無備行該衛再<lb/>
查無碍准令孫淮於原襲指揮使上加伊兄陣亡一級<lb/>
與做都指揮僉事於原衛所查照施行仍将本官原舊<lb/>
職俸開除等因奉聖㫖是欽此臣等看得前事該部議<lb/>
擬似未穏當請為陛下言之查洪武十九年令從征官<lb/>
沒於陣所者子孫襲職陞一級又查得天順正德年間<lb/>
陜西地方敵殺冦賊賞例凡陣亡者俱陞一級皆為子<lb/>
<pb n="KR2f0040_WYG_033-20a"/>
孫襲職而言今孫淮却是以弟襲兄又伊祖職原係指揮<lb/>
使重職假使孫鏜有子則孫淮止是軍官舍人今以兄<lb/>
鏜乏嗣遂獲承襲三品職事匹夫一得此巳溢分望乃<lb/>
復援引周邦以子襲父之例欲将伊兄陣亡一級併加<lb/>
本身所據父子兄弟事體不同該司槩以陣亡常例查<lb/>
覆即将孫淮擬陞都指揮僉事以上必以材能軍功方<lb/>
得推陞選用名為流官不許子孫世襲今孫淮本非自<lb/>
立軍功又無材能可見若復以兄陣亡遽陞都指揮僉<lb/>
<pb n="KR2f0040_WYG_033-20b"/>
事似以流官亦得襲陞殊非舊制况自來無因兄陣亡<lb/>
陞弟明例查得正德十六年題准襲職事例内開今後<lb/>
軍職或千户或指揮獲功陞至都指揮以上内都指揮<lb/>
僉事以上職級雖未任先故者子孫止許承襲指揮使<lb/>
夫實有軍功陞職未任而死者子孫猶不得襲陞流官<lb/>
况孫鏜係陣亡非功孫淮係弟非子乃得以指揮使而<lb/>
冐陞流官為都指揮僉事可乎臣等竊謂陣亡陞級本<lb/>
以憫念死者罹鋒鏑之慘故令子孫承襲加陞一級若<lb/>
<pb n="KR2f0040_WYG_033-21a"/>
其不幸無嗣則前項優恤之典正宜加諸死者之身合<lb/>
無今後武職陣亡無子孫者應該承襲之人止許授以<lb/>
祖職仍将陣亡該陞一級追贈陣亡之人自指揮使以<lb/>
下都指揮僉事以上皆用此例其旗軍陣亡無子者則<lb/>
查照正德年間陣亡不願陞者賞銀十兩之例止賞銀<lb/>
十兩以優恤其家其陣亡有子孫者自指揮同知以下<lb/>
皆得照例襲陞惟指揮使陣亡則亦止當追贈為都指<lb/>
揮僉事葢其祖職官階已尊而國典流官不得襲也其<lb/>
<pb n="KR2f0040_WYG_033-21b"/>
諸武職百户以上自立軍功於祖職上累陞至指揮使<lb/>
而無嗣者應該承襲之人亦當革去續立軍功職級止<lb/>
許襲授原祖職事仍於本身原職上亦得加贈一級若<lb/>
累功陞至都指揮以上者加祭一壇如此則死者之心<lb/>
得以少慰而生者之福不致過徼似於國典人心兩無<lb/>
偏碍如䝉伏望皇上俯注聖覧少紓<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>思倘以臣等所<lb/>
言非謬特降綸音勑下該部列為著例永久遵行仍乞<lb/>
将孫鏜准贈都指揮僉事其孫淮所陞都指揮僉事一<lb/>
<pb n="KR2f0040_WYG_033-22a"/>
級先乞明㫖革去止照原襲指揮使供職則卹典所加<lb/>
各有攸當而功賞為重庶幾不濫施矣緣係明卹典以<lb/>
定功賞事理未敢擅便謹題請㫖<lb/>
　　賞功之格一<hi>丘濬</hi>
臣按後世計首級以定軍功始於此嗚呼生天地間而<lb/>
靈於物者人也人與人同類相生以相愛相死以相衛<lb/>
人之理也天之道也世降而偽滋人與人乃相戕相害<lb/>
均是人也而又殺人以為功是豈人道當然哉夫自五<lb/>
<pb n="KR2f0040_WYG_033-22b"/>
帝三王之時已有争戰之事然其人化服即止不至殺<lb/>
戮之甚如後世也至秦用商鞅始尚首級後世襲用之<lb/>
以為當然而不可易百世如一日也後世忍心貪功之<lb/>
人乃至誣平民截死屍以為功次皆秦作俑之遺禍也<lb/>
臣嘗謂天下之事惟武功一事最難得其盡善而無遺<lb/>
弊何也葢興師動衆人至多也臨陳對敵機無窮也不<lb/>
殺則不足以退敵而功不成是武功之成必在於殺人<lb/>
也是故論功者恒以殺敵之多少以為功庸之差等古<lb/>
<pb n="KR2f0040_WYG_033-23a"/>
昔盛時固已獻馘於學宫載之詩禮者可考也非但秦<lb/>
也葢至秦乃益甚焉耳今若不用秦之法而於武功告<lb/>
成之日一例陞賞然而勇者怯者同賞孰肯効死而爭<lb/>
先若依舊以首級為功方其戰酣乘勢之際其勢有進<lb/>
而無退既斬敵首何暇轉而持之非獨為人所有而敵<lb/>
亦或得以制其命矣二者皆非萬全無弊之法然則果<lb/>
何如而可臣竊以為自古國家所以賞功者爵與財而已<lb/>
矣爵以名而致貴財以利而致冨是名與利冨與貴乃<lb/>
<pb n="KR2f0040_WYG_033-23b"/>
人之所甚欲而甚慕者也以人之所甚欲者以為賞功<lb/>
之具蓋以性命者人之所甚惜身體者人之所甚愛人<lb/>
能舍其所甚愛甚惜之性命身體以為我操兵戈以禦<lb/>
敵以衛生靈以安社稷厥功莫大焉於是乎即其所甚<lb/>
欲甚慕之貨財官爵以報之焉報其已往之功所以作<lb/>
其将來之志非但為其人蓋為乎國也然其所立之功<lb/>
有大有小有多有寡有緩有急有易有難不可以一例<lb/>
觀也不可以一例觀亦不可以一例報而戰陳之時急<lb/>
<pb n="KR2f0040_WYG_033-24a"/>
廹之際紛亂之中安能一一得其輕重多寡之實而權<lb/>
度之不差哉将使人臨陳而監之歟則目力所及有限<lb/>
而不能周将使人隨衆而紀之歟則人心所存不同而<lb/>
不能以皆公不然則将待其功成而通第之歟則是非<lb/>
真贗何所㨿而分辨臣竊以為古人有言惟公生明公<lb/>
則已不為私明則人不能欺在已者既不為私自然有<lb/>
以畏服人之心志而人不敢欺已矣國家當有事命将<lb/>
之時必於廷臣中擇平日理明而心公智周而性執者<lb/>
<pb n="KR2f0040_WYG_033-24b"/>
以為紀功之官使其隨時制宜權其緩急難易以定其<lb/>
功次使上下通知彼此保證一有疑似難明紛争不已<lb/>
者即與移文考覈結正必須詳實歸一然後明白開具<lb/>
榜於通衢如科試掲曉然考有不公者許其指名開告<lb/>
其作私及䝉蔽之人有賍者計賍論無賍者削去功<lb/>
次如此雖未盡善亦庶幾乎大凡天下萬事莫外於一<lb/>
實惟實則人心無不悦服更乞朝廷下文武大臣将出<lb/>
軍賞功資次立為定式俾其遵守原在軍伍長行及出<lb/>
<pb n="KR2f0040_WYG_033-25a"/>
榜召募者則一例造册其有内外臣僚子弟臨時方行<lb/>
自投報效者則具名開奏取㫖葢此等之徒皆非真有<lb/>
智勇欲為國家出力葢藉父兄勢力乘機欲得進用耳<lb/>
所以懈怠人心激怒士卒者皆此等者為之不可不知<lb/>
也又有将帥遇有征差輙将子弟親識奏請從行及左<lb/>
右使令吏胥之輩其實不曾臨陣往往敘作軍功不次<lb/>
陞賞夫以出師取勝非一人智力所能獨成其臨陣奮<lb/>
勇者固為有功然左右将領為人叅謀運智以助其所<lb/>
<pb n="KR2f0040_WYG_033-25b"/>
不及恊力幹濟以輔其所不能彼此皆不可相無者烏<lb/>
可全謂其無功哉但不可以斬馘論耳為今之計冝多<lb/>
立名件如斬将搴旗奮勇當先之類各於本類下次其<lb/>
名姓并著其所效之實績若是隨從之人明書曰某人<lb/>
隨從某官叅謀運智或恊力幹濟有功合凖作首級幾<lb/>
功不許混報斬首功次如此則事得其實而士卒効力<lb/>
者不起争憤之心矣又有陣亡士卒以其既死無人開<lb/>
報遂至冺滅今後但有臨陣戰亡者必須同伍開報不<lb/>
<pb n="KR2f0040_WYG_033-26a"/>
報者有罪死者一功當生者二功其有不曾臨陳而亡<lb/>
者雖無禦敵之功亦為王事而死亦須同伍開報量加<lb/>
優賚其子孫<lb/>
　　賞功之格二<hi>丘濬</hi>
臣按陸贄此疏可見有唐一代賞功之格所謂爵號者<lb/>
如今公侯伯之類所謂職事者如今都督都指揮千百<lb/>
户鎮撫之類所謂勲者如今柱國騎都尉之類所謂散<lb/>
官者如今光禄大夫驃騎将軍之類在唐則分為四類<lb/>
<pb n="KR2f0040_WYG_033-26b"/>
而今日則惟三類焉葢在今之勲階散官隨職事而有<lb/>
非若唐别以授人也我朝異姓無生而王封者列爵惟<lb/>
公侯伯而無子男嵗錫以禄而無唐宋食邑之虗名蓋<lb/>
自漢以後以官爵封功臣所僅見也其職事之官皆以<lb/>
階級相承無不掌務而授俸者但就其中又分為等第<lb/>
焉有世官有流官世官則以軍功得官而子孫得承襲<lb/>
者也世世不絶自指揮使以下至於鎮撫是流官者因<lb/>
其材能擢以任事則終其本身而不得世襲在内則五<lb/>
<pb n="KR2f0040_WYG_033-27a"/>
軍都督錦衣衛指揮在外則都指揮及流官是也贄謂<lb/>
輕重互相制而國不失權我朝祖宗葢得此意矣其報臣<lb/>
之功則賞延於世因人之能則盡用其材得唐人之實<lb/>
而無其虗焉嗚呼三代以來所未有也伏願聖子神孫<lb/>
念祖宗得天下之不易惜祖宗之官爵保祖宗之功臣<lb/>
追崇其所已然以報其功振作其未然以激其志非軍<lb/>
功不授以武職非異材不試以流官使天下以得之為<lb/>
難則我國家一旦有事人人欲得我之官爵以為子孫<lb/>
<pb n="KR2f0040_WYG_033-27b"/>
計則得之者盡職以保其家未得者竭力以求吾禄如<lb/>
此則維持之者既固奮起者又繼之則凡吾心之所向<lb/>
無不如意事之所舉無不成功宗社之安如泰山而四<lb/>
維立矣伏惟聖神留意毋輕以賞功之典以為施恩之<lb/>
具而輕以授之嬖倖技藝之流則天下國家不勝大幸<lb/>
　　賞功之格三<hi>丘濬</hi>
臣按朝廷立武爵以待有功之臣必親臨行陣者然後<lb/>
為軍功彼其出禁旅左右承奉者雖有年勞當别甄叙<lb/>
<pb n="KR2f0040_WYG_033-28a"/>
我朝立錦衣衛以掌宿衛官職之設雖與列衛同而其<lb/>
官則用其能而不用其世蓋所以待武臣之超出羣類<lb/>
者也然亦惟武臣之冑而他途不得與焉其選可謂重<lb/>
而嚴矣今世乃有不出自武冑而以嬖倖技藝進者失<lb/>
祖宗之初意矣夫技藝之流舊制當屬工部今因其能<lb/>
而用以雜流俾專司其業豈不名稱其實哉顧乃以賞<lb/>
功之官以為恩賜之具彼得之而人譏之固不足以為<lb/>
榮彼何足惜遂使國家失賞功之常典而凡親臨行陣<lb/>
<pb n="KR2f0040_WYG_033-28b"/>
出萬死得一生者皆因之以解體其失豈小小也哉授<lb/>
之以是官固非矣而又使之世襲可乎彼技藝之流有<lb/>
異能者朝廷以特恩授之可也而其子豈亦有異能而<lb/>
使之世其官乎有異能且不可况實無異能在其身且<lb/>
不可况又延及其子孫乎<lb/>
　　賞功之格四<hi>丘濬</hi>
臣按祖宗立為武職專以賞有功之臣以延及其子孫<lb/>
世其職而不遷不計滿限不用磨勘父死而子繼兄亡<lb/>
<pb n="KR2f0040_WYG_033-29a"/>
而弟及官職簡而階級明非若宋人遥授遷轉無定職<lb/>
且無定員也今制十軍立一小旗五十軍一總旗兩總<lb/>
旗一百户十百户一千户千户有正有副千户以上有<lb/>
指揮指揮有使有同知有僉事此皆世襲之官也至於<lb/>
都指揮都督各三等亦如指揮之制此則擢其有才能<lb/>
者為之用其才而不世其官者也祖宗之制可謂盡善<lb/>
盡美後世雖有作者不可及也奈何積日久而人日多<lb/>
前之積者未銷後之來者日至遂至軍少而官多所任<lb/>
<pb n="KR2f0040_WYG_033-29b"/>
者一夫之事而所食者大官之禄欲國計不屈難矣伏<lb/>
惟我太祖髙皇帝於洪武二十九年大賚天下致仕武<lb/>
臣諭之曰同立艱難致有今日顧朕子孫保無窮之天<lb/>
下則爾子孫亦享無窮之爵禄一何仁之至也太宗文<lb/>
皇帝於永樂二年因法司言征討官有繫獄者論功定<lb/>
罪諭曰朝廷大公至正之道有功則賞有過則刑刑賞<lb/>
者治天下之大法不以功掩過不以私廢公一何義之<lb/>
盡也仁之至所以報其功使其世世享爵禄之奉以衍<lb/>
<pb n="KR2f0040_WYG_033-30a"/>
其家慶義之盡所以厲其節使其世世奉法度之公以<lb/>
保其世禄大哉皇言萬世所當服膺者也然祖宗不惟<lb/>
形之言者仁義盡至如此而又著之於法律以維持警<lb/>
飭之使吾仁義之澤百世如一日焉伏讀律文有曰凡<lb/>
内外大小軍民衙門官吏犯公罪杖罪以上明立文案<lb/>
每年一考紀録罪名九年一次通考所犯次數重輕以<lb/>
慿黜陟又曰若軍官有犯私罪該笞者附過收贖杖罪<lb/>
解見任降等敘用該罷職不叙者降充總旗該徒流者<lb/>
<pb n="KR2f0040_WYG_033-30b"/>
照依地里逺近發各衛充軍嗚呼太祖定律之意即太<lb/>
宗垂戒之言也誠能本太祖立律之文用太宗垂戒之<lb/>
意則武臣益知所懼無有不盡忠守法者矣然人之性<lb/>
質不能皆同其間固不能無不思不謹者焉因其人之<lb/>
所犯而用國法以逓降之消之以漸日減月削去者去<lb/>
而來者來今之來者即所以補乎昔之去者焉則人與<lb/>
官互相稱矣尚何軍少官多之患哉臣於此又有見焉<lb/>
孟子曰君子之澤五世而斬註謂父子相繼為一世四<lb/>
<pb n="KR2f0040_WYG_033-31a"/>
世而緦服之窮也六世則親屬竭矣夫以大賢君子功<lb/>
業見乎一世德澤被乎天下其沒世之後四世而後子<lb/>
孫尚廢其祀况彼一介武夫乘時嶥起因人而成事隨<lb/>
衆以建功未必真有出竒制勝之智搴旗斬将之勇立<lb/>
難拓土之功錫之以官爵食之以俸禄終其身也已為<lb/>
多矣况及其子若孫乎况無子及孫者又及其旁枝别<lb/>
泒乎且開國大臣封公者六封侯者十有五其餘封伯<lb/>
及繼封者又不上數十人今存者無幾大功多廢小功<lb/>
<pb n="KR2f0040_WYG_033-31b"/>
獨存何大功之澤不究而小功之澤反延哉今文武官<lb/>
犯公私罪律條久廢驟而用之恐駭物聽臣請勑兵部<lb/>
查内外貼黄将洪武永樂宣德年間以來官職從軍陞<lb/>
授緣由及行内外衛所并各官原籍户口若干舊任遺<lb/>
下家屬若干要見其人是始初從軍者的泒子孫與否<lb/>
明白詳實備具聞彼此對照無差然後将前項軍官分<lb/>
為三等一曰奉天啓運二曰奉天征討其他立功邊廷<lb/>
及隨大将平冦者居其次三焉啓運征討之功已經五<lb/>
<pb n="KR2f0040_WYG_033-32a"/>
世之後若不係從軍人的泒者革去職任其子孫附籍<lb/>
所在世世優免雜差五世之後仍係從軍的泒子孫者<lb/>
遇有公私過犯依律逓降不在赦原之數無犯者照舊<lb/>
其不係啓運征討及各處立功者三世之後子孫不係<lb/>
的泒者革職的泒子孫五世之後有犯者逓降又有加<lb/>
功者不革否則革之其五世三世之後例該革任者其<lb/>
間有一世以王事死及再加功者又從此人起計其世<lb/>
數以上皆優免其子孫如此則禮與律皆恊人知所勸<lb/>
<pb n="KR2f0040_WYG_033-32b"/>
效而官不至於冗濫矣臣愚見如此非敢犯衆怒而輙<lb/>
興異議以取張仲瑀之禍念此乃國家大事不於無事<lb/>
之時而預有以為之調停一二馴致於無可奈何之地雖<lb/>
有智者不能為矣伏望明主閔其愚而察其心毋使若<lb/>
高歡者得以起邪心也<lb/>
　　武選清吏司題名記<hi>吕柟</hi>
夫武選者知選注武人對文選設也題名記者題諸郎<lb/>
中員外主事名於石而記之也舊記事詳而畧兹陳德<lb/>
<pb n="KR2f0040_WYG_033-33a"/>
英諸大夫悉索洪武來選簿而申諸石請柟記之也是<lb/>
故以終官係厯任以厯任係發科以發科係籍以籍係<lb/>
字以係名氏而屬之司三官於以考勲而詢奸訊仁而<lb/>
摘暴稽廉而尤貪明明而恥幽進壮而退劣崇實而卑<lb/>
譌貴嚴而賤疎兵有七程題名近之夫自文武道分文<lb/>
以知化武以知衛皆於民焉食之其選不可不慎也今<lb/>
天下都司二十一留守司衛四百九十一守禦屯田羣<lb/>
牧所三百十一番夷都司衛所四百七而儀衛宣慰招<lb/>
<pb n="KR2f0040_WYG_033-33b"/>
討宣撫安撫長官司不計則其為兵不啻萬億為官不<lb/>
啻百千食乎民力者不啻盡矣咸於斯司焉宰分名可<lb/>
勿題乎故今制統軍以三爵五府謂公侯伯中左右前<lb/>
後聮軍以九職謂總兵叅将遊擊守備恊守備倭提督<lb/>
等官以十有二勲柱國至武騎尉秩官以二十有四階<lb/>
榮禄大夫至忠武校尉咸於斯司焉叅逹名可茍題乎<lb/>
故内以衛宫門外以障邊郵中以宅生靈故雖上有部<lb/>
尚書左右侍郎卿三人然皆提綱而挈領不及斯司之<lb/>
<pb n="KR2f0040_WYG_033-34a"/>
精專下有車駕職方武庫三大夫然皆析務而承緒不<lb/>
及斯司之體要名可易題乎故今法以六黄正親供正<lb/>
續内貼外貼大小以五實釐誥勑歸附征克陞轉衛所<lb/>
流襲以五除徵選簿陞調復傳特以六地叙功次北敵<lb/>
女直西畨苖蠻内地反賊以九誅慎軍機殺降失機䧟<lb/>
城逃敵激叛等以四義御流官都指揮僉事以上及義<lb/>
男女婿襲替及革授者以七咎斷世襲典刑敗倫不孝<lb/>
失機刼盗退陣人文不至以八戎懲專縱擅調發不策<lb/>
<pb n="KR2f0040_WYG_033-34b"/>
應縱擄掠等以七罷戒不恪緩報稽需違期歇役私賣<lb/>
器馬等以加陞課部卒以逓降練什伍以附過御還職<lb/>
以三試定武舉以考選比試併鎗逹才而程力故斯司<lb/>
郎中二文選員外郎一文選主事五文選而其遷之也<lb/>
内或列卿佐外或雄藩而巨鎮亦與文選畧等名豈徒<lb/>
題乎夫功莫大於安社稷嚴莫大於存綱紀智莫大於<lb/>
止傳陞勇莫過於黜貪猾信莫大於守律令愛莫大於<lb/>
登才賢廉莫大於清交游此非其實乎夫實盛則名雖<lb/>
<pb n="KR2f0040_WYG_033-35a"/>
勿題而常存實之不足雖好名者莫能保旬月美也國<lb/>
家百五十年來郎中由范子敏員外由李本主事由孟<lb/>
禮不啻千人如得其實者必其人名位勲德顯如日月<lb/>
至今人猶誦慕之則其字亦尊籍亦光科亦榮厯官亦<lb/>
重也使無其實固有如今日待查選簿而後知名者矣<lb/>
如其待查選簿而後知又奚能知其字與籍與科厯官<lb/>
哉於時德英及路君敬夫及吾年友李君宣文及蒋君<lb/>
汝潔汪君汝梁王君子中王君子崇皆曰斯往也敢使<lb/>
<pb n="KR2f0040_WYG_033-35b"/>
他日待查選簿而後知名以辱吾子言而愧斯石乎柟<lb/>
曰石選簿又何難焉於是諸大夫咸曰兹知所以先石<lb/>
選簿矣<lb/>
　<lb/>
　<lb/>
　<lb/>
　<lb/>
　名臣經濟録巻三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録卷四十</head> <lb/>
    <p>
<pb n="KR2f0040_WYG_040-1a"/>
欽定四庫全書<lb/>
　名臣經濟録卷四十<lb/>
　　　　　　　　　　　　　明　黄訓　編<lb/>
　兵部<hi>職方中之上</hi>
　　余肅敏公奏議序<hi>楊廷和</hi>
肅敏余公之卒于是三十又三年矣其嗣孫南京錦衣<lb/>
指揮承恩取其奏議彚次成帙以類相從分為六卷若<lb/>
巡撫若本兵若總督各二卷并附錄凡百二十八篇諸<lb/>
<pb n="KR2f0040_WYG_040-1b"/>
孫翰林編修承勛又為之正其謬譌亟以請于工部尚<lb/>
書李公士修刻梓以傳尚書盖公從子婿也公為一代<lb/>
名臣正不詭俗亷不近名其功業在朝廷惠澤在天下<lb/>
者夫人皆知之至其規畫之周詳奏請之委曲非稽之<lb/>
奏議則或者未必一一悉其本末今去公既乆而奏議<lb/>
始行於世是固有待於後之賢子孫也初公之卒其子<lb/>
錦衣指揮寘具公事行屬予為狀以請銘於太史氏其<lb/>
所述不能十之三四時予方從事史局得摘公前後奏<lb/>
<pb n="KR2f0040_WYG_040-2a"/>
牘及往日所聞於公者書之丘文莊公見之謂是足以<lb/>
盡公之槩予意猶以為未足今取奏議讀之果然公嘗<lb/>
語人曰人臣事君當隨事盡力凡有建樹即近且小亦<lb/>
須為百年之計又曰大臣謀國遇有大利害當以身任<lb/>
之慎勿養交市恩為逺怨自全之地其城延綏時怨謗<lb/>
紛如公不恤執之不易卒以成功人至今利之且頌公<lb/>
之徳不衰因言以求其志因奏以考其績盖無一不相<lb/>
酬者信乎公之為一代名臣予生也晚於公無能為役<lb/>
<pb n="KR2f0040_WYG_040-2b"/>
而公最愛予公往年丁家艱歸取藏書分遺鄉人之職<lb/>
文字者特以大明律諸司職掌畀予曰此可為異日用<lb/>
公之知我深矣獨愧老且無成無以為公報耳虞雍公<lb/>
嘗以鄉里前軰文獻無傳為後生之責予在閣中欲撿<lb/>
范景仁張徳逺二公奏議錄之以傳而未及公固二公<lb/>
之流也斯集之傳予得而序之亦可以有辭於鄉人矣<lb/>
　　軍務事<hi>余子俊</hi>
該中軍都督府等衙門公文各將推舉將材官員職名<lb/>
<pb n="KR2f0040_WYG_040-3a"/>
開報兵部臣等議得將官凡在内者皆荷聖明簡用在<lb/>
外者多出撫按㑹保今五軍營坐營官缺尚要㑹官推<lb/>
舉以為將官預選之用今查得成化九年本部㑹官所<lb/>
舉將材選用將盡若不先事再行㑹保不無急於進取<lb/>
者奔競成風恥於自顯者愈致埋沒合無行移兩京五<lb/>
府六部都察院通政司大理寺翰林院科道并在外巡<lb/>
撫巡按二司官員各舉所知不拘侯伯都督見任帶俸<lb/>
都指揮但係存心愛人謀勇可取者每人訪保一二員<lb/>
<pb n="KR2f0040_WYG_040-3b"/>
各用公文明開職銜略節脚色見管某事堪任主將偏<lb/>
將緣由通送本部方㑹在京各官評議如果所保相應<lb/>
别無異同就行列名上塵御覽仍付本部行令照舊管<lb/>
理原委之事候在外各邊將官有缺臨期奏請委用除<lb/>
侯伯都督縂兵巳重不須别議若都指揮堪任主將擬<lb/>
陞五府堂上官署職指揮堪任偏將擬陞都司堂上官<lb/>
署聽以示寵異以便行移向後果有戰功仍授舊職陞<lb/>
倘遇一時恩例不在實授之例前項署職皆係流官其<lb/>
<pb n="KR2f0040_WYG_040-4a"/>
餘名器權以應變不至太吝經以守常不至太濫若急<lb/>
無將官之缺中間有堪補京營坐營把總即為補用使<lb/>
彼施其巳能勉其未至若有守候果乆輙為改節者不<lb/>
再擬奏委用及或所舉不公事發連坐舉主如此縱是<lb/>
未盡得才終是公道有在題准巳經通行推舉去後今<lb/>
該前因臣等㑹官議得舉到將材官員有曾被推薦三<lb/>
四次一二次者目前所用大率類此但恐舉主一時聞<lb/>
見不真所舉欠當合無行令照舊修其本等職業候有<lb/>
<pb n="KR2f0040_WYG_040-4b"/>
主將偏將等項員缺臨期再為詢訪具奏定奪<lb/>
　　嚴捕盜賊事<hi>余子俊</hi>
職方清吏司案呈京城内外例有監察御史并錦衣衛<lb/>
堂上官督同五城兵馬司并錦衣衛分定城方校謹嚴<lb/>
夜禁及迤南北直𨽻近京地方官路三處每年冬春三<lb/>
箇月每五里冷舖内𣲖撥火夫住歇專令晝夜防䕶往<lb/>
來官吏諸色人等經行各路又差監察御史并錦衣衛<lb/>
官各一員帶領旗校前去督理防盜之法巳為周密奈<lb/>
<pb n="KR2f0040_WYG_040-5a"/>
何近來京城内外多有官民之家被其明火持刃刼殺<lb/>
人財直至房屋近京地方往來人等常被披甲響馬阻<lb/>
截道路若不申明舊例嚴加緝捕不無各事因循貽患<lb/>
不小奏抄到部臣等切惟京師乃宸居所在四方萬國<lb/>
所歸人煙輳集買賣繁華實有一等不務生理各處逃<lb/>
往軍匠囚徒心腹相結三五成羣為非作歹人號喇虎<lb/>
迨至家業蕩盡却乃賭博扶牌下棋打雙陸踢氣毬贏<lb/>
者得財仍恣所欲輸者喪氣䄂手無為遂至飢寒迫切<lb/>
<pb n="KR2f0040_WYG_040-5b"/>
發起盜心往往京師肆行刼掠防㣲杜漸誠不可緩乞<lb/>
勑五府六部六科各差有力量屬職官共五十五員内<lb/>
給事中五員㑹同錦衣衛堂上官并巡城監察御史督<lb/>
行五城兵馬司順天府委官通將城裏城外不分内外<lb/>
官民排門不越一家取勘果有容留賭博不務生理來<lb/>
歴不明軍匠囚徒等項許於各官處出首係民者送戸<lb/>
部係軍者送兵部係匠者送工部逓發原管官司収候<lb/>
無籍貫者送五城兵馬司監候事畢另議定奪以後再<lb/>
<pb n="KR2f0040_WYG_040-6a"/>
有逃來者查係發遣之數果曾原犯死罪遇䝉恩例得<lb/>
免仍送原問衙門擬以死罪隣佑窩家今次并以後占<lb/>
恡隱蔽不舉俱與犯人同罪各官就行審編火夫除例<lb/>
該優免本身戸下二丁及止優免本身及官員優免本<lb/>
身一門外其餘大小人家不拘幾丁盡行編為火夫輪<lb/>
流坐舖每夜務勾一十五名併力捕盜務在得獲不獲<lb/>
者巡城御史叅奏責戒隣佑不行救䕶者就行送問獲<lb/>
賊之日要問出窩家不服審編及審編不出者果係應<lb/>
<pb n="KR2f0040_WYG_040-6b"/>
請㫖者具實叅奏餘人就行送問其火夫文册各官將<lb/>
稿付與兵馬司類造合用書寫之人行移國子監挨取<lb/>
應撥雜差監生五十名分投書寫合用紙劄筆墨本部<lb/>
行令順天府支給官錢買辦送用乞勑禮部查例禁約<lb/>
官民人等本等衣服靴帽等項不許僣分過侈以足財<lb/>
用以省奸盜其迤南北直𨽻三路軍衛有司照舊設立<lb/>
火夫防䕶道路及禁約往來人等早宿明行不許中賊<lb/>
奸計如果遇賊勢不能敵星馳通報京營差去把總官<lb/>
<pb n="KR2f0040_WYG_040-7a"/>
員撲捕毋得隱匿再乞聖㫖榜文將前項弭盜崇儉事<lb/>
由該載於内昭示臣民以為遵守各官此外再有所見<lb/>
何者為致盜之弊何者為弭盜之方俱要條奏以候<lb/>
　　災異陳言事<hi>余子俊</hi>
切照去年以來陜西山西河南大旱饑民相食并正旦<lb/>
災異迭見星變有聲臣等條陳數事請自聖裁<lb/>
一自古遇災必汰冗官照得在京各衙門文職官員巳<lb/>
　有諸司職掌額設等數近年以來額外添設數多及<lb/>
<pb n="KR2f0040_WYG_040-7b"/>
　傳奉陞授大小帶俸官員并寫經寫書等項冠帶食<lb/>
　糧儒士匠官通計有二千餘員名其俸糧皂𨽻等項<lb/>
　俱取辦於民不可勝數伏覩正統四年勑諭為因水<lb/>
　災照永樂年間事例將各衙門多餘官員放囘聽用<lb/>
　方今百姓饑荒糧運艱難比之於昔災異有甚合無<lb/>
　通行各衙門照諸司職掌額設官員存留辦事多餘管<lb/>
　事并傳奉大小帶俸冗官及食糧儒士照例悉送吏<lb/>
　部寄名放囘原籍候本衙門有缺挨次查取任用其<lb/>
<pb n="KR2f0040_WYG_040-8a"/>
　匠官除精通藝業者量為存留若老弱殘疾藝業不<lb/>
　通者一體裁革<hi>以上吏部言事</hi>
一天下司府州縣税比先年間嵗徴過於嵗用幾倍所<lb/>
　以存留本處起運兩京及各邊倉庫常有贏餘不聞<lb/>
　告急近年以來宗支益盛官爵益多災傷益重供奉<lb/>
　上用不足京軍布花不足外夷賞賜表裏不足管待<lb/>
　厨料不足此等大端率仰給於内庫京官俸糧折色<lb/>
　不足京民賑濟不足倉糧邊方軍餉本色不足此等<lb/>
<pb n="KR2f0040_WYG_040-8b"/>
　急務皆取辦於京倉他如淮安徐州徳州臨清四處<lb/>
　水次倉糧年例應該漕運官軍支運七十萬石以足<lb/>
　京儲四百萬石之數及兩京水路亦藉此以備非常<lb/>
　巳是三年無有支運只得加重兑納即今内庫金銀<lb/>
　錢鈔絹布等項所積之數不為甚多京倉料豆止勾<lb/>
　一年之上支用在外官軍俸月等糧并布花之類多<lb/>
　有一年半年全無况山東河南宗支奏稱缺食流民<lb/>
　住無定所且税糧本色嵗徴僅勾嵗用所剰不多其<lb/>
<pb n="KR2f0040_WYG_040-9a"/>
　内外百官俸糧官軍俸糧軍士布花之類勢難减支<lb/>
　若不及早計慮臨期率難求濟伏望皇上留心崇儉<lb/>
　凡倉庫錢糧除上用及額設官員俸糧并功賞之外<lb/>
　非祖宗朝㫖輕用者一切愛惜如此則國用可足乆<lb/>
　安長治重在於此各處塩運司提舉司嵗辦鹽課我<lb/>
　朝十分慎重非邊儲缺乏嵗饑救荒等項重事不輕<lb/>
　開中其興販私鹽雖皇親國戚有犯亦不輕貸近年<lb/>
　以來多被權貴等項人員任情奏討以致利有所歸<lb/>
<pb n="KR2f0040_WYG_040-9b"/>
　凡遇開中無人報納誤事不小自今以始務須專一<lb/>
　存留在官以備供邊救荒等項之用但有恃恩奏討<lb/>
　者許戸部指實行科道官一體紏舉治以重罪若係<lb/>
　内外官員臨期發落仍以罷職緣由開奏定奪在京<lb/>
　不係額設官員止支食米一石<lb/>
一在京各倉内官非正綂年間舊有者取囘<hi>以上戸部言事</hi>
一大慈恩寺大能仁寺大隆善護國寺三處番僧俱有<lb/>
　廩給下程館夫等供應竊惟祖宗時因其來朝留之<lb/>
<pb n="KR2f0040_WYG_040-10a"/>
　京師加以館穀所以風示番夷使知朝廷之意圖靖<lb/>
　地方而巳然先年法王不過一員佛子國師數亦不<lb/>
　多易於供應見今三處番僧不下千員法王巳有七<lb/>
　人國師禪師無慮數十况法王佛子大國師例給金<lb/>
　印其用度擬於王者中間多有軍民因見番僧可以<lb/>
　躱避差徭各令子弟從學番教非惟夏變於夷其實<lb/>
　冒濫糧賞合無將三寺番僧選差給事中御史各一<lb/>
　員查勘果係邊夷的於何年月日來貢留京住坐有<lb/>
<pb n="KR2f0040_WYG_040-10b"/>
　情愿囘還原籍者所司照例發遣有係中國軍民投<lb/>
　託者許其自首囘俗敢有不行首告者或體訪得出<lb/>
　或被人告發定發邊逺衛分充軍如此則詐冒少革<lb/>
　而供應少省<lb/>
一净身人巳有處死明禁因見前項净身者俱得収用<lb/>
　遂各倣傚若不嚴加懲治誠恐將來無有紀極照得<lb/>
　各處王府缺少内使煩瀆聖聽合無將前項充軍為<lb/>
　民脱逃來京及新净身每日赴部告擾乞勑司禮監<lb/>
<pb n="KR2f0040_WYG_040-11a"/>
　量撥各王府使用者惟復本部審其原係充軍為民<lb/>
　者徑送各該衙門仍押發原衛原籍官司責令収管<lb/>
　着役如有逃脱赴部告収者照例發遣本部仍將原<lb/>
　衛原籍經該官吏叅問重罪其新净身者俱照例發<lb/>
　邊衛充軍今後敢有净身者送去法司照依先次聖<lb/>
　㫖榜例問斷庶使人知警懼不致有傷天地和氣<hi>以上</hi>
　<hi>禮部言事</hi>
一軍職必有擒斬功次方陞一級今查得成化元年以<lb/>
<pb n="KR2f0040_WYG_040-11b"/>
　來諸色人等傳奉欽陞軍職八百有餘每員月支俸<lb/>
　糧一石嵗支絹布季支銀兩不等其指揮都指揮又<lb/>
　有民僉皂𨽻辦納柴薪銀兩所廢無筭此實弊政之<lb/>
　大者合無將此等官員除勲戚䕃叙軍功并額設員<lb/>
　數不動外其餘令冠帶閒住候有員缺該部具奏銓<lb/>
　補内係匠藝𦂳要不可缺者月支糧一石照舊供事<lb/>
　今後非因軍功陳乞軍職伏乞聖明留意裁處庶使<lb/>
　名器崇重少息奔競之風<lb/>
<pb n="KR2f0040_WYG_040-12a"/>
一各處鎮守監倉守備等項内外官員除邊情𦂳急去<lb/>
　處不動外其餘腹裏地面别無重大事情及不係正<lb/>
　統年間原有之數合無查照取囘<lb/>
一在外鎮守分守等官於所在去處僉設皂𨽻等項名<lb/>
　色合無悉令巡撫巡按官員查發寧家以後再不許<lb/>
　朦朧僉報其在京文武四品以上官成化二十一年<lb/>
　皂𨽻停止免僉<lb/>
一查得軍京營提督内臣軍伴一百名掌營内臣與總<lb/>
<pb n="KR2f0040_WYG_040-12b"/>
　兵官各六十名坐營官十五名把總官六名各處鎮<lb/>
　守内外官各三十六名分守内外官各二十六名守<lb/>
　備内外官各二十六名俱係成化十四年以前節次<lb/>
　奏准非祖宗舊制近年以來各項官員日漸增添營<lb/>
　衛軍丁日漸消耗官多軍少惟日不足况每軍一名<lb/>
　年支米一十二石布二疋姑以軍一百名言之每年<lb/>
　支米一千二百石布二百疋而總為一官軍伴之需<lb/>
　其於人情事體實為太過合無今後量為逓减京營<lb/>
<pb n="KR2f0040_WYG_040-13a"/>
　提督内臣與管營内臣及總兵官軍伴各二十名坐<lb/>
　營官六名把總官二名各處鎮守内外官各十二名<lb/>
　分守内外官各八名守備内外官各四名庶官不缺<lb/>
　人跟用軍得以充操備<hi>以上兵部言事</hi>
一錢糧出納當有其度且以寳石一事言之舊例凡興<lb/>
　販者俱發邊逺充軍寳石入官今在京嗜利之徒輕<lb/>
　視國典大肆奸貪賤價収買應禁寳石巧立美名作<lb/>
　一切竒玩之器其價止值百兩者或闗銀千兩值千<lb/>
<pb n="KR2f0040_WYG_040-13b"/>
　兩者或領銀萬兩此皆市井無用之物而盜府庫有<lb/>
　用之財伏望陛下凡一應寳石等項悉皆屏棄不令<lb/>
　眩耳目而役心志且府庫所積多歸於販賣寶石之<lb/>
　家今欲置之於法則事巳既往不可勝追合無嚴明<lb/>
　禁令今後如有仍前販賣及作玩好器物者事發賣<lb/>
　主工匠俱照舊例發遣充軍如此則國用不費而竒<lb/>
　巧可息<lb/>
一邊方强冦黠謀狡計難以輕測聲東擊西當預為備<lb/>
<pb n="KR2f0040_WYG_040-14a"/>
　近來邊將遇警張大聲勢擅請禁兵且京軍先期而<lb/>
　去則費食糧草待報而行又緩不濟事切照各處沿<lb/>
　邊俱有總兵鎮守等官設法勦捕今不專責其成功<lb/>
　而輙從其告急遂為發兵騷擾地方虛耗糧草偶爾<lb/>
　遇敵則擒斬多屬於邊軍而功次盡歸於權要合無<lb/>
　行令大同宣府鎮守總兵巡撫等官各將所管官旗<lb/>
　軍人從公揀選精壯平昔慣戰之人立為隊伍如或<lb/>
　數少就於官員旗軍之家募選精鋭舍餘輳成萬數<lb/>
<pb n="KR2f0040_WYG_040-14b"/>
　時加操練一遇聲息止令本處將官調遣見領軍馬<lb/>
　相機勦殺如果敵勢衆大量力難支方許議奏命將<lb/>
　其在邊官軍亦宜重加優恤有功一體陞賞如或各<lb/>
　邊將帥玩冦失機必依常律誅戮無赦如此則賞罰<lb/>
　明信而將士用命<lb/>
一刑加有罪法貴得中且如兩法司錦衣衛鎮撫司鞫<lb/>
　問罪囚察其原詞測其虛實依招定罪一遵常律但<lb/>
　人真偽不一狡黠多端雖貌稽而審言豈能盡得其情<lb/>
<pb n="KR2f0040_WYG_040-15a"/>
　實間有一二稱訴寃枉者所司為因事有成案詞無<lb/>
　㵕漏難以全信其枉及又有奏奉欽依止是依招擬<lb/>
　罪者故深寃未雪良民受誣合無今後法司凡遇一<lb/>
　應稱寃調問及奏送擬罪人犯情允當者俱照原招<lb/>
　議擬如果寃枉并情有可疑者亦與辨理具奏發落<lb/>
　毋拘成案其干碍原問官員悉置之不問不許妄加<lb/>
　叅究庶刑獄得平而人無寃抑<lb/>
一朝廷設官分職皆有定設總兵鎮守本為地方近來<lb/>
<pb n="KR2f0040_WYG_040-15b"/>
　政務不加多而官職日增地方本無事而鎮守濫設<lb/>
　盖生一事則有一事之害添一官則增一官之費其<lb/>
　間有等鎮守等官朦朧請勑許令四品五品以下官<lb/>
　員徑自拿問緣五品以上官員律該奏請今許拿問<lb/>
　非惟有違舊制况其欲自調問實欲陽張威權陰受<lb/>
　私賂為弊尤甚臣等又伏覩天順八年正月内詔書<lb/>
　一欵浙江江西福建陜西臨清鎮守内外官員詔書<lb/>
　到日即便回京其各處鎮守内官正統年間原有者<lb/>
<pb n="KR2f0040_WYG_040-16a"/>
　照舊鎮守原無者即便囬京不許稽延欽此欽遵伏朢<lb/>
　皇上仍依前詔將各處鎮守等官酌量地方緩急量<lb/>
　為去留其應留仍舊鎮守者務令守分行事安靖地<lb/>
　方所有原請勑書即便奏繳如此則舊制不違而民<lb/>
　患可息<hi>以上刑部言事</hi>
一查得先年設立直𨽻太平府湖廣荆州府浙江杭州<lb/>
　府三處抽分厰抽分木植等料專為成就光禄寺供<lb/>
　應器皿清江衛河二提舉司打造糧船以省百姓𣲖<lb/>
<pb n="KR2f0040_WYG_040-16b"/>
　辦之苦近年以來南北兩京監局不察原設抽分之<lb/>
　意往往差官前去各厰坐守印烙起取日用供給沿<lb/>
　途拽運軍民勞擾不可勝言合無行移兩京監局如<lb/>
　遇文書到日即便轉行差去内官起程囘京原取木<lb/>
　植等項除已運外其未運者存留在厰堆垜苫盖本<lb/>
　厰差人看守造册繳報倘後缺用另行定奪<hi>以上工部言事</hi>
一江南人民部運白糧等糧赴内外衙門交収逺涉江<lb/>
　湖辛苦萬狀及至到京各該衙門官員刁蹬作難勒<lb/>
<pb n="KR2f0040_WYG_040-17a"/>
　要錢物所欲既遂方與収糧其収糧之時一石止准<lb/>
　五六斗上納者有止准三四斗上納者吞聲飲氣莫<lb/>
　敢誰何上納不敷加倍揭債完納債主到家官司不<lb/>
　准重徴只得傾家蕩產鬻妻賣子以償之興言及此<lb/>
　實切矜憐今後江南人民部糧到京赴内外衙門上<lb/>
　納除原委部官及御史監収去處外其無委官去處<lb/>
　合無委官一員到彼監収照例一尖一平不許多収<lb/>
　侵虐人民<lb/>
<pb n="KR2f0040_WYG_040-17b"/>
一每年恭遇節旦各處總兵副叅等官俱進貢馬疋中<lb/>
　間賢智者自行出辦其不才者借此為名以一科十<lb/>
　尅減軍糧甚至有將在官馬疋竊取應用者及夾帶<lb/>
　私自馬疋二三十疋赴京供給人情買賣非惟沿途<lb/>
　槩支糧草逼迫官司及至到京又費内帑之財給與<lb/>
　賞賜無益於上有損於下合無行令各處總兵等官<lb/>
　今後各處恭遇節旦止許照例進表不必進貢馬疋<lb/>
　作弊害人<hi>以上都察院言事</hi>
<pb n="KR2f0040_WYG_040-18a"/>
一各處軍民人等為因家鄉戸婚田土鬬毆等項小事<lb/>
　官府剖斷不明不得巳赴京伸訴本無别情柰被在<lb/>
　京刁潑書寫之徒及鄉里辦事為事等項無藉官吏<lb/>
　往往兠攬在家貪取財物百般教唆妄稱原來本狀<lb/>
　情輕難以施行愚民無知聽其唭誘妄將鄉里京官<lb/>
　并殷實大戸駕揑虛詞牽扯在内欺誑朝廷及至差<lb/>
　官勘問實少虛多其差去勘問官員有存心公正識<lb/>
　達大體者事得明白良善無寃其中有偏向避嫌不<lb/>
<pb n="KR2f0040_WYG_040-18b"/>
　能擔當者往往妄加叅語致事誣枉者難保必無縱<lb/>
　有事得明白其家屬親隣被其牽連在官經旬累月<lb/>
　破家蕩產者有之累死人命不敢聲言者有之又有<lb/>
　誣告無干人命因而掘墓撿屍傷害平人骸骨者有<lb/>
　之似此刁風實傷和氣乞勑法司嚴加問理除奏告<lb/>
　得實奏請聖斷其虛誑不實務要追拏教唆書寫之<lb/>
　人究問明白從重發落如此則良善不被凌辱衙門<lb/>
　不致混擾刁風歛息無辜得以申寃<hi>通政司言事</hi>
<pb n="KR2f0040_WYG_040-19a"/>
一近年以來内外問刑衙門遇有囚犯不論情之輕重<lb/>
　事之大小在内則五城兵馬司等衙門在外則行府<lb/>
　衛州縣屬等衙門委官體勘以致貪鄙官吏交通賄<lb/>
　賂互相容隱以曲為直以是為非躭延日乆淹禁罪<lb/>
　囚有一二年不完者有三五年不結者中間干連無<lb/>
　辜之人累死於獄者不可勝記不無有傷和氣召致<lb/>
　災異及致勘報原問衙門亦不分曲直是非照依原<lb/>
　來結保問擬罪名所以人多稱寃事無杜絶合無今<lb/>
<pb n="KR2f0040_WYG_040-19b"/>
　後除人命强盜重情應該撿騐及田土應該踏勘者<lb/>
　照舊撿騐踏勘外其餘一應詞訟止許行提𦂳闗人<lb/>
　犯作急親自問斷果要干証之人亦就行拘面審省<lb/>
　令知罪不許一槩監禁行勘庶獄無淹禁而人免寃<lb/>
　抑<hi>大理寺言事</hi>
　　𦂳急聲息事<hi>余子俊</hi>
本部㑹同京營太子太傅英國公張𢡟等議得京營一<lb/>
等二等精鋭官軍合當定為三路聽征中路一萬員名<lb/>
<pb n="KR2f0040_WYG_040-20a"/>
預備為大同宣府之援東路五千員名為遼東永平密<lb/>
雲等處之援西路五千員名為偏頭闗延綏等處之援<lb/>
每二千五百員名定委團營坐營不拘侯伯一員用心<lb/>
操候其正馬䭾馬三萬疋先儘團營之數不敷者三大<lb/>
營輳撥一應軍器大器旗號軍裝之類俱要先期整㸃<lb/>
齊備但調即行凡行軍監督總兵等官臨期奏請簡命<lb/>
各邊原委將官并所領軍馬並如前擬一體加意操候<lb/>
前項所擬在邊在京將官并所領軍馬此就平時而處<lb/>
<pb n="KR2f0040_WYG_040-20b"/>
臨時果有變態如東路𦂳急至其西路河尚未凍又可徃<lb/>
東䇿應之類難以拘泥及行戸部於臨期命將之日將<lb/>
處見在糧草一處一處開報將官以便分兵駐劄具題<lb/>
奉聖㫖是欽此續該遼東鎮守太監等官韋郎等奏稱<lb/>
傳報北兵尋殺三衛要往天朝地方上過等因該本部<lb/>
官欽奉聖㫖兵部看了來説欽此本部看得原定東路<lb/>
聽征軍馬五千議得合於内摘撥馬隊三千選坐營官<lb/>
一員管領作急起程於沿途糧草多積去處且操且牧<lb/>
<pb n="KR2f0040_WYG_040-21a"/>
至山海闗即止候遼東守臣具奏請兵前項軍馬一面<lb/>
過闗應援㑹勦本部一面請命主將添調軍馬前去調<lb/>
度以成大功具題奉聖㫖是官軍且不必差着劉恒每<lb/>
整搠人馬待報起程恁部裏便行文與韋郎等好生隄<lb/>
備欽此近該太監等官韋郎等奏稱北兵追殺三衛侵<lb/>
犯開原地方砍傷守墩官軍等因該本部官欽奉聖㫖<lb/>
兵部便㑹總兵每看了來説欽此本部㑹同京營太子<lb/>
太保保國公朱永等看得北兵犯我開原名雖尋殺朶<lb/>
<pb n="KR2f0040_WYG_040-21b"/>
顔等三衛兵丁其實撤我藩籬虐我邊人問罪之師義<lb/>
所當舉但彼處守臣止言堅壁固守相機截殺應否請<lb/>
調天兵略無一言及之固是遼東地窄此賊難於乆住<lb/>
萬一被其蹂踐豈不有損國威事急至此難拘前議伏<lb/>
乞聖明合無將團營坐營都督同知馮昇署都督僉事<lb/>
馬俊命充游擊或叅將名目先行請勑分領馬隊官軍五<lb/>
千員名正䭾馬七千五百匹一面促其作急起程如賊<lb/>
尚在此正罪人斯得之時今去將官與彼處將官務要<lb/>
<pb n="KR2f0040_WYG_040-22a"/>
平心易氣國爾忘家恊謀合兵共圖殄滅若機有可乘<lb/>
毋假持重以圖自全若事有未宜毋事輕率以墮奸計<lb/>
所差官員即便星馳囘奏另行上請命將出師兼程往<lb/>
彼總制行事其山海闗西抵黄花鎮一帶山勢雖險隘<lb/>
口多北人譎詐聲東冦西不可不慮前項地方戰守之<lb/>
間步隊可用或命都督僉事李俊署都督僉事楊玉分<lb/>
領團營步隊官軍六千員名領勑前去分布隘口有警<lb/>
一體㑹合彼處守臣和同戰守若以兵分各該隘口前<lb/>
<pb n="KR2f0040_WYG_040-22b"/>
項都督名位過重未可零碎徧管合無止選都指揮二<lb/>
員領勑前去本部與户工二部各差官前去沿途并所<lb/>
在整理糧草車輛柴薪等項具題奉聖㫖是迤北敵兵<lb/>
既在邊尋殺朶顔三衛難保不入境侵犯着都督馮昇<lb/>
馬俊充游擊將軍領兵去與彼處將官恊同戰守山海<lb/>
闗迤西只着都指揮二員領兵去恊守都寫勑與他欽<lb/>
此欽遵外今該前因案呈到部看得巡撫遼東賛理軍<lb/>
務右僉都御史王宗彛所奏三衛夷人躱避北兵俱在<lb/>
<pb n="KR2f0040_WYG_040-23a"/>
開原廣寧一帶倚仗中國以圖存生見在軍馬數少分<lb/>
布不周又兼遼東連嵗雨災今年霜旱等項糧草蓄積<lb/>
甚是難為奏要文武大臣科道言官從長計議或加添<lb/>
人馬勦殺或止是本處官軍相機戰守一節此等邊患<lb/>
朝廷未嘗一日忘備或降勑或令所司行文巳至再三<lb/>
今當警急至此方有前項議奏事理京營聽征軍馬兼<lb/>
程往援尚慮不及伏乞聖明合無再於團營添調馬隊<lb/>
五千員名正䭾馬七千五百疋及簡命内臣一員監督<lb/>
<pb n="KR2f0040_WYG_040-23b"/>
軍務兼管神鎗文職大臣一員提督軍務武職大臣一<lb/>
員掛印充總兵官又二員充叅將統領前項軍馬作急<lb/>
起程到彼㑹合先去游擊將軍軍馬總制鎮守巡撫等<lb/>
官相機戰守重大機務悉聽監督總兵等官便宜而行<lb/>
本部并都察院各差屬官一員隨軍紀功此外本部與<lb/>
戸工二部各差官沿途整理糧草車輛脚力人夫槽䥷<lb/>
鍋甕柴薪等項聽候軍馬經過應赴至於將在軍門全<lb/>
賴糧草繼足再令戸部多為區畫軍前糧草共濟大事<lb/>
<pb n="KR2f0040_WYG_040-24a"/>
仍照先行事理將見有糧草開報監督等官以便分布<lb/>
軍馬支給其宣府大同兩路若前敵殺退必往彼處偷<lb/>
生亦乞聖明留意候命下之日本部照例請給監督總<lb/>
兵叅將并紀功官制勑付賫前去成化十六年九月十<lb/>
八日太子太保兵部尚書余等具題奉聖㫖是如今北<lb/>
兵在遼東邊上尋殺朶顔三衛恐來入冦便着太監汪<lb/>
直監督軍務保國公朱永掛印充總兵官威寧伯兼左<lb/>
都御史王越提督軍務太監傅徳管領神鎗白瑜李俊<lb/>
<pb n="KR2f0040_WYG_040-24b"/>
充左右叅將莊鑑馬俊充游擊將軍綂領官軍一萬員<lb/>
名去彼㑹合征勦但恐北兵復囘大同迤西等處侵犯<lb/>
邊民着太監劉恒監督軍務定西侯蔣琬掛印充總兵<lb/>
官都御史孫洪叅賛軍務太監張善管領神鎗白全充<lb/>
叅將楊玉充游擊將軍綂領軍馬一萬員名到彼㑹合<lb/>
相機截殺官軍各賞銀二兩還着都督馮昇劉能各領<lb/>
步隊官軍三干員名山海闗迤西直抵居庸闗恊同彼<lb/>
處戰守每人賞銀一兩着戸部差的當官各一員先去<lb/>
<pb n="KR2f0040_WYG_040-25a"/>
整理糧草都不許遲悞各寫制勑與他欽此<lb/>
　　陳言邊務事<hi>王崇之</hi>
巡按山東監察御史王崇之奏所據脩武備以嚴内治<lb/>
足糧食以養官軍禁采取以杜邊患措糧儲以資急用<lb/>
俱係别部掌行事理擬合通行為此除外合行開坐移<lb/>
咨貴部煩為查照定奪施行<lb/>
一足食以養官軍洪惟聖朝愛養臣民官有常禄軍有<lb/>
　月糧此外又有折俸鈔貫冬衣布花恩至渥矣遼東<lb/>
<pb n="KR2f0040_WYG_040-25b"/>
　阻山隔海官軍俸鈔布花皆由此給山東河南十一<lb/>
　衛自山海闗陸路運到河南十四衛自登州海船運<lb/>
　到兩得利便然河西常勾給散河東拖欠數多者盖<lb/>
　以陸路無虞海運廢弛也查得舊制造有海船一十<lb/>
　二隻官吏奉職依期運到雖全伍軍士皆得飽煖近<lb/>
　年以來船隻損壞者無人脩理鈔布拖欠者不肯補<lb/>
　還至成化十三年全無一隻到來海運不通官軍絶<lb/>
　望祖宗制度廢弛盡矣以故軍士凍餒流離缺伍者<lb/>
<pb n="KR2f0040_WYG_040-26a"/>
　多官員剥軍自養廢職者衆信乎其然也如驛逓鹽<lb/>
　鐡所軍俱無月糧止靠賞賜土官達官間有半俸又<lb/>
　係無子人數專賴俸給又無守臺巡哨晝夜在邊尤<lb/>
　為寒苦近因各處災傷荷䝉皇上憫念元元遣使發<lb/>
　倉賑濟所以固邦本重民命安地方也今邊儲預備<lb/>
　少積别無賑濟官軍合得糧賞尚不可得不無有孤<lb/>
　恩典查得自成化十二年以前共拖欠官軍俸賞鈔<lb/>
　六百一十萬三千一百七十錠布七十七萬二千六<lb/>
<pb n="KR2f0040_WYG_040-26b"/>
　百餘疋綿花二十八萬二千一百餘斤先該巡撫巡<lb/>
　按官累次奏乞令本布政司起倩車輛運送及暫量<lb/>
　價值折銀補還戸部議得陸運艱難節行本司查勘<lb/>
　定奪造船儧運補解去後但彼處官員視為泛常略<lb/>
　不留意夫衣食切於人身不可一日有缺今遲以數<lb/>
　嵗不能補給致此處有飢寒之苦彼處積無用之地<lb/>
　陸路既稱難來海運見今無船則窮邊之官軍何所<lb/>
　仰賴哉臣聞遼東舊時収成糧食頗賤商賈販賣易<lb/>
<pb n="KR2f0040_WYG_040-27a"/>
　換有無尚不免於飢寒今兵荒相仍商賈少通無物<lb/>
　易換使軍士啼飢號寒羣生嗟怨以此飢寒之人不<lb/>
　惟難驅於鋒鏑之下亦恐生意外之慮如䝉伏望皇<lb/>
　上俯念邊方重地怜憫軍士飢寒乞勑該部從長計<lb/>
　議奏請定奪合無不為常例將前項拖欠鈔布等項<lb/>
　行令山東布政司官存留在彼就作俸給查有見在<lb/>
　銀兩照數折筭解送或令布按二司分巡分守官員<lb/>
　公同估計量為便易銀兩委官解送前來以救邊方<lb/>
<pb n="KR2f0040_WYG_040-27b"/>
　一時之急仍乞將今嵗布花鈔貫另為處置或暫折<lb/>
　収輕賫銀兩運來支給候造有船隻之日照舊海運<lb/>
　如此則邊軍得目前之濟免飢寒之苦實為便益<lb/>
一措糧儲以資急用臣聞食者民之天不可一日缺也<lb/>
　故洪範八政食貨為先子貢問政孔子告以足食為<lb/>
　首民生最重邊方尤急所以戰勝攻取守固皆賴於<lb/>
　此聖朝垂意邊儲因遼東屯粮不足發銀糴買召商<lb/>
　上納欽命巡撫官以總督之布按二司官以分管之<lb/>
<pb n="KR2f0040_WYG_040-28a"/>
　宜倉廩充實緩急足用也柰在前官員職任重大者<lb/>
　多好逸惡勞官職卑㣲者惟畏勢貪利甚有通同作<lb/>
　弊夤緣為奸官豪勢要之家乘機逐利撒放糠粃穀<lb/>
　豆糴買腐爛倉糧官銀多歸於富家錢糧多報於紙<lb/>
　上近因積弊多端特命給事中御史等官查盤辨騐<lb/>
　奸弊敗露倉官為民充軍巡撫管糧等官查提問罪<lb/>
　一清積弊邊軍稱快但刑罰雖加而事勢無及粗腐<lb/>
　虚闗於貧軍未䝉實惠折追拖欠於富商不肯還官<lb/>
<pb n="KR2f0040_WYG_040-28b"/>
　閑地腐爛相積邊境急缺糧儲如前屯等處倉糧不<lb/>
　及半年之用海錦等衛有十年之積靉雲等堡無一<lb/>
　月之支今遼陽城中每銀一兩止糴米二石五斗前<lb/>
　項堡分每官價銀一兩作米一石或八斗尚少人上<lb/>
　納近因邊情𦂳急該巡撫總理糧儲官不得巳恐缺<lb/>
　軍餉㑹議於定遼金復等處十一衛軍餘輸運動調<lb/>
　一萬餘人往迴一二千里每米一石顧脚盤費多者<lb/>
　要銀七八錢少者亦不下五六錢河東之地逺近騷<lb/>
<pb n="KR2f0040_WYG_040-29a"/>
　然各官雖用心催儧但山澗險阻車輛不通止是牛<lb/>
　畜䭾負力疲財殫卒難畢集事勢至此在前管理官<lb/>
　員尤為可恨欲減米數糴買恐虧損官銀欲增脚錢<lb/>
　與人恐庫藏缺乏即今又傳報聲息不絶設若大軍屯<lb/>
　駐日乆轉運艱難逼迫𦂳急使軍餘逃竄山林疲餓<lb/>
　累死不惟重傷人命亦且大悞邊儲以後河開農興<lb/>
　尤難為用伏望皇上垂念邊儲重惜民困乞勑該部從<lb/>
　長計議措置急用之方奏請定奪行移巡撫總理糧<lb/>
<pb n="KR2f0040_WYG_040-29b"/>
　儲官員相度邊情緩急斟量道路逺近聽其隨宜增<lb/>
　減米數脚錢多方措置以濟急用以恤人難其各倉<lb/>
　拖欠折罰虧闕糧數行令布按二司管糧官躬詣各<lb/>
　處上𦂳杖追先儘犯人財産變賣上納或令照依時價<lb/>
　折納銀布入官另為處置以便目前支給俱先定與<lb/>
　限期完報今後整理糧儲務要斟酌地方險易緩急<lb/>
　查筭見在有無多寡隨宜召納轉運庶不臨期有悞<lb/>
　仍令布按二司管糧官員不時往來督察若有奸弊<lb/>
<pb n="KR2f0040_WYG_040-30a"/>
　就便叅拿不許在家乆住若有似前延住三月之上<lb/>
　及巳委接管畏避不來未曾得代先期囘去者照例<lb/>
　住俸一年其分巡分守滿日亦照例將追問過囚數<lb/>
　糧儲事件開報轉呈巡撫等官處稽考勤怠若任内<lb/>
　怠慢悞事以致糧儲軍務不完及以後經該糧儲盤<lb/>
　有粗腐虧折等項重加叅問則邊儲目今不致缺乏<lb/>
　軍餘免於流亡巡歴既勤奸弊少革實為便益<hi>以上二事</hi>
　<hi>咨戸部</hi>
<pb n="KR2f0040_WYG_040-30b"/>
一禁採取以杜邊患臣訪得遼陽山東土人少種田土<lb/>
　專一採取人參榛松圍獵野獸為生數年以來多被<lb/>
　本等上司及衛所官員指稱進貢人參等項或撒放<lb/>
　布疋或給與銀兩便令部屬官舍於各寨百般逼迫<lb/>
　科擾土人不勝其苦近時因見境内人參榛松缺少<lb/>
　不堪又多私役附近軍餘出境採取販賣以規厚利<lb/>
　常被敵人虜殺互相隱匿不報各處又有等軍餘土<lb/>
　人不畏法度潜將鹽米包褁刀箭甲葉黒夜於牆下<lb/>
<pb n="KR2f0040_WYG_040-31a"/>
　空野去處與夷人易換貂䑕參松等物透泄事情啓<lb/>
　惹邊釁多由於此及各衛所官員又指以採打影木<lb/>
　買辦皮張為由差𣲖餘丁不下五六百名通同委官<lb/>
　人等將殷實之人受錢賣放累及貧窮况採取亦難<lb/>
　查得每年進用影木止該十箱人參三百斤狐狸皮<lb/>
　張暫時買辦不多衛所官員却乃多科擾人目今前<lb/>
　項出產地方被賊搶擄殘破室廬空廢田畝荒凉見<lb/>
　在人口驚疑走入腹裏不能存活正宜厚恤伏望皇<lb/>
<pb n="KR2f0040_WYG_040-31b"/>
　上憫念邊方多事人不聊生將前項供應人參影木<lb/>
　及買辦皮張暫且寛免以紓民力以革擾害待後邊<lb/>
　患稍寧之日行令照舊採辦仍乞勑該部轉行本處<lb/>
　鎮守巡撫等官通行所屬出榜嚴加禁約及督令地方<lb/>
　墩空巡守人員晝夜加謹巡察今後如有私役及縱<lb/>
　容軍餘出境採取參松榛果等物及將刀箭甲葉與<lb/>
　夷人交易致生邊釁者許被役及知見人等徑赴巡<lb/>
　撫巡按官處指實首告正犯旗軍人等合無量為枷<lb/>
<pb n="KR2f0040_WYG_040-32a"/>
　號滿日與空臺巡哨甲軍俱照依律例問擬發落私<lb/>
　役官員并地方該管軍職一體叅奏拿問庶官軍知<lb/>
　所警懼下人免得疲勞亦杜邊患之一事也<hi>以上咨禮部</hi>
一脩武備以嚴内治臣聞禦邉疆之道守備為本城池<lb/>
　器械守備之具也將帥士卒守備之人也遼東為東<lb/>
　方重鎮各城有守備等官有屯宿軍士城池修理之<lb/>
　料軍國造作之需各有軍餘造辦既有其具又有其<lb/>
　人宜乎軍威振揚武備脩舉也柰何邊官中間廉謹<lb/>
<pb n="KR2f0040_WYG_040-32b"/>
　者少貪惰者多不脩兵備不恤士卒軍需物料多營<lb/>
　於私室練操人力皆疲於私役甚至侵盜賣放之弊<lb/>
　不可勝言所以城池欠脩器械不備士馬疲弊紀律<lb/>
　廢弛脩理操練有名無實凡遇巡撫巡按等官㸃視<lb/>
　指稱脩理反又科害軍缺則顧人頂替器械多那借<lb/>
　應㸃惟務遮掩遂為得計前此之弊在在有之如遼<lb/>
　陽一方大鎮也有六衛官軍有四千馬步有都司以<lb/>
　統之有將官以臨之臣嘗一一㸃視如城上鋪舍多<lb/>
<pb n="KR2f0040_WYG_040-33a"/>
　無門忩垜口間用土坯灰刷四月之間操軍十日一<lb/>
　隊之中嘗少數人馬軍可以調用步卒疲弊不堪明<lb/>
　甲可以禦敵青甲不能遮體軍馬器械大率類此推<lb/>
　究其故輙稱邊方多事未暇脩理公差數多卒難齊<lb/>
　備大巡如此小巡可知平居如此遇警可知近該建<lb/>
　州海西賊人侵犯地方虜殺人畜巳將副總兵等官<lb/>
　韓斌等失機誤事情罪叅奏外今前項賊人方命不<lb/>
　朝累報聲息北敵大衆逼近我邊窺伺日久倘卒然<lb/>
<pb n="KR2f0040_WYG_040-33b"/>
　有警邊備如此可為寒心但積弊日甚久無稽考難<lb/>
　以一一叅究往日廢弛固不可救目今修整不可不<lb/>
　急如䝉乞勑該部計議奏請定奪合無行移本處鎮<lb/>
　守總兵巡撫等官嚴督所屬及時脩理如法操練厚<lb/>
　恤士卒謹慎烽堠及將見操不堪兵甲查照舊例奏<lb/>
　請兑換堅完器械替出不堪之數官為脩理既不勞<lb/>
　軍置辦亦足遇警克敵仍令各衛今後除軍器有例<lb/>
　每季查盤外如鹽鐡木植磚灰等料俱資國軍重務<lb/>
<pb n="KR2f0040_WYG_040-34a"/>
　每季各要將収除實數開報巡撫巡按等官以備稽<lb/>
　考仍委布按二司官員查盤若有短少就將經該官<lb/>
　員叅以侵欺之罪其巡撫等官所至處所亦要不時<lb/>
　㸃閘如城池器械等項不完者將衛所官員就加懲<lb/>
　治立限完報都指揮以上官住俸催督完日照舊支<lb/>
　給操軍數少查有役占者照依欽奉勑諭京營事例<lb/>
　奏請照數降級甚者罷職充軍干碍總兵副叅等官<lb/>
　一體叅究如此則法令嚴明人知警懼緩急得以濟<lb/>
<pb n="KR2f0040_WYG_040-34b"/>
　用奸弊可以少革邊務不至於大壞矣<hi>以上咨工部</hi>
　　為地方事<hi>張鵬</hi>
職方清吏司案呈照得京師迤北宣府大同等處迤東<lb/>
直抵遼東迤西直抵甘肅各邊各闗自成化十九年大<lb/>
同地方有事以來雖經節次奏行隄備北冦及欽命太<lb/>
子少保戸部尚書兼都察院左副都御史余子俊前往<lb/>
宣府大同總督軍務太監張善監督軍務定西侯蔣琬<lb/>
充總兵官整兵待報啓行緣今大同宣府該余子俊奏<lb/>
<pb n="KR2f0040_WYG_040-35a"/>
調京軍二萬見在脩理邊備及調集各處軍馬防護脩<lb/>
邊工程雖未就緒軍威頗巳振揚正恐北敵威拉克實<lb/>
及其小王子率領部落錫錫等窺伺宣府大同一帶有<lb/>
備無隙可入不東冦遼東必西冦甘肅理合預防及照<lb/>
京畿與彼接境地方去嵗少雪今春少雨天時亢旱二<lb/>
麥無収民食不足盜賊必生又恐河南湖廣等處地方<lb/>
大率類此切惟荆州㐮陽二府雖屬湖廣當南北水陸<lb/>
要衝接連河南陜西各省境界本處地廣山深可以趂<lb/>
<pb n="KR2f0040_WYG_040-35b"/>
食所以各處饑民往往流移至此即今青黄不接之際<lb/>
重以天旱無収所慮各處饑窘之民或冦攘草竊或流<lb/>
移嘯聚亦合先時預備案呈到部叅照三邊隄備事情<lb/>
除大同宣府外朔州等處巳該叅將楊玉領軍前去按<lb/>
伏及宣府鴈門闗永平宻雲等處見該游擊將軍白瑜<lb/>
李俊安順伯薛珤東寧伯焦俊操兵聽調偏頭闗地方<lb/>
巳該余子俊調兵按兵按伏延綏寧夏陜西腹裏巳該<lb/>
本部奏行各該守臣各行嚴謹隄備去後所㨿遼東甘<lb/>
<pb n="KR2f0040_WYG_040-36a"/>
肅二處合無再行各該鎮守總兵巡撫等官查照原今<lb/>
事理轉行副叅游擊等官提督所屬晝夜用心瞭望上<lb/>
下恊力隄防一遇有警互相傳報從宜戰守勿以文移<lb/>
頻數略不加意致悞地方仍行順天等府及直𨽻保定<lb/>
等處各該巡撫官各查照本管地方軍民休戚何如有<lb/>
司積蓄何如各宜用心撫理如有盜賊生發行令各該<lb/>
守備巡捕等官設法禁捕毋致疎虞荆襄地方近年雖<lb/>
設有湖廣行都司鄖陽府衛等衙門事多草創未足倚<lb/>
<pb n="KR2f0040_WYG_040-36b"/>
賴合行分守湖廣行都司等處太監韋貴提督撫治鄖<lb/>
陽等處地方右僉都御史王濬通行所屬其湖廣河南<lb/>
陜西各處巡撫都御史各行附近荆襄等處分守分巡<lb/>
撫民等官一體撫安人民禁捕盜賊如發糧賑給調軍<lb/>
勦捕之類應便宜者便宜處置應奏請者具奏施行務<lb/>
期弭患未然地方安妥成化二十年五月初二日本部<lb/>
尚書張具題奉聖㫖是文書鋪馬裏賫去不要遲了鄖<lb/>
陽等處事情闗係尤重着王濬每用心撫治不許怠忽<lb/>
<pb n="KR2f0040_WYG_040-37a"/>
欽此<lb/>
　　為敵情事<hi>馬文升</hi>
職方清吏司案呈奉本部送於内府抄出鎮守薊州永<lb/>
平山海闗等處内官監太監羅能題准總兵官署都督<lb/>
僉事李銘手本准巡撫右副都御史彭韶手本備兵部<lb/>
咨開臣等題㨿提督大喜峰口等闗把總指揮潘清呈<lb/>
有泰寧衛都督托克托博囉等差使臣額森台等賫執番<lb/>
文奏稱番我們靠着邊墻住坐營盤丹口收放我的奴<lb/>
<pb n="KR2f0040_WYG_040-37b"/>
婢逃走來説他們歸去的人大軍馬九月間來搶又有<lb/>
愛滿王出哨拏住的人問他九月間上馬聽得這言語<lb/>
專差使臣額森台徐阿爾古裕平章特穆爾知院阿嚕<lb/>
岱千戸托特千戸隨來博囉等前來朝廷前進馬叩頭<lb/>
及審得徐阿爾古裕即徐安稱説年六十二嵗原籍鳯陽<lb/>
府舊城住係御用監裏厰撒花作所鎮撫徐旺男有父<lb/>
正綂六年故安于正綂十四年隨駕迤北征進八月十<lb/>
五日被巴延特穆爾平章部下的人巴圖爾拏住朝廷<lb/>
<pb n="KR2f0040_WYG_040-38a"/>
遇見説是我的銀匠交與巴延特穆爾後安與同𡊮彬<lb/>
哈名李成劉潑兒等伏侍聖駕囘朝又交與額森太師<lb/>
恐我走了聖㫖分付徐安你要走了我到家把你全家<lb/>
殺了隨後聖㫖分付你久後囘來陞你大官職不久復<lb/>
被巴延特穆爾部下的人巴圖爾搶去隨住二十年後<lb/>
連家小走在泰寧衛都督托克托博囉部下隨住一十八<lb/>
年及説九月間迤北敵人要搶三衛遼東一帶等因㑹<lb/>
同議得夷人額森台等來不及時及看得賫來畨文印<lb/>
<pb n="KR2f0040_WYG_040-38b"/>
信篆文有偽况所報夷情别無𦂳闗欲便照例阻囘緣<lb/>
數内徐安所説原係漢人先被迤北敵人搶去隨住<lb/>
二十年後走在泰寧衛又住十八年一向不曾到闗今<lb/>
却賫執不明番文前來報事中間恐有隱藏别項情由<lb/>
難以憑信除將各夷拘留在闗撫待聽候將原來番文<lb/>
封進乞勑該部計議合無將額森台與徐安等六名連<lb/>
馬起送赴京譯審定奪便益具題奉聖㫖兵部知道欽<lb/>
此欽遵隨於兵科抄譯出泰寧衛都督托克托博囉等䝉<lb/>
<pb n="KR2f0040_WYG_040-39a"/>
古奏文一道到部叅照臣等題稱泰寧衛頭目差使臣<lb/>
額森台等六名帶馬六疋賫執番文一紙來邊報事進<lb/>
貢除將各夷拘留在闗奏來定奪一節切緣徐安原係<lb/>
在京人匠自正統十四年被北人搶去經今三十八年<lb/>
一向不曾近邊報事今一旦同各夷前來進貢中間恐<lb/>
有别項情由及㸔得譯出番文大約與原奏相同來貢<lb/>
既非其時㨿例合當阻囘但數内徐安久住北地必能<lb/>
悉其事情而本人所言似有欲囘之意合無不違常例<lb/>
<pb n="KR2f0040_WYG_040-39b"/>
行令臣等將各夷起送來京譯審北人事情緣是處置<lb/>
報事夷人事理本部官奏奉聖㫖是欽此欽遵備咨手<lb/>
本准此行據大喜峰口闗指揮使李伸將拘留在關夷<lb/>
人額森台等六名連馬呈送前來合當起送開坐與總<lb/>
兵官李銘都御史彭韶各具本該本部官俱欽奉聖㫖<lb/>
兵部知道欽此欽遵又該錦衣衛等衙門帶俸署指揮<lb/>
使等官楊銘題臣等審得泰寧衛都督托克托博囉等差<lb/>
來報事夷人額森台等并平章徐安等六名説稱成化<lb/>
<pb n="KR2f0040_WYG_040-40a"/>
二十年有布拉克衛頭目托克托罕差平章竒塔特等七名<lb/>
賫迤北衛喇特克實克太師鉄牌一面到泰寧福餘兩衛與<lb/>
頭目每説衛喇特差使臣八人到我每布拉克衛住下頭<lb/>
目托克托罕轉差我每賫衛喇特鐵牌來與你每説有衛喇特<lb/>
差來的人説着你每差人到衛喇特克實克處有話説<lb/>
後有泰寧福餘兩衛差額森台等十一人到布拉克衛<lb/>
聽得衛喇特營盤逺了數内兵丁歐徳等八人囘衛有額<lb/>
森台托特徐安三人一同衛喇特原來使臣八人到地名<lb/>
<pb n="KR2f0040_WYG_040-40b"/>
庫森托輝見了衛喇特克實克每説你每囘去時與三<lb/>
衛頭目每説在先原與我每衛喇特和好行走你每如今<lb/>
不要去投順迤北小王子每有小王子每常去搶殺你<lb/>
毎三衛人又與我每衛喇特不和又去漢人邊上做賊我<lb/>
每衛喇特要差人往大明皇帝前進貢被小王子每阻住<lb/>
路道不通不得差人去今有番字文書一紙你每賫去<lb/>
朝廷前奏又説去年三月内有衛喇特克實克每差人<lb/>
馬搶殺小王子部下大烏梁海三營人馬克實克太師又<lb/>
<pb n="KR2f0040_WYG_040-41a"/>
説到今年冬間我每動人馬去搶殺小王子每我每還<lb/>
差人到你三衛轉差人奏得朝廷知道你每三衛并布<lb/>
拉克衛収拾人馬我每併力去搶殺小王子每額森台<lb/>
等差去衛喇特今年三月内囘衛又説有泰寧衛兵丁塔<lb/>
喇齊被小王子部下兵丁搶去住過二年今年六月内<lb/>
走囘到衛説稱聽得小王子每九月間収割田禾時動<lb/>
人馬不知往漢人邊上搶去不知來搶我毎三衛當有<lb/>
都督托克托博囉差三十人哨探小王子每拏住迤北兵<lb/>
<pb n="KR2f0040_WYG_040-41b"/>
丁一人與走囘的人托爾楚所説情相同因此泰寧衛<lb/>
都督托克托博囉等差我每來奏得朝廷知道又説三衛<lb/>
夷人常去小王子每處討搶去的人口往來走行以後<lb/>
夷情不知徐安又説我原係御用監銀匠正綂十四年<lb/>
被迤北額森部下的人搶去在額森家住過額森自夥<lb/>
裏仇殺後到泰寧衛住過今差額森台并徐安等來報<lb/>
事討陞賞及㨿徐安告説我家原京東邊勾欄衚衕住<lb/>
有兄徐寛徐敏姪男徐達今要與兄徐寛等相見徐安<lb/>
<pb n="KR2f0040_WYG_040-42a"/>
見有番字奏文一道理合隨身封進㨿審得此緣是夷<lb/>
情具本該各官奏奉聖㫖兵部知道欽此欽遵又於兵<lb/>
科抄出譯衛喇特克實克等䝉古字奏文一道皇帝洪<lb/>
福前衛喇特克實克為頭知院䝉克等奏天的氣候𦂳<lb/>
急間往來使臣不能行走今我每欲要差使臣去途中<lb/>
有迤北小王子兵丁每阻隔這等達子每朝廷邊上作<lb/>
歹我每處也作歹今年三月内有我每的哨馬去將迤<lb/>
北大烏梁海的人搶了三營今我每這十二月要動人<lb/>
<pb n="KR2f0040_WYG_040-42b"/>
馬尋小王子去我每欲要調諾延三衛六千人馬來助<lb/>
我每今有泰寧衛額森台王等三人來到我每處我就<lb/>
與文書着這三人奏去了怎生恩賜聖㫖知道該部官<lb/>
欽奉聖㫖兵部便看了來説欽此欽遵通抄送司查照<lb/>
原行太監羅能等公文相同除馬匹審㨿伴送舍人供<lb/>
稱隨本送御馬交収内一疋薊州倒死取有所在官司<lb/>
文憑送禮部該司執照及查得先該鎮守甘肅太監覃<lb/>
禮等題稱成化二十二年准分守肅州右叅將都督僉<lb/>
<pb n="KR2f0040_WYG_040-43a"/>
事李俊手本譯據哈宻衛左都督哈尚番文今有迤北<lb/>
大衛喇特克實克死了部落將他兄弟阿實克齊扶做太<lb/>
師又有克實克之弟阿里古多阿克王與阿實克齊不和領<lb/>
右哨一萬人馬來進哈宻地方住坐等因具奏抄出本<lb/>
部巳經具題外今該前因克實克又訛稱格實克案呈到<lb/>
部叅照㤗寧衛報事夷人額森台并徐安等説稱成化<lb/>
二十年布拉克衛差人賫執衛喇特克實克鉄牌一面<lb/>
到我三衛要差人到衛喇特説話有泰寧衛差額森台等<lb/>
<pb n="KR2f0040_WYG_040-43b"/>
三人到見克實克説著三衛不要投順小王子我衛喇特往<lb/>
要天朝進貢被小王子阻路不通今有番文你賫去奏<lb/>
又説今年冬間我每動人馬去尋殺小王子還差人到<lb/>
你毎三衛轉差人奏得朝廷知道你每并布拉克衛収<lb/>
拾人馬同我并力去搶殺小王子等語其額森台等又<lb/>
傳本衛兵丁被小王子部下搶去二年今年六月内走<lb/>
囘説聽得小王子每九月間動人馬不知往漢人邊上<lb/>
搶去不知來搶三衛等情及譯得衛喇特克實克番文<lb/>
<pb n="KR2f0040_WYG_040-44a"/>
却稱要于今年十二月内尋殺小王子要討三衛六千<lb/>
人馬來助他其餘情詞大約與額森台等所説相同臣<lb/>
等切緣迤北部落衛喇特為盛小王子次之而布拉克衛<lb/>
又次之今額森台等所賫克實克進番文既言要來尋<lb/>
殺小王子而哈尚又報克實克死其弟兄不和各領人<lb/>
馬巳到哈宻地方盖額森台自前嵗入衛喇特去嵗冬間<lb/>
離彼今年三月囘衛所賫番文想在克實克未死之先<lb/>
哈尚所傳係在今年六月之内克實克之死想巳是實而<lb/>
<pb n="KR2f0040_WYG_040-44b"/>
小王子要來搶掠似亦不虚但敵情譎詐難以盡信况<lb/>
其部落彼此猜疑互欲吞併未成合一之勢此誠中國<lb/>
之福然敵人為患自古而然趂逐水草摽掠為生即目<lb/>
秋髙馬肥正是馳騁之時侵犯之謀難保必無在我隄<lb/>
防之䇿不可不嚴及照額森台等情得聞北人事情逺來<lb/>
傳報誠意可嘉懐柔之禮亦不可不厚再照徐安原係<lb/>
内府匠役被虜年久今從各夷來貢歴陳前因既欲求<lb/>
討陞賞又願索見私親論法本當拘留不容囘去又恐<lb/>
<pb n="KR2f0040_WYG_040-45a"/>
有阻後來被虜之人向化之心况稱曾奉先帝遺命留<lb/>
與敵人亦當量為處置合無鋪馬賫文與遼東山海宣<lb/>
府大同延綏寧夏甘凉等處鎮守總兵等官各要查照<lb/>
本部節次奏行事理嚴加整搠人馬措置芻糧修理城<lb/>
池繕治甲兵務使以戰則勝以守則固仍差人不時逺<lb/>
為哨探遇有𦂳急相機戰守仍行在京各營總兵官將<lb/>
原選聽征人馬収拾停當遇有報到聲息就便起行戸<lb/>
部計筭各邊糧草有無勾用早為措備不致臨時缺乏<lb/>
<pb n="KR2f0040_WYG_040-45b"/>
有悞軍機其額森六人行移禮部照常宴賞給與馬價之<lb/>
外再加一表裏以勞其來打發出闗令通事省諭各夷<lb/>
歸語各衛大頭目各要堅守臣節毋二乃心既不許聽<lb/>
從小王子之哄誘亦不可輕信衛喇特調用凡有事情<lb/>
速來傳報朝廷待爾素亦不輕萬一譎詐不實為彼探<lb/>
聽自取滅亡悔無所及其徐安既欲要見伊親合無俯<lb/>
順其情容其兄弟親人與之相見仍令通事再審本人<lb/>
若就願留别乞恩典本部另行奏請定奪若欲仍囘北<lb/>
<pb n="KR2f0040_WYG_040-46a"/>
地顧其妻子亦宜量與職事伏乞聖明裁處俟後果能<lb/>
仰慕聖恩懷戀桑梓携家來歸尤當優異緣是處置報<lb/>
事夷人及節奉欽依兵部知道并兵部便㸔了來説事<lb/>
理未敢擅便等因成化二十二年八月初七日本部尚<lb/>
書馬具題奉聖㫖是徐安待通事每再審了來説<lb/>
　　照例改撥官軍備禦事<hi>馬文升</hi>
職方清吏司案呈奉本部於兵科抄出太師兼太子太<lb/>
保保國公朱永題先該兵部行文開中都留守司并山<lb/>
<pb n="KR2f0040_WYG_040-46b"/>
東等都司摘撥官軍三千員名分為春秋兩班俱遍周<lb/>
而復始又該本部行文先期一年預行定撥省諭領操<lb/>
官旗令其次年該班不必到營徑赴該鎮交班等因今<lb/>
照𢎞治六年秋班輪該河南都司摘撥官軍一千五百<lb/>
員名今止到六百五十三員名尚欠八百四十七員名<lb/>
若候完足撥去不無有悞彼處守禦臣等㑹同太監楊<lb/>
穆議得本部所擬前項官員不必到營徑赴該鎮備禦<lb/>
一節但三大營選出頭撥團營官軍上以拱衛宸居下<lb/>
<pb n="KR2f0040_WYG_040-47a"/>
以預防征調即今各邊節報聲息倘有警急未免動調<lb/>
况今各處災傷官軍不能齊足赴操合無乞勑兵部計<lb/>
議查照撥去神機營官軍守備紫荆等處事例行移五<lb/>
軍營照數摘撥官軍輪流前去本鎮備禦存留團營官<lb/>
軍專聽征調庶不兩相妨誤具本該官奏奉聖㫖兵部<lb/>
知道欽此欽遵抄出送司查得先該太子太傅安遠侯<lb/>
桞溥奏稱景泰三年九月内差撥神機營官軍四千三<lb/>
百五十一員名前去居庸紫荆等闗口守備今半年巳<lb/>
<pb n="KR2f0040_WYG_040-47b"/>
滿乞將神機營原撥十營官軍照數摘撥前去替換具<lb/>
題奉景皇帝聖㫖十營官軍本欲專一操練遇警調用<lb/>
若要差撥别處等項守備不如不選着總督總兵計議<lb/>
停當行欽此欽遵該本部㑹同太子太師武清侯石亨<lb/>
等議得十營官軍原係欽奉勑諭揀選頭撥精鋭操習<lb/>
聽調之數巳䝉聖斷明白臣等别無議擬欲行該府轉<lb/>
行該營令太子太傅安逺侯桞溥於本營存操官軍内<lb/>
更換其十營官軍人馬不許擅動開坐具題奉景皇帝<lb/>
<pb n="KR2f0040_WYG_040-48a"/>
聖㫖是欽此欽遵外及查得續該本部議得中都留守<lb/>
司并山東都司撥去黄花鎮操守城堡荒凉以四處論<lb/>
之巳是不均其中都留守司獨撥秋班山東都司獨撥<lb/>
春班以兩班論之又似不均既該軍人楊上三等合詞<lb/>
具告合無行移團營自𢎞治五年為始先將河南都司<lb/>
春班太寧都司秋班輪赴該鎮操守一年至次年却令太<lb/>
寧都司春班河南都司秋班又令赴一年仍行中都留<lb/>
守司并山東都司輪流赴鎮亦如此例大率四處每兩<lb/>
<pb n="KR2f0040_WYG_040-48b"/>
年一輪兩班俱徧周而復始永為遵守具題奉聖㫖是<lb/>
欽此巳經通行欽遵外又查得該戸部等衙門㑹議奏<lb/>
准内一件該整飭薊州等處邊備兼巡撫順天等府右<lb/>
副都御史唐珣奏稱原𣲖黄花鎮春秋兩班官軍要照<lb/>
京營限期徑赴黄花鎮交班該本部查處照得前項官<lb/>
軍今後定撥省諭先擬事例兩年一輪先期一年預行<lb/>
定撥省諭領操官旗不必到營徑赴該鎮交班敢有該<lb/>
班來遲脱班不到及到班在逃等項悉照京營事例而<lb/>
<pb n="KR2f0040_WYG_040-49a"/>
行又經通行欽遵去後今該前因案呈到部看得太子<lb/>
太師保國公朱永等奏稱𢎞治六年黄花鎮秋班官軍<lb/>
輪該河南都司摘撥一千五百員名前去備禦今止到<lb/>
六百五十三員名數内尚欠八百四十七員名要乞查<lb/>
照神機營官軍守備紫荆闗等處事例行移五軍營照<lb/>
數撥本鎮備禦一節照得京營軍馬永樂宣徳等年在<lb/>
五軍三千神機營三大營操練至景泰初年選出精壯<lb/>
官軍立為十營操練專備征調天順初年仍散歸三大<lb/>
<pb n="KR2f0040_WYG_040-49b"/>
營至成化年間為因各營軍馬號令不一卒遇邊方有<lb/>
警一時取撥不定恐致誤事因言者之議於各營内選<lb/>
取在京并外衛官軍共一十七萬總在一處分為十二<lb/>
營操備又命内外大臣提督名為團營凡遇各邊有警<lb/>
就便調遣前去不許别項差遣内以護衛宸居外以預<lb/>
防邊患居重馭輕强本弱枝其慮不為不逺其勢不為<lb/>
不重但今團營官軍事故等項不及一十二萬之數而<lb/>
五軍營欠少團營官軍四千餘名即今又無别項工役<lb/>
<pb n="KR2f0040_WYG_040-50a"/>
或遇重大工程又於團營内借撥用工其黄花鎮防守<lb/>
官軍原係長陵等四衛撥去為因離衛不逺率多在逃<lb/>
又因閲實邊闗大臣具奏暫於團營内撥去今本鎮秋<lb/>
班官軍輪流該河南都司摘撥前去防守但河南地方<lb/>
去今二嵗水旱相仍官軍饑窘不能赴操以致團營數<lb/>
少欲候到足撥去緣今正係防冬時月不無有悞本鎮<lb/>
備禦若再於團營見在官軍撥去萬一邊方有警又恐<lb/>
調遣不敷况團營官軍不宜别項差撥係奏准事例今<lb/>
<pb n="KR2f0040_WYG_040-50b"/>
既該各官㑹奏前來若不權宜處置未免兩相妨悞合<lb/>
無行移五軍營總兵等官於本營次撥官軍内照數先<lb/>
行摘撥一千五百員名差人送至黄花鎮防守其𢎞治<lb/>
七年仍預行中都留守司該春班山東都司該秋班各<lb/>
定官軍一千五百員名不必赴京徑赴黄花鎮防守周<lb/>
而復始二年滿日仍令河南并太寧都司照前輪流免<lb/>
致撥亂團營官軍其五軍營該補團營之數陸續送如<lb/>
此庶京營武備以修而邊闗防禦不失緣係議處改撥<lb/>
<pb n="KR2f0040_WYG_040-51a"/>
邊關備禦官軍及奉欽依兵部知道事理未敢擅便𢎞<lb/>
治六年九月二十九日本部尚書馬等具題次日奉聖<lb/>
㫖是<lb/>
　　題為任情方命妨悞邊機事<hi>吳瀚</hi>
臣照得先年哈密城池被敵帥阿哈瑪特殘破虜去善巴<lb/>
荷䝉皇上垂念哈宻城池係我太宗文皇帝所立善巴<lb/>
又係朝廷所封一則為西域之藩籬一則通諸番之貢<lb/>
使不可輕棄簡命兵部左侍郎張海前軍都督府都督<lb/>
<pb n="KR2f0040_WYG_040-51b"/>
同知緱謙委以腹心之託專以處置之權一時臣民莫<lb/>
不感激以為張海緱謙者必能上體聖心下急邊難展<lb/>
胸中之素藴克復長城運掌上之竒謀収囘故壘夫何<lb/>
一籌莫展百事無成乃裹糇糧徒棲遲於士馬未遺巾<lb/>
幗終貽笑於婦人因循嵗月二年之間方纔奏稱阿哈瑪<lb/>
特遣人賫番文進貢就獻還哈宻城池被虜善巴城池<lb/>
尚為伊蘭占㨿善巴猶留三角城意在邀求先前抑留<lb/>
夷使等因命下兵部該多官㑹議得此酋變詐難信如<lb/>
<pb n="KR2f0040_WYG_040-52a"/>
果將城池善巴獻還貢物許其赴京前留夷使打發出<lb/>
闗若不獻還將今夷使方物逐出原拘夷使仍前拘留<lb/>
善巴失地喪身亦難再立城池屢經殘破亦難遽復節<lb/>
該奉勑諭爾等宜令都勒噶布拉掌管哈宻衛事與三種<lb/>
夷人暫居苦峪其城垣壕塹營堡等項預為脩築完備<lb/>
散處夷人給與口糧牛犂買辦彩段梭布量賞頭目以<lb/>
結其心處置畢通將起送過夷人姓名日期井用過牛<lb/>
具種糧數目造冊具奏囘京欽此欽遵又該兵部奏稱<lb/>
<pb n="KR2f0040_WYG_040-52b"/>
近聞敵率小王子人馬潛住賀蘭山後節入搶掠軍士<lb/>
十分艱難必須賑恤方保無虞先因多官㑹議將哈宻<lb/>
寄住夷人盡數發遣苦峪居住及要將進貢夷人打發<lb/>
出闗以絶西域貢路當此烽烟交警之時軍士罷困之<lb/>
際行此二事誠恐致有他變合無請勑張海緱謙從長<lb/>
計議等因節該奉勑諭爾等即㑹同鎮守太監傅徳總<lb/>
兵官劉寧巡撫都御史馮續從公計議先行差委布按<lb/>
二司官員將被搶之家逐一查出中間果係十分艱難<lb/>
<pb n="KR2f0040_WYG_040-53a"/>
者支給官庫錢糧量加賑恤務令得所毋致逃移及再<lb/>
議前項哈宻夷人并進貢夷使如是未曾出官即今敵<lb/>
兵未退地方未寧應否照依㑹官議處事理照舊打發<lb/>
出闗或當暫且容其寄住候邊事頗寧之日另行發遣<lb/>
務要籌畫計議停當通行奏來處置欽此欽遵豈期各<lb/>
官以勑書為故紙視君命如浮雲不奉命而擅囘既奉<lb/>
勑而故抗先次勑書囘至凉州衛接遇後次勑書囘至<lb/>
真定府接遇飄然長往不顧粗心大膽事屬故違且大<lb/>
<pb n="KR2f0040_WYG_040-53b"/>
臣以身係國家安危况彼敵情不為不𦂳邊機不為不<lb/>
重使敵聞之寧不輕我中國抑恐各邊將官聞之不能<lb/>
不為之解體是而可忍孰不可忍伏望皇上乾綱獨斷<lb/>
將張海緱謙拿送法司明正其罪以為臣下方命悞事<lb/>
之戒縁張海等俱在京堂上官未敢擅便謹題請㫖𢎞治七<lb/>
年十二月十九日題次日奉聖㫖張海緱謙錦衣衛拿<lb/>
送鎮撫司問欽此<lb/>
　　乞恩陳情絶嫌以全骨肉事<hi>馬文升</hi>
<pb n="KR2f0040_WYG_040-54a"/>
職方清吏司案呈奉本部准禮部咨儀制清吏司案呈<lb/>
奉本部送於内府抄出晉府寜化僖順王妃趙氏奏有<lb/>
臣府僖順王存日於景泰成化年間因弟鎮國將軍美<lb/>
垎爭襲王爵連年評奏不巳美垎子即鍾鎎與臣世仇<lb/>
人所共知後鍾鈵襲爵其鍾鎎等深懷不平專以報復<lb/>
父仇為事陰謀反間無日不用其心况鍾鈵等年幼失<lb/>
教瞑無知覺竟各墮伊計中以至上凟天威下傾祖爵<lb/>
迹鍾鎎平日教鍾鈵作威服人致使上下離心後與鍾<lb/>
<pb n="KR2f0040_WYG_040-54b"/>
鍼鍾鉅鍾錥無日不㑹議自為謀主各人不知是詐悉<lb/>
聽其發縱指示鍾鍼嫌於僣逼不敢興詞主使鍾錥乘<lb/>
機而發至有今日之變此山西闔省同一論也想其起<lb/>
謀之時惟復害鍾鈵貪圖臣軍所莊田豈意軍所莊田<lb/>
俱䝉調撥推原鍾鈵之罪是皆衆人醖釀而成臣今含<lb/>
恨鍾鈵及各將軍恨不得糜爛其肉而飲其血但念臣<lb/>
先王軍所莊田受之祖宗列聖傳之宗嗣以奉祀事於<lb/>
無窮所以不避鈇鉞之誅以為竒㶏慮實非為竒㶏為<lb/>
<pb n="KR2f0040_WYG_040-55a"/>
臣先王祖考也伏䝉聖皇推罪人不孥之仁罰弗及嗣<lb/>
之義存留正軍一百名莊田三處與竒㶏管業抑非獨<lb/>
厚竒㶏厚臣先王祖考也臣非不欲上體聖心與宗族<lb/>
分享切惟鍾鈵得罪於朝廷故軍所莊田禄糧盡數革<lb/>
去其各將軍醖釀成鍾鈵之惡附㑹成鍾鈵之罪謀陷<lb/>
祖考之爵豈不得罪於其祖考哉况各人人役地畆初<lb/>
不奉朝廷明文特臣先王祖考一時親親之情今各將<lb/>
軍既得罪於祖考則祖考之遺惠其不應受也明矣臣伏<lb/>
<pb n="KR2f0040_WYG_040-55b"/>
覩大明律内一欵親屬相為容隱凡有告訐即同自首<lb/>
免罪所以篤親親而厚風俗所謂律設大法理推人情<lb/>
今鍾錥為鍾鈵親弟鍾鈵之罪法固難容在國主晉王<lb/>
所當舉在朝廷所當治臣以為斷非鍾錥所當言亦非<lb/>
各將軍所當謀害也忘親犯義其得罪於祖考豈不益<lb/>
彰彰矣乎兹者伏䝉皇上念臣祖考量存其革奪之餘<lb/>
以延臣殘喘而各將軍不思王爵巳被各人傾䧟又復<lb/>
假情飾詞肆為侵占忘祖考宗庶之分目竒㶏為罪人<lb/>
<pb n="KR2f0040_WYG_040-56a"/>
之子而欲贅拾罪人之人役莊田何其無恥之甚也觀<lb/>
今鍾鈵犯罪觀各將軍奏詞竟無一人肯念親親扶持<lb/>
之者各人之情可知臣復何甘仍與各人人役地畝及<lb/>
照鍾鉅與鍾錥同母兄弟為謀多出於鍾鉅鍾鉅鍾錥<lb/>
為鍾鈵親弟仇害如此其與竒㶏叔姪之情可知仰惟<lb/>
皇上深居九重大臣位列廊廟與臣隔越千里㨿情而<lb/>
論孰曰不宜倘能親聞面察未必不通行禁治昔莊公<lb/>
養成叔段之惡而殺之吕祖謙曰叔段之惡日長而莊<lb/>
<pb n="KR2f0040_WYG_040-56b"/>
公之惡與之俱長鍾鈵固當有罪醖釀而曲成者豈得<lb/>
無罪况各將軍越理妄為與鍾鈵誠為兄弟臣欲迹其<lb/>
顯著指實上聞又恐重增臣祖考地下之羞是臣又重<lb/>
得罪於臣祖考也所以飲痛吞聲欲言而止見今被鍾<lb/>
鎎奏討餘丁八名未幾而鍾鉅比例奏討切惟臣府各<lb/>
將軍三十餘員後封者不計其數援情比例人孰無詞<lb/>
以臣府革奪之餘安能周無窮之用且親王郡王各有<lb/>
定分大宗小宗各隨所尊臣觀目前大臣㑹議言郡王<lb/>
<pb n="KR2f0040_WYG_040-57a"/>
不該使用軍以不出於祖訓今鍾鎎等奏討臣校尉餘丁<lb/>
恐亦非祖訓舊例臣忠鍾鈵兄弟不知皆因此軰小人<lb/>
誘引往來教唆離間骨肉致生今日仇嫌况鍾鎎為囘<lb/>
避仇嫌事巳自行奏入晉府與臣府巳無相干今若將<lb/>
臣府校尉餘丁仍分撥各將軍使相往來必復引惹是<lb/>
非小人懷奸無所不至其各莊田各人雖分一半中間<lb/>
地土相連爭長競短必相訴訟將有不勝其方來之仇<lb/>
矣别嫌遠疑以全親親莫若各役其役各有其有不惟<lb/>
<pb n="KR2f0040_WYG_040-57b"/>
使役者專心則主者亦可以絶嫌疑而息爭端思臣莊<lb/>
田入官者六千餘頃軍餘入官者三千餘名况各將軍<lb/>
各有校尉儀從禄米巳有定分倘䝉皇上念各將軍至<lb/>
親在所必恤乞將臣入官地内照各將軍今撥地畝量<lb/>
撥管業入官軍餘係各將軍舊役者量留使用庶使地<lb/>
土不相連而爭競之仇可絶人役不相往而是非之仇<lb/>
可絶則親親之恩庶可保全而骨肉之私庶可復得臣<lb/>
非得巳自速罪戾以煩凟天聽但鍾鈵實為各將軍同<lb/>
<pb n="KR2f0040_WYG_040-58a"/>
謀祖爵實為各將軍共䧟竒㶏與各將軍誓不共天今<lb/>
賜與竒㶏莊田人役俱係臣累次奏准巳奉勘合不許<lb/>
各將軍侵占明文為照情實難甘若仍分與各將軍受<lb/>
用又使之日相侵迫則爭訟仇訴必無了時臣聞骨肉<lb/>
相殘古今大惡此等子孫恐非聖明宗室所宜有也臣<lb/>
預先奏知倘不允臣奏章臣自備脚力率臣孫竒㶏并<lb/>
宮眷人等詣闕訴寃臣干冒天威下情不勝戰慄惶懼<lb/>
之至等因奉聖㫖該部㸔了來説欽此欽遵備咨送司<lb/>
<pb n="KR2f0040_WYG_040-58b"/>
查得先該寧化僖順王妃趙氏節奏鍾鈵巳䝉欽斷着<lb/>
戴頭巾閒住要將前項一所官軍仍留與嫡長孫竒㶏掌<lb/>
管等因該本部議擬具題奉聖㫖是准留正軍一百名<lb/>
改作校尉與本府使用欽此欽遵及查得續該寧化僖<lb/>
順王妃趙氏奏稱鍾鈵巳革爵嫡孫竒㶏見奉欽依着<lb/>
管府事要將本所正軍内㨂擇一百名改作校尉與其<lb/>
使用該本部議得前項軍所既巳改調今所奏留之人<lb/>
止是恭依欽賜原數情在可從事不為過合無仍行山<lb/>
<pb n="KR2f0040_WYG_040-59a"/>
西鎮守巡撫等官依其所揀正軍一百名俱改作校尉<lb/>
留與本府使用本戸餘丁一同隨住具題奉聖㫖是張<lb/>
聚等一百名准改作校尉與本府使用欽此欽遵又查得<lb/>
該寧化僖順王妃趙氏奏巳䝉朝廷存留庒田三處校<lb/>
尉一百名以此感激具本陳謝但慮各將軍欺孫竒㶏<lb/>
年幼莊田占種人役占用要乞降勑諭戒等因本部議<lb/>
得除莊田行移戸部查照外合無轉行本府使知保守<lb/>
并各將軍勿肆侵奪具題奉聖㫖是欽此欽遵又查得<lb/>
<pb n="KR2f0040_WYG_040-59b"/>
該護國將軍鍾鎎奏稱祖撥地土巳經戸部勘議歸與<lb/>
管業其使用餘丁原係祖遺人數要乞查照巡撫都御<lb/>
史楊澄囘咨將寧化王府軍餘均平分撥該本部議得<lb/>
既查有前項囘咨其寧化王府校尉張聚等一百名連<lb/>
餘丁共計一千一百二十四名况原撥餘丁楊名張七<lb/>
十等止是八名地土既巳半給人役似難獨吝合無將<lb/>
前項餘丁八名俱仍留鍾鎎使用具題奉聖㫖是欽此<lb/>
欽遵又查得該寧化僖順王第七子鎮國將軍鍾鉅奏<lb/>
<pb n="KR2f0040_WYG_040-60a"/>
原䝉祖父撥與人役被鍾鈵累一槩革去缺人役使地<lb/>
土巳䝉欽依分撥人丁亦祖所遺要乞將竒㶏府下校<lb/>
尉劉聚才等一十五名連各餘丁撥與跟用等因該本<lb/>
部議得奏討正軍校尉奉有欽依難以分用所㨿奏稱<lb/>
要將餘丁量撥跟用合行巡撫山西都御史㑹同鎮守<lb/>
官員勘處停當明白具奏前來以憑上請定奪具題奉<lb/>
聖㫖是欽此欽遵巳經備行山西鎮守巡撫等官通行<lb/>
勘處去後今該前因案呈到部臣等㸔得寧化僖順王<lb/>
<pb n="KR2f0040_WYG_040-60b"/>
妃趙氏所奏大槩以鍾鈵革爵嫡孫竒㶏管理府事䝉<lb/>
朝廷存留正軍一百名同餘丁俱與使用極知感激但<lb/>
前被鍾鎎奏討餘丁八名今鍾鉅又行比例奏討若仍<lb/>
行分撥誠恐各將軍援例具奏爭無了時意在别嫌逺<lb/>
疑以杜將來切惟朝廷皇子冊封為親王親王之子為<lb/>
郡王郡王之子為鎮國將軍先前親王初封之時俱有<lb/>
護衛而郡王只撥與校尉將軍止撥與儀從或親王篤<lb/>
愛其子將護衛官軍奏准撥與郡王使用郡王篤念親<lb/>
<pb n="KR2f0040_WYG_040-61a"/>
親將軍餘撥與諸子將軍役使此出一時私恩非祖宗<lb/>
舊制今寧化王府一所官軍既巳盡數改撥太原左衛<lb/>
其一百改作校尉又係朝廷特恩存與寧化王府之數<lb/>
不係先前全所官軍㨿法論理固難分撥若論祖王遺<lb/>
愛先巳撥與役使年久一旦革去人情不堪似可量撥<lb/>
故前此鎮國將軍鍾鎎奏䝉撥與餘丁張七十等八名<lb/>
意正如此續該將軍鍾鉅又奏討校尉劉聚才等一十<lb/>
五名本部又經通行山西鎮巡等官從宜勘處未報今<lb/>
<pb n="KR2f0040_WYG_040-61b"/>
僖順王妃趙氏正慮此舉若再分撥將來各將軍一定<lb/>
爭競不巳事無了期以此懇情奏乞定奪固為有詞但<lb/>
查無勘報緣由難以上請定奪合無仍行山西鎮守巡<lb/>
撫巡按等官㑹同三司掌印官員作急將先次鎮國將<lb/>
軍鍾鉅并今次僖順王妃趙氏所奏事情從公併為查<lb/>
勘要見將軍鍾鉅於懿簡王存日曾無奉有祖王遺㫖<lb/>
親筆手書并奏該何衙門勘合撥與軍餘若干名役使<lb/>
係寧化府見今存留正軍一百名改作校尉餘丁内何<lb/>
<pb n="KR2f0040_WYG_040-62a"/>
人係是原撥人數惟復止是援例奏討别無前項執結<lb/>
緣先次撥與鍾鎎餘軍八名以其存有都察院勘合奉<lb/>
僖順王妃趙氏及鍾鉅親書手批為憑方纔撥與今鍾<lb/>
鉅所奏若不曾奉有祖懿簡王父僖順王遺㫖親筆手<lb/>
書并該衙門奉行勘合為照俱不必輕易分撥以啓爭<lb/>
端前項事情務在勘查明白計處停當免致再行奏擾<lb/>
畢日將勘過緣由㑹奏前來以憑另議上請定奪再照寧<lb/>
化王一府宗室蕃衍細查前後各起奏詞内開僖順王<lb/>
<pb n="KR2f0040_WYG_040-62b"/>
第七子除鍾鈵革爵鍾錤等三位俱故外其鍾錥鍾鍼<lb/>
鍾鉅三位見存及查本府踈𣲖將軍見在者三十餘員<lb/>
後封者尚不計數今次鍾鉅既比依鍾鎎事例奏討前<lb/>
項校尉其後來將軍豈不亦以鍾鉅為例奏討餘丁役<lb/>
使此時若不通為定奪未免向後連章具奏紛爭不巳<lb/>
非惟煩擾朝廷抑且殘傷骨肉甚非盛世宗室美觀合<lb/>
無行移山西鎮守巡撫巡按官員行令布政司轉行晉<lb/>
府長史司啓王知㑹仍行寧化王府今後各鎮國輔國<lb/>
<pb n="KR2f0040_WYG_040-63a"/>
將軍但不曾奉有祖父遺㫖親筆手書并各該衙門分撥<lb/>
與軍餘勘合見存為照俱不許妄行奏擾煩凟聖聽仍<lb/>
將原奏立案不行以後竒㶏襲封若情愿將今存留校<lb/>
尉餘丁量撥與各將軍使用以厚本枝以篤親親不在<lb/>
此例緣係議處王府奏乞定奪分撥校尉及奏欽依該<lb/>
部㸔了來説事理未敢擅便𢎞治八年十二月十八日<lb/>
太子少保本部尚書馬等具題奉聖㫖寧化王府存留<lb/>
正軍一百名係朝廷特恩今後各將軍不許奏討分撥<lb/>
<pb n="KR2f0040_WYG_040-63b"/>
鍾鎎餘丁八名巳撥與了罷欽此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録卷四十<lb/>
</p>
<p>
</p>
  </div>
</body>
</text>
</TEI>
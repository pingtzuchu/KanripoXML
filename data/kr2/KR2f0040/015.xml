<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録卷十五</head> <lb/>
    <p>
<pb n="KR2f0040_WYG_015-1a"/>
欽定四庫全書<lb/>
　名臣經濟録卷十五<lb/>
　　　　　　　　　　　　　明　黄訓　編<lb/>
　内閣<lb/>
　　論簡侍從之臣一<hi>丘濬</hi>
臣按八柄詔于冡宰内史復掌以詔王蓋史官公論之<lb/>
所在爵禄廢置殺生予奪之柄有所不公史氏直筆以<lb/>
書之呉澂謂内史為翰林之職蓋以其命諸侯公卿大<lb/>
<pb n="KR2f0040_WYG_015-1b"/>
夫則䇿命之猶今學士院之草制詔也然謂之史乃掌<lb/>
文書贊治之名今制併史館於翰林其亦此意歟我太<lb/>
祖皇帝於呉元年已置翰林院以陶安為翰林學士於<lb/>
是設承㫖學士侍講侍讀學士直學士及待制應奉等<lb/>
官洪武九年詔定百官品級承㫖與六部尚書俱正三<lb/>
品學士從三品侍講學士從四品十八年三月始定翰<lb/>
林官制而革承㫖直學士待制應奉之名設學士二員<lb/>
秩五品講讀學士各一員從五品其屬則有侍講侍讀<lb/>
<pb n="KR2f0040_WYG_015-2a"/>
五經博士典籍侍書待詔外此又設修撰編修檢討以<lb/>
為史官皆屬之翰林院焉夫學士代言之官講讀經筵<lb/>
之職五經博士典籍則前代秘書之屬侍書待詔則前<lb/>
代供奉之名而所謂史官者則前代著作起居之任也<lb/>
今則併屬於翰林則是今代翰林一司實兼前代諸職<lb/>
其職任尤非他官比也永樂初太宗皇帝又東七人者<lb/>
入内閣專知制誥備顧問參預機務然其秩猶止五品<lb/>
也至仁宗皇帝又于本官上加以卿佐師保其任用尤<lb/>
<pb n="KR2f0040_WYG_015-2b"/>
為重焉歴任既久又易本官以文淵閣大學士華蓋殿<lb/>
謹身殿武英殿大學士云<lb/>
　　論簡侍從之臣二<hi>丘濬</hi>
臣按編修檢討專以修史始見於此前此固有所謂編<lb/>
修官者蓋專以修經武要畧為職屬之樞宻院名雖同<lb/>
而實則異也然編修檢討在前代者皆名以官我朝止<lb/>
稱編修檢討云臣嘗因是而通論古今之史官矣夫天<lb/>
下不可一日而無史亦不可一日無史官也百官所任<lb/>
<pb n="KR2f0040_WYG_015-3a"/>
者一時之事史官所任者萬世之事周禮宰夫八職有<lb/>
史以贊治漢法太史公位丞相上天下計書先上太史<lb/>
公副上丞相唐及宋宰相皆兼史官其重有如此者自<lb/>
成周有左右史漢有起居注唐宋起居舎人著作郎之<lb/>
屬皆所謂史官也我朝開國之初猶設起居注其後革<lb/>
之而惟以修撰編修檢討當國史焉遇有纂修則以大<lb/>
臣為之監修學士為之總裁其法制可謂簡而要矣然<lb/>
是職也是非之權衡公議之所繫也禹不能褒鯀管蔡<lb/>
<pb n="KR2f0040_WYG_015-3b"/>
不能貶周公趙盾不能改董狐之書崔氏不能奪南史<lb/>
之簡公是公非紀善惡以志監戒自非得人如劉知㡬<lb/>
所謂兼才學識三者之長曽鞏所謂明足以周萬事之<lb/>
理道足以識天下之用智足以知難知之意文足以發<lb/>
難顯之情不足以稱是任也雖然此猶非其本也若推<lb/>
其本必得人如元揭徯斯所謂有問學文章知史書而<lb/>
心術正者然後用之則文質相稱本末兼該而足以為<lb/>
一代之良史矣<lb/>
<pb n="KR2f0040_WYG_015-4a"/>
　　論簡侍從之臣三<hi>丘濬</hi>
臣按前代藏書之府非止一處而掌書之官非止一職<lb/>
名數雖異而職務畧同今代圖籍皆藏内閣所設之官<lb/>
止一典籍焉蓋本朝翰林之官雖有異名實無異職其<lb/>
所儲書非獨以存前代之舊蓋將以資儒臣之考閲講<lb/>
究以開發其聰明以為異時大用之具也仰惟太祖開<lb/>
基既設翰林院置學士等官又慮人才非儲養作興不<lb/>
能有成乃洪武癸丑命編修張唯等十人入禁中文華<lb/>
<pb n="KR2f0040_WYG_015-4b"/>
堂肄業詔宋濓為之師上聽政之暇輒幸堂中取其文<lb/>
親評優劣命光禄給酒饌每食皇太子親王迭為之主<lb/>
給冬夏衣時賜白金鞍馬太宗永樂甲申命學士解縉<lb/>
選新進士中材質英敏者得修撰曽棨編修周述周孟<lb/>
簡庶吉士楊相王英王直等二十八人又増周忱為二<lb/>
十九人俾就文淵閣進其學且諭之曰文淵閣古今載<lb/>
籍所萃爾各食其禄日就閣下恣爾玩索務實得於已<lb/>
庶國家皆得爾用命司禮監給筆札光禄寺給飲食分<lb/>
<pb n="KR2f0040_WYG_015-5a"/>
鈔以市膏燭賜第以為居止列聖相承按為故事每遇<lb/>
開科間于進士中選其俊異者如甲申制讀書中秘以<lb/>
儲養之前後得人比諸他年進士為多用之當時有得<lb/>
賢之效書之史冊為儒者之榮是誠一代之盛舉也臣<lb/>
伏讀文皇帝諭棨等有曰人須立志立志則功就未有<lb/>
無志而建功成事者汝等皆今之英俊當立志逺大不<lb/>
可安于小成為學必造道德之微必具體用之全為文<lb/>
必驅班馬韓歐之間古之文學之士豈皆天成亦積功<lb/>
<pb n="KR2f0040_WYG_015-5b"/>
所致也一時諸賢服膺聖訓莫不奮發立志勉進學業<lb/>
皆大有所成就留者擅文學之名出者播政事之譽大<lb/>
哉皇言其所以主張文敎作興人才為世道慮也一何<lb/>
逺哉三代以下所僅見也嗟夫賢才不易得亦不易知<lb/>
必隨時而取之不限一時必多方以試之不拘一藝然<lb/>
後賢才畢用而無遺茍惟取之於此時而他時則否試<lb/>
之以一藝而他藝則否而欲所用皆得其人難矣臣請<lb/>
著為定制一次開科一次選用簡擇之餘乃分諸司觀<lb/>
<pb n="KR2f0040_WYG_015-6a"/>
政待新進士詣太學行釋菜禮畢即勑禮部諭俾各録<lb/>
平日所作文字投獻<hi>所作如詩賦序記略頌書論擬古評史之類</hi>封送翰林<lb/>
考訂其中有辭未文理其學可進者别出題試之其所<lb/>
試之文與所投之卷相稱即取以預選不問年之長㓜<lb/>
質之强弱茍有器識才思者即如故事命官教育以俟<lb/>
其成若其辭鉤棘而意詭異者不在所取三年之後隨<lb/>
其才器而任使之每科不必多選不過二十人每選不<lb/>
必多留所留不過三五輩如此則國家儲材以待用者<lb/>
<pb n="KR2f0040_WYG_015-6b"/>
無非通經學古明體適用之儒布諸庶位列於内外者<lb/>
又皆得夫文學博雅之士以錯雜于政事法理之間以<lb/>
潤飾之臣見天下彬彬然多文雅之士儒皆真儒吏非<lb/>
俗吏凡其製作以華國施為以輔世者咸有可稱述者<lb/>
矣為治要務用人要術莫先於此<lb/>
　　論東宫官<hi>王鏊</hi>
人君之學與不學係天下之治亂太子之學與不學係<lb/>
後日之治亂其重可知也賈誼曰天下之命懸於太子<lb/>
<pb n="KR2f0040_WYG_015-7a"/>
太子之善在于早諭敎慎選左右今夫庶民之家有子<lb/>
焉則必擇保姆以保䕶之擇良師傅以教道之而况神<lb/>
器所屬係宗社之安危生民之休戚者乎昔者成王㓜<lb/>
在襁褓召公為太保周公為太傅太公為太師所以保<lb/>
其身體傅之德義道之教訓此三公之職也又置三少<lb/>
曰少保少傅少師與太子宴游者也又選天下端正孝<lb/>
弟博聞有道術者以翼衛之所與居處出入者也逐去<lb/>
邪人不使見惡行故太子生而見正事聞正言行正道<lb/>
<pb n="KR2f0040_WYG_015-7b"/>
前後左右皆正人也其身有不正者乎古之教太子者<lb/>
其制如此今國家東宫之官師保而下有庶子諭德洗<lb/>
馬校書等官亦既備矣然官以序進未必皆天下之選<lb/>
學之日晨而授書授畢而退日中進講講畢而退况祁<lb/>
寒暑雨學皆間歇間歇之日所與宴游者誰歟所與居<lb/>
處出入者誰歟不可得而知也又近世之弊患在上下<lb/>
不交然為太子亦且未同於君今也則已儼然端黙有<lb/>
言且不敢進又况為君之日乎求上下交而德業成胡<lb/>
<pb n="KR2f0040_WYG_015-8a"/>
可得也昔者三王之敎世子必齒於學國人觀之曰將<lb/>
君我而與我齒讓何也曰有父在則禮然然而衆知父<lb/>
子之道矣其二曰將君我而與我齒讓何也曰有君在<lb/>
則禮然然而衆知君臣之義矣其三曰將君我而與我<lb/>
齒讓何也曰長長也然而衆知長㓜之節矣此所以學<lb/>
為父子君臣長㓜之道而與人同如此下至漢唐此意<lb/>
泯矣然明帝授書於桓榮及為天子矣執醬而饋執爵<lb/>
而酳唐劉洎岑文本馬周逓日徃東宫談論治道李泌<lb/>
<pb n="KR2f0040_WYG_015-8b"/>
與肅宗為布衣交出則聨轡寢則對榻國朝洪武初建<lb/>
大本堂取古今圖書充其中延四方名儒敎太子親王<lb/>
分畨夜直才俊之士充伴讀時時賜宴賦詩商確古今<lb/>
評論文學無虛日仁宗于潛邸臣嘗伏覩其教令長至<lb/>
燕勞東宫之臣如家人父子又從學詩學為表則本朝<lb/>
之初亦未嘗如今制也英宗㓜冲當時大臣無深識逺<lb/>
慮阿時所好務為尊君卑臣非祖宗之法本然也今雖<lb/>
未能如古之制亦宜稍畧君臣之儀敦師友之分使宫<lb/>
<pb n="KR2f0040_WYG_015-9a"/>
僚日侍左右從容講讀講讀之暇宴飲出入居處皆得<lb/>
周旋其間至暮乃退或有剪桐折栁隨事諫止游戱翰<lb/>
墨端其所嗜宫僚有不法從三師紏正之甚者斥逐不<lb/>
使邪人得預其間如此所謂一人元良萬邦以貞三代<lb/>
所以久長者用此道也漢宣帝時欲使外家許氏監䕶<lb/>
太子家疏廣以為太子師友必于天下英俊不宜獨親<lb/>
外家太子官屬已備復使舜監䕶視陋非所以廣太子<lb/>
德于天下也貞觀中撰太子接三師之儀出殿門迎太<lb/>
<pb n="KR2f0040_WYG_015-9b"/>
子先拜三師答拜每門讓三師坐與三師書前名惶恐<lb/>
後名惶恐再拜宋天禧二年庶子張士遜等言臣等日<lb/>
詣資善堂叅見皇太子雖令升階列坐然後跪受望令<lb/>
皇太子坐受叅見詔不許至道元年皇太子每見賓客<lb/>
必先拜迎送常降階及門乾道七年討論東宫開講并<lb/>
慶賀辭謝禮儀宫僚講讀當依倣講筵稍殺其禮詹事<lb/>
以下至講讀官上堂并用賓禮叅見依官職序坐皇太<lb/>
子正席講讀官迭起如儀延英講罷復位節朔不受宫<lb/>
<pb n="KR2f0040_WYG_015-10a"/>
僚叅賀元日冬至詹事以下箋賀謝辭初以常見之禮<lb/>
後離位致辭復位就坐茶湯罷詹事參見拜皇太子答<lb/>
拜庶子等初上叅見皇太子受拜庶子諭德乃講讀雖<lb/>
有坐受之禮止是五禮定三師朝賀東宫儀上以東宫<lb/>
師傅皆勲舊大臣當待以殊禮朝賀難同庶僚乃命考<lb/>
定其儀曰唐制羣臣朝賀東宫行四拜禮皇太子答後<lb/>
二拜三公朝賀前後俱答拜近代答拜之禮不行而三<lb/>
師之禮不可不重今擬凡大朝㑹前期設太子坐於大<lb/>
<pb n="KR2f0040_WYG_015-10b"/>
本堂設答拜褥位于堂中三師賓客拜位于堂前至日<lb/>
太子常服升座三師賓客常服入就位北向立皇太子<lb/>
起立南向贊四拜太子受前二拜答後二拜乃退<hi>震澤文集</hi>
　　論内閣<hi>王鏊</hi>
予在翰林與陸亷伯語及楊文貞亷伯曰文貞功之首<lb/>
罪之魁也予問何為亷伯曰内閣故有絲綸簿文貞晚<lb/>
年以子稷故欲媚王振以絲綸簿付之故内閣之權盡<lb/>
移中官予亦不知其然否及予入内閣歴朝詔誥底本<lb/>
<pb n="KR2f0040_WYG_015-11a"/>
皆在非所謂絲綸簿乎不聞送入况中官之專與否不<lb/>
在一簿之存亡也顧人主信用何如耳亷伯之言不知<lb/>
何所從授天下皆傳之嘉靖初年言路大開諫官紛然<lb/>
争言利害有謂文貞居憂謀奪情起復遂以絲綸簿奉<lb/>
振不知文貞晚年歸省墓未嘗居憂也甚者又謂文淵<lb/>
閣印亦為司禮監所奪請追還之詔問印與絲綸簿今<lb/>
不知安在令言者自來追理還之言者伏罪乃已<lb/>
　　論史官<hi>王鏊</hi>
<pb n="KR2f0040_WYG_015-11b"/>
前代修史左史紀言右史紀動宫中有起居注如晉董<lb/>
狐齊南史皆以死守職司馬遷班固皆世史官故通知<lb/>
典故親見在廷君臣言定而書之後世讀之如親見當<lb/>
時之事我朝翰林皆史官立班雖近螭頭亦逺在殿下<lb/>
成化以來人君不復與臣下接朝事亦無可紀凡修史<lb/>
則取諸司前後奏牘分為吏戸禮兵刑工共六館事繁<lb/>
者為二館分𣲖諸人以年月編次雜合成之副總裁刪<lb/>
削之内閣大臣總裁潤色其三品以上乃得立傳亦多<lb/>
<pb n="KR2f0040_WYG_015-12a"/>
紀出身官階遷擢而已間有褒貶亦未必盡公後世將<lb/>
何所取信乎<lb/>
　　論翰林<hi>王鏊</hi>
宋時兩制皆文學名天下者始應其選雖一甲三人亦<lb/>
出知外任然後召試欲其知民事也其餘應試率皆一<lb/>
時赫然有名中外所謂制科是也故文學之士不至遺<lb/>
棄又通知民間利病以其曽試於外也國家翰林侍從<lb/>
亦兩制之類率用高科其餘則用庶吉士一甲三人終<lb/>
<pb n="KR2f0040_WYG_015-12b"/>
不外任庶吉士每科或選或不選留者或多或少國家<lb/>
之意本欲使之種學績文以為異日公卿之儲士既與<lb/>
此選自可坐致清要不復苦心於學又不通知民事天<lb/>
下以文學名者不復得預遺才頗多故不若制科之為<lb/>
得也制科行人人自奮於學以求知於上不待督責矣<lb/>
　　論内閣官制<hi>王瓊</hi>
朱子著中庸或問至敬大臣章有云使大臣而賢也則<lb/>
可如其不賢則所謂偏聽生奸獨任成亂禦下蔽上以<lb/>
<pb n="KR2f0040_WYG_015-13a"/>
成其私而主不覺悟者亦安得而不慮也曰彼其所以<lb/>
至此正坐不知九經之義而然耳使其能明此義則必<lb/>
以正心修身為本而得其人以任之矣不幸而有趙高<lb/>
虞异李林甫之徒則亦亟求人以易之矣茍為不然吾<lb/>
恐君上之權不在大臣而移於左右其為國家之禍可<lb/>
勝言哉朱子此説是欲君聖臣賢兩得其人也然自古<lb/>
以來雖有賢君而為奸臣䝉蔽亂政亡國者多豈能君<lb/>
臣皆得其人哉惟我太祖垂訓立法高出千古罷丞相<lb/>
<pb n="KR2f0040_WYG_015-13b"/>
任六卿無偏聽獨任之弊此法能世守之朝政悉付六<lb/>
卿如有違枉臺諫得紏正論劾朝廷端拱以照臨於上<lb/>
萬世無弊矣嘗見紀國初事蹟者内載洪武間設有殿<lb/>
閣大學士其職不過代草辭令然每有犯輒罪黜凡制<lb/>
誥碑文祭文多出御製如今天下各衙門表箋祝文祭<lb/>
文雖臣下所用亦出御製至于武臣誥命皆組織之不<lb/>
書其每日羣臣奏事面奏取㫖畢各衙門將奉㫖意批<lb/>
寫本後送該科類寫奉到㫖意覆奏豈有大學士學士<lb/>
<pb n="KR2f0040_WYG_015-14a"/>
敢自為口㫖送内批于本面發出之事乎永樂始建内<lb/>
閣於東門内命解縉黄淮胡廣胡儼楊榮金㓜孜楊士<lb/>
奇七人在閣辦事尋陞侍講仁宗皇帝正位東宫皆轉<lb/>
春坊官凡草制纂修等事惟翰林院掌之無内閣掌管<lb/>
之説也如永樂十三年纂修性理大全書成翰林院學<lb/>
士兼左春坊大學士奉政大夫胡廣奉政大夫右春坊<lb/>
右庶子兼翰林院侍講楊榮奉直大夫右春坊右諭德<lb/>
兼翰林院侍講金㓜孜上表進呈蓋雖春坊官必須兼<lb/>
<pb n="KR2f0040_WYG_015-14b"/>
翰林院職銜方得預纂修之事未有殿閣大學士而獨<lb/>
專纂修之事者也况永樂間胡廣所兼不過春坊大學<lb/>
士則是時殿閣大學士不設已久矣今雖尚書在内閣<lb/>
辦事六部請勑手本只云合用手本前去翰林院冩勑<lb/>
施行則舊意猶存可攷也終永樂之世二楊官止五品<lb/>
蓋為衙門所拘初未有衙門小官大之例也仁宗登極<lb/>
始以東宫舊臣陞士奇為禮部侍郎尋陞少保轉少傅<lb/>
兼華蓋殿大學士楊榮為太常卿進太子少傅兼謹身<lb/>
<pb n="KR2f0040_WYG_015-15a"/>
殿大學士又陞工部尚書在閣辦事楊溥永樂間繫獄<lb/>
十年至是釋出擢翰林院學士尋陞太常卿兼學士内<lb/>
閣辦事此三人皆以龍飛超陞委任不可以例論也後<lb/>
楊溥丁憂起復不入閣宣德間因九年三品職滿方陞<lb/>
禮部尚書學士如故英宗即位復命入閣正統四年修<lb/>
宣廟實録成進少保楊士奇楊榮俱進少師號三楊初<lb/>
楊榮陞尚書不過工部則不敢兼官壓六卿之意可見<lb/>
然自此官制一變其後遂使雜流出身在内閣書辦年<lb/>
<pb n="KR2f0040_WYG_015-15b"/>
久者亦得陞至尚書至于序班道士亦以年資陞至尚<lb/>
書掌鴻臚寺太常寺事皆三楊開其端也由是内閣之<lb/>
權漸重無異宰相之設六部之權漸輕凡事多禀受内<lb/>
閣風㫖而後行卒使祖宗官制額定之員得以増置而<lb/>
日久因襲遂不可復改矣<lb/>
　<lb/>
　<lb/>
　名臣經濟録卷十五<lb/>
</p>
<p>
</p>
  </div>
</body>
</text>
</TEI>
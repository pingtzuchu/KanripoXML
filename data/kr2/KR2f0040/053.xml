<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄卷五十三</head> <lb/>
    <p>
<pb n="KR2f0040_WYG_053-1a"/>
欽定四庫全書<lb/>
　名臣經濟錄卷五十三<lb/>
　　　　　　　　　　　　　明　黄訓　編<lb/>
　都察院　通政司　大理寺<lb/>
　　御史府記<hi>方孝孺</hi>
皇上嗣位之初即下明詔行寛政赦有罪蠲逋租鉅萬<lb/>
計去事之妨民者明年以紀元賜髙年米肉綿帛民鬻<lb/>
子者官為之贖免田之租稅幾年分遣使者問海内所<lb/>
<pb n="KR2f0040_WYG_053-1b"/>
患苦賞亷平吏罪至死者多全活之於是刑部都察院<lb/>
論囚視往嵗減三分之二人人皆重犯法二年春二月<lb/>
甲子有詔若曰頃以訴狀繁易御史䑓號都察院與刑<lb/>
部分治庻獄今賴宗廟神靈斷獄頗簡其更都察院仍<lb/>
漢制為御史府專以紏貪殘舉循良匡政事宣敎化為<lb/>
職省御史員定為二十八人務為忠厚以底治平三月<lb/>
戊辰賜御史衣明日已巳以都察院舊署在太平門之<lb/>
北於朝謁為難命即詹事府為御史府賜宴於新治復<lb/>
<pb n="KR2f0040_WYG_053-2a"/>
命文武大臣皆預以寵綏之既而有勑令臣某記其事<lb/>
臣惟斯民之生以德養之則安於為善以刑制之則棄<lb/>
於為惡聖人之治天下豈有他術哉使人皆知去惡以<lb/>
從善而治道成矣惟御史之官始於周其職之所治與<lb/>
權任之重輕雖累變不常然得其人則紀綱振而國體<lb/>
尊非其人則人望不肅而是非錯繆然專任以刑獄則<lb/>
自近代始曩者法吏持刑深刻犯者滋衆先皇帝甚厭<lb/>
苦之欲有所更革而未暇今皇上以德養人羣生喜悦<lb/>
<pb n="KR2f0040_WYG_053-2b"/>
訟者衰止復古官名以脩善政實行先帝之遺志自今<lb/>
居是府者其敬承聖訓凡便於國利於民者則言之為<lb/>
民之蠧為國之病者則去之毋溺於私而枉其所守毋<lb/>
懾於勢而屈所當為一以道輔佐天子行德敎使黎民<lb/>
醇厚如三代時斯不負建官圖治之意茍為不然舎其<lb/>
大而務其細或小忠末節以市名或為詭行憸言以規<lb/>
榮利於民之治否國之安危無預焉則是官之名雖更<lb/>
而實之可厭苦者自若也奚可哉臣幸執筆從太史後<lb/>
<pb n="KR2f0040_WYG_053-3a"/>
夫紀政敎明職守以示後世史氏職也故書其事以為<lb/>
居位者規<lb/>
　　重臺諌之任<hi>丘濬</hi>
唐制御史大夫一人中丞二人其屬有三院一曰臺院<lb/>
侍御史𨽻焉二曰殿院殿中侍御史𨽻焉三曰察院監<lb/>
察御史𨽻焉大事奏裁小事專逹凡有彈劾御史以白<lb/>
大夫臣按御史大夫即今左右都御史之職中丞即今<lb/>
左右副僉都御史之職唐有三院今併其二於察院祖<lb/>
<pb n="KR2f0040_WYG_053-3b"/>
宗設都御史六員職專紏劾百司辨明寃枉提督各道<lb/>
凡事之不公不法者皆在所理其屬有十三道各設監<lb/>
察御史曰浙江曰汪西曰福建曰湖廣曰山東曰河南<lb/>
曰山西曰陜西曰廣東曰廣西曰四川曰雲南曰貴州<lb/>
分掌其各布政司事其京衛并直𨽻府衛則分𨽻焉御<lb/>
史之職在紏劾百司照刷文卷問擬刑名巡按郡縣是<lb/>
則朝廷耳目之任所以振肅紀綱而防邪革弊者也六<lb/>
部之職有攸司而都察院惟所見聞不係職司皆得以<lb/>
<pb n="KR2f0040_WYG_053-4a"/>
紏察焉<lb/>
　　欽遵勑諭申明憲綱事<hi>汪鋐</hi>
臣伏覩皇上即位之六年八月二十六日勑諭都察院<lb/>
内一欵成化七年憲宗皇帝欽准事例巡按公差御史<lb/>
回京之日本院堂上官仍依舊例查勘考察保結稱職<lb/>
者具奏照舊管事若有不稱奏請罷黜近年此例雖存<lb/>
不聞劾罷一人盖由堂上官不能振揚風紀反為屬官<lb/>
所制避讒逺怨以致人心怠弛今後巡按滿日務要嚴<lb/>
<pb n="KR2f0040_WYG_053-4b"/>
加訪察果無贓私過犯推姦避事等項實跡取具該道<lb/>
結勘明白方許囬道管事若有不職事跡不許䑃朧具<lb/>
奏照例奏請黜罷等因臣仰窺聖意惓惓以考察巡按<lb/>
為諭良以巡按關係甚重得其人則一方之民無不受<lb/>
惠非其人則一方之民無不受害其為慮至深逺矣聖<lb/>
諭又謂此例雖存不聞劾罷一人盖由堂上官不能振<lb/>
揚風紀反為屬官所制避讒逺怨以致人心怠弛此皇<lb/>
上洞燭幽隠卓越千古之見又無以加矣臣竊欲淬勵<lb/>
<pb n="KR2f0040_WYG_053-5a"/>
盡忠仰答聖意竊以御史言官朝廷耳目之寄欲考其<lb/>
不職而劾罷之茍非真有顯然事跡可據則固未可苟<lb/>
焉為之也臣是用忘其固陋謹以宣宗皇帝所定憲綱<lb/>
及皇上所降勑諭竊取夫宏綱大㫖為巡按當行當禁<lb/>
切要之務與夫臣等得以憑據而考之者著為條欵開<lb/>
坐上陳伏乞聖明俯賜采納<lb/>
一宣德意仰惟皇上勵精圖治即位以來屢次頒降恩<lb/>
　詔傳奉勑㫖及欽准事例凡恤寃獄寛賦税輕徭役<lb/>
<pb n="KR2f0040_WYG_053-5b"/>
　節財省費救患分災興利除害靡所不至奈何各該<lb/>
　有司不能仰體聖心着意奉行以致恩澤不得下究<lb/>
　御史巡按一方事權最重人心視以為向背官吏視<lb/>
　以為作止詔令不行御史誠不得辭其責今後巡按<lb/>
　御史務要盡忠體國督令司府州縣各該官員凡恩<lb/>
　詔勑㫖及欽例所載各項應行應禁事宜作速一一<lb/>
　着實奉行毋得視為虚文漫不加意亦毋得虚應故<lb/>
　事苟且目前仍要嚴立程限頻加考較分别勤惰奏<lb/>
<pb n="KR2f0040_WYG_053-6a"/>
　請黜陟囬道之日備將各官某事已行某事未行某<lb/>
　事行之已效某事行之未效開具掲帖呈報查考如<lb/>
　是御史不能盡心督責臣等查訪得實叅劾罷黜<lb/>
一勤巡歴伏覩憲綱内一欵凡監察御史出巡必須遍<lb/>
　歴竊照近年巡按御史省城駐劄之日多郡邑巡歴<lb/>
　之日少以故偏州下邑多不及到甚至一二府全不<lb/>
　到者亦有之夫既未到其地則官吏之臧否軍民之<lb/>
　休戚又安能盡得其真耶合無今後巡按御史初到<lb/>
<pb n="KR2f0040_WYG_053-6b"/>
　省城止許駐劄一月隨即巡歴各該地方毎府十日<lb/>
　以上毎州縣五日以上務要周徧不許遺落一州一<lb/>
　縣如違即係推姦避事按察司毎于季終將巡按出<lb/>
　巡府州縣地方日期縁由開具掲帖呈報都察院查<lb/>
　考如有隠匿不報及開報不實一體叅究<lb/>
一精考察伏覩憲綱内一欵風憲存心須用明白正大<lb/>
　不可任一已之私昧衆人之見凡考察官吏亷貪賢<lb/>
　否必于民間廣詢密訪務循公義以協衆情毋得輒<lb/>
<pb n="KR2f0040_WYG_053-7a"/>
　憑里老吏胥人等之言顛倒是非亦毋得捜求細事<lb/>
　羅織人過臣竊照先年巡按御史率務多方廣詢密<lb/>
　訪如憲綱所云近來巡按御史巡歴既不能徧安能<lb/>
　廣詢密訪夫既不能廣詢密訪則安得不任一已之<lb/>
　私昧衆人之見乎安得不聽里老吏胥人等之言顛<lb/>
　倒是非乎又安得不搜求細事羅織人過乎甚至寄<lb/>
　耳目於鄉里親戚其為害又有不可言者矣合無今<lb/>
　後巡按御史考察官吏務要廣詢密訪或詢諸耆碩<lb/>
<pb n="KR2f0040_WYG_053-7b"/>
　父老人人致問事事細察毋惑于一偏毋膠於一節<lb/>
　回道之日務將詢訪所得來歴各於本官下明白開<lb/>
　註以俟叅考<lb/>
一慎舉劾伏覩憲綱内一欵所至之處博采諸司官吏<lb/>
　行止亷勤公謹者禮待之薦舉之汙濫姦佞者戒飭<lb/>
　之紏劾之勸懲得體人自敬服臣查得𢎞治年以前<lb/>
　巡按薦舉各官闔省多不過四五人少或二三人其<lb/>
　慎重如此近來所舉一疏不下數十人碔砆與美玉<lb/>
<pb n="KR2f0040_WYG_053-8a"/>
　錯雜無别夫朝廷寄耳目於巡按藉其舉劾以為黜<lb/>
　陟實國家大政所關顧茍且冒妄若此其為負恩誤<lb/>
　國抑孰甚耶合無今後巡按薦舉各官務要精擇才<lb/>
　行出衆政績卓異者舉之照依𢎞治年以前闔省多<lb/>
　不過四五人少或二三人其紏劾各官務要求其真<lb/>
　實不才事有顯跡者劾之不得任情作惡濫及無辜<lb/>
　其所舉所劾如曰亷能公謹必指其亷能者何事公<lb/>
　謹者何事如曰汙濫姦佞必指其汙濫者何事姦佞<lb/>
<pb n="KR2f0040_WYG_053-8b"/>
　者何事毎一人項下必舉十餘事少亦七八事不得<lb/>
　為泛然無稽之論臣等查其舉劾若無事跡明白開<lb/>
　註或事端開註不實即指其不職而劾罷之如是所<lb/>
　舉之人始以亷舉而卒以貪敗始以公謹舉而卒以<lb/>
　不謹敗吏部即查明白連坐以罪臣等即亦指實叅<lb/>
　奏其清軍提學巡鹽巡關茶馬屯田等項御史止將<lb/>
　該管官員舉劾賢否其餘不得一槩舉劾<lb/>
一謹關防照得巡按御史所帶書吏倚藉聲勢濫受賘<lb/>
<pb n="KR2f0040_WYG_053-9a"/>
　私御史多不能禁盖巡按事權既重有事之人百計<lb/>
　夤縁賄通書吏或抄摘狀詞或洗改字様或沉匿案<lb/>
　卷或禀行牌面或透漏消息無所不至御史方且墮<lb/>
　其術中懵然無覺臣伏覩憲綱内開所至之處先要<lb/>
　防閑合無今後巡按御史務要嚴於律已所帶衣靴<lb/>
　等物止作一扛不過百斤其書吏監生行李共作一<lb/>
　扛只此二扛𦂳於御史馬前隨行所至下馬與起程<lb/>
　之際御史俱要督同各該府州縣掌印官三面將此<lb/>
<pb n="KR2f0040_WYG_053-9b"/>
　二扛一一檢閲明白方許收放擡行并將書吏監生<lb/>
　身上一併搜檢其卷宗簿籍等項公文裝載卷箱封<lb/>
　鎖明白另委官一員督押至察院交割御史督同各<lb/>
　該掌印官逐一搜檢明白方許收受其書吏監生若<lb/>
　與御史同鄉或親戚故舊即當逥避送囬另差<lb/>
一禁逢迎照得巡按御史駐劄省城則守巡兵備等官<lb/>
　專在省城日逐伺候巡歴府州縣則三司掌印官絡<lb/>
　繹差官問安該道守巡兵備官謹謹隨從早晚不離<lb/>
<pb n="KR2f0040_WYG_053-10a"/>
　其各該新任或朝覲考滿回還官員雖千里之逺亦<lb/>
　各赴其所在叅謁荒廢職業莫此為甚况水陸夫馬<lb/>
　船隻費用不貲豈是各官自辦一皆出自百姓合無<lb/>
　今後巡按御史務要嚴加禁革毋得安然受之致乖<lb/>
　憲體如違臣等詢訪得實俟其回道一併考劾<lb/>
一親聽斷伏覩憲綱内一欵凡監察御史按察司官分<lb/>
　巡去處如有陳告官吏取受不公等事須要親行追<lb/>
　問不許轉委違者杖一百又一欵風憲之官當存心<lb/>
<pb n="KR2f0040_WYG_053-10b"/>
　忠厚其于刑獄尤須詳慎照得近來巡按御史接受<lb/>
　詞訟不拘事情輕重俱是批委各衙門問理其有稱<lb/>
　寃赴京奏訴准行御史親自再為勘辨者亦只轉委<lb/>
　于人百無一二親問間或親問又專用毒刑固執偏<lb/>
　見不肯虚心細察惟務羅織成獄及至奏訴在在拘<lb/>
　泥成案不肯與辯接管御史亦曲為回䕶不肯改斷<lb/>
　如是而欲民不寃何可得也合無今後巡按御史但<lb/>
　奉本院劄付行仰親自提吊人卷再為勘問有寃與<lb/>
<pb n="KR2f0040_WYG_053-11a"/>
　辯者務要遵依親自提吊從公勘辯不得轉委及專<lb/>
　用毒刑固執偏見臣等查其回繳招由初次欠允駁<lb/>
　回再問二次欠允具實叅劾<lb/>
一稽儲蓄照得布按二司官并各府州縣掌印官若能<lb/>
　勤於供職問理民詞朝夕不倦又能亷以律身賍罰<lb/>
　紙米毫髪不私則稻粟榖石收貯于倉司府月可以<lb/>
　千餘計縣可以數百計積之既久則陳陳相因遇有<lb/>
　警急可以備召募遇有饑荒可以備賑給足食足兵<lb/>
<pb n="KR2f0040_WYG_053-11b"/>
　莫切于此奈何各該官員闒茸怠惰者數日不能理<lb/>
　一詞貪墨無恥者一毫盡歸於私槖夫如是何怪乎<lb/>
　儲蓄之不充也合無今後巡按御史按歴所至務要<lb/>
　稽其儲蓄有無多寡有而多者為亷為勤無而少者<lb/>
　為貪為惰又即其多寡各分等第考察賢否先要以<lb/>
　此為准則明白開冩于考察項下以備吏部查考黜<lb/>
　陟如是御史不行用心稽查朦朧開報不實即係推<lb/>
　姦徇私臣等查訪得實俟其回道叅劾黜退<lb/>
<pb n="KR2f0040_WYG_053-12a"/>
一嚴督率照得布按分司官例該二月初出巡五月終<lb/>
　回司七月初出巡十一月終回司奈何各官好逸惡<lb/>
　勞不肯依期巡歴又因巡按御史多住省城要得隨<lb/>
　衆伺候遂各託故專於省城安坐巡按御史樂其趍<lb/>
　奉竟不啓齒督令出巡以致地方無人管束貪官汙<lb/>
　吏得以肆志强刼盗賊得以橫行一有失事互相隠<lb/>
　蔽廢職殃民莫此為甚合無今後巡按御史務要嚴<lb/>
　督各官遵照事例依期巡歴不得輒便回司如敢故<lb/>
<pb n="KR2f0040_WYG_053-12b"/>
　違即行叅奏毎年終布按二司將各官巡歴及回司<lb/>
　日期開報都察院查考如是巡按御史徇情不行嚴<lb/>
　督臣等查考得實一體叅究<lb/>
一戒奢侈照得風俗莫善于儉約莫不善于奢侈居官<lb/>
　者奢侈則必貪為士者奢侈則必淫富者以奢侈而<lb/>
　遂貧貧者以奢侈而為盗故風俗之弊惟奢侈為甚<lb/>
　兹欲移風易俗變奢侈而為儉約非委任權力之重<lb/>
　不可為也御史奉皇上之命巡按一方令必行禁必<lb/>
<pb n="KR2f0040_WYG_053-13a"/>
　止風俗轉移變化之機彼實能握之合無今後巡按<lb/>
　御史務要躬行儉約率先一方日廪五升之外秋毫<lb/>
　毋得取費於有司一菜一魚必以廪米照依時值易<lb/>
　之仍遵照憲綱御史陸路給驛馬水路應付站船監<lb/>
　生吏典承差陸路並騎驛驢水路應付逓運船並不<lb/>
　得扛擡四轎乘坐座船凡可減省者無不減省然後<lb/>
　行令司府州縣官吏軍民人等悉從儉約凡飲食宴<lb/>
　會服飾車馬婚姻喪祭等項俱有品節限制不得過<lb/>
<pb n="KR2f0040_WYG_053-13b"/>
　為侈靡一切縱欲敗度踰禮犯分之事無不禁革如<lb/>
　是御史不能以身率下好為侈用不乘站船而乘座<lb/>
　船不乘驛馬而乘四轎故違憲綱以致地方官民人<lb/>
　等無所觀法奢縱如舊臣等查訪得實叅劾治罪<lb/>
一謹禮度伏覩憲綱内一欵方面官與御史初相見左<lb/>
　右對拜方面官來見御史前門外下馬由正道入御<lb/>
　史延至後堂方面官坐左御史坐右及御史回望司<lb/>
　前下馬由正道入方面官延至後堂御史坐左方面<lb/>
<pb n="KR2f0040_WYG_053-14a"/>
　坐右又一欵指揮運使運同知府知州問答之際不<lb/>
　許行跪禮近䝉皇上欽准事例又復申明前規奈何<lb/>
　巡按御史不能遵依方面傍坐運使等官行跪猶循<lb/>
　舊轍合無今後務要遵依憲綱及欽准事例所定禮<lb/>
　儀一洗數十年弊陋之習則名分正而人心安紀綱<lb/>
　自振法令自行如再抗違臣等詢訪得實叅奏治罪<lb/>
一慎請差照得御史差出巡按先年舊規率以到任先<lb/>
　後挨次差用臣竊以為人之才力大小强弱不能盡<lb/>
<pb n="KR2f0040_WYG_053-14b"/>
　同若不論其才力之應否止以歴任淺深為差次似<lb/>
　與皇上簡命之意背馳合無今後請差巡按臣等務<lb/>
　要體國秉公質諸天地鬼神不拘先後精選才力相<lb/>
　應者二員開具上請簡命一員如此則庶幾巡按得<lb/>
　人地方受惠嘉靖九年正月二十日具奏二十一日<lb/>
　奉聖㫖是御史巡歴地方振揚風紀關係甚重舊章<lb/>
　成法具載憲綱朕已勑諭都察院舉行但近來人心<lb/>
　漸弛都不遵守覽卿所奏深切時弊都准行便行各<lb/>
<pb n="KR2f0040_WYG_053-15a"/>
　該巡按御史及各該三司等官務要着實奉行有不<lb/>
　遵依的依擬舉劾黜退<lb/>
　　遵憲綱考察御史䟽<hi>王廷相</hi>
為遵聖諭定條約嚴考察以新風紀事臣等伏覩嘉靖<lb/>
六年八月内皇上勑諭都察院有云正統六年英宗皇<lb/>
帝詔中外風憲係綱領之司須慎選識量端𢎞才行老<lb/>
成任之其有不諳大體用心酷刻者並從都察院堂上<lb/>
官考察降黜成化七年憲宗皇帝欽准事例巡按公差<lb/>
<pb n="KR2f0040_WYG_053-15b"/>
御史回京之日本院堂上官仍依舊例查勘考察保結<lb/>
稱職者具奏照舊管事若有不稱奏請罷黜近年此例<lb/>
雖存不聞劾罷一人盖因堂上官不能振揚風紀反為<lb/>
屬官所制避讒逺怨以致人心怠弛今後巡按滿日務<lb/>
要嚴加訪察果無賍私過犯推奸避事等項實蹟取具<lb/>
該道結勘明白方許回道管事若有不職事蹟不許朦<lb/>
朧具奏照例奏請罷黜欽此欽遵臣等伏讀之餘仰見<lb/>
皇上慎重風紀之司必欲御史得人使德化宣流生民<lb/>
<pb n="KR2f0040_WYG_053-16a"/>
得所而後巳真帝玉之盛典萬世之所當守也臣查得<lb/>
御史出巡舊規除盤糧等差與給事中同行互相關防<lb/>
免其考察外其餘巡按巡鹽巡關巡茶清軍刷卷印馬<lb/>
等差一年滿日及事完回京各具行過事蹟御前復命<lb/>
仍備呈都察院考覈出巡有無賍犯及乖違等項違碍<lb/>
劄仰該道從公保勘委無違碍方許奏准照舊管事但<lb/>
御史出巡責任甚多今考察之例止言賘犯乖違未曾<lb/>
明具條件使御史無所㨿守以之盡職本院無所憑藉<lb/>
<pb n="KR2f0040_WYG_053-16b"/>
以之覈實漫言指摘似為未便臣等議得今後御史出<lb/>
巡回京考察除犯該賍犯㨿有實蹟照例奏請提問及<lb/>
過違限期照依舊定水程查算外今將關係職守之大<lb/>
者六事定為出巡規格凡御史有差備開載於劄付之<lb/>
内行令一一遵照條欵考其脩否以别勤惰臣等另有<lb/>
訪察不在此限如此則御史目覩耳聞之餘必能警省<lb/>
惕勵無怠職廢事之愆而朝廷之風紀亦於是乎振揚<lb/>
矣臣等欲候命下咨行各巡撫都御史劄行十三道并<lb/>
<pb n="KR2f0040_WYG_053-17a"/>
各巡按等項御史各一體欽遵施行縁係遵聖諭定條<lb/>
約嚴考察以新風紀事理未敢擅便具本開坐謹題請<lb/>
㫖<lb/>
一除革奸弊御史之職方今天下官邪民玩甚矣錢粮<lb/>
　出納之侵欺驛傳徃來之汎濫里甲困於無藝之供<lb/>
　粮長苦於應官之饋巡鹽即販私鹽捕盜與盜通氣<lb/>
　入官有見面之錢管事有常例之賄假以公用而科<lb/>
　歛任情指稱脩理而罰金無度吏典無賄而文書不<lb/>
<pb n="KR2f0040_WYG_053-17b"/>
　行豪富通財而差役得免隠奸蓄慝不可枚舉近年<lb/>
　以來御史出巡惟務作威作福以聳人之耳目不事<lb/>
　廣諏愽采以察下之隠微況巡歴所在止二三日飄<lb/>
　風驟雨一過不返若不用心體察民間奸弊深隠何<lb/>
　由以知合無今後御史出巡務要悉心亷訪但有奸<lb/>
　弊發露即當置之法理使按屬之地風清弊絶以副<lb/>
　皇上救弊䘏民之心回京之日仍將革除過各項奸<lb/>
　弊事由開造文冊呈院以憑考察職業脩否<lb/>
<pb n="KR2f0040_WYG_053-18a"/>
一伸寃理枉御史之職切惟推情訊獄非上智之才公<lb/>
　平之心鮮有得其真者况權勢之家問官懾於利害<lb/>
　富豪之室賄賂靈於神明朴實之民鈍口奪於狡佞<lb/>
　酷暴之官殺人輕於草菅粗疎之吏才情拙於淑問<lb/>
　由是情偽莫分寃枉無愬小民有不得其生者矣既<lb/>
　不能體皇上好生之心且有以干上天至和之氣致<lb/>
　災召眚莫不中此合無今後御史出巡務要慎刑明<lb/>
　獄及一應詞訟勘問之事虚心推理縁情求實但有<lb/>
<pb n="KR2f0040_WYG_053-18b"/>
　枉抑勿拘成案即與伸理使按属之地刑罰得理瞭<lb/>
　無寃民囬京之日仍將伸理過各項寃枉事由開造<lb/>
　文冊呈院以憑考察職業脩否<lb/>
一揚清激濁御史之職切惟御史為朝廷耳目出巡於<lb/>
　外人才臧否賴之采訪部院考察馮之黜陟其關係<lb/>
　至重也近年以來御史旌舉司府州縣等官不問其<lb/>
　人品髙下立心行事曾有卓異政績與否但見其奉<lb/>
　承齊備禮貌足恭便以為好即一槩濫舉多致數十<lb/>
<pb n="KR2f0040_WYG_053-19a"/>
　餘人致使賢否同途薰蕕並器而不辨其所糾者類<lb/>
　取一二塞責甚至糾及縣丞典史等官其大貪大奸<lb/>
　蠧政而害民者則以鄉里同年親故之情掩蔽而不<lb/>
　發惟念私情全不為國大壊風紀於斯為甚合無今<lb/>
　後御史出巡於司府州縣官員務要即事察政即政<lb/>
　察心果見其人品髙明心術正大政事卓異在司府<lb/>
　官斷可為公輔之臣者在州縣官斷可為科道郎署<lb/>
　之臣者方許薦舉其中人以下平常之才止可注在<lb/>
<pb n="KR2f0040_WYG_053-19b"/>
　考語不得混同髙流以辱薦章其所糾劾首先貪酷<lb/>
　殃民不法之人次及罷軟無為老疾之輩務要據其<lb/>
　實跡奏行罷黜不許挾私報怨以害賢善回京之日<lb/>
　備將舉劾過各官賢否實跡造冊呈院以憑考察若<lb/>
　才賢者以不能奉承舎之而不舉中才平常之人反<lb/>
　夾雜一二以盡私情及大貪極酷隠蔽而不劾者臣<lb/>
　等體訪得出考以不職<lb/>
一本院劄去巡按御史勘合公文皆關係地方重大事<lb/>
<pb n="KR2f0040_WYG_053-20a"/>
　情及官民寃苦奏詞有等公勤盡職御史督行二司<lb/>
　及守巡官員一一依期完報其有等漫無才志者則<lb/>
　悠悠度日傳食郡縣多致𦂳急事情廢閣不省又有<lb/>
　等乖猾利巧及阿私偏黨者毎遇關係利害之事則<lb/>
　推託閃避遲留而不為干碍御史糾劾不實者雖容<lb/>
　易勘明而不報以致終年累嵗事無歸結此等御史<lb/>
　尤為不職今後差去御史接管承行凡先次御史勘<lb/>
　合務要作急勘報其自已任内劄付者除滿前兩箇<lb/>
<pb n="KR2f0040_WYG_053-20b"/>
　月待續差御史勘完其餘拾箇月内務要一一勘明<lb/>
　銷繳囬道之日備將先差御史及自已任内勘合開<lb/>
　具已未完數目造冊呈院以慿考察其有邊夷等項<lb/>
　事情難於提人行勘者亦要明白開造<lb/>
一監察御史出巡所以上宣德意下達民隠風四方貞<lb/>
　百度此其大節也為御史者必須清脩簡約鎮静不<lb/>
　擾庶足以安民格物以振風紀近年以來御史出巡<lb/>
　在外動輒人馬千百擺列兵衛吹打響器以張大聲<lb/>
<pb n="KR2f0040_WYG_053-21a"/>
　勢擅作威福又隨帶府縣能幹官員及狡猾驛丞十<lb/>
　數不等以備任使導從如雲飲食若流全無清約之<lb/>
　節反生騷擾之害所至州縣計其一日之費每至百<lb/>
　數十兩本以安民而反以勞民欲振風紀而反壊風<lb/>
　紀此等御史乃淺陋無識徒假聲勢於外以自大求<lb/>
　其中未必有者也合無今後御史巡歴郡邑務要安<lb/>
　静不擾本等導從皂𨽻之外並不許多用一人其府<lb/>
　州縣驛丞等官亦不許隔境隨從迎候以為有司之<lb/>
<pb n="KR2f0040_WYG_053-21b"/>
　害違者許巡撫巡按互相糾劾臣等察訪得實回道<lb/>
　之日考以不職<lb/>
一巡撫巡按兩相和恊則能開誠布公以共成王事近<lb/>
　年以來輒因小忿遂成嫌隙至相訐奏安望其同心<lb/>
　戮力有益地方乎臣等甞求其故皆巡按御史無禮<lb/>
　不遜致之都御史正坐御史旁坐禮也近年以來御<lb/>
　史毎與都御史上下賔主坐矣都御史前班御史後<lb/>
　班禮也近年以來御史毎與都御史同班並列矣豈<lb/>
<pb n="KR2f0040_WYG_053-22a"/>
　非執法者不法貞度者無度乎巡撫桑和忍事者則<lb/>
　隠忍而不與之較若遇剛毅正直者則必與之相講<lb/>
　論不從則嫌隙成矣由是巡撫所行者巡按則不行<lb/>
　巡按所允者巡撫則不允官吏人等荅應巡撫者巡<lb/>
　按則惡之荅應巡按者巡撫則惡之至有無罪挐問<lb/>
　因而革去職役者撫按自相構隙而禍及平人豈不<lb/>
　寃哉以斯人所行乘勢驕傲為患如此欲望一方政<lb/>
　令之平民庶之安胡可得哉臣等以為春秋之義王<lb/>
<pb n="KR2f0040_WYG_053-22b"/>
　人加於諸侯之上禮也巡按御史在三司則可在巡<lb/>
　撫都御史則不可何也都御史列衘内臺奉勑巡撫<lb/>
　一方非在外守土之臣可比也地方事情可以共議<lb/>
　而名分體統則不可越近日本院題准都御史正坐<lb/>
　御史隅坐臣等以為此只以私情非禮議處非所以<lb/>
　論於朝廷之上也若據禮制名分御史仍當旁坐仍<lb/>
　居後班為宜合無今後巡按御史不論副都僉都其<lb/>
　坐旁坐其班後列以正體統若有仍前不遜者臣等<lb/>
<pb n="KR2f0040_WYG_053-23a"/>
　察訪得實回道之時考以不諳憲體奏請降調嘉靖<lb/>
　十二年八月初三日奉聖㫖是覽奏足見振揚風紀<lb/>
　深切時弊都依擬務要着實舉行内除奸弊一事還<lb/>
　查照前㫖不許假以訪察為由誣害平民其餘未盡<lb/>
　事宜着遵照憲綱備細申明來說<lb/>
　　再擬憲綱未盡事宜疏<hi>王廷相</hi>
為遵聖諭定條約嚴考察以新風紀事嘉靖十二年八<lb/>
月初三日臣等題前事奉聖㫖覽奏足見振揚風紀深<lb/>
<pb n="KR2f0040_WYG_053-23b"/>
切時弊都依擬務要着實舉行内除奸弊一事還查照<lb/>
前㫖不許假以訪察為由誣害平民其餘未盡事宜着<lb/>
遵照憲綱備細申明來說欽此欽遵臣等切惟御史之<lb/>
官朝廷耳目綱紀之寄行止語黙纎毫有違則人人得<lb/>
而非議之而寄斯忝矣憲綱一書垂示九十五條盖亦<lb/>
周為之防必欲憲臣之無忝其寄而後已也但法行既<lb/>
久人心易弛故臣等不揣一得之愚用陳六事之奏防<lb/>
其因循也則曰除革奸弊防其苛刻也則曰伸理寃枉<lb/>
<pb n="KR2f0040_WYG_053-24a"/>
防其偏私也則曰揚清激濁防其淹滯也則曰完銷勘<lb/>
劄防其擾也則曰清脩簡約防其傲也則曰撫按協和<lb/>
然亦孰非憲綱之所包括者哉仰凟宸聰俯降温㫖且<lb/>
以未盡事宜責令備細申奏臣等查得先署掌都察院<lb/>
事兵部左侍郎張孚敬為申明憲綱以勵巡按官員事<lb/>
題奉聖㫖卿所奏脩舉憲綱事件皆切於恤民圖治要<lb/>
務便行與各處巡按御史及各按察司官務要着實遵<lb/>
行若仍有蹈前弊虚應故事的堂上官查舉降黜欽此<lb/>
<pb n="KR2f0040_WYG_053-24b"/>
續該先任都察院右都御史汪鋐為欽遵勑諭申明憲<lb/>
綱事題奉聖㫖御史巡歴地方振揚風紀關係甚重舊<lb/>
章成法具載憲綱朕已勑諭都察院舉行但近來人心<lb/>
漸弛都不遵守覽卿所奏深切時弊都准行便行各該<lb/>
巡按御史及各該三司等官務要着實舉行有不遵依<lb/>
的擬舉劾黜退欽此前後勑諭申明憲綱以為巡按御<lb/>
史之防者各已明備臣等除查有大義兩相同者不開<lb/>
外其事理有不相同者盡行開具及尚有關係地方之<lb/>
<pb n="KR2f0040_WYG_053-25a"/>
休戚者臣等又增入三條如䝉聖明採納勑行各該巡<lb/>
按監察御史出巡之日本院俱填入劄付内一併着實<lb/>
遵行囬道之日仍聽本院慿此考覈則御史無失職之<lb/>
忝而朝廷耳目綱紀之寄亦於是乎有賴矣縁係節該<lb/>
奉欽依未盡事宜着遵照憲綱備細申明來說事理未<lb/>
敢擅便謹題請㫖<lb/>
　先署掌都察院事兵部左侍郎張孚敬申明事件<lb/>
一憲綱開載都察院按察司堂上官及首領官各道監<lb/>
<pb n="KR2f0040_WYG_053-25b"/>
　察御史吏典但有不公不法等事許互相糾舉今後<lb/>
　巡按御史彈劾三司不職者吏部斟酌舉行按察司<lb/>
　官果有能糾巡按失職者亦應吏部查記不許科道<lb/>
　官挾私報復其巡按清軍巡鹽刷巻御史同事地方<lb/>
　固宜同寅協恭亦須互相糾察以清憲體<lb/>
一憲綱開載監察御史巡歴去處不許出郭迎接方面<lb/>
　官相見左右對拜分坐自後不伺候作揖奈積䛕成<lb/>
　風卑恭過甚今後接見之間務依憲綱舊禮敢有倨<lb/>
<pb n="KR2f0040_WYG_053-26a"/>
　肆違背本院考察不職三司官不知自立仍前獻諂<lb/>
　者吏兵二部即坐罷軟則彌文去而實效臻矣<lb/>
一憲綱開載凡監察御史各道按察司官每出巡審囚<lb/>
　刷巻必須遍歴不拘限期近來巡按差出者半年未<lb/>
　見蒞任交代者旬月不出省城今後御史㸃差各照<lb/>
　水程赴任仍具某年月日交代某年月日按某地方<lb/>
　呈報本院查考違限怠事者定行叅究則郡邑皆得<lb/>
　遍歴而奸弊無不察矣<lb/>
<pb n="KR2f0040_WYG_053-26b"/>
一憲綱開載監察御史巡歴去處如有陳官吏不公等<lb/>
　事須要親行追問近有不待陳告專於訪察者亦有<lb/>
　不親受理轉委下司者今後不許訪察濫及無辜其<lb/>
　必須自下而上果有斷理不公方行受理情重者親<lb/>
　審本院節次發下勘合必須對款親理囬報事完考<lb/>
　察完過六七分者方與回道管事則事不滯而民無<lb/>
　稱寃矣<lb/>
一憲綱開載巡按所至博采諸司官吏行止亷勤公謹<lb/>
<pb n="KR2f0040_WYG_053-27a"/>
　者禮待之薦舉之汙濫奸佞者戒飭之糾劾之勸懲<lb/>
　得體人自敬服近來薦舉濫加於庸流彈劾下及於<lb/>
　丞尉今後歴任年深政績卓異者方許保舉五品以<lb/>
　上賘迹顯著者指實叅奏若是下官不職審實提問<lb/>
　不必一槩糾劾有妨憲體<lb/>
一憲綱開載風憲之官當存心忠厚其於刑獄尤須詳<lb/>
　慎茍不問事情輕重而一槩淫刑以逞鍛煉之下死<lb/>
　傷必多夫立法貴嚴用刑貴寛凡一切酷刑之具皆<lb/>
<pb n="KR2f0040_WYG_053-27b"/>
　宜屏去不用死刑重事必須親審無寃庶體聖明欽<lb/>
　恤之意<lb/>
一憲綱開載分巡所至不許多用導從飲食供帳只宜<lb/>
　從儉今後巡按自巡捕官䕶印皂𨽻清道之外不許<lb/>
　多帶人馬隨行凡設綵鋪氈無名供饋之属一切不<lb/>
　用其有分外奉承者定治以罪庶免小民供備之繁<lb/>
　先任都察院右都御史汪鋐申明事<lb/>
　今擬申明事件<lb/>
<pb n="KR2f0040_WYG_053-28a"/>
一巡視倉庫房屋仰本府州縣提調官常加㸃視若有<lb/>
　損壊即便脩理及嚴加關防官吏斗級庫子人等收<lb/>
　支作弊近來官司倉庫罔脩出納滋偽或實藏不及<lb/>
　月報之多或濫費已過嵗積之半或匿案而通同侵<lb/>
　欺或乘機而私自借貸此等奸弊不止一端合無今<lb/>
　後巡按御史所至務須親臨倉庫嚴加㸃視逐年簿<lb/>
　籍必挨閱以驗其收除各官儲蓄必分註以别其勤<lb/>
　惰中間如有侵欺實跡即行叅奏拏問毋得專一委<lb/>
<pb n="KR2f0040_WYG_053-28b"/>
　官查盤虚應故事巡歴滿日仍將查盤過錢粮等物<lb/>
　叅問過侵欺人員備細數目事由開報<lb/>
一巡察盜賊伏覩憲綱内一款境内盜賊仰衛府州縣<lb/>
　嚴督所屬晝夜用心巡察擒獲務要盡絶無遺民患<lb/>
　夫盜之起多以仍嵗凶荒賦斂横出徭役頻興故聚<lb/>
　而為盜弄兵於山海險阻之間或白晝突入城池或<lb/>
　黑夜打刼村落捕之稍緩勢必蔓延其徒必衆遂致<lb/>
　猖獗往往貽地方之患各該官司上下惟相推委以<lb/>
<pb n="KR2f0040_WYG_053-29a"/>
　避罪責滋亂長殃莫此為甚合無今後巡按御史所<lb/>
　按地方如遇盜賊竊發即嚴督巡守府衛州縣等官<lb/>
　動調兵快多方勦捕若有怠緩誤事及事機重大者<lb/>
　即須叅奏處治有能薄賦平役民各樂業而境内不<lb/>
　聞盜賊之儆者仍須奏舉以為有司之勸<lb/>
一撫䘏軍士伏覩憲綱内一欵指揮千百户鎮撫總小<lb/>
　旗並要撫恤軍士各令得所夫人之危苦莫甚於軍<lb/>
　今雖相安於承平無事之日然或管操或領運或屯<lb/>
<pb n="KR2f0040_WYG_053-29b"/>
　種終嵗勤苦不得少寧兼以近日管軍官役恣肆貪<lb/>
　殘生事虐害遇公務輒以月米扣除給屯田動以威<lb/>
　力侵占餘丁則包納役使犯罪則拘係索財剥削之<lb/>
　害非止一端若不禁除而欲天下軍士得所亦難矣<lb/>
　合無巡按御史所至務要稽查各衛所軍政得失如<lb/>
　有前項虐害軍士弊政具實叅奏提問其能視軍士<lb/>
　如視已子撫䘏之政卓異衆人者仍須一體旌舉以<lb/>
　為武用之備嘉靖十二年八月二十八日題九月初<lb/>
<pb n="KR2f0040_WYG_053-30a"/>
　二日奉聖㫖是這申明憲綱事宜原有旨着各巡按<lb/>
　御史及各按察司官着實舉行但近來掌院官多務<lb/>
　姑息不行覈實考察以致巡按官恣縱抗違按察司<lb/>
　官因循畏怯全不舉行這各該事件并續擬的你每<lb/>
　便通行曉諭務要遵照着實舉行有違的巡按官考<lb/>
　覈黜退按察司官指實叅奏欽此<lb/>
　　定擬巡按及按察司造冊疏<hi>王廷相</hi>
為遵憲綱以定冊式事竊惟風憲之官責任至重凡一<lb/>
<pb n="KR2f0040_WYG_053-30b"/>
切興利除害等事開載於憲綱者既明且備近該本院<lb/>
二次申明憲綱内各事理復切時宜例巡按御史於巡<lb/>
按滿日按察司官於毎年終或逐季各將行過事績文<lb/>
冊關送本院以憑考察則各官職業方得驗之實政而<lb/>
不徒事乎虚文矣近者巡按御史回道止照舊式造報<lb/>
新定條件則遺漏而不開各按察司不惟年終季終造<lb/>
報愆期其所報事復踈略而不詳若不定為規式難以<lb/>
齊一憲度臣等欲將欽遵憲綱并節年題准事例及近<lb/>
<pb n="KR2f0040_WYG_053-31a"/>
該本院二次申明憲綱内各事理係風憲官相應造冊<lb/>
者逐一開欵於後合候命下之日通行各該巡按監察<lb/>
御史及浙江等十三按察司官遵照造執以憑查考庶<lb/>
事體歸一而憲度益明矣縁係遵憲綱以定冊式事理<lb/>
未敢擅便謹題請㫖<lb/>
　監察御史巡按滿日造冊定式<lb/>
一薦舉過文武職官若干員如某官亷勤某官公謹俱<lb/>
　要指摘所行實事若干件開報不得用籠通考語塞<lb/>
<pb n="KR2f0040_WYG_053-31b"/>
　責<lb/>
一禮待過文武職官若干員凡各官賢能有何政事可<lb/>
　以奬勵明白開報<lb/>
一糾劾過文武職官若干員如某官汚濫某官奸佞某<lb/>
　官罷軟等項俱要指摘所行實事若干件開報<lb/>
一戒飭過文武職官若干員將各官悮事等項件數明<lb/>
　白開報<lb/>
一舉明過孝義若干起如孝子節婦之𩔖俱要開具查<lb/>
<pb n="KR2f0040_WYG_053-32a"/>
　勘過實事縁由<lb/>
一問革過文職官若干員凡各官所犯情罪俱要開具<lb/>
　略節招由<lb/>
一查理過倉庫錢糧若干數舊管新收開除實在逐項<lb/>
　明白開報<lb/>
一提督過學校生員要將作養過人材後日堪為世用<lb/>
　者若干名開報<lb/>
一興革過軍民利病共若干事如某處興某利某處除<lb/>
<pb n="KR2f0040_WYG_053-32b"/>
　某害逐一開報<lb/>
一存恤過孤老若干名口要將各府州縣收入養濟院<lb/>
　見在人數各廢疾并無依縁由開報<lb/>
一會審過罪囚若干起如審允轉詳處決及辦理過原<lb/>
　擬罪名俱將各犯略節招由開報<lb/>
一問理過輕重罪犯若干起凡凌遲斬絞徒流杖笞等<lb/>
　罪各計若干名口具實開報<lb/>
一追過賘罰若干數如還官入官贖罪給主等項逐一<lb/>
<pb n="KR2f0040_WYG_053-33a"/>
　明白開報<lb/>
一督捕過境内盜賊共若干名凡各府州縣官於某年<lb/>
　月日獲過强竊盜名數具實開報<lb/>
一督脩過城壕圩㟁塘埧共若干所要將某官於何年<lb/>
　月日脩過某處塘圩等項明白開報<lb/>
一禁約過嘱託公事若干起凡按属地方有無拏獲權<lb/>
　豪勢要本土刁民挾制嘱託者具實開報<lb/>
一禁約過非法用刑若干員凡所属軍民職官有用非<lb/>
<pb n="KR2f0040_WYG_053-33b"/>
　法刑具殘害人命者除叅問外仍須指實造報<lb/>
一禁約過剋害軍士若干起凡拏問過所属管軍官旗<lb/>
　人等剋减月糧索納月錢等項情弊逐一開報<lb/>
一禁約過倉糧奸弊若干起凡府州縣倉厫處所曾經<lb/>
　拏獲包攬侵盜之徒具實開報<lb/>
一禁約過軍民刁訟若干起所属地方曾經拏獲敎唆<lb/>
　徤訟刁徒各誣害過良善事迹逐件開報<lb/>
一禁約過科害里甲若干起凡所属州縣等衙門官員<lb/>
<pb n="KR2f0040_WYG_053-34a"/>
　不體小民貧苦專務奢侈行事浪費民財不知節省<lb/>
　甚至科取侵用除拏問外仍須指實開報<lb/>
一禁約過淹禁罪囚若干起凡司府州縣衛所如有不<lb/>
　才官吏受賄聽嘱及庸暗不能訊決將輕重囚犯淹<lb/>
　禁月久不理者除叅問外仍指實開報<lb/>
一禁約過科差奸弊若干起凡各府州縣掌印官𣲖科<lb/>
　㸃差或有任用奸邪聽受賄嘱偏私不均者除叅問<lb/>
　外仍指實開報<lb/>
<pb n="KR2f0040_WYG_053-34b"/>
一禁約過土豪兇徒害人若干起凡所属地方曾經拏<lb/>
　獲兇惡土豪倚恃族大或假仕宦勢力聚衆執持兇<lb/>
　器圍繞房屋欺打良善或至搶擄家財姦淫婦女者<lb/>
　逐事逐名開報<lb/>
一禁約過賭博為非若干起凡所属地方曾經拏獲有<lb/>
　等好閒之徒聚集賭博因而為非者逐起開報<lb/>
一禁革過民間奢侈若干事凡所属地方曾經拏問過<lb/>
　婚喪踰禮服舎踰式及羣聚宴㑹盛張糖卓繁供殽<lb/>
<pb n="KR2f0040_WYG_053-35a"/>
　饌以奢僭壊民俗者逐起開報<lb/>
一禁約過罰害軍民若干起凡所属官員若有指稱脩<lb/>
　理恣意罰害軍民者除叅問外仍要指實開報<lb/>
一完銷過勘合共若干起要將接管并自奉各項勘合<lb/>
　已未完數目縁由明白開報<lb/>
　按察司官造冊定式<lb/>
一各處驛傳革弊端以平政體事每季終將所属州縣<lb/>
　驛遞等衙門各應付過關文夫馬船隻廪給并錢糧<lb/>
<pb n="KR2f0040_WYG_053-35b"/>
　數目備細開報以憑稽察<lb/>
一欽遵勑諭條約以新風紀事每將巡按御史并布按<lb/>
　二司官巡歴地方有無導從兵快人馬衆多及隨帶<lb/>
　官員人等盛設飲食供帳之具以勞州縣等項俱要<lb/>
　從實開報<lb/>
一欽遵勑諭申明憲綱事每季終將巡按御史并布按<lb/>
　二司官各巡歴地方及回省日期具實開報以憑查<lb/>
　考<lb/>
<pb n="KR2f0040_WYG_053-36a"/>
一循舊典嚴守巡責實效以消災變事每年終將本司<lb/>
　官行過事跡除薦舉禮待糾劾戒飭文武職官及舉<lb/>
　明孝義完銷勘合外其餘與巡按御史同者共二十<lb/>
　一件俱要備細開報以備考察<lb/>
一行移勘合事每年終將奉到府部院一應勘合已未<lb/>
　完數目逐項開報以憑查考<lb/>
一奉勑諭事每年終將所属府州縣衛所等衙門查盤<lb/>
　過各倉積貯稻榖分别多寡數目造報備查<lb/>
<pb n="KR2f0040_WYG_053-36b"/>
　　論巡按<hi>葉盛</hi>
景泰壬申嵗予出官山西時山西巡按御史慈溪王鼎<lb/>
是年蒞事大同宣府七年始以訃還巡按凡㑹五人華<lb/>
亭張鎣安化璩安淶水張鵬通許賈恪蜀人黄紀是已<lb/>
不及相見而於先人甞奉賻也天順二年有兩廣之行<lb/>
廣東巡按者吕益曰侃莊歙李曰良王朝逺塗棐棐甞<lb/>
遇之道次清軍則宋榮採硃則吕洪䕶軍則王齊廣西<lb/>
巡按則吴禎吴綽劉淵逺紀禎又協賛清軍者易廣廣<lb/>
<pb n="KR2f0040_WYG_053-37a"/>
東勘處賊劉清事又有馮定乙酉嵗復來宣府則有吴<lb/>
㻞馮昱展毓與今馮徽又四人矣御史巡按祖宗成憲<lb/>
也一方得一人則一方倚賴之一年得一人則一年倚<lb/>
賴之不得其人則否其所任不既重矣乎<lb/>
　　提督軍務都察院題名記<hi>汪鋐</hi>
江廣閩荆四省相接之地凡八府一州山勢聫絡民易<lb/>
聚而為盜肇自𢎞治甲寅置巡撫都御史提督軍務統<lb/>
治之即贛城剏都察院以居焉迄今凡三十有五載相<lb/>
<pb n="KR2f0040_WYG_053-37b"/>
繼蒞任凡十有一人未有題名鋐懼夫久之無考也乃<lb/>
命工鑿石題其名於上兾永傳焉夫人臣以盡職為貴<lb/>
都御史奉天子簡命提兵一方責至重矣使其兵威振<lb/>
盛盜懾伏不敢出斯為盡職矣乎曰未也然則空巢掃<lb/>
穴草薙而禽獮之斯為盡職矣乎曰未也必也使民安<lb/>
其業相生相養率自恥於為盜焉斯為盡職云耳然此<lb/>
豈易能哉守令者民之師帥守令帥民以仁而民不暴<lb/>
帥民以亷而民不貪則民之安其業恥於為盜實惟守<lb/>
<pb n="KR2f0040_WYG_053-38a"/>
令使之耳在昔龔黄卓魯治績之著載之史傳可攷也<lb/>
然守令安得其賢若是哉上者下之所視傚故曰上有<lb/>
好者下必有甚焉者矣守令之上為監司監司之上為<lb/>
都御史都御史身也監司臂也守令指也身使臂臂使<lb/>
指轉移變化之機固在此而不在彼焉昔君陳監殷成<lb/>
王命之曰爾克敬典在德時乃罔不變君牙為大司徒<lb/>
穆王命之曰爾身克正罔敢弗正民心罔中惟爾之中<lb/>
自古統御之官先自治而後治人大抵然也然則都御<lb/>
<pb n="KR2f0040_WYG_053-38b"/>
史之盡職其大且要有不在是乎是故敦吾仁飭吾亷<lb/>
無依勢作威無倚法以削喜怒予奪一至公而無私俾<lb/>
監司以是道帥守令守令以是道帥吾民則庶幾其可<lb/>
耳乃若專事於兵如前二者之云謂之曰盡職則末矣<lb/>
雖然謙六五不富以其鄰利用侵伐無不利象曰利用<lb/>
侵伐征不服也然則誅暴禁亂曷甞不事兵哉是故懐<lb/>
民以德謂之仁不服而征謂之義仁以生之義以成之<lb/>
一陽敷隂翕自然不易之理耳方今聖天子在上汲汲<lb/>
<pb n="KR2f0040_WYG_053-39a"/>
焉以安民為念擇任賢良宣布德威神武不殺盖堯之<lb/>
帝德廣運聖神文武異世同符嗚呼有君如此其忍負<lb/>
之鋐之涼薄深懼盡職之難也遂書此以自規<lb/>
　　定職官之品<hi>丘濬</hi>
臣按納言今通政司之職太祖髙皇帝命曾秉正為通<lb/>
政使諭之曰壅蔽於言者禍亂之萌專恣於事者權奸<lb/>
之漸故必有喉舌之司以通上下之情以達天下之政<lb/>
昔者虞之納言唐之門下省皆其職也官以通政為名<lb/>
<pb n="KR2f0040_WYG_053-39b"/>
政猶水也欲其常通無壅遏之患其審命令以正有司<lb/>
達幽隠以通庶務當執奏者勿忌避當駁正者勿阿隨<lb/>
當敷陳者毋隠蔽當引見者毋留難毋巧言以取容毋<lb/>
苛察以邀功毋讒間以欺罔公清直亮以處厥心庶不<lb/>
負委任之意嗚呼後世人臣有居此職者服膺聖祖此<lb/>
訓則非惟職任之脩舉而於輔成國家太平之治實亦<lb/>
有賴焉<lb/>
　　重臺諌之任一<hi>丘濬</hi>
<pb n="KR2f0040_WYG_053-40a"/>
臣按今世諌官雖無定職然祖宗設立六科實以言責<lb/>
付之凡内而百司外而藩郡應有封章無不經由者矧<lb/>
列署内廷侍班殿陛日近清光咫尺天顔上無所於属<lb/>
下有所分理歐陽脩所謂争是非於殿陛之間今雖無<lb/>
此比至於司馬光所謂天下之政四海之衆得失利病<lb/>
萃於一官則今猶古也然則是職也亦豈易得其人哉<lb/>
必如光所謂擇言事官當以三事為先第一不愛富貴<lb/>
次則重惜名節次則通知治體必得如是之人以居諫<lb/>
<pb n="KR2f0040_WYG_053-40b"/>
官則上而君德必有所助下而朝政必無所缺矣<lb/>
　　重臺諫之任二<hi>丘濬</hi>
臣按給事中自秦以來為加官至宋元豐中始有定職<lb/>
其職專以封駁而已我朝始分為六科設都給事中左<lb/>
右給事中給事隨其科事繁簡而設員凡章奏出入咸<lb/>
以經由有所遺失牴牾更易紊亂皆得封駁不特此也<lb/>
凡朝政之得失百官之賢佞皆許聨署以聞盖實兼前<lb/>
代諫議補缺拾遺之職也祖宗設官不以諫諍名官欲<lb/>
<pb n="KR2f0040_WYG_053-41a"/>
人皆得以盡其言也而又專寓其責於科道吁四海無<lb/>
不可言之人百官無非當言之職又於泛然㪚處之中<lb/>
而寓隠然專責之意祖宗設官之意深矣求言之意切<lb/>
矣<lb/>
　　六科衙門<hi>葉盛</hi>
六科衙門在磚城内尚寳司西永樂中災暫於午門外<lb/>
直房署事遂以至今自來凡公文承㫖皆稱五府六部<lb/>
都察院六科給事中景泰間户科都給事中馬顯强欲<lb/>
<pb n="KR2f0040_WYG_053-41b"/>
稱六科都給事中已失之今止稱六科亦未為當也兵<lb/>
科職掌有守衛官軍四城官軍二掲帖間見正統十三<lb/>
年所藏二本盖子私録且詳識其由也今幾二十年矣<lb/>
具録如左<lb/>
　守衛官軍掲帖者衛士守宿内門前班官旗軍校尉<lb/>
　四千三百二十四員名後少十名東中門七𤣥武門<lb/>
　一北安門二俱只從本門旗軍并隨伍内轉午等四<lb/>
　門除東華𤣥武依前後班於隨伍旗軍内增減十名<lb/>
<pb n="KR2f0040_WYG_053-42a"/>
　餘皆定數各門除東中𤣥武北安如前增減餘亦皆<lb/>
　定數官少則以隨伍軍旗補之官軍三日一㸃掲帖<lb/>
　三日一進如十五日至十七日終者則十四日早羽<lb/>
　林前金吾前虎賁左燕山前旗守濟州府軍濟陽府<lb/>
　軍左燕山左羽林左金吾左府軍右羽林右金吾右<lb/>
　府軍後通州金吾後大興左等二十一衛各具官軍<lb/>
　等項數目奏本送科本科攅掲帖十六日早掌科事<lb/>
　官於御前奏進十八日留守衛具㸃閘過數目奏本<lb/>
<pb n="KR2f0040_WYG_053-42b"/>
　送科備照留守則中前後左右五衛輪㸃而例不㸃<lb/>
　閘者隨駕錦衣衛也錦衣暨金吾前後府軍府左右<lb/>
　後羽林左右虎賁左皆名隨駕衛分<lb/>
午門至長安左右門　午門　闕左門并守舖　闕右<lb/>
　門并守舖　端門　承天門　長安左門并守舖<lb/>
　長安右門并守舖<lb/>
東華門至東安門　東華門并守舖　東上門并東上<lb/>
　南北門　東中門　東安墻門　東安門并守舖<lb/>
<pb n="KR2f0040_WYG_053-43a"/>
西華門至西安門　西華門并守舖　西上門并西上<lb/>
　南北門　西中門　乾明門　西安裏門　西安門<lb/>
　并守舖<lb/>
𤣥武門至北安門　𤣥武門并守舖　北上門并北上<lb/>
　東西門　北中門　北安門并守舖<lb/>
　四城官軍掲帖者守朝陽等九門十六衛分官軍總<lb/>
　四百七十八員東城神武左忠義左大寧前西城會<lb/>
　州義勇右蔚州左寛河忠義後中則武城中前後大<lb/>
<pb n="KR2f0040_WYG_053-43b"/>
　寧中忠義左後義勇中北城忠義前右義勇前也毎<lb/>
　月三日一㸃挨次不論大小盡如初一日至初三日<lb/>
　㸃過則本日晚四城兵馬指揮司各具奏本送科本<lb/>
　科𩔖掲帖初四日早送司禮監也<lb/>
九門　朝陽　東直　西直　阜城　正陽　崇文<lb/>
　　　宣武　安定　德勝<lb/>
　　中書舎人題名記<hi>楊一清</hi>
中書之官昉自西漢之尚書後改曰中書魏晉以來至<lb/>
<pb n="KR2f0040_WYG_053-44a"/>
於隋唐曰秘書曰内史曰紫微俱以省稱雖位望少異<lb/>
而職掌大略近之至設中書省則典司政本乃樞機之<lb/>
地宰相之職也中書舎人本中書省之属後乃與翰林<lb/>
學士分掌内外制遂為儒臣之盛選國初仍元中書省<lb/>
之舊建於右掖門設直省舎人洪武九年始改中書舎<lb/>
人後中書省革獨設此官存古制也多簡文學魁傑之<lb/>
士居之後有致位宰輔如蹇忠定黄文簡髙文義張文<lb/>
僖者其他進官卿佐出叅藩憲督學政宰大郡者盖彬<lb/>
<pb n="KR2f0040_WYG_053-44b"/>
彬如也正德庚辰興濟孫君道夫甞采自洪武以來凡<lb/>
官於是者之氏名刻而紀之太常少卿黄堂記之顧猶<lb/>
未備君既滿九載再遷尚寳少卿仍理舊事甞語同官<lb/>
曰名固不可無題而題亦何得有遺脱哉乃旁搜博考<lb/>
增前之未及者自宋璲而下得一百七十四人將礱貞<lb/>
石重刻之以予為四十年前舊舎人也請為記惟今中<lb/>
書舎人所典書天子辭命凡親王郡王并妃初膺封號<lb/>
合受金銀冊則書之自郡王以下至奉國中尉自王夫<lb/>
<pb n="KR2f0040_WYG_053-45a"/>
人以下至鄉君合給誥命則書之凡公侯伯初授封爵<lb/>
合給鉄劵凡勲戚内外文武官應給誥命勑命則書之<lb/>
其職掌至重也毎大朝會則擬四員與翰林史官上殿<lb/>
東西班對立凡東宫節令朝賀定擬二員文華殿導駕<lb/>
侍班凡㑹試擬一員入塲收掌試巻日給大官酒饌與<lb/>
翰林宫坊尚寳司六科同為侍從之臣諸司無相轄者<lb/>
其地勢至清也其選用自進士外舉人與纂脩書成被<lb/>
恩典者乃得之監生生儒惟有勲勞大臣暨宫僚講官<lb/>
<pb n="KR2f0040_WYG_053-45b"/>
子孫宜承䕃叙奉特㫖者乃得之用之亦非輕矣顧今<lb/>
仕者毎見翰林臺諫未甞不改容加禮遇中書舎人或<lb/>
蔑視之此世俗計冷要逐勢利者之所為也而謂達禮<lb/>
義之君子肯為之哉惟昔蹇忠定以是官超拜吏部侍<lb/>
郎黄文簡入内閣始改編脩髙文義以纂脩功遷侍講<lb/>
厥後敘遷有例推薦有令功名事業炳然焕然者不可<lb/>
勝紀且士居其位惟患無以立耳苟能有以自立位之<lb/>
卑崇誠有不足顧者而况事脩名著有崇登峻進之階<lb/>
<pb n="KR2f0040_WYG_053-46a"/>
朝廷亦何負於人哉夫道名非古也而近代相承為之<lb/>
書其氏名里與其位任而人品之髙下行業之純疵自<lb/>
不能掩往者無庸言巳其今在仕途者顧名思義其亦<lb/>
知所勵哉予昔官中書滿九載恒以職弗稱是懼既遷<lb/>
提學以去出入中外踐更臺省晚叅預機務德學勲績<lb/>
卒無所成就視忠定諸公深有愧焉嗣子紹芳暨孫元<lb/>
又相繼被恩䕃授官於兹絲綸世掌益增慚恧泚筆作<lb/>
記心用惕然初中書省罷祗以官名為署恒言每呼為<lb/>
<pb n="KR2f0040_WYG_053-46b"/>
科累朝批㫖亦或及之然未甞著為令不敢襲而稱之<lb/>
作中書舎人題名記<lb/>
　　簡侍從之臣<hi>丘濬</hi>
唐武德二年改内史舎人為中書舎人臣按此中書舎<lb/>
人設官之始然是官也故𨽻於中書省故以中書舎人<lb/>
為名我朝罷中書省尚仍其舊名名雖同而實則異也<lb/>
盖前代之中書與翰林學士分掌内外制誥以為兩制<lb/>
盖属文之官也我朝之中書舎人則專以書冩為職耳<lb/>
<pb n="KR2f0040_WYG_053-47a"/>
書者六藝之一漢人謂之小學以試學童為吏者也夫<lb/>
人能之無庸設官設之始自今日盖以王言所係之重<lb/>
前代乃属筆於吏胥殊無慎重之意祖宗以此設官盖<lb/>
有深意必得夫素通儒術深明六書之義心正筆端如<lb/>
栁公權所云者居之庶不汙王言耳茍粗識偏旁而學<lb/>
術無素者尚不足以當此况又粗率側媚而流品非清<lb/>
者哉<lb/>
　　大理寺題名記<lb/>
<pb n="KR2f0040_WYG_053-47b"/>
國家建官分職三公而次專任九卿凡軍國大政無不<lb/>
與議其九卿中刑部都察院大理寺主執法故又謂之<lb/>
三法司大理之設則自兩法司所聽斷日抱成案引囚<lb/>
徒詣寺詳讞寃者疑者情重輕者一一據律叅駁方求<lb/>
之當然後月報嵗聞於上請施行之其職亦重且要哉<lb/>
寺有卿一人正三品少卿二人正四品丞二人正五品<lb/>
總率二寺官屬以共王事蓋建置百五十餘年已為定<lb/>
之由是而有聞於天下則自少保于公文清薛公而下<lb/>
<pb n="KR2f0040_WYG_053-48a"/>
亦若干人矣正德庚辰青齊趙公克正蒞寺事既久慨<lb/>
先臣之蹟世逺而或湮之乃與少卿李公孔敎萬公子<lb/>
鳴張公元素張公仲齊袁公醇夫議將題於石以示來<lb/>
者於是旁求冊籍及士大夫之所睹記總得若干人姓<lb/>
里敡歴大略稍備於戱諸君子之用心有以哉盖刑者<lb/>
天下之大命也自唐虞之世明於五刑以弼五敎辟以<lb/>
止辟刑期無刑禮樂刑政四達而不悖而王道備矣然<lb/>
宥過無大刑故無小詳不詳惟刑之𠂻是求茍盡吾心<lb/>
<pb n="KR2f0040_WYG_053-48b"/>
焉將天下國家實賴之獨名於一時也哉史云張釋之<lb/>
為廷尉天下無寃民于定國為廷尉民自以不寃自漢<lb/>
以迄於今千有餘年矣聞之者尚能使人如病得蘇如<lb/>
渇得飲而况當時被其德者乎夫是之謂名是之謂不<lb/>
朽不然所欲活則與生附所欲殺則與死比若之人固<lb/>
有以是而躋華要操樞柄者矣而又安足為執法者道<lb/>
哉幸不出此而或以姑息為仁避事為省則又大非王<lb/>
者之政所為戮一人而千萬人懼者故知寧失不經者<lb/>
<pb n="KR2f0040_WYG_053-49a"/>
權也唯可與權者能之也聖人之事也法也者經也可<lb/>
常行之道也臣子之事也然則今之執法者其亦惟經<lb/>
是守將不得藉口於權徒以為妄奪倖免之資乎哉國<lb/>
家自祖宗建極以來明法布令昭如日星凛如秋霜使<lb/>
人望而知避而忠厚惻怛之念實行乎其中又若元氣<lb/>
之無乎不在者臣下奉法罔敢怠乎故端方正直之士先<lb/>
後相望有不可勝記者若今題名者是已嗚呼其亦為<lb/>
執法者之榮也則可懼也蓍蔡既列觀者戾止原始要<lb/>
<pb n="KR2f0040_WYG_053-49b"/>
終君子將不能無瑕瑜諸公相顧喟然曰正唯吾徒之<lb/>
意哉於是為之記焉<lb/>
　　論刑獄疏<hi>黄綰</hi>
伏為我朝太祖髙皇帝肇跡民間享國特久備歴艱難<lb/>
飽諳物態故立制定法凖今酌古周備無遺視漢唐宋<lb/>
為過之至刑獄一事尤在所慎既設刑部以掌邦禁又<lb/>
設都察院以司糾察兼之問刑又設大理寺以專審録<lb/>
凡問過罪囚具招送審凡招不協情情不合律駁囬再<lb/>
<pb n="KR2f0040_WYG_053-50a"/>
問若駁囬三次改擬不當將當該官吏具奏送問謂之<lb/>
照駁照者照其情律也若問有寃枉囚自畨異不服則<lb/>
取供行移改調隔别衙門問擬二次畨異不服則具奏<lb/>
會同九卿圓審詳載諸司職掌與大明會典為制甚密<lb/>
及查見行條例遇有重囚稱寃原問官員輒難辨理者<lb/>
許該衙門移文會同三法司錦衣衛堂上官就於京畿<lb/>
道會問辨理果有寃枉及情可矜疑者奏請定奪盖使<lb/>
彼此精研互相覺察故為問刑審録之司者敢不積誠<lb/>
<pb n="KR2f0040_WYG_053-50b"/>
竭慮據情法以議其平哉法得其平人皆易知易守而<lb/>
不犯故刑罰得中民獲措其手足所以辟以止辟刑可<lb/>
期于無刑也奈何豐豫之餘人心玩怠問刑者不惟五<lb/>
詞之審五疵之尤審録者不知觀刑之中獄成之孚惟<lb/>
意出入百司視效不究其當究刑每濫於無辜不問所<lb/>
以問罪常訛於非情苛碎煩擾長宄興奸俾良善無控<lb/>
訴之門狙詐得横行之路習迷不返乃稱守法因陋踵<lb/>
弊反為得體以求實理為恠異以論舊章為狂愚遂使<lb/>
<pb n="KR2f0040_WYG_053-51a"/>
祖宗良法廢壊殆盡臣等有難盡言者今幸陛下天錫<lb/>
仁勇孜孜勵精剗除宿弊圖新化理臣等幸沐遭逢忝<lb/>
司平反以為照駁圓審之法不行則司刑者無所畏憚<lb/>
庶獄決不可清他若詳定法律考課官属矜恤獄囚查<lb/>
革淹滯省節煩擾體悉吏隠又所以清獄之源逺脩舊<lb/>
章上禆聖政之萬一也伏望皇上俯察特勑法司今後<lb/>
問刑凡有擬議未當者容臣等查照舊規照駁再問駁<lb/>
囬三次改擬不當將當該官吏具奏送問若問有寃枉<lb/>
<pb n="KR2f0040_WYG_053-51b"/>
囚自畨異不服取供改調隔别衙門問擬二次不服止<lb/>
照條例會同三法司及錦衣衛堂上官會審十分重情<lb/>
遵照會典會同九卿圓審原問及改問官若容私偏向<lb/>
仍有寃枉不明者一體叅提問罪其餘事情均乞勑令<lb/>
本寺及各衙門欽遵施行臣等幸甚天下幸甚為此開<lb/>
坐<lb/>
一問刑衙門固應遵照律例問擬發落但民偽日滋或<lb/>
　有所犯出於律例所不載者或情重律輕或律重情<lb/>
<pb n="KR2f0040_WYG_053-52a"/>
　輕難以照常科斷者節該刑部都察院及本寺臨時<lb/>
　議擬上請奉有欽依發落歴年以來非止一端此皆<lb/>
　出於聖明叅酌情罪以補舊章之未備誠宜傳之永<lb/>
　逺使司刑者有所遵守也臣等恐文移積久職守不<lb/>
　常未能一一查照奉行至有出入或重復奏請上煩<lb/>
　宸斷深為未便合無行令刑部都察院會同本寺將<lb/>
　自嘉靖元年以來凡問過事情臨時議擬奏請及撫<lb/>
　按等衙門奏行部院議處具覆奉有欽依發落者逐<lb/>
<pb n="KR2f0040_WYG_053-52b"/>
　一查出再行議擬停當開欵具奏取自上裁著為定<lb/>
　式增入問刑條例通行内外問刑衙門永為遵守其<lb/>
　近日刑官私議比附律條之𩔖刻附律書者俱不許<lb/>
　傳用庶聖謨丕顯而刑不濫矣<lb/>
一法司所以專理刑名至於大理寺職司叅駁關係尤<lb/>
　重凡任兩寺官非精律例見出原問官員之上何以<lb/>
　評其輕重服其心乎近見兩寺官其間歴年既久諳<lb/>
　練事體盡心職業者固多亦有初入仕途律之名例<lb/>
<pb n="KR2f0040_WYG_053-53a"/>
　尚未通曉即欲斷按庶獄未免有差原問官因得指<lb/>
　摘罅漏借為口實至於叅駁本是亦不降心聽從輒<lb/>
　逞雄辨往復數次淹累囚衆至不得已只得將就允<lb/>
　行亦有彼此騰謗遂相擠陷本縁公務反成私隙以<lb/>
　致刑獄不清多此故也合無行令本寺今後遇有新<lb/>
　除評事督令講讀律例半年以上考居疏通者方許<lb/>
　干預平允如有刑名生踈者比照試御史事例仍令<lb/>
　重歴重歴不堪者叅送吏部對品改調在京别衙門<lb/>
<pb n="KR2f0040_WYG_053-53b"/>
　敘用其見在者除寺正寺副不考外其餘亦限三月<lb/>
　以裏通加考驗勤惰内有年久未諳者一體叅送吏<lb/>
　部别用若有究心刑名才識出衆者開送吏部候兩<lb/>
　寺正副員缺不論年資銓補至為正副又能益勵職<lb/>
　業比照刑部各道年深郎中御史一體不次推陞如<lb/>
　臣等堂上官不能正已格物以致刑獄未協於中亦<lb/>
　乞聖明早賜罷黜以為不職之戒庶人心知勉法律<lb/>
　昭明而足為天下之平矣<lb/>
<pb n="KR2f0040_WYG_053-54a"/>
一訪得刑部近年以來問理刑獄多便已私不體朝廷<lb/>
　欽恤之意毎遇强竊盜及人命重囚不問虚實輒加<lb/>
　嚴刑苦訊又有經本寺審允題奉欽依處決者分付<lb/>
　獄官私行謀死詐稱病故不得明正典刑及未成招<lb/>
　死者枕藉於獄雖經御史及錦衣衛官相視不過虚<lb/>
　應故事本寺所審者止據見在人犯病故者例不查<lb/>
　考以致該部肆行無忌問官縁此得省文移提牢官<lb/>
　縁此便於防守而以人命之重如拉犬彘習以為常<lb/>
<pb n="KR2f0040_WYG_053-54b"/>
　漫不知惜甚傷天地之和召災致變未必不由於此<lb/>
　此等弊政已非一日兹當欽明大獄之後人圖自新<lb/>
　諒無敢蹈前非者臣等恐宿弊難祛頽風易靡不可<lb/>
　不預為之防也合無行令刑部衙門戒飭各属俱要<lb/>
　仰體至仁重惜民命一應罪囚無得非法凌虐有患<lb/>
　病者提牢官及司獄官請醫調治或調治不痊身死<lb/>
　者一面行文都察院等衙門差官相視明白仍一面<lb/>
　將患病縁由開送本寺以憑查審若御史等官驗有<lb/>
<pb n="KR2f0040_WYG_053-55a"/>
　傷重及本寺審係矜疑人犯并未結事情雖係真正<lb/>
　死罪重囚不曾請醫用心調治假揑虚文開報者俱<lb/>
　將當該官吏叅究從重治罪其男子杖罪以下及干<lb/>
　証平人婦人徒罪以下者不許一槩淹禁毎月終該<lb/>
　部堂上官仍將見在開除病故囚數開具說帖御前<lb/>
　宣奏庶司刑者有所避忌而囹圄無寃獄矣又訪得<lb/>
　相視官往往畏懼復命推延數日積死數囚方行相<lb/>
　視以致屍肉潰爛臭穢燻蒸莫敢近前非惟死者莫<lb/>
<pb n="KR2f0040_WYG_053-55b"/>
　辨其寃生者亦被所染瘟疫舉發莫可救藥誠為可<lb/>
　矜亦乞勑都察院等衙門遇有該部開報死囚隨即<lb/>
　差官相視所差似前躭悞叅究治罪如此則陛下如<lb/>
　天之仁及於枯骨矣<lb/>
一近時法司問事多有淹滯日久牽累人難合無行令<lb/>
　今後問擬大小事情及行各城勘驗者大事限二十<lb/>
　日中事限十日小事限五日俱要提齊完結如錢糧<lb/>
　行查未明强竊盜挨挐正犯未獲人命未檢結勘以<lb/>
<pb n="KR2f0040_WYG_053-56a"/>
　致稽遲者將見在人犯及本狀内各起事情先行問<lb/>
　招送審本寺即明開各犯到官之日以憑查考有淹<lb/>
　滯過期者年終𩔖奏量請罰治如例應委官勘問及<lb/>
　行軍衛有司會勘違限并托故推調不即赴勘者原<lb/>
　委衙門照例叅奏提問庶宿弊可革而官無曠職矣<lb/>
一近日各城巡視御史并兵馬司衙門毎遇地方呈報<lb/>
　小事不論情之輕重槩送法司法司又加求入以重<lb/>
　罪送寺審駁方行改正又聽人囑託濫准詞訟批發<lb/>
<pb n="KR2f0040_WYG_053-56b"/>
　兵馬司問理以致牽累貧民動經旬月甚至傾家蕩<lb/>
　産鬻賣子女始得完結者臣等以為律設大法禮順<lb/>
　人情市井細民愚蠢無知過恒不免或因醉酒喧嘩<lb/>
　或因微末争搆至有妻妾妬寵而反目子孫違令而<lb/>
　打罵皆人情所不免該城量行責治已足示懲戒若<lb/>
　一槩送問反戾人情誠為擾害合無行令各城御史<lb/>
　今後除强竊盜人命等項重情地方呈報照舊送問<lb/>
　外其餘一應小事審無别故者量情發落不許送問<lb/>
<pb n="KR2f0040_WYG_053-57a"/>
　法司亦不許受理凡軍民詞訟俱赴通政司告行法<lb/>
　司提問亦不許巡城兵馬司等衙門濫受擾民庶刁<lb/>
　風可息而貧民獲安矣<lb/>
一給由服滿雜職官并吏員人等到部違限及洗改𦂳<lb/>
　關字様者查考大明㑹典及該部節年題准各有送<lb/>
　問事例固難輕宥但近據送問者審其情多可矜事<lb/>
　非獲已如過限者固久候巡按考覈或因官司不即<lb/>
　起文或因缺盤纒或因病疾或因地方逺涉不得及<lb/>
<pb n="KR2f0040_WYG_053-57b"/>
　期赴部其洗改者或因司府吏胥差誤所致原無𦂳<lb/>
　關字様若不體恤一槩送問則贖罪一番所費不貲<lb/>
　又聞有吏違限免其送問罰班書辦轉行顧人繕冩<lb/>
　逺方貧吏未免掲債了事掲債日多未免貪求自給<lb/>
　及至敗露或反回䕶衙門不肯送問如此是責其細<lb/>
　故而啟之以犯法也合無行令該部今後除官吏職<lb/>
　役已滿及丁憂服滿并事故已經起送不行赴部者<lb/>
　吏除照常十七箇月與官批限外再量地方逺近各<lb/>
<pb n="KR2f0040_WYG_053-58a"/>
　除水程復有違限及查有真實奸弊批文咨結俱有<lb/>
　洗改𦂳關字様者俱照舊追問外其餘過限未及三<lb/>
　年原籍并所在官司告有事故勘帖明白至若雖有<lb/>
　𦂳關字様洗改批而咨結貞正咨結洗改而批貞正<lb/>
　或結狀一處洗改他處查對不差并洗改非𦂳關字<lb/>
　様律稱勿論者俱免其送問及罰班書辦等項庶情<lb/>
　法兩盡事得不擾而卑官賤吏亦可以責其守法矣<lb/>
　嘉靖六年十月十二日上奉聖㫖這本所言體悉人<lb/>
<pb n="KR2f0040_WYG_053-58b"/>
　情不渝法守且合朝廷欽恤之意法司便查照着實<lb/>
　舉行<lb/>
　<lb/>
　<lb/>
　<lb/>
　<lb/>
　<lb/>
　名臣經濟録巻五十三<lb/>
</p>
<p>
</p>
  </div>
</body>
</text>
</TEI>
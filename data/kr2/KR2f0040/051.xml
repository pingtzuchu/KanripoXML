<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄巻五十一</head> <lb/>
    <p>
<pb n="KR2f0040_WYG_051-1a"/>
欽定四庫全書<lb/>
　名臣經濟錄巻五十一<lb/>
　　　　　　　　　　　　　明　黄訓　編<lb/>
　工部<hi>都水下</hi>
　　髙郵州新開湖記<hi>劉健</hi>
髙郵州之西南湖曰新開與甓社湖通而天長以東諸<lb/>
水盡匯於此其南北運道自杭家觜至張家溝凡三十<lb/>
餘里颶風或起則巨浪掀天舟行遇之多致覆溺𢎞治<lb/>
<pb n="KR2f0040_WYG_051-1b"/>
初户部左侍郎白公昂奉勑整理河道乃於湖東開夾<lb/>
河一道曰康濟河以通行舟往來便焉然湖之老岸嵗<lb/>
乆激於西北風浪日就頹壞而康濟之河難保無虞九<lb/>
年都憲李公蕙適總督漕運甞委揚州府通判施君淵<lb/>
董工修築未幾遷官去乃以通判韓君琚代之工未竟<lb/>
而李公亦物故都憲張公敷華張公縉相繼其任工部<lb/>
郎中謝公緝張公瑋劉公浩相繼管理凡工力措置悉<lb/>
委揚州府知府王君坦許君節王君恩而督勵益至老<lb/>
<pb n="KR2f0040_WYG_051-2a"/>
岸之下頹樁廢石積乆未除岸之不堅職此之故命夫<lb/>
匠入水悉出之然後釘樁下石以次修築迄十六年八<lb/>
月也湖東夾河之間民田千餘頃困於積水乃於河底<lb/>
作涵洞三以泄之嵗乆而湮塞河之新岸又日漸衝決<lb/>
田沒於水而稅如故凡業田之民流亡殆盡諸君患之<lb/>
仍委韓君等督工修理僅三閱月而完田既可乂民之<lb/>
流亡者復業又自淮安至儀真一帶河岸低者増之缺<lb/>
者補之視舊有加故近年以來雖大水無所患而舟楫<lb/>
<pb n="KR2f0040_WYG_051-2b"/>
經行者咸視為坦途焉<lb/>
　　髙郵州新開康濟河記<hi>劉健</hi>
𢎞治二年秋河決汴溢於山東損運道山東守臣上其<lb/>
狀天子勑户部左侍郎白公昂乘傳以往河既迄功乃<lb/>
視運道自山東抵揚州議所以濬治時監察御史孫君<lb/>
行工部郎中呉君瑞董河事與巡撫右副都御史李公<lb/>
昂漕帥署都督僉事屠公勝署都指揮同知郭公鋐合<lb/>
議髙郵州運道九十里而三十里入新開湖湖東直南<lb/>
<pb n="KR2f0040_WYG_051-3a"/>
北為隄舟行其下自國初以來障以樁木固以磚石決<lb/>
而復修者不知其幾其西北則與七里張良珍珠甓社<lb/>
諸湖縈迴數百里每西風大作波濤洶湧舟與沿隄故<lb/>
樁石遇輒壞多沈溺前此董河事者甞議修湖東鑿腹<lb/>
河以避風濤便往來今欲舉運河便利宜莫先於此者<lb/>
白公議允遂相地興工開鑿起州北三里之杭家觜至<lb/>
張家溝而止長竟湖廣十丈深一丈有竒而兩岸皆擁<lb/>
土為隄樁木磚石之固如湖岸首尾有閘與湖通岸之<lb/>
<pb n="KR2f0040_WYG_051-3b"/>
東又為閘四為涵洞一每湖水盛時便從減殺焉以三<lb/>
年三月始事凡四閱月而成自是舟經髙郵者人獲康<lb/>
濟白公因采衆議聞之上名曰康濟河耆民葛璘等謂<lb/>
當有紀郡守貳有甞識予者乃具事狀來請記予惟國<lb/>
朝貢賦之需東南過半自海運不行官舫客舟悉出於<lb/>
此舳艫相銜晝夜無虚時而髙郵當南北之要衝顧湖<lb/>
水為險事誠有缺諸公於此能急先務易風濤為坦途<lb/>
以康濟往來且工以雇募費出帑藏使民不勞而事集<lb/>
<pb n="KR2f0040_WYG_051-4a"/>
有足嘉者遂為之書<lb/>
　　乞趁時般運通州倉糧狀<hi>王恕</hi>
成化八年三月二十二日總理河道刑部左侍郎王恕<lb/>
題臣惟京儲之充足固資乎漕運漕運之通塞亦由乎<lb/>
天時若導泉濬渠築隄撈淺之𩔖皆可以人力為也至<lb/>
若雨澤之愆期泉脈之㣲細則由乎天時似非人力所<lb/>
能為也臣以凡庸無用之才叨膺總理河防之寄夙夜<lb/>
兢惕惟恐不勝凡人力之可為者臣固宜殫力為之至<lb/>
<pb n="KR2f0040_WYG_051-4b"/>
於天時之不可為者以臣之愚固無如之何然亦不可<lb/>
不早圖而預為之計思得揚州一帶河道别無泉源止<lb/>
藉髙郵邵伯等湖所積雨水接濟去年因是彼處地方<lb/>
乆旱無雨湖水消耗所以河道淺澁阻滯運船幸賴朝<lb/>
廷洪福上天眷佑偶然大江水溢横流過壩船隻方得<lb/>
疏通比及到於張家灣等處却值秋雨連綿路途泥濘<lb/>
脚價髙貴每銀一兩止裝京糧八九石多亦不過十石<lb/>
原領耗米雇脚不敷以致軍士借債賣船湊補上納至<lb/>
<pb n="KR2f0040_WYG_051-5a"/>
十月終方得回還所以多在沿途守凍迄今尚未有到<lb/>
衛者今年揚州地方仍前乾旱河道愈加淺澁雖巳設<lb/>
法挑撈車水接濟止可補其所耗豈能増其所無慮恐<lb/>
今年糧運又似去年不無負累軍士訪得即今張家灣<lb/>
等處脚價比之去年有雨時月頗賤所宜議處如䝉乞<lb/>
勑户部公同總督糧儲内外官貟從長計議合無該部<lb/>
出榜召募有車之家給與勘合趁今路乾之時令其支<lb/>
運通州倉糧赴京倉交納管糧主事等官躬親監臨平<lb/>
<pb n="KR2f0040_WYG_051-5b"/>
斛出納仍令巡倉御史禁革奸弊就於該倉支與糧米<lb/>
准作脚價每十石比街市時價多加與米四五斗則人<lb/>
得其利而樂為之運納運彀京倉糧數而止待糧船到<lb/>
日若遇天雨脚貴却令將該運京倉糧斛照數於通州<lb/>
倉上納每石仍照今次給過脚價米數令其抵斗稍加<lb/>
斛面交納則軍得其便而願為之出備合用墊倉蘆蓆<lb/>
等項就於該倉領用如此非惟京儲不致遲悞而軍士<lb/>
亦得以蘇息矣<lb/>
<pb n="KR2f0040_WYG_051-6a"/>
　　議開河修塘狀<hi>王恕</hi>
成化八年三月二十二日總理河道刑部左侍郎王恕<lb/>
題臣看得揚州一帶河道南臨大江北抵長淮别無泉<lb/>
源止藉髙郵邵伯等湖所積雨水接濟湖面雖與河面<lb/>
相等而河身比之湖身頗髙每遇乾旱湖水消耗則河<lb/>
水輒為淺澁不能行舟若將河身比湖身濬深三尺則<lb/>
湖水自來河水自深雖遇乾旱亦不阻船前項河道自<lb/>
南至北四百五十餘里中間除深濶不用挑濬外其淺<lb/>
<pb n="KR2f0040_WYG_051-6b"/>
窄可挑濬去處尚有二百餘里約用九萬餘人六十工<lb/>
可完每人日給口糧二升該用糧米一十萬八千餘石<lb/>
捲埽打壩共用樁木一萬六千餘根草二十餘萬束及<lb/>
看得髙郵湖自杭家觜至張家溝南北三十餘里俱係<lb/>
磚砌隄岸每遇西風大作波濤洶湧損壞船隻失落錢<lb/>
糧人命不可勝紀况前項隄岸之外地勢頗低若再濬<lb/>
深三尺闊一二丈起土以為外隄就將内隄原有減水<lb/>
閘三座改作通水橋洞接引湖水於内行舟仍於外隄<lb/>
<pb n="KR2f0040_WYG_051-7a"/>
造減水閘三座以節水利雖遇風濤亦無前患若興此<lb/>
役約用二萬三千餘人六十工可完每人日給口糧二<lb/>
升該用糧米一萬五千六百餘石合用築隄樁木五萬<lb/>
四千餘根草二十七萬餘束造減水閘并改造通水橋<lb/>
洞約用樁木磚石等料并工價銀二百餘兩又看得揚<lb/>
州灣頭鎮迤東河道内通通泰等四州縣二千户所富<lb/>
安等二十四鹽場其間有魚鹽柴草之利在前河道疏<lb/>
通之時二千户所運糧船隻俱在本所修艌客商引鹽<lb/>
<pb n="KR2f0040_WYG_051-7b"/>
裝至儀真每引船錢不過用銀四五分揚州柴草止每<lb/>
束賣銅錢二三文近年以來河道淤淺不曽挑濬加以<lb/>
天旱雨少河水乾斷舟楫不通魚鹽柴米等項通用旱<lb/>
車裝載二所運糧船隻不得回還本所牛車脚貴柴米<lb/>
價髙以致客商失陷本錢軍民難以遣日前項河道自<lb/>
灣頭起至通州白浦止三百四十餘里俱用挑闊八丈<lb/>
深三尺約用八萬五千六百餘人六十工可完每人日<lb/>
給口糧二升該用糧米十萬二千七百九十餘石再看<lb/>
<pb n="KR2f0040_WYG_051-8a"/>
得雷公上下塘句城塘陳公塘俱係漢唐以來古蹟各<lb/>
有放水減水閘座年乆坍塌遺趾見存近年以來止是<lb/>
打造土壩攔水隨修隨坍不能蓄積水利若每塘修造<lb/>
板閘一座減水閘二座潦則減水不致衝決塘岸旱則<lb/>
放水得以接濟運河以上四塘共造放水板閘四座減<lb/>
水閘八座除舊有磚石外約用新添磚石等料雇直并<lb/>
匠作工價銀二千餘兩雜工止用各塘見在人夫不必<lb/>
勞民動衆臣雖無識詢之於衆咸以謂若將以上三件<lb/>
<pb n="KR2f0040_WYG_051-8b"/>
河道依前整理庶幾舟楫疏通永無淺阻風濤之患而<lb/>
為往來軍民無窮之便但緣前項工程浩大合用人力<lb/>
錢糧數多况揚州府地方連年災傷人民窮困倉庫空<lb/>
虚兼且邇來𤣥象示警强敵犯邊人心驚疑如斯之役<lb/>
未易輕舉須候時和嵗豐人力寛舒方可為之惟修理<lb/>
陳公等塘閘座一事既不起倩人夫止用前項工價為<lb/>
之頗易合無於本府收貯解京船料銅錢内委官支給<lb/>
收買物料修造閘座亦可以蓄積水利接濟運河<lb/>
<pb n="KR2f0040_WYG_051-9a"/>
　　揚州府重修白塔河記<hi>王璵</hi>
維揚郡治東北兩舎許宜陵鎮側有河名白塔蓋古運<lb/>
河支流以南屬於江北達於淮者也皇明宣徳壬子平<lb/>
江伯陳公瑄釃浚舊道建新開大橋潘家江口四閘以<lb/>
蓄洩水以便江南漕運歴嵗滋乆中多壅閼舟既不通<lb/>
閘亦隨毁迺者成化癸巳冬巡河郎中郭君昇以為言<lb/>
上其事於總督漕運都御史李公裕以詢於衆得修河<lb/>
事宜以屬郭君而總其成焉郭君於是召集旁近兵民<lb/>
<pb n="KR2f0040_WYG_051-9b"/>
二萬人疏舊河二十里築東西捍水堤四十里建通江<lb/>
大同二閘其大橋新開閘之故存者咸修復之又増建<lb/>
土壩三夏月潮漲則由閘冬月水涸則由壩又建減水<lb/>
閘五以防泛濫淺鋪五以備疏瀹至於蒞事有㕔享神<lb/>
有祠保障有巡檢司凡有益於河者無不為之經始於<lb/>
丁酉三月以是年六月畢工通判鮑克寛具事顛末來<lb/>
請記予甞考之呉城䢴溝訪於左傳渠通江湖載之遷<lb/>
史唐漕江淮撒閘置堰宋至紹興易堰以閘則漕河之<lb/>
<pb n="KR2f0040_WYG_051-10a"/>
出於揚境者最為切要漕法之講於儒先者最為詳備<lb/>
漕數之給於縣官者最為豐溢大抵建國於西北為不<lb/>
拔之基取材於東南供不貲之費由今視昔初無少異<lb/>
興事勸功有待於人此白塔河之所為濬理於今日也<lb/>
雖然古人甞謂潤州北距𤓰步沙尾紆匯六十里舟多<lb/>
敗溺遂徙漕路由京口埭沿伊婁渠以達揚子嵗無覆<lb/>
舟且減運錢數萬今京口埭既淤淺不勝重載則由常<lb/>
州孟瀆河入江遡流而趨伊婁回逺百八十里視六十<lb/>
<pb n="KR2f0040_WYG_051-10b"/>
里既兩倍之而大江風濤之險漂溺之患月所不免又<lb/>
非但嵗中見之而已也斯河既成則江南漕舟出孟瀆<lb/>
者可徑投斷腰洪入夾江三十里入河又四十里而達<lb/>
揚境脫不測之淵以即安流忘盜竊之虞而游樂土蒸<lb/>
徒歡呼無事轉挽篙工柁師枕臥而至其為省費又奚<lb/>
翅數萬而已也使非李公之經畧郭君之籌畫而欲望<lb/>
其力排羣議茂纘成蹟施加當時敷被後世如此役者<lb/>
庸可得乎李公字咨徳南昌人巡撫淮南焯有風烈郭<lb/>
<pb n="KR2f0040_WYG_051-11a"/>
君字騰霄濠梁人治水徐淮之間亦累著竒效以不係<lb/>
於兹河也皆畧而不書而特書其興利拯患充國惠民<lb/>
之一事俾列之貞石以為後來者勸云<lb/>
　　儀真縣復通濟閘記<hi>王夔</hi>
儀真縣城東南自成化甲午提河工部郎中郭君昇疏<lb/>
言於朝置閘曰臨江曰通濟曰響水曰裏河口而通濟<lb/>
當其中方其置閘也閭閻駔儈之家狃於壩利往往浮<lb/>
言喧騰謂有洩水過鹽之患若無事於置閘然者及閘<lb/>
<pb n="KR2f0040_WYG_051-11b"/>
成僅於兩紀而通濟遂廢蓋置之既不協於其心則廢<lb/>
之適墮其計雖有訏謨逺識知其不可廢者亦漫無諫<lb/>
正聴其廢焉而已矣夫通濟之所以不可廢者何也潮<lb/>
之至也不踰時而遽退船之羣次於閘也銜艫接舳無<lb/>
慮二三百數以無慮二三百數之船而當倐退之潮茍<lb/>
無通濟紆匯豬蓄有以逗其勢遏其衝將使跬步隔於<lb/>
千里頃刻淹於旦暮前響水而弗及後臨江而已逺其<lb/>
不貽淺涸損壞之患者幾希癸亥之厄可監也故臨江<lb/>
<pb n="KR2f0040_WYG_051-12a"/>
諸閘不可無而通濟尤不可無則尤不可廢也廢之者<lb/>
私智也縱其廢之者私意也夫事不更變曷見其的於<lb/>
是南京工部分司署貟外郎何君白於總督漕運兼巡<lb/>
撫都察院右副都御史張公公韙其議檄通判揚州府<lb/>
事韓侯知儀真縣事馬侯協力起廢而主簿唐侯暹義<lb/>
官許晟夏麟耆民栁瓚夏儐盛清臧恕張綸共蒞厥事<lb/>
肇事於𢎞治乙丑正月朏四閱月訖工凡用物以株計<lb/>
松杉榆木三百七以斤計黄白檾蔴八百五十生熟鐵<lb/>
<pb n="KR2f0040_WYG_051-12b"/>
八百軟篾油灰各二百炭千二百以石計秫米七十灰<lb/>
千二百二十五總費白金二百四十二兩有竒閘髙一<lb/>
丈五尺南北隄燕尾共長三十一丈甃石五百八十三<lb/>
丈五尺襯石千七百四十九丈雖閘址仍舊而規制加<lb/>
壯適提河工部郎中張君至㳙吉啓閘飛艘舞艦與潮<lb/>
下上蒸徒稱便無復淺涸損壞之溷其慮馬侯以予縣<lb/>
人也請書前賢置閘之難後人廢閘之易而復之者之<lb/>
有光於置之者焉且俾嗣今修飭毋騖私效尤貽患於<lb/>
<pb n="KR2f0040_WYG_051-13a"/>
無窮予謂栁子有言賢者之興而愚者之廢廢而復之<lb/>
為是習而循之為非恒人且猶知之不足列也然而復<lb/>
其事必由乎賢者斯今之所以復通濟之意乎歐陽子<lb/>
有言作者未始不欲其乆存而繼者常至於殆廢自古<lb/>
賢智之士為其民捍患興利其遺跡往往而在使其繼<lb/>
者皆如始作之心則民到於今受其賜天下豈有遺利<lb/>
斯今之所以鑱石昭後之意乎張公名縉字朝用陽曲<lb/>
人成化已丑進士歴總臺憲式惠淮土尋入為户部右<lb/>
<pb n="KR2f0040_WYG_051-13b"/>
侍郎何君名垕建昌人張君名瑋呉人韓侯名琚河南<lb/>
人馬侯名論遼陽人<lb/>
　　閘對記<hi>黄瓚</hi>
予奉命督運艘於儀真與鄭水部克明楊水部汝珪議<lb/>
啓閘省壩費有事閘司者皆安常襲故以為不可時克<lb/>
明已去予與楊水部持議益堅乃集儀真衛指揮金鏜<lb/>
劉俸知儀真縣事李文瀚儀真縣學教諭盧繡訓導呉<lb/>
正葉逢春於舟舉一木諭之曰以此椓平水盡所過舟<lb/>
<pb n="KR2f0040_WYG_051-14a"/>
較洩水幾何衆皆曰諾既而視之減初則二分許予曰<lb/>
水拔自近爾也再移時自逺而集當不減毫髮明旦視<lb/>
之果然衆議遂沮客有過予問所以予隨答而責之以<lb/>
質楊水部將以定浮議而開永利也水部覽而頷之曰<lb/>
此殆都憲黄公記修閘之意也時桐城張君履謙亦在<lb/>
坐曰甞見邃菴先生亦言之於是遍覽諸閘二公之外<lb/>
復得先少宰錢公太宰王公之文於敗垣荒壤中喜而<lb/>
相謂曰閘之興廢公論其定於是矣然不利於鄙人弗<lb/>
<pb n="KR2f0040_WYG_051-14b"/>
夀諸梓必相繼埋沒前人惠利之功雖復於今日安知<lb/>
將來又不惑亂於浮議乎水部曰然請命之名曰舉墜<lb/>
錄水部曰稱情哉既而取前稿於水部將裂之水部曰<lb/>
謂何曰凡吾所臆見者四碑盡之矣安用此贅詞哉水<lb/>
部曰諸老之文學士大夫所能解若夫親履而甞試之<lb/>
是非利害如示諸掌可以考實跡可以論衆人則子之<lb/>
言夫請續碑記之後因併刻之正徳戊寅夏五月十日<lb/>
予在儀真既啓閘通運船客有過予問之曰往者閘司<lb/>
<pb n="KR2f0040_WYG_051-15a"/>
懼洩水禁弗啟子今啓之水弗洩而舟獲濟何所見而<lb/>
然耶曰見夫理而已客曰理安在曰夫閘首裏河口中<lb/>
通濟羅泗尾闌潮闌潮距裏河口五里許可容二千艘頃入<lb/>
通濟纔十一鱗次以待閘下而啓上水既平不費索挽<lb/>
起未初終申而畢其所洩者長不過一里廣不過十尋<lb/>
深不過三尺以此之洩計淮南江北之瀦如其長者幾<lb/>
四百如其廣者何止二萬倍以二因四為數八百萬則<lb/>
每一啓閘八百萬分纔去其一耳何洩之足慮客曰甞<lb/>
<pb n="KR2f0040_WYG_051-15b"/>
見夫閘司迫於不得巳而一啓也既牽於閘之兩翼復<lb/>
綆引於西隄之絞闗終日不盡二十船何也曰下不閉<lb/>
而河啓人力不足以勝水勢也予故曰閘政之廢絞闗<lb/>
為之也客曰絞闗所以禆政而謂其廢焉何也曰北河<lb/>
之閘地勢猶梯級閘於下而受水於其上舟非亟挽恐<lb/>
上竭而不能入入而不能蘟乃倚力於絞也今通濟閉<lb/>
而裏河啟水平舟運帆舉篙刺之力耳焉用彼為哉惟<lb/>
無以遏奔放之勢而强以人力水易淺而舟難進此浮<lb/>
<pb n="KR2f0040_WYG_051-16a"/>
議乗而沮之也客曰天下水彼盈此亦盈彼縮此亦縮<lb/>
也何清江之閘長啓而不閉隄塘備澇之斗門又從而<lb/>
減洩此則惟恐滲漏禁弗啟豈水之性失其平消長盈<lb/>
縮不相通洩於彼者則無與於此洩乎此者猶貽患於<lb/>
彼耶曰人心之偏於水乎何尤謂彼之洩無與於此之<lb/>
盈縮譬之盎貯醯醖漏於左而曰無與於其右孩提有<lb/>
識者不如是之愚也寧減有餘於無用之地而不於此<lb/>
利舟楫譬之厨有餘飯顧乞兒之哀求弗與舉而覆諸<lb/>
<pb n="KR2f0040_WYG_051-16b"/>
汙渠中有人心者似不如是之忍也客曰彼不有大禁<lb/>
胡執泥至此曰無也居貨庸力之徒利於壩故閘一開<lb/>
納賂洩水之謗起而在耳目者多不察此自好者寧廢<lb/>
公道而弗任怨報謗奔走下吏醺其醲而䑛其膏一唱<lb/>
百和惟壩焉是附於是閘政日廢前賢建置之盛舉朝<lb/>
廷濟利之大惠遂為虚文焉客曰北閘之水源不息放<lb/>
之則縮閉之則聚其常也若此盤盂之積值經月不雨<lb/>
閉而不洩技窮矣則將何以益之乎曰潮有大小有定<lb/>
<pb n="KR2f0040_WYG_051-17a"/>
候俟其至而啓閘俾内灌既平閘而留之使乘潮之舟<lb/>
不沮淺而裏河之納且不退如是再三可以變淺涸而<lb/>
為盈溢顧謂洩水而不啓何其謬哉客仰而笑之曰往<lb/>
者大水裏艱運而外艱入工部郎中呉君諭執役者以<lb/>
借潮衆竊笑之君令稍削壩已而潮至艱於外者乘勢<lb/>
而湧入内之不能運浮而前兩厓之艱運船商船皆徳<lb/>
君之惠鼓掌踊躍以君為神明如子之論君殆有見於<lb/>
閘而目之於壩焉耳豈真神明也哉曰然客起而嘆曰<lb/>
<pb n="KR2f0040_WYG_051-17b"/>
為政在人聖人之至論客乃揖謝而退<lb/>
　　儀真縣新建爛潮閘記<hi>楊一清</hi>
𢎞治辛酉春二月二十四日儀真縣新建攔潮閘成便<lb/>
漕也儀真為漕河自前代巳然我國家定都北方嵗漕<lb/>
東南粟以供京師多由此道蓋喉襟最要地也顧漕河<lb/>
之水至是當入江髙卑勢殊河易洩且涸宋嘉定間守<lb/>
臣建白置三閘為蓄水計尋廢再舉再廢國朝洪武辛<lb/>
亥始即其地築而壩之舟下之上必車壩乃達不盡剥<lb/>
<pb n="KR2f0040_WYG_051-18a"/>
載則不敢以舉力稍不齊舟輒壞由是儀真之地舸艦<lb/>
雲接販鬻喧闐罔利之徒萍聚而蟻附居貨食力惟壩<lb/>
是便閘不復講矣成化甲午巡河郎中郭君昇建議置<lb/>
閘四為東闗為響水為中閘為羅四閘以通於江一時<lb/>
稱便獨妨罔利者煽為洩水之說任耳者和之閘遂不<lb/>
用𢎞治戊申朝廷用言者下工部檄郎中施君恕相所<lb/>
宜復東闗羅四二閘廢響水中閘而新之舟復通利焉<lb/>
然江濵無閘潮無所瀦上閘啓注不可遏於是復起洩<lb/>
<pb n="KR2f0040_WYG_051-18b"/>
水之議漕運總戎郭公鋐甞欲増置濵江攔潮閘或謂<lb/>
江濵多浮沙不果𢎞治已未冬都察院右都御史張公<lb/>
敷華奉勑為巡撫總漕事有以攔潮之䇿獻者公詢於<lb/>
衆揚州府同知葉君元進曰元甞承檄董濬河濬及江<lb/>
濵深七尺土黄壤無沙閘必可置公曰然遂以聞即得<lb/>
㫖乃㑹郭公檄葉君任其事君受命惟謹㑹籍程物卜<lb/>
以庚申十月八日始事度地勢定造閘之規髙一丈八<lb/>
尺中廣二尺八寸袤三丈翼而東西亘加袤之二爰琢<lb/>
<pb n="KR2f0040_WYG_051-19a"/>
爰甃犬牙相入磨礱剷磢厓削砥平疊石數重以固其<lb/>
涯松樁節比以固其底凡用物以段計者石八千七百<lb/>
九十以株計者木五千四百七十以片計者板四百九<lb/>
十以斤計者鐵二千九百八十蔴一千六百七十篾六<lb/>
百十桐油一百以擔計者石灰二千一百三十粳米四<lb/>
百八十秫米三十三諸庸售所取直得先年濬河羡餘<lb/>
銀千兩有竒不責辦於有司故工鉅而官不知費方役<lb/>
之興監察御史馮君允中行河至顧瞻稱與為之指畫<lb/>
<pb n="KR2f0040_WYG_051-19b"/>
俾急圖厥成巡河郎中劉君繼至偕工部主事鄒君亦<lb/>
胥督勸羣僚嚮風百工子來故事集而人不告勞距經<lb/>
始之期纔四閱月耳馮君謂閘啓閉宜有定規乃㑹劉<lb/>
君議視河盈縮及潮之長落啟閉傳檄有司遵行之是<lb/>
嵗江河㑹通舟無留行揚旗伐鼔通數十百艘於飲食<lb/>
談笑之頃視車壩之勞固有不待較者比秋霖潦浹旬<lb/>
湖水大漲得以時洩不横決為隄堰害亦惟是閘賴焉<lb/>
所省漕運之費嵗當若何民船商舶所省又當若何以<lb/>
<pb n="KR2f0040_WYG_051-20a"/>
嵗繼嵗吁其不可量也於乎天下無難為之事顧為之<lb/>
何如耳其始也存乎志而其成也存乎決書曰功崇惟<lb/>
志惟克果斷是也昔虞文靖公甞言善為政者當為其<lb/>
所不可不為不敢擅為其所不得為與輕為其所不必<lb/>
為斯可矣是閘為漕運計為天下計在公誠不可不為<lb/>
者然非志之崇則曰曷仍舊貫非力之斷則曰曷為斂<lb/>
怨欲其果於有為難矣不然自有閘議以來凡歴數政<lb/>
終以異議者衆莫適任責故亟舉亟罷迄無成功公始<lb/>
<pb n="KR2f0040_WYG_051-20b"/>
至而即圖之謀定而身任之擇人而委之雖羣咻衆鬨<lb/>
屹不為變其志與斷有過人者不於是乎徴耶然吾每<lb/>
見世之仕者有所舉動輒為異議所沮其同事者謂功<lb/>
不已出從而媒孽之唯恐費甚焉况奉行其下又無良<lb/>
有司虚文取辦徒勞無益以増兹多口者皆是也坐是<lb/>
以隳厥成者多矣公興是役馮君諸賢既贊其決於上<lb/>
又為之規議以圖其永於正未甞有所沮撓而奉以周<lb/>
旋又有若葉君心計目揣舉無遺力經營結構無一弗<lb/>
<pb n="KR2f0040_WYG_051-21a"/>
當意者暫費而大蠲百年來所當為而末及為者一旦<lb/>
從容為之騰口之徒不敢復出一語是雖公之忠信所<lb/>
孚風聲所動而諸君協謀宣力其功顧可誣哉故併書<lb/>
之石以告來者俾嗣守之勿復惑於浮言以隳前人之<lb/>
功也<lb/>
　　東闗閘記<hi>莊㫤</hi>
儀真東闗閘工部主事夏公育才所建也公以上命來<lb/>
督儀真謂儀真京師喉襟之地轉輸漕運之所必由朝<lb/>
<pb n="KR2f0040_WYG_051-21b"/>
覲商賈之所必涉有京師不能無儀真也然儀真五壩<lb/>
又非取給於東闗不可五壩盈則蓄東闗以待其涸五<lb/>
壩涸則洩東闗以濟其急有五壩又不能無東闗也是<lb/>
五壩者用於儀真東闗者用於五壩也公汲汲於此豈<lb/>
為儀真計哉京師計也天下計也公之用心朝廷可謂<lb/>
至矣公既閘人有謂公於某者曰儀真五壩之地一窪<lb/>
沼也以京師之大賴其力於此尋丈之濟豈可深慮哉<lb/>
然欲為京師計使儀真五壩不費餘力而國用自充豈<lb/>
<pb n="KR2f0040_WYG_051-22a"/>
有難者昔虞文靖公送祠天妃二使者謂國家之東萑<lb/>
葦之澤濵海而南者廣袤相乘淤沮可稻之地何啻千<lb/>
數百里使若東南之人隄圩而田之給牛種農具為之<lb/>
屯種寛其賦之入可省江南漕運之半而儀真五壩之<lb/>
力當亦不可廢也今謂儀真距急水河之地髙下不下<lb/>
數丈使塞𤓰埠決六合野浦橋之淤塞乃自急水河以<lb/>
達於儀真長江大河風帆浪舶瞬息千里孰之能禦而<lb/>
儀真五壩又將可以併省矣公之所以為朝廷計者乃<lb/>
<pb n="KR2f0040_WYG_051-22b"/>
不於此而於彼何哉某曰不然子將以已之所涉者以<lb/>
料公也公豈不知乎此哉某以病廢所謂國家濵海而<lb/>
南之地足跡未甞一至不知果可以屯田否也又不知<lb/>
虞文靖公之說行於古者而亦可以行於今也使其可<lb/>
行從前之說則屯田之入但可以省夫江南漕運之半<lb/>
而其半又果能不藉夫五壩之力哉從後之說其䇿雖<lb/>
無可議然水之髙下亦未可遽以口舌而爭使果如是<lb/>
則江空水落之時而視夫夏潦濔漫之日又不知其能<lb/>
<pb n="KR2f0040_WYG_051-23a"/>
同否也茍有不同而五壩又可廢哉而東闗之閘不可<lb/>
廢也蓋公之學有本末故其政有緩急緩者效大而用<lb/>
力常難急者效速而用力常易公知三者皆善故先其<lb/>
易而後其難而若所謂以急水河達於儀真公之友夏<lb/>
官主事婁君元善巳上聞矣元善之論公有不知者乎<lb/>
知之公有不為之成乎以元善之論而公成之公之功<lb/>
也至若文靖之說真不甚易非有回天倒海之力不可<lb/>
以某觀之公可辭乎使公不以為難而又極其力焉則<lb/>
<pb n="KR2f0040_WYG_051-23b"/>
國用尚何不充之有公殆將以是三者次第行之而謂<lb/>
公不知出乎此者不知公也不然則善與人同不求不<lb/>
忮者又豈無一道乎知急河水之論儀真之水未可遽<lb/>
達使併五壩而遽廢之則往來京師者以求於目前閘<lb/>
東闗者急水河地也知屯田之說以天下之事能無齟<lb/>
齬使急水河之舉茍有不善則為迂談何以取信於上<lb/>
成急水河者屯田地也此裁成左右之精經綸造化之<lb/>
妙人不及知而公獨知之而某竊窺見之者必居其一<lb/>
<pb n="KR2f0040_WYG_051-24a"/>
於此矣嗟乎天下之治使皆結繩使皆野鹿則巳如欲<lb/>
酬酢乎其他則計之大者亦無以過於此也而若公者<lb/>
尚可為之訾哉公名英育才其字世家吉水云<hi>莊定山集</hi>
　　京口運河疏濬記<hi>倪謙</hi>
鎮江為郡瀕楊子江通江有河曰運河與江北𤓰州相<lb/>
直凡蘇松江浙閩廣之人舟出於江者率由是徑而易<lb/>
達然自京口閘至常郡犇牛壩一百六十餘里間地勢<lb/>
髙隆河形淺狹止利小舟之行其漕運鉅艘與夫官民<lb/>
<pb n="KR2f0040_WYG_051-24b"/>
船舶俱從夏港涉大江經圌山始克有濟水道迂逺暗<lb/>
沙險阻不時風濤發作輕則檣傾楫摧重則覆溺戕生<lb/>
或遇寇盜動罹刼害且並河之田一遭旱暵則水脈枯<lb/>
涸不能浸溉坐受飢斃公私病焉景泰間郡長吏欲事<lb/>
疏濬具疏以聞詔巡撫工部尚書周忱相度事宜勘計<lb/>
工費疏入而公以謝事去天順間總督糧儲都憲李公<lb/>
秉繼巡撫於斯詔下覆實以行公始圖經費以舉是役<lb/>
尋召還朝後巡撫都憲崔公恭奉命踵至以為便國利<lb/>
<pb n="KR2f0040_WYG_051-25a"/>
民莫切於此遂與郡守林公鶚申度前議自新港至犇<lb/>
牛舊河則疏濬深廣京口呂城舊閘則修甃頹缺别於<lb/>
郡城減度橋増置一閘用以瀦水潮汐洪大則開閘放<lb/>
舟微小則閉閘車壩庶水有所蓄舟楫通利田畝沾沃<lb/>
永為民便所用衆材則於浙江嘉湖二郡取之徒役匠<lb/>
石則於蘇松常鎮四郡取之議定乃事興剏裒材用鳩<lb/>
工徒嚴期約刻日咸集分官各司其役至於規畫勸督<lb/>
則身親蒞焉趨事惟勤並手偕作舉鍤如雲劚土如山<lb/>
<pb n="KR2f0040_WYG_051-25b"/>
其河狹者拓之淺者鑿之務底深廣使多受水其閘舊<lb/>
則培其崩頺補其刓缺完復前規新則下木為樁實甓<lb/>
為基纍以灰石固以鐵鍵制度如式務底堅緻以時蓄<lb/>
洩常使水與閘平不致盈縮以某年月日興役某月日<lb/>
役止其為費木以株計若干石以方計若干鐵以斤計<lb/>
若干役以工計若干初役之興也下民頗以為勞逮今<lb/>
十數載間水常瀰漫非惟舟楫得涉安流賴免風濤冦<lb/>
盜之虞而田畝得資浸溉大享豐穰之利益思前人之<lb/>
<pb n="KR2f0040_WYG_051-26a"/>
徳不置咸欲刻石以紀其績丹陽尹蔡侯實因民之情<lb/>
乃具述疏濬設置顛末屬言為記惟濬畎澮距川禹之<lb/>
績也自井牧溝洫之制廢而後河渠之利興古昔能濬河<lb/>
導川者史不絶書則水之為利誠為政之先務也功之<lb/>
鉅者其費侈利之博者其勞多然不一勞者不永逸不<lb/>
暫費者不永寧故於是役李公不䘏其費志圖興舉於<lb/>
前而崔公不憚其勞力任其責於後則卒底於成者崔<lb/>
公之功也不亦能急先務者歟故今遺惠在人豈惟起<lb/>
<pb n="KR2f0040_WYG_051-26b"/>
人無窮之思而偉蹟在世其必郡乘載之國史書之與<lb/>
古能濬導者同垂名於不朽矣遂書以畀之使刻焉<hi>倪文</hi>
<hi>僖公集</hi>
　　常州府重建犇牛閘記<hi>王璵</hi>
距毘陵城西三十里其地為犇牛堰泝堰水西行百八<lb/>
十里歴雲陽達京口為餫河其地勢東傾蓋堰不足以<lb/>
時蓄洩也古甞於京口呂城奔牛為三閘皆莫詳其剏<lb/>
始璵甞觀史記丹徒水道自六朝來通呉㑹隋初有詔<lb/>
<pb n="KR2f0040_WYG_051-27a"/>
浚治則是閘在齊梁前巳有之宋陸放翁所謂自剏為<lb/>
是運河三閘已具其說近是大業之役閘當與河相為<lb/>
廢興而志不書至元符嘉泰始兩書修復則上下數百<lb/>
載間其缺而不書亦已多矣國朝洪武巳酉閘廢更導<lb/>
其支流東北出於堰為壩自是餫河不復通重載漕舟<lb/>
多出孟瀆河濟江江行險逺嵗不能無覆溺之患天順<lb/>
巳夘今冢宰崔公克讓為都御史巡撫江南因民之虞<lb/>
患也為言於朝請復建閘營度適宜委畀得人曽無幾<lb/>
<pb n="KR2f0040_WYG_051-27b"/>
何而五閘告成其在常境者犇牛下閘是也成化戊子<lb/>
都御史邢公克寛來繼謂奔牛猶有上閘其遺址尚存<lb/>
盍亦修建俾互為啓閉遂以其事付之常守卓君天錫<lb/>
而以武進邑丞宋瑛董役事給費於公帑役民於農隙<lb/>
其經畫之良成功之速與下閘等矣夫自堰廢為閘閘<lb/>
廢為壩言水利者時有訾病今閘與壩兩存之春夏水<lb/>
溢則由閘秋冬水涸則由壩壩可瀦而閘無壅也根遺<lb/>
跡筴成筭以開永圖夫豈樂因循而好自用者所能彷<lb/>
<pb n="KR2f0040_WYG_051-28a"/>
彿其一二哉閘成之明年同知謝君庭桂以屬予記夫<lb/>
國家自移都北京其材賦多取給東南正猶漢之山東<lb/>
唐之江淮也引渭穿渠含嘉轉漕當時最稱便利然水<lb/>
有底柱之險持異議者亦甞改作卒無成功是役於智<lb/>
巧而不觀形勢之順逆監古今之成敗者也近議亦有<lb/>
謂自七里港疏河越黄墳岡以受江水而崔公不用用<lb/>
之幾何不為褒斜取道而邢公繼之理其未備無事更<lb/>
遷其亦異於鑿三門以重為梁棧者逺矣二公敭歴臺<lb/>
<pb n="KR2f0040_WYG_051-28b"/>
省雅有才望其出殿南坼也威惠並行為國足用為輸<lb/>
將繇使脫險繫斯舉也餘可𩔖推卓君克承克引民不<lb/>
厲而功自倍施之守官用成佳政皆不可以不書夫書<lb/>
前人之跡以昭示後人俾嗣守之勿墜謝君之用心亦<lb/>
良厚矣於是乎書<lb/>
　　漕船志<hi>馬廷用</hi>
予鄉席君文同以進士出宰郯城入拜工部都水司主<lb/>
事奉命分司清江船厰甫至興利滌弊多所裨益逾年<lb/>
<pb n="KR2f0040_WYG_051-29a"/>
稍暇即於厰旁及分司左右皆樹大匾以標識之又通<lb/>
年代考據漕船沿革次第走使過南京屬予為之記文<lb/>
同為政知所重矣清江船厰在清河縣之南距淮安三<lb/>
十餘里因臨於淮水故名清江云其地平衍彌望曠然<lb/>
蓋南北一要衝也我太祖髙皇帝混一區宇定鼎金陵<lb/>
九州百夷任土作貢肆我太宗文皇帝中靖家邦益隆<lb/>
繼述於順天肇建北京爰命文武大臣各一貟濬閘河<lb/>
通舟楫以有海運轉輸之半行之未乆海運遂罷今所<lb/>
<pb n="KR2f0040_WYG_051-29b"/>
謂清江衛河二提舉司皆當時成議於為便宜可乆者<lb/>
累朝相承畧加損益至英廟時江南江北始限為船一<lb/>
萬一千七百有竒清江十九衛河十一後清江運船之<lb/>
數復析浙江南直𨽻等衛俾歸自成造𨽻於清江者惟<lb/>
南京鎮江江北直𨽻諸衛所而已每船價銀一百二十<lb/>
兩所徴船料初取諸江西湖廣四川福建直𨽻徽州諸<lb/>
郡縣民苦解納往返經年破産蕩家公私俱困軍士亦<lb/>
往往有支料不敷展轉陪補之患殆有緣此而鬻子出<lb/>
<pb n="KR2f0040_WYG_051-30a"/>
息轉相逋逃者有司具實以聞朝廷采羣議湖廣荆州<lb/>
府浙江杭州府直𨽻太平府委部官抽分以充清江衛<lb/>
河造船之用淮安抽分則令本司自領之通計每嵗例<lb/>
該銀二萬六百七十兩蘇杭淮三府人匠銀三千三十<lb/>
兩每嵗額造五百二十三隻江南諸省府不例數内迄<lb/>
今遵守以為定規頃者總督漕運右都御史安福張公<lb/>
總兵官都督同知合淝郭公奉詔入朝㑹同本部尚書<lb/>
曽公等首建大議復増入官銀二千三百七十兩總計<lb/>
<pb n="KR2f0040_WYG_051-30b"/>
官給銀二萬六千七十餘兩并各軍士原額自辦銀二<lb/>
萬三千七百餘兩總得每嵗共用銀五萬餘兩疲兵困<lb/>
卒頓覺少甦此晁大夫所謂節其力而不盡邵夫子所<lb/>
謂寛一分則民受一分之賜者也夫論大計者不惜小<lb/>
費圖逺效者不屑近功今計費而給之雖錙銖必較計<lb/>
艘而督之雖沈覆不恤加以羅織多事之吏爭衒虚名<lb/>
逺謗避嫌之人僅守成案數運之後為弊日滋吾恐軍<lb/>
民皆憊上下匱乏不知何拯救之方通融之術可以處<lb/>
<pb n="KR2f0040_WYG_051-31a"/>
此而後得耶嗟乎天地間財貨止有此數不在民則在<lb/>
官孔子曰節以制度曽子曰用之者舒正使劉晏諸人<lb/>
復用於世千岐萬徑徒爾紛更吾聖賢之語足矣理財<lb/>
之道要不過此庸系此於末簡為清江船厰志且以告<lb/>
夫將來從事者萬一吾君吾相有問焉當執此以對此<lb/>
予日夜所有事而愧未能也亦文同所以刻石之意也<lb/>
於是乎書<lb/>
　　清議篇<hi>唐龍</hi>
<pb n="KR2f0040_WYG_051-31b"/>
漕運錢穀之府乃露積於舟而持之者又動戾約束故<lb/>
奸利易滋獄訟煩興而不息焉特置理刑主事以掌其<lb/>
案厥職専矣其他不領於漕運若吏之掊剋有詞民之<lb/>
爭鬭有詞商之逋債有詞則一聴犯於有司而主事不<lb/>
與焉此不易之制也邇年理刑者不惟於漕運之牒而<lb/>
聴斷焉諸例所不與者一切傍侵兼受廣捕逮密羅織<lb/>
繁案牘日弊弊然越俎代庖官之僭也十羊九牧民之<lb/>
殘也清議咸不直之而[言*翕][言*翕]訿訿騰於道路達於京師<lb/>
<pb n="KR2f0040_WYG_051-32a"/>
減職禠銜者凡幾人於是當代者咸懼其來來者欲去<lb/>
去者欲速若不可一日居也嘉靖戊子春獲拜董漕之<lb/>
命都下士夫語以是故而憂之少宰中峯曰而今理刑<lb/>
者乃李子尚絅志明行潔達於政體毋用為憂四月涉<lb/>
淮之境上問之父老曰賢哉理刑問之齊民曰賢哉理<lb/>
刑既而夷考之吏之詞至辭民之詞至辭曰自有主者<lb/>
若商人爭猥瑣之利益弗屑以淆其政乃喜曰辨治哉<lb/>
慎度哉於是盡檢漕運諸刑牘次第授之則曰是乃攸<lb/>
<pb n="KR2f0040_WYG_051-32b"/>
司敢不審克之奸則詰蠧則翦貪則縶侵漁則割正一<lb/>
允以常刑而無所於貸令斯昭昭然至於疑者辨其誣<lb/>
寃者伸其理困者疏其滯哀矜惻怛又若不可以已繁<lb/>
詞不連於庭私謁不跡於户政有常經民弗擾矣由是<lb/>
清議秩然以定渢渢然興焉然則豈有不可居之不善<lb/>
斯不善爾居之善斯善爾李子方得代父老齊民赴予<lb/>
留之而不可得也乃著清議篇以彰之且欲其慎之終<lb/>
身云<hi>漁石文集</hi>
<pb n="KR2f0040_WYG_051-33a"/>
　　河議<hi>宋濓</hi>
宋潛溪曰比嵗河決不治上深憂之既遣平章政事嵬某<lb/>
御史中丞李某禮部尚書台哈布哈沈兩珪及白馬致祀<lb/>
又置行都水監専治河事而績用未之著乃下丞相㑹廷<lb/>
臣議其言人人殊濓則以為河源起自西北去中國為甚<lb/>
逺其勢湍悍難制非多為之委以殺其流未可以力勝也<lb/>
何也河源自吐畨朶甘思西鄙方七八十里有泉百餘泓<lb/>
若天之列宿然曰鄂端諾爾譯云星宿海也自海之西又<lb/>
<pb n="KR2f0040_WYG_051-33b"/>
匯為阿拉克諾爾二澤又東流為齊賔河而齊爾綽克<lb/>
之水由西合呼喇之水従南㑹雅爾楚之水復至自東<lb/>
南於是其流漸大曰托喀尼譯云黄河也河水東行又<lb/>
岐為九𣲖曰伊遜鄂羅木譯云九渡也水尚清淺可涉<lb/>
又東約行五百里始寖渾濁而其流益大朶甘思東北<lb/>
鄙有大山四時皆積雪曰伊拉瑪博囉又曰騰格哩哈<lb/>
達譯曰崑崙也自九渡東行可三千里乃至崑崙之南<lb/>
又東流過庫濟庫徳二地至哈喇博勒齊爾與納琳哈<lb/>
<pb n="KR2f0040_WYG_051-34a"/>
喇河合又合竒爾穆蘓二水乃折流轉西至崑崙北既<lb/>
復折而東北流至貴徳州其地名博勒齊爾自崑崙至此<lb/>
不啻三千里之逺又約行三百里至積石從積石上距<lb/>
星宿海蓋六千七百有餘里矣其來也既逺其注也必<lb/>
怒故神禹導河自積石至龍門南到華隂東下底柱及<lb/>
孟津洛汭至於大伾大伾而下釃為二渠北載之髙地<lb/>
過洚水至於大陸播為九河趨碣石入於渤海然自禹<lb/>
之後無水患者七百七十餘年此無他河之流分而其<lb/>
<pb n="KR2f0040_WYG_051-34b"/>
勢自平也周定王時河徙砱礫始改其故道九河之迹<lb/>
漸至湮塞至漢文時決酸棗東潰金隄孝武時決瓠子<lb/>
東南注鉅野通於淮泗汎郡十六害及梁楚此無他河<lb/>
之流不分而其勢益横也逮乎宣房之築道河北行二<lb/>
渠復禹舊跡其後又疏為屯氏諸河河且入於千乘縣<lb/>
徳棣之河復播為八而八十年又無水患矣及成帝時<lb/>
屯氏河塞又決於館陶及東郡金隄泛濫兖豫入平原<lb/>
千乘濟南凡灌四郡三十二縣由是而觀則河之分不<lb/>
<pb n="KR2f0040_WYG_051-35a"/>
分而其利害昭然又可覩已自漢至唐平決不常難以<lb/>
悉議至於宋時河又南決南渡之後遂由彭城合汴泗<lb/>
東南以入淮而向之故道又失矣夫以數千里湍悍難<lb/>
制之河而欲使一淮以疏其怒勢萬萬無此理也方今河<lb/>
破金隄輸漕鄆地幾千里悉為巨浸民生墊溺比古為<lb/>
尤甚莫若浚入舊淮河使其水南流復於故道然後導<lb/>
入新濟河分其半水使之北流以殺其力則河之患可<lb/>
平矣譬猶百人為一隊則其力全莫敢與爭鋒若以百<lb/>
<pb n="KR2f0040_WYG_051-35b"/>
分而為十則頓損又以十各分為一則全屈矣治河之<lb/>
要孰踰於此然而開闢之初洪水泛濫於天下禹出而<lb/>
治之水始由地中行耳蓋裁成天地之化必資人功而<lb/>
後就或者不知遂以河決歸於天事未易以人力强塞<lb/>
此迂儒之曲說最能僨事者也濓竊憤之因備著河源<lb/>
以見河勢之深且逺不分其流決不可治者如此儻有以<lb/>
聞於上則河之患庶幾其有瘳乎雖然此非濓一人之<lb/>
言也天下之公言也<hi>潛溪集</hi>
<pb n="KR2f0040_WYG_051-36a"/>
　按景濓此議作於至正間予甞聞前輩云禹貢曰導<lb/>
　河自積石未窮其源也漢張騫云河有兩源一出于<lb/>
　闐一出於葱嶺唐薛元鼎云得河源於崑崙蓋皆傳<lb/>
　聞耳迨元起沙漠太祖征西夏至黄河九渡蓋在崑<lb/>
　崙西南憲宗命錫里征西域六年拓地四萬里而河<lb/>
　則在域内所謂星宿海得之目覩也景濓引援示人<lb/>
　詳矣若夫治河多分其流亦確論也<lb/>
　　河源辨<hi>王鏊</hi>
<pb n="KR2f0040_WYG_051-36b"/>
客有問河源者王子曰是非予所及也雖然予以為必<lb/>
出於崑崙曰子何以知之曰予以理知之山與水同原<lb/>
天下之山起於崑崙天下之水出於崑崙無疑也曰子<lb/>
不聞乎昔元世祖欲窮河源遣使行四五干里至吐畨<lb/>
朶甘思西部有曰鄂端諾爾者華言星宿海也有水百<lb/>
泓望之如列星此河源也踰崑崙二十餘日矣予曰西<lb/>
域之跡發自張騫騫所歴諸國甚乆且逺東漢之世大<lb/>
秦條之安息至於海濵四萬里外重譯貢獻班超遣掾<lb/>
<pb n="KR2f0040_WYG_051-37a"/>
甘英窮臨西海而還皆未覩所謂崑崙也何元使得之<lb/>
易乎禹本紀言河出崑崙去嵩髙五萬里外國圖云從<lb/>
大晉西七萬里得崑崙之墟今元使行不及五千里云<lb/>
已踰之何崑崙之近乎自昔言崑崙者皆在西北元使<lb/>
所圖乃在西南何也兹則元使所謂崑崙者果崑崙乎<lb/>
所謂星宿海者果河源乎未可知也爾雅云河出崑崙<lb/>
墟色白并於七百川色黄山海經云崑崙之丘河水出<lb/>
焉東南流注於汜天之水洋水出焉西南流注於醜塗<lb/>
<pb n="KR2f0040_WYG_051-37b"/>
之水黒水出焉西流注於大杅淮南子云崑崙之墟河<lb/>
水出其東北<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>赤水出其東南<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>洋水出其西北<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>佛<lb/>
經阿耨山頂有大池水分流為四大水入中國者為黄<lb/>
河入東海其三入南海北海西海為弱水黒水之屬穆<lb/>
天子傳云阿耨達山出六大水西南有水名遥奴小東<lb/>
有水名薩罕又東有水名恒伽三水同出一山俱入恒<lb/>
水阿耨即崑崙也康泰扶南傳曰恒水之源出崑崙有<lb/>
五大源分流為諸水洛書曰河自崑崙出於重野逕積<lb/>
<pb n="KR2f0040_WYG_051-38a"/>
石為中國之河古書所紀先後一轍豈皆不可信而元<lb/>
使獨可信乎是為其得之親見也曰古之至人夫獨非<lb/>
親見鑿空以欺後世乎釋氏生於天竺穆王宴於瑶池<lb/>
夫豈非親見乎而疑之也然則元使其誣乎曰吾甞考<lb/>
之河有兩源一出于寘一出崑崙之墟且漢使亦甞窮<lb/>
河源矣謂出于寘其山多玉石采來天子案古圖書名<lb/>
其山為崑崙然非古所謂崑崙也元使所見其殆是乎<lb/>
若崑崙之墟彼固未之覩也且天竺諸國有身熱頭痛<lb/>
<pb n="KR2f0040_WYG_051-38b"/>
之坂縣度之阨熱風夏雪毒龍惡鬼猛虎獅子之害元<lb/>
使亦甞歴此乎淮南子載崑崙之上有木禾珠樹玉樹<lb/>
懸圃閬風十洲記謂弱水繞之上有金臺玉闕之類元<lb/>
使亦甞覩此乎雖其神怪恍惚不可盡信而河源之出<lb/>
於是不可誣也近有佛圖調者謂鍾山西六百里有崑<lb/>
崙郭璞謂别自有小崑崙也則崑崙固非一乎曰崑崙<lb/>
之逺近不一然則河源惡乎定曰水經云崑崙之西北<lb/>
河水出其東北<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>東南流入渤海其源一出于寘之南<lb/>
<pb n="KR2f0040_WYG_051-39a"/>
山北流與葱嶺合東注蒲昌海郭璞云河出崑崙潛行<lb/>
地下至于寘國復分流岐出合而東注鹽澤復行積石<lb/>
為中國河此定論也予見近世之論河源者每以一夫<lb/>
之目廢千古之論故為之辨<hi>山居雜著</hi>
　　除民之害<hi>丘濬</hi>
臣按天地間為民害者在天有旱潦之災在地有河海<lb/>
之患然雨𤾉之為旱潦也有時而人猶可以先事為之<lb/>
備若夫河海之患則有非人力所能為者矣雖非人力<lb/>
<pb n="KR2f0040_WYG_051-39b"/>
所能為而人君有志於為民者其忍坐視而付之無可<lb/>
奈何哉中國之水非一而黄河為大其源逺而髙其流<lb/>
大而疾其質渾而濁其為於中國也視諸水為甚焉自<lb/>
禹疏九河之後遷史河渠書述之詳矣臣請探厥本源<lb/>
自張騫使西域之後說者咸謂河出崑崙至元世祖始<lb/>
命其臣篤實者西窮河源得其源於吐蕃朶思甘之南<lb/>
曰星宿海四山之間有泉近百泓匯而為澤登髙望之<lb/>
若星宿然胡言所謂鄂端諾爾也其地在中國西南直<lb/>
<pb n="KR2f0040_WYG_051-40a"/>
四川馬湖府之正西三千餘里雲南麗江府之西北一<lb/>
千五百里較之崑崙殆為近焉自西而東合諸河水其<lb/>
流寖大東北流分為九渡行二十日至大雪山名騰格哩<lb/>
哈達即崑崙也繞崑崙之南折而東而北而西復繞崑<lb/>
崙之北又轉而東北行約二十餘日始入中國自貴徳<lb/>
西寧之境至積石經河州東北繞朔方上郡又東出境<lb/>
外經三受降城東勝等州又折東南出龍門過河中抵<lb/>
潼闗東出三門析津為孟津過虎牢而後奔放平壤吞<lb/>
<pb n="KR2f0040_WYG_051-40b"/>
納小水以百數勢益雄放無崇山巨磯以防閑之旁激<lb/>
奔潰不遵禹跡故虎牢以東距海口二三千里俱被其<lb/>
害方禹之導河其河蓋自西而東又轉而北之東以入<lb/>
海焉周定王五年河徙已非禹之故道漢元光三年河<lb/>
徙東郡東注勃海繼決瓠子又決館陶遂分為屯氏河<lb/>
二河相並而行元帝永光中河水始分流於博州屯氏<lb/>
河始塞後二年又決於平原則東入齊入青以達於海<lb/>
下流與漯川為一宋熈寧十年河又分為二派一合南<lb/>
<pb n="KR2f0040_WYG_051-41a"/>
清河入淮一合北清河入海是時淮僅受河之少半耳<lb/>
金之亡也河始自開封北衛州決入渦河以合於淮舊<lb/>
河在開封城北四十里東至虞城下達濟寧州界本朝<lb/>
洪武二十四年河決原武之黒陽山東經開封城北五<lb/>
里又南行至項城經潁州潁上東至夀州正陽鎮全入<lb/>
於淮而故道遂淤永樂九年復疏入故道正統十三年<lb/>
又決滎陽東過開封城之西南自是汴城在河之北矣<lb/>
又東南經陳留自亳入渦口又經䝉城至懷逺東北而<lb/>
<pb n="KR2f0040_WYG_051-41b"/>
入於淮焉抑通論之周以前河之勢自西而東而北漢<lb/>
以後河之勢自西而北而東宋以後迄于今則自西而<lb/>
東而又之南矣河之所至害亦隨之䘏民患者烏可不<lb/>
隨其所在而除之哉禮曰四瀆視諸侯謂之瀆者獨也<lb/>
以其獨入於海故江河淮濟皆名以瀆焉今以一淮而<lb/>
受大黄河之全蓋合二瀆而為一也自宋以前河自入<lb/>
海尚能為並河州郡之害况今河淮合一而清口又合<lb/>
沁泗沂三水以同歸於淮也哉曩時河水猶有所瀦如<lb/>
<pb n="KR2f0040_WYG_051-42a"/>
鉅野梁山等處猶有所分如屯氏赤河之類雖以元人<lb/>
排河入淮而東北入海之道猶微有存焉者今則以一<lb/>
准而受衆水之歸而無㳙滴之滲漏矣且我朝建國幽<lb/>
燕漕東南之粟以實京師必由濟博之境則河決不可<lb/>
使之東行一決而東則漕渠乾涸嵗運不至其害非獨<lb/>
在民生且移之國計矣今日河南之境自滎陽原武由<lb/>
西迤東歴睢陽亳潁以迄於濠淮之境民之受害而不<lb/>
聊生也甚矣坐視而不顧歟則河患日大民生日困失<lb/>
<pb n="KR2f0040_WYG_051-42b"/>
今不理則日甚一日或至於生他變設欲興工動衆疏<lb/>
塞並舉則又恐費用不貲功未必成而坐受困弊然則<lb/>
為今之計奈何孟子曰禹之治水水之道也又曰禹之<lb/>
治水也行其所無事也古今治水者要當大禹為法禹<lb/>
之導河既分為九以分殺其洶湧之勢復合九為一以<lb/>
迎合其奔放之衝萬世治水之法此其凖則也後世言<lb/>
治河者莫備於賈讓之三䇿然歴代所用者不出其下<lb/>
䇿而於上中二䇿蓋罕用焉往往違水之性逆水之勢<lb/>
<pb n="KR2f0040_WYG_051-43a"/>
而與水爭利其欲行也强而塞之其欲止也强而通之<lb/>
惜微眇之費而忘其所捐之大䕶已成之業而興夫難<lb/>
就之功捐民力於無用糜民財於不貲茍顧目前遑恤<lb/>
其後非徒無利而反有以致其害因之以召禍亂亦或<lb/>
有之顧又不如聴其自然而不治之為愈也臣愚以為<lb/>
今日河勢與前代不同前代只是治河今則兼治淮矣<lb/>
前代只是欲除其害今則兼資其用矣况今河流所經<lb/>
之處根本之所在財賦之所出聲名文物之所㑹所謂<lb/>
<pb n="KR2f0040_WYG_051-43b"/>
中國之脊者也有非偏方僻邑之可比烏可置之度外<lb/>
而不預有以講究其利害哉臣願明詔有司博求能浚<lb/>
川疏河者徴赴公車使各陳所見詳加考驗預見計定<lb/>
必須十全然後用之夫計䇿雖出於衆而剛斷則在於<lb/>
獨擇之審信之篤而用之專然後能成功耳不然作舎<lb/>
道傍甲是乙非又豈能有所成就哉臣因朱氏之言而<lb/>
求大禹之故深信賈讓上中二䇿以為可行蓋今日河<lb/>
流所以泛溢以為河南淮右無窮之害者良以兩瀆之<lb/>
<pb n="KR2f0040_WYG_051-44a"/>
水既合為一衆山之水又併以歸加以連年霖潦嵗嵗<lb/>
増益去冬之沮洳未乾嗣嵗之潢潦繼至疏之則無所<lb/>
於歸塞之則未易防遏遂使平原匯為巨浸桑蔴菽粟<lb/>
之場變為波浪魚鼈之區可嘆也已伊欲得上流之消<lb/>
洩必先使下流之疏通國家誠能不惜棄地不惜動民<lb/>
舎小以成其大棄少以就夫多權度其得失之孰急乘<lb/>
除其利害之孰甚毅然必不惑於浮議擇任心膂之臣<lb/>
委以便宜之權俾其治河流相地勢於其下流迤東之<lb/>
<pb n="KR2f0040_WYG_051-44b"/>
地擇其便利之所就其汙下之處條為數河以分水勢<lb/>
又於所條支河之旁地堪種稻之處依江南法創為圩<lb/>
田多作水門引水以資灌溉分疏之後水勢自然消減<lb/>
然後從下流而上於河身之中去其淤沙或推而盪滌<lb/>
之或挑而開通之使河身並深足以容水如是則中有<lb/>
所受不至於溢出而河之波不及於陸下有所納不至<lb/>
於束隘而河之委易達於海如是而又委任得人規置<lb/>
有法積以嵗月因時制宜隨見長智則害日除而利日<lb/>
<pb n="KR2f0040_WYG_051-45a"/>
興河南淮右之民庶其有瘳乎或曰若行此䇿是無故<lb/>
捐數百里膏腴之地其間破民廬舎壞民田囿發人墳<lb/>
墓不止一處其如人怨何嗚呼天子以天下為家一視<lb/>
同仁在此猶在彼也普天之下何者而非王土顧其利<lb/>
害之乘除孰多孰寡爾為萬世計不顧一時為天下計<lb/>
不徇一方為萬民計不恤一人賈讓有言瀕河十郡治<lb/>
隄嵗費萬萬及其大決所殘無數如出數年治河之費<lb/>
以業其所徙之民大漢方制萬里豈與河爭咫尺之利<lb/>
<pb n="KR2f0040_WYG_051-45b"/>
哉臣亦謂開封以南至於鳯陽每嵗河水渰沒中原膏<lb/>
腴之田何止數十萬頃今縱於迤東之地開為數河所<lb/>
費近海斥滷之地多不過數萬頃而已兩相比論果孰<lb/>
少哉請於所開之河偶值民居則官給以地而償其室<lb/>
廬偶損民業則官陪其償而免其租稅或與之價值或<lb/>
助之工作或徙之寛閑之鄉或撥與新墾之田民知上<lb/>
之所以勞動乎我者非為私亦何怨之有哉矧今鳯陽<lb/>
帝鄉園陵所在其所闗係尤大伏惟聖明留意萬一臣<lb/>
<pb n="KR2f0040_WYG_051-46a"/>
言可采或見之施行不勝幸甚<lb/>
　　治河論上<hi>邵寳</hi>
萬世言治水者必曰禹治水而不法禹可乎孟子曰禹<lb/>
之治水水之道也水之所以為水禹之所以為治無出<lb/>
此矣河也者天下之水之大者也禹之治水其詳見於<lb/>
禹貢其曰導河積石至於龍門南至於華隂東至於底<lb/>
柱又東至於孟津東過洛汭至於大伾北過洚水至於<lb/>
大陸乂北播為九河同為逆河入于海者皆順道之法<lb/>
<pb n="KR2f0040_WYG_051-46b"/>
初無障逆之說故能成府事之功而天下稱神其極至<lb/>
於地平天成焉由今觀之其所空之地甚廣所處之勢<lb/>
甚易所求之效甚小是故其成功也如此今之治水者<lb/>
其去禹也逺矣而所空之地乃狹於禹所處之勢乃難<lb/>
於禹所求之效乃大於禹欲其成功不亦難乎何謂所<lb/>
空之地狹於禹蓋禹之導河自大伾以下分播合同隨<lb/>
其所之而疏之不與爭利故水得其性而無衝決之患<lb/>
非無衝決也彼自衝決而非吾之所得與也今夫一杯<lb/>
<pb n="KR2f0040_WYG_051-47a"/>
之水舉而注之地必得方尺乃能容之其勢然也河自<lb/>
大伾以上水之在杯者也大伾以下水之在地者也以<lb/>
在地之水而欲拘束周旋如在杯之時大禹不能而况<lb/>
他人乎今河南山東郡縣棊布星列官亭民舎相比而<lb/>
居凡禹之所空以與水者今皆為吾有蓋吾無容水之<lb/>
地而非水據吾之地也固宜其有衝決之患也故曰所<lb/>
空之地狹於禹何謂所處之勢難於禹蓋甞觀禹之治<lb/>
矣隨處施功初無窒礙亦無拘限今北有臨清中有濟<lb/>
<pb n="KR2f0040_WYG_051-47b"/>
寧南有徐州皆轉漕要路而汴省在西南又為宗藩所<lb/>
在左盼右顧前瞻後望動則肘掣使水有知尚不能使<lb/>
之必隨吾意况水無情物也其能逶迤曲折以濟吾之<lb/>
事哉故曰所處之勢難於禹何謂所求之效大於禹蓋<lb/>
禹之所以為治去其墊溺之害而已此外無求焉今則<lb/>
賴之以漕不及汴矣又恐壞臨清也不及臨清矣又恐<lb/>
壞濟寧也不及濟寧矣又恐壞徐州也使皆無壞又恐<lb/>
漕渠不足於運也了是數者而後謂之治故曰所求之<lb/>
<pb n="KR2f0040_WYG_051-48a"/>
效大於禹以若地處若勢求若效雖禹復生恐其難矣<lb/>
而或者猶嘵嘵然曰某為上䇿某為下䇿某為中䇿則<lb/>
惑之甚也然則奈何奈何哉蘇子曰夷狄不可以中國<lb/>
之治治也求其大治必至於大亂先王知其然是故以<lb/>
不治治之治之以不治者乃所以深治之也某於河亦<lb/>
云<lb/>
　　治河論下<hi>邵寳</hi>
夫所謂治之以不治者非不欲治之也蓋難於其治也<lb/>
<pb n="KR2f0040_WYG_051-48b"/>
難於其治而遂不之治則其患有不可勝言者君子顧<lb/>
忍坐視吾無辜之百姓受兹酷烈哉今夫人有病其勢<lb/>
篤且死也將求醫以治之歟抑亦委之於不醫歟委之<lb/>
於不醫是待死而已矣是故謂河之不必治者待死而<lb/>
委之於不醫者也茍知求醫矣而謂其可恃以必不死<lb/>
且至千百年之夀此所謂不惟無益而又害之今之治<lb/>
河者何以異是是故亦治之以不治而巳矣蓋河自周<lb/>
定王時北徙漢氏而下决東郡決瓠子决魏之館陶分<lb/>
<pb n="KR2f0040_WYG_051-49a"/>
屯氏決清河靈烏瀆口其變非一議者或欲疏禹之故<lb/>
道或欲塞所決之口或欲分流以殺其衝決之勢或欲<lb/>
築堤以障其泛濫之虞或又有望氣用數而謂人力强<lb/>
塞未必可以應天者載考前史歴歴可見亦今日治河<lb/>
者之所熟講而飫聞者也雖成敗得失不能無辨然譬<lb/>
之醫者其皆一方乎茍不問其緩急先後執一方而求<lb/>
病之愈不愈則歸咎於方豈方之罪哉用方者之罪也<lb/>
取古之方隨其緩急先後而用之此所謂治之以不治<lb/>
<pb n="KR2f0040_WYG_051-49b"/>
者也故如漕渠急則張秋等壩所當先築而疏故道塞<lb/>
决口分流諸派次焉然故道若髙則不必於必疏新流<lb/>
若下則不必於必塞其間泛出旁溢或用疏法或用塞<lb/>
法以水治水吾無容心故曰取古之方隨其緩急先後<lb/>
而用之此之謂也今河之為患如一人之身而具百病<lb/>
者也朝輕而夕重表減而裏加雖有盧扁不能使之全<lb/>
愈也故必得良醫師坐守其側切脈觀色聴其聲音察<lb/>
其寒熱究其病之所由起盡心力救之如前所謂取古<lb/>
<pb n="KR2f0040_WYG_051-50a"/>
之方隨其緩急先後而用之者幸而愈則調理如故不<lb/>
幸而復發於此則改圖而治之是故有求醫無遺醫藥<lb/>
餌常備攻治常施而不必其成功要於不死而已矣故<lb/>
曰治之以不治今治河之大臣良醫師也工與料藥餌<lb/>
也凡所謂疏塞分築之類攻治之法也為今之計宜常<lb/>
設總理大臣更置其屬頻巡視謹調䕶任滿則代或加<lb/>
命使仍其職而不必其功之成備工與料而惟其所用<lb/>
焉可也然大臣之任其事在朝廷疏塞分築之類其事<lb/>
<pb n="KR2f0040_WYG_051-50b"/>
在大臣而所謂工與料者則在民矣民可使之困乎故<lb/>
治河非難也備工與料之為難也<hi>容春堂集</hi>
　　總理河道題名記<hi>于湛</hi>
王者宅中圖治必輓天下財賦以給經費我朝始由海<lb/>
運繼由陸運凡三變乃改今河運然地勢中髙南北迤<lb/>
邐就下乏水以濟濟水伏流齊魯隨地溢出為泉泉在<lb/>
東郡凡二百八十有竒各以近入汶泗洸沂諸水東流<lb/>
赴海文皇帝命工部尚書宋公禮修復㑹通河伐石起<lb/>
<pb n="KR2f0040_WYG_051-51a"/>
堰東遏諸水西注漕渠南北分流北流者㑹漳㑹衛上<lb/>
接白河南流者㑹河㑹淮下接寳應髙郵諸湖漕渠遂<lb/>
亘南北濬泉以廣其源建閘以節其流築隄以防其潰<lb/>
決列鋪舎以通其淤淺闢湖瀦以時其蓄洩引水灌洪<lb/>
以平其險阻備夫以供其役銓官以司其事董之以主<lb/>
事八各有專職臨之以郎中三各有分地監司守令亦<lb/>
與有責焉又以地廣事劇役衆費繁宗統不可以無人<lb/>
乃勑差大臣一人總理於上爰集衆思以舉羣䇿嵗輓<lb/>
<pb n="KR2f0040_WYG_051-51b"/>
東南四百萬石萬艘鱗次而進時當盛夏維揚迤北乘<lb/>
風揚帆南旺迤北順流放舟既脫海運之險亦無陸輓<lb/>
之勞四方萬國五材百貨罔不畢集民命獲全國計斯<lb/>
裕文皇開濟之功同於天地諸臣弼成之蹟要亦不可<lb/>
泯也禹貢一書紀神禹治水之蹟與典謨訓誥並列為<lb/>
經昭示罔極我朝前此效勞諸臣水部分司各有題名<lb/>
而總理大臣漫無所考豈非缺典耶嘉靖丁酉予承乏<lb/>
是任深用嘅惜乃搆亭公宇之東偏爰披往籍錄宋禮<lb/>
<pb n="KR2f0040_WYG_051-52a"/>
以下若干人立石題名而各疏履歴其下仍虛左方以<lb/>
俟遞書庶後來者有考焉或曰漕河之盡制以帝都之<lb/>
在燕也前代都平陽都闗中都洛陽都大梁並以黄河<lb/>
為運道寧有此勞費哉曰是不然夫東南以海為險西<lb/>
北以山為險遡海肆逆為難而乘髙犯順為易故西北<lb/>
世有邊塞之患自遼左至甘涼六鎮皆守山外去中原<lb/>
千有餘里惟幽薊一鎮獨守山内中原内地與敵僅隔<lb/>
一山而山復中缺為敵所窺安史之盜唐契丹之盜晉<lb/>
<pb n="KR2f0040_WYG_051-52b"/>
金元之弊宋率由此首難自昔有天下而以此地屬人<lb/>
未有能乆寧者竊謂扼强敵而障中原據上游而制六<lb/>
合孔子復生必從文皇帝之見矣曰都燕之利則既聞<lb/>
命矣海運由浙西不旬日可達都下較之河運費省而<lb/>
功倍丘文莊衍義補言之詳矣近年言者亦多厭河運<lb/>
之勞而欲舉文莊之䇿子顧極言河運之利而欲侈諸<lb/>
臣之功示諸乆逺何也曰海運之法作俑於秦效尤於<lb/>
元祖宗已棄之䇿三代以前未聞也文莊計漂溺之米<lb/>
<pb n="KR2f0040_WYG_051-53a"/>
而不計漂溺之人故以海運為便不知米漂而載米之<lb/>
舟駕舟之卒管卒之官能獨免乎考之元史至元二十<lb/>
八年海運漂米二十四萬五千六百有竒至大二年漂<lb/>
米二十萬九千六百有竒即如文莊言每舟載米千石<lb/>
用卒二十人則嵗溺而死者殆五六千人此元人海運<lb/>
之弊之明驗也若之何乃尤人而效之哉河運之費費<lb/>
於人所謂人亡人得者損上益下者王者以天下為家<lb/>
又奚恤哉曰海運誠不可復矣今之河運築堤建閘並<lb/>
<pb n="KR2f0040_WYG_051-53b"/>
以人勝時不常泰人不皆良能保無意外之變乎曰變<lb/>
不可保也海胡可蹈哉今之黄河經行河南之祥符者<lb/>
去衛河僅七十里鑿而通之萬夫一月之力也議者徒<lb/>
以衝決為難竊以為黄河之難不難於海也二道並設<lb/>
而各從其便常可也變亦可也是則可為也曰此尤不<lb/>
可之大者先朝河決張秋運道梗塞罄數省之力捐不<lb/>
貲之費再歴寒暑乃克底寧衆方幸其南子欲引之北<lb/>
吾不知其何說也如子之言且將為運道憂矣曰今之<lb/>
<pb n="KR2f0040_WYG_051-54a"/>
黄河固古之運道也昔固北行而今始南遷也民間舟<lb/>
楫往來如織未甞一日廢也在古則宜在今則否在南<lb/>
則利在北則否在民則可在公則否在海則易在河則<lb/>
難吾亦不知其何說也此不榖之見也謹併誌之<lb/>
　　漕河圖志敘<lb/>
予觀漕河圖志未甞不敬嘆我祖宗之聖謨神烈之宏<lb/>
逺也夫漢唐皆當王闗中矣宋甞都汴矣而漕挽有三<lb/>
門七津之險有海運難其故道猶存見者罔弗騰駭惟<lb/>
<pb n="KR2f0040_WYG_051-54b"/>
我國家則不然跨江入淮由河達濟四瀆畢涉舳艫相<lb/>
望者三千里雖有吕梁徐州二洪之險又皆疏鑿之命<lb/>
水部臣監臨之舟航利涉惟汶濟泉源或遇陽亢時出<lb/>
微細則疏沂泗諸水以益助之築閘置吏以啓閉之分<lb/>
命水部臣以轄之總命大臣以督之淺深惟均漕舟往<lb/>
來弗滯官軍樂於用命呉艭越艘燕商楚賈珍竒重貨<lb/>
嵗出而時至言笑自若視為坦途於乎其視漢唐宋之<lb/>
險且難者奚翅霄壤哉雖然漕挽者官軍之勞輸納者<lb/>
<pb n="KR2f0040_WYG_051-55a"/>
百姓之力也古者什而賦今則不然計畝輸糧徴逋索<lb/>
貢半歸官府百姓所食羡餘粃稗耳官軍兊運罔知寒<lb/>
暑牽䉡捩柁百倍其勞既入太倉固皆充軍國之用而<lb/>
冗食者蜂攢而蟻聚甚至錦衣玉食大半皆游手狡滑<lb/>
之徒是皆小人之所當必去者也讀聖賢書食天子祿<lb/>
如吾輩其亦有伐檀之風否乎<lb/>
漕河軍衛有司　府三　州十一　縣四十　衛二十<lb/>
　二　所一<lb/>
<pb n="KR2f0040_WYG_051-55b"/>
　　宛平縣　大興縣　通州　　通州左衛<lb/>
　　通州右衛　定邊衛　神武中衛　漷縣<lb/>
　　香河縣　營州前屯衛武清縣　武清衛<lb/>
　　天津衛　天津左衛　天津右衛　靜海縣<lb/>
　　霸州　　青縣　　興濟縣　滄州<lb/>
　　交河縣　南皮縣　東光縣　呉橋縣<lb/>
　　景州　　徳州　　徳州衛　徳州左衛<lb/>
　　故城縣　武城縣　恩縣　　夏津縣<lb/>
<pb n="KR2f0040_WYG_051-56a"/>
　　清河縣　臨清州　堂邑縣　博平縣<lb/>
　　東昌府　聊城縣　東昌衛　平山衛<lb/>
　　陽榖縣　東阿縣　夀張縣　東平州<lb/>
　　東平<hi>守禦千户所</hi>汶上縣　嘉祥縣　鉅野縣<lb/>
　　濟寧州　濟寧衛　鄒縣　　魚臺縣<lb/>
　　碭山縣　蕭縣　　豐縣　　沛縣<lb/>
　　徐州衛　徐州衛　徐州左　　邳州<lb/>
　　邳州衛　睢寧縣　宿遷縣　桃源縣<lb/>
<pb n="KR2f0040_WYG_051-56b"/>
　　清河縣　淮安府　山陽縣　淮安衛<lb/>
　　大河衛　寳應縣　髙郵州　髙郵衛<lb/>
　　揚州府　江都縣　揚州衛　儀真縣<lb/>
　　儀真衛<lb/>
漕河水程自通州至儀真水路三千里凡為驛四十有<lb/>
　二<lb/>
　　通州路河水馬驛至本州和合驛一百里<lb/>
　　和合驛至武清縣河西驛九十里<lb/>
<pb n="KR2f0040_WYG_051-57a"/>
　　河西驛至本縣楊村驛九十里<lb/>
　　楊村驛至本縣陽青驛八十里<lb/>
　　陽青驛至靜海縣奉新驛一百里<lb/>
　　奉新驛至青縣流河驛七十里<lb/>
　　流河驛至興濟縣乾寧驛七十里<lb/>
　　乾寧驛至滄州甎河驛七十里<lb/>
　　甎河驛至交河縣新橋驛七十里<lb/>
　　新橋驛至呉橋縣連<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>驛七十里<lb/>
<pb n="KR2f0040_WYG_051-57b"/>
　　連窩驛至徳州良店驛七十里<lb/>
　　良店驛至本州安徳驛七十里<lb/>
　　安徳驛至本州梁家庄驛七十里<lb/>
　　梁家庄驛至武城縣甲馬營驛一百十五里<lb/>
　　甲馬營驛至臨清州渡口驛七十里<lb/>
　　渡口驛至本州清源驛七十里<lb/>
　　清源驛至清平縣清陽驛六十里<lb/>
　　清陽驛至東昌府崇武驛七十里<lb/>
<pb n="KR2f0040_WYG_051-58a"/>
　　崇武驛至陽榖縣荆門驛八十五里<lb/>
　　荆門驛至東平州安山驛六十里<lb/>
　　安山驛至汶上縣開河驛七十里<lb/>
　　開河驛至濟寧州南城驛一百十里<lb/>
　　南城驛至本州魯橋驛五十五里<lb/>
　　魯橋驛至兖州府沙河驛六十五里<lb/>
　　沙河驛至沛縣泗亭驛六十里<lb/>
　　泗亭驛至徐州夾溝驛七十五里<lb/>
<pb n="KR2f0040_WYG_051-58b"/>
　　夾溝驛至本州彭城驛九十里<lb/>
　　彭城驛至本州房村驛六十里<lb/>
　　房村驛至邳州新安驛六十里<lb/>
　　新安驛至本州下邳驛六十里<lb/>
　　下邳驛至本州宜河驛六十里<lb/>
　　宜河驛至宿遷縣鍾吾驛六十里<lb/>
　　鍾吾驛至桃源縣古城驛六十里<lb/>
　　古城驛至本縣桃源驛六十里<lb/>
<pb n="KR2f0040_WYG_051-59a"/>
　　桃源驛至清河縣清口驛六十里<lb/>
　　清口驛至淮安府淮隂驛六十里<lb/>
　　淮隂驛至寳應縣安平驛八十里<lb/>
　　安平驛至髙郵州界首驛六十里<lb/>
　　界首驛至本州盂城驛六十里<lb/>
　　盂城驛至揚州府邵伯驛六十五里<lb/>
　　邵伯驛至本府廣陵驛四十五里<lb/>
　　廣陵驛至儀真縣儀真驛七十五里<lb/>
<pb n="KR2f0040_WYG_051-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録巻五十一<lb/>
</p>
<p>
</p>
  </div>
</body>
</text>
</TEI>
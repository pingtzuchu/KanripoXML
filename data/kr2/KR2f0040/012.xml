<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録巻十二</head> <lb/>
    <p>
<pb n="KR2f0040_WYG_012-1a"/>
欽定四庫全書<lb/>
　名臣經濟録巻十二<lb/>
　　　　　　　　　　　　　明　黃訓　編<lb/>
　内閣<lb/>
　　楊士竒傳録<hi>王直</hi>
太宗皇帝卽位遂擢爲編修時方開内閣於東角門内<lb/>
命解縉黄淮胡廣胡儼楊榮金㓜孜及公七人處其中<lb/>
典機密尋陞侍講上嘗諭公曰朕知爾文學親擢至此<lb/>
<pb n="KR2f0040_WYG_012-1b"/>
爾但盡心勿自疑畏公感上知遇忠勤不懈早夜孜孜<lb/>
以脩其職饒州朱季友獻所著書斥濂洛關閩之說上<lb/>
覽之怒曰此儒之賊也時禮部尚書李至剛翰林學士<lb/>
解縉侍讀胡廣及公侍側上示以其書縉曰惑世誣民<lb/>
莫甚於此至剛曰不罪之無以示儆宜杖之擯之四裔<lb/>
公曰當盡燬所著書庻幾不誤後人廣曰聞其人已七<lb/>
十燬書示儆足矣上曰謗先賢毁正道治之可拘常例<lb/>
耶遣行人押季友還饒州㑹布政使司及府縣官與其<lb/>
<pb n="KR2f0040_WYG_012-2a"/>
鄉士人明諭其罪而笞以示罰悉索其所著書焚之上<lb/>
復諭羣臣曰除惡不可不盡悉燬其所著書最是六年<lb/>
冬以巡狩北京詔天下命公視草上稱善又命與諸尚<lb/>
書觀之兵部尚書劉雋私與公曰請以有字易自字公<lb/>
善之衆謂二義不相逺且上旣稱善不必易公奏曰國<lb/>
家大體當用雋言上喜公能服善曰樂從善言則何由<lb/>
敗事由是益屬意於公明年車駕巡狩北京皇太子監<lb/>
國上命蹇義金忠黄淮與公職輔導九年上還南京一<lb/>
<pb n="KR2f0040_WYG_012-2b"/>
日召公問曰爾輔東宫久其所行果何如公以孝敬對<lb/>
上使言其實對曰凡有事宗廟祭物祭噐皆親閲去年<lb/>
將時享頭風作醫言當汗殿下曰汗卽不敢莅祭左右<lb/>
請遣人代斥之曰上以命我我又何遣人代乎遂親祭<lb/>
祭畢汗徧體勿藥病自愈每進御用物皆躬閲對識遣<lb/>
行不輕信下人車駕北征殿下不敢寧居恒日中昃始<lb/>
食駕還而後能安上曰此子道當然公曰古聖賢亦皆<lb/>
盡其當然者且殿下天資高或有過未嘗不知知之未<lb/>
<pb n="KR2f0040_WYG_012-3a"/>
嘗不速改又其存心愛人爲本將來必不負陛下付託<lb/>
之重上悅十四年上在北京聞高煦有異志還京師欲<lb/>
發其事疑未决獨召公問曰昨問蹇義漢府事對曰不<lb/>
知若朕未有知爾軰慮有離間不敢言今朕旣知矣爾<lb/>
言之何害公對曰臣與義事東宫外人無敢與臣對言<lb/>
者但漢王始封國雲南不肯行改青州又不行今知將<lb/>
徙都北京惟欲留守南京天下皆疑其心惟陛下善處<lb/>
之使早有定所全父子之恩爲永世之利上黙然起還<lb/>
<pb n="KR2f0040_WYG_012-3b"/>
宫後數日悉得其反狀及所爲戰具大怒褫其冠帯縶<lb/>
之西華門内東宫力捄解乃免遂命削其兩護衛處之<lb/>
樂安州曰此去北京甚邇卽其作禍可朝發而夕擒也<lb/>
二十二年八月太宗皇帝北征上賔學士楊榮歸自行<lb/>
在以聞仁宗皇帝卽遣皇太孫徃迎梓宫時京兵皆隨<lb/>
征在外城中空虛浮議籍籍慮趙府兵爲變因秘未發<lb/>
䘮皇太孫辭行啓曰出外有封章白事非印識無以防<lb/>
僞上然之顧急未有所與以問公公言上所用東宫圖<lb/>
<pb n="KR2f0040_WYG_012-4a"/>
書今間請暫假之行此一時之權歸卽進納上卽取付<lb/>
太孫曰啓事以此封識此亦久當歸汝汝就留之旣而<lb/>
謂公曰卿言誠是昔大行臨御儲位久未定浮議喧騰<lb/>
吾今就以付之浮議何由興九月癸未禮部尚書吕震<lb/>
言於上曰今䘮服已踰二十七日請如太祖倣漢制易<lb/>
吉服上時未有荅震退徧謂羣臣明旦釋服從吉公謂<lb/>
震曰今未可比此例盖洪武中有遺詔且仁孝皇后崩<lb/>
太宗皇帝縗服後仍服素衣冠絰帶者數月今上於皇<lb/>
<pb n="KR2f0040_WYG_012-4b"/>
考可遽卽吉乎震厲聲曰朝廷事爾每執異尚書蹇義<lb/>
兼取二說明旦君臣皆素衣冠黒角帶遂以聞上亦未<lb/>
荅明旦上素冠麻衣麻絰出視朝文臣惟學士武臣惟<lb/>
英國公如上所服罷朝上諭左右大臣曰吕震昨奏當<lb/>
易服朕聴臣下易之梓宫在殯吾豈忍易士奇所執是<lb/>
也時天下方面大臣及羣有司皆朝京師兵部尚書李<lb/>
慶言於上曰民間畜馬蕃巳散之軍伍尚餘數千請令<lb/>
朝覲官領之少甦民力正官領牡馬佐二官領牝馬餘<lb/>
<pb n="KR2f0040_WYG_012-5a"/>
領多寡有差太僕苑馬寺歲課其息有虧罰與民同公<lb/>
謂慶不可慶忿不納公獨奏曰朝廷求賢任官今乃使<lb/>
養馬而課責與民同豈貴賢賤畜之意乎明日復奏曰<lb/>
必行此令天下賢者誰復肯仕盖虧損十馬必責賠償<lb/>
破家産累子孫朝廷何爲負此名於天下後世乎上許<lb/>
出内批罷其事不報明日公又言兵部巳督朝覲官領<lb/>
馬所領多生駒南人脆弱不能控制立視其奔逸號泣<lb/>
於道路臣恐將來逺慮者非但不願仕亦無志學問此<lb/>
<pb n="KR2f0040_WYG_012-5b"/>
令之失非小上曰偶忘之吾當卽批出不爽也午刻上<lb/>
御思善門召公諭曰内批豈眞忘之朕聞李慶吕震軰<lb/>
皆忿卿朕念卿孤立恐爲衆所傷不欲因卿言而罷今<lb/>
有名矣岀示一章乃陕西按察使陳智言畜馬不便命<lb/>
公據此草勑止散馬公頓首言陛下知臣臣不孤矣但<lb/>
馬巳領者當何如上曰已領者准洪武中官員乘馬例<lb/>
不責生息虧損不責償未領者止勿給復謂公曰繼今<lb/>
令有不便惟密與朕言李慶軰不識大體不足語也大<lb/>
<pb n="KR2f0040_WYG_012-6a"/>
理少卿弋謙數言事過於矯激尚書李震呉中都御史<lb/>
劉觀侍即呉廷用等交奏其賣直沽名上頗厭之公進<lb/>
曰謙雖昧於大體盖亦感恩圖報耳古人有言主聖則<lb/>
臣直惟陛下容之上以衆言猶不懌因免謙朝而使視<lb/>
事如故公又進言曰陛下有詔求言言不當者不之罪<lb/>
今謙因言取咎朝臣皆以言爲戒且四方朝覲之臣咸<lb/>
在豈能盡知謙過失若傳之於逺人將謂朝廷不能容<lb/>
直言上惕然曰朕非惡謙言事其言自有過實者卿可<lb/>
<pb n="KR2f0040_WYG_012-6b"/>
以朕心諭衆人公曰此非臣言所當諭當以璽書開喻<lb/>
可也上遂命公書勅引過而待謙如初令百官言事毋<lb/>
以謙爲戒由是天下曉然知聖德之實上嘗論科舉之<lb/>
弊公曰科舉雖兼取南北士上曰北人學問不逮南人<lb/>
公曰長才大噐多出北方豈但南人有文可用也上曰<lb/>
然則將如何公曰試卷例緘其姓名請於外書南北二<lb/>
字如當取百人則南六十北四十南北人才皆入於用<lb/>
矣上曰北方得進則北方學者亦感𤼵興起徃年北士<lb/>
<pb n="KR2f0040_WYG_012-7a"/>
少自科目進者故怠惰成風卿言良是命與禮部計議<lb/>
以聞議定未上而宫車晏駕宣宗卽位遂行之宣德七<lb/>
年高煦反車駕親征罪人旣得師還尚書陳山來迎見<lb/>
上請乘勢移師彰德襲執趙王則朝廷永無憂矣上疑<lb/>
之以問楊榮榮力贊其决又語蹇義夏原吉二人依違<lb/>
其間榮遂傳㫖令公草勅詰趙王公曰事當有實天地<lb/>
鬼神豈可欺哉今當以何爲辭榮曰令逆黨言實與趙<lb/>
謀即是矣何患無辭公曰如此能服人心否乎徃見蹇<lb/>
<pb n="KR2f0040_WYG_012-7b"/>
夏反復言不可狀蹇夏曰卽如公言當若何公曰朝廷<lb/>
重尊屬厚待之有疑則嚴防之當必無虞而於國體正<lb/>
矣二人曰上今特信榮言不係吾軰可否也公復見榮<lb/>
曰太宗皇帝惟三子今上惟二叔其有罪者不可恕無<lb/>
罪者當加厚庻幾仰慰皇祖之靈榮意未解曰汝不草<lb/>
勅則吾當以聞時惟楊溥與公意合溥曰吾二人俱請<lb/>
入見明其大義榮先趨入公二人繼之門者不納俄復<lb/>
召蹇夏蹇夏以公言白之上不懌而止車駕還京師意<lb/>
<pb n="KR2f0040_WYG_012-8a"/>
大悟不復論彰德事然言者猶喋喋上皆不聴特召公<lb/>
曰論趙王者日益多當如何公對曰今日宗室惟趙王<lb/>
於陛下爲最親當思保全之豈可惑羣言上曰吾亦思<lb/>
之皇考於趙王最友愛且吾惟此一叔奈何不愛今思<lb/>
所以保全之道欲封羣言示之俾自處公曰更得一璽<lb/>
書諭之尤好遂遣廣平侯袁容都御史劉觀持勅書徃<lb/>
諭且示以衆言趙王得書喜曰吾生矣卽獻護衛上表<lb/>
謝恩而言者頓息上待趙王日親厚而薄陳山竟疎斥<lb/>
<pb n="KR2f0040_WYG_012-8b"/>
之旣久召公諭曰吾待趙叔不失親親之禮爾有力焉<lb/>
賜公白金文綺楮幣二年十月黎利遣人進前安南陳<lb/>
王嫡孫暠表乞立爲陳氏後辭甚懇切上亦厭兵欲從<lb/>
之大臣有言此黎利之譎當益發兵誅之或以爲與之<lb/>
無名徒示弱於天下上召公與榮謀之榮曰永樂中費<lb/>
數萬人命得此至今勞者未息困者未甦因其請而與<lb/>
之便公曰榮言當從初求立陳氏後者太宗皇帝之心<lb/>
求之未得乃郡縣其地十數年兵民困於交阯極矣此<lb/>
<pb n="KR2f0040_WYG_012-9a"/>
皆祖宗之赤子體祖宗之初心保祖宗之赤子正陛下<lb/>
盛德何謂無名漢棄珠厓前史爲美何謂示弱臣侍仁<lb/>
宗皇帝久聖心每憾此事有意外之慮願陛下勿疑上<lb/>
意遂决公又言方面及郡守請令京官三品以上及布<lb/>
政按察薦舉務取㢘公端厚能爲國爲民者吏部審其<lb/>
可用奏授以官後犯贓罪併坐舉者凢因保舉授官而<lb/>
有指告其罪者先逮問餘人有騐然後及之庻不爲小<lb/>
人所誣年來吏員太冗多有昏愚不通請令六部都察<lb/>
<pb n="KR2f0040_WYG_012-9b"/>
院同考試選擇而用之軍民中有文學才行卓然岀衆<lb/>
智謀材勇精於武畧者亦宜察舉唐虞之世罰弗及嗣<lb/>
今極刑之家有賢子弟例不許進用上曰舜殛鯀用禹<lb/>
聖人至公之心也今除謀反大逆外其餘犯者子弟有<lb/>
文學材行幷聴舉用時有言方靣官及府州正官專用<lb/>
保舉卽是恩岀於下欲如洪武永樂故事皆令吏部選<lb/>
除上命公與楊溥議之公等上疏曰宣德七年以前藩<lb/>
憲二司及府州正官多不得人百姓受害是以宣宗皇<lb/>
<pb n="KR2f0040_WYG_012-10a"/>
帝勑令大臣保舉自兹以後多得其人間有一二非才<lb/>
盖縁舉主審察不至亦或實是狥私所司不行紏舉以<lb/>
致如此大抵宣宗皇帝求賢養民之心皆上體祖宗之<lb/>
心非是有所更改昔堯舜禹湯文武及我朝祖宗相承<lb/>
爲政皆有因時損益之宜宣宗皇帝臨御之時體祖宗<lb/>
之心以行仁民之政者尚多保官乃第一事當時不聞<lb/>
人有異言多以得人爲喜唐太宗力行仁義命在京三<lb/>
品以上官舉郡縣守令後來致天下斗米三錢之效明<lb/>
<pb n="KR2f0040_WYG_012-10b"/>
監在前可無疑也聖㫖所諭保官則恩岀於下切縁衆<lb/>
臣舉保吏部審擇具名奏請聖意允俞然後授官不允<lb/>
卽不得除授恩實非岀於下也近年有等京官無人舉<lb/>
保造爲謗語專欲隳壞先帝良法則小人皆得升用小<lb/>
人日進君子日退天下何由治乎伏望聖㫁只依先皇<lb/>
帝勑㫖而行但所舉之人後有犯贓必湏明正舉主之<lb/>
罪則人知謹畏不敢濫舉官必得人臣受四朝大恩慚<lb/>
無寸補惟念用人賢否生民休戚國家治忽所關是以<lb/>
<pb n="KR2f0040_WYG_012-11a"/>
竭誠盡言惟聖明裁擇詔如公議公處心公正論事必<lb/>
當大體常扶君子而抑小人羣臣有罹譛毁而非辜者<lb/>
必盡誠爲之伸解有恣貪邪不悛者必正言其不可用<lb/>
三朝史事皆公總裁是是非非悉徴諸實每語同列曰<lb/>
天下萬世之事當以天下萬世之心處之如有一毫私<lb/>
意不論厚薄皆當獲罪神明所舉賢才列於中外者五<lb/>
十餘人皆能正已恤民盖公取人必先德行而後才能<lb/>
無問識與不識愽詢於衆而信乃舉以此不得於公者<lb/>
<pb n="KR2f0040_WYG_012-11b"/>
怨誹忿興不恤也<lb/>
　　楊榮傳録<hi>王直</hi>
公㓜聰悟絶倫喜讀書善講說當時大奇之事大父母<lb/>
父母盡孝敬處内外屬皆有禮弱冠已有濟物之施公<lb/>
輔之志朝之公卿大臣道建安者皆重之由邑庠生領<lb/>
鄉薦第一遂取進士入翰林爲編修太宗卽位選儒臣<lb/>
六七人寘内閣典辭命而公在焉陞修撰尋陞侍讀修<lb/>
古今列女傳仁宗皇帝正儲位以公爲諭德兼侍讀太<lb/>
<pb n="KR2f0040_WYG_012-12a"/>
宗嘉其勤謂曰卿朝夕左右敬慎不懈恒情保初易保<lb/>
終難朕常思保全之道卿亦宜謹厥終賜之二品服上<lb/>
恢𢎞逺畧經營四方公獨以警敏勤於外嘗命徃甘肅<lb/>
視師及還規畫皆稱㫖且言其山川形勢軍民休戚城<lb/>
堡虚實上恱永樂七年當從幸北京適聞母䘮奪情以<lb/>
行時何福守甘肅言敵人布哈等率衆來歸詔公與福<lb/>
議所以處之者旣還又命持節至軍封福爲寧逺侯且<lb/>
命過寧夏與寧陽侯陳懋飭邉務歸奏便宜十事上嘉<lb/>
<pb n="KR2f0040_WYG_012-12b"/>
納之從征北敵師至驢駒河而還軍士乏食公以爲言<lb/>
上命供御之贏盡給之令軍中有餘者貸不足歸而倍<lb/>
償衆頼以全甘肅守將西寧侯宋琥言邊人婁達衮等<lb/>
依赤斤塔爾尼將爲邉患勑豐城侯李彬討之令公徃<lb/>
經畧時草枯水凍士馬不可動公歸奏小敵無能爲不<lb/>
足以動大軍遂止而叛者亦復歸附寧夏報敵入㓂上<lb/>
以問公公對曰寧夏士勇邉實㓂不能持久今去矣巳<lb/>
而果然浙之麗水閩之政和有㓂二千餘兵部請𤼵兵<lb/>
<pb n="KR2f0040_WYG_012-13a"/>
勦之公奏曰愚民窘於衣食剽掠求活耳急之則益生<lb/>
變臣以爲莫若招撫便從之果順服太宗屢北征公必<lb/>
在行軍中宻務多命公掌之决機𤼵䇿亦使參預眷待<lb/>
與公侯等上嘗語公曰東宫歴事久閑於政務朕歸悉<lb/>
以軍國事委之如何公對曰殿下孝友仁厚天下屬心<lb/>
允稱皇上付託車駕還至榆木川疾甚召公等受遺命<lb/>
傳位皇太子上崩公與左右中貴人奉歛如禮以去京<lb/>
尚逺戒勿發䘮整軍旅嚴號令而與中官海壽馳還報<lb/>
<pb n="KR2f0040_WYG_012-13b"/>
仁宗致大行遺命仁宗卽位禮儀詔赦公與二三大臣<lb/>
計議條奏行之仁宗崩宣宗爲皇太子在南京遺命徴<lb/>
還嗣位公徃迎於德州由是益任公公亦益盡力高煦<lb/>
反公力贊親征及累岀巡邉公皆從今上卽位待公益<lb/>
重而公謀國益盡心有大事衆取决焉累朝眷遇恩賜<lb/>
之隆前後不可計雖元勲世戚不過也公祗事列聖凢<lb/>
四十年未嘗去禁近每四鼓起俟朝雖風雨寒暑不變<lb/>
日親所事至或廢飡嘗廹暮而後返初脩髙廟實録其<lb/>
<pb n="KR2f0040_WYG_012-14a"/>
後三朝史事皆公與總裁紀載詳備實而不華京闈鄉<lb/>
試典文衡者一廷試讀卷者九其文施於國家與凢碑<lb/>
銘序記之散於天下者人皆傳誦之其於武事尤諳練<lb/>
將士之勇怯饋運之難易邉鄙之利害道里之迂直靡<lb/>
不知故凢承顧問與籌筭皆能適事宜體國之心老而<lb/>
彌篤嘉謀至計造膝而言所以禆益於上惠利於下者<lb/>
盖多矣<lb/>
　　文章正宗對<hi>楊士奇</hi>
<pb n="KR2f0040_WYG_012-14b"/>
殿下監國視朝之暇專意文事因覧文章正宗一日諭<lb/>
臣士奇曰真德秀學識甚正選輯此書有益學者臣對<lb/>
曰德秀是道學之儒所以志識端正其所著大學衍義<lb/>
一書大有益學者及朝廷爲君不可不知爲臣不可不<lb/>
知君臣不觀大學衍義則其爲治皆苟而已殿下卽召<lb/>
翰林典籍取閲旣大喜曰此爲治之條例監戒不可無<lb/>
因留一部朝夕自閲一部命翻刻以賜諸子且諭臣士<lb/>
奇曰果然爲臣亦所當知遂賜臣一部盖殿下汲汲於<lb/>
<pb n="KR2f0040_WYG_012-15a"/>
善道如此<lb/>
　　詩法對<hi>楊士奇</hi>
永樂七年贊善王汝玉每日於文蕐後殿道說賦詩之<lb/>
法一日殿下顧臣士奇曰古人爲詩者其髙下優劣何<lb/>
如對曰詩以言志明良喜起之歌南薫之詩是唐虞君<lb/>
之志最爲尚矣後來如漢髙大風歌唐太宗雪耻酧百<lb/>
王除兇報千古之作則所尚者覇力皆非王道漢武帝<lb/>
秋風辭氣志巳衰如隋煬帝陳後主所爲則萬世之監<lb/>
<pb n="KR2f0040_WYG_012-15b"/>
戒也如殿下明道玩經之餘欲娯意於文事則兩漢詔<lb/>
令亦可觀非獨文辭髙簡近古其間亦有可禆益治道<lb/>
如詩人無益之辭不足爲也殿下曰太祖髙皇帝有詩<lb/>
集甚多何謂詩不足爲對曰帝王之學所重者不在作<lb/>
詩太祖皇帝聖學之大者在尚書註諸書作詩特其餘<lb/>
事於今殿下之學當致力於重且大者其餘事可姑緩<lb/>
殿下又曰世之儒者亦作詩否對曰儒者鮮不作詩然<lb/>
儒之品有髙下髙者道德之儒若記誦辭章前軰君子<lb/>
<pb n="KR2f0040_WYG_012-16a"/>
謂之俗儒爲人主尤當致辨於此<lb/>
　　詔初卽位事宜<hi>楊士奇</hi>
伏見自古人君卽位之初中外軍民其心未一但在朝<lb/>
廷處置得當則有備無患臣謹將見今合行事宜開具<lb/>
謹題請㫖<lb/>
一今皇上卽位之初必須整軍政以壯國威宜勑五府<lb/>
　及兵部整理軍馬委官操練提督以備非常幷勑各<lb/>
　處總兵鎮守官撫恤軍民操練軍馬嚴整守備遇草<lb/>
<pb n="KR2f0040_WYG_012-16b"/>
　㓂生𤼵相機勦滅<lb/>
一南京雖有内太監王貴通等外有襄城伯李隆在彼<lb/>
　備禦然係國家根本之地今當特賜勑諭使之謹慎<lb/>
　闗防操練軍馬以鎮伏小人之心更須老成忠直之<lb/>
　人與之一同計議事務臣切見南京戸部尚書黄福<lb/>
　老成忠直欲請勑令黄福就彼參贊軍務仍勑王貴<lb/>
　通李隆等凢一應事務俱與黄福計議停當然後施<lb/>
　行庻幾根本堅固事無踈失幷勑南京内外衙門今<lb/>
<pb n="KR2f0040_WYG_012-17a"/>
　後非奉勑㫖不許擅自差人岀外擾害軍民<lb/>
一淮安是南北要衝之地見有都指揮王瑜吳亮在彼<lb/>
　提督漕運幷鎮守合無特頒勑諭令其撫恤軍民操<lb/>
　練軍馬嚴加守備<lb/>
一江西湖廣山東河南去年旱災人民缺食慮恐無藉<lb/>
　之徒嘯聚爲非不可不防合無分委文武大臣各一<lb/>
　員前去鎮守或一年或二年諸事平安取囘京用<lb/>
一南京直𨽻縁江上下及北京直𨽻徑抵南京縁河等<lb/>
<pb n="KR2f0040_WYG_012-17b"/>
　處屢有强盗岀没殺傷人命刼掠財物此等兇徒積<lb/>
　久則勢盛不可不早除南京等地方合無勑襄城伯<lb/>
　李隆等差委的當㢘幹頭目幷公正御史緝捕北京<lb/>
　等地方合無勑差錦衣衛指揮劉源馬順及公正御<lb/>
　史分領的當官校緝捕務要盗賊屏息道路無虞<lb/>
一北京城内外見有强盗搶刼合無勑錦衣衛及五城<lb/>
　兵馬司嚴督官校弓兵分廵地方嚴加緝捕但各地<lb/>
　方今後人民有被搶刼者責有所歸<lb/>
<pb n="KR2f0040_WYG_012-18a"/>
一陕西甘肅寧夏大同宣府開平縁邉去處多缺軍馬<lb/>
　操備今威拉猖獗慮恐此㓂侵邉欲請勑諭邉將及<lb/>
　守邉頭目凢缺馬之處於本處行太僕寺及苑馬寺<lb/>
　關用仍開數奏聞其西畨等處進貢馬疋除上等好<lb/>
　馬令進來京其中等下等馬悉留邉上給軍騎操亦<lb/>
　具數付進貢之人奏聞以憑給與馬價<lb/>
一威拉之㓂旣滅阿嚕台其勢方盛至三四月草青之<lb/>
　時或恐犯邉不可不備其陕西見調在京操備官軍<lb/>
<pb n="KR2f0040_WYG_012-18b"/>
　合無令兵部同英國公成國公等一同計議𤼵囘各<lb/>
　衛所操練遇有賊㓂以便調用如馬軍無馬者就北<lb/>
　京太僕寺領去騎操<lb/>
一雲南極邉之地蠻夷雜處最難馴服比聞總兵官黔<lb/>
　國公沐晟年老多疾其弟都督同知沐昻見掌雲南<lb/>
　都司事去冬進馬到京至今未去合無量加恩賞賜<lb/>
　以勅諭令馳驛囘還贊輔黔國公撫綏逺夷鎮靖邉<lb/>
　境<lb/>
<pb n="KR2f0040_WYG_012-19a"/>
一陕西臨洮都督僉事趙安係極邉歴練老成頭目本<lb/>
　官去年朝貢到京至今未囘合無量加恩賞賜以勑<lb/>
　諭令馳驛囘還綏撫夷人謹守邉方<lb/>
一在京行事校尉多有在外假公營私挾制官府欺騙<lb/>
　平人瞞昧朝廷如此先唐賽兒及漢庻人謀反行事<lb/>
　官校明知其事不報及官員軍民實有罪犯者皆得<lb/>
　以財買免却將有仇平人妄揑其罪報官法司畏懼<lb/>
　行事之勢恐禍及己但係行事校尉報來者更不與<lb/>
<pb n="KR2f0040_WYG_012-19b"/>
　之分辨只栲打招認以致平人負寃者多今錦衣衛<lb/>
　提督行事者非一員行事校尉亦數百人合無止令<lb/>
　一員公正指揮提督行事亦量減校尉庶使平人少<lb/>
　寃<lb/>
一官員冗濫虛縻俸禄者多其京官及在外方面官員<lb/>
　合無從吏部都察院考察其府縣及鹽運司行太僕<lb/>
　寺苑馬寺倉庫稅課等雜職官合無令按察司廵按<lb/>
　御史考察但有㢘勤愛民者留老病闒茸貪酷者起<lb/>
<pb n="KR2f0040_WYG_012-20a"/>
　送吏部<lb/>
一各王府官多有缺員合無令吏部選有才學文行者<lb/>
　除授前去盡心輔導庻俾各王遵守禮法<lb/>
一近䝉恩詔寛恤軍民其在京内外衙門正當上體朝<lb/>
　廷欽恤之意凢事務從簡省合無頒勑令内外各衙<lb/>
　門將應合裁省事宜具奏取自上裁<lb/>
一教坊司在外取來樂工甚多虚費錢糧無益於事合<lb/>
　無量留供應外其餘放還原籍與民一體當差<lb/>
<pb n="KR2f0040_WYG_012-20b"/>
　　開經筵疏<hi>楊士竒</hi>
伏惟皇上肇登寳位上以繼承列聖下以統御萬民必<lb/>
明堯舜禹湯文武之道以興唐虞三代之治則宗社永<lb/>
安皇圖永固天下䝉福永逺太平然其根本在致力於<lb/>
聖學自古聖賢之君未有不學而能致治者也去年十<lb/>
月内宣宗皇帝御左順門召臣士奇諭之曰明年春煖<lb/>
東宫出文華殿讀書凡内外侍從俱用慎擇賢良㢘謹<lb/>
之臣臣士奇叩頭對曰此國家第一事正維其時伏望<lb/>
<pb n="KR2f0040_WYG_012-21a"/>
皇上留心不幸宣宗皇帝上賔中外皆同哀戚之心臣<lb/>
未敢遽言然此事至重不敢久黙伏望山陵畢日早開<lb/>
經筵以進聖學臣等深切惓惓之至謹以合行事宜陳<lb/>
奏伏惟采納謹具奏聞<lb/>
一自古人君成德必先於學未有不學而能成德者尚<lb/>
　書曰王人求多聞時維建事學於古訓乃有獲經筵<lb/>
　侍講之官實爲學之資今皇上進學養德當預擇講<lb/>
　官必得問學貫通言行端正老成重厚識逹大體者<lb/>
<pb n="KR2f0040_WYG_012-21b"/>
　數人以供其職庶以上副先帝之意乞預命吏部禮<lb/>
　部翰林院公同推舉具名陳奏取自上裁如或其人<lb/>
　學術不正立心行已素無善譽者不得濫預盖師友<lb/>
　之臣卽他日輔導之臣不可不謹擇<lb/>
一天子就學其事體與皇太子親王不同乞先命禮部<lb/>
　翰林院詳定講筵禮儀陳奏<lb/>
一皇上聖德正在今日輔養本原書曰僕臣正厥后克<lb/>
　正僕臣䛕厥后自聖后德惟臣不德惟臣盖言僕臣<lb/>
<pb n="KR2f0040_WYG_012-22a"/>
　賢否係君德重輕如此自古聖賢之君左右使令必<lb/>
　用正人今皇上富於春秋凢起居岀入一應隨侍及<lb/>
　使用之人皆宜選擇行巳端莊立心正直者使在左<lb/>
　右庻不正之言不正之習悉皆屛逺不得以上惑聰<lb/>
　明此事關係最重伏望太皇太后陛下皇太后殿下<lb/>
　皆留聖心爲皇上慎選左右隨侍及使用之人如或<lb/>
　其人舉動輕佻語言䙝慢立心行巳不正者皆宜早<lb/>
　去之若不早去隨侍旣久情意相洽不覺其非言聴<lb/>
<pb n="KR2f0040_WYG_012-22b"/>
　計從後來欲去其勢難矣古語云與善人處如入芝<lb/>
　蘭之室與不善人處如入鮑魚之肆盖言慎所漸染<lb/>
　也此在常人尚須謹擇何况天子之左右伏望太皇<lb/>
　太后陛下皇太后殿下萬萬留意臣深受國恩無能<lb/>
　補報惓惓愚忠不敢不盡伏乞采納實宗社生民萬<lb/>
　年太平之福<lb/>
　　預備倉奏<hi>楊溥</hi>
伏聞堯湯之世不免水旱之患而不聞堯湯之民至於<lb/>
<pb n="KR2f0040_WYG_012-23a"/>
甚艱難者盖預有備也凡古聖賢之君皆有預備之政<lb/>
太祖髙皇帝惓惓以生民爲心凢有預備皆有定制洪<lb/>
武年間每縣於四境設立四倉用官鈔糴榖儲貯其中<lb/>
又於近倉之處僉㸃大戸看守以備荒年賑貸官藉其<lb/>
數歛散皆有定規又於縣之各鄉相地所宜開濬陂塘<lb/>
及修築濵江近河損壞隄岸以備水旱耕農甚便皆萬<lb/>
世之利自洪武以後有司雜務日繁前項便民之事率<lb/>
無暇及該部雖有行移亦皆視爲文具是以一遇水旱<lb/>
<pb n="KR2f0040_WYG_012-23b"/>
饑荒民無所頼官無所措公私交窘只如去冬今春畿<lb/>
内郡縣艱難可見况聞今南方官倉儲榖十處九空甚<lb/>
者榖旣全無倉亦無存皆鄉之土豪大户侵盗私用却<lb/>
妄揑作死絶及逃亡人户借用虚立簿籍欺瞞官府其<lb/>
原開陂塘亦多被土豪大户侵占以爲私已池塘養魚<lb/>
者陻塞爲私田耕種者盖今在此弊南方爲甚雖聞間<lb/>
有完處亦是十中之一其實廢弛者多其濵江近河圩<lb/>
田隄岸歲久<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>塌一遇水漲渰没田禾又閘埧蓄泄水<lb/>
<pb n="KR2f0040_WYG_012-24a"/>
利去處或有損壞皆爲農患大抵親民之官得人則百<lb/>
廢舉不得其人則百弊興此固守令之責若養民之務<lb/>
風憲之臣皆所當問年來因循亦不及此事雖若緩其<lb/>
實關係甚切伏望聖仁特命該部行移各布政司按察<lb/>
司直𨽻府州縣除近有災傷去處暫且停止候後年豐<lb/>
熟舉行其見今豐熟去處悉令有司遵依洪武舊制凢<lb/>
倉榖陂塘隄岸幷要如舊整理倉有損壞者卽於農閒<lb/>
時月修理榖有虧欠者除赦前外赦後侵欺者根究明<lb/>
<pb n="KR2f0040_WYG_012-24b"/>
白悉令賠償完足亦免其罪不許妄指無干之人搪塞<lb/>
若有侵盗證佐明白而不服賠償者准土豪及盗用官<lb/>
糧論罪有司仍將舊有賠償實數開奏其陂塘隄岸亦<lb/>
令郡縣九有損壞悉於農閒用人修理有强占陂塘私<lb/>
用者犯在赦前亦免其罪卽令退還不退還者亦准土<lb/>
豪及盗官物論罪其退還陂塘及圩岸閘埧應修去處<lb/>
亦令有司開奏以次用工完日具實奏聞仍乞令戸部<lb/>
行各布政司府州縣除近被災傷去處外凡今秋成豐<lb/>
<pb n="KR2f0040_WYG_012-25a"/>
稔之處府州縣官於見有官鈔官物照依時價兩平支<lb/>
糴榖粟儲以備荒免致臨急倉皇失措年終將所糴實<lb/>
數奏聞郡縣官考滿給由令開報境内四倉儲粟及任<lb/>
内修築陂塘隄岸實數吏部仍行該部查理計其治績<lb/>
以定殿最各按察司分廵官及直𨽻廵按御史所歴州<lb/>
縣幷要取勘四倉實儲榖數及陂塘隄岸有無損壞修<lb/>
理實跡歲終奏聞以憑查考如有仍前欺弊怠事者亦<lb/>
具奏罪之若廵歴之處仍前不問不理或所奏扶同不<lb/>
<pb n="KR2f0040_WYG_012-25b"/>
實從本衙門堂上正官叅劾奏聞庻幾官有實績荒歲<lb/>
人民不致狼狽耕農無旱潦之虞祖宗恤民良法不爲<lb/>
小人所壞臣等愚見如此未敢擅便乞命部院大臣㑹<lb/>
議可否施行奉聖㫖是著吏部會官計議停當來說續<lb/>
該吏部等衙門尚書等官郭進等議得所言秋成令各<lb/>
該有司於係官錢物内支糴榖粟尤慮所司難於得人<lb/>
終爲文具况兼鈔貫與洪武年間價值低昻未平若以<lb/>
鈔和糴中間不無虧官損民事難成就合無請勑令廵<lb/>
<pb n="KR2f0040_WYG_012-26a"/>
撫侍郎周忱于謙何文淵副都御史陳鎰等兼總其事<lb/>
許以便宜處置未敢擅便奏奉聖㫖是欽此<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0040_WYG_012-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄卷四十三</head> <lb/>
    <p>
<pb n="KR2f0040_WYG_043-1a"/>
欽定四庫全書<lb/>
　名臣經濟錄卷四十三<lb/>
　　　　　　　　　　　　　明　黄訓　編<lb/>
　兵部<hi>職方下之下</hi>
　　奏陳愚見以弭邊患事<hi>汪鋐</hi>
臣先任廣東按察司副使廵視海道適有强番佛朗機<lb/>
駕船在海為患其船用夾板長十丈闊三丈兩旁駕櫓<lb/>
四十餘枝周圍置銃三十餘管船底尖而面平不畏風<lb/>
<pb n="KR2f0040_WYG_043-1b"/>
浪人立之處用板捍蔽不畏矢石毎船二百人撑駕櫓<lb/>
多而人衆雖無風可以疾走各銃舉發彈落如雨所向<lb/>
無敵號曰蜈蚣船其銃管用銅鑄造大者一千餘斤中<lb/>
者五百斤小者一百五十斤毎銃一管用提銃四把大<lb/>
小量銃管以鐵為之銃彈内用鐵外用鉛大者八斤其<lb/>
火藥製法與中國異其銃舉放逺可去百餘丈木石犯<lb/>
之皆碎正德十六年正月内臣訪據東莞縣白沙廵檢<lb/>
司廵檢何儒稱其上年因委抽分曾到佛朗機船見有<lb/>
<pb n="KR2f0040_WYG_043-2a"/>
中國人楊三戴明審知伊等年久投在佛朗機國備知<lb/>
造船鑄銃及置火藥之法臣即令何儒宻遣人到彼以<lb/>
賣酒米為由潛與楊三等通話諭令向化重加賞賚彼<lb/>
遂樂從約定期夜何儒宻駕小船接引到臣研審是實<lb/>
遂令如式製造試驗果効後臣舉兵驅逐佛朗機頼用<lb/>
此銃取㨗殺滅無遺奪獲伊銃大小二十餘管比與楊<lb/>
三等所造體制皆同臣竊惟佛朗機兇狠無狀惟恃此<lb/>
銃銃之猛烈自古兵器未有出其右者用之禦敵用之<lb/>
<pb n="KR2f0040_WYG_043-2b"/>
守城最為便利如北人之來平原曠野與之對敵則用<lb/>
銅銃一百五十斤載以手車毎一車載一銃火藥彈子<lb/>
與提銃俱置其上前後推引并舉銃毎車用四人一出<lb/>
須用三百銃敵勢重大則増至五百銃布列前陣㓂至<lb/>
齊舉瞬息之間一銃可發數彈其聲震天馬必驚潰觸之<lb/>
者死不觸者奔如敵見我設兵如此引馬他向則疾速<lb/>
推車向之敵左行則車左轉敵右行則車右轉或先相<lb/>
地度勢以車三面待之在臨時斟酌之耳夜則團圍作<lb/>
<pb n="KR2f0040_WYG_043-3a"/>
營日復展布如舊其要害之地險隘之處則築為城堡<lb/>
用銅銃五百斤者布列城上冦至舉之彼决不可度凡<lb/>
在邊塞一切要害俱築為此堡守以此銃若夫京師防<lb/>
守城池則大小三號銃兼用之分布各城一遇有警勢<lb/>
大則用大銃勢小則用小銃臣前此曾將原獲佛朗機<lb/>
銃四管并造手車四輛責差廵檢何儒帶領楊三等呈<lb/>
送梧州軍門轉進于朝廷巳䝉依擬就差何儒等齎進<lb/>
外乞勑該部候齎至之日驗之如果可用則多為鑄造<lb/>
<pb n="KR2f0040_WYG_043-3b"/>
依臣所言用之禦敵用之守城無往不濟臣又竊照南<lb/>
畿根本重地防守不可不嚴操江雖有船隻或未盡善<lb/>
合無照依蜈蚣船式様創造數十艘易今之船使櫓用<lb/>
銃一如其法訓練軍士久而慣熟則防守益固乞勑該<lb/>
部再行查議如果臣言可采特賜舉行則𦂳急之際未<lb/>
必無萬一之助臣不勝懇切願望之至謹具奏聞奉聖<lb/>
㫖該部知道<lb/>
　　再陳愚見以弭邊患事<hi>汪鋐</hi>
<pb n="KR2f0040_WYG_043-4a"/>
臣竊惟西北二邊為中國患其來巳久自古禦邉之法<lb/>
惟守為上戰斯下矣來則有備去則勿追守之謂也帝<lb/>
王以全取勝惟在於此我國家相度形勝沿邊各設重<lb/>
鎮如陜西則有甘肅延綏寧夏山西則有大同宣府此<lb/>
五鎮也實西北之大捍蔽也毎鎮官軍不下六七萬人<lb/>
沿邊設立墩臺城堡其為守之之計固無不周然而賊<lb/>
冦之來卒莫能禦衝突奔逸所向無前一遇交鋒彼勝<lb/>
我負損傷官軍動至千百此其故何也蓋墩臺初無遏<lb/>
<pb n="KR2f0040_WYG_043-4b"/>
截之兵徒為瞭望之所而城堡又多不備間一有之其<lb/>
所執兵器不能及逺亦無遏截之用我軍遇之衆寡不<lb/>
敵其敗也固宜為今之計惟當用臣所進佛朗機銃小<lb/>
如二十斤以下逺可六百歩者則用之墩臺大如七十<lb/>
斤以上逺可五六里者則用之城堡毎墩置銃一把以<lb/>
三人守之毎堡置銃三把以十人守之五里一墩十里<lb/>
一堡堡不必大縱横止各五丈比墩大三之二則工力<lb/>
省而易就外墩内堡列為兩層或三四層大小相依逺<lb/>
<pb n="KR2f0040_WYG_043-5a"/>
近相應星羅碁布無有空闕東來東擊西來西擊則敵<lb/>
自無容足之地可以不戰坐収全勝之功矣臣又竊計<lb/>
之毎鎮要害之地敵人必由之處大約不過千里十里<lb/>
一堡則千里當用一百堡五里一墩則千里當用二百<lb/>
墩一堡十人則百堡當用一千人一墩三人則二百墩<lb/>
當用六百人然則一千六百人可以遍守一鎮矣以更<lb/>
番之法一年分為四番則一千六百人當用六千四百<lb/>
人是一鎮之軍士十用其一巳有餘裕矣夫用其一而<lb/>
<pb n="KR2f0040_WYG_043-5b"/>
閒其九則閒者固有五萬餘人也又以此數盡督之屯<lb/>
種且耕且守仍十取其一于鎮城操備輪班更替不妨<lb/>
農作將叅而下除額定軍伴外不得占役一人指揮千<lb/>
百户等官除管理墩堡外餘皆分投督理屯種之事務<lb/>
使人各盡力畎畝以興屯田之利夫天下無不可耕之<lb/>
土無不可農之夫無不可樹之稼今以空閒之軍士耕<lb/>
曠野之地土植所宜之五榖其為利又安有既耶臣竊<lb/>
觀各鎮毎年嘗有客兵之調糧草動至缺乏則出内帑<lb/>
<pb n="KR2f0040_WYG_043-6a"/>
開鹽利以助不給今如臣之䇿則不惟不調客兵而常<lb/>
額之士且十可九耕矣不惟不出内帑開鹽利而屯田<lb/>
之入且嵗可數十萬矣臣又竊觀往者敗衂之後例必<lb/>
查勘將領重則處以極刑輕則問擬充軍其慘刻之禍<lb/>
亦不減戰陣之間也至於殺虜數人口搶刦數頭畜則<lb/>
守把提調等官無有不受罪者今如臣之䇿則不惟士<lb/>
卒可免塗地之苦而將領以下亦可免失機之刑矣伏<lb/>
望皇上亮察臣言的然可用特勑該部行令各該廵撫<lb/>
<pb n="KR2f0040_WYG_043-6b"/>
都御史及鎮守總兵官著實舉行相視地勢將各墩堡<lb/>
一一修築壊者新之缺者完之未備者増置之五里一<lb/>
墩十里一堡比比相因要害之處無不皆然照依式様<lb/>
多造佛朗機銃人人教之熟曉放銃之法一墩三人守<lb/>
之以一銃一堡十人守之以三銃分撥指揮千百户等<lb/>
官某官領幾墩某官領幾堡其空閒軍士督之耕種十<lb/>
取其一更番操備仍乞勅本院行令廵按御史時常廵<lb/>
視稽考前項墩堡有無完固前項人銃有無齊備前項<lb/>
<pb n="KR2f0040_WYG_043-7a"/>
屯種有無脩舉一不如法即行叅劾務使墩堡無空缺<lb/>
之處人銃無廢弛之時境内無荒棄之地夫如是則用<lb/>
力甚省而取㨗甚大立法甚簡而為利甚博行之萬世<lb/>
萬世無邊圉之患行之萬萬世萬萬世無邊圉之患矣<lb/>
臣不勝懇切願望之至為此具本親齎謹具奏聞伏候<lb/>
勅㫖嘉靖九年八月初四日奉聖㫖覽卿所奏具見籌<lb/>
邊之意户兵二部還再加議處停當務在經久可行以<lb/>
周邊計<lb/>
<pb n="KR2f0040_WYG_043-7b"/>
　　題為重邊防以蘇民命事<hi>汪鋐</hi>
廣西道監察御史呈刑科抄出刑科給事中王希文奏<lb/>
原籍廣東東莞縣人生長海濵習膠陋學雖于國家大<lb/>
體素所未諳然閭閻隱情頗嘗備厯荷䝉聖明恩育選<lb/>
置諫垣臣豈不知要領之當言而細碎之可畧亦以泛<lb/>
言不若聞見之為真舉逺不如指近之為切况天下之<lb/>
務莫急於邊防而邊防之害莫甚于海徼天下之民莫<lb/>
困於力役而力役之竭莫甚于東南臣謹以耳目所見<lb/>
<pb n="KR2f0040_WYG_043-8a"/>
聞者披瀝言之且如番舶一節東南地控夷邦而暹羅<lb/>
占城琉球𤓰哇浡泥五國貢獻道經於東莞我祖宗一<lb/>
統無外萬邦來庭不過因而覊縻之而巳非利其有也<lb/>
故來有定期舟有定數比對符驗相同乃為伴送附搭<lb/>
貨物官給鈔買其載在祖訓謂自占城以下諸國來朝<lb/>
貢時多帶行商隂行詭詐故阻之自洪武八年阻至洪<lb/>
武十二年方且得止諄諄然垂戒也正德年間佛朗機<lb/>
匿名混進突至省城擅違則例不服抽分烹食嬰兒擄<lb/>
<pb n="KR2f0040_WYG_043-8b"/>
掠男婦設柵自固火銃横行犬羊之勢莫當狼虎之心<lb/>
叵測頼有右都御史汪鋐前任海道副使併力驅逐肆<lb/>
我皇上臨御威振絶域邊境輯寧凡俘獲夷酋悉正極<lb/>
典民間稽顙稱慶以為番舶之害可永絶而疆圉之防<lb/>
可永固也何不踰十年而折俸有缺貨之嘆矣撫按上<lb/>
開復之章矣雖一時廷臣集議不為無見然切以祖宗<lb/>
數年難沮之虜幸爾掃除守臣百戰克成之功一朝盡<lb/>
棄不無可惜若使果皆傾誠奉貢則誰不開心懐柔以<lb/>
<pb n="KR2f0040_WYG_043-9a"/>
布朝廷威德設有如佛朗機者冐進為患則將何以處<lb/>
之乎其間守廵按視夫馬頻煩官軍搜索居民騷擾耕<lb/>
樵俱廢束手無為魚鹽不通生理日困皆不足論以堂<lb/>
堂天朝而納此輕凟之貢治之不武不治損威誠無一<lb/>
可者臣竊仰陛下控馭西北諸夷恩威並用誠若知其<lb/>
䟦扈之狀必不輕從此議也幸今番舶雖未報至然守<lb/>
備巳先戒嚴刷虜民船海島生變邊釁重大誠為可憂<lb/>
如䝉皇上重威守信杜漸防微乞勅都察院轉行廵按<lb/>
<pb n="KR2f0040_WYG_043-9b"/>
御史除約束備倭不致侵擾外仍乞申明祖宗舊制凡<lb/>
進貢必有金葉表衣來者不過一舟舟不過百人附搭<lb/>
貨物不必抽分官給鈔買頑民不許私相接濟如有人<lb/>
貨兼獲者全家發遣則夷貨無售其私不待沮之而自<lb/>
止矣番舶一絶則備倭可以不設而民以聊生鹽貨可<lb/>
通而瓊儋之利皆集矣又如珠池一節雷亷二府雖𨽻<lb/>
廣東然地極一隅接壤交趾因其蠙蚌間産名為珠池<lb/>
我祖宗四海為家雖設監守然不過防民爭奪而巳非<lb/>
<pb n="KR2f0040_WYG_043-10a"/>
以為寳也故採無常期取無定數蓋以非日用之物而<lb/>
難責於惟正之供如載在㑹典不與物料為例不與嵗<lb/>
辦同征班班然可考也正德年間逆豎用事毒流海濵<lb/>
監守漁獵牙爪助威誣商船為盗珠脇鄉民為匿寳傳<lb/>
奉採取擾害百端蚕食不堪致成激變屢經撫按重臣<lb/>
奏請我皇上御極沙汰冗員珠池少監亦在裁革民間<lb/>
踊躍欣幸以為中貴之害可永無而採取之禍可恒免<lb/>
也何不數年而革者復矣採珠數斛不盈其數而又再<lb/>
<pb n="KR2f0040_WYG_043-10b"/>
採矣一時守臣不體欽奉固為有罪然驅無辜之民而<lb/>
盜不測之險求不可必得之物而計以斗斛之盈若人<lb/>
力可為則誰不奔走奉承以供君上之用設或天産有<lb/>
限雖舉網竭澤亦何以足取盈之數乎其間雇覔夫船<lb/>
叢累里甲横行海島刦奪客商服役踰年荒棄生業風<lb/>
濤頃刻呼吸存亡皆不足論但以明明盛時而貴此無<lb/>
益之貨且寒不可襦饑不可粟似非有急者臣竊仰陛<lb/>
下於一切珍玩屏斥不好若誠知其採取之艱難必不<lb/>
<pb n="KR2f0040_WYG_043-11a"/>
再為此舉也今雖經行暫止然成命尚未収回領過官<lb/>
銀刻期追取船夫畏罪薄海逃生地方之患誠為可痛<lb/>
如䝉皇上輕貨重民計大累小乞勅都察院轉行廵按<lb/>
御史除採取以罷工食停追外仍乞申明初年詔令珠<lb/>
池監守歸併總鎮責以守廵多方防範嚴禁民間不許<lb/>
僭用珠飾不許私相貿易盜採獲有贓仗者從重問擬<lb/>
則珠池不守而民自不敢犯矣監守既革則侵漁可免<lb/>
窮髪之民得以樂業而邊備無空虚之虞矣凡此二事<lb/>
<pb n="KR2f0040_WYG_043-11b"/>
臣素所縈念痛心為朝廷惜大體為民生惜微命有不<lb/>
容於不言者縁係重邊防以蘇民命事理未敢擅便等<lb/>
因奏奉聖㫖都察院㸔了來説欽此欽遵抄出到道具<lb/>
呈到院臣等㸔得刑科給事中王希文所奏前項番船<lb/>
珠池為地方之害欲加禁革一節臣等查得海南諸國<lb/>
自祖宗以來許其通貢雖恩以懐之者無所不至而法<lb/>
以防之者亦無所不周謹按皇明祖訓安南真臘暹羅<lb/>
占城蘇門答剌西洋𤓰哇彭亨百花三佛齊浡泥諸國<lb/>
<pb n="KR2f0040_WYG_043-12a"/>
俱許朝貢惟内帶行商多行譎詐則暫却之洪武十六<lb/>
年又欽奉太祖髙皇帝聖㫖南海諸番國地方逺近不<lb/>
等毎年多有番船往來進貢及做買賣的來的人多有<lb/>
假名託姓事甚不實難以稽考致使外國不能盡其誠<lb/>
敬又怕有去的人詐稱朝廷差使到那裏生事需索擾<lb/>
害他不便恁禮部官置立半印勘合文簿但是朝廷差<lb/>
去的人及那裏差來的人都要將文書比對硃墨字様<lb/>
相同方可聽信若比對不同或是無文書的便是假的<lb/>
<pb n="KR2f0040_WYG_043-12b"/>
都拿將來欽此至正德十二年有西北極邊强番素未<lb/>
通于中國名曰佛朗機者駕船而南驅逐滿刺加國王<lb/>
竊據其國假託進貢突至東莞直趍省城布政呉廷舉<lb/>
許其朝貢為之奏聞繼而勘係逆番誅其首惡加必丹<lb/>
末火者亞三等以杜絶邊釁此海南諸番通貢之大概<lb/>
也至于抽分之説自成化至今或行或禁紛紜不一豈<lb/>
無至當之論哉臣鋐嘗任彼處海道副使身親其事頗<lb/>
知其詳蓋海外諸國稽顙稱臣輸忱效貢此固四夷來<lb/>
<pb n="KR2f0040_WYG_043-13a"/>
王悦服中國之本心至于挾帶貨物入我中土懋遷有<lb/>
無亦其情也故律有抽分之條所以順逺夷之意非但<lb/>
專為抽取貨物以資國用計也奈何法久弊生諸夷熟<lb/>
識海道大肆往來加以奸民千百為羣駕造雙桅大船<lb/>
私置兵器縱横于海潛通勾引至于東莞地方虜掠居<lb/>
民一語不合輙勦刃刺戮而廵捕等官畏其獷悍莫敢<lb/>
誰何又抽分之官多不得人守候日久未抽之先私通<lb/>
貿易官軍不能防範而貴細之物巳十去七八及至抽<lb/>
<pb n="KR2f0040_WYG_043-13b"/>
分又詭詐百端止將麄糲之物用水浸灌搪抵納官是<lb/>
以解官有陪償之苦運船有雇直之虧其為地方之害<lb/>
巳非一端况復加以佛朗機之横姦汚婦女殺食兒童<lb/>
為害尤甚於是御史丘道隆何鰲先後建言户部備查<lb/>
各年奏行事宜題奉欽依外國依期進貢齎有印信勘<lb/>
合的朝廷自有抽分舊例今後但係私番客船原無齎<lb/>
到勘合雖有勘合不係貢期假以國王差遣買辦為名<lb/>
的著鎮廵官嚴督所屬即便阻回不許私自抽分以致<lb/>
<pb n="KR2f0040_WYG_043-14a"/>
奸詐軍民搆惹釁端生事遺患其餘俱依擬行欽此至<lb/>
嘉靖八年該提督兩廣軍務兵部右侍郎兼都察院右<lb/>
僉都御史林富題為遵成憲通市舶以興利便民事又<lb/>
該户部申明前㫖通行去後仰惟我祖宗之待外國限<lb/>
之以朝貢之年定之以抽分之則而私番横行者嚴之<lb/>
以重禁恩威並行情法不背可以經久而無弊奈何奉<lb/>
行者往往不得其人不能仰體德意俯恤民隱朝貢不<lb/>
問其年抽分不循其則不究其行商之夾帶不考其船<lb/>
<pb n="KR2f0040_WYG_043-14b"/>
隻之多寡法雖立而不能守禁雖嚴而無所施但遇番<lb/>
船之來即為地方之害給事中王希文生長兹土目擊<lb/>
其弊故有此奏合無再請明㫖行令彼處撫按鎮守市<lb/>
舶海道等衙門務要遵奉節年題准事例凡安南等國<lb/>
載在祖訓例應入貢者果是依期而至比對硃墨勘合<lb/>
相同夾帶番貨照例抽分應解京者解京應備用者備<lb/>
用抽分之外許良民兩平交易以順夷情其餘非應貢<lb/>
之年及過貢期而不還或假以國王買辦名色并奸商<lb/>
<pb n="KR2f0040_WYG_043-15a"/>
勾引搆惹釁端及逆番冐進頻年横入如佛朗機者通<lb/>
行即時驅逐出境敢有違例交通者治以重罪海道備<lb/>
倭市舶等官若有威令不行處置欠當及貪饕壊事貽<lb/>
患地方者許撫按官員具實叅奏庶幾懐逺有恩而邊<lb/>
方之夷情以順弭亂有法而内地之奸宄亦消矣至于<lb/>
珠池監守之設尤係民瘼臣等查得洪武三十五年差<lb/>
内官起取蛋户採珠乃一時缺用暫行之典固未嘗著<lb/>
之令甲設官監守以防民而廢業也天順八年始差内<lb/>
<pb n="KR2f0040_WYG_043-15b"/>
使一員㸔守平江珠池巳非祖宗舊制成化以來楊梅<lb/>
青鶯永安樂民等池節次添設内官或岐為二或分為<lb/>
三或夤縁兼管地方或陳乞督捕盗賊各官不能寅畏<lb/>
國法安靜行事恣其漁獵之私以滿其谿壑之欲百計<lb/>
謀求無有窮巳凡軍匠工商月錢貨税與夫額外廪給<lb/>
口糧鋪陳船隻轎夫馬料一切折乾之𩔖縱横旁午有<lb/>
不可勝言者一年所得之珠曾不足以償一年供費之<lb/>
什一而海濵窮瘵之民罹此貪黷無名之征蓋至于正<lb/>
<pb n="KR2f0040_WYG_043-16a"/>
德末年極矣聖明御極深知其弊首革地方之兼管又<lb/>
取回壊事有名如太監趙蘭者以警其餘海邦民庶懽<lb/>
欣鼓舞熈熈然復有更生之望不意嘉靖三四年來差<lb/>
去官員不能上體聖心下恤民窮當聖治更化維新之<lb/>
㑹乃有調軍捕賊干預地方之事雖仰荷聖明不賜俞<lb/>
允而地方騷擾之害尚未能無以故給事中王希文復<lb/>
有論列臣等竊惟珠之為物徒侈珍巧無益寒饑陛下<lb/>
法祖恤民務學敬德近無耽好之玩逺無追求之勞古<lb/>
<pb n="KR2f0040_WYG_043-16b"/>
之聖王未易能過其于此物中外皆知其一切屏絶徒<lb/>
以其故事所在未及查革臣嘗考得採珠平江等池在<lb/>
東海之中蛋人採之極為艱苦毎以長繫繩腰携竹籃<lb/>
入水拾蚌置籃内則振繩令舟人汲取之不幸猝遇惡<lb/>
魚一線之血浮于水面則巳𦵏魚腹矣臣又按南漢劉<lb/>
鋹于合浦縣置媚川都令人入海採珠溺死者衆宋太<lb/>
祖開寳五年遂詔廢之其一念愛民賤貨之意卒壽宋<lb/>
家三百年仁厚之脉陛下若親見採珠溺死之苦臣知<lb/>
<pb n="KR2f0040_WYG_043-17a"/>
必不忍以無益之物而累此無辜之民也臣願陛下益<lb/>
隆聖德益清聖心一以我太祖髙皇帝及宋祖為法將<lb/>
監守珠池内臣查照近年各處市舶歸併鎮守帶管事<lb/>
例即為取回其合用監守採珠事宜勅令鎮守太監帶<lb/>
管遇有上供缺乏行令督同守廵府縣等官用心採取<lb/>
進呈仍行廵按御史嚴禁民間不得僭用珠飾責守廵<lb/>
海道等官嚴拿盜珠冦賊毋得因循縱容如此則珠池<lb/>
可以不守上供可以不乏陛下不貴異物之德逺屆四<lb/>
<pb n="KR2f0040_WYG_043-17b"/>
海而久瘵窮髪之民得寛一分矣縁奉欽依都察院㸔<lb/>
了來説事理未敢擅便謹題請㫖嘉靖九年十月初五<lb/>
日奉聖㫖是依擬行<lb/>
　　守邊固圉之畧<hi>丘濬</hi>
臣按月令於孟冬之月既命百官謹蓋藏命有司循行<lb/>
積聚無有不歛而又命有司坏城郭戒門閭脩鍵閉慎<lb/>
管鑰者此蓋兼中外而言也至於固封疆備邊境完要<lb/>
塞謹闗梁塞蹊徑則專為邊境言焉然邊境之中亦有<lb/>
<pb n="KR2f0040_WYG_043-18a"/>
城郭而其城郭則有門閭焉門閭之或啟或閉則有鍵<lb/>
閉管籥以司之故既坯其城郭之缺薄使之堅而厚而<lb/>
又戒其門禁之出入於鍵閉管籥也則又脩而理之慎<lb/>
而守之所以防内之出而外之入也若夫封疆之固邊<lb/>
境之備則其所防者内恐盜賊之竊發外恐敵國之侵<lb/>
陵雖以無事之時亦必嵗嵗為先事之備於要塞也則<lb/>
完之以阨其要衝於闗梁也則謹之以限其出入然非<lb/>
但於人馬可行之地而致其備則凡野獸往來之地僅<lb/>
<pb n="KR2f0040_WYG_043-18b"/>
可容足者亦無不致其謹焉可見古人于封疆之守邊<lb/>
防之備其嚴且宻也如此後世為政者茍且目前而於<lb/>
邊塞之地無事則一切置之不問一有事焉則急遽之<lb/>
際倉皇無措者多矣甚者以樵薪之故而剪其䝉翳以<lb/>
營造之故而代其障蔽以游畋之故而廢其險隘殊不<lb/>
知王公設險以守其國無其險尚百計以營為之况有<lb/>
其險而自去之以為敵除道智者所不為也後之君子<lb/>
尚思所以為先事之備而毋貽臨時噬臍無及之悔臣<lb/>
<pb n="KR2f0040_WYG_043-19a"/>
竊以為今京師切近邊塞所恃以為險固者内而太行<lb/>
西來一帶重岡連埠外而渾蔚等州髙山峻嶺蹊徑狹<lb/>
隘林木茂宻以限敵騎馳突不知何人始於何時乃以<lb/>
薪炭之故營繕之用伐木取材折枝為薪燒柴為炭致<lb/>
使木植日稀蹊徑日通險阻日夷設使國家常如今日<lb/>
之無事固無所用之不幸一旦而有風塵之警將何以<lb/>
扼其來而拒其入乎失今不為之限制臣恐日甚一日<lb/>
雖有智者不能善其後矣臣請下工部稽考洪武永樂<lb/>
<pb n="KR2f0040_WYG_043-19b"/>
年間以來其所用材木柴炭取於何所掌於何人凡其<lb/>
可以措置之方用度之數與夫愛惜減省之節目一一<lb/>
以聞必須無損於邊闗無虧於國用定為經久之計其<lb/>
事雖小所係實大<lb/>
　考諸司職掌於工部抽分條止云抽分竹木塲如遇<lb/>
　客商興販竹木柴炭等項照例抽分若不敷定奪奏<lb/>
　聞給價収買或差人砍辦則是祖宗之時遇有營造<lb/>
　不敷方行買辦然亦止言營造而不知當時大庖之<lb/>
<pb n="KR2f0040_WYG_043-20a"/>
　㸑内臣之炊何處取材意者洪武之初建都江南沿<lb/>
　江蘆葦自足以供一時之用也蘆葦易生之物刈去<lb/>
　復生沿江千里取用不盡非若木植非厯十數星霜<lb/>
　不可以燃取之須有盡時生之必待積久况今近甸<lb/>
　别無大山茂林不取之邊闗將何所取耶夫自立柴<lb/>
　厰於易州以來恒聚山東山西北直𨽻數州民夫數<lb/>
　千於此取柴炭以供國用又役順天之民以為挑柴<lb/>
　夫府縣添設佐二官以専管之又特勅侍郎或尚書<lb/>
<pb n="KR2f0040_WYG_043-20b"/>
　一員以總督之此事非特今朝無有定制而前代亦<lb/>
　所未聞也然則前代皆不舉火耶古之人必有善處<lb/>
　之法然而史籍不載無從稽考意者以此為非要之<lb/>
　務隨時制宜姑取足用政不必顓顓設官拘拘督責<lb/>
　因吾口食之奉以奪民日用之資也為今之計宜移<lb/>
　置柴厰於近境之地散遣丁夫各還原籍量其州縣<lb/>
　大小人民多寡定為薪炭之數分派輸納内外衙門<lb/>
　毎嵗定為限期俾其依期運納一如户部糧草例取<lb/>
<pb n="KR2f0040_WYG_043-21a"/>
　納足通闗以憑稽考又必痛為禁革除去印格茍薪<lb/>
　柴可以燃燎即収貯不必問所從來限以式様如宋<lb/>
　之末世所取之炭必如核桃紋鸕鷀色以困吾民也<lb/>
　如此非獨可以為邊闗之固而京畿及山東西之民<lb/>
　亦可以少甦矣雖然木生山林嵗嵗取之無有巳時<lb/>
　茍生之者不繼則取之者盡矣竊恐數十年之後則<lb/>
　物日少其價日増吾民之採辦者愈不堪矣臣又竊<lb/>
　有一見請於邊闗一帶東起山海以次而西於其近<lb/>
<pb n="KR2f0040_WYG_043-21b"/>
　邊内地隨其地之廣狹險易沿山種樹一以備柴炭<lb/>
　之用一以為邊塞之蔽于以限北人之馳騎于以為<lb/>
　官軍之伏地毎山阜之側平衍之處隨其地勢髙下<lb/>
　曲折種植榆栁或三五十里或七八十里若其地係<lb/>
　是民産官府即於近便地撥與草塲及在官地如數<lb/>
　還之其不願得地者給以時價除其租税又先行下<lb/>
　法司遇有犯罪例應罰贖者定為則例徒三年者種<lb/>
　樹若干二年者若干杖笞以下以次遞減照依繕工<lb/>
<pb n="KR2f0040_WYG_043-22a"/>
　司運水和炭事例就俾專業種植之人當官領價認<lb/>
　種某樹若干長短大小皆為之度以必成為效有枯<lb/>
　損者乃責其陪其所種之木必相去丈許列行破綻<lb/>
　參錯蔽虧使北馬不得直馳官軍可以設伏仍行委<lb/>
　所在軍衛有司設法看守委官廵視嵗遣御史人員<lb/>
　督察之不許作踐砍伐違者治以重罪待其五七年<lb/>
　茂盛之後嵗一遣官採其枝條以為薪炭之用如此<lb/>
　則國用因之以舒民困因之以解而邊徼亦因之以<lb/>
<pb n="KR2f0040_WYG_043-22b"/>
　壯固矣又京城軍民之家皆以石煤代薪除大官外<lb/>
　其惜薪司當給薪者不過數千人之烟㸑無京民百<lb/>
　分之一獨不可用石煤乎倘以為便乞下便納挑運<lb/>
　州縣計其買辦雇覔工價所費幾何俾其辦價送官<lb/>
　量給與之市石煤以㸑是亦良便<lb/>
　　列屯遣戍之制一<hi>丘濬</hi>
臣按此秦漢以來謫有罪者戍邊之始蓋置惡人於荒<lb/>
僻之地以禦魑魅古典也秦始皇謫治獄吏不直築長<lb/>
<pb n="KR2f0040_WYG_043-23a"/>
城漢武帝謫吏有罪者出朔方其來逺矣但有罪繫獄<lb/>
者人非一等有農民有游民與夫工商吏卒不一𩔖焉<lb/>
彼事末農工商賈平日習勞苦事役作之人用以戍邊<lb/>
無不可者若夫名為士流繫宦籍者率多懦軟脆弱之<lb/>
人平日呻吟佔畢不經勞役一旦使之被堅執鋭以從<lb/>
事隊伍之間以禦强敵用此以儆衆庶固為可矣其如<lb/>
誤國計何况邊塞之地餽餉為難内地米一斛至邊計<lb/>
其費不止三斛也乃嵗苦内地良民運三十斛米以養<lb/>
<pb n="KR2f0040_WYG_043-23b"/>
一無用之人無乃非計歟必欲重困罪人使彼知警豈<lb/>
無别䇿而必用此乎<lb/>
　　列屯遣戍之制二<hi>丘濬</hi>
臣按漢人疆塲之間既巳廣屯増戍列營置塢而國有<lb/>
征伐又藉京師之兵夫内地有冦可出京師兵以平之<lb/>
若夫邊圉之敵必須用其邊兵何則蓋邊兵生長邊陲<lb/>
慣於戰鬬知敵人之情狀識道路之迂直且復屢經戰<lb/>
陳目熟心定若夫京畿之兵驕奢脆懦目所未嘗見身<lb/>
<pb n="KR2f0040_WYG_043-24a"/>
所未嘗經况受命而總兵者皆天子之勲貴報效而從<lb/>
征者皆是權貴富豪子弟欲希功以得官耳非實有材<lb/>
勇欲敵所愾以建功業也一至邊城巳既不能戰反役<lb/>
使邊兵之善鬭者為之給薪水供草料及至敵退而論<lb/>
功方且虚張功次奪邊兵之鹵獲攘其首級以為己功<lb/>
是以邊城一聞京軍之來無不解體者為今之計縁邊<lb/>
一帶分定疆界專責邊將守禦不得巳而出京軍止用<lb/>
以為邊城之聲援如大同則於應州或渾源州立一大<lb/>
<pb n="KR2f0040_WYG_043-24b"/>
營宣府則於懐來或保安立一大營其他遼東甘肅諸<lb/>
處皆然敵來者少則各邊自為守戰敵來者多方許奏<lb/>
請京軍如敵至大同則于應州駐劄敵至宣府京軍則<lb/>
於懐來駐劄兵法先聲後實毎調一千則稱五千用以<lb/>
為邊城之聲援非其力果不能支而京軍不得貪功冐<lb/>
進如此則各邊將卒畏京軍之擾害且奪其功無不奮<lb/>
志效死矣<lb/>
　　總論邊務<hi>許論</hi>
<pb n="KR2f0040_WYG_043-25a"/>
或有問於論者曰今天下之患何居論曰北敵最可憂<lb/>
餘無患焉曰何以為可憂也曰兵莫强于遼金元莫弱<lb/>
於我朝而始盛于今日是以知之蓋自我太祖髙皇帝<lb/>
定鼎之後其裔半留中國遯入沙漠者無幾太宗文皇<lb/>
帝又申北伐之威三犂其庭于是敗破之餘僅存喙息<lb/>
是以九邊戍卒所須不過四十萬視宋人備西夏一路<lb/>
而屯戍七十萬蓋倍蓰矣故曰敵莫弱于我朝奈何百<lb/>
餘年來生聚既蕃侵噬漸近開平興和東勝河套之地<lb/>
<pb n="KR2f0040_WYG_043-25b"/>
皆為所據自額森和碩之後益輕中國恃其長技往往<lb/>
深入風雨飄忽動輙數萬我軍禦之不過依險結營以<lb/>
防衝突僅能不亂即為萬全視彼驅掠莫敢誰何敵志<lb/>
日驕我氣日奪絶無堂堂一戰者其零騎出沒雖稍有<lb/>
俘斬亦已甚難蓋衆寡之勢殊强弱之形異耳所幸北<lb/>
人貪利無有他志計日數程不能持久每一大舉曬肉<lb/>
晾馬頗亦勞費若得失不讎則懐恨無已是以邊境得<lb/>
茍免焉近年以來敵勢轉横既連得利心益歆豔而濟<lb/>
<pb n="KR2f0040_WYG_043-26a"/>
農者復縱横其間最稱雄黠控弦之士餘二十萬益以<lb/>
中國驅掠逋逃之衆竊知内地虚實若一旦改慮不為<lb/>
劫掠之計則久弊之境豈能外寧供餽之擾或生内憂<lb/>
誠不知邊事所終矣曰今之邊備何如曰地方殘破兵<lb/>
馬单弱邊臣欺玩芻糧匱乏法令縱弛在處皆然是則<lb/>
所謂最可憂者曰孰能興之曰我聖天子能興之何以<lb/>
能興曰聖天子注意所在則賞罰必行謀國者不敢因<lb/>
循任事者不敢欺玩是以能興何以興之曰重廵撫將<lb/>
<pb n="KR2f0040_WYG_043-26b"/>
臣此第一義餘皆待其人而行者耳何謂重廵撫一曰<lb/>
慎其選二曰久其任三曰假其權四曰明其功罪蓋邊<lb/>
方廵撫責任至重不同腹裏必有通變之才堅忍之性<lb/>
奮迅之志而後可以有為先年最重其選不肯泛授後<lb/>
則視為常階不論所宜倘失其人則非徒無益而又害<lb/>
之愚謂於無事之時先令科道及吏兵部各舉所知以<lb/>
備簡用遇有員缺即于所舉之内酌量才力㑹推選補<lb/>
庶衆論攸同真才效用是為慎廵撫之選夫軍久蒞而<lb/>
<pb n="KR2f0040_WYG_043-27a"/>
後威惠洽事久練而後劑量審功久積而後庶務成今<lb/>
之廵撫甫至任而即望遷官焉得有固志無固志焉得<lb/>
有逺圖無逺圖焉得有善政無善政則朝廷將焉用彼<lb/>
也邊事因循而廢正坐此弊若自今限年為例非兩考<lb/>
者不遷六年之内利害切身窺避無由雖欲不極力以<lb/>
為之不可得巳是為久廵撫之任選慎矣任久矣而信<lb/>
之不專終亦無益近日邊臣奏議多見齟齬而言官苛<lb/>
舉細過悍將動輙抗衡毎毎令其束手是以雖有頗牧<lb/>
<pb n="KR2f0040_WYG_043-27b"/>
之才何所用之必也朝廷之上不惑浮議本兵之地推<lb/>
以同心言之得行而行之得至無牽制無掣肘庶幾其<lb/>
有濟乎是謂重廵撫之權權重矣而勸懲不立何以奔<lb/>
走天下之豪傑願著為令凡廵撫三年以上兵食有頼<lb/>
地方無虞者加陞正卿職衘仍令廵撫六年以上即取<lb/>
掌臺部其有失機僨事悉從敗軍之法如先朝制縱得<lb/>
末減不廢禁錮如是則人將憂其敗而希其成邊防大<lb/>
計自知所以圖之而所謂最可憂者不煩聖主之外顧<lb/>
<pb n="KR2f0040_WYG_043-28a"/>
矣是謂明廵撫之功罪何謂重將臣一曰求實用二曰<lb/>
慎武舉三曰廣任使四曰懲欺玩夫將才所須本將戰<lb/>
陣况于邊方殺賊之外豈有别事近年倡為儒將之説<lb/>
以致武職不務本業競為浮誇雅言而矩歩繪句而摛<lb/>
章撫按以是為薦揚本兵因之而任用墮國家神武之<lb/>
威銷英雄感慨之氣為害非淺况鸞刀解牛豈其適用<lb/>
急須洗此頽風還其本業作之新之如式怒蛙寧粗直<lb/>
猛暴之失勿從容文雅之是庶得跅弛之士克廣鷹揚<lb/>
<pb n="KR2f0040_WYG_043-28b"/>
之任矣夫是之謂求實用且武舉所以選將才也今退<lb/>
學生員縁此以隱避差徭白丁快餘假名而希求進用<lb/>
豈有韓彭之良在此闒茸之内就使僥倖掛名便無可<lb/>
用之地邊方贊畫騷擾居多掛印登壇從來未見不若<lb/>
罷去閒人止許武官應選仍分邊方腹裏如㑹試之南<lb/>
北卷更多其名數以廣賢材勿偏重浮詞以遺驍果夫<lb/>
然則既是見官即可推委亦自知重不肯茍同將見邊<lb/>
方腹裏均有所頼得人為盛矣夫是之謂慎武舉又國<lb/>
<pb n="KR2f0040_WYG_043-29a"/>
家推用武職止許指揮以上官而千百户不與將不隳<lb/>
墮人心阻遏賢路乎使得程功積事以次而升既足任<lb/>
使之資亦廣忠良之勸不亦可乎夫是之謂廣任用先<lb/>
朝軍機法重邊官不敢欺蔽否則禍出不測今乃造為<lb/>
活套規避任情廵撫將臣同然一律本屬陣亡而云回<lb/>
營身故本是敗失而云走死官馬襲殺老小而云入冦<lb/>
斬獲戎馬在門而云追襲出境殺掠至萬而不以聞連<lb/>
城陷沒而報無事死者含寃而不䝉恩生者憤懣而無<lb/>
<pb n="KR2f0040_WYG_043-29b"/>
控訴若不痛懲此弊賞罰何以得明賞罰不明則邊事<lb/>
未可知也必申嚴敗軍之法更為欺玩之例使將臣畏<lb/>
而懼敗敗而不敢隱則警聳之下人自求全邊事或可<lb/>
興矣夫是之謂懲欺玩嗚呼百歩之矢激于寸括千鈞<lb/>
之運轉在隻輪今之論者孰不知廵撫將臣為急哉顧<lb/>
言之不得行行之不得至茍簡因循遂至於此若非聖<lb/>
天子鋭意講求大臣極力贊襄必賞必罰一洗積習之<lb/>
弊則雖言官諤諤朝議諄諄而因循之根終不可㧞茍<lb/>
<pb n="KR2f0040_WYG_043-30a"/>
簡之為又復延蔓矣如九邊何哉如九邊何哉語云根<lb/>
本在朝廷此知要之言也敬附于後聊以見臣子期望<lb/>
之心焉耳<lb/>
　　治盜<hi>劉基</hi>
郁離子曰勸天下之作亂者其招安之説乎非士師而<lb/>
殺人謂之賊非其財而取諸人謂之盜盜賊之誅于法<lb/>
無宥秦以苛政罔民漢王入闗盡除之而約三章焉殺<lb/>
人傷人及盜而巳秦民果大悦歸漢漢卒有天下由是<lb/>
<pb n="KR2f0040_WYG_043-30b"/>
觀之豈非他禁可除而惟此三者不可除乎天生民不<lb/>
能自治于是乎立之君付之以生殺之權禁暴誅亂抑<lb/>
頑惡而扶弱善也暴不禁亂不誅頑惡者不抑善者日<lb/>
弱以消愚者化而從之亦巳甚矣而又崇之以爵禄華<lb/>
之以寵命假之以大權使無辜之民不可與共戴天者<lb/>
釋其讎而服事焉是誠何道哉遂使天下之義士喪氣<lb/>
勇夫裂眥貪夫悍客攘臂慕效以要利禄故曰勸天下<lb/>
之作亂者招安之説而世主弗悟也悲夫或曰然則舞<lb/>
<pb n="KR2f0040_WYG_043-31a"/>
干羽而苗格非歟曰甚哉俗儒之梏于文以誤天下也<lb/>
舜典曰竄三苖于三危又曰分北三苖夫竄與分北皆<lb/>
非撫納降附之詞也則豈因其來格而遂為之哉非人<lb/>
情也聖人豈為之必也以兵臨之而後分北其來格者<lb/>
安之頑不悛者竄之耳又况干羽非特文舞則非由誕<lb/>
敷文德而遂弛其伐苖之謀明矣臯陶曰苖頑弗即工<lb/>
帝念哉念兹在兹則有虞之君臣不頃刻而忘苖可想<lb/>
而見豈若後衰微偷惰之君臣以姑息為幸而以勸賢<lb/>
<pb n="KR2f0040_WYG_043-31b"/>
之爵禄勸天下之大憝哉<lb/>
　　遏盜之機一<hi>丘濬</hi>
國初於南京設為四十八衛毎衛各有營營兩際各為<lb/>
門本衛官軍就居其中遇有警急起集為易又于五城<lb/>
各設兵馬司設立弓手專以廵徼京城内外即周官脩<lb/>
閭氏之職也又于各坊里巷立為火舖支更守夜其與<lb/>
脩閭氏所謂互柝追胥者無以異焉蓋衛所有定居則<lb/>
呼召之軍易集廵徼有攸司則追胥之責有歸祖宗思<lb/>
<pb n="KR2f0040_WYG_043-32a"/>
患預防之意深矣惟今京師蓋襲勝國之舊街坊里巷<lb/>
參錯不齊衛所散處而士卒之名𨽻尺籍者聚散無常<lb/>
甚者野處在數十里之外幸而承平無事一旦不幸而<lb/>
有意外之變出於倉卒之間急欲有所召集豈不難哉<lb/>
臣愚欲于無事之先而豫為有事之備請復祖宗南京<lb/>
舊制雖然時易勢殊當守成之後而為創始之謀未易<lb/>
也無巳請用祖宗之意以為今日之備可乎南京之衛<lb/>
四十八今京衛七十有餘其衛署隨處散置中亦有未<lb/>
<pb n="KR2f0040_WYG_043-32b"/>
置署者且其軍士雖係籍衛中食糧至其操練以待調<lb/>
發則分在各營必欲使毎衛各為一處聨比其居决有<lb/>
不能者今名籍在衛所隊伍在將領而其居之地方則<lb/>
各屬兵馬司也今京城地大人衆聚四海之人雜五方<lb/>
之俗承平日久人烟衆盛奸宄實繁一城之大僅設五<lb/>
司官僚十數員兵卒百十軰而京城内外不下百十萬<lb/>
人家力有所不周勢有所不及臣請毎城量地廣狹逺<lb/>
近添設行兵馬司數處毎處添設副指揮一員居守其<lb/>
<pb n="KR2f0040_WYG_043-33a"/>
司署相去以鼓相聞為限司前用四木建鼓樓一所添<lb/>
兵置鼓以支更毎更聲鼓而火舖則擊柝以相應由近<lb/>
及逺不許雜亂又于該轄地方除官民及匠外凡係見<lb/>
操官軍在地方住者不分賃寄及上班者皆俾報名附<lb/>
冊就於本方見居軍官中推舉其管操者一員官最髙<lb/>
者或侯伯或都督都指揮無則把總指揮為衆信服者<lb/>
奏聞以為地方總領每季一造冊冊成各為三一留本<lb/>
司一送兵部一送總領官毎季行司兵馬率領本坊見<lb/>
<pb n="KR2f0040_WYG_043-33b"/>
居官軍趣赴總領官私居叅見毎年四見此外不許擅<lb/>
自起居舊例毎兵馬司嵗委御史一員督察今既多立<lb/>
分司宜隨地方廣狹添差分管遇有儆急兵部下兵馬<lb/>
司行御史該督司起集該方官軍赴總領去聽用如此<lb/>
則倉卒事起有備無患雖非祖宗設立軍營初制然其<lb/>
間處置得宜運用有方則亦其遺意之彷彿也又京城<lb/>
内外自來街坊因襲前代舊名俚俗不雅混亂無别宜<lb/>
令各該御史督同兵馬司官分界畫圖别立新名毎處<lb/>
<pb n="KR2f0040_WYG_043-34a"/>
立一大舖分統小舖毎小舖設更夫六名毎夜自二更<lb/>
一㸃起守至四更三㸃止其初更及五更不禁人行毎<lb/>
更二人一守一廵其大舖更夫倍之大舖之立必在本<lb/>
巷内出大街口邊對立木橦二三尺以下懸鐵索三以<lb/>
截斷行路二更一㸃以後即横絙以絶往來至四更三<lb/>
㸃方開其他小巷口可通大街處俱為柵門一更三㸃<lb/>
即鎻斷五更一㸃方開各行司馬為印烙牌數十面遇<lb/>
有公事及人家水火昏喪𦂳急等事許先赴行司告領<lb/>
<pb n="KR2f0040_WYG_043-34b"/>
牌面遇夜照放無牌面闌出及擅開者坐以罪毎大舖<lb/>
置大銅鑼一面小舖各置小者一面遇有盜竊即聲鑼<lb/>
相應其城中大街及城下皆不必立舖大街中及城下<lb/>
居者俱守各巷口大舖大約京城直南北大街不過數<lb/>
處假如崇文門自門至四樓為一節又自此抵城下為<lb/>
一節毎節夜撥馬軍十五名毎夜止廵二更三更四更<lb/>
更輪五騎往來廵邏其餘放此其九門城垣之下以城<lb/>
為限每城撥軍之數亦如之其廵邏之軍五軍大營每<lb/>
<pb n="KR2f0040_WYG_043-35a"/>
日于見操官軍内輪差如此則人家有盜賊之警更舖<lb/>
得以闌拒而賊不得以出入國家有倉卒之變軍士易<lb/>
于召集而賊不得以縱横此雖𤨏末之事而所闗係實<lb/>
大為國逺慮者可不加之意乎臣因是而又有一見焉<lb/>
昔者周幽王舉火以戱諸侯則是三代之時不獨邊境<lb/>
置立烽火而宫禁之中亦有之也今國家運氣隆盛德<lb/>
厚澤深所謂億萬年磐石之宗泰山如四維之者也萬<lb/>
無意外之事然杞人憂天天豈有墜理而杞人憂之憂<lb/>
<pb n="KR2f0040_WYG_043-35b"/>
之誠愚也然不失為愛天之深臣愚請于皇城中預蓄<lb/>
二髙竿猝有不測之事即于瓊臺上立之懸紅燈為號<lb/>
其事緩急以燈多少為符預以遍告諸總戎大臣俾知<lb/>
其故又於九門上各立髙竿以懸紅燈定多少之數以<lb/>
示緩急之别徧告諸軍以為進止分散之今如此則不<lb/>
煩三令五申而六軍萬姓可以不言而諭不召而至矣<lb/>
此亦愚者之一慮也<lb/>
　　遏盜之機二<hi>丘濬</hi>
<pb n="KR2f0040_WYG_043-36a"/>
臣按盜賊之竊發往往以妖術惑衆伏讀律文有曰凡<lb/>
師巫假降邪神書符呪水扶鸞禱聖自號端公太保師<lb/>
婆及妄稱彌勒佛白蓮社明尊教白雲宗等㑹一應左<lb/>
道亂正之術或隱藏圖像燒香集衆夜聚曉散佯修善<lb/>
事扇惑民人為首者絞為從者流其法可謂嚴矣聖祖<lb/>
制法之初其慮一何逺也然欲禁絶其源當自京師首<lb/>
善地始宜勅廵城御史及兵馬司官凡京城内外有假<lb/>
鬼神降神書符以救病執事為名者即令街坊火甲具<lb/>
<pb n="KR2f0040_WYG_043-36b"/>
名報官究治驅遣之其當禁治而不禁治與容而為之<lb/>
者治以重罪及通行天下凡人家有収畜異書者皆許<lb/>
赴官受直三月之後不首者他人首發重罪之是亦治<lb/>
朝遏亂之一術也<lb/>
　　遏盜之機三<hi>丘濬</hi>
臣按富蘇二臣所見畧同蓋盜賊竊發古今代有彼其<lb/>
紛紛攘攘之徒為人所刦制者心無定志為利而動既<lb/>
可以誘脇而來亦可以哄嚇而去無足慮者所慮者粗<lb/>
<pb n="KR2f0040_WYG_043-37a"/>
知文義識古今者爾其言足以動衆其智足以設謀其<lb/>
縱横詭秘機畧變幻尤易以惑世而欺人此等之人茍<lb/>
非平時有以収拾之使其有所顧藉而不肯為非即不<lb/>
幸一旦有事則彼在中國則為盜賊主謀彼出外境則<lb/>
為夷狄効力其為禍害有非旦夕可巳者仰惟祖宗用<lb/>
人於科目嵗貢之外别有賢良方正才識兼茂及經明<lb/>
行脩諸科下至富户老人亦在使用之列蓋以天下之<lb/>
大人才有能有不能故以此待之使其咸盡所用而無<lb/>
<pb n="KR2f0040_WYG_043-37b"/>
遺也近日用事者乃盡去之而顓顓用科貢二途甚非<lb/>
祖宗意也臣愚願復舊制諸科以収拾天下遺才又勅<lb/>
有司凡士子有不習舉業者有他才能藝術可稱皆許<lb/>
薦聞隨所能而試之量授一職其大江以北人才樸魯<lb/>
固有心解而口不能言口言而手不能書者其中有知<lb/>
邊情諳武事及膂力技能過人者亦許以名聞量用以<lb/>
為都司衛所幕官或補任或添註或於武職中試職其<lb/>
中才能出衆者果有顯效則不次用之以為將帥以為<lb/>
<pb n="KR2f0040_WYG_043-38a"/>
方面異日為國立功名捍邉郵亦未必不頼其用也夫<lb/>
然則天下之有才者皆有用而無出位之思國家之所<lb/>
用者無遺才而無意外之慮黄巢必不販私鹽張榮必<lb/>
不為阡能草書檄樊若水必不量江面張元呉昊必不<lb/>
為夏人之用黄師宓必不主儂氏之謀徐伯祥必不引<lb/>
交人以入冦也<lb/>
　　遏盜之機四<hi>邱濬</hi>
臣按大盜之起必刦刑獄必掠公庫必殺官吏自古禍<lb/>
<pb n="KR2f0040_WYG_043-38b"/>
亂之起皆始于此馴而至於其極四海塗炭宗社丘墟<lb/>
皆起於一州一縣之積也有國家者思患而預防之豈<lb/>
容緩哉昔羣盜剽刦淮南將過髙郵知軍晁仲約度不<lb/>
能禦令富民出金帛具牛酒使人迎勞且厚遣之盜悦<lb/>
徑去不為盜事聞富弼欲誅仲約范仲淹欲宥之臣竊<lb/>
以為弼之欲誅法也仲淹之欲宥情也請酌之情法之<lb/>
中使髙郵有城池士卒而仲約不禦之而使之越過其<lb/>
境固有罪矣若無城郭可為屏蔽無士卒可以拒敵而<lb/>
<pb n="KR2f0040_WYG_043-39a"/>
又無隣境可救援與其徒手以受害不若以計而緩之<lb/>
不猶愈於坐致一郡之生靈之失其所乎此其失在於<lb/>
朝廷不在於州郡州郡之罪在未事之先而不在臨事<lb/>
之際夫受人牛羊為之牧而不為之閑校使為盜所竊<lb/>
則牧者不能無罪也責其不能為閑校之罪則可今盜<lb/>
來而彼能以計却之使牛羊不失而坐以失牛羊之罪<lb/>
則過矣臣謂州郡之罪在未事之先而不在臨事之際<lb/>
者此也雖然城池之不設兵卒之無額豈但州郡之罪<lb/>
<pb n="KR2f0040_WYG_043-39b"/>
哉而朝廷之上廟堂之尊亦當分其責焉臣請自今以<lb/>
後凡天下府州縣無城池當要害處即議與築城置軍<lb/>
其不可置軍處則令廵按方面及守令計議或用民力<lb/>
或用官錢賃工以次第為之就用附郭市民免其雜差<lb/>
編為丁壯夫甲量其額數守之其餘州縣地狹而民少<lb/>
不可為城守者亦量與丁夫為守凡其所有倉庫錢糧<lb/>
甲仗俱寄郡庫犯罪重囚俱監郡獄有城池處如此則<lb/>
凡有官司皆有城守民有依附之所軍有禦備之具異<lb/>
<pb n="KR2f0040_WYG_043-40a"/>
時為冦所攻刦罪有所歸而彼亦無詞矣是雖一州一<lb/>
縣之事積而累之天下之大宗社之安未必不由此也<lb/>
為國家逺慮者所宜深致意焉<lb/>
　　遏盜之機五<hi>丘濬</hi>
臣按彭城乃天下南北之要衝其形勢風俗物産蘇軾<lb/>
言之盡矣雖然漢唐都闗中此地在當時為逺郡宋都<lb/>
汴梁此地在當時為陪輔其在今日則在南北兩京之<lb/>
間運道所必經之地凡今天下十三藩其九藩皆由兹<lb/>
<pb n="KR2f0040_WYG_043-40b"/>
以北上南出數百里則為帝鄉興王之地祖宗陵寢所<lb/>
在闗係非但漢唐宋時比也臣於京輔屯兵條下請於<lb/>
此處立為大鎮命大將一員統領江淮上班官軍於此<lb/>
守鎮一以守䕶漕運一以屏蔽皇陵而於一方之盜賊<lb/>
亦藉是以鎮遏之則兩京有通融之勢萬里無隔絶之<lb/>
患而宗社之安如磐石之固矣<lb/>
　　遏盜之機六<hi>丘濬</hi>
臣按先正有言元之失天下招安之説誤之也何則人<lb/>
<pb n="KR2f0040_WYG_043-41a"/>
君所以立國者以其有紀綱也所以振紀綱者以其有<lb/>
賞罰也賞必加於善刑必施諸惡使天下之人知所勸<lb/>
懲焉則治本立矣方國珍者當天下無事之時一旦敢<lb/>
為天下先為元人計宜痛誅勦之以懲夫民之不逞者<lb/>
可也乃聽人言行招安之䇿不徒不加之以罪而又授<lb/>
之以官是以賞善之具以勸惡也由是羣不逞之徒紛<lb/>
然相仿傚相誘脇事幸成或得以為王為伯不成亦不<lb/>
失州縣之官用是盜賊蜂起而元因是亡矣雖然豈但<lb/>
<pb n="KR2f0040_WYG_043-41b"/>
元哉宋人有詩云仕途㨗徑無過賊將相竒謀只是招<lb/>
則其來逺矣然則國家不得巳而當此時有此冦何以<lb/>
處之乎弭禍亂者必折其萌國家無事之時齊民無故<lb/>
首興禍亂要必合天下之力以攻之遏絶其萌使毋致<lb/>
於蔓衍决不可用招安之䇿也萬一不得巳而用焉必<lb/>
播告之曰除首惡某一名不赦外其同黨有能自首及<lb/>
縛其人來者皆宥其罪量加以賞焉使一世之人皆知<lb/>
朝廷嚴首亂之誅的然不輕恕則禍亂之原塞矣<lb/>
<pb n="KR2f0040_WYG_043-42a"/>
　　遏盜之機七<hi>丘濬</hi>
臣按自古論盜賊者多矣惟宋秦觀之言最為切中機<lb/>
要謹備錄之以為後世之鑑觀之言曰治平之世内無<lb/>
大臣擅權之患外無諸侯不服之憂其所事乎兵者夷<lb/>
狄盜賊而巳夷狄之害士大夫講之詳論之熟矣至于<lb/>
盜賊之變則未嘗有言之者夫豈智之不及哉其意以<lb/>
為不足惜也天下之禍嘗生於不足惜昔秦既稱帝以<lb/>
為六國巳亡海内無復足慮為秦患者獨胡人耳於是<lb/>
<pb n="KR2f0040_WYG_043-42b"/>
使䝉恬北築長城却匈奴七百餘里而陳勝呉廣之亂<lb/>
乃起於行伍阡陌之間由此言之盜賊未嘗無也夫平<lb/>
盜賊與守邊疆之術異何則塞外之兵甲馬如雲矢石<lb/>
如雨牛羊槖駞轉輸不絶其人便習而整其器犀利而<lb/>
精故方其犯邊也利逺戰以折其氣盜賊則不然險阻<lb/>
是憑鈔奪是資亡命是聚勝則烏合非有法制相縻敗<lb/>
則獸遯非有恩信相結然掲竿持梃郡縣之卒或不能<lb/>
制者人人有必死之心而巳故方其羣起也速戰以折<lb/>
<pb n="KR2f0040_WYG_043-43a"/>
其氣勿迫以攜其心蓋非速戰以折其氣則緩而勢縱<lb/>
非勿迫以攜其心則急而變生今夫虎之為物嘯則風<lb/>
生怒則百獸震恐其氣暴悍可殺而不可辱故捕虎之<lb/>
術必先設機穽置網罟撞以利㦸射以强弓鳴金鼓而<lb/>
乘之不旋踵而無虎矣至蛇與䑕則不然雖其毒足以<lb/>
害人而非有風生之勇其貪足以蠧物而非有震恐百<lb/>
獸之威然不可以驟而取者以其急則入於窟穴而巳<lb/>
故捕蛇䑕之術必環其窟穴而伺之薫以艾注以水彼<lb/>
<pb n="KR2f0040_WYG_043-43b"/>
將無所得食而出焉則尺棰可以致其命北敵虎也盜<lb/>
賊者蛇䑕也虎不可以艾薫而水注蛇䑕不可以弓射<lb/>
而㦸撞故曰平盜賊與守邊疆之術異也雖然盜賊者<lb/>
平之非難絶之為難平而不絶其弊有二不可不知也<lb/>
蓋招降與窮治是巳夫患莫大於招降莫深於窮治凡<lb/>
盜賊之起必有梟桀而難制者追討之官素無竒畧不<lb/>
知計之所出則往往招其渠帥而降之彼奸惡之民見<lb/>
其負罪者未必死也則曰與其俛首下氣以甘饑寒之<lb/>
<pb n="KR2f0040_WYG_043-44a"/>
辱孰若剽攘攻刦而不失爵位之榮由是言之是乃誘<lb/>
民以為亂也故患莫大於招降凡盜賊之首既巳伏其<lb/>
辜矣而刀筆之吏不能長慮却顧簡節而疎目則往往<lb/>
窮支黨而治之迫脅之民見彼汚者必不免也則將曰<lb/>
與其嬰錮金木束手而就斃孰若逃遯山海脱身而求<lb/>
生由是言之是驅民以為亂也故禍莫深於窮治且王<lb/>
者所以感服天下者惠與威也仁及有罪則傷惠戮及<lb/>
不辜則損威威惠兩失而欲天下心畏而力服堯舜所<lb/>
<pb n="KR2f0040_WYG_043-44b"/>
不能也夏書曰殱厥渠魁脅從罔治舊染汚俗咸與惟<lb/>
新蓋渠魁盡殺而罔赦則足以奪奸雄之氣脇從汚染<lb/>
不治而與其自新則足以安反側之心夫如是天下之<lb/>
人孰肯舍生之塗而投必死之地哉嗚呼自古建平盜<lb/>
巳亂之䇿莫有過于秦觀之論者其論三篇後篇即蘇<lb/>
軾代李琮所草之疏也國家為治誠能輕徭薄賦省刑<lb/>
戢吏遇有水旱即與賑濟自無盜賊之生發矣不幸而<lb/>
有焉方其初起未成之時即速與剪除不容少緩若其<lb/>
<pb n="KR2f0040_WYG_043-45a"/>
氣勢既成必須委曲計慮不可有輕之之心臣自出仕<lb/>
以來嘗三見反冦矣其初也皆以官軍輕之反為所敗<lb/>
資以器械甲兵其勢遂張大殆其後也復調官軍懲前<lb/>
日之敗往往持重堅守彼遂墮吾計中一舉而滅之此<lb/>
巳然之明效也何則蓋盜賊之初起也所以扇惑乎平<lb/>
民鼓動其惡黨者皆曰朝廷之政令不行衛所之官軍<lb/>
素怯城池之守備不固輙與之尅期曰某日攻某城又<lb/>
某日攻某城不旬月而吾之事成矣既而至期皆不應<lb/>
<pb n="KR2f0040_WYG_043-45b"/>
焉則衆見彼言之無驗謀之無效而知其事之决無成<lb/>
自然解體而散矣由是觀之秦觀所謂平盜賊與攘夷<lb/>
狄之術異驗於臣之所見尤信<lb/>
　　論治盜<hi>王廷相</hi>
嘗觀民之為盜有侵漁迫於外饑寒切於身勢不得巳<lb/>
而為之者亦有無頼惡少不事生業習於下流得巳而<lb/>
為之者是人也豈其天性有異於人惡生好死而樂為<lb/>
之哉良以上無美政而因以失其良心下無法守而漸<lb/>
<pb n="KR2f0040_WYG_043-46a"/>
以成夫偷俗故爾是故古之明王毎急於安撫懐來之<lb/>
實以養其樂生之心不懈於提撕警覺之令以攝其放<lb/>
曠之氣故風俗淳厚而盜警不作使為治者不務乎安<lb/>
輯保育之勤而惟事乎攻擊捕滅之術而羣聚不逞弄<lb/>
兵潢池雖布武宣威以成平勦之功而良民荼毒亦慘<lb/>
矣豈為政之上䇿也哉邇者竊礦之兇俱巳授首未起<lb/>
之黨皆為寒心此正平定安輯之時不宜深求過計以<lb/>
激其反側而興其擾攘也何以言之戡定亂畧之後而<lb/>
<pb n="KR2f0040_WYG_043-46b"/>
猶督捕之急可以致吏承風悦上以立名可以致捕者<lb/>
因之為奸可以致民不得其死者多可以致故黨疑懼<lb/>
而不自安夫郡縣之吏皆觀望於上司之意向而為之<lb/>
也使一賊之克而功賞之頓加一䇿之得而顔色之遽<lb/>
及由之因以市譽因以進秩相效而起奔走恐後仗劍率<lb/>
衆四搜於山澤萑葦之間無虚日矣嗟乎盜賊横行之<lb/>
日為之殊可以勵功勸衆而安平之後實生煩擾爾故<lb/>
曰可以致吏承風悦上以立名夫捕盜之令雖出於官<lb/>
<pb n="KR2f0040_WYG_043-47a"/>
府而執兵驅捕則藉於民快此等小人惟利是計使在<lb/>
上者不此為急則刑罰清明良惡區别彼固不得縁之<lb/>
為奸一或偏重而惟賊之是得則死生真偽由彼是任<lb/>
指扳無辜捜撿財産肆行而無忌矣故曰可以使捕者<lb/>
因之為奸夫禁盜所以為民也盜得其真民斯乃安風<lb/>
聞而捕者無為盜之實妄扳而捕者無可據之贓挾讎<lb/>
而捕多所誣之罪非以安之實以禍之矣况鷹鸇狼虎<lb/>
之吏惟欲多所捕獲大張聲勢以要竒功上司隔逺一<lb/>
<pb n="KR2f0040_WYG_043-47b"/>
時不得躬訊祇憑巧文不知欺蔽真正之賊一而良善<lb/>
之民十犴狴如海玉石俱焚貧弱之家無所控訴豈不<lb/>
哀哉故曰可以致不得其死者多夫治盜之要殱其渠<lb/>
首解宥黨與不直人心易安亦且地方省事此古今不<lb/>
易之道也今大冦既平宜稍示休靜以安餘黨失此弗<lb/>
圖更加嚴治則郡縣廵捕之吏豈能一一斟酌事機連<lb/>
根蔓結窮極瑕隙激成而變勢亦或有海翁之於鷗鳥<lb/>
非必畢羅彈射之加也一有欲取之意巳駭翔而不下<lb/>
<pb n="KR2f0040_WYG_043-48a"/>
矣况靈於鷗者而尤親觸其必死之機有不駭而變者<lb/>
乎故曰可以致故黨疑懼而不自安嗟乎今山東之所<lb/>
患者其勢兇志繆未有大於礦徒者也聚之則千百成<lb/>
羣不敢逼捕散之則一夕解遁莫可踪跡以愚計言之<lb/>
當以不治之法治之則不期靖而自靖矣何以言之此<lb/>
徒之所欲者礦而巳使洞無可入之隙彼何所利而為<lb/>
之故首當責實於塞洞凡塞洞之法不一有以泥塗於<lb/>
棘茨之上者有以巨石加灰泥者有以堅築土壤者此<lb/>
<pb n="KR2f0040_WYG_043-48b"/>
雖費工可以經久不得易開今之塞洞一切茍簡為之<lb/>
惟填巨石於洞口雜以小石補罅而巳故礦徒之來一<lb/>
時可開彼知利可易得故風行電掣三兩日夜其事就<lb/>
矣比及官府知而捕之彼巳得利而散故曰首當責實<lb/>
於塞洞夫今礦徒多四方來者必得近礦之家以為住<lb/>
歇之處斯踪跡隱蔽紏聚可成不然則易敗露彼烏敢<lb/>
肆然為之故次當保察於近礦之民使之十家為保保<lb/>
有保長十保為總總有保正使一保之中各相覺察但<lb/>
<pb n="KR2f0040_WYG_043-49a"/>
係面生可疑之人必要追求所來之自使之不得潛避<lb/>
為奸有司仍委公平亷能之吏不時廵察以提撕警覺<lb/>
保甲之衆如此則礦徒既不得與近礦之民相縁為奸<lb/>
而礦洞又不得一時可以易開則竊礦之心漸以自阻<lb/>
而捕治之吏可以不用矣故曰次當保察於近礦之民<lb/>
漢渤海多盜郡吏不能平宣帝拜龔遂治之遂曰民困<lb/>
於飢寒而吏不恤故為盜爾臣請有以安之至郡罷捕<lb/>
盜吏與民休息諸持鋤耰者勿問於是賣劍買牛賣刀<lb/>
<pb n="KR2f0040_WYG_043-49b"/>
買犢而為良民所謂以不治之法治之則不期靖而自<lb/>
靖者此也今之議者曰民間有弓矢之便長鎗之利故<lb/>
民易以為盜欲嚴法令以禁之非官司不得造作愚竊<lb/>
以為計之者過矣弓矢矛鋋之利民頼以衛家禦變也<lb/>
百姓不得具於平時一旦值有盜賊之警不過束手就<lb/>
執而巳是盜賊玩禁而得以恣行良民窘束而反以受<lb/>
禍令之不善無過於此况民之為盜由其有不得樂生<lb/>
之心不在於蓄有兵器之利使其樂生矣雖百千有利<lb/>
<pb n="KR2f0040_WYG_043-50a"/>
彼亦知愛其死而不為使不得其生之樂則凡可以茍<lb/>
延性命無不為矣鋤耰之夫斬木掲竿亦可以亡秦又<lb/>
何必待於長鎗利㦸而後為之哉漢公孫𢎞言於武帝<lb/>
曰十賊彍弩百吏不敢前臣愚以為禁民挾弓弩便帝<lb/>
下其議吾丘壽王對曰且𢎞所以為禁者為盜賊以之<lb/>
攻奪也攻奪之賊知死而猶為之者大奸之於重誅固<lb/>
不避也臣恐邪人挾之而利不能止良民以自備而抵<lb/>
法禁是擅賊威而奪民救也帝以難𢎞𢎞詘服是弓弩<lb/>
<pb n="KR2f0040_WYG_043-50b"/>
長鎗之禁便於刦賊而不便於良民古今之所同然者<lb/>
如此嚴令禁之似亦不可大抵事勢之變懸於機緩急<lb/>
輕重毫末之差而機隨以低昻事因之成敗其闗係於<lb/>
政也大矣固不可不熟思審處以求適當其機也若夫<lb/>
詳其術以止盜而捕不宜急宣其惠以恤民而兵不必<lb/>
禁此正今日事機之㑹也伏惟採擇所宜行之則地方<lb/>
幸甚<lb/>
　　送錦衣衛張侯出邏序<hi>羅玘</hi>
<pb n="KR2f0040_WYG_043-51a"/>
嵗聿云莫燕趙之間惡子弟食飲博奕費且盡思為冦<lb/>
偷益急毎伺朔風塵起躍馬突出周道上矢聲搜然雖<lb/>
有賁育千夫而手龜足瘃饑虚困悴之餘亦不免戰懼<lb/>
失色伏而獻囊免患於瞬息間誠畏之也况南人素綿<lb/>
道逺而疲三尺童子可以制之其所携者固其物也亦<lb/>
何擇於公私哉當是之時懸人之命於手壯哉翼虎也<lb/>
而國門南出三凃視他域尤多蓋河氷不舟天下貢道<lb/>
出焉故令甲三凃嵗遣錦衣支帥三人握符提衛士分<lb/>
<pb n="KR2f0040_WYG_043-51b"/>
出於邏其出必以子月望日又出三侍御並臨之凡兵<lb/>
民之司皆受檄指麾從事期以靖冦寧民足國阜財而<lb/>
巳今年中凃屬張侯養直侯予友也少為武學生戰藝<lb/>
塲不如志而抑就右階時尚為百户也嘗屢戰建州諸<lb/>
寇得今官亷毅為其大帥所知以其名請乃有是命非<lb/>
常數也今日建纛出郊乃乗虎皮韀弓䩨魚服僕姑在<lb/>
氷衛士屏息俛首不敢唾嚏不敢仰視就而子趍離而<lb/>
鵠立整若斧兀若尸人皆壯侯能戢士冦固在其掌中<lb/>
<pb n="KR2f0040_WYG_043-52a"/>
予獨知其建州之戰夜半斬敵首獻軍門如殺狐䑕耳<lb/>
今兹禦人之冦固實健且趫也亦豈敢望於北人哉其<lb/>
出沒騰蹂必輕騎游韁無所止息豈若㫋車穹廬驅騎<lb/>
而悉衆以為重乎以予觀之剪此穿窬胠篋之徒一籌<lb/>
耳使道上之旅去其畏心并力支撑而生死以之則形<lb/>
格勢禁彼固無能為也尚勞天子爪士之出哉况侯斬<lb/>
冦之餘勇視此軰蚤虱不啻也無著手處矣戢士亦其<lb/>
末事别筵有詩予總其意為之序<lb/>
<pb n="KR2f0040_WYG_043-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録巻四十八</head> <lb/>
    <p>
<pb n="KR2f0040_WYG_048-1a"/>
欽定四庫全書<lb/>
　名臣經濟録巻四十八<lb/>
　　　　　　　　　　　　　明　黄訓　編<lb/>
　工部<hi>營繕</hi>
　　星變陳言疏<hi>龔煇</hi>
題為應詔陳言蘇民困以弭天變事奉本部劄付該貴<lb/>
州道監察御史郭𢎞化題該本部查議内開合候命下<lb/>
之日一面通行原差買木燒甎郎中等官張淑龔煇劉<lb/>
<pb n="KR2f0040_WYG_048-1b"/>
悌張問之等各查原派木板若干甎料若干曾經採買<lb/>
燒造已完若干未完若干各以三分為率果勾二分其<lb/>
餘一分未完即行停免差去各官務將已完甎木督同<lb/>
各該司府等官選差的當官員支給雇覔水手并水陸<lb/>
車船盤費押發起運方許回京先將起運過數目星馳<lb/>
奏報等因題奉欽依備劄到臣奉此案照先該臣欽勅<lb/>
兹以營建仁夀宫及先蠶壇殿命爾前去四川地方并<lb/>
貴州西路收買楠杉大木爾可㑹同彼處鎮巡官選委<lb/>
<pb n="KR2f0040_WYG_048-2a"/>
司府佐貳官員動支應解本部銀兩照數收買或諭土<lb/>
官進貢或照事例召商作急起運赴京以濟急用務要<lb/>
多方訪求從長計處木必擇其圍長合式堅實不空價<lb/>
必定擬兩平不致虧官損民以致僉解委官押運等項<lb/>
事宜一一議處務令停當承委官員中間果有盡心所<lb/>
事得木數多地方不擾者具奏旌擢違慢沮撓推托誤<lb/>
事不服調度者五品以上官㕘奏處治六品以下徑自提<lb/>
問各該地方敢有官豪勢要并貪利之徒包攬害人者<lb/>
<pb n="KR2f0040_WYG_048-2b"/>
聴爾處治禁革不許寛縱有妨大事其餘俱照該部題<lb/>
准事理施行爾為部屬受兹任使宜持廉秉公著實幹<lb/>
辦安静行事務使木以時至而工不遲誤價從官辦而<lb/>
民不怨嗟斯為爾能如或處置乖方事誤民怨責有所<lb/>
歸爾其欽承之故勅欽此欽遵并奉本部劄付為營建<lb/>
宫殿事内開會同鎮巡等官先行選委素有才力守巡<lb/>
等官各一員分定某官於某處收買仍各奏疏知不許<lb/>
别項差委各官各照分定地方住劄専一督同府衞州<lb/>
<pb n="KR2f0040_WYG_048-3a"/>
縣掌印等官查照先年事體召商差人多方訪求從長<lb/>
計處照數收買運各水次每月近則三次逺則二次開<lb/>
報郎中處驗勘合式及無空腐隨便印記編號定委能<lb/>
幹府州佐貳官員陸續解運接濟鎮巡郎中等官每三<lb/>
箇月將買過木植數目日期奏報遇有二號以上大木<lb/>
并圍圓六尺以下中材截長補短堅實可用者折數充<lb/>
解等因計開四川布政司收買三號楠木五千根各長<lb/>
四丈五尺至四丈徑三尺五寸至三尺三號杉木一千<lb/>
<pb n="KR2f0040_WYG_048-3b"/>
五百根各長四丈五尺至四丈徑二尺五寸至二尺四<lb/>
號杉木一千五百根各長五丈至四丈五尺徑二尺至<lb/>
一尺七寸楠杉木連二板枋各二千五百塊杉木單料<lb/>
板枋一千五百塊栢木一百二十根各長三丈徑三尺<lb/>
柚木一百五十根各長三丈徑二尺五寸貴州布政司<lb/>
西路收買三號楠木五百根各長四丈五尺至四丈徑<lb/>
三尺五寸至三尺三號杉木五百根各長四丈五尺至<lb/>
四丈徑二尺五寸至二尺四號杉木五百根各長五丈<lb/>
<pb n="KR2f0040_WYG_048-4a"/>
至四丈五尺徑二尺至一尺七寸楠杉木連貳板枋各<lb/>
五百塊杉木單料板枋五百塊栢木三十根各長三丈<lb/>
徑三尺柚木五十根各長三丈徑二尺五寸備劄到臣<lb/>
已經㑹行四川貴州都布按三司各掌印官查議應行<lb/>
事宜并委司府佐貳督木官員職名及查見在買木銀<lb/>
兩不敷支用乞要開例納銀并請内帑銀兩接濟等項<lb/>
及據四川布政司經歴司呈報儧完上年楠杉大木一<lb/>
千三百三十八根板枋三百八十五塊於嘉靖九年十<lb/>
<pb n="KR2f0040_WYG_048-4b"/>
月十五日差委重慶府衞同知趙淮知事王經綸劔州<lb/>
判官楊著黔江縣主簿戈瑮領解赴京交納各縁由<lb/>
前來㑹本具題外又奉本部劄付為傳奉事計開四川<lb/>
收買楠木七十五根各長四丈五尺至三丈五尺徑二<lb/>
尺五寸至二尺杉木二百五十根各長四丈至三丈五<lb/>
尺徑一尺五寸至一尺二寸楠木連貳板枋九十塊連<lb/>
三板枋二十八塊杉木連二板枋六十塊單料板枋五<lb/>
十五塊備劄到臣又經案行四川布政司派屬買補呈<lb/>
<pb n="KR2f0040_WYG_048-5a"/>
報類解又奉本部劄付該本部題除請給内帑查無舊<lb/>
例借取惟開納各項事例相應舉行内開陜西布政司<lb/>
并廬鳯淮揚等府開納事例銀兩協濟四川買木等因<lb/>
題奉欽依備劄到臣俱經會行四川布政司通行所屬<lb/>
召納及差官分投催解接濟去後續該四川布按二司<lb/>
督木左㕘議何鰲僉事李文忠各陸續呈報買完堪解<lb/>
大木板枋數目前來巳於嘉靖十年十一月十八日差<lb/>
委䕫州府通判黄圖宜賓昭化二縣主簿劉秉俞傑領<lb/>
<pb n="KR2f0040_WYG_048-5b"/>
解楠杉大木七百一十七根板枋四百三十塊嘉靖十<lb/>
一年六月二十二日差委重慶府通判潘雍富順銅梁<lb/>
二縣主簿馬總王九皋領解楠杉栢木七百六十一根<lb/>
板枋八百六十六塊本年十二月十一日差委嘉定州<lb/>
同知姚廷用江安大昌二縣主簿許侃于龍領解楠杉<lb/>
栢木一千一十六根板枋四百七十八塊連前趙淮等<lb/>
領運共四次實解過楠杉栢木三千八百三十二根板<lb/>
枋二千一百五十九塊俱經各起具數㑹題除貴州布<lb/>
<pb n="KR2f0040_WYG_048-6a"/>
政司巳經奏有欽依案行該省欽遵施行外臣復親詣<lb/>
各該買木衙門往來督併節據叙州等府木商周洪川<lb/>
等訴稱先年採木唇齒之下今次採木俱在深山曠野<lb/>
懸崖絶澗人跡罕到之處洪川等各領官銀不一雇募<lb/>
夫米不等各於烏蒙忙部馬湖等處採運每厰用夫不<lb/>
下三五百名每月食米不下百十餘石<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>架天橋勞苦萬<lb/>
端方得一木出水先次取木八千因是接濟遷延故使<lb/>
累年未結今次取木尤多二年不能一濟何以得完等<lb/>
<pb n="KR2f0040_WYG_048-6b"/>
情又經備行四川布政司通查庫銀解發接濟隨㨿該<lb/>
司經歴司呈奉本司劄付奉撫按衙門案驗㨿接管承<lb/>
行典吏張宣庫吏徐翺吊到卷簿查得本省原議買木<lb/>
減用價銀共七十一萬六千七百三十八兩先該本司<lb/>
致仕左布政使徐鈺查報本司廣濟庫貯先次大木支<lb/>
剩及順慶叙雅三處解到䕫州嘉定二處解司未收發<lb/>
回原買木銀并嘉靖元年起至九年止各州縣解到工<lb/>
部料價等項銀兩共一十四萬一千五百四十六兩九<lb/>
<pb n="KR2f0040_WYG_048-7a"/>
錢五分九厘六毫有零續因放支不敷呈允撫按衙門借<lb/>
支庫貯户禮二部并南京工部料銀五萬九十四兩督<lb/>
木何㕘議呈借本司解發重慶府軍餉銀一萬兩督木<lb/>
李僉事呈借重慶府賞功銀二千四百一十九兩一錢<lb/>
二分七厘五毫共銀二十萬四千六十兩八分七厘五<lb/>
毫嘉靖十年七月起本省開例續收并陜西廬鳯淮揚<lb/>
兩淮都轉鹽運使司等處解到例銀及保寧府解還借<lb/>
過大木銀兩共四萬二千二百五十六兩八錢九厘七<lb/>
<pb n="KR2f0040_WYG_048-7b"/>
毫七絲七忽以上通共銀二十四萬六千三百一十六<lb/>
兩八錢九分六厘八毫七絲七忽尚少四十七萬四百<lb/>
二十一兩有零該本司左右布政使侯位劉淑相㑹同<lb/>
按察使楊淳署都指揮僉事余承恩看議得除收支前<lb/>
項銀兩外近蒙督木工部郎中龔案驗奉本部劄付動<lb/>
支司庫賍罰缺官柴薪銀兩共一萬六千八百四十九<lb/>
兩六錢七分五厘八毫通共止有二十六萬三千一百<lb/>
六十六兩五錢尚少銀四十五萬三千五百七十一兩<lb/>
<pb n="KR2f0040_WYG_048-8a"/>
三錢有零及查司庫鹽糧二價僅足備邊茶價備賞貢<lb/>
畨况原開各項事例已經年終停止再無别項儲積又<lb/>
查得往年採買大木俱有借支料價賍罰之例今司庫<lb/>
止有收貯户禮二部并南京工部料價自嘉靖五年起<lb/>
至嘉靖十一年六月終止所屬陸續解到銀三萬九千<lb/>
二百五十三兩三分六厘六毫四絲七忽四微并先前<lb/>
支剰各部料價銀四萬六千三百八十九兩共八萬五<lb/>
千六百四十二兩及所屬府州縣庫貯嘉靖八年九年<lb/>
<pb n="KR2f0040_WYG_048-8b"/>
十年分儲積賍罰金六十七兩五錢九分六厘銀九萬<lb/>
一千七百一十一兩有零請降明㫖動支給商方克濟<lb/>
事等因到臣今奉前因行據叙州等府備將各商採木<lb/>
山塲履歴事宜申送前來委果山川險惡蠻烟瘴雨之<lb/>
所毒害虎狼蛇虺之所傷殘係于民命數多誠可流涕<lb/>
臣㑹同巡撫四川等處都察院右副都御史宋巡按四<lb/>
川監察御史朱議得營建大木乃皇上仁孝至情及修<lb/>
復古制以一新天下耳目敢不竭力盡心但四川僻處<lb/>
<pb n="KR2f0040_WYG_048-9a"/>
一隅非若他省商販凑集今名雖召商實皆土民給領官<lb/>
銀入山拖運正徳以來節奉採取相近水次木植砍伐<lb/>
罄盡今次採運俱在深山窮谷人跡不到之處吊崖懸<lb/>
橋艱難萬倍比至溪澗必待夏秋洪水泛漲方抵大江<lb/>
使夏秋無水雖竭力殫財窮年歴嵗必不可得查得永<lb/>
樂初年勅差尚書宋禮等到蜀採取大木踰尋丈許者<lb/>
僅得數株然猶以為賴山川之靈立祠嵗祀以彰殊異<lb/>
嘉靖六年又該工部侍郎黄奉勅前來四川督買楠杉<lb/>
<pb n="KR2f0040_WYG_048-9b"/>
栢木八千一百三十五根板枋六千七百一十塊兩年<lb/>
以上止得大木五百根板枋五百塊起解隨該廷臣建<lb/>
議以為勞民傷財即行停止今甫及二年共解過木板<lb/>
五千九百九十一根塊率皆梁棟美材踰尋丈許者不<lb/>
下五百根數此豈人力所能實由皇上聖徳格天雨澤<lb/>
時降山川協靈草木協用故自昔所不可得之材一時<lb/>
盡出雖蜀中父老以為目所未見懽聲動地相慶更生<lb/>
而臣等亦仰賴聖徳之休自以為可少逭不職之罪正<lb/>
<pb n="KR2f0040_WYG_048-10a"/>
欲俯順下情具奏定奪今若必欲務足二分之數則更<lb/>
生之喜且復囂然喪其樂生之心矣何者雨澤由天僥<lb/>
倖難再似此曠世竒絶之遇似不可以復得况該省連<lb/>
年兵荒相仍民窮財盡逺近徬徨朝不謀夕公私俱竭<lb/>
將何取辦徒坐困一方之民而已且天下之事有緩有<lb/>
急而民生休戚係國家安危理亂之機竊計郊壇蠶室<lb/>
漸次落成其仁夀一宫當亦無幾解過木植亦足應用<lb/>
兵革之禍止於一方且或出於不得巳者聖人猶慎用<lb/>
<pb n="KR2f0040_WYG_048-10b"/>
之重民命也土木興作派及天下使前項宫殿財用既<lb/>
敷而徒以紛紛不急之故上困公家下敝萬民是猶廢日<lb/>
用飲食之養以侈冠裳之飾儀觀雖美元氣恐竭固不<lb/>
待有識者亦為之寒心矣臣等觀漢文帝欲作露臺其<lb/>
費百金以為中人十家之産遂止不為古今以為美談<lb/>
臣等又見邸報該講官呉惠進講節蒙聖諭輔臣李時<lb/>
等曰省無益之費停不巳之役令其所將指者開陳以<lb/>
救時務急臣等稽首仰而嘆曰聖天子明見萬里無益<lb/>
<pb n="KR2f0040_WYG_048-11a"/>
之費無過磚木不已之役無過營造我皇上聖學之功<lb/>
仁民之念一至於此真與唐堯夏禹儉徳相同而漢文<lb/>
又不足言矣海隅蒼生亦復何幸臣敢倣鄭俠故事繪<lb/>
圖隨進伏望陛下軫念民生困苦採運艱難合無通查<lb/>
各厰堆放并今各省買完起解未到木植數目約筭有<lb/>
無足彀應用其一應各衙門修造不急之務俟民生少<lb/>
甦財用少給然後徐為之處將未完之數暫行停止再<lb/>
照善經理者更政而政愈行善使民者勞民而民不怨<lb/>
<pb n="KR2f0040_WYG_048-11b"/>
亦惟在不失民信不拂民情而已前項巳解大木因無<lb/>
接濟錢糧尚未得領前價商人日夜懸望以需補給又<lb/>
有巳領價銀三分之一見在追併砍伐在山將至水次<lb/>
者若一槩追銀還官棄其木則可惜轉相賣則無主往<lb/>
年拖欠木銀至今未完可監仍將前項料銀賍罰准其<lb/>
照例借支補給以全民信此後欠木商人有木則委官<lb/>
驗量陸續起解無木則照舊追銀盡數還官以順民情<lb/>
似為官民兩便情法無失大工以成地方攸賴財無不<lb/>
<pb n="KR2f0040_WYG_048-12a"/>
給之虞民有更生之樂矣如蒙乞勅該部再加查議以<lb/>
俟遵行惟復别有定奪緣係應詔陳言以蘇民困以弭<lb/>
天變事理為此具本専差承差劉徵親賫謹題請㫖<lb/>
　　採運圖前説<hi>龔煇</hi>
謹按全蜀古梁益之地險阨四塞獨冠天下唐杜李二<lb/>
子形諸咏歌至稱天以擬之固以見非人世所宜有也<lb/>
乃若採取所由特異内壤人跡不到魑魅魍魎之區其<lb/>
山則有若青岡黒蕩古嘴磨角偏脚坎頂薄刀棺木殺<lb/>
<pb n="KR2f0040_WYG_048-12b"/>
人□腦猿猴菩薩峻虎陷鬼蛇退馬鞍之類其水則有<lb/>
若龍吼魚牮羊角雞肝臊虎喂賊落眉結髮雷鳴混陣<lb/>
甕柄剪刀閻王老虎帚節鬼門以至眼號穿錢路名鬼<lb/>
錯灘成八害崖目萬人之類顧名思義險實與俱第不<lb/>
幸而不遇二子寂寥無聞其亦幸而未經品題不拒人<lb/>
於千里自分終棄之材猶得以登廟堂之用也作山川<lb/>
險惡寒巖水壑﨑嶇萬狀攀木緣崖索橋傴僂升之則<lb/>
躋於九天之上降之則入於九地之下怵目駭心神魂<lb/>
<pb n="KR2f0040_WYG_048-13a"/>
飛越作跋涉艱危嘗聞蚺蛇吞象三年而出其骨禽獸<lb/>
偪人自古為然而况深山窮谷老箐荒林固其所窟穴<lb/>
哉作蛇虎縱横道里之逺程以千計夫役之衆日以百計<lb/>
供頓之繁嵗以萬計櫛風沐雨水陸疲勞雖雞犬亦有<lb/>
所不寧者作採運困頓斷岸千尺下臨無際結搆重疊<lb/>
綿亘數里作飛橋度險梁棟美材天地固秘藏之重以<lb/>
頻年採取之故所遺無幾崇岡疊巘限隔髙下其為力<lb/>
且百倍於曩時作懸木吊崕人日食米一升一夫負米五斗<lb/>
<pb n="KR2f0040_WYG_048-13b"/>
徃返之期有七日自給之外僅足以給二人萬一變生<lb/>
不測趨赴少後緩急何所濟作飢餓流離輕生嗜利夷<lb/>
虜之常以逸待勞以衆暴寡昏夜乗間將何所不至哉<lb/>
作焚刼暴戾天災流行勢所必有加以蠻烟瘴雨之所<lb/>
侵淫飢渴勞瘁之所摇奪鮮不及矣作疫癘時行至若<lb/>
灘髙水落為力尤難築堤壅泉架木飛輓若轆轤之汲<lb/>
井然㳺移前却日不能以一里作天車越澗波濤泛漲<lb/>
衝激四出挽留無計仰天太息要之水旱俱病惟川蜀<lb/>
<pb n="KR2f0040_WYG_048-14a"/>
為然作巨浸飄流上自藩臬以至若府州縣轉相督責<lb/>
撫字之心誠勞而職業固然不敢怠廢矧無知犯法小<lb/>
民之恒性哉作追呼逮治山林材木初不必其皆良兼<lb/>
之天時人事㕘錯不齊外直而中空者十之八毁折而<lb/>
遺棄者什之九僥倖苟且百纔一二宿負未償新逋是<lb/>
急稱貸不足繼以田宅田宅不敷繼以子女子女不給<lb/>
隨以妻妾夫人孰不欲有宫室之奉夫妻子母之屬哉<lb/>
自全之道固如是也作鬻賣償官騐收登記比次成筏<lb/>
<pb n="KR2f0040_WYG_048-14b"/>
連筋捩頂雇募器用之類種種各備每筏為木凡六百<lb/>
有四為竹凡四千四百有五為銀以兩計者凡百四十有<lb/>
八公私耗斁莫可勝記作驗收找運自蜀至京不下萬<lb/>
里每運為筏以二十三十為率每筏運夫四十每夫日<lb/>
計直十分之五大約三年其為直殆且六萬要皆生民<lb/>
膏血日朘月削其存幾何父往子來曾無寧嵗出萬死<lb/>
於一生作轉輸疲弊噫不身膏野草則塟於江魚之腹<lb/>
隨其所在動若陷穽彼青黄雕刻木之災也楩楠杞梓<lb/>
<pb n="KR2f0040_WYG_048-15a"/>
獨非生民之災乎夫楩楠杞梓愛䕶而保全之徒以應<lb/>
營建所需之故而陛下赤子曾楩楠杞梓之所不若三<lb/>
復萇楚之詩為之於邑<lb/>
　　採運圖後説<lb/>
蜀省採買其為府者凡六其為州者凡十其為縣者凡<lb/>
六十有四其為衞者凡七其為宣慰宣撫長官司者凡<lb/>
八臣煇謹按採運履歴舉見凡例繪為一十五圖如右<lb/>
其山川險惡未暇覼縷所謂存十一於千百焉耳按圖<lb/>
<pb n="KR2f0040_WYG_048-15b"/>
索迹觸類引伸可想而見也其跋涉艱危採運困頓飛<lb/>
橋吊崖飢寒疫癘蛇虎傷殘焚刼暴戾巨浸飄流壅泉<lb/>
越澗皆出於人言之所稱述畫工之所想像使身親歴<lb/>
之復身親圖之則一時議擬形容臣不識又當何如其<lb/>
追呼逮治鬻妻賣子以致騐收找運轉輸疲弊之狀臣<lb/>
目可得而見口可得而言第恨手不可得而圖耳要之<lb/>
苦心惟良工也彼繪畫者流烏足以與此哉雖然所可<lb/>
圖者迹而已矣抑末也昔孔子繫易之辭有曰天地之<lb/>
<pb n="KR2f0040_WYG_048-16a"/>
大徳曰生聖人之大寶曰位何以守位曰人何以聚人<lb/>
曰財是財者民之心民者邦之本非細故也傷財病民<lb/>
元氣隂耗雖苦心良工不能措手可以意得不可以迹<lb/>
求也古今天下之瑞無踰於人今嘉祥殊祉莫不畢集<lb/>
所乏惟人瑞耳凡以土木之役未息故也此役誠息則財<lb/>
裕民安元氣充實太平斯有象矣臣當更上人瑞之圖<lb/>
以足當今之所未備仰惟皇上聖徳好生與天地相為<lb/>
流通顧臣奉使無狀不能宣揚徳意無所逃罪復以不<lb/>
<pb n="KR2f0040_WYG_048-16b"/>
識忌諱致勤陛下宵旰之思臣雖萬死何以自贖臣不<lb/>
勝戰慄待罪之至稽首頓首謹志<lb/>
　　題欽奉勅諭事<hi>蔣珤</hi>
營繕清吏司案呈案查先奉本部送准户部咨開太倉<lb/>
銀庫見在銀二百一十六萬兩有零不勾支用要將事<lb/>
故官軍銀兩通行裁減及行兵部將外衞巳到并在營<lb/>
各項官軍量撥一號發山陵等處做工脱或有碍聞太<lb/>
僕寺馬價見有一百九十餘萬兩亦可動支接濟等因<lb/>
<pb n="KR2f0040_WYG_048-17a"/>
題奉聖㫖是這事故官軍折糧銀兩着便停止兵部即<lb/>
查各項見在官軍分撥各工應用以節省國儲欽此到<lb/>
部送司該本部議得停止夫運係該兵部掌行其雇匠<lb/>
辦料之費應該本部措處合行總督工程及各該科道<lb/>
等官㑹議缺欠銀兩合於何衙門借支作何處辦通議<lb/>
停當㑹題候㫖施行等因奉聖㫖是國家營建舊規止<lb/>
是派撥官匠官軍做工户部支與糧賞比縁崇建郊壇<lb/>
工程重急權議動支兵部馬價銀兩添雇夫匠以速告<lb/>
<pb n="KR2f0040_WYG_048-17b"/>
成原非常例今各項工程延緩累嵗乃至雇直之費縻<lb/>
耗無紀况中間侵冒無稽程督不嚴奸弊滋深以至庫<lb/>
藏空虛工無就緒各該職掌督理監視等官都好生玩<lb/>
法欺蔽待工完之日驗閲工程巨細比量支費多寡一<lb/>
併追治即今措處錢糧掣停夫運你部裡便㑹同户兵<lb/>
二部逐一悉心查議區畫停當來説欽此備行到司查<lb/>
得嘉靖十五年五月内該内官監開稱啓建兩宫修飭<lb/>
七陵預建夀宫并建行宫合用官軍做工隨該武定侯<lb/>
<pb n="KR2f0040_WYG_048-18a"/>
郭等議將團營該補京衞事故官軍内摘造三萬員名<lb/>
在於兩宫三大營撥四萬員名在於山陵俱支月糧行<lb/>
糧賞米冬衣布花每各折支銀五兩九錢九分通行户<lb/>
部扣送各該工所應用節奉聖㫖依擬欽此續該户部<lb/>
議稱拽木官軍止支行糧賞米並無支給月糧布花每<lb/>
名止該銀一兩八錢又該武定侯郭題稱兩宫山陵等<lb/>
處做工官軍七萬員名每名該支月糧行糧賞米冬衣<lb/>
布花銀五兩九錢九分共該銀二十萬九千六百五十<lb/>
<pb n="KR2f0040_WYG_048-18b"/>
兩扣送工所應用及原題户兵二部歴年拖欠皇庄子<lb/>
粒銀一十三萬八千九百兩馬房子粒銀二十二萬七<lb/>
千五百兩各營草塲子粒銀七萬七千三百兩大約總<lb/>
計四十五萬兩合令該部將見在太倉糧銀馬價内先行<lb/>
照數借支户部每年漕運脚價及抄關鹽引餘銀亦當<lb/>
查出送工部接濟應用等因題奉聖㫖是修建諸陵建<lb/>
造兩宫皆非得巳工程重大該用銀兩數多摘造官軍<lb/>
月糧布衣等項都照前㫖扣送拖欠子粒銀兩着於太<lb/>
<pb n="KR2f0040_WYG_048-19a"/>
倉馬價内借支漕運脚價等項餘銀即便查出送工部<lb/>
接濟户部朦朧覆奏顯是推托怠慢堂上官且不查究<lb/>
該司官罰俸三箇月欽此又查得建造廟制該同知建<lb/>
造事吏部尚書等官汪鋐等題為嚴查㸃慎出納以圖<lb/>
大工完美事節奉聖㫖這所奏各項營建委多奸弊匠<lb/>
役官軍私行賣放虛支糧價入已物料止憑官匠開報<lb/>
濫無紀極今後匠役官軍着科并差委官員分派工所<lb/>
逐一查㸃物料也着科道官㑹同該部委官公同收支<lb/>
<pb n="KR2f0040_WYG_048-19b"/>
如有仍前勒措分例銀兩一應作弊的指實㕘奏其餘<lb/>
都依擬行欽此又查得嘉靖十八年閏七月内為急缺<lb/>
大工銀兩俯從區處以禆聖政事該本部查得户部拖<lb/>
欠事故官軍折糧等項銀兩數多即今工程𦂳急合行<lb/>
該部將事故官軍折糧銀三十五萬九千四百兩并通<lb/>
惠河扣省脚價三十萬兩即日兑送工所應用其皇庄<lb/>
子粒并馬房草塲子粒共三十四萬一千六十七兩兵<lb/>
部各營子粒銀七萬七千三百二十六兩七錢二分合<lb/>
<pb n="KR2f0040_WYG_048-20a"/>
照前㫖於太倉銀庫并馬價銀内兑送接濟等因奉聖<lb/>
㫖户部㸔了來説欽此該户部覆題事故官軍銀兩節<lb/>
差主事彭大有等并大峪山扣省脚價差主事陳天資<lb/>
運送十萬兩外及子粒銀兩先儘見在貯庫五千三百<lb/>
三十四兩九錢其餘移咨總督倉塲左侍郎李廷相查<lb/>
南京户部近解銀内委官秤兑交納接濟奉聖㫖是都<lb/>
依擬行欽此俱經通行欽遵去後除户部事故官軍折<lb/>
銀先後陸續解過及扣省脚價内解十萬兩外其餘扣<lb/>
<pb n="KR2f0040_WYG_048-20b"/>
省銀二十萬兩各須子粒銀三十四萬一千六十七兩共<lb/>
銀五十四萬一千六十七兩并兵部各營子粒銀七萬<lb/>
七千三百二十六兩七錢六分節催未見解到又查得<lb/>
先年工程興作各色匠役該内官監做工運料該兵部<lb/>
各撥官匠官軍應用户部關支賞糧工部止是辦料各<lb/>
有職守故費省而工速成自四郊之興兵部權議自支<lb/>
馬價雇募人夫以補軍數之不足後令夫匠盡出工部<lb/>
是以雇直之費支給不敷又查得先年内監料計各工<lb/>
<pb n="KR2f0040_WYG_048-21a"/>
錢糧合用之外不過量寛一分本部仍以三分為率處<lb/>
辦二分送用其扣留一分止是節損舊規原無錢糧存<lb/>
部聴取近年計料愈增比時二分之數且或未滿而工<lb/>
亦告成如近時神庫神㕑原派石灰九百萬斤止用四<lb/>
百萬斤城垣木柴原派一千三百餘萬斤止用一百三<lb/>
十餘萬斤一號等殿原派紅黄等銅八萬一千九百斤<lb/>
後又添派四萬五千餘斤生漆原派一十三萬三千斤<lb/>
後又開取一十三萬二千斤夀宫奉祀房神宫監開派<lb/>
<pb n="KR2f0040_WYG_048-21b"/>
木植動以數十萬計監視科道等官比照長陵式様間<lb/>
數計筭比之原料不過十之二三餘可例見所以曠嵗<lb/>
遷延縻費無紀致使庫藏空虛又查得慈慶慈寧等宫<lb/>
崇先奉先一號等殿在外山陵夀宫行宫及沙河行宫<lb/>
各處巳完未完工程前後共用過銀六百三十四萬七<lb/>
千八百九十餘兩俱係借支户部太倉并太僕光禄等<lb/>
寺各項銀兩并本部召納事例各項料價及事故官軍<lb/>
折糧銀兩支出之數其西苑仁夀宫皷樓六聖碑亭景<lb/>
<pb n="KR2f0040_WYG_048-22a"/>
皇帝碑及涇簡等王端妃等妃墳所各項支費不下數<lb/>
十萬兩又皆本部那支柴炭等項料銀從權支給又不<lb/>
在於前項支過銀内之數及查得各處司府題派額派<lb/>
柴炭葦課皮料軍器折銀等項銀兩歴年拖欠數多雖<lb/>
有解到者俱巳放支并前項那借殆盡其未完者俱各<lb/>
不行解發後有前項興作别無權宜區處今户部因見<lb/>
慈慶宫完議將山陵等處事故官軍折糧銀兩通行停<lb/>
止行令兵部撥軍做工運料巳有明㫖無容别議外但<lb/>
<pb n="KR2f0040_WYG_048-22b"/>
本部應該放支工匠銀并節慎庫應該放支商人料價<lb/>
二十餘萬兩見今庫貯不滿五六萬應給之數將欠幾<lb/>
倍將來之費又未可已逆料失今不處何以支持以上<lb/>
俱應計議停當庶免後艱等因通查案呈到部臣等㑹<lb/>
同太子少保户部尚書臣梁右侍郎臣王太子太保兵<lb/>
部尚書臣張等議照國家營建必資于財力財力不足則營<lb/>
建何由而成國家財力莫患於縻費縻費不除則財力<lb/>
何由而足今據該司所呈内外併興工程二十三處每<lb/>
<pb n="KR2f0040_WYG_048-23a"/>
日雇覔夫匠九萬四千七百餘工一年則費銀一百八<lb/>
十七萬五千三百餘兩又每年雇車脚價銀三十四萬<lb/>
五千餘兩鋪商料價一百餘萬兩又匠官計料數目過<lb/>
多即前數項可以類推此錢糧之不足一也本部在京<lb/>
工程巳極繁重而承天工程又復一十餘處扣除本省<lb/>
及河南事例銀七十萬兩加之江浙川湖南直𨽻貴州<lb/>
各省扣除買辦木料銀五百餘萬兩蘇州府臨清州磚<lb/>
厰扣除磚價運價百萬餘兩兵部沙河城池工程借用<lb/>
<pb n="KR2f0040_WYG_048-23b"/>
杉木及各該撫按借留軍器折色銀共十餘萬兩且各<lb/>
項事例開納巳久近來上納者稀每日畸零數人而巳<lb/>
此錢糧之不足二也本部料價匠價葦課及軍器折色<lb/>
各項事例銀兩各該司府或借支不還或扣留不解甚<lb/>
則轉解侵欺不行追究本部屢經催解視如故紙卒有<lb/>
𦂳急無處那支此錢糧之不足三也如此欲弊之革利<lb/>
之興得乎欲財力之足營建之速成得乎為今之計除巳<lb/>
前做過夫匠本部那借補支外其餘自命下為始兵部<lb/>
<pb n="KR2f0040_WYG_048-24a"/>
查照舊規分撥官軍酌量前項内外工程厰作大小做<lb/>
工及琉璃黒窰臺基山西等厰般運磗瓦木植等料本<lb/>
部食糧民匠各衞食糧軍匠通行查出照前酌量工程<lb/>
厰作分撥做工其前雇覔夫匠遵奉明㫖各行停掣如<lb/>
皇穹宇慈慶宫沙河行宫即今工完分撥各工併力湊<lb/>
用若果工程重大官軍官匠不敷兵部自行動支太僕<lb/>
寺馬價本部動支節慎庫銀兩各雇覔添補二部委官<lb/>
各照職掌㑹同科道逐一查照如官匠官軍不行赴工<lb/>
<pb n="KR2f0040_WYG_048-24b"/>
各管工人員賣放影射及私占等項着實追問㕘究其<lb/>
餘物料及各處載運木石磗灰等項脚價本部支給縁<lb/>
今錢糧缺乏容本部請勅就近齎與採辦抽分郎中等<lb/>
官㑹同彼處撫按分投委官將前項料價匠價葦課軍<lb/>
器折色各項事例銀兩儘其見在查出截數解來接濟<lb/>
有侵欺者追完問罪發落干碍職官一併㕘究然目今<lb/>
欠少工食料價脚價大約數十萬兩翊國公郭等於臺<lb/>
基厰屢次無銀支給請告紛紛無以措手况以後逐月<lb/>
<pb n="KR2f0040_WYG_048-25a"/>
放支其數尚多又無從處辦若待前項催解銀兩動經<lb/>
嵗月緩不濟事議將户部原欠前項銀六十一萬兩兵<lb/>
部七萬兩作速照數動支解發以濟前急該户部尚書<lb/>
臣梁説稱太倉銀兩自興工以來本部借過事故旗軍<lb/>
及未到上班官軍共支過二百九十三萬四千七百餘<lb/>
兩今太倉止有二百一十萬兩軍國重事豈宜再支扣<lb/>
省脚價俱已用盡皇庄子粒止有五千餘兩其餘俱奉<lb/>
詔蠲免職掌關係義難緘黙兵部尚書臣張説稱太僕<lb/>
<pb n="KR2f0040_WYG_048-25b"/>
寺銀兩自興工以來支過五十萬兩倘各邊有事用馬<lb/>
何以措手草塲子粒銀止有一萬兩似難動支臣等回<lb/>
稱太倉糧銀太僕寺馬價固軍國重事然營運亦朝廷<lb/>
重事既巳興工勢難中輟况户部今年明年尚有扣省<lb/>
脚價又今年漕運間有議徵折銀兵部馬價及缺官柴<lb/>
薪銀兩尚多俱堪動支且事有經權時有緩急均乞聖<lb/>
明裁處為照工程重大物料浩繁該監監工收料委官<lb/>
三百三十餘員耗費寖廣樂于遲延拔本塞源尤在於<lb/>
<pb n="KR2f0040_WYG_048-26a"/>
此除總督大臣總其大綱外若夫仰承徳意督率屬官<lb/>
嚴速工程惜財省費此臣等與内官監掌印官之責也<lb/>
以朝廷之心為心以國家之事為事同舟共濟勿分彼<lb/>
此此臣等與户兵二部堂上官之責也㸃查軍匠稽考<lb/>
工程有弊即言無益即革此臣等與科道官之責也若<lb/>
使内外羣工體國奉公各任其責各蠲其私則大工可<lb/>
完諸費亦少節矣再照工興日久財用已癉問之府庫<lb/>
則空虛無計可借問之生民則疲憊無處可徵臣等日<lb/>
<pb n="KR2f0040_WYG_048-26b"/>
切驚憂不遑寢食仰惟皇上敬天尊祖光前裕後之作<lb/>
俱已周全正堯舜垂拱之日與民休息之時也伏望天<lb/>
語戒飭羣工早畢諸役以紓聖慮以迓天休臣等待罪<lb/>
工曹荷恩深重豈敢緘黙依違從事伏乞聖明亮察臣<lb/>
等無任恐懼祈望之至縁係欽奉勅諭及奉聖㫖是國<lb/>
家營建舊規停當來説事理等因嘉靖十九年五月二<lb/>
十四日具題二十六日奉聖㫖這各項工程皆朝廷重<lb/>
事乃祖制未及舊典或遺與今日為民事神之弗獲已<lb/>
<pb n="KR2f0040_WYG_048-27a"/>
者若所司能竭忠奉公自能工完費省今軍匠歇閒嵗<lb/>
費雇直百萬兼以虛名實數冒支糧賞徒手幼孩濫充<lb/>
雇覔每一放支銀兩利歸私室富却奸徒上下䝉蔽曾<lb/>
無一人舉正及有㫖督責方纔説出縻費又不明白指<lb/>
陳除掣雇覔夫匠依擬太倉銀兩今後再不許動支見<lb/>
今各工合用銀兩軍匠數目并應該釐正事宜你每還<lb/>
遵照前㫖㑹同盡心議處畫一停當來説務要共任其<lb/>
責不許自分彼此欽此<lb/>
<pb n="KR2f0040_WYG_048-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟錄巻四十八<lb/>
</p>
<p>
</p>
  </div>
</body>
</text>
</TEI>
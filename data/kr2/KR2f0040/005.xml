<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録卷五</head> <lb/>
    <p>
<pb n="KR2f0040_WYG_005-1a"/>
欽定四庫全書<lb/>
　名臣經濟録卷五<lb/>
　　　　　　　　　　　　　明　黄訓　編<lb/>
　保治<hi>成化</hi>
　　諫元宵燈火䟽<hi>章懋</hi>
翰林院編修臣章懋臣黄仲昭檢討臣莊㫤謹奏為培<lb/>
養聖徳事成化三年十一月二十九日内閣遣郎中韓<lb/>
定持小掲帖到於東閣及史舘分與太常寺卿兼翰林<lb/>
<pb n="KR2f0040_WYG_005-1b"/>
院侍讀學士呉節令各賦烟火等詩以為上元賞玩之<lb/>
具臣等各授一帖内開烟火花燈等項面帖詩讃題目<lb/>
仍令照依舊詩格式擬述進呈及觀舊式俱是玩好之<lb/>
物鄙䙝之詞甚非所以養聖心崇聖徳也臣等竊議以<lb/>
為此事必非陛下所為陛下以天縱之聖日新之學游<lb/>
心經術邁跡堯舜凡所舉動必欲為法於天下可傳於<lb/>
後世方即位之初首下温詔赦田租絶貢獻蠲逋負停<lb/>
不急之務與民息肩又開言路凡朝廷政治得失軍民<lb/>
<pb n="KR2f0040_WYG_005-2a"/>
利病許諸人直言無隠天下欣然以為陛下應天心承<lb/>
祖徳而所以太平萬世者在是矣及觀去年以來如遣<lb/>
人造楮國家舊制也一聞大臣之言而遂寢節令宴樂<lb/>
毎嵗常例也一聞廷臣之䟽而随罷頃因災異勑諭羣<lb/>
臣同加修省凡此數事皆臣等目擊耳聞未嘗不拜手<lb/>
稽首稱頌以為陛下從善如流改過不吝自禹湯以來<lb/>
未之有也在彼者既皆陛下所不為則烟火之事臣等<lb/>
又决知陛下之不樂於此也今日之舉或者兩宫皇太<lb/>
<pb n="KR2f0040_WYG_005-2b"/>
后在上陛下欲極孝養奉其歡心非為一身娱樂之計<lb/>
然大孝在乎養志不可徒供耳目之玩好以為養也臣<lb/>
伏覩兩宫母后恭儉慈仁之徳著於天下坤儀貞静舉<lb/>
天下之珍竒玩好皆不足以動其心豈以烟火為樂㢤<lb/>
况今兩廣弗静四川未寧遼東雖云告㨗然敵情難測<lb/>
尚費區處不可置之度外北敵瑪拉噶包藏叵測之心<lb/>
窺伺間隙尤當深慮江西湖廣一旱數千里民不聊生<lb/>
其他災傷處所尤多未易悉舉生靈嗷嗷張口待哺雖<lb/>
<pb n="KR2f0040_WYG_005-3a"/>
蒙優詔賑恤然公私匱乏計無所出可為寒心此正陛<lb/>
下宵旰焦勞不遑暇食兩宫母后同憂天下之日臣等<lb/>
又知陛下之不暇為此也至如翰林之官以論思代言<lb/>
為職雖口供奉文字然鄙俚不經之詞豈宜進於君上<lb/>
若不取法於聖賢而曲引宋祁蘇軾之教坊致語以為<lb/>
之皆是以三代以下之君望陛下而不以三代以上之<lb/>
君望陛下臣等遭遇聖明發身黄甲叨與庻吉士之選<lb/>
陛下養之翰林教之誦習六經師法孔孟二年於茲矣<lb/>
<pb n="KR2f0040_WYG_005-3b"/>
近又授以今軄感冒國恩至隆極厚夙夜惓惓相與戒<lb/>
飾惟恐曲學阿世無所補報於萬一何敢為此鄙詞上<lb/>
凟天聼以自取侮慢不敬之罪哉臣等又嘗伏讀宣宗<lb/>
章皇帝御製翰林院箴有曰啟沃之言惟義與仁堯舜<lb/>
之道鄒孟以陳若今烟火之舉恐非堯舜之道烟火之<lb/>
詩恐非仁義之言臣等知陛下之心即祖宗之心故不<lb/>
敢以是妄陳於陛下之前且知其不可猶順而為之是<lb/>
不忠也知不可為而不以實聞是不直也不忠不直臣<lb/>
<pb n="KR2f0040_WYG_005-4a"/>
罪大矣古之帝王盤盂有戒几杖有銘目不視非禮之色耳<lb/>
不聼非禮之聲兢兢業業惟懐永圖雖在紛華靡麗之中幽<lb/>
獨得肆之地而所以戒謹恐懼操存省察以致其精一之功<lb/>
者無所不用其極誠以人主一心攻之者衆一惑於耳則凡<lb/>
侈靡之聲皆乘間而入矣一惑於目則凡侈靡之色皆抵隙<lb/>
而進矣人心愈危則道心愈微矣天理人欲不容並立若曰<lb/>
上元之樂乃微事烟火之舉乃細故此不足為聖明之累是<lb/>
殆不然書曰不務細行終累大徳又曰不役耳目百度惟<lb/>
<pb n="KR2f0040_WYG_005-4b"/>
貞若於此一事厭常喜新之念興則他日之甚於此者將<lb/>
無不至不可以微事細故而不謹之也且漆器之作何損<lb/>
於徳而舜則止之㫖酒之甘何害於事而禹則絶之露䑓<lb/>
之費不足為奢而漢文則巳之彼聖賢之君何汲汲於是<lb/>
哉正以欲不可縱漸不可長故耳臣等伏願陛下寛鈇鉞<lb/>
之誅採芻蕘之語將此烟火等事一概禁止不使接於<lb/>
耳目而移此視聼為文王之視民如傷為大舜之聞善<lb/>
若决江河省此冗費以活流離困苦之民賞征伐勞役<lb/>
<pb n="KR2f0040_WYG_005-5a"/>
之士則干戈可息災旱可消百姓可以富庻四夷可以<lb/>
賔服億千萬年享太平無疆之休則陛下之所以奉養<lb/>
兩宫者其孝豈有大於此哉陛下深思而力行之不以<lb/>
臣言為沽矯不以臣等為迂濶使天下後世知大聖人<lb/>
之作為出於尋常萬萬是非臣等之幸實宗社生靈之<lb/>
大幸也臣等昧死以聞<lb/>
　　弭災修徳䟽<hi>姚夔</hi>
切見今年春抵夏天氣寒慘風聲呌怒揚塵<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>沙隂霾<lb/>
<pb n="KR2f0040_WYG_005-5b"/>
四翳日色無光近一二日來黄霧蔽天晝夜不見星日<lb/>
况今四月中旬雷不𤼵聲考之洪範庶徴恒寒恒風急<lb/>
廹蒙昧之徴也月令季春行冬令則寒氣時𤼵草木皆<lb/>
肅國有大恐傳記又謂大風黄霧白日沉沉政化未明<lb/>
之象又云雷於天地為長子主𤼵生出則興利人君之<lb/>
柄也當𤼵不𤼵則號令失常所致天道如此騐之人事<lb/>
必有所因邇者朶顔三衛要結䝉古諸部窺覬邉境北<lb/>
敵瑪拉噶藏形遁跡謀未可測兩廣地方瘡痍日甚荆<lb/>
<pb n="KR2f0040_WYG_005-6a"/>
襄流民壅聚日多加以湖廣江西去嵗荒旱無収浙江<lb/>
處州近日强賊流刼四川雖常告㨗郡縣賊徒蜂起大<lb/>
軍尚未班師四方事勢無時寧帖百姓供給日見勞憊<lb/>
倘積乆不為之計患將不啻如目前者人事如此天其<lb/>
或者仁愛皇上因以警動之乎恭惟皇上受祖宗付託<lb/>
之重光膺寳祚敬天䘏民任賢圖治無滛刑濫獄之慘<lb/>
有聼言納諫之羙純仁至徳人慶神懽天休滋至式克<lb/>
迓承凡五年於茲顧惟臣等俱以庸材叨居重任曽乏<lb/>
<pb n="KR2f0040_WYG_005-6b"/>
片言隻善啓沃聖心輔成至治用致人事乖而天道異<lb/>
罪重丘山不容逃逭雖皇上大徳不即加誅而臣自揣<lb/>
實切愧赧日夜憂惶罔知攸措是用併徳同心懇誠瀝<lb/>
血摭取國計之急切者一二上陳伏惟皇上春秋鼎盛<lb/>
之日正嗣續繁衍之時奈何震位尚虚切係人望天與<lb/>
祖宗之意固自有待然臣區區愛戀之私有不能已前<lb/>
代逺事不敢援引竊見英宗睿皇帝臨祚以來克遵祖<lb/>
訓以御家邦而慈懿皇太后貴妃宸妃以下皆有闗雎<lb/>
<pb n="KR2f0040_WYG_005-7a"/>
之徳螽斯之羙所以子孫衆多本支隆茂伏乞皇上修<lb/>
身養徳感天格祖思國本之為不輕思宗社之為至重<lb/>
思聖體之當慎惜思聖愛之當均溥將見六宫奉職則<lb/>
百斯男九廟降祥本支百世實為天下大幸然此事自<lb/>
陛下身心上用力非求神奉佛所能致也若西山塔院<lb/>
勞民傷財宜在停罷阿咱爾之流惑世誣民宜在斥回<lb/>
其餘府庫金銀綵叚俱是民間膏髓不宜浪自費用内<lb/>
局諸作匠役未為重大勲勞不宜濫與官爵此皆足以<lb/>
<pb n="KR2f0040_WYG_005-7b"/>
感傷和氣而召災異者也先儒真徳秀有言人主修徳<lb/>
講學則天下安昆蟲草木亦得其所此言誠為至論伏乞<lb/>
皇上奮𤼵乾斷痛自省改仍乞每日視朝之後依祖宗<lb/>
及英宗皇帝初年未足疾時故事駕詣文華殿留心講<lb/>
筵裁决政事開誠心布公道以來善言親君子逺小人<lb/>
以圖治化凡一服食之所一言動之間悉依祖宗舊規<lb/>
如此而天意有不回災禍有不除臣甘當萬死不辭臣<lb/>
等區區忠誠所激不避忌諱伏望聖明監察臣等不勝<lb/>
<pb n="KR2f0040_WYG_005-8a"/>
幸甚<lb/>
　　陳政治終始䟽<hi>彭韶</hi>
臣伏覩成化二十一年正月初七日詔書内一欵凡朝廷<lb/>
政事缺失軍民利病許諸人直言無隠欽此欽遵臣忝<lb/>
偹員風憲之官幸遇聖明憂治之日不敢自諉在外隠<lb/>
忍緘黙以仰負明詔求言之意謹以政治終為陛下陳<lb/>
之夫更新曰始成功曰終使政治常新而不失事功常<lb/>
勤而有成雖堯舜之盛不能外矣伏聞邇者星變既發<lb/>
<pb n="KR2f0040_WYG_005-8b"/>
於嵗暮又形於正旦此天心仁愛之至欲陛下善始善<lb/>
終而示於不言之表者也盖嵗暮者天道之終正旦者<lb/>
嵗事之始天象兩見於此豈無意哉昔唐太宗時魏徴<lb/>
獻言有曰陛下志業比貞觀之初漸不克終者十事太<lb/>
宗嘉納至今稱為盛事臣愚妄謂今日之治不在他求<lb/>
惟守成化之初足矣茲於嵗首廣開言路禁止奢侈斥<lb/>
逐異端杜絶傳奉次第施行所謂漸不克終者非有如<lb/>
唐太宗之多然臣子之處心無已所望於聖明者不止<lb/>
<pb n="KR2f0040_WYG_005-9a"/>
於前數事也伏惟陛下嗣位之初廢立中宫特詔天下<lb/>
正家之禮嚴矣數年以來聞諸鎮守内臣貢獻土物於<lb/>
皇妃位下或加中宫之上又褒陞其家㡬與先帝時后<lb/>
家相等此陛下正家之禮有未終者也悠悠萬事惟此<lb/>
為大天意所以不豫人心所以湮欝殆為於此臣伏見<lb/>
陛下至聖至明若俯念四海為家之義少納臣子家衆<lb/>
之言以時裁正俾彛倫攸叙則隂陽不調災害不弭未<lb/>
之有也成化之初内侍近臣進用稀簡防微之意盖有<lb/>
<pb n="KR2f0040_WYG_005-9b"/>
在矣至於近年日有増益聞今大小名數將以萬計求<lb/>
之於古未見其比利源兵柄多付其手違禁犯科少有<lb/>
加罪所求能得所請輙從此陛下憲防之意有未終者<lb/>
也夫貴近之臣人所畏憚乆預外事便成重輕臣伏見<lb/>
陛下臨御嵗乆洞察事機宜及此時斟酌裁省俾内外<lb/>
事務各還職守立為定制以傳於後實萬世無疆之休<lb/>
不然異日故事已定偏重之勢遂成雖欲更張不可得<lb/>
已成化之初天下貢獻悉皆禁止儉約之徳著矣至後<lb/>
<pb n="KR2f0040_WYG_005-10a"/>
數年鎮守公差諸人争求珍異以充進貢海内臣庻實<lb/>
有憂心茲者又詔鎮守内外等官貢獻方物悉照天順<lb/>
三年以前例行不許因而科害軍民竊惟天順年間無<lb/>
事之時今遇災荒乃警戒之日古人遇有天災皆欲減<lb/>
膳撤樂豈宜轉令貢獻此陛下持儉之徳有未終也先<lb/>
儒謂好貨之心乃天理之所有人情不能無然公劉好<lb/>
貨與百姓同之故國富而民足今前項官員不過剥取<lb/>
軍民之財以充貢奉之名豈有出自已物哉而乃水陸<lb/>
<pb n="KR2f0040_WYG_005-10b"/>
勞擾人畜疲頓怨歸公家恩被私室誠無益也伏望陛<lb/>
下畏天是圖將此貢獻盡行罷免則天下幸甚成化之<lb/>
初保傅六卿未嘗輕授用人之慎至矣至於近年邉方<lb/>
多事内郡流移而公卿輔臣無故而加保傅寺監衙門<lb/>
多以髙官兼掌及其致仕恩澤又日與之米嵗給之力<lb/>
無非所以禮大臣也然以是施於忠賢勞烈使人有所<lb/>
感奮若泛焉行之則人孰不思阿順從欲以圖日後之<lb/>
恩寵哉此陛下用人之道有未終者也自古平治天下<lb/>
<pb n="KR2f0040_WYG_005-11a"/>
責在大臣茍大臣自任既輕百司從而觀望後進一律<lb/>
世事將何頼耶伏望陛下慎重任使必忠賢而後優<lb/>
禮有勞烈而後加官不惟其官惟其人則羣臣幸甚臣<lb/>
聞因事為功古人所貴即其已往而慎於方來斯謂謹<lb/>
始而弗失則徳澤加諸當時聲名昭諸後世所謂善終<lb/>
書曰終始惟一時乃日新又曰徳日新萬邦惟懐此真<lb/>
陛下大聖人事也臣殞越妄言不勝戰懼之至縁是應<lb/>
詔陳言事理具本順差辦事官李錦賫奉謹題請㫖<lb/>
<pb n="KR2f0040_WYG_005-11b"/>
　　乞取回王太監䟽<hi>王恕</hi>
據江東馬驛報准前路逓到欽差内官監太監王牌面<lb/>
為公務事當職前往南直𨽻浙江江西等處公幹先遣<lb/>
牌面前去仰沿途軍衛有司驛逓廵司等衙門官吏即<lb/>
便抄牌預偹廪給口粮馬疋車輛軍民人夫等項差委<lb/>
的當官員管領聼候應付拽送毋得稽遲有悞公務惹<lb/>
罪不便所司官吏敢有指以饋送下程為由因而科歛軍<lb/>
民財物或體訪得出或被人告𤼵輕則量情責罰重則<lb/>
<pb n="KR2f0040_WYG_005-12a"/>
枷釘解京奏聞區處或有假稱當職處陳告以憑懲治<lb/>
沿途逓牌衙門不分晝夜火速差人程逓前去毋得磨<lb/>
擦牌面字様如有糢糊就便冩記驛名開申到職治以<lb/>
重罪先具抄牌官吏不違依准繳來仰將此牌程逓送<lb/>
抵南京㑹同舘収候當職按臨至日通將各該官吏不<lb/>
違依准并執結連牌呈繳施行等因據報臣始則以為<lb/>
朝廷軫念淮揚蘓松等府地方饑荒軍民流亡恐臣等<lb/>
奉命不謹莫能區畫賑貸以致失所特遣近臣賫内帑<lb/>
<pb n="KR2f0040_WYG_005-12b"/>
錢物逺來救濟既喜且懼者累日巳而傳聞太監帶百<lb/>
十號馬快船隻装載私鹽前來河南収買玩好之物雖<lb/>
未委虚的第今大江南北饑荒殊甚斗米直七八十錢<lb/>
民有饑色野有餓莩老稚轉於溝壑壯者散而之四方<lb/>
不可勝數臣奉勑往來提督賑濟近來雖頗安妥而張<lb/>
口待哺者尚多若太監此行為賑䘏饑荒而來則大江<lb/>
南北億萬生靈舉蒙再造之恩陛下盛徳大業可以比<lb/>
隆二帝三王而無疆國祚可以與天地相為悠乆矣若<lb/>
<pb n="KR2f0040_WYG_005-13a"/>
為収買玩好之物而來似此聲勢張皇未免騷擾郡邑<lb/>
驚嚇吏民臣恐逺近傳聞將謂陛下惟珍竒是好而無<lb/>
憂民之心致使狂夫得以藉口非社稷之福也臣以為<lb/>
當此饑荒之際朝廷正宜裁冗費却貢獻禁奢侈抑僥<lb/>
倖慎爵賞重名器輕徭役惜民力以収天下之心以培<lb/>
億萬年社稷之基本夫何織造傍午貢獻絡繹奢侈之<lb/>
風競起倖進之門大開遂使爵賞冗濫名器混淆徭役<lb/>
繁興財力日屈欲斯民之不貧且盗欲天下如泰山之<lb/>
<pb n="KR2f0040_WYG_005-13b"/>
安得乎昔唐太宗遣使往凉州諷李大亮獻其名鷹而<lb/>
大亮不可明皇令益州織半臂褙子琵琶捍撥鏤牙合<lb/>
子等蘓許公不奉詔其事載諸信史後之讀史者莫不<lb/>
稱太宗明皇之明李大亮蘓許公之忠今陛下以上聖<lb/>
之資居至尊之位聰明睿智本乎天性仁孝誠敬不待<lb/>
勉强可以為堯舜可以邁湯武尚何太宗明皇之足言<lb/>
哉臣幸際明時偹員廵撫偶有所聞若隠忍不言使陛<lb/>
下不知而天下國家受其弊豈忠臣乎非惟有愧於臯<lb/>
<pb n="KR2f0040_WYG_005-14a"/>
䕫稷契伊傅周召豈不有愧於李大亮蘓許公之軰是<lb/>
以臣不避斧鉞為陛下言之者非為身家計也為社稷<lb/>
計耳惟陛下留神深思速返其使併將前數事與臺閣<lb/>
大臣從長計議作急區處以安天下社稷幸甚生民幸<lb/>
甚臣不勝戰悚隕越之至<lb/>
　　扶植國本䟽<hi>林俊</hi>
臣惟君人之徳莫大於聼納臣子之罪莫加於欺罔今<lb/>
年以來災異迭興兩京地震陵寢摇動日月繼食野熊<lb/>
<pb n="KR2f0040_WYG_005-14b"/>
入城監戒之昭莫此為甚而敵國陸梁犯吾北鄙邉氓<lb/>
騷擾戍卒咨怨誠不可不為之慮也臣愚謂此尚手足<lb/>
之疾耳陕西山西河南連年饑荒陕西尤甚人民流徙<lb/>
别郡及荆㐮等處日數萬計甚者闔縣無人可者十去<lb/>
七八倉廪懸磬拯救無法樹皮草根食取已竭饑荒填<lb/>
路惡氣薫天道路聞之莫不流涕而廵按三司等官肉<lb/>
食彼土既知荒旱自合先期聞奏伏候聖裁顧乃茫然<lb/>
無知恝不加意勢至若此尚猶顧盻徘徊專事蒙蔽視<lb/>
<pb n="KR2f0040_WYG_005-15a"/>
民饑饉而不恤輕國重地而不言夫物極則變草澤之中<lb/>
禍深難測此誠腹心危急之疾治之當如救焚拯溺不<lb/>
可少緩者也乃者太學生萬安等具言將生員人等納<lb/>
米是固救荒之一䇿然此等欲事輕賫則彼地空乏買<lb/>
米無從欲他方轉運則困於刼掠道里難進臣恐緩不<lb/>
及事為今之計宜下寛䘏之詔重欺罔之罪以収人心<lb/>
即遣才力大臣并科道部屬亷能等官分賫内帑之財<lb/>
星馳前往臨清等處聼其地里近便有運到官糧或鄰<lb/>
<pb n="KR2f0040_WYG_005-15b"/>
封積蓄官為顧車装運兼程以行随在賑濟則未死之<lb/>
餘民猶或可及然臣又有説焉孟軻有言死我所惡所<lb/>
惡有甚於死者故患有所不避也臣説一行則可洩天<lb/>
地神人之憤快聖祖神宗之心彰陛下為聖明聼納之<lb/>
主奠宗社萬億年無疆之休萬一忤㫖禍止臣一身耳<lb/>
臣何惜一身之禍不為陛下陳之臣聞修養之説恠誕<lb/>
無徴佛氏之教幻妄無取故其事不見於堯舜禹湯之<lb/>
世其誣每見於唐宋之時儒先之論史册所稽不可冺<lb/>
<pb n="KR2f0040_WYG_005-16a"/>
也謹按僧繼曉本一憸險小人市井無賴曩者猥指邪<lb/>
術欺誑楚府及至事敗挨拿却乃竄身逃罪不圖自新<lb/>
益加縱誕潜住京師多方夤縁誤蒙聖眷叠賜異恩五<lb/>
尺兒童切齒唾罵敢復肆無忌憚惑亂聖聰發内庫銀<lb/>
數十萬兩盖大鎮國永昌寺臣細思之陛下聰明齊聖<lb/>
斷不為此是必繼曉小人倡為誕説謂此寺一建則聖<lb/>
夀日綿國祚益昌民命益永邉疆益寧以此啗陛下耳<lb/>
曾不知以可用之財供無益之費國計且日削矣以陛<lb/>
<pb n="KR2f0040_WYG_005-16b"/>
下超三邁五之資蹈唐憲梁武之轍聖譽且日損矣下<lb/>
人師師争先事佛聖政且日壞矣居民重遷工役不息人<lb/>
怨且日興矣縱如繼曉之言先王之政斷不為此况萬<lb/>
無此理顧有大害者哉昔衛懿公好鶴鶴有乗軒者將<lb/>
戰國人受甲者皆曰使鶴鶴實有禄位予焉能戰夫鶴<lb/>
之好似若未害其失人尚若此伏望陛下以類推之臣<lb/>
謂不斬繼曉異日之禍未可言也然縱之者梁芳也梁<lb/>
芳傾覆隂狠引用邪佞排斥忠良輔之者驟得羙官<lb/>
<pb n="KR2f0040_WYG_005-17a"/>
觸之者動遭竄逐欺罔如趙髙奢侈如石崇數年之間<lb/>
假以進貢買辦為名盗祖宗百餘年府藏殆盡家貲山<lb/>
積尚名不足所在風擾汪直莫能過乃復薦繼曉隂求<lb/>
盖寺虚耗内財飛語外謂其極意不肯為是被陛下逼<lb/>
脇只得屈從是畏天下議巳欲陛下專擅謗耳夫臣善<lb/>
則稱君惡則歸巳今梁芳欲文巳奸而以過歸陛下即<lb/>
此一事已不容於誅矣且天下猶身也賢才元氣財用<lb/>
骨肉小人疾病也梁芳耗元氣削骨肉而引之以疾病<lb/>
<pb n="KR2f0040_WYG_005-17b"/>
臣竊為身危之臣斷謂粉梁芳之身不足償其罪之萬<lb/>
一耳臣徳不足信職非言官熟知自黙可以固位顧乃<lb/>
不自揣量與此二權奸臣抗可否是猶蝸觸山蛾赴火<lb/>
已不可言智矣然臣惟牛司耕犬司守走獸之微亦以<lb/>
勞而食也臣食於陛下且七年矣近以年勞復䝉增秩<lb/>
感愧無地中夜以思涕涙交流謂人主深居九重利害<lb/>
豈能盡知而祖宗在天之靈亦望臣等以言進於陛下<lb/>
也今内而大臣次而百官以及閭井之徒亦皆痛心欲食<lb/>
<pb n="KR2f0040_WYG_005-18a"/>
梁芳繼曉之肉卒之不敢以此言進於陛下者所惜者<lb/>
官所畏者死耳使臣復不言則陛下終不悟祖宗在天<lb/>
謂臣等何如人天下後世謂臣等何如人秉筆史官必<lb/>
譏笑臣等恐將及陛下矣昔魏任座荅文侯何如主之<lb/>
問以直觸怒及問翟璜璜曰仁君也君仁則臣直向者<lb/>
任座之言直文侯悦使璜召座親下堂迎之以為上客<lb/>
臣不敢過望此然亦豈忍懐不直之言為陛下仁聖之<lb/>
累耶臣誠不畏死惟陛下留神聼覽熟計而必行之則<lb/>
<pb n="KR2f0040_WYG_005-18b"/>
祖宗之光社稷之福臣民萬世之幸如臣言非是甘受<lb/>
顯戮以昭欺罔臣不勝激切之至<lb/>
　　附端峰存稿一<hi>邵鋭</hi>
繋天下之治理者孰為重曰公論為重故公論明則君<lb/>
子進君子進則國昌而天下之理於是乎始矣所係固<lb/>
不重邪大叅張公者曩官御史出按居庸用偹北冦當<lb/>
是時武廟頗事微行忽有馳騎突至曰駕將出闗公即<lb/>
誓死連發三䟽請亟還曰不然事且不測羣小氣沮竟<lb/>
<pb n="KR2f0040_WYG_005-19a"/>
奉以還天下莫不想望風采曰毅哉張公不負御史也<lb/>
已盖公論所屬如此嗚呼天下當謹於微使正徳初造<lb/>
宻勿大臣克體遇巷之道善為之圖逆瑾未必遽横瑾横<lb/>
矣必欲盡上適意然後可以竊柄幸竊柄必欲盡箝天下之<lb/>
口然後可以惟所欲為而衣冠之禍始有不可勝言者<lb/>
矣瑾誅餘毒固在羣小乗之用固權寵而天下始有不<lb/>
勝其禍者矣當是時公顧屹然砥柱其間用遏暴漲誠<lb/>
不負御史者公論非公是屬顧誰屬耶<lb/>
<pb n="KR2f0040_WYG_005-19b"/>
　　附端峰存稿二<hi>邵鋭</hi>
頃聞簡任留部固出私願揆諸時義似亦却好居間竊<lb/>
念大臣義欲有為於世必其信任日專機㑹可即援引<lb/>
善類布列要地候吾君志大定國是不摇然後徐議興<lb/>
革庻保克濟設使任我者既或未專前後左右復鮮同<lb/>
志顧欲屢有建白立致太平正恐當事者未必樂從若<lb/>
自已出諸不利者復以異議乗之不惟無益且啟不靖<lb/>
而黨事日滋矣不然有宋仁宗恭儉愛民後世鮮儷更<lb/>
<pb n="KR2f0040_WYG_005-20a"/>
事既乆奮然思與范富二賢力圖改革用救極弊兩府<lb/>
䑓課舉出宿望後相期朂仰副上意遐想是時何等氣<lb/>
勢尚為權幸所間竟不克少酬初志何耶義理無窮事<lb/>
變叵測吾人於此正合深思執古御今監戒具在尤不<lb/>
宜容易㸔過也臆説如此第自勇於任事者觀之將必<lb/>
難曰果若所言俟河之清人夀㡬何吾既就列吾及吾<lb/>
時亟欲自效救寸得寸救尺得尺猶賢乎已顧鋭熟思<lb/>
終謂前説若於事理或有然者輙敢忘其鄙陋就正有<lb/>
<pb n="KR2f0040_WYG_005-20b"/>
道千萬諒察<lb/>
　　附送劉給事中廵撫山東<hi>楊士竒</hi>
永樂十九年四月二十有一日上御奉天門顧羣臣若<lb/>
曰朕祗奉天命君天下天下之人其尚有未安於業而<lb/>
凍餒愁嘆者乎任牧守者其尚有苛刻黷貨而亂章以<lb/>
厲民者乎朕惟是孜孜夙夜之靡寧遂分命大臣廵撫<lb/>
天下而各副以近臣一人賜之璽書俾所至亷察民之<lb/>
利害而為之興革及牧守者舉其亷能而罷出其貪虐<lb/>
<pb n="KR2f0040_WYG_005-21a"/>
於是戸部侍郎李昶兵科給事中劉煥當廵撫山東山<lb/>
東介河濟連海岱而古魯之域也雖其壌地多肥沃然<lb/>
其人習氣緩慢加以比嵗旱澇疫疾之相仍而淪於艱<lb/>
窘雖故周公之國孔孟之邦然聖賢之徳化逺矣仕於<lb/>
是者或失其良心誠有如聖諭然者昔漢唐宋數遣使<lb/>
臣行天下曰廵省曰安撫曰採訪皆今廵撫之職所以<lb/>
廣視聼逹民隠而其使之賢者多也今之奉命乗軺單<lb/>
厥心推明致公而無厭斁焉將使窮山深谷荒僻之人<lb/>
<pb n="KR2f0040_WYG_005-21b"/>
皆得以發舒幽欝䝉被涵育而樂乎聖明之世者於上<lb/>
足以副君命下足以光使職豈不偉然有可譽可以儗<lb/>
昔之賢使者歟惟君以愛民為事天之實惟臣以愛民<lb/>
為事君之實諸君子是行也太平之責係焉可使有一<lb/>
毫之不至也哉煥字士極䟽闓明敏於予有鄉邑之義<lb/>
故於其行也歌皇華之二章酌之酒而申之以詞<lb/>
　　附葉伯巨鄭士利傳<hi>方孝孺</hi>
葉伯巨字居升寧海東蒼里人也好讀書年二十餘有<lb/>
<pb n="KR2f0040_WYG_005-22a"/>
名於鄉黨選為縣學弟子員善説禮凡朋友有昏䘮必<lb/>
禮相之為人耿介不能藏人短見人不善立折之不顧<lb/>
其喜怒人知其無他終亦不恨也以年長通經術陞入<lb/>
太學未乆詔諸生分教河北子弟伯巨得平遥縣待諸<lb/>
生如子弟諸生亦愛之如父兄洪武九年星變下詔求<lb/>
言伯巨曰今天下有三事最切其二事易見而為患小<lb/>
其一事難知而為患大此三者積於吾心乆矣縱不求<lb/>
吾猶將言之况有明詔乎即為書言三事曰分封太侈<lb/>
<pb n="KR2f0040_WYG_005-22b"/>
也求治太急用刑太煩也今四方平矣民庻思治矣而<lb/>
不務以寛厚御之視誅殺人如滅螻蟻使民不獲安息<lb/>
欲以圖治難矣夫圖治於亂世之餘猶理絲於棼亂之<lb/>
之後緩之則端緒可得欲速則膠結而不可理今病民<lb/>
之不安奸邪不止朝夕異令賞罰不準君勞於上臣困<lb/>
於下治烏可致乎此二者人皆知其不可然非敗之根<lb/>
也所謂分封太侈者天子畿内地止千里而燕晋秦楚<lb/>
踰千里之國以封年少未逹事之王無事則易驕佚有<lb/>
<pb n="KR2f0040_WYG_005-23a"/>
事則易為僣亂此人所未知而臣所謂患難見者也其<lb/>
語皆切直上大怒曰小子乃何敢踈間吾家骨肉我見<lb/>
之且心憤况使吾兒見之耶速取以來吾將手射之而<lb/>
啖其肉耳伯巨至丞相乗上喜乃敢奏詔繋刑曹問狀<lb/>
瘐死獄中其同時言事有鄭士利士利字好養亦寧海<lb/>
人嘗為縣諸生其兄士原以儒薦為河南懐慶府同知<lb/>
遷湖廣按察司僉事士利因告於師去侍其兄游學有<lb/>
名洪武九年天下考校錢榖䇿書空印事起凡主印吏<lb/>
<pb n="KR2f0040_WYG_005-23b"/>
及署字有名者皆逮繋御史獄獄凡數百人士利兄亦<lb/>
以河南時空印繋獄中天子方怒空印事以為欺罔行<lb/>
省言臣二十餘軰守令署印者皆欲置之死佐貳以下<lb/>
榜一百免死為軍逺方丞相大夫皆知空印無他罪可<lb/>
恕莫敢諫士利獨嘆曰上不知以為空印大罪誠得人<lb/>
言之上聖明寧有不悟懐欲言之適星變求言士利曰<lb/>
可矣既而讀詔有假公言私者罪之乆之士利曰吾所<lb/>
欲言者為天子殺無罪為可痛耳吾兄非主印者固當<lb/>
<pb n="KR2f0040_WYG_005-24a"/>
出需吾兄杖出乃言言吾死不恨其兄免死出士利乃<lb/>
為書數千言言數事而於空印事最詳其意以為誠欲<lb/>
深罪空印者恐奸吏得挾空印紙為文移以虐民耳臣<lb/>
以為文移必完印乃可今考校䇿書合兩縫印非一印<lb/>
一紙之比縱得之亦不足用况不可得乎且錢榖之數<lb/>
府必合扵省省必合於户部其數誠不可懸斷預决必至戸<lb/>
部而後定省府逺者去户部六七千里近者三四千里待策<lb/>
書既成而後用印則往來之難非期年不可致故必先用印<lb/>
<pb n="KR2f0040_WYG_005-24b"/>
而後書此權宜之務所從來逺矣何足深罪且國家諸<lb/>
法必明示之天下而後罪犯法者以其知不可而故犯<lb/>
之也自立國以至於今未嘗有空印之律有司丞相不<lb/>
知其罪今一旦捕而誅之則何以使受者甘心而無詞<lb/>
乎朝廷求賢士而置庶位得之甚難位至於郡守者皆<lb/>
數十年所成就通逹亷能之士非如草菅然可刈而復<lb/>
生也陛下奈何以不足罪之罪而壊足用之才乎臣竊<lb/>
為陛下痛惜之其書既成欲上者數矣而未决每歸逆<lb/>
<pb n="KR2f0040_WYG_005-25a"/>
旅則閉門俯首而泣泣數日其兄子侍行者疑而問之<lb/>
曰何所苦乎士利曰知吾有所事乎我以觸天子怒必<lb/>
受禍然殺我活餘人我更何恨遂持書詣丞相府士利<lb/>
短小容貎如常人見丞相頗倨丞相問何書士利曰吾<lb/>
將為天子言之丞相何問也丞相因御史大夫入奏上<lb/>
覽書大怒詔丞相大夫雜問誰教若為必有主謀者士<lb/>
利笑曰顧吾書可用與否如何耳且吾業既為國家言<lb/>
事自分受禍人誰為我謀乎詞卒不屈然猶輸作終身<lb/>
<pb n="KR2f0040_WYG_005-25b"/>
而竟殺空印者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録卷十六</head> <lb/>
    <p>
<pb n="KR2f0040_WYG_016-1a"/>
欽定四庫全書<lb/>
　名臣經濟録卷十六<lb/>
　　　　　　　　　　　　　明　黄訓　編<lb/>
　吏部<hi>文選上</hi>
　　題減省官員事<hi>商輅</hi>
臣叨侍近宻輒以愚見數事開具進呈伏乞聖覽如有<lb/>
可行乞勑該衙門施行如中間事有難行者乞賜寢罷<lb/>
干冒天聰不勝戰慄之至謹具題以聞<lb/>
<pb n="KR2f0040_WYG_016-1b"/>
一貴州湖廣先因猫冦猖獗䝉欽差保定伯梁珤右都<lb/>
　御史王來并叅將等官統領官軍徃彼征勦即今賊<lb/>
　勢已息地方稍寧而總兵等官在彼久住軍馬衆多<lb/>
　供給艱難况聞四川湖廣之民攢運糧餉不勝疲弊<lb/>
　乞勑該部將梁珤等取回彼處止令都督方瑛陳友<lb/>
　照依原奉事理調度二處官軍徃來撫捕相機守戰<lb/>
　其貴州方面并府州縣流官俱係額外添設之數俱<lb/>
　乞取回庶得少甦民困地方幸甚<lb/>
<pb n="KR2f0040_WYG_016-2a"/>
一臨清不過一縣地方先䝉欽差平江侯陳豫徃彼鎮<lb/>
　守築立城垣開設衛分操練軍馬即今已有次第切<lb/>
　慮彼處廵按廵河管閘管糧收鈔收磚等項御史主<lb/>
　事等官常不下七八員不無官多民擾乞勑該部將<lb/>
　陳豫取回止令本衛指揮等官照例操守廵按御史<lb/>
　經過提督實為便益臣又照得真定保定二府既有<lb/>
　僉都御史祝暹在彼廵撫兼守備倒馬關其易州鎮<lb/>
　守又有參贊軍務僉都御史陳泰近聞祝暹患病未<lb/>
<pb n="KR2f0040_WYG_016-2b"/>
　痊合無陳泰不妨參贊照鄒來學事例就令廵撫真<lb/>
　定保定及提督紫荆倒馬關將祝暹取回定奪庶得<lb/>
　責任歸一<lb/>
一正統年間各布政司地方俱添設僉事一員專管屯<lb/>
　田而南北直𨽻亦各設僉事於河南按察司帶俸令<lb/>
　其提督順天并鳳陽等府屯種縁河南按察司與直<lb/>
　𨽻有司無相統屬行事之際不無掣肘誤事今後南<lb/>
　北直𨽻屯田合無照提調學校事例另設御史管理<lb/>
<pb n="KR2f0040_WYG_016-3a"/>
　惟復止令一處清軍御史帶管將見在僉事革去庶<lb/>
　使便於行事<lb/>
一山東等布政司并直𨽻保定等府正統十四年起取<lb/>
　民壯不曽赴京見在本處地方操守者彼時勑㫖丁<lb/>
　寧諭以事平之日即放寧家今經三年未見定奪况<lb/>
　前項民壯俱係丁多殷實頭等人戸大縣或五六百<lb/>
　名小縣或不下二三百名除此之外有司每歲科𣲖<lb/>
　不無靠損下戸貧難小民愈致失所乞勑該部行移<lb/>
<pb n="KR2f0040_WYG_016-3b"/>
　各處將見操民壯悉發寧家一體當差其在京操守<lb/>
　民壯并舎人餘丁人等亦乞勑該部計議酌量放免<lb/>
　庶㡬恩信兩全日後易於驅使<lb/>
一薦舉本以求異才若國家科目未開則薦賢之路不<lb/>
　可不廣方今科目大開豪傑之士皆由此進則薦舉<lb/>
　之道豈容大濫臣切見各處保來儒士例皆除授教<lb/>
　職中間多有學問膚淺禮貌粗踈不由學校罔知大<lb/>
　體此等之人一槩使之為人師範豈不有誤後學乞<lb/>
<pb n="KR2f0040_WYG_016-4a"/>
　勑該部將見保來儒士發回原籍許令本處鄉試照<lb/>
　例出身今後教官俱於副榜舉人三十歲以上者選<lb/>
　除庶㡬學校得人而人才有所造就若山林中果有<lb/>
　隱居行義不求聞達年四十以上學識卓異之人須<lb/>
　方面府州縣官公同舉保風憲覆實送部嚴加考驗<lb/>
　然後録用如有不實罪坐舉主<lb/>
　　題用賢事<hi>商輅</hi>
臣切照見任春坊司直郎林聰原籍福建人由正統四<lb/>
<pb n="KR2f0040_WYG_016-4b"/>
年進士歴任刑科都給事中陞今職本官學識優長操<lb/>
持端潔存心公正遇事敢言先在刑科衆皆推服今任<lb/>
司直郎固是美職但所任政務頗簡未免以有用之才<lb/>
置於閒散之地况今吏科都給事中張某久病不出如<lb/>
䝉乞降特㫖着林聰兼吏科都給事中管事如此則恩<lb/>
出於朝廷非惟本官益竭忠誠勉圖報稱凡有言責者<lb/>
亦皆聞風感激各思自效矣且今春坊官員多係翰林<lb/>
等衙門兼職林聰原係都給事中今令以司直郎兼之<lb/>
<pb n="KR2f0040_WYG_016-5a"/>
俸禄無増品秩仍舊於事體無損於政務有益且使中<lb/>
外人聞之皆謂陛下誠於求言善於用賢所謂用一人<lb/>
而千萬人悦豈不美哉臣職居近宻偶有所見不敢緘<lb/>
黙<lb/>
　　覆給事中韓鼎公選法奏狀<hi>王恕</hi>
文選清吏司案呈奉本部送禮科抄出禮科給事中韓<lb/>
鼎題云云等因具題奉聖㫖該衙門看了來説欽此抄<lb/>
出送司案呈到部看給事中韓鼎所言考選監生出論<lb/>
<pb n="KR2f0040_WYG_016-5b"/>
有請客之名要行出判語及令親供一節臣等議得考<lb/>
監生出論題觀其作文以第高下此舊規也奈何所考<lb/>
監生賢愚不一能者依經傍註一篇可成不能者閣筆<lb/>
凝眸一辭莫措却乃不依本題别寫他作故人謂之請<lb/>
客此等之人固不當取但人才難得是以或觀其寫字<lb/>
或觀其人物而次第之以備下僚末職之用未嘗有棄<lb/>
才也若與能者出論題與不能者出判語是使學者皆<lb/>
記判語而不學作文非法之善也合無今後考選監生<lb/>
<pb n="KR2f0040_WYG_016-6a"/>
聽本部出題取其文理平順者為一等文理頗通者為<lb/>
二等文理不通若寫字人物有一可取姑以入選如此<lb/>
則考選有方而高低自别矣其言各部主事等官有歴<lb/>
俸三年二年未及二年而驟陞者有七年八年或九年<lb/>
將滿而纔陞者拘於各部似乎不公要照郎中林㙱等<lb/>
調改復除事例不分本部别部以歴俸年深者陞用一<lb/>
節臣等查得徃者各部缺官若本部有相應人員就於<lb/>
本部陞用無相應人員方於别部陞調此見行事例若<lb/>
<pb n="KR2f0040_WYG_016-6b"/>
户部郎中林㙱員外郎呉裕調吏部是也若但以歴俸<lb/>
年深為主不分清濁勤惰一槩更調如歲貢例不無賢<lb/>
否混淆紛更太甚合無今後轉陞官員如某部缺郎中<lb/>
員外郎先儘本部年深相應員外郎主事銓補如無相<lb/>
應者則於别部年深相應員外郎主事調補如此則選<lb/>
法公而人心勸矣其言旌異推舉有舉取未成而問發<lb/>
為民者有旌異方畢而問發充軍者有行取到部調除<lb/>
原職者要行連坐舉主一節所言有理合無今後在外<lb/>
<pb n="KR2f0040_WYG_016-7a"/>
官員果有亷能公正政蹟卓異聽廵撫廵按等官從公<lb/>
旌舉各注舉主於旌舉官員之下日後犯贓連坐舉主<lb/>
如是庶㡬舉能其官用得其人矣縁係陳言公選法及<lb/>
奉欽依該衙門看了來説事理未敢擅便具題奉聖㫖<lb/>
是欽此<lb/>
　　議都御史邉鏞保治奏狀<hi>𢎞治元年</hi>　<hi>王恕</hi>
文選清吏司案呈奉本部送禮部咨該都察院左副都<lb/>
御史邉鏞奏云云等因具本奏奉聖㫖這本所言該衙<lb/>
<pb n="KR2f0040_WYG_016-7b"/>
門看了來説欽此欽遵抄單移咨送司案呈到部當本<lb/>
官所言任賢以逺奸諛等六事逐一看議明白各開前<lb/>
件伏望聖明裁處縁係節該奉欽依該衙門看了來説<lb/>
事理未敢擅便具題奉聖㫖准議欽此<lb/>
一議得君子小人迭為消長君子進則小人退小人進<lb/>
　則君子退自古未有用君子而不治用小人而不亂<lb/>
　者也且執德守義正直中和者君子也巧言令色便<lb/>
　僻側媚者小人也但君子難親而易踈小人難踈而<lb/>
<pb n="KR2f0040_WYG_016-8a"/>
　易親陛下新服厥命固嘗用君子而退小人矣今都<lb/>
　御史邉鏞拳拳以是為言者第恐君子雖用而信任<lb/>
　不專使小人得以間之終不能成其治小人雖退而<lb/>
　屏逐不逺復將夤縁復進終有以害其政夫知其為<lb/>
　君子而任之則不必致疑知其為小人而去之則不<lb/>
　可復用如是則正人立朝而萬邦咸休矣<lb/>
一議得都御史邉鏞所言納諫以廣言路一節誠人君<lb/>
　為政第一事也陛下嗣位之初嘉言無不納善政無<lb/>
<pb n="KR2f0040_WYG_016-8b"/>
　不舉弊政無不革臣民無不悦服若李文祥之奏疏<lb/>
　其意雖忠直其言則逆耳陛下畧不加罪但除事繁<lb/>
　縣佐使之歴練以成就之恩莫大焉不知者以為貶<lb/>
　李文祥以箝言者之口此邉鏞所以為陛下言之合<lb/>
　無准其所言行取李文祥前來照依甲等資格改除<lb/>
　在京事繁衙門使之歴練以成其德器一釋衆人之<lb/>
　惑一全納諫之名不亦善乎<lb/>
一議得勸懲者人君之大柄所以歆動人心而警懼天<lb/>
<pb n="KR2f0040_WYG_016-9a"/>
　下者也今都御史邉鏞所言别善惡以昭勸懲一事<lb/>
　誠為有理臣等又聞古人有言賞必自踈逺始罰必<lb/>
　自貴近始賞自踈逺則賞一人而千萬人勸罰自貴<lb/>
　近則罰一人而千萬人懼陛下若納邉鏞之言用古<lb/>
　人賞罰之法則善無不勸惡無不懲而天下治矣<lb/>
一議得名器者人君之至寶所以彰有德而别有能若<lb/>
　不擇其人而授之則奔競之風起而亷恥掃地矣其<lb/>
　何以為國乎陛下新服厥命擯斥奸佞惟賢是用固<lb/>
<pb n="KR2f0040_WYG_016-9b"/>
　未嘗以名器假人矣今都御史邉鏞猶以是為言者<lb/>
　但恐寡亷鮮恥之人尚在投間抵隙之言未絶惟願<lb/>
　陛下始終此心始終此政杜絶先容之私言自無倖<lb/>
　進之妄人夫如是又何患名器之不重而朝廷之不<lb/>
　尊乎<lb/>
一議得都御史邉鏞所言乞勑廵撫廵按等官嚴加訪<lb/>
　察守令務致的實名著循良者指實具聞即便擢用<lb/>
　而無拘乎資格政果貪酷者據實訊問即便罷黜而<lb/>
<pb n="KR2f0040_WYG_016-10a"/>
　無待於朝覲其守令之中尤有循良之最者書於御<lb/>
　屏或錫車服以彰其能一節查得節次詔書與夫廵<lb/>
　撫都御史勑諭并本部奏行事理其於守令之賢否<lb/>
　俱有旌擢黜退之典今邉鏞復以是言之者蓋是廵<lb/>
　撫廵按等官奉行未至合無通行各處廵撫廵按官<lb/>
　查照節次詔書并勑諭及本部奏行事理嚴加訪察<lb/>
　知府知州知縣等官某人亷能公正某人貪酷害民<lb/>
　某人罷軟無為某人年多有疾當旌擢者具其政蹟<lb/>
<pb n="KR2f0040_WYG_016-10b"/>
　奏聞當奬勸者畧為奬勸當拏問者就行拏問當黜<lb/>
　退者就行黜退當致仕者勒令致仕務在至公不許<lb/>
　顛倒是非致紊勸懲之道自取失職之譏<lb/>
一看得都御史邉鏞所言陛下於文武大臣之中留神<lb/>
　俯察其才能性行孰可宰銓衡孰可總風紀孰可為<lb/>
　大將孰可為副參孰可撫安一方孰可守鎮要地既<lb/>
　即事以驗其才再因才以授其職不因瑕以掩瑜務<lb/>
　舎短而求長一節誠為簡法但自正統年間以來每<lb/>
<pb n="KR2f0040_WYG_016-11a"/>
　日止設一朝或兩朝每一朝臣下進見説事不過片<lb/>
　時聖主雖聰明豈能盡識盡察不過寄聰明於左右<lb/>
　之人大臣於左右之人相見者不多左右之人亦豈<lb/>
　能盡察識諸大臣之賢否亦不過寄聰明於門客門<lb/>
　客之識見未必盡合公論或得之毁譽之言或出於<lb/>
　好惡之私是以以直為枉以枉為直者多欲察識之<lb/>
　得其真必須陛下日御便殿宣召諸大臣與之講論<lb/>
　治道謀議政事或令轉對或閲其章奏如此非惟可<lb/>
<pb n="KR2f0040_WYG_016-11b"/>
　以識大臣而隨才任事可以啟沃聖心日進於高明<lb/>
　矣<lb/>
　　論王府保舉官員奏狀<hi>𢎞治元年</hi>　<hi>王恕</hi>
文選清吏司案呈奉本部送内府抄出淮王奏云云等<lb/>
因具奏奉聖㫖吏部知道欽此欽遵抄出送司查得劉<lb/>
奎某府州縣人由生員成化二十一年七月遇例納銀<lb/>
送南京國子監放回依親讀書至今方纔二年有餘及<lb/>
查本部聽選監生自入監歴事以來守候十八九年方<lb/>
<pb n="KR2f0040_WYG_016-12a"/>
得除授今劉奎之為監生未及三年輒便希求保舉圖<lb/>
任伴讀若准所保不無遂其僥倖之計阻滯年深之人<lb/>
及查得天下王府二十五處額設官員不為不多除良<lb/>
毉典膳典樂外其餘俱係常選官員近年以來遇有缺<lb/>
員徃徃奏保或稱妃兄妃弟或稱儀賓親屬與凡相熟<lb/>
之人不論可否一槩奏保任用實壞選法阻滯常選之<lb/>
人案呈合無今後王府官有缺該長史司便呈報各該<lb/>
布政司轉達本部照缺於監生吏員内相應人員銓補<lb/>
<pb n="KR2f0040_WYG_016-12b"/>
不許仍前奏保攙越仕籍阻壞選法如此則奔競者不<lb/>
得倖進守正者免其嗟怨仍行各該布政司啟王知㑹<lb/>
縁係乞恩保舉官員及奉欽依吏部知道事理未敢擅<lb/>
便具題奉聖㫖是欽此<lb/>
　　議僉事林淮願就教職以便養親奏狀<hi>𢎞治王恕元年</hi>
文選清吏司案呈奉本部送吏科抄出雲南按察司僉<lb/>
事林淮奏云云等因奉聖㫖吏部知道欽此欽遵抄出<lb/>
送司案呈到部看林淮奏稱雲南路逺母老不堪就養<lb/>
<pb n="KR2f0040_WYG_016-13a"/>
辭官則家貧難供朝夕乞要授以本處或附近府縣學<lb/>
教授教諭以便養母一節情實可矜况本官辭尊居卑<lb/>
辭富居貧豈得巳哉合無俯順其情授以附近地方府<lb/>
學教授職事令其到任以便養親親終仍除僉事職事<lb/>
一以慰本官母子之情一以為臣下忠孝之勸等因具<lb/>
題奉聖㫖是欽此欽遵今查得直𨽻常州府儒學見缺<lb/>
教授一員欲遵奉欽依事理將林淮准除授常州府儒<lb/>
學教授順賫文憑令其到任管事未敢擅便具題奉聖<lb/>
<pb n="KR2f0040_WYG_016-13b"/>
㫖是欽此<lb/>
　　選用新舊進士兼懲規避奏狀<hi>𢎞治元年</hi>　<hi>王恕</hi>
照得舊例進士登科之後自本年至第三年第二甲進<lb/>
士内則選主事等官外則選知州第三甲進士内則選<lb/>
評事行人等官外則選推官知縣至第四年不分二甲<lb/>
三甲俱選主事等項京職以其辦事年久故也成化十<lb/>
二年取進士三百名存留一百名在各衙門辦事餘皆<lb/>
放回依親讀書已經二次行取除已到選用其見在外<lb/>
<pb n="KR2f0040_WYG_016-14a"/>
尚有四十餘員未到即今在外缺知縣推官共七十餘<lb/>
員欲將見在二十年舊進士擬除補缺縁係舊進士去<lb/>
年已不選外任俱授京職今在舊進士比之先授京職<lb/>
者辦事聽選又多一年若選外任揆之人情實有不堪<lb/>
比之舊例亦不相同合無將二十年見在舊進士照例<lb/>
挨次俱除京職將二十三年第三甲新進士除在外知<lb/>
縣推官并在内行人待舊進士選盡却將第二甲新進<lb/>
士於内外相應員缺内相兼選用所據舊進士除到外<lb/>
<pb n="KR2f0040_WYG_016-14b"/>
其行取不到者似有躱避外選情弊合無除丁憂事故<lb/>
外其餘無故至今不到以後到部之日俱除外任庶㡬<lb/>
銓法無私人心有警縁是選用新舊進士事理未敢擅<lb/>
便具題奉聖㫖是欽此<lb/>
　　議左都御史馬文升陳言禆益治道奏狀<hi>𢎞治王恕元年</hi>
文選清吏司案呈奉本部送准禮部咨儀制清吏司案<lb/>
呈奉本部送禮科抄出都察院左都御史馬文升奏云<lb/>
云等因奏奉聖㫖這本所言多切時弊該衙門便看了<lb/>
<pb n="KR2f0040_WYG_016-15a"/>
來説欽此欽遵移咨送司案呈到部看得馬文升所奏<lb/>
選賢能以任風憲等四事誠如聖諭謹議開坐前件伏<lb/>
乞聖裁縁係節奉欽依該衙門便看了來説事理未敢<lb/>
擅便具題奉聖㫖准議欽此<lb/>
一查得舊例御史員缺於各衙門辦事半年以上進士<lb/>
　及本部聽選舉人監生并行人博士推官知縣教官<lb/>
　内選補至成化六年以後拘於正統年間頒降憲綱<lb/>
　新進初仕不預選任近該南京禮部精膳清吏司郎<lb/>
<pb n="KR2f0040_WYG_016-15b"/>
　中李諒陳言本部議擬今後選用御史於在京各衙<lb/>
　門辦事進士與夫曽經一考稱職行人博士及進士<lb/>
　舉人出身推官知縣内選年三十以上五十以下人<lb/>
　物端莊言語正當操行亷潔才識優長者送都察院<lb/>
　理刑半年滿日聽本院考察各註考語連人送部諳<lb/>
　曉刑名堪任御史者奏請照缺選補但知縣推官係<lb/>
　在外官員訪查未詳合無通行各處廵撫都御史廵<lb/>
　按御史各於按屬進士舉人出身知縣推官内從公<lb/>
<pb n="KR2f0040_WYG_016-16a"/>
　推舉如前相應之人備開脚色政績具奏以憑遇缺<lb/>
　行取兼進士行人博士選送理刑不許舉非其人已<lb/>
　經題准欽遵外今馬文升又奏前因誠為選用風憲<lb/>
　之良法但恐遇有御史缺多六年以上知縣二年以<lb/>
　上進士内相應之人數少必待其有然後選用不無<lb/>
　悞事合無通行各處廵撫都御史廵按御史并布按<lb/>
　二司官各於所屬曽經一考稱職進士舉人出身推<lb/>
　官知縣内推舉年三十以上五十以下人物端莊言<lb/>
<pb n="KR2f0040_WYG_016-16b"/>
　語正當操行亷潔才識優長者備開脚色政蹟具奏<lb/>
　籍記在部遇有御史員缺先儘六年以上行取前來<lb/>
　相兼二年以上進士并一考行人博士選送理刑半<lb/>
　年滿日聽本院考察各註考語連人送部選用如無<lb/>
　相應六年以上知縣推官二年以上進士仍依本部<lb/>
　議擬奏准事例於半年以上進士曽經一考稱職推<lb/>
　官知縣内選用如此則選用亦可以得人風憲不至<lb/>
　於久缺矣<lb/>
<pb n="KR2f0040_WYG_016-17a"/>
一查得舊例按察司官有缺於法司屬官内推補其知<lb/>
　府同知推官知縣有原係法司出身及曽在法司辦<lb/>
　事者亦得推補如蘇州府知府林鶚推補江西按察<lb/>
　使寶抵縣知縣葉淇推補廣西僉事是已至於斷事<lb/>
　理問推官有缺本部臨時斟酌選用而法司辦事進<lb/>
　士歴事舉人監生居多但進士及舉人監生俱是挨<lb/>
　次取選而舉人監生又係臨選考校或前或後人缺<lb/>
　有不相當難以一一照缺對人除補今馬文升奏稱<lb/>
<pb n="KR2f0040_WYG_016-17b"/>
　前因合無今後按察官有缺先儘法司相應屬官推<lb/>
　補其知府同知等官果有諳曉刑名政聲卓異者亦<lb/>
　得量才推舉斷事理問推官有缺先儘法司辦事進<lb/>
　士歴事舉人監生除補次及相應人員所言不許差<lb/>
　占斷事理問推官有悞問刑一節係見行事例但各<lb/>
　該官司奉行未至或遇急切公務徃徃差遣委的有<lb/>
　悞問刑合無行都察院轉行各處廵撫廵按及布按<lb/>
　二司今後不分大小公務俱不許違例差遣斷事理<lb/>
<pb n="KR2f0040_WYG_016-18a"/>
　問推官妨悞問刑如此則司刑得人刑不枉濫矣<lb/>
一查得舊例知州知縣缺少本部於當選内將該選進<lb/>
　士監生及該陞官員除補如遇缺多照依大學士李<lb/>
　賢奏准事例將聽選監生舉人不分年月逺近揀選<lb/>
　考補近該成化二十三年朝覲考察黜退天下知州<lb/>
　知縣數多本年四月内於常選外將聽選舉人監生<lb/>
　照例揀選考試除補知州知縣共一百九十五員給<lb/>
　憑赴任去訖餘有員缺常選陸續除補但州縣數多<lb/>
<pb n="KR2f0040_WYG_016-18b"/>
　隨補隨缺未能得完人民繁夥錢糧浩大去處知州<lb/>
　知縣實難其人本部已經題准將成化二十三年第<lb/>
　三甲進士取選兼同舉人監生及該升官員通行除<lb/>
　補外候員缺數多仍照前例揀選除補所言四川雲<lb/>
　南廣西福建路途險逺若待缺到除官不無太遲要<lb/>
　行先期除官頂補固為有理若不查勘應否一槩扣<lb/>
　缺除補恐前官中間亦有事故一年之上未滿後官<lb/>
　將帶家小守候日久不得支俸管事衣食不足求其<lb/>
<pb n="KR2f0040_WYG_016-19a"/>
　不為奸民猾吏所餌斯亦難矣合無通行廵撫廵按<lb/>
　官將所屬州縣正官二考之上九年將滿者按季查<lb/>
　奏開具各官歴俸及該滿年月以憑斟酌逺近除補<lb/>
　及將新除官員訪察敢有過家留連不即到任者查<lb/>
　照成化六年三月内本部奏准選授外任官員過違<lb/>
　憑限半年之上不到任者雖有中途患帖不准照例<lb/>
　問罪過一年之上者不許到任起送革職為民事例<lb/>
　施行若在中途及任所事故去任者所在官司并原<lb/>
<pb n="KR2f0040_WYG_016-19b"/>
　任衙門即時具由通行合干上司及徑申本部知㑹<lb/>
　以憑作缺銓補其言布政使按察使知府所係甚大<lb/>
　尤宜慎選一節本部遇有前項正官員缺未嘗不廣<lb/>
　詢博訪慎擇其人二司正官毎員推舉二員請㫖簡<lb/>
　命一員知府亦精擇一員請㫖陞用自今以後益當<lb/>
　盡心推選以求無負委任如此則正官亦可得人庶<lb/>
　政不致廢墜矣<lb/>
一查得舊例兩京各衙門屬官三年六年九年考滿先<lb/>
<pb n="KR2f0040_WYG_016-20a"/>
　從本衙門堂上官考覈送都察院覆考又送本部覆<lb/>
　考從而黜陟以示勸懲近年各司因循茍且所出考<lb/>
　語不辨淑慝虛應故事及其覆考得實其平常官員<lb/>
　輒便造謗摭拾以致考覈不行無所勸懲誠如左都<lb/>
　御史馬文升所言合無通行兩京各衙門知㑹今後<lb/>
　屬官考滿堂上官務秉至公詢訪得實出與考語善<lb/>
　善惡惡定為確論送都察院并本部覆考如原來考<lb/>
　語平稱得當續出考語不嫌雷同若有不當聽覆考<lb/>
<pb n="KR2f0040_WYG_016-20b"/>
　官從公考覈其被考平常之人敢有仍前造謗摭拾<lb/>
　許御史等官指實劾奏拏問平常者降調外任有贓<lb/>
　者罷黜為民若覆考挾私不公一體治罪其有前考<lb/>
　平常後考中間能深自懲艾勉於為善者亦宜書稱<lb/>
　前考稱職後考中間放肆改節者亦書平常以憑黜<lb/>
　陟如此則勸懲無私而官僚知儆矣<lb/>
　　議戸給事中王珦陳言時務奏狀<hi>王恕</hi>
文選清吏司案呈奉本部送准禮部咨戸科右給事中<lb/>
<pb n="KR2f0040_WYG_016-21a"/>
王珦奏云云等因具奏奉聖㫖該衙門知道欽此欽遵<lb/>
抄出移咨送司案呈到部查得見行事例取選考試舉<lb/>
人監生文理平順者多相應除授府佐知州知縣等官<lb/>
職事歲貢應例監生文理平順者少相應除以縣丞主<lb/>
簿等官職事但歲貢應例監生視舉人監生數多上選<lb/>
之時不得均勻舉人監生有接連五七十名者亦有百<lb/>
十人中舉人不上十數名者若前項府佐州縣正官缺<lb/>
多舉人該選者數少未免將歲貢應例監生除以府佐<lb/>
<pb n="KR2f0040_WYG_016-21b"/>
州縣正官若前項缺少舉人該選者數多不免將舉人<lb/>
除授縣丞主簿等官例此而行似未停當及查得成化<lb/>
十五年考選南監監生余紹䕫等止百人中有八十二<lb/>
人俱是舉人若欲一例取選一時豈有許多府佐知州<lb/>
知縣不無亦選縣丞主簿等項職事未免有枉才小用<lb/>
之誚今右給事中王珦要將舉人遴選另置小簿遇州<lb/>
縣正官府佐二員缺挨次銓補似為有理但歲貢應例<lb/>
監生内亦有可用之人若將舉人另置一簿不惟立法<lb/>
<pb n="KR2f0040_WYG_016-22a"/>
太拘抑恐起人爭訟况前項選簿資次已定相傳巳逺<lb/>
遽難更動合無將聽選舉人監生照缺斟酌取用如相<lb/>
應員缺數多則量為揀選多取㡬人相應員缺數少則<lb/>
少取㡬人餘者存留以待下選所取舉人與同歲貢應<lb/>
例監生一體考試其歲貢應例監生若有文理平順考<lb/>
在優等者亦授以府佐州縣正官舉人或文理不通考<lb/>
在中下亦以縣佐等項職事擬除如此庶使選法公而<lb/>
得器使之宜人心平而無咨嗟之聲縁奉欽依該衙門<lb/>
<pb n="KR2f0040_WYG_016-22b"/>
知道事理未敢擅便具題奉聖㫖是欽此<lb/>
　　議給事中林廷玉陳言翊奏狀<hi>𢎞治元年</hi>　<hi>王恕</hi>
文選清吏司案呈奉本部送吏科抄出吏科給事中林<lb/>
廷玉題云云等因具題節該奉聖㫖這本所言該衙門<lb/>
看了來説欽此欽遵抄出送司案呈到部除明賞罰以<lb/>
振軍旅六事係戸兵等部掌行外今將本部合行革宿<lb/>
弊以清吏治等四事逐一議擬各開前件伏乞聖明裁<lb/>
處縁係節奉欽依該衙門看了來説事理未敢擅便具<lb/>
<pb n="KR2f0040_WYG_016-23a"/>
題奉聖㫖准議欽此<lb/>
一查得成化十四年該辦事吏呉鵬奏稱近年以來有<lb/>
　等無藉之徒遇該役滿指以清卷為由潛住公廨營<lb/>
　謀聽缺農民或考退生員頂補希求賄賂要銀一百<lb/>
　五十兩名頂頭房錢設有貧難無錢者逼迫無奈儘<lb/>
　將産業變賣或揭借錢財輳數出與頂頭以致逓相<lb/>
　倣傚習以為常此等之徒著役之後甚至壞法害民<lb/>
　以償私債迨堪充無碍之人懼法不服出銀者反被<lb/>
<pb n="KR2f0040_WYG_016-23b"/>
　揑造過惡赴堂執禀官不知情就行黜退若此之類<lb/>
　不可枚舉乞行禁約今後吏典役滿即將見行文卷<lb/>
　交與同房書典當日起送出司如再托故延住取討<lb/>
　頂頭房錢者通將受財并出錢過付之人各論以枉<lb/>
　法贓罪永行遵守本部巳經議擬題准通行禁約去<lb/>
　後今給事中林廷玉又題前因合無准其所言通行<lb/>
　内外大小衙門如遇叅充吏典該管官員務要嚴加<lb/>
　禁約隨用新叅吏典叅充替役不許舊役吏典夤縁<lb/>
<pb n="KR2f0040_WYG_016-24a"/>
　交通索取頂頭錢銀敢有不遵仍蹈前非事發與者<lb/>
　受者及過付之人俱依律究治其該管官員知而故<lb/>
　縱一體治罪在内令錦衣衛廵捕官校嚴加緝訪在<lb/>
　外聽廵按御史紏察如此則宿弊革而吏治清矣<lb/>
一看得給事中林廷玉題稱近來納粟監生數多彼既<lb/>
　以財出身得官豈不拔本生民被其魚肉要預先立<lb/>
　為上中下三等於臨選之時吏部出題嚴加考試文<lb/>
　理通暢者為上文理稍通冩字端楷非請客者為中<lb/>
<pb n="KR2f0040_WYG_016-24b"/>
　不諳文理冩字粗拙請客者為下上中二等量其高<lb/>
　下與科貢一體選用下等者填註衙門職名令其冠<lb/>
　帶閒住行移國子監及天下學校省諭各生知㑹使<lb/>
　知各加勉勵奮志進學以收後效如此庶㡬臨時不<lb/>
　悞士子而將來官亦得人矣<lb/>
一看得給事中林廷玉題稱教官陞用太拘以致豪傑<lb/>
　不就貢途充位生員無所取效要將天下教官今後<lb/>
　俱於舉人除授六年有功蹟照例㑹試九年考滿若<lb/>
<pb n="KR2f0040_WYG_016-25a"/>
　無功蹟依舊銓選但有功蹟者俱量陞有司相應職<lb/>
　事其歲貢出身之人不必除授教職一節除六年有<lb/>
　功蹟許令㑹試九年有功蹟者量除有司職事俱係<lb/>
　見行事例别無定奪查得天下教官五千有餘逓年<lb/>
　取中副榜舉人雖有千餘其間有例不該就教職者<lb/>
　十有六七該就教職者不過二三百名豈能完補前<lb/>
　項教職員缺其言九年無功蹟者依舊銓選有功蹟<lb/>
　者俱量除有司相應職事切縁祖宗舊制教授舉人<lb/>
<pb n="KR2f0040_WYG_016-25b"/>
　五名該陞舉人四名三名本等用舉人二名以下降<lb/>
　學正舉人全無考通經降訓導學正舉人三名該陞<lb/>
　舉人二名本等用舉人一名降訓導舉人全無考通<lb/>
　經降訓導教諭舉人二名該陞舉人一名本等用舉<lb/>
　人全無考通經降訓導訓導舉人一名該陞舉人全<lb/>
　無考通經降邉逺學校訓導其教授以下若不通經<lb/>
　俱降河泊所等官百有餘年率用此道若將無功蹟<lb/>
　教官依舊銓選不惟有碍舊制抑且人心無警且各<lb/>
<pb n="KR2f0040_WYG_016-26a"/>
　王府審理紀善伴讀教授及國子監博士助教等官<lb/>
　各府州衛儒學教授舊制俱該九年考滿有功蹟教<lb/>
　官陞用若將前項教官俱量除有司職事第恐各王<lb/>
　府并國子監前項教職員缺無從銓補况教官中間<lb/>
　雖有功蹟而年貌才調未必皆堪任有司之職合無<lb/>
　今後教官九年考滿仍遵舊制第為陞降其該陞之<lb/>
　中學行超越者授以知縣其次授以博士等官歲貢<lb/>
　等項監生願就教職者本部及翰林院嚴加考試務<lb/>
<pb n="KR2f0040_WYG_016-26b"/>
　要精通三場者授以訓導其文理生澁者不得濫竽<lb/>
　其間如此則教官亦可以得人生員不至於無教矣<lb/>
一查得成化二十一年該本部題為缺官事當將刑科<lb/>
　都給事中盧瑀陞除湖廣長沙府通判給事中秦昇<lb/>
　陞除四川順慶府廣安州同知工科給事中童柷陞<lb/>
　除湖廣武昌府興國州同知及查得成化二十二年<lb/>
　為急缺紗綾紙劄事將御史劉俊調除福建邵武府<lb/>
　光澤縣知縣訖近該本部題内開給事中御史調外<lb/>
<pb n="KR2f0040_WYG_016-27a"/>
　任該陞一級降外任該對品調任者有相應員缺就<lb/>
　行除授知縣同知官職事無相應員缺者陞俸一級<lb/>
　仍令照舊管事其前項兩京給事中御史并文職奉<lb/>
　特㫖調任降級者内果有才識超卓遇有相應員缺<lb/>
　陸續量才舉用已將劉俊陞俸一級仍舊管事候有<lb/>
　相應員缺量才舉用外為照府通判盧瑀州同知秦<lb/>
　昇童柷又有原任禮科都給事中蕭顯陞除貴州鎮<lb/>
　寧州同知浙江道御史汪奎陞除四川䕫州府通判<lb/>
<pb n="KR2f0040_WYG_016-27b"/>
　俱係先年陞用官員比之因事降調者不同以此未<lb/>
　及舉用今給事中林廷玉言盧瑀童柷秦昇雖係陞<lb/>
　遷但當時欲斥逐而難為名故假此以陰寓意耳要<lb/>
　將各官量為陞用合無准其所言將各官並成實蕭<lb/>
　顯汪奎仍照本部題准事例再行訪察如果才識超<lb/>
　卓遇缺量才陸續舉用如此庶㡬屈者以伸而下無<lb/>
　遺才矣<lb/>
　　陳言輔治奏狀<hi>王恕</hi>
<pb n="KR2f0040_WYG_016-28a"/>
今年閏正月臣以年老奏乞休致奉聖㫖卿朝廷老臣<lb/>
未可輕退宜勉副任用事有當言的盡心來説毋再固<lb/>
辭欽此臣有以見陛下不欲臣去者非徒欲富貴臣也<lb/>
蓋欲臣竭耳目之所見聞盡此心以匡輔聖政也近因<lb/>
痢疾陳乞容臣調理將印命侍郎署管奉聖㫖准卿調<lb/>
理印照舊掌臣又有以見陛下眷愛之專也有君如是<lb/>
何忍負之伏覩祖訓條章内府各監局等衙門内官俱<lb/>
有定員各有職掌洪武永樂年間未嘗額外濫設其太<lb/>
<pb n="KR2f0040_WYG_016-28b"/>
監等官非歴練老成雖有聰明才俊亦不輕授近年以<lb/>
來則不然矣前者陛下將内官論年逓降蓋矯徃年濫<lb/>
陞之弊欲復祖宗之舊制誠是也臣於病中風聞近日<lb/>
又陞一起内官其數頗多不知是前日逓降者不知另<lb/>
是一起也前既以為濫而逓降之今何不以為濫而復<lb/>
陞之似乎不可舉措如此其何以示天下陛下嗣位之<lb/>
初人心歸向如古之二帝三王本朝太祖太宗復見於<lb/>
今日莫不稱頌而愛戴之蓋聞陛下在青宫時存心正<lb/>
<pb n="KR2f0040_WYG_016-29a"/>
大不喜聲色不貴貨利及登寶位又罷貢獻織造屏去<lb/>
一應珍奇玩好之物治近習蠧國亂政邪術欺君罔上<lb/>
之罪并逐喇嘛畨僧法王佛子國師革罷傳奉冗員追<lb/>
回濫賞莊田蠎衣等項裁抑奢侈奔競凡此數事皆壞<lb/>
名器損國體傷民財臣民所不欲而不能革非一日矣<lb/>
陛下一旦而盡革之此天下臣民所以稱頌而愛戴之<lb/>
也夫何未久而又濫陞内官如此若復濫賞莊田蟒衣<lb/>
將見前數事不數年復如舊矣欲天下臣民稱頌而愛<lb/>
<pb n="KR2f0040_WYG_016-29b"/>
戴之如今日後不可得此天命去就人心離合之機也<lb/>
可不慎歟况今北敵在邉災異迭見此正君臣上下同<lb/>
加修省之時而國政如此其何以服逺人而弭天變伏<lb/>
望陛下自今伊始於出入起居之時發號施令之際務<lb/>
要惟精惟一允執厥中逺宗堯舜之道近守祖宗之法<lb/>
决不可為巧言所惑蹈襲前事上拂天意下失人心而<lb/>
為社稷憂臣誠激於中詞不能婉干冒天威無任戰慄<lb/>
隕越之至等因具本奏奉聖㫖這起内官隨侍春宫年<lb/>
<pb n="KR2f0040_WYG_016-30a"/>
久因遇節日各量陞一級了罷欽此<lb/>
　　覆大理寺右寺丞楊澄鑒别大臣奏狀<hi>𢎞治王恕元年</hi>
文選清吏司案呈奉本部送准禮部咨禮科抄出大理<lb/>
寺右寺丞楊澄奏云云等因具奏奉聖㫖這本所言該<lb/>
衙門看了來説欽此欽遵抄出將專委任以禮大臣一<lb/>
事移咨送司案呈到部臣等看得楊澄所言乞要陛下<lb/>
將内閣并在廷文武大臣一一重瞳鑒别果有年力衰<lb/>
憊庸庸保禄不堪任事者以禮罷去其老於閲歴明達<lb/>
<pb n="KR2f0040_WYG_016-30b"/>
世故可備顧問計大事决大疑者亦宜曲力庇覆而優<lb/>
容之少賜宣召而寵異之勿因小嫌而阻其志勿以小<lb/>
過而挫其節一節經傳載之而有成説歴代行之而致<lb/>
成效非無稽之言弗詢之謀可比也然所以體而行之<lb/>
在人君而非臣下之所敢言也伏乞陛下因楊澄之請<lb/>
將見任大臣再加鑒别可者任之其不可者罷去之既<lb/>
任之將以計大事也則小嫌宜在所畧將以决大疑也<lb/>
則小過宜在所容人言當恤報私仇而陷排之者不可<lb/>
<pb n="KR2f0040_WYG_016-31a"/>
不察衆論可采執偏見而非毁之者不可不辨機宻之<lb/>
事賜以手詔激切之情許之面陳必如朱熹所謂任則<lb/>
勿疑疑則勿任此聖君賢相所以誠意交孚兩盡其道<lb/>
而以共成正大光明之業也書曰任賢勿二去邪勿疑<lb/>
願陛下大書於座右時加省覽縁係陳言脩省及節該<lb/>
奉欽依該衙門看了來説事理未敢擅便具題奉聖㫖<lb/>
是欽此<lb/>
　　議太常寺缺官供祀奏狀<hi>王恕</hi>
<pb n="KR2f0040_WYG_016-31b"/>
文選清吏司案呈奉本部送吏科抄出太常寺掌寺事<lb/>
太子少保禮部尚書劉岌等題云云等因具題奉聖㫖<lb/>
該部看了來説欽此欽遵抄出送司查得徐啟端原任<lb/>
司樂傳陞協律郎王福廣等一十三員俱由樂舞生傳<lb/>
陞協律郎等項官職成化二十三年九月該科道官陳<lb/>
言要將傳奉濫設官員通行查出罷歸原籍閒住等因<lb/>
節該奉聖㫖是原有官陞職的三品四品降正從六品<lb/>
五品六品降正從八品七品以下降雜職樂舞生道士<lb/>
<pb n="KR2f0040_WYG_016-32a"/>
出身的冠帶閒住都不用再求進用欽此欽遵外今該<lb/>
前因案呈到部看得具官劉岌等題稱本寺缺官供祀<lb/>
要將徐啟端仍復司樂其餘王福廣等月支食米聽候<lb/>
差委祭祀一節先因内外奔競無恥之徒夤縁梁芳等<lb/>
傳陞京職日積月累遂至千數百員費耗錢糧濫占皂<lb/>
𨽻不可勝紀互相交結以邪妨正又不可言三五年來<lb/>
名器大壞物議不平仰惟皇上嗣位之初首罷傳陞官<lb/>
員朝野為之改觀人心無不痛快迄今一年有餘事體<lb/>
<pb n="KR2f0040_WYG_016-32b"/>
方定奔競稍息今劉岌等却要將徐啟端等復職食糧<lb/>
是為傳陞官員立赤幟也若復用一人則數千百人皆<lb/>
相率而來豈勝煩擾豈不壞朝廷清明之政失萬邦黎<lb/>
獻之心所言難准且三年一次致祭岳鎮海瀆歴代帝<lb/>
王俱遣樂舞生行禮若謂金山等處墳所四十五處祭<lb/>
祀官少不敷差遣照例差樂舞生行禮亦無不可何必<lb/>
開已閉之倖門引既退之小人然而此舉非真為缺官<lb/>
供祀蓋是徐啟端央凂劉岌等假此為名以求復進非<lb/>
<pb n="KR2f0040_WYG_016-33a"/>
惟啟此弊端抑且故違詔㫖所據徐啟端等俱合拏送<lb/>
法司明正其罪以為傳陞降革再求進用者之戒劉岌<lb/>
等亦合有罪縁劉岌等俱係京堂上及京官奉欽依看<lb/>
了來説事理未敢擅便具題奉聖㫖是徐啟端等本當<lb/>
拿問且都饒這遭劉岌等罷欽此<lb/>
　　議徽王乞陞鈞州為府奏狀<hi>王恕</hi>
文選清吏司案呈奉本部送准戸部咨河南清吏司案<lb/>
呈准工部營繕清吏司手本奉本部送内府抄出徽王<lb/>
<pb n="KR2f0040_WYG_016-33b"/>
稱名奏云云等因奏奉聖旨該衙門看了來説欽此欽<lb/>
遵抄出送司照得改作衙門係𨽻别部掌行除稟堂外<lb/>
合用手本前去戸部該司呈堂施行等因到司案呈看<lb/>
得前項改陞衙門一節比與臨清縣陞州事體相同係<lb/>
𨽻别部掌管難以施行合就移咨徑自施行等因到部<lb/>
送司案呈看得徽王所奏除修築城池及改挑河道俱<lb/>
係工部掌管除行該部徑自施行外其稱分封寥落州<lb/>
治要將鈞州改陞為府治就於郭内添設一縣并前項<lb/>
<pb n="KR2f0040_WYG_016-34a"/>
有名州縣一體所轄一節臣等體得肅府見在陜西蘭<lb/>
州瀋府見在山西路州荆府見在湖廣蘄州岷府見在<lb/>
湖廣武崗州立國多者八九十年少者亦不下四五十<lb/>
年率皆仍舊未嘗改為今徽府要將鈞州改為府治又<lb/>
要將汝州郟縣魯山寶豐商州許州襄城長葛臨潁郾<lb/>
城鈞州宻縣新鄭縣一十二州縣改𨽻所轄不惟異乎<lb/>
前四府仍舊之撰且啟前四府改為之端况今各處災<lb/>
荒軍民凋弊欲興此役實非所宜兼且州之與府於王<lb/>
<pb n="KR2f0040_WYG_016-34b"/>
頗無所與改與不改於王似無重輕以此言之不如仍<lb/>
舊貫之為善也臣等愚見如此未知是否縁係欽依該<lb/>
部看了來説事理未敢擅便伏乞聖裁具題奉聖㫖是<lb/>
不必改陞還寫書與王知道欽此<lb/>
　　㑹議儧運糧儲行移奏狀<hi>𢎞治王恕二年</hi>
文選清吏司案呈奉本部送准禮部咨該本部等衙門<lb/>
題刑科抄出都察院左副都御史邉鏞等題湖廣道呈<lb/>
刑科抄出總督漕運兼廵撫鳳陽等處都察院左副都<lb/>
<pb n="KR2f0040_WYG_016-35a"/>
御史秦紘奏湖廣等處承宣布政使司呈䝉廵按湖廣<lb/>
監察御史姜洪批兊軍糧米本院節行㑹奏去訖布政<lb/>
司星馳差人咨稟淮南總督漕運官尚早處治毋得臨<lb/>
期致誤國用備申轉呈臣處照詳處置施行備呈得此<lb/>
臣查得淮安徐州臨清德州四處水次倉糧數少雖各<lb/>
該衛所運糧官軍行糧尚不勾用又况臣撫屬地方亦<lb/>
有災傷但於内酌量輕重那移輳補今亦未完其湖廣<lb/>
布政司前項兊軍糧米無從措置除行本部布政司計<lb/>
<pb n="KR2f0040_WYG_016-35b"/>
處外為照各處廵撫都御史與廵按御史行事雖不相<lb/>
關而名分終難紊越每見各處廵按御史與廵撫都御<lb/>
史移文有令按屬衙門抄案轉達此於名分雖乖猶以<lb/>
敵體相待今看得御史姜洪前項批詞玩其語意乃是<lb/>
以上司督臨屬官名分倒置如此顯是姜洪不諳大體<lb/>
如䝉乞勑都察院將御史姜洪拏問明正其罪以為越<lb/>
禮犯分之戒及行令各處廵按御史今後凡與廵撫都<lb/>
御史有行仍照行移體式徑自具呈不許出案轉達庶<lb/>
<pb n="KR2f0040_WYG_016-36a"/>
使名分正而體統嚴等因具本該通政使司官奏奉聖<lb/>
㫖都察院知道欽此欽遵又該刑科叅看得監察御史<lb/>
姜洪批詞既曰星馳差人又曰咨稟其下文毋得致悞<lb/>
等語乃為布政司而設今都御史秦紘以此自認怒目<lb/>
不明輒便叅奏自傷大體事屬紛擾宜從抄出施行通<lb/>
抄具呈到院看得具官秦紘叅奏御史姜洪前項批詞<lb/>
云云一節已該刑科叅看得監察御史姜洪批詞云云<lb/>
事屬紛擾詳此叅詞姜洪似為無罪難以提問及查得<lb/>
<pb n="KR2f0040_WYG_016-36b"/>
行移體式内止開各道御史及廵按御史呈都察院并<lb/>
無廵按御史具呈廵撫都御史詞語其廵按御史出案<lb/>
轉達廵撫都御史揆諸事體亦無妨碍今要徑自具呈<lb/>
行移體式既不該載亦難擅擬為例所據都御史秦紘<lb/>
該刑科叅出前項紛擾情節合當查究但本官近陞右<lb/>
都御史廵撫兩廣去訖伏乞聖明裁處縁秦紘係在京<lb/>
堂上官及奉欽依都察院知道事理未敢擅便具題奉<lb/>
聖㫖這本係干名分大體禮部便㑹各部通政司大理<lb/>
<pb n="KR2f0040_WYG_016-37a"/>
寺堂上官從公看了來說欽此抄出到部㑹同吏部等<lb/>
衙門太子太保尚書等官王恕等查看得行移體式各<lb/>
道並廵按御史具呈都察院雖無廵按御史呈廵撫都<lb/>
御史之文縁廵撫都御史亦係本院堂上官相應具呈<lb/>
但在外廵按御史有具呈者有抄案轉行者今廵按湖<lb/>
廣監察御史姜洪批詞布政司星馳差人咨禀淮安總<lb/>
督漕運官尚早處置毋得臨期致誤國用委的詞語欠<lb/>
遜有失大體及刑科并都察院叅奏都御史秦紘自傷<lb/>
<pb n="KR2f0040_WYG_016-37b"/>
大體合當查究等詞不無偏向俱各有罪所據御史姜<lb/>
洪刑科經該官都察院僉書官吏通該查究提問合無<lb/>
今後廵按御史事與廵撫都御史相關者仍照行移體<lb/>
式一體具呈庶㡬名分攸存體統不紊縁事内干碍在<lb/>
京堂上官並京官及節該奉欽依禮部便㑹官從公看<lb/>
了來説事理未敢擅便具題奉聖㫖是姜洪批詞欠遜<lb/>
有失大體難居風憲對品調外任刑科都察院經該僉<lb/>
書官吏偏向不公本當提問且饒這遭各罰俸糧一箇<lb/>
<pb n="KR2f0040_WYG_016-38a"/>
月欽此欽遵擬合通行除外合行就移咨欽遵施行等<lb/>
因送司案呈到部看得御史姜洪係正七品今對品調<lb/>
外任該除在外正七品知縣職事查得山西平陽府解<lb/>
州夏縣見缺知縣一員欲將姜洪調補前缺順齎文憑<lb/>
令其就彼到任管事未敢擅便具題奉聖㫖是欽此<lb/>
　<lb/>
　<lb/>
　<lb/>
<pb n="KR2f0040_WYG_016-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟錄卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟録卷六</head> <lb/>
    <p>
<pb n="KR2f0040_WYG_006-1a"/>
欽定四庫全書<lb/>
　名臣經濟録卷六<lb/>
　　　　　　　　　　　　　明　黄訓　編<lb/>
　保治<hi>𢎞治上</hi>
　　題振肅風紀禆益治道事<hi>馬文升</hi>
臣切惟賛㐮治道固在於百司紏正百司莫先於風紀<lb/>
風紀振則百司自爾各盡其職百司盡職則庻績咸熈<lb/>
而治道隆矣自古君天下者未嘗不以此為先務焉洪<lb/>
<pb n="KR2f0040_WYG_006-1b"/>
惟我朝稽古定制在内設六科給事中十三道監察御<lb/>
史以司彈劾在外設提刑按察司以兼理都布二司軍<lb/>
民又設各道分廵以肅清一道廵按御史總監察焉良<lb/>
法羙意至詳且宻所以百餘年間相維相統内外肅然<lb/>
近年以來風紀不振是以奸宄得以逞其邪謀羣小得<lb/>
以恣其欺罔賄賂公行紀綱日紊帑藏錢粮浪費空虚<lb/>
貪官汚吏肆無忌憚仰惟皇上嗣登寳位崇重臺諫俾<lb/>
之盡言所以奸邪敗露羣小屏逐風聲頗振百司知警<lb/>
<pb n="KR2f0040_WYG_006-2a"/>
治道之隆端有望於今日矣臣猥以庸材荷䝉聖恩擢<lb/>
總風紀受命以來夙夜兢惕捫心揣已無由仰荅知遇<lb/>
之隆近言納忠庶㡬少效涓埃之報謹以振揚風紀禆<lb/>
益治道一十五事條陳伏望皇上留心採納俯賜施行<lb/>
臣不勝幸甚天下幸甚今將所言事件開坐謹題請㫖<lb/>
一選賢能以任風憲切惟御史為朝廷耳目之官任風<lb/>
　紀之重必湏得人方稱厥職我朝自洪武永樂宣徳年<lb/>
　間不分進士知縣教官皆得除授但選之甚精而授<lb/>
<pb n="KR2f0040_WYG_006-2b"/>
　之不茍至正統年間朝廷頒降憲綱新進初仕不許<lb/>
　除授御史至正統八年進士復得除之成化六年仍<lb/>
　遵憲綱凡遇御史有缺止於進士出身知縣并行人<lb/>
　内取中間多有不分賢否但資格相任皆得授任所<lb/>
　以未盡得人如䝉乞勑吏部行移各處廵撫都御史<lb/>
　并廵按御史并布按二司官各於所屬進士舉人除<lb/>
　授到任六年以上知縣内從公推訪亷慎公勤政績<lb/>
　昭著民心愛戴實有聲譽者明白具奏遇有御史<lb/>
<pb n="KR2f0040_WYG_006-3a"/>
　員缺吏部據此并於考滿行人愽士内行取如果六<lb/>
　年以上知縣員少於辦事二年以上進士中選取仍<lb/>
　照例會同本院官考選具奏除授若所舉不實事發<lb/>
　連坐以罪如此則御史皆得其人而風紀為之振肅<lb/>
　矣<lb/>
一禁摭拾以戒贓官自古嚴贓吏之法所以為安養斯<lb/>
　民之計也盖贓吏之害民猶稂莠之害嘉榖稂莠不<lb/>
　除則嘉榖無以遂其生贓吏不去則良民何以安其<lb/>
<pb n="KR2f0040_WYG_006-3b"/>
　所我朝於文職官吏受贓不分贓之多寡罪之重輕<lb/>
　俱罷職役不叙枉法滿貫充軍其所以定贓吏之法<lb/>
　可謂嚴且重矣比先年間廵按御史并按察司官拏<lb/>
　問貪贓官吏事無所枉俱不敢摭拾具奏其風憲官<lb/>
　員得以展布四體而有司官員不敢恣其貪酷十數<lb/>
　年來文武官員被人具告貪賘等項重情廵按御史<lb/>
　按察司官行提到官對證明白律該為民充軍者往<lb/>
　往讎怨原問官員摭拾虚詞朦朧妄奏輙將原問御<lb/>
<pb n="KR2f0040_WYG_006-4a"/>
　史等官奏准差官提解來京或就彼與先問囚犯一<lb/>
　同對理縱辨無干受辱已甚稍有小疵多致降謫虧<lb/>
　損國體沮壊風憲莫甚於斯以此風憲官員互相效<lb/>
　尤各保職任坐視贓官不敢究問以致法度廢弛貪<lb/>
　汚恣肆而小民不得䝉至治之澤如蒙乞勑法司今<lb/>
　後凡貪贓等項官員被廵按御史按察司官提問明<lb/>
　白追有贓私律該為民充軍不分巳未發落妄揑虚<lb/>
　詞摭拾原問官員者或另行差官或偹行廵撫等官<lb/>
<pb n="KR2f0040_WYG_006-4b"/>
　先行提弔一干人巻勘問明白别無寃枉委係摭拾<lb/>
　該充軍者發極邉衛分充軍該為民者發口外為民<lb/>
　若御史按察司官果有寃枉及違法情罪明白叅奏<lb/>
　按察司官行廵按御史就彼提問御史罪重者行提<lb/>
　來京情輕者候廵按滿日到京叅送問罪不許輙便<lb/>
　將御史等官一概奏提及就彼與原問囚犯一同取<lb/>
　問仍行各處按察司出榜於所屬張掛曉諭如此則<lb/>
　貪官知所警懼而風憲不致沮壊矣<lb/>
<pb n="KR2f0040_WYG_006-5a"/>
一擇人才以典刑獄切惟刑者國之重事死者不可復<lb/>
　生斷者不可復續而司刑者不可不得其人也得其<lb/>
　人則刑罰適中而下無寃民不得其人則刑罰濫及<lb/>
　而上干和氣故雖臯陶掌刑而帝舜有明允之命呂<lb/>
　侯司刑而穆王有敬明之戒是則司刑之官豈可不<lb/>
　慎擇其人而任之哉我朝舊例凡各處按察司官有<lb/>
　缺吏部於兩京法司御史郎中員外郎主事評事等<lb/>
　官内除授都布二司理問所斷事理問及各府推官<lb/>
<pb n="KR2f0040_WYG_006-5b"/>
　有缺俱於法司歴事舉人監生内除授尚不得人近<lb/>
　年以來吏部將各處知府除授副使府同知知州除<lb/>
　授僉事而推官斷事等官一概以年老監生除授且<lb/>
　前項等官多有不識憲體不諳刑名問刑之際止慿<lb/>
　奸吏任情出入傷天地之和召水旱之災未必不由<lb/>
　於此及各處廵撫按并三司官多有將推官理問斷<lb/>
　事往往差遣赴京或别項公幹經年半載不得回任<lb/>
　以致問刑缺人尤為誤事如蒙乞勑吏部今後各處<lb/>
<pb n="KR2f0040_WYG_006-6a"/>
　按察司不分問刑管屯整飾兵偹等官有缺俱於法<lb/>
　司辦事進士及歴事年力精强舉人監生内除授不<lb/>
　宜似前一概濫除仍乞勑内外問刑衙門以欽恤為<lb/>
　心以人命為重務求真情勿致虧枉仍行各處撫按<lb/>
　等官不許將推官理問斷事違例擅便差遣有誤問<lb/>
　刑如此則司刑者各得其人而刑不至於枉濫矣<lb/>
一責成效以革奸弊洪惟我朝設按察司以總理各道<lb/>
　以肅清郡縣無非欲振揚風紀彰明憲度俾官吏守<lb/>
<pb n="KR2f0040_WYG_006-6b"/>
　法而小民之獲安也其分廵官出廵往回月日亦有<lb/>
　定制洪武永樂年間各處分廵分管官常出在外徧<lb/>
　歴所屬接受詞訟禁革奸弊宣布教條訪察民隐所<lb/>
　以貪汚知所警懼軍民不被殘虐近年以來多有顧<lb/>
　戀妻子罔肯出廵所過州縣暮到朝行甚至偏僻去<lb/>
　處經年不至地方事情全不留意官吏貪酷若罔聞<lb/>
　知所以政令日隳而奸弊滋甚矣必湏定與期限庻<lb/>
　可責其盡職如䝉乞勑各處撫按等官今後布按二<lb/>
<pb n="KR2f0040_WYG_006-7a"/>
　司分廵分管官員毎年春二月中出廵七月中回司<lb/>
　九月即出廵十二月中回司務要徧歴所屬毎處所<lb/>
　住不拘日期凡貪官汚吏蠧政害民及一切興利除<lb/>
　害之事有益地方者務在舉行毎季終分廵官將問<lb/>
　過賘汚官吏名數追過賘罰等項數目及完過勘合<lb/>
　詞訟分管官將催完過錢糧撫安過人民并一應合<lb/>
　行事件各開報撫按處查考撫按回日仍具略節總<lb/>
　類開奏乞勑該部候三年六年考滿之時據此黜陟<lb/>
<pb n="KR2f0040_WYG_006-7b"/>
　若推奸避事曠職茍禄不依期限擅自回司者許廵<lb/>
　按御史指實叅奏究問若有地方𦂳急事情應回與<lb/>
　撫按計議者不拘此例如此則官無瘝曠而奸弊為<lb/>
　少革矣<lb/>
一申命令以修庻務洪惟我朝洪武永樂以來於各邉<lb/>
　添設將官假以節鉞之權以鎮守其地各處設都布<lb/>
　按三司授以方面之寄以分理庻事無非欲振揚威<lb/>
　武修飾邉偹以防外侮之侵承流宣化激濁揚清以<lb/>
<pb n="KR2f0040_WYG_006-8a"/>
　造生民之福彼時各官奉公守法仰副委託所以朝<lb/>
　廷無外顧之憂生民免流離之苦近年以來各邉將<lb/>
　官中間多有指以進貢為名肆意科歛軍士廣置第<lb/>
　宅恣情燕樂軍馬凋弊而不整邉偹廢弛而不修一<lb/>
　遇有警動輙請兵其各處三司官亦皆因循茍且惟<lb/>
　望陞遷瘝曠逄迎罔思補報錢粮侵費詞訟不清小<lb/>
　民控訴無門盗賊任其滋蔓此皆方今之弊而所當<lb/>
　痛革者也伏望皇上降勑切責各邉鎮守總兵并各<lb/>
<pb n="KR2f0040_WYG_006-8b"/>
　處都布按三司各廵撫官員務要下思享禄位之榮<lb/>
　上念朝廷付託之重洗心滌慮改過自新為鎮守總<lb/>
　兵者用心操練軍馬修飭邉偹務使軍士精鋭威武<lb/>
　振揚以戰則勝以守則固為廵撫三司者務使朝廷<lb/>
　恩澤之下布郡邑貪汚之斂迹倉廪充實軍民安妥<lb/>
　凡百政令無不修舉如仍蹈前非許廵按御史從公<lb/>
　紏舉國典具存决不輕貸如此則命令申嚴而庻務<lb/>
　益修矣<lb/>
<pb n="KR2f0040_WYG_006-9a"/>
一逐術士以防扇惑切惟禁門不許擅入者所以防大<lb/>
　奸也左道邪術之有禁者所以懼亂正也故我太祖<lb/>
　髙皇帝於大明律及皇明祖訓皆惓惓以致意焉其<lb/>
　所以監前代之失而立萬世之規者其慮深且逺矣<lb/>
　洪武永樂宣徳正統年間邪異之人不敢輕至京師<lb/>
　近年以來或扶鸞禱聖或書符呪水或燒煉丹藥或<lb/>
　假稱耳報一切邪術人等往往來京潜住始則出入<lb/>
　大臣之家終則進入皇城之内妄言禍福扇惑人心<lb/>
<pb n="KR2f0040_WYG_006-9b"/>
　如往年李子龍近來李孜省鄧常思之軰夤縁妄為<lb/>
　人所共怒莫敢誰何幸而天厭其禍俱巳敗露然雖<lb/>
　敗於一時誠恐復於後日若不嚴立重禁何以警戒<lb/>
　將來如䝉乞勑各該衙門行令廵城御史及五城兵<lb/>
　馬司并錦衣衛廵捕官校嚴督地方人等各於所管<lb/>
　地方逐一挨訪除軍匠旗校監生吏典承差知印天<lb/>
　文隂陽生醫士上納粮草之人外若係邪術之人不<lb/>
　分有無文引無故來京潜住妄言禍福者俱要趕逐<lb/>
<pb n="KR2f0040_WYG_006-10a"/>
　出京若一月不出仍前在京潜住者捉送法司問擬<lb/>
　明白軍發極邉衛分充軍民發口外為民仍乞勑守<lb/>
　皇城四門内外官員今後務要用心闗防捜撿但有<lb/>
　前項之徒及不係内府工作人役擅入皇城者就便<lb/>
　捉獲具奏送問如有故違事發一體治罪如此則邪<lb/>
　術有禁而人心不至於扇惑矣<lb/>
一擇守令以固邦本洪惟我朝設官分職各有體統上<lb/>
　下相維以臻治理即古六卿分職各率其屬以倡九<lb/>
<pb n="KR2f0040_WYG_006-10b"/>
　牧阜成兆民之意也今在外之官方面固重而守令<lb/>
　為尤重盖守令為親民之官得其人則民受其福不<lb/>
　得其人則民受其殃自古願治之君未嘗不以守令<lb/>
　為重往年知州知縣未盡得人該學士李賢奏准凡<lb/>
　遇朝覲之年吏部於聼選監生舉人内不分附選逺<lb/>
　近考選銓除臣曾陜西廵撫之時亦曾具奏於進士<lb/>
　舉人内選擇除授以此大州巨邑民頗受惠近年以<lb/>
　來各處知州知縣有一年不曾除授者甚至有二年<lb/>
<pb n="KR2f0040_WYG_006-11a"/>
　除授不到者詢其所以盖由吏部毎選考試之時無<lb/>
　堪任守令之人以此正官既缺佐貳管事遲一日則<lb/>
　民受一日之害且堂堂天朝豈無其人盖因拘於附<lb/>
　選年月所以不得越期除授誠恐豪傑之才坐淹嵗<lb/>
　月多致衰老不得實用臣實惜之如蒙乞勑吏部查<lb/>
　照大學士李賢奏准事例毎年一次於聼選舉人監<lb/>
　生内考選年力精强堪任知州知縣者若干人臨時<lb/>
　於各衙門辦事進士内相兼選用不許將雜行之人<lb/>
<pb n="KR2f0040_WYG_006-11b"/>
　除補仍預訪州縣之煩簡斟酌人才之髙下除授其<lb/>
　四川雲南廣西福建路途遥逺江水險惡所除官員<lb/>
　一年之上方得到任若候缺到方纔除去不無太遲<lb/>
　亦湏照缺預先一年除授前官縱有事故亦不至於一<lb/>
　年之乆至於布按二司官各府知府乃守令之綱也<lb/>
　所係甚大尤宜慎選陞用俾嚴考守令之賢否以報<lb/>
　撫按撫按覆考是實轉逹吏部吏部再加訪察以慿<lb/>
　黜陟如此則守令庻得其人而政事修矣<lb/>
<pb n="KR2f0040_WYG_006-12a"/>
一嚴考覈以示勸懲洪惟我朝舊制凡在京各衙門屬<lb/>
　官三年六年九年考滿之時本衙門考覈後俱送都<lb/>
　察院考覈初任稱職者朝廷給與誥勑封贈其親不<lb/>
　稱職者不得闗給且有黜焉此乃勸善懲惡旌亷戒<lb/>
　貪即古三載考績黜陟幽明之意也比先年間依此<lb/>
　考覈人無異言近年以來各衙門屬官因見本堂上<lb/>
　官考稱本院詢訪行止平常考作不稱者輙便揑詞<lb/>
　具奏或造謗言原考御史多被連累自此因循虚應<lb/>
<pb n="KR2f0040_WYG_006-12b"/>
　故事以致賢否不分亷貪無辨祖宗勸懲之典廢弛<lb/>
　殆盡若不從公考覈無以儆戒百司如蒙乞勑六部<lb/>
　等衙門堂上官今後考覈屬官務要察其平昔行止<lb/>
　斟酌出與考語若本院考覈不稱職官員敢有似前<lb/>
　揑詞妄奏原考御史者許十三道御史將夲官實績<lb/>
　劾奏有賘者問罪罷黜平常者降調外任其本官委<lb/>
　係亷能而御史挾私考作不稱者一體治罪如此庻<lb/>
　舊典不致廢墜而官僚知所儆戒矣<lb/>
<pb n="KR2f0040_WYG_006-13a"/>
一禁公罰以勵士風切惟科罰科歛法律所當最禁者<lb/>
　也邇來人心不古貪風愈盛天下府州縣官員不才<lb/>
　犯此者固多中間有等曾經旌奬或上司禮待稱為<lb/>
　賢能者往往假公營私罰取百端一年之間所罰銀<lb/>
　不下數百餘兩甚至千有餘兩者誠恐議論欲掩人<lb/>
　之耳目或領支修理學校或給發盖造衙門官用者<lb/>
　百無一二入巳者十常八九其三司官指公用為由<lb/>
　亦各濫罰財物憲宗皇帝眀見此弊之甚曾降戒諭<lb/>
<pb n="KR2f0040_WYG_006-13b"/>
　之勑比之穿窬之盗今弊尤存尚不知改且兩京為<lb/>
　天下之本四方之極源清則流潔表正則影直兩京<lb/>
　各衙門屬官中持正操莭者固多而濫罰財物亦有<lb/>
　及供送柴薪皂𨽻到京正數巳足縱容家人掯要銀<lb/>
　兩致民嗟怨有玷士風如蒙乞勑各處廵撫廵按并<lb/>
　布按二司各行分廵分守官員嚴加禁約所屬不許<lb/>
　似前公罰財物虐害小民敢有不悛從公體訪得實<lb/>
　不分有無原告就便拿問如律其三司官尤湏律巳<lb/>
<pb n="KR2f0040_WYG_006-14a"/>
　正人毋蹈前轍如有故違廵按御史即便紏劾仍乞<lb/>
　勑南京堂上官各戒所屬以革前弊益敦亷恥之風<lb/>
　共助維新之治如此則庻官各知所儆而士風為不<lb/>
　偷矣<lb/>
一廣儲積以足國用切惟自古君天下者莫不兢業自<lb/>
　持省財節用恒以國用之不足為憂洪惟我朝列聖<lb/>
　相承或能愛惜民財不肯妄費雖賞四夷不過綵段<lb/>
　所以内帑金銀常有數百萬之積近年以來羣小用<lb/>
<pb n="KR2f0040_WYG_006-14b"/>
　事妄興造作欺罔多端以致府庫為之空虚天下為<lb/>
　之困憊皇上嗣登寳位賞賚未周而内藏巳蕭然矣<lb/>
　况天下府州縣倉廪俱無數月之糧而各邉亦止有<lb/>
　二年之用萬一邉方有事或水旱災傷將何以濟興<lb/>
　言至此深可寒心如蒙乞勑戸部通查在京及天下<lb/>
　方面府州縣衛所大小文武官員及各王府宗支一<lb/>
　應軍士若干共該支本色俸禄糧若干折色銀鈔若<lb/>
　干通計天下嵗収税糧金銀若干鈔貫若干有無勾<lb/>
<pb n="KR2f0040_WYG_006-15a"/>
　用如果不足作何區畫使不缺乏及内帑前項巳空<lb/>
　之數如何措置使之充盈或造鈔貫或鑄銅錢或清<lb/>
　理鹽法或查勘屯田或閘辦天下之税課或清查各<lb/>
　處之舡料凡理財之方足國之計無擾於民有益於<lb/>
　國者宜從計處具奏定奪如此則儲積可廣而國用<lb/>
　為之少足矣<lb/>
一恤降人以防後患切惟思患預防有國之大事防微<lb/>
　杜漸保治之良圖臣切見順天府所屬固安永清武<lb/>
<pb n="KR2f0040_WYG_006-15b"/>
　清漷縣及保定等州河間等處洪武永樂年間原安<lb/>
　挿降人不下千戸百十餘年生齒日繁雖同編氓終<lb/>
　係逺人即今精壯男子恐有萬餘為官止慿俸禄而<lb/>
　俸禄為有限在鄉者全藉田土而田土為不增况其<lb/>
　官折俸銀兩比先年間按季闗支近來過二三季或<lb/>
　一年不得闗支者頼此養贍别無營生一有不足為<lb/>
　盗行刼勢所不免萬一邉方有警不無乗機剽掠事<lb/>
　之可憂莫大於此必湏使之得所庻可保無後患如<lb/>
<pb n="KR2f0040_WYG_006-16a"/>
　蒙乞勑戸兵二部計議將在京各衛其官折色俸糧<lb/>
　務要按季闗與及將在外各處降人如果田土不足<lb/>
　者或將空間地土或將入官莊田分撥各人耕種使<lb/>
　足養其妻子不致失所以絶為盗之心以杜覬覦之<lb/>
　念或選立屯長使有統屬或拘官操練得食口糧該<lb/>
　管官員加意存恤果有違犯治之以法凡可以立乆<lb/>
　逺之規弭後日之患者宜從計處具奏定奪如此則<lb/>
　撫恤有方而不貽患於後日矣<lb/>
<pb n="KR2f0040_WYG_006-16b"/>
一清僧道以杜游食切惟天下之事有當緩而所係急<lb/>
　者僧道是也盖所緩者僧道也所係急者民食也若<lb/>
　視僧道為緩而不嚴加清查則游食者日衆而民食<lb/>
　恒不足矣我朝廷制毎府僧道各不過四十名毎州<lb/>
　各不過三十名毎縣各不過二十名今天下一百四<lb/>
　十七府二百七十七州一千一百四十五縣共額設<lb/>
　僧三萬七千九十餘名成化十二年度僧一十萬成<lb/>
　化二十二年度僧二十萬以前各年所度僧道不下<lb/>
<pb n="KR2f0040_WYG_006-17a"/>
　二十餘萬共該五十餘萬以一僧一道一年食米六<lb/>
　石論之共該米二百六十餘萬可足京師一年嵗用<lb/>
　之數况又不耕不蚕賦役不加則食之衆而為之者<lb/>
　少矣其軍民壯丁私自披削而隠於寺觀者又不知<lb/>
　其㡬何創修寺觀徧於天下妄造經典多於儒書敗<lb/>
　化滅倫蠧財惑衆自京師逹之四方公私之財用於<lb/>
　僧道者過半民食不足未必不由於此其勢又不能<lb/>
　盡去若不通將嚴禁則將來游食者何有紀極如蒙<lb/>
<pb n="KR2f0040_WYG_006-17b"/>
　乞勑禮部通查天下并在京寺觀共若干處僧道共<lb/>
　各若干名除額度之數外多若干名如果數多既巳<lb/>
　闗有度牒難巳追奪明白具奏不許額外再度僧道<lb/>
　直至額數不足之時方許各該有司具結照數起送<lb/>
　闗給度牒敢有故違再言度僧者許科道官紏勘拿<lb/>
　問仍通行各處撫按等官督責官司嚴加查勘但係<lb/>
　新修私創寺觀即便拆毁併於古刹大寺觀其中但<lb/>
　有原無度牒行者道童即令還俗當差敢有私創庵<lb/>
<pb n="KR2f0040_WYG_006-18a"/>
　觀及容隠未度行者道童収為徒弟者各問發口外<lb/>
　為民寺觀住持還俗為民僧道官罷軟不舉者罪同<lb/>
　所司官員容隠者亦治以罪仍通行天下撫按出榜<lb/>
　嚴加禁約仍令各寺觀按月開報不致故違重甘結<lb/>
　狀付所在官司查考如此則僧道無濫度之弊而民<lb/>
　食不致費矣<lb/>
一敦懐柔以安四夷切惟四夷來貢者慕化之誠朝廷<lb/>
　優待者柔逺之道此前代之所行亦我朝之故事也<lb/>
<pb n="KR2f0040_WYG_006-18b"/>
　洪惟我太祖髙皇帝膺天明命汛掃前元太宗文皇<lb/>
　帝神武雄畧威振朔漠四夷八蠻罔不來貢賜以綵<lb/>
　段衣服待以下程筵宴十分豐厚使之厭飫所以畏<lb/>
　威感恩蠻夷悦服自成化年間以來光禄寺官不行<lb/>
　用心局長作弊尤甚凡遇四夷朝貢到京朝廷賜以<lb/>
　筵宴與之酒飯大宴品物頗可而朔望見辭酒飯甚<lb/>
　為菲薄毎楪肉不過數兩而骨居其半飯皆生冷而<lb/>
　多不堪用酒多攙水而淡薄無味所以逺人到席無<lb/>
<pb n="KR2f0040_WYG_006-19a"/>
　可食用全不舉筯在禮部光禄寺官以為廉逺堂髙<lb/>
　直置不為意而安南朝鮮知禮之邦豈不譏笑臣昔<lb/>
　往遼東整飭邉偹曽聞逺人怨言亦嘗具奏蒙憲宗<lb/>
　皇帝勑令禮部光禄寺凡遇宴待逺人禮部該司官<lb/>
　并光禄寺堂上官各一員廵㸔一時頗可今猶如舊<lb/>
　臣若不再言年復一年益加苟且非惟結怨於外國<lb/>
　其實有玷於中國此事雖小闗係甚重如蒙乞勑禮<lb/>
　部查照洪武永樂年間事例及欽奉累朝奏蒙詔㫖<lb/>
<pb n="KR2f0040_WYG_006-19b"/>
　行令光禄寺今後凡遇外夷朝貢到京或該筵宴或<lb/>
　朔望見辭酒飯務要照依先年定例差官㸔視下飯<lb/>
　斤數不許短少飲食菜蔬俱堪食用酒亦不許攙水<lb/>
　今後除筵宴外其午門外逺人酒飯仍令毎日侍班<lb/>
　御史廵㸔但有似前剋減酒肉十分菲薄者許將光<lb/>
　禄寺官并局長等叅奏拿問如此庶使懐柔有道而<lb/>
　得外夷之歡心矣<lb/>
一節財用以甦民困切惟為國莫先於愛民愛民必先<lb/>
<pb n="KR2f0040_WYG_006-20a"/>
　於節用茍不節用必至於傷財傷財必至於害民雖<lb/>
　有愛民之心而民不被其澤矣仰惟皇上嗣登寳位<lb/>
　之初重下寛恤之詔示以憫念小民凡事減省之言<lb/>
　此即大禹克勤克儉文王視民如傷之盛心也天下<lb/>
　蒼生無不欣戴且我朝洪武永樂洪熈宣徳年間生<lb/>
　養休息軍民富足故雖外征北敵内營宫殿樂於趨<lb/>
　事未嘗告勞自正統十四年以後天下多事民始覺<lb/>
　困自成化年間各處鎮守等官争相進貢科取百端<lb/>
<pb n="KR2f0040_WYG_006-20b"/>
　民愈凋憊加以山西河南陜西連年荒旱不収有司<lb/>
　素無儲積民之死亡過半田土荒蕪而税糧如故北<lb/>
　直𨽻山東之民養馬供柴而征徭尤重江南各省人<lb/>
　民輪納京儲及供兩京物料民困財竭未有甚於此<lb/>
　時者也若非節財之用生養休息十數餘年豈能蘓<lb/>
　其困憊然節用之道必自内府減省始如蒙乞勑戸<lb/>
　禮工三部各查内府衙門自洪武永樂洪熈宣徳正<lb/>
　統年間一應供用之物如油蠟猪羊雞鵝及擡柴夫<lb/>
<pb n="KR2f0040_WYG_006-21a"/>
　工價銀兩等類某年用若干某年添若干通查明白<lb/>
　逐一上陳御覽斷自宸衷量加減省一分則民受一<lb/>
　分之惠就為定例不許各衙門再行具奏增添尤望<lb/>
　皇上自今凡百用度賞賜更加撙節罷不急之修造<lb/>
　裁冗食之人員則帝王克儉之盛徳復見於今日而<lb/>
　民困為少蘓矣<lb/>
一足兵戎以禦外侮切惟為國之道足兵為先兵有不<lb/>
　足外侮何禦書曰張皇六師兵法曰忘戰必危是知<lb/>
<pb n="KR2f0040_WYG_006-21b"/>
　自古莫不以兵戎為重洪惟我太祖髙皇帝創制之<lb/>
　初設衛籍兵天下之軍共有數百餘萬即今百十餘<lb/>
　年而逃亡死絶者過半盖由里老埋沒而無籍册之<lb/>
　可查衛所作弊而無文卷之可慿雖有清軍御史而<lb/>
　清出者百無二三雖解到衛所而随逃者十常八九<lb/>
　若再加百年絶故愈多此軍士消耗之弊如此也其<lb/>
　見存之軍江南者俱各守邉備倭儧運糧儲江北者<lb/>
　俱赴京邉輪班操偹而在衛守城不過老㓜數百人<lb/>
<pb n="KR2f0040_WYG_006-22a"/>
　都司操練止有餘丁一二千名居重馭輕京師軍士<lb/>
　雖有二十餘萬南京官軍雖有五萬之上然多有名<lb/>
　無實况騎射之未精什物之未偹加以連年做工疲<lb/>
　困巳極輪班往返艱難尤甚此軍士見存之弊如此<lb/>
　也消耗之軍既不能復見在之數又不堪用兵戎誠<lb/>
　為不足遇警將何調用况今北冦猖獗於甘凉出沒<lb/>
　於西北强賊又哨聚於江右此皆腹心之患而大有<lb/>
　可憂者如䝉乞勑兵部通行天下都布二司各行所<lb/>
<pb n="KR2f0040_WYG_006-22b"/>
　屬衛所州縣有司將所管各里軍戸充軍衛所官旗<lb/>
　姓名逐一查理明白衛所各將所管軍人姓名籍貫<lb/>
　充軍來歴年月審勘無差各偹造文册江南者送南<lb/>
　京兵部江北者送在京兵部各將洪武以來舊册查<lb/>
　對如有差訛即便改正仍収偹照務要磨勘明白除<lb/>
　年逺盡絶外將宣徳以逃故之數毎省各抄謄一本<lb/>
　該部照例通行各清軍御史嚴督所屬用心清理不<lb/>
　許視常虚應故事庶奸詐之徒不敢作弊埋沒其京<lb/>
<pb n="KR2f0040_WYG_006-23a"/>
　營官軍候營造憲宗皇帝山陵畢日乞勑兵部徑自<lb/>
　具奏請命本部堂上官一員會同各營總兵官將見<lb/>
　操軍馬逐一查理先儘團營務足原額之數其南京<lb/>
　各營官軍乞勑南京内外守偹官員會同南京兵部<lb/>
　堂上官一體清查仍各禁約管軍官員不許私占役<lb/>
　使及擅撥做工等項致累逃亡後清查完日各另回<lb/>
　奏仍造册送兵部查考其見在軍士務要著實操練<lb/>
　精其騎射養其鋭氣一遇征調俾克成功如此則兵<lb/>
<pb n="KR2f0040_WYG_006-23b"/>
　戎不致消耗而戰守為有偹矣𢎞治元年　月　日<lb/>
　題奉欽依這本所言多切時弊該衙門便看了來説<lb/>
　欽此<lb/>
　　題赦言官以光聖徳䟽<hi>儲巏</hi>
臣等竊見都給事中龎泮等監察御史劉紳等頃因上<lb/>
言免差官校提解武岡州知州劉遜皇上震怒俱下之<lb/>
錦衣衛獄數日以來内而臣工外而軍民莫不私憂竊<lb/>
嘆以為龎泮等不諳事體觸忤聖心即其所言不為無<lb/>
<pb n="KR2f0040_WYG_006-24a"/>
罪所可惜者皇上之盛徳國家之大體不可因此一事<lb/>
而有所損爾仰惟皇上即位以來明目逹聰用言聼諫<lb/>
狂直者毎賜優容抵牾者未嘗斥逐虚心從善以義斷<lb/>
恩有古帝王所不及者聖徳昭彰巳十年矣今乃因其<lb/>
言事一有不當舉六科十三道盡下之獄此雖泮等有<lb/>
以自取然以皇上十年納諫之羙而遽然有此傳之四<lb/>
方不能無議書之史䇿不能無疑因一事以掩前功以<lb/>
小故而妨大徳此臣等所以竊為皇上惜也且泮等建<lb/>
<pb n="KR2f0040_WYG_006-24b"/>
言亦其職業但今次所論劉遜之事意傷於急遽詞失<lb/>
於婉曲然原其心盖仰頼聖明在上素有以聼用其言<lb/>
是以随事納忠不避煩數則其情固可矜而罪亦可畧<lb/>
也况科道官乃朝廷之耳目凡國家之利害生民之休<lb/>
戚時政之得失百官之邪正皆得言之是以古之帝王<lb/>
及我祖宗建是言官必選天下直諒敢言之士以充厥<lb/>
職有一言之善者即賜施行雖多言不當者亦不加罪<lb/>
所以奬異而優容者惟以養其敢言之氣使之森然立<lb/>
<pb n="KR2f0040_WYG_006-25a"/>
於殿陛之前於以扶持正論消沮邪謀為廟社之福若<lb/>
摧折之囚繫之中人之資守道狥義者少趨利避害者<lb/>
多彼惟知緘黙觀望持禄保位而巳他日脱有大事誰<lb/>
復為皇上言哉由是論之摧辱言官盖非人主之利也<lb/>
自泮等下獄科道一空攝事署印盡委之人紏儀侍班<lb/>
皆曠其職惟此異常之事豈宜清明之朝皇上臨御之<lb/>
時視瞻所及及燕閒之處思慮所經未必不惻然有動<lb/>
於宸𠂻也昔唐太宗嘗謂侍臣曰比見人來奏事多有<lb/>
<pb n="KR2f0040_WYG_006-25b"/>
怖慴言語致失次第㝷常奏事情猶如此况欲諌諍必<lb/>
當畏犯逆鱗所以毎有諫者縱不合朕心朕亦不以為<lb/>
忤若即嗔責深恐人懐戰懼豈更肯言貞觀六年陜縣<lb/>
丞皇甫徳參上書忤㫖太宗以為訕謗侍中魏徴進言<lb/>
曰自古上書率多激切若不激切則不能起人主之心<lb/>
激切即似訕謗惟詳其可否太宗曰非公無能道此者<lb/>
令賜徳參帛二十段故臣等嘗論唐太宗非惟能容人<lb/>
之諫又導人而使之諌非惟不怒人之諫又賞人而使<lb/>
<pb n="KR2f0040_WYG_006-26a"/>
之諫故貞觀之治庻幾成康實其屈己納諫所致也欽<lb/>
惟我朝列聖尤喜諫諍臣等不能悉舉謹具一二事以<lb/>
言洪武初年朝臣有上䟽萬餘言者太祖厭其迂衍怒<lb/>
欲罪之羣臣有阿意者指其䟽曰此不敬此詆謗罪當<lb/>
誅上怒未解宋濓對曰彼應詔上䟽其心為朝廷耳烏<lb/>
可深罪乎上覽䟽中有足采者召阿意者罵曰吾怒時<lb/>
若等不能諫乃激吾誅之何異以膏沃火向非宋濓之<lb/>
言㡬不誤罪言者耶洪熈初大理少卿弋謙數言事有<lb/>
<pb n="KR2f0040_WYG_006-26b"/>
言其賣直沽名者楊士竒對曰主聖則臣直惟陛下容<lb/>
之不然進言者將懼矣仁宗雖不罪謙然免其朝叅令<lb/>
專坐司視事自是一月餘言事者少仁宗諭士竒曰自<lb/>
免弋謙朝言者不至豈果無事可言遂令士竒就前草<lb/>
勑引過命弋謙如舊朝叅令百官言毋以謙為戒此祖<lb/>
宗之聖徳明訓皇上所當祖述憲章者也今龎泮等不<lb/>
識事體縲絏下獄已示之罰矣伏望皇上廓天地之量<lb/>
霽雷霆之威沛發明詔不日而赦之則不惟泮等心懐<lb/>
<pb n="KR2f0040_WYG_006-27a"/>
感愧益圖報稱而内外大小之臣六軍萬姓之衆莫不<lb/>
歌詠聖徳懽忻交通四方傳之以為盛事史䇿書之以<lb/>
為羙談徳業之盛名譽之羙真可以匹休祖宗而貞觀<lb/>
之治有不足言矣然此豈髙逺難行哉惟在聖心獨斷<lb/>
一轉移之間爾臣等待罪大臣義同休戚是以昧死以<lb/>
盡惓惓之愚忠惟皇上赦臣等之罪而採納焉<lb/>
　<lb/>
　<lb/>
<pb n="KR2f0040_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟録卷六<lb/>
</p>
<p>
</p>
  </div>
</body>
</text>
</TEI>
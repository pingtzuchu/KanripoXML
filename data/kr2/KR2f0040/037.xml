<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄卷三十七</head> <lb/>
    <p>
<pb n="KR2f0040_WYG_037-1a"/>
欽定四庫全書<lb/>
　名臣經濟錄卷三十七<lb/>
　　　　　　　　　　　　　明　黄訓　編<lb/>
　兵部<hi>職方上之上</hi>
　　于謙行狀錄<hi>于冕</hi>
正統十四年夷酋額森入冦獨石馬營至秋勢益猖獗<lb/>
上將親率六師討之公偕尚書鄺埜上言聖朝備邊最<lb/>
為嚴謹將士用命可坐收功不必親帥六師以臨塞下<lb/>
<pb n="KR2f0040_WYG_037-1b"/>
皇上宗廟社稷之主誠不可不自重不聴是年八月三<lb/>
十日六師啟行初上命公隨征忽改遣鄺埜留公理部<lb/>
事十有五日師駐狼山土黙特主將不識地利逺絶水路<lb/>
我軍焦渴甚窘促玩不為備俄而敵騎奄至王師敗績<lb/>
死者填委溝壑為滿蓋曠世所無之竒禍也上北狩報<lb/>
至京師大震公北望號哭誓不與敵俱生太后命郕王<lb/>
監國是日臺諫廷論土黙特之變罪歸王振王方攝朝倉<lb/>
卒未有處分錦衣衛指揮馬順素附振意頗不平衆怒<lb/>
<pb n="KR2f0040_WYG_037-2a"/>
擊順死於廷且索振所親信二内侍將擊之彼此諠譁<lb/>
班行雜亂無復朝儀文武諸大臣皆驚避公堅立不動<lb/>
王亦疑懼屢起欲退公直前扶掖勸止之且請降㫖令<lb/>
羣臣立班勿擅動命紅盔將軍用𤓰擊二内侍期亟死<lb/>
王從之時在廷上下相顧未已公恐事不測復進言曰<lb/>
請再宣諭羣臣王振罪固當赤族俟啟太后行誅未晚<lb/>
馬順罪惡應死勿論衆稍定退朝時過午刻矣公袍袖<lb/>
皆裂徐步出左掖門吏部尚書王直迎執公手謂曰今<lb/>
<pb n="KR2f0040_WYG_037-2b"/>
日事起倉卒賴公以定雖百王直將焉用之公辭謝不<lb/>
敢當太后以公人望所屬陞兵部尚書公固辭不獲始<lb/>
就職公以鑾輿未回大敵垂至若前日扈從失律者一<lb/>
槩寛貸則今日被堅臨陣者何所畏憚迺上章劾舉其<lb/>
罪大略曰武臣如顧興祖等茫無一計可施遂使三軍<lb/>
覆没上棄君父於漠廷下委生靈於丘壑文臣如王佐<lb/>
等雖無敗軍之罪難逃違法之誅王令法司議罪以聞<lb/>
時親藩有上章願赴闕勤王者太后遣太監金英傳㫖<lb/>
<pb n="KR2f0040_WYG_037-3a"/>
皇太子幼冲未能遽理萬幾郕王年長宣宗皇帝親子<lb/>
宜嗣大統言者亦以時方多事國有長君社稷之福於<lb/>
是文武羣臣交章勸進王涕泣固辭避歸郕邸不出太<lb/>
后復降㫖責王不得已乃即位遙尊英廟為太上皇帝<lb/>
改明年為景泰元年天下始知有君朝綱始肅法令始<lb/>
行公見上泣曰敵人方強氣滿志得將有長驅深入之<lb/>
勢不可不預為計邇者各營精鋭盡㨂隨征軍資器械<lb/>
十不存一宜急遣官分投召募官舍餘丁義勇起集附<lb/>
<pb n="KR2f0040_WYG_037-3b"/>
近民夫更替沿河漕運官軍令其悉𨽻神機等營操練<lb/>
聴用仍令工部齊集料物内外局厰晝夜併工成造攻<lb/>
戰器具京城九門最為𦂳要令都督孫鏜衛頴張軌張<lb/>
義雷通等統軍士出城守䕶列營操練振耀軍威遣給<lb/>
事中御史等官王竑等分投巡視勿令疎虞各城門外<lb/>
居民寇若廹其脅從則敵勢愈衆宜令兵馬司排門曉<lb/>
諭遷徙城内聴各隨便居住通州壩上等處倉糧不可<lb/>
捐棄令在官諸人闗支准作月糧之數一舉兩得計無<lb/>
<pb n="KR2f0040_WYG_037-4a"/>
便於此者大同宣府等處曽經敵騎徃來剽掠者請勅<lb/>
各處守臣諭以今日國家之事必須輯和衆庶固守城<lb/>
池整搠人馬互為應援一切闗隘樓櫓墩臺壕塹務在<lb/>
挑修深固不許虚應故事至於選用人材尤為當今急<lb/>
務文臣如軒輗者宜令巡撫武臣如楊洪栁溥者宜為<lb/>
將帥凡軍旅之事臣請身任其責不効則治臣之罪上<lb/>
深嘉納悉施行之時邊報絡繹訛言萬端事情百出公<lb/>
先事預防攝權制變衆皆視公為安危輕重太監喜寜<lb/>
<pb n="KR2f0040_WYG_037-4b"/>
本邉人也土黙特之敗降額森盡以中國虚實告之遂為<lb/>
鄉導奉英廟趨紫荆關京師戒嚴人無固志徃徃挈而<lb/>
南奔侍講徐珵妄言占象倡議南遷以避之事聞六宫<lb/>
而二三大臣復依違其間公慟哭於廷抗言京師天下<lb/>
根本宗廟山陵社稷咸在百官萬姓帑藏倉儲咸在此<lb/>
處不守何處可守若一動則大勢盡去宋南渡之事可<lb/>
監矣上是公言堅持固守之議先是京場草束自永樂<lb/>
以來承平日久俱在城外堆積動以千數百萬計壩上<lb/>
<pb n="KR2f0040_WYG_037-5a"/>
養大馬草束料豆亦置倉場於野外公一聞北敵臨闗<lb/>
急分遣五城兵馬司官縱火焚燒一面奏聞或謂事重<lb/>
何不待報公曰事有經權今敵在目前若少緩待命下<lb/>
適以資敵及京師解嚴人皆服公經濟逺略設不預為<lb/>
焚燒之計則在野倉場皆敵囊中之物藉此持久坐困<lb/>
我必矣主將石亨與公謀議頗異只欲盡閉九門堅壁<lb/>
以待之公不聴乃請率先將士躬擐甲胄軍徳勝門外<lb/>
閉闔城門示以必死泣諭三軍誓言國恩當報忠義難<lb/>
<pb n="KR2f0040_WYG_037-5b"/>
得事機一失禍患立至生不如死人人感奮勇氣百倍<lb/>
十月之朔額森入紫荆闗傳言送駕還京長驅直前其<lb/>
先至者四散前突我軍堅不為動知我有備稍自引却<lb/>
額森次至城下對我壘而陣英廟在額森所敵人覘知<lb/>
我軍嚴整不敢有加我亦不敢向敵輕放一矢喜寧嗾<lb/>
額森邀我六七大臣出城議和奉駕還宫所邀金帛以<lb/>
萬萬計蓋責我所難從以起釁端廷議忷忷禮部遣使<lb/>
來問公公曰今日止知有軍旅他非所敢聞對壘凡七<lb/>
<pb n="KR2f0040_WYG_037-6a"/>
日是為十月既朢諜知敵中移英廟車駕離其壘漸逺<lb/>
乃砲擊其壘敵死砲下者萬計額森大沮宵遁仍奉駕<lb/>
以北我軍奮欲追擊之公不許止令逐出境外縦之自<lb/>
去初紫荆失守公集議所以禦敵之䇿皆曰額森善戰<lb/>
而我軍新集且脆弱公曰聞善戰不若不戰而屈人也<lb/>
乃一以忠義干城卒至一矢不遺敵衆自退人謂天實<lb/>
生公以為社稷朝廷論功特加少保總督軍務固辭不<lb/>
允人言今日宋李綱不能及公曰四郊多壘卿大夫之<lb/>
<pb n="KR2f0040_WYG_037-6b"/>
恥城下但不盟耳今日惟有竭力戰守復還車駕此臣<lb/>
子之職分餘非所宜言<lb/>
　　議講和疏<hi>于謙</hi>
兵部為陳言邊務事該鎮守大同㕘將都督僉事許貴<lb/>
查得正統十四年十二月内節該欽奉詔書内一欵朝<lb/>
廷求言本欲聞善道知警戒凡四方災異事干國體者<lb/>
所在官司即時聞奏欽此欽遵臣照得大同三路自舊<lb/>
嵗七月以來至今達賊不時攻圍四散搶掠臣守西路<lb/>
<pb n="KR2f0040_WYG_037-7a"/>
地方又係𦂳闗衝要賊行四通道路節次侵犯攻圍臣<lb/>
領所部官軍相機截殺追趕累次奏報外切見沿邊軍<lb/>
民趂空樵採柴草搶割田禾度日不為經常之道即目<lb/>
正當農種之時雖令各人照舊耕種但聞邊墩不時舉<lb/>
放砲火人心驚恐自不安生況今敵人聚集人馬衆大<lb/>
少者五七千多者一二萬整陣入境攻圍各城在邊軍<lb/>
民人等不敢出城樵採收割又無經營各衛倉厫舊嵗<lb/>
民間該納秋夏糧料草束為因路阻運送不前見在邊<lb/>
<pb n="KR2f0040_WYG_037-7b"/>
儲官軍馬疋按月支給有減無増再照西路五衛馬隊<lb/>
原有官軍四千九百二十員名先於乾河等處與賊對<lb/>
敵陣亡中半回衛見在者又有被傷旗軍告令弟男替<lb/>
代俱係未經操習戰陣之人舊役慣戰馬軍十無三四<lb/>
又況見在馬疋止有二千一百餘疋中間多有新例借<lb/>
勸收買兒騍小馬不堪騎戰十有二三比與原舊馬數<lb/>
缺少二千八百餘疋及照本年二月内臣差千户張鑑<lb/>
管領無馬官軍一百八十一員名前去墳嶺墩設伏有<lb/>
<pb n="KR2f0040_WYG_037-8a"/>
敵到墩攻圍未戰之時内中復有三人通曉漢話呌稱<lb/>
我一箇是女直同一箇是浮石㕘謀一箇是哈宻指揮<lb/>
我來近墩打話你每聴著要講和著管你每的大頭目<lb/>
奏將去連夜差使臣來我每便回去你若不來講和我<lb/>
每三班人馬輪流打攪你不得種田等因已行具本奏<lb/>
報外今敵聚衆復入境内擾攘軍民不得耕種切慮四<lb/>
月以後青草茂盛倘若敵勢衆大就於腹裏駐劄趂草<lb/>
牧馬城門闗閉人不得樵採馬不得牧放欲便興師戰<lb/>
<pb n="KR2f0040_WYG_037-8b"/>
鬬尤須量已料敵設若寡不敵衆如之奈何臣一介魯<lb/>
夫昧於戰守誤䝉聖恩濫叨今職晝夜懐憂不能補報<lb/>
伏望皇上憐憫在邊軍民乞勑在廷内外文武大臣將<lb/>
前項打話賊人要行講和情由從長計議便利上䇿分<lb/>
免聖主之憂臣之愚見莫若遣使賫勑與敵假以和好<lb/>
為詞暫示休兵照舊修飭墩隘廣積邊儲練習士卒飽<lb/>
養馬匹宻定討伐之計若敵仍復拘執不移侵犯邊城<lb/>
我既有備以逸待勞守邊將官運謀出竒統率鋭士奮<lb/>
<pb n="KR2f0040_WYG_037-9a"/>
力復仇務在一鼓而擒之必矣具本該通政使司官奏<lb/>
奉聖㫖兵部知道欽此抄出到部查得先該福建道問<lb/>
刑監生練綱題稱在廷文武羣臣中間有以主和議為<lb/>
詞即是奸臣就乞誅之勿留誤國等因節該奉欽依他<lb/>
説的是欽此續該迤北走回軍餘陳旺等説你要差内<lb/>
使一人通事五十人去迎太上皇等因本部㕘係重務<lb/>
乞㑹多官計議節該題奉欽依敵情譎詐不必㑹官計<lb/>
議欽此欽遵今都督僉事許貴又奏要與敵講和暫示<lb/>
<pb n="KR2f0040_WYG_037-9b"/>
休兵待人馬强壯密定討伐之計一節切詳金人蟠據<lb/>
幽燕輙敢背棄盟誓自逞兵力之雄烏合獷悍之衆既<lb/>
侵犯邊境而拘留上皇復入冦京畿而震驚陵廟其為<lb/>
仇恨庸可勝言且以和議一事論之當去年秋冬之間<lb/>
正敵勢方張之際朝廷亦嘗遣都指揮李鐸指揮岳謙<lb/>
等賫執金繒徃使北庭賄賂纔入於窮廬敵騎已至於<lb/>
闗口繼遣少卿王榮通政王復又徃敵營不見上皇鸞<lb/>
輿而還敵衆知我戰守有備㝷皆望風遁去朝廷灼見<lb/>
<pb n="KR2f0040_WYG_037-10a"/>
敵情難測和不足恃以故絶使不通徃還惟勑邊將修<lb/>
武備勵人心固守城池相機戰守今許貴又奏和議之<lb/>
説臣等竊惟今日之事理與勢皆不可和何者中國與<lb/>
敵有不共戴天之讐和則背君父而忘大義此理有所<lb/>
不可和也又北敵貪而多詐萬一和議既行而彼有無<lb/>
厭之求非分之望從之則不可違之則速變此勢有所<lb/>
不可和也茍以為敵强難制姑從和以緩其兵臣等請<lb/>
質之前代宋真宗澶淵之役契丹之衆累被我兵摧沮<lb/>
<pb n="KR2f0040_WYG_037-10b"/>
既盟之後朝廷尚嵗輸銀絹三十萬兩疋迨至季世徽<lb/>
欽北狩中國名將如張韓劉岳之徒屢敗金師及奸臣<lb/>
秦檜一主和議朝廷既割境土以與之又輸嵗幣以賄<lb/>
之甚則不得已降尊號其為含垢忍恥屈已從和固無<lb/>
所不至卒之人心解體國勢陵夷無救成敗而後已援<lb/>
古證今和之不足恃也明矣為今之計莫若選將練兵<lb/>
養威蓄鋭敵若來侵則相機而勦殺敵若逺遁不貪利<lb/>
以窮追萬一敵人昏于事勢昧于一來復有大舉入侵<lb/>
<pb n="KR2f0040_WYG_037-11a"/>
之謀則我兵操練有素加以將帥思奮臣等當盡死効<lb/>
力以圖報復以雪國恥必不出敵人之下其或皇天厭<lb/>
亂列聖有靈敵人自知窮兵不利變惡為善遣使入貢<lb/>
則示以善善量與賞賜遣回亦不拒絶而已若欲朝廷<lb/>
先遣使臣徃彼通好則示彼以弱而啟其輕侮之心萬<lb/>
萬不可此則方今之要務而臣等愚見止於如此及照<lb/>
許貴叨居重任保障邊方不能鋭意用兵却乃倡為和<lb/>
議畏縮之跡既明忠義之心何在合將本官明正典刑<lb/>
<pb n="KR2f0040_WYG_037-11b"/>
以謝天下以戒將來緣係陳言事理又係備邊將官合<lb/>
無姑記其罪差人馳驛賫文切責許貴令其整飭邊務<lb/>
操練軍馬作興士氣固守地方必期竭力以贖前罪如<lb/>
仍退縮誤事治以重罪仍通差人賫文前去遼東宣府<lb/>
大同陜西等邊及永平山海居庸白羊紫荆倒馬等闗<lb/>
口總兵鎮守等項内外官員令其整搠人馬固守地方<lb/>
如遇敵人來攻務要相機行事毋得聴信哄唀因而失<lb/>
悞機務仍通行在京五軍三千神機等營總督總兵等<lb/>
<pb n="KR2f0040_WYG_037-12a"/>
官嚴加訓練官軍諭以忠義大節使之感激思奮以圖<lb/>
成功不許茍且因循致悞大計緣奉欽依兵部知道事<lb/>
理具題景泰元年四月十九日奉聖㫖是欽此<lb/>
　　為擅調官軍事<hi>于謙</hi>
内府抄出奉御黄整題今䝉差臣等前徃永寧守備臣<lb/>
於景泰元年閏正月初一日率領官軍夜不收一千五<lb/>
百員名到永寧守備外至本月初八日據夜不收飛報<lb/>
聲息有都指揮同知楊信調去官軍三百五十員名本<lb/>
<pb n="KR2f0040_WYG_037-12b"/>
月二十二日又調官軍二百五十員名本城止有官軍<lb/>
九百員名守備不敷本年閏二月二十三日又有㕘將<lb/>
楊俊差夜不收賫貼前來永寧調去都指揮王琳帶領<lb/>
馬步官軍盡數前徃懐來城内守備將永寧城西門砌<lb/>
塞等因臣切見先奉勑命專一守備永寧緣金陵山後<lb/>
未奉勑㫖臣難擅離城池具題該本部官欽奉聖㫖該<lb/>
衙門知道欽此欽遵抄出到部案查先該總督軍務少<lb/>
保兼兵部尚書于謙總兵官武清侯石亨昌平侯楊洪<lb/>
<pb n="KR2f0040_WYG_037-13a"/>
㑹議得懐來永寧一帶内則捍禦居庸外則接連宣府<lb/>
至為𦂳要若二城無人守備則一路聲息不通南北道<lb/>
路阻絶非惟敵人得以縱兵而京師亦不利便合無令<lb/>
都指揮楊信總領都指揮王琳李剛率領官軍夜不收<lb/>
共三千員名量給賞賜前去懐來永寧二城各安揷一<lb/>
千五百員名修理城池築立墩臺收割田禾預備糧草<lb/>
探報聲息隄備敵人具題節該欽奉聖㫖准他説欽此<lb/>
欽遵今奉御黄整奏稱本月二十三日右㕘將都督僉<lb/>
<pb n="KR2f0040_WYG_037-13b"/>
事楊俊差夜不收賫貼前來永寧調取都指揮王琳帶<lb/>
領馬步官軍前徃懐來城内守備將永寧城西門砌塞<lb/>
等因㕘照前項官軍原係奏奉欽依調去永寧守備之<lb/>
數皇上特命臣監督其本官不令楊信預先知㑹又不<lb/>
與總兵官公同計議奏請定奪却乃擅出票貼將欽調<lb/>
官軍改調别城又要將永寧城門砌塞似此方命專權<lb/>
擅作威福下欺主將上侮朝廷視邊務如等閒弄軍馬<lb/>
如兒戯强梁跋扈旁若無人方當軍馬調動之際而北<lb/>
<pb n="KR2f0040_WYG_037-14a"/>
敵乗間來攻彼此聲勢相懸豈不重為邊患及照本官<lb/>
先在馬營守備專一弄術舞智驕矜誇大種田貨殖私<lb/>
役官軍才不逾於斗筲心實惡於梟獍蔑視同列交結<lb/>
權貴一旦敵騎臨城不能竭忠死守窺伺敵稍退去輒<lb/>
將馬營獨石數處堅城并倉厫錢糧盡行捐棄在逃以<lb/>
致士卒潰散邊境失守開敵奔竄之路因而喪師辱國<lb/>
至今人皆痛恨雖伊父楊洪亦嘗憤之切齒今却不洗<lb/>
心改過仰荅皇上委任之重仍復恃權妄為愈加放肆<lb/>
<pb n="KR2f0040_WYG_037-14b"/>
謂國法不足畏謂軍士不足恤謂剛愎為可恃謂驕縱<lb/>
為可久徇私積怨人所共知若不整治於今日無以警<lb/>
戒於將來合無將本官提送法司明正典刑以為邊將<lb/>
棄刑專權之戒仍令都指揮楊信將原調懐來永寜守<lb/>
備官軍依數分𣲖二城用心提督操練固守城池遇警<lb/>
相機行事若有應合調動緣由務要奏請定奪緣楊俊<lb/>
係軍職及奉欽依該衙門知道事理具題景泰元年正<lb/>
月二十七日奉聖㫖楊俊擅自調弄軍馬致令𦂳要城<lb/>
<pb n="KR2f0040_WYG_037-15a"/>
池無備這等妄為理法難饒如今北敵聲息𦂳急防守<lb/>
至重且饒他這遭再違了不饒還行文書與他知道欽<lb/>
此<lb/>
　　為建言事<hi>于謙</hi>
兵科抄出都察院右副都御史羅通題臣本一介書生<lb/>
永樂六年弱冠之時䝉太宗文皇帝作養之恩叨中鄉<lb/>
舉永樂十年登名進士授監察御史歴陞今官臣在仕<lb/>
途年久各處邊情頗知其略譬如近日遼東來報聲息<lb/>
<pb n="KR2f0040_WYG_037-15b"/>
此必徵調遼東軍馬其遼東守將因境外有一二敵人<lb/>
行走即便詐稱敵人數千犯邊以止所調之軍甘肅寧<lb/>
夏大同宣府亦然且其遇敵之時殺獲敵兵十餘人輒<lb/>
便稱説見敵數千殺敗敵衆斬獲首級十餘顆妄奏邀<lb/>
功似此所為比比皆然不必逺求向者徳勝闗等門外<lb/>
殺敵功次不知殺得幾百千敵却陞官軍六千有餘萬<lb/>
目所視萬手所指尚且如此何況邊寨之逺朝廷所不<lb/>
能見者而不行詐哉此皆已徃之事不必追究但方來<lb/>
<pb n="KR2f0040_WYG_037-16a"/>
之計不可不預備也為今之計宣府大同各宜屯重兵<lb/>
操練宣府合於獨石馬營或徳勝口屯練大同或於威<lb/>
逺衛屯練各選武將之驍勇而不怯懦者充總兵官文<lb/>
臣之剛斷果毅而不猶豫者充總督軍務時常遣夜不<lb/>
收諳曉敵語者身穿敵衣裝扮敵兵出境探聴敵情若<lb/>
敵在三百里之内二百里之外則即按孫子兵法神乎<lb/>
神乎而不許颺軍之聲微乎微乎而不許現軍之形或<lb/>
乘月銜枚而行或乘霧捲旗而趨使敵不見灰塵出敵<lb/>
<pb n="KR2f0040_WYG_037-16b"/>
不意掩其不備夜𢷬敵營敵雖恃健馬勁弓卒然而至<lb/>
無所施矣如此則敵可擒而我軍萬全無失矣敵必逺<lb/>
去不敢近邊若止是正正之旗堂堂之陣白日行營敵<lb/>
非惟望塵而遁去抑且埋伏以待我軍其勝負利鈍非<lb/>
臣所敢知也臣之管見如此然古之名將韓信起於行<lb/>
伍穰苴拔於寒微乞勑兵部五軍都督府令都指揮千<lb/>
百户衛所鎮撫及有勇略總小旗其中必有知兵如韓<lb/>
信穰苴者可與議而行之若腰横玉帶頭簮貂蟬者皆<lb/>
<pb n="KR2f0040_WYG_037-17a"/>
是茍全性命保守爵祿之人與憎賢忌能徒能言而不<lb/>
能行者不足與議此也具題本官欽奉聖㫖兵部知道<lb/>
欽此欽遵抄出到部㕘看得羅通奏稱近日遼東甘肅<lb/>
寧夏大同宣府虚報聲息妄報功次一節照得遼東宣<lb/>
府大同陜西寧夏延綏等處近日飛報聲息絡繹不絶<lb/>
若依所言一槩㕘奏不實誠恐邊將果有聲息不行奏<lb/>
報不無有悞事機合行都察院各該廵按監察御史體<lb/>
勘遼東甘肅寧夏大同宣府總兵鎮守提督㕘賛等官<lb/>
<pb n="KR2f0040_WYG_037-17b"/>
近日奏報聲息功次有無虚詐明白徑自回奏定奪其<lb/>
奏徳勝闗等門外不知殺得幾千百敵却陞官軍六萬<lb/>
六千有餘一節查得近該總兵官武清侯石亨等奏繳<lb/>
前項功次文册到部通該六萬四百三十一員名本部<lb/>
已經查例議擬覆奏欽䝉將數内當先一萬九千八百<lb/>
八十員名陞一級陣亡三千一百一十八員名陞二級<lb/>
其餘齊力等項止是給賞不曽陞六萬六千餘名續兵<lb/>
科掌科給事中覃浩等題稱前項功次不明節該奉欽<lb/>
<pb n="KR2f0040_WYG_037-18a"/>
依都察院便差公正御史一員兵科推公正給事中一<lb/>
員通行查勘他每功績有無曽無陞賞的從實來説不<lb/>
許徇情妨廢公道欽此欽遵通查未報今羅通既稱前<lb/>
項官軍不曽殺敵合將臣謙同石亨等已陞職爵革去<lb/>
其餘官軍合無不必查勘俱且不陞止是給賞惟復仍<lb/>
候御史給事中查勘回奏至日另行定奪伏乞聖裁又<lb/>
奏宣府大同各宜屯練重兵選驍勇剛㫁者充總兵總<lb/>
督官遣夜不收探聴敵情出其不意掩其不備則敵可<lb/>
<pb n="KR2f0040_WYG_037-18b"/>
擒要令知兵都指揮指揮千百户衛所鎮撫總小旗如<lb/>
韓信穰苴者議而行之若腰横玉帶頭簮貂蟬者皆是<lb/>
茍全性命保守爵祿之人與憎賢忌能徒能言而不能<lb/>
行者不足與議一節查得先該本部㑹同户部并總兵<lb/>
等官石亨楊洪栁溥等議得大同宣府地方自敵犯邊<lb/>
以來官員損耗沿邊墩隘壕塹俱被坍㙭無人瞭望致<lb/>
使出入自由縱横剽掠以致城門終日𦂳閉不敢放出<lb/>
樵採頭畜餓死房屋拆盡田苖不得收割草束俱各罄<lb/>
<pb n="KR2f0040_WYG_037-19a"/>
盡況今春農在邇若不設法用力備禦人心委的不安<lb/>
合無請勑石亨楊洪各帶精鋭馬步官軍四萬員名内<lb/>
步軍三萬五千馬軍五千石亨自紫荆闗徃大同楊洪<lb/>
自居庸闗徃宣府沿途巡哨就行提督一路守備官軍<lb/>
人等堵塞闗口修理墻榨墩堡及布列營陣暗設詐備<lb/>
敵衆來攻以計破之敵少剽掠用兵勦之若其逺去依<lb/>
舊瞭守遮䕶彼處軍餘人等耕種秋收一體防䕶户部<lb/>
委官措備糧草供給候布置停當事體寧帖仍舊回京<lb/>
<pb n="KR2f0040_WYG_037-19b"/>
其餘未盡事件宜從各官臨事處置務在區畫得宜經<lb/>
久利便等因具題節該奉聖㫖領軍馬巡哨及措置邊<lb/>
務都准議行欽此俱欽遵外緣係已行事理合用總督<lb/>
㕘賛官員至期另行奏請定奪所據推舉武職已有令<lb/>
諭詔書事例其舉到部者俱送石亨等處試驗量才擢<lb/>
用雖係才略不齊亦可隨機任用未見有如韓信穰苴<lb/>
者又照武清侯石亨昌平侯楊洪安逺侯栁溥等頭簮<lb/>
貂蟬與都督孫鏜范廣衛穎等俱係腰横玉帶之人亦<lb/>
<pb n="KR2f0040_WYG_037-20a"/>
有守戰功績不見茍全性命保守爵祿實情俱䝉欽命<lb/>
管操今羅通奏其不足與議此事又自薦伊仕途年久<lb/>
各處邊情頗知本官見䝉欽命㕘賛楊洪軍務所言如<lb/>
此切恐有韓信穰苴堪任大將之人未施於用者合無<lb/>
就令在京五府六部都察院堂上官將堪任大將之人<lb/>
指實姓名開具實跡明白奏保仍命内臣同文武大臣<lb/>
愽採羣議從公試驗如果將才過於石亨楊洪等誠如<lb/>
古之韓信穰苴另行奏請定奪不許徇私偏執濫舉非<lb/>
<pb n="KR2f0040_WYG_037-20b"/>
才致誤大事再照羅通所言選文臣之剛㫁果敢者充<lb/>
總督軍務官切念臣謙粗通章句濫厠縉紳既無剛㫁<lb/>
果敢之才又乏折衝禦侮之力猥以孱薄魯鈍素不知<lb/>
兵叨䝉聖恩總督軍務揆以輿論委的不堪羅通所言<lb/>
切中臣病乞罷臣少保總督之命或就令羅通或另選<lb/>
老成大臣代臣管理臣止管部事當捐軀盡瘁以報聖<lb/>
恩一有違慢罪當萬死如此庶使上不有誤軍國之務<lb/>
下有以恊乎輿論之公緣奉欽依兵部知道事理具題<lb/>
<pb n="KR2f0040_WYG_037-21a"/>
景泰元年正月二十七日奉聖㫖著五府六部都察院<lb/>
翰林院堂上官及六科給事中各道御史將于謙羅通<lb/>
所言通行詳看停當來説欽此<lb/>
　　為邊務事<hi>于謙</hi>
兵科抄出鎮守延安等處都督同知王禎題景泰元年<lb/>
三月二十一日准恊同守備都督僉事王斌咨節該欽<lb/>
奉勑候春煖河開即將前項州縣寨堡軍民撫恤前去<lb/>
照舊安插守備欽此今據旗軍龍五等狀告䝉臣等鈞<lb/>
<pb n="KR2f0040_WYG_037-21b"/>
帖仍調前去神木縣照舊守備切思本衛相離神木縣<lb/>
二千餘里路途窵逺供給艱難等因具告除將所告指<lb/>
揮白玉等官軍二百五十員名調守本衛安邊營地方<lb/>
操備及具題外備咨知㑹准此查得正統十年八月十<lb/>
八日准本府咨該王斌題要將原調綏徳地方操守慶<lb/>
陽備冬官軍七百三十六員名連馬疋軍器退撥與伊<lb/>
分派各守地方等因抄出到部覆奏間又於兵科抄出<lb/>
恊賛軍務監察御史馬恭題合無將延綏慶陽沿邊地<lb/>
<pb n="KR2f0040_WYG_037-22a"/>
方榆林莊等二十五寨堡軍馬令王禎王斌共管遇秋<lb/>
九月十五日以前一逓一年前去安邊營就令本處官<lb/>
軍備各防禦賊冦候到次年二月十五日以後春煖河<lb/>
開仍來榆林莊一處與臣等計議邊務行事及不時輪<lb/>
流或分領前去該管營寨整飭軍馬器械城池壕塹糧<lb/>
料草束庶無分争事妥安邊實為有益具題兵部查得先<lb/>
奏奉太上皇帝聖㫖是朝廷選任將官要行恊和安邊<lb/>
先著王禎王斌共守地方分投督兵備禦他怎麽不知<lb/>
<pb n="KR2f0040_WYG_037-22b"/>
以國事為心節次挾私忿争今且不問兵部便差人賫<lb/>
文書與他著依原勑共管延安綏徳慶陽沿邊榆林莊<lb/>
等寨堡軍馬每年防秋時候令王斌徃安邊營操兵防<lb/>
賊春暖仍回榆林莊以安邊境但失機一體坐罪凡遇<lb/>
邊務須公同計議奏來敢有故違不遵偏執誤事的不<lb/>
饒還著馬恭與王禎等從公商議果安邊營見守備官<lb/>
軍不勾調用酌量添撥官軍去兼守不許妨事欽此欽<lb/>
遵通行王斌馬恭欽遵去後續准本府咨該臣覆奏㑹<lb/>
<pb n="KR2f0040_WYG_037-23a"/>
同監察御史馬恭計議得慶陽衛原調綏徳地方備冬<lb/>
指揮白玉等馬隊官軍二百五十六員名係臣原奏隨<lb/>
操之數後因神木縣缺軍調去相兼操守不動外臣等<lb/>
遵奏欽依内事理將本衛常年調來髙家堡備冬官軍<lb/>
四百八十員名就帶執把軍器火器於正統十年十月<lb/>
二十日撥去慶陽地方安邊營操備訖今後若王斌仍<lb/>
再不足偏執攪擾惟事紛争乞令本官前去所奏迤東<lb/>
易守地方孤山兒府谷東邨等三寨恊守臣仍前總督<lb/>
<pb n="KR2f0040_WYG_037-23b"/>
安邊等一帶營寨操備徃來殺敵上無煩瀆聖聴下使<lb/>
邊備得一緣奉欽依還著馬恭王禎從公商議果安邊<lb/>
營見守備官軍不勾調用酌量添撥官軍去兼守事理<lb/>
具題本部官欽奉太上皇帝聖㫖既添撥官軍去安邊<lb/>
營操備了罷再生事紛争的不饒兵部還行文書與王<lb/>
禎王斌每知道欽此欽遵施行外又准本府咨該王斌<lb/>
又題要將沿邊營寨地方乞勑恊賛軍務監察御史馬<lb/>
恭從公酌量寨堡地里分軍馬等因具題該兵部㕘看<lb/>
<pb n="KR2f0040_WYG_037-24a"/>
本部官已奏奉太上皇帝聖㫖既添撥官軍去安邊營<lb/>
操備了罷再生事紛争的不饒兵部還行文書與王禎<lb/>
王斌每知道欽此又通行欽遵去後今王斌又奏前因<lb/>
看得奏内係本年十一月二十二日具題恐前奉欽依<lb/>
公文未到以此本官又行紊煩具奏合咨呈該府轉行<lb/>
臣并王斌馬恭俱照前奉欽依事理欽遵恊和守備不<lb/>
許各執已私故違聖訓生事紛争有失大體悞事不便<lb/>
備咨又經通行去後今准王斌咨稱除將慶陽衛指揮<lb/>
<pb n="KR2f0040_WYG_037-24b"/>
白玉等二百五十六員名取調迤西安邊營操備一節<lb/>
緣前項官軍係奏定迤東神木縣領馬常川操備人數<lb/>
蓋是各官軍要得附近本衛易得私家徃來捨逺就近<lb/>
投託在彼買囑王斌又行妄奏煩瀆聖聴係于累經兵<lb/>
部㕘擬奏奉欽依已定年久操守官軍今後受私擅便<lb/>
調去安邊營自逞已威欺罔朝廷法度安在查得神木<lb/>
縣都指揮施政即今有操備官軍二千三百八十二員<lb/>
名不敷調用安邊營却有見操官軍二千三百九十員<lb/>
<pb n="KR2f0040_WYG_037-25a"/>
名此分争之時又添西安左等三衛并直𨽻潼闗平涼<lb/>
等衛官軍五百員名尚且不足及照都指揮神傑所奏<lb/>
係干那動邊備官軍未經勘議難便定奪行移臣等查<lb/>
勘回報緣王斌與神傑俱係降人不顧亷恥不知大體<lb/>
不思朝廷邊備為重故將各寨操備軍馬徃徃攪擾紊<lb/>
亂定規且如慶陽調守甘肅官軍及河南都司南陽潁<lb/>
上衛所并直𨽻寧山潼闗等衛官軍調在延綏地方守<lb/>
備相離本衛各有三千餘里并二千五百里者却於何<lb/>
<pb n="KR2f0040_WYG_037-25b"/>
處寨堡操守為當致令神木縣見缺軍馬不敷調用安<lb/>
邊營軍馬愈加數多兩處不均實難操守再照王斌既<lb/>
知奉勑將州縣寨堡軍民撫䘏前去照舊安插守備却<lb/>
將原守神木縣常備馬隊官軍白玉等擅便調在安邊<lb/>
營有此故違緣延安慶陽一帶邊寨軍馬俱係都御史<lb/>
陳鎰王文靖逺伯王驥等節次整飭邊備已定事理臣<lb/>
係鎮守官員若不具奏誠恐因而有廢大事未便切惟<lb/>
兵部職掌天下軍馬政務日有萬幾被其繁文冗亂巧<lb/>
<pb n="KR2f0040_WYG_037-26a"/>
揑妄奏一時不能周知依允准行不惟調動邊軍正中<lb/>
奸邪詭計如䝉伏望皇上明鑑萬方察正除奸乞勑該<lb/>
部㕘議施行庶使邊軍安妥邊務不致攪擾民安政舉<lb/>
實為便益具題該本部官欽奉聖㫖該衙門知道欽此<lb/>
欽遵抄出到部查得先該延安衛操備指揮同知神傑<lb/>
等題先調中寧寨營領延安衛軍馬操備䝉鎮守延慶<lb/>
等處都督同知王禎鈞帖該本官奏准將寧寨安邊定<lb/>
邊三營隨操軍馬暫收慶陽衛城内安插除遵依外續<lb/>
<pb n="KR2f0040_WYG_037-26b"/>
䝉恊同守備都督僉事王斌鈞帖開寧寨安邊定邊三<lb/>
營守備并隨操軍馬安邊寧寨二營守備官軍却分撥<lb/>
慶陽城内其慶陽衛在城靖邊營守備官軍却撥延安<lb/>
城内俱不得自守地方誠恐激變下人從長區處將慶<lb/>
陽衛隨操并各營守備官舍軍餘令都指揮僉事張友<lb/>
王榮領回慶陽衛操守將延安衛守備寧寨營官舍軍<lb/>
餘八百五十員名令臣等領回延安各守地方若不預<lb/>
先具奏誠恐地方有警兩相推調誤事等因具題抄出<lb/>
<pb n="KR2f0040_WYG_037-27a"/>
本部為照所奏動那備邊官軍未經勘議難便定奪已<lb/>
經轉行王禎王斌馬恭等從長勘議應否將各營守備<lb/>
官軍各回原處其於人情邊務有無違碍明白具由回<lb/>
奏定奪續該都督僉事王斌題稱都督同知王禎共有<lb/>
官軍一萬五千八百二十五員名仍隨伊操其餘官軍<lb/>
指揮吳信等一千六百五十二員名并慶陽衛指揮白<lb/>
玉等官軍二百五十六員名放還各衛守備誠恐王禎<lb/>
又將放回延慶二衛官軍復調伊處操備臣領官軍委<lb/>
<pb n="KR2f0040_WYG_037-27b"/>
的寡少若不増添實恐悞事除王禎放回延慶二衛指<lb/>
揮白玉等所領官軍并各衛召募壯丁就令守備各處<lb/>
地方外所據延安衛指揮王貴等官軍四百二十六員<lb/>
名只今仍在綏徳王禎處隨操亦合退回臣處分撥守<lb/>
備為當等因具題抄出本部又照所奏前項官軍係先<lb/>
議定守邊人數經今年久一旦奏要分更恐有偏徇窒<lb/>
碍又經行移延綏等處鎮守㕘賛等官都督同知王禎<lb/>
等從公計議定奪應否將所奏官軍退回王斌分守地<lb/>
<pb n="KR2f0040_WYG_037-28a"/>
方明白㑹奏外今王禎又奏前因臣等切聞兵者國之<lb/>
大事將者人之司命必主將偏裨之恊和然後軍務緩<lb/>
急之不悞切照都督僉事王斌狡詐無狀剛愎不仁叨<lb/>
受國恩而謬膺重寄統領軍馬而恊守邊方自當盡心<lb/>
効力和睦主將以濟邊務以圖成功可也豈期本官非<lb/>
我中興之心膂罔念邊務之重輕素無汗馬之勲勞恣<lb/>
肆如狼之暴戾自徃延綏地方守備以來逓年虚張謬<lb/>
論煩瀆聖聴偏執已見沮壊邊務調弄軍馬有同兒戯<lb/>
<pb n="KR2f0040_WYG_037-28b"/>
欺侮主將視為尋常先因本官專權方命恣肆妄為非<lb/>
止一端累該本部㕘奏欽䝉恩宥自合刷恥易行改過<lb/>
遷善今却全無忌憚愈肆强梁將奏准調去神木縣禦<lb/>
邊官軍擅自改調安邊營操備既不奏請於朝廷又不<lb/>
會咨於主將設使邊務守備率是以行是則賞罰予奪<lb/>
之柄不出於朝廷而强梁跋扈之臣得逞其已計其為<lb/>
後患庸可勝言況本官終係族姓微賤難令守備邊方<lb/>
矧當多事之秋宜慎防閑之術合將王斌挐送法司明<lb/>
<pb n="KR2f0040_WYG_037-29a"/>
正典刑以為邊將專權不忠者之戒或皇上憐念本官<lb/>
守邊微勞寛免刑誅亦合量為改調勿使終誤大事合<lb/>
無差人馳驛賫文行取本官不必來京就令前去平蠻<lb/>
將軍總兵官靖逺伯王驥處令其領軍當先勦殺貴州<lb/>
苗賊以贖前罪及令王禎馬恭等共同計議推薦厯練<lb/>
老成知兵都指揮或指揮一二員奏請陞授代替王斌<lb/>
守備若是王斌仍前倔强飾詞攪擾不行隨即前去就<lb/>
便拿問治以重罪如此庶法令得以歸一邊務不致失<lb/>
<pb n="KR2f0040_WYG_037-29b"/>
悞緣奉欽依該衙門知道事理具題景泰元年三月二<lb/>
十九日奉聖㫖是王禎既累次奏王斌攪擾邊備難令<lb/>
恊守王斌不拿便冩與勑去著做㕘將馳驛徃貴州靖<lb/>
逺伯王驥處領軍殺賊還行文書著王禎同馬恭便從<lb/>
公推選用兵老成熟知邊務都指揮勝如王斌的一二<lb/>
員奏來代替王斌恊同守備即今𦂳闗用人之際但徇<lb/>
私謬舉致有失悞事機一體重罪不饒欽此<lb/>
　　紏都督僉事張軏驕縱疏<hi>于謙</hi>
<pb n="KR2f0040_WYG_037-30a"/>
臣嘗謂食祿居官志當存於報國喪師失律罪難逭於<lb/>
殺身徇曲法以伸恩必長奸而縱惡切照前軍都督府<lb/>
都督僉事張軏器非逺大質本凡庸素無汗馬之勞幸<lb/>
際風雲之㑹列官資於五府萃恩寵於一門惟知縱欲<lb/>
以肆非罔顧越理而犯分驕奢淫泆而僣踰之惡屢彰<lb/>
鹵莽粗疎而統禦之才安在邇者太上皇帝因湖廣貴<lb/>
州辰沅等處苗賊作耗殺害官民特命本官充左副總<lb/>
兵領兵撫捕乃於正統十四年七月日期不等與同總<lb/>
<pb n="KR2f0040_WYG_037-30b"/>
兵官都督官聚率領官軍一萬五千餘人在於貴州平<lb/>
越等衛地方遇見苗賊對敵本官止憑粗率並無計謀<lb/>
兼以紀律之不明營陣之無法既不稟命於主將又不<lb/>
審察於賊情而總督軍務本部尚書靖逺伯王驥恐其<lb/>
壊事再三戒飭令其嚴整部伍相機行事張軏倚恃兇<lb/>
暴而執抝不從口出穢言而當衆毁罵縱未整之士卒<lb/>
犯不測之鋒鏑罔知審勢而度情遂致亂軍而引戰輕<lb/>
率而前進退失據賊刃未交而甲騎先巳遁去官軍潰<lb/>
<pb n="KR2f0040_WYG_037-31a"/>
散而萬人殺於無辜張軏棄甲曵兵徒跣逃命垂首喪<lb/>
氣莫敢聲言上而玷辱朝廷下而遺笑中外致被王驥<lb/>
將失機情由奏䝉皇上俯垂寛宥未即加誅欽䝉取回<lb/>
今巳到京臣等切聞賞罰者天下之公論恩威者天子<lb/>
之大權故賞必及於有功刑必加於有罪然後合上天<lb/>
之心愜衆人之議今照張軏平昔縱欲敗度兹者辱國<lb/>
喪師偃蹇自如素無人臣之節威福恣肆難膺將帥之<lb/>
權服飾僣踰貨利充斥用之於承平之日清議猶恐未<lb/>
<pb n="KR2f0040_WYG_037-31b"/>
然用之於變故之秋大事安得克濟若令再典軍旅必<lb/>
致有悞事機況賞從賤故賞一人而千萬人勸罰從貴<lb/>
故罰一人而千萬人懼以張軏之貴顯驕縱而加以總<lb/>
率兵戎有罪不誅何以示戒合將本官挐送法司究問<lb/>
明正典刑以為人臣蹇慢不恭覆軍僨事之戒臣等職<lb/>
典兵政不敢緘黙欲於大班紏劾緣張軏係應議官員<lb/>
具題景泰元年四月初五日奉聖㫖罷欽此<lb/>
　　紏都督楊俊不法事<hi>于謙</hi>
<pb n="KR2f0040_WYG_037-32a"/>
臣嘗謂臣子以忠孝為先而不忠不孝者天討所不宥<lb/>
將帥以威福為戒而作威作福者國法所難容切照右<lb/>
都督楊俊猥以淺薄遭際盛明以分寸之微勞受一品<lb/>
之重任驕蹇暴虐知有巳而不知有人奢縱貪婪知為<lb/>
身而不知為國待偏裨若奴𨽻視人命如草芥近該伊<lb/>
父昌平侯楊洪奏稱楊俊歴官都督命為㕘將自幼無<lb/>
知處貴巳極且其性資粗率言語輕躁致為衆人之所<lb/>
擠排士夫之所非議非惟長惡不悛必悞邊事抑恐終<lb/>
<pb n="KR2f0040_WYG_037-32b"/>
陷刑憲不能保全乞將楊俊取赴京師團營日逐操練<lb/>
欽䝉聖恩取回即今本官見在臣等竊惟褒賞有功誅<lb/>
罰有罪此國家之常典亦天下之公論今楊俊叨䝉聖<lb/>
恩忝居重任不能修徳以效忠却乃縱情而肆虐先在<lb/>
獨石馬營等處守備專一弄術舞智假公營私蔑視同<lb/>
列交結權貴及遇達賊臨城不能効力死守輒將獨石<lb/>
馬營等處堅城并倉厫錢糧盡行捐棄在逃以致士卒<lb/>
潰散城池失守開賊奔竄之路因而辱國喪師貽禍患<lb/>
<pb n="KR2f0040_WYG_037-33a"/>
於無窮至今人皆痛恨後如宣府㕘將率領馬步官軍<lb/>
在於懐來等處巡哨不候計議奏請擅出批貼將欽調<lb/>
永寧守備官軍要調懐來守備又將永寧城門砌塞該<lb/>
守備永寧奉御黄整等奏發本部巳將本官方命專權<lb/>
擅作威福緣由㕘擬覆奏欽䝉恩宥却乃不行改過愈<lb/>
肆非為悻悻而抱不平揚揚以為自得略無顧忌益肆<lb/>
驕矜凌辱守臣欺蔑主將又將都指揮陶忠無故栲打<lb/>
凌辱身死今伊父楊洪恐其敗壊邊務終陷刑辟具奏<lb/>
<pb n="KR2f0040_WYG_037-33b"/>
取回切照楊俊既不能盡忠於國又不能盡孝於親喪<lb/>
地棄城而謀勇之略安在恃恩玩法而人臣之節全無<lb/>
懐挾私讐打死人命衆心因之而不附邊務由之而廢<lb/>
弛誠國法之所難容人神之所共怒若不明正其罪無<lb/>
以警戒將來合將本官挐送法司究問明正典刑庶為<lb/>
後人之戒而愜士論之公緣楊俊係軍職具題景泰元<lb/>
年五月初二日奉聖㫖楊俊挐了三法司門前問楊洪<lb/>
罷欽此<lb/>
<pb n="KR2f0040_WYG_037-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0040_WYG_037-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　名臣經濟錄巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>名臣經濟錄卷四十一</head> <lb/>
    <p>
<pb n="KR2f0040_WYG_041-1a"/>
欽定四庫全書<lb/>
　名臣經濟錄卷四十一<lb/>
　　　　　　　　　　　　　明　黄訓　編<lb/>
　兵部<hi>職方中之下</hi>
　　劉大夏言行錄<lb/>
公為兵部郎中時有中官用事獻南䇿以中㫖索永樂<lb/>
中調軍數公故匿其使者家數被捶若弗聞者獨徐以<lb/>
利害告尚書余公子俊沮之事遂寢朝鮮使者為建州<lb/>
<pb n="KR2f0040_WYG_041-1b"/>
冦邀刼請改貢道中官有朝鮮人為之地事下兵部議<lb/>
將從公曰朝鮮貢自鴉鶻闗由遼陽經廣寧過前屯而<lb/>
後入山海迂回三四大鎮此祖宗㣲意今若自鴨緑江<lb/>
抵前屯山海路大徑直恐貽他日憂卒不從冦數擾雲<lb/>
中邊師失律中外震驚調發戰守無虚日每一報至尚<lb/>
書必曰劉郎中云何所言輒行行輙效時右侍郎缺中<lb/>
官有欲薦公者遣人言於尚書冀一徃見公巽詞謝之<lb/>
然猶廹趣不已乃自求外尋出為福建參政奉勅巡視<lb/>
<pb n="KR2f0040_WYG_041-2a"/>
海道兵久弛而倉儲既乏于勢卒難就理公曰在得人<lb/>
耳謀於鎮巡首選衛所軍政官而擇其尤者總諸水寨<lb/>
兵造戰哨船各若干艘緩急異用葺倉計儲立收支法<lb/>
寨設一館而親督察之不半年海道肅然𢎞治丁已北<lb/>
邊倉場糧草告乏公以户侍簡命經畫瀕行周司徒經<lb/>
謂公曰邊上糧草半屬京中貴人子弟經營公素不與<lb/>
此輩合此行所謂剛取禍矣公曰處天下事以理不以<lb/>
勢定天下事在近不在逺俟至彼圖之公至召邊上父<lb/>
<pb n="KR2f0040_WYG_041-2b"/>
老日夕講究遂得其要領一日揭榜通衢云某倉缺糧<lb/>
幾千石每石給官價若干封畿内外官員客商之家但<lb/>
願告報者米自十石以上草自百束以上俱准告糶雖<lb/>
中貴子弟不禁也不兩月倉場積蓄有餘盖徃時糴買<lb/>
法有來告糧千百石者草千萬束者方准以致中貴子<lb/>
弟各争為市轉買邊上軍民糧草陸續運至自公此法<lb/>
既立有糧草之家自徃告報中貴家人即欲收糴無處<lb/>
得買也邊上軍民云自公收市法行倉場有餘積私家<lb/>
<pb n="KR2f0040_WYG_041-3a"/>
有餘財三十年前僅見此耳壬戌陞兵部尚書時邊方<lb/>
告急上以兵事屬中官苗達謀出兵圖之密言於上乃<lb/>
召問計公曰臣聞從征將士言當時全仗朝廷威徳乃<lb/>
獲遁免上曰永樂頻出塞破敵今何不可對曰皇上聖<lb/>
武固同於太宗奈今將領兵逺有不逮且當時淇國公<lb/>
丘福稍違節制兵甲萬餘俱陷沙漠况今之將又在丘<lb/>
福下不若且令各邊料敵戰守猶似得䇿上乃悟曰朕<lb/>
幾為人所誤事遂寢上嘗召問天下衛所軍士何如對<lb/>
<pb n="KR2f0040_WYG_041-3b"/>
曰與民一般窮安能養其鋭氣上曰在衛有月糧從征<lb/>
有行糧何以至窮對曰江南衛所困於糧運江北衛所<lb/>
困於京操此外浪費猶有臣等不能知者所以俱窮上<lb/>
翌日詔各衙門凡有損於軍民弊政悉疏以聞上欲於<lb/>
附近地方團操人馬以為京師左右掖問䇿公對曰京<lb/>
西保定府地方獨設都司統五衛仰思祖宗恐亦是此<lb/>
意未幾一御史陳擬将保定兩班一萬人回衛團操奏<lb/>
入上可遂勅京營都指揮戴儀徃任其事乃有造飛語<lb/>
<pb n="KR2f0040_WYG_041-4a"/>
帖子於宫門誣公上曰宫門豈外人可到必此曹忿不<lb/>
得私役官軍所為耳修清寧宫有㫖下兵部撥用軍夫<lb/>
萬餘人做工公知工少人多盖監督中官有利而為也<lb/>
即上言減去十分之五督工者訴於上上令司禮監語<lb/>
内閣曰劉大夏不以朝廷大工為事率意減去人夫即<lb/>
調㫖來切責劉閣老健曰愛惜軍夫司馬職也近日劉<lb/>
每以老辭位朝廷每下温㫖勉留尚請之未已若切責<lb/>
㫖下彼將以不職固辭更於何處討這等人來替他司<lb/>
<pb n="KR2f0040_WYG_041-4b"/>
禮監以其言入告孝宗欣然納之用軍夫卒如公所裁<lb/>
之數𢎞治癸亥四方奏災異畿甸四五月無雨公引咎<lb/>
求退且言兵政弊端上不允令開具弊端公陳十事一<lb/>
曰京住官軍苦於出錢供用二曰在營軍士困於私役<lb/>
做工三曰江南軍士因漕運破家四曰江北軍士因京<lb/>
操失業五曰竭軍民之力運糧而濫食者衆六曰罄生<lb/>
民之財買馬而私用者不顧法禁七曰各處鎮守太監<lb/>
貪婪八曰各處守備内臣占軍數多九曰陞賞被於勢<lb/>
<pb n="KR2f0040_WYG_041-5a"/>
要十曰禁衛苞苴公行奏上孝廟一一准行之公為兵<lb/>
部尚書浮梁戴公為左御史孝廟有大政事每召二人<lb/>
面議𢎞治乙丑春二公對畢上令中使出白金二錠以<lb/>
賜且面諭曰卿等將去買茶菓用朕聞朝覲日文官避<lb/>
嫌有閉户不與人接見者如卿等雖開門延客誰復有<lb/>
以賄賂通也朕知卿等故有是賜且命不必朝謝恐公<lb/>
卿知之未免各懐愧懼也孝宗一日召公面語曰事有<lb/>
不可每欲召卿商量又以非卿部内事而止今後有當<lb/>
<pb n="KR2f0040_WYG_041-5b"/>
罷者卿可寫揭帖密封進來對曰不敢上曰何也公曰<lb/>
先朝李孜省可為鑑戒上曰卿與我論國事豈孜省營<lb/>
私害物者比乎公曰臣下以揭帖進朝廷以揭帖顯行<lb/>
是亦前代斜封墨勅之弊也陛下所行宜逺法帝王近<lb/>
法祖宗事之可否外付之府部内咨之内閣可也如用<lb/>
揭帖日久上下俱有弊且非後世法臣不敢效順上稱<lb/>
善久之孝宗嘗召公因言天下何時太平朕幾時做得<lb/>
如古之帝王公曰求治不宜太急但凡用人行政有疑<lb/>
<pb n="KR2f0040_WYG_041-6a"/>
者即召内閣并執政大臣面議停當行去自然順理便<lb/>
是太平上曰大學士劉健嘗薦劉宇才堪大用以朕觀<lb/>
之此小人也豈可用哉以是而言内閣亦未可盡托孝<lb/>
宗每召公入内廷奏事公至跪御榻前上轉首左右顧<lb/>
近侍内臣即退避數丈地俟奏事畢復來侍駕一日公<lb/>
對久事畢欲起不能上曰司禮監來朕與劉尚書論事<lb/>
語長彼老不能興爾李榮與某扶掖出順門外回榮且<lb/>
扶且謂公曰吾輩行事不好處多老先生於上前幸隠<lb/>
<pb n="KR2f0040_WYG_041-6b"/>
惡揚善公曰聖上天性聰明某於政事外未嘗敢輕易<lb/>
毁譽他人也某今日求退上曰李榮亦在朕前説卿是<lb/>
好官如某者與老太監踪跡疏逺不知何以如此榮曰<lb/>
當朝大臣公名第一榮何敢蔽賢也户部郎中李夢陽<lb/>
𢎞治中建言指斥政事之非者孝廟怒下夢陽錦衣獄<lb/>
一日北鎮撫具獄詞以讞有㫖令夢陽復職他日獨召<lb/>
公奏事畢上曰近日外事若何公頓首近有㫖釋李夢<lb/>
陽中外懽呼聖徳如天之大上曰李夢陽本内事闗戚<lb/>
<pb n="KR2f0040_WYG_041-7a"/>
畹且語言狂妄朕不得巳而下之獄鎮撫司本上朕試<lb/>
問左右當作何批行一人曰此人狂妄宜付錦衣獄撻<lb/>
以釋之朕揣知此輩意欲得㫖下便令重責致其死以<lb/>
快宫中之怒使朕受殺直臣之名左右不忠如此朕所<lb/>
以即釋復職更不令法司擬罪也公頓首謝曰陛下行<lb/>
此一事堯舜之仁也刑部尚書閔珪讞重獄忤㫖批答<lb/>
久不下一日公獨對孝宗因語及之公曰人臣執法不<lb/>
過效忠朝廷耳自古聖帝明王徃徃屈意從之閔珪所<lb/>
<pb n="KR2f0040_WYG_041-7b"/>
為無足異者上曰且道自古何君何大臣亦嘗如此公<lb/>
對曰臣㓜讀孟子内見舜為天子臯陶為士瞽瞍殺人<lb/>
臯陶亦執之而已今之法司事恐亦出此似未可深責<lb/>
也上頷之明日㫖下一依刑部所擬無改光禄寺之設<lb/>
供奉内府御膳備辦使臣外夷宴享而已近成化𢎞治<lb/>
已來添有坐家長隨七八十員又有傳添湯飯内臣一<lb/>
百五十餘員天下常貢已不足用乃責令京師鋪户買<lb/>
辦官中不給負累市井賖借𢎞治辛酉公因應天鳯陽<lb/>
<pb n="KR2f0040_WYG_041-8a"/>
淮揚蘇松等處民饑盜起因以前事執奏曰光禄日辦<lb/>
卓面不勝查算日殺牲口無慮數百既巳損民之財尤<lb/>
虧愛物之仁疏上孝宗惻然下令裁減官民乃甦後光<lb/>
禄卿艾璞曰東山此奏嵗省光禄銀八十餘萬古稱仁<lb/>
人之言其利博此之謂歟𢎞治甲子北邊總兵員缺有<lb/>
李某者求媚近戚以情干於上欲傳奉得之上曰傳奉<lb/>
先朝弊政朕始革罷豈可復踵其失懇請上命司禮監<lb/>
與兵部議之太監李榮對曰有㫖傳奉尚書劉某且執<lb/>
<pb n="KR2f0040_WYG_041-8b"/>
奏中官口傳之詞彼豈聽受耶其人懇不已上一日奉<lb/>
天早朝退獨召公授一帖子公啟視之乃硃書某人姓<lb/>
名也退至部語同列曰上既命兵部推舉只當以堪任<lb/>
者以聞如某人才望非帥臣選終不可從明日推某某<lb/>
以請上徑從内批出用李某其人到未久被劾取回他<lb/>
日公獨對上乃曰向用李某盖不得已今敗事矣朕悔<lb/>
不用卿所舉之人也公於本兵外知無不言言無不聽<lb/>
國有大政大疑每召公至内殿面與參決所議事雖貴<lb/>
<pb n="KR2f0040_WYG_041-9a"/>
近左右元勲輔相有不與聞者公亦不以告人玉帶蠎<lb/>
衣元寳之賜迥出諸大臣之上賜誥有廊廟英資湖湘<lb/>
間氣之褒乙丑五月孝廟賔天四上章請老乃從之公<lb/>
在兵部議革騰驤四衛勇士議節光禄寺無名供饋嵗<lb/>
省宫府數百萬近幸者滋不悅正徳丁夘激怒於今上<lb/>
將及禍太監寗瑾知重公者叩首諫曰此先帝意非劉<lb/>
大夏建白遂免時逆瑾用事日誅求臣僚而大臣中有<lb/>
欲中害公者昌言云抄劄劉大夏家可得金數萬瑾因<lb/>
<pb n="KR2f0040_WYG_041-9b"/>
潘尚書蕃毛總兵鋭獄詞連公姓名戊辰夏遂矯制差<lb/>
錦衣衛宫校逮公千户羅某至廉知公貧雖以酒器為<lb/>
贐彼堅却不受八月至京繫北鎮撫同繫者教公行賂<lb/>
為求生計公曰如此而死唯累一身稱貸免死則累一<lb/>
生且累子孫矣瑾怒欲置之辟㑹官議於朝堂屠左都<lb/>
滽曰檢律劉尚書無死罪瑾曰充軍罪亦無耶法司比<lb/>
附守禦官撫馭無方致所部軍人犯叛律充軍十月遣<lb/>
戍肅州當時士夫以公出獄為喜買驢雇車挾二僮以<lb/>
<pb n="KR2f0040_WYG_041-10a"/>
行故人贈送謝絶不受發都城日觀者如堵所在罷市<lb/>
父老涕泣士女㩦筐饁進果食亦有焚香黙禱曰願公<lb/>
生還者已已四月到配所即買地為墓作終焉計人問<lb/>
公何不挈親子以侍公曰吾仕宦日不能為子孫乞得<lb/>
一官今充軍老死顧令子孫補伍豈人情所安也庚午<lb/>
夏京師風霾蔽天寧夏寘鐇叛亂肆赦天下公得釋歸<lb/>
八月瑾誅復公原官致仕公之為人也明識治體如賈<lb/>
太傅通達國事如陸敬輿質直不阿如汲長孺廉潔不<lb/>
<pb n="KR2f0040_WYG_041-10b"/>
私如包希仁忠誠懇切如司馬君實焉是固先民之遺<lb/>
軌也<lb/>
　　覆陳邊務事<hi>劉大夏</hi>
職方清吏司案呈奉本部送於兵科抄出巡按陜西監<lb/>
察御史金洪題臣節該奉勅延綏寧夏地方西北重鎮<lb/>
近來北人不時犯邊屢勅巡撫等官整理邊備未審有<lb/>
無停當今以爾巡按一方特命就彼閲實爾須查照兵<lb/>
部題准事例躬親遍歴將官軍馬匹器械墩臺等項務<lb/>
<pb n="KR2f0040_WYG_041-11a"/>
要逐一㸃檢及大小將官賢否從公訪察具奏以慿處<lb/>
治欽此欽遵臣猥以凡庸誤䝉任使捧命奔趨無逺弗<lb/>
届隨處巡察於事粗知除将兵部題准事例另行造冊<lb/>
具奏參究外然千慮之中僅而一得忘其愚陋謬謂可<lb/>
行謹條為十二事瀆冒尊嚴倘䝉采納俯賜施行區區<lb/>
芹曝之誠豈勝忻幸等因具本該通政使司奏奉聖㫖<lb/>
該衙門看了來説欽此欽遵抄出送司除查得奏内謹<lb/>
存積省轉輸二事呈堂移咨户部徑自覆奏外看得巡<lb/>
<pb n="KR2f0040_WYG_041-11b"/>
按陜西監察御史金洪所奏後開十事俱係邊方要務<lb/>
本官親歴其地奉勅閲實聞見必真擬合逐一對<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>議<lb/>
擬伏乞聖明裁處緣係風憲官員奏陳邊務及奉欽依<lb/>
該衙門看了來説事理未敢擅便𢎞治十七年正月初<lb/>
七日本部尚書劉　等具題本月十六日奉聖㫖准議<lb/>
　　計開<lb/>
一嚴燒荒以安邊臣聞敵之入套必視芻牧前年因被<lb/>
　人馬數多踐踏鮮生去冬以此俱各過河去訖每年<lb/>
<pb n="KR2f0040_WYG_041-12a"/>
　霜降例該榆林寧夏二鎮官軍分出燒荒訪得俱各<lb/>
　虚應故事十分燒不及一止是捕生打草而還以致<lb/>
　芻草茂盛得以久住為患邊方貽聖明西顧之憂今<lb/>
　幸套内無冦臣愚合無行令二鎮各差勤能官三十<lb/>
　員各帶人馬二百餘名委副總兵等官分管各齎五<lb/>
　十日糧徑至河邊分與地方埋立樁木各將一半架<lb/>
　梁一半㸃火燒至邊墻務要盡絶并差官把守入口<lb/>
　盤檢牲口草束完日撫鎮等官各帶領軍馬查驗以<lb/>
<pb n="KR2f0040_WYG_041-12b"/>
　十分為率三分未燒及查出捕生打草者即係守備<lb/>
　不嚴各問罪畢日革去管事差操五分未燒者降一<lb/>
　級止燒四分以下者降二級若查驗官互相扶同河<lb/>
　凍敵復徃套俾責有歸則令嚴弊革師不勞而敵自<lb/>
　退矣　前件查得每年秋深草木乾枯之時本部請<lb/>
　勅各鎮守臣并獨守一方内外官員先行差人哨無<lb/>
　敵情然後行令副參等官各照地方出境燒荒已有<lb/>
　常行定例但將官實心奉行者少中間虚應故事誠<lb/>
<pb n="KR2f0040_WYG_041-13a"/>
　如本官所言者欲於燒荒畢日重復出境查驗勢恐<lb/>
　難行今詳本官所奏之意則是套内敵情有無可以<lb/>
　驗燒荒虚實合無通行各邊今後每年燒荒官軍回<lb/>
　日巡撫都御史務要盤檢有無牲口帶來者日後北<lb/>
　兵在套或近邊住牧就遣夜不收哨探在何地方離<lb/>
　邊逺近查與原報燒過里數若干就將原日領軍出<lb/>
　境燒荒將官指實參奏挐問本處查有入敵失事緣<lb/>
　由依擬降謫<lb/>
<pb n="KR2f0040_WYG_041-13b"/>
一修城堡以固邊臣至寧夏中衛查得本年二月十六<lb/>
　日被敵傷虜程伏山等三名二十五日虜郭阿榮等<lb/>
　三名三月二十日三次烽砲不曾入境二十三日殺<lb/>
　虜胡成五等二名四月初九日虜范達兒一名五月<lb/>
　十九日搶殺男婦饒通等一十四名口牛馬羊共六<lb/>
　十餘頭匹二十二日虜夏細奴等二名今六月十九<lb/>
　日又殺虜馮官音保等六名官馬一匹每日辰時掛<lb/>
　旗始放人生理申時收入止是三時三時外又節被<lb/>
<pb n="KR2f0040_WYG_041-14a"/>
　撲出搶殺地方實是迫切其乖覺官俱尋别差躱避<lb/>
　止將無用官及總旗等巡山以致節次誤事又自鎮<lb/>
　夷墩至定西墩二十餘里失打邊墻下有白渠一道<lb/>
　今亦湮塞臣事完欲從勝金闗徃寧夏又據該衛手<lb/>
　本開闗外石空寺至棗園堡共一百三十餘里自𢎞<lb/>
　治十四年至今北人出沒道路不通臣嘗詢問生員<lb/>
　人等皆言山後之敵本無百數成羣使烽砲嚴謹豈<lb/>
　敢時常撲出先年韓玉為參将五年敵不敢至兹巡<lb/>
<pb n="KR2f0040_WYG_041-14b"/>
　山非人法度漸弛故耳及至寧夏又查據慶陽府同<lb/>
　知張賢呈稱本鎮北邊鎮逺闗内原有黒山營每年<lb/>
　按兵三百員名北可以守闗南可以為平虜城應援<lb/>
　近今一向棄置不守𢎞治十四年十一月内被敵燒<lb/>
　毁營門去嵗平虜城搶殺數多若此營尚守豈敢深<lb/>
　入臣愚以為前項渠墻應合挑築烽堠當得謹嚴而<lb/>
　此營不可廢棄又從靈州至花馬池近今添設毛卜<lb/>
　刺等堡新舊相去不過二三十里若守之以兵委的<lb/>
<pb n="KR2f0040_WYG_041-15a"/>
　聲勢聨絡足為捍禦又至榆林舊安邊營春得本營<lb/>
　東至寧塞營西至定邊南至新安邊營各九十餘里<lb/>
　地勢平坦原無邊墻實為孤懸難守臣愚又以為宜<lb/>
　築墻一道與兩邊舊墻相接其東西二空仍各添築<lb/>
　二堡每堡撥軍五六百名按伏就將墻下地分與屯<lb/>
　種暫免起科以安其心庶幾防守有所慿藉合無将<lb/>
　臣所言再加酌量務要選委賢能謹嚴烽火添築墻<lb/>
　堡戒飭縱弛則廢墜復新而邊方有賴矣　前件除<lb/>
<pb n="KR2f0040_WYG_041-15b"/>
　寧夏地方殺虜人畜緣由已經節行巡按衙門查勘<lb/>
　去後未報及查得近為陳言𦂳急邊務事該延綏守<lb/>
　臣奏稱本鎮寧夏至定邊營一帶地方衝要行修築<lb/>
　邊墻等因文經題行總制衙門公同守臣勘議具奏<lb/>
　外今本官又奏前因大意在於選用巡山官員修理<lb/>
　各該險阻事在彼處難以遥制合無備行總制尚書<lb/>
　秦紘公同二鎮守臣一併查勘備由具奏<lb/>
一揀將才以鎮邊臣看得邉境為患自古皆然惟在用<lb/>
<pb n="KR2f0040_WYG_041-16a"/>
　將之得人爾近将吳江充總兵李祥曹雄充副總兵<lb/>
　衛勇充游擊巴琮充參将選用得人邊方稱慶将來<lb/>
　必成禦侮之功臣於各邊與各将官相接及詢考事<lb/>
　功畧有所知不敢隠黙謹昧死言之先致仕今復視<lb/>
　事參將王㦸處死地而得生臨事機而知變軍旅服<lb/>
　謀敵人問姓把總舊安邊營慶陽衛指揮僉事魏鎮<lb/>
　處孤懸之地有禦敵之才敵不能犯人樂於用榆林<lb/>
　管司綏徳衛署指揮同知藍海發身行伍熟知險要<lb/>
<pb n="KR2f0040_WYG_041-16b"/>
　驍勇絶倫謀畧足用寧副總兵傅釗初起納粟屢奏<lb/>
　非功遇敵則怯圖利則勇廣武營協守神武左衛指<lb/>
　揮同知張翼處事乖方致人不服本無將領之才大<lb/>
　起貪殘之議守備花馬池參将馬隆讀書尚禮知務<lb/>
　識時但怯懦自其所禀戰陣非其所長當此要衝屢<lb/>
　致悞事榆林游擊將軍姜漢臨事有幹遇事知嚴但<lb/>
　平昔不曾見陣一旦責以難為任非其人恐致壊事<lb/>
　况傅釗馬隆張翼見被參提人數但事情牽連卒難<lb/>
<pb n="KR2f0040_WYG_041-17a"/>
　杜絶即今河凍在邇正係選用之際倘䝉悮聽將王<lb/>
　㦸魏鎮藍海漸加進用將姜漢取回腹裏别任將傅<lb/>
　釗馬隆張翼放回原衛聽候另參則與奪得當而邊<lb/>
　務有賴矣　前件看得本官閲視地方開奏各官賢<lb/>
　否應當參酌所言處置但延寧一帶為事將官近該<lb/>
　本部奏稱敵兵過河要人隄備已經奉有欽依姑令<lb/>
　記罪前去領兵隄備候邊事寧日照舊問結去後今<lb/>
　本官又奏前因緣成命已下難便更改除所舉王㦸<lb/>
<pb n="KR2f0040_WYG_041-17b"/>
　魏鎮藍海案候聽用外所據開奏馬隆姜漢亦各稱<lb/>
　有將官器度宜當俟其後效傅釗張翼既稱其怯敵<lb/>
　圖利無才貪殘合無行令總制尚書并各該巡撫都<lb/>
　御史再加詢訪的確候各官問結之日另行具奏定<lb/>
　奪<lb/>
一放土軍以信邊臣在延綏等處據各土軍告稱前䝉<lb/>
　榜招内開有警殺賊無事歸農今通留在官並無營<lb/>
　房住坐節被各官剋剥又無征操虚費倉糧月以幾<lb/>
<pb n="KR2f0040_WYG_041-18a"/>
　萬計且荒蕪田土抛棄妻子不得安生及各軍户人<lb/>
　又告稱先年應募多被各官圖陞逼迫貪要賞賜不<lb/>
　拘老少盡去投充地土抛荒糧差負累又被囑告各<lb/>
　宫日逐勾拏幇貼盤纒多有逃走及縊死者願將原<lb/>
　賞銀兩送還疎放又有告稱原投軍人有死亡有逃<lb/>
　走有冒名有因讐揑報者先年不曾查審今一槩將<lb/>
　無干户丁勾替無辜各等因臣看得前項軍人非自<lb/>
　外至皆近邊之民今民半為軍而糧差不減又增幇<lb/>
<pb n="KR2f0040_WYG_041-18b"/>
　貼之累軍久拘官而妻子無倚又受剋剥之害失此<lb/>
　不為處置恐軍民俱累矣且失信邊人後有調遣誰<lb/>
　肯樂從臣愚合無將各軍人清查明白造冊在官着<lb/>
　各里老保領盡放歸農冬月拘操訓練支糧有警仍<lb/>
　須奏請勾取不許揑作願留及追取幇貼其死亡者<lb/>
　官為相驗除豁逃走及冒名揑報者着各里老拘各<lb/>
　正身并父兄子弟代當不許將無干人户擾害則兵<lb/>
　寓於農而公私兩得矣　前件查得先為急募土兵<lb/>
<pb n="KR2f0040_WYG_041-19a"/>
　以禦強冦事招募過延寧二鎮土軍共二萬一千三<lb/>
　百七十六名編成隊伍闗與軍器各隨衛所營堡食<lb/>
　糧就令原招人員管習武藝情願常操者補作游兵<lb/>
　之數其餘分作兩班每年十月起至開年三月止每<lb/>
　班備禦三箇月該管官員敢有科擾及擅勾非時公<lb/>
　私役使者㕘奉究治等因題奉聖㫖是欽此欽遵通<lb/>
　行去後續該彼處守臣奏稱各軍情願留操及將沿<lb/>
　邊增設衛分就將各軍編發補伍行令勘處間今該<lb/>
<pb n="KR2f0040_WYG_041-19b"/>
　前因緣御史金洪親歴其地據告真情觀其告稱比<lb/>
　先招募之濫近日拘留之苦供貼之難甚至願將原<lb/>
　賞銀兩送官疎放中間難保其無揑作願留及科擾<lb/>
　役使之弊合無將金洪所言備行總制尚書秦紘候<lb/>
　邊情寧日選委二司能幹着實官員各赴二鎮將原<lb/>
　招軍士逐一清審明白仍查照欽依事理除着實甘<lb/>
　心願留補作游兵其餘俱責令里老及該管人員保<lb/>
　領照例冬春輪班操備夏秋放免歸農遇有重大<lb/>
<pb n="KR2f0040_WYG_041-20a"/>
　軍情一面行移巡撫巡按㑹同拘集一面奏聞拘操<lb/>
　之日照例支糧中間查有死亡告相明白即與開除<lb/>
　願補者聽詭名揑報逃走者就拘原報之人正身及<lb/>
　父兄子弟頂當仍將審過實數并處置過緣由咨部<lb/>
　知㑹若查有科擾等弊應挐問者挐問應叅奏者指<lb/>
　實叅奏<lb/>
一教騎射以禦邊臣觀敵之所長騎射而已我之所以<lb/>
　不能勝之者豈力之不足耶盖有由也臣近於各邊<lb/>
<pb n="KR2f0040_WYG_041-20b"/>
　將各軍官并報出能騎射軍士比較賞罰步下者百<lb/>
　中不過一二馬上者全無彼知敵之所長乃我之所<lb/>
　短故見之先怯怯則潰無疑矣若操練精熟自揆我<lb/>
　之技能足以勝之何懼耶今各鎮軍官知掊剋而已<lb/>
　虐使而已及至教場不過下營走隊放砲飲酒虚應<lb/>
　故事知訓練之者誰耶臣愚合無兵部定以逺近馳<lb/>
　驟之法行令各鎮等官今後務要依法嚴加訓練該<lb/>
　操時月本鎮官親詣教場逺處委能騎射官員每日<lb/>
<pb n="KR2f0040_WYG_041-21a"/>
　比較十隊或六七隊量加賞罰周而復始其下營等<lb/>
　故事十日半月一舉至將歇操之時該部仍奏差知<lb/>
　兵郎中等官將各官軍逐一比驗一隊之中以十分<lb/>
　為率能騎射者有六分之上将管隊官量增支俸一<lb/>
　級不能者六分之下量減支俸一級官亦如之如數<lb/>
　内軍士果不堪教退出别選户丁應當無户丁者改<lb/>
　與别差明年再驗如前而賞罰之及各撫官亦視官<lb/>
　軍能否具數請命於上則士馬精强而敵聞風知懼<lb/>
<pb n="KR2f0040_WYG_041-21b"/>
　矣　前件看得操練官軍騎射係是將官本等職業<lb/>
　今御史金洪親歴其地比驗軍士如此不知該管將<lb/>
　官所幹何事巡撫都御史因何扶同不言况事在人<lb/>
　行兵難中制合無不必本部立法差官止將金洪所<lb/>
　言通行各邊總兵官今後務要嚴督副叅等官用心<lb/>
　設法教習騎射都御史不時比驗将把總管隊等官<lb/>
　量行賞罰若將官果有中間不肯嚴督操練虚應故<lb/>
　事即便具實奏聞御史按歴去處比驗軍士若果騎<lb/>
<pb n="KR2f0040_WYG_041-22a"/>
　射不熟及詢訪將官止知掊剋私役者指實具奏本<lb/>
　部将巡撫總兵一併叅奏取自上裁<lb/>
一節工役以逸邊臣查得巡撫寧夏今致仕都御史王<lb/>
　詢節次題准於寧夏開西首渠靈州開金積渠灌田<lb/>
　沮賊其西首渠功費重大年久不成方纔停止金積<lb/>
　渠至今陸續挑濬已經三年未曾成功臣親至其地<lb/>
　詢問地方人等及查考工程并圖様原議開長一百<lb/>
　三十里計夫七千餘人俱自備飯食但積金山口多<lb/>
<pb n="KR2f0040_WYG_041-22b"/>
　石難於施工本年春間本地夫二千八百餘人挑濬<lb/>
　一月止開二里七分况南首地髙於水一丈有餘不<lb/>
　能灌溉直至中間方得水利功又難成訪得先年有<lb/>
　盧千户者久逺不知其名看得本山腰間水勢髙起<lb/>
　一丈建言欲用石匠三千名多取柴醋等物鑿開一<lb/>
　道過水庶與地相等得霑水利因是功程浩大不曾<lb/>
　准行本官悞聽傳言不度水勢欲於山口開渠心雖<lb/>
　為民今反累民况當軍旅倥偬之餘修城築堡運木<lb/>
<pb n="KR2f0040_WYG_041-23a"/>
　轉石月無虚日有何豐積衣食能自備施工臣愚合<lb/>
　無將此不急之役暫且停止候年豐事平令有識人<lb/>
　員仍依盧千户所擬處置施設庶邊人不致重擾矣<lb/>
　　前件查得先該寧夏守臣各奏稱勘議過本邊原<lb/>
　有古渠三道東渠中渠見通水利可遏賊路惟山邊<lb/>
　一渠内地方似為敵境欲將舊渠挑成河塹以限北<lb/>
　兵多得地利以資邊儲本部議得工程浩大難便輕<lb/>
　舉仍行各官㑹同巡按御史再行計議如果決能成<lb/>
<pb n="KR2f0040_WYG_041-23b"/>
　功保無後患候來年和暖之日哨無敵情然後興工<lb/>
　迄今三年之上未據奏報今本官奏稱所開之渠地<lb/>
　髙於水不能灌溉山口多石功亦難成所據寧夏久<lb/>
　疲未蘇之人何以堪此合無備行總制尚書秦紘移<lb/>
　文該鎮守臣從長計議如果此渠難於施工徒勞無<lb/>
　益即便停止咨報知㑹<lb/>
一用精鋭以助邊臣在各邊累見塞外走回人口詢問<lb/>
　詳細皆言被虜男婦多有思歸流淚但管束嚴謹懼<lb/>
<pb n="KR2f0040_WYG_041-24a"/>
　怕者不敢走愚魯者不能走及走而被趕及殺死者<lb/>
　亦不知其數幸而至墩下實出於九死一生且又有<lb/>
　能取其馬同來者實非精壯乖覺之人有不能至今<lb/>
　止量給衣糧送回其家甚至有貧無依倚者不無阻<lb/>
　其來歸之心臣愚以為此輩日與敵接膽大氣壯又<lb/>
　頗有識始能脱身若收而為兵必精鋭士也合無今<lb/>
　後有前項走回之人在彼過一年之上者俱令就彼<lb/>
　便所收入隊伍槩與糧賞觀其才而進用之則未來<lb/>
<pb n="KR2f0040_WYG_041-24b"/>
　者聞知而動心既來者知感而思報矣　前件查得<lb/>
　各邊遇有塞外走回人口審有的確鄉貫者送發寧<lb/>
　家完聚免其雜差係見行事例今本官奏要將前項<lb/>
　被虜年久走回之人俱令就彼便所收入隊伍槩與<lb/>
　糧賞是亦選用精鋭用防邊鄙之意但此輩被虜日<lb/>
　久自意骨枯草野不復與父母妻子面見幸而脱死<lb/>
　生還情難一槩强留合無行移彼處鎮巡官員今後<lb/>
　被獲走回審有鄉貫之人若果精鋭情愿在邊殺敵<lb/>
<pb n="KR2f0040_WYG_041-25a"/>
　者量給賞勞與邊軍一體收伍食糧不願者仍照舊<lb/>
　例施行<lb/>
一分地方以理邊臣至寧夏榆林兩邊見伸寃理枉及<lb/>
　告賍官汚吏者紛然沓至除量情施行外但所轄地<lb/>
　廣一年止可一至其餘月日前項軍民不過飲恨吞<lb/>
　聲俯首順服而已彼非無官終是日久人情稔熟必<lb/>
　須布按二司守巡官時常巡歴禁治緣先年所定地<lb/>
　方將巡慶二府二十四州縣并兩邊通屬河西道寧<lb/>
<pb n="KR2f0040_WYG_041-25b"/>
　夏西路至榆林東路該二千餘里中間城堡數多又<lb/>
　有二府州縣事務豈能周悉今闗西道止理平鳯二<lb/>
　府十八州縣比之河西道地方不及一半况固原州<lb/>
　至韋州不過二日已是寧夏之境又自韋州至靈州<lb/>
　適當寧夏之中臣愚合無將闗西道分管寧夏河西<lb/>
　道止管榆林則地近小而易於巡行仍每年各至四<lb/>
　次及年周查無半年不完事件方許更替庶伸訴有<lb/>
　所而奸頑知警矣　前件看得二司官員巡守必須<lb/>
<pb n="KR2f0040_WYG_041-26a"/>
　地方便利方可責成今闗西河西二道既地里逺近<lb/>
　懸絶難於遍巡則一方庶務何以督理而貪官汚吏<lb/>
　安知警懼御史金洪所奏亦為有見合無仍行陜西<lb/>
　巡撫都御史再行參酌奏内事理如果前項所定地<lb/>
　方均停從宜更改行令二司官員遵守施行<lb/>
一慰死事以勸邊臣查得榆林栢林等堡被敵射死指<lb/>
　揮孟紀千户劉寵及軍士一十七名該太監苗逵題<lb/>
　該兵部題將陣亡并殺敵軍人各賞銀二兩將孟紀<lb/>
<pb n="KR2f0040_WYG_041-26b"/>
　應襲男保送前來定奪似此人心知奮後曹雄等畧<lb/>
　獲㣲功臣親詣孔壩溝今問斬罪都指揮楊琳誤事<lb/>
　之處訪得内有西安衛前所副千户湯璽强弓善射<lb/>
　矢無虚發敵東衝東卒呼之而射退西衝亦然矢盡<lb/>
　又取人之矢射之斃敵不知其數後賊突入各俯首<lb/>
　受刃彼方慷慨自刎至今逺近為之痛惜恐有不實<lb/>
　審據同隊指揮使尤鉞開呈相同臣又訪得各墩臺<lb/>
　夜不收并瞭髙爪空公差人等當直而出必與其家<lb/>
<pb n="KR2f0040_WYG_041-27a"/>
　相向而哭幸而無事則市酒殽焚紙錢而奠之豈其<lb/>
　得已耶中間有被敵搶殺者妻子分散父母無倚彼<lb/>
　皆因公誠為可憫臣愚以為欲致生者之力當施死<lb/>
　者之恩又查得湯璽無子而貧母妻見在賃房住過<lb/>
　今止弟襲職合無將本官量給月米養其家屬或贈<lb/>
　與官職以旌其能及今後公差人役有被敵搶殺者<lb/>
　官給銀五兩以安其家其陣亡及被虜殺之人仍依<lb/>
　兵部所定庶死無所憾而生知所奮矣　前件查得<lb/>
<pb n="KR2f0040_WYG_041-27b"/>
　孔壩溝死事官軍近該總制尚書秦紘具奏本部議<lb/>
　擬具題節該奉聖㫖是朱鼎妙齡武臣許慶湯璽各<lb/>
　贈官二級仍查他子孫照例襲陞其餘陣亡官軍便<lb/>
　着查明來説定奪欽此欽遵通行去後及又查得本<lb/>
　部題准事例及夜不收公差人役被敵殺死者賞銀<lb/>
　五兩埋葬有子孫者陞授一級止有父母者加賞銀<lb/>
　五兩虜去者亦賞銀二兩以恤其家今本官又奏前<lb/>
　因緣各查有前項題行事理難再别議合咨都察院<lb/>
<pb n="KR2f0040_WYG_041-28a"/>
　轉行本官將前項奏行陣亡官軍事情作急勘報及<lb/>
　今後有公差夜不收被敵殺虜者照例具奏施行<lb/>
一分陪補以恤邊臣看得陜西各衛官軍騎操馬匹隨<lb/>
　補隨倒中間有因公事而騎死者有因私事而騎死<lb/>
　者有急病而不及毉或毉不效而死者有知病而不<lb/>
　與毉者有扣減草料而死者止給樁頭朋合錢外俱<lb/>
　各追陪以致變易田産鬻賣妻子實為苦楚近今寧<lb/>
　夏衛分又不照前例每倒死馬一匹不問緣由止追<lb/>
<pb n="KR2f0040_WYG_041-28b"/>
　肉臓銀一兩五錢官與買補榆林衛則槽下死者追<lb/>
　陪公出倒死者不追給與官價買補又多被侵減及<lb/>
　揑報又不追樁頭朋合等錢臣愚以為不究倒死之<lb/>
　由一槩追陪事有無辜者在一槩官為買補又有幸<lb/>
　免者存况肉臓樁頭等銀無處查考非但事體不一<lb/>
　抑且法令失平合無行令各鎮今後倒死馬匹務要<lb/>
　查驗明白每馬一匹一以十兩為率若是因公走死<lb/>
　即令免陪止將皮肉入官若是醫治不痊并不效者<lb/>
<pb n="KR2f0040_WYG_041-29a"/>
　終是水草失時所致連樁頭肉臓等錢陪銀五兩若<lb/>
　是私事走死及病而不與醫與扣減草料死者即將<lb/>
　月糧扣算不許抑勒户丁幇貼或樁頭等錢不彀給<lb/>
　發亦照數算除其先前倒死未補馬匹亦照今擬查<lb/>
　追鎮撫官將追出銀兩徑自差人買補亦不許給與<lb/>
　各軍以致侵剋仍令管馬官員用心提調若是倒死<lb/>
　數多查究治罪年終將死過馬匹造冊送部備照庶<lb/>
　情法兩當而人無怨嗟矣　前件查得官軍騎操馬<lb/>
<pb n="KR2f0040_WYG_041-29b"/>
　匹除追敵燒荒等項公差倒死免追其餘槽下倒死<lb/>
　告相明白官軍朋合出銀馬主出備樁頭官為通融<lb/>
　買補此係奏行事例其朋合之例每年終止令六箇<lb/>
　月按月每月都指揮出銀一錢千百户鎮撫出銀七<lb/>
　分旗軍出銀五分樁頭之例倒死馬主都指揮出銀<lb/>
　三兩指揮出銀二兩五錢千百户鎮撫出銀二兩旗<lb/>
　軍出銀一兩五錢走失者各加銀五錢今御史金洪<lb/>
　因見各邊騎操馬匹追補不均要得查究倒死緣由<lb/>
<pb n="KR2f0040_WYG_041-30a"/>
　分别免追一節最為有見既查有前例相應通行遵<lb/>
　守合無本部移咨各該巡撫都御史及咨都察院轉<lb/>
　行本官各仰所屬衛所官軍務要各將騎操馬匹用<lb/>
　心愛惜喂養臕壯以聽調用内有因公追敵等項致<lb/>
　死者免其賠補官給馬匹醫治不效者即係槽下倒<lb/>
　死之數照例追徵樁頭銀兩貼助朋合銀兩買補其<lb/>
　有為因私事走死及諸般作踐倒死者查勘的實即<lb/>
　追好馬一匹還官或追銀十兩在官買馬各邊一體<lb/>
<pb n="KR2f0040_WYG_041-30b"/>
　通行不許偏執致有彼此不同則馬政不致廢弛<lb/>
　　題武舉事<hi>劉大夏</hi>
職方清吏司案呈照得先於𢎞治十七年十月二十五<lb/>
日該本部題武舉事例節該欽奉孝宗皇帝聖㫖今後<lb/>
三年一次舉行其餘制度有未備的你每再斟酌議處<lb/>
來説欽此欽遵今照正徳二年例該武舉開科但各處<lb/>
起送應舉武生到部者尚少及入試未有定期法制俱<lb/>
有未備呈乞議處等因案呈到部切惟文以黼黻太平<lb/>
<pb n="KR2f0040_WYG_041-31a"/>
武以戡定禍亂文武並用誠治世之良圖保邦之要務<lb/>
也洪惟我朝開設文舉每三年一次大比藩省鄉試在<lb/>
秋八月舉行京都㑹試在春二月舉行今武舉止行於京<lb/>
師而掄材授官與㑹試相同却於鄉試之後舉行事不<lb/>
相類况文舉法制行之既久而程式俱備科目得人以<lb/>
資世用武舉法制行之未久規矩未定取士疎畧無補<lb/>
於時合無將武舉入試日期定於文舉㑹試之年如二<lb/>
月初九日文舉頭場初試十二日再試十五日終場武<lb/>
<pb n="KR2f0040_WYG_041-31b"/>
舉合當定於當年三月但文舉殿試在於此月誠恐日<lb/>
期相碍合無將武舉初試定於當年四月初九日頭場<lb/>
射步下箭十二日再試射馬上箭十五日答䇿終場其<lb/>
餘凡命官司試供給揭曉引見謝恩宴賜等事凡法制<lb/>
有未備者俱聽臣等㑹同五府各部都察院通政司大<lb/>
理寺六科十三道掌科官掌道官公同㑹議停當逐一<lb/>
條陳上請定奪頒布為式遵依舉行庶使一代之法制<lb/>
以全而四方之英武倍出隨器任使而真才不可勝用<lb/>
<pb n="KR2f0040_WYG_041-32a"/>
矣等因正徳二年十月初五日太子太傅兵部尚書劉<lb/>
　等具題本月初七日奉聖㫖是欽此欽遵臣等㑹同<lb/>
府部等衙門太師兼太子太師英國公張　等議得武<lb/>
舉之設將以延覽英雄廣儲將帥招徠韜畧之士收拾<lb/>
跅弛之才其事在所當重者臣等詳著於後盖古今治<lb/>
天下之具惟文武二道天之生材以供世用惟文武二<lb/>
藝凡國家求相於文求將於武亦惟文武二科二者式<lb/>
並用而不可偏廢者也我朝設文舉以求士品式詳明<lb/>
<pb n="KR2f0040_WYG_041-32b"/>
恩禮優渥誠足以備一代之彛典而其網羅之周密自<lb/>
閥閲以及草澤不以逺而遺不以賤而棄故得人以備<lb/>
任使自大僚以及庶秩大才足以充大用小才足以充<lb/>
小用其用武臣也甄别軍功之大小以為陞擢之階級<lb/>
内或陟督府之崇班外或膺邊方之重寄或處以方面<lb/>
之長貳或列於行伍之師帥世享簮纓家足餼廪祖宗<lb/>
以此奬勵武臣作興士氣意甚善矣但求采止於武弁<lb/>
一途謂名武臣者便可為將凡授鉞推轂非出於貴寵<lb/>
<pb n="KR2f0040_WYG_041-33a"/>
之子弟即拔自行伍之粗材近嵗雖有保舉將才之例<lb/>
又但據見有官職之人而推薦之其間徃徃徇名而不<lb/>
責實挽强引重者目為勇敢談説縱横者目為謀畧及<lb/>
委以重兵臨以大敵僨事者多而成功者少盖由求將<lb/>
之意雖勞而選將之路太狹也宋臣范仲淹有言議者<lb/>
不知取将之無術但云當今之無將今日之弊殆亦坐<lb/>
此且天之賦人以材拙於文者或優於武亦不以逺而<lb/>
嗇不以賤而限如穰苴生於寒㣲吳起困於羈旅樂毅<lb/>
<pb n="KR2f0040_WYG_041-33b"/>
出於疎賤黥布雜於輿臺衛青辱於人奴去病辱於假<lb/>
子凡此數人當時非有識人為之汲引豈能自致通顯<lb/>
建功於世而垂稱於後耶今四海之大生聚之繁寧無<lb/>
若斯者在於側陋之間乎非在上者捜揚而駕馭之其<lb/>
錮一生於無用之地者間亦有之此臣等議得武舉之<lb/>
設將以招徠韜畧之士收拾跅弛之才其事不可以不<lb/>
重者此也夫武以用將為先亦猶文以求相為先孫武<lb/>
曰將者人之司命國家安危之主也司馬曰将不能設<lb/>
<pb n="KR2f0040_WYG_041-34a"/>
無以應卒昔唐知求將之為重視進士科而増置武舉<lb/>
遂得郭子儀卒成再造唐室之功宋知求將之為重視<lb/>
制科而詳定武舉遂得髙志寧令狐挺卒能料元昊之<lb/>
背叛破智髙之猖獗盖異人傑士感奮而興飲氣挾術<lb/>
以赴功名之㑹此前代故事有足徵也宋臣蘇洵言於<lb/>
仁宗曰文有制科武有武舉陛下欲得將相於此乎取<lb/>
之十人之中豈無一二此名儒之格言為足徵也臣等<lb/>
議得武舉之設将以延攬英雄廣儲將帥其事不可以<lb/>
<pb n="KR2f0040_WYG_041-34b"/>
不重者此也兹者適當武舉再開之時臣等見得法制<lb/>
未備禮儀未隆上未足以承陛下旁求之心下不足以<lb/>
副豪傑登進之望宋臣富弼請置武舉嘗曰法度齷齪<lb/>
未能致將起之士臣等竊與之異世而同懐也盖事既<lb/>
當重則品式宜加詳備恩禮宜從優厚今欲依倣唐之<lb/>
增置宋之詳定故事參酌㑹殿二試事例少加損益每<lb/>
遇文舉鄉試之年亦将武舉預期行移南北二京并十<lb/>
三省令其轉行軍民大小衙門出給告示曉諭各色人<lb/>
<pb n="KR2f0040_WYG_041-35a"/>
等如有究極韜畧精通武藝身家無碍堪應武舉者或<lb/>
隠於山林或育於學校或羈於戎卒或係於仕籍許各<lb/>
赴所在官司投報籍貫脚色查審明白屬軍衛者禮送<lb/>
該管都司屬有司者禮送本布政司俱從巡撫都御史<lb/>
并廵按御史考試其南北兩京亦令軍衛有司送南北<lb/>
直𨽻巡按御史帶管考試所考人材如果謀畧弓馬可<lb/>
取就令各該衙門禮送兵部㑹粹數目請於次年夏四<lb/>
月開科兵部堂上官并提督京營總兵官總領大綱兵<lb/>
<pb n="KR2f0040_WYG_041-35b"/>
部司屬官分理衆務初九日初場較其騎射人發九矢<lb/>
中三矢以上者為合式十二日二場較其歩射亦發九<lb/>
矢中一矢以上者為合式俱於京營將臺前較閲十五<lb/>
日三場試䇿二道論一道再照先年事例在於教場内<lb/>
試䇿但地方曠闊渙散雜處耳剽目竊難於闗防今令<lb/>
文場席舎内試之差撥官軍防守先期請命翰林院官<lb/>
二員為考官給事中并部屬官四員為同考試官監察<lb/>
御史二員為監試官臨期陛辭入院試卷皆彌封謄錄<lb/>
<pb n="KR2f0040_WYG_041-36a"/>
編號上寫馬步中箭若干送入内簾看詳分配等第其<lb/>
答䇿有能洞識韜畧謀猷宏逺作論有能精通義理文<lb/>
法整齊參以弓馬俱優者列為上等䇿論頗優而弓馬<lb/>
稍次者列於中等之前弓馬頗優而䇿論但能粗知兵<lb/>
法直説事狀文藻不及者列於中等之後其或䇿論雖<lb/>
優而弓馬不及或弓馬偏長而䇿論不通俱非全材黜<lb/>
之以俟後舉其考試日期若遇風雨恐騎射不便隨時<lb/>
改移及照禮請考官該用表裏下程入院管待茶飯并<lb/>
<pb n="KR2f0040_WYG_041-36b"/>
試官簾外執事官應試官生人等飲饌等項合無本部<lb/>
於缺官柴薪皂𨽻銀兩支給五百兩順天府領出兩平<lb/>
買辦供給造冊繳報其紙劄梨板刋字表背人匠行三<lb/>
法司并順天府闗領應用試畢將一應有事於場屋官<lb/>
員并中式之人照依文舉事例梓其姓名錄其弓馬䇿<lb/>
論之優者装潢成帖題曰武舉録刋録進呈上塵睿覽<lb/>
仍出榜於兵部門首張掛臣等次日早引赴御前叩頭<lb/>
畢預事官俱赴中府用樂筵宴其筵宴亦照文舉廷試<lb/>
<pb n="KR2f0040_WYG_041-37a"/>
事例預行光禄寺設辦宴名預請欽定并請命内閣重<lb/>
臣一人主席宴畢該營備鼓樂職方司官二員送武舉<lb/>
第一人歸第其中式官生陞級加俸作論一道答䇿一<lb/>
道馬上中四箭以上步下又中二箭以上者官員於本<lb/>
職上加署職二級其第一人若係百户以上官員照例<lb/>
加陞若係百户以下合無不為常例授以千户職衘就<lb/>
送團營贊畫以示崇異其第二名以下總旗授以試百<lb/>
户小旗生員舎人俱授以試所鎮撫軍民人等授以各<lb/>
<pb n="KR2f0040_WYG_041-37b"/>
衛試知事俱月支米三石作論一道答䇿二道馬上中<lb/>
三箭以上步下又中一箭以上者官員於本職上量加<lb/>
署職一級總旗授以署百户小旗舎人俱授以冠帶總<lb/>
旗生員授以各衛試知事軍民人等授以試巡檢俱月<lb/>
支米二石通送京營總兵官處量用把總等項聽候調<lb/>
用中間有願回原籍者咨送巡撫官處照依品秩委用<lb/>
此制一定庶法度昭宣足以備彛憲禮羅崇重足以淑<lb/>
人心凡海内智勇之士莫不仗劒而起應詔而來各售<lb/>
<pb n="KR2f0040_WYG_041-38a"/>
其術期以効用於世大者建立功名次者攫取榮顯是<lb/>
驅天下之英雄而入於吾彀中矣陛下屈羣䇿而用之<lb/>
何愾之不可敵何侮之不可禦雖鞭笞四海伸威萬里<lb/>
將無不如吾意者又何假拊髀而思嘆惜才於異代也<lb/>
哉其入場闗防條件臨時出給榜文曉諭所有合行則<lb/>
宜俱各開<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>於後縁係議處武舉事理未敢擅便正徳<lb/>
三年正月二十日太子太傅兵部尚書劉　等具題本<lb/>
月二十二日奉聖㫖准議行<lb/>
<pb n="KR2f0040_WYG_041-38b"/>
　　為北兵入境驚擾人民事<hi>王瓊</hi>
本月二十日已時據羽林前衛正千户苗世英口報䝉<lb/>
委本職見在西山齋堂清水等社掏取水炭本年七月<lb/>
十五日夘時分忽有北兵數十餘騎不知從何闗口入<lb/>
境到於宛平縣地方清水社齊家庄等村殺死民人張<lb/>
迪又到塔河村清水等村殺死民人李敬䢰殺傷男婦<lb/>
六名口搶去男女十數名口牛羊騾馬不知其數人去<lb/>
跟逐瞭見北兵不知騎數在於洪水口地面安營本日<lb/>
<pb n="KR2f0040_WYG_041-39a"/>
又見北兵二百餘騎從沿河口三岔等村搶去騾馬牛<lb/>
羊不知其數見住地名黄魯安營况係腹裏偏僻地方<lb/>
住居軍民俱係宛平縣當差人數今被驚擾朝不保夕<lb/>
雖有邊口守把官軍寡不敵衆以此禀知等因具報得<lb/>
此臣等料得前項敵情係白羊口同日犯邊北兵今已<lb/>
過五日前敵或已退出况劉暉等領出軍馬出口遥振<lb/>
軍威彼敵聞知畏懼截其歸路不敢深入但恐敵兵衆<lb/>
大宣府官軍盡數發出彼已輕視不懼萬一聞知劉暉<lb/>
<pb n="KR2f0040_WYG_041-39b"/>
等所發軍馬數不上萬劄營不退復入侵犯逼近京師<lb/>
若不急早預備不無倉卒失措合無本部差人催促原<lb/>
差巡捕都指揮袁傑王佐等并順天府委官照依原擬<lb/>
上𦂳分投前去各口及前項齋堂等處地方徃來巡哨<lb/>
安撫人民但聞邊情星夜飛報本部一面差人齎文送<lb/>
與都御史臧鳯督委官員但係北兵道路添軍防守供<lb/>
給口糧不許失誤伏乞聖明軫念北人勢衆軍情難料<lb/>
必須有備庶免無患乞召提督團營内外官面諭令其<lb/>
<pb n="KR2f0040_WYG_041-40a"/>
作急計議挑選精鋭有馬官軍作為竒兵毎三千名委<lb/>
将官一員管領闗給馬疋火器什物各與賞賜整辦軍<lb/>
裝户部上𦂳措備本色草料儧喂臕壯馬匹并合用口<lb/>
糧俱預為辦完一遇警報即時出城相機截殺仍多選<lb/>
步軍闗領盔甲挨牌火器并戰車就於教場演習下營<lb/>
預立陣法演習慣熟遇警即發出城各闗廂相視便益<lb/>
地勢安營固守一則防䕶闗廂軍民不使擾亂一則將<lb/>
官所領有馬竒兵徃來截殺有所歸宿相機行事保無<lb/>
<pb n="KR2f0040_WYG_041-40b"/>
他虞前項統領竒兵并管安步卒下營官就聽提督團<lb/>
營官計議推舉奏請定奪若見在團營内坐營官不敷<lb/>
計令各營并見在京閒住等項堪以委用官内推用不<lb/>
必拘泥常法本部通行各衙門大小官員除本部已奏<lb/>
行事件外但有禦敵長䇿本部智慮所不及事宜并知<lb/>
有應用將官俱聽明白直陳所見共濟時艱緣係整飭<lb/>
兵備防禦邊患重事未敢擅便等因正徳十一年七月<lb/>
二十日太子太保本部尚書王　等具題二十二日奉<lb/>
<pb n="KR2f0040_WYG_041-41a"/>
聖㫖是恁所陳各項事宜便行與各該衙門官員着一<lb/>
一依擬舉行共圖有備無患毋得輕忽悞事<lb/>
　　為建言邊情嚴設備以安地方事<hi>王憲</hi>
職方清吏司案呈奉本部送兵科抄出山西等處承宣<lb/>
布政使司太原府忻州儒學訓導方仕譽奏臣伏覩大<lb/>
明律内一<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>若百工技藝之人應有可言之事亦許直<lb/>
至御前奏聞其言可用即付所司施行欽此欽遵幸逢<lb/>
聖明在上仁孝天成敬一日躋天下軍民莫不共仰洪<lb/>
<pb n="KR2f0040_WYG_041-41b"/>
休謳歌太平之盛也但邊僻相去遼逺其情或有未伸<lb/>
臣思知害不舉固非人臣讜忠事君之道臣係陜西西<lb/>
寧衛軍生切見西寧地方原係番夷雜處之地洪惟我<lb/>
朝太祖汎掃邊塵招集人民開荒展土始建城郭設立<lb/>
衛所名為西寧是以學校茶馬司倉場驛遞漸為備具<lb/>
於是西番進貢北敵潜踪雖係邊境之地實同腹裏之<lb/>
安西海出魚鹽之利山澤滋馬牛之蕃金褐事産絨貨<lb/>
皆多其城南有李斯牧川其城西北有雙伯羊川俱地<lb/>
<pb n="KR2f0040_WYG_041-42a"/>
方百里土脈肥饒甚堪種牧於此軍民樂業西番獲利<lb/>
所以倉場委積茶馬之政興也至正徳七年以來有强<lb/>
敵名喚額布勒阿爾托蘇哈喇茂三種深入侵奪前利<lb/>
西番每被擄掠臨城徃徃搶刼軍民不息戰争以致地<lb/>
方不安人民失業至今視為泛常臣在此生長毎罹此<lb/>
患頗知山川險阻地理深淺先年作生員之時曾言於<lb/>
楊總制郭兵備設立邊墻榨子畧為防備臣切思西寧<lb/>
地方自洪武開衛所以來原無外冦侵害今被外冦侵<lb/>
<pb n="KR2f0040_WYG_041-42b"/>
害為因失於不備之初仰惟朝廷身居九重不能細周<lb/>
邊務雖設總制巡撫離彼千里况有巡按只是一年本<lb/>
處雖有兵備守備暫來暫去故雖設備未免詢於鄉人<lb/>
而已所以隨備隨廢致使敵人深入臣受一介之職愧<lb/>
無涓埃之補若不悉陳設備之䇿恐敵人貪婪益甚熟<lb/>
知山川險阻竊窺中土盈虚致使邊疆狼狽唇亡齒寒<lb/>
雖勒兵馬勦殺臨患難以備敵又况西寧正南通四川<lb/>
松潘衛東南通歸徳千户所河州岷州西北通甘肅涼<lb/>
<pb n="KR2f0040_WYG_041-43a"/>
州東北通莊浪寧夏榆林直至山西三闗大同宣府為<lb/>
敵人來徃之路於此可以設險固守况敵人詭計百端<lb/>
忽來忽去統兵西征而北走北征而西走四路通達徒<lb/>
勞軍馬錢糧難以防敵徃徃失於不備念臣每慮邊疆<lb/>
被害存心非止一日惟願皇圖鞏固而軍民息戰争之<lb/>
勞也臣離家五年思親年老欲要奏告回家尤恐路途<lb/>
窵逺經遇敵人深為未便進退兩難實不得已臣因山<lb/>
西三闗大同敵人聲息又言於黄巡撫陳廉使陳提學<lb/>
<pb n="KR2f0040_WYG_041-43b"/>
欲嚴設備縁係邊情重務未敢擅便今臣親奏伏望聖<lb/>
明逺紹太祖之成憲大施恤患之深仁乞勅兵部議處<lb/>
轉行山西陜西總制撫按等官設法招集各處有罪人<lb/>
民發去充軍㑹同西番於雙伯羊川等處揀擇地形建<lb/>
立城衛以禦敵人往來之咽喉而為軍民屯田之良䇿<lb/>
不戰自鞏固不争自持久不惟西寧為然也凡寧夏榆<lb/>
林及山西三闗大同宣府四川等處於敵人出没徃來<lb/>
險阻去處亦須設險守固使敵人不得竊窺中國之境<lb/>
<pb n="KR2f0040_WYG_041-44a"/>
於以壯宗社億萬年無窮之業而國家永無西顧之憂<lb/>
也為此具本并地理圖親齎謹具奏聞等因奉聖㫖該<lb/>
部看了來説欽此欽遵抄出送司查得先為採訪邊情<lb/>
急為救濟事該提督軍務尚書王憲題稱近年肅州衛<lb/>
屯田舎餘抽選一千員名作為游兵致將屯地抛荒相<lb/>
應設法清勾補足軍伍将新選屯丁游兵疎放種田乞<lb/>
要行陜西都御史備查肅州衛節次開逃軍冊備行原<lb/>
籍嚴限清勾解補及行山西山東河南陜西北直𨽻大<lb/>
<pb n="KR2f0040_WYG_041-44b"/>
小問刑衙門今後但係發遣充軍人犯俱申各該撫按<lb/>
定發肅州衛充軍等因該本部議應依擬覆題奉聖㫖<lb/>
是准議行欽此又為議處邊備以禦外患以安地方事<lb/>
該巡按御史陳世輔題據整飭甘肅事務分巡西寧道<lb/>
副使李淮呈稱自蘭州至甘涼諸處沿邊一帶雖有墩<lb/>
臺縁坍塌不修或窵逺不守或設立不係𦂳要或𦂳要<lb/>
未曾添設雖間有挑穵壕塹而未必盡挑有築堵賊衝<lb/>
而未必盡築有斬截岩崖而未必盡斬合無就將附近<lb/>
<pb n="KR2f0040_WYG_041-45a"/>
該修該添堡寨一併踏勘估計量其多寡設立大小屯<lb/>
堡修復之後各於近堡去處設立小教場一所督令屯<lb/>
丁就彼習射仍於適中去處築打小堡挑挖壕塹置立<lb/>
弔板以便趨避若止有三五騎近堡瞭望的確伏兵許<lb/>
其協力勦捕等因該本部議擬題奉聖㫖是欽此又為<lb/>
修飭邊防以禦外患事該巡按御史方宜題稱蘭壯甘<lb/>
涼一帶倚山為險而墻塹俱有未為欲於沿邊要害去<lb/>
處添築營堡以藏按伏并游擊之兵等因該本部議擬<lb/>
<pb n="KR2f0040_WYG_041-45b"/>
題奉聖㫖是准議行欽此欽遵俱經通行總制及該鎮<lb/>
守官詳議參酌時勢着實舉行去後未報今該前因案<lb/>
呈到部看得訓導方仕譽奏稱西寧地方西南有李斯<lb/>
牧川西北有雙伯羊川土脈肥饒甚堪耕牧乞要議處<lb/>
轉行總制撫按等官設法招集各處人民有罪發去充<lb/>
軍於雙伯羊川擇地建立衛城以禦北兵及欲行山西<lb/>
三闗宣大四川等處一體設險固守一節為照設險禦<lb/>
敵乃安内攘外要務今本官具奏前項事與徃時各官<lb/>
<pb n="KR2f0040_WYG_041-46a"/>
建議大要相同其言似有可採但稱要於雙伯羊川等<lb/>
處建立衛城事體重大况本官原係該鎮土人中間未<lb/>
審有無便已損人别項情弊難遽議擬相應勘處合候<lb/>
命下本部移咨甘肅巡撫都御史㑹同總鎮等官參以<lb/>
前時各官所議查勘前項地方果係衝要相應建立城<lb/>
堡議處明白具奏定奪若本官别有情弊假以建言為<lb/>
由妄行奏擾亦就徑行查究其有罪人民編發軍伍合<lb/>
行山西山東河南陜西北直𨽻各該巡撫及咨都察院<lb/>
<pb n="KR2f0040_WYG_041-46b"/>
轉行各該巡按御史查照前例申明舉行及通行各邊<lb/>
巡撫都御史查議各該邊鎮如有近敵衝要地方應設<lb/>
城堡控馭者一體查議停當奏請施行緣係建言邊情<lb/>
嚴設備以安地方及奉欽依該部看了來説事理未敢<lb/>
擅便嘉靖十二年二月二十二日太子太保本部尚書<lb/>
王　等具題二十四日奉聖㫖是<lb/>
　　上禦敵疏<hi>李賢</hi>
近因敵使來貢索要使臣文武大臣進言遣使相答節<lb/>
<pb n="KR2f0040_WYG_041-47a"/>
奉聖㫖今朕嗣承大統拳拳欲富國强兵以報讐雪恥<lb/>
思與彼絶而卿等乃累言復欲如前遣使與之徃來非<lb/>
朕本心不允所請咨爾大小文武羣臣其共計議長䇿<lb/>
果當如何可副朕志明具以聞勿事空言圖保身家而<lb/>
已臣雖不與共議之列伏讀天語感激奮發忠憤之心<lb/>
耿耿不寐夫主憂臣辱主辱臣死仰惟皇上之志欲報<lb/>
讐雪恥諄諄告諭臣下共議長䇿以副其志而凡食君<lb/>
之禄者寧不惕然於心乎臣聞魯國有難漆室女憂之<lb/>
<pb n="KR2f0040_WYG_041-47b"/>
况列於侍從立於朝廷則其憂之當何如也臣惟今日<lb/>
禦敵長䇿惟在痛加懲創一場而已不然終不肯退然<lb/>
必待其自發而後應之近聞北人其志不小東收女直<lb/>
等處西收回回部落不但攻圍大同宣府而已又欲大<lb/>
舉入冦豈可坐待其至不早為取勝之䇿竊料沙漠不<lb/>
過中國一大郡以天下之衆不能取勝者未得其䇿故<lb/>
也且敵人為患自古有之其攻城掠野勝之則來敗之<lb/>
則去亦常事也如周之君臣豈無所用其心哉而備邊<lb/>
<pb n="KR2f0040_WYG_041-48a"/>
禦敵僅得中䇿秦漢而下徃徃無䇿以禦之臣以愚見<lb/>
度之北人所以輕侮中國者惟恃弓馬之强而已中國<lb/>
長䇿無他惟在避其弓馬而已臣觀今日之拒馬木止<lb/>
能拒馬不能避箭挨牌止能避箭不能拒馬惟有所謂<lb/>
戰車者既能避箭又能拒馬盖此車即漢時衛青武剛<lb/>
車之類青擊匈奴深入北地見單于兵陣必以武剛車<lb/>
自環為營兵法謂是車有巾有盖為先驅焉臣謂武剛<lb/>
車徒能避其弓馬今之戰車不但能避弓馬又有取勝<lb/>
<pb n="KR2f0040_WYG_041-48b"/>
之道取勝者何火鎗是也論中國之長無出於火鎗前<lb/>
代未嘗有也若用得其法敵之弓馬弗能當也近來不<lb/>
能以此取勝者非火鎗之過用之者不得其法耳且使<lb/>
火鎗者須要遮避其身以壯其膽然後發而取中不然<lb/>
則畏其箭來傷已手足失措雖能發鎗不暇取中臣觀<lb/>
車制四圍箱板内藏其人下留銃眼上開小窓長一丈<lb/>
五尺髙六尺五寸前後左右横排鎗頭每車前後占地<lb/>
五步若用車一千輛一面二百五十輛約長四里四面<lb/>
<pb n="KR2f0040_WYG_041-49a"/>
共十六餘里欲行則行欲止則止謂之有脚城内藏軍<lb/>
馬糧草輜重以此禦敵使其馬不得衝陣箭不得傷人<lb/>
彼若近前火銃齊發竒兵繼出彼若逺避我勢自張我<lb/>
威益振况此時大同宣府遼東一帶軍民不敢出城耕<lb/>
作城外之地俱是北人馳騁之所若此等邊城俱用此<lb/>
車遣將出帥可以横行於沙漠可以深入其巢穴不但<lb/>
用以退敵驅之出境使我軍民得以耕作營其衣食所<lb/>
謂長䇿莫善於此雖然此䇿固善又在將帥之志何如<lb/>
<pb n="KR2f0040_WYG_041-49b"/>
耳夫今之士卒猶古之士卒善用兵者伸其號令嚴其<lb/>
紀律以作其氣以鼓其勇使以畏威懐徳効力用命以<lb/>
進死為榮退生為辱雖赴水火不敢退縮如此而不取<lb/>
勝者臣未之信也况朝廷於將帥特彰剖封之典於士<lb/>
卒頻加賞勞之恩待之可謂厚矣若又不能為國家折<lb/>
衝禦侮搴旗斬将以雪前日之恥以伸朝廷之威此忠<lb/>
臣義士所以不能安其心也臣聞天道好還北人自犯<lb/>
邊以來肆其凶暴所向得利其志益驕中國之人被其<lb/>
<pb n="KR2f0040_WYG_041-50a"/>
殘毒甚矣今又不知止足欲生釁端安知不自取敗亡<lb/>
也哉此雖在於人事之修或亦天道之必然此臣所以<lb/>
拳拳以取勝之䇿為獻伏望陛下采而用之命工部各<lb/>
厰修造此車不為甚費所謂有備無患事乃克濟者也<lb/>
臣急於獻愚不暇組織成文干冒天威無任悚懼之至<lb/>
景泰二年五月十三日奉聖㫖所言皆是䕶國之心着<lb/>
管軍馬大小文武官員看了采取而行欽此<lb/>
　　論散處邉人疏<hi>李賢</hi>
<pb n="KR2f0040_WYG_041-50b"/>
臣聞帝王之道在赤子黎民而覊縻絶域夫黎民而赤<lb/>
子親之也絶域而覊縻疏之也雖聖人一視同仁其施<lb/>
也必自親以及疏未有赤子不得其所而先施惠於外<lb/>
人者况奪赤子之食以養外人聖人忍為之哉切見京<lb/>
師蕃人不下萬餘較之畿民三分之一每月支俸米較<lb/>
之朝官亦三分之一而實支之數或全或半又倍蓰矣<lb/>
且以半俸言之在京指揮使正三品該俸三十五石而<lb/>
實支一石達官則實支十七石五斗是贍京官十七員<lb/>
<pb n="KR2f0040_WYG_041-51a"/>
半矣傳曰朝無幸位則食者寡此又非倖位之比也夫<lb/>
以有限之糧而資無限之費欲百姓富庶而倉廪充實<lb/>
未之有也近者連年荒旱五榖不登而國家之用則不<lb/>
可缺是以天下米粟水陸並進嵗入京師數百萬石而<lb/>
軍民竭財殫力涉寒暑冒風霜苦不勝言然後一夫得<lb/>
數斛米至京師者幸也若運至中途食不足衣不贍而<lb/>
有司曾莫之恤督責之愈急是以不暇救死徃徃枕藉<lb/>
而死者不可勝計而邉官坐享俸禄施施自得嗚呼既<lb/>
<pb n="KR2f0040_WYG_041-51b"/>
奪赤子之食以養禽獸而又驅其力使餽之赤子卒至<lb/>
於饑困以死而禽獸則充實厭足仁人君子所宜痛心<lb/>
哉若夫俸禄所以養廉也今朝官皆實闗俸米一石以<lb/>
一身計之其日用之費不過十日况其父母妻子乎臣<lb/>
以為欲其無貪不可得也備邊所以禦侮也今邊軍長<lb/>
居苦寒之地其所以保妻子禦饑寒者月糧而已糧不<lb/>
足以贍其所需欲其守死不可得也今若去此夷官臣<lb/>
愚以為除一害而得三利焉何則計夷官一嵗之俸不<lb/>
<pb n="KR2f0040_WYG_041-52a"/>
下數十萬可以全生民之命可以贍邊軍之給可以足<lb/>
京官之俸全生民之命則本固而邦寧矣贍邊軍之給<lb/>
則效死以守職矣足京官之俸則知恥以修廉矣得此<lb/>
三者利莫大焉臣又聞聖王之道貴乎消患於未萌易<lb/>
曰履霜堅氷至書曰惟幾惟康不可以不察也臣切見<lb/>
夷人來歸絡繹不絶朝廷授以官職足其俸禄使之久<lb/>
處不去混迹畿内無益之費尚不足惜又有甚者焉夫<lb/>
外域之人其深莫測乍臣乍叛荒忽無常彼來降<lb/>
<pb n="KR2f0040_WYG_041-52b"/>
者非心悦而誠服也實慕中國之利也且邉人在邉未<lb/>
有不自種而食自織而衣今在中國則不勞其力而坐<lb/>
享其有是故其來之不絶者中國誘之也誘之不衷則<lb/>
來之愈廣一旦邊塵有警其勢必不自安矣前世五胡<lb/>
之亂可不監哉是故聖人以要荒治之其來也懲而禦<lb/>
之不使之久處其去也守而備之不誘其復來其為社<lb/>
稷生民之慮至深逺也近日邊塵數警而夷官羣聚京<lb/>
師臣常恐懼不能安寢伏願陛下斷自宸衷為萬世長<lb/>
<pb n="KR2f0040_WYG_041-53a"/>
久之計乞勅兵部將夷官漸次調除天下各都司衛所<lb/>
彼勢既分必能各安其生不惟省國家萬萬無益之費<lb/>
而又消其未萌之志矣臣才識不逺偶有所見故昧死<lb/>
以言惟陛下采納則斯民幸甚社稷幸甚<lb/>
　　内夏外域之限一<hi>丘濬</hi>
臣按唐太宗朝羣臣承詔議處突厥降者部落朝士多<lb/>
言欲處之河南兖豫之間顔師古欲寘之河北温彦博<lb/>
欲凖漢建武故事李百藥欲各即本部署為君長與竇<lb/>
<pb n="KR2f0040_WYG_041-53b"/>
静之議畧同惟魏徵之議援晉朝事為鍳得帝王内脩<lb/>
外撫之道思患豫防之心彦博謂王者之於萬物天覆<lb/>
地載靡有所遺是固然矣然殊方異俗必不能相安於<lb/>
城郭市井之間而所以處之者必有其地是固有以限<lb/>
之也則夫聖人之處逺人可無内外之限哉太宗從彦<lb/>
博議散處其民於諸州用其部曲以為宿衛數年果有<lb/>
結社率之反言事者多言突厥留河南不便乃詔突厥<lb/>
及降兵在諸州者並令渡河返其舊部太宗有朕不用<lb/>
<pb n="KR2f0040_WYG_041-54a"/>
魏徵言幾至狼狽之嘆由是以觀為人臣者不可不明<lb/>
春秋之義而議事者當援古以證今昭昭然明矣魏徵<lb/>
曰晉初羌羯與民雜居中國後二十餘年伊洛之間遂<lb/>
為氊裘之域此前事之明鑑也雖然此豈但為唐一時<lb/>
之鑑哉乃千萬世之永鑑也昔人有言前車覆後車戒<lb/>
臣嘗讀古詩有云越鳥巢南枝代馬嘶北風盖人生天<lb/>
地間雖有賢愚之殊而其思鄉土黨同𩔖之心則一也<lb/>
况彼逺人禀性絶與常人不同而不可律以中國之人<lb/>
<pb n="KR2f0040_WYG_041-54b"/>
情請以東晉事質之北朝之中匈奴為大匈奴之種在<lb/>
漢已入居中國歴漢而魏而晉已數百年矣其居中國<lb/>
非不久也歴代授之以官爵寛之以力役非不厚也而<lb/>
淵聰者自其髙曾以來皆生長中國其於故域不相聞<lb/>
也非一世矣一旦不幸國家有事即相呼而起以為中<lb/>
國大害甚者執天子而折辱之後世逺人之處中國者<lb/>
固未必如晉之多然涓涓不壅終為江河毫末不札将<lb/>
尋斧柯為世道深長慮者亦不可不防㣲杜漸也請以<lb/>
<pb n="KR2f0040_WYG_041-55a"/>
今日論之國初平定凡䝉古色目人散處諸州者多巳<lb/>
更姓易名雜處民間如一二稊稗生於丘壟禾稻之中<lb/>
久之固已相忘相化而亦不易以别識之也惟永樂以<lb/>
來徃徃以降人寘之畿甸之間使相羣聚而用其部長<lb/>
時有征討起以從行固亦賴其用矣然而已已之變敵<lb/>
犯近郊其中亦有乘機易服以刼掠平民甚至乃有為<lb/>
敵向道者此其巳然之效可為明鑑者也當是時臣親<lb/>
目擊其事而議者咸謂事平之後即與處置今又踰三<lb/>
<pb n="KR2f0040_WYG_041-55b"/>
十年矣而其黨𩔖處京城畿甸間者如故若謂此輩生<lb/>
長中國受恩厚而染化深不必他慮臣竊以為晉之事<lb/>
已經三朝歴數百年尚不忘其故俗而為中國禍害况<lb/>
今入中國未有百年而其衣服語言猶循其舊俗者乎<lb/>
設使未經變故尚當為之逺慮况又有已驗之實效乎<lb/>
天下之事最難處者莫甚於此盖今日慕華歸王之人<lb/>
久居内地勞效素著欲如唐太宗並令渡河反其舊部<lb/>
難矣不得已而思其次請凡自西北内附者除已建顯<lb/>
<pb n="KR2f0040_WYG_041-56a"/>
功受封爵外其餘有官者遞陞一級給與全俸無官者<lb/>
編入隊伍月支米比常伍加多勅兵部註撥於迤南衛<lb/>
所衛不過二百所不過二十官不許專城卒不許𩔖聚<lb/>
征操外並免雜役如此則不失安輯之道既得其用且<lb/>
免其患矣<lb/>
　　内夏外域之限二<hi>丘濬</hi>
臣按自昔帝王用人不繫世𩔖蕃將之中如漢之金日<lb/>
磾唐之阿史那忠等不可謂無人然而為治之道當循<lb/>
<pb n="KR2f0040_WYG_041-56b"/>
其常從其多不可以其一二而廢其千百以其偶然而<lb/>
遂不信其常然耳何者天地生人同此天而各異其地<lb/>
地有不同則其生智習性自然殊别及其混處之久則<lb/>
不知不覺而合為一矣方當無事之秋聚居而托處聨<lb/>
絡而親比日染月化遂認并州為故鄉者多矣彼其感<lb/>
恩思報之心忠君親上之念固未嘗無非惟無異言亦<lb/>
無異夢指天誓日真如金石之固死生不渝矣一旦而<lb/>
有風塵之警疆場之變我之勢方强氣方壯根本方固<lb/>
<pb n="KR2f0040_WYG_041-57a"/>
彼固不敢有異志不幸而我弱彼强我負彼勝則彼將<lb/>
持兩端觀成敗以為去留此等之事不能無也其甚者<lb/>
若漢之中行説宋之郭藥師豈非後世之永鑑哉然則<lb/>
為今之計若何曰譬如畜獸然十虎之間而雜以一狼<lb/>
亦何不可之有且唐之蕃將如執矢思力出自突厥契<lb/>
苾何力生於鐵勒他如史大奈李謹行泉男生李多祚<lb/>
之倫皆能知義而鷙挺不遷為唐史所稱其尤著勲名<lb/>
者則有如渾瑊阿跌光顔者焉豈可以逺人而不用哉<lb/>
<pb n="KR2f0040_WYG_041-57b"/>
但不可如天寳之末盡用蕃而代漢耳仰惟我朝祖宗<lb/>
凡歸正而建功者徃徃錫之以封爵膺之以顯任惟於<lb/>
五府諸衛之長諸邊總戎之任則有所限制而不得以<lb/>
專盖有合於唐人不用蕃將為上將之意夫於任用之<lb/>
中而寓制馭之意非獨使上之人無所疑於後而亦俾<lb/>
下之人得以保其全於終也豈非萬世之良法乎聖子<lb/>
神孫所當遵而行之萬世而不可輕變者也<lb/>
　名臣經濟錄卷四十一<lb/>
</p>
<p>
</p>
  </div>
</body>
</text>
</TEI>
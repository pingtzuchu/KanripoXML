<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR2g0006_SBCK_001-1a"/>
孔氏祖庭廣記卷第一<lb/>
　　　　　先聖<lb/>
至聖文宣王魯曲阜昌平郷闕里其先宋人也丗本<lb/>
　云宋孔父嘉生木金父木金父生祈父其子奔魯<lb/>
爲孔防叔生伯夏伯夏生叔梁紇長子曰伯皮有<lb/>
疾不任繼嗣遂娶顔氏禱於尼山得孔子魯襄公<lb/>
　二十二年冬十月庚子日孔子生生而首上圬頂<lb/>
故因名丘字仲尼二歳紇卒孔子長九尺六寸腰<lb/>
　大十圍凡四十九表反首洼靣月角日凖手握天<lb/>
　文足履度字或作王字坐如龍蹲立如鳯跱望之<lb/>
　如仆就之如昇耳垂珠庭龜脊龍形虎掌駢脇參<lb/>
<pb n="KR2g0006_SBCK_001-1b"/>
　膺河目海口山臍林背翼臂斗唇注頭隆鼻阜脥<lb/>
　堤眉地足谷竅雷聲澤腹昌顔均頥輔喉駢齒眉<lb/>
　有一十二采目有六十四理其頭似帝唐其顙似<lb/>
　帝舜其項類臯陶其肩類子産目腰以下不及禹<lb/>
　三寸有大聖之德生於周末計周之年當靈王二<lb/>
　十一年生敬王四十一年薨不當文武之時故曰<lb/>
　周末古史云孔子學極天人道窮祕奥龜龍銜負<lb/>
　之書七政五緯之事庖羲黃帝之能唐舜周公之<lb/>
　美孟軻曰生民以來未有如孔子者也一人而已<lb/>
　魯大夫孟釐子病誡其嗣懿子曰孔子聖人之後<lb/>
　吾没汝必師之蓋謂商湯之後也年十九娶宋國<lb/>
<pb n="KR2g0006_SBCK_001-2a"/>
　并官氏女生伯魚魯昭公以雙鯉賜之榮君之賜<lb/>
　因爲名字伯魚其後定公以孔子爲中都宰一年<lb/>
　四方諸侯皆則焉定公九年始爲邑宰十年爲司<lb/>
　空十一年爲大司冦攝行相事十四年誅魯大天<lb/>
　亂政者少正卯於兩觀之下去魯凡十四歳魯哀<lb/>
　公十一年自衞反魯季康子逐公華公賔公林以<lb/>
　幣迎孔子乃歸刪詩書定禮樂成六藝晚而喜易<lb/>
　次彖繫象說卦文言韋編三絶敎弟子於洙南泗<lb/>
　北門徒三千博徒六萬逹者七十二人焉及哀公<lb/>
　十四年春西狩大野獲麟曰吾道窮矣乃因史記<lb/>
　而作春秋文加襃貶而修中興之敎麟見而天告<lb/>
<pb n="KR2g0006_SBCK_001-2b"/>
　夫子將亡徴也孔子病夢坐奠於兩楹之間子貢<lb/>
　請見曰子方負杖逍遥於門曰賜汝來何晚也孔<lb/>
　子因嘆曰太山頽乎梁木壞乎哲人萎乎因以涕<lb/>
　下謂子貢曰天下無道乆矣莫能宗予後七日薨<lb/>
　年七十三以魯哀公十六年夏四月已丑葬於魯<lb/>
　城北泗水爲之却流哀公十七年立廟於舊宅守<lb/>
　陵廟百戸弟子皆服三年心喪畢相訣而去則哭<lb/>
　各盡哀或復留唯子貢廬於冢者六年然後去弟<lb/>
　子於廟藏孔子衣冠琴瑟車書弟子及魯人徃從<lb/>
　冢而家者百有餘室因命曰孔里魯丗丗相傳歳<lb/>
　時奉祠於冢子孫嗣襲不絶<lb/>
<pb n="KR2g0006_SBCK_001-3a"/>
　　　　　追崇聖號<lb/>
魯哀公命　先聖曰尼父其誄云昊天不弔不憖遺<lb/>
　一老俾屏予一人以在位煢煢余在疚嗚呼哀哉<lb/>
　尼父無自律<lb/>
後漢平帝元始元年六月追謚　先聖爲襃成宣尼<lb/>
　公<lb/>
和帝永光四年封爲襃尊侯<lb/>
後魏髙祖孝文皇帝太和十六年二月丁未改謚<lb/>
　文聖尼父告謚孔廟<lb/>
後周宣皇帝大象二年三月丁亥詔進封爲鄒國公<lb/>
唐太宗貞觀二年升　夫子爲先聖<lb/>
<pb n="KR2g0006_SBCK_001-3b"/>
十一年詔尊爲宣父<lb/>
高宗乾封元年正月三十日追贈爲太師<lb/>
則天天授元年十月二十九日封隆道公<lb/>
玄宗開元二十七年八月二十三日詔追謚爲　文<lb/>
宣王<lb/>
宋真宗大中祥符元年十一月戊午朔詔加謚曰<lb/>
玄聖　文宣王<hi>春秋演孔圖曰孔子夢感黒帝而生故曰玄聖莊子曰怙淡玄聖素</hi>
<hi>王之道遂取次爲稱</hi>
五年十二月壬申詔改玄聖文宣王爲　至聖文宣<lb/>
王<lb/>
<pb n="KR2g0006_SBCK_001-4a"/>
　　　　　丗次<lb/>
二代鯉字伯魚學通儒術魯哀公以幣召之稱疾不<lb/>
行年五十卒葬宣聖墓東　宋崇寜元年追封<lb/>
爲泗水侯其制曰孔氏之道萬丗所尊鯉實嗣之<lb/>
親聞詩禮魯堂從祀厥有舊祠䟽以爵封以示襃<lb/>
顯<lb/>
三代伋字子思博綜古今有亞聖之才魯穆公師之<lb/>
兼孟軻之徒數百人穆公謂伋曰千乗之國欲以<lb/>
爲友何如伋曰古之人有道者事之豈曰友乎孟<lb/>
　軻聞之歎曰求之爲友尚不可况召之乎穆公又<lb/>
以鼎肉遺伋伋不悅曰今君以犬馬畜伋也　欲<lb/>
<pb n="KR2g0006_SBCK_001-4b"/>
　以伋爲國相時臣皆丗襲淫寵遞相傾難不<lb/>
　訓乃嘆曰若作國相不得行吾大道則乃爲相之<lb/>
　恥故不受謂穆公曰臣聞君子猶鳥也疑之則舉<lb/>
　矣自此乃適衞值懸子問禮焉又魯人曽申問何<lb/>
　不仕伋曰道若吾願也今天下諸侯其孰能哉而<lb/>
　有屈己以富貴者恐不如亢志而貧賤於是在衞<lb/>
　衣緼𫀆無表二旬九食陳子方遺以狐白裘恐其<lb/>
　不受即言曰吾與人物如棄之耳伋辭曰吾聞棄<lb/>
　物於溝壑不肖者受之今雖貧不忍以身爲溝壑<lb/>
　魯雖師之不能委以國事甞著書曰中庸表記年<lb/>
　六十七葬祖墓東南生白　宋崇寜元年追封爲<lb/>
<pb n="KR2g0006_SBCK_001-5a"/>
沂水侯其制曰聖人之後孟氏之師作爲中庸蔑<lb/>
丗尊仰眷惟魯郡實有舊祠追加爵封以示襃典<lb/>
元豐五年傳母兄若升監修祖廟因嘆曰祖伯魚<lb/>
子思恢闡聖道皆有功於丗而未有廟像誠吾家<lb/>
　之闕典乃輟巳俸立祠堂塑二祖像<lb/>
四代白字上通習羣書又善兵法方值戰國諸侯以<lb/>
兵相尚齊威王召白爲國相生求<lb/>
五代求字子家通習儒道有遁丗之志楚召不仕葬<lb/>
　祖墓東北生箕<lb/>
六代箕字子京爲魏相生穿<lb/>
七代穿字子髙又曰子順博學清虚沉静有遁丗之<lb/>
<pb n="KR2g0006_SBCK_001-5b"/>
志楚魏偕召之不仕著儒家之語十二篇名曰蘭<lb/>
言年五十一葬祖墓南生謙<lb/>
八代謙又名斌字子慎仕魏爲安僖王相秦莊公召<lb/>
　不行魏以孔子後嗣封魯文信君年五十七子鮒<lb/>
九代鮒字子魚好習經史該通六藝秦始皇并天下<lb/>
　分爲三十六郡召爲魯國文通君拜爲少傅三十<lb/>
四年丞相李斯始議焚書是時鮒知秦將滅藏其<lb/>
　家語論語尚書孝經等安於祖堂舊壁中自隱於<lb/>
嵩山後爲楚王太傅卒於陳下三子長子<hi>諱字舊</hi>
<hi>書不載</hi>中子貞㓜子彦事髙祖爲將有功封蓼侯<lb/>
子成嗣<lb/>
<pb n="KR2g0006_SBCK_001-6a"/>
十代貞字子忠該習古今有髙尚之志徴爲博士封<lb/>
襃成侯年五十七生武<lb/>
十一代武爲武帝愽士至臨淮太守早卒生延年及<lb/>
安國<lb/>
十二代延年愽覽羣書無所不備武帝時爲愽士轉<lb/>
少傳遷大將軍年七十一葬祖墓北生霸<lb/>
十三代霸字次孺㓜有竒才漢昭帝時爲博士宣帝<lb/>
　時以太中大夫授皇太子司經遷詹事爲髙密相<lb/>
　是時諸王相在郡守之上元帝即位拜太師賜爵<lb/>
　關内侯食實封八百户號襃成君給事中加賜黄<lb/>
　金二百斤宅一區徙居長安覇爲人謙退甞稱禄<lb/>
<pb n="KR2g0006_SBCK_001-6b"/>
　位太過何德以堪之上欲致之相位覇讓至三四<lb/>
　上知其誠廼止以是敬之賞賜甚厚年七十二終<lb/>
於弟上素服親臨弔者再至賜東園祕器錢帛䇿<lb/>
贈以列侯禮謚曰烈君霸四子長子福次子捷捷<lb/>
弟喜皆列諸曹校尉少子光<lb/>
十四代福襲封關内侯年六十二葬祖墓北生房<lb/>
十五代房封關内侯生均<lb/>
十六代均字長平敦篤好學恬淡有大才爲尚書郎<lb/>
言辭清辯奏對成章平帝元始元年封魯國襃成<lb/>
君食邑二千户王莽篡位拜爲太尉三辭疾乃得<lb/>
還年八十一生志均弟奮字君魚武都太守<lb/>
<pb n="KR2g0006_SBCK_001-7a"/>
十七代志後漢光武拜大司馬建武十四年封襃成<lb/>
侯食邑二千户謚爲元成侯生損<lb/>
十八代損後漢明帝永平十五年封爲襃成侯章帝<lb/>
　元和二年二月東廵守襃成侯助祭焉後永元四<lb/>
年徙封損褒亭侯生耀<lb/>
十九代耀襲封褒亭侯食邑一千户生完<lb/>
二十代完襲封褒亭侯食邑一千户早亡無嗣取母<lb/>
弟之子羡繼丗<lb/>
二十一代羡魏黃𥘉元年拜奉議郎又封崇　聖侯<lb/>
食邑一千户奉祀葬祖墓南生震<lb/>
二十二代震晉武帝太始三年改封奉　聖侯拜太<lb/>
<pb n="KR2g0006_SBCK_001-7b"/>
常卿黃門侍郎食邑二千户年七十五生嶷<lb/>
二十三代嶷晉襲封奉　聖侯食邑二千户生撫<lb/>
二十四代撫晉舉孝廉辟太尉掾襲封奉　聖侯爲<lb/>
豫章太守食實封一千户生懿<lb/>
二十五代懿東晉襲封奉　聖侯又從事中郎食邑<lb/>
　一千户年六十一葬祖墓西生鮮<lb/>
二十六代鮮恢廓有大度好學善誘誨宋文帝元嘉<lb/>
十九年襲封奉聖侯又改封崇　聖侯生乗<lb/>
二十七代乗愽學有才藝後魏舉孝廉文帝延興三<lb/>
　年封崇　聖大夫食邑五百户生靈珍<lb/>
二十八代靈珍後魏授秘書郎孝文帝太和十九年<lb/>
<pb n="KR2g0006_SBCK_001-8a"/>
増封崇　聖侯食邑一千户生文泰<lb/>
二十九代文泰襲封崇　聖侯食邑一千户年五十<lb/>
　八葬祖墓南生渠<lb/>
三十代渠襲封崇　聖侯北齊文宣帝天保元年六<lb/>
月改封㳟　聖侯後周宣帝大象二年改封鄒國<lb/>
公食邑一千户生長孫<lb/>
三十一代長孫襲封鄒國公食邑一千户年六十四<lb/>
葬祖墓西北生嗣哲<lb/>
三十二代嗣哲隋應制登科授涇州司兵叅軍遷太<lb/>
子通事舎人大業四年改封紹　聖侯食邑一千<lb/>
户十二年授吴郡主簿帝崩楊州由是歸魯年七<lb/>
<pb n="KR2g0006_SBCK_001-8b"/>
十葬祖墓西生德倫<lb/>
三十三代德儉唐太宗貞觀十一年改封襃　聖侯<lb/>
朝㑹位同三品食邑一千户　則天天授二年<lb/>
十月二十日賜德倫勑書及時服年七十一生崇<lb/>
基<lb/>
三十四代崇基證聖元年襲封襃　聖侯中宗神龍<lb/>
元年五月制授朝散大夫陪祭朝㑹年五十六生<lb/>
璲之<lb/>
三十五代璲之字藏暉玄宗開元五年襲封襃　聖<lb/>
　侯特授四門愽士邵王府文學蔡州長史二十七<lb/>
　年制曰永惟聖道思闡儒風故尊崇先王所以弘<lb/>
<pb n="KR2g0006_SBCK_001-9a"/>
　至敎襃獎後嗣所以美前烈褒　聖侯璲之纂承<lb/>
睿哲克履中庸三命益欽敦素慿於祖業百代必<lb/>
　祀光寵祕於朝恩積慶之餘旣開於土宇至德不<lb/>
　朽宜傳於帶礪可文宣公兼除兗州長史遷都水<lb/>
使者食邑一千户生萱<lb/>
三十六代萱兗州泗水縣令襲封文宣公生齊卿<lb/>
三十七代齊卿德宗建中十四年襲封文宣公轉青<lb/>
州司兵叅軍時遭叛亂䧟於東平生唯晊<lb/>
三十八代唯晊憲宗元和十二年東平兵解歸魯襲<lb/>
封文宣公奉祀年六十五在祖墓東生策<lb/>
三十九代䇿明經及弟襲封文宣公遷國子尚書博<lb/>
<pb n="KR2g0006_SBCK_001-9b"/>
　士年五十七葬祖墓西南生振<lb/>
四十代振唐懿宗咸通四年狀元及第除祕書省校<lb/>
書郎歷水部貟外郎實封百戸年七十四葬祖墓<lb/>
北生昭儉<lb/>
四十一代昭儉以任南陵縣尉授廣文愽士又兗州<lb/>
司馬賜緋除祕書郎累宰曲阜實封百縑年六十<lb/>
葬祖墓西生光嗣<lb/>
四十二代光嗣齋郎出身昭宗天祐中授泗水縣令<lb/>
陵廟主年四十二葬祖墓西北生仁玉<lb/>
四十三代仁玉字温如長七尺姿貌異常善六藝尤<lb/>
精春秋爲人嚴整臨事有斷九歳任曲阜縣主簿<lb/>
<pb n="KR2g0006_SBCK_001-10a"/>
兩考滿除令襲封文宣公後周太祖廣順二年幸<lb/>
儒廟及謁孔林召對數刻靣賜章服白金雜綵復<lb/>
授本縣令兼監察御史終於任所年四十五葬祖<lb/>
墓東贈至兵部尚書三子曰宜曰憲口勗<lb/>
四十四代宜字不疑㓜而聦晤　情典籍十歳能屬<lb/>
文加以厚重宏博未甞狎小兒曹十九舉進士未<lb/>
第然不惰其志而怠於學方謀再上俄鍾家禍哀<lb/>
毀聞於郷曲乾德間拜章闕下引家門故事特敕<lb/>
授曲阜縣主簿秩滿赴調授黃州軍州推官時方<lb/>
平吳地扼江岳咽喉乃至叅預兵機賛成時務皆<lb/>
頼於宜焉受代而歸太宗召見遷司農寺丞監星<lb/>
<pb n="KR2g0006_SBCK_001-10b"/>
　子鎮稅江左始平庶務不綱星子實江湖之㑹要<lb/>
　貨殖之都聚宜度其利害請營之爲軍朝議以爲<lb/>
　户口少且升爲縣遂命就宰之政成考績有稱轉<lb/>
　運使王明奏以言忠行篤不踰聖祖之規守法奉<lb/>
　公可稱明王之用伏望擢居朝列委以事權苟有<lb/>
　踈違臣甘連坐㝷入覲乃執所著文賦上覽之甚<lb/>
　嘉焉顧問孔氏歷丗之數具以實對上謂左右曰<lb/>
　家丗有如此者乎特遷賛善大夫襲封文宣公其<lb/>
　誥略云朕以　夫子之聖其道猶天睠彼裔孫宜<lb/>
　其嗣襲况聞爾服勤素業砥礪官常乃諭善於東<lb/>
　宫俾増榮於闕里勉遵家法以荷國恩通判髙密<lb/>
<pb n="KR2g0006_SBCK_001-11a"/>
　郡是時帝方命大將作恢敞儒宫命内侍髙品殿<lb/>
　直各一人内品二人監督功役告成立碑於廟以<lb/>
　紀其事宜上表進方物以稱謝詔荅曰素王之敎<lb/>
　歷代所尊當予治定之初特展崇修之典汝襲封<lb/>
　闕里就列周行䖍俻貢輸慶兹輪渙省聞嘉獎不<lb/>
　志於懷自髙密歸闕遷殿中丞遇北鄙不寜王師<lb/>
　問罪宜因督轄饋運臨含刃之急固守朴忠䧟於<lb/>
　邊境歳實雍熈三年也年四十六宜自爲政臨民<lb/>
　不喜刑法故綽綽有善人之譽復友愛於兄弟至<lb/>
　於飲膳不偕坐則未甞悅懌訓導諸子必委順而<lb/>
　言之喜怒不形於色閨門之内雍雍如也優㳺翰<lb/>
<pb n="KR2g0006_SBCK_001-11b"/>
墨其所著述多播誦人口有子三人長曰延丗次<lb/>
　曰延澤咸平三年進士登科次曰延渥因東封駕<lb/>
幸儒廟賜同學究出身<lb/>
四十五代延丗字茂先魁捂有大度博學善於吟詠<lb/>
雍熈三年因父没邊境特賜同學究出身授曲阜<lb/>
縣主簿秩滿授福州閩縣令後叅調授許州長葛<lb/>
縣令至道三年閏七月五日真宗諭宰臣曰　先<lb/>
　聖及十哲七十二賢宜令重加綵繪仍咨訪　宣<lb/>
　聖有何子孫吕端奏曰有嫡孫延丗見任許州長<lb/>
葛縣令詔與除曲阜一官使主祭祀是年九月戊<lb/>
寅以長葛縣令孔延丗爲曲阜縣令襲封文宣公<lb/>
<pb n="KR2g0006_SBCK_001-12a"/>
并賜九經太宗御書祭器加銀帛而遣之詔本路<lb/>
轉運使本州長史待文宣公以賔禮仍留三年十<lb/>
　一月内又准尚書劄子抽赴闕召上殿訪以家門<lb/>
故事授曲阜令封文宣公靣賜束帛中金器物及<lb/>
賜太宗御書并九經書乃重給祭器後卒於任所<lb/>
年三十八生聖佑<hi>長編家譜所載月日先後不同故兩存之</hi>
四十六代聖佑年十一景德四年八月十九日賜同<lb/>
學究出身大中祥符元年八月五日詔封祀日賜<lb/>
令衣緑次京官陪位　注初上謂宰相王旦等曰<lb/>
宣尼務聖佑止有出身未霑命服難列班次故<lb/>
命焉授奉禮郎㝷知曲阜縣令四年以聖<lb/>
<pb n="KR2g0006_SBCK_001-12b"/>
　大理評事掌本縣錢糓出納之務後爲光禄<lb/>
　天禧五年二月襲封文宣公知仙源縣事遷<lb/>
　大夫卒於家無嗣以親堂弟宗愿繼丗<lb/>
　宗愿字子莊贈諌議大夫延澤之子睦族和孝㓗<lb/>
　誠於祭祀寳元二年九月爲國子監主簿襲封文<lb/>
　宣公知仙源縣事兼管勾　文宣王廟仁宗至和<lb/>
　二年三月丁卯詔封　孔子後衍　聖公初太常<lb/>
　博士祖無擇言文宣王四十六代孫宗愿襲封<lb/>
　文宣公按前史　孔子之後襲封者在漢魏曰襃<lb/>
　成襃亭崇　聖在晉宋曰奉　聖後魏曰崇　聖<lb/>
　北齊曰㳟　聖後周及隋並封以鄒國唐初曰襃<lb/>
<pb n="KR2g0006_SBCK_001-13a"/>
　聖開元初追謚　孔子爲文宣王又以其後爲文<lb/>
　宣公然祖謚不可加後嗣乞詔有司更定美號仍<lb/>
　下兩制更封宗愿而令丗襲焉其制曰　孔子之<lb/>
　後以爵號襃顯丗丗不絶其來逺矣自漢元帝封<lb/>
　爵爲襃成君以奉其祀至平帝時均爲襃成侯始<lb/>
　追謚　孔子爲襃成宣尼公襃成其國也宣尼其<lb/>
　謚也公侯其爵也後之子孫雖更改而不一而不<lb/>
　失其義至唐開元中始追謚　孔子爲文宣而尊<lb/>
　以王爵封其嗣襃　聖侯爲嗣文宣公孔氏子孫<lb/>
　去國名而襲謚號禮之失也蓋由此始朕稽考前<lb/>
　訓愽採羣議皆謂宜去漢之舊革唐之失稽正<lb/>
<pb n="KR2g0006_SBCK_001-13b"/>
名方義為當朕念先帝崇尚儒術親祠闕里而始<lb/>
加至聖之號務極尊顯之意肆朕纂臨繼奉先志<lb/>
尊儒重道不敢失墜而正其後裔嗣襲之號不其<lb/>
重歟宜改　至聖文宣王四十六代孫宗愿爲衍<lb/>
聖公生若蒙<lb/>
四十七代若蒙字公明授仙源縣主簿襲封衍　聖<lb/>
公熈寜元年二月四日以若蒙爲沂州新太縣主<lb/>
簿襲封奉聖公生端友端操<lb/>
四十八代端友字子交白身授朝奉郎直祕書閣襲<lb/>
封衍　聖公管勾祀事誥曰　至聖文宣王四十<lb/>
八代孫端友自書契以還爵於朝者多矣未有傳<lb/>
<pb n="KR2g0006_SBCK_001-14a"/>
　世四十有八而不絶者也惟爾　文宣王之後次<lb/>
　當承襲宜錫文階并示寵渥徃加恪慎務保厥榮<lb/>
　　宣和三年十一月特轉通直郎除直秘閣賜緋章<lb/>
　　服仍許就任關陞以示崇奨誥曰先聖古今之師<lb/>
　　也由百世之後等百世之王殆未有能違之者朕<lb/>
　　旣法其言尊其道舉以爲治猶以爲未也又録其<lb/>
　後裔以褒大之爾　先聖之系效官東魯積有年<lb/>
　矣通籍金閨陞芸華閣以示崇奨汝尚勉哉<lb/>
　四十九代璠字文老端友弟端操之子廢齊阜昌二<lb/>
　　年𥙷迪功郎權襲封管勾祀事天眷三年卒年三<lb/>
　十八葬祖墓西南生拯及揔贈榮禄大夫<lb/>
<pb n="KR2g0006_SBCK_001-14b"/>
五十代拯字元濟璠之長子也<lb/>
金<lb/>
　熈宗皇統二年三月行省咨<lb/>
文宣王四十九代孫璠巳襲封未施行間身故令<lb/>
長男孔拯次當襲封照依天眷官制合除文林郎<lb/>
合封衍　聖公自古襲封不限年齒奏奉<lb/>
敕㫖准奏行時年七歲𥙷文林郎襲封衍　聖公<lb/>
管勾祀事終承直郎大定元年卒年二十六在祖<lb/>
　墓西南無嗣弟揔繼世<lb/>
揔字元㑹大定三年七月𥙷文林郎襲封衍　聖<lb/>
　公管勾祀事至二十一年十一月<lb/>
<pb n="KR2g0006_SBCK_001-15a"/>
　　世宗召赴<lb/>
　　闕下欲留任用力辭請專祀事於是特授曲阜縣<lb/>
　　令襲爵之後嚴緊祭祀敦睦親族一日即仰瞻<lb/>
　廟庭私自言曰生爲子孫而繆當嗣職坐觀隘陋<lb/>
　　寧不愧乎乃親率佃戸之東山採伐良材増崇林<lb/>
　廟尼山防山殿當廊廡五十餘楹明昌元年卒五<lb/>
　　十三贈光禄大夫葬　祖墓西南<hi>碑見碑文卷後</hi>昔年歷<lb/>
　　四十雖得數子不育一日夜夣異人衣冠偉然告<lb/>
　　曰今此非爾後丑年庚月丁日所生則真是爾子<lb/>
　矣當名元措後如其言遂以所告名之次子元紘<lb/>
　五十一代元措字夣得揔之長子年十一<lb/>
<pb n="KR2g0006_SBCK_001-15b"/>
　章宗明昌二年四月𥙷文林郎襲封衍　聖公管<lb/>
　勾祀事　特㫖令視四品其誥云　聖謨之大遺<lb/>
　範百王德祚所傳垂光千祀蓋立道以經世宜承<lb/>
　家之有人　文宣公五十一代孫元措秀阜衍祥<lb/>
　清洙流潤芝蘭異禀蔚爲宗黨之英詩禮舊聞蚤<lb/>
　服父兄之訓語年雖妙論徳巳成肆䟽世爵之封<lb/>
　仍換身章之數非獨増華於爾族固将振耀於斯<lb/>
　文勉嗣前修用光新命<lb/>
　三年四月奉　特㫖襲封衍　聖公孔元措然巳<lb/>
　令視四品其散官係八品仰超授中議大夫巳後<lb/>
　襲封並准此例明年超授中議大夫仍賜四品勲<lb/>
<pb n="KR2g0006_SBCK_001-16a"/>
　封其誥<lb/>
　夫子旣没千八百年後人相承五十一世自近古<lb/>
　以公其爵顧散階如彼其畢必也正名難扵仍舊<lb/>
　是以興百世之曠典峻五品之華資以爾有成人<lb/>
　之風繼将聖之後當余定格㑹爾䟽封噫廟貌存<lb/>
　焉克謹歲時之祀家聲乆矣無忘詩禮之傳學有<lb/>
　餘師善将終譽<lb/>
　明昌二年十一月二十三日<lb/>
　章宗親行郊禮召赴　闕侍　祠位在終獻之次<lb/>
　承安二年二月　勑襲封衍聖公年及十七兼<lb/>
　曲阜縣令仍世襲不得别行差占於是世襲曲阜<lb/>
<pb n="KR2g0006_SBCK_001-16b"/>
　令<lb/>
　宣宗貞祐二年　車駕廵幸汴京七月趨赴　闕<lb/>
　下時方丁母憂三年七月起復遥授東平府判官<lb/>
　𥘉有㫖授東平府判俟来春令尚書省奏若擬正<lb/>
　授是職縁目令多事之際未赴間恐曠廢本職事<lb/>
　務有無姑且遥授至春乃正授令徃管勾祀事兼<lb/>
　元措見丁毋憂有無特㤙起復於是遥授仍起復<lb/>
　焉十月二十五日　上曰東平府判元措與随<lb/>
　朝除授平章髙琪奏曰可有㫖𥘉與職事時　我<lb/>
　曽㝷思待與随朝職事来爲彖多勝奏　孔聖<lb/>
　墳塋見在河北若與本人随朝恐廢祭祀可與附<lb/>
<pb n="KR2g0006_SBCK_001-17a"/>
　近州府職事以此不得巳與了東平府判我思目<lb/>
　今土冠未寜若謂廢祭祀與河北職事儻因而𬒳<lb/>
　害却是絶了　聖人之後永廢了祭祀也如今與<lb/>
　随朝職事者遂授太常愽士其年實十一月二十<lb/>
　九日也興定三年秋滿復任四年七月二十三日<lb/>
　改行太常丞元光元年十一月授同知集賢院兼<lb/>
　行太常丞正大二年三月秋知集賢院兼行太常<lb/>
　丞四年秩滿復任六年十二月又任前職至天興<lb/>
　元年八月通歷三考九月一日改除遥授太定軍<lb/>
　節度使兗州管内觀察使兼行太常少卿天興二<lb/>
　年正月遷光禄大夫事改太常卿<lb/>
<pb n="KR2g0006_SBCK_001-17b"/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_002-1a"/>
孔氏祖庭廣記卷第二<lb/>
　　　　歷代崇奉詔文<lb/>
魏文帝黃初元年春正月詔<hi>備見碑文</hi>
宋文帝元嘉十九年十二月丙申詔曰胄子雖集學<lb/>
　業方興自微言泯絶逝將千載感事思人意有慨<lb/>
　然奉聖之胤可速議繼襲於　先廟地特爲營<lb/>
建依舊給祠直令四時饗祀闕里徃經寇亂黌學<lb/>
殘毀并下魯郡復修學舎採召生徒昔之賢哲及<lb/>
一介之善猶或衞其土壠禁其芻牧况<lb/>
尼父德表生民功被百代而墳塋荒蕪荆棘弗翦<lb/>
可蠲墓側數戸以掌洒掃魯郡上民孔景等五戸<lb/>
<pb n="KR2g0006_SBCK_002-1b"/>
居近　孔子墓側其課役以給洒掃并種松栢六<lb/>
　百株<lb/>
丗祖孝武皇帝孝建元年冬十月戊寅詔曰<lb/>
　仲尼體天降德維周興漢經緯三極冠冕百王爰<lb/>
自前代咸加褒𫐠典司失人用闕宗祀先朝逺存<lb/>
遺範有詔繕立丗故妨道事未克就國難頻深<lb/>
忠勇奮厲實慿聖義大教所敦永惟兼懷無志<lb/>
待旦可開建　廟制同諸侯之禮詳擇爽塏厚給<lb/>
　祭秩<lb/>
南齊丗祖永明七年二月巳丑詔曰<lb/>
　宣尼誕敷文德峻極自天發輝七代陶鈞萬品英<lb/>
<pb n="KR2g0006_SBCK_002-2a"/>
　風獨舉素王誰匹功隠於當年道深於日月感麟<lb/>
厭丗𬗟邈千祀川竭谷虚陵夷淵塞非但洙泗湮<lb/>
淪至乃饗甞乏主前王敬仰崇修寢廟歳月亟流<lb/>
鞠爲茂草今學斆興立實禀洪規撫事懷人彌増<lb/>
　欽屬可改築宗祊務在爽塏量給祭秩禮同諸侯<lb/>
奉聖之爵以時繼紹<lb/>
明帝永泰元年三月戊申詔曰<lb/>
仲尼明聖在躬允光上哲弘厥雅道大訓生民師<lb/>
範百王軌儀千載丗人斯仰忠孝攸出玄功濳被<lb/>
至德彌闡雖反𬒮遐曠而祧薦靡闕時祭舊品秩<lb/>
比諸侯頃歳以來祀典陵替俎豆寂寥牲奠莫舉<lb/>
<pb n="KR2g0006_SBCK_002-2b"/>
豈所以克昭大烈永隆風教者哉式循舊典詳復<lb/>
祭秩使牢餼備禮欽饗兼申<lb/>
梁敬皇帝太平二年春正月壬寅詔曰<lb/>
夫子降靈體喆經仁緯義允光素王載闡玄功仰<lb/>
　之者彌髙誨之者不倦立忠立孝德被烝民制禮<lb/>
作樂道冠群后雖泰山頽峻一簣不遺而泗水餘<lb/>
瀾千載猶在自國圖屯阻祧薦不修奉　聖之門<lb/>
胤嗣殱滅敬神之寢簠簋寂寥永言聲烈寔兼欽<lb/>
愴外可搜舉魯國之族以爲奉聖後并繕廟堂<lb/>
祗備祀典四時薦秩一皆遵舊<lb/>
東魏髙祖孝文皇帝延興二年春二月乙巳詔曰<lb/>
<pb n="KR2g0006_SBCK_002-3a"/>
　尼父禀達聖之姿體生知之量窮理盡性道光四<lb/>
海頃者淮徐未賔廟隔非所致令祠典頓寢禮<lb/>
章殄㓕遂使女巫妖覡淫進非禮殺生鼔舞倡優<lb/>
媟狎豈所以尊明神敬聖道者也自今已後有祭<lb/>
孔子廟制用酒脯而已不聽婦女合雜以祈非望<lb/>
之福犯者以違制論其公家有事如常犧牲粢盛<lb/>
　務盡豐㓗臨事致敬令肅如也<lb/>
周宣皇帝大象二年二月丁亥詔曰大德之後是稱<lb/>
　不絶功施於民義昭祀典<lb/>
孔子德惟藏徃道實生知以大聖之才屬大聖之<lb/>
運載弘儒業式次彞倫至如幽賛天人之理裁<lb/>
<pb n="KR2g0006_SBCK_002-3b"/>
成禮樂之務故作範百王垂風萬葉朕欽承寳<lb/>
曆服膺教義眷言洙泗懷道滋深而褒成啓號<lb/>
雖彰故實旌崇聖續猶有闕如可追封爲鄒國<lb/>
　公邑數淮舊并立後承襲别於京師置廟以時<lb/>
祭享<lb/>
陳後主至德三年十一月已未詔曰　宣尼誕膺上<lb/>
　哲體資至道祖述憲章之典竝天地而合德樂正<lb/>
　雅頌之奥與日月而偕明垂後昆之制範開生民<lb/>
　之耳目梁季湮微靈寢志處鞠爲茂草三十餘年<lb/>
　敬仰如在永惟愾息今雅道和熈由庚得所斷琴<lb/>
　故履零落不追閱笥開書無因循復外可詳之<lb/>
<pb n="KR2g0006_SBCK_002-4a"/>
禮典改築舊廟葯房榱棟咸使惟新芳蘩潔潦<lb/>
　以時饗奠<lb/>
隋煬帝大業四年冬十月丙午詔曰　先師尼父聖<lb/>
　德在躬誕發天縱之姿憲章文武之道命丗膺期<lb/>
藴兹素王而頽山之嘆忽踰於千祀至德之美不<lb/>
存於百代永惟懿範宜有褒崇可立　孔子後爲<lb/>
紹聖侯有司求其苗裔録以申上<lb/>
唐髙祖武德二年六月一日詔曰大德必祀義在方<lb/>
　冊逹人命丗流慶後昆爰始姬旦奥若　宣尼天<lb/>
姿叡哲四利之教歴代不刋三千之徒風流無歇<lb/>
惟兹二聖道濟生人尊禮不修孰明褒尚宜令有<lb/>
<pb n="KR2g0006_SBCK_002-4b"/>
司於國子學立周公　孔子廟各一所四時致祭<lb/>
仍愽求其後具以名聞詳考所宜當加爵土<lb/>
髙宗乾封元年封禪還途經曲阜親祠廟贈　先聖<lb/>
爲太師制<hi>備見碑文</hi>
玄宗開元二十七年八月二十三日詔曰弘我王化<lb/>
　在乎儒術能發此道啓迪含靈則生人以來未有<lb/>
如　孔子者也所謂自天攸縱將聖多能德配乾<lb/>
　坤身揭日月故能立天下之大本成天下之大經<lb/>
　美政教移風俗君君臣臣父父子子人到于今受<lb/>
　其賜不其猗歟嗚戯楚王莫封魯公不用俾大<lb/>
　大聖才列陪臣捿遲旅人固可知矣年祀寖逺<lb/>
<pb n="KR2g0006_SBCK_002-5a"/>
光靈益彰雖有褒稱而未爲崇峻不副於實人其<lb/>
謂何　夫子旣稱先聖可追謚爲文宣王令<lb/>
　三公持節冊命其後嗣褒　聖侯改封嗣文宣公<lb/>
昔周公南面　夫子西面坐仐位旣有殊豈宜依<lb/>
舊宜補其墜典永作成式其兩京國子監及天下<lb/>
諸州　夫子南面坐十哲等東西行列侍坐門人<lb/>
　三千見稱十哲包夫衆美實越等夷暢玄聖之風<lb/>
規發人倫之耳目並宜褒贈以寵賢明<lb/>
宋　眞宗大中祥符元年十月賜中書門下詔曰王<lb/>
者順考古道懋建大猷崇四術以化民昭宣教本<lb/>
緫百王而致治丕變人文方啓迪於素風思丕揚<lb/>
<pb n="KR2g0006_SBCK_002-5b"/>
於鴻烈　先聖文宣王道膺上聖體自生知以天<lb/>
縱之多能實人倫之先覺玄功侔乎簡易景鑠配<lb/>
乎貞明惟列辟以尊崇爲億載之師表肆朕寡昧<lb/>
欽承命暦曷甞不遵守彞訓保乂中區屬以祗<lb/>
若元付告成喬岳觀風廣魯之地飭駕數仞之墻<lb/>
躬謁遺祠𬗟懷遐躅仰明靈之如在肅奠獻以惟<lb/>
夤是用徵簡冊之文昭聦睿之德聿舉追榮之禮<lb/>
庶申嚴奉之心備物典章垂之不朽誕告多士昭<lb/>
示朕志宜追謚曰　玄聖文宣王<lb/>
是月二十七日詔曰朕以紀號岱宗觀風廣魯載懷<lb/>
先聖實主斯文矧　仲尼毓粹之區光靈可挹而<lb/>
<pb n="KR2g0006_SBCK_002-6a"/>
曲阜奉祠之地廟貌攸存將申欵謁之儀用表欽<lb/>
崇之至宜取十一月朔幸曲阜縣備禮躬謁<lb/>
十一月二日封　文宣王　父叔梁爲齊國公　母<lb/>
顔氏爲魯國太夫人制曰朕以祗陟岱宗親廵魯<lb/>
甸永懷先聖之德躬造闕里之庭奠獻周旋欽<lb/>
崇備至唯降靈之所自亦錫羡之有初像設具存<lb/>
名稱斯闕宜加追命以煥典章叔梁宜追封齊<lb/>
國公　顔氏宜進封魯國太夫人遣都管貟外郎<lb/>
王勵精䖍祭告又伯魚　母并官氏追封鄆國夫<lb/>
人制曰朕時行魯郡躬謁孔堂顧風教之所尊<lb/>
舉典章而旣渥眷惟令淑作合聖靈載稽簡冊之<lb/>
<pb n="KR2g0006_SBCK_002-6b"/>
文尚闕封崇之數屬兹咸秩特示追榮垂厥方來<lb/>
式昭遺範并官氏宜追封鄆國夫人仍令兗州<lb/>
遣官詣曲阜廟祭告<lb/>
二年勑曰國家尊崇師道啓迪化源眷惟鄒魯之邦<lb/>
　是曰詩書之國尼山在望靈宇増嚴朕登岱告成<lb/>
　回鑾欵謁期清風之益振舉縟禮以有加式咨誨<lb/>
誘之方更盡闡揚之旨宜以所賜太宗皇帝御製<lb/>
書與九經書并正義釋文及器物等並置於廟中<lb/>
書樓上收掌委本州長吏職官與本縣令佐等同<lb/>
　共撿校如有講說釋奠並須以時出納勿令損汚<lb/>
此勑文仍仰刋之于石昭示無窮<lb/>
<pb n="KR2g0006_SBCK_002-7a"/>
是年五月一日詔朕乃者封山禪祉昭列聖之鴻休<lb/>
崇徳報功廣百王之彞制洎言還於闕里遂躬謁<lb/>
於魯堂瞻河海之姿粹容穆若出洙泗之上髙風<lb/>
凛然舉茂典之有加期斯文之益振由是推恩丗<lb/>
胄併賜其寵榮祗事祠庭廣増其奉邑復念性<lb/>
與天道德冠生民議兹　先聖之名兾廣嚴師之<lb/>
禮兼朕親爲製賛以奉崇儒至於四科鉅賢竝<lb/>
超五等七十達者俱贈列侯仍命寀寮分紀遺烈<lb/>
式盡褒揚之旨庶資善誘之方宜令中書門下樞<lb/>
宻院三司使兩制尚書丞郎待制直館閣校理分<lb/>
撰賛以聞<lb/>
<pb n="KR2g0006_SBCK_002-7b"/>
</p>
<p>
孔氏祖庭廣記卷第二<lb/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_003-1a"/>
孔氏祖庭廣記卷第三<lb/>
　　　　　崇奉雜事<lb/>
魯哀公十七年立廟於舊宅守陵廟百户即闕里<lb/>
　先聖之故宅而　先聖立廟自此始也<lb/>
前漢元帝初元中下詔太師褒成君覇以所食邑八<lb/>
　百戸祀　先聖<lb/>
後漢靈帝光和元年二月始置鴻都門學畫　先聖<lb/>
　及七十二弟子像<lb/>
魏文帝黃𥘉元年令魯郡修起舊廟置吏卒百戸以<lb/>
守衞之又於其外廣為室宇以居學者<lb/>
宋孝武皇帝孝建元年十月詔建　仲尼廟制同諸<lb/>
<pb n="KR2g0006_SBCK_003-1b"/>
　侯之禮<lb/>
梁武帝天監四年六月立　先聖廟<lb/>
元帝𥘉爲荆州刺史起州學　宣尼廟置儒林叅軍<lb/>
　一人勸學從事二人生三十人加廩餼帝工書善<lb/>
　畫自圖畫　聖像爲之賛而書之時人謂之三絶<lb/>
後魏髙祖太和十三年立　先聖廟於京師<lb/>
陳後主至德三年十一月詔修復　先聖廟<lb/>
唐髙祖武德二年立　先聖廟於國子監<lb/>
太宗貞觀二年房玄齡建言周公仲尼皆聖人然釋<lb/>
　奠於學以夫子大業以前皆以　孔子爲<lb/>
　先聖以顔子爲先師别祀周公尊　孔子爲<lb/>
<pb n="KR2g0006_SBCK_003-2a"/>
　先聖以顔子爲配<lb/>
髙宗顯慶二年七月十一日太尉長孫無忌等議曰<lb/>
案新禮　孔子爲　先聖顔子爲先師又准貞觀<lb/>
　二十一年以　孔子爲　先聖更以左氏等二十<lb/>
　一人與顔子俱配　尼父於太學並爲先師今據<lb/>
　永徽令文改用周公爲先聖遂黜　孔子爲先師<lb/>
　顔子左氏爲從祀據漢魏以來取舎各異顔子<lb/>
夫子玄作先師　宣父周公迭爲　先聖求其節<lb/>
文遞有得失所以貞觀之末親降綸言依禮記之<lb/>
　明文酌成康之奥說正　夫子爲　先聖加衆儒<lb/>
爲先師永垂制於後昆革徃代之紕繆　仲尼生<lb/>
<pb n="KR2g0006_SBCK_003-2b"/>
衰周之末拯文喪之弊祖述唐舜憲章文武弘至<lb/>
教於六經闡儒風於千丗自漢以降奕葉封侯崇<lb/>
　奉其聖迄於今日胡可降兹上哲俯入先師今請<lb/>
　改令從詔於義爲允其周公仍依別禮配享武王<lb/>
　詔從之<lb/>
乾封元年皇太子弘請立　宣聖碑進表<hi>備見碑文</hi>
睿宗太極元年親製先聖賛曰猗歟夫子實有聖<lb/>
　德其道可尊其儀不忒刪詩定禮百王取則吾<lb/>
　豈匏瓜東西南北命刻于石<lb/>
玄宗開元二十七年詔追謚　孔子爲　文宣王仍<lb/>
　内出王者衮冕之服以衣之甞作詩云夫子何爲<lb/>
<pb n="KR2g0006_SBCK_003-3a"/>
者捿捿一代中地鄰鄒氏宅住近魯王宫嘆鳯嗟<lb/>
時否傷麟怨道窮今看兩楹奠當與夢相同<lb/>
宣宗大中五年國子祭酒馮審奏　文宣王廟始太<lb/>
宗立之睿宗書額武后竊政之日題大周二字請<lb/>
削去從之<lb/>
宣宗置右宫城承慶門其内曰承慶殿百福殿之西<lb/>
有内　孔子廟<lb/>
宋太祖建隆三年詔　文宣王廟宜准儀制令立<lb/>
㦸一十六枝撰　宣聖賛曰王澤下衰文武將墜<lb/>
尼父挺生河海摽異祖述唐舜有德無位哲人其<lb/>
萎鳯鳥不至<lb/>
<pb n="KR2g0006_SBCK_003-3b"/>
四年四月駕幸文宣王廟閱土木之功<lb/>
太宗太平興國八年御便殿顧謂近侍曰朕嗣位以<lb/>
來咸秩無文遍修群祀惟魯之夫子廟堂未加<lb/>
營葺闕孰甚焉乃詔大將作恢敞儒宫命内侍<lb/>
髙品殿直各一人内品二人監督工役告成以紀<lb/>
其事<lb/>
大中祥符元年十一月遣吏部尚書張齊賢以太牢<lb/>
祭文宣王及十哲七十二賢鄒邑孔大夫<lb/>
宣尼　母顔氏諸從祀先儒又賜御製書賛若夫<lb/>
撿玉尼山回輿闕里𬗟懷于先聖躬謁于嚴祠<lb/>
　以爲易俗化民旣仰師于彞訓宗儒重道宜益<lb/>
<pb n="KR2g0006_SBCK_003-4a"/>
峻於徽章増薦崇名聿陳明祀思形容於聖德爰<lb/>
刻鏤於斯文賛曰立言不朽垂教無疆昭然令德<lb/>
偉哉素王人倫之表帝道之綱厥功實懋其用允<lb/>
臧升中旣畢茂典載揚洪名有赫懿範彌彰命御<lb/>
書院模勒刻石及賜兗州曲阜縣廟九經書䟽釋<lb/>
文三史各一部令本州選儒生講說又賜太宗御<lb/>
製書百五十卷及銀器八百兩仍以經傳賜兗州<lb/>
二年遣入内内侍省殿頭張文質賷勑太宗皇帝御<lb/>
製書百五十七軸并内降金鍍器物九經三史及<lb/>
䟽釋文及昨赴　文宣王廟祭祀器物金鍍銀香<lb/>
爐香盒并香藥緋羅銷金帕黃複等其賜書仍令<lb/>
<pb n="KR2g0006_SBCK_003-4b"/>
本州選儒生講說<lb/>
二年賜曲阜縣廟桓圭一從上公之制冕九旒服九<lb/>
章<lb/>
三年六月入内供奉官周懷政等言曲阜縣廟碑并<lb/>
　石壁磨礲就望以御製賛并羣臣所撰賛刻<lb/>
　於壁從之<lb/>
眞宗天僖二年五月勑委本州於本城内選差兵士<lb/>
　四十人貟寮一名於本廟廵宿守把防䕶官物并<lb/>
　委轉運司於轄下州軍有衣甲器械處約度合<lb/>
　消分數支與本廟<lb/>
互年命轉運司支破官錢差撥兵士工匠修完本廟<lb/>
<pb n="KR2g0006_SBCK_003-5a"/>
　及於　夫子之後選差朝官一人監督工役是時<lb/>
傅大父中憲方任太常博士被選因乞封禪行闕<lb/>
　餘材皆橡樟楩梓之屬自是殿宇益加洪麗<lb/>
仁宗𥘉即位首崇儒術車駕幸國子監奠謁　先聖<lb/>
　退閱七十二賢賛觀東序及禮器<lb/>
慶暦八年四十五代孫彦輔爲曲阜宰被旨監修<lb/>
　祖廟奉安齊國公像尚循舊衣卿服乞正公命<lb/>
　九章之服　魯國太夫人與齊國公同殿乞遷<lb/>
　於後殿奉安累賜三聖御製九經三史而無諸<lb/>
　般書籍乞賜全監書並從之仍命弟子以下禮數<lb/>
未備並依禮圖改正以稱崇儒之意<lb/>
<pb n="KR2g0006_SBCK_003-5b"/>
嘉祐六年賜御飛白書殿榜并金字篆廟牌至廟<lb/>
　日設祭奉安仍賜御製祭文曰維嘉祐六年歳<lb/>
次辛丑三月甲申朔十九日壬寅皇帝<hi>御名</hi>謹遣兖<lb/>
州通判田洵敢昭薦於　至聖文宣王惟王淵聖<lb/>
難明誠明易稟敷厥雅道大闡斯文生民以來至<lb/>
德莫二教行萬丗儀比一王闕里之居祠宇惟煥<lb/>
　遐瞻墻仞逖仰門扉奮于飛染之蹤新兹摽榜<lb/>
　之制命工庀事推䇿㳙辰敢議形容蓋申崇奉仰<lb/>
　惟降格遥兾鑒觀尚饗帝𥘉冩牌巾櫛而書其<lb/>
尊崇聖道如此是時傳先公文清先生宰郷邑<lb/>
　因進詩百韻稱謝轉運使秘閣校理張師中亦<lb/>
<pb n="KR2g0006_SBCK_003-6a"/>
進寳奎耀文歌降詔獎諭<lb/>
神宗元豐元年十月詔兗州常以省錢修葺宣聖<lb/>
祠廟先是州縣憚於申請廟久不修榱棟傾落人<lb/>
不堪憂至是始獲完葺祠宇一新以省錢修遂爲<lb/>
定制<lb/>
五年十一月賜度牒三十本給兗州修　先聖廟及<lb/>
於本路差雜役兵士工匠運司奏四十七代孫沂<lb/>
州新太縣令若升監修<lb/>
七年五月詔自今春秋釋奠以鄒國公孟子配食<lb/>
文宣王設位於兗國公之次荀况楊雄韓愈以丗<lb/>
次從祀於二十一賢之閒並封伯爵<lb/>
<pb n="KR2g0006_SBCK_003-6b"/>
准元祐元年十月十五日勑中散大夫鴻臚卿孔宗<lb/>
翰奏今有管見雖干臣本家之事上繫朝廷典<lb/>
禮開陳如後<lb/>
一臣伏見先臣　孔子之後丗襲封爵一人自西漢<lb/>
　以來有褒成侯之國魏晉以降又有奉　聖崇<lb/>
聖恭聖之號其名不一皆有實封或以百縑奉祀<lb/>
聖朝祖宗以來益加崇奉眞宗東封禮畢親謁儒<lb/>
廟眷遇隆厚恩禮備至貴道之美冠映古今然<lb/>
　名有未立必待聖朝而正之蓋襲封䟽爵本爲侍<lb/>
　祠今乃兼領他官不在故郡且承襲之人皆取嫡<lb/>
　長父死子封不必有德朝廷旣許居外何能更戀<lb/>
<pb n="KR2g0006_SBCK_003-7a"/>
祖堂以至於法度不修庭宇頽弊恬不爲怪魯人<lb/>
傷之欲乞特下有司講求古今典禮議其所宜今<lb/>
後不使襲封之人兼領他職乃乞别立請俸終身<lb/>
使在郷里如此則知其不可輕去必能嚴㓗祭祀<lb/>
敦睦親族上以禆聖朝風化之美下以爲衰宗家<lb/>
丗之幸<lb/>
又臣寮上言切以魯中　孔子廟貌國家之所常敬<lb/>
然而錫田之數不足以賙族人襲封雖存未免事<lb/>
奔走甚非所以尊崇之意也方朝廷日新盛德推<lb/>
獎名教仰惟先聖宜極尊崇伏望聖慈明詔有<lb/>
司講求典禮増錫土田之數别異丗襲之人使天<lb/>
<pb n="KR2g0006_SBCK_003-7b"/>
下四方知朝廷尊崇之意而於聖化豈小𥙷哉伏<lb/>
候勑旨奉旨令禮部太常寺同共詳定聞奏付禮<lb/>
部施行本部看詳前代典故自漢魏以來莫不封<lb/>
孔子之後優賜田邑然未甞明立制度故承祀之<lb/>
禮有時而盛衰國家褒崇先聖日益隆厚眞宗<lb/>
甞賜經史於其家使兗州擇儒生講授有以見祖<lb/>
宗尊奉聖祀度越前代今衆官叅議合依所請<lb/>
釐定典禮命官以司其用度立學以訓其子孫則<lb/>
朝廷崇儒貴道之本厚矣㐲候勑旨<lb/>
一合襲封人與除已有料錢寄禄官<hi>如已係幕職州縣官即与改合入官</hi>
專以奉先聖祠事爲職添支供給隨本資考毎<lb/>
<pb n="KR2g0006_SBCK_003-8a"/>
　三年理爲一任用本路及本州按察官薦舉依吏<lb/>
　部格關陞資任如朝廷非次擢用許依舊帶公爵<lb/>
　出令以次合襲封人權主祀事<lb/>
一添賜田一百大頃使其家依郷原例自召人戸耕<lb/>
種更不用職田制㩧之法<lb/>
一依舊法添差廟戸五十人看林戸五人並依役人<lb/>
法<lb/>
一差剰貟每一番十人充衍　聖公白直<lb/>
一賜田所入除供祭祀外修立則例置籍出納均贍<lb/>
族人仍委本縣官一貟與衍聖公同簽書管勾<lb/>
一賜監書一本置教授官一貟於舉到學官人内差<lb/>
<pb n="KR2g0006_SBCK_003-8b"/>
或委本路監司保舉有行義人充令教諭本家子<lb/>
弟内舉人依本州學生例與供給如鄰近郷人願<lb/>
從學聽<lb/>
一衍　聖公毎遇親祠大禮及冬正朝㑹許赴闕陪<lb/>
位<lb/>
一改衍　聖公爲奉聖公仍刪定家祭冕服制度<lb/>
頒降俾遵奉施行<lb/>
一白身合襲封奉聖公者與除承奉郎<lb/>
三省同奉旨並依所奏施行勑如右牒到奉行<lb/>
　　　　崇寧二年五月朔四十七代嗣孫奉議<lb/>
　　　　郎專主奉先聖祠事襲封奉<lb/>
<pb n="KR2g0006_SBCK_003-9a"/>
　　　　　聖公若虚謹續録<lb/>
叔祖父昔年編此旣成欲鏤板藏於　祖庭值建炎<lb/>
　之事廟宇與書籍俱爲灰燼後二十餘年或見於<lb/>
士大夫家皆無完本甚可惜瓌宣和閒甞預撿討<lb/>
輒因公暇考諸傳記證以舊聞重加編次僅成完<lb/>
書比之舊本又取其事繫於　先聖而非<lb/>
祖庭者及以<lb/>
聖朝皆纂集而附益之遂鏤板流傳非特成叔<lb/>
祖父之志將使歴代尊師重道優異之典昭昭可<lb/>
見不其韙歟正隆元年丙子歳五月甲午初一日<lb/>
辛丑朔四十九代孫<hi>瓌</hi>謹識<hi>已上三欵係舊文相續</hi>
<pb n="KR2g0006_SBCK_003-9b"/>
哲宗紹聖三年勑轉運司支係省錢三千貫修完<lb/>
本廟奏委四十七代孫宣德郎襲封奉　聖公若<lb/>
蒙監修<lb/>
崇寧四年八月詔太常寺考正　文宣王廟像冠服<lb/>
制度用王冕十二旒衮服九章畫圖鏤板印賜仍<lb/>
頒降天下州縣學咸使依圖改正歴代以　先聖<lb/>
與門人同服衮冕至是始服王者之服從國子司<lb/>
業蔣靖之請也<lb/>
大觀元年十二月詔立賞錢十貫禁採折林木許人<lb/>
　告捉<lb/>
四年閠八月詔兗州改定瑕縣龔縣<hi>舊瑕土縣龔土縣祀孔子名故改焉</hi>
<pb n="KR2g0006_SBCK_003-10a"/>
政和元年奉旨　至聖文宣王改執鎮圭其廟舊立<lb/>
　十六㦸今立二十四㦸又曽參等所封侯爵與<lb/>
　宣聖名同甚失弟子尊師之禮改封者八人又旨<lb/>
孔子弟子河内公等賛文并所封名犯　宣聖名<lb/>
處並行改撰及改封又令運司於係省錢内應副<lb/>
修完本廟及於本路諸州軍差雜役兵士工匠和<lb/>
雇百姓修造委四十八代孫承奉郎襲封衍<lb/>
聖公<hi>端友</hi>監修<lb/>
四年命後苑作製造御前生活所造牌御書曰大成<lb/>
殿頒降本廟從四十七代孫文林郎舒州司戸曹<lb/>
事<hi>若谷</hi>之請也又太學辟雍　先聖殿皆御書又<lb/>
<pb n="KR2g0006_SBCK_003-10b"/>
襲封衍　聖公奏朝廷稽考三代制禮作樂乞頒<lb/>
降大樂許内外族人及縣學生咸使隷習并乞降<lb/>
禮器以備釋奠及家祭使用至六年五月差四十<lb/>
　七代孫宣教郎<hi>若谷</hi>押賜堂上正聲大樂一副禮<lb/>
　器一副<lb/>
宣和四年詔修太學　宣聖殿賜御製書賛云太學<lb/>
　教飬多士嚴奉先聖殿室滋圯作而新之命駕<lb/>
奠謁系之以賛曰厥初生民自天有造百丗之師<lb/>
　立人之道有彞有倫垂丗立教爰集大成千古允<lb/>
　蹈乃嚴斯所乃瞻斯宫瞻彼德容云孰不崇命刻<lb/>
　石於太學昭示無窮<lb/>
<pb n="KR2g0006_SBCK_003-11a"/>
金<lb/>
　天㑹五年<lb/>
睿宗爲右副元帥駐燕京雖戎馬未息首建　太學<lb/>
　脩國子監<lb/>
七年大軍入山東兗州堅壁而守是時<lb/>
睿宗爲都元帥次城下諭以禍福戒軍士以<lb/>
　夫子所生之地不得剽奪十八日撫定退師十九<lb/>
　日命曲阜知縣衡雄與縣吏等引詣　宣聖廟旣<lb/>
　至廟庭以建炎群寇之火皆爲灰燼而殿火猶未<lb/>
息<lb/>
　元帥乃登杏壇望殿火奠拜訖詣　聖林時有軍<lb/>
<pb n="KR2g0006_SBCK_003-11b"/>
人發掘二代泗水侯墓方深六尺餘又伐破四十<lb/>
　六代孫宋刑部侍郎墓<lb/>
　元帥親見遽命執縛乃奠拜先聖陵下周覽<lb/>
　久之以伐墓十二人隨行至廟南十餘里盡殺之<lb/>
熈宗皇綂二年禁官私占　先聖廟者載於制<lb/>
條爲不刋之典又勑行臺支撥錢一萬四千餘貫<lb/>
修宣聖殿仍委四十九代孫曲阜縣主簿<hi>瓌</hi>監<lb/>
督工役皆從權襲封<hi>端稟</hi>之請也<lb/>
四年行省支降錢一萬四千五百貫筏南京八作司<lb/>
　見材修完本廟刱蓋大成殿至正隆二年以羡錢<lb/>
修兩廊及　齊國公殿<lb/>
<pb n="KR2g0006_SBCK_003-12a"/>
天德初定禮儀凡職官到任謁廟先詣　宣聖廟奠<lb/>
拜訖方許詣以次神廟於是著之甲令<lb/>
正隆五年二月一日都省批隨處　宣聖廟宇多有<lb/>
損壞官司不用心提點修完致有如此委隨路轉<lb/>
運司佐貳或幕官一貟專一管句遇有損壊即便<lb/>
撿修<lb/>
出宗大定十四年正月十六日國子監起請<lb/>
　孔子廟大成殿　聖像冠十二旒服十二章兗國<lb/>
　公像冠九旒服九章撿到唐郊祀録開元二十七<lb/>
年八月詔追謚　孔子爲　文宣王仍内出王者<lb/>
衮冕之服以衣之按周禮王者之服衮冕十有二<lb/>
<pb n="KR2g0006_SBCK_003-12b"/>
旒其服十有二章諸公之繅斿九就今　文宣王<lb/>
冠服已依典故其兗國公鄒國公一體粧塑九章<lb/>
服擬遷鄒國公像於　宣聖之右與兗國公相對<lb/>
淮上冠服粧塑<hi>宋崇寜四年賜二旒服九章孔子冠服冠十</hi>
<hi>故金所賜章數於禮爲備</hi>
十八年以皇綂修廟羡錢付本廟修　鄆國夫人殿<lb/>
　是年給降襲封衍　聖公印<lb/>
二十一年召襲封衍　聖公揔赴<lb/>
闕奉<lb/>
勑旨特授曲阜縣令<lb/>
二十二年十二月十三日　奏立　宣聖廟碑<lb/>
<pb n="KR2g0006_SBCK_003-13a"/>
章宗明昌元年三月奉<lb/>
特旨比聞曲阜縣　孔聖廟興蓋多年門廡位次<lb/>
　阨陋損壊差彼處官提控修𥙷所用錢於　東嶽<lb/>
香錢内支如已後更有損壞委本縣逐旋申部支<lb/>
錢修𥙷續奉<lb/>
特旨　夫子廟以係省錢修蓋又降到錢八萬三<lb/>
千貫有竒修建樓殿廊廡等四百餘間仍設廟學<lb/>
教授六月十三日有司以<lb/>
特旨修蓋　宣聖廟宇令本廟具隨代支給地土<lb/>
増損數目本廟言舊有賜田二百大頃因值兵火<lb/>
除見在外不知下落四十八大頃八十六畝巳申<lb/>
<pb n="KR2g0006_SBCK_003-13b"/>
　上司後承戸部符於徐州豐縣區村張村新村潘<lb/>
村李村慕義六處貼撥數足計准今時官畝一百<lb/>
　二十三頃二畝一分五厘七毫泰和六年五月二<lb/>
　十四日給到按察轉運司慿驗所得物並入祭祀<lb/>
庫衍　聖公掌其出納<lb/>
是年七月尚書省令置下馬牌於廟門首<lb/>
　　　　　四年歳次癸丑十一月十有一日四十<lb/>
　　　　　九代孫省差權襲封管句祀事<hi>璪</hi>謹續<lb/>
　　　　　録<lb/>
是年提刑司降到尚書禮部符該<lb/>
　奏行條理節文刺史州巳上無　宣聖廟處許依<lb/>
<pb n="KR2g0006_SBCK_003-14a"/>
自來刱行起蓋舊有廟處若有損壞亦許修完今<lb/>
　縁隨處廟學官司多不爲意以致傾壞兼照得明<lb/>
　昌三年七月再定<lb/>
奏行提刑司條理内該<lb/>
委提刑司勉勵學校宣明教化若廟宇傾頽學舎<lb/>
弊壞即生貟何以勉勵恐無以<lb/>
　上副興崇學校之意行下各路運司照驗依應施<lb/>
行如廟學有損壞去處支贍學錢修完如不足或<lb/>
全闕據合用錢數疾速行移本運司關支省錢應<lb/>
副修完無得䟽駮<lb/>
五年修廟功畢羡錢一萬四千有竒申乞回納奉<lb/>
<pb n="KR2g0006_SBCK_003-14b"/>
特旨別置事産爲巳久添修之用置到地六十大<lb/>
　頃房屋四百餘閒俱隷曲阜悉蠲稅力所收入縣<lb/>
倉庫衍聖公與縣次官同掌出納<lb/>
是年修廟功畢兗州節判張彀以尼山　先聖所生<lb/>
　之地廟宇頽毀幾盡遂聞于<lb/>
　上於是出羡錢四千有竒以曲阜簿劉燁奉符氶<lb/>
郭仲容奉符令劉格監修踰年告成惟正殿雖加<lb/>
修葺而舊制卑陋有所未稱崇慶元年孟春亦新<lb/>
　作之工畢於貞祐元年之季秋其錢稱巳費之數<lb/>
六年勑翰林學士党懷英撰修廟碑文及書丹篆額<lb/>
<hi>文見碑門</hi>
<pb n="KR2g0006_SBCK_003-15a"/>
是年有司講定儀禮撿舉唐開元禮褒　聖侯位於<lb/>
　文官三品之下禮閣新編元祐閒襲封奉　聖公<lb/>
　開寳禮在寺監長官之下别作一班今儀亦列於<lb/>
　寺監長官之下<lb/>
七年十一月承省部符廟學生移籍太學同品子例<lb/>
承安元年十二月一日降襲封四品印記<lb/>
五年正月奉<lb/>
特旨襲封衍聖公兼丗襲曲阜縣令五年内祀<lb/>
　事不闕縣事修舉特轉官一階<lb/>
泰和元年二月十日有司以　先聖廟東南冸宫地<lb/>
　六十四畝一分二厘以充釋奠之費<lb/>
<pb n="KR2g0006_SBCK_003-15b"/>
是年十一月二十四日行山東路尚書六部申明條<lb/>
挌云襲封衍聖公止合管句祭祀兼縣事自餘<lb/>
　軍儲等務皆次官掌之<lb/>
大安元年十月八日兗州下曲阜縣襲封衍　聖公<lb/>
　明有　條理管句祀事兼縣事外不得别行差占<lb/>
　亦不合廵捕螟蝗若已後但有横泛差遣有妨祀<lb/>
事逐旋申覆<lb/>
宣宗興定四年十一月十七日京師完中城遷立<lb/>
　宣聖廟尚書省委襲封衍　聖公以董其<lb/>
　役未幾告成廟宇廊廡講堂學舎煥然一新導<lb/>
蔡水以圜其廟取辟水之制云<lb/>
<pb n="KR2g0006_SBCK_003-16a"/>
元光二年襲封衍　聖公元措時任同知集賢院事<lb/>
申請詳定侍　朝班次禮官議依前代典故當視<lb/>
襲封衍　聖公四品職班寺監長官之下<lb/>
孔氏祖庭廣記卷第三<lb/>
<pb n="KR2g0006_SBCK_003-16b"/>
<pb n="KR2g0006_SBCK_003-16b"/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_004-1a"/>
孔氏祖庭廣記卷第四<lb/>
　　　　　林廟親祠<lb/>
前漢髙祖十二年十二月自淮南還過魯以太牢祠<lb/>
　孔子諸侯卿相至則先謁然後從政<lb/>
後漢明帝永平十五年三月幸　孔子宅祠　孔子<lb/>
　及七十二弟子作六代樂帝親御講堂命皇太子<lb/>
諸王說經<lb/>
孝章皇帝元和二年二月東廵守幸魯以太牢祠孔<lb/>
子<lb/>
安帝延光三年三月戊戌祀　孔子及七十二弟子<lb/>
於闕里<lb/>
<pb n="KR2g0006_SBCK_004-1b"/>
魏髙祖孝文皇帝太和十九年夏四月庚申幸魯城<lb/>
親祀　孔子廟命兗州爲　孔子起園栢修飾墳<lb/>
壠更建碑銘襃揚　聖德<lb/>
唐髙宗乾封元年封禪還京途經曲阜親幸祠廟追<lb/>
村　先聖爲太師其廟宇制度卑陋宜加修造仍<lb/>
令三品一人以太牢致祭<lb/>
後周髙祖廣順二年親征慕容超至兗州城將破夜<lb/>
半夢一人狀甚魁異𬒳王者服謂髙祖曰陛下明<lb/>
　日當得城及覺天猶未曉髙祖私自喜曰夢兆如<lb/>
此可不務乎因躬督將士戮力攻城至午而城果<lb/>
　䧟車駕旣入有司請從王方鳴鞘而進因取別巷<lb/>
<pb n="KR2g0006_SBCK_004-2a"/>
轉數曲偶過　夫子廟帝意豁然謂近侍曰寡人<lb/>
所夢殆　夫子乎不然何取路於此因駐蹕升堂<lb/>
瞻禮　聖像一如夢中所見髙祖大喜因叩頭再<lb/>
拜近臣或謂天子不當拜異丗陪臣髙祖曰　夫<lb/>
　子聖人也百王取則而又以夢告寡人得非　夫<lb/>
　子幽賛所及耶安得不拜因幸闕里復再拜及留<lb/>
所奠酒器銀爐等於廟及幸孔林又拜之及勑兗<lb/>
州修葺祠廟林禁樵採<lb/>
宋真宗大中祥符元年十月二十七日勑告報皇<lb/>
帝封禪畢駕至兗州曲阜縣謁　先聖廟其文宣<lb/>
公伯叔兄弟子姪並許陪位取十一月一日幸曲<lb/>
<pb n="KR2g0006_SBCK_004-2b"/>
　阜縣俻禮躬謁是日廟内外設黃麾仗帝服鞾𫀆<lb/>
　行酌獻之禮宰臣親王而下文武百官各立班於<lb/>
　殿庭孔氏家族並陪位初有司定儀當肅揖帝特<lb/>
　再拜以伸崇奉之意百官皆拜又幸叔梁大夫堂<lb/>
　命刑部尚書温仲舒等分奠七十二子先儒帝歛<lb/>
　祍北面式瞻粹容仍頋廟制度嘉嘆乆之立殿之<lb/>
　西次召孔氏子孫撫諭周至復幸孔林以樹木擁<lb/>
　道降輿乗馬至　文宣王墓奠拜詔加謚曰玄<lb/>
　聖文宣王祝文進署仍修葺祠宇給近便十户<lb/>
　奉塋廟又詔以御香一合并爐及親奠祭器留於<lb/>
　廟中翌日又遣吏部尚書張齊賢等以太牢致祭<lb/>
<pb n="KR2g0006_SBCK_004-3a"/>
　賜其家錢三十萬帛三百匹孔氏子孫賜官各有<lb/>
　差以四十六丗孫同學究岀身及許造酒以奉祭<lb/>
　祀　大中祥符二年八月詔車駕幸曲阜縣謁<lb/>
　文宣王廟日扈從臣僚竝於廟内立石刻名<lb/>
　　　　　學廟親祠<hi>皇太子附</hi>
東晉元帝太興二年皇太子講論語通釋奠於　先<lb/>
聖<lb/>
成帝咸康元年二月甲子親釋奠<lb/>
穆帝升平元年帝講孝經通釋奠如故事權以中堂<lb/>
<pb n="KR2g0006_SBCK_004-3b"/>
爲太學<lb/>
孝武帝寧康三年十二月癸巳帝釋奠於中堂以顔<lb/>
　子配<lb/>
前秦符堅行禮於辟雍祀　先師孔子其太子及公<lb/>
侯卿大夫之元子皆束脩釋奠焉<lb/>
宋丗祖孝武皇帝孝建元年冬十月戊寅詔開建<lb/>
　仲尼廟同諸侯之禮詳擇爽塏厚給祭秩<lb/>
後魏太祖天興四年二月命樂師入學習儛釋奠於<lb/>
先聖先師<lb/>
丗祖大武皇帝始光三年二月起太學于城東祀<lb/>
　先聖以顔子配又太平真君十一年車駕南伐至<lb/>
<pb n="KR2g0006_SBCK_004-4a"/>
　鄒山以太牢祀　先聖<lb/>
孝明帝正光二年二月幸國子學講孝經三月幸國<lb/>
　子學祠　孔子以顔子配<lb/>
後周宣帝大象二年二月丁巳帝幸露門學行釋奠<lb/>
　之禮<lb/>
二年三月丁亥詔曰<hi>見詔文門類</hi>可追封　孔子爲鄒國<lb/>
公别於京師置廟以時祭享<lb/>
陳宣帝太建三年秋八月辛丑皇太子親釋奠於太<lb/>
學祭酒以下賚帛各有差<lb/>
陳後主至德三年十一月辛丑釋奠於　先師禮畢<lb/>
　設金石之樂㑹宴王公卿士<lb/>
<pb n="KR2g0006_SBCK_004-4b"/>
唐髙祖武德三年六月一日詔令有司於國子學立<lb/>
孔子廟一所四時致祭<lb/>
七年二月十七日幸國子學親臨釋奠<lb/>
太宗貞觀十四年二月十日釋奠於國子學詔祭酒<lb/>
孔頴逹講孝經畢上釋奠頌有詔襃羙<lb/>
二十年二月詔皇太子於國學釋奠於　先聖先師<lb/>
皇太子爲初獻國子祭酒張復胤爲亞獻光州刺<lb/>
史攝司業趙弘智爲終獻旣而就講弘智談孝經<lb/>
忠臣孝子之義右庶子許敬宗上四言詩以美其<lb/>
事<lb/>
玄宗開元二十八年二月五日勑　文宣王廟春秋<lb/>
<pb n="KR2g0006_SBCK_004-5a"/>
釋奠宜令三公行禮著之常式二十日國子祭酒<lb/>
劉瑗奏准故事釋奠之日羣官道俗皆合赴監觀<lb/>
禮請依故事著之常式制可<lb/>
髙宗緫章元年二月二十九日皇太子弘釋奠於太<lb/>
學<lb/>
永隆二年二月丙午皇太子親行釋奠禮<lb/>
開曜元年二月十九日皇太子釋奠於國學<lb/>
中宗景隆二年七月皇太子親釋奠於國學<lb/>
睿宗太極元年二月二十八日皇太子親釋奠開講<lb/>
筵<lb/>
宋太宗端拱元年八月庚辰車駕幸國子學謁<lb/>
<pb n="KR2g0006_SBCK_004-5b"/>
文宣王禮畢升輦將出西門顧坐講左右博士李<lb/>
覺方聚徒講書上即召覺令對御講曰陛下六飛<lb/>
在御臣何敢輒陞髙坐上因降輦命有司張帝幕<lb/>
設别坐詔覺講周易之泰卦從臣皆列坐覺乃述<lb/>
　天地感通君臣相應之旨上甚悅賜帛百疋<lb/>
淳化元年十一月幸國子監奠謁　先聖<lb/>
真宗咸平二年七月幸國學奠謁　宣聖<lb/>
大中祥符七年五月王旦言請用先天節禮畢詣<lb/>
　至聖文宣王廟行禮望下禮官叅酌儀制<lb/>
仁宗慶曆四年五月幸國子學謁　先聖特再拜<lb/>
天聖二年八月已卯幸國子監謁　至聖文宣王其<lb/>
<pb n="KR2g0006_SBCK_004-6a"/>
後再幸有司言舊儀肅揖而特再拜<lb/>
哲宗元祐元年幸國子監謁至聖文宣王行釋奠禮<lb/>
　一獻再拜<lb/>
宣和四年三月二日車駕幸太學奠謁<lb/>
金<lb/>
熈宗皇綂元年二月戊午日<lb/>
帝謁文宣王廟奠祭北靣再拜謂儒臣曰爲善<lb/>
　不可不勉　孔子雖無位以其道可尊使萬丗髙<lb/>
　仰如此<lb/>
章宗明昌四年八月丙午　諭旨宣徽院曰明<lb/>
　日親釋奠有司擬肅揖朕以　宣聖萬丗帝王之<lb/>
<pb n="KR2g0006_SBCK_004-6b"/>
師恐汝等未諭可備拜䄄朕將拜焉<lb/>
　丁未　上詣　文宣王廟行釋奠之禮北靣再拜<lb/>
親王百僚及六學生貟陪拜詔從祀官分奠七十<lb/>
　二弟子<lb/>
　初議定<lb/>
　上親奠謁不宜用牲牢旣而禮官云籩豆脯醢之<lb/>
數旣係中祀若止用二籩二豆似太踈簡禮體未<lb/>
稱擬全用十籩十豆於是備數<lb/>
孔氏祖庭廣記卷第四<lb/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_005-1a"/>
孔氏祖庭廣記卷第五<lb/>
　　　　　歷代崇重<lb/>
前漢元帝初元中下詔太師褒成君霸以所食邑八<lb/>
　百户祀　先聖<lb/>
後漢光武建武五年破董憲還幸魯使大司空祀<lb/>
　先聖<lb/>
桓帝元嘉三年二月司徒吴雄等奏請孔子廟置<lb/>
　百户卒史一人掌領禮器春秋饗禮出王家錢給<lb/>
　大酒直河南尹給牛羊豕各一大司農給米太常<lb/>
　丞監祠詔可其請<lb/>
魏志齊王傳正始二年帝初通論語五年講禮記通<lb/>
<pb n="KR2g0006_SBCK_005-1b"/>
各使太常以太牢祀　先聖於辟雍以顔子配<lb/>
西晉武帝泰始三年詔太學及魯國四時備三牲以<lb/>
　祀　先聖<lb/>
東晉明帝太寧三年詔給奉　聖侯孔嶷四時祀<lb/>
　孔子如泰始故事<lb/>
南齊明帝永泰元年詔增　仲尼祭秩<lb/>
後魏顯祖皇興二年以青徐旣平遣中書令兼太常<lb/>
髙元以太牢祀　先聖<lb/>
後魏時有懐州廟學碑碑額刻太上皇廵狩祭<lb/>
宣聖文碑中述<lb/>
宣聖廻車事迹云是孔安國立祠其處按廻車事<lb/>
<pb n="KR2g0006_SBCK_005-2a"/>
　傳記不載獨此碑見之碑中記魏賜田於此州以<lb/>
　養孔氏子孫比曲阜林廟又載孔氏子孫名字<lb/>
　碑石頑礦歳久頗缺落宣政閒一刺史移此文扵石<lb/>
　今在州西北二十里夫子陂廟基上陂即賜田處<lb/>
　也意謂太上皇廵狩郡國時必以河内如曲阜有孔<lb/>
　氏子孫有賜田故祭其廟歟不然何此文不見<lb/>
於他郡而獨此州刻之也姑記其略<lb/>
北齊文宣帝天保元年六月令魯郡以時修葺<lb/>
先聖廟宇又遣使致祭<lb/>
唐太宗貞觀十一年七月二十四日修<lb/>
　宣尼廟於<lb/>
<pb n="KR2g0006_SBCK_005-2b"/>
兗州給戸二十充享祀焉<lb/>
髙宗乾封元年十二月上遣司稼正卿扶餘隆以太<lb/>
牢之奠致祭於　先聖<lb/>
中宗神龍元年以鄒魯百戸爲隆道公采邑以奉歳<lb/>
　祀又以三十四丗孫崇基取鄒魯之邑百户收其<lb/>
　租税用爲享薦<lb/>
玄宗開元七年皇太子齒胄子學謁　先聖詔右散<lb/>
　騎常侍禇無量講孝經禮記文王丗子篇<lb/>
十三年封禪回幸　孔子宅遣使以太牢祭其墓令<lb/>
　天下州縣立廟因廣大本廟<lb/>
二十六年詔諸道郷貢舉人見訖就國子監謁<lb/>
<pb n="KR2g0006_SBCK_005-3a"/>
先聖先師遂爲常禮<lb/>
二十七年封　文宣王遣三公持節冊命令撰儀注<lb/>
　縁昔周公南面夫子西面今位旣有殊坐豈宜仍<lb/>
舊𥙷其墜典永作常式自今已後夫子南面而坐<lb/>
　内出王者衮冕以衣之二京之祭牲太牢樂宫縣<lb/>
舞八佾州縣之祭牲少牢而無樂<lb/>
二十八年詔春秋二仲上丁以三公攝事辭稱皇帝<lb/>
謹遣<lb/>
肅宗上元元年以歳旱罷中祀小祀而　文宣王然<lb/>
爲中祀至仲秋猶祀之於太學<lb/>
代宗永泰二年八月修國子學祠堂成釋奠命宰相<lb/>
<pb n="KR2g0006_SBCK_005-3b"/>
及常叅官六軍將軍就觀焉<lb/>
德宗正元二年二月釋奠自宰臣以下畢集於國學<lb/>
正元間毎年春秋釋奠祝版御署訖北面而揖<lb/>
宣宗大中元年有事于南郊　文宣王後與一子官<lb/>
復封百縑充春秋享奠<lb/>
遼太祖神冊三年戊寅五月建孔子廟佛寺道<lb/>
觀四年八月　帝謁　孔子廟命皇后太子分<lb/>
謁寺觀<lb/>
　宋太祖建隆元年正月幸國子監二月又幸詔加<lb/>
　修飾祠宇乃塑繪　先聖先師先儒之像親撰<lb/>
先聖賛有司請改樂章竇儼上十二樂曲祭<lb/>
<pb n="KR2g0006_SBCK_005-4a"/>
　文宣王用永安之曲<lb/>
景德四年四月甲戌戸部貟外郎直集賢院判太常<lb/>
禮院李維言天下祭社稷釋奠長吏多不親行事<lb/>
　及闕三獻之禮甚非爲民祈福尊師設教之意也<lb/>
望令禮官申明舊典詔付有司且言按五禮精義<lb/>
　州縣春秋二仲月上丁釋奠並刺史縣令爲初獻<lb/>
　上佐縣丞爲亞獻州博士縣簿尉爲終獻若有故<lb/>
　以次官通攝又云祭社稷與釋奠同牲用少牢致<lb/>
　齋三日今請悉如故事詔從之<lb/>
眞宗大中祥符元年五月勑毎日破乳香一分付<lb/>
　夲廟於　先聖殿上焚燒<lb/>
<pb n="KR2g0006_SBCK_005-4b"/>
是年十一月一日幸曲阜備禮躬謁又幸　叔梁大<lb/>
夫堂又加謚　先聖爲玄聖文宣王祝文特進名<lb/>
并詔修飾祠廟其廟内制度未合典禮因兹改正<lb/>
　又詔廟内常用祭器或壞可盡易之仍差官以太<lb/>
　牢致祭其文曰維大中祥符元年歳次戊申十一<lb/>
　月戊午朔四日辛酉崇文廣武聖明仁孝皇帝<hi>御名</hi>
謹遣推誠保德功臣光禄大夫吏部尚書上柱國<lb/>
清河郡開國公食邑五千戸食實封一千八百尸<lb/>
　張齊賢致祭于　玄聖文宣王朕以有事岱宗畢<lb/>
　告成之盛禮緬懷闕里欽設教之素風躬奠謁於<lb/>
　嚴祠特褒崇于懿號仍令舊相載達精誠昭薦吉<lb/>
<pb n="KR2g0006_SBCK_005-5a"/>
　蠲用遵典禮以兗國公顔子等配尚饗<lb/>
三年二月詔開封府諸縣祭　玄聖文宣王廟禮料<lb/>
並從官給<lb/>
是年六月丙辰頒諸州釋奠儀注并祭器圖<lb/>
大觀六年五月差四十七代孫宣教郎若谷押賜堂<lb/>
　上正聲大樂一副禮器一副其名數則罍一洗一<lb/>
　勺全帨巾二篚全壷尊二龍勺幂各全血盤一象<lb/>
尊犧尊簠并蓋簋并蓋登瓦并蓋箱篚<hi>並竹</hi>各二鉶<lb/>
鼎三并蓋柶三籩十幂全豆十蓋全胙案八爵三<lb/>
坫全此禮器也柷一椎全敔一籈全編鍾編磬各<lb/>
　一架栒簴崇牙流酥等各全搏拊鼓箎塤笛簫巢<lb/>
<pb n="KR2g0006_SBCK_005-5b"/>
笙和笙一絃琴三絃琴五絃琴七絃琴九絃琴瑟<lb/>
各二此大樂也是時及祭告之日甘露降于殿庭<lb/>
簷牙欄楯松檜花木遍滿上下凝結如珠精瑩射<lb/>
　日累日不晞即具祥異申奏<lb/>
政和間賜祭服四時遇仲月吉日祭　先聖則衍<lb/>
　聖公前期排辦祭料名物視州縣釋奠之數祭之<lb/>
前一日族中長㓜應預祭者各致齋其日五更請<lb/>
　從上尊長二人與衍　聖公爲三獻各服其服行<lb/>
禮別請近上族人分奠十哲七十二賢二十六先<lb/>
儒文中子凡執事作樂之人皆陪位禮畢焚幣三<lb/>
獻官易常服遟明家長以下皆詣　齊國公　魯<lb/>
<pb n="KR2g0006_SBCK_005-6a"/>
國夫人　鄆國夫人　泗水侯　沂水侯殿各具<lb/>
𬞞果常羞酌獻三奠訖徹樂<lb/>
天下節鎮州縣學皆賜堂上樂一副正聲樂曲丁<lb/>
　二章春秋上丁釋奠於　先聖則學生登歌作樂<lb/>
金<lb/>
丗宗大定十四年正月六日禮官議國子監春<lb/>
秋仲月上丁日釋奠於　文宣王依唐開元禮合<lb/>
用祭器　文宣王兗國公鄒國公每位籩豆各十<lb/>
犧尊一象尊簠簋各二俎二祝板各一皆設案七<lb/>
十二賢二十一先儒毎位各籩一豆一爵一兩廡<lb/>
各設象尊二揔用籩豆各一百二十三簠簋各六<lb/>
<pb n="KR2g0006_SBCK_005-6b"/>
俎六犧尊三象尊七爵九十四尊皆有坫罍二洗<lb/>
　二篚勺各二幂六正位并從祀籍尊罍俎豆等席<lb/>
　三十領<hi>尊席用葦俎豆席用莞</hi>每祭用羊三豕三酒二十瓶<lb/>
及用登歌雅樂曲迎　神三奏<hi>送神同</hi>沽洗宫初獻<lb/>
盥洗沽洗宫初獻升殿<hi>降殿同其曲與盥洗同</hi>南吕宫奠幣<lb/>
沽洗宫正配位酌獻與亞終獻通用沽洗宫樂工<lb/>
三十九人並於大樂署借用獻官祭酒司業博士<lb/>
充時或以禮部太常寺國子監官攝<lb/>
大定二十三年二月國學成祀　先聖於國子監之<lb/>
廟以尚書右丞張汝弼攝太尉行事稱<lb/>
上謹遣直學士吕忠翰攝祭酒充亞獻官待　制<lb/>
<pb n="KR2g0006_SBCK_005-7a"/>
任倜攝司業充終獻官<lb/>
章宗明昌二年五月二十一日有司言典禮所載州<lb/>
　郡通祀　宣聖廟今隨州府雖亦循例於春<lb/>
秋仲月釋奠然别無官破錢物其所用牲幣酒酺<lb/>
等徃徃滅裂乞除刺郡巳上無　宣聖廟處自來<lb/>
已許剏行起蓋其春秋釋奠無贍學公用錢處並<lb/>
官爲應副<lb/>
是年六月以國學釋奠祭器名數頒下曲阜廟從兗<lb/>
州節度副使髙鎮之請也<lb/>
三年四月尚書省　奏定國學釋奠依典故三獻官<lb/>
　以祭酒司業博士充祝辭稱　上謹遣<hi>配位祝文稱尊</hi>
<pb n="KR2g0006_SBCK_005-7b"/>
<hi>號皇帝遣</hi>登歌用太常樂工其獻官并執事預享者並<lb/>
法服陪位學官公服學生儒服<lb/>
五年六月初四日禮官議曲阜縣　夫子廟修蓋巳<lb/>
　畢自來祭享行三獻之禮其獻官衍　聖公止用<lb/>
　公服親族二人各止儒服乃别無音樂即目國學<lb/>
　釋奠依古禮用法服及登歌雅樂　宋政和閒曽<lb/>
　賜本廟三獻官祭服及登歌之樂令族人及學生<lb/>
　閱習　方今尊崇　聖道度越前昔其襲封衍<lb/>
　聖公特授中議大夫爵視四品更新廟貌所費鉅<lb/>
　萬而三獻止用常服及無雅樂恐未相稱縁係<lb/>
　朝廷尊師重道　特恩異禮合取　勑裁下議有<lb/>
<pb n="KR2g0006_SBCK_005-8a"/>
　司<lb/>
六年四月八日　勑有司賜衍　聖公以下三獻法<lb/>
　服亞終獻以本族最長人充仍給登歌樂一部歌<lb/>
　二籥一箎一笛一塤一巢笙二和笙二簫一編鍾<lb/>
　一編磬一一絃琴一三絃琴一五絃琴一七絃琴<lb/>
　一九絃琴一瑟一柷一敔一搏拊一麾幡一迎<lb/>
神沽洗宫來寧之曲其詞云有功者祀德厚流光<lb/>
猗歟將聖三綱五常百代之師久而愈芳靈宫對<lb/>
越神其鑒饗盥洗沽洗宫淨寧之曲楚楚祀儀昕<lb/>
徴奠綴爰清其持㪺玄抆帨非持之清精誠是涗<lb/>
神之來思式欽嘉齊降升南吕宫肅寧之曲衣冠<lb/>
<pb n="KR2g0006_SBCK_005-8b"/>
　襲封玄王之宗春秋陳祀玄王之宫清洙或涸東<lb/>
　山或童此封此祀承承無窮奠幣沽洗宫溥寧之<lb/>
　曲仰惟聖猷宏賜尊顯宿燎設懸展誠致奠旅幣<lb/>
　申申於粲洗腆崇報孔明不墜敬典酌獻　先聖<lb/>
　沽洗宫德寧之曲巍巍堂堂道德孰儷屈於一時<lb/>
　信<hi>平聲</hi>於萬丗王號尊崇公封相繼㳙辰之良㓗嚴<lb/>
　以祭酌獻兗國公宫調同前好學潜心簞瓢樂内<lb/>
　具體而微人進我退洙泗之郷神之所在其從聖<lb/>
　師廟食作配酌獻鄒國公宫調同前醇乎其醇優<lb/>
　入聖域祖述唐虞力排楊墨思濟斯民果行其德<lb/>
　祀爲上公兹宜配食亞終獻酌獻宫調同前法施<lb/>
<pb n="KR2g0006_SBCK_005-9a"/>
於人修經式誨如明開盲如聲破聵捿遟衰周光<lb/>
華昭代儼然南面門人列配送　神沽洗宫歸寧<lb/>
　之曲籩豆威儀孔將孔惠三獻備成四方所視神<lb/>
保是饗永光闕里神之聿歸貽厥孫子仍遣太常<lb/>
樂工教孔氏子弟各執其藝以備祭祀<lb/>
是年八月二十七日命兗州節度使孫即康行一獻<lb/>
之禮䇿祝告成其文曰　國家禮重儒術道尊<lb/>
聖師闕里廟貌于以新之雅樂具舉法服彰施庶<lb/>
幾鑒格永集繁禧初有司　奏定二十三年修<lb/>
國子監　宣聖廟畢命右丞張汝弼祭奠今乞差<lb/>
本處長官致祭依釋奠禮其祝板告以修崇廟宇<lb/>
<pb n="KR2g0006_SBCK_005-9b"/>
　頒降法服雅樂之意從之至是行禮<lb/>
是年有司奏定衍　聖公初獻法服依四品用六<lb/>
梁冠亞獻終獻七品用三梁冠豋歌用二十五人<lb/>
將太常寺附餘鍾磬笙竽等修整降下令本廟親<lb/>
族子弟及學生等閱習<lb/>
明昌閒朝廷刋定　釋奠　先聖禮冊頒降州郡<lb/>
元光初　京師　先聖廟成復粧飾　先聖十哲塑<lb/>
像其賢像欲圖之於壁慮久而易壞　朝廷特<lb/>
命以素縑繪之而各成以軸遇祭懸展<lb/>
正大二年詔改開封府學爲太學増置儒生<lb/>
奏定釋奠先聖三獻以祭酒司業博士充祝辭<lb/>
<pb n="KR2g0006_SBCK_005-10a"/>
　稱　上　謹遣登歌用太常寺樂工獻官及監祭<lb/>
監禮並法服執事陪位官公服學生儒服次年行<lb/>
禮始復舊制<hi>禮樂器備</hi>
大蒙古朝<lb/>
皇帝聖旨節文據襲封孔元措<lb/>
　奏告燕京南京等處尚有太常禮樂官及工人<lb/>
　等乞行拘刷事准奏若有前項人等并家属用鋪<lb/>
　頭口起移赴東平府地分住坐分付孔元措収管<lb/>
　令本路課稅所量給口粮養濟就於本廟閱習<lb/>
　聽候<lb/>
　朝廷不測用度并自來有底禮冊詞章樂器鍾<lb/>
<pb n="KR2g0006_SBCK_005-10b"/>
　磬等物盡行拘刷見數申　奏<lb/>
　一各處若有未見人數逐旋拘刷<lb/>
　扎魯火赤也可那演胡都虎斡魯不衆扎魯火赤<lb/>
　那演言語據襲封衍　聖公孔元措來申<lb/>
　宣聖子孫歷代並免賦役見有一十五家歷代<lb/>
　舊有地土六百頃免賦役供給祭祀又看林廟户<lb/>
　舊設百户見有十户不搆洒掃等事如文字到<lb/>
　日仰孔元措依舊襲封衍聖公主奉<lb/>
　先聖祀事仍提領修完<lb/>
　祖廟據孔氏子孫一十五家　亞聖顔子後八家<lb/>
　鄒國公後二家廟户依舊百户計一百二十五戸奉<lb/>
<pb n="KR2g0006_SBCK_005-11a"/>
　上絲線顔色稅碩軍役大小差發並行蠲免上項户計<lb/>
　盡行豁除不属州縣所管<lb/>
　諸路曆日銀一半修<lb/>
　宣聖廟益都東平兩路盡數分付襲封孔元措修完<lb/>
　曲阜　夲廟<lb/>
　宣差東平路萬户嚴實課稅所長官張瑜申禀<lb/>
　朝省　丞相領省耶律楚才重道出于特意<lb/>
　古燕義士蕭元素與<lb/>
　朝廷断事官　丞相耶律丑山爲師友獨蕭公親詣<lb/>
　以爲先容具道其所以然儒敎由此復興<lb/>
<pb n="KR2g0006_SBCK_005-11b"/>
</p>
<p>
孔氏祖庭廣記卷第五<lb/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_006-1a"/>
孔氏祖庭廣記卷第六<lb/>
　　　　　族孫<lb/>
滕字子襄鮒之弟也長九尺六寸漢髙祖十二年征<lb/>
　黥布還過魯封爲奉嗣君亦甞爲孝惠帝博士終<lb/>
於長沙王太傅<lb/>
襄鮒第子也爲孝惠帝博士至長沙太傅生忠忠生<lb/>
　武及安國延年<lb/>
成鮒子彦之子歷位九卿武帝時遷御史大夫辭曰<lb/>
　臣丗以經學爲本傳丗承家法今俗儒繁說逺夲<lb/>
　雜以妖妄難可以訓房第侍中安國受詔纉集古<lb/>
義臣乞爲太常典臣家業與安國編摩古訓使永<lb/>
<pb n="KR2g0006_SBCK_006-1b"/>
垂來嗣帝重違其意遂拜大常其禮物如三公焉<lb/>
在位數年著書十篇爲賦二十四篇而卒又作書<lb/>
與弟及戒子皆有義焉<lb/>
安國十一丗孫也治尚書爲武帝愽士魯共王壞<lb/>
孔子舊宅壁中得古文虞夏商周之書及傳論語<lb/>
孝經悉還孔氏故安國承制作書傳又作古文孝<lb/>
經傳亦作論語訓解至臨淮太守安國坐卬卬生驩<lb/>
吉成帝詔丗爲殷紹嘉公子何齊哀帝<hi>以殷</hi>紹嘉公爲宋公<lb/>
光字子夏十四丗孫霸之少子年未二十舉爲議郎<lb/>
舉方正爲諌大夫成帝初即位舉爲博士奉使稱<lb/>
　旨上信任之轉僕射尚書令綏和中拜丞相受博<lb/>
<pb n="KR2g0006_SBCK_006-2a"/>
山侯印綬哀帝即位益封光千户平帝立徙光爲<lb/>
帝太傅明年徙爲太師歸老于第光年七十元始<lb/>
五年薨太后使九卿䇿贈以太師博山侯印綬謚<lb/>
曰簡烈侯子放嗣愽山侯<lb/>
子建僖之曽祖父也少遊長安與崔篆友善及篆仕<lb/>
　王莽爲建新大尹甞勸子建仕對曰吾有布衣之<lb/>
　心子有衮冕之志各從所好請以此辭歸終於家<lb/>
安光武建武十三年以殷紹嘉公爲宋公<lb/>
僖字仲和章帝初拜蘭臺令史元和二年春帝祠<lb/>
孔子及七十二弟子作六代之樂大㑹孔氏男子<lb/>
　二十以上者六十三人命儒者講論僖因自陳謝<lb/>
<pb n="KR2g0006_SBCK_006-2b"/>
帝曰今日之㑹寜於卿宗有光榮乎對曰臣聞明<lb/>
王聖主莫不尊師貴道今陛下親屈萬乗辱臨敝<lb/>
里此乃崇禮先師増輝聖德至於光榮非所敢承<lb/>
帝大笑曰非　聖者子孫焉有斯言乎遂拜僖郎<lb/>
中詔從還京師使校書東觀後拜臨晉令三年卒<lb/>
　二子長彦季彦好章句學<hi>詳見漢傳</hi>
季彦守其家業門徒數百時人爲之語曰魯孔子好<lb/>
讀經兄弟絃誦略不停學士必欲就聲名不師孔<lb/>
氏焉能成延光二年河西大雨雹大者如斗安帝<lb/>
　召季彦見於德陽殿問其故對曰此皆隂乗陽之<lb/>
徵也今貴臣擅權母后黨熾陛下宜修聖德慮此<lb/>
<pb n="KR2g0006_SBCK_006-3a"/>
　二者帝黙然左右皆惡之季彦聞之曰吾豈容媚<lb/>
勢臣而欺人君乎年四十九終於家<lb/>
扶字仲淵後漢順帝陽嘉二年六月由太常爲司空<lb/>
昱字元丗七丗祖霸成帝時歷九卿封襃成侯自霸<lb/>
　至昱爵位相係其卿相牧守五十三人列侯七人<lb/>
　昱少習家學大將軍梁兾辟不應太尉舉方正對<lb/>
䇿不合乃辭病去後遭黨事禁錮靈帝即位公車<lb/>
徵拜議郎𥙷洛陽令以師喪弃官卒于家<lb/>
震字元上十九丗孫爲博陵太守終尚書侍中<lb/>
宙字季將十九丗孫仕至太山都尉<hi>有碑文</hi>
謙字德讓一十丗孫郡諸曹吏<lb/>
<pb n="KR2g0006_SBCK_006-3b"/>
融字文舉二十丗孫宙之子也河南守賀進辟融舉<lb/>
髙第爲侍御史甞爲北海相立學校表顯儒術薦<lb/>
舉賢良雖一介之善莫不加禮焉獻帝時論者多<lb/>
欲復肉刑融乃建議朝廷善之卒不改焉歳餘復<lb/>
拜太中大夫卒年五十六魏文帝深好融文辭每<lb/>
嘆曰楊班之儔募天下有上融文章者輒賞以金<lb/>
帛所著詩頌碑議論六言䇿文表檄敎令書記凡<lb/>
　二十五篇<hi>備見漢傳</hi>
衍字舒元二十二丗孫也少好學年十二能通詩書<lb/>
　弱冠公府辟本州舉異行直言皆不就避地江東<lb/>
晉元帝引爲安東叅軍專掌記室書殷積而衍每<lb/>
<pb n="KR2g0006_SBCK_006-4a"/>
　以稱職見知中興初與庾亮俱𥙷中書郎明帝之<lb/>
在東宫領太子中庶子於時庶事草創衍經學深<lb/>
博又練識舊典朝儀軌制多取焉於時元明二帝<lb/>
並親愛之以太興三年卒于官年五十三凡所撰<lb/>
述百餘萬言子啓廬陵太守<hi>備見晉傳</hi>
惠雲宋文帝元嘉二十八年以爲奉　聖侯<lb/>
邁宋孝武帝大明二年以爲奉　聖侯邁卒子拲<hi>詡俱反</hi>
嗣<lb/>
靈珍二十八代孫後魏文帝太和十九年改封爲崇<lb/>
聖侯<lb/>
長北齊顯祖文宣皇帝天保元年六月辛巳詔改封<lb/>
<pb n="KR2g0006_SBCK_006-4b"/>
崇　聖侯爲恭　聖侯邑一百户以奉祀<lb/>
英哲陳廢帝光大元年十二月庚寅以兼從事中郎<lb/>
爲奉　聖侯奉祀<lb/>
巢父字弱翁三十七丗孫廣德中爲左衞兵曹叅軍<lb/>
　累拜湖南觀察使未行㑹普王爲荆襄副元帥署<lb/>
　行軍司馬俄而德宗狩奉天行在權給事中爲河<lb/>
中陜華招討使累上破賊方略帝嘉納未幾兼御<lb/>
　史大夫爲魏溥宣慰使卒贈尚書左僕射謚曰忠<lb/>
詔具禮收葬賜其家粟帛存䘏之從子戣戡戢<hi>備見唐傳</hi>
惟昉三十八代孫唐憲宗元和四年二月以爲兗州<lb/>
叅軍<lb/>
<pb n="KR2g0006_SBCK_006-5a"/>
戣字君嚴擢進士第鄭滑盧群辟爲判官入爲侍御<lb/>
史累擢諌議大夫條上四事憲宗異其言俄兼太<lb/>
　子侍讀改給事中再遷尚書左丞論罷蚶萊即拜<lb/>
嶺南節度使穆宗立以吏部侍郎召改散騎常侍<lb/>
　還爲左丞以老自乞後以禮部尚書致仕卒年七<lb/>
十二贈兵部尚書謚曰貞子遵孺温𥙿<hi>温𥙿天平軍節廣使</hi>遵孺<lb/>
　子緯<hi>備見唐傳</hi>
戡字君勝進士及第𥙷修武尉以疾歸洛陽未幾李<lb/>
吉甫鎮楊州表置幕府後詔以衛尉丞分司東都<lb/>
自貞元後帥鎮劾奏僚佐不驗輒斥至是給事中<lb/>
　吕元膺執不可憲宗遣使諭曰朕非不知戡行用<lb/>
<pb n="KR2g0006_SBCK_006-5b"/>
　之矣未幾卒年五十七追贈司勲貟外郎子温質<lb/>
爲太子少保<hi>備見唐傳</hi>
戢字方舉擢明經書判髙等爲校書郎陽翟尉累遷<lb/>
湖南觀察使召授右散騎常侍京兆令歳旱文宗<lb/>
　憂甚戢躬祠曲江池一夕大澍帝悅詔兼御史大<lb/>
　夫卒贈工部尚書子温業温諒俱進士第<hi>備見唐傳</hi>
温業字遜志擢進士第大中時爲吏部侍郎求外遷<lb/>
宰相白敏中顧同列曰吾等可少警孔吏部不樂<lb/>
　居朝矣後爲太子賔客<lb/>
榮三十八代孫唐武宗㑹昌二年爲<hi>國子</hi>監丞襲　文<lb/>
　宜公<lb/>
<pb n="KR2g0006_SBCK_006-6a"/>
緯字化文擢進士第累遷尚書左僕射賜號持危啓<lb/>
　運保乂功臣鐡劵恕十死兼京畿營田使昭宗進<lb/>
　司空以太學焚殘乃兼國子祭酒完治之加司徒<lb/>
　封魯國公又進兼太保後擢吏部尚書以司空門<lb/>
　下侍郎輔政疾乞歸田里帝動容詔使者送緯至<lb/>
　堂視事㑹天子出次石門從至莎城以病還都家<lb/>
　人召醫視緯曰天下方亂何乆求生不肯服藥卒<lb/>
贈太尉子崇弼亦登進士等仕至散騎常侍<hi>備見唐傳</hi>
憲仁玉次子　宋建隆初任尚書工部貟外郎河東<lb/>
轉運使終於開封浚儀知縣<lb/>
丗基太平興國二年賜同夲科出身<lb/>
<pb n="KR2g0006_SBCK_006-6b"/>
冕兗州叅軍大中祥符元年詔爲安州應城縣主簿<lb/>
謂大中祥符元年十一月一日詔進士謂同三傳出<lb/>
身<lb/>
延祐大中祥符元年十一月一日詔習學究延祐同<lb/>
　學究出身<lb/>
延魯大中祥符元年十一月一日詔習學究延魯同<lb/>
　學究出身<lb/>
延齡大中祥符元年十一月一日詔習學究延齡同<lb/>
　學究出身<lb/>
延渥隰州清化縣令<lb/>
延之擢進士第殿中丞<lb/>
<pb n="KR2g0006_SBCK_006-7a"/>
勗字自牧仁玉次子舉進士第博學有長者之譽大<lb/>
中祥符二年正月以殿中丞知兗州曲阜縣兼撿<lb/>
校　先聖廟賜緋魚袋辭日賜絹及衣月給如通<lb/>
判例東封謁廟求孔氏子孫令主㸔廟宇朂時通<lb/>
判廣州經度制置使寳元二年九月二十六日以<lb/>
秘書監分司南京管勾兗州仙源縣　文宣王廟<lb/>
事爲尚書工部侍郎致仕歷官五十年仁愛于其<lb/>
　民孝友于其家卒年八十九累贈吏部尚書五子<lb/>
長道輔<hi>贈太尉次延濟</hi>延範皆不仕無子次良輔太子中<lb/>
舎次彦輔國子愽士良輔二子長宗壽曹州節度<lb/>
推官次宗質不仕彦輔一子宗彀不仕<lb/>
<pb n="KR2g0006_SBCK_006-7b"/>
道輔字原魯勗之長子祥符五年登進士第甞爲龍<lb/>
圖閣直學士復召爲中丞道輔直道獨立朝廷尊<lb/>
　嚴甞知諌院上書請章獻明肅太后歸政天子而<lb/>
　廷奏樞宻使曹利用上御藥羅崇勲罪狀後帝廢<lb/>
　后乃極諌黜知兗州及再入爲中丞勘宦者馮元<lb/>
　士事盡法不徇景祐𥘉以龍圖閣直學士給事中<lb/>
　知郷縣後知鄆州中路得疾卒年五十四葬　祖<lb/>
　墓西南後詔追郭皇后位號而近臣有爲帝言道<lb/>
　輔明肅太后時事者帝亦記其生平所爲贈尚書<lb/>
　工部侍郎累贈太尉開府儀同三司二子長舜亮<lb/>
　爲中散大夫次宗翰爲朝散大夫知兗州奉　祖<lb/>
<pb n="KR2g0006_SBCK_006-8a"/>
　祀道輔不好鬼神禨祥事𥘉在寜州道士治真武<lb/>
像有蛇穿其前數出以近人衆傳以爲神以聞於<lb/>
朝刺史率其屬徃拜之蛇果出道輔舉笏擊殺之<lb/>
自州將以下皆大驚曰神蛇尚殺之不可犯也後<lb/>
徂來山石介作擊蛇笏銘云<hi>文見碑文卷末</hi>
金入化<lb/>
端肅字肅之四十八代孫篤志好學不樂進仕翰林<lb/>
侍講党懷英舉端肅閑居郷里年德俱髙雖不習<lb/>
科舉其讀書養道該通古學堪任國子小學敎授<lb/>
明昌四年三月十二日<lb/>
　召赴　闕特賜進士及第𥙷將仕郎以年老乞歸<lb/>
<pb n="KR2g0006_SBCK_006-8b"/>
瑭字德純四十九代孫博學才優尤工翰墨常爲廟<lb/>
學正貞祐二年以四舉終埸賜同進士第萊州招<lb/>
逺縣主簿<lb/>
擢字用之五十代孫通貫經術性質純古登大定二<lb/>
　十二年進士第待闕萊州掖縣令<lb/>
　章宗皇帝以　聖人後特授太學助敎俄丁内難<lb/>
　服除𥙷省掾秩滿授右三部司正終於刑部主事<lb/>
　　　　　丗系别録<lb/>
樹九代生子聚<lb/>
聚字子彦十代封蓼侯<lb/>
臧十一代文帝時爲太常嗣蓼夷侯<lb/>
<pb n="KR2g0006_SBCK_006-9a"/>
琳十二代嗣蓼侯位至諸史<lb/>
茂十三代關内侯<lb/>
黃十三代<lb/>
　䂊州從事方之曽祖<lb/>
宣十四代漢宣帝元康四年封長安公<lb/>
捷十四代列校尉<lb/>
喜十四代列校尉諸曹<lb/>
永十五代漢末大司馬封字侯<lb/>
壽十五代王莾時封合意侯<lb/>
立十五代<lb/>
竒字子異十六代<lb/>
<pb n="KR2g0006_SBCK_006-9b"/>
　字侯永之子也<lb/>
元十六代爲校書郎<lb/>
尚十六代爲距太守<lb/>
嘉十七代城門校尉<lb/>
方字廣平十七代豫州從事<lb/>
疇字元矩十七代爲陳相<lb/>
澍字君德十八代魯從事<lb/>
仁十八代以文學爲議郎遷博士南海太守<lb/>
旭字延壽十九代中爲相史<lb/>
訢字定伯十九代魯户曹<lb/>
誧字仲㫑十九代爲魯相史<lb/>
<pb n="KR2g0006_SBCK_006-10a"/>
<pb n="KR2g0006_SBCK_006-11a"/>
演字舒光二十二代中書郎<lb/>
揚二十二代下傅亭侯<lb/>
啓二十三代廣陵太守<lb/>
惔二十四代宋祠部郎中<lb/>
黙之二十六代廣州刺史<lb/>
景進二十八代魏功曹掾<lb/>
白烏二十九代魏興和三年鄒丞<lb/>
靈龜二十九代後魏國子愽士<lb/>
碩三十代治書侍御史<lb/>
安三十一代北齊青州法曹叅軍<lb/>
穎達字仲逹三十二代國子祭酒曲阜憲公<hi>本傳不該族属世系有之故載於此</hi>
<pb n="KR2g0006_SBCK_006-11b"/>
志玄三十三代國子司業<lb/>
志幻三十三代禮部郎中<lb/>
志亮三十三代中書舎人<lb/>
惠玄三十四代國子司業洪州都督<lb/>
琮三十四代洪州都督<lb/>
立言三十五代禮部郎中<lb/>
慎言三十五代黄州刺史<lb/>
務本三十五代滄州崇光縣令<lb/>
如珪三十六代海州司户叅軍贈工部郎中<lb/>
岑父三十七代著作佐郎贈尚書左僕射<lb/>
惟時三十八代兗州都督叅軍<lb/>
<pb n="KR2g0006_SBCK_006-12a"/>
<pb n="KR2g0006_SBCK_006-13a"/>
照四十代晉成帝咸通十一年登第<lb/>
昌序字昭舉散騎常侍<lb/>
昌明字昭儀四十代唐光化二年登第<lb/>
晃四十四代叅軍<lb/>
宗簡四十六代太子中舎<lb/>
宗翰四十六代中散大夫鴻臚卿<lb/>
舜亮字君亮四十六代登第中散大夫贈特進<lb/>
旼四十六代仁宗慶曆七年八月丁未賜汝州龍興縣處<lb/>
士粟帛隱居縣之龍山強陽城性孤㓗喜讀書里田<lb/>
數百畝遇歳飢分所餘周不足者未甞計有無聞人<lb/>
之善若出於已動止必依禮法人皆愛慕之見旼于<lb/>
<pb n="KR2g0006_SBCK_006-13b"/>
路輒歛袵以避葬其父廬墓三年卧破棺中日食<lb/>
米一溢壁間生紫芝數十夲州以行義聞故有是<lb/>
　賜又給復其家盗甞入旼家發其廪粟旼避之縱<lb/>
　其所取甞逢羸弱者爲盗掠奪其貲旼追盗與語<lb/>
責之以義解金卑之使歸所掠居山未甞逢毒蛇<lb/>
　虎豹或謂之曰子母夜行此亦可畏旼曰無心則無<lb/>
　所畏<lb/>
若虚字公實四十七代登進士第奉議郎襲封奉聖<lb/>
　公<hi>事計崇奉雜録</hi>
若拙字公智四十七代進士出身金州司理<lb/>
若罙四十七代迪功郎濟隂簿<lb/>
<pb n="KR2g0006_SBCK_006-14a"/>
恢字宏之四十七代奉直大夫<lb/>
惇字厚之四十七代朝散大夫<lb/>
忱字誠之四十七代儒林郎<lb/>
恂四十七代奉議郎<lb/>
端朝四十七代太學愽士<lb/>
傳四十七代朝散大夫知邠州軍州事<lb/>
若𥘉字公慎四十七代登第<lb/>
琰字粹老四十九代中順大夫忻州同知金𥘉從事<lb/>
　太師梁王麾下以功𥙷官王以　聖人後特授文資<lb/>
瓌四十九代承事郎行開封府祥符簿<lb/>
瑀字湯光四十九代承直郎<lb/>
<pb n="KR2g0006_SBCK_006-14b"/>
摭字伯順五十代　廟學録<lb/>
摰字莘夫五十代　廟學正<lb/>
元順字存之五十一代　廟學録<lb/>
孔氏祖庭廣記卷第六<lb/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_007-1a"/>
孔氏祖庭廣記卷第七<lb/>
　　　　　澤及子孫<lb/>
後漢光武建武三十二年正月幸魯遣宗室諸劉及<lb/>
　孔氏瑕斤丁民上夀受賜皆詣孔氏宅賜酒肉其<lb/>
　宿奉髙命襃成侯助祭列在東后<lb/>
明帝永平十五年賜褒成侯損并孔氏男女錢帛<lb/>
章帝元和二年賜襃成侯及諸孔氏男女帛<lb/>
孝安帝延光三年幸闕里自魯相令丞尉及孔氏親<lb/>
　屬婦女悉㑹襃成侯以下賜帛各有差<lb/>
桓帝永壽二年復顔氏　聖舅并官氏　聖妃繇發<lb/>
<hi>詳見碑文</hi>
<pb n="KR2g0006_SBCK_007-1b"/>
魏文帝黃𥘉二年魯郡　孔子廟外廣爲室宇以居<lb/>
　學者<lb/>
後魏文帝太和十九年四月幸魯詔拜孔氏四人顔<lb/>
　氏二人爲官選諸孔宗子一人封崇　聖侯邑一<lb/>
　百户以奉祀<lb/>
南齊丗祖永明七年詔奉　聖之爵以時繼紹<lb/>
梁敬帝太平二年詔搜舉魯國之族以爲奉　聖後<lb/>
後周宣帝大象二年立後承襲<lb/>
唐太宗貞觀十一年命襃　聖侯祭　先聖皆服玄<lb/>
　冕朝㑹位同三品<lb/>
髙宗乾封元年詔孔氏子孫並免賦役闔門勿事<lb/>
<pb n="KR2g0006_SBCK_007-2a"/>
中宗神龍元年命孔氏子孫丗襲褒　聖侯<lb/>
玄宗開元十三年幸　孔子宅詔每代長子一人承<lb/>
　襲兼賜一子官二十七年命文宣公任兗州長史<lb/>
　代代勿絶<lb/>
肅宗上元間詔凡大祀其襃　聖侯在朝位於文官<lb/>
　二品之下<lb/>
憲宗元和十五年詔　文宣王家與一子官<lb/>
武宗㑹昌五年有事于南郊　文宣王後與一子出<lb/>
身<lb/>
宣宗大中元年有事于南郊　文宣王後與一子官<lb/>
　復封百縑充春秋享奠<lb/>
<pb n="KR2g0006_SBCK_007-2b"/>
僖宗乾符二年有事于南郊　文宣王後與一子官<lb/>
宋　太宗太平興國二年十月詔免兗州曲阜縣文<lb/>
　宣公家租稅先是歷代以　聖人之後不預庸調<lb/>
　顯德中遣使均田遂抑爲編戸至是孔氏訴于州<lb/>
　以聞帝特命免之<lb/>
真宗大中祥符元年十一月賜孔氏銀二百兩帛三<lb/>
　百匹俵散諸房田一百頃又詔近屬授官及賜出<lb/>
　身者六人<lb/>
二年春賜文宣公家祭冕服<lb/>
仁宗即位之初謂輔臣曰　孔子廟自祖先以來皆<lb/>
　以子孫丗知縣事奉祠祭今乃不然非所以崇儒<lb/>
<pb n="KR2g0006_SBCK_007-3a"/>
　術尊　先聖之意其詔自今仙源縣復選孔氏子<lb/>
　弟爲之<lb/>
皇祐三年七月八日詔兗州仙源縣國朝以來丗以<lb/>
　孔子子孫知縣事使奉承廟祀近歳廢而不行非<lb/>
所以尊　先聖也自今宜復于孔氏子弟中選充<lb/>
哲宗元祐元年十月勑白身合襲封人與除承奉郎<lb/>
專以王奉　先聖祠事爲職添支供給隨本資次<lb/>
　每三年理爲一任用夲路及夲州按察官薦舉依<lb/>
　吏部格關陞資任如朝廷非次擢用許依舊帶公<lb/>
爵出令以次合襲封人權主祀事每遇親祠大禮<lb/>
冬正朝㑹許衍　聖公赴闕陪位又命别差兵士<lb/>
<pb n="KR2g0006_SBCK_007-3b"/>
每一畨一十人充衍　聖公白直刪定家祭冕服<lb/>
制度頒降又添賜田一百大頃其所入除給祭祀<lb/>
外修立則均贍族人仍委本縣官一貟與衍　聖<lb/>
公同簽書管句又賜經史等書一監建學舎廟之<lb/>
東南隅置教授官一貟令敎諭本家子弟内舉人<lb/>
依夲州學生例優與供給<lb/>
八年三月十六日勑將舊賜田一百頃均給族人外<lb/>
有新賜田一百頃除朝廷巳有旨揮撥二十頃充<lb/>
廟學供贍生貟外有八十頃内撥二十頃充歳時<lb/>
祭祀支用十頃置買　殿庭簾幕什物外五十頃<lb/>
歳收糓粟等貯縣倉依時出粜置暦收管錢物遇<lb/>
<pb n="KR2g0006_SBCK_007-4a"/>
　修𥙷廟字支用夲州逐季郡官與奉　聖公點檢<lb/>
崇寧三年十一月六日勑　文宣王之後常聽一人<lb/>
　注兗州仙源縣官崇寜三年十一月十四日旨至<lb/>
　聖文宣王之後特與親屬一名判司候縣令孔若<lb/>
　虚<hi>是時爲襲封</hi>具名聞奏今後事故即最長承襲㝷保明<lb/>
　四十六代孫宗哲係夲家白身最長遂除興仁府<lb/>
　乗氏縣主簿誥曰進士孔宗哲朕欽崇　先聖廣<lb/>
　其丗恩爰俾若虚以名來上錫汝一命徃其欽承<lb/>
政和間賜家祭冕服三獻官各一副單夾全<lb/>
金<lb/>
熈宗　皇綂二年四月一日勑免孔子子孫賦役<lb/>
<pb n="KR2g0006_SBCK_007-4b"/>
初尚書省　奏權襲封孔端立言　孔子子孫漢<lb/>
唐以來並免賦役身丁等事<hi>典其餘免丁之家不同謂自古免充軍役</hi>臣等<lb/>
叅詳　孔子之後舉天下止有一家他人難以攀<lb/>
例有無依前代體例施行從之故有是命<lb/>
五年准行臺尚書户部符兗州申　孔子廟宅　賜<lb/>
　田二百大頃自宋時不曽輸納稅役至廢齊阜昌<lb/>
　五年斷勒拘摧二稅并役錢<lb/>
故金天眷元年孔若鑑等陳狀乞將夲廟賜田蠲<lb/>
免稅役後來孔端立等陳狀又該宋承唐後亦免<lb/>
本家賦役尚書省奏奉<lb/>
勑旨依前代體例施行夲部㸔詳　孔子廟宅<lb/>
<pb n="KR2g0006_SBCK_007-5a"/>
賜田合依前代體例施行<lb/>
章宗明昌元年三月<lb/>
勑旨　夫子廟以係省錢修蓋仍設教授一貟於<lb/>
　四舉五舉終場進士出身人内選博通經史衆所<lb/>
推服者充生貟許孔宅子孫不限人數年十三已<lb/>
上願習業者皆聽就學已習詞賦經義准備應試<lb/>
人依州府養士例每人每月支官錢二貫米三升<lb/>
　小生减半支給如兗州管下進士欲從學者聽曽<lb/>
得府薦者試𥙷終場舉人免試入學仍限二十人<lb/>
爲額庶孔宅生貟等有講授養育成就人材委是<lb/>
有益於治并給　賜監書各一部合用人力於兗<lb/>
<pb n="KR2g0006_SBCK_007-5b"/>
州射粮軍内選差常令數足不<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>差打减所須什<lb/>
物並依太學例官爲應副仍令夲縣官以時點檢<lb/>
若有闕少損壞畫時申移夲州添修委本州進士<lb/>
出身官提椌學校事據所屬應副生貟請給人力<lb/>
所須等物委提刑官點檢有無奉行滅裂<lb/>
孔氏祖庭廣記卷第七<lb/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_008-1a"/>
孔氏祖庭廣記卷第八<lb/>
　　　　　姓譜<lb/>
昔契以佐禹治水有功封於商而賜姓子氏至周成<lb/>
　王時以商之帝乙長子微子啓國於宋啓卒立其<lb/>
　弟微仲衍微仲衍生宋公稽宋公㮷生丁公申丁<lb/>
　公申生湣公共或作閔公恭及煬公熈湣公共生<lb/>
弗父何弗父何生宋父周宋父周生丗子勝丗子<lb/>
勝生正考父正考父生孔父嘉孔父者其字也而<lb/>
先儒以謂當時所賜號者誤矣孔父嘉生木金父<lb/>
木金父生祁父或曰睪夷五丗親盡别爲公族祁<lb/>
　父因以王父字爲孔氏而生子孔防叔避宋華督<lb/>
<pb n="KR2g0006_SBCK_008-1b"/>
之難奔魯爲大夫因家於魯防叔生伯夏伯夏生<lb/>
鄹大夫叔梁<hi>名紇</hi>大夫長子曰孟皮或曰伯皮有疾<lb/>
不任継嗣次子則　先聖是也自　先聖没子孫<lb/>
丗爲魯人同居　祖廟先公文清先生甞推原丗<lb/>
譜以謂夲姓夲於子姓者是姬姓者非如鄭有孔<lb/>
張衞有孔達姓氏同而族異又皆出於姬姓實在<lb/>
　子姓之先皆非　先聖之後<lb/>
　　　　先聖誕辰諱日<lb/>
周靈王二十一年庚戌歳即魯襄公二十二年當襄<lb/>
公二十二年冬十月庚子日　先聖生十月庚子<lb/>
　即今之八月二十七日是夕有二龍繞室五老降<lb/>
<pb n="KR2g0006_SBCK_008-2a"/>
庭五老者五星之精也又<lb/>
　顔氏之房聞奏鈞天之樂空中有聲云感生<lb/>
　聖子故降以和樂笙鏞之音<lb/>
周敬王四十一年壬戊歳即魯哀公十六年也當哀<lb/>
　公十六年夏四月乙丑日　先聖薨四月乙丑即<lb/>
今之二月十八日先儒以謂己丑者誤矣蓋四月<lb/>
有癸丑乙丑無己丑五月十二日乃有巳丑以乙<lb/>
爲巳字之誤也方　先聖未生時有麟吐玉書於<lb/>
闕里其文曰水精之子係衰周而素王　顔氏異<lb/>
　之以繡紱繫麟角信宿而麟去至哀公十四年西<lb/>
　狩大野叔孫氏車子鉏商獲獸以爲不祥　先聖<lb/>
<pb n="KR2g0006_SBCK_008-2b"/>
　視之曰麟也胡爲來哉反袂拭面泣涕沾衿叔孫<lb/>
　聞之然後取之繫角之紱尚存麟見而天告<lb/>
　先聖將亡之證也　先聖晨作負手曵杖逍遥於<lb/>
　門而歌曰泰山頽乎梁木壞乎哲人萎乎因以涕<lb/>
　下旣歌而入當戸而坐子貢聞之日泰山其頽則<lb/>
　吾將安仰梁木其壞則吾將安放　夫子殆將病<lb/>
　也遂趨而入嘆曰賜汝何來遟夫明王之不興則<lb/>
　天下其孰能宗予夏人殯於東階周人於西階殷<lb/>
　人於兩楹閒昨暮予夢坐奠於兩楹之閒予殆殷<lb/>
　人也後七日而終時年七十三逮宣和六年甲辰<lb/>
　一千六百有一年矣<lb/>
<pb n="KR2g0006_SBCK_008-3a"/>
　　　　　母顔氏<lb/>
叔梁大夫雖有九女而無子其妾生孟皮有足疾乃<lb/>
求婚於顔氏顔氏有三女其父問曰鄹大夫雖父<lb/>
　祖爲卿士然其先聖王之裔今其人身長十尺武<lb/>
　力絶倫吾甚貪之雖年長性嚴不足爲疑三子孰<lb/>
　能爲之妻二子莫對其㓜徵在進曰從父所制將<lb/>
　何間焉父曰即爾能矣遂以妻之<lb/>
　　　　　娶并官氏<lb/>
先聖年十九娶於宋之并官氏<lb/>
　　　　　先聖小影<lb/>
家譜云　先聖長九尺六寸腰大十圍凡四十九表<lb/>
<pb n="KR2g0006_SBCK_008-3b"/>
　反首洼面月角日準手握天文足履度字或作王<lb/>
　字坐如龍蹲立如鳳峙望之如仆就之如升耳垂<lb/>
　殊庭龜脊龍形虎掌胼脇參膺河目海口山臍<lb/>
　林背翼臂斗唇注頭隆鼻阜脥堤眉地足谷竅雷<lb/>
　聲澤腹昌顔均頤輔喉駢齒眉有一十二采目有<lb/>
　六十四理其頭似陶唐其顙似虞舜其項類皐陶<lb/>
　其肩類子産自腰以下不及禹三寸匈有文曰制<lb/>
　作定丗符運今家廟所藏畫像衣燕居服顔子從<lb/>
　行者謂之小影於　聖像爲最眞近丗所傳乃以<lb/>
　先聖執玉塵㩀曲几而坐或侍以十哲而有侍㨑<lb/>
　蓋捧玉磬者或列以七十二子而操弓矢披卷軸<lb/>
<pb n="KR2g0006_SBCK_008-4a"/>
　者又有十哲從行而乗車圖皆後又追寫殆非<lb/>
　先聖之眞像<lb/>
　　　　　給灑掃廟戸<lb/>
魯哀公十七年因立廟於舊宅置守陵廟百戸<lb/>
後漢靈帝建寧中給守廟百户<lb/>
魏文帝黃初元年詔置吏卒百戸以守衛之<lb/>
宋文帝元嘉十九年詔可蠲墓側數戸以掌洒掃魯<lb/>
　郡上民孔景等五戸居近　孔子墓側蠲其課役<lb/>
　以給洒掃<lb/>
後魏孝文帝延興三年給十戸以充洒掃<lb/>
唐太宗貞觀十一年給　先聖廟戸二十以奉饗祀<lb/>
<pb n="KR2g0006_SBCK_008-4b"/>
睿宗太極元年以兗州　隆道公祠戸二十供洒掃<lb/>
玄宗開元十三年東封回幸　孔子宅給復近墓五<lb/>
　戸令天下州縣立廟賜百户洒掃<lb/>
二十七年詔賜百戸洒掃百縑充春秋享奠<lb/>
憲宗元和十三年復置洒掃五十戸<lb/>
懿宗咸通四年給洒掃陵廟五十戸<lb/>
後周髙祖廣順二年幸林廟以廟側數十家爲洒掃<lb/>
　戸及勑兗州修葺祠廟禁孔林樵採<lb/>
宋　眞宗景德四年詔兗州舊以七戸守　孔子墳<lb/>
　宜増至五十戸<lb/>
大中祥符元年東封回幸林廟奉旨給近便十户以奉塋域<lb/>
<pb n="KR2g0006_SBCK_008-5a"/>
是年十一月修葺祠字給近便十戸奉塋廟<lb/>
仁宗慶暦四年三月勑於本縣中等人戸内差廟戸<lb/>
　五十充本廟洒掃諸般祗應<lb/>
哲宗元祐元年十月五日勑依舊法差洒掃戸五十<lb/>
　人看林戸五人並依役人法先是四十六代孫<hi>宗</hi>
翰奏家門事論廟戸以謂熈寧中朝廷裁减役人<lb/>
議者欲役錢寛剰而不知王者崇儒貴道之本遂<lb/>
减作三十人其看林戸止有三人竊縁　夫子墳<lb/>
　林一千六百餘年子孫皆葬於其閒周圍十餘里<lb/>
喬木參天近年以來多爲盗賊斫伐州縣旣不留<lb/>
意看林戸又以减省洙泗之上識者傷嗟方當朝<lb/>
<pb n="KR2g0006_SBCK_008-5b"/>
　廷全盛之時天下被其惠澤鄒魯　聖師之舊地<lb/>
衰歇如此臣昔在慶曆中年雖稚齒曽記一事梁<lb/>
適知兗州日乞以廂兵代廟戸又裁减人數方是<lb/>
時章得象爲宰相范仲淹爲叅知政事執政欲從<lb/>
　梁適之請獨仲淹云此事與尋常利害不同自是<lb/>
朝廷崇奉　先師之事仁義可息而此人可减吾<lb/>
軰雖行他人必復之如此執政遂已尋有中書劄<lb/>
　子令差足人數當時天下無賢不肖莫不稱之故有是命<lb/>
　金廟戸食直官爲應副<lb/>
孔氏祖庭廣記卷第八<lb/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_009-1a"/>
孔氏祖庭廣記卷第九<lb/>
　　　　　郷官<lb/>
孔氏郷官其來逺矣考於傳記驗以譜系并林廟碑刻<lb/>
始自東漢桓帝以十八代孫樹爲魯從事厥後逐代<lb/>
有之終漢丗十有一人後魏迄唐有八人焉或任兗州<lb/>
郡守或爲曲阜縣令開元二十七年以三十五代璲之<lb/>
任兗州長史詔代代勿絶宋初迄建炎則郷官尤<lb/>
多太宗淳化四年除四十五代延丗爲曲阜縣令制<lb/>
　曰叔敖隂德尚繼絶於楚邦臧孫立言猶有後於<lb/>
魯國豈　聖人之後可獨逺於陵廟乎許州長葛<lb/>
縣令孔延丗鍾裔孫之慶仕文理之朝能敦素風<lb/>
<pb n="KR2g0006_SBCK_009-1b"/>
甚有政術宜任桑梓之地以奉烝甞之儀可特授曲阜<lb/>
　縣令仁宗即位詔自今仙源縣選孔氏子弟爲之崇寧間<lb/>
勑吏部　文宣王之後常聽一人注兗州仙源縣官於<lb/>
　是孔氏郷官不絶至於父子叔姪兄弟更相爲代<lb/>
　五代不見郷官歷任年月無復備録姑以唐未至<lb/>
　故金任郷官者詳列於後<lb/>
唯昉唐元和四年爲兗州叅軍<hi>見族孫門</hi>
璲之　兗州長史<hi>見丗次</hi>
萱　兗州泗水縣令<hi>同上</hi>
齊卿　兗州功曹叅軍<hi>同上</hi>
唯晊　兗州叅軍<hi>同上</hi>
<pb n="KR2g0006_SBCK_009-2a"/>
䇿　曲阜縣尉<hi>同上</hi>
昭儉　兗州司馬累宰曲阜<hi>同上</hi>
光嗣　兗州泗水縣令<hi>同上</hi>
仁玉　周廣順三年任曲阜縣令<hi>同上</hi>
宜　雍熈三年任曲阜縣令襲封文宣公<hi>同上</hi>
延丗　至道三年任曲阜縣令<hi>同上</hi>
冕　祥符元年爲兗州叅軍<hi>見族孫</hi>
勗字自牧　祥符六年知仙源縣事<hi>請創立學舎從之同上</hi>
道輔　祥符九年知仙源縣事<hi>同上</hi>
聖佑　天聖三年知仙源縣<hi>見丗次</hi>
良輔　天聖五年任仙源縣主簿<hi>同上</hi>
<pb n="KR2g0006_SBCK_009-2b"/>
彦輔天聖八年任仙源縣主簿替親兄良輔慶曆<lb/>
　八年以衞尉寺丞知仙源縣替親姪宗禎未滿閒<lb/>
　奉勑差修　祖廟<lb/>
宗愿康定元年知仙源縣慶曆三年以大理寺丞<lb/>
　再任<hi>見丗次</hi>
宗禎慶曆五年以將作監丞知仙源縣<lb/>
宗翰嘉祐元年以秘書省著作佐郎知仙源縣熈<lb/>
　寧三年以尚書屯田郎中提點京東路刑獄公事<lb/>
　十年以尚書都官郎中提點京東路刑獄公事元<lb/>
　祐元年以朝議大夫知兗州<lb/>
淘　嘉祐四年以屯田貟外郎知仙源縣<lb/>
<pb n="KR2g0006_SBCK_009-3a"/>
宗壽治平四年任仙源縣主簿紹聖元年以右宣<lb/>
　德郎知仙源縣<lb/>
若蒙熈寧三年以襲封衍　聖公任仙源縣主簿<lb/>
<hi>見丗次</hi>
若升　元豐元年任仙源縣主簿又五年以新太縣<lb/>
　令監修　祖廟<hi>贈朝請</hi>
若古　元祐四年任仙源縣主簿<hi>後更名傳</hi>
若谷　大觀二年以文林郎任仙源縣丞<lb/>
宗哲　大觀二年以從事郎任兗州觀察推官<lb/>
宗一　政和三年任仙源縣丞<lb/>
傅　政和五年以朝奉郎任京東路轉運司管句文<lb/>
<pb n="KR2g0006_SBCK_009-3b"/>
字<lb/>
端節宣和元年以宣教郎任京東路轉運司句當<lb/>
　公事<hi>中大夫嘉閣</hi>
壎　宣和五年以通奉郎任仙源縣丞<lb/>
端問宣和七年以迪功郎任仙源縣丞<lb/>
松　建炎二年以宣校郎簽書泰寧軍節度判官廳<lb/>
　公事<lb/>
　金郷官<lb/>
若鑑　天㑹八年以迪功郎任仙源縣主簿<lb/>
瑀　皇綂二年以登仕郎任曲阜縣主簿<lb/>
瓌　皇綂五年以將仕郎任曲阜縣主簿<lb/>
<pb n="KR2g0006_SBCK_009-4a"/>
淵　天德二年以承直郎任兗州司法叅軍<lb/>
㺵　天德二年以忠勇校尉任曲阜縣尉<lb/>
揔大定二十一年授曲阜縣令<hi>見丗次</hi>
元措　承安二年二月<lb/>
勑襲封衍聖公兼曲阜縣令仍令丗襲<hi>同上</hi>
　　　　　廟中古跡<lb/>
先聖廟在魯城西南隅去城二百餘歩東至舊曲阜<lb/>
<pb n="KR2g0006_SBCK_009-4b"/>
縣二里即先聖舊居之宅實魯哀公所立歷代<lb/>
東封告成行幸儒廟皆駐蹕於此自漢唐以來雖<lb/>
　巨宼擾攘不敢暴犯如赤眉過魯亦解甲燒香再<lb/>
　拜而去<lb/>
手植檜三株兩株在賛德殿前髙六丈餘圍一丈四<lb/>
　尺其文左者左紐右者右紐一株在杏壇東南隅<lb/>
　髙五丈餘圍一丈三尺其枝盤屈如龍形丗謂之<lb/>
　再生檜晉永嘉三年枯死至隋義寧元年復生唐<lb/>
　乾封二年又枯死至宋康定元年復生<lb/>
手植檜賛　煒東皇養白日御元氣照道一動化機<lb/>
　此檜植矯龍怪挺雄質二千年敵金石糺治亂如<lb/>
<pb n="KR2g0006_SBCK_009-5a"/>
<pb n="KR2g0006_SBCK_009-6a"/>
革擾曲阜焚　孔庭檜聖道之廢興固不係於一<lb/>
木之存亡新宫火三日哭重先祖之㞐也况<lb/>
聖師之毛植乎衍　聖公收其煨燼之餘李侯刻<lb/>
而像之知尊事矣若夫茂其德封而植之是聖道<lb/>
常在也豈特一木哉三年六月晦門弟子趙秉文<lb/>
謹記<lb/>
鄆國夫人并官氏殿昔爲　先聖宴居之堂按論衡<lb/>
　及魯人相傳云　孔子將亡遺秘書曰後丗一男<lb/>
　子自稱秦始皇上我堂踞我床顚倒我衣裳至沙<lb/>
　丘而亡始皇至魯觀　孔子宅至沙丘而崩又按<lb/>
　丗家　孔子卒諸儒講郷飲酒大射於　孔子家<lb/>
<pb n="KR2g0006_SBCK_009-6b"/>
其所居堂魯哀公十七年因立爲廟後丗即其廟<lb/>
藏先聖衣冠琴瑟車書至漢二百餘年不絕昔<lb/>
太史公甞適魯觀　先聖廟堂車服禮樂諸生習<lb/>
禮於其家以至低回留之不能去漢景帝時魯共<lb/>
　王好治宫室壞　先聖舊宅以廣其宫聞金石絲<lb/>
　竹之聲乃不敢壞於其壁中得古文經書此其地<lb/>
　也<lb/>
杏壇在　先聖殿前即　先聖教授堂之遺址也昔<lb/>
漢鍾離意爲魯相出私錢萬三千付户曹孔訢修<lb/>
夫子車身入廟拭几席劒履男子張伯除堂下草<lb/>
得玉璧七枚伯懐其一以六枚白意意令主簿安<lb/>
<pb n="KR2g0006_SBCK_009-7a"/>
置几前其堂下牀首有懸甕意召訢問荅云<lb/>
夫子甕也背有丹書人莫敢發意曰　夫子所以<lb/>
遺甕欲以垂示後人因發之得素書文曰後丗修<lb/>
吾書董仲舒護吾車拭吾履發吾笥㑹稽鍾離意<lb/>
璧有七張伯懷其一意即召問伯果服焉漢明帝<lb/>
東廵幸　先聖宅亦甞御此命皇太子諸王說經<lb/>
於堂上後丗甞以爲殿　宋天聖二年傳大父中<lb/>
憲監修　祖廟増廣殿庭因移大殿於後講堂舊<lb/>
基不欲毀折即以瓴甆爲壇環植以杏魯人因名<lb/>
　曰杏壇<lb/>
先聖舊廟有松栢檜歷周漢晉榮茂如雲至<lb/>
<pb n="KR2g0006_SBCK_009-7b"/>
　金大安三年季冬入東蒙移松一千株<lb/>
　　　　　廟外古跡<hi>魯之古跡至多今止以事系於先聖者載之</hi>
防山在廟東三十里周圍八里髙二里直山之北三<lb/>
里餘乃　齊國公墓　先聖生二歳而　齊國公<lb/>
卒葬於防山　先聖母逝殯於五父之衢鄒人輓<lb/>
父之母告　先聖父墓子曰古者不祔葬焉爲不<lb/>
忍先死者之復見也詩云死則同穴自周公以來<lb/>
祔葬矣故衞人之祔也離之有以聞焉魯人之祔<lb/>
也合之美夫吾從魯遂合葬於防曰吾聞之　墓<lb/>
而不墳今某也東西南北之人不可以弗識也吾<lb/>
見封之若斧形者矣吾從斧者焉於是封之崇四<lb/>
<pb n="KR2g0006_SBCK_009-8a"/>
尺今墓前有齊國公廟廊廡祭亭凡二十餘閒<lb/>
每歳時子孫祭饗焉<lb/>
尼丘山在廟東南五十里周圍一十里即　齊國公<lb/>
與　顔氏禱於此而生　先聖者也　先聖生而<lb/>
首上圬頂如尼丘山頂之圬宋皇祐二年封山神<lb/>
爲毓聖侯制曰元聖肇興誕自東魯雖天之生德<lb/>
蓋云黙定而岳之降神實應精禱兗州泗水縣尼<lb/>
丘山崇岡秀阜雲雨所出儲丕祐於商後孕全氣<lb/>
於孔族挺毓睿哲爲万丗師當崇五等之封俾均<lb/>
　四瀆之秩列於祀典以永神休攸司奉書徃申昭<lb/>
告宜特封毓聖侯仍令夲州差官徃彼祭告破係<lb/>
<pb n="KR2g0006_SBCK_009-8b"/>
　省錢増葺祠廟及造廟牌安掛春秋差官致祭<lb/>
真廟東封王欽若言祭　文宣王尼丘山山上有<lb/>
紫雲氣長八九丈詔遣入内殿頭楊懷玉祭謝今<lb/>
　尼丘山五峰下有　齊國公　先聖并毓　聖侯<lb/>
廟在焉<lb/>
顔母山在廟東南五十五里周圍一十里髙三里乃<lb/>
齊國公與　顔氏禱於尼丘山甞遊此而休息焉<lb/>
　山去尼丘山五里魏地形志亦言魯縣有顔母祠<lb/>
堂迄今在焉<lb/>
魯城之西南隅即　先聖之舊宅也昔魯人泛海而<lb/>
失津至於亶州遇　先聖七十子遊於海上特以<lb/>
<pb n="KR2g0006_SBCK_009-9a"/>
歸途使告魯公築城以備宼魯人歸且以告魯侯<lb/>
侯以爲誕俄而群鵲數萬衘七培城侯始信乃城<lb/>
曲阜訖而齊宼果至事載十六國春秋其說神異<lb/>
雖　先聖之所不語然魯人尚能言之所謂疑傳<lb/>
疑者於是亦綴而不遺<lb/>
廟東南二里魯城有門曰髙門昔齊人選女子衣文<lb/>
衣而舞康樂文馬三十駟遺魯君陳於髙門外季<lb/>
桓子微服徃觀受其樂三日不聽政郊又不致膰<lb/>
　俎於大夫　先聖遂適衞<hi>史記云髙門詩云皐門魯國圖云稷門</hi>
魯宫城雉門之外曰兩觀春秋定公二年杜預注雉門公宫<lb/>
　之南門兩觀闕也昔　先聖爲魯司宼攝行相事<lb/>
<pb n="KR2g0006_SBCK_009-9b"/>
　於是朝政七日而誅亂政大夫少正卯於兩觀之<lb/>
　下者是也<lb/>
五父衢在廟東南五里昔　先聖　母殯於五父之<lb/>
衢者此其地也<lb/>
先聖學堂在廟北五里泗水纒其北洙水由其南皇<lb/>
覽云諸弟子房舎井瓮猶在周敬王三十六年<lb/>
先聖自衞返魯於此刪詩序書定禮樂繫周易至<lb/>
三十九年因魯人西狩獲麟而春秋絶筆因曽參<lb/>
孝行而作孝經二經旣成　先聖齋戒於此堂下<lb/>
面北斗而拜告備於天紫微於是降此堂又有赤<lb/>
虹自上而下化爲黄玉有刻文　先聖跪而讀之<lb/>
<pb n="KR2g0006_SBCK_009-10a"/>
其辭曰孔提命作應法魯記所載　孔子講堂者<lb/>
　即此堂也昔漢光武東巡過魯坐　孔子講堂頋<lb/>
指子路室謂左右曰此吾太僕之室也今學已廢<lb/>
遺址存焉<lb/>
矍相圃在廟西南一百二十歩周圍二里髙一丈昔<lb/>
先聖射於矍相之圃觀者如堵焉晉太康志曰矍<lb/>
　相圃在魯城内縣西南近　孔子宅是也今圃中<lb/>
猶存舊井皆石爲之<lb/>
廟西南二百歩魯城有門曰歸德丗傳四方諸侯慕<lb/>
　先聖之德而至者多入此門故魯人因以名之<lb/>
廟東南魯城有門日端門　先聖將殁謂子貢曰端<lb/>
<pb n="KR2g0006_SBCK_009-10b"/>
門當有血書子貢件候之果有血書云趍作法<lb/>
孔聖殁周姬亡慧東出秦人滅胡亥術書旣散孔<lb/>
　不滅子貢以告　先聖趍徃而觀之化爲赤烏飛<lb/>
　去<lb/>
廟南十里魯縣有二石闕曰闕里蓋里門也後漢董<lb/>
憲禆將屯兵於魯侵害百娃光武及拜鮑永爲魯<lb/>
　郡太守永到大破之惟别帥彭豐不肯下頃之<lb/>
孔子闕里無故荆棘自除從講堂至里門永異之<lb/>
謂魯令及府丞曰方今危急而闕里自開豈<lb/>
　夫子欲令太守行禮助吾誅無道也乃命人衆修<lb/>
郷射之禮請豐等共觀視欲因此擒之豐等亦欲<lb/>
<pb n="KR2g0006_SBCK_009-11a"/>
圖永乃持牛酒勞饗而潛挾兵器永覺手格殺豐<lb/>
<hi>圖經載闕里在孔子廟東南二里有門闕廢址雙立舊城因名曰闕里</hi>
廟東三里有廢井圍五丈三尺深八十尺石爲之按<lb/>
史記云季桓子穿井得缶中若羊問　先聖云得<lb/>
　狗　先聖曰以某所聞羊也木石之恠夔罔魎水<lb/>
　之恠龍罔象土之恠羵羊也<lb/>
陋巷在廟東北三百餘歩巷之北有井丗傳爲顔井<lb/>
　顔子在陋巷人不堪其憂而顔子不改其樂<lb/>
　先聖屢賢之此蓋顔子所居之地也熙寧閒甞構<lb/>
亭井之北命曰顔樂亭士大夫聞之如司馬温公<lb/>
　二蘇輩二十餘人或以詩或以文或以歌頌皆揭<lb/>
<pb n="KR2g0006_SBCK_009-11b"/>
　以牌<lb/>
　　　　　林中古跡<lb/>
先聖没公西赤爲之識及掌其殯葬焉唅以踈米三<lb/>
　貝襲衣一十有一稱加朝服一章甫之冠珮象環<lb/>
　徑五寸而綨組綬桐棺四寸栢棺五寸及以告備<lb/>
　於天所受黃玉葬于魯城北一里泗水上藏入地<lb/>
　不及泉而封爲偃斧之形髙四尺泗水爲之却流<lb/>
旣葬有自燕來觀者舎於子夏氏子貢謂之曰吾<lb/>
　亦人之葬聖人非聖人之葬人子奚觀焉昔<lb/>
夫子言曰吾見封有若夏屋者見若斧矣若從斧<lb/>
者也馬鬛封之謂也今徒一日三斬板而封尚行<lb/>
<pb n="KR2g0006_SBCK_009-12a"/>
　夫子之志而巳何觀乎哉皇覽曰　孔子冡去城<lb/>
　一里冢塋百畝南北廣十歩東西三十歩髙一丈<lb/>
　二尺如鳥卵馬　今増周圍五十餘歩髙一丈五<lb/>
　尺塋中不生荆棘刺人草樹以百數皆逺方徒弟<lb/>
　各持郷土異種所植魯人丗丗無能名者惟楷木<lb/>
　爲多其餘則皇覽所載柞枌雒離女貞五味毚檀<lb/>
　之木也群弟子三年喪畢或去或留唯子貢廬於<lb/>
　墓六年自後群弟子及魯人從冢而家者百有餘<lb/>
　室因名其居曰孔里丗丗相傳歳時奉祠不絶真<lb/>
　宗東封王欽若言祭　文宣王詣墳致奠得芝五<lb/>
　夲詔遣入内殿頭楊懷玉祭謝復得芝五夲<lb/>
<pb n="KR2g0006_SBCK_009-12b"/>
先聖墳北有虚墓五閒皆石爲之　先聖没戒門弟<lb/>
　子爲虚墓後果遭秦始皇發冢有白兔出於中始<lb/>
　皇逐之至曲阜西北十八里溝而没魯人因名其<lb/>
溝曰白兔溝<lb/>
祠壇昔　先聖没弟子於冢前以瓴甓爲壇方六尺<lb/>
　至後漢永嘉元年魯相韓叔節始易之以石至唐<lb/>
　以封禪石壇易之今四靣皆歷代題名歳久漫滅<lb/>
　字不可讀<lb/>
先聖墳東十歩曰二代伯魚墓又南少東十歩曰三<lb/>
　代子思墓商人尚右故也真宗幸　孔林頋問二<lb/>
冢子孫對以伯魚子思墓帝太息躊蹰而退<lb/>
<pb n="KR2g0006_SBCK_009-13a"/>
駐蹕亭在　先聖二代兩墳之閒真宗東封回駕幸<lb/>
闕里頋問　先聖墳何在子孫引導鑾輿躬至<lb/>
　孔聖林奠謁畢坐於亭上宣兩府及兩制賜茶亭<lb/>
有古碑字多殘缺帝命詞臣拂蘚辨認盤桓久之<lb/>
輦路真宗幸　聖林以林木擁道降輿乗馬至<lb/>
　先聖墳釋奠再拜今自林前石橋直趍駐蹕亭<lb/>
　有輦路皆甃以石<lb/>
楷木廣誌云　夫子没弟子各持其郷土所宜木人<lb/>
植一本於墓而去冢上特多楷木楷木出南海今<lb/>
　林中楷木最茂閒有因風摧折者人或得之以爲<lb/>
　手板<lb/>
<pb n="KR2g0006_SBCK_009-13b"/>
　　　　舊廟宅<lb/>
至聖文宣王廟外三門榜即　宋仁宗御篆也三門<lb/>
　之後曰書樓藏賜書之樓也樓後御路東西有二<lb/>
亭其東宋朝修廟碑其西唐碑次儀門門内曰御<lb/>
賛殿<hi>乾興年傅大父監修廟奏立此殿</hi>次後曰杏壇杏壇之後即<lb/>
　正殿殿榜乃仁宗御飛白也其後　鄆國夫人殿<lb/>
殿東廡泗水侯殿西廡沂水侯殿祖殿廊西門外<lb/>
齊國公殿其後　魯國太夫人殿殿後五賢堂<lb/>
　祖殿廊東門外曰齋㕔即真宗東封回幸儒廟駐<lb/>
蹕之殿奠謁待次之所也回鑾次兗州詔去其鶻<lb/>
許夲家爲㕔族人遇仲祭致齋於此遂名曰齋㕔<lb/>
<pb n="KR2g0006_SBCK_009-14a"/>
㕔廊之東門外其南客館其北客位齋㕔之後齋<lb/>
堂堂後宅㕔孔氏接見賔客之所由客位東一門<lb/>
直北曰襲封視事廳㕔後恩慶堂堂乃中丞典郷<lb/>
　郡日侍致政尚書公㑹孔氏内外親族之所徂徠<lb/>
先生石介有碑以紀其事恩慶堂之西曰家廟堂<lb/>
　之東北隅曰雙桂堂先公仲父舊讀書於此堂皇<lb/>
祐元年同賜弟故以名之諸位皆列居於　祖殿<lb/>
之後并恩慶堂之東西自　祖廟并諸位所居舊<lb/>
皆勑修後以諸位屋宇日廣皆自營葺矣除諸<lb/>
　位外　祖廟殿庭廊廡等共三百一十六閒<lb/>
仙人脚明昌元年有異人履玄白舄瞻拜　先聖於<lb/>
<pb n="KR2g0006_SBCK_009-14b"/>
廟門外竚立石上甚有喜色旣去其石足跡存焉<lb/>
有文曰仙人脚次年奉　勑修廟此亦<lb/>
　金朝崇奉　先聖修廟之應也<lb/>
泰和八年八月二十七日以　先聖降誕之辰前期<lb/>
　一日率闔族敬詣　尼山廟祭奠日方午刻俄聆<lb/>
　殿上當空有樂振作比金石絲竹之聲凡在一舎<lb/>
　閒皆聞之而駭然蓋<lb/>
朝廷崇奉<lb/>
德感所致也<lb/>
　金修廟制度<lb/>
　正殿廊廡大中門大成門　鄆國夫人殿自皇綂<lb/>
<pb n="KR2g0006_SBCK_009-15a"/>
　大定以來建之其制猶質素至明昌初増後位城<lb/>
殿殿廡皆以碧瓦爲縁外柱以石刻龍爲文其藻<lb/>
　栱之飾塗以青碧每位皆有閤至於欄檻簾櫳並<lb/>
　朱漆之　齊國公位僅與正位同又刱二代三代<lb/>
　祖殿毓聖侯殿五賢堂奎文閣之屬煥然一新與夫<lb/>
　㕔堂黌舎門廡凢四百餘楹方之前古於此爲備<lb/>
貞祐二年正月二十四日兵災及本廟殿堂廊廡灰燼<lb/>
　什五祖檜三株亦遭厄數適有四十九丗孫廟學正<lb/>
　瑭洎族人避於其閒俄有五色雲覆其上中有群<lb/>
鶴翔鳴良乆而去田夫野老無不見之<lb/>
孔氏祖庭廣記卷第九<lb/>
<pb n="KR2g0006_SBCK_009-15b"/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_010-1a"/>
孔氏祖庭廣記第十<lb/>
　　　　　廟中古碑<lb/>
後漢碑四<lb/>
　司徒臣雒司空臣戒稽首言魯前相瑛書言詔書<lb/>
崇聖道勉○<hi>上一字磨㓕</hi>㝪　孔子作春秋制孝經○○五<lb/>
　經演易繫辭經緯天地幽讃神明故特立廟褒成<lb/>
　侯四時來祠事巳即去廟有禮器無常人掌領請<lb/>
　置百户卒史一人典主守廟春秋饗禮財出王家<lb/>
　錢給大酒直須報謹問太常祠曹掾馮牟史郭玄<lb/>
　辤對故事辟雍禮夫行祠　先聖師侍祠者　孔<lb/>
　子子孫太宰太祝令各一人皆備爵太常丞監祠<lb/>
<pb n="KR2g0006_SBCK_010-1b"/>
　河南尹給牛羊豕○○○各一大司農給米祠臣<lb/>
　愚以爲如瑛言　夫子大聖則象乾坤爲漢制作<lb/>
　先丗所尊祠用衆牲長吏備○○欲加寵子孫敬<lb/>
　恭明祀傳于罔極可許臣請魯相爲　孔子廟置<lb/>
　百户卒史一人掌領禮器出王家錢給大酒直他<lb/>
　如故事臣雒臣戒愚戇誠惶誠恐頓首頓首死罪<lb/>
　死罪臣稽首以聞制曰可元嘉三年三月二十七<lb/>
　日壬寅奏雒陽宫元嘉三年三月丙子朔二十七<lb/>
　日壬寅司徒雒司空戒下魯相承書從事下當用<lb/>
　者選○年四十以上經通一蓺雜試通利能奉弘<lb/>
　先聖之禮爲宗所歸者如詔書書到言永興元年<lb/>
<pb n="KR2g0006_SBCK_010-2a"/>
　六月甲辰朔十八日辛酉魯相平行長史事卞守<lb/>
　長擅叩頭死罪敢言之<hi>磨滅不知幾字</hi>司徒司空府壬寅詔<lb/>
　書爲孔子廟置百户卒史一人掌主禮器選年<lb/>
　四十以上經通一蓺雜試能奉弘　先聖之禮爲<lb/>
　宗所歸者平叩頭叩頭死罪死罪謹案文書守文<lb/>
　學掾魯孔龢師孔憲户曹史孔〇等雜試龢脩春<lb/>
　秋嚴氏經通髙第事親至孝能奉先聖之禮爲<lb/>
　宗所歸除龢𥙷名狀如牒平惶恐叩頭死罪上司<lb/>
　空府　讃曰魏魏　大聖赫赫彌章相乙瑛字少<lb/>
　卿平原髙唐人令鮑疊字文公上黨屯留人政教<lb/>
　稽古若重規矩乙君察舉守宅除吏　孔子十九<lb/>
<pb n="KR2g0006_SBCK_010-2b"/>
丗孫麟廉請置百户卒史一人鮑君造作百户吏<lb/>
舎功垂無窮於是始○<lb/>
　　後漢鐘太尉書<lb/>
永壽二年魯相顔勑　復　顔氏　并官氏繇發碑<lb/>
惟永壽二年青龍在涒歎霜月之靈皇極之日魯<lb/>
　相河南京韓君追惟太古華胥生皇雒顔○育〇<lb/>
寶○制元道百王不改　孔子近聖爲漢定道自<lb/>
　天王以下至于𥘉學莫不<graphic n="KR1710" url="https://raw.githubusercontent.com/kanripo/KR-Gaiji/master/images/KR1710.png" mimeType="image/png"/>思嘆卬師鏡顔氏<lb/>
聖舅家居魯親里并官　聖妃在安樂里　聖族<lb/>
　之親禮所宜異復　顔氏　并官氏邑中繇發以<lb/>
尊孔心念聖歷丗禮樂陵遲秦項作亂不尊圖書倍<lb/>
<pb n="KR2g0006_SBCK_010-3a"/>
　道畔德離敗聖輿食粮亡于沙丘君於是造立禮<lb/>
　器樂之音符鐘磬瑟鼓雷洗觴觚爵鹿俎梪籩杴<lb/>
　禁○脩飾宅廟更作二輿朝車威熹宣抒玄汙以<lb/>
　注水㳅法舊不煩備而不奢上合紫臺稽之中和<lb/>
　下合聖制事得禮儀於是四方士仁聞君風耀敬<lb/>
　咏其德尊其大人之意逴彌之思乃共立表石紀<lb/>
　傳億載其文曰虧綂華胥承天畫卦顔育空桑孔<lb/>
　○元孝俱祖紫宫大一所授前闓九頭以升言教<lb/>
　後制百王獲麟未吐制不空作承天之語乾元以<lb/>
　來三九之載八皇三代至孔乃備聖人不丗期五<lb/>
　日載三陽吐圖二隂岀䜟制作之義以俟知奥於<lb/>
<pb n="KR2g0006_SBCK_010-3b"/>
穆韓君獨見天意復聖之族逴越紀思修造禮樂<lb/>
　瑚璉器用存古舊宇慇勤宅廟朝車威熹出誠造<lb/>
　○○不水解工不争賈深除玄汙水通○注禮器<lb/>
升堂天雨降澍百姓訢和舉國蒙慶神靈祐誠竭<lb/>
敬之報天與厥福永享年壽上極○○旁及皇代<lb/>
　刋石表銘與乾輝耀長期蕩蕩於盛復授赫赫罔<lb/>
窮聲垂億載<lb/>
建寧元年相河南史君碑<lb/>
魯相孔晨奏出王家糓祀　夫子碑<lb/>
　建寧二年三月癸卯朔二十日己酉魯相臣晨長史<lb/>
　臣謙頓首死罪上尚書臣晨頓首頓首死罪死罪<lb/>
<pb n="KR2g0006_SBCK_010-4a"/>
　臣蒙厚恩受任苻守得在奎婁周孔舊寓不能闡<lb/>
　弘德政恢崇壹變夙夜憂怖累息屏營臣晨頓首<lb/>
　頓首死罪死罪臣以建寧元年到官行秋享飲酒<lb/>
　泮宫畢復禮　孔子宅拜謁　神坐仰瞻榱桷俯<lb/>
　視几筵靈所馮依肅肅猶存而無公出酒脯之祠<lb/>
　臣即目以奉錢脩上案食醊具以叙小節不敢空<lb/>
　謁臣伏念　孔子乾川所挺西狩獲麟爲漢制作<lb/>
　故孝經援神契曰玄丘制命帝卯行又尚書考靈<lb/>
　燿曰丘生倉際觸期稽度爲赤制故作春秋以明<lb/>
　文命綴紀撰書脩定禮儀臣以爲　素王稽古德<lb/>
　亞皇代雖有褒成丗享之封四時來祭畢即歸國<lb/>
<pb n="KR2g0006_SBCK_010-4b"/>
　臣伏見臨辟雍日祠　孔子以太牢長吏備爵所<lb/>
　以尊　先師重教化也夫封土爲社立稷而祀皆<lb/>
　爲百姓興利除害以祈豐穰月令祀百辟卿士有<lb/>
　益於民矧乃　孔子玄德煥炳光于上下而本國<lb/>
　舊居復禮之日闕而不祀誠朝廷聖恩所宜特加<lb/>
　臣寢息耿耿情所思惟臣輒依社稷出王家糓春<lb/>
　秋行禮以共禋祀餘○賜先生執事臣晨頓首頓<lb/>
　首死罪死罪臣盡力思惟庶政報稱爲效増異輒<lb/>
　匕臣晨誠惶誠恐頓首頓首死罪死罪上尚書時<lb/>
　副言太傅太尉司徒司空大司農府治所部從事<lb/>
　府昔在　仲尼汁光之精大帝所挺　顔母毓靈<lb/>
<pb n="KR2g0006_SBCK_010-5a"/>
承弊遭衰黒不代倉○不應聘嘆鳯不臻自衛反<lb/>
魯養徒三千獲麟　作端門見徴血書著紀黃玉<lb/>
　<graphic n="KR1943" url="https://raw.githubusercontent.com/kanripo/KR-Gaiji/master/images/KR1943.png" mimeType="image/png"/>應主爲漢制道審可行乃作春秋復演孝經刪<lb/>
定六蓺象與天談鉤河擿洛　揆未然魏魏蕩蕩<lb/>
　與乾北崇<lb/>
魏碑二<lb/>
魏黃初元年制命二十一丗孫羡爲崇聖侯奉家祀碑<lb/>
　維黃初元年大魏受命胤軒轅之髙蹤紹虞氏之<lb/>
　遐綂應歷數以改物揚仁風以作教於是輯五瑞<lb/>
　班宗彞鈞衡石同度量秩羣祀於無文順天時以<lb/>
布化旣乃緝熈聖緒昭顯上丗追存二代三恪之禮<lb/>
<pb n="KR2g0006_SBCK_010-5b"/>
　兼紹　宣尼○○之後以魯縣百戸命　孔子二<lb/>
　十一丗<hi>孫奉</hi>議郎孔羡爲崇聖侯以奉　孔子之祀<lb/>
　制詔三公曰昔　仲尼姿大聖之才懷帝王之器<lb/>
　當衰周之末而無受命之運在魯衛之朝教化乎<lb/>
　洙泗之上栖栖焉皇皇焉欲屈巳以存道貶身以<lb/>
　救丗於是王公終莫能用　乃退考五代之禮修<lb/>
　素王之事因魯史而制春秋就太師而正雅頌俾<lb/>
　千載之後莫不宗其文以述作仰其聖以成謀咨<lb/>
　可謂命丗大聖億載之師表者巳遭天下大亂百<lb/>
　祀墮壞舊居之廟毀而不修褒成之後絶而莫継<lb/>
　闕里不聞講誦之聲四時不睹蒸甞之位斯豈所<lb/>
<pb n="KR2g0006_SBCK_010-6a"/>
　謂崇化報功盛德百丗必祀者哉嗟乎朕甚閔焉<lb/>
　其<hi>以奉</hi>議郎孔羡爲崇聖侯邑百戸奉　孔子之祀<lb/>
　令魯郡修起舊廟置百户吏卒以守衞之又於其<lb/>
　外廣爲屋宇以居學者於是魯之父老諸生逰士<lb/>
　睹廟堂之始復觀俎豆之初設嘉　聖靈於髣髴<lb/>
　想真祥之來集乃慨然而歎曰大道衰廢禮學滅<lb/>
　絶三十餘年皇上懐仁聖之懿德兼二儀之化育<lb/>
　廣大包於無方〇○淪於不測故自受命以來天<lb/>
　人咸和神氣烟煴嘉瑞踵武休徴屢臻殊俗解編<lb/>
　髮而慕義遐夷越險阻而來賔雖大皓逰龍以君<lb/>
　丗虞氏儀鳯以臨民伯禹命玄宫而爲夏后西伯<lb/>
<pb n="KR2g0006_SBCK_010-6b"/>
　由歧社而爲周文尚何足稱於大魏哉若乃紹継<lb/>
　微絶興脩廢官疇咨稽古崇配乾坤况神明之所<lb/>
　福作宇内之所觀欣色豈徒魯邦而巳哉爾乃感<lb/>
　殷人路寢之義嘉先民泮宫之事以爲髙宗僖公<lb/>
　蓋嗣丗之王諸侯之國耳猶著德於○頌騰聲於<lb/>
　千載况今聖皇肇造區夏創業垂綂受命之日曽<lb/>
　未下輿而褒美大聖隆化如此能無頌乎乃作<lb/>
　頌曰煌煌大魏受命溥將継體黃虞含夏包商降<lb/>
　釐下土○清三光羣祀咸秩靡事不綱嘉彼玄聖<lb/>
　有邈其靈遭丗霧亂莫顯其榮褒成○絕寢廟斯<lb/>
　傾闕里蕭條靡歆靡馨我皇悼之尋其丗武乃建<lb/>
<pb n="KR2g0006_SBCK_010-7a"/>
　宗聖以紹厥後脩復舊堂豐其瞢宇莘莘學徒爰<lb/>
　居爰處王教旣新羣小遄沮魯道以興永作憲矩<lb/>
洪聲豈假神祗來和休徴雜還瑞我邦家内光區<lb/>
　域外被荒遐殊方○○搏拊揚歌於赫四聖運丗<lb/>
　應期　仲尼旣没文亦在兹彬彬我后越而五之<lb/>
　〇于億載如山之基<lb/>
　　魏陳思王曹植詞　梁鵠書<lb/>
東魏興和二年兗州刺史李<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>修　孔子廟碑<lb/>
　粤若稽古睿后欽明文思衡宰邁德丕顯九功咸<lb/>
事故能庸勲親賢官方式叙惟大魏徙鄴之五載<lb/>
<pb n="KR2g0006_SBCK_010-7b"/>
　皇○興和之元年天○○咨寅賔出日寔惟濟岱宣<lb/>
　風敷化義属英良以郡理思優敏實惟舊德昇朝<lb/>
　收民物望斯允必能絃歌鄒魯剋<hi>磨滅四字</hi>制<hi>磨滅四字</hi>我郡公<lb/>
　使持節都督兗州諸軍事車騎大將軍當州大都<lb/>
　督兗州刺史姓李諱<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>字仲琁趙國柏仁人也其<lb/>
　先帝髙陽〇○〇柱史之胤左車之綿<hi>御名下字</hi>瑶光休<lb/>
　彩赫奕於上齡若水嘉祥荴𬞞於季葉君以資解<lb/>
　褐奉朝請俄除定州平北府法曹叅軍仍<hi>磨滅五字</hi>諮議<lb/>
　叅軍事定相雝三州長史東郡汲郡恒農三郡太<lb/>
　守司徒左長史中散太中大夫營構都將雝兗二<lb/>
　州刺史所在恩○○訓在<hi>磨滅四字</hi>易地而貞馥不移君<lb/>
<pb n="KR2g0006_SBCK_010-8a"/>
　鳯舉雲翔風期如一斯寔天懷直置妙與神同悒<lb/>
　然不樂思仁未深刑平惠和詎爲淳<hi>磨滅十字</hi>葉重光之<lb/>
　貴氣韻優峻之竒政績緝熈之美旣備於史傳與<lb/>
　清頌故不復詳載焉君神懷踈爽風度絶人學業<lb/>
　○○源並深趣操○寒柗俱秀故其䇐兗部也當<lb/>
　未浹旬言覲孔廟肅恭致誠敬神如在遂軔車曲<lb/>
　阜飲馬沂流周逰眺覽尚想伊人○○〇然有<hi>磨滅四字</hi>
　意乃命工人脩建容像　孔子曰從我於陳蔡者<lb/>
　皆不得及門也因歷叙其才以爲四科之目生旣<lb/>
　見從没<hi>磨滅一十一字</hi>於昜辭起予者商紛淪於文誥是則<lb/>
　聖人之道須輔佐而成故曰吾有由也惡言不聞<lb/>
<pb n="KR2g0006_SBCK_010-8b"/>
　於耳所以雕素十<hi>磨滅四字</hi>其側今於<hi>磨滅四字</hi>奉進儒冠於諸<lb/>
　徒亦青矜青領雖逝者如斯風霜驟謝而淪姿舊<lb/>
　訓曖似還新至如廟字凝静靈姿嚴麗<hi>磨滅五字</hi>以踰七<lb/>
<hi>磨滅四字</hi>不能出夫道繫於人人亡則道隱斯大義以之<lb/>
　而乖微言以之而絶今　聖容肅穆二五成行丹<lb/>
　素陸離<hi>磨滅七字</hi>微㗛而○言左右若承顔而受業是以<lb/>
　觀之者莫不忻忻焉有入室登堂之想斯亦代○<lb/>
　○一隅也天誕　聖哲作民師<hi>磨滅五字</hi>闕里　沫泗至於<lb/>
　歎鳯鳥之寂寥傷河圖之莫出屢應聘而不遇知<lb/>
　道德之不行乃正雅頌修春秋刋理六經懸諸日<lb/>
　月○○載之○莫不得其○以述作服其訓以成<lb/>
<pb n="KR2g0006_SBCK_010-9a"/>
　身<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>可謂開闢之儒聖無窮之文宗者矣此地古<lb/>
　号曲阜是唯魯<graphic n="KR1726" url="https://raw.githubusercontent.com/kanripo/KR-Gaiji/master/images/KR1726.png" mimeType="image/png"/>雖宫觀荒毀臺池蕪没然其廟<lb/>
　庭也蔚○林於九冬罩脩柯於百刃類神栝之侵<lb/>
　漢同梧宫之巨圍至夫鴻隨秋下則月秀霜枝燕<lb/>
　逐春來而風開翠葉旣<hi>磨滅五字</hi>亦足以安樂聖靈是以<lb/>
　無代不加脩繕謶億載以寧神君清明在躬精思<lb/>
　入微功被人神德貫幽顯豈唯營飾宣質經刱<hi>磨滅七字</hi>
　如䖍○岱像崇奉玄宗敦素翦䔢興存廢絶視民<lb/>
　如傷○之仁壽體士懷以幽詢任萬物以爲心〇<lb/>
　直靈津孤灑虚光獨散者○○一月之明可影百<lb/>
　川一人之鑒縱横萬趣爰自刺舉未或斯同然丹<lb/>
<pb n="KR2g0006_SBCK_010-9b"/>
　青所以圖盛迹金石所以刋不朽○○不鐫珉瑶<lb/>
　焉述府州<hi>磨滅六字</hi>今士民等略序義目樹碑廟庭俾後<lb/>
　來君子知功業之若斯焉乃作頌曰二儀肈判人<lb/>
　倫攸舉邈邈　玄王誕兹聖<hi>御名下字</hi>祖習堯舜憲章文<lb/>
　武聲溢九天化潭八字祖習○○窮神盡妙化〇<lb/>
　伊何○○存○○同麗景搏天孤昭無異岱宗巖<lb/>
　巖特峭重山隱寶深霞祕暉在哀之葉自衛言歸<lb/>
　德生於子文實在兹彞倫禮樂尅叙書詩<hi>磨滅四字</hi>灰管<lb/>
　流氣良木其○緬踰千祀以存恕<hi>亡允</hi>諸靈意不有<lb/>
　伊人孰云脩置惟君體道布政優優白鳩巢室赤<lb/>
　雀棲樓禮罔不備智無不周器冠後哲風邁前修<lb/>
<pb n="KR2g0006_SBCK_010-10a"/>
　旣繕　孔像復立十賢誠兼岱宇懃盡重玄仰<lb/>
　聖儀之煥爛嘉鴻業之嬋聮長無絶兮終古永萬<lb/>
億兮斯年<lb/>
　　興和三年十二月十一日訖功<lb/>
齊碑一<lb/>
乾明元年隷書碑磨滅不可讀<lb/>
隋碑一<lb/>
大業七年曲阜縣令陳叔毅修廟記<lb/>
若夫惟道惟德或仁或義旣漸散於英華遂崩淪<lb/>
於禮樂天生　大聖是曰　宣尼雖有制作之才而<lb/>
　無帝王之位膺期命丗塞厄補空述萬代之典謨<lb/>
<pb n="KR2g0006_SBCK_010-10b"/>
　爲百王之師表始於漢魏爰逮周齊歷代追封秉<lb/>
　圭不絶我大隋炎靈啓運翼下降生繼大庭之髙<lb/>
　蹤紹唐帝之遐綂憲章古昔禮樂惟新偃伯修文<lb/>
　尊儒重學以　孔子三十二丗孫前太子舎人吴<lb/>
　郡主簿嗣哲封紹聖侯皇上萬機在慮兆庶貽憂<lb/>
　妙簡才能委之邑宰於此周公餘化惟待一變之<lb/>
　期　夫子遺風自爲百王之則禮儀舊俗餘何足<lb/>
　云用能奉天旨敬　先師勸孔宗修　靈廟即曲<lb/>
　阜陳明府其人也明府名叔毅字子嚴潁川許昌<lb/>
　人昔堯之禪舜實釐女於有虞周室封陳亦配姬<lb/>
　於嬀滿漢右丞相建六竒之深謀魏大司空開九<lb/>
<pb n="KR2g0006_SBCK_010-11a"/>
　品之清議明府即陳氏髙祖武帝之孫髙宗孝宣<lb/>
　帝之子至如永嘉分國代歷五朝郭璞有言年終<lb/>
　三百皇朝大綂天下一家爲咸陽之布衣實南國<lb/>
　之王子於是逰情庭宇削跡市朝砥礪身心揣摩<lb/>
　道蓺䇿府蘭臺之秘籍雕蟲刻鶴之文章莫不成<lb/>
　誦在心借書於手金作玉条之刑法桐囚木吏之<lb/>
　奸情一見仍知片言能折所謂江珠匿曜時虧滿<lb/>
　月之明越劒潜光毎動衝星之氣爰降詔書迺除<lb/>
　曲阜縣令風威逺至禮教大行政術始臨奸豪屏<lb/>
　息抑強扶弱分富恤貧部内清和民無疾苦重以<lb/>
　德之所感霜雹無災化之所行馬牛不繫鱦魚夜<lb/>
<pb n="KR2g0006_SBCK_010-11b"/>
　放早彰漑釜之篇乳雉朝馴自入鳴琴之曲逺嗤<lb/>
　龐綂不任百里之才俯笑陶潜忽輕五斗之俸於<lb/>
　是官曹無事囹圄常空接士迎賔登臨逰賞覩泮<lb/>
　水而思歌尋靈光而想賦加以祗䖍聖道敬致明<lb/>
　神粉壁椒塗丹楹刻桷可謂神之所至無所不爲<lb/>
　振百代之嘉聲作千城之稱首敬鐫金石之文永<lb/>
　同天地之固其詞曰皇非常道帝實無爲時澆俗<lb/>
　薄樸散淳離丗道交喪仁義争馳書亡詩逸禮壞<lb/>
　樂虧降生　大聖再修墳史積善餘德追崇不巳<lb/>
　於穆大隋明命天子新開紹聖重光闕里伊我陳<lb/>
　君清德逺聞温温玉潤苾苾蘭芬淵才亮美拔類<lb/>
<pb n="KR2g0006_SBCK_010-12a"/>
超群時逢上聖以我爲令導之以德行之以政用<lb/>
此一心能和百姓子還名賈兒多字鄭奸雄竄伏<lb/>
賦役平均心居儉素志守清貧魚生入釜雀瑞來<lb/>
臻寢廟孔碩靈祠赫弈圎淵方井綺䆫畫壁因頌<lb/>
成功遂歌美績共弊穹壤永固金石<lb/>
　大隋大業七年辛未歳七月甲申朔二日乙酉<lb/>
　濟州秀才前汝南郡主簿仲孝俊作文<lb/>
　孔子三十一丗孫孔長名三十四丗孫孔子歎<lb/>
　○〇〇<lb/>
唐碑十四<lb/>
<pb n="KR2g0006_SBCK_010-12b"/>
大唐贈泰師魯國　孔宣公碑<lb/>
　祕書少監通事舎人内供奉臣崔行功奉勑撰<lb/>
　文<lb/>
　奉勑直祕書行祕省書學博士臣孫師範書<lb/>
臣聞形氣肈分宗匠之塗遂廣性情已著名教之<lb/>
理攸興是故雕刻爲妙物之先粉澤成真宰之用<lb/>
若其聃語棄智則聖非攘臂之端莊寄齊<hi>諧則</hi>禮<lb/>
必因心之範雖九流争長百家競逐而宗旨所歸<lb/>
典墳取俊夫軒犧已謝子姒迭微歩驟殊方質文<lb/>
異轍及流漦起譟箕服傳訞憲章版蕩風雅淪喪<lb/>
然而千齡接聖崇朝可期五百見賢伐柯未逺粤惟<lb/>
<pb n="KR2g0006_SBCK_010-13a"/>
　上哲降生圯運理接化先德充造物財成敎義彌<lb/>
　綸之跡已周組織心靈範圍之功且峻利仁以濟<lb/>
　幽顯垂訓以霑動植自歎起臨川道窮反袂西峰<lb/>
　琰玉幾燼蒼山東野条桒多塵碧海屬混元再造<lb/>
　休明一期雅頌之音復聞郊禋之禮還緝跨巢胥<lb/>
　之逸軌邁龍鳥之遐風瞻白雲而升介丘翼蒼螭<lb/>
　而過沂上而令千祀之外典冊遂隆九泉之下哀<lb/>
　榮方縟斯乃命爲罕說道不預謀豈如箕山之魂<lb/>
　空成寂寞信陵之墓徒復經過將知龍蛇之蟄潜<lb/>
　契於天壤聖智所逰髙懸於日月言之不可極其<lb/>
　唯　孔泰師乎　泰師諱丘字仲尼魯國鄒人有<lb/>
<pb n="KR2g0006_SBCK_010-13b"/>
　殷之苗裔也分於宋則　孔父嘉爲大司馬弗父<lb/>
　何以國讓其弟厲公正考父佐戴武宣而受三命<lb/>
　居於魯則有防叔伯夏　叔梁紇紇生　泰師若<lb/>
　夫天命玄鳥玉筐隆其濬哲瑞啓白狼瑶臺繁其<lb/>
　錫類武王覆夏仍遷象物之金有客在周復奏桒<lb/>
　林之樂兹恭喻尸臣之鼎髙讓挹延吴之風令<hi>御名下字</hi>
　昌源煥乎巳逺至如象緯凝質則傳說巫咸嵩華<lb/>
　降神而申伯吉甫在於郊臨巨跡鬱符中野之祥<lb/>
　水帶丘阿遥均反宇之慶緼乾坤之精粹陶隂陽<lb/>
　之淑靈度九圍十河目海口放勛文命有喻於儀<lb/>
　形子産臯陶微詳於具體孟孫言其將聖泰宰辯<lb/>
<pb n="KR2g0006_SBCK_010-14a"/>
　其多能神關繫表性與道合時初撰屨巳訓魯卿<lb/>
　年未裘裳先窺周室猶且學期上達業遵下問龍<lb/>
　如藏史或訪禮經碧淮萇弘言諮易象曲臺相圃<lb/>
　廣陳揖讓之容師摰師襄屢辯興亡之極網羅六<lb/>
　藝經緯十倫加以思入無方情該至賾陳庭矢集<lb/>
　懸驗逺飛季井泉開冥占幽怪新萍汎日能對於<lb/>
　楚賔舊骨淪風旋詶於越使藏徃知來之際微妙<lb/>
　玄通之旨不可以龜䇿求不可以筌蹄得及其譽<lb/>
　聞曲阜南宫展師資之敬應務中都西鄰化諸侯<lb/>
　之法冬官效職五土得其攸宜秋令克宣兩觀展<lb/>
　其刑政溝䟽墓道且抑季桓田歸汶陽遂凌齊景<lb/>
<pb n="KR2g0006_SBCK_010-14b"/>
　尊君卑臣之訓自家刑國之術毎惆悵於興周亦<lb/>
　留連於韶管然而髙旻不惠彼日浸微起哀怨於<lb/>
　王風絶歸飛於鳴鳥是邦可化斯道欲行暖席興<lb/>
　憂問津匪倦俎豆甞說空及三軍之容季孟有言<lb/>
　不接雙雞之膳晏平推士尚或相棑子西讓王終<lb/>
　成見拒亦有宋朝司馬喬木難休衛國匡人逆旅<lb/>
　焚次荷蕢微者翻嗟擊磬之心儀封細人潜明木<lb/>
　鐸之意旣而在斯興感用輟棲遑狂簡斐然彌嗟<lb/>
　穿鑿旋驂舊館掃筵闕里杏壇居寂緇林地幽知<lb/>
　十稽微得二承妙科斗所載方閱舊文雎鳩在篇<lb/>
　遍詳雅什河漢鞉鼓鏗鏘之響復傳宗廟衣裳升<lb/>
<pb n="KR2g0006_SBCK_010-15a"/>
　降之儀還序愽約無倦誘喻多方后稷躬耕近關<lb/>
　厲物伯夷餒死猶可激貪周公其人則神交於夢<lb/>
　想管仲小器歎微之於征伐信立德立言泰上謂之<lb/>
　不朽曰仁與義前哲以之周族覆簣爲山喻天階<lb/>
　而不陟讀昜無過假日蝕以鳴謙茨嶺峒山寄言<lb/>
　於獨善𡵨情風御未渉於通莊妙臻數極作侔易<lb/>
　簡是知縫掖迺兼濟之塗華衮非爲政之要及其<lb/>
　愚智齊泯椿菌如一南楚狂狷舊辯鳯衰東魯陪<lb/>
　臣奄成麟斃晨興負杖知命發於話言夕寐奠楹<lb/>
　將萎傷其溘慮崇山化谷小天下而無由殞石況<lb/>
　星架大梁而何有門人議服俱纒至極之哀國史<lb/>
<pb n="KR2g0006_SBCK_010-15b"/>
　制詞永錫慗遺之誄及埏深夏屋樹列逺方五勝<lb/>
　迭遷六籍無准席閒初<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>已舛微言入室且分遄<lb/>
　乖大義秦人蛙沸遺燼翳然漢代龍驤挾書未翦<lb/>
　元封有述殘缺載陳甘露嗣蹤捜揚復起舂陵受<lb/>
　命先訪於膠庠譙郡膺符多招於文學逮江馬南<lb/>
　度泉鵝北飛鴞入環林鯨衝聖海有隋交喪中原<lb/>
　翦覆東序南雍鞠爲茂草六樂五禮皆從燬室欽<lb/>
　若皇唐肇膺明命祖武宗文之業天成地平之勲<lb/>
　圖書因樂推重干戈由寕亂集刳舟創浮芹藻之<lb/>
　詩先逺戎衣初卷羽籥之節旋興皇上以聖敬而<lb/>
　撫琁圖文明而膺寳歷夏啓挹其光兆姬誦讓其<lb/>
<pb n="KR2g0006_SBCK_010-16a"/>
　惟清化入龍沙風移鯷海金丘展賮瓊田薦賝潜<lb/>
　馬飾黃芝之封浮龜吐緑文之籕虞庠殷塾廣賔<lb/>
　尨叟蓬嶺石渠朋延惇誨垂衣裳而凝想虚旒纊<lb/>
　以永懷至於大道浸微小康遂徃嬴譏紫○謬踐<lb/>
　云阿劉風白金徒遵髙里黃初正始時多閒然建<lb/>
　武永平業非盡善而迺作樂崇德殷薦之禮畢陳<lb/>
　有孚載顒觀下之訓齊設肆類群望孝享之義益<lb/>
　隆歸功三后尊祖之誠逾切詔寰中而徴萬玉譯<lb/>
　荒外以召百靈一茅分茹雙鶼共羽翠華逺昇秸<lb/>
　席虚位上帝儲祉泰壹有暉山祗傳聲海神㑹氣<lb/>
　九皇之況榮可嗣三代之闕典還屬迺使朱鳥詳<lb/>
<pb n="KR2g0006_SBCK_010-16b"/>
　日蒼威戒路七萃騰景八鸞鏘風過大庭以省方<lb/>
　掩洙上而觀蓺宴居莫辨祠堂歸然見馬鬛於荒<lb/>
　墳識欃檀於古𡑞歎重泉之可作聞盛德而必祀<lb/>
　言敷典訓廣命杍材贈以泰師式旌幽壤改製神<lb/>
　宇是光令德于時皇唐之御天下四十有九載即<lb/>
　乾封之元年也攝提貞歳句茫獻節兗州都督霍<lb/>
　王元軌大啓藩維肅承綸誥庀徙揆日䟽閑薙逺<lb/>
　接泮林之舊壝削靈光之前殿徂來新甫伐喬木<lb/>
　而韻流嚶岱畎泗賔採怪石而喧浮磬頳紫施絢<lb/>
　黝黛飛文沓栱重櫨春䆫秋幌隂櫩積霧複閣懐<lb/>
　煙几仍度室席遵凾文壽宮詹然晬容有穆至如<lb/>
<pb n="KR2g0006_SBCK_010-17a"/>
　襄城有訪七聖接其騑驂汾水言逰四子冥其衡<lb/>
　軛將謂布衣黃屋名器則殊卷領素王感召宜一<lb/>
　顔子侍側似發農山之談季路承閒如興浮海之<lb/>
　說西華束帶尚以要賔言偃禓裘猶爲得禮避席<lb/>
　延其不敏捨瑟睠其幽情共列升堂齊叅覩奥歳<lb/>
　時蘋藻復雜昌蒲平日絃歌還聞絲竹皇儲一德<lb/>
　聿隆三善愽望邀裾肅成講義發揮鎔造幽賛事<lb/>
　業而以周穆之觴王母尚勒西弇漢帝之展稷丘<lb/>
　因書東嶽遂迺思建隆碣上聞天扆言由國本理<lb/>
　㑹冲情副震宫之德聲命芸閣以紬頌玄堂闢兮<lb/>
　神靈僾揚教思兮兩儀配煽皇綱兮融帝載堯可<lb/>
<pb n="KR2g0006_SBCK_010-17b"/>
　履兮舜爲佩晝而明兮夜而晦于嗟業兮麗萬代<lb/>
　其詞曰赫赫上帝悠悠天造神集鴻名聖居大寶<lb/>
　循性稱教率性爲道政若鎔金化侔偃草爻畫先<lb/>
　起律吕創陳禮節天地樂和人神成期用簡業尚<lb/>
　日新縡無聲臭騭有彞倫水火朝變憲章時革周<lb/>
　廟傷禾殷墟悲麦褒艶紕雅嬴荷　賾散亂記言<lb/>
　支離方冊自天生德由縱成能賔筵恪嗣銘鼎家<lb/>
　承蹲龍運舛振鐸冥膺闕典攸緝斯文載興廣訓<lb/>
　三千徧千七十歷階東㑹藏書西入楚將分社齊<lb/>
　聞與邑接輿自狂長沮空執在智伊妙惟神迺幾<lb/>
　羊因魯觸鳥向陳飛那傳頌管編照書韋卜商承<lb/>
<pb n="KR2g0006_SBCK_010-18a"/>
　絢顔子叅微堯則不追昌亦遂徃名教潜發心靈<lb/>
　汎㢡德配乾坤業暉辰象麟悴遥泣山隤敻仰三<lb/>
　綂昌日千齡聖期禋宗有昊展禮崇基覲宣時邁<lb/>
　神緘孝思絳螭承蚅翠鳯飜旗上泘龜蒙遥集鄒<lb/>
　魯翹勤眞跡惆悵今古舊壁迷字荒墳翳斧綸賁<lb/>
　宗師詔緝靈宇虹梁野<graphic n="KR1712" url="https://raw.githubusercontent.com/kanripo/KR-Gaiji/master/images/KR1712.png" mimeType="image/png"/>翬翼林舒雕攏繡桷圎<lb/>
　井方䟽沂童浴早泮鳥鳴初俎豆蠲潔丹青藹如<lb/>
墨撿前蹤莊放遺轍於昭遐訓允歸聖烈肅穆仁<lb/>
　祠隂況像設隨四序以潜運懸三光而不跌<lb/>
上碑隂大唐武德九年十二月二十九日下太宗文<lb/>
武聖皇帝詔曰　宣尼以大聖之德天縱多能王<lb/>
<pb n="KR2g0006_SBCK_010-18b"/>
　道藉以裁成人倫資其教義故孟軻稱生人以來<lb/>
　一人而已自漢氏馭歴魏室分區爰及晉朝曁于<lb/>
　隋代咸相崇尚用存享祀朕欽若前王憲章故實<lb/>
　親師宗聖是所庶幾存亡繼絶抑惟通典可立<lb/>
　孔子後爲褒聖侯以隋故紹聖侯孔嗣哲嫡子德<lb/>
　倫爲嗣主者施行　皇帝以乾封元年正月二十<lb/>
　四日下詔曰朕聞德契機神盛烈光于後代化成<lb/>
　天地玄功被於庶物魯大司宼　宣尼父孔丘資<lb/>
　大聖之材屬衰周之末思欲屈己濟俗弘道佐時<lb/>
　應聘周流莫能見用想乗桴以永歎因獲麟而興<lb/>
　感於是垂素王之雅則正魯史之繁文播鴻業於<lb/>
<pb n="KR2g0006_SBCK_010-19a"/>
　一時昭景化於千祀朕嗣膺寶歷祗奉睿圖憲章<lb/>
　前王規矩先聖崇至公於海内行大道於天下遂<lb/>
　得八表乂安兩儀交泰功成化洽禮備樂和展采<lb/>
　東巡回輿西土塗經兹境撫事興懷駐蹕荒區願<lb/>
　爲師友瞻望幽墓思承格言雖宴寢荒蕪餘基尚<lb/>
　在靈廟虚寂徽烈猶存孟軻曰自生民以來未有<lb/>
　若　孔子者也微禹之嘆旣深褒崇之道宜峻可<lb/>
　追贈太師庶年代雖逺式範令圖景業惟新儀刑<lb/>
　茂實其廟宇制度卑陋宜更加修造仍令三品一<lb/>
　人以少牢致祭褒聖侯德倫旣承胤嗣有異常流<lb/>
　其子孫並宜免賦役主者施行　右皇太子弘表<lb/>
<pb n="KR2g0006_SBCK_010-19b"/>
　稱臣聞周師東邁商閭廷降軾之榮漢蹕西旋夷<lb/>
　門致抱閞之想况泣麟曽躅歌鳯遥芬被縟禮於<lb/>
　昌辰飾殊榮於窮壤者伏惟皇帝陛下資靈綂極<lb/>
　禀粹登樞乃聖乃神體隂陽而不宰無爲無事均<lb/>
　雨露之莫私六符薦而泰階平百寶臻而天祚永<lb/>
　靈臺所以偃伯延閭由其増絢尚齒尊賢邁鴻名<lb/>
　於萬古興亡繼絕騰峻軌於千齡大矣哉茂實英<lb/>
　聲固無得而稱矣日者封金岱畎㑹玉梁隂路指<lb/>
　沂川塗經闕里迴鑾駐畢式監唐禹之姿闢纊凝<lb/>
　旒載想温良之德於是特紓宸渙贈以太師爰命<lb/>
　重臣申其奠醊廟堂卑陋重遣修營褒聖侯德倫<lb/>
<pb n="KR2g0006_SBCK_010-20a"/>
　子孫咸蠲賦役臣恩均扈從迹濫撫軍舊烈遺塵<lb/>
　躬陪瞻朓雩壇相圃欣覿前聞又昔歳承恩齒胄<lb/>
　膠塾歷觀軒屏具到門徒想仁孝於顔曽彌深景<lb/>
　慕採風猷於竹帛兾啓顓蒙所以輕敢陳聞庶加<lb/>
　褒贈天慈下濟無隔異時咸登師保式光泉夜敢<lb/>
　以前恩重兹干請竊謂　宣尼之廟重闡規摹桂<lb/>
　奠蘭羞永傳終古崇班峻禮式賁幽埏而翠琰莫<lb/>
　題言猷靡暢訪諸故實有所未周且將聖自天惟<lb/>
　幾應物拯人倫於巳墜甄禮樂於旣傾祖述勛華<lb/>
　三千勵其鑚仰憲章文武億兆遵其藏用豈可使<lb/>
　汾川遺碣獨擅於無慙峴岫餘文孤摽於墯淚伏<lb/>
<pb n="KR2g0006_SBCK_010-20b"/>
　見前件孔廟營構畢功峻業曽徽事資刋勒敢希<lb/>
　鴻澤令樹一碑徂遼海清夷○無致發山東豐稔<lb/>
　時踰恒歳况鄒魯舊邦儒教所起刋勒之費未足<lb/>
　爲多許其子來不日便就乞特矜照遂此愚誠臣<lb/>
　識昧恒規言慙通理塵黷聽覽追増悚戰勑旨依<lb/>
　請維乾封元年歳次景寅二月戊戍朔二日巳<lb/>
　亥皇帝遣司稼正卿扶餘隆以少牢之奠致祭<lb/>
　先聖孔宣父之靈惟神玉銁陳貺靈開四肘之源<lb/>
　金鼐流禎慶傳三命之範神資越誕授山岳以騰<lb/>
　英天縱攸髙藴河海而摽狀折哀六藝宣創九流<lb/>
　睿乃生知靈非外㢡於是考三古褒一言刋典謨<lb/>
<pb n="KR2g0006_SBCK_010-21a"/>
　定風什莊敬之容畢備鍾鼔之音載和父子爰親<lb/>
　君臣以穆蕩乎渙乎樂正雅頌各得其所可不謂<lb/>
　至聖矣夫朕以寡德嗣膺神器式崇祗配展義云<lb/>
　亭感周禮之尚存悲素王之獨徃杼軸洙泗如抱<lb/>
　清瀾留連舞雩似開金奏昌門曵練徒有生芻之<lb/>
　疑漠曲移舟非復祥萍之實慨然不巳爰贈太師<lb/>
　堂宇卑陋仍令修造褒聖子孫合門勿事庶能不<lb/>
　遺百代助損益之可知永鑑千年同比肩而爲友<lb/>
　聿陳菲奠用旌無朽梅曙霞梁松春月牖德音暢<lb/>
　而無斁形神忽其將乆儻弗昧於生前亦知榮於<lb/>
　身後尚饗<lb/>
<pb n="KR2g0006_SBCK_010-21b"/>
　儀鳯二年七月訖功<lb/>
孔氏祖庭廣記第十<lb/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_011-1a"/>
孔氏祖庭廣記卷第十一<lb/>
開元七年　孔子廟碑<lb/>
甞觀元化隂藏上帝玄造雖道逺不際而運行有<lb/>
符掦搉大柢宣考神用建人綂之可復𥙷天秩之<lb/>
將頽其揆一也昔者蚩尤怙賊厥弟驕兵巨力多<lb/>
徒合緒連禍則黃帝與聖道出群龍推下濟以君<lb/>
人儆勤略以戡亂逮至橫流方割包山其咨轉死<lb/>
爲魚鱻食不粒則堯禹並跡扶振隠憂道百川康<lb/>
　四國粤若殷禮缺周德微宋公用鄫楚子問鼎則<lb/>
夫子卓立燦然成章闢邦家之正門播今昔之彞<lb/>
憲此天所以不言而成化聖所以有開而必先其<lb/>
<pb n="KR2g0006_SBCK_011-1b"/>
　若是也故　夫子之道消息乎兩儀　夫子之德<lb/>
　經營乎三代豈徒小說蓋有異聞夫亭之者莫如<lb/>
　天藉之者莫如地敎之者莫如　夫子且沐其亭<lb/>
　而不識其道則不如勿生荷其藉而不由其德則<lb/>
　不如勿運固曰消息乎兩儀者也夫博之者莫如<lb/>
　文約之者莫如禮行之者莫如　夫子且㑹其文<lb/>
　而不掦其業則不如勿傳經其禮而不啓其致則<lb/>
　不如勿學上代有以焯序中代有以宗師後代有<lb/>
　以丕訓固曰經營乎三代者也意虞舜之美不必<lb/>
　至是賛而大者進聖君也夏桀之惡不必至是擠<lb/>
　而毁者激庸主也伊尹之忠不必至是演而數者<lb/>
<pb n="KR2g0006_SBCK_011-2a"/>
　勉誠節也趙盾之逆不必至是抑而書者誅賊臣<lb/>
　也至若論慈廣孝輔仁寵義職此之由於是君臣<lb/>
　之位序父子之道明交朋之事興夫婦之倫得雖<lb/>
　朗日開覺膏雨潤黷和風清扇安足喻哉借如九<lb/>
　皇繼綂而政醇七聖同年而道合雖事業廣運偕<lb/>
　理濟一時未有薄遊大夫僻居下國德敷旣徃言<lb/>
　滿方來廟食列邦不假手於後續君長萬葉畢歸<lb/>
　心於　素王若此之盛是以騰跨百辟孤絶一人<lb/>
　曷成名可稱取興爲大者巳　我國家儒敎浹㝢<lb/>
　文思戾天伸吏曹以追尊逮禮官以崇祀侯褒聖<lb/>
　於人爵尸奠享於國庠是用大起學流錫類孝行<lb/>
<pb n="KR2g0006_SBCK_011-2b"/>
　敦悅施於方國光復彌於胤宗三十五代孫嗣褒<lb/>
　成侯璲之字藏暉洎族賢元亨等或專門碩儒罔<lb/>
　墜于緒或餘波明凖克揚厥聲乃相與合而謀曰<lb/>
　夫墟墓之地禮曰自哀聽訟之樹詩云勿翦一則<lb/>
　遇事遺愛一則感物允懐矧乎大聖烈風吾祖鴻<lb/>
　美故國封井舊居川嶽歟宜其悚神馳魄膝行膜<lb/>
　拜陳齋祭首嚴祠樹繚垣以設防刋豐石以爲表<lb/>
　兗<hi>州牧</hi>京兆韋君元珪字王國周親人才懿德明啓<lb/>
　風績休有名敎長史河南源晉賔字<hi>光風</hi>賢操孤興<lb/>
　清節相逺納人以禮成俗於師司馬天水狄光昭<lb/>
　字子亮相門克開雅道踵武聞義必立從事可行<lb/>
<pb n="KR2g0006_SBCK_011-3a"/>
　録事叅軍東海徐仲連功曹咸陽盖寡疑倉曹太<lb/>
　原王道淳弘農楊萬石戸曹博陵崔少連弘農楊<lb/>
　履玄兵曹太原王光超范陽張博望法曹安定皇<lb/>
　甫恮東海于光彦主曹滎陽鄭璋叅軍事博陵崔<lb/>
　調扶風竇光訓河東裴璿隴西李紹烈鴈門田公<lb/>
　儀博士南陽樊利貞曲阜縣令鴈門田思昭丞河<lb/>
　閒劉思廉主簿吴興施文尉清河晏弘楷等官序<lb/>
　通德儒林秀主昇堂覩奥遊聖欽風僉同演成乃<lb/>
　廓經始其詞曰元天隂騭大明虚鏡神不利淫物<lb/>
　將與正凡曰投艱在此逄聖吞沙荐虐軒黃厎定<lb/>
　襄陵兆災夏禹文命周道失序夫子應聘刪詩<lb/>
<pb n="KR2g0006_SBCK_011-3b"/>
　述史盛禮張樂雅頌穆清訓詞昭灼片言一字勸<lb/>
　美懲惡誘進後人啓明先覺六順勃興四維偕作<lb/>
　元功濟古至道納來首出列聖席卷群才大名震<lb/>
　曜廣學天開蒸甞不㝢誦習窮垓帝念居室以<lb/>
　光壽宫建矦于嗣環封厥中孫謀不泯祖德斯崇<lb/>
　乃刋聖烈克廣休風<lb/>
　　朝散大夫使持節渝州諸軍事守渝州刺史江<lb/>
　　夏李邕文正議大夫使持節宋州諸軍事守宋<lb/>
　　州刺史上柱國范陽張庭珪書<lb/>
　　大唐開元七年歳在己未十月乙酉朔十五日<lb/>
　　己亥建<lb/>
<pb n="KR2g0006_SBCK_011-4a"/>
開元二十八年　文宣王廟碑曲阜縣令張之宏撰<lb/>
　　郝邕書<lb/>
天寶元年兗公頌張之宏撰包文該書<lb/>
貞元十四年任安謁　夫子詩<lb/>
長慶元年任畹謁　先師題名<lb/>
長慶三年崔濤謁　先師言<lb/>
太和五年李虞題名<lb/>
太和七年兗州刺史李悅謁　夫子文<lb/>
㑹昌元年兗州刺史李玭題名<lb/>
㑹昌六年兗州刺史髙承㳟題名<lb/>
咸通十年兗海節度使曹翔題　先聖廟記<lb/>
<pb n="KR2g0006_SBCK_011-4b"/>
咸通十年魯國公修　廟記<lb/>
　右鄆曹濮等州觀察使孔温𥙿奏伏以禮樂<hi>儒斈教化</hi>
　根夲百王取則千古傳風國朝弘闡文明遵尚祀<lb/>
　典不違古制大振皇猷今曲阜縣乃魯國故都文<lb/>
　宣廟即　素王舊宅興儒之地孕聖之邦所宜<lb/>
　廟宇精嚴禮物具舉近者以兗州頻年灾歉都廢<lb/>
　修營徒瞻數仞之墻纔識兩楹之位雖春秋無闕<lb/>
　於釋奠而揖讓頗紊於彞章遂使金石之音靡聞<lb/>
　於盻響俎豆之設甞列於荒蕪聖域儒門豈宜堙<lb/>
　墜臣忝爲逺裔叨領重藩咫尺家郷拘限戎鎭望<lb/>
闕里而無由展敬瞻　廟皃而有願興功臣今差<lb/>
<pb n="KR2g0006_SBCK_011-5a"/>
　人賫持料錢就兗州據　廟宇傾毁䖏悉令修葺<lb/>
　皆自支費不擾州縣所○獲遂幽懇克申私誠伏<lb/>
　縁兗州非臣夲界須有申奏伏乞　天恩允臣所<lb/>
　請無任悃迫屏營之至謹具如前中書門下牒鄆<lb/>
　曹濮觀察使牒奉　勑邹魯故郷俎豆遺教文武<lb/>
　之道未墜於地温𥙿雖持戎律宛有家風属兵車<lb/>
　之方殷飾聖門以弘敎墻新數仞廟設兩楹盡出<lb/>
　私財不煩公用綽有餘𥙿益見器能已賜詔嘉奬<lb/>
　餘宜依○仍付所司牒至准　勑故牒<lb/>
　　咸通十年九月二十八日牒咸通十一年三月<lb/>
　　十日建<lb/>
<pb n="KR2g0006_SBCK_011-5b"/>
新修曲阜縣　文宣王廟記<lb/>
　攝鄆曹濮等州舘驛巡官郷貢進士賈防撰<lb/>
皇帝御㝢之十年歳在巳丑　夫子三十九代孫<lb/>
魯國公節鎮汶陽之三載秋霜共凜冬日均和里<lb/>
閭無桴皷之聲耆艾有袴𥜗之詠道巳清矣政巳<lb/>
成矣扵是瞻故郷以徘徊想廟皃而怊悵乃謂僚<lb/>
佐曰伊予聖祖寔号儒宗英靈始謝於衰周德敎<lb/>
方隆於大漢爰因舊宅是搆靈祠粤自國朝屢加<lb/>
崇飾文榱繡桷雖留藻繪之功日徃月來頗有傾<lb/>
摧之勢故老動凄凉之思諸生興嗟嘆之音今忝<lb/>
鎮東平幸邇郷里雖無由展敬而敢忘修營旣而<lb/>
<pb n="KR2g0006_SBCK_011-6a"/>
　飛章上陳請以私俸葺飾由是命工庀事飾舊加<lb/>
　新浹旬之閒其功乃就門連歸德先分數仭之形<lb/>
　殿接靈光重見獨存之狀晬容穆若更表温㳟列<lb/>
　侍儼然如將請益丹楹對聳還疑夢奠之時素壁<lb/>
　髙摽宛是藏書之後槐影踈而市晚杏枝暗而壇<lb/>
　孤不假大夫幽蘭自滿無煩太守㓨草全除稷門<lb/>
　之舊業俄興闕里之清風再起旣可以傳芳萬古<lb/>
　亦可以作範一時且開闢以來覇王之道言其德<lb/>
　也莫踰於湯武語其功也無尚於桓文墳土未乾<lb/>
　而丘壠巳平子孫縱存而蒸甞悉絶　夫子無尺<lb/>
　寸之地微一旅之衆修仁義者取爲規矩肆強梁<lb/>
<pb n="KR2g0006_SBCK_011-6b"/>
者莫不欽崇生有厄於棲遟殁居尊於南面而樵<lb/>
蘇莫採廟皃長存道德相承簪裾不絶則　夫子<lb/>
之道旣可彰於積善魯公之德寔無愧於聿修防<lb/>
目覩靈蹤躬㝷盛績仰聖姿而如在歎休烈而難<lb/>
名承命紀功讓不獲已刻諸貞石深愧菲才謹記<lb/>
景福二年滅黃巢紀功碑<lb/>
宋碑十一<lb/>
太平興國八年重修兗州　文宣王廟碑銘并序<lb/>
　起復翰林學士朝散大夫尚書都官郎中知制<lb/>
　誥柱國賜紫金魚袋臣吕蒙正奉勑撰翰林待<lb/>
　詔朝散大夫少府監丞臣白崇矩奉勑書并篆<lb/>
<pb n="KR2g0006_SBCK_011-7a"/>
　額<lb/>
　聖人之興也能成天下之務能通天下之志然亦<lb/>
　不能免窮通否泰之數是故有其位則聖人之道<lb/>
　泰無其位則聖人之道否大哉堯舜禹湯其有位<lb/>
　之聖人乎我先師　夫子其無位之聖人歟昔者<lb/>
　大道旣隠真風漸漓有爲之跡雖彰禪代之風未<lb/>
　替繇是堯舜禹湯苞至聖之德有其位故德澤及<lb/>
　於兆民逮乎周室衰微諸侯強盛干戈靡戢黔首<lb/>
　疇依繇是　仲尼有至聖之德無其位所以道屈<lb/>
　於季孟嗚呼　夫子以天生之德智足以周乎萬<lb/>
　物道足以濟於天下而棲遑列國卒不見用得非<lb/>
<pb n="KR2g0006_SBCK_011-7b"/>
其道至大而天下莫能容乎復乃當時之生民不<lb/>
幸乎向使有其位用其道又何止夾谷之㑹沮彼齊<lb/>
侯兩觀之下誅其正卯墳羊辯土木之袄楛矢驗<lb/>
蠻夷之貢必將恢聖人之道功濟孚宇宙澤及於<lb/>
黎庶矣奚一中都宰大司㓂可仲其聖道哉嗟夫<lb/>
文王没而斯文未喪時命屯而吾道不行可爲太<lb/>
息矣洎孚河圖不出鳯德云衰爰困蔡以厄陳遂<lb/>
自衛以返魯于是刪詩書讃昜象因史記作春秋<lb/>
大旨尊王者而黜霸道威乱臣而懼賊子然後損<lb/>
益三代之禮樂褒貶百王之善惡蕪而穢者芟而<lb/>
夷之紊而乱者綱而紀之建未俗之郛郭垂萬祀<lb/>
<pb n="KR2g0006_SBCK_011-8a"/>
　之楷則遂使君臣父子咸知揖讓之儀貴賤親踈<lb/>
　皆識等夷之數功均造物德被生人昭昭焉蕩蕩<lb/>
　焉与日月髙懸天壤不朽者　夫子之道乎故曰<lb/>
　自生民以來未有如　夫子者也非夫道尊德貴<lb/>
　惟幾不測孰能與於此乎故天下奉其教尊其像<lb/>
　祠廟相望者豈徒然哉自唐季而下晉漢以還中<lb/>
　原俶擾㝢縣分裂四郊多壘鞠爲戰鬪之塲五岳<lb/>
　飛塵竟以干戈爲務周雖經營四方日不暇給故<lb/>
　我　素王之道將墜於地光闡儒風属在昌運我<lb/>
　應運綂天睿文英武大聖至明廣孝皇帝纉寶位<lb/>
　也以狥齊之德兼睿哲之明惣攬英雄之心苞括<lb/>
<pb n="KR2g0006_SBCK_011-8b"/>
　夷夏之地皇明有赫聖政日新解網泣辜示至仁<lb/>
　於天下侮亡取乱清大憝於域中復淅右之土疆<lb/>
　真王匍匐而聽命伐并汾之堅壘兇竪倒戈而係<lb/>
　頸戎車一駕掃千里之袄氛泰壇再陟展三代之<lb/>
　縟禮拯乱則弔伐非所以佳兵也懲惡則止殺蓋<lb/>
　所以遵法也然後修禮以撿民跡播樂以和民心<lb/>
　禮脩樂舉刑清俗阜尚猶日慎一日躬决萬機近<lb/>
　甸絶禽荒之娱後庭無逰宴之溺遂得群生亹亹<lb/>
　但樂於天時萬彚熈熈不知乎帝力信可以髙視<lb/>
　千古躪轢百王謂皇道旣以平華夷又以寕爾乃<lb/>
　凝神太素端拱穆清闡希夷之風詮真如之理閒<lb/>
<pb n="KR2g0006_SBCK_011-9a"/>
　則披皇墳而稽帝典奮睿藻以杼宸章哲王之能<lb/>
　事備矣太平之鴻業成矣居一日乃御便殿謂侍<lb/>
　臣曰朕嗣位以來咸秩無文遍修群祀金田之列<lb/>
　刹崇矣神仙之靈宇修矣惟魯之　夫子廟堂未<lb/>
　加營葺闕孰甚焉况像設<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>而不度堂廡陋而毀<lb/>
　頽觸目荒凉荆榛勿翦階序有妨於凾丈屋壁不<lb/>
　可以藏書旣非大壯之規但有巋然之勢傾圯䆮<lb/>
　乆民何所觀上乃鼎新規革舊制遣使星而蕆事<lb/>
　募梓匠以僝功經之營之厥功告就觀夫繚垣雲<lb/>
　矗飛簷翼張重門呀其洞開層闕鬱其特起綺䟽<lb/>
　瞰野朱檻凌虚眈眈之邃宇來風䡾䡾之雕甍拂<lb/>
<pb n="KR2g0006_SBCK_011-9b"/>
　漢廽廊複殿一變惟新升其堂則藻火黼黻昭其<lb/>
　度也登其筵則豆籩簠簋㓗其器也春秋二仲上<lb/>
　丁佳辰牢醴在庭金石在列侁侁衆賢以配以侑<lb/>
　凛然生氣瞻之如在時或龜山雨霽岱嶽雲歛則<lb/>
　重櫨疊栱丹青晃日月之光龍桷雲楣金碧焜煙<lb/>
　霞之色輪奐之制振古莫儔營繕之功于今爲盛<lb/>
　繇是公卿庶尹鴻儒碩生相與而言曰凡明君之<lb/>
　作事也不爲無益害有益必乃除千古之患興萬<lb/>
　丗之利然後納華夷於軌物致黔首於仁壽　夫<lb/>
　子無位立敎化人以文行忠信敦俗以冠婚喪祭<lb/>
　爲民立防與丗垂範是以上逹君下至民用之則昌<lb/>
<pb n="KR2g0006_SBCK_011-10a"/>
　不用則亡我后膺千年而出震奄六合以爲家一<lb/>
　之日二之日訪黎蒸之疾苦三之日四之日辨官<lb/>
　材之淑慝爾乃修武俻崇文敎輕徭薄賦興廢繼<lb/>
　絶于是睠我先師嚴其廟像棟宇宏壯僅罕倫比<lb/>
　遂使槐市杏壇之子<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>皷篋以知歸褒衣博帶之<lb/>
　儒識橫經之有所矧乃不蠧民財不耗民力時以<lb/>
　農隙人以悅使向謂興萬丗之利者斯之謂歟夫<lb/>
　秦修阿房惟矜土木之麗楚築章華但營耳目之<lb/>
　玩何同年而語耶將勒貞珉合資鴻筆臣詞慙體<lb/>
　要學謝大成<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>庭猥厠於英翹内署繆司於綸誥<lb/>
　頌聖君之德業雖効㳺揚仰　夫子之文章誠慙<lb/>
<pb n="KR2g0006_SBCK_011-10b"/>
　狂簡㳟承睿旨謹杼銘曰周室衰微兮諸侯擅權<lb/>
　魯道有蕩兮禮樂缺然神降尼丘兮德鍾于天挺<lb/>
　生　夫子兮喪亂之年秀帝堯之姿兮類子産之<lb/>
　肩苞聖人之德兮禀生知之賢刪詩定禮兮糺謬<lb/>
　繩愆智冥造化兮功被陶甄下學上逹兮仁命罕<lb/>
　言將聖多能兮名事正焉道比四瀆兮日月髙懸<lb/>
　仰之彌髙兮鑚之彌堅歷䀻諸國兮陳蔡之閒時<lb/>
　不見用兮吾道迍邅麟見非應兮反𬒮漣漣梁木<lb/>
　其壞兮歎彼逝川王爵䟽封兮衮冕聮翩百丗嗣<lb/>
　襲兮慶及賞延明明我后兮化浹無邊崇彼廟皃<lb/>
　兮其功曲全髙門有閌兮虚堂八筵吉日釋菜兮<lb/>
<pb n="KR2g0006_SBCK_011-11a"/>
　陳彼豆籩雕甍畫栱兮旦暮含煙海日一照兮金<lb/>
　翠相鮮帝將東封兮求福上玄千乗萬騎兮轟轟<lb/>
　闐闐謁我新廟兮周覧蹁躚肆覲群后兮岱宗之<lb/>
　前<lb/>
景德三年勑修　文宣王廟<lb/>
　中書門下牒京東轉運司資政殿大學士尚書兵<lb/>
　剖侍郎知通進銀臺司兼門下封駮事王欽若奏<lb/>
　諸道州府軍監　文宣王廟多是摧塌及其中修<lb/>
　蓋完葺者𬒳句當事官貟使臣指射作磨勘司推<lb/>
　勘院伏以化俗之方儒術爲本訓民之道庠序居<lb/>
先况傑出生人垂範經籍百王取法歷代攸宗苟<lb/>
<pb n="KR2g0006_SBCK_011-11b"/>
　廟貌之不嚴即典章而何貴恭以睿明繼綂禮樂<lb/>
　方興咸秩無文徧走群望豈可冸宫遺烈教父靈<lb/>
　祠頗闕修崇乆成廢業仍令講誦之地或爲置對<lb/>
　之司混捶撻於弦歌亂桎梏於籩豆殊非尚德有<lb/>
　類戯儒方大振於素風望俯頒於明制欲乞特降<lb/>
　勑命指揮令諸道州府軍監　文宣王廟摧毁處<lb/>
　量破倉庫頭子錢修葺仍令曉示今後不得占射<lb/>
　充磨勘司推勘院及不得令使臣官貟等在廟内<lb/>
　居止所貴時文載耀學校彌光克彰皷篋之聲用<lb/>
　洽舞雩之理候勑旨牒奉勑宜令逐路轉運司<hi>遍指</hi>
　揮轄下州府軍監依王欽若所奏施行牒至准勑<lb/>
<pb n="KR2g0006_SBCK_011-12a"/>
故牒<lb/>
　景德三年二月十六日牒刑部侍郎叅知政事<lb/>
　馮拯尚書左丞叅知政事王旦<lb/>
玄聖文宣王賛并引奉勑改謚曰　至聖文宣王御<lb/>
製御書并篆額<lb/>
若夫檢玉介丘廽輿闕里緬懷於先聖躬謁於嚴<lb/>
　祠以爲易俗化民旣仰師於彞訓宗儒尊道宜益<lb/>
峻於徽章増薦崇名聿陳明祀思形容於盛德爰<lb/>
刻鏤於斯文賛曰立言不朽垂教無疆昭然令德<lb/>
偉哉素王人倫之表帝道之綱厥功實茂其用允<lb/>
臧升中旣畢盛典載揚洪名有赫懿範彌彰東封<lb/>
<pb n="KR2g0006_SBCK_011-12b"/>
　幸林廟等勑扈從臣寮名姓並列于碑隂<lb/>
　大中祥符元年十一月一日御書院奉勑模勒<lb/>
　刻石<lb/>
大中祥符二年賜太宗御書監書器物詔碑<lb/>
兗州仙源縣至聖文宣王廟新建講學堂記<lb/>
　　泰寧軍節度行軍司馬朝散大夫撿校左散騎<lb/>
　常侍騎都尉賜紫金魚袋成昂撰<lb/>
　昂志從師學觀　夫子<hi>道庶</hi>幾識其門因事賛言當<lb/>
㑹歸髣髴是生足矣假天與幸於百歳固心無吝<lb/>
　於一日也戊戍秋迃帝恩允臺中郎就戎典午卜<lb/>
　老東蒙庾子春預從御禮備貟亞獻陪祭于　廟<lb/>
<pb n="KR2g0006_SBCK_011-13a"/>
　属中有工度堂搆始思賁新成俟酬宿願初匠事<lb/>
　云畢幾造至極比求乎一意何㩲畜閒年而趨無<lb/>
　所得豈　聖道藏宻不可見乎將大權反合難爲<lb/>
　狀也幸覧韓公愈處州碑曰天下通祀惟社稷與<lb/>
　孔子焉然以社稷壇而不屋取異代佐享豈如<lb/>
　孔子巍然當坐用王者禮以門人爲配自天子已<lb/>
　下北面拜跪薦祭誠敬禮如親弟子者又以自古<lb/>
　多有以功德得位而不得常祀<hi>不得位而得常祀者其祀事</hi>皆不如<lb/>
　孔子之盛所爲有生人以來未有如　夫子者其<lb/>
　賢過於堯舜<hi>逺者</hi>韓以孟子言其効歟昂適不得巳<lb/>
　但廣明孟意覬實賢過之言耳夫道以無用妙以<lb/>
<pb n="KR2g0006_SBCK_011-13b"/>
　神名德渉有動率以形累　聖人有以見其夲知<lb/>
　其末以無不可以無顯必因有明以有不自於有<lb/>
　生必待無造然有以形爲局有極無以神用運無<lb/>
　窮蓋神者無不應者也應設至微不可以有極測<lb/>
　有者有所係者也係設至大不得與無窮稱若乃<lb/>
　無有混融短長之相取處無窮以觀有極者窮窮<lb/>
　則理應生變變則昜故爲新神行而理通雖復堯<lb/>
　舜之應曆有期文武之卜丗有數將無窮也居有<lb/>
　極以計無窮無窮者通通則物或有矜矜則轉得<lb/>
　爲失形滯而物窮雖復天地以覆載能常日月以<lb/>
　運行能乆恐有極也大哉我　夫子貫夲末以研<lb/>
<pb n="KR2g0006_SBCK_011-14a"/>
　幾持中正而應動恍惚萬變優㳺一致物當崩壞<lb/>
　我得經緯於後先理在㑹通我得彌綸於終始斷<lb/>
　御群有用出至無豈固時來以必位叙而後伸其<lb/>
　道也夫故以言孚見者莫窺以言乎作者莫覩争<lb/>
　者見之不得奪讓者見之不得與髙之者不知其<lb/>
　然抑之者不知其以舉過不及者進退賢不肖者<lb/>
　跋俯猗歟知後之丗侯一方子百里者可祭而不<lb/>
　可瀆刑四海化兆民者可則而不可侮爲師之善<lb/>
　盡垂百王主善之慶永貽萬古老氏所云善建者<lb/>
　不拔善抱者不脫子孫祭祀不輟<hi>斯言至矣斯言至矣</hi>杜牧<lb/>
　亦甞有言自古稱　夫子之德莫如孟子稱　夫<lb/>
<pb n="KR2g0006_SBCK_011-14b"/>
子之尊莫如韓吏部昂也愚敢體神而明之稱<lb/>
　夫子道乗變而文之爲講學堂記當<hi>耶當耶</hi>壯哉斯堂<lb/>
　也棟宇崇崇戸牖空空師席斯正學人斯同淵乎<lb/>
　玄旨淡乎素風云誰有極極我無窮<lb/>
　宋景祐四年七月八日重立承奉郎守將作監主<lb/>
　　簿孔彦輔篆額<lb/>
朝賢送行詩碑<lb/>
五賢堂記<lb/>
　　龍圖閣直學士給事中知兗州兼勸農使管句<lb/>
　　景靈宫太極觀提舉鄆濮等五州兵馬魯郡開<lb/>
<hi>國侯</hi>賜紫金魚袋道輔撰并書<hi>姓孔</hi>
<pb n="KR2g0006_SBCK_011-15a"/>
　五星所以緯天五嶽所以鎮地五賢所以輔聖萬<lb/>
　象雖列非五星之運不能成歳功衆山雖廣非五<lb/>
　嶽之大不能成厚德諸子雖愽非五賢之文不能<lb/>
　正道繇是三才之理具萬物之情得故　聖人與<lb/>
　天地並髙卑設位道在其中矣所以尊君德安國<lb/>
　紀治天物立人極皆斯道也然天地有否閉日月<lb/>
　有薄食　聖人之道有屯塞若天地否則　聖人<lb/>
　建大中之道開泰之苟　聖人之道壅則五賢迭<lb/>
　起而輔導之　先聖没當戰伐丗法令機祥巫祝<lb/>
　之弊亨楊墨之迂誕莊列之恢詭窮聖汨常三騶<lb/>
　孫田術勝於時則　我聖人大道爲異端破之不<lb/>
<pb n="KR2g0006_SBCK_011-15b"/>
　容於丗也而孟荀継作乃述唐虞之業序仁義道<lb/>
　德之原俾諸子變怪不軌之勢息聖人之教復振<lb/>
　顧其功甚大矣後至漢室圯缺楊子惡諸子以知<lb/>
　舛詆訾　聖人獨能懐二帝三王之迹以譏時著<lb/>
　書以尊大聖使古道昭昭不泯者楊之力也兩漢<lb/>
　之後皇綱弛紊六代喪乱文章散靡妖狂之風蕩<lb/>
　然無革文中子澄其源兆興王之運韓文公制其<lb/>
　末廣遵道之旨致聖教益光顯夷夏歸正道雖諸<lb/>
　子譊譟情惑欲攘其法戕其敎榛其塗蕪其說弗<lb/>
　可得巳然賢者違丗矯俗能去難者蓋寡矣孟不<lb/>
　免齊梁之困臧倉之毀荀不免齊人之䜛楚國之廢<lb/>
<pb n="KR2g0006_SBCK_011-16a"/>
　楊不免劉歆之侮投閣之患王不免隋氏之抑羣<lb/>
　公之沮韓不免潮陽之竄皇甫之譛其閒或譏其<lb/>
　作經或短其脩史彼徒能毀之弗頋巳之弗逮也<lb/>
　逹者以爵位爲虚器太過者人猶嫉之况抱道德<lb/>
　富仁義立終古之名寧無惡乎天地雖否無傷於<lb/>
　體日月雖食無傷於明聖賢雖困無損於道得其<lb/>
　時則唐舜禹湯之爲君臯夔伊吕之爲臣功濟當<lb/>
　丗也非其時則　孔聖之無位五賢之不遇道行<lb/>
　於後丗矣亦猶歳旱則澤之益甘夕暗則燭之益<lb/>
　明亂則賢者益固歷代以斯爲難也　孔聖之道<lb/>
　否而五賢振起之今五賢堙蔽振之者無聞焉道<lb/>
<pb n="KR2g0006_SBCK_011-16b"/>
　輔道不及前哲而以中正干帝皇幸不見黜而與<lb/>
　進兾以賢者心輔於時躋於古以兹爲勝矣方事<lb/>
　親守故國爲儒者榮甞謂伏生之徒<hi>徒以</hi>傳訓功像<lb/>
　設於<hi>祖堂</hi>東西序而五賢立言排邪說翊大道非諸<lb/>
　子能跋及反不及配闕孰甚焉因建堂事收五賢<lb/>
　所著書圖其儀叙先儒之時薦庶幾識者登是堂<lb/>
　觀是像覽是書肅然革容知聖賢之道盡在此矣<lb/>
　時景祐五年七月十五日重立景祐元禩道輔<lb/>
　　自海陵遷守彭城明年更此郡爲五賢建堂立<lb/>
　　石今報政之餘侍膳之暇復得自書之爾弟將<lb/>
　　仕郎將作監主簿彦輔篆額<lb/>
<pb n="KR2g0006_SBCK_011-17a"/>
致政尚書公祭　先聖文<lb/>
恩慶堂記<lb/>
創塑二代祖祭文<lb/>
創塑三代祖祭文<lb/>
手植檜賛<hi>文載廟中古跡</hi>
金碑四<lb/>
重建鄆國夫人殿記<lb/>
　先聖之夫人曰并官氏子孫祀於寝宫舊矣宋祥符<lb/>
　𥘉旣封鄆國始増大其殿像季末<hi>燬焉</hi>
　國家皇綂九年始以公錢修復正殿後八年又營兩<lb/>
　廊而積羡錢二百萬將以爲鄆國殿之用而未給<lb/>
<pb n="KR2g0006_SBCK_011-17b"/>
　也大定閒<lb/>
　天子留意儒術建學養士以風四方舉遺禮興廢墜<lb/>
　曠然欲以文致太平襲封公揔躍然喜曰祖庭之復此<lb/>
　其時乎乃以殿之規撫白有司而有司吝於出納乃更<lb/>
　破廣爲狹剗崇爲庳繇是才得故時羡錢爲殿費<lb/>
　襲封公蹴然曰是規撫者豈能稱前殿爲王寢乎吾<lb/>
　獨以奉祀事守林廟爲職顧不得以專逹雖然我其<lb/>
　可不力乃與族祖端脩親率廟丁載斤斧走東蒙深<lb/>
　八數百里歷戯險冒風雨與役者同其勞得貞柗中㭬<lb/>
　橑者以千數又與族兄播市材于費于丞凡棼櫨棋桷<lb/>
　之属皆取足焉㑹祖林大槐數十一旦皆椔死適可<lb/>
<pb n="KR2g0006_SBCK_011-18a"/>
　爲楹棟之材而二百萬者止足以充瓦甓堊甃與<lb/>
　夫梓匠傭直而已時劉公瑋爲節度副使實董其<lb/>
　役趙公天倪爲判官二公廉直而幹吏不敢擾以<lb/>
　私而襲封公得以盡其力粤十九年冬殿成奉安<lb/>
　之日士庶咸㑹顒首聚觀邦人族戚更賛迭助父<lb/>
　老嗟歎至或感泣以爲復見太平之舉也於是襲<lb/>
　封公以書走京師屬懷英爲之記懐英孏惰多故<lb/>
　末暇作也居逾年襲封公𬒳<lb/>
　召至　闕下未幾得以舊爵宰郷邑將歸固索鄙<lb/>
　文則叙其修殿夲末而爲之說曰嗚呼聖人道極<lb/>
　中和而與天地並有天地而夫婦之道立道立而<lb/>
<pb n="KR2g0006_SBCK_011-18b"/>
　父子君臣之敎達於天下古先哲王所以御家邦<lb/>
　風動敎化皆由此始　吾夫子出著之六經實綱<lb/>
　而紀之以垂憲百代故後丗　推尊以爲人倫之<lb/>
　首而闕里舊宅四方於是觀禮然則所謂作合聖<lb/>
　靈者其奉事之禮安可以不稱今夫浮屠無夫婦<lb/>
　絶父子廢人倫其空言㓜惑且不足以爲敎然貪<lb/>
　得而畏死者奔走敬事至傾其家貲非有命令賦<lb/>
　之也而其雄樓傑閣窮極侈靡僣越制度耗蠧齊<lb/>
　民有司者不以禁而　吾夫子之宫敎化所從出<lb/>
　而有司乃以爲不急一殿之建至於身履勤苦然<lb/>
　猶積年而僅成何其難也嗟乎　夫子萬丗之師也<lb/>
<pb n="KR2g0006_SBCK_011-19a"/>
　今　休明之代不患其不崇吾獨惡夫悖人倫者<lb/>
　方起而害名敎故因是殿之役有以發是言君歸<lb/>
　其并刻之庶幾貪畏而惑於異端者知所復焉<lb/>
　　二十一年春正月十有二日承務郎應奉翰林<lb/>
　　文字同知　制誥兼充國史院編脩官武騎尉<lb/>
　賜緋魚袋党懷英記并書奉政大夫中都路都<lb/>
　　轉運支度判官驍騎尉賜緋魚袋趙天倪篆額<lb/>
　　五十代孫承務郎兗州曲阜縣令襲封衍　聖<lb/>
　　公管句　先聖祀事武騎尉賜緋魚袋揔立石<lb/>
　金重修　至聖文宣王廟碑<lb/>
　翰林學士朝散大夫知制誥兼同修　國史上<lb/>
<pb n="KR2g0006_SBCK_011-19b"/>
　　䕶軍馮翊郡開國侯食邑一千戸食實封一百<lb/>
　　戸賜紫金魚袋臣党懷英奉<lb/>
　　勑撰并書丹篆額<lb/>
　皇朝誕受　天命　累聖相繼平遼舉宋合天下<lb/>
　爲一家　深仁厚澤以福斯民粤自<lb/>
　太祖曁于<lb/>
　丗宗撫養生息八十有餘年庶且富矣又將敎化<lb/>
　粹美之<lb/>
　主上紹休<lb/>
　祖宗以潤色洪業爲務即位以來　留神政機革<lb/>
　其所當革興其所當興飾官厲俗建學養士詳刑<lb/>
<pb n="KR2g0006_SBCK_011-20a"/>
　法議禮樂舉遺修舊新美百爲期與萬方同歸<lb/>
　文明之治以爲興化致理必本於尊師重道於是<lb/>
　奠謁　先聖以身先之甞謂侍臣曰昔者　夫子<lb/>
　立敎於洙泗之上有天下者所當取法迺今遺祠<lb/>
　乆不加葺且其隘陋不足以稱　聖師之居其有<lb/>
　以大作新之有同承　詔度材庀工計所當費爲<lb/>
　錢七萬六千四百餘千　詔並賜之仍　命選擇<lb/>
　幹臣典領其役役取於軍匠傭於民不責亟成而<lb/>
　責以可乆不期示侈而期於有制凡爲殿堂廊廡<lb/>
　門亭齋廚黌舎合三百六十餘楹位叙有次像設<lb/>
　有儀表以傑閣周以崇垣至干楃座欄楯簾櫎罘<lb/>
<pb n="KR2g0006_SBCK_011-20b"/>
　罳之屬隨所宜設莫不嚴具三分其役因舊以完<lb/>
　葺者才居其一而増剏者倍之蓋經始於明昌二<lb/>
　年春踰年而土木朞構成<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>明年而髹漆彩繪成<lb/>
　先是羣弟子及先儒像畫於兩廡旣又以揑素易<lb/>
　之又明年而衆功皆畢罔有遺制焉<lb/>
　上旣加恩闕里則又澤及嗣人以其雖襲公爵而<lb/>
　官職未稱與夫祭祀之儀不備特　命自五十一<lb/>
　代孫元措首階中議大夫職視四品兼丗宰曲阜<lb/>
　六年又以祭服祭樂爲　賜遣使䇿祝以崇成之<lb/>
　意告之方役之興也有芝生於林域及尼山廟與<lb/>
　孔氏家園凡九夲典役者采圖以　聞且言瑞芝<lb/>
<pb n="KR2g0006_SBCK_011-21a"/>
　之生所以表<lb/>
　聖德之致廟成之日宜有刋紀敢請并書于后又<lb/>
　廟有層閣以備<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>書願得　賜名掲諸其上以觀<lb/>
　示四方　詔以奎文名之而命臣懐英記其事臣<lb/>
　魯人也杏壇舊宅猶能想見其處　今幸以諸生<lb/>
　備職藝苑其可飾固陋之辝絜楹計工謹諸歳月<lb/>
　而已乎敢竊叙　上之所以褒崇之實備論而書<lb/>
　之而後系之以銘臣甞謂唐虞三代致治之君皆<lb/>
　相授以道至周末丗不得其傳而　夫子載六經<lb/>
　以俟後聖降周訖漢異端並起儒墨道德名法隂<lb/>
　陽分而名家而以六藝爲經傳章句之學歸之儒<lb/>
<pb n="KR2g0006_SBCK_011-21b"/>
　流不知六藝者　夫子所以傳唐虞三代之道衆<lb/>
　流之所從出而儒爲之源也後丗偏尚曲聽㳂其<lb/>
　流而莫逹其本用其偏而不得其醇自是歷代治<lb/>
　績常與時政髙下洪惟<lb/>
　聖上以天縱之能典學稽古㳺心於唐虞三代之<lb/>
　隆故凡立功建事必夲六經爲正而取信於　夫<lb/>
　子之言夫惟信之者篤則其尊奉之禮宜其厚歟<lb/>
　臣觀漢魏以來雖奉祠有封洒掃有戸給賜有田<lb/>
　禮則修矣未有如　今日之備也初廟傍得魯廢<lb/>
　池發取石甃以爲柱礎釦砌之用浚井得銅以爲<lb/>
　鋪首浮漚諸飾繇是省所費錢以千　計者萬四<lb/>
<pb n="KR2g0006_SBCK_011-22a"/>
　千有竒方復規畫爲他日繕治無窮之利然則非<lb/>
　獨仐日之新蓋將愈乆而無弊也銘曰維古治<lb/>
　時以道相繼不得其傳粤自周季天生　將聖遭<lb/>
　丗不綱垂綂六經以俟後王六經維何爲丗立道<lb/>
　有王者興是惟治要於鑠<lb/>
　我皇聖性自天玩意稽古傳所不傳建學弘文崇<lb/>
　明儒雅躬禮　聖師率先天下乃睠闕里祠宇弗<lb/>
　治矧其舊制旣隘且<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>乃　詔有司乃䟽泉府揆<lb/>
　材庀工衆役具舉梓人獻技役夫効功隘者以閎<lb/>
　<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>者以崇崇焉有制閎焉惟法即舊以新増其十<lb/>
　八植植其正翼翼其嚴魯人來思歎息仰瞻魯人<lb/>
<pb n="KR2g0006_SBCK_011-22b"/>
有言惟今非昔豈伊魯人四方是式瞻彼尼山及<lb/>
其林園有芝煌煌表我　聖恩聖恩之隆施于丗<lb/>
嗣顯秩峻階視舊加異廟樂以雅祭服有章錫爾<lb/>
奉祠名敎是光有貞斯石有銘斯勒揚厲鴻休以<lb/>
　詔無極<lb/>
祝文維明昌六年歳次乙卯八月癸丑朔二十七日<lb/>
　己卯<lb/>
上以謹遣朝列大夫知泰定軍節度使兼兗州管<lb/>
　内觀察使提舉學校常平倉事䕶軍富春　郡開<lb/>
國侯食邑一千戸食實封一百戸賜紫金魚袋孫<lb/>
　即康取昭告于　至聖文宣王　今重儒術益尊<lb/>
<pb n="KR2g0006_SBCK_011-23a"/>
聖師闕里廟皃于以新之雅樂具舉灋服章施庶<lb/>
　幾鑒格永集繁禧<lb/>
　尚饗<lb/>
前同云云敢昭告于　兗國公宅廟告成　神之式<lb/>
　燕肆頒樂服以煥聲明殊别上儀表章崇敎儼惟<lb/>
　亞　聖作配　先師春秋二峕祀祭百丗<lb/>
　鄒國公祭文<hi>國家思弘文治崇禮聖師廼詔有司一新祠廟祀以法服/奏以雅音惟公侑食是用昭告</hi>
孔聖杏壇二字碑承　旨學士党懷英篆<lb/>
　銘開州刺史髙德裔撰<lb/>
　周室下衰王綱解紐非大聖人狂瀾莫救天挺<lb/>
　夫子生民未有立言範丗木舌金口三千之徒義<lb/>
<pb n="KR2g0006_SBCK_011-23b"/>
　由此受我瞻遺壇實爲敎首萬代護持天長地乆<lb/>
　　　　　林中碑<lb/>
斷碑一磨滅不可讀二代墓前<lb/>
前漢碑二<lb/>
　居攝二年墳壇記二各爲龕徑直三寸深半十一<lb/>
　曰上谷府卿一曰祝其卿各十餘字在龕内<lb/>
後漢碑十一<lb/>
延平元年孔翊碑<lb/>
永興二年婺州從事孔君德碑在　先聖祠壇前<lb/>
永興二年都尉君元子孔謙碑<lb/>
皇漢帝元永壽三年青龍建酉孟秋之句〇布〇德<lb/>
<pb n="KR2g0006_SBCK_011-24a"/>
　帝拜〇臣曽曽玄玄魯相河南京韓君追惟<hi>磨滅六字</hi>聖<lb/>
　素王受象乾坤至于周衝吴○○文德叅耀〇○<lb/>
　應皇神○勿救孝升岀天○徴符洞虚論〇道<hi>磨滅五字</hi>
　落復〇天若闍門〇〇〇豈精歷星宫雷動玄○<lb/>
　聲○○震春秋旣成效以獲麟功定道著<hi>磨滅四字</hi>冥精<lb/>
　皇〇〇河雒猶慮敎○〇二百○○經元德浸潭<lb/>
　孝〇滋○秦漢制作萬丗○力赤誦受命以天意<lb/>
　流<hi>磨滅五字</hi>徒三千素王以下至于○○聞名○耳〇若<lb/>
　見非天挺三五○九○〇德<hi>磨滅四字</hi>脩<hi>磨滅不/知幾字</hi>賢<hi>磨滅四字</hi>以○<lb/>
　顯〇以無○韓君〇氏憤○○思惟○之嘆念○<lb/>
　啚〇爲丗敦<hi>磨滅不知幾字</hi>廟并墓〇〇曽玄○〇魯宅○<lb/>
<pb n="KR2g0006_SBCK_011-24b"/>
　神廟堂○○舊域庫室<hi>磨滅不知幾字</hi>二輿朝○○○歷〇<lb/>
　父長承法而制以遵古常崇聖<hi>磨滅不知幾字</hi>唯深且〇宅<lb/>
　廟悉備敬○<hi>磨滅不知幾字</hi>之情和其以○○墓以<hi>磨滅不知幾字</hi>
　君於<hi>磨滅不知幾字</hi>有制度國○以○壇法不<hi>磨滅不知幾字</hi>作大井<lb/>
　○○○方<hi>磨滅不知幾字</hi>以和<hi>磨滅不/知幾字</hi>韓君德政<hi>磨滅不知幾字</hi>蘭芳青<lb/>
　雲<hi>磨滅不知幾字</hi>及孔弱惠閔○窮<hi>磨滅/四字</hi>飢寒<hi>磨滅不知幾字</hi>望著茂行<lb/>
　顚○䂊○獨○景○○○表石勒銘<hi>磨滅四字</hi>漢<hi>磨滅四字</hi>子子<lb/>
　孫務<hi>磨滅四字</hi>石府君諱勑字叔節○○○字仲則弟〇<lb/>
　字子臺長史李亮字〇○河南<hi>磨滅不知幾字</hi>長<hi>磨滅不知幾字</hi>東海<lb/>
　〇○謙字季柗河東臨汾人○○府卿任城<hi>磨滅四字</hi>字<lb/>
　〇〇左尉趙福字〇○北海尉<hi>磨滅四字</hi>字子雅漢中鄭<lb/>
<pb n="KR2g0006_SBCK_011-25a"/>
　人丞駱景字子<hi>磨滅四字</hi>右尉○〇〇子輿九江人<lb/>
永壽三年韓勑修　孔子墓碑<lb/>
延熹七年太山都尉孔宙碑<lb/>
建寧二年愽陵太守孔震碑<lb/>
建寧四年河東太守孔宏碑<lb/>
建寧四年愽陵孔彪碑<lb/>
孔子十九丗孫孔扶仲淵碑<lb/>
愽士孔君諱志碑<lb/>
孔乗字敬山碑<lb/>
<pb n="KR2g0006_SBCK_011-25b"/>
孔氏祖庭廣記卷第十一<lb/>
</p>
<p>
</p>
  </div>
<div> <lb/>
    <p>
<pb n="KR2g0006_SBCK_012-1a"/>
孔氏祖庭廣記卷第十二<lb/>
　　　　　族孫碑銘<lb/>
有漢泰山都尉孔君之碑<lb/>
君諱宙字季將孔子十九丗之孫也天姿醇嘏齊<lb/>
聖逹道少習庭訓治嚴氏春秋緝熙之業既就而<lb/>
閭閻之行允恭德音孔昭遂舉孝廉除郎中○昌<lb/>
長祗傳五教尊賢養老躬忠恕以及人兼禹湯之<lb/>
罪巳故能興○○○彫弊濟弘功於易簡三載考<lb/>
績遷元城令是時東嶽縣首猾夏不○○○祠<lb/>
遺○未寧乃擢君典戈以文脩之旬月之閒莫不<lb/>
解甲服○○〇○耨田畯喜于荒圃商旅交乎險<lb/>
<pb n="KR2g0006_SBCK_012-1b"/>
　路㑹鹿鳴於樂崩復長㓜於酬酢○○○稔㑹遭<lb/>
　篤病告困○○得從所好年六十一延熹六年正<lb/>
　月乙未○○○疾貴速朽之反真慕寧儉之遺制<lb/>
　窀夕不華明器不設凡百○髙○○○述於是故<lb/>
　吏門人乃共陟名山采要石勒銘示後但有彞式<lb/>
　其辭曰於顯我君懿德惟光紹聖作儒身立名彰<lb/>
　貢登王室閽閤是更夙夜在公在公明明及綏〇<lb/>
　縣○儀以康於○時雍○兹○方帥彼凶人○○<lb/>
　○○南敏孔饁山有夷行豐年多稌稱彼兕觥帝<lb/>
　頼其勲民斯是皇○○○〇乃委其榮忠告慇懃<lb/>
　屢省乃德恭儉○終簠簋不敕生播髙譽殁○○<lb/>
<pb n="KR2g0006_SBCK_012-2a"/>
〇永○不刋億載揚聲<hi>碑隂有門生故吏名</hi>
　　　　　延熹七年正月庚○○<lb/>
漢故愽陵太守孔府君碑<lb/>
君諱震字元上孔子十九丗之孫潁川君之元子<lb/>
也君少履天姿○然以正帥禮不爽好惡不愆○<lb/>
裒○○脩身踐○龍德而學不至於糓浮斿塵埃<lb/>
之外○○○而不俗郡將○其所履前後○召蓋<lb/>
不得○乃翻爾束帶弘論窮理直道事人仁必有<lb/>
勇可以託六授命如毛諾則不宿○之至也莫不<lb/>
歸服舉孝廉除郎中○昌長疾病留宿○還○○<lb/>
府丞未出京師遭大君○○踰臯○喪致乎哀謹<lb/>
<pb n="KR2g0006_SBCK_012-2b"/>
　畏○○服竟還署○拜尚書侍郎無偏無黨遵王<lb/>
　之素灋可黜○○○○度日恪位佇所在祗肅拜<lb/>
　治書御史膺臯陶之○恕<hi>磨滅九字</hi>逮○用旣平○愽陵<lb/>
　太守郡阻○○○○以饑饉斯多草竊罔不以敗<lb/>
　劉寧張丙等白日攻剽○家不命君下車之𥘉<hi>磨滅六字</hi>
　削四凶以勝殘乃○○○爰○桓桓折馬蠲害醜<lb/>
　類巳彈路不拾遺○民以○發號施憲毎合天心<lb/>
　○之所惡不以強人義之所欲不以禁人百姓樂<lb/>
　政而歸于德望如父母順如流水還下邳相河東<lb/>
　大○舉此○孔君子風也未○而懼不令而從雲<lb/>
　行雨施○○大和○○歸公卿之任矣勞而不伐<lb/>
<pb n="KR2g0006_SBCK_012-3a"/>
　有實若虚固執謙懦以病辭官去位閑○以孝竭<lb/>
　○餘暇○○彈琴擊磬○○○之味而不改其静<lb/>
　上帝棐諶天秩未究將據師輔之紀○○○疾彌<lb/>
　流乃殯乃○○<graphic n="KR1354" url="https://raw.githubusercontent.com/kanripo/KR-Gaiji/master/images/KR1354.png" mimeType="image/png"/>○建寧四年○月辛未○○○<lb/>
　哀哉魂神超邁窈兮冥冥遺孤<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>絶于嗟想形○<lb/>
　○哀○念不欲○羣臣唬咷靡○復○夫逝徃不<lb/>
　可○兮○○○○識○君之軌迹兮如列宿之錯<lb/>
　置易建八卦○肴繫辭述而不作彭祖賦詩○讃<lb/>
　所見于時頌<hi>磨滅九字</hi>王沛等○信好古敢詠顯○乃刋<lb/>
　斯石銘銘洪基貽示後昆申錫鑒思其辭曰穆穆<lb/>
　孔君大聖之胄惇懿允元叡其玄秀維嶽降精誕<lb/>
<pb n="KR2g0006_SBCK_012-3b"/>
生忠良奉應郡○亮彼<hi>磨滅六字</hi>辯○居<hi>磨滅六字</hi>也○名朝○<lb/>
　○政直哉惟清出綂○○化以○成○○殄迸賢<lb/>
　倚<hi>磨滅二十字</hi>之朝先○是程宜乎三事金鉉利貞而㓗白<lb/>
　駒○丗○惻當○眉耇莫匪爾極○○○○邈矣<lb/>
　不意○嗟悲<hi>磨滅五字</hi>○　○○幾復○○功名于不朽<lb/>
　没而德存伊尹○○之休格于皇天惟我君積表<lb/>
　于丹書○永無沂與日<hi>磨滅六字</hi>于以慰靈<hi>以下不復能辨</hi>
擊蛇笏銘<lb/>
　天地至大有邪氣干於其閒爲凶暴爲殘賊聽其<lb/>
　肆行如天地卵育之而莫禦也人生最靈或類出<lb/>
　於其表爲妖恠信其異端如人蔽覆之而莫露也<lb/>
<pb n="KR2g0006_SBCK_012-4a"/>
　祥符年寧州天慶觀有蛇妖極恠異郡刺史日兩<lb/>
　至於其庭朝焉人以爲龍舉州人内外逺近罔不<lb/>
　駿奔於門以覲恭莊肅祗無敢怠者今龍圖待制<lb/>
　孔公時佐幕在是邦亦隨郡刺史於其庭公曰明<lb/>
　則有禮樂幽則有鬼神是蛇不以誣乎惑吾民乱<lb/>
　吾俗殺無赦以手板擊其首遂斃於前則蛇無異<lb/>
　焉郡刺史曁州内外逺近庶民昭然若發蒙見青<lb/>
　天覩白日故不能肆其凶殘而成其妖惑易曰是<lb/>
　故知鬼神之情狀公之謂乎夫天地閒有純剛至<lb/>
　正之氣或鐘扵物或鐘於人人有死物有盡此氣<lb/>
　不滅烈烈然弥亘億万丗而長在在堯時爲指佞<lb/>
<pb n="KR2g0006_SBCK_012-4b"/>
　草在魯則爲孔子誅少正卯刑在齊在晉爲董史<lb/>
　筆在漢武帝朝爲東方朔戟在成帝朝爲朱雲劒<lb/>
　在東漢爲張綱輪在唐爲韓愈論佛骨表逐鱷魚<lb/>
　文爲叚太尉擊朱泚笏今爲公擊蛇笏故佞人去<lb/>
　堯德聦少正卯戮孔法舉罪趙盾晉人懼辟崔子<lb/>
　齊刑明距董偃折張禹劾梁兾漢室又佛老微聖<lb/>
　德行鱷魚徙潮患息朱泚傷唐朝振恠蛇死妖氣<lb/>
　散噫天地鐘純剛至正之氣在公之笏豈徒斃一<lb/>
　蛇而巳軒陛之下有罔上欺民先意順旨者公以<lb/>
　此笏指之廟堂之上有蔽賢蒙惡違法乱紀者公<lb/>
　以此笏麾之朝廷之内有䛕容佞色附邪背正者<lb/>
<pb n="KR2g0006_SBCK_012-5a"/>
　公以此笏擊之夫如是則軒陛之下不仁者去廟<lb/>
堂之上無姦臣朝廷之内無佞人則笏之功也豈<lb/>
　止在一蛇公以笏爲任笏得公而用公方爲朝廷<lb/>
　正人笏方爲公之良器敢稱德扵公作笏銘曰至<lb/>
　正之氣天地則有笏惟靈物笏乃能受笏之爲物<lb/>
純剛正直公惟正人公乃能得笏之在公能破滛<lb/>
妖公之在朝䜛人乃消靈氣未竭斯笏不折正道<lb/>
未亡斯笏不藏惟公寶之烈烈其光<lb/>
金故贈正奉大夫襲封衍聖公孔公墓表<lb/>
　至聖文宣王五十代孫諱揔字元㑹曽祖諱若蒙<lb/>
襲封奉聖公贈朝奉郎伯祖諱端友朝奉郎直秘<lb/>
<pb n="KR2g0006_SBCK_012-5b"/>
　閣襲封衍聖公宋建炎二年冬祀大禮赴楊州陪<lb/>
　位值兵火隔絕其弟端操之子璠已襲封訖長子<lb/>
　拯皇綂二年三月補文林郎襲封衍聖公無嗣其<lb/>
　弟揔大定三年七月𥙷文林郎襲封衍　聖公管<lb/>
　句　先聖祀事公三歳而孤㓜稺警悟及長力學自<lb/>
　強通春秋左氏尤喜韓愈詩文談論簡尺多引二<lb/>
　書先軰多稱譽之公職在嚴奉林廟草木居人無<lb/>
　敢輒犯宗族之閒少長有禮人敬其勤復畏且愛<lb/>
　一日頋曕　鄆國天人殿私自言曰生爲子孫而<lb/>
　謬當其職使之隘陋如此寧不媿於心乎乃親率<lb/>
　佃戸携斤斧之具東之蒙山躬親指畫採伐中椽<lb/>
<pb n="KR2g0006_SBCK_012-6a"/>
　桷者旬有餘日連車接軫以㱕起西廟尼山兩處<lb/>
　鄆國夫人殿及大中門家廟齋㕔祭祀庫計五十<lb/>
　餘楹彩飾圖繪畢備<lb/>
　朝廷聞公名召赴闕欲留隨朝任用公力辭職專<lb/>
　祠事不冝妨職任之不專則特授曲阜縣令未到<lb/>
　任歳大旱旣到任甘雨三日而止稼穡益茂歳仍<lb/>
　大熟公精勤吏事縣署至所居徃返十五餘里及<lb/>
　曉治縣無一日稍闕差科甚匀訴訟無滯親族有<lb/>
　訟即移佐官無少看向意諸村當首人舊驗物力<lb/>
　差當公預令定奪相次明以公文告示比至其人<lb/>
　已自承認交替不復更至庭下毎歳夏絹凢丈尺<lb/>
<pb n="KR2g0006_SBCK_012-6b"/>
　小戸舊例合併全疋輸納隨村首目皆自歛掠公<lb/>
　止令依市價積筭和買使併起納盡革舊弊縣城<lb/>
　摧壞官計工修築公戒董役者曰慎母坼廬舎壊<lb/>
　冢墓若廬舎有礙當隨地築之冢墓頽壞當以巳<lb/>
　俸完之二者旣安吾心亦安矣其有不成葬穴無主<lb/>
　暴露枯骨當遣使厚葬之有碑曰叢冡邑人春冬<lb/>
　祀之葬畢是夜夢衆人來謝内一人稍前云嗟哉<lb/>
　莫雲之弗及旣寤遣人捜求又得千餘副復夢來<lb/>
　謝公年歷四十得數子不育一日夜夢異人衣冠<lb/>
　偉然告曰今此非爾子後田年庚月丁日所生則<lb/>
　眞爾子矣當名元措公儉扵奉已厚扵賔客周惠<lb/>
<pb n="KR2g0006_SBCK_012-7a"/>
　困窮不問家之有無娶泗水孫氏　宋副樞孫<lb/>
　之孫後贈魯郡太夫人又娶泗水侯氏二子長即<lb/>
　元措今襲封衍聖公次元紘業進士後封魯郡太<lb/>
　夫人女一人適兗州宣武韓昺公享年五十三終<lb/>
　奉直大夫以子貴贈正奉大夫嗚呼　孔子之澤<lb/>
　及扵無窮<lb/>
　國家褒崇之恩方自此始又豈止五十傳哉<lb/>
　　翰林學士承旨嘉議大夫知制誥兼同修國史<lb/>
　　上護軍馮翊郡開國侯食邑一千戸食實封一<lb/>
　　伯戸致仕党懐英撰書丹并篆額<lb/>
　　中奉大夫同知集賢院事兼翰林修撰同知制<lb/>
<pb n="KR2g0006_SBCK_012-7b"/>
　　誥史公奕𥙷亡<lb/>
大蒙古國領中書省耶律楚材奏准<lb/>
皇帝聖旨於南京特取襲封孔元措令赴闕里奉<lb/>
　　　祀來時不能挈負　祖庭廣記印板今<lb/>
　　　謹増𥙷校正重開以廣其傳<lb/>
　　　　　壬寅年五月　望日<lb/>
　　　　　　　門生　曹國王恕重校<lb/>
　　　　　　　門生　兾州伊莘重校<lb/>
<pb n="KR2g0006_SBCK_012-8a"/>
此先聖五十一代孫襲封衍聖公元措夢淂所編前<lb/>
載元豐八年四十六代孫宗翰家谱舊引宣和六年四<lb/>
十七代孫傳祖庭雜记舊序家譜與雜记本各自<lb/>
為書夢淂始合為一復增益門類冠以圖象并載<lb/>
舊碑全文因祖庭之名而改稱廣记盖仙源之文獻<lb/>
至是始備書成於金正大四年丁亥張左亟行信為之<lb/>
序鐫版南京此則蒙古壬寅年元措歸闕里後重<lb/>
雕之本也壬寅為元太宗六皇后稱制之年金之<lb/>
亾己十載矣蒙古未有年号但心干支紀歳在宋<lb/>
<pb n="KR2g0006_SBCK_012-8b"/>
則為淳祐二年也此書丗無傳本兹扵何夢<lb/>
華齋見之紙墨古雅字畫精審予所見金元<lb/>
槧夲未有若是之完美者向嘗據漢宋元石刻證<lb/>
聖妃當為幷官民令檢此書并官氏屢見無有作开<lb/>
字者自明人刻家语妄改為开沿譌到今莫能更<lb/>
正讀此益信元初舊刻之可寶嘉慶六年嵗<lb/>
在辛酉五月五日庚辰嘉定錢大昕謹題<lb/>
<pb n="KR2g0006_SBCK_012-9a"/>
　　　　　嘉慶六年四月十日孫　衍<lb/>
　　　　　　　此記正大四年訖功一行當接卷首資政續編<lb/>
　　　　　　　銜名金元列銜多左行也重裴時宜移此半頁<lb/>
　　　　　　　扵前合之辛酉四月廿又三日觀扵何夢華三<lb/>
　　　　　　　吾鴻景齋中因題記萇生瞿中溶<lb/>
　嘉慶甲戌五月廿日七十三者人呉　篤敬觀<lb/>
<pb n="KR2g0006_SBCK_012-9b"/>
<pb n="KR2g0006_SBCK_012-9b"/>
余徃閱讀書敏求記始知牧翁所亟<lb/>
稱者有東家雜記祖庭廣記諸書然<lb/>
遵王皆以為未見既従葉九来假淂宋槧<lb/>
夲東家雜記繕寫遂著于錄若祖庭廣<lb/>
記仍無有也余収書郡故家淂宋槧夲東<lb/>
家雜記自謂所収較遵王為勝惟祖庭<lb/>
廣記僅従素王事記見其摘錄數條仍<lb/>
以未見全書為憾今夏五月余自都門㱕<lb/>
錢唐何夢華亦新自山東曲阜擕眷属<lb/>
<pb n="KR2g0006_SBCK_012-10a"/>
僑寓于吴中何固孔氏壻也其奩贈中<lb/>
有元板孔氏祖庭五册装潢古雅籖題<lb/>
似元人書因岀以相示余詫為驚人袐笈<lb/>
葢數年来所願見而不淂者一旦見之已<lb/>
屬幸事乃夢華稔知宋槧夲東家雜<lb/>
記己在余處謂此書是两美之合爰割<lb/>
愛投贈贈書之日適夢華将返杭余贈以<lb/>
行資卅金今向淩士礼居中如獲䨇璧<lb/>
矣余檢菉竹堂書有孔子實録五册文<lb/>
<pb n="KR2g0006_SBCK_012-10b"/>
淵閣書目有孔子實録一冊伏讀<lb/>
四庫全書提要類存目有云孔氏實錄<lb/>
一卷永樂大典夲不著撰人名氏末一條云<lb/>
大蒙古國領中書省耶律楚材奏准<lb/>
皇帝聖旨于南京特取襲封孔元措<lb/>
令赴闕里奉祀<hi>案元措以金承安二年襲封衍聖公</hi>此書或即<lb/>
元措所撰欤今取証是書与之悉合方<lb/>
悟向耒藏書目所云孔子實録孔氏實<lb/>
録即此孔氏祖庭廣记也特所記册<lb/>
<pb n="KR2g0006_SBCK_012-11a"/>
数卷數多寡不同或有完缺之異<lb/>
尔余扵古書因縁巧合徃類是向此書<lb/>
之淂雖遵王不且遜余之創獲耶敢不<lb/>
詳述原委以志余幸此書裱托過厚圖<lb/>
畫皆遭俗手𥙷壞因損装重脩纎悉<lb/>
皆還舊時向目首冊次序紊亂各以原<lb/>
注小號順之結銜一葉舊兮两半葉離<lb/>
瞿木夫已正其誤今亦合之錢少詹之題<lb/>
跋孫觀察之看欵皆扵夢華時先題<lb/>
今悉存其舊他日當并東家襍记求<lb/>
<pb n="KR2g0006_SBCK_012-11b"/>
辛楣先生作摠跋俾两書並蔵文宣事<lb/>
迹粲然大備于今日儒者可以資考覧<lb/>
後人可以舉名籍紀載缺為之憾東澗<lb/>
老不淂而訾議已<lb/>
嘉慶歲在辛酉季秋月乙未日黄丕烈識<lb/>
書中顔子注行小影谓聖像最真昨同年<lb/>
　友張子和従蕺山書院来摹淂宣和聖<lb/>
像贈余石刻之与板夲纎毫無二益信祖庭<lb/>
廣記為淂其真也東家雜記首列杏壇圖说<lb/>
下附琴歌一首反疑後人偽托遵王亦作疑信参<lb/>
<pb n="KR2g0006_SBCK_012-12a"/>
</p>
<p>
　　　　　　　　　半語有以夫　蕘圃又識<lb/>
　　　　　　　　　　　　　咸豊七秊四月辛巳昭文邵淵耀敬<lb/>
　　　　　　　　　　　　　觀近得燕園鈔本據以校勘正訛甚<lb/>
　　　　　　　　　　　　　多知元槧之致足珤也<lb/>
<pb n="KR2g0006_SBCK_012-12b"/>
<pb n="KR2g0006_SBCK_012-12b"/>
<pb n="KR2g0006_SBCK_012-12b"/>
</p>
<p>
</p>
  </div>
        </body>
</text>\m</TEI>
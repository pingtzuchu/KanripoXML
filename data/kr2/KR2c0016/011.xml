<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0016_WYG_011-1a"/>
欽定四庫全書<lb/>
欽定石峯堡紀畧卷十一<lb/>
　　六月十六日己亥<lb/>
上命軍機大臣傳諭阿桂福康安曰近日軍營漸有起<lb/>
　色旗鼓一新自當立𠞰草寇但念此次逆回田五等<lb/>
　斷非無故即能糾合黨羽定期起事逺近回人亦即<lb/>
　附和隨從之理朕於此事再四思維反躬自問自臨<lb/>
　御以來數十年兢兢業業並不敢稍存滿假於民生<lb/>
<pb n="KR2c0016_WYG_011-1b"/>
　疾苦無不時時厪念務期得所而於甘省尤加意撫<lb/>
　䘏該省連年以來並未聞水旱災歉斷無貧黎失所<lb/>
　致匪徒得乗機煽誘或地方官有勒索苛派苦累百<lb/>
　姓因而賊人倡亂滋事抑或李侍堯查辦邪教不宻<lb/>
　致逆回得謊稱𠞰洗回民藉詞煽誘以上種種各情<lb/>
　節思之總不得其故究竟因何而起不得不澈底跟<lb/>
　究著傳諭阿桂福康安務向擒獲賊目逐一研鞫並<lb/>
　於該處詳晰詢訪起釁縁由據實奏覆毋得稍存迴<lb/>
<pb n="KR2c0016_WYG_011-2a"/>
　䕶之見至賊人於上年即預備石峯堡巢穴以為退<lb/>
　守之地其所積糧食器械必多自係陸續運往斷難<lb/>
　掩人耳目何以地方文武員弁竟昏如聾聵毫無聞<lb/>
　見此非尋常失察可比阿桂福康安即遵前㫖查明<lb/>
　貽悞之員嚴㕘治罪賊人前此肆行無忌往來逃竄<lb/>
　其所需糧食等項尚可向各處村庄搶刧今見官兵<lb/>
　聲勢壯盛又經福康安等痛加𠞰戮餘賊自必竄回<lb/>
　石峯堡福康安等派兵四面嚴宻圍堵後賊人及老<lb/>
<pb n="KR2c0016_WYG_011-2b"/>
　幼眷屬不下萬人藏匿堡内困守坐食其糧食自必<lb/>
　立形匱乏皆從何來惟防各處邪教匪徒尚有為之<lb/>
　暗中饋送者此等為賊接濟之人罪與逆賊無異必<lb/>
　當嚴宻查捕一經拏獲究出姓名居址不可使一名<lb/>
　漏網此係盡絶邪教根株之法阿桂福康安當留心<lb/>
　遵照妥辦不可稍存姑息<lb/>
　　同日五岱奏言<hi>臣</hi>等於六月初七日在静寧州接<lb/>
欽差尚書福康安來文㑹商進兵旋於初八日行至静<lb/>
<pb n="KR2c0016_WYG_011-3a"/>
　　寧州三十里亂柴鋪地方接見福康安海蘭察傳<lb/>
㫖固原提督剛塔革職所遺提督印務著<hi>臣</hi>五岱署理<lb/>
　　<hi>臣</hi>即於初八日在軍營接印任事隨公同商酌隆<lb/>
　　徳一路現有寧夏延綏並各鎮官兵三千餘名除<lb/>
　　福康安海蘭察在<hi>臣</hi>所帶各營滿漢並老教土兵<lb/>
　　内挑派二千餘名帶赴隆徳外尚存滿漢兵二千<lb/>
　　餘名<hi>臣</hi>同阿爾薩朗俞金鏊圖桑阿興漢鎮三徳<lb/>
　　城守尉額爾恒額帶領前往並商議於初十日同<lb/>
<pb n="KR2c0016_WYG_011-3b"/>
　　往底店進攻初九日駐劄曹務川距賊營約二十<lb/>
　　餘里是晚大雨初十日雨尚未止<hi>臣</hi>現差弁前往<lb/>
　　隆徳仍向福康安海蘭察商酌該處訂於何時進<lb/>
　　攻<hi>臣</hi>等即按時一同進𠞰其前分往蓮花城一路<lb/>
　　之寧夏鎮吉蘭泰現駐劄陳家山梁距<hi>臣</hi>軍營數<lb/>
　　十里<hi>臣</hi>亦知㑹吉蘭泰令不時探聽俟得福康安暨<lb/>
　　<hi>臣</hi>等兩路進攻確信即督率官兵乗機協力進𠞰<lb/>
　　奏入<lb/>
<pb n="KR2c0016_WYG_011-4a"/>
上命軍機大臣傳諭阿桂福康安曰昨據福康安奏於初<lb/>
　十日分路進攻賊匪本日復據五岱奏初九日駐劄<lb/>
　曹務川是晚天降大雨初十日雨尚未止等語看來<lb/>
　初十日福康安等因天降大雨慎重前進尚未得與<lb/>
　賊打仗天氣晴霽後自即剋期分路進攻此時賊人<lb/>
　已不能到處勾結亦不能四出搶掠諒官兵進𠞰不<lb/>
　過竄回石峯堡以為茍延殘喘之計福康安等彼時<lb/>
　轉不必急於進攻宜倍加持重即使賊人負嵎固守<lb/>
<pb n="KR2c0016_WYG_011-4b"/>
　亦止少緩須㬰而四面宻圍别尋可進之路一鼓殱<lb/>
　擒自即完事料賊困守空堡斷不能與官兵久持也<lb/>
　至賊人自田五斃後仍分路滋擾通渭伏羌等處是<lb/>
　其中必另有主謀為首之人訂期起事倡率賊衆而<lb/>
　賊人亦咸聽其指揮者著傳諭阿桂福康安於拏獲<lb/>
　賊人時務須究出實在賊首並設法生擒解赴熱河<lb/>
　審明寸磔以伸國法而快人心<lb/>
　　同日圖薩布奏言<hi>臣</hi>於六月初一日自省起程前<lb/>
<pb n="KR2c0016_WYG_011-5a"/>
　　赴鳳翔查辦官兵糧餉及守禦通甘隘口即於初<lb/>
　　四五等日馳抵鳳隴一帶查明各該州縣常平倉<lb/>
　　儲均足敷官兵口糧之需其料豆草束先經酌發<lb/>
　　司庫銀兩飭令鳳翔通屬上𦂳採買現在俱已備<lb/>
　　辦但隴州汧陽麟遊地處山陬採買無多恐各處<lb/>
　　官兵到齊之日尚不敷供應<hi>臣</hi>即於附近各縣派<lb/>
　　撥草料趕𦂳運往協濟仍令該縣等再行四處購<lb/>
　　買以便隨時應用至該處各隘口内與甘肅之清<lb/>
<pb n="KR2c0016_WYG_011-5b"/>
　　水秦安華亭秦州交界地方或已設卡挖壕或開<lb/>
　　成深塹或遍立木柵並經副都統敷倫泰分别險<lb/>
　　峻𦂳要處所派撥滿漢官兵自數十名至三五百<lb/>
　　名不等嚴宻屯守又於各隘口總滙之處劄安大<lb/>
　　營以資䇿應現在聲勢聨絡布置已屬周宻復經<lb/>
　　尚書福康安派令巴圖魯侍衞章京二員並太原<lb/>
　　鎮總兵福敏泰星馳前來㑹同相機調度現在汧<lb/>
　　隴一帶因有各處官兵雲集小民皆知逆回不能<lb/>
<pb n="KR2c0016_WYG_011-6a"/>
　　竄入已安堵如常大學士阿桂帶領頭起官兵於<lb/>
　　六月十一日到闗<hi>臣</hi>隨同照料前進沿途供應無<lb/>
　　悞再調赴汧隴等處守禦官兵應需口糧等項先<lb/>
　　經<hi>臣</hi>查照成例飭屬備供兹查該州縣商販不通<lb/>
　　本地所産糧食無多現在屯劄重兵食指浩繁且<lb/>
　　所調本省及鄰省各官兵相距原營均有數百里<lb/>
　　至千餘里不等裹帶支取未免窵逺<hi>臣</hi>已飭知各<lb/>
　　該地方官將官兵應得口糧或日給本色或折支<lb/>
<pb n="KR2c0016_WYG_011-6b"/>
　　炒麵統在常平倉内動支並於司庫酌發銀一萬<lb/>
　　兩借給各官兵應得俸餉俾資日用奏入報<lb/>
聞<lb/>
　　同日陳步瀛奏言<hi>臣</hi>於六月初四日抵静寧州初<lb/>
　　五日各路官軍均由秦安追襲賊匪至静寧州城<lb/>
　　外駐劄賊匪現於底店屯聚山口俱設有堆卡其<lb/>
　　附近大路處所雖間出焚掠尚未敢佔踞官道臣<lb/>
　　於初七日由静寧馳赴隆徳新任督<hi>臣</hi>福康安亦<lb/>
<pb n="KR2c0016_WYG_011-7a"/>
　　於是日至隆徳<hi>臣</hi>當將賊匪情形詳悉面禀督<hi>臣</hi>
　　於初八日接任後即調遣官軍由隆徳静寧兩路<lb/>
　　進𠞰以為前後夾攻之計並分遣官兵嚴守各處<lb/>
　　要隘以防賊人逃竄賊匪聞風震懾自不敢復肆<lb/>
　　鴟張其石峯堡賊人現在據險自守若底店逆回<lb/>
　　殱除浄盡自可乗勢進攻至官軍既由隆徳静寧<lb/>
　　兩路進𠞰所有東路糧草均應運至隆徳西路糧<lb/>
　　草均應運至静寧<hi>臣</hi>已分派州縣兩路接收其進<lb/>
<pb n="KR2c0016_WYG_011-7b"/>
　　𠞰之後轉運軍營山路崎嶇間有車馬難行之處<lb/>
　　現奉督<hi>臣</hi>諭令雇覔民夫背負轉運俾無阻滯而<lb/>
　　附近貧民得有雇值亦可藉以餬口<hi>臣</hi>已督飭該<lb/>
　　州縣遵照趕辦務令源源接濟無悞軍糈奏入報<lb/>
聞<lb/>
　　十七日庚子保寧奏言<hi>臣</hi>前次接奉<lb/>
諭㫖派令降畨頭目穆塔爾丹比西喇布等帶領畨兵<lb/>
　　前往甘省𠞰辦回匪即迅速咨行副將張芝元去<lb/>
<pb n="KR2c0016_WYG_011-8a"/>
　　後今據張芝元禀稱促浸降畨頭目丹比西喇布<lb/>
　　於接到初次調兵咨文時業經將伊派出其儧拉<lb/>
　　降畨頭目穆塔爾得有鼻䶊之症因阿鍾布木又<lb/>
　　告稱情願出兵是以未曾派出今穆塔爾病已稍<lb/>
　　愈告稱感激<lb/>
皇上天恩情願帶兵隨後趕往𠞰賊効力奏入<lb/>
上諭内閣曰此次甘省𠞰捕逆回調取四川屯練降畨<lb/>
　及阿拉善䝉古兵丁長途跋涉不無勞費所有屯練<lb/>
<pb n="KR2c0016_WYG_011-8b"/>
　降畨著賞給一個月錢糧阿拉善兵著賞給銀一千<lb/>
　兩即著福康安於甘省庫項内動撥交保寧旺沁班<lb/>
　巴爾分别賞給又據保寧奏穆塔爾現在病中聞甘<lb/>
　省調兵即起身前往甚屬急公穆塔爾前已賞給二<lb/>
　品職銜著再賞給散秩大臣銜並元寶一個以示朕<lb/>
　體恤戎行優加奬勵之至意<lb/>
　　　<hi>臣</hi>等謹案四川屯練降畨及阿拉善兵丁登陟<lb/>
　　　撃刺是其長技此次𣲖赴甘省助𠞰逆回一聞<lb/>
<pb n="KR2c0016_WYG_011-9a"/>
　　　檄調踴躍從征咸知敵愾同仇之義我<lb/>
皇上軫念戎行<lb/>
恩施優渥或加賚月餉或賞犒千金復以降畨頭目穆<lb/>
　　　塔爾力疾從軍即<lb/>
命進階散秩大臣寵榮優厚所以効力行間者益思感<lb/>
　　　奮一舉而迅掃無餘也<lb/>
　　同日永鐸奏言<hi>臣</hi>於五月二十六日抵鹿鹿山大<lb/>
　　營面見傅玉永安等告以東路情形即協同駐守<lb/>
<pb n="KR2c0016_WYG_011-9b"/>
　　至六月初十日傅玉永安接到尚書福康安咨調<lb/>
　　兵丁赴石峯堡附近地方牽綴堵截<hi>臣</hi>即隨同前<lb/>
　　往効力進𠞰俟大概完竣後遵<lb/>
㫖馳驛前赴熱河<lb/>
陛見奏入<lb/>
上命軍機大臣傳諭阿桂福康安五岱傅玉永安永鐸<lb/>
　曰據永鐸奏五月二十六日已抵鹿鹿山軍營而傅<lb/>
　玉等初二日拜發奏摺時何以竟不將永鐸到彼之<lb/>
<pb n="KR2c0016_WYG_011-10a"/>
　處奏及永鐸係將軍大員且係近支宗室朕之姪也<lb/>
　既抵該處於闗係軍務事件亦當㑹銜具奏何以傅<lb/>
　玉等初二之摺永鐸並未列名朕方因該將軍前奏<lb/>
　於二十四日由静寧前赴五岱等軍營二十五日賊<lb/>
　即至静寧滋擾半月以來未得永鐸音信心甚懸念<lb/>
　節經傳㫖詢問傅玉永鐸等何竟疎畧若此致朕遥<lb/>
　為厪念傅玉永鐸永安俱著傳㫖申飭至傅玉既經<lb/>
　福康安咨調於石峯堡附近堵截賊人因何並不奏<lb/>
<pb n="KR2c0016_WYG_011-10b"/>
　聞即福康安摺内亦未據詳晰聲敘況傅玊等帶兵<lb/>
　二千坐守鹿鹿山於伏羌賊匪竄回静寧等處時何<lb/>
　不就近遏其來路即現在該將軍等帶兵自西而東<lb/>
　堵截石峯堡賊人後路亦係接奉朕㫖遵照辦理豈<lb/>
　領兵大員於𠞰賊機宜皆待朕於數千里外一一為<lb/>
　之指示耶此時賊人業已計窮力竭想不過竄回石<lb/>
　峯堡巢穴為茍延殘喘之計正如鳥自投籠官兵至<lb/>
　該處四面圍堵賊亦斷不能久支福康安現由隆徳<lb/>
<pb n="KR2c0016_WYG_011-11a"/>
　帶兵進𠞰而傅玉永鐸等則在石峯堡附近駐劄五<lb/>
　岱俞金鏊等又由曹務川帶兵𠞰捕皆係防遏賊人<lb/>
　西北兩面逃竄之路料賊經官兵痛加殱戮之後已<lb/>
　不能再行竄逸設或鋌而走險堵截不嚴惟該處疎<lb/>
　縱之領兵大員是問至前此賊人於馬家堡假設帳<lb/>
　房逃竄時自因剛塔不能嚴防後路彼時提督帶兵<lb/>
　𠞰賊總督在靖逺審訊賊人家屬籌備糧餉尚屬可<lb/>
　原至賊既翻山遁去是提督漫無主見已不勝𠞰賊<lb/>
<pb n="KR2c0016_WYG_011-11b"/>
　之任維時李侍堯見及此即應星速赴剛塔軍營商<lb/>
　同堵截何至賊人又由馬營街竄往烏家坪伏羌等<lb/>
　處乃李侍堯仍然安坐縣城直待朕屢次嚴飭始親<lb/>
　身前赴軍營雖伊抵伏羌後數次打仗官兵畧有起<lb/>
　色想係李侍堯主意居多然究不能掩其前此退縮<lb/>
　貽悞之罪也<lb/>
　　十八日辛丑福康安奏言<hi>臣</hi>行抵隆徳前赴曹務<lb/>
　　川軍營與五岱等兵㑹合一處<hi>臣</hi>復回隆徳同海<lb/>
<pb n="KR2c0016_WYG_011-12a"/>
　　蘭察整頓兵力定期進𠞰隨於各營弁兵併老教<lb/>
　　回兵内挑選得奮勇兵二千六百名其時正值旺<lb/>
　　沁班巴爾帶領阿拉善兵於初九日行抵隆徳又<lb/>
　　挑得好鎗手五百名定於初十日分路進攻不意<lb/>
　　初九日午後雲霧四起時雨時止至酉刻雨勢益<lb/>
　　大竟夜不止山路泥滑難以進兵初十日未刻天<lb/>
　　氣晴霽<hi>臣</hi>與海蘭察即將挑出弁兵分為四路今<lb/>
　　涼州鎮總兵蘇靈㕘領阿滿泰帶領固原涼州兵<lb/>
<pb n="KR2c0016_WYG_011-12b"/>
　　由正路進攻總兵䇿卜坦三品職銜法靈阿巴圖<lb/>
　　魯章京等帶領延綏肅州寧夏為一路攻其左巴<lb/>
　　圖魯㕘領巴達瑪副將和倫帶領撒拉爾舊教回<lb/>
　　兵為一路攻其右阿拉善公多爾濟色布騰率領<lb/>
　　阿拉善兵為一路攻其傍海蘭察帶領巴圖魯侍<lb/>
　　衞章京在各路誘賊𠞰殺<hi>臣</hi>帶領巴圖魯侍衞督<lb/>
　　催各路指示攻𠞰<lb/>
　乾清門侍衞泰斐英阿福寧往來截殺併分兵於後<lb/>
<pb n="KR2c0016_WYG_011-13a"/>
　　路山梁得勢處聨絡放卡以防賊人抄截旺沁班<lb/>
　　巴爾帶領寧夏滿兵阿拉善兵在大兵後路接應<lb/>
　　以備截殺竄逸之賊莽古賚在後催儧進𠞰官兵<lb/>
　　乾糧火藥鉛彈併知㑹五岱同日進攻十一日丑<lb/>
　　刻發兵由隆徳西南小路前進至底店約四十餘<lb/>
　　里俱係重巒疊嶂側逕懸崖止容單騎行走賊人<lb/>
　　佔踞極髙山梁劄大營一座又於前十數里潘隴<lb/>
　　等山梁劄營三處週圍山梁又有小營十餘處互<lb/>
<pb n="KR2c0016_WYG_011-13b"/>
　　相聨絡官兵未到賊營之先有底店賊首武舉馬<lb/>
　　文熹遣伊戚咸進良投禀乞降稱係被賊逼迫無<lb/>
　　奈順從官兵一到即為内應帮同𠞰賊等語辰刻<lb/>
　　各路官兵到齊合力進撲賊匪約有千餘分作兩<lb/>
　　翼從山梁壓下勢甚兇猛我兵直迎上前士氣振<lb/>
　　奮維時巴圖魯侍衞鎗箭齊發殺賊甚多賊始稍<lb/>
　　退官兵又復進壓有騎馬賊目二人手執紅旗往<lb/>
　　來指揮拜唐阿薩克丹布放鎗打死一人官兵追<lb/>
<pb n="KR2c0016_WYG_011-14a"/>
　　壓五六次賊人拚死迎拒我兵痛加殱戮自辰至<lb/>
　　酉殺死賊人二百餘名捉獲活賊三十餘名賊始<lb/>
　　紛紛逃竄我兵奪得賊營四座卡營十餘處得獲<lb/>
　　器械帳房牛羊糧食無算五岱等所帶之兵亦由<lb/>
　　西路進攻㑹在一處合力𠞰殺其時武舉馬文熹<lb/>
　　帶底店回民在東南山上劄營見我兵一到即率<lb/>
　　領婦女及回民數百跪迎痛哭乞降口稱從未與<lb/>
　　官兵打仗寔係被賊脅從當即派伊手下回民隨<lb/>
<pb n="KR2c0016_WYG_011-14b"/>
　　同官兵打仗維時海蘭察帶同巴圖魯侍衞奮勇<lb/>
　　官兵追趕敗竄之賊又殺死一百餘名隨有賊人<lb/>
　　二百餘脱棄賊人所給白布號掛抛擲器械跪道<lb/>
　　乞降情甚惶懼查賊匪敢攻擾城池抗拒官兵劫<lb/>
　　掠村庄罪大惡極今見我兵勢盛震懾喪膽始行<lb/>
　　乞降應即與駢誅但當攻𠞰之時恐餘賊益復負<lb/>
　　固死守是以權宜允准再為設法辦理時天色已<lb/>
　　晚官兵應稍為休息即於所得賊營屯劄并於左<lb/>
<pb n="KR2c0016_WYG_011-15a"/>
　　　右一帶山梁放卡駐守俟黎明將逃竄餘賊捜捕<lb/>
　　　浄盡分兵安設後路以通糧運即統兵進攻石峯<lb/>
　　　堡直搗賊巢此次打仗滿漢官兵俱各振作巴圖<lb/>
　　　魯侍衞等俱倍加出力俟查明再行分晰具<lb/>
　　奏至底店賊匪共二千餘人官兵初次打仗即摧枯<lb/>
　　　柆朽勢如破竹皆由<lb/>
　皇上洪福<lb/>
上天眷佑是以底店賊衆一舉殱除<hi>臣</hi>不敢稍存大意惟<lb/>
<pb n="KR2c0016_WYG_011-15b"/>
　　　有倍加慎重以期迅速集事奏入<lb/>
　上諭内閣曰此次福康安等督率官兵𠞰殺賊匪奮勇<lb/>
　　爭先殱賊三百餘名拜唐阿薩克丹布並能鎗斃賊<lb/>
　　目一人甚屬奮勉可嘉福康安海蘭察著各賞大荷<lb/>
　　包一對小荷包二對薩克丹布著擢授藍翎侍衞其<lb/>
　　餘出力之侍衞章京及官弁兵丁俱著福康安查明<lb/>
　　咨部議敘以示奬勸其有出衆特等奮勇者仍即指<lb/>
　　名奏聞該部知道<lb/>
<pb n="KR2c0016_WYG_011-16a"/>
上命軍機大臣傳諭阿桂福康安曰賊人經官兵痛加<lb/>
　殱戮紛紛跪道乞降其敗竄之賊料不過逃往石峯<lb/>
　堡希冀茍延殘喘福康安肅清後路直搗賊巢自必<lb/>
　遵照日前硃筆圈出指示之處選派官兵將石峯堡<lb/>
　四面嚴宻圍堵悉數殱除但閲五岱等前進圖内石<lb/>
　峯堡南北兩面俱係石崖想無可通之路福康安現<lb/>
　由底店進𠞰係在石峯堡之東北而其西南一面圖<lb/>
　内所註石硤處所看來必係賊人出入路徑前此賊<lb/>
<pb n="KR2c0016_WYG_011-16b"/>
　人在伏羌敗竄時將帶傷之賊送回堡内諒由該處<lb/>
　行走福康安所調傅玉永安等在石峯堡附近牽綴<lb/>
　堵截賊人想即係此處傅玉年老無用恐在彼不能<lb/>
　得力著阿桂福康安酌派明幹能事之員帶兵千餘<lb/>
　赴彼帮同傅玉等在西南一面嚴宻防堵並向現獲<lb/>
　賊衆詳細審訊及問附近誠實土人通達石峯堡路<lb/>
　徑如髙廟山者共有幾處凡賊人可進之路即屬可<lb/>
　出之路阿桂福康安訊訪明確後均當派員帶兵逐<lb/>
<pb n="KR2c0016_WYG_011-17a"/>
　一堵截即使不能迅速擒殺賊匪斷不可致有一名<lb/>
　逸出方為周妥現在辦賊將次完竣阿桂福康安宜<lb/>
　倍加慎重勿稍存大意再所奏底店回人乞降後其<lb/>
　手下回人隨同打仗等語此等從逆之人見官兵勢<lb/>
　盛乞降其心究不可測底店回人業經隨同打仗亦<lb/>
　祗可成事不説然此事甚險不可不知慎重至所奏<lb/>
　脱去白布號褂跪道乞降之二百餘人俱曾助賊抗<lb/>
　拒更不可復留於軍營此時石峯堡賊未𠞰盡所有<lb/>
<pb n="KR2c0016_WYG_011-17b"/>
　乞降之衆福康安自不得不故示寛容以解散其黨<lb/>
　羽死守之心但此究屬暫時權宜辦法若其乞降之<lb/>
　賊二百餘人行營難於看守宜解往省城暫於臬司<lb/>
　衙門監禁俟事定後再行辦理至邪教回民業經兩<lb/>
　次滋事不可稍存姑息務浄根株阿桂福康安將來<lb/>
　查辦時凡屬先已從逆後始投降之匪徒年在十五<lb/>
　歳以上者俱應駢誅其幼孩婦女或原其一線酌量<lb/>
　發遣邊逺為奴福康安現已帶兵前進而底店乞降<lb/>
<pb n="KR2c0016_WYG_011-18a"/>
　之土著回民尚有千餘名此等從逆復降之人事後<lb/>
　作何辦理阿桂福康安即㑹同悉心妥籌宻奏至底<lb/>
　店石峯堡地勢險要賊匪洗浄後自應酌駐官兵或<lb/>
　於底店設都司一員石峯堡設遊擊一員督率稽查<lb/>
　況邪教回匪現有空出房屋斷不可仍招回民居住<lb/>
　即可於陜甘二省漢民内擇其年力壯盛家業窮苦<lb/>
　者招集數百名賞給居住并即令伊等充當兵丁交新<lb/>
　設之員管轄藉資控制尤為兩便或於甘省新添兵<lb/>
<pb n="KR2c0016_WYG_011-18b"/>
　内擇其無甚𦂳要營汛兵額較多之處移住彈壓實<lb/>
　為有益著阿桂福康安辦理善後時妥商熟議具奏<lb/>
　再官兵此次𠞰賊勢如破竹諒石峯堡之賊斷不能<lb/>
　久支所有阿拉善䝉古兵暨川省屯練降畨長於攀<lb/>
　陟騎射自應留於軍營以為進攻石峯堡捜拏賊目<lb/>
　之用阿桂所帶初派之京兵一千名計日内已陸續<lb/>
　到彼亦可留該處帮同捜捕餘黨其復興所帶續派<lb/>
　之京兵一千名著阿桂福康安酌量情形如無需用<lb/>
<pb n="KR2c0016_WYG_011-19a"/>
　之處即一面奏聞一面飛咨撤回庶兵歸實用而軍<lb/>
　營糧餉亦更得充裕至汧隴一帶此時斷無虞賊人<lb/>
　竄往敷倫泰福敏泰竟令其各回本任此外或有應<lb/>
　撤回之兵並著阿桂福康安酌量就近行知令其一<lb/>
　併撤回<lb/>
　　同日福康安又奏言現在大兵分路進𠞰一切馬<lb/>
　　匹糧草火藥鉛彈最闗𦂳要經<hi>臣</hi>嚴飭藩臬兩司<lb/>
　　各該道府上𦂳督催趕辦務期源源接濟無誤供<lb/>
<pb n="KR2c0016_WYG_011-19b"/>
　　支兹據布政使馮光熊禀稱前調河州涼州西寧<lb/>
　　各標營馬一千六百餘匹均於初五六日過省其<lb/>
　　甘省肅州寧夏檄調馬匹亦報於五月二十九及<lb/>
　　六月初一二起程是馬匹一項足敷京兵騎用至<lb/>
　　火藥鉛彈除蘭州省城陸續運送外<hi>臣</hi>於過西安<lb/>
　　時面囑撫<hi>臣</hi>畢沅協撥火藥三萬斤鉛彈八萬斤<lb/>
　　據報已運送在途即日可到其軍糧一項現飭隨<lb/>
　　營之三等侍衛職銜蘇凌阿按察使陳步瀛等<lb/>
<pb n="KR2c0016_WYG_011-20a"/>
　　嚴催各州縣迅速趕運惟是甘省糧運向用牛車<lb/>
　　而現在進𠞰路途多係山坡小徑車輛不通<hi>臣</hi>再<lb/>
　　四思維必須通融籌辦方得軍行無阻查從前金<lb/>
　　川用兵一切軍糧俱用民夫背送最為便捷且自<lb/>
　　賊匪滋擾以來所有被掠各村庄百姓遷徙流離<lb/>
　　者甚多現奉<lb/>
恩㫖妥為撫䘏<hi>臣</hi>已派員查辦給予口糧此等貧民僱<lb/>
　　令背運軍糧既可迅速遄行而日給雇值貧民藉<lb/>
<pb n="KR2c0016_WYG_011-20b"/>
　　資口食實為一舉兩得<hi>臣</hi>已飭令該司等遵照妥<lb/>
　　辦奏入報<lb/>
聞<lb/>
　　同日馮光熊奏言現在<lb/>
欽差大臣統領京兵來甘㑹𠞰逆回所需馬匹先經督<lb/>
　　<hi>臣</hi>檄調各標營馬三千三百餘匹陸續赴東路軍<lb/>
　　營聽候調用<hi>臣</hi>恐臨時或有不敷復將各營放厰<lb/>
　　之馬檄令及早收槽一面解赴候撥<hi>臣</hi>並於洮州<lb/>
<pb n="KR2c0016_WYG_011-21a"/>
　　岷州西寧三處上𦂳採買馬一千匹以資添補至<lb/>
　　軍營應用火藥鉛丸火繩<hi>臣</hi>遵照督<hi>臣</hi>札飭派調<lb/>
　　各營分途運送其供支糧料在附近軍營各州縣<lb/>
　　派辦運供尚足敷用惟草束一項河東州縣本無<lb/>
　　厰貯現在官兵追賊逺近無定且附近賊巢村庄<lb/>
　　有草之處皆被焚燬若概由逺處撥運需用車騾<lb/>
　　甚多查甘省馬匹多飼麥草河東麥收較早麥草<lb/>
　　漸次登場<hi>臣</hi>現札知陳步瀛並飭各屬就近採買<lb/>
<pb n="KR2c0016_WYG_011-21b"/>
　　以期供支無缺再此次添調官兵現集平涼一帶<lb/>
　　進發各官兵應支鹽菜銀兩<hi>臣</hi>欽遵<lb/>
諭㫖寛裕籌辦除節次由司庫撥銀預備外查此時賊<lb/>
　　匪正在静寧隆徳一帶若再由省解銀前赴平涼<lb/>
　　路經賊人出沒之所恐有疎虞<hi>臣</hi>已飛禀陜西撫<lb/>
　　<hi>臣</hi>畢沅將西安截留河南解甘協餉銀二十萬兩<lb/>
　　分起解至平涼交貯府庫備用又錢文一項甘省<lb/>
　　本無錢局軍興之後錢價較昂<hi>臣</hi>已禀請督<hi>臣</hi>具<lb/>
<pb n="KR2c0016_WYG_011-22a"/>
　奏於陜省錢局内撥錢十萬串迅解河東各屬分貯<lb/>
　　應用以平市價奏入報<lb/>
聞<lb/>
　　同日阿桂奏言<hi>臣</hi>由豫入秦節次接奉<lb/>
諭㫖並據福康安來札詳悉聲敘各路賊匪情形始覺<lb/>
　　了然如六盤山險要之地近在咫尺賊人未敢佔<lb/>
　　據且經五岱等兩次殱賊頗多是賊人伎倆已可<lb/>
　　槩見而福康安籌辦𠞰除底店逆回肅清後路再<lb/>
<pb n="KR2c0016_WYG_011-22b"/>
　　行合攻石峯堡布置均屬妥協自可即望得手兹<lb/>
　　於十四日抵西安復接福康安札稱在底店殺賊<lb/>
　　三百餘人其自行投出者數百人或權為安撫或<lb/>
　　即行收監辦理亦均得當現在軍威大振賊勢窮<lb/>
　　蹙自可易於集事但<hi>臣</hi>所帶京兵一千名接續抵<lb/>
　　陜其頭起兵距甘省不過六站賊匪一日尚未掃<lb/>
　　除浄盡即兵行一日不可停留<hi>臣</hi>即於十五日帶<lb/>
　　領頭起京兵前赴軍營其續派京兵及各路添調<lb/>
<pb n="KR2c0016_WYG_011-23a"/>
　　之兵或竟應停止或應於何處暫駐候信尚須於<lb/>
　　進攻石峯堡後度量情形與福康安商酌再行具<lb/>
　　奏奏入<lb/>
上諭曰覽奏俱悉諸凡皆有㫖諭汝二人矣詳妥為之<lb/>
　總以靖盡孽種毋致復生事端為要至近日雨暘應<lb/>
　時心畧慰矣<lb/>
　　二十日癸夘福康安奏言查賊匪自底店敗逃約<lb/>
　　有數百人當經官兵追殺百餘賊又臨陣投降二<lb/>
<pb n="KR2c0016_WYG_011-23b"/>
　　百餘名餘賊即紛紛四散底店一帶亂山重疊路<lb/>
　　逕叢雜溝坎深險賊匪隨處可以藏匿亦隨在可<lb/>
　　以奔逃官兵若由一路尾追勢難躡其踪跡且恐<lb/>
　　追捕少緩又復逺颺<hi>臣</hi>與海蘭察五岱各帶巴圖<lb/>
　　魯侍衞率領官兵分路於山溝僻徑逐處捜捕連<lb/>
　　日又殺賊三十餘名見官兵捜到陸續自行投出<lb/>
　　者四十餘名又經鄉村百姓擒獻者七名其餘零<lb/>
　　星賊匪有由南山溝一帶分竄者查南山小路係<lb/>
<pb n="KR2c0016_WYG_011-24a"/>
　　華林堡化平店林家硤空峝山俱通華亭平涼等<lb/>
　　處<hi>臣</hi>前均已分兵於各該處駐劄防範現又飛飭<lb/>
　　將備各帶所領弁兵嚴宻堵截擒拏並曉諭各村<lb/>
　　鎮百姓如遇賊匪竄至即行擒獻者當優加奨賞<lb/>
　　又派總兵吉蘭泰帶兵一千前往南山一帶捜捕<lb/>
　　派副都統阿爾薩朗帶兵五百在北山一帶查拏<lb/>
　　<hi>臣</hi>現同海蘭察等由雙峴小路前往石峯堡合兵<lb/>
　　圍𠞰搗其巢穴毋令竄逸漏網現在大兵前進底<lb/>
<pb n="KR2c0016_WYG_011-24b"/>
　　店係糧運後路且武舉馬文熹雖經投出隨營效<lb/>
　　力該鎮投順回民共有千餘亦難盡信現令俞金<lb/>
　　鏊帶兵一千三百名在底店山梁險要處駐劄防<lb/>
　　範彈壓再賊匪内陸續投出者共二百四十餘人<lb/>
　　已分起交臬司於隆徳隔别收禁此等從逆匪徒<lb/>
　　罪大惡極原應即予駢誅前此准其投順本屬權<lb/>
　　宜之計<hi>臣</hi>已派兵前往隆徳宻行札知臬司陳步<lb/>
　　瀛令其設法妥速辦理毋使稍稽顯戮其百姓縛<lb/>
<pb n="KR2c0016_WYG_011-25a"/>
　　獻賊匪亦已即行正法並量加奬賞以示鼓勵<lb/>
　　同日馮光熊奏言查靖逺臯蘭平畨交界之西畨<lb/>
　　窑白銀厰等處前據報稱聚有逆匪三百餘名<hi>臣</hi>
　　一面飛禀督<hi>臣</hi>即派委靖逺協副將玉柱帶兵二<lb/>
　　百名莊浪營㕘將王永茂派委兵二百五十名分<lb/>
　　路前往捜捕並經靖逺協添派蘆塘兵百名都司<lb/>
　　一員協同擒𠞰嗣據玉柱具報萱帽塔北山白銀<lb/>
　　厰賊匪現俱竄逸靖逺縣屬距城七十里之黑矻<lb/>
<pb n="KR2c0016_WYG_011-25b"/>
　　塔井藏匿確加偵探賊匪約有一百餘人現在帶<lb/>
　　兵捜捕等情又據玉柱禀稱本月初九日酉刻行<lb/>
　　至白楊嶺地方遇賊百餘人直撲前來官兵施放<lb/>
　　鳥鎗殺賊七人傷賊十餘人兵丁受傷者十餘名<lb/>
　　陣亡者六名並據莊浪營外委黄榮等報稱本日<lb/>
　　申刻在白楊嶺遇賊百餘人將營盤沖散守備福<lb/>
　　泰夏治千總趙良樞外委秦玉等被害<hi>臣</hi>查賊匪<lb/>
　　竟敢殺傷官兵甚屬猖獗殊堪痛恨雖據報止有<lb/>
<pb n="KR2c0016_WYG_011-26a"/>
　　一百餘人恐前派官兵不敷𠞰捕新任督<hi>臣</hi>福康<lb/>
　　安逺在隆徳若禀請調撥官兵往返需時<hi>臣</hi>一面<lb/>
　　具禀一面將調到之西寧兵五百名並原領兵都<lb/>
　　司穆克登額諸佛保等帶領前往協同捜捕仍候<lb/>
　　督<hi>臣</hi>指示辦理均奏入<lb/>
上命軍機大臣傳諭阿桂福康安曰據福康安奏賊匪<lb/>
　陸續投出者共二百四十餘人已分起交臬司於隆<lb/>
　徳隔别收禁等語所辦甚是其底店投順回民共有<lb/>
<pb n="KR2c0016_WYG_011-26b"/>
　千餘雖據福康安奏令俞金鏊帶兵一千三百名在<lb/>
　該處駐劄彈壓但此等從逆之人見官兵勢盛始行<lb/>
　投降其心究不可信著福康安酌量或送至省城或<lb/>
　分别就近各府州監禁俟事定後遵照前㫖分别正<lb/>
　法發遣總之此次查辦逆黨務期浄盡不可姑息李<lb/>
　侍堯即吃此虧阿桂福康安慎勿再留後患也至馬<lb/>
　文熹現在隨營効力此事究險竟當仍照前㫖即將<lb/>
　該犯解送熱河並於起解時嚴加鎖釒法靈阿人尚<lb/>
<pb n="KR2c0016_WYG_011-27a"/>
　結實令其酌帶弁兵數名沿途小心解送自不至或<lb/>
　有疎虞又據馮光熊奏莊浪外委黄榮等報稱在白<lb/>
　楊嶺遇賊百餘人將營盤沖散守備福泰夏治千總<lb/>
　趙良樞外委秦玉等被害等語玉柱等帶兵五百五<lb/>
　十名捜捕賊匪何至遇賊百餘人即被沖散此或是<lb/>
　一處之賊或是兩處之賊著阿桂福康安查明初九<lb/>
　日白楊嶺遇賊時若止係福泰等在彼玉柱或往别<lb/>
　處捕賊尚屬可原若彼時玉柱亦在白楊嶺為賊沖<lb/>
<pb n="KR2c0016_WYG_011-27b"/>
　退或竟躱避即當將該副將嚴㕘治罪其守備福泰<lb/>
　等雖遇賊被害但似此庸懦無能是自取其死與奮<lb/>
　勇陣亡者有閒亦不值交部議敘至福泰等既於白<lb/>
　楊嶺遇賊而黑矻塔井地方據馮光熊奏又有賊匪<lb/>
　一百餘人自萱帽塔北山白銀厰竄往藏匿現在阿<lb/>
　桂福康安等辦賊將次完竣豈容此等匪徒分路滋<lb/>
　擾看來黑矻塔井白楊嶺二處賊匪自亦係底店迸<lb/>
　出之賊玉柱等在彼𠞰捕或不能得力著傳諭阿桂<lb/>
<pb n="KR2c0016_WYG_011-28a"/>
　福康安即於侍衞章京内酌派一二人或即派五岱<lb/>
　帶兵前往實力捜捕務將竄逸餘賊迅速殱擒方為<lb/>
　妥善<lb/>
　　同日福康安又奏言查逆回餘黨自馬家堡翻山<lb/>
　　逃竄後即攻擾通渭伏羌秦安等各州縣俱係鞏<lb/>
　　昌府所屬鞏秦階道張廷桂於三月中具呈告病<lb/>
　　雖在賊匪未起事以前但當地方多事之事應即<lb/>
　　赴所屬督同守禦彈壓乃該道安坐衙署置身事<lb/>
<pb n="KR2c0016_WYG_011-28b"/>
　　外不得因其已經告病稍為姑容相應據實㕘<lb/>
　奏請<lb/>
㫖將鞏秦階道張廷桂革職俟軍務事竣<hi>臣</hi>委員切實<lb/>
　　查驗如係托病規避即將該員拏問解交刑部加<lb/>
　　倍治罪以為玩視地方者戒至李侍堯於張廷桂<lb/>
　　告病後並不委員接署以致原缺久懸正當賊匪<lb/>
　　滋擾之時竟無大員稽查彈壓是李侍堯不但於<lb/>
　　𠞰賊機宜茫無措置即地方事務亦多闒冗相應<lb/>
<pb n="KR2c0016_WYG_011-29a"/>
　　據實㕘奏奏入<lb/>
上諭内閣曰鞏秦階道員缺𦂳要張廷桂於三月内已<lb/>
　經告病何以厯久尚無委署之員以致賊匪滋擾時<lb/>
　竟無大員在該處稽察彈壓是李侍堯不但於𠞰賊<lb/>
　機宜茫無措置即地方事務亦多闒冗實屬大奇至<lb/>
　張廷桂告病雖在賊匪未經滋擾以前但當地方多<lb/>
　事之際即使患病屬實亦應力疾馳赴該處督同防<lb/>
　禦乃竟置身事外其罪斷難姑容張廷桂著革職拏<lb/>
<pb n="KR2c0016_WYG_011-29b"/>
　交刑部治罪該部知道<lb/>
　　同日福康安又奏言查陜甘二省回民錯處安居<lb/>
　　樂業生聚有年同為<lb/>
皇上子民恵養撫綏並無岐視<hi>臣</hi>於西安途次節經出<lb/>
　　示曉諭以大兵前來原為捜擒逆黨並非查辦新<lb/>
　　教如舊教回民敢於從逆亦罪在不赦若新教能<lb/>
　　知畏法安分本屬良民毫無干涉斷不必自生疑<lb/>
　　懼為逆黨煽誘脅從並於經過地方傳集回民面<lb/>
<pb n="KR2c0016_WYG_011-30a"/>
　　加慰諭今奉有<lb/>
諭㫖通行宣播不特良善回民益得安堵無恐即業經<lb/>
　　煽惑入黨者亦當聞風解散於𠞰捕機宜更為得<lb/>
　　力至逆回起事根由<hi>臣</hi>自入陜境後即宻行詳細<lb/>
　　訪察雖不能確鑿大概逆回等初則藉口以馬明<lb/>
　　心報復為辭互相糾結迨起事後又以洗滅新教<lb/>
　　煽鼓勾連復於所到地方用威迫脅是以聽從入<lb/>
　　黨之人日聚日衆但其蓄謀肆逆已非一日即如<lb/>
<pb n="KR2c0016_WYG_011-30b"/>
　　所用褲刀矛子等物甚多必非倉猝可辦乃李侍<lb/>
　　堯毫無覺察置若罔聞因循玩悞其罪已無可諉<lb/>
　　至逆回等齊集禮拜寺糾合新教及修葺石峯堡<lb/>
　　兩事容<hi>臣</hi>查詢明確即行嚴㕘並將専管兼管之<lb/>
　　文武各員弁一併分别㕘奏奏入報<lb/>
聞<lb/>
　　同日福康安又奏言接據藩司馮光熊詳稱此次<lb/>
　　𠞰捕逆回先經詳請撥調各營馬匹解赴軍營並<lb/>
<pb n="KR2c0016_WYG_011-31a"/>
　　抽調驛馬協濟東路各站供差在案兹查各屬撥<lb/>
　　運軍糧以及鉛丸火藥等項山路踦嶇有車道不<lb/>
　　通之處必須豫備馬騾以資䭾載復經飭屬買馬<lb/>
　　一千匹騾五百餘頭解送安定交總理糧務處查<lb/>
　　收所有採買馬匹價值照甘省定例毎匹銀八兩<lb/>
　　其騾頭一項遵照乾隆三十六年買給金川征兵<lb/>
　　騾頭案内每騾一頭一十五兩之數核給俟事竣<lb/>
　　後有倒斃者按例准銷外其餘馬騾變價歸欵等<lb/>
<pb n="KR2c0016_WYG_011-31b"/>
　　因<hi>臣</hi>查官兵𠞰賊所用馬騾雖經調撥營驛馬匹<lb/>
　　仍有未敷既據該司聲明業經採買馬一千匹騾<lb/>
　　五百頭並請照例分别動給價銀之處相應據詳<lb/>
　奏明統俟事竣之日核明例准倒斃馬騾外其餘變<lb/>
　　價歸還原欵奏入<lb/>
上諭部知之<lb/>
　　同日畢沅奏言聞本月十一日福康安等帶兵先<lb/>
　　往底店鎮攻𠞰殺賊三百餘人其面縛投出者又<lb/>
<pb n="KR2c0016_WYG_011-32a"/>
　　數百人餘賊竄逸現在分道窮追是底店鎮一路<lb/>
　　漸就肅清即可一面𠞰洗大路賊匪一面攻圍石<lb/>
　　峯堡逆回困守巢穴日就窮蹙無難一鼓殱除百<lb/>
　　姓聞<lb/>
天兵四集賊匪指日誅鋤又䝉<lb/>
特沛鴻恩速行撫䘏人心日漸寧貼從前被難逃出居<lb/>
　　民多有還歸本地村堡者至陜省汧隴一帶𦂳要<lb/>
　　地方俱有重兵彈壓閭閻景象已覺安堵至前所<lb/>
<pb n="KR2c0016_WYG_011-32b"/>
　　調鄰省兵四千名内山西太原鎮總兵福敏泰帶<lb/>
　　來兵一千名據稱係本標一處之兵不便分析彼<lb/>
　　時因回匪尚在秦安等處滋擾即令一併帶往是<lb/>
　　以與原派帶赴汧隴之數較多二百名現在該總<lb/>
　　兵察看形勢於鳳翔縣屬之寶玉山及麟遊險要<lb/>
　　處所屯駐敷倫泰在隴州汧陽屯駐設卡安兵稽<lb/>
　　查瞭望堵禦嚴宻數百里聲勢極為聨絡其山西<lb/>
　　兵一千名除隨往福康安二百名外餘八百名俱<lb/>
<pb n="KR2c0016_WYG_011-33a"/>
　　已前赴平涼聽候調用至四川兵二千名<hi>臣</hi>俱令<lb/>
　　其在鳳翔㑹齊日内已經督<hi>臣</hi>福康安檄調由秦<lb/>
　　州一帶前進即在石峯堡迤南地方堵截賊匪竄<lb/>
　　逸之路再京兵赴甘進𠞰戰馬最闗𦂳要經大學<lb/>
　　士公阿桂與<hi>臣</hi>酌商即在西安滿營挑選解往<hi>臣</hi>
　　隨㑹同副都統哈青阿揀取壯健馬五百匹専差<lb/>
　　員弁押送軍營以資乗騎又賊匪多在山梁札營<lb/>
　　必須用砲火轟打業將舊存大神砲二位新造劈<lb/>
<pb n="KR2c0016_WYG_011-33b"/>
　　山砲十二位解送平涼其軍火一項除前已運送<lb/>
　　外續解去火藥二萬觔鉛丸四萬觔火繩八萬丈<lb/>
　　至京兵需用鑼鍋帳房亦於滿營撥出五百副箭<lb/>
　　一萬枝俱於京兵未到以前先行運往餘再陸續<lb/>
　　運送均可無誤要需奏入報<lb/>
聞<lb/>
　<lb/>
欽定石峯堡紀畧卷十一<lb/>
</p>
<p>
</p>
  </div>
</body>
</text>
</TEI>
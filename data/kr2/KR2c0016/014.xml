<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0016_WYG_014-1a"/>
欽定四庫全書<lb/>
欽定石峯堡紀畧卷十四<lb/>
　　初七日庚申阿桂福康安奏言竊照官兵進逼石<lb/>
　　峯堡賊巢周圍安卡挖壕㫁賊水道數日以來海<lb/>
　　蘭察明亮等帶兵於石峯堡前又拏卡二座以圗<lb/>
　　逐漸進逼距賊人所挖溝壕甚近賊匪亦不敢出<lb/>
　　争<hi>臣</hi>等現已将石峯堡層宻攻圍賊匪自知無路<lb/>
　　可岀一任官兵拏卡進逼不敢搶撲惟於壕内死<lb/>
<pb n="KR2c0016_WYG_014-1b"/>
　　守水道已㫁其所畜馬騾已有渴極滚跌下磡者<lb/>
　　俱為我兵所得雖自到軍營以來毎日有陣雨一<lb/>
　　次為時不久接取無多㫁不能供數千人飲用且<lb/>
　　立秋已将一旬雨水漸少就現在情形而論止湏<lb/>
　　晴霽十餘日賊回立見困憊無難一鼓殱擒此時<lb/>
　　大兵雲集不妨小試兵威或賊人自知死在旦夕<lb/>
　　出堡迎拒即可乘勢𠞰殺因於三十日發兵<hi>臣</hi>福<lb/>
　　康安同海蘭察明亮成徳蘇靈泰斐英阿福寧春<lb/>
<pb n="KR2c0016_WYG_014-2a"/>
　　寧等帶同巴圗魯侍衛章京率領京兵各營奮勇<lb/>
　　官兵阿拉善兵屯練降畨分作三路由石峯堡之<lb/>
　　前東南山腿進攻保寧舒亮阿爾薩朗三徳巴達<lb/>
　　瑪率領京兵各營奮勇官兵老教土兵分為兩路<lb/>
　　由石峯堡之後西北山腿進攻<hi>臣</hi>阿桂同旺沁班<lb/>
　　巴爾永鐸永安在各路督率䇿應寅刻我兵搶上<lb/>
　　山梁賊匪仍不敢迎拒惟蔵匿壕内放鎗投石我<lb/>
　　兵鎗箭齊發並抛擲火彈打死溝内之賊甚多賊<lb/>
<pb n="KR2c0016_WYG_014-2b"/>
　　匪亦拚命抵禦不肯潰竄惟時屯練及各路官兵<lb/>
　　無不人人振奮俱欲鼓勇先登無如山上有數層<lb/>
　　直磡勢甚陡削即平時攀陟而上尚須喘息數次<lb/>
　　其稍平處所又有深溝數重阻隔我兵不能得手<lb/>
　　恐久站多有損傷因於巳刻将各路官兵陸續撤<lb/>
　　回此次進攻殺死賊人數十名官兵因奮勇上撲<lb/>
　　亦有陣亡受傷者總兵蘇靈侍衛克臣保鄂爾霍<lb/>
　　爾圗協領和興額逰撃髙人傑汪啓徳海哈眀阿<lb/>
<pb n="KR2c0016_WYG_014-3a"/>
　　俱帶有箭石各傷其傷痕俱輕至賊匪以釡底逰<lb/>
　　魂尚敢負嵎死守抗拒官兵實屬罪大惡極人人<lb/>
　　髪指現在<hi>臣</hi>等惟有督率官兵将溝壕愈加刨挖<lb/>
　　寛深營卡益加嚴宻俾賊人不致有一名漏網一<lb/>
　　面劄飭各路帶兵将領及各州縣将零星賊匪實<lb/>
　　力捜捕並曉諭百姓盤獲解送務期净盡諒此么<lb/>
　　麽小醜㫁不致曠日稽誅再前此派往各路鎮将<lb/>
　　會同地方官陸續捜獲賊匪一百數十名内有李<lb/>
<pb n="KR2c0016_WYG_014-3b"/>
　　自黨一犯俟解到時審訊眀確再行分别解送辦<lb/>
　　理奏入<lb/>
上命軍機大臣傳諭阿桂福康安曰蘇靈等帶兵打仗<lb/>
　不避箭石以致受傷實為奮勇可嘉雖據阿桂等奏<lb/>
　其傷痕尚輕但現在曾否平復著即據實覆奏以慰<lb/>
　厪念至賊人已經官兵四面圍住㫁其水道㫁不致<lb/>
　稽延時日阿柱福康安宜遵前㫖倍加慎重不必輕<lb/>
　於前進即如此次蘇靈等因𠞰賊受傷已属不值殊<lb/>
<pb n="KR2c0016_WYG_014-4a"/>
　非持重之道諒阿桂福康安自能相機妥辦俾官兵<lb/>
　不致傷損而賊匪盡數殱除也又據奏派往各路鎮<lb/>
　将及地方官陸續捜獲賊匪一百數十名内有李自<lb/>
　黨一犯俟解到審訊眀確再分别解送等語此係要<lb/>
　犯著阿桂福康安即訊明錄供具奏至前日官兵由<lb/>
　底店進𠞰時該處乞降回人共有千餘人此等回匪<lb/>
　均經從逆自不可赦阿桂福康安于石峯堡事竣後<lb/>
　務即帶兵前往詳細分别查辦不可復使一名留於<lb/>
<pb n="KR2c0016_WYG_014-4b"/>
　該處其餘舊教回衆自未便因賊匪等滋事遂爾概<lb/>
　行查辦前已有㫖諭知阿桂福康安但如田五起事<lb/>
　之小山地方以及賊犯挖窖聚粮各處所阿桂福康<lb/>
　安務遵前㫖親往履勘並一經賊犯供出不論蘭州<lb/>
　河州各匪徒俱即應行文查挐再此次賊匪滋事到<lb/>
　處搶刼良民被其傷害者自必不少著阿桂福康安<lb/>
　于事竣時即查明百姓被賊傷害者共有若干官兵<lb/>
　打仗陣亡者共有若干及前後殱擒賊匪共有若干<lb/>
<pb n="KR2c0016_WYG_014-5a"/>
　詳細開單具奏<lb/>
　　同日阿桂福康安又奏言查奸細徐璠成一犯前<lb/>
　　經李侍堯盤獲訊供具奏後将該犯交安定縣監<lb/>
　　禁嗣據該縣禀報徐璠成患病垂斃李侍堯即批<lb/>
　　令正法已於六月初八日正法訖<hi>臣</hi>等查閲徐璠<lb/>
　　成原供雖有欲往蘭州河州勾合之語而其蘭州<lb/>
　　所欲勾合者何人河州所欲勾合者何人當時既<lb/>
　　未審訊確實究出姓名住址無憑查拏現已飭令<lb/>
<pb n="KR2c0016_WYG_014-5b"/>
　　各該地方文武留心訪察設法跴緝如有曽經與<lb/>
　　賊匪往來勾結之人立即擒拏解送俟拏獲賊首<lb/>
　　再向逐一跟究至賊匪煽誘起事係鹽茶靖逺安<lb/>
　　定㑹寧伏羌通渭固原静寧隆徳秦安華亭各州<lb/>
　　縣所属之小山海城官川糜子灘馬營街白馬庄<lb/>
　　馬家堡底店烏家坪鷹窩石白楊嶺蔡家堡等處<lb/>
　　<hi>臣</hi>等現已分派五岱䇿卜坦吉蘭泰富祿噶塔布<lb/>
　　阿穆呼朗等帶兵前往搜捕竄匿餘匪俟𠞰滅石<lb/>
<pb n="KR2c0016_WYG_014-6a"/>
　　峯堡賊巢後再於各該處将曽經從逆及形跡可<lb/>
　　疑者實力查拏痛加殱戮以期净絶根株其拏獲<lb/>
　　賊目自當遵照<lb/>
訓諭詳細研究令将平日往來勾結匪徒逐一供出即<lb/>
　　可按名擒拏<hi>臣</hi>阿桂自啟程後日夜籌畫<hi>臣</hi>福康<lb/>
　　安由途次及到軍營以來往復計慮均無刻不以<lb/>
　　此事為念至甘省逆回於蘇四十三滋事之後甫<lb/>
　　閲三載復敢于光天化日之下聚衆鴟張攻城掠<lb/>
<pb n="KR2c0016_WYG_014-6b"/>
　　堡罪大惡極凡含齒戴髪稍有人心者亦不肯縦<lb/>
　　賊養奸况<hi>臣</hi>等受<lb/>
恩深重籌辦善後事宜無論<hi>臣</hi>福康安身任總督責成<lb/>
　　綦重㫁不敢少存姑息復留餘孽自蹈重愆即<hi>臣</hi>
　　阿桂既䝉委任倘殱除不盡芽蘖復萌亦無可卸<lb/>
　　責惟是甘省各屬回民居其大半此次逆回起事<lb/>
　　糾合勾連大概總以欲洗回民為詞肆行煽鼓以<lb/>
　　致愚蠢無知各懐疑懼日聚日衆毋論新教回民<lb/>
<pb n="KR2c0016_WYG_014-7a"/>
　　相率成羣即舊教亦多有聴從入黨而其中守法<lb/>
　　良回不肯從賊并協同民人守禦者亦復不少若<lb/>
　　事後查辦持之太急或奉行官吏辦理不善株連<lb/>
　　蔓引波及無辜尤属不成事體<hi>臣</hi>等惟有仰體<lb/>
訓諭核實稽查嚴加懲創俾囘民知所儆懼并酌量事<lb/>
　　勢于可以完局撤兵時即行奏明撤兵萬不敢少<lb/>
　　存姑息俾孽種漏網稽誅<lb/>
　　阿桂福康安又奏言查黒矻㙮井白楊嶺二處匪<lb/>
<pb n="KR2c0016_WYG_014-7b"/>
　　徒滋擾前經<hi>臣</hi>福康安查明以署副将玉柱在彼<lb/>
　　𠞰捕不能得力令總兵䇿卜坦帶兵一千名前往<lb/>
　　督率查拏兹遵奉<lb/>
諭㫖已派五岱選帶弁兵迅赴該二處實力捜捕令将<lb/>
　　竄逸餘賊悉數殱擒勿任一人漏網其所管石峯<lb/>
　　堡西北山包營卡舒亮現已到營即令同阿爾薩<lb/>
　　朗三徳在彼駐守嚴宻防堵至底店從逆投降之<lb/>
　　人共有千餘該處距省城尚有六百餘里長途解<lb/>
<pb n="KR2c0016_WYG_014-8a"/>
　　送難免疎虞即分寄各州縣監禁亦須多兵押送<lb/>
　　若中途竄逸又滋事端是以暫示寛容令於本處<lb/>
　　居住酌留俞金鰲帶兵在彼駐劄彈壓<hi>臣</hi>等現在<lb/>
　　設法籌酌於可辦時即行辦理均奏入報<lb/>
聞<lb/>
　　同日甘肅布政使浦霖奏言竊<hi>臣</hi>仰沐<lb/>
殊恩擢授甘肅布政使<hi>臣</hi>自入陜境以後一路留心察<lb/>
　　看民情俱極寧貼十七十八等日抵甘省之涇州<lb/>
<pb n="KR2c0016_WYG_014-8b"/>
　　平凉一帶嵗稔時和居民亦俱安堵無恐及至隆<lb/>
　　徳静寧等處漸近賊營城外村庄不無被賊滋擾<lb/>
　　之所仰䝉<lb/>
皇上蠲租加賑叠沛<lb/>
恩膏並經督<hi>臣</hi>委員確勘按戸酌加撫䘏其被難流離<lb/>
　　者亦已復還故土且現在官兵大集賊勢漸蹙民<lb/>
　　氣倍増<hi>臣</hi>於途次目睹該處民人協力捜擒無復<lb/>
　　有畏怖張皇之態<hi>臣</hi>即于二十日馳抵石峯堡軍<lb/>
<pb n="KR2c0016_WYG_014-9a"/>
　　營隨同督<hi>臣</hi>福康安親探賊巢山勢陡隘尚猶負<lb/>
　　險自固我兵四面紥營攻圍甚属周宻賊匪已如<lb/>
　　釡底逰魂現在大學士公阿桂帶領八旗勁旅亦<lb/>
　　已陸續到營統兵㑹𠞰定可盡數殱除無虞竄逸<lb/>
　　<hi>臣</hi>奉督<hi>臣</hi>面諭省城地方𦂳要将一切應行籌辦<lb/>
　　事宜詳細告知飭令赴省任事<hi>臣</hi>即于二十一日<lb/>
　　自軍營起身經過㑹寧安定等縣居民安貼行旅<lb/>
　　無虞但縣屬官川馬營等處俱係賊回出沒之所<lb/>
<pb n="KR2c0016_WYG_014-9b"/>
　　恐有逸匪竄匿滋擾情事<hi>臣</hi>嚴飭文武員弁督率<lb/>
　　兵夫分頭堵截務令盡行擒獲不使一名漏網<hi>臣</hi>
　　於二十七日抵省任事查軍需粮餉係<hi>臣</hi>専責先<lb/>
　　據各州縣報到粮數<hi>臣</hi>按册稽查倉貯均属充裕<lb/>
　　足敷派撥惟是甘省山路﨑嶇運送稍為費力<hi>臣</hi>
　　飭令車騾並運趕𦂳遄行以資接濟至應需銀兩<lb/>
　　現值行軍之際萬難拘泥所有東路一帶州縣<hi>臣</hi>
　　已面嘱臬司陳步瀛在于沿途截留兵餉銀内酌<lb/>
<pb n="KR2c0016_WYG_014-10a"/>
　　量動支其西路一帯<hi>臣</hi>即于庫貯銀内按照各州<lb/>
　　縣差務繁簡隨時酌給以期無悞要差仍令實用<lb/>
　　實銷不得稍有浮冒至省城内外要隘各處業經<lb/>
　　原任藩司馮光熊安設堆卡並派撥兵丁民夫分<lb/>
　　地防守布置尚属周宻<hi>臣</hi>惟督率在省文武各員<lb/>
　　時時親厯稽查分别勤惰予以勸懲總不使賊匪<lb/>
　　竄逸致逃<lb/>
　國憲再城關所住囘民十居三四<hi>臣</hi>于抵省之日約<lb/>
<pb n="KR2c0016_WYG_014-10b"/>
　　有囘民二百餘人在于闗外迎接<hi>臣</hi>即宣揚<lb/>
聖諭此次查辦止誅叛逆之犯其餘均属良民概無波<lb/>
　　及爾等各安生業無庸疑慮等語該囘民等俱感<lb/>
　　激<lb/>
皇仁鼓舞歡欣見于形色現在耕市無驚民情寧謐奏<lb/>
　　入<lb/>
上命軍機大臣傳諭福康安曰據浦霖奏沿途察看並<lb/>
　省城防禦情形一摺尚為眀白妥恊此時安徽無事<lb/>
<pb n="KR2c0016_WYG_014-11a"/>
　而汪新到甘尚需時日著傳諭福康安酌量情形如<lb/>
　該處需員辦事或暫留浦霖在甘肅省城辦理藩司<lb/>
　事務陳步瀛仍辦臬司事務庶不致又易生手俟汪<lb/>
　新到後再各赴本任可也<lb/>
　　初八日辛酉<lb/>
上命軍機大臣傳諭阿桂福康安曰此次逆囘滋事敢<lb/>
　於攻擾城池傷害官兵實属罪大惡極其遺孽即予<lb/>
　以寸磔亦所應得但朕心究有所不忍且首從各犯<lb/>
<pb n="KR2c0016_WYG_014-11b"/>
　一律辦理亦未免無所區别前據福康安奏賊人眷<lb/>
　属俱蔵匿石峯堡内又向各處褁脅囘民入夥令其<lb/>
　男口隨同打仗婦女留于堡内作當是賊人巢穴之<lb/>
　内老弱男婦正復不少著傳諭阿桂福康安于查辦<lb/>
　時所有石峯堡底店賊犯如張阿渾大通阿渾馬阿<lb/>
　渾楊填四等為賊營中阿渾者自不應復留孽種其<lb/>
　名下幼孩即年未及嵗俱當概予駢誅其餘各犯以<lb/>
　及被賊擄掠入夥之犯凡男口年在十五歳以下者<lb/>
<pb n="KR2c0016_WYG_014-12a"/>
　著從寛免其一死仍遵前㫖賞給别省官兵及降畨<lb/>
　屯練為奴至賊衆婦女如阿渾妻妾亦不可赦宥其<lb/>
　餘賊犯名下眷口并賊所擄掠婦女雖已從賊者亦<lb/>
　著免其一死仍遵前㫖分賞為奴再前降諭㫖令阿<lb/>
　桂等于挐獲賊目後使其指明供出始行挐究則查<lb/>
　辦有因良善囘民不致疑懼今思若輾轉跟追未免<lb/>
　人數太多牽引株連将來阿桂等辦理善後時止向<lb/>
　現獲賊犯隔别研鞫如有供出黨羽即指名出示拘<lb/>
<pb n="KR2c0016_WYG_014-12b"/>
　挐治罪不必又向續拏之犯再令輾轉指供其中倘<lb/>
　有被賊供出到案後審眀實係賊人仇扳者亦當分<lb/>
　别辦理不可波及無辜如此則匪徒黨羽仍不漏網<lb/>
　而安分回民亦可不致連累著阿桂福康安即悉心<lb/>
　妥商據實覆奏至賊人現經官兵四面圍住水道又<lb/>
　已㫁絶萬無生路何以尚敢負嵎死守竟無投出乞<lb/>
　降者况賊營人衆不下數千若非有主謀為首之人<lb/>
　當此窮蹙之時賊衆豈不立時涣散乃石峯堡内阿<lb/>
<pb n="KR2c0016_WYG_014-13a"/>
　渾又有如許之多而賊衆何以仍前齊心死拒其故<lb/>
　殊不可解著阿桂福康安訊訪確實一併具奏<lb/>
　　初十日癸亥阿桂福康安奏言竊照官兵自六月<lb/>
　　三十日分路進攻𠞰殺賊匪後數日以來<hi>臣</hi>等督<lb/>
　　率官兵将周圍溝濠加挖寛過一丈深至一丈四<lb/>
　　五尺各處營卡加添官兵嚴宻防守用大砲轟撃<lb/>
　　賊營<hi>臣</hi>等公同商酌自㫁水以來晴霽數日賊匪<lb/>
　　定形惶急必于黒夜希冀我兵備禦稍懈拚命下<lb/>
<pb n="KR2c0016_WYG_014-13b"/>
　　撲或能越過溝濠盗取河水因嚴飭守卡官兵慎<lb/>
　　宻嚴防並派巴圗魯侍衛章京周圍巡邏不時偵<lb/>
　　察又派屯練土兵分投埋伏海蘭察明亮等周厯<lb/>
　　各卡往來稽查初一日夜間果有賊匪數十執持<lb/>
　　器械負桶携罐於石峯堡之後潛行下磡未至溝<lb/>
　　邊即被我兵趕上鎗箭齊發殺死甚多割取首級<lb/>
　　三顆生擒二名餘俱受傷竄囘訊據供稱一名馬<lb/>
　　伏保係狄道州囘民一名馬八四係伏羌縣囘民<lb/>
<pb n="KR2c0016_WYG_014-14a"/>
　　堡内打㐲的有一千多人眷口有數千係張阿渾<lb/>
　　大通阿渾馬營馬鬍子阿渾為頭三十日打仗馬<lb/>
　　營馬鬍子阿渾虎狼口大石溝小馬阿渾俱受鎗<lb/>
　　傷死了堡上有三個水窖遇下雨纔積些水這幾<lb/>
　　日天晴剩得不多大衆怕没有水吃甚是著急所<lb/>
　　以下來取水至粮食從前在各村庄搶掠運至堡<lb/>
　　内存積甚多還可吃兩個月等語隨将該二犯正<lb/>
　　法訖初二日夜間又有數賊偷下山磡俱被我兵<lb/>
<pb n="KR2c0016_WYG_014-14b"/>
　　殺死割取首級初三日賊營内甚露慌亂時聞婦<lb/>
　　女號哭之聲隨有陸續投出賊回共三十一名訊<lb/>
　　據供稱俱係静寧州楊家窪一帶囘民被賊褁去<lb/>
　　其堡内打仗係馬營海城兩處回民居多他們同<lb/>
　　兩個阿渾毎日尚有口水吃係從前積下的再天<lb/>
　　晴兩三日也就没得吃了至我們有渴至四日三<lb/>
　　日者實受不得有數百戸商量投出兩個阿渾不<lb/>
　　許前後俱有人把守出去即要殺死我們無柰従<lb/>
<pb n="KR2c0016_WYG_014-15a"/>
　　兩旁陡磡滚下家眷尚留在堡内也顧不得各等<lb/>
　　語<hi>臣</hi>等審眀後将各犯即行處斬訖伏思賊匪層<lb/>
　　宻圍定水道㫁絶已成釡底游魂㫁不至有一名<lb/>
　　兔脱誠如<lb/>
聖諭官兵轉不必輕於前進以致或有損傷况賊首數<lb/>
　　名除李自黨現已拏獲其子李可魁即李鬍子已<lb/>
　　於底店被官兵殺死馬營馬鬍子阿渾于三十日<lb/>
　　打㐲中鎗身死現在首逆止有張阿渾大通阿渾<lb/>
<pb n="KR2c0016_WYG_014-15b"/>
　　該二犯如此殘忍不法或者再渇數日衆賊怨極<lb/>
　　内潰将首逆縛獻即可解送熱河盡法處治以伸<lb/>
　國憲而快人心此即生致之一法<hi>臣</hi>等惟有督飭官<lb/>
　　兵愈加嚴宻防範不肯因賊匪窘蹙稍存大意再<lb/>
　　查要犯李自黨已經解至軍營<hi>臣</hi>等嚴加究訊現<lb/>
　　就所供情節先行錄呈<lb/>
御覧至伊供詞有與他犯不甚符合之處因係應解要<lb/>
　　犯未便加以重刑現有拏獲各犯已飭令解赴軍<lb/>
<pb n="KR2c0016_WYG_014-16a"/>
　　營俟訊明後擇其眀悉賊中情形者與李自黨一<lb/>
　　併解送熱河預備審訊再李自黨所供勾合各犯<lb/>
　　<hi>臣</hi>等查對姓名業經正法者有十餘人其餘雖據供打<lb/>
　　仗被殺究難憑信仍飭文武各員按名緝拏奏入<lb/>
　　報<lb/>
聞<lb/>
　　十一日甲子阿桂福康安奏言查石峯堡賊人自<lb/>
　　㫁水以來晴霽數日情形惶急屢于黒夜下磡盗<lb/>
<pb n="KR2c0016_WYG_014-16b"/>
　　水俱被我兵擒殺初三日有陸續投出賊囘三十<lb/>
　　一名俱因渇極困憊私従山磡滚下至初四日投<lb/>
　　出男婦愈多自早至晚已有一千五百餘名<hi>臣</hi>等<lb/>
　　察看情形其投出人數内婦女幼稚居多男丁内<lb/>
　　亦少精壮者且従石峯堡正門行走並未見賊人<lb/>
　　攔阻逆料賊人詭譎伎倆自知死在旦夕不能照<lb/>
　　管多人任聴受渇困憊之男婦老㓜紛紛投出既<lb/>
　　可節省粮食且希冀我兵見賊衆投出防範稍懈<lb/>
<pb n="KR2c0016_WYG_014-17a"/>
　　即乗勢撲出以圗竄逸亦未可定且時已日暮尤<lb/>
　　應戒備不虞<hi>臣</hi>阿桂等令各營卡施放鎗砲将投<lb/>
　　出賊匪打囘<hi>臣</hi>福康安同海蘭察泰斐英阿福寜<lb/>
　　阿滿泰明亮春寧蘇靈及巴圗魯侍衛章京率領<lb/>
　　各營奮勇官兵阿拉善兵屯練降畨于石峯堡周<lb/>
　　圍各卡要隘之外層層分布埋伏預備並恐投出<lb/>
　　之逆囘五百餘名留在營中倉猝生變因設法於<lb/>
　　粮臺附近處所辦理沿路派兵彈壓将賊匪分作<lb/>
<pb n="KR2c0016_WYG_014-17b"/>
　　十人為一起陸續送至該處一面㸃名一面正法<lb/>
　　以絶他患至子刻賊首張阿渾果同楊填四等帶<lb/>
　　領賊匪甚衆寂不作聲一至壕邊将婦女牲畜包<lb/>
　　褁推入壕内向外直撲大通阿渾帶領賊人在後<lb/>
　　催促接應思欲捨命奪路竄逃其地正在興奎永<lb/>
　　鐸永安額爾登保一帶而舒亮三徳阿爾薩朗處<lb/>
　　營卡亦有賊匪撲出我兵鎗箭如雨盡力截殺維<lb/>
　　時海蘭察即帶同泰斐英阿福寕阿滿泰春寧巴<lb/>
<pb n="KR2c0016_WYG_014-18a"/>
　　圗魯侍衛及滿漢屯土奮勇各兵馳往該處自外<lb/>
　　層層圍褁痛加殱戮<hi>臣</hi>福康安於各路督催照料<lb/>
　　明亮保寧成徳圗桑阿額爾恒額法靈阿蘇靈各<lb/>
　　於防守處周宻巡邏見賊截殺賊人撲下處所係<lb/>
　　石峯堡南面陡磡地本險峻我兵所挖溝濠又極<lb/>
　　寛深賊匪自相踐踏黒夜力戰直至寅刻殺賊共<lb/>
　　有千餘賊屍積滿壕内河灘山下遍地縦横張阿<lb/>
　　渾被我兵射傷仍與大通阿渾等竄回堡内其時<lb/>
<pb n="KR2c0016_WYG_014-18b"/>
　　天色黎明<hi>臣</hi>福康安同海蘭察明亮等帶領各路<lb/>
　　官兵一湧而上復興旺沁班巴爾傳玉等亦督率<lb/>
　　官兵進堡捜捕擒殺将首逆張阿渾即張文慶大<lb/>
　　通阿渾即馬四娃及賊目楊填四黄阿渾即黄明<lb/>
　　馬建成馬良茂馬金玉楊存義馬建幾馬建業馬<lb/>
　　保全數擒獲此外又生擒餘賊七百餘名割取首<lb/>
　　級八百餘顆其壕内河中賊屍層積未及割取者<lb/>
　　尚多計兩日内打仗殱戮及生擒投出正法賊囘<lb/>
<pb n="KR2c0016_WYG_014-19a"/>
　　共二千餘名挐獲首從逆犯及各賊眷属孩稚共<lb/>
　　三千餘口得獲牲畜粮食器械帳房無筭此次𠞰<lb/>
　　滅賊巢滿漢官兵俱各振奮巴圗魯侍衛等皆倍<lb/>
　　加出力俟查明再行分晰具<lb/>
　奏我兵因賊人冒死迎撲間有受傷者容查明造册<lb/>
　　咨部<lb/>
　乾清門侍衛哲森保永徳俱受石傷尚輕查逆囘自<lb/>
　　其祖先以來食毛踐土䝉<lb/>
<pb n="KR2c0016_WYG_014-19b"/>
　國家豢養深恩者已百數十年與民人同隸編氓毫<lb/>
　　無區别乃敢聚衆鴟張攻城掠堡傷害官兵罪大<lb/>
　　惡極雖寸磔不足蔽辜是該犯等惡貫滿盈揆之<lb/>
　　情理必當生擒解送盡法處治以正<lb/>
　國憲而快人心但<hi>臣</hi>等将賊巢四靣攻圍原無虞其<lb/>
　　竄逸而率兵攻撲該賊首或臨陣被殺或情急自<lb/>
　　戕均難預定今竟悉數擒獲並眷口俱全行就縳<lb/>
　　此皆仰頼<lb/>
<pb n="KR2c0016_WYG_014-20a"/>
　皇上洪福<lb/>
上天嘉佑故能蕆功如此之完善俟将首逆各要犯嚴切<lb/>
　　　審訊再行分起派<lb/>
　乾清門侍衛巴圗魯侍衛章京等迅速解送熱河以<lb/>
　　　備審訊再賊匪夤夜撲出官兵奮勇𠞰殺賊屍積<lb/>
　　　滿溝壕難保無賊人自相踐踏乘隙竄出者現在<lb/>
　　　首逆及各要犯雖已全數擒獲<hi>臣</hi>等不敢稍存大<lb/>
　　　意派舒亮阿爾薩朗阿滿泰等帶同巴圗魯侍衛<lb/>
<pb n="KR2c0016_WYG_014-20b"/>
　　　章京率領馬兵分路捜拏並飭從前派出之各帶<lb/>
　　　兵将領及各該縣一體堵截緝拏務期浄盡不致<lb/>
　　　一名漏網至底店降囘千餘人臣等現擬設法辨<lb/>
　　　理俟一靣查辦一面即将馬文熹嚴加鎖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>交法<lb/>
　　　靈阿解送熱河再石峯堡内<hi>臣</hi>等派員逐細捜查<lb/>
　　　除牲畜粮食破爛衣服外餘無别物其堡上形勢<lb/>
　　　實属險峻但止有土墻一道溝壕三層並無别項<lb/>
　　　備禦奏入<lb/>
<pb n="KR2c0016_WYG_014-21a"/>
上諭内閣曰據阿桂福康安奏初四日石峯堡内投出<lb/>
　老弱賊匪一千五百餘名阿桂福康安恐賊人詭譎<lb/>
　伎倆希冀官兵見賊衆投出防範稍懈即乘勢撲出<lb/>
　竄逸預派官兵層層分布埋伏預備初五日子刻賊<lb/>
　首張阿渾果同楊填四等帶領賊衆向外直撲思欲<lb/>
　奪路竄逃官兵鎗箭如雨盡力截殺戮賊千餘張阿<lb/>
　渾等竄回堡内其時天色黎明福康安同海蘭察等<lb/>
　帶領各官兵一湧而上進堡捜捕将首逆張阿渾即<lb/>
<pb n="KR2c0016_WYG_014-21b"/>
　張文慶大通阿渾即馬四娃並賊目楊填四黄阿渾<lb/>
　即黄明馬建成馬良茂馬金玉楊存義馬建幾馬建<lb/>
　業馬保全數擒獲兩日打仗殱擒賊囘共二千餘名<lb/>
　拏獲首從逆犯及各賊眷属孩稚共三千餘口等語<lb/>
　覧奏實深欣慰國家愛養黎元凡直省編氓遇有水<lb/>
　旱灾荒無不立時蠲賑至甘省回民久隸帡幪食毛<lb/>
　踐土便與齊民無異該省地方磽瘠間有不登即行<lb/>
　蠲免賑濟較他省為尤多回民等同在編氓之中百<lb/>
<pb n="KR2c0016_WYG_014-22a"/>
　　數十年仰沐膏澤家給人足伊等同有天良豈不當<lb/>
　　稍知感激且地方官並無苛求酷派激變事端乃逆<lb/>
　　回等敢于光天化日之下肆行逆謀實為國法不容<lb/>
　　神人共憤而前此李侍堯剛㙮等辦理不善致賊四<lb/>
　　出勾結蟻聚滋蔓猖獗鴟張經朕特派大學士阿桂<lb/>
　　陜甘總督福康安先後帶領巴圗魯侍衛等前往督<lb/>
　　辦並諭以底店係賊匪門戸當先由該處以次進𠞰<lb/>
　　福康安先抵甘省數日之内即将底店賊匪𠞰辦浄<lb/>
<pb n="KR2c0016_WYG_014-22b"/>
　　盡肅清後路俾賊衆聞風膽落萌蘗潜消阿桂抵石<lb/>
　　峯堡後復㑹同福康安遵照朕硃筆圈示之處安營<lb/>
　　設卡将賊匪嚴宻圍堵並㫁其水道辦理均為妥協<lb/>
　　且𠞰辦甫經一月即能将賊匪迅速殱除而賊首張<lb/>
　　文慶等俱悉數生擒並拏獲活口三千餘名不使有<lb/>
　　一人兔脱此皆仰荷<lb/>
上天嘉佑是以軍士用命俾該犯等惡貫滿盈按名生致<lb/>
　盡法懲治而諸臣之蕆功完善不可不特沛殊恩以<lb/>
<pb n="KR2c0016_WYG_014-23a"/>
　昭懋賞阿桂前于平定金川時已封頭等公爵現為<lb/>
　大學士恩施無可復加著再予輕車都尉世職即令<lb/>
　阿桂于伊子孫内㨂選一人奏聞承襲福康安籌辦<lb/>
　底店賊匪先得機宜較為出力前於平定金川時已<lb/>
　封為嘉勇男著再晉封嘉勇侯海蘭察前在金川超<lb/>
　衆奮勉已封侯爵今在甘省節次打仗復能首先帯<lb/>
　領官兵奮勇殺賊前已加恩将伊子安祿擢授二等<lb/>
　侍衛在乾清門行走著再給予騎都尉世職即令安<lb/>
<pb n="KR2c0016_WYG_014-23b"/>
　祿承襲五岱係塔爾巴哈台班滿囘京之人路過甘<lb/>
　省即自奏留該處協𠞰且於福康安未到之先在伏<lb/>
　𦍑等處擊退賊匪頗為奮勉著授為都統亦予騎都<lb/>
　尉世職其餘巴圗魯侍衛章京等及領兵各員分投<lb/>
　𠞰殺兼有能不避矢石殺賊受傷者均属奮勇可嘉<lb/>
　所有此次𠞰賊受傷出力之帯兵大小各員弁著阿<lb/>
　桂福康安查明出衆特等者及其餘出力之侍衛章<lb/>
　京官弁兵丁等分别等第奏聞交部議叙以示奨勵<lb/>
<pb n="KR2c0016_WYG_014-24a"/>
　至此次𠞰辦囘匪三月以來朕批覽奏章指示機宜<lb/>
　和珅首承諭㫖繕寫寄發巨細無遺一體宣勞和珅<lb/>
　本身現襲輕車都尉著再給予輕車都尉世職歸併<lb/>
　前職照例議襲其餘在事慶成之軍機大臣梁國治<lb/>
　董誥福長安並軍機章京之勤勞出力者著一併交<lb/>
　部議叙所有此次賞給各世職俱著世襲㒺替其應<lb/>
　如何議襲之處俱著該部查例具奏将此通諭中外<lb/>
　知之<lb/>
<pb n="KR2c0016_WYG_014-24b"/>
　　　<hi>臣</hi>等謹案逆回世處隴右久𨽻編氓踐土食毛<lb/>
　　　帡幪樂利百數十年仰䝉<lb/>
　國家厚澤深仁涵濡淪浹懐舊徳而服先疇理宜耕<lb/>
　　　鑿自安勉為良善乃敢于光天化日之下自外<lb/>
　　　生成跳梁不靖竟至附和邪教糾合匪徒蟻聚<lb/>
　　　鴟張攻城掠堡實属罪惡貫盈神人共憤必當<lb/>
　　　駢首寸磔盡法處治方足以正刑章而昭<lb/>
　國憲兹者<lb/>
<pb n="KR2c0016_WYG_014-25a"/>
　天戈所指未及浃旬而賊首按名生致眷口悉數就<lb/>
　　　擒良由秉承<lb/>
睿算事事洞燭幾先掃底店則門戸先摧搗石峯則腹<lb/>
　　　心自潰嚴圍堵而竄逸無虞㫁水道而困憊益<lb/>
　　　甚故𠞰辦甫經一月而奏㨗若是其迅速蕆功<lb/>
　　　若是其完善洵乎<lb/>
神謨逺燭勝握萬全凡軍營經畫所及早定算於<lb/>
聖明指掌中矣若乃郵章宣㨗<lb/>
<pb n="KR2c0016_WYG_014-25b"/>
頒尺酬庸大小将弁固已榮膺<lb/>
懋賞至<hi>臣</hi>等夙邀<lb/>
渥眷分應馳驅或身在行間或親承<lb/>
籌筆凡皆仰仗<lb/>
天威故克膚功迅奏何有微勞曲䝉<lb/>
優叙敬誦<lb/>
丹綸彌増感悚惟有與在事諸<hi>臣</hi>共深慶幸云<lb/>
　　阿桂福康安又奏言查石峯堡係鞏昌府通渭縣<lb/>
<pb n="KR2c0016_WYG_014-26a"/>
　　所管地方<hi>臣</hi>福康安到軍營後即詢據附近石峯<lb/>
　　堡居住之監生馬文逺稱石峯堡原係昔年舊有<lb/>
　　的堡子從前並無人居住乾隆四十六年三月有<lb/>
　　囘民馬正芳馬壮等至堡内修理築墻挖窖随有<lb/>
　　民人董有赴通渭縣知縣趙元徳處控告差役查<lb/>
　　勘審訊不許回民修理将囘民佔去地土審明分<lb/>
　　為三分一分㫁給回民兩分㫁給百姓後來縣官<lb/>
　　换了王慺董有等又去告過王知縣説此事已經<lb/>
<pb n="KR2c0016_WYG_014-26b"/>
　　前任㫁過何故又告就没有准此事就沉擱下了<lb/>
　　等語<hi>臣</hi>福康安即飛飭署通渭縣知縣黄恩查送<lb/>
　　前後控告呈詞及㫁過案卷嗣據該縣禀稱此案<lb/>
　　卷宗已被賊燒燬無存查前任知縣趙元徳已於<lb/>
　　控災冒賑案内正法接任王慺失䧟城池又復蔵<lb/>
　　匿倉房偷生無恥奉<lb/>
㫖即于該處正法以示懲儆因該犯已解至省城監禁<lb/>
　　隨即提至軍營<hi>臣</hi>等公同審訊據供四十七年八<lb/>
<pb n="KR2c0016_WYG_014-27a"/>
　　月有縣民董有控告回民馬正芳馬壮等在石峯<lb/>
　　堡築墻挖窖霸佔地畆彼時我因此案已經前任<lb/>
　　知縣趙元徳審訊将石峯堡及附近地土㫁作董<lb/>
　　李馬三姓公業不許馬姓獨佔滋事各具甘結息<lb/>
　　訟已久就没有准他後來董有因他的地土賣與<lb/>
　　回民馬正芳止剰場園意欲一并契賣馬正芳等<lb/>
　　扣勒不要又将前次修堡並向賣場園扣勒情節<lb/>
　　控告我委典史温模前往查勘據稱回民築墻挖<lb/>
<pb n="KR2c0016_WYG_014-27b"/>
　　窖屬實我因回民安静無事修理舊堡想不過要<lb/>
　　住家就未親往查勘亦未押令平鏟止㫁令董有<lb/>
　　下剰場園著馬正芳承買完結各上憲處亦未稟<lb/>
　　詳這就是我昏憒糊塗該受重罪等語反覆究詰<lb/>
　　矢口如一<hi>臣</hi>等伏思王慺雖堅供未經稟報伊係<lb/>
　　身犯重辟之人焉知非自知必死以一身擔承為<lb/>
　　各上司卸責應将該犯暫留監禁有湏訊問之處<lb/>
　　即将該犯同經手胥吏原告等解赴熱河質對俟<lb/>
<pb n="KR2c0016_WYG_014-28a"/>
　　審眀後再正法示衆至通渭縣向未設有專汎員<lb/>
　　弁嗣于四十八年十二月始議駐額外外委一員<lb/>
　　兵丁十五名咨部覆准在案所有應叅之文武各<lb/>
　　上司<hi>臣</hi>等現在詳查俟查訊眀確即令一面嚴叅<lb/>
　　一靣遵<lb/>
㫖拏問解赴熱河治罪奏入<lb/>
上又命軍機大臣傳諭阿桂福康安曰阿桂等奏官兵<lb/>
　𠞰洗石峯堡賊巢一摺已明降諭㫖交部議叙矣至<lb/>
<pb n="KR2c0016_WYG_014-28b"/>
　張阿渾等敢于到處勾結匪徒肆行滋擾殺害官民<lb/>
　實為罪大惡極前節次傳諭阿桂福康安将拏獲賊<lb/>
　目詳悉嚴訊有供出黨羽即行指名出示拘拏治罪<lb/>
　今賊首張阿渾等既全數擒獲著阿桂福康安即速<lb/>
　向其詳悉跟究並隔别研鞫将供出匪黨指名出示<lb/>
　拏獲嚴辦仍即将張阿渾等選派妥幹大員分起押<lb/>
　解沿途嚴宻防範迅送熱河嚴鞫治罪以伸國法而<lb/>
　快人心又昨據奏到拏獲賊犯李自黨供稱田五是<lb/>
<pb n="KR2c0016_WYG_014-29a"/>
　馬明心的徒弟要替馬明心報仇所以造反等語田<lb/>
　五縦欲為馬眀心報仇遂思謀反而張阿渾大通阿<lb/>
　渾等並非馬明心之徒何以亦敢四出勾煽匪黨安<lb/>
　心作逆况底店石峯堡等處賊衆滋擾俱在田五自<lb/>
　戕之後田五雖自戕即應查其縁坐亦不可漏其張<lb/>
　阿渾等仍敢煽誘多人肆行擾害地方尤属可惡現<lb/>
　在賊目賊夥俱經拏獲著傳諭阿桂福康安将張阿<lb/>
　渾等因何又思謀逆之處詳細嚴訊務令供出實情<lb/>
<pb n="KR2c0016_WYG_014-29b"/>
　勿致得有狡展至阿桂等奏賊匪夤夜撲出保無有<lb/>
　乘隙竄逸者現派舒亮等分路捜拏及各州縣一體<lb/>
　堵截緝拏等語所辦甚是要犯既全數捜獲即有一<lb/>
　二竄出之犯經官兵分路捜捕及各州縣分投截堵<lb/>
　自當陸續就擒不致漏網况各處村庒被賊搶刼殺<lb/>
　害懐恨已深如有餘賊潜逃到彼亦必當即時擒獻<lb/>
　也又據奏四十六年三月有回民馬正芳馬壮等将<lb/>
　石峯堡修理民人董有赴通渭縣知縣趙元徳處控<lb/>
<pb n="KR2c0016_WYG_014-30a"/>
　告該縣查明回民佔去地土将一分㫁給囘民後来<lb/>
　王慺到任董有又行控告王慺説此事已經前任㫁<lb/>
　結遂行批駁現将王慺及經手胥吏原告等觧赴熱<lb/>
　河等語趙元徳已于前年監粮案内正法将来王慺<lb/>
　解到審明後亦自當明正典刑但該犯等敢肆行無<lb/>
　忌公然修理城堡逆跡昭然李侍堯係該省總督毫<lb/>
　無見聞養癰貽患其罪固無可逭而該管之道府各<lb/>
　員所司何事乃竟亦身同聾聵茫無覺察豈此等重<lb/>
<pb n="KR2c0016_WYG_014-30b"/>
　大事件竟諉為該縣未經禀報伊等遂得卸罪耶著<lb/>
　傳諭阿桂福康安查明該管道府係属何人任内之<lb/>
　事仍遵前㫖解赴熱河審明治罪又前降諭㫖令阿<lb/>
　桂福康安于事竣後趂京兵及山陜各兵撤回之便<lb/>
　就近親赴底店等處将賊人種種逆蹟詳細履勘並<lb/>
　究出黨羽按名拏辦以浄孽種此時辦賊業經完竣<lb/>
　阿桂福康安自能遵照前㫖親往妥協辦理也<lb/>
上又命軍機大臣傳諭阿桂福康安曰此次甘省逆回<lb/>
<pb n="KR2c0016_WYG_014-31a"/>
　滋事軍報往還最關𦂳要邇來正值伏暑大雨時行<lb/>
　沿途馹站馳送文報並無遲悞今賊匪業經辦竣所<lb/>
　有自熱河以至甘省馹站官員著該督撫等查明咨<lb/>
　部並兵部㨗報處章京一併議叙馳逓之弁兵人等<lb/>
　並著酌予賞賚又京兵前往軍營協𠞰經過各省照<lb/>
　料妥協俾得耑進無悮均属可嘉其派出䕶送之官<lb/>
　員等亦著該督撫等查明具奏交部議叙<lb/>
　　同日阿桂福康安又奏言查伏𦍑縣之白馬庄馬<lb/>
<pb n="KR2c0016_WYG_014-31b"/>
　　家坡等處前據該縣稟報有賊匪潜匿滋擾經<hi>臣</hi>
　　福康安派令寧夏鎮吉蘭泰帶兵前往捜捕並續<lb/>
　　派川北鎮富祿帶兵一千名協同吉蘭泰分路查<lb/>
　　拏嗣據該鎮等陸續禀報于六月二十日帶領弁<lb/>
　　兵率同回民千總職銜白重煒前往白馬庄逐戸<lb/>
　　稽查拏獲自底店逃回之六指阿渾白重友伊子<lb/>
　　白雙喜二犯家屬男婦大小七名口并刀矛號衣<lb/>
　　等物二十四日在馬家坡各山僻處所捜獲隨賊<lb/>
<pb n="KR2c0016_WYG_014-32a"/>
　　打仗及被賊褁去逃回之馬士元等十六名家属<lb/>
　　二十四名口二十五日捜獲賊匪馬伏得等四十<lb/>
　　八名家屬一百三十六名口除賊匪家属就近交<lb/>
　　伏羌縣監禁外其餘各犯節經解赴軍營當将從<lb/>
　　逆之犯審明即行正法其並未從賊逃匿被獲者<lb/>
　　俱交臬司嚴行監禁于事竣後再行研審辦理仍<lb/>
　　飭該鎮等再行實力捜查務期浄盡至靖逺縣白<lb/>
　　楊嶺等處竄匿賊匪猝将守備福泰等殺害一案<lb/>
<pb n="KR2c0016_WYG_014-32b"/>
　　係六月初九日午刻之事彼時玉柱帶兵在荒草<lb/>
　　嶺一帶捜拏賊匪于酉刻行抵白楊嶺係属兩路<lb/>
　　是以未及捄援但玉柱帯兵五百餘名𠞰捕賊匪<lb/>
　　四路追趕並未擒獲一賊<hi>臣</hi>等已令策卜坦查明<lb/>
　　該署副将玩悞縁由據實掲報俟查明後再行叅<lb/>
　奏再李世傑所奏請赴軍營効力之原任總兵許世<lb/>
　　亨已于本日前至軍營現在飭令聴候差委俟川<lb/>
　　兵撤回時即令該員一同回川奏入報<lb/>
<pb n="KR2c0016_WYG_014-33a"/>
聞<lb/>
　　同日福康安又奏言查浦霖於前月二十日馳抵<lb/>
　　軍營<hi>臣</hi>福康安以省㑹地方關係𦂳要将應行籌<lb/>
　　辦軍需事宜詳悉告知令其赴省接印任事兹奉<lb/>
諭㫖浦霖著調補安徽布政使其甘肅布政使員缺<lb/>
　著陳步瀛補授汪新著調補甘肅按察使等因欽此<lb/>
　　查汪新到任尚需時日陞任臬司陳步瀛現馳赴<lb/>
　　静寧督催各路糧運審辦賊犯事務較繁未便令<lb/>
<pb n="KR2c0016_WYG_014-33b"/>
　　其回省道員中又無堪以委署臬篆之人應請令<lb/>
　　浦霖暫緩起程陳步瀛仍管理臬司事務奏入<lb/>
上諭曰所奏與前日所降諭㫖脗合甚屬可嘉<lb/>
　　同日農起奏言<hi>臣</hi>于六月二十八日接阿桂福康<lb/>
　　安咨㑹大兵圍住石峯堡賊巢尅日蕩平原調山<lb/>
　　西兵二千名現奉<lb/>
諭㫖令福敏泰帶領撤囘等因<hi>臣</hi>查福敏泰帶領之兵<lb/>
　　係在逼近賊巢之隴州一帶防守今既撤回則在<lb/>
<pb n="KR2c0016_WYG_014-34a"/>
　　蒲州駐守之兵相距更逺似可毋庸再駐現已一<lb/>
　　并陸續撤囘除令各州縣預備各兵過境外<hi>臣</hi>亦<lb/>
　　於六月三十日囘省奏入報<lb/>
聞<lb/>
　<lb/>
　<lb/>
　<lb/>
　<lb/>
<pb n="KR2c0016_WYG_014-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定石峯堡紀畧卷十四<lb/>
</p>
<p>
</p>
  </div>
</body>
</text>
</TEI>
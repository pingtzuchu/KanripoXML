<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0016_WYG_019-1a"/>
欽定四庫全書<lb/>
欽定石峯堡紀畧卷十九<lb/>
　　十月初三日乙酉<lb/>
上命軍機大臣傳諭福康安曰昨召見提督俞金鰲㨿<lb/>
　奏稱逆囬經過地方所有廟宇俱被焚燒神像亦多<lb/>
　殘毁此皆逆囬惡貫滿盈以致獲罪神明自取殱滅<lb/>
　其有廟宇未經焚燒而神像殘燬者自當量為修葺<lb/>
　裝塑整肅若所燒各廟宇址全無者即不必另行建<lb/>
<pb n="KR2c0016_WYG_019-1b"/>
　葢著傳諭福康安查明辦理又據奏稱聞得従前陜<lb/>
　甘兵丁平日皆預備乾糧一遇徴調即可尅期起身<lb/>
　自平定準噶爾回部之後遂因循不復儲備䒭語兵<lb/>
　丁乾糧自當平時籌辦以偹緩急之需如恐有霉朽<lb/>
　原不妨出陳易新抵放兵餉並著留心妥辦以復従<lb/>
　前舊制<lb/>
　　同日<lb/>
上諭内閣曰川省屯練降畨兵丁因従前甘省蘇四十<lb/>
<pb n="KR2c0016_WYG_019-2a"/>
　三滋事及本年𠞰滅石峯堡逆回兩次俱經徴調㑹𠞰該<lb/>
　兵丁等由松潘一帶逺赴軍營俱能踴躍抒誠急公趨事<lb/>
　但因向来徴調係在口外地方程站不逺一切背負騎䭾<lb/>
　自行備辦未經議給夫馬今既由鄰省檄調該兵丁等跋<lb/>
　渉維難自應照緑營兵丁之例一體給與夫馬以昭體恤<lb/>
　現在軍務告蕆該兵丁等整旅回川嗣後每遇鄰省有調<lb/>
　𣲖之事著給與夫馬俾利遄行以示優恤屯畨之至意<lb/>
　初九日辛夘福康安奏言<hi>臣</hi>查甘省原額設兵五萬六<lb/>
<pb n="KR2c0016_WYG_019-2b"/>
　千六百餘名陕西省原額設兵三萬四千五百九十餘名<lb/>
　除莭次裁撥移駐新疆屯防眷兵及扣留公糧公費養<lb/>
　亷不補外通計陕甘二省止存兵五萬五千九百餘名<lb/>
　較原額少兵三萬五千二百餘名乾隆四十六年欽奉<lb/>
諭㫖以邊陲重地捍衛宜嚴特令酌籌添補共添實兵<lb/>
　　一萬二千七百餘名合之舊存兵額約有七萬列<lb/>
　　鎮分營兵力不為不厚惟是前此酌添兵數其重<lb/>
　　在於督撫提鎮各標令各添兵數千以資鎮守而<lb/>
<pb n="KR2c0016_WYG_019-3a"/>
　　供調遣次則𦂳要營堡添兵數百名至數十名不<lb/>
　　䒭以扼要隘而重稽查至州縣之防禦墩戍之稀<lb/>
　　疎本未議及<hi>臣</hi>到省後詳加體訪甘省河西各屬<lb/>
　　原設營堡墩汛尚為嚴宻惟自蘭州迤東至涇州<lb/>
　　一千餘里道路綿長北控邊城南通隴蜀兼以崇<lb/>
　　山峻嶺重複盤迴外則畨族環居内則民回錯處<lb/>
　　大路各府州縣原設防兵無㡬墩戍寥寥不足以<lb/>
　　資防禦今擬於平凉府䒭處添兵自一百數十名<lb/>
<pb n="KR2c0016_WYG_019-3b"/>
　　至數十名不䒭則平時既可備差操有事亦足供<lb/>
　　守禦又於地方空濶處酌添墩堡數十座撥兵分<lb/>
　　駐俾聲息相通並常令其㑹哨周巡則奸宄不至<lb/>
　　於潜藏而匪徒亦易於緝獲查平凉府原設兵五<lb/>
　　百名除分防外存城兵止三百六十三名該處城<lb/>
　　池較大為甘省門户今擬添兵一百五十名以足<lb/>
　　六百五十名經制外委一名額外外委三名六盤<lb/>
　　山䒭處要隘添一營汛設千總一員經制外委一<lb/>
<pb n="KR2c0016_WYG_019-4a"/>
　　名額外外委一名兵一百名以資防範而附近底<lb/>
　　店潘隴山䒭處均可稽查彈壓静寧州原設兵三<lb/>
　　十五名今擬添兵一百十五名以足一百五十名<lb/>
　　經制外委一名額外外委一名隆徳縣原設兵四<lb/>
　　十名除分防外存城僅十六名今擬添兵二十四<lb/>
　　名額外外委一名並於通衢大路舊有汎戍空濶<lb/>
　　處添安墩堡三十九座務俾聲勢聨絡又通渭所<lb/>
　　屬之馬營監為舊時縣城民居稠宻南達通渭伏<lb/>
<pb n="KR2c0016_WYG_019-4b"/>
　　羌北連㑹寧安定乃適中之地擬於該處酌添一<lb/>
　　營設逰擊一員把總二員經制外委三名額外外<lb/>
　　委四名兵五百名酌定存營兵三百名以資控制<lb/>
　　彈壓其餘二百名在於四處扼要之所安墩堡四<lb/>
　　十座而附近之石峯堡馬家堡官川等處均可巡<lb/>
　　查稽察庶奸宄不至於潜藏又通渭䒭縣原設額<lb/>
　　兵太少不但有事不足以資守禦即平時亦實不<lb/>
　　敷差遣今擬於原設額兵之外清水縣添兵十名<lb/>
<pb n="KR2c0016_WYG_019-5a"/>
　　通渭寜逺伏羌漳縣各添兵十五名禮縣西和秦安兩當各<lb/>
　　添兵二十名均足三十名之數荘浪地方係縣丞分駐添<lb/>
　　兵三十名三角城等處添兵四十名又自固原至靖逺四<lb/>
　　百餘里地方遼濶回民雜處靖逺至省三百餘里萬山<lb/>
　　環繞逕路縈紆舊有墩戍甚属寥寥聲勢不能聫絡<lb/>
　　今擬添兵二百二十名分安墩堡四十四處星羅碁<lb/>
　　布庶可以壮聲勢而重巡防<hi>臣</hi>通盤籌畫此次添<lb/>
　　設營汛共需官弁二十三貟内逰擊一員守備一<lb/>
<pb n="KR2c0016_WYG_019-5b"/>
　　員千總一員把總三員經制外委六名額外外委<lb/>
　　十一名兵丁一千三百四十名額外外委即在各<lb/>
　　兵數内核計毎年共應需額餉三萬四千餘兩<lb/>
　國家經費有常不可不通盤籌酌查陜省下馬闗一<lb/>
　　營止設兵二百二十餘名即有逰擊一員於營制<lb/>
　　未協該營有守備一員足資統轄應将逰擊裁移<lb/>
　　馬營監分防管領此外于西安軍標撥守備一員<lb/>
　　千總一員把總二員經制外委三名固原提標撥<lb/>
<pb n="KR2c0016_WYG_019-6a"/>
　　出把總一員經制外委二名寧夏鎮標撥出經制<lb/>
　　外委一名足敷分駐所需兵丁一千三百四十名<lb/>
　　於督撫提鎮各標及各協營内擇其不近邊闗又<lb/>
　　非大路並無畨回錯處無甚𦂳要兵額較多之處<lb/>
　　将零星尾數裁移抽撥已敷應用如此通融辦理<lb/>
　　則應設營汛墩堡地方可以照數増添防守既益<lb/>
　　森嚴聲勢更加聫絡而各營抽掣兵丁無㡬亦不<lb/>
　　至兵力單弱庶<lb/>
<pb n="KR2c0016_WYG_019-6b"/>
　帑不虚縻兵歸實用至官兵應需衙署房間及新添<lb/>
　　各處墩堡詳加計算應需工料銀二萬四千餘兩<lb/>
　　<hi>臣</hi>酌量於新兵緩立馬匹節省草乾料豆銀兩内<lb/>
　　動用葢建以備官兵棲止毋庸支銷正項錢糧其<lb/>
　　應抽撥兵丁各營分先期令各該将備切實攷騐<lb/>
　　核其年力衰庸弓馬平常及新補各兵内年輕技<lb/>
　　藝生疎者按照定數目預行裁退以便新定地方<lb/>
　　就近募補分駐於地方有禆謹繪圗貼説恭呈<lb/>
<pb n="KR2c0016_WYG_019-7a"/>
御覽奏入<lb/>
上命軍機大臣傳諭福康安曰據福康安奏酌𣲖營汛<lb/>
　分駐官弁兵丁於陜甘兩省各標營裁移抽撥一摺<lb/>
　已交軍機大臣㑹同該部議奏矣但閱奏到圗内如<lb/>
　隆徳縣現添兵二十四名除分防外存城兵止有四<lb/>
　十名通渭縣添兵十五名存城兵亦止有三十名該<lb/>
　處地方遼濶究未足以資巡防而壯聲勢今于該省<lb/>
　裁移抽撥之外再淮其添設額兵三千名著傳諭福<lb/>
<pb n="KR2c0016_WYG_019-7b"/>
　康安即通盤籌畫如隆徳通渭等處係縣城而兵力<lb/>
　尚單者即酌量増添毎處約須有兵百名其餘各要<lb/>
　隘處所亦一體均匀添派務俾兵勢聫絡足資防衛<lb/>
　稽查方為詳妥此摺暫行存記俟酌議添兵奏覆到<lb/>
　日一併議奏再降諭㫖<lb/>
　　福康安又奏言前奉<lb/>
諭㫖各處村庒被賊搶掠受害百姓究有若干官兵節<lb/>
　次打仗陣亡者究有若干並著查明據實覆奏欽此<lb/>
<pb n="KR2c0016_WYG_019-8a"/>
　　查此次逆回田五自鹽茶㕔所屬之小山起事即<lb/>
　　攻破西安州土堡由裴家堡松栢子崖永安堡板<lb/>
　　窑溝柴新梁新塞溝小紅溝一帶搶掠村庒撲攻<lb/>
　　靖逺縣城被官兵擊退遁回馮家園打喇赤狼山<lb/>
　　與官兵相遇打仗田五中鎗自戕餘黨自馬營山<lb/>
　　竄至官川勾結従逆回匪復行蔓延又在馬家堡<lb/>
　　設計乗間翻山遁逃竄聚石峯堡肆出滋擾攻破<lb/>
　　通渭圍攻伏羌直至華亭清水秦安又勾引底店<lb/>
<pb n="KR2c0016_WYG_019-8b"/>
　　賊匪馬文熹攻擾静寧搶掠化平三合通邊各村<lb/>
　　庄計賊踪所過千有餘里而其往来搶劫村庄被<lb/>
　　其荼毒者甚多兹據各州縣查明稟報被賊搶掠<lb/>
　　大小村庄一千二百餘處傷斃大口一千六百九<lb/>
　　十六名小口三百三十三名現已給予撫䘏銀兩<lb/>
　　至官兵節次與賊打仗陣亡者自六月十一日起<lb/>
　　至七月初五日止陣傷官兵六十四名其従前跟<lb/>
　　隨剛塔明善䒭莭次與賊打仗陣亡官兵六百八<lb/>
<pb n="KR2c0016_WYG_019-9a"/>
　　十五名共七百四十九名奏入<lb/>
上諭内閣曰據福康安奏查明逆回自小山起事勾結<lb/>
　蔓延賊踪所過千有餘里搶掠村庒傷斃人口各數<lb/>
　回民䒭久列編氓即與齊民無異况甘肅地方薄瘠<lb/>
　時有灾歉國家恵愛邊氓蠲賑之事㡬于無嵗不有<lb/>
　其沾被恩澤獨較他省為優回民䒭同隸版章百十<lb/>
　餘年受㤙最重乃于光天化日之下竟敢創興新教<lb/>
　惑衆肆厥鴟張攻城掠堡擾害良民蹂躪村庒傷斃<lb/>
<pb n="KR2c0016_WYG_019-9b"/>
　人口如許之多罪悪貫盈神人共憤究其起事之<lb/>
　由係田五䒭久蓄逆謀各處新教回民暗相煽惑肆<lb/>
　行不法並非因地方灾歉不加賑恤與夫縦容貪官<lb/>
　汚吏擾累百姓激變生事可見逆回䒭狡獷性成膽<lb/>
　敢殺害良民梗悖王化前将生擒首逆張文慶等解<lb/>
　赴行在親加廷訊刑夾盡法處治按律寸磔其名下<lb/>
　家屬亦已誅無孑遺尚不足以洩忿恨而快人心其<lb/>
　従逆各犯名下分賞為奴幼孩一經逃逸拿獲後即<lb/>
<pb n="KR2c0016_WYG_019-10a"/>
　立時正法以懲兇孽此皆逆回䒭自取罪戾所致嗣<lb/>
　後各省回衆務宜各知警愓安静守法勉為良民以<lb/>
　田五張文慶䒭為戒将此通諭中外知之<lb/>
　　福康安又奏言據安定通渭伏羌等縣解到従賊<lb/>
　　逆犯劉天全等四名又縁坐犯屬馬福海䒭三十<lb/>
　　三名臣逐一提犯嚴切鞫訊劉天全毛大毛六娃<lb/>
　　子係糜子灘従逆回匪隨同田五撲攻靖逺城又<lb/>
　　在白楊嶺抗拒官兵罪大惡極未便稽誅毛六娃<lb/>
<pb n="KR2c0016_WYG_019-10b"/>
　　子雖年甫十四但従賊日久亦難輕縦蔡三十六<lb/>
　　従賊服役法無可貸又縁坐回犯馬福海䒭三十<lb/>
　　三名或父兄従逆或子弟附賊均應概予騈誅<hi>臣</hi>
　　於審明後即派委按察使汪新<hi>臣</hi>標中軍副将王<lb/>
　　彚監視行刑按名正法以彰<lb/>
　國憲嗣又據署靖逺縣知縣通判吴廷芳選派幹役<lb/>
　　於邊沙溝地方拏獲糜子灘餘匪馬二娃子一名<lb/>
　　已飭迅速起解俟解到即上𦂳審辦<hi>臣</hi>仍嚴飭各<lb/>
<pb n="KR2c0016_WYG_019-11a"/>
　　屬實力捜拏如有潛逸匪犯務期盡數擒獲毋使<lb/>
　　一名漏網再<hi>臣</hi>前奉<lb/>
諭㫖田五李鬍子及張文慶大通阿渾䒭祖父墳墓亦<lb/>
　應刨挖起出屍身一併揚灰以為叛逆者戒欽此除<lb/>
　　田五祖父胞兄墳墓在小山地方已經刨挖揚灰<lb/>
　　此外各逆犯祖父墳墓當即分派各該府前徃查<lb/>
　　辦並令刨挖時傳集回衆明切曉諭以為叛逆者<lb/>
　　戒兹據各該府稟稱李鬍子即李可魁其父李自<lb/>
<pb n="KR2c0016_WYG_019-11b"/>
　　党業經解送熱河凌遲處死家屬婦女盡行正法<lb/>
　　李自党之祖李朝佐父李仲墳墓在相離老鴉溝<lb/>
　　三十里之界牌庒張文慶之祖張其金父張成墳<lb/>
　　墓即在草芽溝地方馬四娃之本生祖蘇友順因<lb/>
　　運送軍糧在口外病故骨殖並未回鄉其祖母李<lb/>
　　氏當即再醮不知下落馬四娃之親父蘇大鵬母<lb/>
　　馬氏在于大通縣南門外埋塟該府䒭親赴各該<lb/>
　　處齊集回衆刨挖墳墓起出各屍剉骨揚灰回民<lb/>
<pb n="KR2c0016_WYG_019-12a"/>
　　觀者咸稱各兇犯孽由自作天網難逃情形甚知<lb/>
　　儆畏䒭語並飭于各該州縣城市村鎮凡有回民<lb/>
　　之區遍行出示曉諭以示鑒戒奏入<lb/>
上諭該部知之<lb/>
　　福康安又奏言查馬見㡬一犯于官兵抵石峯堡<lb/>
　　時首先投出欲将首逆等擒獻及賊人商謀逃竄<lb/>
　　復遣家屬到營宻稟官兵得先為預備因有一綫<lb/>
　　可原奉<lb/>
<pb n="KR2c0016_WYG_019-12b"/>
㫖従寛免其一死永逺監禁仰見<lb/>
皇上法外之仁至馬見㡬之妻馬馬氏子馬四娃子年<lb/>
　　十三嵗俱在静寧州監禁該犯馬見㡬究曽従逆<lb/>
　　眷口亦難聼其自便應仍交該地方官嚴加管束隨<lb/>
　　時稽查至馬見業一犯久經従賊自未便因其兄<lb/>
　　業經免死概従寛宥前已審明同田守載䒭一併<lb/>
　　正法所有馬見業之妻馬張氏倂年未及嵗子女<lb/>
　　三名現在倂案發遣奏入<lb/>
<pb n="KR2c0016_WYG_019-13a"/>
上諭曰馬見㡬之妻子亦當發伊犁給兵丁為奴<lb/>
　　福康安又奏言查明善所帶退回之各将弁兵丁<lb/>
　　雖續經派入将軍提鎮帶領亦有打仗出力者其<lb/>
　　功僅足以抵罪誠如<lb/>
聖諭豈可濫邀賞敘現已查明概行扣除所有抵店石<lb/>
　　峯堡兩次在事出力之大小員弁侍衛章京滿漢<lb/>
　　屯土各營官兵臣前經會同大學士公阿桂秉公<lb/>
　　查核分别等地現已将各冊送部遵<lb/>
<pb n="KR2c0016_WYG_019-13b"/>
㫖議敘其有出衆超等奮勇當經指名保奏䝉<lb/>
恩陞用至莭次打仗陣亡受傷官兵前經屢奉<lb/>
諭㫖查明照例一體䘏賞内除白楊嶺遇賊打仗始而<lb/>
　　輕敵大意繼又怯懦無能所有陣亡守備福泰千<lb/>
　　總趙良樞夏治外委秦玉陣亡兵丁二十九名遵<lb/>
㫖毋庸議䘏又捜捕馬家河餘匪之外委趙宗先聲稱<lb/>
　　一倂𠞰洗以致賊匪逼脇回民入堡抵拒該外委<lb/>
　　不能抵禦被賊殺死咎由自取業經<lb/>
<pb n="KR2c0016_WYG_019-14a"/>
　奏明毋庸議䘏應一倂扣除外查此次𠞰滅賊匪自<lb/>
　　六月十一日起至七月初五日止底店石峯堡打<lb/>
　　仗並各處捜山遇賊打仗共陣亾官弁四員兵四<lb/>
　　十一名傷亾官一員兵十八名其四五六三月跟<lb/>
　　隨剛塔明善等在打喇赤馮家園狼山馬營監伏<lb/>
　　羌雲霧山石峯堡鄒家河等處打仗陣亡官十八<lb/>
　　員兵六百四十四名傷亡兵二十三名並受傷各<lb/>
　　營官弁兵丁<hi>臣</hi>逐一詳悉查明數目分别受傷實<lb/>
<pb n="KR2c0016_WYG_019-14b"/>
　　在䒭第造具清冊咨送兵部查議辦理至此甘省<lb/>
　　各驛馳逓文報之弁兵人䒭俱已酌予賞賚其承<lb/>
　　辦驛站䕶送兵差之各員<hi>臣</hi>亦已遵<lb/>
㫖查明分别等第咨部議敘奏入<lb/>
上諭該部知之<lb/>
　　十七日己亥軍機大臣㑹同刑部奏言竊照甘省<lb/>
　　失察逆回修堡打造器械各員前經奉<lb/>
㫖交臣等嚴審定擬具奏嗣據該旗将已革道員文徳<lb/>
<pb n="KR2c0016_WYG_019-15a"/>
　　先行解部並于九月十五等日據陜甘總督福康<lb/>
　　安委員将張廷桂張爕永盛沈鳴臯王立柱敦柱<lb/>
　　及應訊之民人董有已革隆徳縣知縣鍾潤先後<lb/>
　　解到<hi>臣</hi>等㑹同逐案研訊查回民馬正芳修理石<lb/>
　　峯堡一案革職鞏秦階道張廷桂扵董有控告修堡<lb/>
　　之時既已失察于前及至本年四月田五起事謀<lb/>
　　逆該員雖已告病但當地方多事之際並不力疾<lb/>
　　馳赴該處督同防禦竟爾置身事外其罪實無可<lb/>
<pb n="KR2c0016_WYG_019-15b"/>
　　逭已革蘭州府知府張爕前在鞏昌府任内于四<lb/>
　　十七年八月董有復行控告修堡之案未能立即<lb/>
　　查辦前任鞏秦階道文徳係四十六年九月卸事<lb/>
　　但馬正芳䒭于三月内修堡其時該員不能先事<lb/>
　　覺察均屬罪有難辭至失察打造器械各員革職<lb/>
　　鞏昌府知府永盛于䕶理平慶道時因奉委查審<lb/>
　　案件未能将逆匪䒭私造器械䒭情查明辦理即<lb/>
　　有應得之罪革職平慶道沈鳴皋係閏三月到任<lb/>
<pb n="KR2c0016_WYG_019-16a"/>
　　四月内聞田五謀逆即親赴各處拿獲逆犯馬海<lb/>
　　龍等數十名雖逆犯于正二月打造器械在該員<lb/>
　　到任之前但到任後未能查明究辦亦屬咎無可<lb/>
　　諉革職平凉府知府王立柱委署鹽茶同知敦柱<lb/>
　　均係二三月内甫經到任四月間田五起事之後<lb/>
　　雖該二員督兵雇夫竭力守城並親赴各處拿獲<lb/>
　　賊犯及賊眷屬多人甚為出力但逆犯等于正二<lb/>
　　月内已有打造器械之事到任後未能即行查出<lb/>
<pb n="KR2c0016_WYG_019-16b"/>
　　均難辭咎除王立柱敦柱續經陜督福康安奏明<lb/>
　　該二員于此案守城拿賊尚屬出力<hi>臣</hi>等核其功<lb/>
　　罪業經革職應毋庸議外張廷桂文徳張爕永盛<lb/>
　　沈鳴皋五名應請従重發徃軍䑓効力以示懲儆<lb/>
　　其解京質訊之民人董有及書役楊世芳䒭已将<lb/>
　　兩次控告及該縣審㫁各情逐一訊明屬實應俱<lb/>
　　行省釋至已革隆徳縣知縣鍾潤於五月十八日<lb/>
　　接收底店武舉馬文熹被逼従逆之字因本日即<lb/>
<pb n="KR2c0016_WYG_019-17a"/>
　　據村民具報回衆業已至村搶掠當将搶掠情形<lb/>
　　飛行通報其馬文熹來字未經轉報即屬不曽受<lb/>
　　理雖據供竭力防守拿獲逆黨縣城尚未失事亦<lb/>
　　未便輕縦應将該縣鍾潤即照告叛逆不受理滿<lb/>
　　徒例従重發徃軍䑓効力<lb/>
　　同日軍機大臣奏言遵<lb/>
㫖将逆回滋擾時王立柱等如何防䕶城池及拿獲賊<lb/>
　　匪若干人之處詢問王立柱敦柱據王立柱稱本<lb/>
<pb n="KR2c0016_WYG_019-17b"/>
　　年三月内到平凉府知府任四月内田五起事官<lb/>
　　兵進𠞰立柱奉委在静寧州一帶往來督催糧運<lb/>
　　五月二十日聞賊回糾合底店回人劫掠村庒因<lb/>
　　即在静寧州城内㑹同該州凃躍龍等預為防守<lb/>
　　二十五日馬文熹率賊二千人在城外上山剳營<lb/>
　　焚燒闗廂圍逼州城復同凃躍龍等督率兵役民<lb/>
　　夫竭力守禦施放鎗砲打死賊人二百餘名賊匪<lb/>
　　攻擾三晝夜至二十七日始行竄去但于到任後<lb/>
<pb n="KR2c0016_WYG_019-18a"/>
　　田五打造器械未能查出實屬糊塗負職等語又<lb/>
　　據敦柱稱本年三月内署理鹽茶㕔同知因盤查<lb/>
　　鄊倉未能在城四月十四日一聞田五謀逆之信<lb/>
　　即捐貲将該處土堡上𦂳修整並選募民夫上城<lb/>
　　防守田五見鹽茶㕔有備不敢攻擾逕撲西安州<lb/>
　　堡當即帶領兵役親赴小山将田五之兄田友及<lb/>
　　犯屬六十餘名口悉數擒拿又陸續拿獲逆犯李<lb/>
　　可喜等六十三名俱經正法但于田五私造軍器<lb/>
<pb n="KR2c0016_WYG_019-18b"/>
　　一事未能查出先事查拏就是應得之罪等語所<lb/>
　　有遵<lb/>
㫖詢問該二員守城拏賊出力之處理合奏<lb/>
聞均奏入<lb/>
上諭曰王立柱敦柱俱著加㤙交部帶領引見沈鳴皋<lb/>
　永盛亦著加㤙准其贖罪俟贖罪後仍發徃甘肅以<lb/>
　知府補用餘依議<lb/>
　　二十六日戊申福康安奏言竊臣前在軍營檢閱<lb/>
<pb n="KR2c0016_WYG_019-19a"/>
　　案卷有秦州詳報回民宻尚徳等潛謀従逆私製<lb/>
　　刀矛運往伏羌一案<hi>臣</hi>細核此案情節頗多疑竇<lb/>
　　即提犯至省徹底跟究嗣據該州知州将案内犯<lb/>
　　証陸續解到<hi>臣</hi>率同陞任按察使陳步瀛按察使<lb/>
　　汪新提犯逐一研訊縁宻尚徳係秦州回民伊父<lb/>
　　宻自貴早故伊母納氏改嫁伏羌馬姓生子馬騰<lb/>
　　鸞與宻尚徳時相徃來本年閏三月内馬騰鸞與<lb/>
　　伏羌回民馬中驥馬稱驥馬元驥等潛謀搆逆馬<lb/>
<pb n="KR2c0016_WYG_019-19b"/>
　　騰鸞糾約宻尚徳入夥宻尚徳允従馬騰鸞囑令<lb/>
　　打造軍器宻尚徳轉向伊戚回民馬世超商議馬<lb/>
　　世超以打造軍器恐人識破遂哄誘與宻尚徳同<lb/>
　　姓不宗之回民宻世忠以鐵器出口販賣儘有利<lb/>
　　息誘令出本製辦刮刀鏟刀裁刀等物其刮刀一<lb/>
　　項馬世超言欲長二尺寛寸餘比尋常刮刀較長<lb/>
　　聲稱口外刮香牛皮所用遂與宻世忠雇覔鐵匠<lb/>
　　牛花李迎章李開業打造刮刀一百二十把鏟刀<lb/>
<pb n="KR2c0016_WYG_019-20a"/>
　　二十一把王喜打造裁刀四十三把馬世超又私<lb/>
　　出重價令王喜打造矛子四十一把嗣因宻世忠<lb/>
　　之父聞知不令其子出口宻世忠抱怨馬世超所<lb/>
　　製鐵器無處銷售馬世超聲言運徃伏羌可以賺<lb/>
　　錢因宻世忠必須現錢馬世超隨給錢四千文取<lb/>
　　去刮刀五十九把同宻世忠送至宻尚徳家宻世<lb/>
　　忠見宻尚徳家有羊皮包裹矛頭私向馬世超查<lb/>
　　問馬世超始将與宻尚徳潛謀従逆縁由告知宻<lb/>
<pb n="KR2c0016_WYG_019-20b"/>
　　世忠懼怕即欲首告又恐打成刮刀等物入官頋<lb/>
　　惜資本隠忍不言經鐵匠王喜之叔王増良查知<lb/>
　　于四月初六日赴州首告前任知州王彛憲拘集<lb/>
　　人証審訊鐵匠牛花李開業李迎章供認打造刮<lb/>
　　刀鏟刀王喜供認打造裁刀矛子並于宻世忠家<lb/>
　　起獲刮刀六十一把鏟刀二十一把裁刀四十三<lb/>
　　把維時宻尚徳聞王増良首告之信先遣伊子宻<lb/>
　　賴尺嗎将所藏刀矛運徃伏羌馬騰鸞家藏匿馬<lb/>
<pb n="KR2c0016_WYG_019-21a"/>
　　世超知矛子業已運開堅不承認宻世忠亦不将<lb/>
　　知有矛子實情供出該州刑訊二日未得確供令<lb/>
　　衙役毛世徳馬永泰将馬世超管押詎馬世超畏<lb/>
　　罪于初八日乗間自縊身死該州騐明即于四月<lb/>
　　初九日具文通報十六日文投省署其時田五業<lb/>
　　經糾衆起事前督<hi>臣</hi>李侍堯已徃鹽茶一帶查拿<lb/>
　　係原任布政使馮光熊代拆代行隨即批令嚴切<lb/>
　　究訊矛子下落該州王彛憲旋于二十六日卸事<lb/>
<pb n="KR2c0016_WYG_019-21b"/>
　　並調往軍營辦理糧運至五月十一日鄊約吳耀<lb/>
　　先據回民馬漢珍馬世榮告知以宻尚徳勾通馬<lb/>
　　騰鸞糾約伊等従賊之言赴州首告接任知州于<lb/>
　　鍠将宻尚徳拿獲到案隨接按察使陳歩瀛札諭<lb/>
　　並慶陽府知府王彛憲闗移軍營拏獲賊目馬玉<lb/>
　　華究出賊營有宻姓回民年約二十餘嵗隨賊打<lb/>
　　仗其父宻阿渾現在秦州令宻速查拏其時該州<lb/>
　　已将宻尚徳拏獲監禁闗移伏羌查拏馬騰鸞詎<lb/>
<pb n="KR2c0016_WYG_019-22a"/>
　　馬騰鸞已于五月十八日因勾通内應案内經伏<lb/>
　　羌縣知縣楊芳燦率衆擒拿同馬稱驥等十餘名<lb/>
　　稟明前督<hi>臣</hi>李侍堯批飭正法該州知州于鍠審<lb/>
　　訊宻尚徳等録供詳報<hi>臣</hi>又節次委員㑹訊總未<lb/>
　　究出矛子實在下落兹<hi>臣</hi>嚴切根究並将起獲刮<lb/>
　　刀等物逐一查騐惟鏟刀裁刀實係皮匠所用刮<lb/>
　　刀與皮匠現用刮刀較長即與兵器無異嚴切鞫<lb/>
　　問始據宻尚徳供認聴従馬騰鸞之言與馬世超<lb/>
<pb n="KR2c0016_WYG_019-22b"/>
　　商謀打造軍器遣伊子運徃伏羌並糾約馬漢珍<lb/>
　　馬世榮従賊屬實宻世忠亦将與宻尚徳家見有<lb/>
　　矛頭等情供認不諱臣思宻尚徳遣伊子宻賴尺<lb/>
　　嗎将刀矛運徃伏羌係如何運徃宻賴尺嗎既在<lb/>
　　馬騰鸞家藏匿則伏羌拿獲馬騰鸞時何以無宻<lb/>
　　賴尺嗎踪跡及矛子下落而伏羌軍營拏獲賊犯<lb/>
　　馬玉華供稱賊營内有宻姓回民約二十餘嵗其<lb/>
　　父宻阿渾現在秦州等因是宻賴尺嗎已将矛子<lb/>
<pb n="KR2c0016_WYG_019-23a"/>
　　運徃賊營従賊打仗伊父宻尚徳㫁無不知其與<lb/>
　　張文慶田五李可魁等必有預先徃來勾結之事<lb/>
　　至宻世忠先與馬世超夥同打造刮刀等物後見<lb/>
　　宻尚徳家蔵有矛頭詢知謀逆縁由並不首告到<lb/>
　　官又不将知有矛子實情供明始終狡飾顯係通<lb/>
　　同謀逆其所供被馬世超哄騙欲打造刮刀等物<lb/>
　　出口販賣並未知謀逆情節殊難凴信層層究詰<lb/>
　　據宻尚徳供刀矛運徃伏羌係自已買驢䭾載暗<lb/>
<pb n="KR2c0016_WYG_019-23b"/>
　　令兒子宻賴尺嗎運徃馬騰鸞家蔵匿至拿獲馬<lb/>
　　騰鸞之時何以無兒子踪跡或是馬騰鸞遣徃别<lb/>
　　處約人或係児子潜赴賊營均未可定我已<lb/>
　　被馬漢珍等告發收禁實不知我児子在何處<lb/>
　　従賊打仗至従前糾約我的原是馬騰鸞他説是<lb/>
　　馬中驥馬元驥馬稱驥轉令糾約其馬中驥等如<lb/>
　　何與張文慶李可魁等勾通我的住處離鹽茶通<lb/>
　　渭遥逺又未親至伏羌並不知道他們原謀詳悉<lb/>
<pb n="KR2c0016_WYG_019-24a"/>
　　亦無預先徃來勾結情事如果我與張文慶等認<lb/>
　　識則賊近秦州自應潛赴約會何肯坐在家中静<lb/>
　　候查拏等因又據宻世忠供我従前打造刮刀等<lb/>
　　物實被馬世超哄騙後來看見矛子詢知謀逆情<lb/>
　　由彼時即欲出首因打造刮刀等物費去大錢十<lb/>
　　六千文俱是四處借來的一經首告就要入官沒<lb/>
　　有本錢還人所以隠忍不言若與宻尚徳馬世超<lb/>
　　通同謀逆則一聞告發自必心虚應将刮刀等物<lb/>
<pb n="KR2c0016_WYG_019-24b"/>
　　隠藏别處何以一經查拏即時起獲這就是我並<lb/>
　　未通同謀逆真情至到官不肯供明原知道知情<lb/>
　　不首要問重罪但馬世超既不承認落得推托不<lb/>
　　知後來拏獲宻尚徳已經追出矛子下落知道不<lb/>
　　能掩飾纔據實供認等語臣復思宻尚徳等打造<lb/>
　　軍器潛謀従逆秦州必另有羽黨鐵匠王喜牛花<lb/>
　　李迎章李開業既各打造刀矛亦必有商同謀逆<lb/>
　　情事再三駁詰據宻尚徳供打造刀矛實係聴従<lb/>
<pb n="KR2c0016_WYG_019-25a"/>
　　伏羌馬騰鸞糾約後聞賊人漸至秦州地方纔向<lb/>
　　馬漢珍馬世榮言及即被首告實無另有黨羽據<lb/>
　　鐵匠牛花李迎章李開業同供實因馬世超所打<lb/>
　　鏟刀裁刀均係皮匠所用刮刀雖與本地所用尋<lb/>
　　常刮刀較長但信為口外刮皮所用寔不知即係兵<lb/>
　　器䒭語<hi>臣</hi>即弔取蘭州城内皮匠舖中所用刮刀比騐<lb/>
　　僅短數寸式様尚屬相仿王喜供稱原知矛子犯<lb/>
　　禁貪圗多得工價即為打造該犯等均係漢民並<lb/>
<pb n="KR2c0016_WYG_019-25b"/>
　　無同謀従逆情事加以刑鞫矢口不移似無遁飾<lb/>
　　<hi>臣</hi>又思打造矛子必非一人所能必另有夥黨嚴<lb/>
　　訊王喜堅供實係一人打造並令當面試騐該犯<lb/>
　　以一手扯拽風箱一手鉗鐵入火俟燒紅即停煽<lb/>
　　用錘打造頃刻打成矛頭一把甚屬便捷其為該<lb/>
　　犯一人打造似無疑義查宻尚徳聴馬騰鸞之言<lb/>
　　商同馬世超私製軍器又糾約馬漢珍馬世榮隨<lb/>
　　賊罪大惡極鐵匠王喜明知矛子係犯禁之物貪<lb/>
<pb n="KR2c0016_WYG_019-26a"/>
　　圗工價膽敢為逆賊打造即係逆黨宻世忠打造<lb/>
　　刮刀雖被馬世超哄騙但明知宻尚徳家藏有矛<lb/>
　　頭隠忍不首即係知情故縦應将宻尚徳王喜宻<lb/>
　　世忠三犯即行正法馬世超之子馬朋雖不知謀<lb/>
　　逆情事律應縁坐應一併正法馬世超雖經自縊<lb/>
　　仍飭戮屍牛花李迎章李開業打造刮刀雖非軍<lb/>
　　軍可比但不查明來厯輙為回民混行打造亦屬<lb/>
　　可惡應将牛花李迎章李開業發徃伊犁給種地<lb/>
<pb n="KR2c0016_WYG_019-26b"/>
　　兵丁為奴衙役毛世徳馬永泰看守馬世超雖訊<lb/>
　　無凌逼致死情事但不嚴行看守致令自盡應照<lb/>
　　失于檢㸃致囚自盡律杖六十枷號一個月革役<lb/>
　　折責發落王喜之父王増福兩目失明不知其子<lb/>
　　打造矛子應免置議王増良查知伊胞姪王喜打<lb/>
　　造矛子並不徇隠即行到官呈首尚屬可嘉<hi>臣</hi>已<lb/>
　　酌量奨賞回民馬漢珍馬世榮一聞宻尚徳糾約<lb/>
　　之言即告知鄊約出首尚屬畏法應即省釋並量<lb/>
<pb n="KR2c0016_WYG_019-27a"/>
　　加奨賞起獲刮刀鏟刀裁刀應行銷燬矛子已經<lb/>
　　運徃伏羌賊營無従查起宻尚徳之子宻賴尺嗎<lb/>
　　於賊供内審出隨賊打仗是否被官兵殱戮尚無<lb/>
　　確實証據<hi>臣</hi>已飭各屬實力巖緝獲日另結仍飭<lb/>
　　該州查明宻尚徳馬世超應行縁坐家屬照例辦<lb/>
　　理至前任秦州知州現任慶陽府知府王彛憲于<lb/>
　　王増良首告回民打造矛刀重案雖經審訊詳報<lb/>
　　並于軍營訊出賊供後即飛移查拏要犯宻尚徳<lb/>
<pb n="KR2c0016_WYG_019-27b"/>
　　尚非意存諱匿但于此等重案不即将要犯馬世<lb/>
　　超收禁致令乗間自縊又不能審出實情實屬昏<lb/>
　　庸疎玩僅予革職不足蔽辜相應請<lb/>
㫖将王彛憲革職發徃新疆効力贖罪以為玩視重案<lb/>
　　者戒奏入<lb/>
諭該部知之<lb/>
上义命軍機大臣傳諭福康安曰據福康安奏秦州回<lb/>
　民宻尚徳䒭潛謀従逆私製矛刀運徃伏羌一案有<lb/>
<pb n="KR2c0016_WYG_019-28a"/>
　刮刀與本地尋常刮刀較長信為口外刮刀所用䒭<lb/>
　語口外䝉古畨衆原賴牲畜度日在在皆以熟皮售<lb/>
　販従未聞有向内地専買刮刀之事而甘省向來因<lb/>
　循不加稽查以致民間藉口混行製造逆賊遂従此<lb/>
　影射私製軍器不可不嚴行防範着傳諭福康安飭<lb/>
　屬嚴行查禁如有先經打造者不准出口仍嚴飭地<lb/>
　方官出示曉諭舖户亦不得私行賣給䝉古畨回人<lb/>
　等如敢違例打造售賣即照私行打造軍器按律辦<lb/>
<pb n="KR2c0016_WYG_019-28b"/>
　理<lb/>
　　同日福康安又奏言竊<hi>臣</hi>前奉<lb/>
諭㫖田五私造器械起事及賊人等修堡挖窑係何人<lb/>
　任内之事即将貽悮之專管地方文武各官㕘奏拏<lb/>
　交刑部治罪欽此前經<hi>臣</hi>會同大學士公<hi>臣</hi>阿桂查<lb/>
　　明道府同知等官㕘奏革職拿問交刑部治罪並<lb/>
　　聲明所有専管兼轄武職員弁俟查明另摺叅奏<lb/>
　　兹據固原提督哈當哈咨稱查得逆回于乾隆四<lb/>
<pb n="KR2c0016_WYG_019-29a"/>
　　十六年三月及四十七年八月兩次修堡失察之<lb/>
　　専汛官係鞏昌營把總葉虎兼轄官前次係署逰<lb/>
　　擊秦州營都司魁元業經病故後俱係現任鞏昌<lb/>
　　逰擊汪啟至失察田五起事之小山海城地方専<lb/>
　　汛官係西安州營千總薩繼勲兼轄官係署西安<lb/>
　　州營都司固原城守營守備王宏毅等因前來相<lb/>
　　應叅奏請<lb/>
㫖将汪啟王宏毅薩繼勲葉虎革職拿問解交刑部治<lb/>
<pb n="KR2c0016_WYG_019-29b"/>
　　罪再查逰擊汪啟前曽出兵金川䝉<lb/>
恩賞戴花翎四十二年𠞰捕撤拉爾逆回莭次打仗受<lb/>
　　傷調補鞏昌營逰擊此次在軍營帶兵打仗甚屬<lb/>
　　奮勇出力並經受傷前于保奏軍營出衆奮勇案<lb/>
　　内奉<lb/>
㫖遇缺陞用其功過兩不相掩謹據實奏明恭候<lb/>
欽定奏入<lb/>
上諭曰革職逰擊汪啟俟到京時交兵部帶領引見該<lb/>
<pb n="KR2c0016_WYG_019-30a"/>
　部知道<lb/>
　　福康安又奏言據靖逺伏羌等縣解到従賊逆犯<lb/>
　　馬二娃子等六名又縁坐犯屬馬其奉等三十八<lb/>
　　名<hi>臣</hi>逐一提犯嚴加鞫訊馬二娃子係縻子灘回<lb/>
　　人本年四月賊匪滋擾裴家堡該犯手執鎗矛為<lb/>
　　賊巡更迨經捕𠞰隨赴鷹窩石蔵匿後至白楊嶺<lb/>
　　隨同抗拒官兵潛蔵被獲馬保寅被賊裹去隨従<lb/>
　　搶掠馬萬倉于攻擾伏羌時為賊看守帳房閆鰲<lb/>
<pb n="KR2c0016_WYG_019-30b"/>
　　于馬營為賊巡營被獲到案又復揑詞狡供俱屬<lb/>
　　罪大惡極未便稽誅又同寳係静寧州衙役馬天<lb/>
　　長係静寧州馬夫五月間該州差令持告示諭帖<lb/>
　　前徃底店曉示回民該犯等被賊逼脅或為喂馬<lb/>
　　或為看守帳房迨賊匪被官兵𠞰殺後始行逃回<lb/>
　　該犯等係在官人役被逼従逆亦難輕縦又縁坐<lb/>
　　回犯馬其奉䒭三十八名或父兄従逆或子弟附<lb/>
　　賊法無可貸均應概子駢誅<hi>臣</hi>于審明後即派委<lb/>
<pb n="KR2c0016_WYG_019-31a"/>
　　按察使汪新臣摽中軍副将王彚監示行刑按名<lb/>
　　正法以彰<lb/>
　國憲又現據伏羌縣知縣楊芳燦稟稱有賢家溝回<lb/>
　　民馬希成馬重成綁縳従賊逃回之馬希中到縣<lb/>
　　訊據供稱于賊匪滋擾伏羌時該犯隨従攻城打<lb/>
　　仗直至王千户嶺被官兵圍困始行逃匿後假充<lb/>
　　漢人在秦州寧逺䒭處代人收割田禾潛回被獲<lb/>
　　䒭因除飭該縣迅速妥解俟解到後即行審辦外<lb/>
<pb n="KR2c0016_WYG_019-31b"/>
　　至回民馬希成馬重成與馬希中係同族兄弟于<lb/>
　　該犯従賊逃回即行綁縳送官甚屬畏法<hi>臣</hi>已飭<lb/>
　　該縣各賞銀二十兩以示奨勵並飭各該州縣再<lb/>
　　行選派幹役捜挐餘匪務期盡數就獲毋致一名<lb/>
　　漏網再四友供出之靈州阿渾王成仁<hi>臣</hi>節經研<lb/>
　　訊該犯本係新教阿渾于四十六年當官具呈改<lb/>
　　従舊教本年賊匪起事後即經按察使提至省城<lb/>
　　監禁實無従賊情事兹該犯已于司監病斃應毋<lb/>
<pb n="KR2c0016_WYG_019-32a"/>
　　庸議奏入<lb/>
上諭部知之<lb/>
　　福康安又奏言查五月二十五日逆回攻擾静寧<lb/>
　　州驛路梗阻所有五岱等在伏羌縣拜發奏摺係<lb/>
　　涇陽驛差人探路歩行前經奉<lb/>
㫖令<hi>臣</hi>查明傳送之人優加奨賞隨即行查去後嗣于<lb/>
　　七月初一日據陞任按察使陳步瀛詳稱五月二<lb/>
　　十五日賊匪圍攻静寧州大路梗塞是日午刻有<lb/>
<pb n="KR2c0016_WYG_019-32b"/>
　　䕶軍統領五岱等在伏羌縣拜發奏事夾板一副<lb/>
　　逓至該州城内涇陽驛署知州凃躍龍即選守城<lb/>
　　武生厚世昌従北城縋下帮同馬夫王自周探山<lb/>
　　歩行逓送前途訖等因<hi>臣</hi>當即宣示<lb/>
恩㫖将武生厚世昌給與行營外委委牌其馬夫王自<lb/>
　　周賞給銀二十兩以示鼓勵奏入報<lb/>
聞<lb/>
　　十一月二十八日己夘福康安奏言竊<hi>臣</hi>前議<lb/>
<pb n="KR2c0016_WYG_019-33a"/>
　奏甘省酌添營汛分設官兵一案欽奉<lb/>
諭㫖以該處地方遼濶究未足以資巡防而壯聲勢令<lb/>
　于該省裁移抽撥之外再准其添設額兵三千名䒭<lb/>
　因欽此仰見我<lb/>
皇上厪念巖疆營制務期益壮聲威為億萬載敉寧之<lb/>
　　計<hi>臣</hi>欽遵<lb/>
訓示通盤籌畫惟在因地制宜俾添一兵即收一兵之<lb/>
　　實用庶勁旅星羅疆圉更資捍衛伏查甘省係西<lb/>
<pb n="KR2c0016_WYG_019-33b"/>
　　陲要地所設兩提五鎮額兵較他省為多向来重<lb/>
　　兵所聚大半在河西不但提督總兵副将駐剳之<lb/>
　　處兵數充餘即在各州縣均有兵數百名至百名<lb/>
　　不䒭已敷守防無煩再議増添其河東地方惟固<lb/>
　　原因沿邊要地上屇添兵案内議将西安提督移<lb/>
　　駐添設五營加以城守一營統計額兵三千有餘<lb/>
　　已成重鎮至河州控扼畨回尤闗𦂳要雖改協為<lb/>
　　鎮而親標止有兩營額兵不及二千似猶单弱其<lb/>
<pb n="KR2c0016_WYG_019-34a"/>
　　自蘭州以東直至涇州千里而遥均居腹地不免<lb/>
　　汛少兵单又省城東北自靖逺鹽茶以至固原所<lb/>
　　屬之黒城數百里之内以及省城東南鞏昌秦州<lb/>
　　所屬一帶亦因地異衝途稍為奥僻是以設兵較<lb/>
　　少亦且墩戍稀疎<hi>臣</hi>前于善後事宜案内議請于<lb/>
　　馬營監添設一營六盤山添兵一汛復于平凉隆<lb/>
　　徳静寧荘浪䒭處添設防兵並于蘭州至涇州大<lb/>
　　路暨従固原靖逺鹽茶迤至省城各處宻安墩汛<lb/>
<pb n="KR2c0016_WYG_019-34b"/>
　　計需官弁二十三員兵一千三百四十名即在陜<lb/>
　　甘各標營内酌量抽撥官則于簡僻營分裁移兵<lb/>
　　則于兵多營分畸零數内裁改在新添之處既可<lb/>
　　資防守而壮聲威而在抽撥之營不過裁兵數名<lb/>
　　至十數名不䒭於通局並無妨碍乃䝉<lb/>
皇上軫念邊防有加靡已令于裁移抽撥之外准其再<lb/>
　　添兵三千名自當仰體<lb/>
聖懐妥協籌議<hi>臣</hi>查河州原設二營尚未足以壮聲勢<lb/>
<pb n="KR2c0016_WYG_019-35a"/>
　　今擬増設城守一營添都司一員千總二員把總<lb/>
　　外委各四員兵四百名共新舊兵二千三百二十<lb/>
　　名均匀派三營自可無虞单弱至通渭隆徳前議<lb/>
　　添設之兵計存城不過三四十名誠如<lb/>
聖諭該處地方遼濶不敷巡防今擬于隆徳縣添足兵<lb/>
　　一百五十名通渭縣添足兵一百名又静寧州一<lb/>
　　處係在蘭州涇州適中扼要之地西接會寧東連<lb/>
　　隆徳南控通渭之馬營石峯地方北與鹽茶境内<lb/>
<pb n="KR2c0016_WYG_019-35b"/>
　　接壤四達之區實為𦂳要今擬設立副将營制于<lb/>
　　前議設　一百五十名之外添設三百五十名共<lb/>
　　五百名並添設左右二軍守備将左軍駐隆徳右<lb/>
　　軍駐會寧以成犄角之勢至静寜所添副将查有<lb/>
　　慶陽協原設副将一員當設協之初係相沿舊制<lb/>
　　因慶陽在北路沿邊是以駐劄大員俾資彈壓今<lb/>
　　中外一家北邊䝉古均係<lb/>
聖朝<hi>臣</hi>僕且慶陽西接寧夏東接延榆均有總兵駐劄<lb/>
<pb n="KR2c0016_WYG_019-36a"/>
　　聲息相通似可無須副将營制擬即令該副将帶同<lb/>
　　中軍都司移駐静寧以省添設仍于慶陽改設㕘<lb/>
　　将一員中軍守備一員管領原有弁兵以符營制<lb/>
　　又涇州為入甘門户秦州系南路扼要之區今擬<lb/>
　　于涇州添設都司酌増弁目並添兵九十五名合<lb/>
　　之舊設兵一百零五名共足二百名秦州再添兵<lb/>
　　一百七十九名合之舊設兵二百二十一名共存<lb/>
　　城兵四百名其該州所屬之秦安縣舊有兵三十<lb/>
<pb n="KR2c0016_WYG_019-36b"/>
　　名今擬添兵七十名共足一百名並添設千總管<lb/>
　　領巡防又馬營監底店石峯堡均屬要地前于馬<lb/>
　　營監已議設兵五百名足敷防守今擬于石峯堡<lb/>
　　安設一汛撥安弁目添駐兵一百名再于底店議<lb/>
　　設弁目安兵一百名立營分汛以資弹壓地方聨<lb/>
　　絡聲勢义安定會寧均係衝途要地安定舊有把<lb/>
　　總一員兵一百名今議再添兵五十名共足一百<lb/>
　　五十名即于此内撥安墩汛其會寧舊有把總一<lb/>
<pb n="KR2c0016_WYG_019-37a"/>
　　員所管兵止三十名今亦擬添足一百五十名又<lb/>
　　鹽茶同知駐劄之海城前議于附近之西安州營<lb/>
　　撥千總一員帶兵三十名防守今兵數既有敷餘<lb/>
　　擬于該處專設千總一員即以西安州營之千總<lb/>
　　移駐添設兵一百五十名其前議撥防之兵三十<lb/>
　　名仍撥還西安州則兩處均為有益其他如金縣<lb/>
　　伏羌西和寧逺漳縣荘浪華亭靈臺鎮原崇信徽<lb/>
　　縣成縣禮縣清水兩當等十五處舊有之兵多不<lb/>
<pb n="KR2c0016_WYG_019-37b"/>
　　過五十名少者二三十名至十五名十名不等均<lb/>
　　屬短少今議于伏羌金縣荘浪各添足兵一百名<lb/>
　　其餘各縣均添足五十名再如瓦亭驛馬家堡黒<lb/>
　　城白水鎮安國鎮李旺堡孟家墩唐家川等處或<lb/>
　　在大道衝途或係僻處要區今擬酌添新設兵目<lb/>
　　五十名至一百五十名並酌添弁目管領因地制<lb/>
　　宜均資彈壓再臣前議添兵一千三百四十名即<lb/>
　　將陜甘各營兵丁零數抽撥此内有河州秦州鞏<lb/>
<pb n="KR2c0016_WYG_019-38a"/>
　　昌階州洮州岷州舊洮文縣成縣等營抽撥兵共<lb/>
　　一百二名兹䝉<lb/>
皇上于抽撥之外當添三千名兵數儘屬寛餘<hi>臣</hi>復查<lb/>
　　河州等處均屬𦂳要之地且現在秦州河州暨鞏<lb/>
　　昌所屬地方内即有議添之兵似未便于前項各<lb/>
　　營内抽裁擬請仍還原數停止抽撥其所缺兵丁<lb/>
　　即在新添兵内撥補計此案添官弁五十九員除<lb/>
　　裁移副将一員都司一員千總一員外實添設㕘<lb/>
<pb n="KR2c0016_WYG_019-38b"/>
　　将一員都司二員守備三員千總十一員把總十<lb/>
　　一員經制外委二十八名其額外外委即在兵數<lb/>
　　之内又統計前議抽撥此次加添兵數共有四千<lb/>
　　二百三十餘名得此數千勁旅増入額兵較少之<lb/>
　　各營縣則自省城東路以至涇州北路静逺鹽茶<lb/>
　　以迄固原暨南路河鞏秦階一帶營伍充實墩戍<lb/>
　　聨絡計通省河東河西地方處處有兵星羅碁布<lb/>
　　藉資捍衛邊陲可保金湯永固矣除将酌添官弁<lb/>
<pb n="KR2c0016_WYG_019-39a"/>
　　分設兵丁管轄營制咨部外仍另繕清单並繪圗<lb/>
　　貼説恭呈<lb/>
御覽俟<lb/>
命下之日即行召募壮健兵丁充伍但係新募之兵技<lb/>
　　藝未嫻全賴将弁管教訓練除舊制各營員弁本<lb/>
　　係熟手飭令用心教習其新設營汛弁目亦俱生<lb/>
　　手自應即在附近標營内選擇熟練之員調補以<lb/>
　　資訓練奏入<lb/>
<pb n="KR2c0016_WYG_019-39b"/>
上諭原議大臣議奏旋經議覆均應如所奏辦理<lb/>
上従之<lb/>
　<lb/>
　<lb/>
　<lb/>
　<lb/>
　<lb/>
欽定石峯堡紀畧卷十九<lb/>
</p>
<p>
</p>
  </div>
</body>
</text>
</TEI>
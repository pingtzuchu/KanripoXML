<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0016_WYG_007-1a"/>
欽定四庫全書<lb/>
欽定石峯堡紀畧卷七<lb/>
　　五月二十七日辛巳甘肅布政使馮光熊奏言現<lb/>
　　在𠞰辦賊回供支官兵口粮料草係<hi>臣</hi>専責所有<lb/>
　　沿途經過地方<hi>臣</hi>已飛飭按例供支其駐劄官兵<lb/>
　　之所查河東各屬倉儲粮料均屬充裕無難調撥<lb/>
　　惟賊踪無定須多備乾粮炒麵以便携帶追𠞰<hi>臣</hi>
　　亦早飭預備供運至草束一項河東厰貯甚少現<lb/>
<pb n="KR2c0016_WYG_007-1b"/>
　　飭上𦂳採買倘有不敷酌量就近撥運<hi>臣</hi>已知㑹<lb/>
　　臬司陳步瀛彼此商酌妥辦總期無誤供支至省<lb/>
　　城地方回民雜處必須嚴宻防範<hi>臣</hi>仰遵<lb/>
聖訓曉諭老教回民協力查拏如有自他處潰散潜逃<lb/>
　　煽惑者立即擒獻並于各隘口多撥兵役安設卡<lb/>
　　倫晝夜巡防節據附近各處拏獲潜來匪黨並督<lb/>
　　<hi>臣</hi>飭拏之要犯李應登張守禄馬徳田文貴馬五<lb/>
　　十九馬忠馬清等或係從賊打仗或係謀逆知情<lb/>
<pb n="KR2c0016_WYG_007-2a"/>
　　隨時訊明禀請督<hi>臣</hi>將各犯先後正法<hi>臣</hi>惟有督<lb/>
　　同在省文武各官嚴宻稽查俾逆犯不致漏網現<lb/>
　　在省城及各屬連次得有透雨麥苗暢茂粮價不<lb/>
　　昻民情安堵奏入<lb/>
上諭曰妥當但所奏畧遲矣以後十日半月即當奏聞<lb/>
　汝曾在軍機處行走豈不知朕厪念乎<lb/>
　　同日畢沅奏言據鳳翔府知府宋錡禀稱十八日<lb/>
　　亥刻賊匪于秦安之黒石頭川閭坡川等處搶刦<lb/>
<pb n="KR2c0016_WYG_007-2b"/>
　　滋擾又據西路州縣禀稱静寧州属之底店鎮回<lb/>
　　匪聚有千人于十七日搶掠隆徳縣之五處村庄<lb/>
　　又静寧州賊匪于十七日扎營廟兒岔十八日由<lb/>
　　州屬之雷打灣一帶前進等因<hi>臣</hi>查賊匪現屯通<lb/>
　　渭之石峯堡該處後路最多南通甘省之秦州鞏<lb/>
　　昌東通陜省之隴州汧陽周圍數千里山勢險峻<lb/>
　　路逕叢雜大兵現俱在通渭北面倘賊人南竄秦<lb/>
　　鞏或東走汧隴搜捕更為費力就現在情形而論<lb/>
<pb n="KR2c0016_WYG_007-3a"/>
　　秦隴一帶必得重兵堵塞絶其後竄之路實為<lb/>
　　着總兵三徳現帶兵由秦州前進固屬得力但為<lb/>
　　數不過二千後又無兵接應究屬單薄陜省已無<lb/>
　　兵可調隣省惟川北一路與漢中接壤若由雲棧<lb/>
　　而赴鳳隴尚為近便<hi>臣</hi>一面飛咨四川督<hi>臣</hi>李世<lb/>
　　傑飛調川北鎮兵二千星夜前來鳳翔非但汧隴<lb/>
　　可資鎮壓亦以備三徳後應再西安省城為西陲<lb/>
　　扼要之地現存營滿兵止剰二千五百名軍標及<lb/>
<pb n="KR2c0016_WYG_007-3b"/>
　　城守營共計不及一千名只敷本城防守之用賊<lb/>
　　匪現在搶掠静寧隆徳莊浪等處已逼近平涼而<lb/>
　　西安至涇平一帶六七百里内各州縣並無防守<lb/>
　　之兵深為可慮<hi>臣</hi>已飛咨山西撫<hi>臣</hi>農起就近飛<lb/>
　　調山西兵二千名迅速來至西安聴候調撥奏入<lb/>
上命軍機大臣傳諭李世傑農起曰據畢沅奏現已飛<lb/>
　咨李世傑調川北鎮兵二千名前來鳳翔並飛咨農<lb/>
　起調山西兵二千名來至西安聴候調遣所辦甚是<lb/>
<pb n="KR2c0016_WYG_007-4a"/>
　此時賊勢蔓延必得重兵辦理方能速就殄滅而堵<lb/>
　塞後路尤闗𦂳要現已續派京兵一千名令復興帶<lb/>
　領前往著傳諭李世傑即于附近陜省之川北鎮各<lb/>
　營内挑選精兵二千名令川北鎮總兵富禄帶領分<lb/>
　起行走由雲棧一帶迅赴鳳隴㑹同副都統敷倫泰<lb/>
　在汧隴一帶彈壓防堵兼䇿應三徳後路其所調之<lb/>
　山西兵丁並著傳諭農起于附近陜省各鎮協標屬<lb/>
　挑選兵二千名令太原鎮總兵福敏泰帶領分起行<lb/>
<pb n="KR2c0016_WYG_007-4b"/>
　走速赴西安聴侯畢沅調撥<lb/>
上命軍機大臣傳諭阿桂福康安復興曰甘省賊匪跳<lb/>
　梁不法已極必須多派京兵前往方可一鼓殱除著<lb/>
　傳諭復興㑹同慶桂將京城火器營健鋭營兵丁再<lb/>
　行添派一千亦照阿桂所辦成規分為五隊俟阿桂<lb/>
　第五起兵丁起程後復興即授為叅贊大臣帶領頭<lb/>
　起兵丁起程所餘四起派隨圍䕶軍統領善徳授為<lb/>
　領隊大臣即赴京城帶領前往其應派侍衛章京著<lb/>
<pb n="KR2c0016_WYG_007-5a"/>
　復興于素所熟悉人員内酌量帶往毎隊隔日啟行<lb/>
　所有派出官兵應得之項即著照例辦給<lb/>
　　同日畢沅哈青阿奏言前經<hi>臣</hi>畢沅<lb/>
　奏調興漢鎮<hi>臣</hi>三徳帶兵一千名駐劄隴州以資堵<lb/>
　　禦近因賊匪滋擾静寧通渭等處復經提<hi>臣</hi>剛塔<lb/>
　　檄調該鎮帶兵赴甘協𠞰汧陽一帶兵備未免空<lb/>
　　虚<hi>臣</hi>畢沅隨飛調延綏鎮兵一千名興漢鎮兵五<lb/>
　　百名前來防禦又副都統敷倫泰亦經帶領軍標<lb/>
<pb n="KR2c0016_WYG_007-5b"/>
　　兵五百名前赴隴州相機堵截查逆回自竄聚通<lb/>
　　渭縣之石峯堡後雖意似負嵎死守而迤南秦隴<lb/>
　　一帶萬山重疊俱係鳥道羊腸賊匪最易竄匿此<lb/>
　　時大兵環𠞰恐其踪跡詭秘四出滋擾隴州等處<lb/>
　　距通渭不過二百餘里而延綏興漢兩鎮標兵程<lb/>
　　途遥逺到隴尚須時日若賊匪乗虚竄入所闗匪<lb/>
　　細雖有<hi>臣</hi>敷倫泰帶兵五百名在彼堵禦而派撥<lb/>
　　一十七處隘口零星分布汛廣兵單實屬不敷防<lb/>
<pb n="KR2c0016_WYG_007-6a"/>
　　䕶亟宜更為籌畫但查陜省調赴甘省征兵西安<lb/>
　　滿營軍標撫標共三千五百名各路汛防兵一千<lb/>
　　五百名鎮<hi>臣</hi>三徳自隴赴甘帶去兵一千名提<hi>臣</hi>
　　剛塔又續調一千名共計七千名現在西同鳯<lb/>
　　各營兵業已寥寥無幾至興漢所屬山深路險地<lb/>
　　方𦂳要目下存營兵丁亦屬有限更無可調之兵<lb/>
　　<hi>臣</hi>等商酌再挑滿營駐防兵五百名選派幹練大<lb/>
　　員帶領前往鳳翔即交敷倫泰酌量調遣預備堵<lb/>
<pb n="KR2c0016_WYG_007-6b"/>
　　截擒拏即令于二十一日起程前進至滿營現在<lb/>
　　乏人<hi>臣</hi>哈青阿留於西安省城操演存營兵丁辦<lb/>
　　理事務奏入<lb/>
上命軍機大臣傳諭阿桂福康安畢沅哈青阿曰逆回<lb/>
　竄聚通渭縣之鹿鹿山馬家坪等處恐其乗間南逸<lb/>
　秦隴一帶不可不預為防範其静寧隆徳平凉等處<lb/>
　尤為驛站衝衢逼近陜省之長武邠乾一帶必須多<lb/>
　兵防守以資堵禦現已有旨傳諭農起李世傑迅速<lb/>
<pb n="KR2c0016_WYG_007-7a"/>
　選派河東川北兵各二千名交福敏泰富禄就近帶<lb/>
　領赴陜防守並傳諭復興再挑健鋭火器兩營兵一<lb/>
　千名分起帶領前往統計此次調派之兵又有五千<lb/>
　名軍勢不為不盛計阿桂等過陜抵甘時各處之兵<lb/>
　亦可陸續到齊阿桂等務飭各帶兵大員嚴宻堵禦<lb/>
　毋使一名竄入陜境以致復有蔓延至西安省城現<lb/>
　無滿員彈壓即着哈青阿在彼帮同畢沅操演存營<lb/>
　兵丁鎮守辦理<lb/>
<pb n="KR2c0016_WYG_007-7b"/>
　　同日農起奉言<hi>臣</hi>接准西安撫<hi>臣</hi>畢沅咨調晉省<lb/>
　　兵二千名星赴西安防守<hi>臣</hi>隨于省南附近各營<lb/>
　　内挑兵二千名咨㑹太原鎮<hi>臣</hi>福敏泰帶領諳練<lb/>
　　將弁即日起程星夜趕赴西安聴候𣲖撥惟查逆<lb/>
　　回逼近陜疆而晉省蒲州與潼闗僅一河之隔距<lb/>
　　西安省城亦止三百餘里實為兩省扼要<hi>臣</hi>現擬<lb/>
　　派撥大同鎮兵一千名親身帶赴蒲州駐劄俾與<lb/>
　　陜省聲息相通以壯聲援而資䇿應併可于要隘<lb/>
<pb n="KR2c0016_WYG_007-8a"/>
　　處所堵防逆回竄逸入境奏入報<lb/>
聞<lb/>
　　二十九日癸卯傅玉永安奏言<hi>臣</hi>等在鹿鹿山與<lb/>
　　賊對面安營商議相機進𠞰十三日辰刻起至十<lb/>
　　四日未刻大雨連綿繼以大霧至十七日霧散後<lb/>
　　據卡倫兵報稱賊人已于雨霧時不知竄往何方<lb/>
　　<hi>臣</hi>等即派幹練官兵四面尋捕旋據報稱賊人竄<lb/>
　　入通渭之烏家坪等處設立營座查自鹿鹿山至<lb/>
<pb n="KR2c0016_WYG_007-8b"/>
　　石峯堡相距三十里<hi>臣</hi>等將現在軍營所有滿漢<lb/>
　　官兵二千名仍在鹿鹿山立營以截賊衆前徃安<lb/>
　　定㑹寧静寧州縣之去路其五岱剛塔等帶領各<lb/>
　　處兵丁于十九日起程向烏家坪等處追逐賊匪<lb/>
　　查此時逆回頭目將眷屬盡移于石峯堡内而現<lb/>
　　在新教回匪糾合各處回民入夥設有不從即行<lb/>
　　殺害<hi>臣</hi>等自入甘界據報被掠之日皆稱五月初<lb/>
　　五日又將所獲回匪審訊俱供新教回衆共約于<lb/>
<pb n="KR2c0016_WYG_007-9a"/>
　　五月初五日一齊起手並欲將官弁兵丁誘進石<lb/>
　　峯堡狹窄山谷之中内外夾攻等語又詢問鹿鹿<lb/>
　　山附近之年老民人據稱石峯堡本係舊時險要<lb/>
　　處所去歳五月間新教回人復又修理堅固伏思<lb/>
　　各處調來兵丁合計約有一萬餘人俟到齊時將<lb/>
　　石峯堡四面進逼圍褁既可斷賊人來援之路而<lb/>
　　堡内回衆亦不敢更出抵禦再將軍營現有子母<lb/>
　　鐡砲排立堡門俟賊匪出時㸃放轟擊再運大砲<lb/>
<pb n="KR2c0016_WYG_007-9b"/>
　　周圍排列對向石峯堡接連施放逆回男婦既可<lb/>
　　盡就殱除並可將石峯堡摧燬所有應用大砲行<lb/>
　　知陜甘總督李侍堯陜西巡撫畢沅預先備辦以<lb/>
　　俟調用<hi>臣</hi>等訪知地方情形據實具<lb/>
　奏並繪圖呈<lb/>
覽奏入<lb/>
上命軍機大臣傳諭阿桂福康安曰據傅玉等奏賊匪<lb/>
　現佔之石峯堡形勢險要請俟所調各處官兵到齊<lb/>
<pb n="KR2c0016_WYG_007-10a"/>
　再四面圍攻並用砲轟擊等語總不成話前據五岱<lb/>
　剛塔等奏十七日有賊千餘名逸出鹿鹿山至離山<lb/>
　七十里之烏家坪扎營五岱剛塔等帶兵前往追𠞰<lb/>
　現在鹿鹿山石峯堡尚有賊數千留傅玉永安在鹿<lb/>
　鹿山要口拏營堵禦何以本日傅玉摺内又稱自十<lb/>
　三日以後連日大雨繼以大霧至十七日霧散賊已<lb/>
　逃竄不知去向是鹿鹿山現已並無賊匪傅玉雖年<lb/>
　老糊塗豈不知賊已潜逃斷無坐擁重兵圍守空山<lb/>
<pb n="KR2c0016_WYG_007-10b"/>
　之理乃該將軍等並不前赴烏家坪㑹同協勦轉以<lb/>
　空言獻䇿思為用巧之計傅玉永安何不曉事至于<lb/>
　此極著傳旨嚴行申飭再據傅玉奏訊之居民人等<lb/>
　稱石峯堡本係舊時險要上年五月間新教回人又<lb/>
　加修理整固衆囘人約定本年五月初五日起事是<lb/>
　以通渭静寧各州縣據報均係同日被賊搶刦等語<lb/>
　石峯堡一帶地方自必設有營汛兵弁並州縣文員<lb/>
　管轄今賊人于上年公然聚集多人在該處修理城<lb/>
<pb n="KR2c0016_WYG_007-11a"/>
　堡預營巢穴附近居民既經共知豈有該處員弁兵<lb/>
　役等獨無聞見之理此事以傅玉之無能尚知詢問<lb/>
　土人訪出情節何以李侍堯剛塔節次拿獲賊匪奸<lb/>
　細審問供詞轉無一人将此事供出伊等又並不訊<lb/>
　及至賊人起事早經定有日期傅玉以客官甫抵甘<lb/>
　境即聞紛紛傳説訊之居民及所獲賊犯供亦相同<lb/>
　何以李侍堯等屢次摺内總未據奏聞看來李侍堯<lb/>
　竟係有心迴䕶刪減供詞以為避罪之計福康安先<lb/>
<pb n="KR2c0016_WYG_007-11b"/>
　抵甘省即當將傅玉所奏五月五日起事及去年五<lb/>
　月修理石峯堡情節迅速詳細查明阿桂亦應于沿<lb/>
　途留心訪問如李侍堯于賊匪謀逆修理城堡各縁<lb/>
　由果有隠諱不奏之處是革職不足以蔽辜著阿桂<lb/>
　福康安即將伊拏問速解熱河先將此等情節嚴審<lb/>
　録供具奏其石峯堡係何府縣營汛所轄地方賊人<lb/>
　如此預謀聚衆肆逆不法該管文武員弁所司何事<lb/>
　並著福康安逐一查明將専管之文武員弁革職拏<lb/>
<pb n="KR2c0016_WYG_007-12a"/>
　問審明治罪其兼管之文武各員亦着一併叅奏又<lb/>
　閲傅玉所繪圖内石峯堡係在衆山之中想周圍地<lb/>
　面亦不甚廣濶賊人家眷俱藏匿在内其意似不肯<lb/>
　復行逺颺該處勢如釡底此時所調之西寧寧夏阿<lb/>
　拉善四川屯練各項兵丁自己陸續到彼兵力既厚<lb/>
　自無難設法堵截圍𠞰計福康安月内即可行抵該<lb/>
　處務宜詳細妥籌迅速蕆事至此事始經發覺時係<lb/>
　據紅澇壩鄉約李應得李化雄等禀首嗣又據剛塔<lb/>
<pb n="KR2c0016_WYG_007-12b"/>
　奏稱有大莊回民馬世雄帶眷投案禀稱石峯堡回<lb/>
　民聚集謀逆糾伊入夥連夜前來首報等語此等誠<lb/>
　實民人既肯舉報賊情李侍堯剛塔若將該民人留<lb/>
　于軍營作為鄉導自可得進兵路徑李應得等前已<lb/>
　給予外委頂帶著福康安再各拔補千總其馬世雄<lb/>
　亦著一體賞給千總以示勸奬並派令隨營充當嚮<lb/>
　導領路進𠞰自更得力<lb/>
　　同日河南巡撫何裕城奏言竊<hi>臣</hi>遵<lb/>
<pb n="KR2c0016_WYG_007-13a"/>
㫖籌辦京兵過境事宜當即飭令布政使江蘭欽遵妥<lb/>
　　協經理伏查京兵過境一切供支事宜豫省厯經<lb/>
　　有舊定章程<hi>臣</hi>隨飭諭各府州縣將需用車輛馬<lb/>
　　匹草料及尖宿處所妥為籌畫于官兵未到之前<lb/>
　　預辦齊全查官兵由孟縣之黄河過渡現届汛水<lb/>
　　長發之時<hi>臣</hi>已派令懐慶府知府布顔河南府知<lb/>
　　府萬寧預備船隻分駐兩岸按起照料至自豫入<lb/>
　　陜共計十一臺道逺站長應添派大員協辦以期<lb/>
<pb n="KR2c0016_WYG_007-13b"/>
　　妥速藩司江蘭應先赴入境之安陽首站經理其<lb/>
　　出境之閿鄉末站<hi>臣</hi>已添派粮儲道海廣適中之<lb/>
　　孟津一帶派候補道呉承緒㑹同該管道府督率<lb/>
　　照料妥為應付仍責成藩司江蘭總理其事務使<lb/>
　　軍行迅速沿途毋稍留滯奏入報<lb/>
聞<lb/>
　　六月初一日甲申<lb/>
上諭内閣曰甘省逆回滋事先經革職總督李侍堯等<lb/>
<pb n="KR2c0016_WYG_007-14a"/>
　奏稱此事因小山回匪田五等謀興新教起釁朕以<lb/>
　該犯等欲倡興新教何必糾衆謀逆降㫖飭詢始據<lb/>
　該督將本年正月内田五即至靖逺與哈得成哈彦<lb/>
　商同謀逆各情節覆奏昨又據西安將軍傅玉奏訊<lb/>
　之甘省居民僉稱衆回匪於上年五月即修理石峯<lb/>
　堡並約定於本年五月五日起事通渭等處亦據報<lb/>
　係同日被賊搶刦等語是賊人肆逆不法早已預蓄<lb/>
　奸謀並非因爭教而起夫内地回人其來已久我國<lb/>
<pb n="KR2c0016_WYG_007-14b"/>
　家威稜逺播平定凖部回部西域咸𨽻版圖新疆回<lb/>
　人年班入覲往來絡繹内地民人亦多至回疆貿易<lb/>
　其有查對經卷講習規條者相習為常例所不禁遂<lb/>
　有紅㡌白帽新教舊教之名其實西域新疆之回人<lb/>
　正其舊教也且現在内地回民所習之教所講之經<lb/>
　皆與喀什噶爾葉爾羌等處回人經教無異原無新<lb/>
　舊之别况内外均屬編氓赤子順則恩有必加逆則<lb/>
　法無可宥今賊首田五已就殱斃其餘黨馬鬍子李<lb/>
<pb n="KR2c0016_WYG_007-15a"/>
　鬍子等膽敢於光天化日之下聚衆鴟張攻城掠堡<lb/>
　即屬回民中之邪教如僧中白蓮教之類而已昨已<lb/>
　命大學士阿桂陜甘總督福康安前往督辦並派京<lb/>
　兵及飛調四川屯練降畨暨阿拉善各處䝉古兵丁<lb/>
　到彼協𠞰大兵雲集諒此么麽小醜自無難速就殱<lb/>
　除阿桂福康安於𠞰滅賊匪後祇須將賊人經過煽<lb/>
　誘之處所有平時與賊勾結知情及賊人起事後代<lb/>
　為往來送信接濟粮食之人即係邪教亂民必須實<lb/>
<pb n="KR2c0016_WYG_007-15b"/>
　力捜捕正法勿復如李侍堯之養癰其餘並未從逆<lb/>
　之回人皆係良民不必更分舊教新教概毋庸波及<lb/>
　以免株連總之查辦此事止當分别從逆與否邪正<lb/>
　之殊不必論其教之新舊即如僧道原非例禁而白<lb/>
　蓮等邪教之必應查究者亦以其左道惑民聚衆滋<lb/>
　事也嗣後凡從逆回匪俱稱為邪教不必復分新舊<lb/>
　教名目俾回人等咸知朕洞悉其教根源不分畛域<lb/>
　斷不因滋事賊匪將無辜守法良民一併株連之至<lb/>
<pb n="KR2c0016_WYG_007-16a"/>
　意將此通諭中外知之<lb/>
　　同日保寧李世傑成徳奏言准西安將軍傅玉等<lb/>
　　咨令派撥四川屯練降畨二千名由鞏昌秦州一<lb/>
　　帶飛赴通渭縣軍營協同𠞰捕<hi>臣</hi>等隨飛札署松<lb/>
　　潘鎮總兵那蘓圖並維州協副將李天佑懋功協<lb/>
　　副將張芝元在襍谷腦五寨及新疆屯練降番内<lb/>
　　挑選曽經出師之屯練降畨二千名即飭該副將<lb/>
　　李天佑張芝元並守備張占魁等分起帶領<hi>臣</hi>保<lb/>
<pb n="KR2c0016_WYG_007-16b"/>
　　寧<hi>臣</hi>成徳擬帶軍督提三標緑營兵丁六百名即<lb/>
　　日分起由省城星夜馳赴松潘統領各弁兵由柴<lb/>
　　門闗取道遄行前至通渭縣地方協同𫝊玉等悉<lb/>
　　力𠞰捕至屯練降畨係松茂道所屬<hi>臣</hi>李世傑已<lb/>
　　飭該道李永祺星赴各該處督率沿途經過地方<lb/>
　　將一切應付事宜妥協辦理再松潘本與甘省接<lb/>
　　壤未便乏大員鎮守該鎮兵丁應免其調撥即令<lb/>
　　署總兵那蘓圖分布各隘口嚴宻彈壓稽查並照<lb/>
<pb n="KR2c0016_WYG_007-17a"/>
　　料各兵進發奏入報<lb/>
聞<lb/>
　　同日山西太原鎮總兵福敏泰奏言准提<hi>臣</hi>農起<lb/>
　　咨調太原鎮兵二千名前赴西安聴候派撥<hi>臣</hi>即<lb/>
　　於左右二營併平陽營派兵九百名蒲州各營派<lb/>
　　兵一千一百名共二千名<hi>臣</hi>帶領標營隨征將弁<lb/>
　　兵丁於五月二十六日起程其所屬官兵併即嚴<lb/>
　　催星馳前進奏入報<lb/>
<pb n="KR2c0016_WYG_007-17b"/>
聞<lb/>
　　同日西安副都統敷倫泰奏言<hi>臣</hi>遵奉<lb/>
諭㫖趕赴甘肅隨同福康安等勦賊正在帶兵起程時<lb/>
　　據撫<hi>臣</hi>畢沅以甘肅接壤之隴州等處甚屬𦂳要<lb/>
　　必須防守截禦所有西安簡派之緑營兵五百名<lb/>
　　現無大員督領奏令<hi>臣</hi>帶領此項兵丁又滿兵二<lb/>
　　十名官弁二員前至隴州所屬官山地方分兵駐<lb/>
　　守要隘<hi>臣</hi>即于五月二十二日起程前往因隴州<lb/>
<pb n="KR2c0016_WYG_007-18a"/>
　　一帶連山綿亘小路甚多所帶五百兵丁尚屬不<lb/>
　　敷畢沅又已續調官兵接應俟續調兵至再酌量<lb/>
　　𦂳要地方增兵防守哨探賊人由何路前來即帶<lb/>
　　領官兵盡力𠞰擊俟畢沅等𣲖遣更換之人到來<lb/>
　　仍迅速前往福康安軍營隨同効力奏入報<lb/>
聞<lb/>
　　初二日乙酉李侍堯五岱剛塔俞金鰲圖桑阿阿<lb/>
　　爾薩朗奏言賊回扵鹿鹿山後竄往烏家坪<hi>臣</hi>五<lb/>
<pb n="KR2c0016_WYG_007-18b"/>
　　岱剛塔俞金鰲圖桑阿于十九日帶兵追捕<hi>臣</hi>李<lb/>
　　侍堯亦于二十日自安定起程馳赴軍營聞賊匪<lb/>
　　現在伏羌攻城<hi>臣</hi>李侍堯即帶兵星速行走二十<lb/>
　　二日巳刻抵伏羌<hi>臣</hi>五岱等先于本日辰刻趕到<lb/>
　　賊人正在闗廂焚搶勢甚猖獗並分賊匪于闗外<lb/>
　　山梁扎營約共千餘人<hi>臣</hi>等隨酌帶弁兵前往闗<lb/>
　　廂賊匪見官兵驟至藏匿樹林民房之内街路逼<lb/>
　　窄官兵難于施展先以馬兵挑鬭賊又不出繼以<lb/>
<pb n="KR2c0016_WYG_007-19a"/>
　　步兵誘戰賊隨撲出闗廂抵禦官兵施放鎗箭殺<lb/>
　　賊數名賊復遁匿因兵丁連日趕𦂳行走未免稍<lb/>
　　乏又天色漸晚隨暫行撤退薄暮時賊又潜來窺<lb/>
　　伺欲圖乗間攻撲經官兵兩次放鎗擊退<hi>臣</hi>等計<lb/>
　　以賊人尚據闗廂必料城内恃官兵已到防守稍<lb/>
　　懈為乗夜攻城之計隨于夜閒挑派弁兵數百名<lb/>
　　進偪闗廂放鎗使賊竟夜不寧無暇攻擾城内二<lb/>
　　十三日黎明<hi>臣</hi>李侍堯等復挑派奮勇兵一千二<lb/>
<pb n="KR2c0016_WYG_007-19b"/>
　　百名親身帶領𠞰捕適<hi>臣</hi>阿爾薩朗亦抵軍營一<lb/>
　　同帶兵打仗賊人拚命撲出勢甚兇猛官兵奮勇<lb/>
　　壓下鎗箭齊放殺傷賊匪三百餘名殺死騎黒馬<lb/>
　　頭目一名奪馬六匹生擒賊四名賊旋復退匿官<lb/>
　　兵亦暫行撤回<hi>臣</hi>李侍堯竊計賊情詭詐屢以虚<lb/>
　　營牽綴官兵乗閒竄逸現在山梁扎營之賊尤防<lb/>
　　其山後乗空再竄自應分撥弁兵堵截要路商之<lb/>
　　五岱等僉稱山後岐路甚多若各處多派官兵埋<lb/>
<pb n="KR2c0016_WYG_007-20a"/>
　　伏則存營兵力較單若毎處止派四五百名則賊<lb/>
　　人本係亡命之徒當竄走時尤必捨命奔撲恐兵<lb/>
　　力不能堵禦只可臨期偵視賊踪定竄何處多派<lb/>
　　官兵遶出前路迎截然後跟踪壓下前後夾攻<hi>臣</hi>
　　李侍堯剛塔又飛催興漢鎮<hi>臣</hi>三徳所帶兵一千<lb/>
　　名由秦州一路迅速前來迎勦又<hi>臣</hi>李侍堯前調<lb/>
　　河州韓土司兵一千名由鞏昌一路前來計二十<lb/>
　　六七閒必到可資協力殱擒惟是賊匪自竄入馬<lb/>
<pb n="KR2c0016_WYG_007-20b"/>
　　家營依山據險抗拒官軍復有石峯堡糾應之賊<lb/>
　　互相聮絡近又分路四出勾合滋擾其一路自鹿<lb/>
　　鹿山後繞至通渭伏羌地方焚搶村庄攻犯城垣<lb/>
　　其一路從石峯堡分竄莊浪隆徳華亭静寧等處<lb/>
　　鄉村蹂躪滋擾裹脅多人復有静寧州屬底店地<lb/>
　　方新教數百人合為一夥並有沿途回匪為所煽<lb/>
　　誘竟肯棄其家産潜往助逆據隆徳莊浪靜寧平<lb/>
　　涼等州縣紛紛禀請撥兵與民夫協力防守查東<lb/>
<pb n="KR2c0016_WYG_007-21a"/>
　　路兵丁大半調赴軍營存營本少其西安官兵現<lb/>
　　經將軍傅玉帶領駐札鹿鹿山<hi>臣</hi>李侍堯已在附<lb/>
　　近各營内通融抽撥兵丁前往但東路本屬兵單<lb/>
　　毎處止能分派二三百名僅資防守不能𠞰賊查<lb/>
　　前經傅玉奏調寧夏滿兵一千名<hi>臣</hi>李侍堯續調<lb/>
　　寧夏鎮兵五百名近奉<lb/>
諭㫖令阿拉善親王旺沁班巴爾挑派兵一千名又<hi>臣</hi>
　　剛塔前調延綏鎮兵一千名此三處官兵<hi>臣</hi>李侍<lb/>
<pb n="KR2c0016_WYG_007-21b"/>
　　堯已飛文行催迅赴静寧隆徳一帶𠞰捕東路之<lb/>
　　賊<hi>臣</hi>惟有嚴督將弁兵丁相機上𦂳勦捕以期迅<lb/>
　　速完結<lb/>
　　李侍堯剛塔又奏言接據臬司陳步瀛禀稱隆徳<lb/>
　　縣潘隴山聚賊數千立有旗幟并放探馬十餘匹<lb/>
　　四散分馳等語查賊人勾合接應愈聚愈多陜甘<lb/>
　　可調之兵業經先後檄調雖有寧夏阿拉善之兵<lb/>
　　<hi>臣</hi>已飛文令其即由東路前往静寧隆徳一帶勦<lb/>
<pb n="KR2c0016_WYG_007-22a"/>
　　捕但看來賊匪情形恐現集之兵尚未即能收拾<lb/>
　　仰懇<lb/>
皇上再于附近省分派兵星速前來分路𠞰捕不致再<lb/>
　　有蔓延<lb/>
　　同日杭州將軍永鐸奏言<hi>臣</hi>䝉<lb/>
恩補授杭州將軍於未赴任之前奏請前往甘省協同<lb/>
　　𠞰賊五月十九日抵静寧州途遇緑營官兵<hi>臣</hi>向領<lb/>
　　兵守備趙承謨詳加詢問據稱俱係西安緑營兵<lb/>
<pb n="KR2c0016_WYG_007-22b"/>
　　原隨副都統明善前往因明善陣亡盡皆撤回静<lb/>
　　寧州五月十五日按察使陳步瀛曾至静寧派<lb/>
　　守備趙承謨帶領此項兵丁五百名往隆徳静寧<lb/>
　　交界之鄒家河地方設放卡倫於十八日巳刻與<lb/>
　　石峯堡前來之賊四五百名打仗互有殺傷我兵<lb/>
　　得一山梁據守賊亦漸散嗣知府王立柱知州凃<lb/>
　　躍龍探知賊人離城切近即行咨將此項兵丁仍<lb/>
　　撤至靜寧地方防守州城<hi>臣</hi>至静寧時陳步瀛已<lb/>
<pb n="KR2c0016_WYG_007-23a"/>
　　回安定據王立柱等告稱距隆徳縣四十里静寧<lb/>
　　州九十里南山之内底店地方有千餘戸回匪俱<lb/>
　　于山頂安營欲與石峯堡回匪㑹合所有附近之<lb/>
　　威隆堡各處村庄肆行搶刦等語查現在城中兵<lb/>
　　共有七百餘名<hi>臣</hi>即率同知府王立柱等督飭守<lb/>
　　城自十九日至二十二日不分晝夜嚴防固守今<lb/>
　　靜寧州城已可無虞但賊夥甚衆若兵力單少亦<lb/>
　　難迅即𠞰滅<hi>臣</hi>一面飛咨將軍傅玉督<hi>臣</hi>李侍堯<lb/>
<pb n="KR2c0016_WYG_007-23b"/>
　　等星速發兵一面飭令各員弁嚴守州城<hi>臣</hi>即趕<lb/>
　　赴鹿鹿山軍營靣見傅玉等将現在東路情形詳<lb/>
　　悉告知均奏入<lb/>
上命軍機大臣傳諭阿桂福康安五岱曰賊人於静寧<lb/>
　隆徳一帶分出滋擾福康安若前赴伏羌不但途次<lb/>
　或有梗塞且静寧迤東亦無重兵防禦轉恐賊人或<lb/>
　躡官軍之後本日據永鐸奏稱靜寧州存有守城兵<lb/>
　七百餘名又前據䇿卜坦奏稱已帶兵一千名赴靜<lb/>
<pb n="KR2c0016_WYG_007-24a"/>
　寧一帶探𠞰是該處現有一千七百餘名而此時鹿<lb/>
　鹿山並無賊匪傅玉等尚有滿兵二千餘名在彼坐<lb/>
　守空山福康安當迅速札知傅玉等令其帶兵自西<lb/>
　而東福康安即帶延綏靜寧之兵自東而西再飛札<lb/>
　旺沁班巴爾帶領寧夏滿兵及阿拉善䝉古兵赴靜<lb/>
　寧一帶三路夾攻㑹𠞰阿桂帶領京兵不日抵甘又<lb/>
　可為其後勁務將隆徳靜寧石峯堡等處賊匪𠞰滅<lb/>
　净盡如攻搶伏羌之賊復竄入石峯堡㑹合一處則<lb/>
<pb n="KR2c0016_WYG_007-24b"/>
　勢如釡底更易於四面堵圍惟前據傅玉等奏拏獲<lb/>
　賊匪奸細供稱賊人想把官兵誘至石峯堡裏外夾<lb/>
　攻等語業經諭令福康安等須留心慎重福康安先<lb/>
　與海蘭察巴圖魯侍衛等同行必能加意防範自可<lb/>
　無虞賊人奸計至永鐸奏稱静寕一帶已無賊匪現<lb/>
　赴五岱等打仗處所協𠞰此摺係二十四日亥時拜<lb/>
　發而二十五日辰時靜寧州即有賊匪復來滋擾之<lb/>
　事諒該將軍此時未必即能前往伏羌自仍在静寧<lb/>
<pb n="KR2c0016_WYG_007-25a"/>
　守城著即令其帮同福康安𠞰辦賊匪至賊人現在<lb/>
　靜寧隆徳等處刦掠幸而未據六盤山該山為從來<lb/>
　險要闗隘福康安尤當即速設法派兵扼險駐守斷<lb/>
　不可使賊乗間侵佔致東西兩路官兵或有阻隔又<lb/>
　五岱等奏稱伏羌城外山梁扎營之賊防其乗空再<lb/>
　竄但分兵堵截存營兵力較單不能堵禦只可臨期<lb/>
　偵視相機迎截等語所想亦是五岱李侍堯等此時<lb/>
　竟宜専力𠞰辦伏羌之賊牽綴其勢勿使竄逸勾結<lb/>
<pb n="KR2c0016_WYG_007-25b"/>
　則福康安在東路𠞰辦石峯堡賊匪尤易為力倘伏<lb/>
　羌之賊亦敗回石峯堡内則五岱等又可從南面追<lb/>
　及彼此知㑹四面圍堵使賊人困處一隅不戰自斃<lb/>
　更不致一名漏網也<lb/>
上又命軍機大臣傳諭阿桂福康安曰據五岱李侍堯<lb/>
　等奏官兵在伏羌城外擊退賊匪因兵丁連日趕𦂳<lb/>
　行走未免稍乏又天色漸晚暫行撤退等語賊人屢<lb/>
　次遁逃五岱剛塔等帶兵尾追俱落賊人之後何以<lb/>
<pb n="KR2c0016_WYG_007-26a"/>
　賊行不乏而官兵乃以行走力乏為藉口此皆緑營<lb/>
　恇怯之陋習前明邊鎮往往坐此以致老師糜餉我<lb/>
　國家整勵戎行雖各省緑營兵丁不能如滿州之勁<lb/>
　鋭無前而平時一律訓練亦不應自形氣餒為將領<lb/>
　者固當體恤兵丁而臨陣豈可不加之䇿勵看來此<lb/>
　時李侍堯剛塔早已志氣委靡一籌莫展而五岱又<lb/>
　係客官呼應不靈且伊本烏拉齊之人遇事若得便<lb/>
　宜則髙興勇往不得便宜即不能振作朕亦不加之<lb/>
<pb n="KR2c0016_WYG_007-26b"/>
　責備阿桂福康安素嫻軍旅自能調度合宜俾官兵<lb/>
　日有起色壁壘一新賊人望風膽落無難剋期集事<lb/>
　至賊人聚衆鴟張立有旗幟并遣出党羽四散分馳<lb/>
　其中必更有為首之人如山東之王倫撤拉爾之蘓<lb/>
　四十三羣賊聴其指揮雖前據李侍堯等奏稱田五<lb/>
　斃後尚有李鬍子馬鬍子等然伊二人亦豈肯各稱<lb/>
　頭目不相上下而衆人咸禀其指使今五岱等既經<lb/>
　拏獲活賊四名何以不將此等𦂳要情節詳細訊及<lb/>
<pb n="KR2c0016_WYG_007-27a"/>
　著傳諭五岱等即將賊營現在情形作何商謀肆逆<lb/>
　及分路滋擾究係何人為首主謀何人分帶羣賊之<lb/>
　處俱逐一審明一面録供具奏一面即將該犯正法<lb/>
　再據永鐸所奏底店回匪既與石峯堡回匪㑹合焚<lb/>
　刦現在是否聚集一處且業經刦掠村庄傷害百姓<lb/>
　即屬肆逆之人阿桂福康安𠞰滅賊匪即當帶兵先<lb/>
　至該處將各該犯全數𠞰洗勿使一名漏網以清後<lb/>
　路至永鐸奏請赴軍營協𠞰着准其所請先協同李<lb/>
<pb n="KR2c0016_WYG_007-27b"/>
　侍堯傅玉等奮勉𠞰賊再俟阿桂福康安到彼隨同<lb/>
　𠞰辦於將次完竣時即由驛馳赴熱河陛見以便詢<lb/>
　問一切情形至軍營所有兵丁本已不少總縁調度<lb/>
　無人屢次打仗閒有傷亡未免氣餒福康安此時計<lb/>
　已將到而所調之寧夏西寧阿拉善各處精鋭兵丁<lb/>
　四路雲集福康安務宜振作士氣使人人踴躍爭先<lb/>
　將賊匪四面截堵圍攻自不難剋日奏功盡數殱滅<lb/>
上又命軍機大臣傳諭福康安畢沅曰本日據五岱等<lb/>
<pb n="KR2c0016_WYG_007-28a"/>
　奏到在伏羌縣與賊人打仗情形一摺傳牌上粘貼<lb/>
　涇陽驛紅帖一紙内稱賊回五月二十五日由東路<lb/>
　來至靜寧州闗外放火於南門外翠屏山扎營官路<lb/>
　沮滯不能行走此摺係由涇陽驛差人探山步行逓<lb/>
　送等語靜寧隆徳一帶為驛站衝途文報往來絡驛<lb/>
　今被賊人佔據該州之翠屏山及隆徳之潘隴山梗<lb/>
　塞官路以致文報由小路步行逓送殊屬非便此時<lb/>
　賊若散去固好若尚在隆徳一帶現在五岱李侍堯<lb/>
<pb n="KR2c0016_WYG_007-28b"/>
　等於伏羌縣地方駐兵該處離汧陽隴州不逺著傳<lb/>
　諭福康安畢沅㑹同商酌或可於該處安設臺站使<lb/>
　伏羌一路文報即由汧陽入陜東達咸陽西安較為<lb/>
　便㨗如福康安到彼所有靜寧隆徳等處賊匪業經<lb/>
　𠞰洗净盡即可毋庸改設否則與其繞道步行不若<lb/>
　竟於汧隴一帶安設臺站之為妥速也著福康安等<lb/>
　㑹同辦理具奏至涇陽驛馬夫因大路阻梗差人探<lb/>
　路步行傳送甚屬能事着福康安到甘時查明優加<lb/>
<pb n="KR2c0016_WYG_007-29a"/>
　奬賞以示鼓勵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0016_WYG_007-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定石峯堡紀畧卷七<lb/>
</p>
<p>
</p>
  </div>
</body>
</text>
</TEI>
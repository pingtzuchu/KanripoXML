<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0016_WYG_003-1a"/>
欽定四庫全書<lb/>
欽定石峯堡紀畧卷三<lb/>
　　五月十一日乙丑李侍堯奏言賊人現聚馬家堡<lb/>
　　適甘州提<hi>臣</hi>俞金鰲帯領頭起兵六百名於初二<lb/>
　　日抵靖遠凉州副都統圖桑阿帯滿洲兵四百名<lb/>
　　先於二十九日到靖遠臣已令該副都統帯兵二<lb/>
　　百名㑹同俞金鰲所帯之兵前往接應初四日接<lb/>
　　准提<hi>臣</hi>剛塔札稱初二日派逰撃汪啓皂王保等帯<lb/>
<pb n="KR2c0016_WYG_003-1b"/>
　　兵八百名先行進剿提<hi>臣</hi>同二鎮帯兵續進是日<lb/>
　　巳刻賊匪四五百人迎来抗拒提<hi>臣</hi>搶佔山坡寕<lb/>
　　夏鎮吉蘭泰帯領左翼凉州鎮蘇靈帯領右翼從<lb/>
　　東西兩山溝衝壓而下開鎗放箭忽有騎馬賊二<lb/>
　　三十名捨命沖突官兵鎗傷賊十餘人搶割賊目<lb/>
　　首級一顆賊即退回馬家堡官軍分駐山披排鎗<lb/>
　　拏卡截守要路暫息兵力再為相機辦理等語<hi>臣</hi>
　　查俞金鰲圖桑阿所帯之兵合計八百名初四日<lb/>
<pb n="KR2c0016_WYG_003-2a"/>
　　必到馬家堡又西安将軍傅玉所帯之兵初二日<lb/>
　　頭起已抵平凉<hi>臣</hi>又飛催作速前進合兵迎剿計<lb/>
　　各路兵齊無難協力殱擒現又飛催凉州肅州續<lb/>
　　調官兵星夜前來如有必湏接應之處即可迅速<lb/>
　　前往再查提<hi>臣</hi>等所帯之兵裹帯炒麺乾粮僅支<lb/>
　　數日該處村庄僻地無處購買自應急籌接濟先<lb/>
　　已飭令地方官備辦運往提督軍營並查附近軍<lb/>
　　營數十里之興靖堡郭城驛均有鄉倉存貯粟米<lb/>
<pb n="KR2c0016_WYG_003-2b"/>
　　豌豆<hi>臣</hi>已派員前往開倉将應需兵馬糧料按數<lb/>
　　供支不致貽悞奏入<lb/>
上命軍機大臣傳諭李侍堯五岱剛塔俞金鰲曰賊人<lb/>
　屯聚馬家堡經官兵剿殺後仍退回堡内看此光景<lb/>
　賊人既屯聚一處不能四㪚刦掠轉属易於辦理此<lb/>
　時李侍堯在靖遠駐劄不過籌辦粮草事務可以委<lb/>
　道員等代辦李侍堯竟當前往馬家堡督率調度<lb/>
　較之剛塔一人在彼呼應更為得力况塩茶監禁賊回<lb/>
<pb n="KR2c0016_WYG_003-3a"/>
　家属俱己正法其靖遠内應回民亦經按名拘獲正<lb/>
　法賊匪現退入山内自不能復至靖遠滋擾即或拚<lb/>
　命回撲官兵正可就其出巢半路截殺更易為力現<lb/>
　在賊匪所據馬家堡前左右三面俱係深溝大河官<lb/>
　兵嚴宻圍攻已如菳底游魚困守空山食盡計窮自<lb/>
　不能長乆佔據惟堡後靠山居險防其别尋路徑或<lb/>
　由山後逸出該督等不可専意在前攻圍踈防後路<lb/>
　致賊人或乗間竄逸将來虛勞兵力圍守空堡竟成<lb/>
<pb n="KR2c0016_WYG_003-3b"/>
　笑話况馬家堡地方想亦不甚廣濶所調西安甘州<lb/>
　等處官兵早已齊集儘可四面圍堵将出路悉行截<lb/>
　住無難盡數殱除此事最闗𦂳要李侍堯等尤宜加<lb/>
　意留心也至李侍堯辦理地方事務素稱諳練而用兵<lb/>
　非其所長現據五岱奏明暫留該處協剿從前五岱<lb/>
　在西路金川屢著勞績曽為叅贊大臣于行軍事宜<lb/>
　最為諳習朕所深悉李侍堯正當委其領兵進剿至<lb/>
　賊人屯聚馬家堡亦不過與蘇四十三之困守華林<lb/>
<pb n="KR2c0016_WYG_003-4a"/>
　山情勢相同而賊巢中並無鳥鎗火器又非撒拉爾<lb/>
　之以打牲為業者可比官兵鎗箭齊發賊人自不能<lb/>
　支但緑營施放鳥鎗往往未見賊衆混行施放一<lb/>
　經胆怯則凖頭必高此皆平時将領不能訓練嫻習<lb/>
　致臨時緩急失宜該督等務宜飭令帯兵将弁詳晰<lb/>
　曉諭各兵以鳥鎗弓箭原為殺賊而設若未見賊面<lb/>
　先行遠放則交仗時轉致火藥盡而箭矢完無以抵<lb/>
　禦如此明白曉諭使知凖頭施放機宜自更為得力<lb/>
<pb n="KR2c0016_WYG_003-4b"/>
　此時賊匪已成窮蹙之勢官兵若能迅速殱除固属<lb/>
　甚善萬一賊人尚敢負嵎抗拒該督等又宜嚴守前<lb/>
　後路徑轉不必存急於完事之見務将賊衆圍截嚴<lb/>
　宻盡數剿拏勿使一名兎脱<lb/>
　　同日李侍堯又奏言<hi>臣</hi>在狼山途次據民人拏送<lb/>
　　賊營逃回之犯馬全一名嗣抵靖遠查得該地方<lb/>
　　官節次拏獲並民人縳送賊犯沙英等共二十八<lb/>
　　名訊明均係曽經隨賊打仗送信糾人因敗竄逸<lb/>
<pb n="KR2c0016_WYG_003-5a"/>
　　之匪又前賊匪攻城時官兵拏獲賊犯田重交訊<lb/>
　　據供出城中新教為賊内應之人全行拏獲收禁<lb/>
　　<hi>臣</hi>督飭蘭州道宋維琦等詳加訊鞠隨審隨辦内<lb/>
　　有哈得成等八十三名訊據供稱田五於今年正<lb/>
　　月内至靖遠掌教哈得成頭人哈彦家商同謀逆<lb/>
　　復立新教令哈得成哈彦轉約城内回民俟起事<lb/>
　　後攻打靖遠勾通内應哈得成哈彦轉向沙耀商<lb/>
　　謀已定于三月十五日衆回人齊集禮拜寺哈得<lb/>
<pb n="KR2c0016_WYG_003-5b"/>
　　成哈彦等即将田五糾從新教聚衆謀逆之事告<lb/>
　　知衆人勾令臨期内應衆回民均属知情<hi>臣</hi>查賊<lb/>
　　首田五糾衆滋擾罪不容誅而各該犯等或隨賊<lb/>
　　抗拒官軍或知情許為内應均属從逆罪無可逭<lb/>
　　自當立與駢誅業於審明日先後正法尚有現在<lb/>
　　審訊之犯續行辦理再固原州拏獲逆黨及各犯<lb/>
　　家属共二十四名口已據臬司禀報訊供明確<hi>臣</hi>
　　即飭委平凉府知府王立柱㑹同營員監視正法<lb/>
<pb n="KR2c0016_WYG_003-6a"/>
　　又馬尾川回民李化玉糾衆往小山入夥實属黨<lb/>
　　惡之魁兹于四月二十八日逃竄回家經該庄民<lb/>
　　人李之兩等擒送<hi>臣</hi>已飭臬司就近審訊同固原<lb/>
　　塩茶陸續拏獲各犯分别凌遲斬梟一併辦理奏<lb/>
　　入報<lb/>
聞<lb/>
　　五月十二日丙寅李侍堯奏言查賊人自攻搶西<lb/>
　　安州城堡之後即由沙溝一帯搶掠至靖遠境内<lb/>
<pb n="KR2c0016_WYG_003-6b"/>
　　之板窑溝小紅溝等處四月十七日至裴家堡<lb/>
　　永安營滋擾因攻搶永安土堡不克回踞分水嶺<lb/>
　　十九日攻犯靖遠縣城復有糜子灘新教回匪渡<lb/>
　　河接應同犯靖遠迨攻城不克田五率領賊衆走<lb/>
　　馮家園遇守備池清之兵接仗池清失利兵有損<lb/>
　　傷賊人又欲回赴塩茶於打喇赤狼山一帯遇提<lb/>
　　<hi>臣</hi>打仗為官兵所敗竄走南山其糜子灘之賊復<lb/>
　　渡河挈其家口由三角城竄踞鷹窝石此賊人兩<lb/>
<pb n="KR2c0016_WYG_003-7a"/>
　　路分竄之踪跡也至署副將玉柱始聞賊人搶掠<lb/>
　　沙溝之信即於十六日率領千總洪光耀帯兵一<lb/>
　　百五十名往剿探知賊匪已走永安堡即追至漢<lb/>
　　平川十九日與賊打仗失利帯傷並傷兵四十餘<lb/>
　　名為賊衝㪚因賊踪漸近靖遠玉柱先遣洪光耀<lb/>
　　報知備禦一面收集餘兵趕回靖遠趁賊人未至<lb/>
　　之先入城守䕶適<hi>臣</hi>標遊擊富成兵至上城防禦<lb/>
　　鎗斃多賊賊隨遁走嗣<hi>臣</hi>抵靖遠即派署凉州鎮<lb/>
<pb n="KR2c0016_WYG_003-7b"/>
　　八十五遊擊富成往剿鷹窝石竄匪並令玉柱同<lb/>
　　往至現在賊人竄聚馬家堡與官軍抗拒<hi>臣</hi>遣營<lb/>
　　弁偵探賊匪在附近村庄搶掠糧食牲畜仍回馬<lb/>
　　家堡查剛塔所帯之兵同圖桑阿俞金鰲續到之<lb/>
　　兵幾及三千<hi>臣</hi>料賊為官兵所蹙斷無暇前犯安<lb/>
　　定㑹寜前據藩司調赴安定㑹寜防守之洮岷協<lb/>
　　兵二百名土司楊宗業兵五百名<hi>臣</hi>已咨㑹提<hi>臣</hi>
　　就近檄調又凉州肅州續調兵一千二百名初六<lb/>
<pb n="KR2c0016_WYG_003-8a"/>
　　日必至靖遠<hi>臣</hi>即酌量前赴提<hi>臣</hi>軍營協剿加以<lb/>
　　西安滿漢官兵陸續踵至計大兵雲集無難一舉<lb/>
　　剿除奏入<lb/>
上命軍機大臣傳諭李侍堯曰據李侍堯奏到賊人分<lb/>
　竄踪跡及官兵追賊打仗情形一摺尚係在靖遠拜<lb/>
　發該督於用兵雖非所長而識見尚為明練若親往<lb/>
　督率調度較剛塔自為呼應得力且甘肅自逆回蘇<lb/>
　四十三滋擾後即責成李侍堯斷除新教今復有田<lb/>
<pb n="KR2c0016_WYG_003-8b"/>
　五等謀興新教抗拒官兵之事是該督從前查拏未<lb/>
　能净盡已難辭辦理踈漏之咎况李侍堯在甘業經<lb/>
　數年甘省添設官兵較之他省為多靖遠塩茶一帯<lb/>
　在在皆有地方營汛兵弁似此逆回謀為不軌鄉約<lb/>
　尚能舉首其弁兵等即或因賊衆不能擒捕豈有坐<lb/>
　視賊匪經過不行禀報之理又焉用此添設多兵為<lb/>
　耶李侍堯一聞賊人起事即赴塩茶一帯迅速查辦<lb/>
　并将賊人家属拏獲正法辦理亦属奮勉是以朕<lb/>
<pb n="KR2c0016_WYG_003-9a"/>
　尚加恩賞賚今靖遠既無所事事該督亟宜前徃該處<lb/>
　㑹同五岱剛塔等相機進剿以期星速完結庶可將<lb/>
　功抵罪何得安坐靖遠将帯兵調度事宜竟諉之剛<lb/>
　塔等承辦耶如李侍堯於未接昨諭㫖之先已赴馬<lb/>
　家堡督剿當遵㫖逐一妥辦倘尚未起程即當星馳<lb/>
　前往不可藉詞弹壓竟在靖遠駐劄逗遛以致老師<lb/>
　糜餉自取咎戾若復使賊人等乗間竄逸該督尤不<lb/>
　能當其罪也至玉柱打仗失利因兵丁為賊衝㪚身<lb/>
<pb n="KR2c0016_WYG_003-9b"/>
　亦帯傷聞賊漸近靖遠退回守䕶其失利之處或尚<lb/>
　可原恕至所稱守備池清與賊接仗失利兵有損傷<lb/>
　等語若池清並未受傷竟敢隨緑營一同退走是該<lb/>
　守備畏賊懦怯以致失利著李侍堯即行查明如果<lb/>
　係池清先退失利竟當照從前山東總兵惟一之例<lb/>
　於軍前正法以示懲儆即玉柱所帯兵丁為賊衝㪚<lb/>
　此内必有首先奔潰之人亦應查明正法示衆以肅<lb/>
　軍紀緑營兵丁向來懦怯究由不能明曉軍律所致<lb/>
<pb n="KR2c0016_WYG_003-10a"/>
　該督等當傳集兵丁向其明晰開𨗳以賊人見官兵剿<lb/>
　殺敢于抗拒不動者皆縁賊人自知罪在不赦拚命胆<lb/>
　壮爾等各顧身家是以見賊胆怯但臨陣退縮軍律<lb/>
　必當正法與其因退縮而就戮不若争先殺賊成<lb/>
　功既可以邀懋賞萬一死事子孫家属亦可得優䘏<lb/>
　况未必死於戰而退回者必致死乎如此明白曉諭<lb/>
　該兵丁自必咸知勸勵奮不顧身至靖遠城内勾通<lb/>
　賊匪商為内應之犯多至八十餘名連該犯等家属<lb/>
<pb n="KR2c0016_WYG_003-10b"/>
　共有一二百名既係與賊串通許為内應則其心懷<lb/>
　謀逆已非一日當被首擒捕之時該犯等强者自必<lb/>
　拒捕弱者或奔竄賊巢豈肯安坐城中束手就擒今<lb/>
　據李侍堯奏到单内竟似該犯等俯首受縳如此則<lb/>
　何異於安分良民殊非情理况奸回欲為内應者甚<lb/>
　衆必湏多人搜捕始能擒獲李侍堯偵拏此項賊匪<lb/>
　時所派何員所用何兵摺内俱未聲叙明晰又固原<lb/>
　至馬家堡黒庄等處城堡相距不過四五里之内何<lb/>
<pb n="KR2c0016_WYG_003-11a"/>
　以李侍堯節次摺内聲叙剛塔追躡賊踪之處竟似<lb/>
　相隔甚遠前後若不相及彼此信息止憑文扎往來<lb/>
　豈李侍堯等不免意存觀望耶從前蘇四十三滋事<lb/>
　因新教與舊教爭衅地方官辦理不善以致激變逞<lb/>
　逆事尚有因此案田五因欲復興新教煽誘多人既<lb/>
　未與舊教仇殺且該省年嵗並未荒歉地方官又無<lb/>
　激變之事賊匪等豈必聚衆倡逆方能振興新教<lb/>
　其故尤不可觧著傳諭李侍堯将所詢各情節據實<lb/>
<pb n="KR2c0016_WYG_003-11b"/>
　詳晰覆奏<lb/>
　　五月十三日丁邜李侍堯奏言<hi>臣</hi>前遣營弁偵探<lb/>
　　據報賊人於初二三等日在生樹村石和坪一帯村<lb/>
　　庄掠食旋回馬家堡等語<hi>臣</hi>即札㑹提<hi>臣</hi>嘱以<lb/>
　　軍營哨探最闗𦂳要况賊踪詭秘全憑哨探明確<lb/>
　　堵截要隘防其竄逸兹於初六日夘刻接據剛塔<lb/>
　　圖桑阿俞金鰲札稱官兵自初二日打仗是晚即<lb/>
　　在山梁拏卡次日辰刻下山對賊卡拏營並将各<lb/>
<pb n="KR2c0016_WYG_003-12a"/>
　　隘口派兵堵防初四日申刻圖桑阿俞金鰲所帯<lb/>
　　之兵到營適因大雨河水陡發不能進剿初五日<lb/>
　　寅刻剛塔差弁兵分路偵探賊情已刻該弁兵等<lb/>
　　回營據稱一路探至馬家堡賊匪已竄並無一人隨<lb/>
　　在馬家堡鐵葫蘆溝一帯搜獲山溝内避賊囘民<lb/>
　　六人訊據供稱賊回見官兵勢大從轍家梁翻山<lb/>
　　黒夜奔迯不知去向等語適遊擊高人傑亦自馬<lb/>
　　家堡查探回營據稱堡内惟見空營一座虚設棍<lb/>
<pb n="KR2c0016_WYG_003-12b"/>
　　棒叉靶並用木撑衣服装作假人遊擊尋見馬驢<lb/>
　　踪跡沿山趕去賊回係由轍家梁翻山至鐵木山<lb/>
　　而遁提督等詢得鐵木山下即達安定官川急挑<lb/>
　　精壮滿漢兵一千名親自帯領追捕其餘弁兵<lb/>
　　令将備隨後帯領䇿應等因<hi>臣</hi>查賊人為官軍所<lb/>
　　敗竄入馬家堡並聞其掠食村庄仍回該堡似有<lb/>
　　死守之意提<hi>臣</hi>剛塔原帯兵二千名又圖桑阿俞<lb/>
　　金鰲續到兵八百名料足牽制賊人俟三四日内<lb/>
<pb n="KR2c0016_WYG_003-13a"/>
　　西安滿漢兵到前後合攻賊自無從别竄不意賊<lb/>
　　匪見官兵勢大復乗大雨之後黒夜棄堡翻山而<lb/>
　　逃<hi>臣</hi>實深焦急坐立靡寕雖剛塔等業已帯兵跟<lb/>
　　踪追捕但賊在前而官兵尾其後如無前路堵截<lb/>
　　之兵縱使躡跡窮追仍虞四竄查西安官兵從東<lb/>
　　路而來係在賊前<hi>臣</hi>前已連次咨㑹将軍傅玉由<lb/>
　　㑹寕一帯迎剿現又飛催星速帯兵探明賊踪所<lb/>
　　向在前堵截遏其奔竄之路與剛塔等尾追之兵<lb/>
<pb n="KR2c0016_WYG_003-13b"/>
　　合力圍剿庶可速為撲滅奏入<lb/>
上命軍機大臣傳諭李侍堯五岱剛塔俞金鰲曰前以<lb/>
　李侍堯等奏賊人所佔馬家堡前後左右三面俱係深<lb/>
　溝大河惟堡後靠山居險恐别有路徑逸出早經慮<lb/>
　及是以節次降㫖傳諭李侍堯應即速赴該處㑹同<lb/>
　剛塔等設法四面圍堵将出路悉行截住乃本日據<lb/>
　李侍堯奏賊人果由山後逃逸不意竟如所料賊匪<lb/>
　既有四五百人即由山後逃竄往東係平凉一帯往<lb/>
<pb n="KR2c0016_WYG_003-14a"/>
　西即係蘭州省㑹在在皆有地方營汛即或因賊衆<lb/>
　不能擒捕豈有坐視賊匪經過不行禀報之理况甘<lb/>
　省俱係土山人馬踪跡易于跟尋賊人斷不能揷翼<lb/>
　而飛何至不知去向今賊既紛紛逃竄所過村庄必<lb/>
　肆行刦掠擾害良民甚而沿途勾結新教匪徒蔓延<lb/>
　滋事尚復成何事體李侍堯身為總督並不親往調<lb/>
　度惟安坐靖遠畏葸不前徒為傳逓文書之人剛塔係<lb/>
　提督大員平時雖例聽縂督節制職分本係平行非<lb/>
<pb n="KR2c0016_WYG_003-14b"/>
　属員可比至帯兵進剿尤宜隨時相機辦理何得僅<lb/>
　令弁兵偵探弁兵報之剛塔剛塔復報之李侍堯及<lb/>
　至李侍堯札㑹再行派兵剿捕賊人早已遠颺且賊<lb/>
　人既虚設棍棒装作假人掩餙官兵耳目以為潜逃<lb/>
　之計則山溝内所有回民六人安知非賊黨羽故為留<lb/>
　下令其謊稱不知去向以緩官兵追躡其所稱轍家<lb/>
　梁翻山至鐵木山此六人又何從得知剛塔何得信<lb/>
　以為實既不星夜帯兵趕捕李侍堯又據文札虚辭<lb/>
<pb n="KR2c0016_WYG_003-15a"/>
　率行入告竟同夢囈李侍堯剛塔着傳㫖嚴行申<lb/>
　飭此時惟當㑹同五岱等上𦂳追擒四面圍剿以期稍<lb/>
　贖前愆如賊匪不能按名拏獲惟伊二人是問恐該<lb/>
　督等不能當此重罪也至五岱前據奏明留彼協剿<lb/>
　節次奏摺内何以未經列名伊素嫻軍旅既留彼協<lb/>
　剿自應領兵出力帮同剿捕五岱現在何處如何領<lb/>
　兵打仗并賊匪日内曽否追獲各情形迅速馳奏以<lb/>
　慰厪念<lb/>
<pb n="KR2c0016_WYG_003-15b"/>
　　同日<lb/>
上諭内閣曰據李侍堯奏接提<hi>臣</hi>剛塔咨稱據弁兵探<lb/>
　得馬家堡内賊匪竄逃惟見空營一座搜獲山溝内<lb/>
　避賊回民訊據供稱賊黒夜從轍家梁翻山至鐵木山<lb/>
　而遁等語所奏大竒前因該督等奏馬家堡靠山居<lb/>
　險朕即慮其翻山逃逸早經節次降㫖傳諭並令李<lb/>
　侍堯迅速親赴該處㑹同剛塔等四面嚴宻圍堵務<lb/>
　将賊匪全行剿殺毋使一名免脱乃本日李侍堯奏<lb/>
<pb n="KR2c0016_WYG_003-16a"/>
　賊匪果由山後逸出是朕先幾一動不意竟如所料<lb/>
　而剛塔率領數千官兵在彼攻剿止向山前截殺並不<lb/>
　慮及山後設法嚴防李侍堯則安坐靖遠並不親身前<lb/>
　往相度機宜督率調度雖經朕屢䧏諭㫖令伊等嚴<lb/>
　防後路皆已不及朕惟自愧用人之不當耳前因賊首<lb/>
　田五殱斃大局已定曽降㫖将李侍堯交部議叙剛<lb/>
　塔從優議給世職乃現在所存不過賊人餘黨竟不<lb/>
　能及時剿滅致有逃逸之事是李侍堯剛塔不但無<lb/>
<pb n="KR2c0016_WYG_003-16b"/>
　功而且有罪所有議叙之處著停止仍令帯罪立功<lb/>
　迅速追剿盡數擒拏如有一名漏網惟李侍堯剛塔<lb/>
　是問仍俟事竣後核其功罪另降諭㫖<lb/>
　　五月十四日戊辰剛塔奏言<hi>臣</hi>等分撥官兵於初<lb/>
　　五日寅刻直至馬家堡賊營望見墻子週圍站立<lb/>
　　似乎人形隨督令官兵撲近細㸔皆係賊匪詭計<lb/>
　　用木棒撑罩衣㡌營内並無一賊<hi>臣</hi>等隨令官兵<lb/>
　　跟踪追趕初六日辰刻至相距馬家堡七十餘里<lb/>
<pb n="KR2c0016_WYG_003-17a"/>
　　之馬家湾地方拏獲賊人車朝明等七名㨿供俱<lb/>
　　係新教逆回潜來探聼信息並稱賊衆於初四日<lb/>
　　晚到馬家湾在賊首馬三阿渾馬如龍家中吃畢<lb/>
　　茶飯隨上尖山頂扎營初五日晚起程聼得賊人<lb/>
　　説要往安定又欲前往蘭州㑹寜等處搶掠等語<lb/>
　　<hi>臣</hi>等即将車朝明等犯正法隨派撥将弁分路前<lb/>
　　往追剿並拏獲馬三阿渾馬如龍之子及各賊目<lb/>
　　家属男婦二十九名口觧交督<hi>臣</hi>李侍堯嚴審辦<lb/>
<pb n="KR2c0016_WYG_003-17b"/>
　　理其餘新教從犯家屬五十七名口一併即行正法<lb/>
　　<hi>臣</hi>等連夜督率官兵前往安定等處追剿逆回<lb/>
　　奏入<lb/>
上命軍機大臣傳諭李侍堯剛塔俞金鰲圖桑阿曰<lb/>
　據剛塔所奏縂不成話賊人困守馬家堡官兵扎營<lb/>
　圍攻自必相距不遠剛塔等非瞽目之徒何至於賊匪<lb/>
　詭設人形熟視無覩致令乘間遠颺况昨據李侍堯<lb/>
　奏接據剛塔圖桑阿俞金鰲扎㑹始知賊人逃遁之<lb/>
<pb n="KR2c0016_WYG_003-18a"/>
　信是彼時俞金鰲圖桑阿俱在該處帯兵何以本日<lb/>
　摺祇係剛塔单銜具奏看此光景竟係俞金鰲圖桑<lb/>
　阿以賊人奔竄視為與已無涉将追剿殺賊之事專<lb/>
　諉之于剛塔伊等不過在彼協辦苟且塞責而剛塔<lb/>
　又惟知遠聽縂督調度並不即刻趕賊僅止搜拏犯<lb/>
　属送與李侍堯審辦李侍堯此時又仍然安坐靖遠<lb/>
　惟以訊供為事竟如傳逓文書之人而于剿賊事宜<lb/>
　似属剛塔一人承辦竟與己無涉全不認真上𦂳趕<lb/>
<pb n="KR2c0016_WYG_003-18b"/>
　辦伊等彼此推諉寔属大竒地方遇此等重大事件<lb/>
　不特縂督應親往籌辦即通省文武大員無不當實<lb/>
　心出力視如己事何得稍存觀望俞金鰲係本省提<lb/>
　督圖桑阿係本省副都統俱有剿賊之責因何摺内<lb/>
　並不列名其意以為賊人業經竄逸任聽剛塔一人具<lb/>
　奏将來得有卸過地步試思伊等果能卸過乎如賊<lb/>
　人不能迅速按名擒捕非獨李侍堯剛塔不能當<lb/>
　此重罪即俞金鰲圖桑阿亦必一律治罪並無分<lb/>
<pb n="KR2c0016_WYG_003-19a"/>
　别伊等豈不知朕辦理軍務從來嚴明無縱乎至閲<lb/>
　剛塔等摺内現止該提督等在後大隊尾賊並不分<lb/>
　兵遶出賊人前路迎頭邀截此時賊若往東至平凉<lb/>
　一帯尚有傅玉所帯滿漢兵丁可以截拏使賊竟西<lb/>
　向省城一帯又将使何路兵丁攔堵何以該督等摺<lb/>
　内俱不籌及從前蘇四十三滋事正當該省營伍廢<lb/>
　弛之時蘭州省會尚能保固無虞現在各營汛在在添<lb/>
　設官兵而省城為尤多豈可更任賊人往來搶掠滋<lb/>
<pb n="KR2c0016_WYG_003-19b"/>
　擾如行無人之境李侍堯等乃尚昏如睡夢安于<lb/>
　畏懦全不籌慮及此竟以推諉為了事耶李侍堯<lb/>
　剛塔俞金鰲圖桑阿俱著傳㫖嚴行申飭至剛塔<lb/>
　拏送賊回家属皆係首從要犯黨羽不可不從嚴辦<lb/>
　理以快人心李侍堯俟其觧到即無分首從概予駢<lb/>
　誅不可又存姑息之見<lb/>
　　五月十五日己巳李侍堯奏言賊人於初四日晚<lb/>
　　間翻山夜遁嗣據安定縣陳善儀禀稱初六日辰<lb/>
<pb n="KR2c0016_WYG_003-20a"/>
　　刻廵役鄉保報稱賊人五六百名已到尖山子或<lb/>
　　往安定縣或往西鞏驛不定<hi>臣</hi>查提<hi>臣</hi>等行抵馬<lb/>
　　家湾不見賊衆止搜獲匪犯六名及犯属數十名<lb/>
　　口是官兵後至賊又先逃據安定所報尖山之賊<lb/>
　　㸔來即係馬家堡夜遁之賊旋據該縣禀稱賊人<lb/>
　　已至西鞏驛放火搶掠查西鞏在㑹寜安定之間<lb/>
　　相距各六七十里今提<hi>臣</hi>追剿之兵業已前赴安<lb/>
　　定而西安之兵計日當抵㑹寜賊若往擾㑹寜安<lb/>
<pb n="KR2c0016_WYG_003-20b"/>
　　定正與官兵相值可以協力殱擒惟是賊踪詭秘<lb/>
　　山徑叢襍往往官兵尾追賊先逃逸潜往各處勾<lb/>
　　合匪徒<hi>臣</hi>查西鞏附近之紅土窑牛營店即有路<lb/>
　　徑可至通渭伏𦍑恐其從此竄越已飛咨提<hi>臣</hi>剛<lb/>
　　塔等或於所帯三千兵内或於西安兵内酌撥四<lb/>
　　五百名派員帯領在要路預行堵截至提<hi>臣</hi>札稱<lb/>
　　拏獲賊人家属二十九名口押觧靖遠審辦<hi>臣</hi>查<lb/>
　　所觧係要犯家属自應槩予駢誅現在各路兵俱<lb/>
<pb n="KR2c0016_WYG_003-21a"/>
　　已到齊<hi>臣</hi>札知提<hi>臣</hi>剛塔俞金鰲就近相機調撥<lb/>
　　派用<hi>臣</hi>有見到之處亦即隨時飛札知㑹辦理<lb/>
　　同日李侍堯又奏言䕶軍統領五岱於五月初六<lb/>
　　日至靖遠<hi>臣</hi>以五岱乆在軍營人亦老練查有凉<lb/>
　　州副都統圖桑阿帯來滿兵四百名昨圖桑阿已<lb/>
　　帯二百名前赴馬家堡尚留二百名在靖遠弹壓<lb/>
　　<hi>臣</hi>即令五岱帯此二百名滿兵前赴提<hi>臣</hi>剛塔等<lb/>
　　行營昨於初六日起程嗣接副都統噶達布札稱<lb/>
<pb n="KR2c0016_WYG_003-21b"/>
　　亦經<lb/>
　奏明前來<hi>臣</hi>竊思現在各提鎮等㑹集剿捕辦理有<lb/>
　　人<hi>臣</hi>已札知噶達布仍赴新疆换班再提<hi>臣</hi>剛塔<lb/>
　　帯同凉寕二鎮兵進剿但該二鎮均受甘肅提<hi>臣</hi>
　　節制緑營陋習往往區分彼此恐有指使不靈<hi>臣</hi>
　　已札飭該鎮吉蘭泰蘇靈一體受提<hi>臣</hi>剛塔節制<lb/>
　　務期同心協力迅速成功<lb/>
　　同日剛塔奏言<hi>臣</hi>等由西鞏驛至杜家園子聞賊<lb/>
<pb n="KR2c0016_WYG_003-22a"/>
　　人前往草芽溝馬營街一帯前去㑹合張阿渾<hi>臣</hi>
　　等亦即自杜家園子督率官兵起程進剿途次據<lb/>
　　通渭縣知縣王慺専差飛報初五日未刻有縣属<lb/>
　　大荘回民馬世雄報稱花陽凹一帯回民聚衆謀<lb/>
　　逆大荘回民馬建功馬良茂等俱已往投在石峯<lb/>
　　堡聚集又義崗鎮馬營監蔡家堡鄉保景祥等禀<lb/>
　　報寺子川地方石峯堡内四處回民聚集各執刀杖<lb/>
　　約計千餘人本處左近回民被裹一空各等情該處<lb/>
<pb n="KR2c0016_WYG_003-22b"/>
　　與縣城近在咫尺城内並無兵丁防守請迅發兵<lb/>
　　五百名星赴通渭又據該縣禀稱縣属南路虎狼<lb/>
　　溝有回民數百人聚立營盤又據西鞏驛軍台外<lb/>
　　委李左祥禀稱五月初六日巳刻賊回到西鞏驛搶<lb/>
　　去驛馬及民馬共二百餘匹焚燒草場馬房並搶<lb/>
　　刦客民貨物未刻出城南去等語<hi>臣</hi>等查現在迯<lb/>
　　竄賊匪由官川一帯招集賊回多人又據通渭縣<lb/>
　　所禀賊匪一千餘人搶掠地方必湏兼程前往<lb/>
<pb n="KR2c0016_WYG_003-23a"/>
　　迅速追捕庶不致再有蔓延現在提督俞金鰲副<lb/>
　　都統圖桑阿先後俱至軍營㑹同進剿<hi>臣</hi>等挑選<lb/>
　　各營滿漢兵共一千四百名帯領星夜前進其餘<lb/>
　　疲乏兵丁派将備帯領隨後緩行以偹接濟均奏<lb/>
　　入<lb/>
上命軍機大臣傳諭李侍堯曰㨿李侍堯剛塔同日奏<lb/>
　到賊匪自初四日馬家堡夜遁之後剛塔於初六日<lb/>
　追至馬家灣而賊人又已先竄搶掠西鞏驛等語賊<lb/>
<pb n="KR2c0016_WYG_003-23b"/>
　匪不過四五百人既已困守馬家堡剛塔帯兵數千<lb/>
　名在彼剿捕乃一味懦怯無能又不知嚴防去路以<lb/>
　致賊人乗夜潜逃肆行搶掠尚復有何顔面若再不<lb/>
　努力向前剿滅賊回净盡其罪更不可問至李侍堯<lb/>
　仍復安坐靖遠並不親身急速前往督同追躡試思<lb/>
　靖遠有何必不可離之勢賊人業經竄逸李侍堯向<lb/>
　係有主意能為之人豈不知必應迅速設法擒拏况<lb/>
　李侍堯既慮及縂兵吉蘭泰等不受剛塔節制豈<lb/>
<pb n="KR2c0016_WYG_003-24a"/>
　不知伊係総督通省文武俱其統轄若親徃調度何<lb/>
　愁於此與其祗憑知㑹虚詞何不速去與剛塔靣商<lb/>
　妥辦殊不可觧看来此時剛塔惟知在後尾追驅之<lb/>
　肆出刦掠李侍堯前此則畏葸不前乃至聞賊逃竄<lb/>
　又復毫無措置失志慌張朕恐其辦理不能妥協已<lb/>
　𣲖福康安同海蘭察帶領巴圗魯侍衛福寜等馳驛<lb/>
　前徃㑹同剿辦現在李侍堯等轉不可張皇失措務<lb/>
　安衆心為要如李侍堯有必不可離靖逺之勢則已<lb/>
<pb n="KR2c0016_WYG_003-24b"/>
　若該處逆犯家属皆已正法此外無必需該督在彼<lb/>
　料理之處即當遵照前㫖帶兵星夜前徃捕賊但不<lb/>
　可又如剛塔之在後尾追亟需督率官兵分布左右<lb/>
　繞至賊前四靣堵截合剿方可速就撲滅不致滋蔓<lb/>
　再據該督等奏稱西鞏驛號馬及民馬被賊搶去二<lb/>
　百餘匹等語此皆該督等縦賊之過西鞏為甘肅東<lb/>
　路驛遞衝衢文報徃来皆由該處經過倘驛路或有<lb/>
　梗塞尚復成何事體此事着責成李侍堯即速設法<lb/>
<pb n="KR2c0016_WYG_003-25a"/>
　安置妥協以逹郵傳倘再有疎虞則該督更罪上加<lb/>
　罪矣<lb/>
上諭内閣曰李侍堯等於剿捕回匪滋事一案辦理未<lb/>
　能妥協著𣲖尚書福康安帶欽差大臣闗防同領侍<lb/>
　衛内大臣海蘭察帶領巴圗魯侍衛等分起馳驛前<lb/>
　徃㑹同督辦所有随帶軍機處司員並著一體馳驛<lb/>
　　　<hi>臣</hi>等謹案官兵追賊至馬家堡已如釡底逰魂<lb/>
　　　倘周阹宻布令其困蹙空山無難束手就斃乃<lb/>
<pb n="KR2c0016_WYG_003-25b"/>
　　　李侍堯安駐靖逺徒以審訊犯屬為辭惮於親<lb/>
　　　徃而剛塔惟在後尾追不知繞道迎截致賊人<lb/>
　　　竄出肆掠是其縦賊貽誤咎有攸歸我<lb/>
皇上以甘省督提諸<hi>臣</hi>不能了此事<lb/>
特命尚書<hi>臣</hi>福康安帶同海蘭察等星馳前進俾得迅<lb/>
　　　速奏功仰見<lb/>
睿算機宜其效有㨗於影響者矣<lb/>
　　同日<lb/>
<pb n="KR2c0016_WYG_003-26a"/>
上命軍機大臣傳諭副都統噶逹布曰據李侍堯奏現<lb/>
　在㑹剿賊匪辦理有人已札知噶逹布令其仍徃新<lb/>
　疆换班等語李侍堯此事又復錯誤此時剿辦逆回<lb/>
　正當需人之際噶逹布經厯戎行於軍旅尚属曉悉<lb/>
　且自請剿賊出力正宜留在軍營協同辦理何以轉<lb/>
　令仍赴新疆想噶逹布接到李侍堯札㑹其行程料<lb/>
　必不逺著傳諭噶逹布即速趕回㑹同剛塔五岱等<lb/>
　帶領兵丁奮勉進剿並諭李侍堯知之<lb/>
<pb n="KR2c0016_WYG_003-26b"/>
上又命軍機大臣傳諭阿拉善王寜夏副都統旺沁班<lb/>
　巴爾曰現已𣲖福康安同海蘭察等前徃甘省進𠞰<lb/>
　回匪從前𠞰辦撒拉爾逆回時旺沁班巴爾曾隨伊<lb/>
　父帶領所屬厄魯特兵効力行走伊所轄之衆向習<lb/>
　馳射較寜夏兵倍為得力著傳諭旺沁班巴爾即前<lb/>
　赴逰牧處所於所属厄魯特兵丁内挑選一千名親<lb/>
　身帶領前徃若福康安已到即協同進剿若到在福<lb/>
　康安之先即同李侍堯進剿<lb/>
<pb n="KR2c0016_WYG_003-27a"/>
上又命軍機大臣傳諭成都將軍保寜曰現已𣲖福康<lb/>
　安同海蘭察等前徃甘肅保寜著即照前次𠞰辦撒<lb/>
　拉爾之例將成都所屬屯練畨兵内挑選一千名并<lb/>
　𣲖穆塔爾丹比西喇布等幹練員弁數人帯領迅徃<lb/>
　鞏昌安定協同福康安進𠞰賊衆<lb/>
　<lb/>
　<lb/>
　<lb/>
<pb n="KR2c0016_WYG_003-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定石峯堡紀畧卷三<lb/>
</p>
<p>
</p>
  </div>
</body>
</text>
</TEI>
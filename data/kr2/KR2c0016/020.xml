<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0016_WYG_020-1a"/>
欽定四庫全書<lb/>
欽定石峯堡紀畧卷二十<lb/>
　　十一月二十八日己卯福康安奏言竊<hi>臣</hi>前准哈<lb/>
　　宻喀什噶爾辦事大臣咨拏獲靖逺縣逆犯馬四<lb/>
　　軰子沙重文胡剛之親属馬奉舉沙一珍沙重武<lb/>
　　胡魁胡鰲等又伏𦍑縣禀報拏獲馬希中一犯俱<lb/>
　　觧省歸案審辦兹據陞任臬司陳步瀛新任臬司<lb/>
　　汪新將觧到各犯逐加硏訊據馬希中供認賊人<lb/>
<pb n="KR2c0016_WYG_020-1b"/>
　　攻擾伏𦍑將該犯裹脇從逆曽經随同與官兵打<lb/>
　　仗兩次後賊衆為官兵所破畏懼逃匿兹于十月<lb/>
　　初七日潜回本處被族人綁縳送官等語又據馬<lb/>
　　奉舉等五犯僉供該犯等均係出口謀生並不知<lb/>
　　伊子及伊兄弟在籍隨同謀逆情事但係律應縁<lb/>
　　坐之犯應均請即行正法<hi>臣</hi>覆加提訊屬實查馬<lb/>
　　希中一犯隨同逆匪抗拒官兵後因賊敗潜逃希<lb/>
　　圖漏網今經縳送自應立正典刑至馬奉舉等五<lb/>
<pb n="KR2c0016_WYG_020-2a"/>
　　犯既據供明實係逆犯之父暨同胞兄弟雖不知<lb/>
　　情俱應縁坐當即派委按察使汪新<hi>臣</hi>標中軍副<lb/>
　　將王彚將該犯等綁赴市曹按名正法訖奏入<lb/>
上諭部知之<lb/>
　　十二月初八日己丑福康安奏言竊<hi>臣</hi>據安定縣<lb/>
　　禀報續獲逸賊馬名正馬名忠二犯當即飭令觧<lb/>
　　省審辦嗣據靖逺縣禀報續獲竄匪張三娃子一<lb/>
　　犯並准塔爾巴哈臺烏什烏魯木齊等處拏獲逆<lb/>
<pb n="KR2c0016_WYG_020-2b"/>
　　犯親屬黄宣哈禮鐵阿都子鐵印哈明穆守榮妥<lb/>
　　江妥六十五劉天俸馬宗馬中相馬呼腮子等犯<lb/>
　　押觧來甘又據安定縣詳報續獲應行縁坐犯屬<lb/>
　　馬二娃子車哈娃子馬英馬七十一傅有王六娃<lb/>
　　子等犯陸續觧省經臣飭司審訊兹據臬司汪新<lb/>
　　訊明馬名正馬名忠張三娃子三犯供認被賊裹<lb/>
　　去給與號褂腰刀矛子隨同屡次打仗後因賊人<lb/>
　　殱滅畏惧潜逃先後被拏等情又據訊明馬二娃<lb/>
<pb n="KR2c0016_WYG_020-3a"/>
　　子車哈娃子馬七十一鉄印王六娃子係已正法<lb/>
　　逆犯馬金昌車朝禮馬世林鐵光保王成之子馬<lb/>
　　英傅有馬中相哈明馬宗係已正法逆犯馬如庫<lb/>
　　傅見瑚馬有哈舍兒巴馬拜拜子之父黄宣鐵阿<lb/>
　　都子妥江係已正法逆犯黄彩鐵文花妥成之胞<lb/>
　　弟哈禮馬呼腮子劉天俸穆守榮係已正法逆犯<lb/>
　　哈文馬有劉天眷穆昇貴之胞兄妥六十五係已<lb/>
　　正法逆犯妥成之胞姪均屬律應縁坐禀請即行<lb/>
<pb n="KR2c0016_WYG_020-3b"/>
　　正法前來<hi>臣</hi>覆加提訊屬實查馬名正馬名忠<lb/>
　　張三娃子三犯隨賊屡抗官兵法無可貸其馬二<lb/>
　　娃子等一十八犯雖不知謀逆情事但既係逆犯<lb/>
　　之父子胞姪胞兄弟均應縁坐隨委按察使汪新<lb/>
　　<hi>臣</hi>標中軍副將王彚將馬名正等二十一犯押赴<lb/>
　　市曹㑹同監視行刑訖奏入<lb/>
上諭部知之<lb/>
　　同日福康安又奏言竊<hi>臣</hi>欽奉<lb/>
<pb n="KR2c0016_WYG_020-4a"/>
諭㫖令將逆回經過地方所有被焚廟宇神像量為修<lb/>
　葺粧塑等因欽此<hi>臣</hi>伏查賊回所至焚掠村庒並敢<lb/>
　　燒燬廟宇殘損神像實屬罪大惡極自速刑誅<hi>臣</hi>
　　於軍務告蕆後即飭令各該州縣查明城鄉被燬<lb/>
　　廟宇除有闗<lb/>
祀典者亟應詳請修建外即民間廟宇有被賊焚燬者<lb/>
　　亦應量為繕葺其神像殘燬者重加装塑甘省邉<lb/>
　　陲僻地民間廟宇規模本不閎壯修葺較易為力<lb/>
<pb n="KR2c0016_WYG_020-4b"/>
　　現已一律完整奏入報<lb/>
聞<lb/>
　　十七日戊戌福康安奏言竊自七月内軍務告竣<lb/>
　　以來<hi>臣</hi>時時諄飭地方文武加意稽察多派兵役<lb/>
　　捜查餘匪如有竄匿之犯即行拏獲毋得稍存疎<lb/>
　　懈嗣據署隴西縣知縣杜夢錫禀報該縣張家營<lb/>
　　地方拏獲逸賊安定縣回民張談一名復據靖逺<lb/>
　　協副將袁國璜署靖安縣知縣王賜均禀稱于該<lb/>
<pb n="KR2c0016_WYG_020-5a"/>
　　縣羊稍兒地方拏獲賊匪馬守山一名訊知尚有<lb/>
　　同逃之犯馬倉藏匿南山内袁國璜即同派往靖<lb/>
　　逺一帯廵緝之署遊擊徳昌押帯馬守山跟踪查<lb/>
　　緝至山僻處有一窑洞據馬守山指稱即係該犯<lb/>
　　同馬倉藏匿之處該犯因出外覓食被拏其馬倉<lb/>
　　現在窑内隨督同兵丁進窑擒拏馬倉即持棍迎<lb/>
　　撲出窑拒捕當被兵丁路榮額外外委范廷貴用<lb/>
　　矛扎倒旋即斃命割取首級同木棍一併呈賫前<lb/>
<pb n="KR2c0016_WYG_020-5b"/>
　　來<hi>臣</hi>騐明首級仍令帶回原處梟示並將獲犯馬守<lb/>
　　山同隴西觧到賊犯張談飭發臬司審訊據該司<lb/>
　　禀稱訊據張談供認在馬家河經賊人紏約入夥<lb/>
　　随在賊營熬茶做飯並未随同打仗後因賊敗逃<lb/>
　　至隴西即被拏獲又據馬守山供認在糜子灘從<lb/>
　　賊随至鷹窩石白楊嶺等處與官兵打仗由亂草<lb/>
　　灣渡河逃避潜匿山溝被兵役拏獲等情<hi>臣</hi>覆訊<lb/>
　　無異查張談馬守山二犯或為賊服役多日或随<lb/>
<pb n="KR2c0016_WYG_020-6a"/>
　　賊抗拒官兵均係從賊之犯法無可貸随即委按<lb/>
　　察使汪新㑹同<hi>臣</hi>標中軍副將王彚將該二犯綁<lb/>
　　赴市曹監視行刑訖奏入報<lb/>
聞<lb/>
　　五十年正月十三日癸亥福康安奏言竊照陜甘<lb/>
　　二省回民較多仰䝉<lb/>
聖澤㴠濡以飬以教均沾<lb/>
丕冒鴻慈自農工商賈而外多有食糧充伍並且中式<lb/>
<pb n="KR2c0016_WYG_020-6b"/>
　　武科者恭惟<lb/>
聖主一視同仁漢回並無岐異惟是回民習武者多而<lb/>
　　習文應試之人甚少<hi>臣</hi>竊以含生負性秉賦無殊<lb/>
　　當使沐浴詩書通知禮義馴其桀驁之氣即可化<lb/>
　　其頑梗之風則教𨗳回民洵為善後之要務<hi>臣</hi>自<lb/>
　　蒞任以來即通飭各屬每於朔望召集回衆同漢<lb/>
　　民一體宣講<lb/>
聖諭廣訓俾知孝弟睦婣並令廣設義學延師課讀藉<lb/>
<pb n="KR2c0016_WYG_020-7a"/>
　　以化廸愚頑近據回民貢生馬有麟赴<hi>臣</hi>衙門具<lb/>
　　呈請設立學校以資教讀<hi>臣</hi>即面加奨勵准令設<lb/>
　　立扎飭地方官一體實力奉行庻㡬迎其好善之<lb/>
　　機𨗳以向化之路且使上進有階自必更為踴躍<lb/>
　　兹據署循化同知達桑阿禀稱該㕔所管沿闗一<lb/>
　　帯漢民囬族户口日繁從前河州㕔移駐循化時<lb/>
　　考試一事未經議及雖准令赴州一體應試但該<lb/>
　　處距河州窵逺有隔至五百餘里者徃徃惮于逺<lb/>
<pb n="KR2c0016_WYG_020-7b"/>
　　涉漸廢讀書無志上進回族見漢民如此更無由<lb/>
　　觀感職因公下鄉見童稚中頗有俊秀可以造就<lb/>
　　成材随増修義學延師教讀數月以來不但漢民<lb/>
　　踴躍即撒拉爾回族亦多有樂從茍能迎機引𨗳<lb/>
　　自成禮義之鄉似應于循化地方専設學校添置<lb/>
　　教職一員以司董率毎逢嵗科考試由㕔錄送文<lb/>
　　童酌予取進名數俾知榮顯以䇿後效將見茅檐<lb/>
　　蔀屋絃誦成風即回族民人莫不仰<lb/>
<pb n="KR2c0016_WYG_020-8a"/>
聖化覃敷漸摩從善似于地方風俗有禆等情<hi>臣</hi>伏思<lb/>
　　我<lb/>
皇上誕敷文教雖新疆塞外亦已比戸絃歌况循化㕔<lb/>
　　近𨽻蘭州該處漢回民人漸濡<lb/>
聖化百數十年祗因從前未經専立學校教𨗳不先以<lb/>
　　致愚民無由觀感自圖上進今該署同知所禀自<lb/>
　　屬化𨗳愚頑之意自應准其添設學校以資訓廸<lb/>
　　查乾隆四十三年口外瑪納斯縣丞改設綏來縣<lb/>
<pb n="KR2c0016_WYG_020-8b"/>
　　知縣案内議准専設學額嵗試取進文童四名武<lb/>
　　童四名科試取進文童四名俱歸本學管教並建<lb/>
　　立<lb/>
　文廟裁撥訓𨗳一員移駐董率等因在案今循化㕔<lb/>
　　添設學校應請照綏來縣之例嵗試取進文童四<lb/>
　　名即于内地州縣學額内酌量抽撥嗣後人文漸<lb/>
　　盛再為請増如試卷不能足額寕闕無濫並請添<lb/>
　　建<lb/>
<pb n="KR2c0016_WYG_020-9a"/>
　文廟以彰文教至應設教職查河州儒學原設學正<lb/>
　　訓𨗳各一員擬請將訓𨗳裁撥移駐以資董率奏<lb/>
　　入<lb/>
上嘉之<lb/>
　　二月初五日乙酉福康安奏言竊照乾隆四十六<lb/>
　　年大學士公阿桂等籌議甘省善後事宜條欵内<lb/>
　　開各處回民凡已習新教者俱仍改從舊教並不<lb/>
　　許稱阿渾名目於回民内揀選老成之人令其充<lb/>
<pb n="KR2c0016_WYG_020-9b"/>
　　當鄉約随時稽查如有復倡異教者即行首告指<lb/>
　　拏如該處實無新教每年年底令鄉約等聨名具<lb/>
　　結一次彚齊咨部查核等因經部議覆准行歴年<lb/>
　　取結報部在案<hi>臣</hi>伏查立法稽查取結具報原為<lb/>
　　綏靖地方起見如果實力奉行認真稽察何至去<lb/>
　　年復有逆囬滋擾之事可見從前取結咨部竟屬<lb/>
　　故套相沿具文塞責兹於乾隆四十九年年底據<lb/>
　　甘肅按察使汪新呈據各該道府轉據各屬申稱<lb/>
<pb n="KR2c0016_WYG_020-10a"/>
　　查明現在並無邪教回民妄稱阿渾名目亦無添<lb/>
　　建禮拜寺取具切實印甘各結加具印結照例詳<lb/>
　　請核咨<hi>臣</hi>竊以立法宜嚴尤貴行之以實惟有督<lb/>
　　率司道諄訓各地方官随時随事加意稽察如有<lb/>
　　陽奉隂違者立即查拏辦理如果能實心察辦杜漸<lb/>
　　防微則各鄉約咸凛奉公衆回民均知畏法較之<lb/>
　　取結更有實濟若因地方無事稍涉寛弛則雖紛<lb/>
　　紛具結亦止沿習虚文仍無實效<hi>臣</hi>不敢虚應故<lb/>
<pb n="KR2c0016_WYG_020-10b"/>
　　事徒以一咨塞責惟有凛遵<lb/>
諭㫖随時實力稽察有弊必覺有犯必懲以仰副<lb/>
聖主綏靖邉陲之至意奏入報<lb/>
聞<lb/>
　　初六日丙戌福康安奏言竊<hi>臣</hi>欽奉<lb/>
諭㫖據俞金鰲奏從前陜甘兵丁平日皆預偹乾糧一<lb/>
　遇征調即可尅期起身自平定凖噶爾回部之後遂<lb/>
　因循不復儲備等語兵丁乾糧自應平時籌辦以備<lb/>
<pb n="KR2c0016_WYG_020-11a"/>
　急需着傳諭福康安即留心妥辦以復從前舊制等<lb/>
　因欽此<hi>臣</hi>檢查舊案乾隆初年署寧逺大將軍查郎<lb/>
　　阿條議戰兵之設原備随時調遣之用一遇調遣<lb/>
　　湏立即起身則裹帯之物均宜預備收貯請每兵<lb/>
　　各備乾糧一個月交該管將備收存該提鎮不時㸃<lb/>
　　騐仍恐不便乆貯應令半年更换一次將舊貯者<lb/>
　　領回食用等因具<lb/>
　奏經户部議覆准行在案是陜甘各營向來原有儲<lb/>
<pb n="KR2c0016_WYG_020-11b"/>
　　備征兵裹帯口粮之制嗣因平定凖噶爾回部以<lb/>
　　後日乆因循遂停預備今荷<lb/>
聖明指示自應妥為籌辦以復舊規惟是舊議每兵一<lb/>
　　名預備粟米一京斗白麺炒麺各十二斤八兩以<lb/>
　　為三十日口糧<hi>臣</hi>竊以裹帯粟米如無薪水之處<lb/>
　　不能為炊不如炒麺一項即可拌食無湏炊㸑且<lb/>
　　設有軍需之事早則數日遲或半月自當安設糧<lb/>
　　臺若每兵裹帯一月口糧計一人携帯三十斤以<lb/>
<pb n="KR2c0016_WYG_020-12a"/>
　　千人合計即有三萬斤勢必于軍装䭾載之外復<lb/>
　　添輜重殊形累墜不便遄行兹酌議每兵備貯炒<lb/>
　　麺十五斤足供半月之糧令各該營核明移交駐<lb/>
　　劄及附近州縣即在倉貯麦石内支結營員磨炒<lb/>
　　成熟各製口袋標記本兵姓名收貯軍庫所有磨<lb/>
　　工柴炭及製辦口袋等項均准于公費内開銷仍<lb/>
　　按季更换給散各兵即以抵應得月糧如有收藏<lb/>
　　不謹以致霉變不堪食用者即着落經管營員賠<lb/>
<pb n="KR2c0016_WYG_020-12b"/>
　　補毋許抑派兵丁承領仍即陸續辦製出陳易新<lb/>
　　源源積貯設遇調遣立時携帯起程即倉猝未設<lb/>
　　糧臺而征兵亦不虞枵腹矣但既籌出征裹帶之糧<lb/>
　　尤湏先有訓練備戰之兵<hi>臣</hi>查陜甘邉地巖疆原<lb/>
　　屬重兵所聚嗣因節次裁移兼派屯防口外以致<lb/>
　　實兵較少先於乾隆四十六年遵<lb/>
㫖添兵一萬二千七百餘名近復仰䝉<lb/>
恩㫖賞添兵三千名現在添營設汛碁布星羅行伍更<lb/>
<pb n="KR2c0016_WYG_020-13a"/>
　　為充實伏念<lb/>
國家豢飬士卒原期有一兵即收一兵之用無論馬步<lb/>
　　均屬可戰之兵惟是兵多貴精正當于飬兵不用<lb/>
　　之時挑選壯健勤加訓習督撫提鎮各標俱有精<lb/>
　　練之兵多者二三千少者亦不下千餘名一有調<lb/>
　　發即可帯領遄征尤為預備不虞之計即以蘭州<lb/>
　　省城而論<hi>臣</hi>標五營額兵三千名除額外外委及<lb/>
　　各營字識均在額兵數内又有派徃口外屯防其<lb/>
<pb n="KR2c0016_WYG_020-13b"/>
　　實在撡兵共二千七百四十九名加以城守營現<lb/>
　　在兵五百三名此内城守營兵分派墩汎堆撥及<lb/>
　　每日押觧遣犯䕶送餉鞘等差計不敷用尚湏由<lb/>
　　<hi>臣</hi>標五營兵内撥協又自<hi>臣</hi>衙門暨各將弁署内<lb/>
　　均有該班兵丁統計撥役應差者共湏七百數十<lb/>
　　名計此外别無差使可以常川訓練者已挑出二<lb/>
　　千餘名勤加操演即該班之兵每日在署仍可親<lb/>
　　試技藝随時訓練其看守堆撥亦係輪班毎于下<lb/>
<pb n="KR2c0016_WYG_020-14a"/>
　　班之日不廢操演其應差兵丁差竣仍令歸伍演<lb/>
　　習則此數百名亦屬可以備戰之兵至<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>演之法<lb/>
　　<hi>臣</hi>查向來緑營陣勢止係兩儀四象方圓如式此<lb/>
　　皆傳自前朝相沿舊様平時較閲雖屬可觀臨敵<lb/>
　　打仗竟無實用自不若京營陣式講肄精詳即如<lb/>
　　九進十連環等勢果能演習嫻熟施之行陣實堪<lb/>
　　克敵奏功<hi>臣</hi>去年抵省後即仿照京營健鋭火器<lb/>
　　等營陣式摹送提<hi>臣</hi>轉發標營各鎮屬一體照錄<lb/>
<pb n="KR2c0016_WYG_020-14b"/>
　　存營如式演習改去故套以收實用再如演習連<lb/>
　　環原為臨陣擊賊之用乃緑營兵丁平日演放帯<lb/>
　　藥不過數出藥盡而止設遇臨敵之時敵未退而<lb/>
　　藥已盡何能制勝<hi>臣</hi>操演省標各營鳥鎗連環不<lb/>
　　許拘定出數惟令多帯火藥演放其應否停止悉<lb/>
　　聼臨時號令庻兵丁演放之際不能預定出數多<lb/>
　　寡閲時長短雖平常操演亦如戰陣之時積乆純<lb/>
　　熟可免臨時生踈又緑營施放鳥鎗均係膀根不<lb/>
<pb n="KR2c0016_WYG_020-15a"/>
　　能拄住鎗靶有似開功之勢過於髙仰以致不得<lb/>
　　凖頭且臨陣之時未見賊而鎗已亂放及賊至而<lb/>
　　藥已將盡更復慌張尤非紀律此皆將弁偷惰因<lb/>
　　循未經認真訓練之故<hi>臣</hi>嚴飭各營如法教演期<lb/>
　　于發鎗之勢合式可以盡得凖頭鎗不虗發嫻習<lb/>
　　于平時庻不致倉惶於臨事其各兵内習弓箭者<lb/>
　　打鳥鎗者演習馬上鎗箭者令其每日各照所習<lb/>
　　之技在各營分操逢五之期各營合在一處比試<lb/>
<pb n="KR2c0016_WYG_020-15b"/>
　　為小合操逢十之期為大合操除肄式各項外即<lb/>
　　操演九進十連環之陣<hi>臣</hi>親徃較閲即以兵丁之<lb/>
　　優劣騐將弁之勤惰分别懲賞雖值寒冬不令停<lb/>
　　止並酌量如提鎮標之大小令其挑出備戰之兵<lb/>
　　自二千名以至一千二百名不等西安將軍標撫<lb/>
　　標亦酌定兵數均照<hi>臣</hi>標認真操練常無間斷務<lb/>
　　俾技藝盡屬精嫻計將軍督撫提鎮各標共可得<lb/>
　　兵二萬餘其各恊營路額兵多寡不等今定以兵<lb/>
<pb n="KR2c0016_WYG_020-16a"/>
　數在三百名以上者即挑出一半勤加撡練計又<lb/>
　　可得兵萬餘合之兩省足有三萬餘訓練精嫻一<lb/>
　　呼即集之兵將兵丁花名及帯兵將弁註定册籍<lb/>
　　由各營送<hi>臣</hi>查騐如有兵丁事故及技藝生疎者<lb/>
　　即行裁汰于册内開除另挑勇壯入册補額仍將<lb/>
　　各營將弁預為派定不派别差專意訓練練兵之<lb/>
　　員即領兵之員使與兵素相嫻習不致臨時兵不<lb/>
　　顧將將不識兵並令教演兵之員弁將部頒遵<lb/>
<pb n="KR2c0016_WYG_020-16b"/>
㫖酌擬行軍紀律數條時時告誡提撕俾知臨陣退縮<lb/>
　　者欲惜命而不免刑誅奮勇争先者雖捐軀而終<lb/>
　　膺䘏賞庻㡬軍律嚴明人懐果鋭一變緑營怯懦<lb/>
　　之習俾三萬人咸成勁敵即此三萬之外不在挑<lb/>
　　選備戰數内者仍飭随時實力撡演不令技藝生<lb/>
　　踈期于無一非可用之兵至軍興之際備帯軍械<lb/>
　　火藥帳房馬匹均闗𦂳要在衝鋒䧟陣之兵勢難<lb/>
　　兼顧必須另兵經管俾免分心此項兵丁亦應早<lb/>
<pb n="KR2c0016_WYG_020-17a"/>
　　為派定若干另造一册將所管軍械鉛藥及看守<lb/>
　　帳房牽喂馬匹各差使于每兵名下註明亦送<hi>臣</hi>
　　衙門查核設有緩急均可按籍而稽朝調夕發不<lb/>
　　虞遲滯至挑兵入伍之始尤為喫𦂳查緑營積弊<lb/>
　　凡有年衰技劣之兵輙事姑容佔額糜餉迨出缺<lb/>
　　挑補時又復瞻狥情面以㓜丁濫充更為惡習<hi>臣</hi>
　　抵省以來遇有<hi>臣</hi>標兵缺必親自騐補並移行各<lb/>
　　提鎮一體親騐㧞充仍令嚴飭所屬各營員將舊<lb/>
<pb n="KR2c0016_WYG_020-17b"/>
　　存老弱兵丁全行革退另募年力精壯漢仗髙大<lb/>
　　之人頂充無許狥情濫補其拴飬馬匹尤湏飼喂<lb/>
　　飽騰牧放得地毋得尅減草料缺額疲瘦<hi>臣</hi>不時<lb/>
　　派妥員查騐如有前弊即行據實嚴叅再<hi>臣</hi>查行<lb/>
　　軍之法既有勁兵尤資利器乃外省緑營一切軍<lb/>
　　械均非利用雖年年查騐無虧仍不免有名無實<lb/>
　　即如鎗鞘多係松木製成外用硃油徒事餙觀而<lb/>
　　木質鬆脆不能堅乆<hi>臣</hi>前在軍營中見鎗靶一經<lb/>
<pb n="KR2c0016_WYG_020-18a"/>
　　磕碰即有損壊當臨敵之時損壊一桿即少一鎗<lb/>
　　之用且鎗靶火機製造均不能合式以致兵丁施<lb/>
　　放不能合手<hi>臣</hi>已另給式様妥為置造並將鎗鞘<lb/>
　　改用榆木不施油漆期于朴素堅緻施放便利又<lb/>
　　如砲位演放不勤即易銹鈍兼且砲手生疎一時<lb/>
　　不能得凖至弓乆張而不弛必致筋角鬆懈箭乆<lb/>
　　放而不端必致灣曲撒放之時豈能及逺又如刀<lb/>
　　矛鑄造不精鋒鋩挫鈍何能殱敵鳥鎗日乆不洗<lb/>
<pb n="KR2c0016_WYG_020-18b"/>
　　必致火門澁滯豈能擊放迅㨗似此武偹廢弛雖<lb/>
　　有器械猶之徒手也<hi>臣</hi>自㓜直侍<lb/>
　内廷夙䝉<lb/>
聖主教𨗳訓示又曽在軍營學習行走今洊歴封圻重<lb/>
　　寄兩省營伍均係<hi>臣</hi>之專責何敢稍事因循致負<lb/>
　　我<lb/>
皇上整飭戎行之至意惟有随時查騐勤加講習力為<lb/>
　　整頓縂期兵精器利人器相習庻㡬一兵收一兵<lb/>
<pb n="KR2c0016_WYG_020-19a"/>
　　之用至各兵丁衣甲器械之外其靿鞋亦湏製備<lb/>
　　遇有山路﨑嶇或雨後泥濘脚齒亦應預偹俾資<lb/>
　　輕便遄行再軍營遇雨事屬尋常全在禦雨之具<lb/>
　　籌偹齊全便於携帯若當乗機進勦之時或因雨<lb/>
　　濕軍裝逗遛烘烤坐守機宜去年剛塔在馬家堡<lb/>
　　之事可為明鍳<hi>臣</hi>已飭各營務將各項營械預製<lb/>
　　攩雨油袋妥為備辦庻免臨時周章以上添置各<lb/>
　　項之費或即歸入現在補製帯缺軍装案内通融<lb/>
<pb n="KR2c0016_WYG_020-19b"/>
　　辦理或在各營公費銀内支銷至如火藥鉛丸尤<lb/>
　　闗𦂳要<hi>臣</hi>前在川滇時各處均有備貯火藥三年<lb/>
　　五年不等自抵甘陜通查各營其足備三年之處<lb/>
　　甚少加以去年勦賊復有耗用現在移㑹各提鎮<lb/>
　　查明實貯之數悉行通盤籌偹奏入<lb/>
上命軍機大臣傳諭福康安各省縂督兼管營務之廵<lb/>
　撫曰據福康安奏儲辦征兵裹帯並挑演偹戰兵丁<lb/>
　一摺所辦甚是已令軍機大臣核議行矣國家設兵<lb/>
<pb n="KR2c0016_WYG_020-20a"/>
　衛民兵可百年不用不可一日不偹陜甘兩省係邉<lb/>
　陲要區設兵不為不多乃逆回兩次滋事緑營兵丁<lb/>
　怯懦退縮致賊匪得以蔓肆鴟張又從前山東王倫<lb/>
　一案均由京簡派八旗勁旅令大臣帶徃督辦勦捕<lb/>
　方能迅速翦除此皆承平日乆督撫提鎮不能實心<lb/>
　整飭各營將弁不加操演講習因循怠玩以致兵偹<lb/>
　廢弛屡經降㫖嚴切訓飭若能如福康安加意整頓<lb/>
　於各標營内挑出兵丁一半專意訓練俾軍律嚴明<lb/>
<pb n="KR2c0016_WYG_020-20b"/>
　士氣勁鋭一變緑營怯懦之習兩省共有三萬餘勁<lb/>
　旅設或地方稍有不靖又何患不立時撲滅耶在雲<lb/>
　貴四川兩廣福建等省係沿邉沿海重地自應照福<lb/>
　康安所辦於各營内挑選壯健勤加訓習使各有數<lb/>
　萬勁兵庻平時可以重操防而臨事可以供調遣即<lb/>
　腹地亦當如此留心簡練各省皆係縂督專主營政<lb/>
　而山東河南山西江西係廵撫兼提督銜著將福康<lb/>
　安原摺抄寄各省搃督及山東山西河南江西廵撫<lb/>
<pb n="KR2c0016_WYG_020-21a"/>
　一體留心不動聲色皆有精兵之偹亦一政要也<lb/>
　　同日福康安又奏言伏查此次逆回遺存房産前<lb/>
　　經<hi>臣</hi>㑹同大學士公阿桂遵<lb/>
㫖籌議先儘被難民人認買再及别處居民如甘省民<lb/>
　　人承買之外尚有餘剰房産即令附近甘省之陜<lb/>
　　省民人認買但被難貧民諒不能遽有餘資交官<lb/>
　　還值擬准將所估價值分季攤交至此外民人如<lb/>
　　有不能一時交清價值者亦准分年帯交應與難<lb/>
<pb n="KR2c0016_WYG_020-21b"/>
　　民稍示區别俟招買時<hi>臣</hi>福康安再行酌辦飭令<lb/>
　　各該地方官據實查報兹查塩茶静寧隆徳華亭<lb/>
　　伏𦍑通渭安定靖逺莊浪等處十五㕔州縣抄獲<lb/>
　　逆産共山川水旱荒熟地五萬一千四百三十三<lb/>
　　畝六分零瓦房土房共三千八百三間土窑六百<lb/>
　　一十五處又拆毁禮拜寺七十三間此項房産自<lb/>
　　出示招買以來具呈認買者尚屬寥寥盖緣甘省<lb/>
　　地瘠民貧有力之家本少無論被難民人仰頼<lb/>
<pb n="KR2c0016_WYG_020-22a"/>
聖恩賑䘏得免饑寒瘡痍乍復即未經被難人户均鮮<lb/>
　　餘資無暇遽謀新産若過於催督恐地方官辦理<lb/>
　　不善或致抑勒派買轉多一畨滋擾殊非仰體我<lb/>
皇上恵䘏邉氓之至意且以無力之人强為承買價值<lb/>
　　仍不能清交則<lb/>
　帑項亦終多懸宕<hi>臣</hi>現在諄飭各屬徐為招諭妥協<lb/>
　　經理已將此案房産田畝仰䝉<lb/>
聖主格外鴻慈减價售變並許分年帯交縁由明白出<lb/>
<pb n="KR2c0016_WYG_020-22b"/>
　　示遍行曉諭計小民貪得便宜將來自必争先承<lb/>
　　買至<hi>臣</hi>
　奏分年交價之處詳加籌酌請將前項房産仍照例<lb/>
　　核估不得預為短少致滋欺弊但于民人認買之<lb/>
　　時明示酌减如係被難民人承買者照估定價值<lb/>
　　許减十分之三分作五年攤交此外民人承買者<lb/>
　　减十分之二或有一時未能清價亦准分作三年<lb/>
　　帯交並令接壌之陜省民人一體承買分年帯交<lb/>
<pb n="KR2c0016_WYG_020-23a"/>
　　如此分别辦理期於踴躍争售房地可不致乆懸<lb/>
　　查自去冬臘月以來節據静寕州等處具報歸籍<lb/>
　　貧民百數十户查明均係賊氛之始聞信驚逃或<lb/>
　　先在他鄉傭工趂食迨事後旋歸室廬焚毁生計<lb/>
　　蕩然情殊可憫<hi>臣</hi>於撫䘏銀糧之外復自捐㢘給<lb/>
　　予並飭令該地方官妥為安挿即於入官房屋内<lb/>
　　量撥棲身據伊等即情愿認買<hi>臣</hi>復議酌撥地畝<lb/>
　　令其承佃即可將所收花利按年依限交價似于<lb/>
<pb n="KR2c0016_WYG_020-23b"/>
　　售變房産之中即可寓加惠灾黎之一法嗣後承<lb/>
　　售之人源源踵至邉氓均荷<lb/>
聖立鴻慈减價寛限立産安居益感戴<lb/>
皇仁於靡既矣再現在籌議添兵案内應建營署兵房<lb/>
　　擬將入官房屋撥給兵丁居住或拆移修葢衙署<lb/>
　　以省工料之費<hi>臣</hi>現俱分别酌核辦理奏入<lb/>
上諭如所議行<lb/>
　　初八日戊子福康安奏言竊查逆回滋擾焚掠村<lb/>
<pb n="KR2c0016_WYG_020-24a"/>
　　庒其州縣鄉倉糧食亦間有被焚者先據通渭縣<lb/>
　　詳報馬營監安逺鎮二處鄉倉被焚又據華亭縣<lb/>
　　詳報所屬白巖鎮鄉倉被賊燒燬<hi>臣</hi>抵任後即飭<lb/>
　　藩司查明該二縣鄉倉被焚厫座間數應否建修<lb/>
　　並燒過粮石内有無堪用之粮據實盤騐造册賫<lb/>
　　報去後兹據藩司浦霖詳稱查得通渭縣馬營安逺<lb/>
　　二處被賊焚燒倉厫三十二間原貯倉斗粮共五<lb/>
　　千八百七十五石零内盤騐堪用倉斗二千七百<lb/>
<pb n="KR2c0016_WYG_020-24b"/>
　　七十一石零實在燒燬粮三千一百四石零至該<lb/>
　　處被焚倉厫除安逺鎮距城窵逺往返稽查本属<lb/>
　　不便應請毋庸建修外其馬營監居民稠宻設有<lb/>
　　鄉倉出納稱便且現在設營添駐弁兵可資防範<lb/>
　　而每年應放兵粮亦可收貯闗支請將安逺鎮被<lb/>
　　燬倉厫一十間馬營監被燬倉厫二十二間共三<lb/>
　　十二間統歸馬營監一處建修以資偹貯又查華<lb/>
　　亭縣屬之白巖鎮原有倉厫二十間存貯倉斗糧<lb/>
<pb n="KR2c0016_WYG_020-25a"/>
　　二千五百七十五石零盡被逆回燒燬無存僅于<lb/>
　　厫底檢出麥豆一百四十餘石亦屬不堪食用至<lb/>
　　該處距城窵逺鞭長莫及所有焚燬倉厫應請毋<lb/>
　　庸建修等情造册具詳前來<hi>臣</hi>覆核無異現飭將<lb/>
　　盤騐堪用粮二千七百七十一石零加謹收貯其<lb/>
　　燒燬粮共五千六百七十餘石應請在於冬原欵<lb/>
　　内作正開銷至被焚倉厫除華亭縣白巖鎮鄉倉<lb/>
　　既據該司查明距城窵逺不便存貯毋庸建修外<lb/>
<pb n="KR2c0016_WYG_020-25b"/>
　　其通渭縣安逺鎮馬營監二處被焚倉厫共三十<lb/>
　　二間應如該司所請安逺舊有鄉倉毋庸重建統<lb/>
　　歸馬營監一處建修奏入報<lb/>
聞<lb/>
　　四月初十日己丑福康安奏言<hi>臣</hi>于二月十五日<lb/>
　　自省起程前徃各處察勘適凉州鎮縂兵蘇靈因<lb/>
　　查閲營汛抵莊浪營屬之紅城地方離省百餘里<lb/>
　　<hi>臣</hi>因去年籌議添兵事宜係該鎮随同辦理頗為<lb/>
<pb n="KR2c0016_WYG_020-26a"/>
　　認真是以檄令就近来蘭帶同查勘<hi>臣</hi>仍㑹同提<lb/>
　　<hi>臣</hi>哈當阿周歴詳勘酌量地方之險易道里之逺<lb/>
　　近随勘随商議定規模兹届事竣旋省理合詳晰<lb/>
　　陳明伏念此次添兵設汛乃係<lb/>
聖主厪念邉陲要地期於營伍充實聲勢聨絡為億萬<lb/>
　　載敉寕之計就<hi>臣</hi>識見所及合之目擊情形詳晰<lb/>
　　妥籌除新舊各營酌定兵額及營員分駐地方衙<lb/>
　　署間數悉照前<lb/>
<pb n="KR2c0016_WYG_020-26b"/>
　奏辦理規模已定其兩次添兵已四千二百三十八<lb/>
　　名擬請以馬四步四守二作為定額所有新添之<lb/>
　　兵若全行招募則一營統係新兵教練須時驟難<lb/>
　　用且有地處險僻居民稀少之區招募維艱勢將<lb/>
　　懸缺久待更非添兵之本意是以<hi>臣</hi>前<lb/>
　奏明参用舊兵按各汛地方情形酌擬用舊兵十分<lb/>
　　之二三四五六七八不等並有全用舊兵者其原<lb/>
　　議抽裁零尾兵一千二百三十八名酌擬在甘省<lb/>
<pb n="KR2c0016_WYG_020-27a"/>
　　者全係移兵在陜省者分别道路之逺近近則移<lb/>
　　兵逺則移缺先儘一千二百三十八名之數尚有<lb/>
　　不敷即在附近督提鎮大標内撥往令原營照數<lb/>
　　另行募補仍將裁移抽撥之處派定營分營數分<lb/>
　　晰造册咨部查核至前議添設各汛尚有應行酌<lb/>
　　改者查前議六盤山添安一汛設千縂一員經制<lb/>
　　額外外委各一員兵一百名今<hi>臣</hi>復加勘度六盤<lb/>
　　山頂地勢窄削難以安營其山腰有廟兒坪一處<lb/>
<pb n="KR2c0016_WYG_020-27b"/>
　　地面平坦但多沙石難施夯硪堅築建葢兵房徒<lb/>
　　費力而易於坍損又乏水泉兵馬均難存劄今勘<lb/>
　　得山之西麓地名楊家店依山扼要地頗寛敞舊<lb/>
　　有墩塘一座擬改於此處設汛建盖營署兵房較<lb/>
　　為妥協但該處西距隆徳縣城止十五里今隆徳<lb/>
　　縣已添足兵一百五十名東距瓦亭三十五里亦<lb/>
　　已添足兵一百名則楊家店無須駐兵一百名之<lb/>
　　多擬止駐經制外委一員帯兵五十名在彼分駐<lb/>
<pb n="KR2c0016_WYG_020-28a"/>
　　已資聨絡聲勢請裁減原議添駐六盤山之千縂<lb/>
　　額外外委各一員兵五十名仍於山頂安設墩塘<lb/>
　　一座汛房五間撥兵輪班廵防又原議孟家墩添<lb/>
　　安一汛設千縂一員經制額外外委各一員兵一<lb/>
　　百名今查此地雖居髙憑險但在河州城外不過<lb/>
　　里許河州現已添設重兵其孟家墩近在咫尺呼<lb/>
　　吸相通只須於孟家墩山頂安設墩塘一座酌建<lb/>
　　汛房十間即在河州城守營内撥外委一名帯兵<lb/>
<pb n="KR2c0016_WYG_020-28b"/>
　　三十名輪班駐守其原議之千縂經制額外外委<lb/>
　　各一員兵一百名均可裁減再<hi>臣</hi>勘得秦安縣所<lb/>
　　属之蓮花城地居險隘烟户稠宻其附近十數村<lb/>
　　庒民回雜處較為𦂳要擬即以六盤山裁減之千<lb/>
　　縂一員外委一員兵五十名移駐廵防又查得河<lb/>
　　州之定𦍑驛東通洮河南連狄道西接河州為三<lb/>
　　路扼要之區前於乾隆四十六年大學士公阿桂<lb/>
　　等籌議善後事宜案内奏請復設州判分防弹壓<lb/>
<pb n="KR2c0016_WYG_020-29a"/>
　　但同城並無武弁兵丁尚未嚴宻又狄道州之沙<lb/>
　　泥站係河州蘭州要道舊有州判分防而存城兵止<lb/>
　　十五名亦屬太单今擬在孟家墩裁減之千縂一<lb/>
　　員經制額外外委各一員兵八十名移駐定𦍑驛<lb/>
　　尚餘兵二十名即添駐沙泥站以資防守似此一<lb/>
　　轉移間與原設弁兵並無増減而於防範地方均<lb/>
　　收實用矣至墩塘之設所以盤詰奸匪接遞文報<lb/>
　　期於聲勢聨絡如人身之血脈貫通實與營汛相<lb/>
<pb n="KR2c0016_WYG_020-29b"/>
　　為表裏自應逺近疎宻道里適均又憑髙瞭望須<lb/>
　　擇形勝之區方非虚設今甘省河東地方中路自<lb/>
　　蘭州以至涇州大道舊有墩塘五十一處其中逺<lb/>
　　近参差位置失宜者甚多實未妥協又省城東北<lb/>
　　路由靖逺以逹固原迤東北以至下馬闗一路墩<lb/>
　　戍稀疎又東南路鞏秦通渭伏𦍑莊浪一帶偏僻<lb/>
　　地方多係崇山峻嶺舊設墩塘更属寥寥無㡬實<lb/>
　　不足以聨絡聲勢是以<hi>臣</hi>前兩次籌議由臯蘭縣<lb/>
<pb n="KR2c0016_WYG_020-30a"/>
　　屬三角城至安定會寕添安墩塘八處静寧州境<lb/>
　　内添墩十四處平凉縣境内添墩十七處馬營監<lb/>
　　四路添墩十四處固原州東至瓦亭西至靖逺縣<lb/>
　　屬之打喇赤添墩二十處靖逺縣至打喇赤東路<lb/>
　　添墩六處西路添墩二處又自蘭州至靖逺添墩<lb/>
　　十六處又底店四路添墩八處安定境内添墩十<lb/>
　　處共一百四十一處先後<lb/>
　奏明在案兹<hi>臣</hi>親加履勘自蘭州以至涇州九百餘<lb/>
<pb n="KR2c0016_WYG_020-30b"/>
　　里係新疆孔道驛站衝途前擬舊設墩塘五十一<lb/>
　　處之外添設十三處尚覺稀疎今通盤籌度請再<lb/>
　　加添十九處計程十里或十五里即有墩塘一處<lb/>
　　廵防更為周宻其原議馬營監四路添設墩塘四<lb/>
　　十處今親勘情形該處西接安定東接伏𦍑秦安<lb/>
　　西南接鞏昌東北接静寧計至四路各交界處所<lb/>
　　不過百里内外止須分布墩塘二十處已敷廵防<lb/>
　　接應可毋需四十處之多擬請酌裁二十處所有<lb/>
<pb n="KR2c0016_WYG_020-31a"/>
　　大路加添之十九處即於此内移設又勘得莊浪<lb/>
　　至石峯堡之間有䨇峴山一處頗為險峻扼要應<lb/>
　　請添設墩塘一處適符所裁二十處之數其餘安<lb/>
　　定會寧静寧平凉底店固原塩茶靖逺臯蘭各境<lb/>
　　内添設墩塘之處仍照原議數目妥協布置統計<lb/>
　　仍符原<lb/>
　奏添設一百四十一處之數合之舊有墩塘八十二<lb/>
　　處共計二百二十三處<hi>臣</hi>謹繪圖分路詳細粘簽<lb/>
<pb n="KR2c0016_WYG_020-31b"/>
　　恭呈<lb/>
御覽再查大路墩臺塘汎原為廵防亦属觀瞻所係每<lb/>
　　嵗年班入<lb/>
覲新疆伯克人等時有經過尤須示以整齊嚴肅臣於<lb/>
　　途次留心察看舊日墩塘規制不能一律又因年<lb/>
　　久多有坍損殊不足以壯觀瞻自應乗此添建新<lb/>
　　墩之時將舊墩普行修改一律整齊鞏固自入境<lb/>
　　以逹省城千里之内焕然改觀則地方益昭嚴整<lb/>
<pb n="KR2c0016_WYG_020-32a"/>
　　尤足壯金湯之色至河西大路各墩塘舊日規模<lb/>
　　本為嚴宻又屡經修整尚無坍損之處均毋庸另<lb/>
　　為籌辦惟是墩塘既籌添設尤貴有兵常川廵守<lb/>
　　向來緑營陋習凡有墩兵均就附近各營搬住遇<lb/>
　　有過往差使臨時撥兵支應差過即回本營平日<lb/>
　　仍無一兵常川在汛甚至有一兵佔兩兵之缺一<lb/>
　　塘兼兩塘之差此項兵丁營中差操則稱現在汛<lb/>
　　所及查汛防則又托言調操歸營彼此巧為規避<lb/>
<pb n="KR2c0016_WYG_020-32b"/>
　　徒属有名無實兹臣酌議每新墩一所建盖土房<lb/>
　　五間其舊時塘汛兵房一體添盖足數即以附近<lb/>
　　標營舊兵撥駐間有在該墩坐落地方及附近村<lb/>
　　庒招募民人充補者酌量情形辦理每兵一名撥<lb/>
　　房一間俾携眷安居可以責令常川駐守不得藉<lb/>
　　稱棲止無所曠汛悮差仍嚴飭該管大員加意稽<lb/>
　　查如有營弁侵佔名粮兵不足數者即嚴㕘治罪<lb/>
　　務期有一兵收一兵之用即添一墩有一墩之益<lb/>
<pb n="KR2c0016_WYG_020-33a"/>
　　以仰副<lb/>
皇上整飭邉防永期綏靖之至意除現已飭司給發銀<lb/>
　　兩將前議續添營署兵房墩塘等項尅日鳩工仍<lb/>
　　責成該管道府會同各營協力督催稽查毋許曠<lb/>
　　延時日茍簡工程並移咨提<hi>臣</hi>哈當阿就近常川<lb/>
　　督察再各該州縣抄存逆回房屋及拆毁禮拜寺<lb/>
　　木料磚瓦與其滅價售變不若即以撥給官兵居<lb/>
　　住並就近拆移添建仍于題估案内確核聲明奏<lb/>
<pb n="KR2c0016_WYG_020-33b"/>
　　入<lb/>
上諭軍機大臣㑹同該部議奏旋經議覆應如所奏辦<lb/>
　　理<lb/>
上從之<lb/>
　　　<hi>臣</hi>等謹案甘省逆回滋擾自取誅鋤<lb/>
皇上授鉞重臣先後調集諸路兵及京營勁旅直擣賊<lb/>
　　　巢不十日間醜類盡殱凶渠生縶伏讀<lb/>
御製遲速論以先㡬立應迅即蕆功統歸於一念之敬<lb/>
<pb n="KR2c0016_WYG_020-34a"/>
　　　煌煌乎<lb/>
聖訓昭垂洞古今徹上下而無以易也至逆氛既静邉<lb/>
　　　㝢敉寜孽匪悉净根株良氓胥登衽席荷<lb/>
恩言之賑撫獲比户以寧居増兵額而重操防廣學校<lb/>
　　　而興絃誦所以控幅員之遼濶化獷俗之愚頑<lb/>
　　　者善後章程無一不禀承<lb/>
睿㫁實為萬年經久之鴻模詎惟隴右方隅永資綏輯<lb/>
　　　已哉<lb/>
<pb n="KR2c0016_WYG_020-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定石峯堡紀畧卷二十<lb/>
</p>
<p>
</p>
  </div>
</body>
</text>
</TEI>
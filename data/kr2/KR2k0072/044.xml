<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷三十二</head> <lb/>
    <p>
<pb n="KR2k0072_WYG_044-1a"/>
欽定四庫全書<lb/>
　河源紀畧卷三十二<lb/>
　雜錄一<lb/>
　葱嶺河源喀什噶爾葉爾羗境<lb/>
　　漢書莎車有鐵山出青玉<lb/>
　　又西夜國北與莎車接隨畜逐水草徃來土地出玊石<lb/>
　　又難兠有銀銅鐵<lb/>
　　後漢書西夜生白草<lb/>
<pb n="KR2k0072_WYG_044-1b"/>
　　又耿恭于城<hi>疏勒城</hi>中穿井十五丈不得水吏士渴<lb/>
　　乏恭仰嘆曰聞昔貳師將軍㧞佩刀刺山飛泉湧<lb/>
　　出今漢徳神明豈有窮哉乃向井再拜為吏士禱<lb/>
　　有頃水泉奔出<lb/>
　　　按漢書疏勒為今喀什噶爾莎車為今葉爾羌<lb/>
　　　至西夜蒲犂皮山無雷依耐難兠則與二國附<lb/>
　　　近在葱嶺山中皆有河源綿亘故以次類附焉<lb/>
　　　其烏秅罽賓烏弋山離諸國皆在葱嶺西不備<lb/>
<pb n="KR2k0072_WYG_044-2a"/>
　　　錄後漢書所載耿恭拜井事亦見於水經注摭<lb/>
　　　錄於此足為喀什噶爾故實之始云<lb/>
　　晉法顯佛國記竭义國當葱嶺中自葱嶺已前草<lb/>
　　木果實皆異惟竹及安石榴甘蔗三物與漢地同<lb/>
　　耳從此西行向北天竺在道一月得度蔥嶺葱嶺<lb/>
　　冬夏有雪<lb/>
　　水經注廣志曰休循國居葱嶺其山多大葱<lb/>
　　魏書西域𫝊鉢和國在渴盤陀西其土尤寒有大<lb/>
<pb n="KR2k0072_WYG_044-2b"/>
　　雪山望若銀峯<lb/>
　　又朱居國在于闐西其人山居<lb/>
　　又渴盤陀國在葱嶺東朱駒波西河經其東北有<lb/>
　　髙山夏積霜雪<lb/>
　　又波知國在鉢和西南土狹人貧依託山谷<lb/>
　　北史西域𫝊鉢和國服氊裘<lb/>
　　又疏勒王戴金獅子冠<lb/>
　　又疏勒多銅鐵錫雄黄土多稻粟菽麥<lb/>
<pb n="KR2k0072_WYG_044-3a"/>
　　又疏勒國遣使送釋迦牟尼佛袈裟一長二丈餘<lb/>
　　帝以審是佛衣應有靈異遂燒之以騐虚實置於<lb/>
　　猛火之上經日不然人手足皆六指産子非六指<lb/>
　　者皆不育<lb/>
　　　按北史所傳佛衣長二丈餘經火不燃其説疑<lb/>
　　　出附㑹産子六指尤非恒理疏勒為今喀什噶<lb/>
　　　爾未聞其地奉佛亦並無六指之異以今証古<lb/>
　　　知北史之未為實録也<lb/>
<pb n="KR2k0072_WYG_044-3b"/>
　　又朱居國有麥多林果<lb/>
　　又賒彌國不信佛法專事諸神<lb/>
　　唐辨機西域記蔥嶺者據贍部洲中崖嶺數百重<lb/>
　　幽谷險峻恒積氷雪寒風勁烈地多出蔥故謂蔥<lb/>
　　嶺又以山崖蔥翠遂以名焉<lb/>
　　又波謎羅川中有大龍池東西三百餘里南北五<lb/>
　　十餘里據大蔥嶺内當贍部洲中其地最高水乃<lb/>
　　澄清皎鏡莫測其深色帶青黒味甚甘美潛居則<lb/>
<pb n="KR2k0072_WYG_044-4a"/>
　　蛟螭魚龍黿鼉龜龞浮游乃鴛鴦鴻雁鴐鵝鷫鴇<lb/>
　　諸鳥大卵遺㲉荒野或草澤間或沙渚上池西派<lb/>
　　一大流西至達摩悉鐵帝國東界與縛芻河合而<lb/>
　　西流故此以右水皆西流池東𣲖一大流與徙多<lb/>
　　河合而東流波謎羅川南越有鉢露羅國多金銀<lb/>
　　金色如火<lb/>
　　又跋禄迦國土冝氣序人性風俗文字法則同屈<lb/>
　　支國語言少異細氊細毼鄰國所重<lb/>
<pb n="KR2k0072_WYG_044-4b"/>
　　又素葉水城城周六七里諸國商賈雜居焉土宜<lb/>
　　麻麥蒲萄林樹稀疏氣序風寒人衣氈毼素葉已<lb/>
　　西數十里城皆立長<lb/>
　　又佛力恃薩儻那國東北踰山涉川越迦畢試國<lb/>
　　邊城小邑凡數十所至大雪山媻羅犀那大嶺嶺<lb/>
　　極崇峻危隥㩻傾蹊徑槃迂巖岫回互或入深谷<lb/>
　　或上高崖盛夏含凍鑿氷而度行經三日方至嶺<lb/>
　　上寒風凄烈積雪彌谷行旅經涉莫能佇足飛隼<lb/>
<pb n="KR2k0072_WYG_044-5a"/>
　　翺翔不能越度足趾步履然後翻飛下望諸山若<lb/>
　　觀培塿贍部洲中斯嶺特高其嶺無樹惟多石峯<lb/>
　　攅立叢倚森然若林<lb/>
　　　按西域記所載諸山川皆唐僧元奘得諸親厯<lb/>
　　　媻羅犀那大嶺實蔥嶺極西處也形勢險峻足<lb/>
　　　資考証備載其説以見蔥嶺之高大焉<lb/>
　　又烏鎩國周千餘里國大都城周十餘里南臨徙<lb/>
　　多河地土沃壤稼穡殷盛林木鬱茂華果俱繁多<lb/>
<pb n="KR2k0072_WYG_044-5b"/>
　　出雜玉白玉黳玉<lb/>
　　又佉沙國多沙磧少壤土稼穡殷盛華果繁茂出<lb/>
　　細氈毼<lb/>
　　又斫句迦國周千餘里國大都城周十餘里堅峻<lb/>
　　險固編户殷盛山阜連屬礫石彌漫臨帯兩山頗<lb/>
　　以耕植蒲萄梨柰其果實繁<lb/>
　　唐書西域傳蔥嶺俗名極疑山環朅盤陀國<lb/>
　　又由疏勒西南入劍末谷不忍嶺六百里西北判<lb/>
<pb n="KR2k0072_WYG_044-6a"/>
　　汙國治蔥嶺中都城負徒多河其本王疏勒人世<lb/>
　　相承為之西南即頭痛山<lb/>
　　　按徙多河即今大河之别名西域記作徙多唐<lb/>
　　　書則作徒多盖字畫傳寫之誤今考西域記注<lb/>
　　　有云舊作私陀河私徙音相近當以西域記為<lb/>
　　　正<lb/>
　　又䕶宻者元魏所謂鉢和横一千六百里縱狹纔<lb/>
　　四五里北臨烏滸河地寒沍堆阜曲折沙石流漫<lb/>
<pb n="KR2k0072_WYG_044-6b"/>
　　又疏勒俗事祅神<lb/>
　　宋馬端臨文獻通考渴盤佗朱俱波語言與于闐<lb/>
　　相似其間多有異者<lb/>
　　又疏勒國樂有䜿箜篌琵琶五絃横笛簫觱篥答<lb/>
　　臘鼓腰鼓提鼓鷄鼔十種為一部二十二人隋唐<lb/>
　　以備燕樂工人皂絲布白頭巾𫀆錦標白絲布褲<lb/>
　　舞人白襖綿袖赤皮鞾赤皮帯曲調有昔昔鹽一<lb/>
　　臺鹽之類<lb/>
<pb n="KR2k0072_WYG_044-7a"/>
欽定西域圖志云回人尊敬天神每城設禮拜寺始生<lb/>
　　敎主曰𣲖噶木巴爾每日對之誦經五次初次寅<lb/>
　　時二次未時三次申時四次酉時五次戌時拜畢<lb/>
　　則宣讚其義每七日赴禮拜寺誦經一次務集四<lb/>
　　人合誦不論貴賤貧富皆然回人誦經典者曰阿<lb/>
　　渾誦經以禳災迎福每遇大小年阿渾誦阿伊特<lb/>
　　瑪納斯經為衆祈佑衆人醵贈衣㡌一襲遇青草<lb/>
　　當生時有牲牧之家每十羊出一牽三十牛出一<lb/>
<pb n="KR2k0072_WYG_044-7b"/>
　　頭送阿渾為敬天禮阿渾牲畜蕃滋有贏餘牛羊<lb/>
　　即以之濟貧乏不自私也𣲖噶木巴爾立祠堂奉<lb/>
　　香火名曰瑪咱爾每年兩次衆人赴瑪咱爾禮拜<lb/>
　　誦經張燈於樹通宵不寐瑪咱爾有香火田畆以<lb/>
　　供祭祀之需回部西有黙克黙徳納為回之祖國<lb/>
　　回人凡終身必親徃禮拜以答鴻庥辦裝糧徃還<lb/>
　　期以三年惟富者能酬願貧無力者不能也亦有<lb/>
　　附香火之資於富室以偕徃者又山南諸回部有<lb/>
<pb n="KR2k0072_WYG_044-8a"/>
　　城郭宫室故居處有恒有溝塍隴畆故田作有時<lb/>
　　男識耕耘女知紡績漢書言自且末以東皆種五<lb/>
　　榖是也耕織之外多善商賈自西土以及傍近諸<lb/>
　　國無不至回俗以豕性昏形穢忌不食喜從髙放<lb/>
　　鵰鶻其人謂之鶻師赤云<lb/>
　　又回俗以敎主初生之年為元年閲一嵗則加一<lb/>
　　年刻年數於汗之印上以為識每三百六十日為<lb/>
　　一年不増減故每四年而餘二十一日四十年而<lb/>
<pb n="KR2k0072_WYG_044-8b"/>
　　餘七月四百八十年而餘七年矣滿三百六十日<lb/>
　　為一年謂之大年大年第一日如中國之元旦伯<lb/>
　　克戎裝齎敎主所賜纛鼓樂擁䕶率其衆赴禮拜<lb/>
　　寺行禮衆回人咸隨以行禮畢交相叩賀不殺生<lb/>
　　先期三十日必把齋日出閉齋星見開齋不茹葷<lb/>
　　惟産婦不把齋兒大則補之大年前十五日懸葫<lb/>
　　蘆於樹盛油其中油盡燈落遂踏破之以是為破<lb/>
　　除一切災咎云元旦後七十日為小年殺羊以祭<lb/>
<pb n="KR2k0072_WYG_044-9a"/>
　　天伯克行禮相慶如大年例<lb/>
　　又回人穪錢為雅爾瑪克以一錢為一普爾普爾<lb/>
　　為言文也每一普爾直銀一分初以五十普爾為<lb/>
　　一騰格直銀一兩回語謂一曰必爾二曰伊竒三<lb/>
　　曰玉聚四曰托爾托五曰别實六曰阿勒題七曰<lb/>
　　葉題八曰薩竒資九曰托科資十曰温百曰玉資<lb/>
　　千曰明萬曰圓璊回語謂温曰圓璊蓋十萬騰格<lb/>
　　也<lb/>
<pb n="KR2k0072_WYG_044-9b"/>
　　又回部食器銅鐵為質者居多即王延徳所稱冶<lb/>
　　金銅鐵為器皿者近是也至彼中珍玩或以良金<lb/>
　　粹玉為質尋常歐冶琢磨之匠罕能為之如銅㗶<lb/>
　　嚕蒭器回玉圭皆其先世珍異考㗶嚕蒭畧近盤<lb/>
　　匜用貯漿齊亦當時飲食之器圭璋之制於回部<lb/>
　　無聞或中國流傳及彼倣而為之其形偶相合耳<lb/>
　　回俗舊尊經典凡諸旗纛悉書梵語以祈靈庇兹<lb/>
　　㗶嚕蒭及玉圭並勒旁行回字為祝嘏詞與唐時<lb/>
<pb n="KR2k0072_WYG_044-10a"/>
　　回銅器相同皆中國勒銘鼎彛之意云<lb/>
　　又回書有名陀犂克者如内地之史字書名阿里<lb/>
　　卜回經名庫魯安醫書名愓普竒塔普農書名哩<lb/>
　　薩拉占候之書名魯斯納黙餘書凡數百種其流<lb/>
　　傳内地者絶少<lb/>
　　　按回部為西域天山南路之統名其地風氣習<lb/>
　　　俗大畧相同恭讀<lb/>
欽定西域圖志總叙諸部風俗仰見<lb/>
<pb n="KR2k0072_WYG_044-10b"/>
聖世優游化導因其敎不易其冝之至意茲敬録各條<lb/>
　　　以不分諸部總叙於第一卷中<lb/>
　　又回部土地肥瘠不一五榖之種稻米為少名固<lb/>
　　倫特餘如黍名塔哩克稷名克資勒庫納克高梁<lb/>
　　名圖布喇巴什庫納克麥名布赫岱青稞名阿爾<lb/>
　　帕豆有豌豆名阿克普爾察克扁豆名羅布雅小<lb/>
　　豆名納呼圖菉豆名瑪實麻名琨珠特有黒白黄<lb/>
　　三種𤓰名喀衮西𤓰名塔爾布斯大者重四五十<lb/>
<pb n="KR2k0072_WYG_044-11a"/>
　　斤甜𤓰名塔特里克喀衮小而脆茄名帕廷干瓠<lb/>
　　名阿實喀巴爾紅蘿蔔名則爾達克白蘿蔔名察<lb/>
　　木古爾菜名格咱克野蔥名闢雅資黄芽韮名庫<lb/>
　　爾徳秦椒名塔里瑪穆爾魯楚胡椒名木爾楚薑<lb/>
　　名贊濟必勒樹之有果者石榴名阿納爾蘋果名<lb/>
　　阿勒瑪木𤓰名必喜梨名那什巴第櫻桃名哲納<lb/>
　　斯台杏名額魯克柿名阿拉瓦菓濟特核桃名揚<lb/>
　　阿克李子名愛納魯葡萄長者名薩伊心圓者名<lb/>
<pb n="KR2k0072_WYG_044-11b"/>
　　裕祖木别有緑色者味倍甘無核截條栽地而生<lb/>
　　布哈爾部種也名竒石蜜食桃名蜜陽薩沙布托<lb/>
　　里棗名竒蘭其桑椹實大而味厚名裕珠瑪可佐<lb/>
　　糧儲無子者名沙圖特無果之樹則榆名喀喇雅<lb/>
　　阿特槐名圖呼瑪克栁名喀拉薩斡特大葉楊名<lb/>
　　喀喇特呼克有小葉楊枝附幹直上不旁出最堅<lb/>
　　勒名之曰蘇幹巴達爾塔喇克松名喀楚喇柏名<lb/>
　　喀爾該桐名圖呼喇克花草之形似内地者如玫<lb/>
<pb n="KR2k0072_WYG_044-12a"/>
　　瑰名古里蘓嚕克吉祥草名訥爾格斯鷄冠名搭<lb/>
　　吉和喇斯蜀葵名拉列古勒千日紅名古里雅蘓<lb/>
　　曼鳯仙名赫納向日葵名阿卜塔卜帕喇斯狗尾<lb/>
　　花名喀摩楚古勒有草沿地蔓為藤花紅白子細<lb/>
　　而扁可煮食亦可飼馬其名曰葉斯穆克有草實<lb/>
　　如繭中絲如細纑名為頗斯國人取織以為布<lb/>
　　又回部之鳥鵬名布爾克特海青名喀爾察海克<lb/>
　　鶻名伊特勒古鷹名鶻斯寒鴉名塔哈納克雁名<lb/>
<pb n="KR2k0072_WYG_044-12b"/>
　　噶斯多鸛而少鶴鸛名哈爾噶鶴名琿水鵓鴣亦<lb/>
　　巢於木名克克庫克鸚鵡名沙圖提雉名克爾果<lb/>
　　爾班鳩之羽五色陸離名帕哈達克鵲之大者幾<lb/>
　　如㕍名薩克則干燕名哈爾魯阿特雀名爾阿克<lb/>
　　庫徹喀徹俱巢於室及濵水之岸他如畫眉名布<lb/>
　　勒百靈名托爾海倒掛名伊資哈克鷃鶉名伯徳<lb/>
　　納鴿名喀布特爾鷄名圖赫依皆木棲鴨名鄂爾<lb/>
　　徳克鵝名阿克阿斯水禽則交鶄名阿克烏喀爾<lb/>
<pb n="KR2k0072_WYG_044-13a"/>
　　鷺名烏喀爾水鴉名喀爾噶其獸則熊名愛伊克<lb/>
　　虎名約勒巴爾斯豹名伊勒必斯犛牛名喀拉犀<lb/>
　　名葉爾沙赫馬名阿特嬴名喀齊爾驢名額伊沙<lb/>
　　克駱駝名圖噶盤羊名固勒札山羊牡名特克牝<lb/>
　　名阿楚庫黄羊名哲楞羱羊名爾喀克鹿名布輝<lb/>
　　牝鹿名瑪喇勒獐名伊勒巴遜狼名貝哩狐名圖<lb/>
　　勒齊貍名摩倫豕名通烏斯猫名穆舒克狗名伊<lb/>
　　特兔名托什干鼠名薩特堪灰鼠名題音銀鼠名<lb/>
<pb n="KR2k0072_WYG_044-13b"/>
　　阿爾斯貂鼠名布勒罕娑羅鼠名蘓勒遜獺名喀<lb/>
　　瑪蛇名伊蘭有無鱗魚口甚圓身微扁大者七八<lb/>
　　尺小者六七尺其名魯赫伊龜名克里雅爾有文<lb/>
　　哈名帕哈察納格蝦蟆名帕喀蠶名闢里雅庫爾<lb/>
　　圖牛馬驢羊諸畜生扎達大可如拳色或黄或白<lb/>
　　或如鸚哥嘴者為最貴其堅如石在蛇腹者尤良<lb/>
　　牲畜有扎達則漸羸瘦乆則死以生剖得者為靈<lb/>
　　彼俗祈雨以扎達石浸水中咒之輒有騐其人遂<lb/>
<pb n="KR2k0072_WYG_044-14a"/>
　　名為扎達齊<lb/>
　　又回部所産五金有黄金名勒屯白金名庫穆什<lb/>
　　紅銅名蜜斯黄銅名圖特而無青銅有鉛名庫爾<lb/>
　　阿遜鐵名圖摩爾錫多産名喀里葉又有水銀名<lb/>
　　斯瑪卜碙砂名察爾克庫蜜硫黄名古古爾圖硝<lb/>
　　名碩喇碙砂硫黄産天山中天山為凖部南屏回<lb/>
　　部北屏故準回兩部皆有之玉名哈什産和闐南<lb/>
　　山者為最良河出山中為玉河有紺黄青碧元白<lb/>
<pb n="KR2k0072_WYG_044-14b"/>
　　數色小者如拳大者如枕因名其河為哈什庫勒<lb/>
　　土爾番北山高崖下白石成堆似玉若人骨紋縷<lb/>
　　明析顔色光潤質輕而不可握相傳為羅漢靈骨<lb/>
　　以近似名之而實非也鹽名圖斯白者如玉赤者<lb/>
　　如朱堅者似石亦有金剛鑚名阿勒瑪斯百錬不<lb/>
　　消可以切玉<lb/>
　　　按回部物産詳見列代史書今既採輯附見各<lb/>
　　　門<lb/>
<pb n="KR2k0072_WYG_044-15a"/>
聖代疆理亭育碩大豐繁西域土物之盛前史所未及<lb/>
　　　見者今並從圖志中抄録類叙資考覽焉<lb/>
</p>
<p>
</p>
  </div>
</body>
</text>
</TEI>
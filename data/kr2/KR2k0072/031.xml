<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷二十一</head> <lb/>
    <p>
<pb n="KR2k0072_WYG_031-1a"/>
欽定四庫全書<lb/>
　河源紀畧卷二十一<lb/>
　辨訛二<lb/>
　　水經<lb/>
　崑崙墟在西北去嵩髙五萬里地之中也注禹本紀<lb/>
　與此同<lb/>
　　謹案崑崙在今囘部嵩髙山在今河南府登封縣<lb/>
　　北計崑崙至嵩髙不及二萬里何得云去嵩髙五<lb/>
<pb n="KR2k0072_WYG_031-1b"/>
　　萬里乎酈注云禹本紀與此同則水經乃襲禹本<lb/>
　　紀之説也<lb/>
　　萬斯同水經河源辨云山海經言崑崙有三其一<lb/>
　　見西次三經之内曰崑崙之邱實惟帝之下都河<lb/>
　　水出焉而不言其道理其一見海内西經之内曰海<lb/>
　　内崑崙之墟在西北方八百里髙萬仞河水出東<lb/>
　　北隅此即西次三經之山但言有詳畧非二山也<lb/>
　　其一見大荒經曰西海之南流沙之濱赤水之後<lb/>
<pb n="KR2k0072_WYG_031-2a"/>
　　黒水之前有大山名曰崑崙之邱下有弱水之淵環<lb/>
　　之而亦不言道理惟禹本紀言崑崙髙二千五百餘<lb/>
　　里去嵩髙五萬里夫河水所出之崑崙山海經所云<lb/>
　　者在西域于闐國去長安九千六百七十里長安去<lb/>
　　嵩髙不過千里今言去嵩髙五萬里則是大荒之崑<lb/>
　　崙非于闐之崑崙也何得言河水出其東北陬<lb/>
　　胡渭禹貢錐指云山海經西海之南流沙之濱赤<lb/>
　　水之後黒水之前有大山名曰崑崙之邱案後漢<lb/>
<pb n="KR2k0072_WYG_031-2b"/>
　　書西域𫝊論云甘英臨西海以望大秦距玉門陽<lb/>
　　闗四萬餘里而崑崙更在西海之南逺斯極矣禹<lb/>
　　本紀所云去嵩髙五萬里者當指此山水經引以<lb/>
　　説西北之崑崙非也<lb/>
　　謹案萬斯同胡渭之説皆謂禹本紀去嵩髙五萬<lb/>
　　里者乃大荒之崑崙非河水所出之崑崙水經不<lb/>
　　當誤合為一今考史記大宛𫝊贊云禹本紀言河<lb/>
　　出崑崙崑崙其髙二千五百餘里山海經云海内<lb/>
<pb n="KR2k0072_WYG_031-3a"/>
　　崑崙之墟在西北河水出東北隅郭璞注云自此<lb/>
　　以上二千五百餘里上有醴泉華池去嵩髙五萬<lb/>
　　里見禹本紀則是河出崑崙去嵩髙五萬里皆禹<lb/>
　　本紀之言也既皆禹本紀之言則去嵩髙五萬里<lb/>
　　之崑崙即河水所出之崑崙矣何得以為非河水<lb/>
　　所出而别指一大荒之崑崙以當之乎至胡渭又<lb/>
　　引後漢書西海距玉門陽闗四萬餘里之説而申<lb/>
　　以崑崙更在西海之南云云若似乎大荒之崑崙<lb/>
<pb n="KR2k0072_WYG_031-3b"/>
　　適合禹本紀五萬里之數者則其説愈巧而愈鑿<lb/>
　　矣夫禹本紀明言河出崑崙則非大荒之崑崙可<lb/>
　　知豈可因駁水經之誤而又自生一誤乎盖水經<lb/>
　　乃承襲禹本紀之浮夸而駁之者又紐合山海經<lb/>
　　之荒誕以訛益訛展轉引伸何所窮極耶<lb/>
　其髙萬一千里注山海經稱方八百里髙萬仞郭景<lb/>
　純以為自上二千五百餘里淮南子稱髙萬一千里<lb/>
　百一十四歩三尺六寸<lb/>
<pb n="KR2k0072_WYG_031-4a"/>
　　謹案諸書所云崑崙之髙參差不一而淮南子尤<lb/>
　　鑿而無據總之周秦以降中土之人目不覩所謂<lb/>
　　崑崙者而人人胸中各横一驚竒之見若似乎既<lb/>
　　謂之崑崙自當髙逺莫測矣影嚮揣摹横加尺度<lb/>
　　即一崑崙之髙而已變幻不同如此其他尚有足<lb/>
　　信者乎<lb/>
　河水出其東北陬屈從其東南流入渤海又出海外<lb/>
　南至積石山下有石門<lb/>
<pb n="KR2k0072_WYG_031-4b"/>
　　謹案此數語乃仍山海經之謬辨已見山海經條<lb/>
　　下<lb/>
　又南入蔥嶺山又從蔥嶺出而東北流其一源出于<lb/>
　闐國南山北流與蔥嶺所出河合又東注蒲昌海<lb/>
　　謹案海内崑崙之墟在西北河水出東北隅以行<lb/>
　　其北西南又入渤海又出海外即西而北入禹所<lb/>
　　導積石山積石之山下有石門云云此山海經之<lb/>
　　言也崑崙去嵩髙五萬里此禹本紀之言也崑崙<lb/>
<pb n="KR2k0072_WYG_031-5a"/>
　　髙萬一千里百一十四歩三尺六寸此淮南子之<lb/>
　　言也是皆荒誕之言未可㩀以為信漢書西域𫝊<lb/>
　　云河有兩源一出蔥嶺山一出于闐于闐在南山<lb/>
　　下其河北流與蔥嶺河合東注蒲昌海是則可案<lb/>
　　諸圖志確乎不易之論也柰何為水經者漫無決<lb/>
　　擇既已強牽諸説混合為一又以崑崙積石二山<lb/>
　　加之於蔥嶺之上而繼以南入蔥嶺云云則是河<lb/>
　　源在蔥嶺之西北矣恭考<lb/>
<pb n="KR2k0072_WYG_031-5b"/>
欽定輿地全圖囘部之西為蔥嶺其北為天山其蔥嶺<lb/>
　　以西水皆西流天山以北水皆北流則地勢之東<lb/>
　　南髙而西北下可知西北之水豈能逆流直上徹<lb/>
　　數百里之重巒疊嶂而復出於蔥嶺之東乎是以<lb/>
　　漢書但稱河出蔥嶺于闐未嘗言蔥嶺于闐之外<lb/>
　　復有上源既無上源則崑崙不得在蔥嶺之西北<lb/>
　　明矣至於積石一山近在西寧邊外五百餘里西<lb/>
　　去蔥嶺五千餘里故漢書稱蔥嶺于闐之河東注<lb/>
<pb n="KR2k0072_WYG_031-6a"/>
　　蒲昌海南出於積石為中國河奈何反加積石於<lb/>
　　蔥嶺之上乎是以酈道元駁之云余考羣書咸言<lb/>
　　河出崑崙淪於蒲昌出於海外逕積石為中國河<lb/>
　　而經文在此似如不比積石宜在蒲昌海下矣考<lb/>
　　水經作者唐書題曰桑欽然班固嘗引欽説與此<lb/>
　　經文異觀其涪水條中稱廣漢已為廣魏則决非<lb/>
　　漢時鍾水條中稱晉寧仍曰魏寧則未及晉代推<lb/>
　　尋文句大抵三國時人今考其書頗為足㩀然獨<lb/>
<pb n="KR2k0072_WYG_031-6b"/>
　　於河水發源自蒲昌以上悉屬影響猜疑縁察其<lb/>
　　致誤之由盖作書時係取禹本紀山海經淮南子<lb/>
　　西域𫝊稍為刪改雜綴成文非但不知夏禹王本<lb/>
　　紀之難憑并且不知漢書西域傳之可㩀任情牽<lb/>
　　合茫無主張遂使後人疑為蔥領之上復有河源<lb/>
　　如郭璞注山海經云河出崑崙潛行地下至蔥嶺<lb/>
　　山于闐國復分流岐出此即承用水經之謬説也<lb/>
　　葢三國時内地紛争西域阻絶覩聞不周記載恭<lb/>
<pb n="KR2k0072_WYG_031-7a"/>
　　錯理則然矣惟我<lb/>
聖朝大啟土宇混一内外圖書所通無逺弗届匪特西<lb/>
　　域舊疆瞭如指掌即葱嶺天山之西北亦復如在<lb/>
　　目前遂使數千年未决之疑竇一旦豁然貫通亦<lb/>
　　考古者之一大幸也<lb/>
　　後漢書<lb/>
　郡國志隴西郡河闗積石山在西南河水出<lb/>
　　謹案此云河水出積石亦襲山海經淮南子諸書<lb/>
<pb n="KR2k0072_WYG_031-7b"/>
　　之誤辨己見山海經條下矣<lb/>
　　後漢書注<hi>附</hi>
　桓帝紀延熹三年燒當羌叛叚熲追擊於積石大破<lb/>
　之注積石山在今鄯州龍支縣内即禹貢導河積石<lb/>
　是也<lb/>
　　謹案禹貢導河之積石在今西寧府西南邊外五<lb/>
　　百三十餘里故漢書地理志云金城郡河闗積石<lb/>
　　山在西南羌中水經注云禹貢所謂導河自積石<lb/>
<pb n="KR2k0072_WYG_031-8a"/>
　　山在西羌之中漢河闗故縣在今西寧府西南邊<lb/>
　　外而積石又在其西南羌中此則禹貢導河之積<lb/>
　　石也至鄯州龍支之積石在今西寧府之東南八<lb/>
　　十餘里即李吉甫元和郡縣志謂一名唐述山者<lb/>
　　是也水經注云河北有層山甚靈秀巖堂之内時<lb/>
　　見神人徃還俗不悟其仙者乃謂之神鬼彼羌目<lb/>
　　鬼曰唐述因名之為唐述山云云是此山本名唐<lb/>
　　述不名積石其謂之積石不知始自何人而注後<lb/>
<pb n="KR2k0072_WYG_031-8b"/>
　　漢書者遂踵其失揆厥由來葢縁禹貢導河之積<lb/>
　　石逺在河闗西南羌中自南北朝時河闗沒入吐<lb/>
　　谷渾久而不復中土之人遂不知河闗以外之積<lb/>
　　石矣故隋大業二年於赤水城置河源郡以境有<lb/>
　　積石山立名河源城在今西寜府東南其境内之<lb/>
　　積石山即唐述山也以唐述為積石因以積石為<lb/>
　　河源展轉滋訛不復詳䆒郡名既立貽誤遂多正<lb/>
　　不獨後漢書注為然矣考唐儀鳯二年改置河源<lb/>
<pb n="KR2k0072_WYG_031-9a"/>
　　郡為河源軍在鄯州西百二十里又於澆河故城<lb/>
　　置積石軍在廓州西南北五十里是皆仍隨氏之<lb/>
　　誤而不覺悟者也至張守節作史記正義始云河<lb/>
　　自鹽澤潛行入吐谷渾界大積石山又東北流至<lb/>
　　小積石山李吉甫元和郡縣志亦云小積石山在<lb/>
　　枹罕縣西北七十里河出積石山在西南羌中今<lb/>
　　人目為大積石此則己知西南羌中之積石而加<lb/>
　　唐述以小積石之名因目羌中積石為大積石小<lb/>
<pb n="KR2k0072_WYG_031-9b"/>
　　大分名最為明晰矣盖二山之相去中間幾及千<lb/>
　　里且一在西寧邉外之西南一在西寧邉内之東<lb/>
　　南内外既異其方東西又殊其向彼此之各不相<lb/>
　　渉既已判然矣何事後之儒者紛紛之説猶自不<lb/>
　　一而足也尚書蔡沈𫝊云地志積石在金城郡河<lb/>
　　闗縣西南羌中今鄯州龍支縣界也既引漢書地<lb/>
　　理志似知河闗西南羌中之積石矣奈何復以鄯<lb/>
　　州龍支之積石相混以斷斷不能强合之二山而<lb/>
<pb n="KR2k0072_WYG_031-10a"/>
　　必牽之使合乎故元都實窮河源仍以廓州西南<lb/>
　　之積石州為積石積石州即唐之積石軍也而至<lb/>
　　正中修宋史其河渠志亦云黄河自貴徳西寧之<lb/>
　　境至積石經河州此又宗蔡𫝊而失於考正者矣<lb/>
　　隋書<lb/>
　地理志河源郡下云積石山河所出<lb/>
　　謹案以積石山為河所出乃承用漢書之誤辨己<lb/>
　　詳見上卷矣顧此又自有其誤者則以積石山河<lb/>
<pb n="KR2k0072_WYG_031-10b"/>
　　所出屬之河源郡下也盖漢書所謂河出積石者<lb/>
　　在金城郡河闗縣西南羌中此禹貢導河之積石<lb/>
　　也隋大業二年於赤水城置河源郡以境有積石<lb/>
　　山名此積石山即唐述山元和郡縣志所謂小積<lb/>
　　石山是也既以唐述山一名小積石山為積石又<lb/>
　　因漢書積石為河所出遂以立河源郡之名此所<lb/>
　　以一誤而又再誤者也又考隋書地理志枹罕郡<lb/>
　　下龍支縣又有唐述山此則同一地理志前後不<lb/>
<pb n="KR2k0072_WYG_031-11a"/>
　　數行而已自相矛盾如此其為書也踈矣<lb/>
</p>
<p>
</p>
  </div>
</body>
</text>
</TEI>
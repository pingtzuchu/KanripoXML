<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷二十六</head> <lb/>
    <p>
<pb n="KR2k0072_WYG_037-1a"/>
欽定四庫全書<lb/>
　河源紀畧卷二十六<lb/>
　紀事一<lb/>
　河水發源囘部全境<lb/>
　　　<hi>臣</hi>等謹案河水發源自蔥嶺以東至流入羅布<lb/>
　　　淖爾皆囘部境囘部在西域中從古以來未入<lb/>
　　　版圖<lb/>
皇上平定囘疆大啓土宇<hi>臣</hi>等考訂河源按次道里各<lb/>
<pb n="KR2k0072_WYG_037-1b"/>
　　　詳叙其都邑境疆謹先撮舉其用兵之原由成<lb/>
　　　功之始末並恭録<lb/>
御製平定囘部告成大學碑文弁於卷首以著全壤内<lb/>
　　　屬之盛焉<lb/>
　　乾隆二十年大兵既平準噶爾阿睦爾撒納覬為<lb/>
　　總台吉不獲遂煽亂諸部二囘酋大和卓木波羅<lb/>
　　泥都小和卓木霍集占前為準噶爾所拘大兵定<lb/>
　　伊犁以其先獻欵輸誠釋其囚以兵送波羅泥都<lb/>
<pb n="KR2k0072_WYG_037-2a"/>
　　歸葉爾羌俾統其衆納賦執役而以霍集占居伊<lb/>
　　犁撫囘衆之在準部者阿逆之叛霍集占潛助之<lb/>
　　攻勤王之台吉宰桑及我師整旅討逆伊犁復定<lb/>
　　阿逆竄哈薩克復竄俄羅斯尋斃遣侍郎三㤗徃<lb/>
　　騐其屍屬實而霍集占亦即遁歸舊部將軍兆恵<lb/>
　　在伊犁遣副都統阿敏道往囘部議事霍集占竟<lb/>
　　以計誘阿敏道而拘之大兵興師問罪進抵庫車<lb/>
　　霍集占擕阿敏道來援至中途害之並其從行百<lb/>
<pb n="KR2k0072_WYG_037-2b"/>
　　人冒死入庫車城旋即逸而西去我師克庫車城<lb/>
詔以將軍雅爾哈善縱賊失機逮治其罪更<lb/>
命將軍兆恵率師還定囘部旋收烏什定阿克蘇傳檄<lb/>
　　降和闐師前進直扺葉爾羌以道逺馬疲為賊所<lb/>
　　遮固守三月深溝高壘賊不敢犯㑹援師至内外<lb/>
　　夾擊大破賊衆逆酋遂棄城而西葉爾羌喀什噶<lb/>
　　爾囘衆悉降我師窮追賊首叅賛明瑞邀擊之于<lb/>
　　霍斯庫魯克副將軍富徳一敗之于阿爾楚克再<lb/>
<pb n="KR2k0072_WYG_037-3a"/>
　　敗之葉什勒庫勒淖爾賊遁入拔達克山界副將<lb/>
　　軍富徳率師窮追之遣使往諭其汗素爾坦沙宣<lb/>
　　示二酋罪狀令擒獻素爾坦沙即遵檄縳波羅泥<lb/>
　　都而以兵圍霍集占于阿爾渾楚哈嶺賊退保齊<lb/>
　　那爾河素爾坦沙以其屬進戰賊不能支傷背及<lb/>
　　胯乳擒之囚之於柴扎布柴扎布者拔達克山繫<lb/>
　　囚處也素爾坦沙乃遣人詣軍門投欵報逆賊就<lb/>
　　擒副將軍富徳察其忠順進使者撫諭責令獻俘<lb/>
<pb n="KR2k0072_WYG_037-3b"/>
　　進軍幹罕以待之並曉以順逆利害之狀宣諭<lb/>
大皇帝威徳素爾坦沙傾心降服遂殺波羅泥都霍集<lb/>
　　占波羅泥都屍身被盜遂專函霍集占首以獻率<lb/>
　　其部落十萬戸與博洛爾部三萬戸來降乾隆二<lb/>
　　十四年西師大功告成囘部悉平<lb/>
御製平定囘部告成太學碑文<lb/>
建非常之功者以舉非常之事舉非常之事者以藉非<lb/>
常之人然亦有不藉非常之人而舉非常之事終建非<lb/>
<pb n="KR2k0072_WYG_037-4a"/>
　常之功者則賴<lb/>
昊蒼篤貺神運斡旋事若禍而移福機以逆而轉順順<lb/>
天者昌逆<lb/>
天者亡故犁準夷之庭掃囘部之穴五年之間兩勲並集<lb/>
　始遲疑猶未敢信終劼劬以底有成荷<lb/>
天之寵在兹畏<lb/>
天之鑒益在兹爰叙其事如左達瓦齊之就俘也伊犁已<lb/>
　大定矣無何而阿睦爾撤納叛彼其志本欲藉我力以<lb/>
<pb n="KR2k0072_WYG_037-4b"/>
　成已事時也人心未定佐饔者嘗一蜮肆狂萬狙應響<lb/>
　蜂屯蟻雜不可爬梳畏難者羣謂不出所料準夷終不<lb/>
　可取並有欲棄巴里坤為退守謀然予計其衆志不齊<lb/>
　將有歸正倒戈者於是督策將帥之臣整師亟進既而<lb/>
　伊犁諸台吉宰桑果悔過勤王思討逆賊以自贖此<lb/>
天恩助順者一也二酋大小和卓木者以囘部望族久為<lb/>
　準噶爾所拘於阿巴噶斯鄂拓者也我師既定伊犁乃<lb/>
　釋其囚以兵送大和卓木波羅泥都歸葉爾羌俾統其<lb/>
<pb n="KR2k0072_WYG_037-5a"/>
　舊屬而令小和卓木霍集占居於伊犁撫其在伊犁衆<lb/>
　囘乃小和卓木助阿逆攻勤王之台吉宰桑等阿逆賴<lb/>
　以苟延及師再入阿逆遂逃入哈薩克而霍集占亦即<lb/>
　收其餘衆竄歸舊穴此<lb/>
天恩助順者二也準夷之事前紀畧見其概兹不復紀紀<lb/>
　興師討囘之由則以我將軍兆恵在伊犁時曽遣副都<lb/>
　統阿敏道往囘議事小和卓木乃以計誘阿敏道而拘<lb/>
　之乃我師扺庫車問罪彼擕阿敏道以來援至中途害<lb/>
<pb n="KR2k0072_WYG_037-5b"/>
　之及從者百人彼猶逞其狂悖抗我師顔且敢冒死入<lb/>
　庫車城乃雅爾哈善畧無紀律致彼出入自由然我滿<lb/>
　洲索倫衆兵士無不念國家之恩効疆埸之力故能以<lb/>
　少勝衆逆渠懼而兎脱此<lb/>
天恩助順者三也知僨轅之無濟掄幹才之可任時將軍<lb/>
　兆恵以捜勦準夷餘黨至布魯特部落已欵服其衆因<lb/>
　命旋師定囘部於是克庫車存沙雅爾定阿克蘇畧烏<lb/>
　什收和闐師之所至降者望風直至葉爾羌城下而我<lb/>
<pb n="KR2k0072_WYG_037-6a"/>
　軍人馬周行萬有餘里亦猶强弩之末矣二酋以其<lb/>
　逸待之力統數萬人與我三千餘人戰我師之過河<lb/>
　者纔四百餘猶能斬將搴旗退而築堡黒水固守以<lb/>
　待此<lb/>
天恩助順者四也萬里之外抱水救火其曷能濟乃予以<lb/>
　去年六月即降㫖沠兵撥馬欲以更易久在行間者耳<lb/>
　故兵馬率早在途一䟎進而各爭前恐後人人有敵愾<lb/>
　之憤此<lb/>
<pb n="KR2k0072_WYG_037-6b"/>
天恩助順者五也副將軍富徳及叅賛舒赫徳輩率師進<lb/>
　援以速行戈壁中馬力復疲值狂囘據險坐俟頗有難<lb/>
　進之勢夫援軍不能進則固守以待者危矣而叅賛阿<lb/>
　里衮驅後隊之馬適至夜擣賊營我師内外夾攻彼不<lb/>
　知我軍凡有幾萬握炭流湯之徒自相蹂躪顧命不暇<lb/>
　於是觧黒水之圍鹿駭麞驚遁而保窟我之兩軍全隊<lb/>
　振旅以迴阿克蘇此<lb/>
天恩助順者六也既而彼料我必再入泰山之壓難當乃<lb/>
<pb n="KR2k0072_WYG_037-7a"/>
　於我師未進之先擕其部落載其重器跳而逺去而葉<lb/>
　爾羌喀什噶爾二城之舊伯克等遂獻城以降叅賛明<lb/>
　瑞一邀之於霍斯庫魯克副將軍富徳再陷之于阿爾<lb/>
　楚爾于是離心者西内前途者反斾二酋惟挈其妻孥<lb/>
　及舊僕近三百人入拔達克山境此<lb/>
天恩助順者七也人蹟不通之地語言不同之國既已雀<lb/>
　敺寧不狼顧其授我與否固未可定也然一聞將軍之<lb/>
　檄莫不援旗請奮整旅前遮遂得兇渠函首露布遥傳<lb/>
<pb n="KR2k0072_WYG_037-7b"/>
　此<lb/>
天恩助順者八也夷考西師之役非予夙願之圖何則實<lb/>
　以國家幅員不為不廣屬國不為不多惟厪守成之志<lb/>
　無希開創之名兼以承平日久人習於逸既無非常之<lb/>
　人安能舉非常之事而建非常之功哉然而輾轉輻輳<lb/>
　毎以艱而獲易視若失而反得故自締始以逮定功雖<lb/>
　予自問亦將有所不觧其故而不敢期其必然者故曰<lb/>
　非人力也<lb/>
<pb n="KR2k0072_WYG_037-8a"/>
天也夫<lb/>
天如是顯佑國家者以<lb/>
祖宗之敬<lb/>
天愛民䝉<lb/>
眷顧者深也則我後世子孫其何以心<lb/>
上蒼之心志<lb/>
列祖之志勉繼繩於有永保丕基於無窮乎繫以銘曰二<lb/>
　酋偝徳始亂為賊是興王師報怨以直伊犁既平蕞爾<lb/>
<pb n="KR2k0072_WYG_037-8b"/>
　奚屑徐議耕闢徐議戍設以噢以咻伊余本懐豈其弗<lb/>
　戢圖彼藐囘彼囘不量怒臂當車戕我王臣助彼狂狙<lb/>
　始攻庫車僨轅敗事用人弗當至今為愧悖逆罪重我<lb/>
　武宜揚易將整師直壓彼疆阿蘇烏什玉隴和闐傳檄<lb/>
　以定肉袒羊牽二酋孽深知不可活狼狽相顧固守其<lb/>
　穴桓桓我師周行萬里馬不進焉强弩末矣以四百人<lb/>
　戰萬餘虜退猶能守黒水築堡問信達都為之傷悼所<lb/>
　幸後軍早行在道督勅速援人同怒心曽不兩月賊境<lb/>
<pb n="KR2k0072_WYG_037-9a"/>
　逼臨賊境逼臨彼復徼隙馬繼以進賊營夜斫出其不<lb/>
　意賊乃大驚謂自天降孰敢鋒攖大鞣大膊如虎摶兎<lb/>
　案角隴種誰敢迴顧黒水圍觧合軍暫旋整旅三路期<lb/>
　並進焉賊偵軍威信不可支挈其妻孥遁投所依所依<lb/>
　亦囘豈不自謀豈伊庇猿而受林憂利厥輜重無遺盡<lb/>
　掠遣其都丸遂來獻馘詎惟獻馘並以稱臣捧賫表章<lb/>
　將詣都門奏凱班師前歌後舞尸逐染鍔温禺釁鼓露<lb/>
　布至都正逮初陽<lb/>
<pb n="KR2k0072_WYG_037-9b"/>
慈寧稱慶亞嵗迎祥<lb/>
郊廟告成諸典並舉皇皇太學豐碑再樹豐碑再樹敢予<lb/>
　喜功用不得已<lb/>
天眷屢䝉始之以武終之以文戡亂惟義撫衆惟仁布恵<lb/>
　施恩寰宇共喜古不羈縻今為臣子疆闢二萬兵出五<lb/>
　年據實書事永矢乾乾<lb/>
　　喀什噶爾<lb/>
　　　　謹按喀什噶爾為漢疏勒西境唐時一名佉沙<lb/>
<pb n="KR2k0072_WYG_037-10a"/>
　　　元名合失合爾明為哈實哈兒今其地距京師<lb/>
　　　一萬一千九百二十五里漢時南北兩大山中<lb/>
　　　近蔥嶺者南則沙車為大北則疏勒為大疏勒<lb/>
　　　東北境地面寛博多砂磧喀什噶爾正其西境<lb/>
　　　山環水帶土地肥腴城堡鱗次正漢唐以來建<lb/>
　　　庭之地漢書所謂磐藁城楨中城唐書所謂迦<lb/>
　　　師城北史所謂都城五里大城十二小城數十<lb/>
　　　者應俱屬此自此西北逾天山西行入布魯特<lb/>
<pb n="KR2k0072_WYG_037-10b"/>
　　　界即漢所謂西當大月氐大宛康居道者是也<lb/>
　　　蔥嶺河二源一為喀什噶爾河一為葉爾羌河<lb/>
　　　而喀什噶爾河源最逺其水二支並出一支出<lb/>
　　　蔥嶺中南流東經英噶薩爾之北即古依耐國<lb/>
　　　地一支出北山麓東南流經喀什噶爾城南又<lb/>
　　　東南流二支合東行千里南㑹葉爾羌河又㑹<lb/>
　　　和闐河北㑹阿克蘇河入塔里木大河喀什噶<lb/>
　　　爾之西為和什庫珠克又西為阿喇楚勒即古<lb/>
<pb n="KR2k0072_WYG_037-11a"/>
　　　無雷國地又西南為葉什勒庫勒即古難兠國<lb/>
　　　地在蔥嶺中界連喀什噶爾喀什噶爾為蔥嶺<lb/>
　　　河源從出之地謹紀其事如左<lb/>
　　乾隆二十三年七月大兵討逆酋霍集占霍集占<lb/>
　　棄庫車而西將軍率師追之扺葉爾羌波羅泥都<lb/>
　　自喀什噶爾以衆馳赴與霍集占合負嵎固拒相<lb/>
　　持累月我師振旅還次阿克蘇整軍進逆酋懼我<lb/>
　　師之復至也霍集占從葉爾羌遁而西波羅泥都<lb/>
<pb n="KR2k0072_WYG_037-11b"/>
　　復入喀什噶爾盡驅其男婦出城縱火燒廬舍城<lb/>
　　門為燬脅衆偕行衆弗從賊乃盡掠牲畜驅丁男<lb/>
　　千餘人踰山而西與霍集占俱遁我師自阿克蘇<lb/>
　　進兵指喀什噶爾行至伊克斯哈喇叅賛公明瑞<lb/>
　　率前隊畧地夜聞人騎進蹴之得和濟黙爾等六<lb/>
　　人來納降并從逆酋行脱歸者迎謁途次未至城<lb/>
　　百里外囘民扶老擕幼跪迎爭獻牛酒果餅且言<lb/>
　　曰吾曺受準噶爾殘虐數十年賦繁役重民不聊<lb/>
<pb n="KR2k0072_WYG_037-12a"/>
　　生久思歸附<lb/>
聖化而兩和卓木負<lb/>
恩背叛鉗制我衆莫由自通使我田不得耕種畜不得<lb/>
　　遊牧小大惴惴罹於鋒鏑今一旦去湯火登袵席<lb/>
　　世世子孫為<lb/>
大皇帝編氓更生之幸實過願望凡有役使惟所命兆<lb/>
　　恵等宣諭<lb/>
皇上徳意皆鼓舞踴躍喜見顔色凡喀什噶爾所屬十<lb/>
<pb n="KR2k0072_WYG_037-12b"/>
　　城七村悉𨽻版籍設辦事大臣一員協辦大臣一員<lb/>
　　章京侍衛等官如額駐防滿營領隊官無常額統<lb/>
　　馬歩兵三百三十四名駐防緑營總管官一員統<lb/>
　　馬歩兵六百二十五名分駐英噶薩爾滿營馬歩<lb/>
　　兵八十名𨽻叅領轄緑旗馬歩兵二百名𨽻遊擊轄<lb/>
御製喀什噶爾囘衆投誠詩以紀事<hi>己邜</hi>
今春圍觧黒水營<hi>黒水即喀喇烏蘇地近葉爾羌去冬將軍兆恵等築壘固守處也</hi>全<lb/>
師迴阿克蘇城賊不敢遮亦不綴彼力創竭足堪徴北<lb/>
<pb n="KR2k0072_WYG_037-13a"/>
塞調馬往二萬益以索倫之勁兵以布易囘粟供餉<hi>囘人</hi>
<hi>以布為珍用兵駐阿克蘇時命轉餉者運以易粟膳軍省費三十餘萬復勅内部就産布各省採觧不以煩廿</hi>
<hi>涼以被災故也</hi>數月休息胥飽騰整師兩路一時進殱渠務使<lb/>
囘衆寧<hi>囘酋兄弟分處兩城枝梧䇿應命將軍兆恵等由烏仆往喀什噶爾富徳等由和聞往葉爾羌</hi>
<hi>率兵同時並進令其首尾不救以期俘獲</hi>屈指此際壓賊境又盼佳信夙夜<lb/>
縈朝來驛致將軍奏兆恵報囘衆投誠拆封披摺一詳<lb/>
覽厯厯都悉軍前情進至伊克斯哈拉<hi>地名將軍兆恵進兵攻喀什噶</hi>
<hi>爾閏六月初三日行至此地</hi>前隊中夜聞人行<hi>叅賛公明瑞於前隊畧地夜聞人騎進圖</hi>
<pb n="KR2k0072_WYG_037-13b"/>
<hi>蹴之詢得喀什噶爾囘人和濟黙爾等六人同聲納降云云</hi>奮勇圍捉喊勿殺是投<lb/>
誠者來相迎久慕歸順大皇帝奈脅霍集占弟兄大和<lb/>
卓木今肆掠想同伊弟潛逃生舊伯克等差我輩願師<lb/>
速往揚威聲馬驢牛羊被虜去欲進擒彼嗟無能懇籲<lb/>
將軍早赴援庶和卓木未逺征兆恵悉此率兵進通信<lb/>
富徳同謀乘<hi>來降囘衆云其屬方分投兩路軍門時兆恵聞信即移知富徳軍以便協謀乘勢進</hi>
<hi>取</hi>相機持重慮賊詐<hi>兆恵奏言囘人情辭雖無可疑而受降如受敵兩軍並加意慎重以</hi>
<hi>防詭詐甚協機宜</hi>更慰萬里繫念怦四大囘城三已得<hi>喀什噶爾為逆</hi>
<pb n="KR2k0072_WYG_037-14a"/>
　<hi>酋大和卓木窟穴其城更大於先得之烏什阿克蘇二城今已欵降所餘僅葉爾羌一大城矣</hi>遊魂釡<lb/>
　㡳焉支撑斷其左臂固美事不無少恨煩懐仍使波羅<lb/>
　泥都<hi>大和卓木名也</hi>就獲以之餌彼弟或聴乃先兵至早跳去<lb/>
　復需時日勞軍偵二魁俘虜靖遐壤靜候<lb/>
天佑歌武成<lb/>
　　　漢書西域傳疏勒國王治疏勒城去長安九千三<lb/>
　　　百五十里戸千五百一十口萬八千六百四十七<lb/>
　　　勝兵二千人有列市西當大月氐大宛康居道也<lb/>
<pb n="KR2k0072_WYG_037-14b"/>
　　　又依耐國治去長安萬一千五百里戸一百二十<lb/>
　　　五口六百七十勝兵三百五十人東北至都䕶治<lb/>
　　　所二千七百三十里<lb/>
　　　後漢書班超傳龜兹王建據有北道攻破疏勒殺<lb/>
　　　其王而立龜兹人兠題為疏勒王明年春超從間<lb/>
　　　道至疏勒去兠題所居槃城九十里逆遣吏田慮<lb/>
　　　先往降之勅慮曰兠題本非疏勒種國人必不用<lb/>
　　　命若不即降便可執之慮既到兠題見慮輕弱殊<lb/>
<pb n="KR2k0072_WYG_037-15a"/>
　　無降意慮因其無備遂前刼縳兠題左右出其不<lb/>
　　意皆驚懼奔走慮馳報超超即赴之悉召疏勒將<lb/>
　　吏説以龜兹無道之狀因立其故王兄子忠為王<lb/>
　　國人大悦忠及官屬皆請殺兠題超不聴欲示以<lb/>
　　威信釋而遣之疏勒由是與龜兹結怨十八年焉<lb/>
　　耆攻沒都䕶陳睦超孤立無援而龜兹姑墨數發<lb/>
　　兵攻疏勒超守槃藁城與忠為首尾士吏單少拒<lb/>
　　守嵗餘肅宗初即位以陳睦新沒恐超單弱不能<lb/>
<pb n="KR2k0072_WYG_037-15b"/>
　　自立下詔徴超超發還疏勒舉國憂恐其都尉黎<lb/>
　　弇曰漢使棄我我必復為龜兹所滅耳誠不忍見<lb/>
　　漢使去因以刀自剄超還至于寘王侯以下皆號<lb/>
　　泣曰依漢使如父母誠不可去互抱超馬脚不得<lb/>
　　行超恐于寘終不聴其東又欲遂本志乃更還疏<lb/>
　　勒疏勒兩城自超去後復降龜兹超捕斬反者疏<lb/>
　　勒復安<lb/>
　　北史西域傳疏勒國在姑墨西白山南百餘里漢<lb/>
<pb n="KR2k0072_WYG_037-16a"/>
　　時舊國也去代一萬一千二百五十里嵗常貢獻<lb/>
　　于突厥其都城方五里有大城十二小城數十勝<lb/>
　　兵者二千人南有黄河西帯蔥嶺<lb/>
　　唐書西域傳疏勒一曰佉沙環五千里距京師九<lb/>
　　千里而贏多砂磧少壤土王姓裴氏自號阿摩支<lb/>
　　居伽師城突厥以女妻之勝兵二千人貞觀九年<lb/>
　　遣使者獻名馬又四年與朱俱波甘棠貢方物儀<lb/>
　　鳯時吐蕃破其國開元十六年始遣大理正喬夢<lb/>
<pb n="KR2k0072_WYG_037-16b"/>
　　松攝鴻臚少卿册其君安定為疏勒王天寳十二<lb/>
　　載首領裴國良來朝授折衝都尉賜紫袍金魚<lb/>
　　元史世祖本紀至元十一年四月詔安慰喀什噶<lb/>
　　爾等城<hi>喀什噶爾舊作合失合兒今改正</hi>
　　明史西域傳喀什噶爾<hi>舊作哈實哈兒今改正</hi>亦西域小部<lb/>
　　落永樂九年齎勅往賜即奉命十一年遣使入朝<lb/>
　　貢方物宣徳時亦來朝貢天順七年命使其地其<lb/>
　　貢使亦不能常至<lb/>
<pb n="KR2k0072_WYG_037-17a"/>
　附和什庫珠克阿喇楚勒<lb/>
　　乾隆二十四年八月逆囘波羅泥都霍集占自葉<lb/>
　　爾羌遁而西叅賛大臣毅勇公明瑞率前鋒九百<lb/>
　　人窮追及賊於和什庫珠克賊衆數千人擁據山<lb/>
　　梁來拒我師明瑞身先士卒奮勇馳擊自午及申<lb/>
　　斬獲無算追奔百餘里賊復西竄至阿喇楚勒副<lb/>
　　將軍富徳等師追及之賊占據兩峯頂設伏山腰<lb/>
　　别遣賊來迎以誘我師是時富徳將中軍貝勒霍<lb/>
<pb n="KR2k0072_WYG_037-17b"/>
　　集斯公鄂對領隊大臣端濟布等佐之叅賛大臣<lb/>
　　明瑞領前隊領隊大臣鄂博什等佐之叅賛大臣<lb/>
　　阿桂領中後隊領隊大臣傅景等佐之領隊大臣<lb/>
　　瑚爾起等領竒兵巴圖魯侍衛老格科帔薩等領<lb/>
　　援兵為左翼叅賛大臣阿里衮領前隊領隊大臣<lb/>
　　鄂穆布等佐之領隊大臣由屯等領竒兵巴圖魯<lb/>
　　侍衛額爾登額領後隊以備四面援應領隊大臣<lb/>
　　齊凌扎布為殿軍陣伍既嚴如墻而進于是賊所<lb/>
<pb n="KR2k0072_WYG_037-18a"/>
　　占左右兩山為左右翼竒兵所奪據山向下掩殺<lb/>
　　賊失勢㪚亂乃以後隊援兵右翼前隊兵與中軍<lb/>
　　競進左右翼中後隊兵併力馳之奮勇沖擊賊不<lb/>
　　能支遂各鼠竄我兵追殺二十餘里獲甲器旗纛<lb/>
　　無算賊復聚衆保一山峯抵拒左右翼兵直前截<lb/>
　　殺兩翼竒兵後隊援兵潛繞山後轉戰合勦中軍<lb/>
　　復出疑兵誘之示以刼掠輜重狀賊遂惶懼越山<lb/>
　　而竄于是以中軍率右翼兵馳往截殺與左翼兵<lb/>
<pb n="KR2k0072_WYG_037-18b"/>
　　前後合攻賊益潰敗勦賊衆四千餘人擒斬伯克<lb/>
　　數十人遂乘勝追至葉什勒庫勒<lb/>
御製賜明瑞詩<hi>并序己夘</hi>
　叅賛大臣毅勇公明瑞以逆酋大小和卓木望風先<lb/>
　遁率前鋒銳卒往遮而賊囘間道通信逆酋遂兼程<lb/>
　走明瑞追及之於霍斯庫魯克以逺馳之旅摧拒險<lb/>
　之徒銜枚列隊者甫九百人鳴哨據梁者且六千指<lb/>
　而能折負嵎之勢揚卷籜之風轉戰三時辟易百里<lb/>
<pb n="KR2k0072_WYG_037-19a"/>
　　擒生斬級輜重畢收而副將軍富徳等亦以兩城既<lb/>
　　定統師㑹勦逆䜿計日可擒非其志秉忠誠曷以功<lb/>
　　隆摧陷雖古名將孰克方兹爰賜是詩以彰其績<lb/>
　世胄更勲戚少年能老成從軍俾習事屢戰得英聲適<lb/>
　以狂狙遯因將勁旅征欲遮先信漏不捨竟踪横地利<lb/>
　彼雖擅人和我實勍騎惟九百到賊乃數千迎少卒勝<lb/>
　其衆勇還濟以誠朂哉俘二䜿衛霍遜功名<lb/>
　御製副將軍富徳等追及兩和卓木大勝囘軍㨗音至<lb/>
<pb n="KR2k0072_WYG_037-19b"/>
　　作歌紀事<hi>己夘</hi>
　慶霄對月方開筵將軍㨗報驛騎傳擘囊展書厯厯閲<lb/>
　額手慶慰衷心憐憐者我衆實奮力慰者呵䕶惟賴<lb/>
天萬有餘里所致馬<hi>軍營觧馬自内地至肅州逺者已四五千里其自肅州至察汗烏蘇又萬</hi>
　<hi>餘里而山間繞道崎嶇屢經戈壁均未得飤秣稍休</hi>又踰戈壁無水泉裹粮追賊<lb/>
　幸尾及彼逃仍在廿日前<hi>逆酋兩和卓木讋我軍威於大兵未至葉爾𦍑喀什噶爾</hi>
　<hi>二十日之前已離巢逺竄</hi>明瑞先已折其角未經大創猶抗顔<hi>先是叅賛</hi>
　<hi>公明瑞襲賊於霍斯庫魯克嶺轉戰三時擒斬賊衆甚夥乘勢追擊軍聲大振會日晚我兵馬力不及賊復以</hi>
<pb n="KR2k0072_WYG_037-20a"/>
　<hi>其殘衆竄去</hi>阿爾楚爾列賊衆避其輜重伏據山輕舉墮術<lb/>
　在所戒集思持重勝算先<hi>時逆酋方設伏於兩山峯頂少遣賊人迎誘我兵欲逞其</hi>
　<hi>狡計副將軍富徳知之與叅賛大臣等集議營陣攻取不恃勇輕進</hi>偏伍彌縫密布置發<lb/>
　縱指使皆英賢<hi>副將軍冨徳與霍集斯等統中軍命叅賛明瑞阿桂等領左翼叅賛阿里衮巴</hi>
　<hi>禄等領右翼翼之中各分前中後隊又益以奇兵援兵隊各為二别遣巴圖魯侍衛額爾登額等分率巴圖魯</hi>
　<hi>兵二隊備四面應援而領隊齊凌扎當布為殿軍將卒如臂指相維布置實</hi>諸大臣均予心膂<lb/>
　巴圖魯侍衛比肩夙所教養共休戚敵愾兼逮輿儓焉<lb/>
　<hi>是役雖僕𨽻無不共奮義勇</hi>同心戮力功克就二䜿鼠竄圖苟延戰<lb/>
<pb n="KR2k0072_WYG_037-20b"/>
　罷檢閲傷一卒殱彼計級乃盈千師難到葉爾竒木況<lb/>
　過數千里行遄以少勝衆剪賊黨<hi>明瑞既以前鋒九百擊賊衆六千兹役也</hi>
　<hi>我兵馬歩統計不過三千人𠞰逆囘四千餘衆擒斬者已過其四之一而助逆渠魁如阿布都克勒木等大伯</hi>
　<hi>克數十人臨陣殱之逆酋黨惡殆盡云</hi>國威赫濯揚天邉優叙未足償勞<lb/>
　績<hi>㨗奏時並有㫖從優議叙猶念將軍叅賛等殫忱奮勇殊勲非常例可酬立待元兇就縳時特加曠典</hi>
　桂觴欲泛還罷旃百年養士今獲效<lb/>
祖宗福䕃貽萬年佇待俘虜到露布西師之役方稱全西<lb/>
　師之役方稱全行張凱宴勞凱旋<lb/>
<pb n="KR2k0072_WYG_037-21a"/>
　　漢書西域傳無雷國王治盧城去長安九千九百<lb/>
　　五十里戸千口七千勝兵三千人東北至都䕶治<lb/>
　　所二千三百六十三里<lb/>
　附葉什勒庫勒<lb/>
　　乾隆二十四年八月<lb/>
王師既𠞰賊於阿喇楚克波羅泥都霍集占復遁至葉<lb/>
　　什勒庫勒波羅泥都先以二百人奔據葉什勒庫<lb/>
　　勒淖爾之西嶺為逃竄地霍集占擁衆萬餘人踞<lb/>
<pb n="KR2k0072_WYG_037-21b"/>
　　北山并扼守迤東諸峯副將軍富徳率師追至先<lb/>
　　令叅賛大臣阿里衮等由淖爾南岸徑趨西嶺而<lb/>
　　自于東峯擊賊憑高恃險我師仰攻連舉大礟厯<lb/>
　　時未克富徳選鳥鎗精銳者數十人從山北攀援<lb/>
　　而上擊峯頂賊復遣霍集斯鄂對等樹立囘纛令<lb/>
　　新降囘人大聲𫝊諭招降俄而山上囘衆數千人<lb/>
　　挈其子女駝載牲畜號呼乞降沸聲如雷漫山蔽<lb/>
　　嶺投奔而下霍集占禁之不能止手刃數人奔者<lb/>
<pb n="KR2k0072_WYG_037-22a"/>
　　愈衆而阿里衮之趨南岸也南岸山石壁立騎不<lb/>
　　能前則率兵徒歩譟而登以火器遥擊北山諸賊<lb/>
　　北山之麓瀕水路狹僅容單車隻騎賊輜重徒屬<lb/>
　　多縁岸擁塞復于隔岸徹夜遥撃使不得登翌日<lb/>
　　并哀號請降凡納降囘衆萬二千餘人獲囘纛一<lb/>
　　囘劍一牲畜以萬計他器物無算霍集占乘夜繞<lb/>
　　山徑與波羅泥都奔拔達克山<lb/>
御製㨗報<hi>并序己夘</hi>
<pb n="KR2k0072_WYG_037-22b"/>
　逆酋霍集占兄弟一創於霍斯庫魯克再創於阿爾<lb/>
　楚爾勢蹙窮竄將軍富徳等急躡之於伊西洱庫爾<lb/>
　是拔達山連界地也時賊衆據峰負固我兵整陣勦<lb/>
　擊中發大神威逺礟兼簡偏銳用鳥鎗夾攻賊中有<lb/>
　伯克等悉其大隊呼籲乞降霍集占自山頂遮截至<lb/>
　手刃之不得止而我兵四路設伏盡起有徒歩援絶<lb/>
　壁進者轉戰一晝夜賊遂大潰計獲賊衆一萬二千<lb/>
　有竒鎗械二千有竒牲畜一萬有竒逆酋僅以殘衆<lb/>
<pb n="KR2k0072_WYG_037-23a"/>
　　四五百人逸去富徳等傳檄拔達山部長曉譬順逆<lb/>
　　令其尅日縳獻至是㨗聞朕以二酋一日不獲軍務<lb/>
　　一日不竣雖仰賴<lb/>
鴻庥收城服衆而旁午擘畫何能釋懐爰誌長言佇期永<lb/>
　　靖詎得已哉<lb/>
　待圍小憇坐孱顔㨗報飛馳達玉闗奏牘機宜悉覽遍<lb/>
　降蕃輜重盡遮還千軍直進伊西洱二䜿旋逃拔達山<lb/>
　除蔓斯之未㡳定可辭畫策旰宵間<lb/>
<pb n="KR2k0072_WYG_037-23b"/>
　御製平定囘部勒銘伊西洱庫爾淖爾碑文<lb/>
　機有視若失而反得智者之所懃而愚者之所惑也事<lb/>
　有初若勞而終逸壯者之所劭而懦者之所怯也若夫<lb/>
　定全囘殱二酋戰無不克攻無不取皆二將軍及諸叅<lb/>
　賛以及行間衆將士之力也然予亦有所深慰於其間<lb/>
　者則以五年劼劬宵旰運籌狎至實未敢偷安於頃刻<lb/>
　也幸我武保定庶因答<lb/>
乾貺慰<lb/>
<pb n="KR2k0072_WYG_037-24a"/>
先志且以免浮議之指斥也伊西洱庫爾淖爾者我副將<lb/>
　軍富徳等窮追二酋至拔達克山之界獲其降者萬人<lb/>
　二酋僅以身免而遣使索俘遂得獻馘振旅以成茂績<lb/>
　也其地倚山臨水單騎可容而我突將無前四甄并發<lb/>
　如入無人之域也賊衆首尾不能相顧竪我囘纛以招<lb/>
　之降者鋪崖以來霍集占持刃止之或且反戈倒㦸也<lb/>
　是以二酋見事不成拔身逺跳駾突而喙息也先是蹙<lb/>
　之于霍斯庫魯克襲之於阿爾楚爾無不以少勝衆批<lb/>
<pb n="KR2k0072_WYG_037-24b"/>
　亢擣堅桓桓之士真如驅虎豹而逐貍兎纒頭碩鼻者<lb/>
　流皆惃惃踉踉見即辟易也是以先聲異域駭其跳盪<lb/>
　遮逆助順用攫重輜而獻兇級也我兵未深入拔達克<lb/>
　山境者則以討逆之師不躁無罪之地姑遣使焉彼或<lb/>
　曉逆順亦將擒獻是以將帥之臣審機度時我武少輯<lb/>
　也卒蕆事而告成功則亦未為計之失也囘部始末已<lb/>
　見於勒銘葉爾竒木之碑辭不復綴也特兹紀耆定之<lb/>
　在兹是以誌嵗月而刻石也<lb/>
<pb n="KR2k0072_WYG_037-25a"/>
　　漢書西域傳難兠國王治去長安萬一百五十里<lb/>
　　戸五千口三萬一千勝兵八千人東北至都䕶治<lb/>
　　所二千八百五十里北與休循西與大月氐接與<lb/>
　　諸國共屬罽賔<lb/>
　　魏書西域傳波知國在鉢和西南土狹人貧依托<lb/>
　　山谷<lb/>
　葉爾羌<lb/>
　　　謹按葉爾羌為漢莎車國地北魏名渠莎周隋<lb/>
<pb n="KR2k0072_WYG_037-25b"/>
　　　間并於于闐唐名斫句迦種一曰沮渠今其地<lb/>
　　　距京師一萬二千三百八十五里莎車在漢為<lb/>
　　　西域大國東接于闐北連疏勒今考和闐為于<lb/>
　　　闐喀什噶爾諸城為疏勒西境葉爾羌在喀什<lb/>
　　　噶爾東南和闐西北實為莎車故壤葉爾羌河<lb/>
　　　自其西南蔥嶺中二支分出其南支經葉爾羌<lb/>
　　　城南又東行過呼拉璊之南又東行入塔里木<lb/>
　　　大河又葉爾羌西五百里為喀爾楚亦名喀楚<lb/>
<pb n="KR2k0072_WYG_037-26a"/>
　　　　特為古蒲犁徳若國地在蔥嶺中葉爾羌河西<lb/>
　　　　一源出其地葉爾羌為蔥嶺西南源從出之地<lb/>
　　　　謹紀其事如左<lb/>
　　　康熈二十一年其地囘酋阿布都里什特為準噶<lb/>
　　　爾所執至三十五年準噶爾為大兵所破阿布都<lb/>
　　　里什特偕其妻子來朝<lb/>
賜冠服銀幣遣官䕶送至哈密俾歸國後為準噶爾所阻<lb/>
　　　不獲内附乾隆二十三年八月大兵平囘部霍集<lb/>
<pb n="KR2k0072_WYG_037-26b"/>
　　　斯伯克以烏什降告于將軍兆恵曰霍集占自庫<lb/>
　　　車遁而西非往喀什噶爾即葉爾羌矣若大兵進<lb/>
　　　攻喀什噶爾則布魯特安集延賊之仇也必不往<lb/>
　　　將南奔葉爾羌東南聨和闐以為援西南通拔達<lb/>
　　　克山痕都斯坦哈喇圖伯以為窟進退有所據勢<lb/>
　　　難拔不若徑趨葉爾羌招徠和闐要截拔達克山<lb/>
　　　諸路一舉而克擒賊必矣喀什噶爾不足定也兆<lb/>
　　　恵從其計率師進霍集占聞之即擁馬兵四千歩<lb/>
<pb n="KR2k0072_WYG_037-27a"/>
　　兵六千保葉爾羌其兄波羅泥都亦自喀什噶爾<lb/>
　　以馬兵三千歩兵二千往㑹賊乘我師未至盡驅<lb/>
　　城外村莊居民入城田禾盡刈不及刈者焚之近<lb/>
　　城多為大坎城東北兼築高臺以資守禦十月我<lb/>
　　師將扺葉爾羌兆恵等勒兵二千分中軍左右翼<lb/>
　　兆恵率侍衛鄂實福齡安及閑散侍衛等為中軍<lb/>
　　叅賛明瑞等率巴圖魯兵二百為中軍前隊總兵<lb/>
　　高天喜領鎗礟隨中軍纛為後隊左翼副都統鄂<lb/>
<pb n="KR2k0072_WYG_037-27b"/>
　　木布等領前隊副都統愛隆阿等領後隊右翼副<lb/>
　　都統由屯等領前隊總管端濟布等領後隊巴圖<lb/>
　　魯喀拉璊綽爾圖厄魯特散秩大臣達什䇿凌率<lb/>
　　挑誘兵最先進各部囘兵在中軍兩翼間行部勒<lb/>
　　既定前進陳於葉爾羌城東見高臺上有騎賊馬<lb/>
　　限於坎不能進于是左翼兵自東向西進攻右翼<lb/>
　　兵覔路向東進挑誘兵直前衝突時臺上坎下空<lb/>
　　房破屋中伏賊放鎗拒戰我師奪臺殺賊敗走我<lb/>
<pb n="KR2k0072_WYG_037-28a"/>
　　師尾之注矢如雨賊紛紛墜馬追擊至城下中軍<lb/>
　　排立有頃賊於東西兩門内各出四五百騎對陣<lb/>
　　而立逡巡不敢前俄出數十騎來致師鄂木布明<lb/>
　　瑞等十人率勁旅賈勇入摧鋒陷陣城内益出賊<lb/>
　　兵與我軍三戰賊皆辟易北門又出賊騎三四百<lb/>
　　來夾攻為由屯截殺不得逞自邜迄申賊乃敗入<lb/>
　　城閉門守是役也我軍甫集殱賊甚衆將士用命<lb/>
　　凡新附之厄魯特囘部伯克等多怨霍集占之煽<lb/>
<pb n="KR2k0072_WYG_037-28b"/>
　　黨背徳咸感激奮勇軍聲大振我師得偵者言賊<lb/>
　　牲畜及沙拉斯家屬俱在城南之英額齊盤山議<lb/>
　　移營往掠分賊勢十三日兆恵先遣愛隆阿等分<lb/>
　　兵八百扼喀什噶爾來援要路乃徙營從城東轉<lb/>
　　攻城南師濟哈喇烏蘇甫四百騎橋斷賊擁衆四<lb/>
　　五千騎迎戰特鳥鎗長鎗在前歩賊分持棍斧在<lb/>
　　後彌望無窮兆恵等以兵分三隊將軍居中副都<lb/>
　　統由屯居右鄂木布居左三隊齊進直衝賊陣將<lb/>
<pb n="KR2k0072_WYG_037-29a"/>
　　領親冒矢石為士卒先呼聲振天賊騎兵敗走分<lb/>
　　兵前後迎戰兆恵等奮勇衝擊賊騎敗已又分兵<lb/>
　　從兩旁來犯我師馬力絀不能馳驟總兵高天喜<lb/>
　　副都統三格侍衛鄂實特通額死之因復踰哈喇<lb/>
　　烏蘇而東固守大營築堡堅壘鼓厲士卒上下一<lb/>
　　心賊時於堡外濬濠築臺決水灌營掘隊前進百<lb/>
　　計掩襲我師隨機應禦三閲月無稍懈復於營中<lb/>
　　掘得糧窖拾取鎗礟鉛丸日久士無飢色兵氣彌<lb/>
<pb n="KR2k0072_WYG_037-29b"/>
　　利賊驚以為神先是夏六月<lb/>
皇上軫念從征軍士在行間久欲以更畨休養調撥兵<lb/>
　　馬次第扺阿克蘇及是阿克蘇叅賛大臣舒赫徳<lb/>
　　即統新調兵三千五百赴援馳至巴爾楚克副將<lb/>
　　軍富徳以兵三百來㑹簡卒蒐乘汰存疲弱率銳<lb/>
　　師遄行以新撥馬未至士多歩行者二十四年正<lb/>
　　月六日次呼拉瑪霍集占擁賊五千餘騎迎戰我<lb/>
　　馬兵纔六百富徳等令努三愛隆阿分領叅賛大<lb/>
<pb n="KR2k0072_WYG_037-30a"/>
　　臣福禄等各按部伍督放中軍火器歩行之索倫<lb/>
　　察哈爾善射兵分列兩翼自己至申與賊鏖戰十<lb/>
　　餘次賊敗走提督豆斌率中軍鎗礟奮起奪取賊<lb/>
　　人負固處誤中賊礟富徳努三率左翼兵獲霍集<lb/>
　　占所居帳及鎗礟旗纛舒赫徳愛隆阿以右翼兵<lb/>
　　擊敗餘賊追奔逐北十五里許翌日黎明整兵進<lb/>
　　行砂礫中賊又率衆踞髙阜逆我師富徳等督兵突<lb/>
　　擊竟日夜初八日賊輕我馬少四面迎截官兵屹<lb/>
<pb n="KR2k0072_WYG_037-30b"/>
　　不動我師在砂礫地兩晝夜不得水拾氷塊以咽<lb/>
　　是夜陣而行將移駐有水處未十里賊隨後挑戰<lb/>
　　我兵亦隨機擊殺至天曉及葉爾羌河渡口富徳<lb/>
　　等整兵守渡賊不能奪轉戰復一日夜是夜擇營<lb/>
　　中堪乘馬得五六十疋盡給壯士選精銳歩兵二<lb/>
　　百從之往襲賊營未至適叅賛大臣阿里衮遵<lb/>
㫖督觧馬千匹星馳來㑹阿里衮與鄂博什分兵兩翼<lb/>
　　讙呼馳突賊衆驚散越日與富徳等合軍威大振<lb/>
<pb n="KR2k0072_WYG_037-31a"/>
　　而敗去之賊復在外吹螺招集餘黨于是努三鄂<lb/>
　　博什等自右翼馳去乘勢襲擊阿里衮愛隆阿自<lb/>
　　左翼夾攻富徳以中軍合戰殺賊千餘及大伯克<lb/>
　　數十獲器械馬匹無算鼔軍直前與兆恵夾攻破<lb/>
　　賊賊棄城遁去于是葉爾羌之舊伯克囘民等以<lb/>
　　全城降設辦事大臣一員協辦大臣一員領隊事<lb/>
　　務章京侍衛等官如額管理駐防滿營佐領二員<lb/>
　　統馬歩兵二百十一名管理緑營副將二員統防<lb/>
<pb n="KR2k0072_WYG_037-31b"/>
　　兵六百名臺兵八十名<lb/>
御製平定囘部勒銘葉爾羌碑文<lb/>
粤稽囘始肇自天方又名黙克一曰天堂大食見元囘<lb/>
鶻見唐是皆髣髴所傳弗詳惟我皇清撫有華夏血氣<lb/>
之倫均歸陶冶準夷昔疆㝠頑弗下恃厥險逺實梗化<lb/>
者䝟貐其衆豺狼其羣以囘為羊役以耕耘利其善賈<lb/>
三倍市欣拘二酋長處伊犁濵四大囘城輸租獻賦騰<lb/>
格是供衛拉是懼繭絲奚堪溝壑已遽有面内心其何<lb/>
<pb n="KR2k0072_WYG_037-32a"/>
能訴準夷既平羣囘見天謂自今始飽食宴眠遣厥酋<lb/>
歸撫爾土田生死肉骨詎疑變遷詎疑變遷徳竟怨報<lb/>
助我叛疆戕我星軺<hi>叶</hi>是用興師聲罪致討<hi>叶</hi>乃敢抗<lb/>
顔蜩螗讙譟既侮厥外宜安厥内而何狂狙心焉昏憒<lb/>
殺人為戲奪妻為穢大失衆心無不怨背三道并發四<lb/>
甄齊攻酋知弗支自擄一空廿日之前駾走無踪爾雖<lb/>
無踪我追應窮滔滔洸洸連戰皆克旦夕苟延遂入異<lb/>
域異域畏懐舉旗助力腐䑕莫逋遂來獻馘二酋既殱<lb/>
<pb n="KR2k0072_WYG_037-32b"/>
諸囘永靖<hi>叶</hi>設官定賦去其苛政昔之諸囘曉戰夜偵<lb/>
今恬以嬉各保性命昔之諸囘為準夷臣今語隣封曰<lb/>
天王民曰天王民誰汝苦辛藝爾黍稷孳爾子孫在昔<lb/>
己巳爰平金川兹定囘部亦己夘年嵗符理紀瑞疊祥<lb/>
駢持盈保泰惟懋慎旃<lb/>
御製我軍詩<hi>戊寅</hi>
我軍取烏什酋長欵復獻<hi>阿竒木霍集斯伯克阿竒木伯克者囘語大頭目霍集斯</hi>
<hi>其名也</hi>元戎乘良機率衆直前進其奈隆冬時枯草經蹂<lb/>
<pb n="KR2k0072_WYG_037-33a"/>
躪以此馬不肥奚堪供斫陣況臨彼巢穴螳臂孤注奮<lb/>
借一誘我軍萬騎逞驅趂我師纔千餘鼓勇無退寸橋<lb/>
圮度四百忠義人爭勸殺賊至千餘矢盡接短刃渉淖<lb/>
退保營相持城下頓<hi>十月六日我師直薄葉爾羌城賊縁邊畫溝立隊自固我師以少擊</hi>
<hi>衆所向披靡三戰殱獲甚夥賊擁竄入城不出將軍兆恵以賊游牧在城南英峩竒盤山計乘虚襲賊輜重制</hi>
<hi>賊十三日取道城東渡河未及半而橋圮我師過河者纔四百騎遇賊馬歩萬餘振左右翼來戰而地皆沮洳</hi>
<hi>人馬不能如志且戰且踰河退保大營雖遇挫衂而人知効命殺賊千餘我四百人中纔傷一百時營中餘二</hi>
<hi>月餘糧高壘深濠以待集師協勦</hi>壯士遴七人星馳兩致信<hi>將軍遣索倫侍衛五</hi>
<pb n="KR2k0072_WYG_037-33b"/>
<hi>十保等兩次賈勇突出遇賊衆遮道者戮之賫奏逹阿克蘇城時叅賛大臣舒赫徳駐守因令五十保馳驛迎</hi>
<hi>趨掖師且直抵京師而奏軍營情事俟師齊即率以赴援</hi>舒赫徳留守諸囘靜以鎮<lb/>
羽檄催後師繼進期颷迅畢齊阿克蘇赴援雪深恨夷<lb/>
考兵興來曽無遭挫韌此畨客主殊不幸致事僨兆恵<lb/>
稱輕敵請罪誠不吝此非退縮比誰逆料利鈍終能寡<lb/>
勝衆允由効忠藎奚忍更加罪褒嘉章服晉諸臣諸軍<lb/>
士行賞以功論<hi>命兆恵由伯爵晉封武毅謀勇一等公加睗寳石㡌頂四團龍補服餘大臣弁</hi>
<hi>兵等封賞優叙有差</hi>晝夜促後軍直前金鼓振欲藉士敵愾<hi>今夏特命</hi>
<pb n="KR2k0072_WYG_037-34a"/>
　<hi>𣲖索倫察哈爾健銳營及陕甘緑旗兵繼進已過闢展而將軍富徳叅賛大臣舒赫徳等聞此信各羽檄催進</hi>
　<hi>其領軍大臣侍衛等無不切齒遂囘寢皮食肉人人同恨計十二月中可至葉爾羌</hi>仰冀<lb/>
天助順㨗音共春來平囘鴻績建<lb/>
　御製黒水行<hi>己夘</hi>
　喀喇烏蘇者唐言黒水同去年我軍薄囘穴强弩之末<lb/>
　難稱雄築壘黒水待圍觧詎人力也<lb/>
天帡幪明瑞馳驛踰月到<hi>毅勇承恩公明瑞領孝賢皇后姪也命以副都統  兵行間為</hi>
　<hi>前鋒召囘京問以被圍情狀自葉爾羌抵京路萬五千里疾馳踰月而至</hi>面詢其故悚予衷<lb/>
<pb n="KR2k0072_WYG_037-34b"/>
　蜂蟻張甄數無萬三千餘人守從容窖米濟軍軍氣壯<lb/>
　奚肯麥麴山鞠藭引水灌我我豫備<hi>逆囘導渠淹我營壘將軍兆恵等豫</hi>
　<hi>開溝引之入河且轉資其用</hi>反資衆飲用益豐銃不中<hi>去聲</hi>人中營樹<lb/>
　何至析骸薪材充著木銃鐵獲萬億<hi>賊據高施銃鉛丸坌集營樹上我軍</hi>
　<hi>斫木為薪木中得鉛九萬億取以擊賊斃賊無算</hi>翻以擊賊賊計窮先是營内<lb/>
　所穿井圍將觧乃□其中聞言為之悵諸臣實鞠躬隨<lb/>
　復為之感<lb/>
天眷信深崇敬讀<lb/>
<pb n="KR2k0072_WYG_037-35a"/>
皇祖實録語所載曽聞我<lb/>
太宗時明四總兵來戰正值大霧彌雺雺施放火礟樹皆<lb/>
　燬都統艾塔往視攻囘奏敵礟正傷樹我兵曽無傷矢<lb/>
　弓匪今伊昔䝉<lb/>
帝佑覲揚<lb/>
前烈勵予沖詎人力也<lb/>
天帡幪大清寰海欽皇風<lb/>
　御製圍觧八韻<hi>己夘</hi>
<pb n="KR2k0072_WYG_037-35b"/>
　圍觧萬里逺懐舒午夜頻<hi>客冬將軍兆恵等薄賊城堅壁固守三閲月趣訓援師時</hi>
　<hi>縈宵旰至是始得正月十四日官兵𠞰賊觧嚴兩軍㑹合之信</hi>將軍誠善守<lb/>
天意本先仁少挫終能勝知難在審因勞哉惟衆士予曰<lb/>
　有良臣更議擣虚䇿相籌應變神<hi>逆囘大和卓木已遁囘喀什噶爾危城勢</hi>
　<hi>同孤注惟慮小和卓木乗隙潛突豫籌於各路偵備以防鋌險</hi>兎營終詎脱蠖屈乃求<lb/>
　伸<hi>時軍中方議乘勝進取因念士卒久勞且兵饟在道正宜少休養銳勅於附近城中駐營以需繼進</hi>重<lb/>
　賞斯寧吝明征要必申舞干雖美事何以謝軍人<hi>囘酋反噬</hi>
　<hi>稔惡傷我官兵非脅從比恇怯無識之徒或議觧圍却賊可以罷兵匪直無以伸國威且何由渫士怒耶</hi>
<pb n="KR2k0072_WYG_037-36a"/>
　御製副將軍富徳奏報小和卓木霍集占亦望風先逃<lb/>
　　葉爾羌囘衆投誠擬平定囘部凱歌十首<hi>己夘</hi>
　伊犁平定擬功成孰謂狂囘乃背盟師直從來荷<lb/>
天祐詎予本意好佳兵<lb/>
　偏師䕶衛入囘城<hi>逆酋大小和卓木為準噶爾拘禁日久我師既定伊犁乃出諸繫中遣兵</hi>
　<hi>送大和卓木歸舊部時葉爾羌喀什噶爾城中伯克不容大和卓木進城賴我師之力攻克其城大和卓木乃</hi>
　<hi>能復統其舊</hi>反面樓蘭太寡情是用再勤將與卒亦惟誅彼<lb/>
　弟和兄<lb/>
<pb n="KR2k0072_WYG_037-36b"/>
　庫車去嵗事逡巡不戰不追兎脱身<hi>初雅爾哈善方領重兵圍庫車城而</hi>
　<hi>小和卓木旋入旋出竟付諸不問自以坐得空城即可報命老師縱賊至今實貽養癰之害</hi>設使就<lb/>
　擒早偃武至今猶恨僨轅人<lb/>
　阿蘇<hi>即阿克蘇也克字從上阿急呼之原成二字</hi>烏什遞投䧏直進原期速<lb/>
　定駹<hi>去冬將軍兆恵率師經薄葉爾羌城雖以再定伊犁招䧏布魯特周行萬餘里道逺馬乏猝爾被遮</hi>
　<hi>然其時適當諸囘城望風獻欵因乘勢直前速期綏靖非輕進也</hi>萬里周行强弩末將<lb/>
　軍猶是氣如杠<lb/>
　二千餘人守三月逆囘數萬不能攻援軍催進全師出<lb/>
<pb n="KR2k0072_WYG_037-37a"/>
　<hi>命副將軍富徳等統兵往援轉戰五晝夜我師全軍㧞壘而還以少當衆且固守淹時而整暇如故洵有神助</hi>
　<hi>云</hi>實賴<lb/>
鴻禧益惕衷<lb/>
　整軍三路進攻齊早慮同逃不暇齎<hi>將軍兆恵富徳議分兵往定兩城朕</hi>
　<hi>以二酋勢蹙或棄其人畜輜重而遁屢命將軍等熟籌詳計以偏師遮其要路周防潛竄</hi>哈什哈爾<lb/>
　<hi>平聲</hi>纔納欵葉爾竒木又來徯<lb/>
　自古火州傳不雨纒頭驚訝雨隨軍驛致佳音感<lb/>
乾貺<hi>土爾畨□展及葉爾羌喀什噶爾一帶素少雨澤今大兵所過甘<graphic n="KR1204" url="https://raw.githubusercontent.com/kanripo/KR-Gaiji/master/images/KR1204.png" mimeType="image/png"/>應時囘衆絡繹來降者無不詫為神</hi>
<pb n="KR2k0072_WYG_037-37b"/>
　<hi>異</hi>降夷日日出千羣<lb/>
　可知化外有同心簞食壺漿獻致欽<hi>將軍等奏降人爭持糗粮羊酒歡迓</hi>
　<hi>營門具見忱悃</hi>便爾先逃更何往前途遮獲定成擒<hi>時兆恵富徳方撫定</hi>
　<hi>兩城之衆尅日進軍而叅賛公明瑞等一面往躡賊蹤期必俘獲</hi>
　窮囘歸化即吾民安集勞徠命藎臣<hi>兩城囘衆本為逆渠所脅非自甘抗</hi>
　<hi>拒者今既不肯從亡且迎降恐後因諭將軍等加意拊循以示無外</hi>檢校漢唐西域傳可<lb/>
　能到此事傳真<lb/>
　安集延將拔達山<hi>軍中偵知二酋先期通好拔達山伯克將欲往投又以賊黨願赴安集延</hi>
<pb n="KR2k0072_WYG_037-38a"/>
<hi>持議未決然於彼於此皆屬囘地可以尺組繫也</hi>豈能自外八紘間行看往遺<lb/>
<hi>去聲</hi>來俘獻兵氣全銷唱凱旋<lb/>
　　　按漢書之言西域謂西則限以蔥嶺蔥嶺為西<lb/>
　　　域屛障蔥嶺之東南北名城相望葉爾羌地近<lb/>
　　　南山東接和闐北臨喀什噶爾山縈水帶境最<lb/>
　　　寛廣其所環繞間古皮山西夜子合諸國左右<lb/>
　　　毗連遺墟可指實為西郵門戸之區漢代莎車<lb/>
　　　憑陵兼并雄視一時班超僅以計勝之遂詡為<lb/>
<pb n="KR2k0072_WYG_037-38b"/>
　　　威震西戎我<lb/>
　朝<lb/>
王師罙入擊銳攻堅賊衆騁其詭謀悉力扺拒<lb/>
聖謨神逺先事綢繆呼吸之間援兵雲集響應餘孽遁<lb/>
　　　逃全城納欵於是定其疆域撫其人民煌煌<lb/>
天藻勒石紀銘震疊遐方騰輝萬古迄今登眺蔥嶺覽<lb/>
　　　觀河源咸在我疆我理之中此誠考證輿圖者<lb/>
　　　生民以來未逢之盛也<lb/>
<pb n="KR2k0072_WYG_037-39a"/>
　　漢書西域傳莎車國王治莎車城去長安九千九<lb/>
　　百五十里戸二千三百三十九口萬六千三百七<lb/>
　　十三勝兵三千四十九人宣帝時烏孫公主小子<lb/>
　　萬年莎車王愛之莎車王無子時萬年在漢莎車<lb/>
　　國人計欲自托於漢又欲得烏孫心即上書請萬<lb/>
　　年為莎車王漢許之遣使者奚充國送萬年萬年<lb/>
　　初立暴惡國人不説莎車王弟呼屠徴殺萬年并<lb/>
　　殺漢使者自立為王約諸國背漢㑹衛俟馮奉世<lb/>
<pb n="KR2k0072_WYG_037-39b"/>
　　使送大宛客即以便宜發諸國兵擊殺之更立它<lb/>
　　昆弟子為莎車王還拜奉世為光禄大夫是嵗元<lb/>
　　康元年也<lb/>
　　後漢書西域傳莎車國去洛陽萬九百五十里匈<lb/>
　　奴單于因王莽之亂畧有西域惟莎車王延最强<lb/>
　　不肯附屬元帝時常為侍子長於京師慕樂中國<lb/>
　　亦復叅其典法常勅諸子當世奉漢家不可負也<lb/>
　　天鳯五年子康代立光武初康率傍國拘匈奴擁<lb/>
<pb n="KR2k0072_WYG_037-40a"/>
　　衛故都䕶吏士妻子千餘口檄書河西問中國動<lb/>
　　靜自陳思慕漢家建武五年河西大將軍竇融乃<lb/>
　　承制立康為漢莎車建功懐徳王西域大都尉五<lb/>
　　十五國皆屬焉九年弟賢代立攻破拘彌西夜國<lb/>
　　立其兄康兩子為拘彌西夜王十四年賢與鄯善<lb/>
　　王安并遣使詣闕貢獻於是西域始通蔥嶺以東<lb/>
　　諸國皆屬賢十七年賢復遣使奉獻請都䕶天子<lb/>
　　以問大司空竇融以為賢父子兄弟相約事漢欵<lb/>
<pb n="KR2k0072_WYG_037-40b"/>
　　誠又至宜加號位以鎮安之帝乃因其使賜賢西<lb/>
　　域都䕶印綬及車旗黄金錦繡敦煌太守裴遵上<lb/>
　　言詔書攻還都䕶印綬更賜賢以漢大將軍印綬<lb/>
　　其使不肯易遵迫奪之賢由是始恨而猶詐稱大<lb/>
　　都䕶移書諸國諸國悉服屬焉號賢為單于賢浸<lb/>
　　以驕横重求賦稅數攻諸國諸國愁懼二十一年<lb/>
　　冬車師前王等十八國俱遣子入侍獻其珍寳及<lb/>
　　見皆流涕稽首願得都䕶天子以中國初定北邉<lb/>
<pb n="KR2k0072_WYG_037-41a"/>
　　未服皆還其侍子厚賞賜之是時賢自恃兵强欲<lb/>
　　并兼西域攻擊益甚諸國聞都䕶不出而侍子皆<lb/>
　　還大憂恐乃與敦煌太守檄願留侍子以示莎車<lb/>
　　言侍子見留都䕶尋出冀且息其兵遵以狀聞天<lb/>
　　子許之二十二年賢知都䕶不至遂遺鄯善王安<lb/>
　　書令絶通漢道安不納賢攻破之冬復攻殺龜兹<lb/>
　　王又以兵威廹奪大宛于寘諸國遣將鎮守後屢<lb/>
　　為于窴所敗于窴王廣徳將諸國兵三萬人攻莎<lb/>
<pb n="KR2k0072_WYG_037-41b"/>
　　車執賢而并其國匈奴聞廣徳滅莎車遣兵將賢<lb/>
　　質子不居徴立為莎車王廣徳又攻殺之更立其<lb/>
　　弟齊黎為莎車王章帝元和三年時長史班超發<lb/>
　　諸國兵擊莎車大破之由是遂降漢<lb/>
　　又班超𫝊超發于窴諸國兵二萬五千人擊莎車<lb/>
　　而龜兹王遣左將軍發温宿姑墨尉頭合五萬人<lb/>
　　救之超召將校及于窴王議曰今兵少不敵計莫<lb/>
　　若各㪚去于闐從是而東長史亦於此西歸可須<lb/>
<pb n="KR2k0072_WYG_037-42a"/>
　　夜鼓聲而發隂緩所得生口龜兹王聞之大喜自<lb/>
　　以萬騎於西界遮超温宿王將八十騎於東徼于<lb/>
　　窴知二虜已出密召諸部勒兵雞鳴馳赴莎車營<lb/>
　　遂大驚亂奔走追斬五千餘級莎車遂降由是威<lb/>
　　震西域<lb/>
　　魏書西域傳渠莎國居故莎車城在子合西北去<lb/>
　　代一萬二千九百八十里<lb/>
　　唐書西域傳疏勒東南五百里濟徒多水踰沙嶺<lb/>
<pb n="KR2k0072_WYG_037-42b"/>
　　有斫句迦種或曰沮渠地千里東踰嶺八百里即<lb/>
　　于闐也<lb/>
　　元史世祖本紀至元十一年正月立于闐雅兒看<lb/>
　　<hi>雅兒看即葉爾羌對音之訛</hi>兩城水驛十三年正月詔安慰雅<lb/>
　　兒看等城<lb/>
　附喀爾楚<lb/>
　　漢書西域傳蒲犁國王治蒲犁谷去長安九千五<lb/>
　　百五十里戸六百五十口五千勝兵二千五百東<lb/>
<pb n="KR2k0072_WYG_037-43a"/>
　　北至都䕶治所五千三百九十六里<lb/>
　　後漢書西域傳徳若國領戸百餘口六百七十勝<lb/>
　　兵三百五十人東去長史居三千五百三十里去<lb/>
　　洛陽萬二千一百五十里地方數千里時改名排<lb/>
　　持復西南馬行百餘日至條支<lb/>
　　魏畧西戎傳中道西行滿犁國億若國并屬于闐<lb/>
　　魏書西域傳渇槃陁國在蔥嶺東朱駒波<hi>魏書又作朱居</hi>
　　西河經其國<lb/>
<pb n="KR2k0072_WYG_037-43b"/>
　　唐書西域傳渇槃陁或曰漢陀曰喝館檀亦謂渇<lb/>
　　羅陀由疏勒西南入劍末谷不忍嶺六百里即其<lb/>
　　國也距𤓰州四千五百里直朱俱波西南距懸度<lb/>
　　山北扺疏勒西䕶密西北判汗國也治蔥嶺中都<lb/>
　　城負徒多河其王多疏勒人世相承為之<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0072_WYG_008-1a"/>
</p>
<p>
<pb n="KR2k0072_WYG_008-2a"/>
</p>
<p>
<pb n="KR2k0072_WYG_008-3a"/>
　　羅布淖爾圖説<lb/>
　　羅布淖爾為西域河水之總彚計自蔥嶺之東嘉<lb/>
　　峪闗之西天山之陽南山之陰縱廣七八千里稽<lb/>
　　其大勢一涓一滴咸於是滙歸即古之蒲昌海也<lb/>
　　唐杜佑疑蒲昌海為西域自行自止之水不與積<lb/>
　　石河通今考羅布淖爾北近天山南則束以沙磧<lb/>
　　諸峯其西方為大河衆源來處東境又為伏流來<lb/>
　　赴之水合稽西域地勢無有下於是者故西域支<lb/>
<pb n="KR2k0072_WYG_008-3b"/>
　　流别派亦無有不歸於是者至於涉厯冬夏不減<lb/>
　　不盈則以其沙道潛通有洩有受其蹟似異而其<lb/>
　　故可以理推杜佑或考之未審也淖爾北倚天山<lb/>
　　支峯南有魯齊圖達巴漢其旁衆池駢列為圓池<lb/>
　　為方橢池為鄂爾溝海圖水巴哈噶遜水弩齊圖<lb/>
　　色欽水錯居環繞燦然亦如星宿論者謂其肖形<lb/>
　　成象與鄂敦他臘諸泉祖孫一氣信不誣也水經<lb/>
　　注稱其洄湍電轉為隱淪之脈可以證伏流矣謹<lb/>
<pb n="KR2k0072_WYG_008-4a"/>
　　按<lb/>
欽定輿圖繪羅布淖爾圖庶㡬靈源昭晰一洗前人疑<lb/>
　　古之論云<lb/>
<pb n="KR2k0072_WYG_008-5a"/>
</p>
<p>
<pb n="KR2k0072_WYG_008-6a"/>
</p>
<p>
<pb n="KR2k0072_WYG_008-7a"/>
　　羅布淖爾東境北路諸泉圖説<lb/>
　　羅布淖爾東境之北為托克三土爾畨闢展哈宻<lb/>
　　諸地水皆出北山南麓或稱交河或稱南湖泉流<lb/>
　　散灂自行自止諸土依之以為聚落伊古以來未<lb/>
　　有言其歸向者今以西域地勢考之天山正脊自<lb/>
　　和爾郭斯嶺東行至塔什嶺折而南為必栁嶺迤<lb/>
　　南過嘉峪闗又南為巴彦山轉西為安西州南境<lb/>
　　大山其山形聨屬包絡無間斷故安西州南山亦<lb/>
<pb n="KR2k0072_WYG_008-7b"/>
　　名天山以其一體相屬也天山之派既已東出南<lb/>
　　折以屬於安西則其中包畜諸山勢亦必西向歸<lb/>
　　於羅布淖爾特流沙間阻其最北者為伊爾瑚瑪<lb/>
　　沙其近南者為噶順沙千里泉流遇沙潛伏雖無<lb/>
　　顯然奔赴之蹟要不容區而别之於大河外也今<lb/>
　　遵<lb/>
欽定輿圖詳列諸水發源之方並次苐其因沙伏流之<lb/>
　　實因端竟委繪為羅布淖爾北路諸泉圖衆水不<lb/>
<pb n="KR2k0072_WYG_008-8a"/>
　　同總以出天山南麓者為斷用以補徃籍之未備<lb/>
　　焉<lb/>
<pb n="KR2k0072_WYG_008-9a"/>
</p>
<p>
<pb n="KR2k0072_WYG_008-10a"/>
</p>
<p>
<pb n="KR2k0072_WYG_008-11a"/>
　　羅布淖爾東南方伏流沙磧圖説<lb/>
　　羅布淖爾東南方古鄯善樓蘭精絶且末諸國地<lb/>
　　也唐人稱為莫賀延磧尾兩崖排亘諸沙委積祁<lb/>
　　連山西出支峯迤邐包絡於其左和闐東來第三<lb/>
　　重大嶂錫津烏蘭托羅海諸山盤礴屹峙於其右<lb/>
　　山根崖脚交互穿插具有繚曲徃復之致故自羅<lb/>
　　布淖爾伏流以致阿勒坦郭勒重發之處測其逕<lb/>
　　度約一千五百里若以伏流隨山曲折東西激盪<lb/>
<pb n="KR2k0072_WYG_008-11b"/>
　　當不止二千里而贏昔人疑鹽澤之水散入沙磧<lb/>
　　葢束以諸山導以諸沙凝薈潛流似散而非散也<lb/>
　　故自噶順淖爾察罕得勒蘇水察罕托輝水以至<lb/>
　　庫庫塞水諸泉仰發不一而足其最大者達布遜<lb/>
　　淖爾一支西北望鹽澤八九百里東南抵青海地<lb/>
　　止隔一嶺相去僅三十餘里兩端分瀦曽無間斷<lb/>
　　又如舒合必拉庫庫塞水兩泉並發相去僅三十<lb/>
　　里一則由古爾班洮賴地東南流而伏一則由烏<lb/>
<pb n="KR2k0072_WYG_008-12a"/>
　　蘭得錫地西北流而伏縱横相左要皆伏流仰出<lb/>
　　之泉蹤跡顯著者也謹依<lb/>
欽定輿圖繪諸沙中兩崖斷續衆泉伏汎之跡以著大<lb/>
　　河流入青海之孔道云<lb/>
<pb n="KR2k0072_WYG_008-13a"/>
</p>
<p>
<pb n="KR2k0072_WYG_008-14a"/>
</p>
<p>
<pb n="KR2k0072_WYG_008-15a"/>
　　阿勒坦郭勒重源圖説<lb/>
　　爾雅載河出崑崙虚色白所渠並千七百一川色<lb/>
　　黄葢以域内衆水有青赤白黒之殊色而大河獨<lb/>
　　以黄著故為之疏通其義使不得混於他水今考<lb/>
　　回部河水所受經流支川無慮千數汨潄沙壌所<lb/>
　　謂渠并者在西域已居大半矣從來水潛地底側<lb/>
　　出仰流無不觱然澄清獨阿勒坦郭勒噶達素齊<lb/>
　　老之水伏流初見輒作黄金色因而以黄金名之<lb/>
<pb n="KR2k0072_WYG_008-15b"/>
　　豈非大河靈瀆雖伏地千里而仍不改其本性者<lb/>
　　乎唐人始有栢海星宿川之目元人窮源至星宿<lb/>
　　海皆未識阿勒坦真源惟我<lb/>
聖朝疆理西極殊域一家自崑崙以下既已盡載圖經<lb/>
皇上命使窮源自鄂敦他臘而西更三百里厯古亘今<lb/>
　　所未能窮見者於是乎盡發其藴奥伏讀<lb/>
御製河源詩云色赤作黄金别流無敢厠大河真源昭<lb/>
　　然如發䝉矣乃知諸家誤㑹禹貢導河之文謂河<lb/>
<pb n="KR2k0072_WYG_008-16a"/>
　　源出積石山皆拘墟之見不足信也其水自阿勒<lb/>
　　坦郭勒穿入鄂敦他臘瀦為扎凌鄂凌兩淖爾東<lb/>
　　南流出未至積石山已近千里恭秉<lb/>
睿訓按諸<lb/>
欽定輿圖合以侍衛阿彌達所進新圖詳考阿勒坦黄<lb/>
　　水真源並條次左右諸山形勢及衆泉之交注者<lb/>
　　悉載諸圖以證河源重發之真蹟<lb/>
<pb n="KR2k0072_WYG_008-17a"/>
</p>
<p>
<pb n="KR2k0072_WYG_008-18a"/>
</p>
<p>
<pb n="KR2k0072_WYG_008-19a"/>
　　河流積石山南㑹三昆都倫河圖説<lb/>
　　元使窮河源至鄂敦他臘而止不知其西有阿勒<lb/>
　　坦之黄水已為失實其尤舛者以朶甘思東北鄙<lb/>
　　有大雪山名亦耳麻不莫剌譯言騰乞里塔指為<lb/>
　　崑崙自河源至崑崙已行三十日程河繞其三面<lb/>
　　則是崑崙為河所經由之地而非源矣宋史河渠<lb/>
　　志仍之與𫝊所紀齟齬不合數百年以來即有心<lb/>
　　知其誤而莫知所以致誤之由我<lb/>
<pb n="KR2k0072_WYG_008-19b"/>
皇上燭幾鑑古洞照如神<lb/>
披覽侍衛拉錫舊所具河源圖貴徳之西有三昆都倫<lb/>
　　河入河水<lb/>
謂蒙古語以横為昆都倫河之横者為昆都倫山之横<lb/>
　　者亦為昆都倫彼崑崙亦以横山延亘得名説者<lb/>
　　不察遂因三河之名附㑹而誤復<lb/>
御製讀宋史河渠志文而千古之疑始決今考大雪山<lb/>
　　之南有得特昆都倫得特䝉古語謂上也有都木<lb/>
<pb n="KR2k0072_WYG_008-20a"/>
　　達都昆都倫都木達都蒙古語謂中道也有道喇<lb/>
　　昆都倫道喇䝉古語謂下也大河從西方來三昆<lb/>
　　都倫河自東南横入之以其形勢相並故有上中<lb/>
　　下之稱皆在河南與北岸之大雪山不可淆混正<lb/>
　　昆都倫之稱而阿木柰瑪勒占木遜阿林不容妄<lb/>
　　名為昆侖也明矣兹敬遵<lb/>
聖諭繪三昆都倫河入河之蹟以著宋元史相承之謬<lb/>
<pb n="KR2k0072_WYG_008-21a"/>
</p>
<p>
<pb n="KR2k0072_WYG_008-22a"/>
</p>
<p>
<pb n="KR2k0072_WYG_008-23a"/>
　　河流繞積石山三靣至貴徳圖説<lb/>
　　禹貢導河自積石言治水施功之始非謂河源山<lb/>
　　海經水經注言河源重發於積石則舉青海境大<lb/>
　　山以包舉諸地言積石而星宿海亦在其中也積<lb/>
　　石山今之阿木柰瑪勒占木遜阿林山形蟠屈數<lb/>
　　百里巍峩高聳為通境之望其山脈自祁連山南<lb/>
　　出至拉布拉克達巴漢特們胡珠達巴漢迤邐而<lb/>
　　東為托灰哈達阿林巴哈圖爾根阿林哈爾吉布<lb/>
<pb n="KR2k0072_WYG_008-23b"/>
　　達巴漢諸山隨處異名其實皆積石之一體也大<lb/>
　　河自西方流繞其南合三昆都倫河折而北而轉<lb/>
　　西繞其東北境與庫庫淖爾相望盖環積石三靣<lb/>
　　一千三百餘里兹謹遵<lb/>
御製讀宋史河渠志文正大雪山之非昆侖並遵<lb/>
御批通鑑輯覽證明其為禹貢之積石山山川道里形<lb/>
　　勢方向昭然明晰無可置疑大河自此東北折由<lb/>
　　温泉邊入貴徳堡衆流漸濁復其本性始名黄河<lb/>
<pb n="KR2k0072_WYG_008-24a"/>
　　今並繪河繞積石山三靣經貴徳堡圖以著河源<lb/>
　　之全局盖自昆侖正源青海重源再伏再見至此<lb/>
　　始名黄河其自河州以東經朔方入山西陜西界<lb/>
　　厯河南江南入海經流曲折並詳於各家地志兹<lb/>
　　不具圖云<lb/>
<pb n="KR2k0072_WYG_008-25a"/>
</p>
<p>
<pb n="KR2k0072_WYG_008-26a"/>
</p>
<p>
<pb n="KR2k0072_WYG_008-27a"/>
　　　庫庫淖爾圖説<lb/>
　　　庫庫淖爾古稱西海亦稱鮮水亦稱卑禾羌海在<lb/>
　　　大雪山之北肅州安西州之南旁列羣峯中環巨<lb/>
　　　浸包納支流為地周圍千餘里其水不與西域通<lb/>
　　　亦不流注河水然西北一隅正與哈拉淖爾諸水<lb/>
　　　如衣馬爾山長馬山諸源鄰接其西南一隅阿穆<lb/>
　　　呢色爾沁地與河水東折之處相望纔數十里是<lb/>
　　　即大河旁源瀦流不洩者也盖河源全境由本達<lb/>
<pb n="KR2k0072_WYG_008-27b"/>
　　　末縈帶萬里蔥嶺交流總滙於羅布淖爾積石重<lb/>
　　　源又旁瀦於是地均伏流潛㑹靈蹤奥跡古人不<lb/>
　　　得盡窺恭讀<lb/>
　聖製有云濟水三伏三見亦其明證<lb/>
　化工肖物照然揭全河之形勢矣青海地水波瑩徹土<lb/>
　　　膏肥衍自古羌戎雜處羇縻而已自我<lb/>
世宗憲皇帝廓清其境開列堡戍是牧是耕環河流數千<lb/>
　　　里悉以青海部名之庫庫淖爾既與河源鄰接則<lb/>
<pb n="KR2k0072_WYG_008-28a"/>
　　與西北流出之居延海休屠澤諸水隔絶河水者<lb/>
　　逈乎不同允宜列入河源紀載兹依<lb/>
欽定輿圖按稽地勢於全境中摘其瀦流與大河相望<lb/>
　　者繪庫庫淖爾圖用資考鏡焉<lb/>
</p>
<p>
</p>
  </div>
</body>
</text>
</TEI>
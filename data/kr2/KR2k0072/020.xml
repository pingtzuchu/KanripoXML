<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷十二</head> <lb/>
    <p>
<pb n="KR2k0072_WYG_020-1a"/>
欽定四庫全書<lb/>
　河源紀畧卷十二<lb/>
　質實四<lb/>
河水自羅布淖爾伏流一千五百里東南至阿勒坦噶<lb/>
達素齊老流出為阿勒坦郭勒是為河水伏流重出之<lb/>
真源<lb/>
　阿勒坦噶達素齊老<hi>蒙古語阿勒坦黄金也噶達素北極星也齊老石也巨石亭亭</hi>
　<hi>獨立崖壁皆土作黄赤色故名</hi>山脈自錫津烏蘭托羅海<hi>注見前卷</hi>分支<lb/>
<pb n="KR2k0072_WYG_020-1b"/>
　東南來蜿蜒屈曲為巴彦哈拉得里奔巴為納穆齊<lb/>
　圖山為巴彦哈拉西倫山為音得爾圖錫勒圖山為<lb/>
　竒爾薩托羅海皆沙磧斷處西南境山延亘千里以<lb/>
　屬於巴彦哈拉嶺<hi>諸山注並見前卷</hi>諸山北境水皆當大河<lb/>
　伏流之孔道見前卷巴彦哈拉嶺之麓為阿勒坦噶<lb/>
　達素齊老靈源濬發伏流始出巨石高數丈亭亭獨<lb/>
　立崖壁皆土作黄赤色壁上有天池流水歕涌釃為<lb/>
　百道皆作黄金色東南流注為阿勒坦郭勒<hi>䝉古語郭勒河</hi>
<pb n="KR2k0072_WYG_020-2a"/>
　<hi>也河水黄如金色故名</hi>實黄河之真源也噶達素齊老水東流<lb/>
　㣲屈而南至古爾班䝉衮托羅海<hi>蒙古語古爾班三也䝉衮謂銀也托</hi>
　<hi>羅海頭也峯頭色白如銀者三故名</hi>有烏哈峯<hi>蒙古語山名</hi>泉水東北流來<lb/>
　注之又東有拉母托羅海<hi>䝉古語拉母即喇嘛番僧也山頭舊有喇嘛居之故</hi>
　<hi>名</hi>水自南西拉薩山<hi>西番語拉薩佛地也山上有佛祠故名</hi>水自北來<lb/>
　注又東有齊黒淖爾<hi>蒙古語池水名</hi>水正南流屈曲來注之<lb/>
　合而轉東北流屈曲共三百里會鄂敦他臘<hi>蒙古語鄂敦星</hi>
　<hi>宿也他臘即塔拉平甸也有平甸廣二百餘里泉眼衆多燦如星宿故名即星宿海也</hi>諸水噶<lb/>
<pb n="KR2k0072_WYG_020-2b"/>
　達素齊老極三十五度西二十度四分<lb/>
　　謹案流沙以外古所未通故禹貢導河不言積石<lb/>
　　以上固由古文簡畧亦以昄章所限勢不能詳也<lb/>
　　我<lb/>
皇上神武奮揚削平月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>天山兩道始𨽻職方竪亥所<lb/>
　　經益疆勒版是以<lb/>
欽定輿圖載有噶達素齊老阿勒坦郭勒之名方隅道<lb/>
　　里亦約畧相合然以噶達素齊老自為一山以阿<lb/>
<pb n="KR2k0072_WYG_020-3a"/>
　　勒坦郭勒自為一水兩不相屬尚未言及此山此<lb/>
　　水即黄河伏流重出之源葢西域戡定之初奉<lb/>
命履勘者惟主於測驗星度絜量地形與篤什之奉使<lb/>
　　探尋其事各異故但列山川之目而未嘗求索河<lb/>
　　源司編録者又限於聞見但知鄂敦他臘即元使<lb/>
　　所窮之星宿海不能更溯而上故河源之説圖中<lb/>
　　亦未註明實為疎畧迨今日<lb/>
特頒虎節秩祀<lb/>
<pb n="KR2k0072_WYG_020-3b"/>
　河宗叶契合符乃彰靈蹟仰見<lb/>
聖天子綜理萬端愈推愈宻無一事不窮核其真雖神<lb/>
　　禹濬川未窺斯奥無論張騫以下矣至故侍郎齊<lb/>
　　召南作水道提綱徒見輿圖所載有阿勒坦郭勒<lb/>
　　在鄂敦他臘之上有噶達素齊老山在阿勒坦郭<lb/>
　　勒之旁遂沿襲舊訛加以臆測仍執唐劉元鼎之<lb/>
　　記以巴顔喀拉山為崑崙影響依稀近似而實誤<lb/>
　　使真源所在轉湮晦不彰知耳食之訛不如目睹<lb/>
<pb n="KR2k0072_WYG_020-4a"/>
　　之審矣今恭禀<lb/>
聖裁考驗阿彌達親見之圖具述其實以補輿圖之所<lb/>
　　未註併以正齊召南書考核未精之失焉<lb/>
河水東北流三百里有泉數百泓錯列如星宿為鄂敦<lb/>
他臘<lb/>
　鄂敦他臘縱廣三百里衆泉沮洳自地湧出其東北<lb/>
　境山為阿克塔齊沁<hi>䝉古語阿克塔騸馬也沁牧馬人也地堪游牧故名</hi>山為<lb/>
　烏蘭得錫山<hi>䝉古語烏蘭紅色也得錫即特什盤石也地有盤石紅色故名</hi>為布古<lb/>
<pb n="KR2k0072_WYG_020-4b"/>
　濟魯肯山<hi>䝉古語謂布古鹿也濟魯肯心也山居羣峯之中多鹿故名</hi>為巴爾布<lb/>
　哈山<hi>注見前卷</hi>為馬尼圖山<hi>蒙古語馬尼咒文也如意之謂舊刻咒文於石上故名</hi>
　有一水長八十里流入鄂敦他臘其南境山為灰福<lb/>
　爾巴彦哈拉嶺<hi>䝉古語灰福爾山名巴彦哈拉見前卷</hi>為灰布通庫扎<lb/>
　哈蘓拉羅海山<hi>䝉古語山名</hi>有一水合二支東北流一百<lb/>
　里入鄂敦他臘又南為都爾伯津山<hi>注見前卷</hi>哈喇阿答<lb/>
　爾罕山<hi>蒙古語哈喇黒色阿答爾罕山名</hi>巴彦和碩山<hi>蒙古語巴彦富厚也和碩</hi>
　<hi>喙也山喙髙大故名</hi>其東南為庫庫昂阿水<hi>䝉古語地名庫庫青也</hi>為古<lb/>
<pb n="KR2k0072_WYG_020-5a"/>
　爾昂阿水<hi>䝉古語地名</hi>俱出大山之麓來注之阿勒坦郭<lb/>
　勒流入其中挾諸泉源自西南而東北又東行黄色<lb/>
　㣲淡鄂敦他臘南北長東西狹極三十四度五分西<lb/>
　十九度至六分<lb/>
　　按鄂敦他臘諸山自巴彦哈喇山東行其北支莫<lb/>
　　大於阿克塔齊沁山東北支莫大於巴爾布哈山<lb/>
　　土人以此三山崇峻俱呼為枯爾坤山即昆侖之<lb/>
　　轉音也厯代窮源之使以鄂敦他臘為河源而經<lb/>
<pb n="KR2k0072_WYG_020-5b"/>
　　𫝊紀載並以河發源處為昆侖因擇附近諸山之<lb/>
　　髙且大者即以昆侖名之積乆相𫝊莫知其誤臣<lb/>
　　等恭禀<lb/>
聖謨伏推枯爾坤所以得名之故並於三山仍其舊名<lb/>
　　而辨正之如此<lb/>
河水東南流一百三十里為扎凌淖爾<lb/>
　扎凌淖爾<hi>西番語扎凌即扎楞黎明之象池水上承星宿海水光澹沱如之故名</hi>當星<lb/>
　宿海之東杭布拉克嶺<hi>蒙古語山名布拉克泉也山有泉故名</hi>之南其<lb/>
<pb n="KR2k0072_WYG_020-6a"/>
　東南為古爾班寧古爾托羅海<hi>䝉古語山名有三峯故名</hi>齊罕托<lb/>
　羅海<hi>蒙古語山名</hi>特墨圖庫特勒山<hi>䝉古語特墨駝也圖有也庫特勒山坡也</hi>
　<hi>山坡有石如駝故名</hi>業克錫里克山<hi>䝉古語山名</hi>有水皆流入淖爾<lb/>
　其西南即古爾昂阿水亦名庫克阿滿<hi>蒙古語庫克青色也阿滿</hi>
　<hi>山口也山口石青故名</hi>淖爾東西長百里南北廣四十里極三<lb/>
　十五度西十九度<lb/>
河水東南流折而南五十里為鄂凌淖爾<lb/>
　河自扎凌淖爾東南流出有灰福爾巴彦哈拉嶺水<lb/>
<pb n="KR2k0072_WYG_020-6b"/>
　自西來百二十里會一水自南山來一水自灰胡爾<lb/>
　巴彦哈拉山<hi>䝉古語灰胡爾山名也巴彦哈拉見前</hi>北麓瀦為池西北<lb/>
　曲曲流百五十里三水合北流來注之又東行入鄂<lb/>
　凌淖爾<hi>西番鄂凌即鄂楞晨光也水光似之故名</hi>其南有古爾班察爾穆<lb/>
　山<hi>䝉古語山名有三峯故名</hi>有鄂羅庫水<hi>蒙古語水名</hi>自東來會合流<lb/>
　西北八十里入淖爾其北為西拉烏楚爾山<hi>䝉古語山名</hi>
　淖爾東西一百里南北八十里極三十四度八分西<lb/>
　十八度六分河水自東北方流出<lb/>
<pb n="KR2k0072_WYG_020-7a"/>
河水東流五十里至值爾吉巴南折而東南百四十里<lb/>
會庫蘭水<lb/>
　值爾吉巴山<hi>䝉古語山名</hi>在西勒珠爾格塔拉<hi>蒙古語地名塔拉謂</hi>
　<hi>平甸也</hi>之南其北隔嶺即柴達木水分支會為東西兩<lb/>
　淖爾者也見前卷河水過此折東南流其南有一淖<lb/>
　爾水相望不入河其又南有淖爾水相去二十里東<lb/>
　流入河水其北為都穆達噶順水<hi>䝉古語都穆達謂中道也噶順苦水</hi>
　<hi>也水在諸水之中故名</hi>河水又東行有特們胡珠嶺水來注之<lb/>
<pb n="KR2k0072_WYG_020-7b"/>
　又稍東有查哈噶順水<hi>䝉古語水名</hi>來注之又東有三水<lb/>
　出阿拉克沙爾山<hi>蒙古語阿拉克斑駁之色沙爾犗牛也山色似之故名</hi>合為<lb/>
　鄂羅歸淖爾<hi>䝉古語鄂羅歸羊腸也水流盤曲似之又瀦為池故名</hi>北流來注<lb/>
　之又東有哈爾吉嶺<hi>䝉古語哈爾吉碎石也山多碎石故名</hi>水三源合<lb/>
　流來注之其西有庫蘭水<hi>䝉古語水名</hi>發源平地中為淖<lb/>
　爾西流轉北六十里又東會南來一淖爾水又東流<lb/>
　八十里來注之庫蘭水會河水處極三十四度五分<lb/>
　西十七度八分<lb/>
<pb n="KR2k0072_WYG_020-8a"/>
河水南流二百六十里會哈拉水諸水<lb/>
　河水南流三十里有額得凌特得凌爾水<hi>䝉古語水名衆水散</hi>
　<hi>漫之謂</hi>來會其水泉源數十泓亦如星宿中有淖爾諸<lb/>
　水環之流出三十里東入河又南有沙克水<hi>蒙古語沙克水</hi>
　<hi>急流也</hi>二水自西來注之有哈爾吉水<hi>䝉古語碎石也水多碎石故名</hi>
　合二源自東北來注之又南有托輝哈達山<hi>䝉古語托輝謂</hi>
　<hi>臂哈達山峯也峯形灣曲故名</hi>西境水並來注之有瑪穆恭托恩嶺<lb/>
　水<hi>蒙古語山名</hi>名哈拉水<hi>䝉古語黒水也</hi>自西來注之哈拉水會<lb/>
<pb n="KR2k0072_WYG_020-8b"/>
　處極三十三度九分西十七度五分<lb/>
河水又東南二百四十里會西拉水諸水<lb/>
　河水折而東稍南有沙爾水二源<hi>䝉古語沙爾犗牛也水濵有此故名</hi>
　出托輝哈達山東麓自北來注之其南有胡胡水<hi>蒙古</hi>
　<hi>語胡胡即庫庫青色也</hi>流八十里來注之有哈拉水有巴特瑪<lb/>
　濟魯肯山水<hi>䝉古語巴特瑪蓮花也濟魯肯心也山峯如蓮花地居其中故名</hi>有塔<lb/>
　哈爾瑪克水<hi>䝉古語塔哈爾瑪克草名其地多此故以名其水焉</hi>二水相去各<lb/>
　三十里自南來注之又稍北有一水自北山來注之<lb/>
<pb n="KR2k0072_WYG_020-9a"/>
　有烏淊水<hi>蒙古語烏淊乳牛也濵河宜畜牧故名</hi>自南來注之又折而<lb/>
　東南有西拉水<hi>䝉古語水名</hi>自南山流百里來注之西拉<lb/>
　水會處極三十三度七分西十七度二分<lb/>
河水又東南六十里折東北二百四十里經阿木柰瑪<lb/>
勒占木遜山南麓合三昆都倫水<lb/>
　河水折東北轉南有二水自北來注之又南有巴爾<lb/>
　呼水<hi>䝉古語巴爾呼逺望瀰漫之象濵河多瘴霧故名</hi>自南來注之折東北<lb/>
　經綽通錫伯境<hi>䝉古語綽通凖噶爾部人名錫伯壁壘也舊于此築壘故名</hi>又經<lb/>
<pb n="KR2k0072_WYG_020-9b"/>
　卓作克阡通拉山<hi>䝉古語山名</hi>北有公策旺多爾濟境<hi>蒙古</hi>
　<hi>語人名分編旗地居此即以名其地也</hi>水自北來注之又經一大山為<lb/>
　阿木柰瑪勒占木遜山<hi>西番語阿木柰古也瑪勒謂大黄河上之山占木遜海也</hi>
　<hi>以古時黄河經由河水至此大滙故名</hi>巍峩蟠踞積雪不消即古大積<lb/>
　石山元史誤指為昆侖者也河水行其南有一水自<lb/>
　山中西流來注之其南有得特昆都倫水<hi>䝉古語昆都倫横也</hi>
　<hi>得特上也黄河自西來有三支河横入之此為第一故名</hi>出究爾古拉嶺<hi>蒙古名語山</hi>
　之北曲曲流二百六十里來注之又東有都木達都<lb/>
<pb n="KR2k0072_WYG_020-10a"/>
　昆都倫水<hi>䝉古語都木達都謂中道也昆都倫第二河也</hi>出納克多木拉山<lb/>
　<hi>西番語納克多木拉樹木叢生之謂山多林木故名</hi>曲曲西北流三百里來注<lb/>
　之又東北至烏蘭莽察多渾境<hi>䝉古語多渾渡口也莽察渡名烏蘭紅色</hi>
　<hi>也</hi>有道喇昆都倫水<hi>蒙古語道喇下也/昆都倫第三河也</hi>出那楚山<hi>䝉古</hi>
　<hi>語那楚謂有水處山中有泉故名</hi>北流百餘里轉而西經哈喇淖爾<lb/>
　<hi>䝉古語黒水池也</hi>南又經濟克什克特伊淖爾<hi>蒙古語濟克什克特伊憎</hi>
　<hi>之之詞淖爾水劣故名</hi>南行二百四十里折而北五十里有泉<lb/>
　水數十名鄂爾庫舍里水<hi>䝉古語地名即以名其水也</hi>自東來注<lb/>
<pb n="KR2k0072_WYG_020-10b"/>
　又三十里折而西北入河水三水相距各百里阿木<lb/>
　柰瑪勒占木遜山極三十四度三分西十五度至十<lb/>
　六度三昆都倫源處得特極三十度二分西十四度<lb/>
　七分都木達都極三十二度三分西十四度道喇極<lb/>
　三十三度四分西十三度四分會處極三十四度至<lb/>
　四分西十五度至四分<lb/>
　　按阿木柰瑪勒占木遜山亦稱大雪山即禹貢導<lb/>
　　河之積石漢以後所稱河水重源發於積石者葢<lb/>
<pb n="KR2k0072_WYG_020-11a"/>
　　上循禹貢經文約指青海境中大山以包舉河源<lb/>
　　之畧未為誤也自宋元史稱為亦耳麻不莫剌譯<lb/>
　　言騰乞里塔而誤以為昆侖乖舛殊甚伏讀<lb/>
御製讀宋史河渠志文細閲康熈年間拉錫所具圖於<lb/>
　　貴徳之西有三支河其名昆都倫乃恍然大悟昆<lb/>
　　都倫者䝉古語謂横也横即支河之謂葢元時之<lb/>
　　舊名謂有三横河入於河而修書者不觧其故遂<lb/>
　　闌入回部之昆侖山以證漢武之事耳千古名實<lb/>
<pb n="KR2k0072_WYG_020-11b"/>
　　混淆之弊得以洞悉其非從此正名核實昆侖自<lb/>
　　在西域大山確為積石臣等禀承紀載不勝積翳<lb/>
　　一空之慶云<lb/>
</p>
<p>
</p>
  </div>
</body>
</text>
</TEI>
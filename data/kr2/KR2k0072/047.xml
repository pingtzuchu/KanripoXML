<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷三十五</head> <lb/>
    <p>
<pb n="KR2k0072_WYG_047-1a"/>
欽定四庫全書<lb/>
　河源紀畧卷三十五<lb/>
　雜錄四<lb/>
　河源重發阿勒坦郭勒至鄂敦他臘境<lb/>
　　漢書地理志金城郡臨羗縣西北塞外有西王母<lb/>
　　石室有弱水崑崙山祠<lb/>
　　　按漢書地理志昆侖山祠統言臨羗西北塞外<lb/>
　　　未確指其為何地後人多據之以為大河重發<lb/>
<pb n="KR2k0072_WYG_047-1b"/>
　　　之處即係昆侖未免名實混淆兹錄漢志原文<lb/>
　　　而訂正其説於此<lb/>
　　博物志九河之水起于黄河黄河上通于天源出<lb/>
　　星宿初出甚清帯赤色後以諸羗之水注之而濁<lb/>
　　　按星宿海之為河源其説發於元使然考博物<lb/>
　　　志有河源出星宿海之論唐書有栢海星宿川<lb/>
　　　之文則知河源之稱由來乆矣以重源再發之<lb/>
　　　處為初源其悞不自元人始也至謂上通於天<lb/>
<pb n="KR2k0072_WYG_047-2a"/>
　　　源出星宿則又因列星形似而附㑹為荒唐之<lb/>
　　　説總由未覩真源徒滋臆説正之以阿勒坦郭<lb/>
　　　勒之黄水始知初出甚清之為讕語也<lb/>
　　新唐書吐谷渾𫝊道宗曰栢海近河源古未有至<lb/>
　　者君集道宗行空荒二千里盛夏䧏霜乏水草士<lb/>
　　糜氷馬秣雪閲月次星宿川達栢海上覽觀河源<lb/>
　　元史河源附錄寧河驛西南六十里有山曰殺馬<lb/>
　　闗林麓穹隘舉足浸高行一日至巔西去愈高四<lb/>
<pb n="KR2k0072_WYG_047-2b"/>
　　閲月始抵河源<lb/>
　　又朶甘思西鄙有泉百餘泓沮洳散渙弗可逼視<lb/>
　　方可七八十里履髙山下瞰燦若列星以故名鄂<lb/>
　　敦他臘鄂敦譯言星宿也<hi>鄂敦他臘原作火敦腦兒今譯改</hi>
　　又連屬吞噬迤邐東騖成川號赤賔河<lb/>
　　又九渡河通廣五七里可渡馬又四五日水渾濁<lb/>
　　土人抱革囊騎過之聚落糾木幹象舟傅髦革以<lb/>
　　濟僅容兩人<lb/>
<pb n="KR2k0072_WYG_047-3a"/>
　　　按漢書水經注于大河重發之地皆以積石概<lb/>
　　　之未能細述其曲折元使所窮蹤跡頗著乃僅<lb/>
　　　至鄂敦他臘而止未獲上溯真源盖由未覩水<lb/>
　　　色宜其懵然於潛入處也至其所載經由形勢<lb/>
　　　頗可採擇今附著卷中<lb/>
　　明史西域𫝊安定衛廣袤千里東近罕東北邇沙<lb/>
　　州南接西番居無城郭以氊帳為廬舎産多駝馬<lb/>
　　羊牛<lb/>
<pb n="KR2k0072_WYG_047-3b"/>
　　一統志查靈海在黄河源鄂敦他臘之東廣二百<lb/>
　　餘里東西長南北狹黄河亘其中而流湖水色白<lb/>
　　而形長<lb/>
　　又鄂靈海在查靈海東五十餘里周三百餘里其<lb/>
　　形自東北趨西南東北狹西南廣黄河經其中自<lb/>
　　東北流出湖水色青而形長<lb/>
　　又拉母拖羅海山在黄河源阿勒坦河南岸自河<lb/>
　　源鄂敦他臘至巴顔喀喇一帯絶無高大之山惟<lb/>
<pb n="KR2k0072_WYG_047-4a"/>
　　此稍覺崇隆<lb/>
　　又馬尼圖山在烏藍得什山東其山甚大石上有<lb/>
　　昔人鐫刻漢文<lb/>
　　又查爾雜通布山在雜普通古查哈蘓拖羅海山<lb/>
　　東南山有七峯極高大冬夏積雪不消<lb/>
　　水道提綱河源南岸有古爾板蒙衮拖羅海山三<lb/>
　　峯相並又有拉母拖羅海山稍崇峻西南有阿拉<lb/>
　　爾巴顔喀喇嶺其脈西自金沙江源犁石山蜿蜒<lb/>
<pb n="KR2k0072_WYG_047-4b"/>
　　東來山石黒色䝉古謂富貴為巴顔黒為喀喇即<lb/>
　　唐劉元鼎所謂紫山者阿爾坦河雖元人尋源但<lb/>
　　知起星宿海未知其西尚有本源䝉古謂金為阿<lb/>
　　爾坦言水色微黄而溜甚急真河源也<lb/>
　　又星宿海于羣山圍繞中平地有泉千百泓並湧<lb/>
　　望若列星阿勒坦河自西南來皆滙自巴顔喀喇<lb/>
　　山東北連亘為阿克塔齊欽及巴爾布哈二山高<lb/>
　　大異常一則兩峯如馬耳正當其北一則兩崖壁<lb/>
<pb n="KR2k0072_WYG_047-5a"/>
　　立當其東北<lb/>
　　又鄂敦他臘以東四五百里中地皆灘磧藪澤水<lb/>
　　泉分合鉅細不常黄河猶綠色以衆流奔凑漸變<lb/>
　　而黄額得靈諸泉眼並湧亦若星宿海然但小耳<lb/>
　　　按阿勒坦河在鄂敦他臘之西古所未到羣山<lb/>
　　　形勢與其物産事蹟未有能詳言之者<lb/>
皇朝輿地式廓一統志及水道提綱所載可資映證至<lb/>
　　　其以巴顔喀喇山即為昆侖尚沿舊説之誤未<lb/>
<pb n="KR2k0072_WYG_047-5b"/>
　　　能訂正今逢<lb/>
命使窮探真源昭著得以禀承<lb/>
聖訓分别採錄爰加刪節庶以釐正其是非焉<lb/>
　阿本柰瑪勒占木遜山境<lb/>
　　司馬彪漢書注云析支西濱河首今大雪山東南<lb/>
　　黄河旋繞之處俗名出外河套即古析支河曲地<lb/>
　　博物志河水至積石山始有草木<lb/>
　　水經注積石山在西羌之中燒當所居也<lb/>
<pb n="KR2k0072_WYG_047-6a"/>
　　司馬彪曰西羌者自折支以西濵於河首左右居<lb/>
　　也河水屈而東北流逕析支之地是為河曲矣應<lb/>
　　劭曰析支去河闗千餘里羌人所居謂之河曲羌<lb/>
　　也<lb/>
　　又十三州志曰南津西六十里有白土城在大河<lb/>
　　之北而為緣河濟渡之處<lb/>
　　又叚國曰澆河西南百七十里有黄沙南北百二<lb/>
　　十里東西七十里西極大楊川望黄沙猶若人委<lb/>
<pb n="KR2k0072_WYG_047-6b"/>
　　乾糠於地都不生草木蕩然黄沙周圍數百里<lb/>
　　唐書吐谷渾傳吐蕃使請河西九曲之地以為金<lb/>
　　城公主湯沐之所既得九曲其地肥良堪頓兵畜<lb/>
　　牧<lb/>
　　又党項傳党項漢西羌别種古析支也處山谷﨑<lb/>
　　嶇以姓别為部土著有棟宇織犛尾羊毛覆屋嵗<lb/>
　　一易俗尚武無法令人夀多過百嵗男女衣裘褐<lb/>
　　被氊畜犛牛馬驢羊不耕稼地寒五月草生八月<lb/>
<pb n="KR2k0072_WYG_047-7a"/>
　　霜䧏無文字候草木記嵗三年一相聚殺牛羊祭<lb/>
　　天取麥他國以醸酒<lb/>
　　又党項器械鈍苦畏唐兵精以善馬購鎧以善羊<lb/>
　　貿弓矢<lb/>
　　元史河源附錄大雪山山腹至頂皆雪冬夏不消<lb/>
　　土人言逺年成水時六月見之<lb/>
　　又曰崑崙以西人簡少多處山南山皆北穹峻水<lb/>
　　亦散漫獸有髦牛野馬狼狍羱羊之類其東山益<lb/>
<pb n="KR2k0072_WYG_047-7b"/>
　　高地益漸下岸狹隘有狐可一躍而越之處<lb/>
　　明史西域都指揮李英率軍深入追賊踰崑崙山<lb/>
　　西行數百里抵安定曲端衛遇安定賊擊敗之獲<lb/>
　　駝馬牛十四萬有竒<lb/>
　　　按元史明史所言崑崙皆積石山之誤<lb/>
　　一統志積石山即今大雪山綿亘三百餘里上有<lb/>
　　九峯高入雲霧為青海諸山之冠中峯亭然獨出<lb/>
　　百里外即望見之積雪成氷厯年不消峯巒皆白<lb/>
<pb n="KR2k0072_WYG_047-8a"/>
　　形勢險峻瘴氣甚重人罕登陟今土人以此山為<lb/>
　　西海之望山四時禱祀焉其西海左右前後山之<lb/>
　　高大者共十三山畨俗皆分祭之而以此為最<lb/>
　　又松噶爾渡在黄河自東折西之處兩岸石崖掩<lb/>
　　日河行其中十月初早凍至三月尚未解土人俟<lb/>
　　氷堅時從此渡<lb/>
　　又噶哈渡在黄河折西流之處亦氷渡也<lb/>
　　又烏藍芒奈渡在黄河折西流之處兩岸高峯夾<lb/>
<pb n="KR2k0072_WYG_047-8b"/>
　　聳河流其間故水淺可以馬渡<lb/>
　　　按阿木柰瑪勒占木遜山延亘三百餘里大河<lb/>
　　　繞其三面一千數百里河水之外羣山圍繞皆<lb/>
　　　大河曲折經由之境也恭讀<lb/>
大清一統志備錄大雪山形勝羅列盤奥視元史所載<lb/>
　　　精詳盖不啻十倍過云<lb/>
　庫庫淖爾境<lb/>
　　漢書地理志金城郡臨羗西北至塞外有仙海鹽<lb/>
<pb n="KR2k0072_WYG_047-9a"/>
　　池<lb/>
　　又趙充國𫝊治隍陿以西道橋七十所令可至鮮<lb/>
　　水<lb/>
　　後漢書西羌𫝊西羌所居無常隨水草地少五榖<lb/>
　　以畜牧為業堪耐寒苦不避風雪性堅剛勇猛得<lb/>
　　西方金行之氣焉<lb/>
　　又河隍間少五榖多禽獸以射獵為事<lb/>
　　又大小榆谷土地肥美北阻大河因以為闗又有<lb/>
<pb n="KR2k0072_WYG_047-9b"/>
　　西海魚鹽之利縁山濱水以廣田畜<lb/>
　　水經注湟水出塞外東逕西王母石室石釡西海<lb/>
　　鹽池北<lb/>
　　　按湟水入大河處在河州地其發源及經由之<lb/>
　　　境則自庫庫淖爾西境而絡其北水經注所叙<lb/>
　　　湟源正庫庫淖爾之北方謹附載於此<lb/>
　　又土樓北倚山原峯高三百尺有若削成樓下有<lb/>
　　神祠雕墻故壁存焉闞駰曰西平北有土樓神祠<lb/>
<pb n="KR2k0072_WYG_047-10a"/>
　　也<lb/>
　　又縣有龍泉出允街谷泉眼之中水紋成蛟龍或<lb/>
　　撓破之尋平成龍畜生將飲者皆畏避而走謂之<lb/>
　　龍泉<lb/>
　　又城之西南有馬蹏谷漢武帝聞大宛有天馬遣<lb/>
　　李廣利伐之始得此馬有角為竒故武帝天馬之<lb/>
　　歌曰天馬來兮厯無草逕千里兮循東道胡馬感<lb/>
　　北風之思遂頓羈絶絆驤首而馳晨發京城夕至<lb/>
<pb n="KR2k0072_WYG_047-10b"/>
　　敦煌北塞外長鳴而去因名其處曰候馬亭今晉<lb/>
　　昌郡南及廣武馬蹏谷盤石上馬跡若踐泥中有<lb/>
　　自然之形故其俗號曰天馬徑夷人在邊效刻是<lb/>
　　有大小之迹體狀不同視之便别<lb/>
　　魏書吐谷渾傳吐谷渾從洮水西南極白蘭數千<lb/>
　　里中逐水草廬帳而居以肉酪為糧<lb/>
　　又青海周圍千餘里海内有小山毎冬氷合後以<lb/>
　　良牝馬置此山至來春収之馬皆有孕所生之駒<lb/>
<pb n="KR2k0072_WYG_047-11a"/>
　　號為龍種必多駿異吐谷渾嘗得波斯草馬放入<lb/>
　　海因生驄駒日行千里世傳青海驄者是也土出<lb/>
　　犛牛馬多鸚鵡饒銅鐵硃砂<lb/>
　　隋書煬帝紀大業五年置馬收於青海渚中<lb/>
　　隋書吐谷渾傳伏俟城在青海西十五里有城郭<lb/>
　　而不居隨逐水草其主以皁為㡌妻戴金花冠其<lb/>
　　器械衣服畧與中國同其王公貴人多戴羃䍦婦<lb/>
　　人裙𥜗辮髪綴以珠貝有大麥粟豆多犛牛饒銅<lb/>
<pb n="KR2k0072_WYG_047-11b"/>
　　鐵硃砂<lb/>
　　唐書哥舒翰𫝊翰築神威軍于青海上有白龍見<lb/>
　　因號應龍城<lb/>
　　唐書吐谷渾𫝊吐谷渾地多寒宜麥菽粟蕪菁出<lb/>
　　小馬犛牛銅鐵丹砂有青海周八九百里<lb/>
　　唐書地理志鄯州鄯城注自振武軍經尉遲川苦<lb/>
　　䟦海王孝傑米栅九十里至莫離驛又經公主佛<lb/>
　　堂大非山二百八十里至那錄驛吐谷渾界也<lb/>
<pb n="KR2k0072_WYG_047-12a"/>
　　唐十道山川圖大非山在青海南<lb/>
　　通志熱水山南出煖水流入青海北出冷泉即西<lb/>
　　寧河源<lb/>
　　明史西海水草豊美畨人環居之專務畜牧日益<lb/>
　　繁滋素號樂土<lb/>
　　又諳達羡青海饒富襲據其地子嗣立以焚修為<lb/>
　　名請建寺青海許之寺成賜額仰華<hi>諳達舊作俺荅今譯改</hi>
　　明統志青海在西寧衛城西三百餘里海方數百<lb/>
<pb n="KR2k0072_WYG_047-12b"/>
　　里有魚無鱗背負黑㸃西有二十七道水滙為西<lb/>
　　海冬夏不溢不乾自日月山望之如黑雲冉冉而<lb/>
　　來<lb/>
　　一統志按西海周迴七百五十餘里中有山名魁<lb/>
　　孫拖羅海有峯名插漢東西對峙水色青綠中流<lb/>
　　高起<lb/>
　　又青海産無鱗魚頭鋭身圓無鱗背負黑㸃自二<lb/>
　　三寸至四五寸土人名小者為拏虎大者為布哈<lb/>
<pb n="KR2k0072_WYG_047-13a"/>
　　又察漢拖羅海烏爾圖山在青海西南<lb/>
　　又環青海之濵者有十三山土人皆名烏爾圖謂<lb/>
　　之十三角云<lb/>
　　又魁孫拖羅海山在青海中峯巒純白上有小廟<lb/>
　　廟内番僧于冰合時出取一年之糧入居焉又揷<lb/>
　　漢峯在青海中近西岸與魁孫拖羅海山東南對<lb/>
　　峙其峯卑小多土少石<lb/>
　　又鹽池在青海西南産青鹽凡青海䝉古與西寧<lb/>
<pb n="KR2k0072_WYG_047-13b"/>
　　一郡軍民並各種畨回食鹽皆取給於此<lb/>
　　　按自昔言青海者必以仙海鹽池並稱鹽池為<lb/>
　　　今之柴集必拉在青海西南大河自西北折東<lb/>
　　　流之處青海黄河南北相望而鹽池實處其中<lb/>
　　　其東境鹽池盡處則河水與青海接近相隔止<lb/>
　　　一山耳池海饒行為今蒙古駐牧勝地古來畨<lb/>
　　　羌雜處羈置不常葢至<lb/>
盛朝而疆理周密如内地云<lb/>
<pb n="KR2k0072_WYG_047-14a"/>
　流入貴德堡境<lb/>
　　水經注自洮嶺南北三百里中地草徧是龍鬚而<lb/>
　　無樵柴<lb/>
　　又叚國沙州記吐谷渾於河上作橋長一百五十<lb/>
　　歩兩岸累石作基階節節相次大小縱横更相鎮<lb/>
　　壓兩邉俱來相去三丈以板横次之施鉤欄甚嚴<lb/>
　　飾在清水川東也<lb/>
　　唐書吐蕃傳遣將軍李佺於赤嶺與吐蕃分界立<lb/>
<pb n="KR2k0072_WYG_047-14b"/>
　　碑<lb/>
　　又杜希望率衆攻吐蕃新城㧞之以其城為威武<lb/>
　　軍又發兵奪吐蕃河橋於河左築鹽泉城置鎮西<lb/>
　　軍<lb/>
　　宋史吐蕃𫝊唃厮囉居鄯州西有臨谷城通青海<lb/>
　　商人皆貿賣以故富强<lb/>
　　元史河源附錄自發源至漢地南北澗溪細流傍<lb/>
　　貫莫知紀極山皆草石至積石方林木暢茂<lb/>
<pb n="KR2k0072_WYG_047-15a"/>
　　　一統志阿拉爾查渡在黄河西流折西北之處用<lb/>
　　　牛革裹木為船以二馬牽之而渡元史云糾木幹<lb/>
　　　象舟傅毛革以濟僅容兩人是也<lb/>
　　　又故貴徳州在河州西八百二十里即今貴徳堡<lb/>
　　　元置屬吐蕃等處宣慰司明為歸德所<lb/>
　　　又河州志故貴徳州地多水田花果蔬禾鳥獸魚<lb/>
　　　畜不異中土<lb/>
　　　水道提綱自入歸德堡邊始名黄河自巴顔喀喇<lb/>
<pb n="KR2k0072_WYG_047-15b"/>
　　　山發源至歸德堡邉凡三大折流二千三百餘里<lb/>
　　　自歸徳堡東流又四百餘里經積石關入河州界<lb/>
　　　　按元史載星宿海河源至河州四千五百里葢<lb/>
　　　　以行程日數約畧計算又因河水發源不宜過<lb/>
　　　　近故鋪張言之惟一統志及水道提綱所云二<lb/>
　　　　千三百餘里則一以<lb/>
欽定輿圖星度為據依視前史尤為得實云<lb/>
</p>
<p>
</p>
  </div>
</body>
</text>
</TEI>
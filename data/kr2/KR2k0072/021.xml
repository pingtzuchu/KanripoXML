<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷十三</head> <lb/>
    <p>
<pb n="KR2k0072_WYG_021-1a"/>
欽定四庫全書<lb/>
　河源紀畧卷十三<lb/>
　質實五<lb/>
河水北流一百里折西北流一百四十里經察罕丹津<lb/>
南折西流一百二十里繞阿木柰瑪勒占木遜山北<lb/>
　河水至烏蘭莽察多渾境折北流復西北流有六水<lb/>
　俱出阿木柰瑪勒占木遜山之北麓來注之諸水去<lb/>
　各二十餘里其北岸有阿齊納們汗所居<hi>蒙古語人名也部落</hi>
<pb n="KR2k0072_WYG_021-1b"/>
　<hi>之長也即以所居名其地焉</hi>西境水流八十里來注之有羅察布<lb/>
　拉克山水<hi>䝉古語羅龍也察花紋也布拉克泉也山有龍泉故名</hi>流百里來注<lb/>
　之河水至察罕丹津<hi>䝉古語地名</hi>之南察罕托羅多渾<hi>䝉古</hi>
　<hi>語渡口名猶言白頭渡也</hi>之北折正西流有五水亦自大山北麓<lb/>
　流出其東二支由一源分流並注其西三支經公策<lb/>
　旺多爾濟境<hi>蒙古語人名以所居名其地</hi>來注之其北境有一水<lb/>
　二源合西流為巴噶哈栁圖水<hi>䝉古語巴噶小也哈栁水獺也圖有也小</hi>
　<hi>水旁多獱獺故名</hi>長一百八十里來注之其南境有底衛奎<lb/>
<pb n="KR2k0072_WYG_021-2a"/>
　多克山<hi>䝉古語山名</hi>水共七源合流一百二十里來注之<lb/>
　底衛奎多克山即大雪山西延亘不斷之來脈山極<lb/>
　髙峻其西又有四水各流八十里來注之河水折西<lb/>
　流處極三十四度六分西十五度<lb/>
河水折西北流一百二十里經伊克圖爾根山西折北<lb/>
流五十里合哈爾渾舎里諸水<lb/>
　河水折西北流南有圖生圖水<hi>蒙古語水名</hi>源出底衛奎<lb/>
　多克山西曲曲流一百二十里來注之又西有三水<lb/>
<pb n="KR2k0072_WYG_021-2b"/>
　各行八十里來注之其北境有伊克哈栁圖水<hi>䝉古語大</hi>
　<hi>水旁有水獺之名</hi>有三源出巴噶圖爾根山<hi>䝉古語圖爾根水湍急也山泉</hi>
　<hi>小而流急故名</hi>皆東流曲曲轉西并流合北境一水西流共<lb/>
　一百六十里來注之又北有吉卜水<hi>蒙古語水名</hi>合衆流<lb/>
　來注其西源出哈爾吉嶺合托輝哈達二水又北境<lb/>
　合二水又東合宻拉水<hi>䝉古語宻拉鞭也河形似之故名</hi>轉北流共<lb/>
　一百八十里其東源出車山<hi>䝉古語山名</hi>合二水而西有<lb/>
　得爾登水<hi>蒙古語得爾登水聲河中多石水激之而成聲故名</hi>合二源來注轉<lb/>
<pb n="KR2k0072_WYG_021-3a"/>
　北流亦名圖生圖水共一百四十里合西源水北行<lb/>
　有西偏二水來注為呼魯穆蘓水<hi>䝉古語呼魯穆蘓臭惡之謂水流不</hi>
　<hi>潔故名</hi>折西北流為吉卜水入大河此水源流二百八<lb/>
　十里入河水處極三十五度二分西十六度六分河<lb/>
　水又北有博爾綽巴水<hi>䝉古語博爾水獺也博爾綽巴水名</hi>二源北流<lb/>
　轉東至阿爾坦和博布拉克<hi>蒙古語和博盛乳之器以皮為之水色黄可汲</hi>
　<hi>用故名</hi>之西東北流又北合一水有哈爾渾舎里水<hi>䝉古</hi>
　<hi>語水名</hi>源為薩爾哈布齊海水<hi>蒙古語哈布齊海謂山峽中路也薩爾城也山</hi>
<pb n="KR2k0072_WYG_021-3b"/>
　<hi>形如城水出其中故名</hi>流一百里至阿克敦齊老圖<hi>䝉古語地名</hi>北<lb/>
　又八十里經鄂博圖<hi>䝉古語鄂博壘石祭神之所圖有也地有鄂博故名</hi>南會<lb/>
　博爾綽巴水東北行入大河入河處極三十五度四<lb/>
　分西十六度六分<lb/>
河水折東北流一百里折而北一百二十里會托里布<lb/>
拉克諸水<lb/>
　河水東北流經登弩爾特嶺<hi>蒙古語山名</hi>之南伊克圖爾<lb/>
　根山之北折北流有恰克圖水<hi>䝉古語恰克圖腥也水腥故名</hi>自東<lb/>
<pb n="KR2k0072_WYG_021-4a"/>
　來注之水有二源西源出伊克爾圖根山東麓經貝<lb/>
　勒拉察布所居<hi>䝉古語人名以所居名其地</hi>之南繞而東北有圖<lb/>
　爾根水<hi>蒙古語水流急也</hi>自東來會東源出鄂隆郭托羅海<lb/>
　<hi>䝉古語山峯名</hi>二支合西流會西源水共二百里入大河又<lb/>
　北有碩爾郭爾水<hi>䝉古語水名</hi>出察罕納們漢<hi>蒙古語地名</hi>西<lb/>
　流合二水長一百二十里入大河又北有托里布拉<lb/>
　克水<hi>䝉古語托里鏡也布拉克泉也水圓如鏡故名</hi>有五源西二源一出碩<lb/>
　羅嶺<hi>䝉古語山名</hi>及魁騰西里克布拉克<hi>䝉古語魁騰冷也西里克山間</hi>
<pb n="KR2k0072_WYG_021-4b"/>
　<hi>平甸也地居山中水常寒故名</hi>衆泉瀺灂形如星宿西南流百二十<lb/>
　里一出哈爾渾舎里山<hi>蒙古語地名有山即以其地名之</hi>北麓北流<lb/>
　五十里合西流為布哈什爾噶水<hi>䝉古語布哈野牛也什爾噶黄羊也</hi>
　<hi>水濵多此故名</hi>南源二支並出鄂博圖北麓合北流八十里<lb/>
　來會北源為衮額爾吉水<hi>䝉古語衮額爾吉深坎也河居窪地故名</hi>東南<lb/>
　流八十里來會西流又六十里入大河入河處極三<lb/>
　十五度八分西十六度三分<lb/>
河水東流一百里經額爾得呢台吉阿布集南北里嶺<lb/>
<pb n="KR2k0072_WYG_021-5a"/>
北其北為巴彦布拉克又北為柴集水又北為庫庫淖<lb/>
爾<lb/>
　河水東流兩岸諸山環集北岸巴彦布拉克之北有<lb/>
　一水西出烏克達爾山<hi>蒙古語山名</hi>瀦為達布遜淖爾<hi>䝉古</hi>
　<hi>語謂鹽池也</hi>東南流出為柴集水<hi>䝉古語柴集謂寨也瀕河有寨故名</hi>又東<lb/>
　南流有一水自南來注有烏蘓圖布拉克<hi>蒙古語泉水名</hi>合<lb/>
　殷得爾圖淖爾水<hi>䝉古語池旁有髙地故名</hi>曲曲北流來注其東<lb/>
　有松額淖爾水<hi>䝉古語池名</hi>克爾特黒淖爾水<hi>蒙古語池名</hi>來<lb/>
<pb n="KR2k0072_WYG_021-5b"/>
　注旁有泉源數十泓皆停不流此水長三百里南去<lb/>
　大河一百里又其北為庫庫淖爾<hi>䝉古語庫庫謂青即青海也</hi>東<lb/>
　西二百四十里南北百里衆山環繞諸水迸集涵泓<lb/>
　渟蓄波光獨青其中有奎遜托羅海<hi>蒙古語奎遜謂臍也居中之謂</hi>
　<hi>山峯居青海中故名</hi>察罕哈達山<hi>䝉古語白峯也亦在青海中</hi>相對並峙其<lb/>
　東西控引諸泉綿地計長八百里廣三百里而贏西<lb/>
　源為英格淖爾<hi>䝉古語英格母駝也澤旁宜于母駝孳乳故名</hi>出牛尾山巴<lb/>
　彦山之南東南流出一百里有哈拉西納水<hi>蒙古語西納山</hi>
<pb n="KR2k0072_WYG_021-6a"/>
　<hi>岡也河旁山岡黒色故名</hi>由瑰滿山南流來注又百里有沙爾淖<lb/>
　爾水<hi>䝉古語沙爾犗牛也澤旁多此故名</hi>自西來經庫庫色爾格嶺<hi>䝉古</hi>
　<hi>語色爾格小山羊也山中多青羊故名</hi>北東流百二十里而合又東八<lb/>
　十里經貝勒彭蘓克旺扎爾所居<hi>䝉古語人名以所居名地</hi>之北<lb/>
　有什爾噶水<hi>䝉古語什爾格黄羊也瀕河産此故名</hi>羅薩水<hi>蒙古語羅薩騾也瀕</hi>
　<hi>河産此故名</hi>二水合流經台吉吹拉克諾穆齊所居<hi>䝉古語人</hi>
　<hi>名以所居名地</hi>之南長一百里來注又東七十里經墨和爾<lb/>
　布拉克<hi>䝉古語泉名</hi>之北有布哈水<hi>蒙古語布哈野牛也瀕河有此故名</hi>自<lb/>
<pb n="KR2k0072_WYG_021-6b"/>
　北來注經輝克托羅海<hi>䝉古語山峯名</hi>南入淖爾此西來大<lb/>
　源長四百餘里源處極三十七度八分西十八度八<lb/>
　分沙爾淖爾之南連山圍繞有諸水不入庫庫淖爾<lb/>
　者其西為阿里哈水<hi>䝉古語水名</hi>流六十里為胡魯魯淖<lb/>
　爾<hi>蒙古語水名</hi>其西南有額勒蘓淖爾<hi>䝉古語額勒蘓沙也池有沙渚故名</hi>
　周流百餘里源出甘珠爾齊老峯<hi>䝉古語甘珠爾佛經也齊老石也相</hi>
　<hi>傅其地有曝經石故名</hi>西哈爾噶山<hi>蒙古語山名</hi>二支合而正西流<lb/>
　為布隆吉爾水行二百里有衆泉環列如星宿復西<lb/>
<pb n="KR2k0072_WYG_021-7a"/>
　行入額勒蘓淖爾而伏計長二百八十里正當公敦<lb/>
　多有達喜所居<hi>蒙古語人名以所居名地</hi>之南其北有哈拉淖爾<lb/>
　又有兩博爾淖爾<hi>䝉古語水獺也澤旁有此故名</hi>一出天青察罕哈<lb/>
　達<hi>䝉古語山名</hi>西流一出庫庫色爾格嶺南流並瀦而伏<lb/>
　正當貝勒達顔所居<hi>䝉古語人名以所居名其地</hi>之左右此諸水<lb/>
　在青海西南不入大河亦不入青海庫庫淖爾北境<lb/>
　山自巴彦山延亘向東為庫徳里山<hi>䝉古語庫徳里麝也山有麝故</hi>
　<hi>名</hi>為巴哈烏蘭和莽山<hi>蒙古語山名</hi>有一水流六十里又<lb/>
<pb n="KR2k0072_WYG_021-7b"/>
　東有伊克烏蘭和紹山<hi>䝉古語山名和紹即和碩山喙也山石大而紅色故名</hi>
　有一水流六十里正當台吉策凌敦多布所居<hi>䝉古語人</hi>
　<hi>名以所居名其地</hi>之西又東為伊克哈爾吉山<hi>䝉古語謂大碎石山也</hi>
　有一水流出合東來一水長百里正當台吉色布騰<lb/>
　所居<hi>蒙古語人名以所居名其地</hi>之東又東為沙拉克圖山<hi>䝉古語山</hi>
　<hi>名</hi>有一水合二支流七十里以上諸水皆從北境南<lb/>
　流入庫庫淖爾其東有巴噶淖爾<hi>蒙古語小池也</hi>周圍六十<lb/>
　餘里有巴爾齊老水<hi>䝉古語巴爾謂虎齊老謂石有石如虎故名</hi>察罕托<lb/>
<pb n="KR2k0072_WYG_021-8a"/>
　羅海水從東境西流入淖爾其南境山自柴集水之<lb/>
　北諸山延亘自公敦多布達喜所居東南行有一水<lb/>
　自西境東流來入又東南為扎噶蘓台水<hi>䝉古語扎噶蘓台謂</hi>
　<hi>有魚也水多魚故名</hi>為巴哈察罕哈達為圖和碩伊克哈海嶺<lb/>
　<hi>蒙古語山名</hi>為察罕鄂博<hi>䝉古語謂白山壘石處也</hi>為謨和爾布拉克<lb/>
　<hi>䝉古語泉名</hi>有八水長五十里至八十里自南境北流入<lb/>
　庫庫淖爾又東有烏蘭布拉克水出索爾古山<hi>蒙古語山</hi>
　<hi>名</hi>西北流會北來一水又會䝉古圖布拉克水北自<lb/>
<pb n="KR2k0072_WYG_021-8b"/>
　阿蘭錫蘭嶺<hi>蒙古語山名</hi>南流來注又西流有和爾水<hi>䝉古</hi>
　<hi>語水名</hi>出謨羅穆山<hi>䝉古語山名</hi>南流來注又西北行有巴<lb/>
　顔淖爾水北流來注正當阿穆尼色爾沁<hi>西番語阿穆尼亦作</hi>
　<hi>阿彌耶祖也色爾謂金也沁大也山體髙大色黄如金故名</hi>之東而西北流入淖<lb/>
　爾此水合五源共長二百里與察罕托羅海水相鄰<lb/>
　此庫庫淖爾全境也庫庫淖爾極三十六度六分至<lb/>
　三十七度四分西十五度六分至十六度去大河之<lb/>
　北百八十里<lb/>
<pb n="KR2k0072_WYG_021-9a"/>
　　按西寧邊外自古西羌所居統名西海庫庫淖爾<lb/>
　　南去積石山五百里北去肅州五百里西南至鄂<lb/>
　　敦他臘七百里大河曲流至其東南已二千七百<lb/>
　　里羣山包絡土地肥衍其水在萬山中不與河通<lb/>
　　然其西北一隅正與敦煌西之哈拉淖爾諸泉相<lb/>
　　值東南一隅與大河支流甚近形勢相聨其實即<lb/>
　　大河之瀦流旁蓄自西域而入西寧者也<lb/>
皇朝奠定諸羌𨽻以版圖青海全境為厄魯特二十九<lb/>
<pb n="KR2k0072_WYG_021-9b"/>
　　旗耕牧之地伊古所謂鮮水卑禾羌海羈置不常<lb/>
　　者皆在休養生息之中碁布星羅較如畫一臣等<lb/>
　　詳紀大河經流並得細述青海四隅瞭然如指諸<lb/>
　　掌竊以庫庫淖爾水色瑩然獨青者葢以諸山盤<lb/>
　　亘泉源渒發不與衆水相雜之故以淖爾之青證<lb/>
　　之阿勒坦郭勒之黄益知地雖相近而源有獨真<lb/>
　　不得以青海統名遂置百道流泉之本於不問也<lb/>
河水折東北流八十里經龍羊峽東貴徳所西折而東<lb/>
<pb n="KR2k0072_WYG_021-10a"/>
入甘肅河州界為中國河<lb/>
　河水初折東北流之處有烏蘭水出達成嶺<hi>蒙古語嶺名</hi>
　西流一百里有墨里和爾和山水<hi>蒙古語山名</hi>伊克沙拉<lb/>
　克圖山<hi>䝉古語山名</hi>水二源合北流百餘里來會西北行<lb/>
　一百里經温泉邊城之南入大河河水東北流七十<lb/>
　里穿龍羊峽有貴徳所西南水和卓蘭台<hi>䝉古語地名</hi>水<lb/>
　東北流注之又北四十里有烏拉布拉克水<hi>蒙古語泉水名</hi>
　自庫庫淖爾南境阿穆尼色爾沁山之麓二支南流<lb/>
<pb n="KR2k0072_WYG_021-10b"/>
　出會兩淖爾水一百二十里來注之河水東行經貴<lb/>
　徳所四十八户所居之北自此入甘肅河州界入界<lb/>
　處極三十六度西十五度五分<lb/>
　　按大河自庫庫淖爾之南大勢東行自入貴徳所<lb/>
　　後所受泉流漸多水色全黄始名黄河其貴徳所<lb/>
　　以西亦皆青海境也臣等紀昆侖重發之源欽承<lb/>
睿訓詳祈紀載以著源委經曲之實蹟河源重發至甘<lb/>
　　肅河州西界共二千九百里以經緯度按飛鳥圖<lb/>
<pb n="KR2k0072_WYG_021-11a"/>
　　法計之實一千四百餘里大河至此葢四曲云<lb/>
</p>
<p>
</p>
  </div>
</body>
</text>
</TEI>
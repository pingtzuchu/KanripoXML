<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷二十四</head> <lb/>
    <p>
<pb n="KR2k0072_WYG_034-1a"/>
欽定四庫全書<lb/>
　河源紀畧卷二十四<lb/>
　辨訛五<lb/>
　　梁寅河源記<lb/>
　世多言河出崑崙者盖自積石而上望之若源於是<lb/>
　矣而不知星宿之源在崑崙之西北東流過山之南<lb/>
　然後折而抵山之東北其遶山之三面如玦焉實非<lb/>
　源於是山也然凡水者山之血脈也山髙而廣則其<lb/>
<pb n="KR2k0072_WYG_034-1b"/>
　水必衆而鉅崑崙至髙廣者也而謂無一水源於其<lb/>
　間耶其不言之者盖欲破昔之謬著今之竒故畧之<lb/>
　爾<lb/>
　　謹案梁寅所指之崑崙山盖即禹導河積石山在<lb/>
　　古析支之地水經注所謂河曲者也故云河自西<lb/>
　　北東流過山之南然後折而抵山之東北其遶山<lb/>
　　之三面如玦焉是此山之為禹導河積石山明矣<lb/>
　　既誤指禹導河積石山為河出崑崙山遂以唐述<lb/>
<pb n="KR2k0072_WYG_034-2a"/>
　　山一名積石山為禹導河積石山故云自積石而<lb/>
　　上望之若源於是矣自積石而上者自唐述山一<lb/>
　　名積石山之積石而上也若源於是者盖即指誤<lb/>
　　認之河出崑崙山其實乃禹導河積石山也夫河<lb/>
　　之不源於禹導河積石山亦何待辨因誤認禹導<lb/>
　　河積石山為河出崑崙山遂謂河源不出於崑崙<lb/>
　　夫豈其然寅為是説於心盖亦有未安故又從而<lb/>
　　為之辭曰水者山之血脉山髙而廣其水必衆而<lb/>
<pb n="KR2k0072_WYG_034-2b"/>
　　鉅崑崙至髙廣而謂無一水源於其間耶是又周<lb/>
　　旋河出崑崙之説矣然終歸于不信故又云其不<lb/>
　　言之者葢欲破昔之謬著今之竒故畧之爾夫河<lb/>
　　之必出于崑崙亦何待其周旋惟終歸于不信乃<lb/>
　　益形其差謬耳要之崑崙自在回部積石自在羌<lb/>
　　中不詳核于漢志不確訪其地形但憑臆見輕詆<lb/>
　　舊聞宜其多誤也<lb/>
　　宋史<lb/>
<pb n="KR2k0072_WYG_034-3a"/>
　河渠志元至元二十七年命學士蒲察篤實西窮河<lb/>
　源始得其詳今西蕃朶甘思南鄙曰星宿海者其源<lb/>
　也四山之間有泉近百泓匯而為海登髙望之若星<lb/>
　宿布列故名流出復瀦曰哈剌海東出曰赤賓河合<lb/>
　忽蘭也里木二河東北流為九渡河其水猶清騎可<lb/>
　渉也貫山中行出西戎之都㑹曰濶即曰濶提者合<lb/>
　納憐河所謂細黄河也水流色濁繞崑崙之南折而<lb/>
　東注合乞里馬出河復繞崑崙之北自貴徳西寧之<lb/>
<pb n="KR2k0072_WYG_034-3b"/>
　境至積石經河州過臨洮合洮河東北流至蘭州始<lb/>
　入中國<lb/>
　　謹案山海經曰崑崙之邱河水出焉爾雅云河出<lb/>
　　崑崙虚水經云崑崙墟在西北河水出其東北陬<lb/>
　　是崑崙者河水所出之山非所繞之山也考宋史<lb/>
　　所叙河源在西蕃朶甘思南鄙之星宿海是即唐<lb/>
　　書所謂吐蕃之河源非漢書所謂西域之河源矣<lb/>
　　夫崑崙之在西域逺距星宿海西北數千里據宋<lb/>
<pb n="KR2k0072_WYG_034-4a"/>
　　史所云星宿海流出復瀦曰哈剌海東出曰赤賓<lb/>
　　河復東北流為九渡河又貫山中行出西戎之都<lb/>
　　㑹曰濶即濶提者謂之細黄河此下始云繞崑崙<lb/>
　　云云則其所謂崑崙者去星宿海之東北葢以數<lb/>
　　百里矣尚安得以星宿海西北數千里之崑崙移<lb/>
　　於此乎又案今之<lb/>
欽定與地全圖河自阿勒坦噶逹素齊老伏流始出之<lb/>
　　後東南過鄂敦淖爾䝉古語謂星宿為鄂敦謂海<lb/>
<pb n="KR2k0072_WYG_034-4b"/>
　　為淖爾是所謂鄂敦淖爾者即星宿海也又東南<lb/>
　　流五百五十餘里至阿木柰瑪勒占木遜經其南<lb/>
　　繞其東復折而西北此即禹貢導河積石之處水<lb/>
　　經注以此為河曲梁寅河源記言河繞山之三面<lb/>
　　如玦然故宋史云河繞崑崙之南折而東復繞崑<lb/>
　　崙之北云云是即誤指禹貢導河積石山為河水<lb/>
　　所出之崑崙矣不詳覈于古書而全憑其臆斷誠<lb/>
　　如<lb/>
<pb n="KR2k0072_WYG_034-5a"/>
聖諭所云昆侖大山也河安能繞其南又繞其北此不<lb/>
　待辨而可知其誣者也<lb/>
　　元史<lb/>
　地理志河源附錄河源古無所見禹貢導河止自積<lb/>
　石漢使張騫持節到西域度玉門見二水交流發葱<lb/>
　嶺趨于闐匯鹽澤伏流千里至積石而再出唐薛元<lb/>
　鼎使吐蕃訪河源得之於悶磨黎山然皆厯嵗月涉<lb/>
　艱難而其所得不過如此世之論河源者又皆推本<lb/>
<pb n="KR2k0072_WYG_034-5b"/>
　二家其説怪迂總其實皆非本真意者漢唐之時外<lb/>
　夷未盡臣服而道未盡通故其所往毎迂廻艱阻不<lb/>
　能直抵其處而䆒其極也元有天下薄海内外人迹<lb/>
　所及皆置驛𫝊使騎徃來如行國中至元十七年命<lb/>
　都實為招討使佩金虎符徃求河源都實既受命是<lb/>
　嵗至河州州之東六十里有寧河驛驛西南六十里<lb/>
　有山曰殺馬闗林麓穹隘舉足浸髙行一日至巔西<lb/>
　去愈髙四閲月始抵河源是冬還報并圖其城𫝊位<lb/>
<pb n="KR2k0072_WYG_034-6a"/>
　置以聞其後翰林學士潘昂霄從都實之弟濶濶出<lb/>
　得其説撰為河源志云云<lb/>
　　謹案河源在吐蕃中説已見于唐書元又遣都實<lb/>
　　徃探而其跡益著顧所言猶有未盡合者辨皆在<lb/>
　　上卷潘昂霄河源志條下此篇附于元史地理志<lb/>
　　之後亦即采潘志為之是以不盡錄但錄其縁起<lb/>
　　而其誤已不一而足矣如云河源古無所見案史<lb/>
　　記大宛𫝊云漢使窮河源河源出于闐漢書西域<lb/>
<pb n="KR2k0072_WYG_034-6b"/>
　　傳云其河有兩源一出蔥嶺山一出于闐是史記<lb/>
　　明言河源出于闐漢書又言其河有兩源矣何得<lb/>
　　云河源古無所見乎又謂漢使張騫持節到西域<lb/>
　　度玉門見二水交流發蔥嶺趨于闐滙鹽澤案漢<lb/>
　　書西域𫝊云河有兩源一出蔥嶺一出于闐于闐<lb/>
　　在南山下其河北流與蔥嶺河合東注蒲昌海蒲<lb/>
　　昌海一名鹽澤是河有兩源一出蔥嶺一出于闐<lb/>
　　于闐河北合蔥嶺河乃注鹽澤非二水交流發蔥<lb/>
<pb n="KR2k0072_WYG_034-7a"/>
　　嶺反趨于闐乃匯鹽澤也位置不知方嚮遂背此<lb/>
　　不過直冩漢書畧更字句而其錯謬固已如斯又<lb/>
　　謂漢使張騫到西域見二水交流發蔥嶺趨于闐<lb/>
　　滙鹽澤唐薛元鼎使訪吐蕃河源得之於悶磨黎<lb/>
　　山然皆厯嵗月渉艱難而其所得不過如此世之<lb/>
　　論河源者又皆推本二家其説怪迂總其實皆非<lb/>
　　本真云云夫漢使所窮西域之河源固已顯然了<lb/>
　　無可疑即唐使所訪吐蕃之河源雖不甚詳要亦<lb/>
<pb n="KR2k0072_WYG_034-7b"/>
　　可信今乃謂其説怪迂總其實皆非本真豈確論<lb/>
　　乎且漢唐二書具在試反覆其辭亦何語為怪迂<lb/>
　　何事非本真乎盖元史不過欲自伸其論耳亦何<lb/>
　　必貶損前聞言之已甚如此乎<lb/>
　　明一統志<lb/>
　崑崙山在朶甘衛東北番名亦耳麻不莫剌山極髙<lb/>
　峻雪至夏不消緜亘五百餘里黄河經其南云云<lb/>
　　謹案此亦承潘昂霄河源志梁寅河源記宋史元<lb/>
<pb n="KR2k0072_WYG_034-8a"/>
　　史之訛以亦耳麻不莫剌為崑崙山辨已見上各<lb/>
　　書條下矣<lb/>
　　僧宗<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>望河源詩自記<lb/>
　河源出自抺必力赤巴山番人呼黄河為抺處氂牛<lb/>
　河為必力處赤巴者分界也其山西南所出之水則<lb/>
　流入氂牛河東北之水是為河源其源東抵崑崙可<lb/>
　七八百里今所涉處尚三百餘里下與崑崙之水合<lb/>
　流中國相𫝊以為源自崑崙非也<lb/>
<pb n="KR2k0072_WYG_034-8b"/>
　　謹案宗<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>之説葢亦指大積石為崑崙故謂河源<lb/>
　　東抵崑崙可七八百里也辨亦見河源志諸書條<lb/>
　　下<lb/>
　　王鏊河源辨<lb/>
　西域之跡發自張騫騫所厯諸國甚久且逺東漢之<lb/>
　世大秦條女安息至於海濱四萬里外重譯貢獻班<lb/>
　超遣掾甘英窮臨西海而還皆未覩所謂崑崙者何<lb/>
　元使得之易乎禹本紀言河出崑崙去嵩髙五萬里<lb/>
<pb n="KR2k0072_WYG_034-9a"/>
　外國圖云從大晉西七萬里得崑崙之墟今元使行<lb/>
　不及五千里云已踰之何崑崙之近乎自昔言崑崙<lb/>
　者皆在西北元史所圖廼在西南何也然則元使所<lb/>
　謂崑崙者果崑崙乎所謂星宿海者果河源乎未可<lb/>
　知也又曰吾嘗考之河有兩源一出于闐一出崑崙<lb/>
　之墟且漢史亦嘗窮河源矣謂出于闐其山多玉石<lb/>
　采來獻天子案古圖書名其山為崑崙然非古所謂<lb/>
　崑崙也元使所見其殆是乎若崑崙之墟彼固未之<lb/>
<pb n="KR2k0072_WYG_034-9b"/>
　覩也又曰佛圖調謂鍾山西六百里外有大崑崙又<lb/>
　有小崑崙然則崑崙果非一乎崑崙之逺近不一河<lb/>
　源惡乎定曰水經云崑崙在西北河水出其東北陬<lb/>
　東南流入渤海其一源出于闐之南山北流與蔥嶺<lb/>
　水合東注蒲昌海郭璞云河出崑崙潛行地下至于<lb/>
　闐國復分流岐出合而東注鹽澤復行積石為中國<lb/>
　河此定論也予見近世之論河源者毎以一犬之目<lb/>
　轍廢千古之論故為之辨<lb/>
<pb n="KR2k0072_WYG_034-10a"/>
　　謹案言西域之河源者始于史記而詳于漢書言<lb/>
　　吐蕃之河源者始于唐書而詳于元史兩家之説<lb/>
　　各有其是不可偏廢然河源有定而崑崙靡定盖<lb/>
　　載籍極博考據難憑故從河源之所出以定崑崙<lb/>
　　而崑崙得矣不從河源之所出以定崑崙而崑崙<lb/>
　　失矣此史記以于闐南山為崑崙之所以得而元<lb/>
　　史以大積石山為崑崙之所以失也今王鏊生宋<lb/>
　　元之後當舉世不信西域河源之時而能獨創此<lb/>
<pb n="KR2k0072_WYG_034-10b"/>
　　論亦可謂豪傑之士矣所惜者明時幅員不廣加<lb/>
　　之考覈未精所論終屬謬悠匪但不足以辨駁元<lb/>
　　史幷不得為尊信漢書也如引禹本紀言河出崑<lb/>
　　崙去嵩髙五萬里又引外國圖言從大晉西七萬<lb/>
　　里得崑崙之虚信此荒誕之詞安可以窮實證之<lb/>
　　説乎又謂河有兩源一出于闐一出崑崙之虚謂<lb/>
　　元史所見者于闐南山之崑崙未覩崑崙之墟夫<lb/>
　　于闐南山則在西域元史所見乃在吐蕃豈不誤<lb/>
<pb n="KR2k0072_WYG_034-11a"/>
　　乎且于闐崑崙之外復有一崑崙果安在乎元史<lb/>
　　所見之星宿海雖非西域之河源實蒲昌伏流之<lb/>
　　重發也今幷不知蒲昌以下之伏流豈能定星宿<lb/>
　　海之非河源乎又本山海經水經及郭酈二注之<lb/>
　　説謂崑崙在西北河水出其東北陬東南流入渤<lb/>
　　海又河出崑崙潛行地下至于闐國復分流岐出<lb/>
　　合而東注鹽澤復行積石為中國河則猶仍漢書<lb/>
　　以前之訛辨如不辨矣要之辨河源者不覩真跡<lb/>
<pb n="KR2k0072_WYG_034-11b"/>
　　未聞確論騁繁博之詞懐影嚮之見則疑古非也<lb/>
　　信古亦非也是以左袒吐蕃之説而攻擊西域者<lb/>
　　固為失即左袒西域之説而攻擊吐蕃者亦未為<lb/>
　　得焉<lb/>
</p>
<p>
</p>
  </div>
</body>
</text>
</TEI>
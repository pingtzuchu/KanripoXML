<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷二十</head> <lb/>
    <p>
<pb n="KR2k0072_WYG_030-1a"/>
欽定四庫全書<lb/>
　河源紀畧卷二十<lb/>
　辨訛一<lb/>
　　山海經<lb/>
　西山經崑崙之邱河水出焉而南流注於無達又西<lb/>
　三百七十里曰樂遊之山又西三百五十里曰玉山<lb/>
　又西四百八十里曰軒轅之邱又西三百里曰積石<lb/>
　之山其下有石門河水冒以西流<lb/>
<pb n="KR2k0072_WYG_030-1b"/>
　　<hi>臣</hi>等謹案崑崙一山史冊所紀地各不同欲定崑<lb/>
　　崙之所在必先審河源之所出恭考<lb/>
欽定輿地全圖回部三面皆山其天山以北水皆北流蔥<lb/>
　　嶺以西水皆西流而和闐南山之南亦無北流之水<lb/>
　　入回部中者至喀什噶爾和闐葉爾羌諸河自出<lb/>
　　回部山中東流入於羅布淖爾至阿勒坦噶達素<lb/>
　　齊老復出為河源而爾雅山海經諸書皆稱河出<lb/>
　　崑崙虚則崑崙之在回部昭昭可據矣伏讀<lb/>
<pb n="KR2k0072_WYG_030-2a"/>
聖諭有云崑崙在回部中誠為千古不易之定論非向來考<lb/>
　　據之家所能窺其萬一也至山海經所指之崑崙計<lb/>
　　其道路反在積石之東千五百里又言河自積石西<lb/>
　　流則其説至為謬誤此不得不詳加辨正也案禹貢<lb/>
　　云浮于積石至於龍門西河又云織皮崑崙析支渠捜<lb/>
　　西戎即叙積石為雍州貢道所經而崑崙逺屬西戎<lb/>
　　則其在積石之西明矣又穆天子𫝊稱乙丒天子西<lb/>
　　濟于河丙寅用伸八駿之乘以飲于枝洔之中積石之<lb/>
<pb n="KR2k0072_WYG_030-2b"/>
　　南河丁巳遂宿于崑崙之阿自積石西行越五十二<lb/>
　　日乃至崑崙崑崙在積石之西又一證矣史記大宛<lb/>
　　𫝊云于闐之東水皆東流注鹽澤鹽澤潛行地下其<lb/>
　　南則河源出焉漢書西域𫝊云河有兩源一出蔥嶺<lb/>
　　一出于闐于闐在南山下其河北流與葱嶺河合東<lb/>
　　注蒲昌海潛行地下南出為中國河此即今回部諸<lb/>
　　水東流注羅布淖爾又東南伏流沙磧中至阿勒坦<lb/>
　　噶逹素齊老再出為河源者也又案漢書地理志云<lb/>
<pb n="KR2k0072_WYG_030-3a"/>
　　積石山在河闗縣西南羌中河水行塞外東北入<lb/>
　　塞内至章武入海此即今青海所出之河㑹星宿<lb/>
　　海過積石入河州為中國河者也博考羣書證以<lb/>
　　圖志自于闐葱嶺之東水皆東流非西流至積石<lb/>
　　一山尤在星宿海之東北其不可指為崑崙以西<lb/>
　　之山明矣若如山海經積石在崑崙之西河水又<lb/>
　　皆西流則河何以得入中國且禹貢所稱導河積<lb/>
　　石至於龍門者反在西域之外矣有是理乎昔顔<lb/>
<pb n="KR2k0072_WYG_030-3b"/>
　　之推以山海經禹益所記而有長沙零陵桂陽諸<lb/>
　　暨疑為後人羼入非其本文尤袤亦謂是先秦之<lb/>
　　書非禹及伯翳所作二説頗為允當今考其所紀<lb/>
　　山川方嚮在中土者已難為典要則崑崙積石河<lb/>
　　流之逺在異域其不可為㩀依义曷足怪哉<lb/>
　　又案積石者河水所逕之山非所出之山也漢地<lb/>
　　理志云金城郡河闗積石山在西南羌中漢河闗<lb/>
　　故縣在今西寜府西南邊外今去邊外西南五百<lb/>
<pb n="KR2k0072_WYG_030-4a"/>
　　餘里有山曰阿木尼瑪勒占木遜即禹貢積石山<lb/>
　　也河水行山南繞東麓轉西水經注以此為河曲<lb/>
　　梁寅河源記言河繞山之三面如玦然此為河水<lb/>
　　所逕之山灼然可見矣若如山海經云積石之山<lb/>
　　下有石門河水冐以西流則是以此山為河水所<lb/>
　　出矣自河源再出阿勒坦噶達素齊老㑹星宿海<lb/>
　　至此已九百餘里何得以此山為河水所出乎然<lb/>
　　淮南子前後漢志水經注諸書以及後人之説紛<lb/>
<pb n="KR2k0072_WYG_030-4b"/>
　　然蹈襲皆謂河出積石者何也大率皆由誤讀禹<lb/>
　　貢導河積石之文所致夫導河積石者言禹行河<lb/>
　　自此始非謂河源出於積石也亦猶洛水出冢領<lb/>
　　東逕熊耳而禹貢言導洛自熊耳淮水出胎簪東<lb/>
　　逕桐栢而禹貢言導淮自桐栢從可知導水不必<lb/>
　　定自發源之山也何獨至於導河而必謂自發源<lb/>
　　之山哉鄭康成注禹貢謂凡言導者發源於上未<lb/>
　　成流孔頴達駁之云河出崑崙發源甚逺豈至積<lb/>
<pb n="KR2k0072_WYG_030-5a"/>
　　石猶未成流又云河源不始於此記其施功處耳<lb/>
　　斯言至為允協自山海經以積石為河水所出而<lb/>
　　讀禹貢之人盡為其所誤以致百家異説輾轉傳<lb/>
　　訛率皆未睹地形鑿空附㑹竟成千古之疑案而<lb/>
　　不可破矣<lb/>
　海内西經海内崑崙之墟在西北河水出東北隅以<lb/>
　行其北西南又入渤海又出海外即西而北入禹所<lb/>
　導積石山<lb/>
<pb n="KR2k0072_WYG_030-5b"/>
　　謹案此與上西山經謂積石在崑崙之西河水冐<lb/>
　　以西流同一謬誤無庸更辨至云河水西南又入<lb/>
　　渤海又出海外即西而北入禹所導積石山其言<lb/>
　　尤屬荒誕案史記稱于闐之西水皆西流注西海<lb/>
　　其東則東流注鹽澤是西流入西海者則不復更<lb/>
　　東流注鹽澤矣若如山海經西南又入渤海又出<lb/>
　　海外則是流出西海之外矣禹所導積石山在西<lb/>
　　海之外河水既出海外安能復入中國流至積石<lb/>
<pb n="KR2k0072_WYG_030-6a"/>
　　山耶<lb/>
　　又案水經河水出崑崙東北陬屈從其東南流入<lb/>
　　渤海又出海外南至積石山云云此乃悉踵山海<lb/>
　　經之謬説而胡渭作禹貢錐指乃曲為之解云凡<lb/>
　　大澤謂之海渤海即蒲昌海非真海也今案史記<lb/>
　　封禪書云三神山在渤海中漢書武帝紀云元光<lb/>
　　三年春河徙從頓邱東南流入渤海是渤海即為<lb/>
　　大海豈有廣袤三百里之蒲昌海而得謂之渤海<lb/>
<pb n="KR2k0072_WYG_030-6b"/>
　　者乎又案淮南地形訓亦云河水出崑崙東北陬<lb/>
　　貫渤海入禹所導積石山髙誘注云渤海大海也<lb/>
　　則渤海之非蒲昌海益明矣又案今回部河源自<lb/>
　　發源至蒲昌海自蒲昌海至積石盡皆東流此乃<lb/>
　　云西南又入渤海又出海外即西而北入禹所導<lb/>
　　積石山東西顯然相背何得以西流所入之渤海<lb/>
　　强指為東流所入之蒲昌海乎又案西山經云不<lb/>
　　周之山東望泑澤河水之所潛也其源渾渾泡泡<lb/>
<pb n="KR2k0072_WYG_030-7a"/>
　　郭注云泑澤即鹽澤一名蒲昌海是山海經本以<lb/>
　　泑澤為蒲昌海非以渤海為蒲昌海間考山海經<lb/>
　　一書從無一水兩名之例今既名泑澤斷不又名<lb/>
　　為渤海也又大荒經云大逢之山河濟所入海北<lb/>
　　注焉郭注云河濟注海已復出海外入此山中也<lb/>
　　此則明言水既入海又復出海矣豈得亦以大澤<lb/>
　　為海當之乎盖山海經之𣺌茫難慿大率類是茍<lb/>
　　必欲强加援引又從而為之辭亦何事不可相附<lb/>
<pb n="KR2k0072_WYG_030-7b"/>
　　㑹乎<lb/>
　　淮南子<lb/>
　地形訓上河水出崑崙東北陬貫渤海入禹所導積<lb/>
　石山髙誘注云渤海大海也河水自崑崙由地中行<lb/>
　禹導而通之出積石山書曰河出積石入猶出也<lb/>
　地形訓下河出積石髙誘注云河源出崑崙伏流地<lb/>
　中萬三千里禹導而通之故出積石<lb/>
　　謹案淮南子之言乃盡襲山海經之誤辨己見前<lb/>
<pb n="KR2k0072_WYG_030-8a"/>
　　矣至髙注云河水由地中行禹導而通之出積石<lb/>
　　此語尤為可怪夫禹未治水之前河本出崑崙逕<lb/>
　　積石入中國泛濫而為患者也禹之治水不過鑿<lb/>
　　龍門播九河導之入海而已非河本由地中行而<lb/>
　　禹導之使出積石也又案<lb/>
欽定輿地全圖河水自蒲昌海伏流至青海復出相去<lb/>
　　不過千五百里何得云伏流地中萬三千里乎至<lb/>
　　書本云導河積石不云河出積石今欲附㑹淮南<lb/>
<pb n="KR2k0072_WYG_030-8b"/>
　　子本文而改書辭以就之又何意乎郭璞注山海<lb/>
　　經亦云禹治水復决疏出之故云導河積石此又<lb/>
　　承髙誘之訛也<lb/>
　　史記<lb/>
　大宛列𫝊贊禹本紀言河出崑崙崑崙其高二千五<lb/>
　百餘里日月所相避隠為光明也其上有醴泉瑤池<lb/>
　今自張騫使大夏之後也窮河源烏暏本紀所謂崑<lb/>
　崙者乎故言九州山川尚書近之矣至禹本紀山海<lb/>
<pb n="KR2k0072_WYG_030-9a"/>
　經所有怪物余不敢言之也裴駰集解鄧展曰尚書<lb/>
　曰導河積石是為河源出於積石積石在金城河闗<lb/>
　不言出於崑崙也<lb/>
　　謹案崑崙之説自昔相𫝊豈為虚妄惟漢世去上<lb/>
　　古已逺而崑崙又僻在西戎是以拘墟之儒少見<lb/>
　　多怪即以近屬河闗數百里外之積石尚誤指為<lb/>
　　河源而况逺及萬里之崑崙乎㩀遷所云自張騫<lb/>
　　使大夏之後窮河源烏睹本紀所謂崑崙者乎故<lb/>
<pb n="KR2k0072_WYG_030-9b"/>
　　言九州山川尚書近之若是乎禹本紀山海經皆<lb/>
　　荒誕不足信而所信惟尚書矣獨不思尚書亦有<lb/>
　　織皮崑崙柝支渠搜之語乎案鄭康成注禹貢云<lb/>
　　衣皮之民居此崑崙析支渠搜三山之野者皆西<lb/>
　　戎也而爾雅亦云河出崑崙虚禹貢為大禹所記<lb/>
　　爾雅為周公所作豈亦故為荒幻之辭以誣後世<lb/>
　　乎自史遷有烏睹所謂崑崙之説而漢書張騫𫝊<lb/>
　　踵之至鄧展作注又言河出積石不出崑崙則誤<lb/>
<pb n="KR2k0072_WYG_030-10a"/>
　　讀導河積石為河出積石矣司馬貞史記索隠辨<lb/>
　　之云案山海經河出崑崙東北隅西域𫝊云南出<lb/>
　　積石山為中國河積石本非河之發源猶尚書導<lb/>
　　洛自熊耳然其實出於冢領山乃東逕熊耳今推<lb/>
　　此義河亦然矣則河源本崑崙東流至積石始入<lb/>
　　中國而山海經竝禹貢各互舉耳然則史遷之説<lb/>
　　司馬貞固己不信之矣<lb/>
　　漢書<lb/>
<pb n="KR2k0072_WYG_030-10b"/>
　張騫傳贊禹本紀言河出崑崙崑崙髙二千五百餘<lb/>
　里日月所相避隠為光明也自張騫使大夏之後窮<lb/>
　河源惡睹所謂崑崙者乎故言九州山川尚書近之<lb/>
　矣至禹本紀山經放哉<lb/>
　　辨己見上<lb/>
　西域𫝊西域以孝武時始通本三十六國其後稍分<lb/>
　至五十餘皆在匈奴之西烏孫之南南北有大山中<lb/>
　央有河東西六千餘里南北千餘里東則接漢阨以<lb/>
<pb n="KR2k0072_WYG_030-11a"/>
　玉門陽闗西則限以葱嶺其南山東出金城與漢南<lb/>
　山屬焉其河有兩源一出蔥嶺山一出于闐于闐在<lb/>
　南山下其河北流與蔥嶺河合東注蒲昌海蒲昌海<lb/>
　一名鹽澤者也去玉門陽闗千三百餘里廣袤三百<lb/>
　里其水亭居冬夏不増减皆以為潛行地下南出於<lb/>
　積石為中國河云<lb/>
　　謹案班氏所𫝊西域之山川形勢道理方嚮至為<lb/>
　　詳宻恭以今之輿圖無不相合者獨以鹽澤為潛<lb/>
<pb n="KR2k0072_WYG_030-11b"/>
　　行地下南出於積石則猶踵山海經淮南子諸書<lb/>
　　之誤又漢時青海之地界在西羌使跡罕至睹聞<lb/>
　　之所不及遂為記載之所不偹云<lb/>
</p>
<p>
</p>
  </div>
</body>
</text>
</TEI>
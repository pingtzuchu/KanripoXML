<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷十七</head> <lb/>
    <p>
<pb n="KR2k0072_WYG_026-1a"/>
欽定四庫全書<lb/>
　河源紀畧卷十七<lb/>
　証古四<lb/>
　北山枝河<lb/>
　　　謹按水經注載河之正源一曰蔥嶺北河一曰<lb/>
　　　蔥嶺南河一曰于闐河其由蔥嶺折而東北曰<lb/>
　　　北山雖非正源所自出而枝水南注每多巨浸<lb/>
　　　一曰温宿之南左合枝水為今阿克蘇及烏什<lb/>
<pb n="KR2k0072_WYG_026-1b"/>
　　　河一曰姑墨川為今阿察哈喇河一曰龜兹東<lb/>
　　　西川為今庫車東西諸河一曰敦薨之水為今<lb/>
　　　愷都河謹以<lb/>
欽定輿圖西域圖志及水經注計里參證方知北山之<lb/>
　　　水較南山更為盛大酈注曰水出山而流入海<lb/>
　　　者命曰經水引佗水入於大水及海者命曰枝<lb/>
　　　水出於地溝流於大水及海者又命曰川水此<lb/>
　　　載北山枝河雖與經水有殊然源流浩衍同注<lb/>
<pb n="KR2k0072_WYG_026-2a"/>
　　　于河亦所以成經流之大也<lb/>
　　水經注北河自疏勒逕流南河之北暨于温宿之<lb/>
　　南左合枝水枝水上承北河于疏勒之東西北流<lb/>
　　逕疏勒國南又東北與疏勒北山水合水出北溪<lb/>
　　東南流逕疏勒城下枝河又東逕莎車國南枝河<lb/>
　　又東逕温宿國于此枝河右入北河<lb/>
　　　謹按西域圖志蔥嶺北河為今喀什噶爾河右<lb/>
　　　入北河之枝河為今阿克蘇河阿克蘇河入喀<lb/>
<pb n="KR2k0072_WYG_026-2b"/>
　　　什河之處正在阿克蘇之南故酈注云左合枝<lb/>
　　　水於温宿之南也惟酈注云枝水上承北河於<lb/>
　　　疏勒之東西北流逕疏勒國南今考阿克蘇河<lb/>
　　　所滙之水一曰庫克墨爾根河一曰特木爾烏<lb/>
　　　蘇河一曰呼木阿里克河一曰托什干河俱出<lb/>
　　　阿克蘇及烏什北山滙而東南流入喀什噶爾<lb/>
　　　河與酈注所云西北流異又阿克蘇諸水發源<lb/>
　　　處俱在北方未嘗逕喀什噶爾之南與酈注所<lb/>
<pb n="KR2k0072_WYG_026-3a"/>
　　　云逕疏勒國南微異古今河流容或遷徙乂東<lb/>
　　　西曲注記載亦僅得大畧據酈注以考今圖不<lb/>
　　　能不少有叅差要其大端固未嘗不脗合也<lb/>
　　　又按酈注謂枝河與蘇勒北山水合水出北溪<lb/>
　　　東南逕疏勒城下今考赫色勒河及特爾墨楚<lb/>
　　　克河皆出喀什噶爾北山東南流南北夾喀什噶爾<lb/>
　　　城相距僅一二十里與酈注北溪水合但酈注<lb/>
　　　言此水與温宿之南左合枝水相㑹今阿克蘇<lb/>
<pb n="KR2k0072_WYG_026-3b"/>
　　　南左合枝水獨有一水其赫色勒河及特爾墨<lb/>
　　　楚克河與阿克蘇發源諸水並不相通則所謂<lb/>
　　　疏勒北山之水與左合枝水㑹者今亦不可考<lb/>
　　　矣唐地里志疏勒鎮南北西三靣皆有山城在<lb/>
　　　水中城東又有漢城亦在灘上又云赤河來自<lb/>
　　　疏勒西葛羅嶺至城西分流合於城東北與今<lb/>
　　　赫色勒河及特爾墨楚克河自喀什噶爾城西<lb/>
　　　北流㑹於城東北方隅全合則所謂赤河者其<lb/>
<pb n="KR2k0072_WYG_026-4a"/>
　　　即疏勒北山之水乎<lb/>
　　　　右北河左合枝水即阿克蘇河<lb/>
　　北河又東逕姑墨國南姑墨川水注之水導姑墨<lb/>
　　西北厯赤沙山東南流逕姑墨國西其水又東流<lb/>
　　流右注北河<lb/>
　　　謹按西域志圖庫車為古之龜兹漢書龜兹西<lb/>
　　　距姑墨六百里然則古之姑墨當在今雅哈阿<lb/>
　　　里克以西阿察哈喇河距庫車計六百里當即<lb/>
<pb n="KR2k0072_WYG_026-4b"/>
　　　所謂姑墨川也但阿察哈喇河兩水南下滲於<lb/>
　　　沙土不注塔里木河與酈注所云右注北河者<lb/>
　　　異或者在道元時其水右注北河今雖淤絶不<lb/>
　　　通而其河尚存也西域記謂拔禄迦國西北行<lb/>
　　　三百里度石磧至□山此則蔥嶺北源水多東<lb/>
　　　流拔禄迦即姑墨所謂水多東流者非一水也<lb/>
　　　姑墨川在姑墨西北意或近是唐地里志始墨<lb/>
　　　州南臨思渾河西北渡撥換河思渾河當為今<lb/>
<pb n="KR2k0072_WYG_026-5a"/>
　　　塔里木河是撥換河即姑墨川也又考唐書謂<lb/>
　　　凌山冬夏積雪春夏含凍雖時消泮尋復結氷<lb/>
　　　今木素爾嶺自雅哈阿里克之西至阿克蘇之<lb/>
　　　北堅氷積雪亘數百里正在姑墨西北其即所<lb/>
　　　謂凌山乎酈注謂水導西墨西北厯赤沙山考<lb/>
　　　漢書姑墨西距温宿二百七十里温宿為今之<lb/>
　　　阿克蘇阿克蘇東行二日至哈拉玉爾衮之北<lb/>
　　　三十里有鹽山自麓至頂俱紅土攪石葢即所<lb/>
<pb n="KR2k0072_WYG_026-5b"/>
　　　謂亦沙山也<lb/>
　　　　右姑墨川即阿蘇東境阿察哈喇河<lb/>
　　北河又東逕龜兹國南又東左合龜兹川水有二<lb/>
　　源西源出北大山南又出山東南流枝水左派焉<lb/>
　　又東南水流三分右二水俱東南流注北河東川<lb/>
　　水出龜兹東北厯赤沙積梨南流枝水右出西南<lb/>
　　入龜兹城其水又東南流右㑹西川枝水水有二<lb/>
　　源俱受西川東流逕龜兹城南合為一水水間有<lb/>
<pb n="KR2k0072_WYG_026-6a"/>
　　故城葢屯校所守也其水東南注東川東川水又<lb/>
　　東南逕烏壘國南其水又東南注大河<lb/>
　　　謹案酈注西源出北大山南又出山東南流枝<lb/>
　　　水左𣲖焉又東南水流三分又二水俱東南流<lb/>
　　　注北河謂西川出北大山東南流既别出枝水<lb/>
　　　又東南流分而為三也下云二水俱東南注北<lb/>
　　　河謂西川及别出枝水也下云枝水有二源俱<lb/>
　　　受西川即上文枝水所𣲖也下云東南逕龜兹<lb/>
<pb n="KR2k0072_WYG_026-6b"/>
　　　城合為一水其水東南注東川謂此西川之水雖<lb/>
　　　受西川而其下流則注入東川也酈注云東川<lb/>
　　　水出龜兹東北厯赤沙積梨南流枝水右出西<lb/>
　　　南入龜兹城此謂東川之水别出於東川之西<lb/>
　　　故西南入龜兹城也云其水又東南流右㑹西<lb/>
　　　川枝水謂東川東南流與西川枝水㑹也下云<lb/>
　　　東川水又東南逕烏壘國南其水又東南注大<lb/>
　　　河此則專謂東川也葢東西二川各有注河惟<lb/>
<pb n="KR2k0072_WYG_026-7a"/>
　　　西川枝水則東㑹東川同注河耳以<lb/>
欽定西域志攷之庫車為古龜兹庫車之東有額什克<lb/>
　　　巴什河即龜兹東川也庫車之西有赫色勒河<lb/>
　　　下流踰山為烏什特河即龜兹西川也其東西<lb/>
　　　枝水㑹合之處雖難一一脗合而二川同注大<lb/>
　　　河則古今不易矣<lb/>
　　　　右龜兹東西川即庫車河<lb/>
　　大河又東右㑹敦薨之水其水出焉耆之北敦薨<lb/>
<pb n="KR2k0072_WYG_026-7b"/>
　　之山在匈奴之西烏孫之東山海經曰敦薨之山<lb/>
　　敦薨之水出焉而西流於注泑澤出於崑崙之東<lb/>
　　北隅實惟河源者也二源俱道西源東流分為二<lb/>
　　水左水西南流出於焉耆之西逕流焉耆之野屈<lb/>
　　而東南流注於敦薨之渚右水東南流又分為二<lb/>
　　左右焉耆之國城居四水之中治員渠成西去烏<lb/>
　　壘四百里南㑹兩水同注敦薨之浦東源東南流<lb/>
　　分為二水俱東南流逕出焉耆之東導於危須國<lb/>
<pb n="KR2k0072_WYG_026-8a"/>
　　西去焉耆百里又東南注於敦薨之藪川流所積<lb/>
　　潭水斯漲溢而為海敦薨之水自西海逕尉梨國<lb/>
　　其水又西出沙山鐵闗谷又西南流逕連城别注<lb/>
　　裂以為田其水又屈而南逕渠犁國西又東南流<lb/>
　　逕渠犁國西又南流注於河山海經曰敦薨之水<lb/>
　　西流注於泑澤葢亂河流自西南注也<lb/>
　　　謹按古之焉耆為今哈喇沙爾今愷都河即焉<lb/>
　　　耆之水也酈注云二源俱道西源東流分為二<lb/>
<pb n="KR2k0072_WYG_026-8b"/>
　　　水即所謂左水右水也云右水又分為二左右<lb/>
　　　焉耆之國城居四水之中是焉耆國城夾於西<lb/>
　　　源右二水之中下又云南㑹兩水同注敦薨之<lb/>
　　　浦葢此二水至焉耆城南分而復合也上於左<lb/>
　　　水云注於敦薨之渚此於右水云同注敦薨之<lb/>
　　　浦皆以西源言之下於東源二水亦云流於敦<lb/>
　　　薨之藪即統承云川流所積潭水斯漲溢而為<lb/>
　　　海葢謂西源三水東源二水滙流之地漲而成<lb/>
<pb n="KR2k0072_WYG_026-9a"/>
　　　海曰渚曰浦曰藪通曰海也攷愷都河東源有<lb/>
　　　三哈布齊垓河即焉耆水之東源其西有玉勒<lb/>
　　　都斯河即焉耆之西源二源㑹流為海核其形<lb/>
　　　勢為今博斯騰淖爾無疑攷漢書西域傳焉耆<lb/>
　　　近海多魚鳥魏書西域傳焉耆國南去國十餘<lb/>
　　　里今哈喇沙爾南去愽斯騰淖爾四里西域記<lb/>
　　　謂河耆尼國城周六七里阿耆尼即焉耆也酈<lb/>
　　　注謂西源右水分為二夾焉耆城今裕勒都斯<lb/>
<pb n="KR2k0072_WYG_026-9b"/>
　　　河東距哈喇沙爾二三百里不夾哈喇沙爾左<lb/>
　　　右城邑遷改不常以古證今但求大端之脗合<lb/>
　　　而已其枝流𣲖别分合環夾難以一一泥求要<lb/>
　　　無害其為合轍也<lb/>
　　　又按酈注云敦薨之水自西海逕尉犁國其水又<lb/>
　　　西出沙山鐵闗谷又西南流逕連城别注裂以<lb/>
　　　為田其水又屈而南逕渠犁國西又南注於河<lb/>
　　　攷漢書西域傳焉耆南至尉犁百里渠犁東北<lb/>
<pb n="KR2k0072_WYG_026-10a"/>
　　　與尉犁接則渠犁又在尉犁西南也酈注謂敦<lb/>
　　　薨之水自西海逕尉犂國所謂西海即博斯騰<lb/>
　　　淖爾謂逕尉犂國又逕渠犂國入河則是自騰<lb/>
　　　喇沙爾南又西南入河與今愷都河出博斯騰<lb/>
　　　淖爾西流至庫爾勒之地屈而西南流又屈而<lb/>
　　　南流入大河方隅全合又考晉書楊宣攻焉耆<lb/>
　　　軍次其國進屯鐵門所謂鐵門者或即所謂鐵<lb/>
　　　闗乎又云未至十餘里熙<hi>國王名</hi>率衆先要之於<lb/>
<pb n="KR2k0072_WYG_026-10b"/>
　　　遮留谷鐵門與遮流谷相距僅十餘里葢即酈<lb/>
　　　注所云鐵闗谷也又考唐書地里志自焉耆西<lb/>
　　　五十里過鐵門闗然則鐵門闗在焉耆之西愷<lb/>
　　　都河必西逕鐵門闗始至古渠犁之地證之唐<lb/>
　　　志而方位較然矣<lb/>
　　　　右敦薨之水即愷都河<lb/>
　　蒲昌海<lb/>
　　　謹按山海經東望泑澤河水所潛葢蔥嶺和闐<lb/>
<pb n="KR2k0072_WYG_026-11a"/>
　　　諸河東注泑澤伏而不行故云潛也水經注謂<lb/>
　　　水積龍城之西南龍城故姜賴之虚蒲昌海溢<lb/>
　　　盪覆其國城基尚存而至大晨發西門莫達東<lb/>
　　　門夫國城至大乃為蒲海所溢盪則其渾渾泡<lb/>
　　　泡洄湍電轉者可想矣葢西域之水多注於河<lb/>
　　　復合正源旁源諸河而盡注此海其左右沙山<lb/>
　　　蟠積停聚不流以甚盛之水敵甚盛之沙力不<lb/>
　　　勝而伏焉故其流愈激也㐲讀<lb/>
<pb n="KR2k0072_WYG_026-11b"/>
上諭及<lb/>
御製河源詩按語始知西域河至羅布淖爾伏流至青<lb/>
　　　海西南阿勒坦噶達素齊老上有天池重源潛<lb/>
　　　發名阿勒坦河至哉<lb/>
聖人之論能使全河伏見之<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>列若璣衡夫河既伏流<lb/>
　　　力無所洩不行地上必由地中其趨於青海西<lb/>
　　　南復出者勢也蒲昌海為今羅布淖爾西域河<lb/>
　　　源至此而潛青海河源由此而發斯真大河之<lb/>
<pb n="KR2k0072_WYG_026-12a"/>
　　　鍵鎋謹採史籍所載可為蒲海證明者詳著於<lb/>
　　　篇<lb/>
　　史記大宛傳于窴之西則水皆西流注西海其東<lb/>
　　水東流注鹽澤鹽澤潛行地下其南則河源出焉<lb/>
　　漢書地理志燉煌郡正西闗外有白龍堆沙有蒲<lb/>
　　昌海<lb/>
　　漢書西域傳其河有兩源一出蔥嶺山一出于闐<lb/>
　　于闐在南山其河北流與蔥嶺河合東注蒲昌海<lb/>
<pb n="KR2k0072_WYG_026-12b"/>
　　蒲昌海一名鹽澤者也去玉門陽闗三百餘里廣<lb/>
　　袤三百里其水亭居冬夏不増減皆以為潛行地<lb/>
　　下南出於積石為中國河云<lb/>
　　後漢書西域傳其河有兩源一出蔥嶺東流一出<lb/>
　　于闐南山下北流與蔥嶺河合東注蒲昌海蒲昌<lb/>
　　海一名鹽澤去玉門三百餘里<lb/>
　　山海經西次三經又西北三百七十里曰不周之<lb/>
　　山北望諸毗之山臨彼嶽崇之山東望泑澤河水<lb/>
<pb n="KR2k0072_WYG_026-13a"/>
　　所潛也其源渾渾泡泡註泑澤一名蒲昌海廣三<lb/>
　　四百里其水停冬夏不増減去玉門闗三百餘里<lb/>
　　即河之重源所謂潛行也渾渾泡泡皆噴濤之聲<lb/>
　　水經其一源出于闐國南山北流與蔥嶺所出河<lb/>
　　合又東注蒲昌海<lb/>
　　水經註其水東注澤澤在樓蘭國北故彼俗謂是<lb/>
　　澤為牢蘭海也釋氏西域記曰南河自于闐東於<lb/>
　　北三千里至鄯善入牢蘭海者也山海經曰敦薨<lb/>
<pb n="KR2k0072_WYG_026-13b"/>
　　之水西流注于泑澤葢亂河流自西南注也河水<lb/>
　　又東注於泑澤即所謂蒲昌海也水積鄯善之東<lb/>
　　北龍城之西南龍城故姜賴之虚西域之大國也<lb/>
　　蒲昌海溢盪覆其國城基尚存而至大晨發西門<lb/>
　　暮達東門澮其崖岸餘溜風吹成龍形西南向海<lb/>
　　因名龍城地廣千里皆為鹽而剛堅也行人所逕<lb/>
　　畜産皆布氈卧之掘發其下有大鹽方如巨枕以<lb/>
　　次相累類霧起雲浮寡見星日少禽多鬼怪西接<lb/>
<pb n="KR2k0072_WYG_026-14a"/>
　　鄯善東連三沙為海之北隘矣故蒲昌亦有鹽澤<lb/>
　　之稱也山海經曰不周之山北望諸毗之山臨彼<lb/>
　　岳崇之山東望泑澤河水之所潛也其源渾渾泡<lb/>
　　泡者也東去玉門陽闗千三百里<hi>原按漢書西域傳蒲昌海去玉</hi>
　　<hi>門陽闗三百餘里後漢書同惟水經經作千三百里足證二書皆脱千字</hi>廣輪四百里<lb/>
　　其水澄停冬夏不減其中洄湍電轉為隠淪之脈<lb/>
　　當其澴流之上飛禽奮翮於霄中者無不墜於淵<lb/>
　　波矣即河水之所潛而出於積石也<lb/>
<pb n="KR2k0072_WYG_026-14b"/>
　　括地志蒲昌海一名泑澤一名鹽澤亦名輔日海<lb/>
　　亦名牢蘭海亦名臨海在沙州西南<hi>見史記大宛傳正義</hi>
　　通典西州蒲昌縣東南有舊蒲類海今名婆悉海<lb/>
　　庭州蒲類縣蒲類海一名婆悉海<lb/>
　　太平寰宇記陽闗在縣西六十里<hi>壽昌縣</hi>以居玉門<lb/>
　　闗南故曰陽闗闗之西三百餘里有蒲昌海一名<lb/>
　　鹽澤廣袤三百里即蔥嶺于闐兩河之所注西州<lb/>
　　交河郡蒲昌縣取縣東南蒲類海以為名蒲類海<lb/>
<pb n="KR2k0072_WYG_026-15a"/>
　　者人呼為婆悉海<lb/>
　　輿地廣記壽昌縣本龍勒陽闗在縣西六里玉門<lb/>
　　闗在縣西北一百十八里二闗之西三百餘里有<lb/>
　　蒲昌海一名鹽澤廣袤三四百里則蔥嶺于闐兩<lb/>
　　河所注也<lb/>
　　　謹按泑澤之泑多訓為黒西山經長沙之山泚<lb/>
　　　水出焉北流注於泑水郭注泑水黒色也西次<lb/>
　　　三經又曰泑山神蓐收居之郭注亦云泑音黝<lb/>
<pb n="KR2k0072_WYG_026-15b"/>
　　　黒之黝是山以泑名與水以泑名皆訓為黒則<lb/>
　　　泑即黝也又北山經曰邉春之山杠水出焉而<lb/>
　　　西流注於泑澤又灌題之山匠韓之水出焉而<lb/>
　　　西流注於泑澤凡此皆以泑澤名或即敦薨之<lb/>
　　　水所注之泑澤乎今羅布淖爾西境合受六丈<lb/>
　　　水為黄河之正流其東境闢展哈密諸水皆隔<lb/>
　　　於沙山不顯然來㑹但以地勢求之無不潛流<lb/>
　　　交貫者當即山海經西流注泑澤諸水是也蒲<lb/>
<pb n="KR2k0072_WYG_026-16a"/>
　　　昌海容納之大於此可見其不能不潜達於青<lb/>
　　　海為中國河葢叅考形勢而得知其概矣<lb/>
　　　又按蒲昌海之得名鹽澤者水經注言鹽澤地<lb/>
　　　廣千里蒲昌海廣袤三四百里凉土異物志云<lb/>
　　　剛鹵千里蒺藜之形其下有鹽累棋而生與所<lb/>
　　　云地廣千里為鹽剛堅者正合新唐書侯君集<lb/>
　　　傳髙昌王麴文泰曰唐去我七千里磧鹵二千<lb/>
　　　里髙昌即車師前庭其地磧鹵二千里然則鹽<lb/>
<pb n="KR2k0072_WYG_026-16b"/>
　　　澤東西地皆斥鹵蒲昌既在鹽澤中以其獨為<lb/>
　　　河水所瀦蓄故名之曰海曰澤耳又考鹽澤亦<lb/>
　　　名鹽水史記大宛傳貳師伐宛之後西至鹽水<lb/>
　　　往往有亭是也葢鹽澤本剛鹵之地蔥嶺和闐<lb/>
　　　二河合諸源自西來注亦必與鹵澤㑹流故河<lb/>
　　　水兼襍鹽水又考蒲昌海東南伏流之境多為<lb/>
　　　鹽水者所在多有顔師古漢書注謂燉煌西北<lb/>
　　　有惡磧水又鹽苦謂之鹽水今安西州西南有<lb/>
<pb n="KR2k0072_WYG_026-17a"/>
　　　達布遜淖爾西域同文志謂即鹽池葢鹽澤千<lb/>
　　　里時□小水東自燉煌西至交河北庭界皆有<lb/>
　　　之惟通名鹽澤之蒲昌海則在今哈喇沙爾之<lb/>
　　　南耳又考通典及太平寰宇記均謂西州有蒲<lb/>
　　　昌縣以縣東南蒲類海故名今考蒲昌海為羅<lb/>
　　　布淖爾在哈喇沙爾正南蒲類海為巴里坤池<lb/>
　　　在天山北麓相距千數百里二海不得混而為<lb/>
　　　一唐宋時偶有通稱耳又考西域圖志蒲昌縣<lb/>
<pb n="KR2k0072_WYG_026-17b"/>
　　　為今之勒木丕在哈喇沙爾東尚三百餘里唐<lb/>
　　　人遂以蒲昌名縣者西域中大澤以蒲昌海為<lb/>
　　　最著縣與海近在數百里之間即得取以名縣<lb/>
　　　重巨浸也<lb/>
　　　又案漢書西域傳謂蒲昌海去玉門陽闗三百<lb/>
　　　餘里水經注載國邑道里多據漢書其於蒲昌<lb/>
　　　海距玉門里數則云千三百里葢漢書三百里<lb/>
　　　上脱去千字故道里不合耳伏讀<lb/>
<pb n="KR2k0072_WYG_026-18a"/>
御批通鑑輯覽謂蒲昌海在回部闢展西南闢展為古<lb/>
　　　車師及髙昌地髙昌東至玉門闗一千三百里<lb/>
　　　見於魏書蒲昌海里數自當畧同又考新唐書<lb/>
　　　地理志陽闗故城西至蒲昌海南岸千里云至<lb/>
　　　南岸千里則至北岸又不止千里矣以今輿圖<lb/>
　　　攷之羅布淖爾東距黨河一千三百里伏讀<lb/>
御製陽闗考謂今之黨城即古玉門闗禀承詳繹知水<lb/>
　　　經注謂蒲昌海去玉門一千三百里與今道里<lb/>
<pb n="KR2k0072_WYG_026-18b"/>
　　　悉合不可易也<lb/>
</p>
<p>
</p>
  </div>
</body>
</text>
</TEI>
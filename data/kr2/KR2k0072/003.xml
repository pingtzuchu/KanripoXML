<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0072_WYG_003-1a"/>
御製河源簡明語<lb/>
予既為河源詩並按語既讀宋史河渠志有文命輯河<lb/>
源紀畧有諭兹以體大物博考今證古不無費辭雖彼<lb/>
此細勘事則明恐毫釐稍差義乃紊兹為簡明之語庶因<lb/>
提要而便覽葢河源究以張騫所探蒲昌海鹽澤及漢<lb/>
武所定昆侖為是雖山海水經注皆畧具其説山海經劉<lb/>
歆稱伯益所著本無所據水經注則桑欽酈道元皆張騫<lb/>
後人實祖其説而廣之以致于煩文且昆侖在回部原<lb/>
<pb n="KR2k0072_WYG_003-1b"/>
出玉也獨未明揭伏流至青海于阿勒坦噶達素之天<lb/>
池而出耳厯唐宋以至元乃有鄂敦淖爾為河源之語<lb/>
鄂敦為蒙古語漢語即星宿海也彼時雖未考至天池<lb/>
而中國之河源實由此頗見梗概矣溯伏流以至蒲昌海鹽澤<lb/>
非河源而何星宿海亦鹽澤之伏流至青海而出為清水黄<lb/>
河挾之以流始為微淡後為純黄是二水本一源至中<lb/>
國出地為二色而終歸于一若夫曲折纖細則見近所<lb/>
為詩文及紀畧之書獨叙其簡明崖畧如此<lb/>
</p>
<p>
</p>
  </div>
</body>
</text>
</TEI>
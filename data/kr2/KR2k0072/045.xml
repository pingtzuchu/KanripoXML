<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷三十三</head> <lb/>
    <p>
<pb n="KR2k0072_WYG_045-1a"/>
欽定四庫全書<lb/>
　河源紀畧卷三十三<lb/>
　雜錄二<lb/>
　和闐河源境<lb/>
　　漢書于闐多玉石<lb/>
　　晉法顯佛國記于闐其國豐樂人民殷盛盡皆奉<lb/>
　　法以法樂相娯衆僧乃數萬人多大乘學皆有衆<lb/>
　　食彼國人民星居家家門前皆起小塔最小者可<lb/>
<pb n="KR2k0072_WYG_045-1b"/>
　　髙二丈許<lb/>
　　　按于闐國為今回部之和闐其俗信奉天神無事<lb/>
　　　佛者自此而西南為拉藏地為天竺五印度境始<lb/>
　　　専奉佛教事佛非和闐俗也自法顯西域記始言<lb/>
　　　衆僧數萬人紀載家因之多所附㑹伏讀<lb/>
御製繙繹名義集正訛文始知前史相𫝊多失實也今<lb/>
　　　具載佛國記等語以著其妄其諸史言于闐信<lb/>
　　　佛者附見一二其餘多從刪節云<lb/>
<pb n="KR2k0072_WYG_045-2a"/>
　　魏書西域𫝊于闐方亘千里連山相次所都城方<lb/>
　　八九里部内有大成五小城數十城南五十里有<lb/>
　　贊摩寺即昔羅漢比邱盧旃為其王造覆盆浮屠<lb/>
　　之所石上有辟支佛跣處雙跡猶存于闐西五十<lb/>
　　里有比摩寺云是老子化胡成佛之所<lb/>
　　　按魏書所載辟支佛跣跡水經注已疑其非實<lb/>
　　　至老子化胡成佛其説尤為語怪不經以其為<lb/>
　　　正史所述故附採而訂止之於此<lb/>
<pb n="KR2k0072_WYG_045-2b"/>
　　北史西域𫝊于闐土宜五榖桑麻<lb/>
　　又于闐有好馬駞騾<lb/>
　　又于闐國王練錦㡌金鼠冠妻金花冠<lb/>
　　隋書西域𫝊于闐國山多美玉<lb/>
　　唐西域記瞿薩旦那國周四千餘里沙磧大半壌<lb/>
　　土隘狹宜榖稼多果出氍毹工紡績絁紬又産白<lb/>
　　玉黳玉俗知禮義人性温恭好學典藝博達技能<lb/>
　　衆庶富樂編户安業國尚音樂人好歌舞少服毛<lb/>
<pb n="KR2k0072_WYG_045-3a"/>
　　褐氈裘多衣絁紬白㲲文字憲章聿遵印度微改<lb/>
　　體勢粗有沿革語異諸國<lb/>
　　又瞿薩旦那城東南五六里有鹿□僧伽藍<lb/>
　　又瞿薩旦那城西南二十餘里有瞿室□伽山<hi>唐言</hi>
　　<hi>牛角</hi>山峯兩起巖隒四絶牛角山巖有大石室中有<lb/>
　　阿羅漢入滅心定處數百年間供飬無替日近者<lb/>
　　崖圯掩塞門徑國王興兵欲除圮石即黒蜂羣飛<lb/>
　　毒螫人衆以故至今石門不開<lb/>
<pb n="KR2k0072_WYG_045-3b"/>
　　又瞿薩旦那城西百五六十里大沙磧正路中有<lb/>
　　堆阜並鼠壌墳也聞之土俗曰此沙磧中鼠大如<lb/>
　　蝟其毛則金銀異色為其羣之首長每出穴遊止<lb/>
　　則羣鼠為從<lb/>
　　又瞿薩旦那城東三百餘里大荒澤中數千頃地<lb/>
　　絶無蘖草其土赤黒<lb/>
　　又東行三十餘里至嫓摩城有彫檀立佛像高二<lb/>
　　丈餘甚多靈應時放光明凡有疾病隨其痛處金<lb/>
<pb n="KR2k0072_WYG_045-4a"/>
　　簿帖像即時痊復曷勞落迦城中有阿羅漢曰從<lb/>
　　後七日當雨沙土填滿此城畧無遺類至第二日<lb/>
　　大風忽發吹去穢壤雨雜寳滿衢路第七日夜宵<lb/>
　　分之後雨沙土滿城中今曷勞落迦城為大堆阜<lb/>
　　諸國君王異方豪右多欲掘取其寳物適至其側<lb/>
　　猛風暴發煙雲回合道路迷失<lb/>
　　　按西域記載嫓摩城彫檀立佛像凌虚來去及<lb/>
　　　阿羅漢雨雜寳沙土事未免虚誕至其稱曷勞<lb/>
<pb n="KR2k0072_WYG_045-4b"/>
　　　落迦城為沙土所没成大堆阜足以證西城流<lb/>
　　　沙之説蓋和闐東境地域宏邈昔時多有城郭<lb/>
　　　後因沙土委積城大戈壁如渠勒精絶戎盧小<lb/>
　　　宛諸國皆不復漢時之舊不獨曷勞落迦城也<lb/>
　　　書史寥濶無能知其變遷之由唐元奘親厯其<lb/>
　　　地得諸𫝊聞雨沙成阜信而有徴其佛像羅漢<lb/>
　　　之説則彼土無識者之所附㑹耳今附採其事<lb/>
　　　為砂磧之考証云<lb/>
<pb n="KR2k0072_WYG_045-5a"/>
　　又嫓摩川東入沙磧行二百餘里至尼壌城周三<lb/>
　　四里在大澤中澤地熱濕難以步履蘆草荒茂無<lb/>
　　復途逕惟趨城路僅得通行故徃來者莫不由此<lb/>
　　瞿薩旦那以為東境之闗防也從此東行入大流<lb/>
　　沙沙石流漫聚散隨風人行無迹遂多迷路<lb/>
　　唐書西域𫝊于闐鼠大如蝟色類金出入羣鼠為<lb/>
　　從初無桑蠶丐隣國不肯出其王即求昏許之將<lb/>
　　迎乃告曰國無帛可持來自為衣女聞置蠶㡌絮<lb/>
<pb n="KR2k0072_WYG_045-5b"/>
　　中闗守不敢騐自是始有蠶女刻石曰無殺蛾蛾<lb/>
　　飛盡得治繭<lb/>
　　又于闐喜事妖神<lb/>
　　又于闐有河國人夜視月光盛處必得美玉<lb/>
　　又于闐以木為筆以玉為印<lb/>
　　又于闐西五十里有葦闗<lb/>
　　又于闐西南三百八十里有皮山<lb/>
　　又于闐西三百九十里有吉良鎮<lb/>
<pb n="KR2k0072_WYG_045-6a"/>
　　晉高居誨使于闐記河源所出至于闐分為三東<lb/>
　　曰白玉河西曰綠玉河又西曰烏玉河三河皆有<lb/>
　　玉而色異每嵗秋水涸國君撈玉於河然後國人<lb/>
　　得撈玉<lb/>
　　又于闐王衣冠如中國常衣紫衣<lb/>
　　宋史外國𫝊于闐謂金翅鳥為<graphic n="KR2091" url="https://raw.githubusercontent.com/kanripo/KR-Gaiji/master/images/KR2091.png" mimeType="image/png"/>磷<lb/>
　　又于闐使者言本國有玉一塊重二百三十七斤<lb/>
　　文獻通考于闐以六月為嵗首<lb/>
<pb n="KR2k0072_WYG_045-6b"/>
　　又于闐貌恭謹相見皆跪凡得問遺書戴於首乃<lb/>
　　發之<lb/>
　　明史西域𫝊于闐國桑麻禾黍宛然中土<lb/>
　　續文獻通考于闐自漢至唐皆入貢風俗尚歌舞<lb/>
　　工紡績有胡錦花蕋布安息香鷄舌香玉琥珀珊<lb/>
　　瑚<lb/>
　阿克蘓河境<lb/>
　　漢書姑墨出銅鐵雌黄<lb/>
<pb n="KR2k0072_WYG_045-7a"/>
　　水經注枝河又東逕温宿國土地物類與大澤同<lb/>
　　又土出銅鐵及雌黄<lb/>
　　又釋氏西域記曰國有佛浴牀赤真檀木作之方<lb/>
　　四尺王宫中供飬<lb/>
　　　按漢書姑墨温宿為今阿克蘓地尉頭為今烏<lb/>
　　　什地烏什水東南流併入阿克蘓河其入大河<lb/>
　　　處正當喀什噶爾葉爾羗和闐三水交㑹之地<lb/>
　　　是為塔里木大河之上流故阿克蘓河實蔥嶺<lb/>
<pb n="KR2k0072_WYG_045-7b"/>
　　　之北源也今採其遺蹟次於北山諸源之前其<lb/>
　　　序次仍從漢書始焉<lb/>
　　唐書西域𫝊自龜茲踰小沙蹟有䟦祿迦小國也<lb/>
　　即漢姑墨國與龜兹言語稍異<lb/>
　　又漢姑墨國西三百里度石磧至陵山蔥嶺北原<lb/>
　　也水東流冬夏山谷皆雪<lb/>
　　　按陵山在阿克蘓之西北喀什噶爾之北即今<lb/>
　　　塔克善阿林之支峯也自此而西即為蔥嶺故<lb/>
<pb n="KR2k0072_WYG_045-8a"/>
　　　西域記唐書並以陵山為蔥嶺北原始墨河水<lb/>
　　　從此流出所云冬夏山谷皆雪亦與蔥嶺雪山<lb/>
　　　形狀髣髴云<lb/>
　塔里木大河經由諸境<lb/>
　　漢書西域𫝊諸國大率土著有城郭田畜與匈奴<lb/>
　　烏孫異俗蒲犁國寄田莎車依耐國少榖寄田疏<lb/>
　　勒莎車輪臺以東捷枝渠犁皆故國也廣饒水草<lb/>
　　田美種五榖與中國同時熟其傍國惟錐刀貴黄<lb/>
<pb n="KR2k0072_WYG_045-8b"/>
　　金彩繒可以易榖食<lb/>
　　又搜粟都尉桑宏羊與丞相御史奏言故輪臺以<lb/>
　　東接枝渠犁皆故國地廣饒水草有溉田五十頃<lb/>
　　以上處温和田美可益通溝渠田一嵗有積榖募<lb/>
　　人壯徤有累重敢徙者詣田所就畜積為本業益<lb/>
　　墾溉田稍築列亭障連城而西以威西國<lb/>
　　　按輪臺尉犁扞彌㨗枝諸地皆在塔里木大河<lb/>
　　　之北濵於大河其精絶戎盧且末諸國在大河<lb/>
<pb n="KR2k0072_WYG_045-9a"/>
　　　之南為今沙磧地亦濵大河與北境相望漢設<lb/>
　　　都䕶置屯田卒以其地壌肥衍可耕牧今回部<lb/>
　　　語謂沃野可耕之地為塔里木古今形勢悉相<lb/>
　　　符合是則河水灌溉之益在西域已受其利不<lb/>
　　　獨秦隴開渠引水取資饒裕也<lb/>
　　水經注其水又西出沙山鐵闗又西南流逕連城<lb/>
　　别注裂以為田桑宏羊曰臣愚以為連城以西可<lb/>
　　遣屯田以威西國即此處也其水又屈而南逕渠<lb/>
<pb n="KR2k0072_WYG_045-9b"/>
　　犁國西故史曰西有大河即斯水也又東南流逕<lb/>
　　渠犁國渠犁城西北去烏壘三百三十里漢武帝<lb/>
　　通西域屯渠犁即此處也南與精絶接東北與尉<lb/>
　　犁接又南注於河<lb/>
　　　按水經注其水西出沙山一條係叙敦薨水入<lb/>
　　　河處即今愷都河以其下流所經為塔里木大<lb/>
　　　河附近之地類次於此<lb/>
　　又東逕樓蘭城南而東注盖墢田士所屯故名城<lb/>
<pb n="KR2k0072_WYG_045-10a"/>
　　禪國名耳<lb/>
　　魏書西域𫝊東有輪臺其南三百里有大河東流<lb/>
　　號計式水即黄河也<lb/>
　　唐書地理志姑墨州南臨思渾河西北渡撥換河<lb/>
　　中河距思渾河百二十里<lb/>
　　又自撥換南而東經崑岡渡赤河又西南經神山<lb/>
　　睢陽鹹泊又南經疏樹<lb/>
　北山庫車河境<lb/>
<pb n="KR2k0072_WYG_045-10b"/>
　　漢書西域𫝊烏壘城與渠犁田官相近土地肥饒<lb/>
　　於西域為中故都䕶治焉<lb/>
　　又龜兹能鑄治有鉛<lb/>
　　　按庫車賽喇木拜城為漢以來龜兹國地其境<lb/>
　　　北距天山西按阿克蘓東接哈喇沙爾其南方<lb/>
　　　則沙雅爾城為塔里本大河境即輪臺渠犁漢<lb/>
　　　置田官屯卒處而烏壘城則漢之都䕶治所也<lb/>
　　　兹採輯河源軼事其傍源諸境足資考証者皆<lb/>
<pb n="KR2k0072_WYG_045-11a"/>
　　　所不遺庫車源在塔里木大河北境附葺列史<lb/>
　　　遺蹟分著於篇<lb/>
　　水經注釋氏西域記曰屈茨北行二百里有山夜<lb/>
　　則火光畫日但烟人取此山炭治此山鐵恒充三<lb/>
　　十六國用故郭義恭廣志云龜兹能鑄冶<lb/>
　　又國北四十里山上有寺名雀離大清净<lb/>
　　晉書西域𫝊龜玆國有城郭其城三重中有佛塔<lb/>
　　廟千所<lb/>
<pb n="KR2k0072_WYG_045-11b"/>
　　又龜兹人以田種畜牧為業<lb/>
　　又龜兹國王宫室壯麗煥若神居<lb/>
　　魏書西域𫝊龜兹西北大山中有如膏者流出成<lb/>
　　川行數里入地如䬾餬甚臭服之髪齒已落者能<lb/>
　　令更生病人服之皆愈<lb/>
　　北史西域𫝊龜兹出䴨皮良馬犎牛等多孔雀羣<lb/>
　　飛山谷人取而食之孳乳如雞鶩其王家恒有千<lb/>
　　餘隻云<lb/>
<pb n="KR2k0072_WYG_045-12a"/>
　　又龜茲出安息香<lb/>
　　唐書西域𫝊龜茲土宜麻麥秔稻葡萄<lb/>
　　又龜茲出黄金<lb/>
　　又龜茲嵗朔鬬馬羊槖駝七日觀勝負以卜嵗盈<lb/>
　　耗云<lb/>
　　又龜茲旁行書文字同婆羅門<lb/>
　　又龜兹俗尚歌樂<lb/>
　　鄭樵通志七音序隋柱國沛公鄭諤云有龜兹人<lb/>
<pb n="KR2k0072_WYG_045-12b"/>
　　曰蘚祗婆善琵琶聽其所奏一均之中間有七聲<lb/>
　　問之則曰父在西域號為知音世相𫝊習調有七<lb/>
　　種以其七調校之七聲實若合符一曰婆陀力華<lb/>
　　言平聲即宫聲也二曰雞識華言長聲即南宫聲<lb/>
　　也三曰河識華言質直聲即角聲也四曰河候加<lb/>
　　濫華言應聲即變徴聲也五曰河臘華言應和聲<lb/>
　　即徴聲也六曰般贍華言五聲即羽聲也七曰俟<lb/>
　　利箑華言斛牛聲即變宫聲也就此七調又有五<lb/>
<pb n="KR2k0072_WYG_045-13a"/>
　　旦之名但作七調以華譯之旦即均也<lb/>
　　文獻通考隋有西國龜茲齊朝龜茲土龜兹等樂<lb/>
　　凡三部開皇中列於七部有彈筝竪箜篌琵琶五<lb/>
　　絃横笛笙簫觱篥答獵鼓毛員鼓都曇鼔候提鼓<lb/>
　　雞婁鼓腰鼓齊鼓檐鼓具皆一銅鈸二舞者四人<lb/>
　　設五方獅子高丈餘飾以五方色每師子有十二<lb/>
　　人畫衣執紅拂首加紅抹謂之師子郎樂工人皂<lb/>
　　絲布頭巾緋絲布𫀆錦䄂緋布褲舞者四人紅抹<lb/>
<pb n="KR2k0072_WYG_045-13b"/>
　　額排襖白褲帑烏皮鞾其曲有小天疏勒鹽焉<lb/>
　　宋史外國𫝊龜兹有米麥𤓰果<lb/>
　　又龜兹王衣黄衣寳冠以花蕋布博易<lb/>
　　續文獻通考龜兹地逐水草以居土産有胡粉孔<lb/>
　　雀<lb/>
欽定西域圖志樂有五音増二變二清為九音中土之<lb/>
　　音數者咸有低昻亢墜率以曼取致若回部喀爾<lb/>
　　柰色塔爾諸器九音俱備與中土無異第其音繁<lb/>
<pb n="KR2k0072_WYG_045-14a"/>
　　節促少舒遲廣大之響而每於一調之中移宫換<lb/>
　　羽絫絫相貫如環無端蓋回部地近天方本通音<lb/>
　　律龜兹五旦七調又與中華五均七音之指相脗<lb/>
　　合是以隋唐九部十部之樂西音居其六七諧聲<lb/>
　　協律以衷大雅足資採聴<lb/>
　　又回部音樂之於古自高昌以下各有専條致為<lb/>
　　賅備郭茂倩樂府所載七部十部等樂府内有龜<lb/>
　　茲疏勒高昌等部皆屬今之回部舊精音律備太<lb/>
<pb n="KR2k0072_WYG_045-14b"/>
　　常之掌<lb/>
　　又庫車山洞中有漢字石刻方徑尺許用迴文折<lb/>
　　旋皆釋典語當屬唐時遺跡其緣起無考<lb/>
　　　按回部音樂諸屬大抵相同而龜兹尤為著名<lb/>
　　　通志通考所載西域之樂皆龜茲之音也龜兹<lb/>
　　　即今庫車地西域圖志叙次回部樂律亦以龜<lb/>
　　　茲五旦七調為大凡兹附載於庫車條後以誌<lb/>
　　　其梗概至山洞石刻古無知者亦足以備省覧<lb/>
<pb n="KR2k0072_WYG_045-15a"/>
　　　焉<lb/>
　北山愷都河境<lb/>
　　山海經敦薨之山其上多㯶其下多茈草敦薨之<lb/>
　　水出焉而西流注於泑澤<lb/>
　　又天山多金玉有青雄黄<lb/>
　　又泑山其上多嬰短之玉其陽多瑾瑜之玉其隂<lb/>
　　多青雄黄<lb/>
　　又翼望之山無草木多金玉<lb/>
<pb n="KR2k0072_WYG_045-15b"/>
　　　按敦薨山在焉耆北即今喀喇沙爾屬内水經<lb/>
　　　注引之以證焉耆之水致為確鑿可據故節録<lb/>
　　　於此<lb/>
　　漢書西域𫝊山國出鐵<lb/>
　　又焉耆國近海水多魚<lb/>
　　後漢書西域𫝊焉耆能作弓矢<lb/>
　　河西舊事白山冬夏有雪<lb/>
　　　按白山即天山以冬夏有雪得名自蔥嶺東北<lb/>
<pb n="KR2k0072_WYG_045-16a"/>
　　　折至哈宻之東綿亘五千餘里今以諸書所載<lb/>
　　　多屬哈喇沙爾境内故類次於此<lb/>
　　博物志徐公曰西域使王暢説石流黄出湏彌山<lb/>
　　去高昌八百里取流黄畫視孔中狀如烟而高數<lb/>
　　尺夜視皆如燈光明高尺餘暢所親見之也<lb/>
　　水經注焉耆國城居水之中在河水之洲川流所<lb/>
　　積潭水斯漲溢而為海史記曰焉耆近海多魚鳥<lb/>
　　是也<lb/>
<pb n="KR2k0072_WYG_045-16b"/>
　　魏書西域𫝊焉耆國南去海十餘里有魚鹽蒲葦<lb/>
　　之饒<lb/>
　　北史西域𫝊焉耆國有稻粟菽麥有蒲葦<lb/>
　　又焉耆畜有駝馬養蠶不以為絲惟充綿纊有魚<lb/>
　　鹽之饒<lb/>
　　又焉耆俗事天神<lb/>
　　又焉耆婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>畧同華夏<lb/>
　　又焉耆有弓刀甲弰<lb/>
<pb n="KR2k0072_WYG_045-17a"/>
　　隋書西域𫝊白山一名阿羯山常有火及烟即是<lb/>
　　出碙砂之處<lb/>
　　唐西域記阿耆尼國舊曰烏<hi>烏為焉字之訛</hi>耆四面據山<lb/>
　　道嶮易守衆流交帯引水為田<lb/>
　　唐書西域𫝊焉耆俗尚娯遨二月朏出野祀墓四<lb/>
　　月望日游林七月七日祀生祖十月望日王始出<lb/>
　　遊至嵗盡乃止<lb/>
　　又焉耆國有鹽利<lb/>
<pb n="KR2k0072_WYG_045-17b"/>
　　又焉耆土宜黍葡萄<lb/>
</p>
<p>
</p>
  </div>
</body>
</text>
</TEI>
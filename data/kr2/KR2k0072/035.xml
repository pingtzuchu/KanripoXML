<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷二十五</head> <lb/>
    <p>
<pb n="KR2k0072_WYG_035-1a"/>
欽定四庫全書<lb/>
　河源紀畧卷二十五<lb/>
　辨訛六<lb/>
　　俞安期崑崙積石二山辨<lb/>
　案禹本紀云河出崑崙崑崙其髙二千五百餘里日<lb/>
　月相避隱為光明也其上有醴泉華池去嵩髙五萬<lb/>
　里地之中也水經曰崑崙墟在西北去嵩髙五萬里<lb/>
　河水出其東北陬淮南子云髙萬一千里有竒穆天<lb/>
<pb n="KR2k0072_WYG_035-1b"/>
　子傳云天子自崑崙山入于宗周乃里西土之數自<lb/>
　宗周瀍水以西至于崑崙側瑶池上萬有一千一百<lb/>
　里水經注案是數説叅以山海經謂里至互殊難以<lb/>
　詳䆒葢考之山海經而不知崑崙有海内大荒之别<lb/>
　也海内西經云海内崑崙之墟在西北河水出其東<lb/>
　北隅又大荒西經云西海之南流沙之濱赤水之後<lb/>
　黒水之前有大山名曰崑崙之邱是有二崑崙矣葢<lb/>
　穆天子所登者山海經所謂海内之崑崙也班固西<lb/>
<pb n="KR2k0072_WYG_035-2a"/>
　域傳云南北有大山中央有河東西六千餘里東則<lb/>
　接漢阨以玉門陽闗西則限以蔥嶺計其里至度其<lb/>
　所在是介蔥嶺于闐之間矣蔥嶺以西為天竺國又<lb/>
　西有大崑崙是為天柱是為地中山海經所謂大荒<lb/>
　之崑崙禹本紀水經所謂去嵩髙五萬里水經所謂<lb/>
　河水出其東北陬屈從其東南流入于闐是其重源<lb/>
　也西域𫝊又云河有葱嶺于闐兩源合而東注蒲昌<lb/>
　海一名鹽澤去玉門陽闗千三百餘里廣袤三百里<lb/>
<pb n="KR2k0072_WYG_035-2b"/>
　范蔚宗云西域内屬諸國自敦煌西至鹽澤列起亭<lb/>
　障置戊巳校尉都䕶府介西域之中是蔥嶺于闐之<lb/>
　流入於蒲昌漢之官卒目所經見班固記之諒非緜<lb/>
　邈計度之辭水經所載十三國酈道元亦引固書入<lb/>
　證徃徃□合是非誕妄至云鹽澤之水洄湍雷轉為<lb/>
　隠淪之脈當其環流飛禽上經無不墜之是即河水<lb/>
　所潛出於積石亦豈臆造由漢以來彰彰較著嗣後<lb/>
　唐咸亨元年嶭仁貴征吐蕃敗績大非川二年乃以<lb/>
<pb n="KR2k0072_WYG_035-3a"/>
　河闗静邊鎮置積石軍久之遂訛河闗兩山夾峙河<lb/>
　出其中者為禹導河積石逮至開元中張守節作史<lb/>
　記正義始云河州有小積石山河源出大崑崙入鹽<lb/>
　澤東南潛行入吐谷渾界大積石山又東北流至小<lb/>
　積石山指河源所出者為大崑崙似以臨羌山為小<lb/>
　崑崙矣又以河源闗為小積石吐谷渾界者為大積<lb/>
　石其名迹未盡溷也肅代之季吐蕃據有河湟中外<lb/>
　隔越既易五朝厯數十年邈無紀載長慶中劉元鼎<lb/>
<pb n="KR2k0072_WYG_035-3b"/>
　使吐蕃胡怪乎以河闗為積石紫山為崑崙以積石<lb/>
　冐出之流星宿川為河源也而杜佑之通典歐陽忞<lb/>
　之廣記馬端臨之通考以至鄧展都實潘昂霄軰不<lb/>
　悟置軍名所由起寖假相延遂堅執元鼎之説極詆<lb/>
　山海水經以及班固郭璞酈道元之儔於戲曲士拘<lb/>
　儒經見不廣及乎知識未逮者輙為荒唐誠諺所謂<lb/>
　少所見多所怪妄鼓筆札而令前人之與古蹟受誣<lb/>
　千載也<lb/>
<pb n="KR2k0072_WYG_035-4a"/>
　　謹案崑崙在西域積石在羌中此無庸辨也有禹<lb/>
　　本紀山海經水經之謬説而崑崙茫無定在矣有<lb/>
　　後漢書注隋唐書宋元史之謬説而積石茫無定<lb/>
　　在矣今欲定崑崙之所在當以史記大宛𫝊漢書<lb/>
　　西域𫝊為主而屛絶一切荒誕之辭欲定積石之<lb/>
　　所在當以漢書地理志水經注為宗而割斷一切<lb/>
　　謬悠之説斯為定論矣今俞安期辨崑崙積石二<lb/>
　　山知引水經注謂禹本紀諸説為難以詳䆒引西<lb/>
<pb n="KR2k0072_WYG_035-4b"/>
　　域𫝊斷崑崙為在蔥嶺于闐之間是矣何又參以<lb/>
　　山海經海内大荒有兩崑崙之説以自溷乎又謂<lb/>
　　葱嶺以西為天竺又西有大崑崙考史記大宛𫝊<lb/>
　　云身毒國在大夏東南可數千里身毒即天竺大<lb/>
　　夏即大月氏大月氏在蔥嶺西南二千餘里身毒<lb/>
　　又在大夏東南數千里是天竺當反在葱嶺之東<lb/>
　　南不得云葱嶺以西為天竺矣今乃云葱嶺以西<lb/>
　　為天竺是幷不知天竺在葱嶺之何方也既不知<lb/>
<pb n="KR2k0072_WYG_035-5a"/>
　　天竺在蔥嶺之何方又何從而知天竺之西有大<lb/>
　　崑崙乎牽合羣書以證明之乃適成疵纇耳知引<lb/>
　　唐書考河闗兩山夾峙河流其中者非禹導河之<lb/>
　　積石引史記正義證吐谷渾界者為大積石是矣<lb/>
　　柰何又誤駁劉元鼎所指之星宿川為積石冒出<lb/>
　　之河源乎星宿川元史謂之星宿海大積石即今<lb/>
　　阿木柰瑪勒占木遜山也恭考<lb/>
欽定輿地全圖鄂敦淖爾在阿木奈瑪勒占木遜西南<lb/>
<pb n="KR2k0072_WYG_035-5b"/>
　　六百餘里䝉古語鄂敦即星宿淖爾即海是星宿<lb/>
　　海尚在積石西南六百餘里何得云星宿川為積<lb/>
　　石冒出之河源乎欲辨他人之訛而又自成其訛<lb/>
　　是為疎矣<lb/>
　　萬斯同崑崙辨<lb/>
　山海經西次三經曰崑崙之邱實惟帝之下都河水<lb/>
　出焉而南流注於無達海内西經曰海内崑崙之墟<lb/>
　在西北方八百里髙萬仭河水出東北隅本止一山<lb/>
<pb n="KR2k0072_WYG_035-6a"/>
　而兩言之者葢此經非出于一人故所載有詳畧其<lb/>
　實非二山也山海經所指之崑崙不言在西域何國<lb/>
　以上文考之其東北四百里曰槐江之山邱時之水<lb/>
　出焉北流注於泑水泑水即泑澤也泑澤即鹽澤也<lb/>
　鹽澤去陽闗止三百里則崑崙當亦不逺漢武帝之<lb/>
　所名與山海經所云地實相近漢武帝所案圖書當<lb/>
　即用此經之文若夫唐書之崑崙漢語既曰紫山番<lb/>
　語又曰悶磨藜何以知其為崑崙而稱之劉元鼎雖<lb/>
<pb n="KR2k0072_WYG_035-6b"/>
　身厯其地不過因古書河出崑崙之言從而附㑹之<lb/>
　非其實也元史之崑崙謂去河源三百里夫天下之<lb/>
　水未有不發源于山者黄河為天下大川之首豈有<lb/>
　不源于山而源于星宿海之理且番漢之語皆不名<lb/>
　崑崙而都實獨意之曰此崑崙也其誰信之夫欲窮<lb/>
　真源自當遡流而上乃不由水道反從山巔而行此<lb/>
　何意乎自漢以來皆言河出于闐為都實者當先求<lb/>
　漢之河源審知其非是然後求之他方庶幾無憾今<lb/>
<pb n="KR2k0072_WYG_035-7a"/>
　不問兩漢之故跡舍于闐而問之吐蕃自以為河源<lb/>
　在是其誰信之夫河源不出于崑崙已背乎古人之<lb/>
　説而其所謂崑崙又去于闐之崑崙數千里其不可<lb/>
　渾而為一也明矣然則䆒安從惟山海經漢武帝之<lb/>
　説吾有取焉<lb/>
　　謹案萬斯同不信吐蕃之崑崙幷不信星宿海為<lb/>
　　河源且引山海經西次三經及海内西經證漢武<lb/>
　　帝所名于闐崑崙為是駁元史謂水不源於山而<lb/>
<pb n="KR2k0072_WYG_035-7b"/>
　　源于星宿海為於理不然此皆卓越之見也然以<lb/>
　　山海經不足據之道理紐合漢書鹽澤去玉門陽<lb/>
　　闗三百餘里之説則大不然夫山海經道里之不<lb/>
　　足據固無庸辨至漢書謂鹽澤去玉門陽闗三百<lb/>
　　餘里此則今本漢書之訛脱也案水經注引山海<lb/>
　　經云不周之山東望泑澤河水之所潛也其源渾<lb/>
　　渾泡泡下云東去玉門陽闗千三百餘里泑澤即<lb/>
　　鹽澤是鹽澤去玉門陽闗千三百餘里非三百餘<lb/>
<pb n="KR2k0072_WYG_035-8a"/>
　　里矣恭考<lb/>
欽定輿地全圖回部羅布淖爾西去嘉峪闗外玉門縣<lb/>
　　千三百餘里羅布淖爾即蒲昌海蒲昌海即鹽澤<lb/>
　　也是又鹽澤去玉門陽闗千三百餘里之明證矣<lb/>
　　今乃云鹽澤去陽闗止三百里豈其然乎至不信<lb/>
　　星宿海為河源謂天下之水未有不發源於山者<lb/>
　　則其説甚是其意猶非何也葢萬氏實未知星宿<lb/>
　　海之上三百餘里尚有阿勒坦噶逹素齊老之真<lb/>
<pb n="KR2k0072_WYG_035-8b"/>
　　源且幷不知蒲昌以下有伏流至阿勒坦噶達素<lb/>
　　齊老而出者為重源潛發其意不過篤信山經漢<lb/>
　　志直疑河源當在西域耳顧其推測所至十已得<lb/>
　　其六七則較之潘昂霄輩以一人之目廢千古之<lb/>
　　論者為有進也<lb/>
　　胡渭禹貢錐指附論河源<lb/>
　案吐畨之源都實親見之殆非妄言西域之源且載<lb/>
　於史漢豈為虗記然近世徃徃疑西域而信吐蕃何<lb/>
<pb n="KR2k0072_WYG_035-9a"/>
　也則以吐蕃之水與積石山下河相連為有目者所<lb/>
　共見而鹽澤潛行地下南出積石為中國河者幽閟<lb/>
　難知故也故吾謂欲辨二源之是非其樞要全在于<lb/>
　積石積石之河果為鹽澤潛流之南出也則必有卓<lb/>
　詭之狀與凡水不同者山海經云不周之山東望泑<lb/>
　澤河水所潛也其源渾渾泡泡泑澤即鹽澤酈道元<lb/>
　云洄湍雷轉為隠淪之脈當其環流之上飛禽奮翮<lb/>
　霄中者無不墜於淵波河水之伏也如是則其南出<lb/>
<pb n="KR2k0072_WYG_035-9b"/>
　於積石自地中而上奮湓溢洶湧之狀倍竒於鹽澤<lb/>
　可知也水經云山下有石門河水冒以西南流而道<lb/>
　元絶無所發明則以積石久沒羌中人不得至其地<lb/>
　騐其形故無可言也獨怪唐人頗有知大積石者聘<lb/>
　使徃來身厯其地見吐蕃之水自西南來即以為河<lb/>
　源而不能於積石之下詳察重源之有無是為可憾<lb/>
　耳自明王文恪著河源辨以來學者始稍稍尋繹前<lb/>
　載然天下之事理有古是而今非者亦有古非而今<lb/>
<pb n="KR2k0072_WYG_035-10a"/>
　是者執一以論即非通人使積石之地果有重源顯<lb/>
　發之迹則漢書為是元使為非苟無其迹而唯西南<lb/>
　二大川自吐蕃來數千里與積石之河相連則亦不<lb/>
　可謂非河源矣<lb/>
　　謹案胡渭調停西域吐蕃二源之説揣摩伏流潛<lb/>
　　發之形亦可謂億則屢中矣惜未覩今之<lb/>
欽定輿地全圖又未讀<lb/>
御製河源詩及案語幷讀宋史河渠志迄諸<lb/>
<pb n="KR2k0072_WYG_035-10b"/>
聖諭也故知蒲昌之有伏流而不知星宿海以上有重<lb/>
　　源顯發之處知吐蕃之有河源而不知積石山之<lb/>
　　下無石門冒出之流是雖硏精殚思其實終成影<lb/>
　　響矣盖史記漢書本不誤柰積石界在羌中故積<lb/>
　　石以上之重源不知也唐書元史亦不誤柰蒲昌<lb/>
　　隔于西域故蒲昌以下之伏流不知也史記漢書<lb/>
　　審覈至精而潛行南出積石一語實為猜度之辭<lb/>
　　唐書元史覩聞已確而河源古無所見一言終是<lb/>
<pb n="KR2k0072_WYG_035-11a"/>
　　不根之論故必存其兩是乃能定其兩非又必知<lb/>
　　其兩非乃能從其兩是然非遇<lb/>
重熙累洽之朝<lb/>
作師作君之聖據依<lb/>
欽定之圖志折𠂻<lb/>
御製之詩文亦烏能决從來之是非成不易之論斷哉<lb/>
　　此古人未際之<lb/>
　昌期實<hi>臣</hi>等遭逢之大幸也<lb/>
</p>
<p>
</p>
  </div>
</body>
</text>
</TEI>
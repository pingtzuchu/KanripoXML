<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0072_WYG_009-1a"/>
</p>
<p>
<pb n="KR2k0072_WYG_009-2a"/>
</p>
<p>
<pb n="KR2k0072_WYG_009-3a"/>
　　漢書河源圖說<lb/>
　　西域自漢武帝時通於中國張騫始發其端厥後<lb/>
　　開置四郡設都䕶輪臺渠犁皆置田卒則大河所<lb/>
　　注咸在節制之中班史言南北有大山中央有河<lb/>
　　河水兩源一出蔥嶺一出于闐東注蒲昌海其水<lb/>
　　亭居冬夏不增減皆以為潛行地下南出積石山<lb/>
　　為中國河其言信而有徵特其時山南山北諸地<lb/>
　　中隔西羌非版圖之所𨽻故疏畧而不詳耳自唐<lb/>
<pb n="KR2k0072_WYG_009-3b"/>
　　以来誤指西海境山為昆侖反以史記漢書所稱<lb/>
　　西域河道詆為非是則舛繆甚矣<hi>臣</hi>等恭繹<lb/>
諭㫖閲史記漢書所紀河源張騫所窮正與今所考訂相<lb/>
　　合豈可沒其探本討源之實<lb/>
聖謨洋洋洵千古史家折衷之定論謹尋史記漢書所<lb/>
　　載繪漢書河源圖山川國域盡用當時舊目而證<lb/>
　　以今日地名以互資考覽其上源下流之未能賅<lb/>
　　備則仍其舊文以不沒其實焉<lb/>
<pb n="KR2k0072_WYG_009-4a"/>
</p>
<p>
<pb n="KR2k0072_WYG_009-5a"/>
</p>
<p>
<pb n="KR2k0072_WYG_009-6a"/>
　　水經注河源圖說<lb/>
　　漢以後記山水者推水經注其敘河源雜考山海<lb/>
　　經釋氏𫝊兩漢書薈萃錯綜以證明其說亦云博<lb/>
　　矣乃首言崑崙虚去嵩髙五萬里髙萬一千里或<lb/>
　　未免𫝊聞不實又阿耨達山六水其雅魯藏布一<lb/>
　　源𣺌無可考至所敘河水出歧沙谷分二源南源<lb/>
　　合和闐河注牢蘭海似即今葉爾羌水北河合枝<lb/>
　　水姑墨川水龜兹川水敦薨水注泑澤似即今喀<lb/>
<pb n="KR2k0072_WYG_009-6b"/>
　　什噶爾及北山諸水其㑹合之先後與今水道亦<lb/>
　　不甚相符至稱南河又東右㑹阿耨達大水計當<lb/>
　　在塔里木大河之南方則似和闐河外别有水自<lb/>
　　且末國流入又理之不可信者矣然其分别經枝<lb/>
　　摹寫情狀自蔥嶺至泑澤敘述詳晰宛如繢畫而<lb/>
　　蒲昌隠淪之𣲖與今沙道暗合兹循其曲折繪水<lb/>
　　經注河源圖自西域源至青海源斷限以河州入<lb/>
　　塞而止水道之與今不合者亦並存之以資考訂<lb/>
<pb n="KR2k0072_WYG_009-7a"/>
　　焉<lb/>
<pb n="KR2k0072_WYG_009-8a"/>
</p>
<p>
<pb n="KR2k0072_WYG_009-9a"/>
</p>
<p>
<pb n="KR2k0072_WYG_009-10a"/>
　　唐劉元鼎所見河源圖說<lb/>
　　唐穆宗時劉元鼎使吐蕃還言河源出紫山亦名<lb/>
　　悶摩黎山直大羊同國三山中髙四下河源其間<lb/>
　　距長安五千里即崑崙也河源東北直莫賀延磧<lb/>
　　尾幾五百里今考元鼎所見葢經履河湟溯洪濟<lb/>
　　梁為磧石軍地在今河州之北自北西南二千里<lb/>
　　又三百里至紫山正直今之鄂敦他臘所云三山<lb/>
　　中髙四下者當即巴顔哈拉阿林巴爾布哈阿林<lb/>
<pb n="KR2k0072_WYG_009-10b"/>
　　阿克塔齊沁阿林而莫賀延磧尾北自沙州南入<lb/>
　　吐谷渾亦與今沙道伏流之實相應然則元鼎所<lb/>
　　言固與李靖侯君集覽觀積石河源者初不相逺<lb/>
　　惟其以紫山為崑崙則考之未審耳今按據唐書<lb/>
　　繪元鼎所見河源圖以並存其是非焉<lb/>
<pb n="KR2k0072_WYG_009-11a"/>
</p>
<p>
<pb n="KR2k0072_WYG_009-12a"/>
</p>
<p>
<pb n="KR2k0072_WYG_009-13a"/>
　　元使所窮河源圖説<lb/>
　　元潘昂霄從篤什之弟濶濶出聞河源之說撰河<lb/>
　　源志始火敦腦兒至大同路而止朱思本又從八<lb/>
　　里吉思家得梵字圖書以華文譯之繪圖著說自<lb/>
　　火敦腦兒至潼闗而止其說已與昂霄所志互有<lb/>
　　不同元史地理志附錄因二家之說著為定論以<lb/>
　　後言河源者仍之今考其說實多乖誤即如火敦<lb/>
　　腦兒之當為鄂敦他臘騰乞里塔之當為騰格里<lb/>
<pb n="KR2k0072_WYG_009-13b"/>
　　塔拉譯言譌舛已有不勝糾正者至其稱大雪山<lb/>
　　為崑崙唐述山為禹貢積石力斥班史西域河源<lb/>
　　為非是則囿於所見附㑹乖離殊不足以昭定論<lb/>
　　也昂霄志大雪山南只㑹二水一為納鄰哈納一<lb/>
　　為乞兒馬出二水之合流葢不如朱思本圖黄河<lb/>
　　折北流處又有鵬拶河來㑹其說與今之三昆都<lb/>
　　倫河較合而思本所載大河自合懷里火秃河之<lb/>
　　後凡有數折由東北流而正北而西北而又正北<lb/>
<pb n="KR2k0072_WYG_009-14a"/>
　　而正東其說亦與今日圖經不符至於信青海之<lb/>
　　伏流疑崑崙之正脈星宿海以西即為窮探所不<lb/>
　　到洵哉大河靈跡必待<lb/>
聖代而顯著也今附繪元代舊圖以河州貴徳堡為㫁<lb/>
　　限至元史舊文譯音訛舛皆應繙改唯以舊地新<lb/>
　　名互資對勘圖中並存原文庶幾疎密相形足以<lb/>
　　見今古之得失焉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷二十二</head> <lb/>
    <p>
<pb n="KR2k0072_WYG_032-1a"/>
欽定四庫全書<lb/>
　河源紀畧卷二十二<lb/>
　辨訛三<lb/>
　　通典<lb/>
　案水經云崑崙墟在西北去嵩髙五萬里地之中也<lb/>
　其髙萬一千里河水陬其東北陬屈從其東南流入<lb/>
　於渤海又出海外南至積石山下有石門又南入蔥<lb/>
　嶺山又從蔥嶺出而東北流其一源出于闐國南山<lb/>
<pb n="KR2k0072_WYG_032-1b"/>
　北流與葱嶺所出河合又東注蒲昌海又東入塞過燉<lb/>
　煌酒泉張掖郡南又東過隴西河闗縣北云云案水經<lb/>
　所云崑崙山者宜出於禹本紀山海經所云南入葱嶺<lb/>
　及出于闐南山者出於漢書西域傳而酈道元都不詳<lb/>
　正所注河之發源亦引禹紀山經釋法顯遊天竺記<lb/>
　釋氏西域記所注南入葱嶺一源出于闐山合流入蒲<lb/>
　昌海雖約漢書亦不尋䆒又水經云出海外南至積石<lb/>
　山下有石門然後南流入葱嶺㨿此則積石山當在葱<lb/>
<pb n="KR2k0072_WYG_032-2a"/>
　嶺之北又云入塞過燉煌酒泉張掖郡南並今郡地也<lb/>
　夫山水地形固有定體自葱嶺于闐之東燉煌酒泉張<lb/>
　掖之間華人來徃非少從後漢至大唐圖籍相承注記<lb/>
　不絶大積距數千里未有桑田碧海之變陵遷谷移之<lb/>
　談此處豈有河流纂集者不詳斯甚又案禹導河積石<lb/>
　者尭時洪水下民昏墊禹所開决本救民患積石之西<lb/>
　沙鹵之地河流既小地勢復髙不為民患不事疏鑿以<lb/>
　此施功發跡自積石山而東則今西平郡龍支縣界山<lb/>
<pb n="KR2k0072_WYG_032-2b"/>
　是也固無禹治水之功自蔥嶺之北其本紀灼然荒唐<lb/>
　撰經者取為準的班固云言九州者尚書近之矣誠為<lb/>
　惬當其漢書西域傳云河水一源出葱嶺一源出于闐<lb/>
　合流東注蒲昌海皆以潛流地下南出積石為中國河<lb/>
　云此禹紀山經猶校附近終是紕繆案此言惟憑張騫<lb/>
　使大夏見兩道水從蔥嶺于闐合流入蒲昌海其于<lb/>
　闐出美玉所以張騫傳遂云窮河源也案古圖書名<lb/>
　河所出曰崑崙山疑所謂古圖書即禹本紀以于闐<lb/>
<pb n="KR2k0072_WYG_032-3a"/>
　山出玉乃謂之崑崙即所出便云是河也窮究諸説<lb/>
　悉皆謬誤孟堅又以禹貢云導河自積石遂疑潛流<lb/>
　從此方出且漢時羣羌種衆雖多不相統一未為强<lb/>
　國漢家或未嘗遣使詣西南羌中或未知自有河也<lb/>
　寧有今吐蕃中河從西南數千里向東北流見與積<lb/>
　石山下河相連聘使涉厯無不言之吐蕃自云崑崙<lb/>
　山在國中西南則河之所出也又案尚書云織皮崑<lb/>
　崙析支渠搜西戎即叙又范蔚宗後漢書云西羌在<lb/>
<pb n="KR2k0072_WYG_032-3b"/>
　漢金城郡之西南濵于賜支續漢書曰河闗西可千<lb/>
　餘里有河曲羌謂之賜支盖析支也然則析支在積<lb/>
　石之西是河之上流明矣崑崙在吐蕃中當亦非謬<lb/>
　而不謂河之本源乃引蔥嶺于闐之河謂從蒲昌海<lb/>
　伏流數千里至積石方出斯又班固之所未詳也佑<lb/>
　以水經僻書世人多不之覩或有好事者於諸書中<lb/>
　見有引處謂其審正此殊未之精也不揆淺昧考諸<lb/>
　家之説辨千古訛舛是故曲折言之<lb/>
<pb n="KR2k0072_WYG_032-4a"/>
　　謹案杜佑之説不信積石在蔥嶺之北又斷積石<lb/>
　　之西無禹功一切禹紀山經掃落不遺餘力誠可<lb/>
　　謂魏晉以來之獨具卓識者矣顧以漢書西域𫝊為<lb/>
　　不足憑蒲昌以下伏流為紕繆謂崑崙在吐蕃中<lb/>
　　且誤指禹貢導河積石為在西平龍支縣界中是<lb/>
　　皆拘墟錯誤之談未可為允當之論也夫自古言<lb/>
　　河源者莫著於史記大宛𫝊及漢書西域𫝊而西<lb/>
　　域𫝊之言尤為明晰盖當日班超父子繼奠西垂<lb/>
<pb n="KR2k0072_WYG_032-4b"/>
　　孟堅以其家人述其家事夫豈無耳聞目見者而<lb/>
　　姑妄言之嘗考西域𫝊之説證以今之<lb/>
欽定輿地全圖其謂南北有大山中央有河東西六千<lb/>
　　餘里南北千餘里東則阨以玉門陽闗西則限以<lb/>
　　蔥嶺云云是皆揆諸疆域正以方嚮隠度不失累<lb/>
　　黍者也乂謂河有兩源一出蔥嶺一出于闐于闐<lb/>
　　在南山下其河北流與蔥嶺河合東注蒲昌海今<lb/>
　　自和闐以北蔥嶺以東和闐喀什噶爾諸河皆東<lb/>
<pb n="KR2k0072_WYG_032-5a"/>
　　注羅布淖爾和闐喀什噶爾河者即于闐蔥嶺河也<lb/>
　　羅布淖爾者即蒲昌海也以今之地案之班書一<lb/>
　　一皆相脗合夫豈妄作而能若是哉杜氏又曰大<lb/>
　　磧距數千里未有桑田碧海之變陵遷谷移之談<lb/>
　　此處豈有河流是不信蒲昌以下伏流之説矣不<lb/>
　　知于闐河北合蔥嶺河東流三千餘里受水大小<lb/>
　　十餘而盡注於廣袤三百里之蒲昌海果使其下<lb/>
　　無伏流亦安得以容之乎且山海經云不周之山<lb/>
<pb n="KR2k0072_WYG_032-5b"/>
　　東望泑澤河水之所潛也其源渾渾泡泡泑澤者<lb/>
　　蒲昌海也潛者伏也是蒲昌伏流之説山海經亦<lb/>
　　已言之矣又水經注云其水澄渟冬夏不减其中<lb/>
　　回湍雷轉為隠淪之脈當其澴流之上飛禽奮翮<lb/>
　　於霄中者無不墜於淵波即河之所潛也又云河自<lb/>
　　蒲昌有隠淪之證酈氏既謂蒲昌有隠淪之證又<lb/>
　　詳叙其靈異如此夫豈無所見而云然乎又案<lb/>
欽定輿地全圖自羅布淖爾之東南至阿勒坦噶逹素<lb/>
<pb n="KR2k0072_WYG_032-6a"/>
　　齊老千五百里其間沙連山斷伏流隠見可指者<lb/>
　　小大相望不絶是豈有桑田碧海之變陵遷谷移<lb/>
　　之談而為昔之所無今之所有乎且水之有伏流<lb/>
　　中土亦皆有之不獨河水為然恭讀<lb/>
聖諭有云濟水三伏三見此亦一證然則河之伏流亦<lb/>
　　曷足為怪乎又讀<lb/>
御製河源案語有云大河之源獨黄色為靈異盖河自<lb/>
　　蒲昌初伏於沙磧之中濳流千五百里故當其始<lb/>
<pb n="KR2k0072_WYG_032-6b"/>
　　發為色獨黄苟非挾沙以行豈有出山即成黄色<lb/>
　　之水乎盖唐人雖至吐蕃實未覩河水潛流發源<lb/>
　　之處况自吐蕃西北至蒲昌海尚有千五百里其<lb/>
　　間伏流隠見亦烏從得而知之哉杜氏斯言其為<lb/>
　　檮昧之見矣至謂崑崙在吐蕃中則其説更為無<lb/>
　　據不過信吐蕃自云崑崙在其國中一語耳夫自<lb/>
　　古言崑崙者但聞在中土之西北不聞在中土之<lb/>
　　西南故山海經云海内崑崙之墟在西北水經云<lb/>
<pb n="KR2k0072_WYG_032-7a"/>
　　崑崙墟在西北去嵩髙五萬里若崑崙在吐蕃中<lb/>
　　則在中土之西南而不在西北矣且崑崙者産玉<lb/>
　　之山也故爾雅云西北之美者有崑崙虚之璆琳<lb/>
　　琅玕焉史記大宛𫝊云漢使窮河源河源出于闐<lb/>
　　其山多玉石是産玉者為崑崙無玉者不得為崑<lb/>
　　崙矣今吐蕃無玉而于闐多玉豈得反以在吐蕃<lb/>
　　者為崑崙在于闐者為非崑崙乎杜氏又謂積石在<lb/>
　　龍支縣界中是誤以唐述山為禹貢導河之積石<lb/>
<pb n="KR2k0072_WYG_032-7b"/>
　　石矣其失尤為顯著説已詳見後漢書注辨中不<lb/>
　　必更為深論也至謂孟堅以禹貢導河自積石遂<lb/>
　　疑潛流從此方出漢時羣羌不為强國未嘗遣使<lb/>
　　詣羌中故不知吐蕃河從西南數千里向東北流<lb/>
　　與積石山下河相連云云若斯之論深為允愜盖<lb/>
　　漢使未詣羌中故不知積石以上河源重發唐人<lb/>
　　不究西域故罔聞蒲昌以下伏流顯然去其兩非<lb/>
　　存其兩是遂成定論終古莫之能易矣<lb/>
<pb n="KR2k0072_WYG_032-8a"/>
　　元和郡縣志<lb/>
　河州枹罕縣積石山一名唐述山今名小積石山在<lb/>
　縣西北七十里案河出積石山在西南羌中河自蒲<lb/>
　昌海濳行地下出於積石為中國河故今人目彼山<lb/>
　為大積石此山為小積石<lb/>
　　謹案李吉甫分别大小積石之名最為明備辨以<lb/>
　　見後漢書註條下矣獨是猶仍漢書河自蒲昌海<lb/>
　　潛行地下出於積石之語一似未知禹貢導河積<lb/>
<pb n="KR2k0072_WYG_032-8b"/>
　　石之上尚有吐蕃河源者盖意在徴引漢書遂未<lb/>
　　暇詳䆒其誤考古不精難免粗疎之誚矣<lb/>
　　太平寰宇記<lb/>
　鄯州龍支縣下云積石山在縣南尚書謂導河積石<lb/>
　謂此山也<lb/>
　　謹案此亦以小積石為禹貢導河之積石辨已見<lb/>
　　後漢書注及通典條下<lb/>
　河州枹罕縣下云積石山一名唐述山今名小積石<lb/>
<pb n="KR2k0072_WYG_032-9a"/>
　山在縣西北七十里禹貢曰浮於積石至於龍門西<lb/>
　河西域傳河東注蒲昌海行地下南出積石為中國<lb/>
　河續漢書郡國志隴西河闗縣積石山在西南河水<lb/>
　出焉<lb/>
　　謹案禹貢西域𫝊續漢書所言之積石皆大禹導<lb/>
　　河之積石也唐述山一名積石乃小積石也樂史<lb/>
　　既知唐述山為小積石矣自當更有大積石在乃<lb/>
　　上文叙唐述山之為小積石既如此其清晰下文<lb/>
<pb n="KR2k0072_WYG_032-9b"/>
　　引書又如此其相背上下各不相䝉盖縁其意在<lb/>
　　勦襲舊聞不察地形逺近遂致斯誤矣<lb/>
　　唐書<lb/>
　吐蕃𫝊河之上流由洪濟梁西南行二千里水益狹<lb/>
　春可渉秋夏乃勝舟其南三百里三山中髙而四下<lb/>
　曰紫山古所謂崑崙者也故曰悶磨黎山東距長安<lb/>
　五千里河源其間流澄緩下稍合衆流色赤行益逺<lb/>
　他水并注則濁<lb/>
<pb n="KR2k0072_WYG_032-10a"/>
　　謹案唐書叙吐蕃河源頗為清晰但其間猶有未<lb/>
　　盡惬者如以紫山為崑崙河源其間流澄緩下稍<lb/>
　　合衆流色赤云云是皆考古未精訪聞不實之語<lb/>
　　也夫唐吐蕃之地即今青海是所謂紫山即巴彦<lb/>
　　哈拉山是崑崙在回部不在青海前已辨之詳矣<lb/>
　　而此乃云紫山即古所謂崑崙是考古未精也恭<lb/>
　　讀<lb/>
御製河源詩注云星宿海有泉千百湧出俱綠水惟西<lb/>
<pb n="KR2k0072_WYG_032-10b"/>
　南一河名阿勒坦郭勒此河實係黄河上源其水色<lb/>
　黄從東南流更折而西北廻旋三百餘里穿入星宿<lb/>
　海因㑹諸綠水黄色㣲淡自此合流東下屈曲千七<lb/>
　百餘里至歸徳堡挾沙激浪水色全黄始名黄河又<lb/>
　　讀<lb/>
御製河源案語有云大河之源獨黄色為靈異是河源<lb/>
　　出紫山即黄因㑹諸綠水黄色反淡何得云始流<lb/>
　　澄緩下合衆流色乃赤乎盖河自羅布淖爾伏流<lb/>
<pb n="KR2k0072_WYG_032-11a"/>
　　行千五百里大磧之中至阿勒坦噶逹素齊老始<lb/>
　　出潛源怒發挾沙以來其色不得謂之澄其流不<lb/>
　　得謂之緩也夫地志之書事事皆當核實使後之<lb/>
　　人案蹟推求㒺有不合始為盡善乃若唐書所云<lb/>
　　考之于今相背有如是者豈非得之𫝊聞漫不加<lb/>
　　察率爾而成記載者乎故曰訪聞不實也<lb/>
</p>
<p>
</p>
  </div>
</body>
</text>
</TEI>
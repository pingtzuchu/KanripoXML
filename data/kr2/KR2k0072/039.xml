<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷二十八</head> <lb/>
    <p>
<pb n="KR2k0072_WYG_039-1a"/>
欽定四庫全書<lb/>
　河源紀畧卷二十八<lb/>
　紀事三<lb/>
　賽喇木<hi>拜附</hi>
　　　謹按賽喇木為漢龜兹極西境唐時龜兹國之<lb/>
　　　俱毗羅城今其地距京師一萬二百九十里其<lb/>
　　　西九十里為拜唐書地理志俱毗羅城又六十<lb/>
　　　里至阿悉言城即其地也今距京師一萬三百<lb/>
<pb n="KR2k0072_WYG_039-1b"/>
　　　八十里庫車河西源為木素爾河發源木素爾<lb/>
　　　山西南流折而東南流經拜城之南又東經賽<lb/>
　　　喇木之南入庫車界㑹塔里木大河賽喇木拜<lb/>
　　　為庫車河發源先經之地謹紀其事如左<lb/>
　　乾隆二十三年七月大兵圍庫車逆酋霍集占率<lb/>
　　兵來援挾賽里木城回衆百人隨行且將遷其衆<lb/>
　　于阿克蘇衆弗從霍集占先以其黨阿里為賽喇<lb/>
　　木伯克至是回人阿爪斯伯凱等遂乘阿里之不<lb/>
<pb n="KR2k0072_WYG_039-2a"/>
　　備夜持挺擊仆之其黨四十餘人除擊殺外餘俱<lb/>
　　擒縛解送將軍營乞降因以城獻于是遣侍衛寧<lb/>
　　古禮貝子玉素富等收其軍器安置其衆獲所屬<lb/>
　　村十有一凡五百餘户及西域既平設管理駐防<lb/>
　　遊擊一員兼轄拜城統駐防緑旗兵四十名分駐<lb/>
　　拜城兵十名<lb/>
　嵗祭木素爾鄂拉文<lb/>
惟神徳符艮止位在兑維秀甲羣峰拔地倚天之勢靈<lb/>
<pb n="KR2k0072_WYG_039-2b"/>
鍾絶徼出雲降雨之功匹蔥嶺以稱尊洵回中之巨鎮<lb/>
臨于闐而作幛允塞外之隩區朕紹服丕基敉寧方夏<lb/>
渠捜即叙遂犁頡利之庭蒲海載清逺致防風之骨踰<lb/>
二萬里而獻㨗不四五年而成功惟兹木素爾之山實<lb/>
隣阿克蘇之域曩者六師奏凱式彰黙佐之庥今兹百<lb/>
部屯田聿顯懷柔之應是用登之祀典載在秩宗練吉<lb/>
日以薦馨遣重臣而展告<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>縣肇舉巍乎列嶽鎮之班<lb/>
肸蠁丕昭巋然作塞垣之固介以繁祉休有烈光陳此<lb/>
<pb n="KR2k0072_WYG_039-3a"/>
苾芬庻其歆格<lb/>
　　唐書地理志安西西出柘厥關渡白馬河百八十<lb/>
　　里西入俱毗羅磧經苦井百二十里至俱毗羅城<lb/>
　　又六十里至阿悉言城<lb/>
　庫車<hi>沙雅爾附</hi>
　　　謹按庫車為龜兹國稍東境今距京師一萬八<lb/>
　　　十里龜兹國境後倚白山前臨大河東通輪臺<lb/>
　　　烏壘尉犁焉耆西接姑墨今庫車北去額什克<lb/>
<pb n="KR2k0072_WYG_039-3b"/>
　　　巴什山一百二十里即唐書所謂北倚阿羯田<lb/>
　　　山亦曰白山者也南有額爾勾大河横亘于前<lb/>
　　　距孔道二百餘里即魏書所謂南三百里大河<lb/>
　　　東流號計式水即黄河者也沙雅爾城在其西<lb/>
　　　南南濱塔里木大河庫車河西源㑹中源自賽<lb/>
　　　里木境東流入庫車界先經沙雅爾城北而東<lb/>
　　　其北源發源西南流由庫車城西而東其東源<lb/>
　　　則由庫車之東北托和鼐之西南俱合入塔里<lb/>
<pb n="KR2k0072_WYG_039-4a"/>
　　　木大河庫車諸城為庫車河經流入大河之地<lb/>
　　　謹紀其事如左<lb/>
　　乾隆二十三年五月大兵追討逆回霍集占行抵<lb/>
　　庫車遣人曉諭賊黨抗命進攻之不下㪚秩大臣<lb/>
　　鄂對告將軍雅爾哈善曰城東托合鼐有地名托<lb/>
　　木洛克者通賽喇木拜兩城為逆回援兵要路宜<lb/>
　　防之乃遣侍衞達克他那領兵防守六月十五日<lb/>
　　有賊衆三千人來援即率兵往迎緩行誘之賊依<lb/>
<pb n="KR2k0072_WYG_039-4b"/>
　　戈壁前溝邉于是遣副都統順德訥等増兵進禦<lb/>
　　黎明陳列隊伍前張兩翼賊依溝升阜列陣未安<lb/>
　　我兵競進環其四面鎗矢風發喊聲震林木賊大<lb/>
　　亂退伏溝中惟以短兵自衞我兵益奮勇擊射自<lb/>
　　午迄未盡殱之共勦賊二千餘人器甲山積獲馬<lb/>
　　駝無算餘賊二十餘人負傷逸去小和卓木方自<lb/>
　　沙雅爾率衆來援聞之䟎行渡烏恰特河近庫車<lb/>
　　城十里外領隊大臣順徳訥愛隆阿端濟布等分<lb/>
<pb n="KR2k0072_WYG_039-5a"/>
　　兵兩翼迎戰城中出賊數百人來衝我軍來援賊<lb/>
　　衆復來夾攻我軍奮勇鏖戰衝㫁賊陣賊分三路<lb/>
　　敗走我軍亦分兵追勦至烏什特河口賊踉蹌溷<lb/>
　　渡人畜溺死無算勦殺餘衆河水為之不流獲回<lb/>
　　纛二霍集占以殘兵遁入庫車城沙雅爾城有逆<lb/>
　　黨之伯克阿布爾什木聞來援兵為大兵擊敗即<lb/>
　　震恐挈妻子逃奔其舊伯克烏哈墨第遣其子阿<lb/>
　　三和卓以沙雅爾城降收其衆三百餘户老弱一<lb/>
<pb n="KR2k0072_WYG_039-5b"/>
　　千一百餘口霍集占之遁入城也出戰為我兵擊<lb/>
　　傷數日堅閉不出夜率賊四百人遁而西逆黨阿<lb/>
　　布顔克勒復據城守隨竄去舊伯克阿集等以城降<lb/>
　　擒逆黨誅之收服回人三千六百餘口及西域平<lb/>
　　設辦事大臣一員兼轄沙雅爾章京筆帖式等官<lb/>
　　如額管理駐防緑營都司一員統馬步兵二百二<lb/>
　　名屯田兵即于駐防兵内𣲖撥無常額<lb/>
御製托和鼐行<hi>戊寅</hi>
<pb n="KR2k0072_WYG_039-6a"/>
　我師攻圍賊庫車臨衝茀茀四面羅舊䧏伯克<hi>回部中宰桑謂</hi>
　<hi>之伯克</hi>為我用其名鄂對顯秩加<hi>授職㪚秩大臣</hi>備知彼中之形<lb/>
　勢悉告將臣防周遮托和鼐<hi>地名</hi>通賽里木<hi>地名</hi>賊來援者<lb/>
　所必過爰遣達克他那<hi>藍翎侍衛名</hi>瞭遂見踪跡詳寡多以<lb/>
　計誘賊賊遂至<hi>達克他那緩行誘賊賊住亦住賊進則退遂引至近軍營處</hi>請為前<lb/>
　導勦賊窠發師順徳訥<hi>副都統領隊大臣</hi>率往堂堂之陣誰逆<lb/>
　睋賊不自量犯兩翼兩翼飛馳張鸛鵞長箭大礟如雨<lb/>
　下狂回奔亂氣消磨填溝受殺敢迴顧血流漂杵時無<lb/>
<pb n="KR2k0072_WYG_039-6b"/>
　何勦賊二千四百餘傷我十數忠堪嘉是為征回第一<lb/>
　戰遂叨<lb/>
天佑威荒遐軍書日馳六百里奏函夜至披衣視賜官錫<lb/>
　禄酬庸勲克城更待頒恩㫖討逆伐罪非得已鯨鯢京<lb/>
　觀豈所喜<lb/>
　　　漢書西域𫝊龜兹國王治延城去長安七千四百<lb/>
　　　八十里户六千九百七十口八萬一千三百一十<lb/>
　　　七勝兵二萬一千七十六人初貳師將軍李廣利<lb/>
<pb n="KR2k0072_WYG_039-7a"/>
　　擊大宛還過杆彌杆彌遣太子賴丹為質於龜兹<lb/>
　　廣利責龜兹曰外國皆臣屬于漢龜兹何以得受<lb/>
　　杆彌質即將賴丹入至京師昭帝以丹為校尉將<lb/>
　　軍田輪臺龜兹王殺賴丹漢未能征宣帝時長羅<lb/>
　　侯常惠使烏孫還便宜發諸國兵合五萬人攻龜<lb/>
　　兹責以前殺校尉賴丹龜兹王執姑翼詣惠時烏<lb/>
　　孫公主遣女來至京師學鼓琴漢遣侍郎樂奉送<lb/>
　　主女過龜兹龜兹前遣人至烏孫求公主女未還<lb/>
<pb n="KR2k0072_WYG_039-7b"/>
　　㑹女過龜兹龜兹王留不遣復使使報公主主許<lb/>
　　之後公主上書願令女比宗室入朝龜兹王綘賓<lb/>
　　願與公主女俱入朝元康元年遂來朝賀王及夫<lb/>
　　人皆賜印綬夫人號稱公主賜以車騎旗鼓歌吹<lb/>
　　數十人綺繡雜繒琦珍數千萬留且一年厚贈送<lb/>
　　之後數來朝賀其子承徳成哀帝時往來尤數漢<lb/>
　　遇之亦甚親宻<lb/>
　　後漢書西域𫝊莎車王攻龜兹兼其國自立其子<lb/>
<pb n="KR2k0072_WYG_039-8a"/>
　　為龜兹王數嵗龜兹國人遣使向匈奴更請立王<lb/>
　　匈奴立龜兹貴人身毒為龜玆王龜兹由是屬匈<lb/>
　　奴<lb/>
　　又班超𫝊龜兹王建為匈奴所立據有北道攻破<lb/>
　　疏勒永元三年龜玆䧏以超為都䕶拜白霸為龜<lb/>
　　兹王遣司馬姚光送之超與光共脅龜兹立白霸<lb/>
　　使光將尤利多還京師超居龜兹它乾城六年超<lb/>
　　發龜兹兵討焉耆<lb/>
<pb n="KR2k0072_WYG_039-8b"/>
　　又班勇𫝊延光三年班勇至樓蘭龜兹王白英自<lb/>
　　疑未下勇開以恩信白英仍率姑墨温宿自縳詣<lb/>
　　勇䧏勇因發其兵歩騎萬餘人擊匈奴<lb/>
　　三國志魏帝紀黄初三年龜兹王遣使奉獻詔遣<lb/>
　　使慰勞之<lb/>
　　晉書西戎𫝊龜兹國西去洛陽八千二百八十里<lb/>
　　武帝太康中其王遣子入侍恵懐末遣使貢方物<lb/>
　　于張重華苻堅時堅遣其將吕光率衆七萬伐之<lb/>
<pb n="KR2k0072_WYG_039-9a"/>
　　其王白純距境不䧏光進軍討平之<lb/>
　　魏書西域𫝊龜兹國在尉犁西北白山之南一百<lb/>
　　七十里都延城漢舊國也去代一萬二百八十里<lb/>
　　其王姓白即後凉吕光所立白震之後東有輪臺<lb/>
　　即漢貳師將軍李廣利所屠者其南三百里有大<lb/>
　　河東流號計戍水即黄河也其東關城戍冦竊非<lb/>
　　一太武詔萬度歸率騎一千以擊去之大獲駝馬<lb/>
　　而還自後毎使朝貢<lb/>
<pb n="KR2k0072_WYG_039-9b"/>
　　周書異域𫝊保定元年龜兹遣使來獻<lb/>
　　隋書西域𫝊龜兹都白山之南百七十里勝兵者<lb/>
　　數千大業中遣使貢方物<lb/>
　　唐書西域𫝊龜兹一曰邱兹一曰屈兹東距京師<lb/>
　　七千里而贏自馬耆西南步一百里度小山經大<lb/>
　　河二又步七百里乃至横千里縱六百里君姓白<lb/>
　　氏居伊邏盧城髙祖受禪王蘇伐勃駃遣使入朝<lb/>
　　子蘇伐疊立號時健莫賀俟利發貞觀四年獻馬<lb/>
<pb n="KR2k0072_WYG_039-10a"/>
　　太宗賜璽書撫慰加等後臣西突厥郭孝恪伐焉<lb/>
　　耆乃遣兵與焉耆影援自是不朝貢弟訶黎布失<lb/>
　　畢立二十一年兩遣使朝貢帝怒其佐焉耆叛議<lb/>
　　討之乃以阿史那社爾為崑邱道行軍大總管契<lb/>
　　苾何力副之率安西都䕶郭孝恪司農卿楊宏禮<lb/>
　　左武衞將軍李海岸等發鐵勒十三部兵十萬討<lb/>
　　之社爾分五軍掠其北執焉耆王阿那支龜玆大<lb/>
　　恐酋長皆棄城走社爾次石磧去王城三百里先<lb/>
<pb n="KR2k0072_WYG_039-10b"/>
　　遣伊州刺史韓威以千騎居前右驍衞將軍曹繼<lb/>
　　叔次之至多褐與王遇其將羯獵領兵五萬合戰<lb/>
　　威偽北王見威兵少麾而進威退與繼叔合還戰<lb/>
　　大破之追奔八十里王嬰城社爾將圍之王引突<lb/>
　　騎西走城遂拔社爾凡破五大城男女數萬遣使<lb/>
　　者諭䧏小城七百餘西域震懼社爾立王弟葉䕶<lb/>
　　王其國勒石紀功始徙安西都䕶於其都統于闐<lb/>
　　碎葉疏勒號四鎮<lb/>
<pb n="KR2k0072_WYG_039-11a"/>
　　宋史外國𫝊龜兹本回鶻别種其國主自稱師子<lb/>
　　王東至夏州九十里或稱西州回鶻或稱西州龜<lb/>
　　兹又稱龜兹回鶻自天聖至景祐四年入貢者五<lb/>
　　最後賜以佛經一藏熙寧四年遣使入貢五年又<lb/>
　　入貢紹聖三年以表章及玉佛至洮西熙河經畧<lb/>
　　使以其罕通使請令于熙秦州博買而估所齎物<lb/>
　　價荅賜遣還之<lb/>
　玉古爾䇿特爾車爾楚<lb/>
<pb n="KR2k0072_WYG_039-11b"/>
　　　按玉古爾為古侖頭地即輪臺策特爾為烏壘<lb/>
　　　城故地其南境又為漢渠犁國地車爾楚即晉<lb/>
　　　書所謂鐵門唐書鐵門關河水自庫車東來經<lb/>
　　　玉古爾境南再東流經䇿特爾境南再東流經<lb/>
　　　車爾楚境南玉古爾策特爾車爾楚為大河東<lb/>
　　　趨夾岸之地合紀其事于左<lb/>
　　史記大宛𫝊貳師軍至侖頭侖頭不下攻數日屠<lb/>
　　之<lb/>
<pb n="KR2k0072_WYG_039-12a"/>
　　漢書西域𫝊輪臺渠犁皆有田卒數百人<lb/>
　　又昭帝時以扞彌太子賴丹為校尉將軍田輪臺<lb/>
　　輪臺與渠犁地相連也龜兹貴人姑翼謂其王曰<lb/>
　　賴丹本臣屬吾國今佩漢印綬來迫吾國而田必<lb/>
　　為害王即殺賴丹而上書謝漢漢未能征<lb/>
　　唐書地理志北庭大都䕶府領輪臺縣有静塞軍<lb/>
　　大厯六年置又有輪臺州都督府<lb/>
　　　右玉古爾<lb/>
<pb n="KR2k0072_WYG_039-12b"/>
　　漢書西域𫝊宣帝時遣衞司馬使䕶鄯善以西數<lb/>
　　國時漢獨䕶南道未能盡并北道也神爵三年使<lb/>
　　鄯善并䕶北道故號曰都䕶督察烏孫康居諸外<lb/>
　　國治烏壘城去陽關二千七百三十八里與渠犁<lb/>
　　田官相近土地肥饒於西域為中故都䕶治焉<lb/>
　　又鄭吉𫝊吉中西域而立莫府治烏壘城鎮撫諸<lb/>
　　國漢之號令班西域矣<lb/>
　　後漢書西域𫝊莎車王賢攻龜兹王遂兼其國乃<lb/>
<pb n="KR2k0072_WYG_039-13a"/>
　　分龜兹為烏壘國徙駟鞬為烏壘王<lb/>
　　漢書西域𫝊渠犁城都尉一人户百三十口千四<lb/>
　　百八十勝兵百五十人自武帝初通西域置校尉<lb/>
　　屯田渠犂是時軍旅連出師行三十二年海内虛<lb/>
　　耗征和中貳師將軍李廣利以軍降匈奴上既悔<lb/>
　　逺征伐而捜粟都尉桑宏羊與丞相御史奏言故<lb/>
　　輪臺以東㨗枝渠犂皆故國也廣饒水草有溉田<lb/>
　　五千頃以上處温和田羙可益通溝渠種五榖與<lb/>
<pb n="KR2k0072_WYG_039-13b"/>
　　中國同時熟可遣屯田卒詣故輪臺以東置校尉<lb/>
　　三人分䕶各舉圖地形通利溝渠務使以時益種<lb/>
　　五榖上下詔深陳既往之悔不許昭帝天鳯四年<lb/>
　　復田輪臺與渠犂地皆相連宣帝地節二年鄭吉<lb/>
　　等田渠犂發兵攻破車師吉田車師匈奴來攻吉<lb/>
　　盡徙車師國民居渠犂<lb/>
　　唐書地理志渠犂都督府𨽻安西都䕶府河西内<lb/>
　　屬諸州十二一名烏壘州<lb/>
<pb n="KR2k0072_WYG_039-14a"/>
　　　右策特爾<lb/>
　　晉書西戎𫝊沙州刺史楊宣疆理西域宣以部將<lb/>
　　張植為先鋒所向風靡軍次焉耆熙拒戰于賁崙<lb/>
　　城進屯鐵門未五十餘里熙又率衆先要之於遮<lb/>
　　留谷植將至或曰谷名遮留殆將有伏单騎嘗之<lb/>
　　果有伏發植馳擊敗之進據尉犂<lb/>
　　唐書地理志自焉耆西五十里過鐵門關又二十<lb/>
　　里至于術守捉城<lb/>
<pb n="KR2k0072_WYG_039-14b"/>
　　　右車爾楚<lb/>
　哈喇沙爾<lb/>
　　　謹按哈喇沙爾自漢至唐為焉耆國地宋屬西<lb/>
　　　州回鶻元明為巴什伯里今其地距京師九千<lb/>
　　　一百里土田肥沃魚鹽蒲葦之饒甲于他處西<lb/>
　　　域記稱其四面據山漢書謂海水曲入四山之<lb/>
　　　内周帀其城三十餘里今考員渠城故址形勢宛<lb/>
　　　然愷都河冬春少狹夏秋洪湍濬發廣至三四<lb/>
<pb n="KR2k0072_WYG_039-15a"/>
　　　里屯田資之愷都河自北山發源抵哈喇沙爾<lb/>
　　　城北環其西南稍折而東入博斯騰淖爾即古<lb/>
　　　焉耆海再南流入羅布淖爾哈喇沙爾為愷都<lb/>
　　　河水來㑹所經之地謹記其事如左<lb/>
　　乾隆二十二年十月户部侍郎阿里衮追擒沙喇<lb/>
　　斯瑪呼斯統軍遄進行至哈喇沙爾為沙喇斯瑪<lb/>
　　呼斯游牧處賊遁徃庫車伐樹舉火㫁塞山路遂<lb/>
　　取間道率兵窮搜山僻至塔木順和爾訥木噶獲<lb/>
<pb n="KR2k0072_WYG_039-15b"/>
　　其衆二百餘人二十三年正月叅贊大臣雅爾哈<lb/>
　　善疏奏哈喇沙爾通庫車阿克蘇孔道地臨海都<lb/>
　　河水泉疏衍足資灌溉舊為厄魯特回衆所墾種<lb/>
　　請置屯田兵<lb/>
詔從之二十四年設辦事大臣一員管理屯政武職無<lb/>
　　定額駐防綠旗馬步兵七百四十五名屯田七千<lb/>
　　四百四十畝屯兵三百六十二名<lb/>
　　漢書西域𫝊焉耆國王治員渠城去長安七千三<lb/>
<pb n="KR2k0072_WYG_039-16a"/>
　　百里户四千口三萬二千一百勝兵六千人西南<lb/>
　　至都䕶治所四百里近海水多魚焉耆國近匈奴<lb/>
　　先叛殺都䕶但欽莾不能討天鳯三年廼遣五威<lb/>
　　將王駿西域都䕶李崇將戊巳校尉出西域諸國<lb/>
　　皆郊迎送兵糓焉耆詐䧏而聚兵自備駿等將莎<lb/>
　　車龜兹兵七千餘人分為數部入焉耆焉耆伏兵<lb/>
　　要遮駿及姑墨尉犂危須國兵為反間還共襲擊<lb/>
　　駿等皆殺之唯戊巳校尉郭欽别將兵後至焉耆<lb/>
<pb n="KR2k0072_WYG_039-16b"/>
　　焉耆兵未還欽擊殺其老弱引兵還<lb/>
　　後漢書班超𫝊永平十八年焉耆攻沒都䕶陳睦<lb/>
　　永元六年超發龜兹鄯善等八國兵合七萬人及<lb/>
　　吏士賈客千四百人討焉耆兵到尉犂界遣使説<lb/>
　　焉耆尉犂危須曰都䕶來者欲鎮撫三國即欲改<lb/>
　　過向善宜遣大人來迎當賞賜王侯以下亊畢即<lb/>
　　還今賜王綵五百匹焉耆王廣遣其左將北鞬支<lb/>
　　奉牛酒迎超超詰鞬支曰汝雖匈奴侍子而今秉<lb/>
<pb n="KR2k0072_WYG_039-17a"/>
　　國之權都䕶自來王不以時迎皆汝罪也賜而遣<lb/>
　　之廣乃與大人迎超於尉犂奉獻珍物焉耆國有<lb/>
　　葦橋之險廣絶橋不欲令漢軍入國超更從他道<lb/>
　　厲度七月晦到焉耆去城二十里正營大澤中廣<lb/>
　　出不意大恐廼欲悉驅其人共入山保焉耆左侯<lb/>
　　元孟先嘗質京師宻遣使以事告超超示不信用<lb/>
　　乃期大㑹諸國王因揚聲當重加賞賜于是焉耆<lb/>
　　王廣尉犂王汛及北鞬支等三十人相率詣超其<lb/>
<pb n="KR2k0072_WYG_039-17b"/>
　　國相腹乆等十七人懼誅皆亡入海而危須王亦<lb/>
　　不至坐定超怒詰廣曰危須王何故不到腹乆等<lb/>
　　所縁逃亡遂叱吏士收廣汛等于陳睦故城斬之<lb/>
　　傳首京師因縱兵鈔掠更立元孟為焉耆王超留<lb/>
　　焉耆半嵗撫慰之于是西域五十餘國悉皆納質<lb/>
　　内屬焉<lb/>
　　又西域𫝊焉耆國王居南河城北去長史所居八<lb/>
　　百里其國四面有大山與龜兹相連道險阸易守<lb/>
<pb n="KR2k0072_WYG_039-18a"/>
　　有海水曲入四山之内周帀其城三十餘里永平<lb/>
　　末焉耆與龜兹共攻沒都䕶陳睦副校尉郭恂至<lb/>
　　永元六年都䕶班超發諸國兵討之更立左侯元<lb/>
　　孟至安帝時西域背叛延光中超子勇為西域長<lb/>
　　史復討定諸國元孟與尉犂危須不䧏永建二年<lb/>
　　勇與敦煌太守張朗擊破之元孟乃遣子詣闕貢<lb/>
　　獻<lb/>
　　晉書西戎𫝊焉耆國去洛陽八千二百里其地南<lb/>
<pb n="KR2k0072_WYG_039-18b"/>
　　至尉犁北與烏孫接武帝太康中其王龍安遣子<lb/>
　　入侍子㑹立襲滅白山遂據其國遣子熈歸本國<lb/>
　　為王㑹有膽氣籌畧葱嶺以東莫不率服其後張<lb/>
　　駿遣沙州刺史楊宣率衆疆理西域宣以部將張<lb/>
　　植為先鋒所向風靡熈率其羣下四萬肉袒䧏于<lb/>
　　宣吕光討西域復䧏于光後光僣位熙又遣子入<lb/>
　　侍<lb/>
　　魏書西域𫝊焉耆國在車師南都員渠城白山南<lb/>
<pb n="KR2k0072_WYG_039-19a"/>
　　七十里漢時舊國也去代一萬二百里其王姓龍<lb/>
　　名鳩尸畢郍即前凉張軌所討龍熙之後所都城<lb/>
　　方二里恃地多嶮頗剽刼中國使太武怒之詔成<lb/>
　　周公萬度歸討之約齎輕糧取食路次度歸入焉<lb/>
　　耆東界進軍圍員渠鳩尸畢郍以四五萬人出守<lb/>
　　險以拒度歸募壯勇短兵直徃衝鳩尸畢郍衆大<lb/>
　　潰单騎走入山中度歸進屠其城四鄙諸戎皆䧏<lb/>
　　服<lb/>
<pb n="KR2k0072_WYG_039-19b"/>
　　周書異域𫝊焉耆國南去海十餘里有魚鹽蒲葦<lb/>
　　之饒保定四年其王遣使獻名馬<lb/>
　　隋書西域𫝊焉耆國都白山南七十里漢時舊國<lb/>
　　也大業中遣使貢方物<lb/>
　　唐書西域𫝊焉耆國直京師西七千里而贏横六<lb/>
　　百里縱四百里太宗貞觀六年其王龍突騎支始<lb/>
　　遣使來朝自隋亂磧路閉故西域朝貢皆道髙昌<lb/>
　　突騎支請開大磧道以便行人帝許之髙昌怒大<lb/>
<pb n="KR2k0072_WYG_039-20a"/>
　　掠其邉十二年攻䧟其五城掠千五百人焚廬舍<lb/>
　　侯君集討髙昌遣使與相聞突騎支喜引兵佐唐<lb/>
　　髙昌破歸向所俘及城遣使者入謝西突厥臣屈<lb/>
　　利啜為弟娶突騎支女遂相約為輔車勢不朝貢<lb/>
　　安西都䕶郭孝恪請討之㑹王弟頡鼻栗婆凖葉<lb/>
　　䕶等三人來䧏帝即命孝恪為西州道總管率兵<lb/>
　　出銀山道以栗婆凖等為嚮導初焉耆所都周三<lb/>
　　十里四面大山海水繚其外故恃為不虞孝恪倍<lb/>
<pb n="KR2k0072_WYG_039-20b"/>
　　道絶水夜傅堞遲曙噪而登鼓角轟哄唐兵縱國<lb/>
　　人擾敗執突騎支更以栗婆凖攝國事屈利啜以<lb/>
　　兵救焉耆而孝恪還三日矣屈利啜囚栗婆凖更<lb/>
　　使吐屯攝王遣使以告帝曰焉耆我所下爾乃王<lb/>
　　之耶吐屯懼不敢王焉耆立栗婆凖而從兄薛婆<lb/>
　　阿那支自為王號瞎千執栗婆凖獻龜兹阿史那<lb/>
　　社爾討龜兹阿那支奔之壁東境抗王師為社爾<lb/>
　　所擒數其罪立突騎弟婆迦利為王以其地為焉<lb/>
<pb n="KR2k0072_WYG_039-21a"/>
　　耆都督府<lb/>
　　唐西域記出髙昌故地自近者始曰阿耆尼國舊<lb/>
　　曰烏<hi>烏為焉字之訛</hi>耆東西六百餘里南北四百餘里國<lb/>
　　大都城周六七里四面據山道險易守衆流交帶<lb/>
　　引水為田<lb/>
　　元史地理志至元十五年授巴克察徹爾虎符掌<lb/>
　　巴什伯里畏兀城子里軍站亊十八年自大和嶺<lb/>
　　至巴什伯里置新站二十二年立巴什伯里和州<lb/>
<pb n="KR2k0072_WYG_039-21b"/>
　　等處宣慰司二十三年遣侍衛新附兵千人屯田<lb/>
　　巴什伯里置元帥府<hi>巴克察徹爾舊作八撒察里巴什伯里舊作别失八里今</hi>
　　<hi>譯改</hi>
　　明史西域𫝊巴什伯里西域大國也南接于闐北<lb/>
　　連衛拉特西抵賽瑪爾堪東抵哈喇和卓東北距<lb/>
　　嘉峪關三千七百里或曰焉耆或曰龜兹元世祖<lb/>
　　時設宣慰司尋改為元帥府其後以諸王鎮之洪<lb/>
　　武中其王喀第爾和卓即遣千户克瑪里丁等來<lb/>
<pb n="KR2k0072_WYG_039-22a"/>
　　朝貢二十四年命主事肯徹等使西域以書諭喀<lb/>
　　第爾和卓成祖即位之冬遣官齎璽書綵幣使其<lb/>
　　國十六年貢使蘇卜克言其王從弟烏蘇自立徙<lb/>
　　其部落西去更國號曰伊勒巴拉帝以番俗不足<lb/>
　　治授蘇卜克為都督僉事自後使臣多授官成化<lb/>
　　元年定西域朝貢期令伊拉巴拉三嵗五嵗一貢<lb/>
　　使者不得過十人自是朝貢遂稀<lb/>
　哈勒哈阿璊庫隴勒<lb/>
<pb n="KR2k0072_WYG_039-22b"/>
　　　按哈勒哈阿璊庫隴勒並為漢尉犁地愷都河<lb/>
　　　流入博斯騰淖爾又釃而西過哈勒哈阿璊之<lb/>
　　　南繞庫隴勒之西南㑹塔里木大河入羅布淖<lb/>
　　　爾哈勒哈阿璊庫隴勒為海都河㑹大河所經<lb/>
　　　之地今紀其事如左<lb/>
　　漢書西域𫝊尉犂國王治尉犂城去長安六千七<lb/>
　　百五十里户千二百口九千六百勝兵二千人西<lb/>
　　至都䕶治所三百里南與鄯善且末接<lb/>
<pb n="KR2k0072_WYG_039-23a"/>
　　魏畧尉犂國并屬焉耆<lb/>
　　魏書西域𫝊萬度歸討焉耆入其東界擊其邉守<lb/>
　　右迴尉犂二城破之<lb/>
　　唐書西域𫝊自焉耆西南步二百里度小山經大<lb/>
　　河二又步七百里至龜兹<lb/>
　羅布淖爾境<lb/>
　　　按羅布淖爾在哈喇沙爾南二百餘里噶斯淖<lb/>
　　　爾西北二百里史記名鹽澤漢書名蒲昌海括<lb/>
<pb n="KR2k0072_WYG_039-23b"/>
　　　地志一名輔日海亦名牢蘭海亦名臨海喀什<lb/>
　　　噶爾河葉爾羌河和闐河阿克蘇河庫車河愷<lb/>
　　　都河悉注于此<graphic n="KR1977" url="https://raw.githubusercontent.com/kanripo/KR-Gaiji/master/images/KR1977.png" mimeType="image/png"/>淪湍急週迴五百里旁有小<lb/>
　　　洲數十西域之水莫大於此其濱岸境多有回<lb/>
　　　人部族聚處今紀其事如左<lb/>
　　雍正元年二月副將軍阿喇衲奏報羅布淖爾回<lb/>
　　人古爾班等率哈喇庫勒薩達克圖哈喇和碩等<lb/>
　　處户口千餘人輸誠投順<lb/>
<pb n="KR2k0072_WYG_039-24a"/>
詔納之三年議以羅布淖爾回人並水居漁獵為生有願<lb/>
　　　陸居者令與吐魯番回衆同夥居布隆吉爾沙州<lb/>
　　　𤓰州耕種乾隆二十三年二月戸部侍郎阿里衮<lb/>
　　　率師追擒巴雅爾道經羅布淖爾有回人頭目哈<lb/>
　　　什哈以其衆來䧏告曰回民聚處于此凡數十年<lb/>
　　　有二千餘户數經遷徙餘數百人以漁獵為生前<lb/>
　　　大兵平定吐魯番時將軍曽遣使招撫後師旋為<lb/>
　　　凖噶爾所據<lb/>
<pb n="KR2k0072_WYG_039-24b"/>
　王師平定凖噶爾附吐魯番伯克呈<lb/>
　貢仙鶴今率其衆六百餘人來歸阿里衮察其地勢遼<lb/>
　　　濶林木深廣登髙眺望海水𣺌無涯岸時大軍兩<lb/>
　　　路進勦因戒以嚴防逋逃稽其戸口暫附額敏和<lb/>
　　　卓統之二十六年西師凱旋叅贊大臣舒赫徳議<lb/>
　　　查羅布淖爾凡兩部落一為喀喇庫勒一為喀喇<lb/>
　　　和卓喀喇和卓又區為五請増總營伯克三餘仍<lb/>
　　　其舊凡一百八十三户一千七十一口其嵗納哈<lb/>
<pb n="KR2k0072_WYG_039-25a"/>
　　　什翎百枝海倫九張仍如其常賦<lb/>
　詔從之<lb/>
　　　唐書西域𫝊貞觀九年以髙既生為鹽澤道行軍<lb/>
　　　總營<lb/>
　　附噶斯<lb/>
　　　　按噶斯為漢且末國地唐折摩䭾那國近羅布<lb/>
　　　　淖爾南考漢時自敦煌郡出玉門關西行為鄯<lb/>
　　　　善又西為且末今噶斯在色爾騰海西八百里<lb/>
<pb n="KR2k0072_WYG_039-25b"/>
　　　　和闐東路大沙磧南其為古且末地所屬無疑<lb/>
　　　　也噶斯淖爾周迴二百里支流三道西南行百<lb/>
　　　　餘里在羅布淖爾南偏西二百里為羅布淖爾<lb/>
　　　　瀦水最近之境附記其事於左<lb/>
　　　康熈五十四年大兵征凖噶爾<lb/>
命鑾儀使董大成駐劄噶斯口大成疏言噶斯三面雪山<lb/>
　　　絶無來徃人跡中有一線水草葦蘆其大路在得<lb/>
　　　卜特爾西南走藏東南走青海西通大通河半月<lb/>
<pb n="KR2k0072_WYG_039-26a"/>
　　　可至永固城西北走柴達木吐魯番為凖逆出入<lb/>
　　　咽喉五十六年増設駐防兵並定更番日期雍正<lb/>
　　　七年西師再出以噶斯為凖噶爾通青海西藏要<lb/>
　　　路分兵駐守議以八旗及歸化城科爾沁青海選<lb/>
　　　兵定期徃駐又以噶斯地狹並于其旁柴達木得<lb/>
　　　卜特爾察罕烏蘇分駐以壯聲援奏入<lb/>
詔從之<lb/>
　　　漢書西域𫝊且末國王治且末城去長安六千八<lb/>
<pb n="KR2k0072_WYG_039-26b"/>
　　　百二十里户二百三十口千六百一十勝兵三百<lb/>
　　　二十人西北至都䕶治所二千二百五十八里<lb/>
　　　後漢書西域𫝊光武以天下初定未遑外事小宛<lb/>
　　　精絶戎盧且末為鄯善所并後其國並復立<lb/>
　　　魏書西域𫝊且末國都且末城在鄯善西去代八<lb/>
　　　千三百二十里真君三年鄯善王比龍避沮渠安<lb/>
　　　周之難率國人之半奔且末後復屬鄯善大統八<lb/>
　　　年其兄鄯善米率衆内附<lb/>
<pb n="KR2k0072_WYG_039-27a"/>
　　隋書帝紀大業五年置且末郡<lb/>
　　唐書西域𫝊貞觀九年以李大亮為且末道行軍<lb/>
　　總管大亮俘名王二十雜畜五萬次且末之西<lb/>
　　又于闐東大流沙人行無迹故徃返輙迷行四百<lb/>
　　里至故都邏又六百里至故折摩䭾那古且末也<lb/>
</p>
<p>
</p>
  </div>
</body>
</text>
</TEI>
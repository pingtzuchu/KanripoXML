<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0072_WYG_001-1a"/>
　　　乾隆四十七年七月十四日内閣奉<lb/>
　上諭今年春間豫省青龍崗漫口合龍未就遣大學士<lb/>
　　阿桂之子乾清門侍衛阿彌達前往青海務窮河源<lb/>
　　告祭<lb/>
　河神事竣復命並據按定南針繪圖具説呈覽據奏星<lb/>
　　宿海西南有一河名阿勒坦郭勒䝉古語阿勒坦即<lb/>
　　黄金郭勒即河也此河實係黄河上源其水色黄迴<lb/>
　　旋三百餘里穿入星宿海自此合流至貴徳堡水色<lb/>
<pb n="KR2k0072_WYG_001-1b"/>
　　全黄始名黄河又阿勒坦郭勒之西有巨石高數丈<lb/>
　　名阿勒坦噶達素齊老蒙古語噶達素北極星也齊<lb/>
　　老石也其崖壁黄赤色壁上為天池池中流泉噴涌<lb/>
　　釃為百道皆作金色入阿勒坦郭勒則真黄河之上<lb/>
　　源也其所奏河源頗為明晰從前康熈四十三年<lb/>
皇祖命侍衛拉錫等往窮河源其時伊等但窮至星宿海<lb/>
　　即指為河源自彼回程復奏而未窮至阿勒坦郭勒<lb/>
　　之黄水尤未窮至阿勒坦噶達素齊老之真源是以<lb/>
<pb n="KR2k0072_WYG_001-2a"/>
皇祖所降諭㫖并<lb/>
幾暇格物編星宿海一條亦但就拉錫等所奏以鄂敦他<lb/>
　　臘為河源也今既考詢明確較前更加詳晰因賦河<lb/>
　　源詩一篇敘述原委又因漢書河出昆侖之語考之<lb/>
　　於今昆侖當在回部中回部諸水皆東注蒲昌海即<lb/>
　　鹽澤也鹽澤之水入地伏流至青海始出而大河之<lb/>
　　水獨黄非昆侖之水伏地至此出而挾星宿海諸水<lb/>
　　為河瀆而何濟水三伏三見此亦一證因於河源詩<lb/>
<pb n="KR2k0072_WYG_001-2b"/>
　　後復加按語為之决疑傳正嗣檢閲宋史河渠志有<lb/>
　　云河繞昆侖之南折而東復繞昆侖之北諸語夫昆<lb/>
　　侖大山也河安能繞其南又繞其北此不待辯而知<lb/>
　　其誣且昆侖在回部離此萬里誰能移此為青海之<lb/>
　　河源既又細閲康熈年間拉錫所具圖於貴徳之西<lb/>
　　有三支河名昆都倫乃悟昆都倫者䝉古語謂横也<lb/>
　　横即支河之謂此元時舊名謂有三横河入於河葢<lb/>
　　䝉古以横為昆都倫即回部所謂昆侖山者亦係横<lb/>
<pb n="KR2k0072_WYG_001-3a"/>
　嶺而修書者不解其故遂牽青海之昆都倫河為回<lb/>
　部之昆侖山耳既解其疑不可不詳誌因復著讀宋<lb/>
　史河渠志一篇兹更檢元史地理志有河源附錄一<lb/>
　卷内稱漢使張騫道西域見二水交流發葱嶺滙鹽<lb/>
　澤伏流千里至積石而再出其所言與朕蒲昌海即<lb/>
　鹽澤之水入地伏流意頗合可見古人考證已有先<lb/>
　得我心者按史記大宛傳云于闐之西水皆西流注<lb/>
　西海其東水東流注鹽澤潛行地下其南則河源出<lb/>
<pb n="KR2k0072_WYG_001-3b"/>
　焉河注中國漢書西域傳于闐國條下所引亦同而<lb/>
　説未詳盡張騫既至蒲昌海則或越過星宿海直至<lb/>
　回部地方或回至星宿海而未尋至阿勒坦郭勒等<lb/>
　處當日還奏必有奏牘或繪圖陳獻而司馬遷班固<lb/>
　紀載弗為備詳始末僅以數語了事致後人無從考<lb/>
　証此作史者之畧也然則武帝紀所云昆侖為河源<lb/>
　本不悮特未詳伏流而出青海之阿勒坦噶達素而<lb/>
　經星宿海為河源耳至元世祖時遣使窮河源亦但<lb/>
<pb n="KR2k0072_WYG_001-4a"/>
　言至青海之星宿海見有泉百餘泓便指謂河源而<lb/>
　不言其上有阿勒坦噶逹素之黄水又上有蒲昌海<lb/>
　之伏流則仍屬得半而止朕從前為熱河考即言河<lb/>
　源自葱嶺以東之和闐葉爾𦍑諸水瀦為蒲昌海即<lb/>
　鹽澤蒙古語謂之羅布淖爾伏流地中復出為星宿<lb/>
　海云云今覆閱史記漢書所記河源為之究極原委<lb/>
　則張騫所窮正與今所考訂相合又豈可沒其探本<lb/>
　討源之實乎所有兩漢迄今自正史以及各家河源<lb/>
<pb n="KR2k0072_WYG_001-4b"/>
　辨証諸書允宜通行校閲訂是正訛編輯河源紀畧<lb/>
　一書著四庫舘總裁督同總纂等悉心纂辦將御製<lb/>
　河源詩文冠於卷端凡蒙古地名人名譯對漢音者<lb/>
　均照改定正史詳晰校正無訛頒布刋刻並録入四<lb/>
　庫全書以昭傳信特諭欽此<lb/>
</p>
<p>
</p>
  </div>
</body>
</text>
</TEI>
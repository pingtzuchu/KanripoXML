<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河源紀畧卷二十三</head> <lb/>
    <p>
<pb n="KR2k0072_WYG_033-1a"/>
欽定四庫全書<lb/>
　河源紀畧卷二十三<lb/>
　辨訛四<lb/>
　　輿地廣記<lb/>
　河水出崑崙自古言者皆失其實禹本紀山海經固<lb/>
　己迂怪誕妄而班固所載張騫窮河源事亦為臆説<lb/>
　　謹案歐陽忞盖承杜佑之説信吐蕃之河源而不<lb/>
　　信西域之河源故其言如此顧謂禹本紀山海經<lb/>
<pb n="KR2k0072_WYG_033-1b"/>
　　為迂怪誕妄則信然矣若謂班固張騫𫝊所載河<lb/>
　　源事為臆説樂聞創論而妄攻舊議無乃太過乎<lb/>
　　通志<lb/>
　河水自西域來其大源有三正源出崑崙山東北陬<lb/>
　而東行一源出天竺蔥嶺一源出于闐南山北行與<lb/>
　蔥嶺河合而東入於崑崙河或云張騫窮河源至蔥<lb/>
　嶺河爾故西域傳云河有兩源一出蔥嶺一出于闐<lb/>
　而沒其正源也三河合而東過蒲昌或云入蒲昌而<lb/>
<pb n="KR2k0072_WYG_033-2a"/>
　復東出于理不然乃東至積石山下有石門河水冒<lb/>
　以西南流是為中國河積石山屬鄯州<lb/>
　　謹案漢書西域𫝊云西域以孝武時始通本三十六國<lb/>
　　南北有大山中央有河東西六千餘里南北千餘里東<lb/>
　　則接漢阨以玉門陽闗西則限以蔥嶺其河有兩源<lb/>
　　一出蔥嶺山一出于闐于闐在南山下其河北流與蔥<lb/>
　　嶺河合東注蒲昌海云云詳考班氏之説證以今之<lb/>
欽定輿地全圖真可謂明若眉列指數不失尺寸者也<lb/>
<pb n="KR2k0072_WYG_033-2b"/>
　　史記大宛𫝊云漢使窮河源河源出于闐其山多<lb/>
　　玉石天子案古圖書名河所出山曰崑崙云是崑<lb/>
　　崙之在于闐又顯有可據者也今鄭樵之説云河<lb/>
　　有三源一源出天竺蔥嶺一源出于闐南山北流<lb/>
　　與蔥嶺河合而東入於崑崙河是蔥嶺于闐之外<lb/>
　　復有一崑崙河矣既為西域𫝊之所無又非今地<lb/>
　　圖之所有則所謂崑崙河者果安在乎又引或云<lb/>
　　張騫窮河源至蔥嶺河爾又譏西域傳但知蔥嶺<lb/>
<pb n="KR2k0072_WYG_033-3a"/>
　　于闐之兩源而沒其正源若云張騫未至崑崙故<lb/>
　　作西域𫝊者但知有蔥嶺于闐河而不知有崑崙<lb/>
　　之正源也影響猜疑茫無所據其尤甚者則以捐<lb/>
　　毒蔥嶺為天竺蔥嶺河水注蒲昌為過蒲昌且以<lb/>
　　入蒲昌而復出為於理不然以大積石山為屬鄯<lb/>
　　州種種差謬可一一為之指正也水經注云河水<lb/>
　　重源有三一源出捐毒蔥嶺鄭氏之言盖本諸此<lb/>
　　捐毒舊本水經注訛作身毒身毒即天竺也故鄭<lb/>
<pb n="KR2k0072_WYG_033-3b"/>
　　氏遂云一源出天竺蔥嶺考漢書西域𫝊云捐毒<lb/>
　　國南與蔥嶺屬西上蔥嶺則休循也屬者連也是<lb/>
　　捐毒國南與蔥嶺相連西與休循相近也西域𫝊<lb/>
　　又云休循國在蔥嶺西東至捐毒二百六十里則<lb/>
　　捐毒當在蔥嶺之東北西南去蔥嶺不過百餘里<lb/>
　　矣史記大宛𫝊云身毒國在大夏東南可數千里<lb/>
　　大夏即大月氏也大月氏在蔥嶺西南二千餘里<lb/>
　　身毒又在大夏東南數千里豈得以蔥嶺東北百<lb/>
<pb n="KR2k0072_WYG_033-4a"/>
　　餘里之捐毒為大夏東南數千里之身毒乎且水<lb/>
　　經注云一源出捐毒蔥嶺夫惟捐毒即在蔥嶺之<lb/>
　　下故稱捐毒指其國稱蔥嶺指其山兩相比附故<lb/>
　　連稱以著明之若身毒蔥嶺則相去懸絶何得連<lb/>
　　文並舉乎然捐毒之訛為身毒尚有一字之可尋<lb/>
　　而身毒又轉為天竺更無蹤跡之能辨矣一訛再<lb/>
　　訛愈轉愈甚亦何所底止乎又考漢書西域𫝊云<lb/>
　　河有兩源一出蔥嶺山一出于闐于闐在南山下<lb/>
<pb n="KR2k0072_WYG_033-4b"/>
　　其河北流與蔥嶺河合東注蒲昌海蒲昌海去玉<lb/>
　　門陽闗千三百餘里廣袤三百里其水亭居冬夏<lb/>
　　不増減皆以為潛行地下南出為中國河云是蒲<lb/>
　　昌為河水之所注實伏流之始其下即潛行地下<lb/>
　　矣何得云三河合而東過蒲昌過者經流之謂非<lb/>
　　伏流之謂蒲昌既為河水之所經流其下又當入<lb/>
　　於何處則固未之聞也乃又引或云入蒲昌而復<lb/>
　　出直駁之云於理不然所謂或云者意盖指漢書<lb/>
<pb n="KR2k0072_WYG_033-5a"/>
　　西域傳之所云也西域傳之言至為足據今乃云<lb/>
　　于理不然其理果何理乎又考濟水三伏三見見<lb/>
　　於禹貢而水經注所記諸川如漾水潛水淶水桑<lb/>
　　乾水之類皆有伏流何獨至於河而疑之鄭氏所<lb/>
　　云然乎否乎至謂積石山下有石門河水冒以西<lb/>
　　南流為中國河云云乃承山海經漢書水經之訛<lb/>
　　又以積石山為屬鄯州乃承後漢書注之訛辨皆<lb/>
　　已見山海經漢書水經後漢書注條下<lb/>
<pb n="KR2k0072_WYG_033-5b"/>
　　文獻通考<lb/>
　古今言禹導河始於積石而河源出自崑崙其説皆<lb/>
　荒誕惟通典及輿地廣記所言辨析詳明<lb/>
　　謹案馬端臨之説亦不過但信吐蕃之河源不信<lb/>
　　西域之河源耳因極力推崇通典及輿地廣記二<lb/>
　　書而不覺其言之太過也夫禹導河積石之文載<lb/>
　　在尚書河出崑崙墟之説本於爾雅尚書宣聖之<lb/>
　　所刪爾雅周公之所作今云説皆荒誕不已過乎<lb/>
<pb n="KR2k0072_WYG_033-6a"/>
　　潘昂霄河源志<lb/>
　河源在吐蕃朶甘思西鄙有泉百餘泓沮如散渙方<lb/>
　可七八十里履髙山下眎燦若列星故名火敦腦兒<lb/>
　火敦譯言星宿也羣流奔湊近五七里匯二巨澤名<lb/>
　阿剌腦兒自西徂東連屬吞噬馬行一日程迤邐東<lb/>
　鶩成川號赤賔河二三日程水西南來合流入赤賔<lb/>
　其流寖大始名黄河然水猶清人可涉又一二日岐<lb/>
　裂八九股名也孫斡倫譯言九度通廣六七里馬亦<lb/>
<pb n="KR2k0072_WYG_033-6b"/>
　可度又四五日程水渾濁土人抱革囊乘騎過之民<lb/>
　聚落紏木幹象舟𫝊髦革以濟僅容兩人繼是兩山<lb/>
　峽束廣可一里二里或半里其深叵測矣朶甘思東<lb/>
　北鄙有大雪山名亦耳麻不莫剌其山冣髙譯言騰<lb/>
　乞里塔即崑崙也山腹至頂皆雪冬夏不消土人言<lb/>
　逺年成冰時六月見之自八九股水至崑崙行二十<lb/>
　日程河行崑崙南半日程又四五日程至地名濶及<lb/>
　濶提二地相屬又三日程地名哈剌别里赤兒四達<lb/>
<pb n="KR2k0072_WYG_033-7a"/>
　之衝也多㓂盗有官兵鎮防崑崙迤西人簡少多處<lb/>
　山南山皆不穹峻水亦散漫獸有髦牛野馬狼狍羱<lb/>
　羊之類其東山益髙地亦漸下岸狹隘有狐可一躍<lb/>
　越之者行五六日程有水西南來名納隣哈剌譯言<lb/>
　細黄河也又兩日程有水南來名乞兒馬出二水合<lb/>
　流入河河北行轉西至崑崙北二日程地水過之北<lb/>
　流少東又北流約行半月程至貴徳州地名必赤里<lb/>
　始有州治官府州𨽻河州吐蕃等處宣慰司又四五<lb/>
<pb n="KR2k0072_WYG_033-7b"/>
　日程至積石州即禹貢積石五日程至河州安鄉闗<lb/>
　　謹案潘昂霄所志吐蕃河源較唐書頗為詳悉顧<lb/>
　　其間猶有未盡惬者則由窮源尚未得其源考古<lb/>
　　尚未合于古也如云吐蕃朶甘思西鄙有泉百餘<lb/>
　　泓沮洳散渙燦若列星故名火敦腦兒火敦譯言<lb/>
　　星宿也自此以上更未云有一源出于何處者是<lb/>
　　即以星宿海為河水之真源矣恭考<lb/>
欽定輿地全圖河自回部于闐蔥嶺發源東流三千餘<lb/>
<pb n="KR2k0072_WYG_033-8a"/>
　　里注於羅布淖爾此羅布淖爾以上未伏流之河<lb/>
　　源也河自羅布淖爾伏流之後東南行沙磧中千<lb/>
　　五百里至巴彦哈拉乃出為阿勒坦郭勒此巴彦<lb/>
　　哈拉以下伏流始見之河源也此源去星宿海西<lb/>
　　南尚有三百餘里潘志既不知羅布淖爾以下伏<lb/>
　　流之河源又不知星宿海以上始發之河源故曰<lb/>
　　窮源尚未得其源也伏讀<lb/>
御製河源案語有云崑崙在今回部中回部諸水皆東<lb/>
<pb n="KR2k0072_WYG_033-8b"/>
　注蒲昌海即鹽澤也鹽澤之水皆入地伏流至青海<lb/>
　始出則星宿海諸水皆是也而大河之源獨黄色為<lb/>
　靈異更在星宿海之上非崑崙之水伏流至此以出<lb/>
　而挾星宿海諸水為河瀆而何濟水三伏三見此亦<lb/>
　一證矣蒲昌海即羅布淖爾青海即吐蕃地也是青<lb/>
　　海始出之黄河為回部再出之重源明矣又讀<lb/>
聖諭有云星宿海西南有一河名阿勒坦郭勒䝉古云<lb/>
　阿勒坦即黄金郭勒即河也此河實係黄河上源其<lb/>
<pb n="KR2k0072_WYG_033-9a"/>
　水色黄逥旋三百餘里穿入星宿海又阿勒坦郭勒<lb/>
　之西有巨石髙數丈名阿勒坦噶達素齊老䝉古語<lb/>
　噶達素北極星也齊老石也其崖壁黄赤色壁上為<lb/>
　天池池中流泉噴涌釃為百道皆作金色入阿勒坦<lb/>
　郭勒則真黄河之上源也是星宿海之上尚有三百<lb/>
　　餘里之真源矣此皆元使之所不至遂為潘志之<lb/>
　　所不詳故曰窮源尚未得其源也至云朶甘思東<lb/>
　　北有大雪山名亦耳麻不莫剌其山最髙譯言騰<lb/>
<pb n="KR2k0072_WYG_033-9b"/>
　　乞里塔即崑崙也是以亦耳麻不莫剌為崑崙矣<lb/>
　　又云山腹至頂皆雪冬夏不消土人言逺年成冰<lb/>
　　時六月見之恭考<lb/>
欽定輿地全圖巴彦哈拉之東北七百餘里有山曰阿<lb/>
　　木奈瑪勒占木遜䝉古語謂祖阿木奈謂色班駁<lb/>
　　瑪勒占謂冰木遜此即禹貢所謂導河積石山非<lb/>
　　古所謂崑崙山也今據潘志云其山最髙雪冬夏<lb/>
　　不消土人言成冰時六月見之盖其山最髙故謂<lb/>
<pb n="KR2k0072_WYG_033-10a"/>
　　之祖積雪不消逺年成冰故色斑駁且以冰名也<lb/>
　　然則阿木奈瑪勒占木遜即亦耳麻不莫剌或䝉<lb/>
　　古語古今異耳是為禹導河積石山非即崑崙山<lb/>
　　明矣恭讀<lb/>
御製讀宋史河渠志有云崑崙在回部離此將萬里誰<lb/>
　能移于此乎故曰考古尚未合于古也又云河北行<lb/>
　　轉西至崑崙北二日程北流少東又北流約行半<lb/>
　　日程至貴徳州又四五日程至積石州即禹貢積<lb/>
<pb n="KR2k0072_WYG_033-10b"/>
　　石五日至河州安郷闗是又以龍支唐述山一名<lb/>
　　積石為禹貢導河之積石矣龍支唐述山一名積<lb/>
　　石非禹貢之積石辨已詳見後漢書注條下矣而<lb/>
　　此則既誤以禹貢積石為崑崙自不得不以龍支<lb/>
　　唐述為積石矣故曰考古尚未合于古也<lb/>
</p>
<p>
</p>
  </div>
</body>
</text>
</TEI>
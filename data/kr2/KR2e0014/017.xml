<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平治迹統𩔖卷十七</head> <lb/>
    <p>
<pb n="KR2e0014_WYG_017-1a"/>
欽定四庫全書<lb/>
　太平治迹統𩔖卷十七<lb/>
　　　　　　　　　　　　宋　彭百川　撰<lb/>
　　神宗開南江<lb/>
熈寧五年閏七月庚戍遣檢正中書戸部戸房公事章<lb/>
惇察訪荆湖北路經制荆南事先是辰州布衣張翹與<lb/>
流人李資詣闕獻書言辰州之南江古銀州地接施黔<lb/>
牂牁世為蠻人向氏舒氏田氏所據也産朱砂水銀金<lb/>
<pb n="KR2e0014_WYG_017-1b"/>
布黄䗶良田數萬入路無山川之扼若朝廷出偏師壓境<lb/>
上臣二人説之可使納土為郡縣書奏朝廷以委廣西<lb/>
鈐轄劉䇿既而上語王安石曰劉策所規畫甚善策不<lb/>
欲令安石轉運司預此上曰誠然安石曰須朝廷精擇<lb/>
數人與同此事未幾䇿死因改命惇仍以東作坊使石<lb/>
鑑知辰州使助之及有僧願成者能為符籙禁呪王雱<lb/>
幼子夜啼用成咒而止雱徳之或言蠻人多行南法畏<lb/>
符籙雱即薦之於惇惇至辰州遂遣李資張竑及願成<lb/>
<pb n="KR2e0014_WYG_017-2a"/>
等入南江諭以朝廷之意資等褊宕無謀䙝於蠻婦其<lb/>
酋田元猛者不勝其憤盡縳資等釗斮於柱次至願成<lb/>
博頰來哀元猛素事佛乃不殺而遣之願成不以為耻<lb/>
乃更乗大馬擁撾以自從稱㢘訪大師猶以入峒之勞<lb/>
得紫衣師號惇知羣蠻終不可以説下也即三路進兵<lb/>
誅蕩平之遂置沅州以懿州新城為治所縣以盧陽為<lb/>
名又以潭州梅山建安化縣得主客萬四千八百九户<lb/>
土丁萬九千八十九人田二十六萬四百三十六畆起<lb/>
<pb n="KR2e0014_WYG_017-2b"/>
税租於是繕築武陽闗硤城寨以控制之又令李詰將<lb/>
取光潛師至飛山振險不能度而還當是時張頡居憂<lb/>
於鼎州目覩其事遂以書抵朝貴言南江殺戮過甚無<lb/>
辜者十有八九以至浮屍塞江下流之人不敢食魚者<lb/>
數月惇病其説且欲分功以陷之乃上言向者張頡知<lb/>
潭州之益陽縣賞建取梅山之議今臣成功乃用頡之<lb/>
議也朝廷賜頡銀絹二百而執政獨患其異議會頡服<lb/>
闋乃就除為江淮發運使便道之官於是不敢食魚之<lb/>
<pb n="KR2e0014_WYG_017-3a"/>
説息矣<lb/>
　　神宗置南平軍<lb/>
熈寧八年十月丙戌詔以渝州南川縣銅佛垻為南平<lb/>
軍先是南川熟戸李光吉王衮梁承秀三族據其地各<lb/>
千家間以威脅誘漢户不從輙屠之沒入其田土往往<lb/>
投充客户謂之納身其税賦里胥代輸無敢誰何者招<lb/>
納亡命數以其徒偽為生獠刼邊民官軍追捕即入獠人<lb/>
已遁去習以為常厚賂州縣民使候伺守令動息乃築<lb/>
<pb n="KR2e0014_WYG_017-3b"/>
城堡以自固繕修甲兵逺近患之於是夔州路轉運判<lb/>
官張詵等相與密議召兵馬使馮儀牟簡杜安行授以<lb/>
方略使圗之光吉等且於沿邊仍軍須以待事聞上可之<lb/>
儀等乃以禍福開諭不聴於是進兵窮討乆未得巡檢<lb/>
李宗閔頓軍穆蘭獨逢光吉兵與戰多所失亡死之居<lb/>
無何遂為儀等所破以三族之地賦民嵗得租三萬五<lb/>
千石絲綿萬六千兩有竒遂置榮懿扶歡兩砦是嵗熈寧<lb/>
四年也然其地西南接烏蠻昆明哥蠻其間種族且<lb/>
<pb n="KR2e0014_WYG_017-4a"/>
數十時為邊患於是朝廷補其土人王才進充巡檢控<lb/>
扼之其後才進死種族無所統一八年木攀木鬬軰二<lb/>
十餘族復數出盗邊詔下察訪熊本於是董督兵破駱<lb/>
益王本二木鬬輩凡七寨等四國斬首六十六級俘男<lb/>
女百三十三人木鬬翁已下四十八人來降遂盡遣乗<lb/>
𫝊赴闕上引見以上鬬翁為奉職安稳二為借職木鬬<lb/>
七安李四而下給俸授田有差於是即銅佛垻置軍以<lb/>
南平為名盖其地南平獠之故地故也并領榮懿扶歡<lb/>
<pb n="KR2e0014_WYG_017-4b"/>
二寨増置開邊通徳凡三寨而併廢南川縣云<lb/>
　　神宗城茂州<lb/>
茂州領覊縻九州俱蠻自推一人為州將治其衆州將<lb/>
常在茂州受處分茂州居羣蠻之中地不過數十里舊<lb/>
無城惟植鹿角蠻人屢以昏夜入茂州剽掠民家六畜<lb/>
及人茂州輙取貨於民家遣州將徃贖之與之講和為<lb/>
誓習以為常茂州民甚苦之熈寧八年也田部員外郎李<lb/>
琪知茂州民投牒請築城墈為奏之乞如民所請築城<lb/>
<pb n="KR2e0014_WYG_017-5a"/>
繞民居凡八百餘步朝廷下成都府路鈐轄司度其利<lb/>
害時龍圗閣直學士蔡延慶領都鈐轄李琪已罷去而太<lb/>
子中允范百常為之代延慶下百常言其利害朝廷遂<lb/>
令築之既而蠻酋羣訴於百常稱城侵其地乞罷之百<lb/>
常不許訴者不已百常以挺驅去九年三月己卯始興<lb/>
築文静等州羣蠻數百奄至茂州兵纔二百人百常帥<lb/>
之拒擊殺數人蠻乃退百常帥民入牙城明日蠻數千<lb/>
人四面大至悉焚鹿角及民廬舍引梯衝攻牙城矢石<lb/>
<pb n="KR2e0014_WYG_017-5b"/>
兩下百常帥衆乗城拒守至甲申其酋長二人為櫑木<lb/>
所殺蠻兵乃退百常帥民城中人不敢出茂州南有箕<lb/>
宗闗路通永康軍北有隴東路綿州俱為羣蠻所據百<lb/>
常募人間道詣成都又書木牌數百投江中急告求援<lb/>
於是蜀州駐泊都監孫青將數千人自箕宗闗入蠻伏<lb/>
兵擊之青死而士卒死傷不多又有王供備等將數千<lb/>
人自壠東道入時州蠻請降從者殺其二子蠻怒密告<lb/>
静州等蠻使遮其前自後驅之壅溪上流官軍既涉而<lb/>
<pb n="KR2e0014_WYG_017-6a"/>
决之殺溺殆盡於是延慶乞發陜西兵五千求援候兵<lb/>
集自將已徃詔延慶為持重毋得輕去成都遂遣内侍<lb/>
押班王中正經制蠻事上親染條約付之曰可出榜曉<lb/>
諭地接蠻夷州軍城寨茂州管下圖戬等番部作過已<lb/>
剪滅其脅從番族如能悔過歸順倍加存䘏應有合<lb/>
措置事逐路選監司一員按視度其逐處城圍大小髙<lb/>
低厚薄壕塹深淺濶狹幾處受敵緩急側近人户可與<lb/>
不可容其入保井泉足與不足汲用城壕峽淺之處合<lb/>
<pb n="KR2e0014_WYG_017-6b"/>
與不合増展開浚如合興修畵圖計工料當如何規度<lb/>
計置功大者幾年可畢樓櫓守禦之備如合増置其材<lb/>
具於何處取用入於何處差發保甲土木丁未經教閲<lb/>
緩急必難使如作番次於廵檢縣尉下廵防因以勸習<lb/>
武藝有無不便仍節畧開封府界及立路見行保甲上<lb/>
番條約令看詳器甲如不精利及有少數於近便州軍<lb/>
差官簡選以備移用或本處難得即於逐路都作院漸<lb/>
次制造令特行選委其送官毋得以為常事鹵莽供報<lb/>
<pb n="KR2e0014_WYG_017-7a"/>
須親按視及體訪利害條析以聞令中書樞密院㸔詳<lb/>
取㫖施行既而鈐轄司已命百常與諸蠻和誓而中正<lb/>
自以為得㫖掩襲五月乃將軍數千自箕宗闗入恭宕<lb/>
州境乗其無備掩擊之斬首數百級鹵掠畜産焚其廬<lb/>
殆盡乃復與之和誓七月又襲擊之又隨而與之和誓<lb/>
乃還故事與蠻和誓蠻先輸貨謂之抵兵又輸求和物<lb/>
官私乃籍所掠人畜財物使歸人不在者増其價然輸<lb/>
誓牛羊豕棘耒耜各一乃縳劍門於誓場酋豪皆集人<lb/>
<pb n="KR2e0014_WYG_017-7b"/>
人引於劍門下過刺牛羊豕血歃之掘地為坎反縳羗<lb/>
婢置坎違誓者當如此婢及中正和誓初不令輸抵兵<lb/>
求和等物亦不索其所掠自備誓具買羗婢以毡䝉之<lb/>
終宿失去百常坐築城致㓂時追一官勒停然朝廷亦<lb/>
卒城茂州云<lb/>
　　神宗平下溪州<lb/>
熈寜九年正月乙卯以下溪刺史彭師晏為禮賔副使<lb/>
師晏盖槃瓠之種所居即漢黔中唐彭水之地其俗阻<lb/>
<pb n="KR2e0014_WYG_017-8a"/>
五溪歴代荒獝不常唐末諸酋分據之地自署刺史而<lb/>
彭氏素有溪州晉天福五年有彭士愁者率羣蠻㓂辰<lb/>
錦進圍澧州湖南節度使馬希範劉勍以歩卒五千討<lb/>
之不能下遂與士愁約和而五州酋豪既來盟乃立五<lb/>
銅柱為之界授士愁静邊指揮使金紫光禄大夫檢校<lb/>
大保使持節溪州諸軍事溪州刺史兼御史大夫上柱<lb/>
國隴西縣開國男食邑三百户其後世子孫世襲士愁<lb/>
官爵國初來詣辰州願比内郡輸租賦詔本道按山川<lb/>
<pb n="KR2e0014_WYG_017-8b"/>
地勢以圖來獻卒不許之惟賜以印綬覊縻不絶而已<lb/>
至景徳中有彭文慶者來貢方物真宗面賞戒之後有<lb/>
彭儒猛彭文綰彭士漠等繼以修貢唯彭士羲者名驁<lb/>
黠父祖五世襲下溪州刺史諸州將襲承為率蠻酋子<lb/>
孫若嫡姪親黨之當立者具州名闗移辰州州吏保證<lb/>
申鈐轄司然後奏朝廷而賜以敇告即望拜闕庭而受<lb/>
恩其州曰上中下溪三州曰龍賜天賜忠順保静感化<lb/>
永順六州曰懿安逺新給富来寧南順高十一州每州有<lb/>
<pb n="KR2e0014_WYG_017-9a"/>
押案副使及校吏俱自補置至和二年士義納其子知<lb/>
上溪州師寳之妻師寳乃與其子師黨投辰州告其父<lb/>
之惡且言將有叛謀於是轉運司李肅之等共議領兵<lb/>
丁數千人入峒討伐以師寳為鄉𨗳兵既至而仕義遁<lb/>
入它峒不可得官軍戰死者十六七後蠻獠數侵地不<lb/>
可復制問遣三司副使李參文思副使竇舜卿侍御史<lb/>
朱處約轉運使王綽經制招伐領兵問罪仕義乃陳本<lb/>
非有侵軼不順之狀因其子悖逆而有司擅伐無辜願<lb/>
<pb n="KR2e0014_WYG_017-9b"/>
以二十州舊地復奉貢求以嚮化既又遣殿中丞雷簡<lb/>
夫往議納欵遂以所掠兵丁共五十一人械甲千八百<lb/>
九事并蠻衆七百人赴誓埸飲血就降而遣師黨知龍<lb/>
賜州戒勿殺而荆湖之間遂以無事其後仕義為其子<lb/>
師綵所弑父自稱權發遣下溪州事知衆不附專為暴<lb/>
虐賊殺不辜旁奪諸州貢物其兄師晏結同廵檢彭仕<lb/>
選都指揮周允榮攻圍師綵殺之并誅其黨田忠財以<lb/>
下三十餘人乃納誓表上其父仕義平生鞍馬鎧械仍<lb/>
<pb n="KR2e0014_WYG_017-10a"/>
歸喏溪地因辰州以聞於是朝廷命師晏襲知下溪州<lb/>
事其所賜予之甚厚詔以所歸地為鎮溪寨是嵗熈寧<lb/>
三年也五年春師晏願納馬皮白峒来獻乞陞刺史從之<lb/>
六年冬師晏遂舉州内附於是知辰州陶弼部兵夫人<lb/>
下溪州繕修城堡遂置㑹溪城黔安寨詔晏師而下十<lb/>
有八人赴闕既至乃有是命餘補班行有差<lb/>
　　神宗平交趾<lb/>
仁宗朝以蕭注知邕州居郡數年隂以利啗廣源諸蠻<lb/>
<pb n="KR2e0014_WYG_017-10b"/>
密繕甲兵乃露奏曰交趾外奉朝貢中包禍心常思蠶<lb/>
食王土臣今得其腹心知其要害乗此時不取他日為<lb/>
害大哉願得馳至闕下而陳方畧論者以注且為國生<lb/>
事不省上即位王安石秉政首用王韶取熈河以斷西<lb/>
夏右臂又欲取靈武以繼大遼右臂又用章惇為察訪<lb/>
使以取湖北䕫峽之蠻於是獻言者謂交趾已為占城<lb/>
所取衆不滿萬亦可計日取乃以注知桂州上問注攻<lb/>
取之策注辭曰臣昔者意嘗在此溪洞之兵一可當十<lb/>
<pb n="KR2e0014_WYG_017-11a"/>
器甲犀利其親信之人俱可指呼今溪洞非昔日之兵<lb/>
器甲無當時之備腹心之人死亡太半交人生聚教訓<lb/>
又十五年矣衆不滿萬恐傳者之誤也注至桂州自特<lb/>
磨至田陳州酋長逺近偕至問其山川曲折老㓜存亡<lb/>
甚得其歡心故乾徳動息必知之然有獻平交州者輙<lb/>
火其書沈起獨言交州小醜無可取之理安石喜乃罷<lb/>
注歸以起知桂州起至則遣官入溪峒㸃集土兵為保<lb/>
伍授以陣圖使嵗時𨽻習諸洞騷然又於融州强置城<lb/>
<pb n="KR2e0014_WYG_017-11b"/>
寨誅殺人以千數又遣邊吏薛舉誘納恩情州儂善美<lb/>
於省地交人以為言上患之御批付中書曰熈河方用<lb/>
兵未息而沈起又於南方千賞妄作引惹蠻事若不早<lb/>
為平治則必滋長為中國巨患實不可忽宜速議罷起<lb/>
治其擅招納之罪以安中外於是以劉彛代起彛至復<lb/>
令指使因督鹽運之海濵集舟師寓教水戰交人與州<lb/>
縣貿易一切禁止之交人愈怨望大集兵丁欲謀知邕<lb/>
州蘇緘同知之以書抵彛請止保甲罷水運容互易無<lb/>
<pb n="KR2e0014_WYG_017-12a"/>
使交人興師有名彛不聽反移文劾緘沮議又責令不<lb/>
得輒言邊事熈寧八年交人果大舉衆虎八萬十一月<lb/>
甲申抵海岸未旬日攻陷欽㢘二州破邑之太平永平<lb/>
遷陸古萬四寨蘇緘聞賊至閲郡兵從廂禁軍合二千<lb/>
八百人分布城堞又號召郡人之才勇者授以方畧勒<lb/>
部隊使分地自守又悉出官帑及私財示之曰吾兵械素<lb/>
具蓄聚又豐今賊衆已薄城下惟堅壁固守以待外援<lb/>
可以坐取全勝若一人舉足則羣心動摇大事去矣若<lb/>
<pb n="KR2e0014_WYG_017-12b"/>
輩聽吾言當䝉厚賞不聽或遁去則并其孥盡劍斬之<lb/>
時大校翟績隂謀出奔緘使人伏門外梟其首以狥由<lb/>
是上下脅息聽命緘復募死士得數百人拏舟邕江與<lb/>
賊逆戰斬首三百餘級十二月丁酉賊薄城下賊為攻<lb/>
具四百闞城緘為火箭焚其梯衝前後殺傷萬五千餘<lb/>
城中心益固緘謂救至在刻漏圍即解是時遣使請救<lb/>
於彛彛遣都監張守節領三千兵以赴援守節聞賊衆<lb/>
十倍逗遛不即行復迂途貴州駐兵康和驛隂觀勝負<lb/>
<pb n="KR2e0014_WYG_017-13a"/>
緘又遣䗶丸告急於提㸃刑獄宋球球得書驚泣以便<lb/>
宜督守節惶怖移軍大夾嶺囬保崑崙闗猝遇賊不及<lb/>
陣一軍俱覆為賊擒者數百人賊知北軍雅善攻城因<lb/>
啗以利使為雲梯梯成為緘所焚又為攻壕洞蒙以華<lb/>
布緘伺其既度於穴中縱火焚之賊計盡欲去㑹有教<lb/>
賊囊土數萬傅城山積頃刻髙數丈賊衆登城城已陷<lb/>
緘猶扶傷卒馳騎苦戰力不敵乃曰吾義不死賊手遂<lb/>
歸闔門聚家屬三十有六人殺之藏於坎縱火自焚賊<lb/>
<pb n="KR2e0014_WYG_017-13b"/>
至求尸俱莫得殺吏卒土丁居民五萬餘人以百首為<lb/>
積凡三百八十餘積并欽亷所殺無慮數萬餘人並毁<lb/>
其城以填江邕被圍凡四十有二日緘憤彛起生事致<lb/>
㓂且坐視城覆弗救欲畫疏聞上屬道梗不通乃榜其<lb/>
罪於市冀聞逹朝廷卒無一人之救以至於沒緘之沒<lb/>
以九年正月庚寅而朝廷未之知也上自聞交人入冦<lb/>
即深咎彛起以石鑑代彛且詔鑑體量彛起以聞已而<lb/>
手詔中書曰沈起昨在廣西妄傳密受朝廷㫖意經畧<lb/>
<pb n="KR2e0014_WYG_017-14a"/>
討交州又不待詔禮擅委邊詔接恩情州儂善羙及於<lb/>
融宜溪洞强置城寨虛奏言蠻衆内附既興築果致叛<lb/>
擾殺土丁兵官校以數千今交賊犯順宜獠内侵使<lb/>
一道生靈横遭屠戮職其致冦罪悉在起了無疑者朕<lb/>
為人父母視此逺方無辜之民横遭災患深所哀悼沈<lb/>
起可貸死削奪在身官爵送惡州軍編管命未行而中<lb/>
書樞密院言劉彛亦相繼生事罪不獨起乃並命安南<lb/>
招討司更訪其實至是御史蔡承禧以謂欽亷已破邕<lb/>
<pb n="KR2e0014_WYG_017-14b"/>
管既危數郡之民横遭屠害乞行沈起前詔劉彛亦更<lb/>
伸國典十月庚寅詔刑部郎中天章閣待御制集賢院<lb/>
修撰沈起責授檢校水部員外郎郢州團練副使隨州<lb/>
安置後數日蘇緘死事上嗟悼為之不食詔贈緘奉國<lb/>
軍節度使諡忠勇賜京城甲第五區鄉里上田十頃官<lb/>
其親族七人初緘子子元為珪州司户參軍擕家省父<lb/>
將還而賊適至緘私念郡守家屢出城見者以為避賊<lb/>
則人有走心獨遣子元還桂而留其孥至是俱死惟子<lb/>
<pb n="KR2e0014_WYG_017-15a"/>
元在詔以子元為西頭供奉官閣門祗候奪服充募舟<lb/>
師副將召對便殿上撫諭甚至且曰邕州若非卿父子<lb/>
如欽亷二州賊至而城破乗勝奔突則賓象桂州皆不<lb/>
得保矣昔唐張廵許逺以睢陽蔽遮江淮較之卿父未<lb/>
為逺過也改授子元殿中丞通判邕州緘既沒交謀入<lb/>
冦桂州前鋒行數舍或見大兵自北来呼曰蘇皇城領<lb/>
兵來報交趾之怨師懼遂引歸其後御史中丞鄧綰言<lb/>
沈起劉彛雖已䧏責尚未盡乞治劉彛雖已降責尚未<lb/>
<pb n="KR2e0014_WYG_017-15b"/>
交趾之圍廵州也安石言於上曰邕州城堅必不可破<lb/>
上以為然既而城陷上欲召天府㑹議於天章閣安石<lb/>
曰如此則事愈彰不若只就東府上從之安石憂阻形<lb/>
於言色王韶曰公居此尚爾况居邊徼者乎願少安重<lb/>
以鎮物情安石曰使公徃能辦之乎韶曰若朝廷應副<lb/>
何為不能辦安石由是與韶有隙交趾乃為露布榜之<lb/>
衢路自言所部之民亡入中國官吏容受庇匿不遣我<lb/>
訴於管桂不報又遣使泛海訴於廣州亦不報我故帥<lb/>
<pb n="KR2e0014_WYG_017-16a"/>
兵追捕亡者而鈐轄張守節等輙相邀遮士衆奮擊應<lb/>
時授首又言桂管㸃閲洞丁明言欲見討伐又言中國<lb/>
作青苗助役之法窮生民我今出師欲相拯濟安石見<lb/>
之大怒自作勅榜以報復之方是時趙卨知延州命為<lb/>
安南道行營馬歩軍都總管經畧招討使科秦晉鋭兵<lb/>
十萬人發軍騎總九將軍水陸進討入内押班李憲副<lb/>
之卨乃上言朝廷置招討副使其餘軍士並須共聽節<lb/>
制號令則當歸一憲銜之憲語卨曰今邊事共奏稟御<lb/>
<pb n="KR2e0014_WYG_017-16b"/>
前指揮更不經中書樞密院卨對以朝廷興舉大事若<lb/>
不經二府恐𩔖墨勅於事未便憲曰將來若至軍中不<lb/>
聞天子之詔當從便宜卨與憲由是屢於上前紛辨上<lb/>
問孰可以代憲者卨言郭逵著於邊事上曰鄉鋭帥令<lb/>
副之如何卨曰為國集事安問正副臣願為裨贊於是<lb/>
上更用逵為招討宣撫使卨為副兼都大提舉糧草卨<lb/>
入辭上諭卨曰用峒丁之法先須得實利然後可以使<lb/>
人不可以甘言虛詞責其郊令如延鄜㸃教蕃兵若非<lb/>
<pb n="KR2e0014_WYG_017-17a"/>
卿有以制之使輕罪可决重罪可誅違西夏則其禍逺<lb/>
合於兵法畏敵之義則其効命也難矣今卿可選募精<lb/>
勁工人一二千擇梟將領之以脅峒丁諭以大兵將至<lb/>
從我者賞不從我者殺若果不從即誅三兩族兵威既<lb/>
立先脅右江此等既歸順則攻劉紀巢穴不難也郭逵<lb/>
性吝嗇卿宜諭朝廷不惜賞恐逵好作崖岸不通下情<lb/>
將佐莫敢言卿至彼為言之毋得輕敵卨頓首拜詔既<lb/>
行與逵諭論頻不合上復馳御戒飭之卨初受命以為<lb/>
<pb n="KR2e0014_WYG_017-17b"/>
遥合不若親見即欲馳至桂林乗兵形未動先撫輯兩<lb/>
江峒丁擇豪勇者啗以利招徠擕貳隳其腹心然後以<lb/>
大兵臨之逵不聽留思陵州慿祥峒踰七旬卨如伺知<lb/>
交則始怵於李尚書悸繼元之謀乾徳與其毋怨之而<lb/>
以國聽阮洙洙每有懐服意而廣源州劉紀甲峒申景<lb/>
徳俱擁强兵横山寨監押成卓故與洙景徳相好卨欲<lb/>
使卓賫勅榜入賊中招納逵又不聽卨竟遣間諭紀紀<lb/>
將其族屬請降已而大兵發思陵遂令燕逵先破廣源<lb/>
<pb n="KR2e0014_WYG_017-18a"/>
復還永平興兵會卨又以唐源間道距交州十二驛趣利掩<lb/>
擊出其不意川塗並進三路致討勢必分潰固争不能<lb/>
得賊遂據富良江列戰艦數百艘官軍不能濟已而糧<lb/>
餉阻絶瘴毒日甚十萬之衆死亡十九卨急分遣將吏<lb/>
伐木治工具機石如雨艨艟被擊俱廢徐以罷卒致賊<lb/>
設伏擊之殪斬數千級没溺死者甚衆馘其渠帥交人<lb/>
乃進降表遂班師而逵大慙于玩賊乙亥逵貶為左衛<lb/>
將軍西京安置卨為右正言直龍圖閣知桂州其所得<lb/>
<pb n="KR2e0014_WYG_017-18b"/>
廣源州者詔為順州順州地巖險嵐障特甚自置州而<lb/>
官吏戍兵去者輙死明年秋乾徳遣使入貢且以順州<lb/>
為請卨請弗與嵗戍以三千人十損五六不可守上曰乾<lb/>
徳犯順故興師討罪逵等不能討滅垂成而還今順州<lb/>
荒忽瘴癘之地朝廷得之未為利豈可自驅戍兵投之<lb/>
瘴土一夫不還朕尚憫之況使十損五六耶乃詔罷歸<lb/>
所略邕欽㢘三州人口當還其地其後交人歸所畧二<lb/>
百三十一人遂詔㢘州與之是嵗元豐七年也自沈起<lb/>
<pb n="KR2e0014_WYG_017-19a"/>
劉彛不能綏禦逺人致䧟三郡是役也僅得順州又不<lb/>
可守竟棄之生口十得一而朝廷命徐禧計其費凡費<lb/>
錢帛金銀糧草五百一十九萬貫疋兩石于二廣之民<lb/>
自此大困<lb/>
　　神宗平歸来州蠻竒塔特<lb/>
瀘州之南三十里有納溪寨寨西南五里有羅茍夷八<lb/>
姓五十餘村夷族千户元豐元年納溪寨居民與羅苟<lb/>
夷競誤歐殺之夷訴于官官為騐其寔夷恚僨謂漢殺<lb/>
<pb n="KR2e0014_WYG_017-19b"/>
我人官不償我骨價又暴露我夷人由是冦邊詔西<lb/>
閣上門使涇原路總管韓存寶都大經制夷賊公<lb/>
夷知歸徠州竒塔特遣其親信至納溪寨率兵助王師<lb/>
存寶報以無用重兵納能撫遏諸夷擒捕羅茍餘<lb/>
黨當厚賞竒塔特如約羅茍平存寶卒不與賞竒塔特怒<lb/>
遂率晏州夷六千餘突至江安城下責存寶如約<lb/>
江安城守不可得數日乃引去知瀘州喬叙使介<lb/>
邀之打誓誓已竒塔特率衆復圍羅個牟責税不入<lb/>
<pb n="KR2e0014_WYG_017-20a"/>
羅個牟者熊本所團結熟夷也以急來請兵時梓䕫路<lb/>
都監王宣守江安即出兵與竒塔特戰一軍俱没天子聞<lb/>
之詔存寶將兵萬五千人討竒塔特以皇城使姚兒為第<lb/>
十將庄宅使吕真為第二將落苑使咸寧為弟三將西<lb/>
京左藏庫副使郭振為四將是嵗元豐二年也歸來州<lb/>
距瀘州東南七百里存寳兵既出寨會久雨留屯不進<lb/>
遣人招諭竒塔特有文書服罪請降存寳以聞上悦御批<lb/>
詰之曰竒塔特昨既傷官兵又以害王宣等朝廷遣兵必<lb/>
<pb n="KR2e0014_WYG_017-20b"/>
誅首惡存寳自進兵以來未嘗大有斬獲今所竒塔特乞<lb/>
降文字未知存寶且欲以計欵賊乘便進討或果欲受<lb/>
降如計欵賊乃用兵所宜若果欲受降深非朝廷出師<lb/>
之意如乞第尚能蟻聚委存寳多方擇利掩殺如賊黨<lb/>
迯潰亦選名將搜捕招募若逗遛不能成事必正軍法<lb/>
既而軍食盡存寶引還天子大怒命知雜御史何正已<lb/>
就按斬存寶亟命吏林廣詣軍代之廣至則合兵三萬<lb/>
為前後軍日享軍士士俱欲為用廣先遣間入賊諭以<lb/>
<pb n="KR2e0014_WYG_017-21a"/>
逆順且索王宣敗時失亡士卒于是竒塔特歸卒七人送<lb/>
降書而身不至廣乃陳師徒于瀘水率將吏東向再拜<lb/>
誓以滅賊遂以四年十二月再出擊之始軍行有二道<lb/>
自納溪至江門近而險自寧逺至樂共囘逺而平賊意<lb/>
官軍必出江門盛兵距險而大軍寔趍樂共賊兵不能<lb/>
支遁去廣分兵繞行席帽溪掩江門大破之師次落<lb/>
個網山西南蕃部族䧏者相繼而斗蒲者不至廣又遣<lb/>
兵討之斬首五百級落茹兠山阿徐地部相率守三隘<lb/>
<pb n="KR2e0014_WYG_017-21b"/>
廣又分兵腹背攻之斬二千餘級得王宣王謹言陷賊<lb/>
時即是月丙午次羅布雲竒塔特遣其叔父阿汝詣軍門<lb/>
獻馬請降廣從十餘卒出軍壘以待之竒塔特伏弩士氊<lb/>
裘猶豫不前廣即發伏擊之賊大奔潰斬阿汝及酋豪<lb/>
二十八人効三百級獲馬鎧仗及竒塔特父子所授勅告<lb/>
歸徠州揚鼐溪有二橋竒塔特弟阿字乘竒塔特馬度上橋<lb/>
追兵迫墜水斬之以為竒塔特爭其尸以故竒塔特得徑下<lb/>
橋跳去竒塔特既失去數將士數萬相顧無人色復縱兵<lb/>
<pb n="KR2e0014_WYG_017-22a"/>
追襲㑹連雨雪甚刁斗無聲次老人山山形俱刀劒立<lb/>
次黑崖然桂為薪上鵶飛不到山明年正月始入歸徠<lb/>
州州唯茅屋數十分兵搜捕俱無所獲所賫食盡得蠻<lb/>
所儲粟千餘斛餽運不繼走馬承受麥文炳問廣軍事<lb/>
當如何廣曰已如朝㫖蕩賊巢穴雖未獲元惡亦當班<lb/>
師待罪文炳乃出去年去月所授密詔題云至歸徠州<lb/>
乃開至是開之詔云將來大兵深入討賊期梟獲元惡<lb/>
如已能破其巢穴及城守要害雖未能得乞弟萬一糧<lb/>
<pb n="KR2e0014_WYG_017-22b"/>
運不繼亦聽班師軍中俱呼萬嵗曰天子居九重明見<lb/>
萬里外遂班師于昱築樂共城江門寨席帽溪堡降附生<lb/>
夷三萬餘人其旁近諸蠻後番羅氏鬼主鋪永西南石<lb/>
門君長等願輸貢職㨗書聞遷廣軍馬都虞候衛州防<lb/>
禦使<lb/>
　<lb/>
　<lb/>
　太平治迹統𩔖卷十七<lb/>
</p>
<p>
</p>
  </div>
</body>
</text>
</TEI>
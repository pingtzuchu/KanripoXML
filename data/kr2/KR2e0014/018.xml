<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平治迹統𩔖卷十八</head> <lb/>
    <p>
<pb n="KR2e0014_WYG_018-1a"/>
欽定四庫全書<lb/>
　太平治迹統𩔖卷十八<lb/>
　　　　　　　　　　　　宋　彭百川　撰<lb/>
　　宣仁垂殿聖政<lb/>
元豐八年二月癸巳上疾甚遷御福寜殿東閣之西間<lb/>
三省樞密院入問聖體見上於榻前王珪言去冬甞奉<lb/>
聖旨皇子延安郡王來春出閣願早建東宫凡三奏上<lb/>
顧微肯首而已又乞皇太后權同聽政候康復日依舊<lb/>
<pb n="KR2e0014_WYG_018-1b"/>
上亦顧視肯首既退移班東閣皇子及皇后太皇太后朱<lb/>
徳妃皆在簾下珪等奏請皇太后權同聽政皇太后辭<lb/>
避入内都知張茂則言太后且為國家社稷事大不宜<lb/>
固辭珪等請至于再三皇太后泣許珪進言自去歳上<lb/>
令皇子侍宴羣臣皆甞見之今必更長立乞再曕覩是<lb/>
月三省樞密院親王自朔旦至今日由内東門入問候<lb/>
於福寜殿惟是日未復再入先是蔡確謂上復用吕公<lb/>
著及司馬則必奪已相乃隂與邢恕謀因與皇太后姪兄<lb/>
<pb n="KR2e0014_WYG_018-2a"/>
州團練使公繪寜州團練使公紀逰上初寢疾恕密聞<lb/>
公繪公紀二人辭不往明日又遣人招至東府確曰宜<lb/>
往見職方邢恕曰家有桃著白花可愈人主疾其説出<lb/>
道藏幸留一觀入中庭紅桃花也驚曰白華何在恕執<lb/>
二人手曰右相令布腹心上疾未損延安郡王冲㓜宜<lb/>
早定議雍曹皆賢王也公繪等懼曰君欲禍我家竟去<lb/>
已而恕反謂雍王顥有覬覦心皇太后將舍延安郡王<lb/>
而立之王珪實主其事與内殿承制致仕王棫共造誣<lb/>
<pb n="KR2e0014_WYG_018-2b"/>
謗棫開封人甞從髙遵裕掌機宜于涇原傾巧士也故<lb/>
恕因之人知確與珪異素不相能欲借此以陷珪他日<lb/>
亟問確曰上起居比如何確曰疾向安將擇日御殿恕<lb/>
微哂曰上疾再作失音直視聞内别有處分首相外為<lb/>
之主公為次相獨不知耶一日片紙下以某為嗣則公<lb/>
不知死矣公自度有功徳在朝廷乎天下士大夫素歸<lb/>
心乎確竦然曰然則計將安在恕曰延安郡王今春出<lb/>
閣上去冬固有成命羣臣莫不知公盍以問疾率同列<lb/>
<pb n="KR2e0014_WYG_018-3a"/>
具入亟於上前白發其端若東宫由公言而早建千秋<lb/>
萬嵗後公安如泰山矣確深然之恕又曰此事當略設<lb/>
兵備今與平時不同庶可以自表其曲折苐告子厚同<lb/>
列勿使知子厚章惇字也確媿謝謂恕曰和叔見子厚<lb/>
具言之惇固凶險即許諾遂與確定議仍約之開封府<lb/>
蔡京以其日領壯兵待變于朝廷謂曰大臣共議建儲<lb/>
若有異議者當以壯士斬之是日三省樞密院俱入問<lb/>
疾初亦未敢及建儲事既退乃於樞密院南㕔共議之<lb/>
<pb n="KR2e0014_WYG_018-3b"/>
確惇屢以語廹珪乗其應對或有差誤即以珪為首誅<lb/>
珪口吃連稱是字數聲徐曰上自有子復何議盖珪實<lb/>
無他志但蓄縮不能先事納説所以致疑及是出語確<lb/>
惇顧無如珪何尋復入奏得請俱出逢雍王顥及曹王<lb/>
頵于殿門外惇更厲聲曰已得旨立延安郡王為皇太<lb/>
子矣奈何顥曰天下幸甚已而禁中安堵如故輔臣等<lb/>
各罷歸翼日遂立皇太子確惇京恕邪謀雖不得縱其<lb/>
踪迹詭秘亦莫辨詰各自謂有定策功事乆語聞卒為<lb/>
<pb n="KR2e0014_WYG_018-4a"/>
朝廷大禍其寔本恕發之<hi>元豐末建儲事諸家異説紹興史官既别加考定專倣元</hi>
<hi>祐舊文固得本寔矣第恨弗詳今采取諸書稍増益之推原後來致禍如彼慘毒夷狄遂入國者盖由王珪任</hi>
<hi>首相不早建白立太子致蔡確章惇蔡京等得乗隙進謗而萌芽則自邢恕發之其令蔡京領劊子入内廷確</hi>
<hi>惇當時變色必有他説餂珪故珪不以為疑然開封之府何與朝廷事屯政坐珪愚闇耳若珪能即拒絶既無疑</hi>
<hi>似之迹則横禍亦何從而来盖疑似之迹當時不過如此耳其後浸淫轉加增飾遂自謂有定策功黄履疏髙士京</hi>
<hi>書至蔡懋宣和間剳子用誣訕文字誕名御製極矣誠可為痛哭也非建炎初聖主早悟果斷明辨則朝廷之</hi>
<hi>事豈有息乎</hi>三月甲午朔執政詣内東門問候皇太后垂簾<lb/>
皇太子立簾外皇太后諭珪等皇太子精俊好學日誦<lb/>
<pb n="KR2e0014_WYG_018-4b"/>
論語七卷略不好弄止是學書自皇帝服藥手寫佛經<lb/>
三卷祈福因出所寫經示珪等書字極端謹珪等拜賀<lb/>
遂宣制立為太子改名煦仍令有司擇日備禮冊命又<lb/>
詔應軍國事並皇太子權同處分候康復日依舊本刻<lb/>
執政再入問聖體進呈立皇太子例降赦皇太后諭珪<lb/>
等皇太子立大事已定天下事更在卿等用心珪等言<lb/>
朝廷法度紀綱完具臣等敢不悉心奉行自此執政日<lb/>
再入<hi>舊紀書甲午立延安郡王傭皇太子改賜名集詔國軍事皇太后權同處分新紀同哲宗立為皇子</hi>
<pb n="KR2e0014_WYG_018-5a"/>
<hi>舊錄誣謗紹興史臣已具下明文字甚多曾布手記亦曰神宗與子宣仁立孫本無間隙事已素定而奸邪誣</hi>
<hi>罔盡以為蔡確章惇建策之功史官已刪去從政江端友上書皇帝陛下臣伏覩宣仁聖烈皇后當元豐末垂</hi>
<hi>簾聽政保佑哲宗皇帝起司馬光為宰相天下歸心焉九年之間朝廷清明海内乂安人到于今稱之為大公</hi>
<hi>直正之道仁民愛物之心可以近配仁宗至于力行祖宗正事抑絶外家私恩當是時耆老盛徳之士田野至</hi>
<hi>愚之人皆有復見女中堯舜之語其功徳巍巍如此天下歌誦如彼而一邢恕稱造無根之語以為誣議使後</hi>
<hi>世疑焉如日月之明而浮靈蔽之臣不勝痛恨</hi>丁酉皇太后遣勾當御藥院梁<lb/>
從政問王珪等欲以温州僧道親前年所進龍夀丹進<lb/>
皇帝卿等議其可否珪等言今疾勢如此醫工束手無<lb/>
<pb n="KR2e0014_WYG_018-5b"/>
如之何尚冀此藥靈異萬一有效因以進御然亦無及<lb/>
也初元豐五年秋上不豫道親詣尚書自陳前年在㕍<lb/>
蕩上岩間有一老人自上而下與道親語付藥一丸其<lb/>
大如彈曰爾速入京以進皇帝此藥以萬歳勝膏熬成<lb/>
可以金盂玉鉢研之日三服三日九服服此可保九九<lb/>
之數藥名龍夀丹道親得之數月未行再於山林遇之<lb/>
仍趣其行比至都已聞上不豫依老人語不敢隠蔽尚<lb/>
書省異之不敢受其狀後因奏事言及之上命從政取<lb/>
<pb n="KR2e0014_WYG_018-6a"/>
其狀并藥及問所欲道親言老人但戒進藥勿言乞拯<lb/>
濟孤窮禁天下勿捕龜又乞太嵗本命四立日慎酒藥<lb/>
此外無所須也上遣從政至㕍蕩山以燒香為名訪之<lb/>
無所見至是皇太后遣人于睿思殿求得之藥與道親<lb/>
二狀皆上手自封題其言九九上即位至十八年又云<lb/>
四立日慎酒藥上以立春日得疾云戊戍上崩于福寜<lb/>
殿宰相王珪讀遺制哲宗即位尊太后為太皇太后皇<lb/>
后為皇太后徳妃朱氏為皇太妃應軍國事並太皇太<lb/>
<pb n="KR2e0014_WYG_018-6b"/>
后權同處分依章獻明肅皇后故事如向來典禮有所<lb/>
闕失命有司更加討論庚子以宰臣王珪為山陵使尊<lb/>
皇太后為太皇太后徳妃朱氏為太妃辛丑元豐八年<lb/>
三月八日羣臣詣闕門上表請皇帝聽政又詣内東門<lb/>
請太皇太后聽政皆批答不從自是表三上從之己酉以<lb/>
皇帝即位分遣三省官奏告天地社稷宗廟内臣分詣<lb/>
諸神祠己夘禮部御史臺閣門奏討論故事詳定御殿<lb/>
及垂簾儀每朔望六叅呈帝御前殿百官起居三省樞<lb/>
<pb n="KR2e0014_WYG_018-7a"/>
密院奏事應見謝辭班退各令諸内東門進榜子皇帝<lb/>
雙日御延和殿垂簾日叅官起居太皇太后移班少西<lb/>
起居皇帝並再拜三省樞密院奏詣事三日已上四拜<lb/>
不舞蹈候祔廟畢起居如常儀簾前通事以内侍陛下<lb/>
以閣門軍頭司引呈公事可以權付有司者續具條奏<lb/>
吏部磨勘奏舉人垂簾日引見應謝朝臣僚遇朔望叅<lb/>
日不坐並先詣殿門次東門應招賜者并門賜從之丙<lb/>
辰上御迎陽門幄殿同太皇太后垂簾宰臣親王以下<lb/>
<pb n="KR2e0014_WYG_018-7b"/>
合班起居常劄分一十六班是合班以閣門奏請故也<lb/>
己未大中大夫知樞密院事韓縝門下侍郎章惇中書<lb/>
侍郎張璪同知樞密院事安燾並為通議大夫尚書左<lb/>
丞李清臣為大中大夫庚申銀青光祿大夫守尚書左<lb/>
僕射兼門下侍郎郇國公王珪為金紫光祿大夫進封<lb/>
岐國公大中大夫守尚書右僕射兼中書侍郎蔡確為<lb/>
通議大夫詔以登位賜致仕前宰相守太師潞國公文<lb/>
彦博前執政宣徽南院使太子少師張方平觀文殿學<lb/>
<pb n="KR2e0014_WYG_018-8a"/>
士知河陽馮京觀文殿學士提舉西京嵩山崇福宫孫<lb/>
固資政殿大學士知揚州吕公著資政殿學士知太原<lb/>
府吕惠卿資政殿學士知濠州蒲宗孟端明殿學士知<lb/>
江寧府王安禮寛衣銀帶銀帛有差初司馬光四任提<lb/>
舉崇福宫既滿不敢赴闕再乞西京留司御史臺表上<lb/>
國子監未報會神宗崩光欲入臨又避嫌不敢已而得<lb/>
聞觀文殿學士孫固資政殿學士韓維皆集闕下時程<lb/>
顥在洛亦勸光行光乃從之衛士見光皆以手加額曰<lb/>
<pb n="KR2e0014_WYG_018-8b"/>
此司馬相公也民皆擁光馬呼曰公無歸洛留相天子<lb/>
活百姓所在數千人聚觀之光懼會放辭遂徑歸太皇<lb/>
太后聞之詰問主曰遣内侍梁惟簡勞光問所當先者<lb/>
光乃上疏曰臣聞周易天地交則為泰不交則為否君<lb/>
父天也臣民地也是故君降心以訪問臣竭誠以獻替<lb/>
則庶政修治邦家乂安君惡逆耳之言臣營便身之計<lb/>
則下情壅蔽衆心離叛自生民以來未有不由斯道者<lb/>
也夫道由岐路近差跬步逺失千里今皇帝陛下新臨<lb/>
<pb n="KR2e0014_WYG_018-9a"/>
大寳徳性髙明太皇太后同斷萬幾聖謨允大初發號<lb/>
令不可不慎斯乃治亂之岐途安危之所分也當以要<lb/>
切為先以𤨏細為後臣竊見近年以來風俗頽弊士大<lb/>
夫以偷安為智以範言正論為狂是致下情蔽而不上<lb/>
通上恩壅而不下達閭閻愁苦痛心疾首而上不得知<lb/>
明主憂勤宵衣旰食而下無所頌公私兩困盗賊已煩<lb/>
尤頼上帝垂休歳不大饑祖宗貽謀人無異志不然則<lb/>
天下之勢可不為之寒心乎此皆罪在羣臣愚民無知<lb/>
<pb n="KR2e0014_WYG_018-9b"/>
往往歸罪先帝此臣所以日夜感憤痛心泣血不頋死亡<lb/>
思有開發于朝廷者也臣以為今日所宜先者莫若明<lb/>
下詔書廣開言路不以有官無官之人應有知朝廷闕<lb/>
失及民間苦者并許進寔封狀盡情極言仍頒下州縣<lb/>
諸路州軍于所在要閙處出榜曉諭在京則于鼓院檢<lb/>
院投下委主判官畫時進入在外則于州軍投下委長<lb/>
史即日附遞奏聞皆不得取責副本强有抑退其百姓<lb/>
無産業人慮有奸詐即責保知在奏取旨揮放令逐使<lb/>
<pb n="KR2e0014_WYG_018-10a"/>
然後望陛下以聽政之暇略賜省覽其義理精當者即<lb/>
施下其言而顯擢其人其次取其所長舎其所短其狂<lb/>
愚鄙陋無可採者報聞罷去亦不加罪如此則人言日<lb/>
進羣臣無𨼆陛下雖居九重而四海之事如指諸掌舉<lb/>
措施為惟陛下所欲斯乃治安之源太平之本也陛下<lb/>
若以臣言為可取伏乞決自聖意下學士院草詔施行<lb/>
四月又詔元豐六年已前積欠夏秋税租及縁納錢物<lb/>
並依三月六日赦書指揮特與除放詔曰恭以先皇帝<lb/>
<pb n="KR2e0014_WYG_018-10b"/>
臨御四海十有九年夙夜勵精建立政事所以惠澤天<lb/>
下傳之後世比聞有司奉行法令往往失當或過為煩<lb/>
擾違戾元降詔旨或茍且文具不能布宣寔惠或妄意<lb/>
窺測怠於舉職將恐朝廷成法因以隳弛其申諭中外<lb/>
自今以來協心循理奉承詔令以稱先帝更易法度惠<lb/>
安元元之心敢有弗欽必底厥罪仍仰御史臺察訪彈<lb/>
劾以聞資政殿學士大中大夫司馬光知潮州承奉郎<lb/>
秘書少監孫覺兼侍講奉議郎宗正等丞劉次莊為殿<lb/>
<pb n="KR2e0014_WYG_018-11a"/>
中侍御史奉議郎真定府路安撫司勾當公事孫升為<lb/>
監察御史朝奉郎劉摰宣徳郎張汝賢為吏部郎中朝<lb/>
奉郎集賢校理梁燾為工部郎中奉議黄庭堅為校書<lb/>
郎詔守太師開府儀同三司潞國公致仕文彦博不許<lb/>
辭免兩鎮節度詔許樞密院依舊制開便門與中書省<lb/>
相通赴部堂議事辛巳奉議郎職方員外郎邢恕為左<lb/>
司員外郎蔡確初未知恕文彦博之歸洛陽恕有詩送<lb/>
行神宗甞對確稱為且謂恕又在館下當遷確曰熈寜<lb/>
<pb n="KR2e0014_WYG_018-11b"/>
變法之初恕有異議不可用神宗不答確退朝即召恕<lb/>
告之恕尋遷著作郎不半歳又遷職方員外郎恕雅善<lb/>
司馬光吕公著確愛光及公著必復用遂深交恕意欲<lb/>
因恕以結二人也然恕輕險為確有定策功于是驟遷<lb/>
都司中書省言登極赦書并今月八日朝旨民戶欠去<lb/>
年夏秋税租元豐六年已前税租積欠并縁納錢物倚<lb/>
閤税等乞並特除放之詔諸民戶欠元豐七年以前常<lb/>
平免役息錢各特免放五分買撲場務佃賃田宅空地<lb/>
<pb n="KR2e0014_WYG_018-12a"/>
出限當罰錢調奉天河防急夫開脩京城濠及興永利<lb/>
夫罰錢役人誤給工食錢亦並除放司馬光言疏新法<lb/>
病民此皆羣臣躁于進取誤惑先帝使利歸于身怨歸<lb/>
于上非先帝之本意也又言如保甲免役錢將官三事<lb/>
皆當今之急務釐革所當先者為今之計莫若擇其便<lb/>
民益國者存之痛民傷國者悉去之使天下曉然知朝<lb/>
廷有愛民之志吏之苛刻者必變而為忠厚民之離怨<lb/>
者必變而為親譽徳業光榮福祚無窮豈不盛哉况今<lb/>
<pb n="KR2e0014_WYG_018-12b"/>
軍國之事太皇太后陛下權同處分是乃母改子之政<lb/>
非子改父之道也何憚而不為哉惟聖明裁察陳所急<lb/>
于二月三十日上言以近歳風俗頺弊士大夫以偷安<lb/>
茍且為智以危言正論為狂致閭閻愁苦而上不得知<lb/>
明主憂勤而下無所訴公私兩困盗賊已煩冝下詔書<lb/>
不以有官無官之人有知朝廷闕失及民間疾苦者並<lb/>
許進實封狀鼓院檢院州軍長吏不得抑退其義精當<lb/>
者行其言而顯其人狂愚鄙陋者報聞罷去亦不加罪<lb/>
<pb n="KR2e0014_WYG_018-13a"/>
今皇帝陛下新即位太皇太后初垂簾天下之人莫不<lb/>
屬目傾耳臣自到西京以來朝夕伏聽惟新之政以為<lb/>
必務明四目達四聰以發天下積年憤鬰之志今開言<lb/>
路之詔不聞頒于四方而太府少卿宋彭年言在京不<lb/>
可不並置三衙管軍臣僚水部員外郎王諤乞依保馬<lb/>
元立條約限均定逐年合買之數又乞令大學增置春<lb/>
秋博士使諸生肄業朝廷以非其本職而言各罸錢三<lb/>
千斤臣忽然聞之悵然失圗憤抑無已臣非私於二人<lb/>
<pb n="KR2e0014_WYG_018-13b"/>
直為朝廷惜治體耳夫阿意箝口容身竊祿此小人之<lb/>
利也威福在已人莫敢言此大臣之利也然民怨于下<lb/>
而不聞國家阽危而不知于陛下有何利哉彼宋彭年<lb/>
王諤臣素不識不知其人為賢為不肖但惜陛下臨政<lb/>
之初而二臣首以言事獲罪臣恐中外聞之忠臣解體<lb/>
直士挫氣欲仕者斂冠藏之欲諫者咋舌相戒則上之<lb/>
聰明猶有所不照下之情偽猶有所不達太平之功尚<lb/>
未可期也今二臣之罰既不可追伏望陛下如臣前奏<lb/>
<pb n="KR2e0014_WYG_018-14a"/>
下詔不以有官無官當職之人皆得進言擇其可取者<lb/>
微加旌賞則天下之人聞知朝廷樂聞善言不怠論事<lb/>
無可取者寢而勿問庶幾納忠之人猶肯源源而來也<lb/>
臣禀賦愚戇文學政事皆出人下惟不識忌諱不阿權<lb/>
貴遇事妄言無所顧避以此荷知于累朝見稱于衆人<lb/>
若亦不得言則無所復用於聖人也上辜太皇太后陛<lb/>
下下問之意下負微臣平生願忠之心内自痛悼死難<lb/>
瞑目臣乆忝便安今朝廷授以名藩義不敢辭見牒本<lb/>
<pb n="KR2e0014_WYG_018-14b"/>
州縣逓接公文起發赴任及到官之日但勉極疲駑恪<lb/>
勤本職茍力所不逮伏須罪戾不已于是令先過闕入<lb/>
見己亥詔資政殿大學士銀青光祿大夫兼侍讀吕公<lb/>
著乘傳赴闕庚戍金紫光祿大夫守尚書左僕射兼門<lb/>
下侍郎岐國公王珪卒輟視朝五日初贈太尉再贈太<lb/>
師諡曰文恭禮部言當舉哀成服詔以大行在殯罷之<lb/>
珪自輔政至宰相凡十六年無所建明守成而已時號<lb/>
為三旨宰相以其上殿進呈云取聖旨上可否訖又云<lb/>
<pb n="KR2e0014_WYG_018-15a"/>
領聖旨退諭禀事者云以得聖旨故也資政殿學士通<lb/>
議大夫司馬光為門下侍郎初光知陳州過闕未入對<lb/>
上疏畧曰臣乞下詔廣開言路凡有官無官之人並許<lb/>
進實封狀乃顧下諸路州軍于要閙處榜曉諭鼓院檢<lb/>
院州軍長吏不得抑退昨奉聖旨令入見及到京蒙降<lb/>
中使以五月五日詔書賜臣看閲臣狂瞽妄言曲荷採<lb/>
納豈獨微臣之幸抑亦天下之幸此乃聖王之先務太<lb/>
平之本原也然臣伏讀詔書始末之言固盡善矣中間<lb/>
<pb n="KR2e0014_WYG_018-15b"/>
有云若乃隂有頭懐犯非其分或扇惑機事之重或迎<lb/>
合已行之令上則觀望朝廷之意以徼幸希㫖下則衒<lb/>
惑流俗以干取虛譽實出于此茍不懲艾必能亂俗害<lb/>
治然則黜罰之行是亦不得已也臣聞明主推心以待<lb/>
其下而無所疑忌忠臣竭誠以事其上而無所畏避故<lb/>
情無不通言無不盡今詔書求諫而逆以六事防之臣<lb/>
以為人臣惟不上言上言則以六事罪之矣伏望聖明<lb/>
于詔書中刪去中間一節如臣三月三十日所奏頒布<lb/>
<pb n="KR2e0014_WYG_018-16a"/>
天下使天下之人曉然知陛下務在求諫無拒諫之心<lb/>
各盡所懐不憂黜罰如此則中外之事逺近之情如指<lb/>
諸掌既除門下侍郎光又以劄子辭免乞對訖赴陳州<lb/>
并請更張新法于是太皇太后遣中使梁維簡賜手詔<lb/>
諭令供職曰嗣君年徳未尚吾當同處萬務所頼方正<lb/>
之士賛佐邦國切要與君商量政事卿又何辭再降詔<lb/>
開言路須卿供職施行光乃受命六月詔河東州軍人<lb/>
戶見欠和糴粮草自三月六日赦書到日元豐七年以<lb/>
<pb n="KR2e0014_WYG_018-16b"/>
前所欠並與除放丙子資政殿學士提舉崇福宫韓維<lb/>
知陳州維初赴臨闕廷太皇太后降手詔勞問維奏治<lb/>
天下之道不必求髙逺止在審人情而已識人心不難<lb/>
以己之心推人之情可見矣凡人之情貧則思富苦則<lb/>
思樂勞困則思息鬱塞則思通陛下誠能常以利民<lb/>
為本則民富矣常以愛人為心則民樂矣役事之有妨<lb/>
農務者去之則勞困息矣法禁之無益治道者蠲之則<lb/>
鬱塞通矣推此廣之盡誠心而行之則神孫觀陛下之<lb/>
<pb n="KR2e0014_WYG_018-17a"/>
法不待教而自成聖徳賢士聞陛下之風不煩諭而事<lb/>
先忠力矣何憂軍民不欣戴社稷不安固乎又奏臣近<lb/>
者伏覩傳録到朝堂所出榜文開示大信招來羣言皆<lb/>
前代帝王之髙致而方今朝廷之急務天下幸甚然臣<lb/>
尚有疑者乃隂有所懐至不得已也七十五字幸非元<lb/>
諭聖旨之本意以增飾而為之者又云若不改正臣恐<lb/>
自今聖聰漸成壅蔽伏望陛下深察此弊而痛絶其端<lb/>
特作聖意批降旨揮令刋去此七十五字只以榜前所<lb/>
<pb n="KR2e0014_WYG_018-17b"/>
云别撰詔文徧頒天下使萬方之人豁然知聖人好諫<lb/>
之心披霧而覩青天白日豈不快哉于是起知陳州未<lb/>
行召赴闕遂留經筵是日司馬光言臣伏見皇帝陛下<lb/>
初臨大寳太皇太后同斷萬幾側身虛已渴于求諫于<lb/>
五月三日特下詔書大開言路此誠明主之先務太平<lb/>
之本原也竊見中間一節天下見者未達聖心咸以為<lb/>
朝廷雖名求諫實惡人言豫設刑禁有上言者皆可以<lb/>
六事罪之臣愚欲望聖慈下學士院别草詔書除去中<lb/>
<pb n="KR2e0014_WYG_018-18a"/>
間一節務在勤求讜言使之盡忠竭誠無有所諱仍乞<lb/>
徧頒天下在京于尚書省前及馬行街出榜在外諸州<lb/>
府軍監各于要閙處曉示不以有官無官之内應有知<lb/>
朝廷闕失及民疾苦者許並進實封狀言事在京則于<lb/>
登聞鼓院檢院投下委主判官畫時進入在外于州府<lb/>
軍監投下委長史即日付遞聞奏不得取責副本强有<lb/>
抑退其百姓無家業人慮有奸詐即令本州責保知在<lb/>
奏取旨揮放令遂便有上件實封狀其所聞至當者用<lb/>
<pb n="KR2e0014_WYG_018-18b"/>
其言而顯其身其是非相半者舎短取長其言無可採<lb/>
事不可行者亦不加罪如此則下情無不通嘉言罔伏<lb/>
聰明周四逺海内如指掌矣或慮奏狀繁多難以親覽<lb/>
即先條付委三省官看詳擇其可取者用黄紙簽出再<lb/>
進入留置左右以備規戒或乞降付有司施行從之丁<lb/>
亥詔曰朕紹承燕謀獲奉宗廟初攬庶政鬱于大道夙<lb/>
夜祗畏不敢皇寜懼無以彰先帝之休烈而安輯天下<lb/>
之民永惟古之王者即政之始必明目達聰以防壅蔽<lb/>
<pb n="KR2e0014_WYG_018-19a"/>
敷求讜言以輔不逮然後物情徧以上聞利澤得以下<lb/>
究詩不云乎訪予落止此成王所以求助而羣臣所以<lb/>
進戒上下交儆以遂文武之功朕甚慕焉應中外臣寮<lb/>
及民庶並許實封直言朝政闕失民問疾苦在京于登<lb/>
聞鼓撿院投在外于所屬州驛置以聞朕將親覽以求<lb/>
其中而施行之司馬光凡三奏乞改前詔于是始用其<lb/>
言也吕公著既上十事<hi>十事見輔道哲宗門</hi>太皇太后遣中使梁<lb/>
惟簡諭公著曰覽卿所奏深有開益備見忠諒良切嘉<lb/>
<pb n="KR2e0014_WYG_018-19b"/>
稱當此拯民疾苦更張何者為先更無滅裂具悉以聞<lb/>
復上奏云陛下必欲更脩庶政使不驚物聽而實利及<lb/>
民莫若任人為急乞廣開言路選置臺諫登用正人此<lb/>
最為當今急務遂薦<hi>孫覺范純仁李常劉摯王岩叟蘓轍</hi>太皇太后封公<lb/>
著劄子付司馬光詳所陳有無兼濟之才直書當與未<lb/>
當以聞司馬光薦<hi>劉摯趙彦若傅堯俞唐淑問范祖禹等六人范純仁吕大防王巖叟王存</hi>
<hi>孫覺又薦趙君錫李常晏知止范純禮胡宗愈韓宗道梁燾蘓軾朱光庭蘓轍</hi>知慶州范純仁<lb/>
應詔言得失<hi>六月二十二日求言范純仁在慶州此月未能上疏更詳</hi>秋七月朝奉<lb/>
<pb n="KR2e0014_WYG_018-20a"/>
大夫范純禮為戶部郎中<hi>六月末司馬光之所薦也</hi>吕公著為尚書<lb/>
左丞上言應三省事合進呈取旨者以正前失詔應三<lb/>
省合取旨事及臺諫章奏並同進施行庚戍三省樞密<lb/>
院言同差除及進呈文字理須會議者先於都堂會議<lb/>
或遇假及已歸東西府㕔便門往來聚議從之司馬光<lb/>
以近年諸州勘到刦賊但不曾殺人情理可愍者並從<lb/>
寛貸<hi>明難州長者曰元祐初温公當國天下之刑减往時少半非盛徳孰能之</hi>司馬光言臣<lb/>
伏見陛下詔開言路至今已涉旬月臣僚臣庶上言朝<lb/>
<pb n="KR2e0014_WYG_018-20b"/>
廷闕失民間疾苦仍降出令臣與執政看詳其第一次<lb/>
降出三十卷臣謹與諸執政選擇其中除無所取及冗<lb/>
長之詞外其可取者己用黄紙簽出進入訖伏乞陛下<lb/>
取簽出更賜詳覽或留置左右以備規戒或降付有司<lb/>
商議施行如此則忠言日進聰明日廣誠生民之厚幸<lb/>
社稷之盛福也其間亦有一事而衆人共言者臣亦重<lb/>
復簽出盖欲陛下知天下所共患衆情所同欲也又言<lb/>
青苗免役保甲保馬困民九月辛丑詔吕大防曰卿鎮<lb/>
<pb n="KR2e0014_WYG_018-21a"/>
蜀日乆西南生民疾苦利害新法有困于民未便者想<lb/>
多聞見卿未到闕宜先以所見條析急遞奏来于入<lb/>
内侍省投進無有所隠朝奉郎秘書少監劉摯為侍御<lb/>
史摯言切惟陛下即祚臨政之始其所先者宜莫若廣<lb/>
言路故臣今就職之日首獻其説祖宗以來諫官御史<lb/>
張設員品罕不備足凡在職者皆稱諫諍之臣欲望聖<lb/>
慈于諫院增置諫官員數本臺六察御史並許言事其<lb/>
所領按察自不廢如故所貴共盡忠力交輔聖政朝奉<lb/>
<pb n="KR2e0014_WYG_018-21b"/>
郎蘓軾為禮部郎中監察御史王岩叟上疏言青苗役<lb/>
法保甲之法十分之六七猶在此遂非飾過以欺聖<lb/>
聽非至誠為國家去大害復大利者以便百姓為太平<lb/>
長乆之策也臣願陛下奮然獨斷如聽政之初行此數<lb/>
事則天下大乿無事而陛下髙枕而卧矣<hi>保甲役法</hi>十月癸<lb/>
酉詔倣六典置諫官其具所置員以聞從劉摯之言也<lb/>
丁丑詔尚書侍郎給舍諫議中丞待制以上各舉堪充<lb/>
諫官二員除范純仁為諫議大夫唐淑問為左司諫朱<lb/>
<pb n="KR2e0014_WYG_018-22a"/>
光庭為右正言蘓轍為司諫范祖禹為正言令三司樞<lb/>
密院同進呈太皇太后問此五人何如執政對呌外望<lb/>
章惇曰故事諫官令兩制已上奏舉執政進擬今除自<lb/>
從中出臣不知陛下何以知之得非左右所為此門不<lb/>
可浸啟太皇太后曰此皆大臣所薦非左右也後以親<lb/>
嫌范純仁改為天章閣待制祖禹為著作佐郎尋復以<lb/>
純仁兼侍讀詔監察御史兼言事殿中御史兼侍事始<lb/>
用吕公著及劉摯之言也詔比者詔令屢下兼以均寛<lb/>
<pb n="KR2e0014_WYG_018-22b"/>
民力便安公私如聞官吏狃習故態不即奉行或致廢<lb/>
格使逺近之人未盡被惠自今仰悉心奉行監司撿察<lb/>
上有違戾即御史臺彈奏侍御史劉摯言臣竊謂州縣<lb/>
之政廢舉得失其責宜在監司夫監司之任亦重矣人<lb/>
有一賢不肖則環地數千里休戚係之比蒙聖旨哀念<lb/>
元元取監司罪惡巳甚者既去之矣然其餘人才頗上駁<lb/>
雜情之未一各懐所私盖其隂有觀望者則必習常而<lb/>
慢令以致惠之壅其淺中覬利者則又特矯枉而過正<lb/>
<pb n="KR2e0014_WYG_018-23a"/>
或以其所宜治之事二者不可不察惟得其人庶懲此<lb/>
患臣欲望聖辭詳酌河北河東陜西素號劇部向來所<lb/>
用使者出於暴進多非更歴民事人微望輕惟自過威<lb/>
刻而下終不服今宜稍復祖宗故事于三路各置轉運<lb/>
使用兩制臣僚充職以重其任自餘諸路亦望推擇資<lb/>
任稍髙練達民政識治體近中道之人分補監司之任<lb/>
明授之以政令使忠厚安民而不失寛弛肅給應務而<lb/>
不失之淺薄部使者誠如此州縣之政隨之則先帝之<lb/>
<pb n="KR2e0014_WYG_018-23b"/>
政陛下之恩徳庶幾下究而與民休息無難矣考察見<lb/>
今之無狀者一切澄汰罷之被罷之人茍非有顯過宣<lb/>
還其資考别為任使要令不至于失職無聊而已方今<lb/>
先務恐實在兹伏望詳酌施行十一月朝議大夫鮮于<lb/>
侁為京東轉運使于是司馬光語人曰今復以子駿為<lb/>
轉運使誠非所宜朝廷欲求東土之弊非子駿不可此<lb/>
一路福星也可以為諸路轉運使模範矣又曰安得百<lb/>
子駿布在天下乎侁既至奏罷莱蕪利國兩鹽鐵冶又<lb/>
<pb n="KR2e0014_WYG_018-24a"/>
乞海鹽依河北通商民大悦又乞止絶髙麗朝貢只許<lb/>
就兩浙互市不必煩擾朝廷事雖不行然朝廷所以待<lb/>
髙麗禮數亦殺于前云司馬光言臣切惟陛下富于春秋<lb/>
太皇太后親臨萬幾事無大小皆委于執政垂拱仰成<lb/>
萬一羣臣有所見不同勢均力敵莫能相一伏望陛下<lb/>
特留神察審是非若甲是而乙非當捨乙而從甲乙是<lb/>
而甲非當捨甲而從乙如此則羣臣莫敢不服善政日<lb/>
新矣不然陛下雖有求治之心事功無時而成也奉議<lb/>
<pb n="KR2e0014_WYG_018-24b"/>
郎太常丞王覿為右正言覿首上疏論知人安民司馬<lb/>
光言臣觀今日公私耗竭逺近疲弊其原大槩出于用<lb/>
兵先帝深悼其然厭截截諞言思番番良士乃下哀痛<lb/>
之詔息兵富民奄有天下肇承基緒太皇太后同聽庶<lb/>
政首戒邊吏毋得妄出侵掠俾華夷兩安今契丹繼好<lb/>
秉常納貢乾徳拜章征戎開拓之義皆已息矣則此置<lb/>
提舉散青苗免役錢㸃教保甲置都作院養馬置將官<lb/>
市易司封狀買坊場茶鹽額措置河北糴使司皆為虛<lb/>
<pb n="KR2e0014_WYG_018-25a"/>
設陛下幸詔臣民各言疾苦其已至者千有餘章未有<lb/>
不言此數事者知其為天下公患衆人所共知非臣一<lb/>
人之私言也利害著明皎如日月各言疾苦而羣臣猶<lb/>
習常安故憚言更張雖皆裁損而監司按堵將官具存<lb/>
保甲猶教閲保馬猶養飼邊州屯戍不減軍噐造作不<lb/>
休茶鹽新額上在差役舊法未復是用兵雖息而公私<lb/>
勞費猶未息也如此因循不知改轍數年之後萬一遇<lb/>
水旱大饑盗賊羣起其為國憂患豈敢不盡心哉㐲願<lb/>
<pb n="KR2e0014_WYG_018-25b"/>
陛下㫁自聖心凡王安石等所立新法果能勝于舊者<lb/>
則存之其餘臣民以為不如舊之事欲乞陛下宣諭執<lb/>
政今因臣民上封事熟議利害進呈以聖鑒裁決而行<lb/>
昔夏遵禹訓商用湯法周循文武之典盖創業垂統之<lb/>
主貽厥孫謀後世所宜謹守不可失也若凡百措置率<lb/>
由舊章但使政悉如熈寕之初則民物熈然海内太平<lb/>
更無餘事矣議者必曰革弊不可倉卒當徐有如此何<lb/>
異使醫治疾而曰勿使遽愈且勿除其根源使盡也其<lb/>
<pb n="KR2e0014_WYG_018-26a"/>
為醫者謀則善矣其為疾者謀奚利哉御史劉摰言伏<lb/>
見昨日皇帝陛下太皇太后陛下聽治之初惠綏天下<lb/>
去民之所不安至於振淹滯絀貪刻發政施仁無有虛<lb/>
日故近至畿甸逺至海隅莫不鼓舞承風傾心以聽太<lb/>
平而近者一兩月以來政事號令之見于施行者曠然<lb/>
稀濶中外喁喁無所見聞深求其故皆以為執政大臣<lb/>
議論不一之所由致也有隂拱而坐觀者有陽合而内<lb/>
暌者有强横以肆制者有忍恥以懐舊者滯事積前相<lb/>
<pb n="KR2e0014_WYG_018-26b"/>
顧而不發故仁澤施於上而不下庶政壅於朝而不行<lb/>
以致文書稽留人情隔塞伏望聖慈詳察事變防微杜<lb/>
漸特詔輔臣當務同協恭相倚以信去其貳心以濟國<lb/>
事應今來政事之稽遲未決者趣令條上旨則望聖慈<lb/>
發自睿斷别白施行以幸天下又言天時乖戾之變欲<lb/>
乞先次許臺諫上殿奏事所貴公議人情不至隔塞元<lb/>
祐元年正月壬辰詔曰乆愆時雪慮囚係淹留在京委<lb/>
刑部郎中御史開封府界今提㸃司諸路州軍今監司<lb/>
<pb n="KR2e0014_WYG_018-27a"/>
催促結絶先是上封者言切惟時雪未應隂陽不和意<lb/>
者刑獄未至欽恤法令未至寛民宜下詔恤天下刑獄<lb/>
故也右正言朱光庭奏疏言章惇蔡確韓縝等居位恐<lb/>
累聖政甲辰御史王岩叟言今天下之人害莫如青苗<lb/>
免役之法隂困生民莫如茶鹽之法流害數路陛下固<lb/>
知之矣且優柔而未斷以絶其源此民心之所以猶鬱<lb/>
而天意之所以未開也朝中之大奸莫如蔡確之隂邪<lb/>
險刻章惇之讒賊狠戾相為朋比以蔽天聰虐下罔上<lb/>
<pb n="KR2e0014_WYG_018-27b"/>
不忠之迹著於兩朝天下之人皆願逐而去之以致清<lb/>
平而陛下反容而留之此民心之所以猶鬱而天意之<lb/>
所以未開也伏望陛下上體天心下觀民意奮勵勇剛<lb/>
一革大害一去大奸以為宗社無窮之休以為生民莫<lb/>
大之福臣不勝拳拳忠告之至己酉司馬光以疾謁告<lb/>
司馬光吕公著既遷官光尋以疾謁告是日復有詔放<lb/>
正謝及恭謝光惶恐不敢奉詔乞竢疾間入謝依減拜<lb/>
旨揮光自是凡十有三旬不能出然奏疏相屬五月十<lb/>
<pb n="KR2e0014_WYG_018-28a"/>
三日光乃入對延和殿又移書三省其略曰當今法度所宜<lb/>
最先更張者莫如免役錢不惟刻剥貧民使不聊生又<lb/>
顧得四方無頼浮民使供曰役官不得力為之計莫若<lb/>
盡罷免役錢依舊差役民間息肩者十已七八又曰朝<lb/>
廷今欲整治天下蘓息貧民先須十八路得好監司一<lb/>
兩人忠厚曉事愛民忘私使之進賢退不肖興利除害<lb/>
前日所草監司資格及委官薦舉文字不知諸公曾徧<lb/>
見未若如此可行則早告進呈施行又云旱勢可懼冝<lb/>
<pb n="KR2e0014_WYG_018-28b"/>
將常平米賑濟直至成熟日還納更不取利息如此始<lb/>
是實惠范景仁當仁宗不豫未有繼嗣天下寒心莫敢<lb/>
啟口之時獨能首建大議以安宗廟社稷章十九除官<lb/>
不拜乞優與推恩又移書樞密院略曰吕大忠言憂冦<lb/>
乍恭乍驁由私市公行故也其延慶侵疆有害無利終<lb/>
當與之然今日未可與也俟大忠到官審察事勢先奏<lb/>
乞嚴禁私市不必年歳問彼必曲服遣人來祈請然後<lb/>
朝廷下詔曠然歸以侵疆赦其罪戾貢賜往來一切如<lb/>
<pb n="KR2e0014_WYG_018-29a"/>
故此策大善請明日更召見詢訪其詳河東經略司總<lb/>
領二十餘州軍邊面千餘里地接二敵帥府之重孰過<lb/>
于此而以吉甫處之果能稱職否渠自乞揚州諸公何<lb/>
不早許之别擇老成重厚有胆畧者代之御史所言保<lb/>
甲罷按閲甚當冝從之又手書與公著曰晦叔自結髮<lb/>
志學仕而行之端方忠厚天下仰服垂老乃得秉國政<lb/>
平生所藴不於今日將何俟乎比日以來物論頗議晦<lb/>
叔慎黙太過若此際復不廷争事有蹉跌則入彼相矣<lb/>
<pb n="KR2e0014_WYG_018-29b"/>
願慎旃光誠不敢以憂國為己任然昨日富家之喻已<lb/>
上聞矣光自病已來悉以身付醫家惟國家未有所付<lb/>
今日屬于晦叔矣二月丁夘詔曰朕紹承聖緒總攬庶<lb/>
政永惟四方萬里之逺其能使吏稱其職而民蒙其澤<lb/>
者以司監得其人故也然非左右侍從之臣各舉所知<lb/>
安能盡得天下之才而用哉孔子曰如有所譽者其有<lb/>
所試矣朕將考核能否而進退誅賞為應内外待制大<lb/>
中大夫以上限詔到一月各舉曾歴一任知州已上聰<lb/>
<pb n="KR2e0014_WYG_018-30a"/>
明公正所至有名堪充監司者二人委中書籍記遇轉<lb/>
運副使提㸃刑獄有聞選差若到官之後才識昏愚職<lb/>
事墮廢薦不按罪喜怒任情即各依本罪大小并舉者<lb/>
加懲責正議大夫守門下侍郎司馬光依前官守尚書<lb/>
左僕射兼門下侍郎光方以疾再乞宫觀未報而有是<lb/>
命光固辭不許閏二月司馬光欲露章舉文彦博自代<lb/>
不聽詔戶部勘會應係諸色欠負窠名數目若干係官<lb/>
本若千係息或罰及逐戶以納過息罰錢數并抛下免<lb/>
<pb n="KR2e0014_WYG_018-30b"/>
役及坊場净利等錢仍以欠戶以納過見今有無當抵<lb/>
物力速具保明以聞從蘓轍甲戍所奏也孫覺言竊見<lb/>
已降制除司馬光左僕射中外交慶以為得人然臣見<lb/>
光論役法頗或疎略尋有旨更差韓維等四人等切詳<lb/>
定立法推行可以永乆矣光之學集行義羣臣莫與比<lb/>
者如更得忠亮篤實才識明敏之人相與左右揆度則<lb/>
萬務無不舉矣今韓縝人品汚下才薄望輕伏望聖慈<lb/>
罷縝相位别賜推選有徳有言堪其任者擢以代之詔<lb/>
<pb n="KR2e0014_WYG_018-31a"/>
諸路轉運使除河北陜西河東外餘路只置一員副<lb/>
使或判官一員其諸路提舉官罷從司馬光之言也王<lb/>
岩叟又奏兩宫垂簾杜絶内外如此甚善盖斜封墨敇<lb/>
不宜于今日有自古事盖出于外人交結宦官女謁遂<lb/>
賣官鬻獄無所不至不可不防微太皇太后曰極是壬<lb/>
寅右司諫蘓轍曰臣聞薄賦斂散蓄聚若以救貧而民<lb/>
安其生乆而不勝其富也故臣願于元豐庫或内藏軍<lb/>
乞錢二十萬貫為招軍例物選文武官僚有才幹者往<lb/>
<pb n="KR2e0014_WYG_018-31b"/>
河北逐路于保甲中招其强壯精悍者為禁軍隨其人<lb/>
才以定軍分合河北㓂賊成羣皆是保甲餘黨若因之<lb/>
饑饉則變故之作不可復知臣訪聞淮南乆旱二麥並<lb/>
已枯死官吏未見賑濟臣欲乞指揮淮南官司先將所<lb/>
管義倉米數隨處賑濟兼將常平米減價出賣及取問<lb/>
監司州縣因何並不曾申請擘劃兼乞體訪諸如有似<lb/>
此闕食去處一例施行又奉蠲積欠丙辰右司諫王岩<lb/>
叟右正言朱光庭進對太皇太后曰知卿等公正不由<lb/>
<pb n="KR2e0014_WYG_018-32a"/>
執政用卿朝廷有闕失一一言來太皇太后垂簾官家<lb/>
又年紀小不比神宗時若非臺諫公正忠孝及執事得<lb/>
人一人耳目何得盡知天下事謂之執政若不執奏事<lb/>
却要何用臺諫官若畏避何以立事卿駁安燾極當極<lb/>
知卿公正非不知安燾不才無公望但以顧託不欲盡<lb/>
去卿等所言多已施行餘事休避仇怨安心言事三月<lb/>
右司諫蘓轍論除安燾誥不令給事中書讀是時工部<lb/>
尚書孫永為吏部侍郎李常為戶部尚書常文士少吏<lb/>
<pb n="KR2e0014_WYG_018-32b"/>
幹或疑其不勝任以問司馬光曰使此人掌邦計則天<lb/>
下知朝廷非急于征利貪使望風掊刻之患庶少息也<lb/>
常言諸路吏不達朝廷愛民之意以調凡所以供給縣<lb/>
官皆可廢弛孟子曰無政事則財用不足賦税課人國<lb/>
政之大者茍或不振何以上佐國用伏望聖慈特下詔<lb/>
令申飭官吏無謂寛民䘏物之徳方行于上而于賦租<lb/>
課人廢弛不治以誤大計先是太皇太后遣勾當内東<lb/>
門司梁惟簡賜文彦博手詔曰予宫中閲故書得卿神<lb/>
<pb n="KR2e0014_WYG_018-33a"/>
宗時所上親書章奏見卿議論切于治要至誠憂國忠<lb/>
義可見深用嘉歎卿平時所藴如此况當兹國難之際<lb/>
想多憂勤予佐助機政斯逾年矣如近者黜陟臣僚因<lb/>
革庶政公議可乎夏國未附禦以何術卿之所知賢人<lb/>
堪大任者亟當論薦用副東求所訪事可條具聞奏切<lb/>
待至言以補闕失<hi>㨿元祐密疏彦博此奏以三月十五日上今附本月也</hi>是日文<lb/>
彦博奏堪大任者三人<hi>劉庠蘇頌劉奉世</hi>又言困西羗之策考<lb/>
功員外郎林旦為殿中侍御史承議郎韓川權發遣推<lb/>
<pb n="KR2e0014_WYG_018-33b"/>
官上官均並為監察御史中丞劉摯之舉也中書舍人<lb/>
蘓軾不行叙復沈起詞頭命入内押班梁從吉齎詔賜<lb/>
守太師致仕文彦博曰卿踐更二府弼亮三朝名聞四<lb/>
海功在天下注想元老渴見儀型宜疾馳驅副我虛懐<lb/>
詔書到日卿可肩輿赴闕并男昭慶居中隨侍令河南<lb/>
津置行李先是司馬光除左僕射固辭以疾乞召用彦<lb/>
博而已佐之不聽及將韓縝太皇太后以御劄付光欲<lb/>
如卿所奏除光奏彦博勛徳爵齒逺在臣前若以彦博<lb/>
<pb n="KR2e0014_WYG_018-34a"/>
行尚書左僕射臣守右僕射則事體具正太皇太后又<lb/>
批付光曰卿憂國逺慮不為身謀其亦可知今若一旦<lb/>
使彦博名卿之上于予所以待卿之意深未允當卿更<lb/>
思之光又奏曰竊惟彦博光輔四朝勛德著明為太師<lb/>
年八十一臣為京官彦博己為宰相所奏益國體惟陛<lb/>
下幸聽太皇太后卒不聽及韓縝罷即遣中使召彦博<lb/>
盖用光奏詔諸路災傷賑濟及盗賊公事及轉運司兼<lb/>
管其賊盗賞錢許于青苗息錢内支候役法了日奏取<lb/>
<pb n="KR2e0014_WYG_018-34b"/>
指揮左司諫王岩叟言訪聞淮南旱甚物價踴貴本路<lb/>
監司殊不留意伏望選官措置詔發運司截留上供米<lb/>
一十萬石比市價量減出糶與闕食人戶不得過三石<lb/>
其糶到錢起發上京司馬光言臣伏覩近降朝旨令戶<lb/>
部指揮府界諸路提㸃刑獄司體量州縣人戶如委是<lb/>
缺食據現在義倉及常平米榖速行賑濟仍叮嚀指揮<lb/>
州縣多方存恤無致流移失所此誠得安民之要道然<lb/>
所以使流民不移者全在本縣令佐得人欲更令提㸃<lb/>
<pb n="KR2e0014_WYG_018-35a"/>
刑獄司常切體量逐縣令佐有能用心存恤缺食人戶<lb/>
雖係災傷並不流移者聞明公優與奬擢其全不用心<lb/>
賑濟致令人戶多有流移者取勘奏聞乞行停替庶使<lb/>
官吏有所勸沮百姓寔沾聖澤三省進呈依奏右諫議<lb/>
孫覺言淮浙災傷米榖踴貴慮盗賊因縁而起乞差官<lb/>
體量廣行賑濟遍下諸路災傷各以實言如不實者坐<lb/>
之時災傷轉運等司並無奏報及宿亳至甚詔令發轉<lb/>
運司體量災傷州縣缺食處仍令宿亳州分析並不申<lb/>
<pb n="KR2e0014_WYG_018-35b"/>
奏災傷次第及且見今斛斗例冬疾置以聞詔内外待<lb/>
制以上舉堪充轉運判各二員辛丑詔曰朕惟蘭臺延<lb/>
閣皆圗書秘記之所藏而校讐論譔位序多闕永惟祖<lb/>
宗樂育賢俊常詔二府薦士置之秘府養其徳噐以待<lb/>
試用朕甚慕焉執政大臣吾之所重也宜各舉文學政<lb/>
事行誼之臣可以充館閣之選者三人各以名聞朕將<lb/>
考其才噐而甄作之乙夘右司諫蘓轍言伏見淮南旱<lb/>
災民食踴貴朝廷特令截留上供米三十萬石以濟其<lb/>
<pb n="KR2e0014_WYG_018-36a"/>
急䘏民之深意時所未甞有然臣訪聞本路自正月以<lb/>
來義倉常平倉糧斛逐旋賑濟約至夏中麥熟稍得給<lb/>
足不意今來旱潦益深夏麥無望而秋成之期逺在百<lb/>
日之後雖有前件截留上供米分在一路恐未能徧及<lb/>
饑民訪聞發運司約定今年合留代上供外其餘糧令<lb/>
只依乞買價盡數支撥于都郡出賣不得收買錢仍先<lb/>
是具若干留代上供若干可以出賣及元買價例申奏<lb/>
所貴米數稍多救接饑饉可支持至秋先是太皇太后<lb/>
<pb n="KR2e0014_WYG_018-36b"/>
遣中使程衍齎御札就賜司馬光范純仁奏乞以文彦<lb/>
博為師臣備顧問可以尊朝廷服四夷朱光庭劄子乞<lb/>
尊禮為帝師勿勞以宰相執事所有朱光庭劄子三道<lb/>
付卿看詳可親書條具聞奏者光言臣蒙恩推為首相<lb/>
自知智力淺孱歴亊未多故乞陛下以文彦博為侍中<lb/>
行左僕射而臣佐之庶無罪悔今范純仁朱光庭以為<lb/>
彦博元老師臣不可煩以吏事此在陛下裁度若止太<lb/>
師平章軍國重事令五日或六日一入朝因至門下中<lb/>
<pb n="KR2e0014_WYG_018-37a"/>
書都堂與諸政商量事合執政就宅諮謀其餘常程文<lb/>
書只委僕射已下簽書發遣如此亦足以尊大臣優老<lb/>
臣從之司馬光辭許乘轎子三日一至都堂聚議恩命<lb/>
中書舎人蘓軾不行張誠一詞頭范百祿不行李定詞<lb/>
頭甲寅詔曰朕惟先帝臨御以來講求法度務在寛厚<lb/>
愛物仁民而縉紳之間有不能推原朝廷本意希功掊<lb/>
尅或妄生邊事或連起犴獄積其源流乆乃知弊此羣<lb/>
言所以未息朝廷所以懲革也整飭風俗修明紀綱兹<lb/>
<pb n="KR2e0014_WYG_018-37b"/>
出大恭盖不得已况罪顯者已正惡鉅者已斥則宜蕩<lb/>
滌隠庇濶畧細故豈復究治以累天和夫疾之已甚仲<lb/>
尼不為御衆以寛有虞所尚為國之道務全大體應今<lb/>
日已前有涉此事狀者一切不問言者勿復彈劾有司<lb/>
毋得施行各俾自新同歸美俗布告中外體朕意焉八<lb/>
月左司諫蘓轍言乞擇監司庶郡縣稍得良吏九月司<lb/>
馬光卒<hi>見拾遺門</hi>中丞劉摯言下詔以安反側非是乞寢詔<lb/>
書以免四方疑惑翰林學士蘓軾薦王鞏充節操方正<lb/>
<pb n="KR2e0014_WYG_018-38a"/>
可備獻納科十二月詔依元豐三年詔書更不上尊號<lb/>
除葉康直為直龍圗閣權知秦州曾肇蘓轍再繳還詞<lb/>
頭曲為皇朝捐軀征進敢辭勞願掃蕩邊塵静扶紅日<lb/>
上青霄頓不料權奸阻火速遣亟牌召班師旅脱戰袍<lb/>
空教父老望旌旄傅堯俞王岩叟同對延和堯俞前對<lb/>
太皇太后曰以卿有才望用卿堯俞拜訖未奏事先問<lb/>
曰今天下政事如何堯俞稱善且曰但恐陛下臨御日<lb/>
乆稍有怠墮如能兢兢業業日謹一日常以大公之徳<lb/>
<pb n="KR2e0014_WYG_018-38b"/>
自守則天下無不治左司諫朱光庭言學士院試館載<lb/>
策題考試官不識大體不忠莫大策題蘓軾文也詔特<lb/>
放罪王岩叟言應州縣災傷人戶缺乏糧食許結保借<lb/>
貸並令免息常平榖殺之二年二月詔左司監朱光庭<lb/>
詣河北路與監司一員徧視災荒按累降指揮措置賑<lb/>
濟有未盡未便並得從宜事體稍重即奏禀仍訪本路<lb/>
從來如何賑濟今流俗多如官吏奉法不處即按劾以<lb/>
聞詔蘓軾撰富弼神道碑以顯忠尚徳為額其子紹庭<lb/>
<pb n="KR2e0014_WYG_018-39a"/>
請也三月學士蘓軾草太皇太后受冊詔詔内外舉堪<lb/>
知州者從御史吕陶之言也詔曰朕承祖宗之休獲受<lb/>
大統涉道日淺昧于致治每事失中以干隂陽之和乃<lb/>
自冬迄夏旱暵為虐四方之内被災者廣生民嗷嗷無<lb/>
所告勞永惟災變之來盖不虛發意者朕之聽納不得<lb/>
于理歟賞罰失當而税賦無節歟民力屈竭而土木營<lb/>
歟抑忠言壅于上聞而德澤不流歟何災異以之滋<lb/>
至也非克己思過洗心修徳其何以答塞天變叶致太<lb/>
<pb n="KR2e0014_WYG_018-39b"/>
和可自今月十一日後避正殿減常膳公卿大夫其勉<lb/>
修厥職共圗消復四月詔旱暵為虐苗稼將稿民則何<lb/>
罪究實在予雖側躬損膳尚慮無以消變而有司乃于<lb/>
此時屢奏受冊是欲以隆名盛禮加我是重予之不德<lb/>
也所有將來受冊禮宜權停罷仍詔諸路監司分督郡<lb/>
縣刑獄以乆愆時雨司諫王覿有請也臺司諌蘓轍上<lb/>
疏欲乞明降詔書許百官面奏公事以盡羣臣之異同<lb/>
閲人才之賢否庶乎災患可息五月詔令學士院降勅<lb/>
<pb n="KR2e0014_WYG_018-40a"/>
書奬諭知楚州程之元以淮南賑濟數言之元疚心存<lb/>
撫請褒擢故也癸酉吏部侍郎胡宗愈為御史中丞因<lb/>
奏對便殿上問朋黨之弊宗愈曰君子義之與比謂小<lb/>
人為奸邪小人指君子為朋黨陛下擇中立不倚者用<lb/>
之則朋黨自清因進君子無黨論八月詔賜文彦博吕<lb/>
公著今後入朝凡有拜禮宜並特免卿宜專有為之振<lb/>
畧無益之儀翰林蘓軾奏彦博公著免拜指揮自是朝<lb/>
廷優賢貴老度越古人無可議者但有司合守典禮兼<lb/>
<pb n="KR2e0014_WYG_018-40b"/>
恐彦博公著不敢當不若允其所請若聖恩優其所憫<lb/>
老臣眷養不已遇其朝見問或傳宣不拜足以為非常<lb/>
之恩所有不允批答臣未敢撰從之是日太皇太后遣<lb/>
中使賜宰相執政酒果并黄金犀帶諭旨云知卿等于<lb/>
邊事極勞心故有是賜吕公著告彦博等曰密賚可辭<lb/>
果莊得罪先帝獲之誠可慶若便指廟堂之功則將帥<lb/>
聞之過有希望啟向去貪功生事之弊不可不熟慮彦博<lb/>
等遂各辭免不許乃受之臣僚言赦令減放民間秋夏<lb/>
<pb n="KR2e0014_WYG_018-41a"/>
二税積欠及坊場敗闕課利之類州縣不肯依赦令直<lb/>
行放免欲乞御史臺體訪民間欠負未經行遣及雖以<lb/>
行遣而未盡者乞付吏部重行黜責詔令諸路監司限<lb/>
一月即速依勅結絶開具奏聞十月朱光庭為太常少<lb/>
卿詔運淮南二州所糴榖四十萬斛賑濟京路丁夘詔<lb/>
賜御筵于吕公著私第遣中使賜酒及禁中果寳綏金<lb/>
花環竒珍異十倍常人以御飲噐勸在席飲甚苦惟于<lb/>
公著頗寛皆異恩也壬申詔吕公著等于文臣中擇有<lb/>
<pb n="KR2e0014_WYG_018-41b"/>
才行風力㢘智邊事堪大用者公著奏薦孫固蘓頌李<lb/>
常孫覺趙瞻顧臨胡宗愈等七人蘓轍為戶部侍郎顧<lb/>
臨為給事中十一月孔文仲為中書舎人豐稷為右司<lb/>
諫楊康國為監察御史知樞密院安燾言大雪異常乆<lb/>
隂未解細民失職上貽憂念願令貶黜以塞天戒劉安<lb/>
世為右正言詔罷變賣市易司元豐物從三省請也甲<lb/>
戍蘓軾言臣近面奏聖旨何故屢入文字羅織臣具以<lb/>
疾病之狀又蒙宣諭豈以臺諌有言故耶兄弟孤立自<lb/>
<pb n="KR2e0014_WYG_018-42a"/>
來進用皆是皇帝與太皇太后主張不因他人今來但<lb/>
安心勿恤人言不用更入文字求去臣退伏思念頃自<lb/>
登州召還至備員中書舎人以前初無人言只道叅議<lb/>
役法及蒙擢為學士後便為朱光度王岩叟賈易韓川<lb/>
趙挺之等攻擊不已以至乞郡語言巧加醖釀謂之誹<lb/>
謗未及試院先言任意取文雖聖主知臣無罪然臣竊<lb/>
自惟盖縁賦性剛拙議論不隨而寵祿過分地勢親迫<lb/>
故致紛紜亦理之當然也臣只欲堅乞一郡則是辜負<lb/>
<pb n="KR2e0014_WYG_018-42b"/>
聖知上違恩旨欲黜而不乞則是與臺諫為敵不避其<lb/>
鋒勢必不安今既未許請郡臣亦不敢逺去左右只乞<lb/>
解罷學士除臣京師閑慢差遣如秘書監國子監祭酒<lb/>
之類或乞只經筵供職庶免衆人側目可以少安三月<lb/>
吕公著為司空同平章軍國事仍一日三赴經筵二日<lb/>
一朝因至都堂議事吕大防純仁制蘓軾草也是夕軾<lb/>
對于内東門小殿既承旨太皇太后曰有一事要問内<lb/>
翰前年任何官職軾曰汝州團練副使曰今為何官曰<lb/>
<pb n="KR2e0014_WYG_018-43a"/>
臣備員翰林學士曰何以至此曰遭遇陛下曰不闗老<lb/>
身事軾曰必是出自官家曰亦不闗官家事軾曰豈大<lb/>
臣薦論耶曰亦不闗老臣事軾驚曰臣雖無狀必不别<lb/>
有闗請曰乆待學士如此是神宗皇帝之意當有飲食<lb/>
而停箸看文字則内人必曰此蘓軾文字也皇帝忽時<lb/>
稱曰竒才竒才但未及用學士而上仙耳軾哭失聲太<lb/>
皇太后與上左右皆泣已而命坐賜茶曰内翰直須盡<lb/>
心事官家以報先帝知遇軾拜而出撤金蓮炬送歸院<lb/>
<pb n="KR2e0014_WYG_018-43b"/>
尚書劉摯守中書侍郎王存守尚書左丞胡宗愈為尚<lb/>
書右丞孫覺為御史中丞右司諫劉安世進對太皇太<lb/>
后問近日差除如河安世等曰朝廷用人皆叶輿望惟<lb/>
胡宗愈公議以為未允太后曰且徐觀其所為退言宗<lb/>
愈不可居本轄之任乞寢新命授以外官彭汝礪為中<lb/>
書舍人范祖禹為起居舎人五月辭免從傅堯俞為吏<lb/>
部侍郎王覿為右諫議大夫<hi>四月</hi>五月翰林蘓軾侍郎蘓<lb/>
轍同廷對歐陽棐為著作郎實録院檢討尋罷黄庭堅<lb/>
<pb n="KR2e0014_WYG_018-44a"/>
依舊著作郎御史趙挺之言其奸回有是命王覿論胡<lb/>
宗愈不當落職與外任太皇太后手詔皇帝嗣位于兹<lb/>
四年華夷來同天地並應而皇太妃以恭儉之徳鞠育<lb/>
之恩雖冊以時奉行而情又疑有未稱皇帝有祖宗之<lb/>
奉尊無二上而吾推春秋之義母以子貴其推天下之<lb/>
養以慰人子之心當下禮部太常寺討論如于典故有<lb/>
褒崇未盡令開具以聞七月丙寅翟思為殿中侍御史<lb/>
從蘓軾等舉也詔遇災傷放税六分已下其帶納欠負<lb/>
<pb n="KR2e0014_WYG_018-44b"/>
即隨放税分數催納若放税七分已上并行倚閣八月<lb/>
王彭年為監察御史從孫覺盛陶舉也知齊州王岩叟<lb/>
為起居舎人三年九月侍讀蘓軾録邇英閣進讀寳訓<lb/>
之文以進第<hi>轍作軾墓誌云嘗讀寶訓因及時事厯言北流今賞罰不明善惡無所勸沮又黄河勢方</hi>
<hi>而强之使東夏人冦鎮戎殺死幾萬人帥臣掩蔽不聞朝廷亦不問事事如此恐成衰亂之漸當輔者恨之</hi>
李常為御史中丞御史中丞孫覺引疾求罷<hi>九月</hi>十月李<lb/>
常充龍圗閣直學士司馬康為著作郎兼侍講康初免<lb/>
喪即召用之十二月劉攽守中書舍人閏十二月鄆州<lb/>
<pb n="KR2e0014_WYG_018-45a"/>
州學教授周橦罷歸吏部用劉安世蘓軾言也致仕范<lb/>
鎮卒蘓軾上章言太宗殿庭畜馬云天下之衆非如養<lb/>
馬可置之殿庭當廣任忠賢以為耳目若忠賢疎逺諂<lb/>
佞在傍則民之疾苦無由上達因陳二世勝廣後主隋<lb/>
兵渡江事云近來邊將奏報不實此風漸不可長御史<lb/>
李常言蘓軾進讀寳訓奏邊將欺弊事乞根究以正典<lb/>
刑詔戶部裁省浮費甲寅太皇太后宣諭輔臣曰今來<lb/>
官冗自宰執以下恩澤皆有減損本家亦須裁定要自<lb/>
<pb n="KR2e0014_WYG_018-45b"/>
上始則均一矣公著曰此盛徳之事當究本末以聞己<lb/>
而詔曰官冗之患從來尚矣流弊之極是萃于今以闕<lb/>
計員至相倍蓰茍非裁損入流之數無以澄清取士之<lb/>
源吾今自以𣺌身卒先天下永惟臨御之始常敇有司<lb/>
䕃補私親舊無定限自惟徳薄敢配前人已詔家庭之<lb/>
恩止從母后之比今當又損以示必行忠義之士當識<lb/>
此誠各罔内顧之心共成節約之制今後毎遇聖節大<lb/>
禮生辰合得親屬恩澤並裁減皇太后皇太妃准此韓<lb/>
<pb n="KR2e0014_WYG_018-46a"/>
忠彦蘓轍奏節用裕民請自宫禁始詔諸路監司勿薦<lb/>
侍從官以上及帥臣從左司諫韓川請也四年劉安世<lb/>
言謝景温差除不當二月景温除知鄆州二月知潞州<lb/>
梁燾為左諫議大夫王子韶為太常少卿劉安世言子<lb/>
韶資性憸佞熈寜士大夫十鑚之稱目子韶為衙内鑽<lb/>
以其造請公卿之門不憚寒暑也交權要子弟巧于自<lb/>
媒如錐之利乞放還誤恩三月劉攽卒右丞胡宗愈知<lb/>
陳州丁亥詔罷春宴劉安世李常以旱災請從其言也<lb/>
<pb n="KR2e0014_WYG_018-46b"/>
給事中趙君錫奏蘓軾乞外任除知杭州聖恩優渥待<lb/>
之不替而中外之望缺然解體何者軾之文追攀六經<lb/>
蹈藉班馬自成一家之言國朝以來惟楊億歐陽修及<lb/>
軾數人而已今軾飄然去國則憸人邪黨必謂朝廷稍<lb/>
厭直臣奸人且將乘隙浸尋復進實係消長之機軾領<lb/>
逺藩承流牧民亦足發其所存但所施有限所利未廣<lb/>
豈若使之在朝用其善言天下蒙福聽其讜論則聖心<lb/>
開益行其詔令則四方風動奸邪寢謀善𩔖益進伏望<lb/>
<pb n="KR2e0014_WYG_018-47a"/>
收還所除新命復留禁林仍侍經幄以成太平之基四<lb/>
月梁燾對延和殿春夏屢隂不雨皆人主猶豫不斷之<lb/>
象願面詔大臣協忠決疑無留政事方皇帝富于春秋<lb/>
太后保祐聖躬制政簾幄易以䝉蔽願正紀綱明法度<lb/>
採用忠言講求仁術坐使明恩實惠徧及四方望皇帝<lb/>
陛下時親政事將來臨御獨斷練熟機務太皇太后年<lb/>
來中外進呈文字常同商量官家出意裁决皆有聖斷燾<lb/>
對曰聖德日新天下幸甚此太后保佑之功也願官家<lb/>
<pb n="KR2e0014_WYG_018-47b"/>
更進聖學日課經史熟記寳訓故事用之集賢校理李<lb/>
徳芻為都官員外郎司諫吴安詩言其往在宗正寺憑<lb/>
藉安石氣焰御史翟思言詔徳芻依舊校書郎范祖禹<lb/>
上言正君心<hi>見輔導門</hi>四月李常等俱罷補外坐不言蔡確<lb/>
或不草蔡確責詞故出之孫升賈易為殿中侍御史徐<lb/>
州教授程師道候太學正缺日差從左諫議梁燾薦也<lb/>
秋范純仁罷相坐營救蔡確言之也吴處厚論蔡確事<lb/>
<hi>見第二十八卷</hi>王岩叟為樞密都承旨黄庭堅為集賢校理詔<lb/>
<pb n="KR2e0014_WYG_018-48a"/>
河中鳳翔邠經自今並選差守臣從彦博請也詔郡縣<lb/>
考課優等人令三省考察任使從梁燾請也詔郡縣蘓<lb/>
轍等為賀遼國生辰使九月辛巳詔大享明堂范純仁<lb/>
知頴昌府詔依大禮令賜物外加賜噐幣二百五十疋<lb/>
兩十月朱光庭為右諫議大夫梁燾為御史中丞劉安<lb/>
世為左諫議大夫韓川為侍御史司馬康為左正言兼<lb/>
侍講川康皆辭免從之十一月孫固知樞密院事劉摯<lb/>
守門下侍郎傅堯俞守中書侍郎己丑太后手詔曰三<lb/>
<pb n="KR2e0014_WYG_018-48b"/>
朝盛禮會見王公羣臣造庭奉觴上夀皇帝臨御五載<lb/>
恭以端莊慶集惟新受朝饗吾總機務協助政綱克享<lb/>
治安而每懐抑畏今有司乃欲以天聖故事御會慶殿<lb/>
稱賀之頋惟菲凉豈敢比隆于先后其在典法亦當稽<lb/>
合於常觀是日皇帝致賀于禁中羣臣奉表于東廡足<lb/>
以顯邦家之慶而形孝謹之風何必朝外乃為禮來年<lb/>
正月一日更不御殿受賀上夀候皇帝御殿禮畢百官<lb/>
並内東門拜表前此尚書禮部乃檢書天聖章獻明肅<lb/>
<pb n="KR2e0014_WYG_018-49a"/>
皇太后元日御會慶殿受皇帝奏賀上夀及宰相百官<lb/>
契丹使以下起居稱賀之儀為請故有是詔劉安世范<lb/>
祖禹論禁中求乳母事蘓軾言浙江災傷十二月諫議<lb/>
大夫劉安世上章言禁中求乳母事云或者之論乃謂<lb/>
陛下稍疎先王之經典浸近后庭之女寵此聲流播實<lb/>
損聖德五年春録石介子師中為郊社齋郎從劉摯韓<lb/>
忠彦孫固之請也二月豐稷為起居舍人孫升為侍御<lb/>
史三月楊畏為監察御史安世光庭力攻之翰林蘓轍<lb/>
<pb n="KR2e0014_WYG_018-49b"/>
言去冬無雪今歳春夏時雨絶少願陛下舉行祖宗故<lb/>
事詔有司罷朝會避正殿損常膳令百官吏民皆得上<lb/>
封事指時政闕失丁巳詔曰朕奉承統業于今五年臨<lb/>
御崇髙未達庶政夙夜祗承惕厲若涉淵氷常恐德之弗<lb/>
𩔖無以下慰民望上當天心今者冬雪不効春雨弗若<lb/>
逮此孟夏旱災如焚麥不充食禾未出土歳事凛凛民<lb/>
且狼顧雖禱祝備至神莫之答惟省循自克則災或可<lb/>
消意者政令寛弛吏或為害而莫之懲歟役賦失當民<lb/>
<pb n="KR2e0014_WYG_018-50a"/>
病于事而莫之察歟忠言有壅而未逹賢才有抑而未<lb/>
用歟念之雖動行則未至昭明恐懼之誠意庶幾隂陽<lb/>
之不違可自今月二十三日後減常膳不御前殿及將<lb/>
來五月一日罷文徳殿視朝上奉東朝深愧帝珍之日<lb/>
闕下臨庶尹尤冀嘉言之上聞茍利于人其無不可蘓軾<lb/>
之詞也四月范純仁知延安趙卨知太原尋易之韓川<lb/>
為中書舍人五月王岩叟為龍圗閣待制樞密都承旨<lb/>
張舜民為殿中侍御使楊康國為監察御史楊畏罷為<lb/>
<pb n="KR2e0014_WYG_018-50b"/>
工部員外劉安世為中書舎人蘓軾為御史中丞朱光<lb/>
庭為給事中劉唐老為右正言司馬康為左司諫楊康<lb/>
國為殿中侍御史張舜民辭免賈易為國子司業充殿<lb/>
中侍御史尋又改淮南提㸃刑獄八月劉摯大防等争<lb/>
吏額事<hi>見黨事門</hi>朱光庭改亳州劉安世提舉崇福宫皆為<lb/>
鄧伯温也次年正月仍為給事中梁燾亦出知鄭州范<lb/>
純仁為給事中王岩叟權知開封府楊康國為左司諫<lb/>
孔仲武兼侍讀岑象求為殿中侍御史黄㢘為樞密都<lb/>
<pb n="KR2e0014_WYG_018-51a"/>
丞旨殿中侍御史言不當使之居要近蘓轍言太皇太<lb/>
后陛下深處帷幄耳目至少惟有臺諫官數人若聽執<lb/>
政得自選擇不公選正人而用之恐天下安危莫達于<lb/>
前而朝廷之勢殆矣惟陛下留神省察徐君平虞策並<lb/>
為監察御史蘓轍鄧温伯薦尚書右丞許將知定州以<lb/>
中丞蘓軾言也上官均罷知廣徳軍以均營救許將中<lb/>
丞蘓轍御史岑象求奏也六年春御史孫升為起居舎<lb/>
人蘓軾為吏部尚書杭州召也劉安世為中書舍人尋<lb/>
<pb n="KR2e0014_WYG_018-51b"/>
改樞密丞旨正月劉摯為右僕射兼中書侍郎王岩叟<lb/>
充樞密直學士簽書樞密院事蘓轍為中大夫守尚書<lb/>
右丞蘓軾為翰林學士丞旨趙君錫為御史中丞丁未<lb/>
右司諫楊康國奏臣僚彈奏尚書右丞蘓轍不可為執<lb/>
政者其事有六陛下不以為過此恐陛下以轍兄弟並<lb/>
有文學所以眷奬之厚而用轍之堅也陛下豈不知王<lb/>
安石章惇吕惠卿蔡確亦有文學乎而所為如此若謂<lb/>
蘓轍兄弟無文學則非也蹈道則未也其學乃學為儀<lb/>
<pb n="KR2e0014_WYG_018-52a"/>
秦者也其文章務馳騁好作為縱横排闔無安静理致<lb/>
亦類其為人也比王安石則不及當與章惇蔡確吕惠<lb/>
卿相上下其為美麗浮歌侈艷小詞則並過之雖轍亦<lb/>
不逮其兄矣兄弟由此故多得名于戚里中貴人之家<lb/>
其學如此安足為陛下謀主體斷國論與共熈緝天下<lb/>
之事哉辛亥簽書樞密院事王岩叟奏事罷留身曲謝<lb/>
太皇太后諭曰知卿才望故不次用卿便宜盡心以報<lb/>
朝廷岩叟曰臣乆去言路不得欵對清光今欲少陳區<lb/>
<pb n="KR2e0014_WYG_018-52b"/>
區幸垂聽問何事岩叟曰陛下聽政以來納諫從善凡<lb/>
所更改悉合人心朝廷清明天下安静百姓無怨歎之<lb/>
聲此成效也願信之不疑守而毋失則宗社千萬世之<lb/>
福也但願每于用人之際更加審察盖邪正難辨用之<lb/>
一差治亂所繫固有外與衆同而中懐異趨不以今日<lb/>
之事為然者惟伺問隙以幸反覆此等不可一日容于<lb/>
朝太后曰此事裏面常説與官家因少進曰陛下今日<lb/>
進聖學者正謂要理會邪正二字正人在朝則朝廷安<lb/>
<pb n="KR2e0014_WYG_018-53a"/>
人君無過舉則下有平治之理一邪人進朝廷便有不<lb/>
安之象非為一人遂致此也盖其類應之者衆蒙蔽人<lb/>
主無由得知不覺養成禍患耳太皇太后甚然之又曰<lb/>
或聞曾有以君子小人參用之説告陛下者果然如此<lb/>
乃誤陛下之言不可聽君子小人無參用之理聖人惟<lb/>
説君子在内小人在外則成泰小人在内君子在外則<lb/>
成否小人既進君子不與之争進惟自引去君子既去<lb/>
小人競進則危亂之機也不可不慎願陛下常用心於<lb/>
<pb n="KR2e0014_WYG_018-53b"/>
此太后曰會得岩叟乃退前知杭州蘓軾言浙西二年<lb/>
水災蘓湖為甚雖訪聞已詳而百聞不如一見自下塘<lb/>
路由湖入蘓目覩積水未退伏望聖慈察臣微誠垂愍<lb/>
一方特賜旨揮發運司依元降旨揮除己截撥二十萬<lb/>
石外更乞兌撥三十萬石與浙西諸州充出糴借貸如<lb/>
發運司去年元不收糴即乞一面截留上供米五十萬<lb/>
石却令發運司將樁錢一百萬貫候今年秋熟日收糴<lb/>
填還若朝廷不以臣言為然待饑饉疾疫大作方行賑<lb/>
<pb n="KR2e0014_WYG_018-54a"/>
濟亦恐不及于事鄭雍為右諫議大夫右丞蘓軾押入<lb/>
視事賈易為侍御史葉伸為殿中侍御史伸請補外詔<lb/>
别有差遣安鼎為監察御史姚勔為右正言庚戌邇英<lb/>
進讀寳訓至除彭乘為起居舎人事龍圗閣直學士前<lb/>
知杭州蘓軾言臣近奉詔書及聖旨不許辭免學士承<lb/>
旨恩命及乞郡事臣已于第三次奉乞除臣楊越陳蔡<lb/>
一郡去訖竊慮區區之誠未能遽囘天意須至盡露本<lb/>
心重干天聽陛下即位起臣于貶所不及一年備位禁<lb/>
<pb n="KR2e0014_WYG_018-54b"/>
林遭際之異古今無比臣每自惟昆蟲草木之微無以<lb/>
報天地生成之徳惟有獨立不倚知無不言可以少報<lb/>
萬一始縁衙前差顧利害與孫永傅堯俞韓維争議因<lb/>
與司馬光異論光不以斯怒臣而臺諫諸人逆探光意<lb/>
遂與臣為仇臣又素疾程頥之奸未甞假以色詞故頥<lb/>
之黨人無不側目自頥等廢黜大奸數人而餘黨尤在<lb/>
要近隂為之地特未發耳小臣周橦乃敢上疏乞用王<lb/>
安石配享以常試朝科橦草芥之微敢建此議必有隂<lb/>
<pb n="KR2e0014_WYG_018-55a"/>
主其事者是以上書逆折其奸鋒乞重賜行遣以破小<lb/>
人之謀自此黨人尤加忿疾其后又于經筵極論黄河<lb/>
不可囘奪利害比上疏争之遂大失執政意積此數事<lb/>
恐别致患禍又縁臂痛目昏所以累求補外俯伏思念<lb/>
自忝禁近三年之間臺諫官臣者數四只因發策草麻<lb/>
羅織言語以為謗訕本無疑似自加誣執其間曖昧譛<lb/>
愬陛下不察其無實而不降去者又不知其幾何矣若<lb/>
非二聖仁照洞見肝膈則為黨人所傾首領不保豈敢<lb/>
<pb n="KR2e0014_WYG_018-55b"/>
望如先帝之赦臣早自出知杭州二年粗免人言中間<lb/>
法外刺配顔章顔益二人盖公私積弊事不獲己陛下<lb/>
亦已赦臣而言者不赦論奏不已其意豈謂顔章等哉<lb/>
以此知黨人之意未甞一日不在傾臣洗垢求瑕止得<lb/>
此事今者忽蒙聖恩召還擢用又除臣弟轍為執政此<lb/>
二事皆非大臣命意竊計黨人必大猜忌磨厲以須勢<lb/>
必如此聞命悸恐以福為災即日上章辭免乞郡行至<lb/>
中路果弟轍為臺諫所攻殿出廨宇待罪又蒙陛下委<lb/>
<pb n="KR2e0014_WYG_018-56a"/>
曲照見情狀方獲保全臣之剛愎衆所共知黨人猜忌<lb/>
甚于弟轍豈敢以衰病之軀復犯其鋒雖自知無罪可<lb/>
言而今之言者豈問是非曲直竊謂人主之待臣子不<lb/>
過公道以相知黨人之報怨嫌必為巧發而隂中臣豈<lb/>
敢恃二聖公道之知而傲黨人隂中之禍所以不避繁<lb/>
瀆自陳入仕以來進退本末欲陛下以臣危言危行獨<lb/>
立不囘以犯衆怒者所來逺矣伏望聖慈察臣至誠特<lb/>
賜旨揮執政檢會屢奏只作親嫌囘避早除一郡若朝<lb/>
<pb n="KR2e0014_WYG_018-56b"/>
廷不以臣不才猶欲驅使或除一重難邊郡臣不敢辭<lb/>
避報國之心死而後已惟不願居禁近使黨人猜疑别<lb/>
加隂中也六月梁燾知鄭州因日食奏言臣聞日者衆<lb/>
陽之長人君之象以清明漙照為徳而不容侵蔽欺掩<lb/>
今又食五月之朔為變亦甚矣願陛下思所以消變之<lb/>
理而消變之速莫如修徳修徳之要莫如進學伏望屏<lb/>
逺聲色披繹經史宫中清燕熟復前代治亂之要退朝<lb/>
之餘經筵之外閒召講讀侍臣咨訪論議又奏太后曰<lb/>
<pb n="KR2e0014_WYG_018-57a"/>
日災之應主弱臣强下凌上替隂侵陽之謂也宜舉三<lb/>
務以消之早正宫中之位以為内助願陛下外飾政事<lb/>
以申主道勸上進學以強君徳丙辰吕大防言昨得御<lb/>
前劄子以蘓軾撰上清儲祥宫碑頌示修宫費用以出<lb/>
自禁中此事近臣知之而外庭鮮有知者因此令中外<lb/>
其知甚便太后宣諭曰上清儲祥宫本先帝所建意為<lb/>
皇嗣今來正欲成其願凡百費用皆本殿收入錢物應<lb/>
制無分毫侵損國用比來有一二言者皆不知也八月<lb/>
<pb n="KR2e0014_WYG_018-57b"/>
范百祿轉對言三事云盡祖宗典故效先王陳迹幸太<lb/>
學可以美文明之化採衆言可以知天下之事嚴大祀<lb/>
可以臻上神之祐而致四時之和惟芻蕘不以賤廢庶<lb/>
幾塵路或有補云趙君錫言蘓軾題詩事太后曰輒將<lb/>
此事誣軾先帝三月上仙軾五月題詩猥云軾别有意<lb/>
似此何可當顯是捃拾初賈易言君錫想被易使之韓<lb/>
忠彦曰君錫素無執持王岩叟曰君錫雖無執持亦非<lb/>
助惡之人今罷去士論亦惜其風望進退人太速陛下<lb/>
<pb n="KR2e0014_WYG_018-58a"/>
尤所當慎曰極當慎也須求老成忠彦曰宜擇忠厚岩<lb/>
叟曰須得中道者用之乃善閏八月左朝請郎梓州路<lb/>
轉運判官董敦逸左朝請郎黄慶基並為監察御史敦逸<lb/>
永豐人辛亥詔曰朕承至尊休徳托于王公之上蒙成<lb/>
慈訓海内晏安恭惟太皇太后有聖徳之徽懿居天下<lb/>
之崇髙保祐朕躬功及宗社人神俱歸天地並貺稽歳<lb/>
甲還相之次當慶符本始之辰仰賛夀祺用致誠祝昔<lb/>
在神考有奉光獻之禮甞以此懇請再三興言傷財面<lb/>
<pb n="KR2e0014_WYG_018-58b"/>
誡悉罷永惟大徳之報方求尊安之祿此茍不圗將何<lb/>
以示孝敬于萬方而達至感于神明乎其以元祐七年<lb/>
太皇太后本年歳旦齋在令及天下州軍在城僧尼道<lb/>
士女冠一日内在京于中太上清儲祥集禧建炎醴泉<lb/>
萬夀等六處宫觀大相國寺十禪院自正旦日各用僧<lb/>
道開建道塲七晝夜宫觀罷散<hi>闕</hi>被露肝胆冒聞聖慈<lb/>
致陛下每有宣諭必以不喜管事為言常欲安静此聖<lb/>
意之本也臣未甞一日不思切惟淵衷逺慮深識用臣<lb/>
<pb n="KR2e0014_WYG_018-59a"/>
前言自識時矣乞檢會前奏早賜詔㫖歸斷人主以全<lb/>
大功不及言先帝大臣多以材進可稍復用委以别都<lb/>
名藩以全終始壬申起居舍人吕陶言伏覩邇英閣講<lb/>
讀罷臣僚退有頋臨吕希哲再留奏事臣不復豫聞竊<lb/>
謂起居之職記人主言動凡講讀官有所奏陳或陛下<lb/>
宣答訪聞皆須載録修為信史今乃不得預聞臨等所<lb/>
奏深恐于分守未安伏望特降睿㫖今後講讀罷有臣<lb/>
僚再留奏請並許記注官侍立所貴操筆不致闕畧從<lb/>
<pb n="KR2e0014_WYG_018-59b"/>
之是月左僕射吕大防以疾懇求罷政太后宣諭曰主<lb/>
上富于春秋相公未可去位更少俟歳月吾亦就東朝<lb/>
矣大防乃不敢復起視事八年二月兵部員外郎崇政<lb/>
殿説書吕希哲為右司諫希哲固辭之蘓軾在邇英見<lb/>
希哲除命戲謂希哲曰法筵龍象當觀第一義希哲退<lb/>
而不應謂范祖禹曰若辭不獲命當以楊畏為首時畏<lb/>
方在言路以險詐示任故希哲云耳七月丙子朔觀文<lb/>
殿學士大中大夫范純仁為通議大夫尚書右僕射兼<lb/>
<pb n="KR2e0014_WYG_018-60a"/>
中書侍郎純仁自至頴昌即入對延和尋有是命純仁<lb/>
辭至七不允又遣中使促純仁就位及入謝太后宣諭<lb/>
曰相公且與吕大防等同心協力又曰人言相公必先<lb/>
進王覿彭汝礪如何純仁曰此人望陛下早用之他日<lb/>
又謂純仁曰卿父仲淹可謂忠臣在章獻明肅垂簾時<lb/>
惟勸章肅盡母道及仁宗親政又勸仁宗盡子道可謂<lb/>
忠臣公名望衆人所歸必能繼紹前人純仁頓首謝曰<lb/>
臣不肖何足當陛下奬勸委任之意然不敢不勉八月<lb/>
<pb n="KR2e0014_WYG_018-60b"/>
丙午辛酉太后有疾上不視事壬戍吕大防范純仁蘓<lb/>
轍鄭雍韓彦忠劉奉世入崇慶殿問聖體大防等言元<lb/>
豐五年神宗皇帝服藥常除在京及畿内罪人太皇太<lb/>
后曰莫不消如此大防曰元豐中神宗皇帝自以聖躬<lb/>
服藥降此指揮今上為太后于體尤順上曰依故事前<lb/>
此凡奏事上未嘗處分至是上以太皇太后意在謙抑<lb/>
故有此宣諭<lb/>
　太平治迹統𩔖卷十八<lb/>
</p>
<p>
</p>
  </div>
</body>
</text>
</TEI>
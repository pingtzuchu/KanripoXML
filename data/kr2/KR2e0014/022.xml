<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平治迹統𩔖卷二十二</head> <lb/>
    <p>
<pb n="KR2e0014_WYG_022-1a"/>
欽定四庫全書<lb/>
　太平治迹統𩔖卷二十二<lb/>
　　　　　　　　　　　　宋　彭百川　撰<lb/>
　　熈寧元祐議論青苖<lb/>
皇祐五年三月命陕西轉運使李㕘專制置觧塩代范<lb/>
祥也時叅轉運五年矣自軍興戍兵苦食不足㕘視民<lb/>
缺時令隠度糓麥之入預貸官錢麥熟則償謂苗錢數<lb/>
年兵食有餘後青苗法始諸此<lb/>
<pb n="KR2e0014_WYG_022-1b"/>
熈寧二年王安石事變更法度九月三司條例司議行<lb/>
青苗法河北轉運判官王廣亷督漕陕西奏乞度牒僧數<lb/>
千為本司行青苗法春散秋歛與安石議合至是請先<lb/>
行河北丁夘三司條例司言欲以諸路常廣二倉粟貴<lb/>
發賤歛如陕西青苗法仍取民願庶農不至闕食赴時<lb/>
趨事使兼并無以乗其急從之十一月司馬光進讀畢<lb/>
上曰朝廷每更一事士大夫<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                    <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>皆為不可光曰朝廷<lb/>
散青苗兹事不便吕惠卿曰光不知此事富室則害民<lb/>
<pb n="KR2e0014_WYG_022-2a"/>
縣官為之乃所為利民也光曰昔太宗和糴河東粮草<lb/>
以給戍兵至今為膏肓之疾朝廷雖知害民用度不足<lb/>
不能救也臣恐青苗之害亦如河東和糴也吕申曰司<lb/>
馬光之言可謂至論三月春詔諸散青苗錢無得抑配<lb/>
違者置之法學士范鎮言常平倉始于漢之盛時視榖<lb/>
貴賤發斂以便農末最為近古雖唐虞之政無以異也青<lb/>
苗乃唐之衰不足法也且陛下疾富民多取而少取之<lb/>
猶五十歩笑百歩耳惟乞觀天地之便罷青苖之舉右<lb/>
<pb n="KR2e0014_WYG_022-2b"/>
正言李常孫覺亦言王廣亷近至京師倡言取三分之<lb/>
法又聞制置司欲行于天下乞明詔有司勿以強行仍<lb/>
且試之河北陕西數路廣廉初在河北行之民喧然謂不<lb/>
便而廣亷入奏稱民間歡呼歌頌聖德言者既交攻之<lb/>
朝廷不得已乃降是詔庚申提典開封府界縣事吕景<lb/>
言人户見倚閤貸粮五十餘萬石今又散青苗錢十五<lb/>
萬貫恐民力不堪詔送條例司召提舉官戒諭之先侯<lb/>
叔獻屢督景散青苖錢景以畿甸課利無有贏餘例司<lb/>
<pb n="KR2e0014_WYG_022-3a"/>
又别以買陕西塩鈔錢五千萬為青苗錢而景復是奏<lb/>
三年二月朔韓琦言淮南轉運及提舉常平廣惠倉司<lb/>
牒給青苗事臣以國家頒號令立法制必信其言使<lb/>
民受實惠則四方孰不欣服詳熈寧二年詔在優民不<lb/>
使兼并乗急以邀倍息皆以為民公家無所利其入謂<lb/>
先王散惠興利益民之意也今自第一等而下三等以<lb/>
上坊郭户有物業抵留者依青苗例支借是官放息錢<lb/>
與初抑兼并濟困乏之意相違欲民信服不可得也且<lb/>
<pb n="KR2e0014_WYG_022-3b"/>
上戸見官中戸散錢誰不願從本戸夏秋各有稅賦又<lb/>
有預買又轉運司和買等色納捐積年倚閤借貸麥種<lb/>
錢之𩔖名目甚多今更增納此一青苗錢自制下一路<lb/>
官吏上下惶惑皆謂若不抑配則上户必不願請近下<lb/>
户等雖請必難催納將来必行刑督率及勒干保人等<lb/>
均賠之患大凡兼并放息錢雖取利稍厚緣有逋欠官<lb/>
中不許受事况舊債未償及半早已續得貸錢兼并者<lb/>
既有本故能相因歲月漸而取之今官貸青苗錢不然<lb/>
<pb n="KR2e0014_WYG_022-4a"/>
湏夏秋隨稅送納災傷及五分以上許科次催還連兩<lb/>
科灾傷則必官無本錢接續支給官本因而失䧟其害<lb/>
如此更望聖明博訪如臣不妄乞盡罷諸路提舉官委<lb/>
提典刑獄依常平舊法施行癸亥上親袖出琦奏示執<lb/>
政曰琦真忠臣在外不㤀王室朕初謂可利民不意乃<lb/>
害民如此王安石勃然進因難琦奏曰陛下脩常平法<lb/>
所以助民至于收息亦周公遺法也曾公亮言坊郭不<lb/>
當俵錢陳升之曰但恐州縣避難索之故抑配上戸耳<lb/>
<pb n="KR2e0014_WYG_022-4b"/>
安石曰抑配恐有之然俟此嚴行絀責則弊自絶先程<lb/>
顥言成都不可置常平安石極以為不可曰臣論此事<lb/>
已數十萬陛下尚疑如此事事為異議所惑天下事何<lb/>
可為之曰要湏盡人言翼日安石稱疾不出安石視事<lb/>
主青苖議<hi>見安石門</hi>司馬光論青苗<hi>見新法門</hi>趙抃悔不罷青苗<lb/>
<hi>見安石門</hi>甲申以韓琦論青苗奏付條例司李常言其尢甚<lb/>
者至使善良備給納之費虛認貫以轉二分之息上閱<lb/>
常奏問如何處置安石曰令分析是何州縣如此公亮<lb/>
<pb n="KR2e0014_WYG_022-5a"/>
升之皆曰諫官風聞言事豈可令分析公亮曰安石但<lb/>
欲令已議論勝耳上卒令常分析己酉韓𤦺言臣已老<lb/>
病願罷臣河北使為大名府路安撫使從之實安石怒<lb/>
琦沮之也時陳留亦不敢散錢知縣姜潜稱疾去官上<lb/>
復趣司馬光入見光言宜早收樞宻告敇從之三月光<lb/>
移書安石請罷條例司及常平使者四月李定權<lb/>
監察御史裡行定素與安石善孫覺歸自淮南薦定極<lb/>
口因召至京言青苗之便安石喜遂薦于上乞召對謂<lb/>
<pb n="KR2e0014_WYG_022-5b"/>
曰君上殿當具為上道此及見上果問新法定對如安<lb/>
石所教上批付中書欲用定知諫院曾公亮陳升之以<lb/>
為無此例固争之乃改命不撰李定詞頭<hi>見官制門</hi>三年十<lb/>
二月開封府判趙瞻知鄧州瞻因出使得奏事上問曰<lb/>
卿久為監司乃知青苖法便也對曰青苗唐行之于季<lb/>
世擾攘中掊民財誠便今欲為長久計愛百姓誠不便<lb/>
安石隂使其黨俞充誘曰當以御史知雜奉待瞻不應<lb/>
由是不留京師瞻時出使未還也<lb/>
<pb n="KR2e0014_WYG_022-6a"/>
元祐元年三月朱光庭言臣計天下青苖錢數昨來支<lb/>
俵外見在錢數尚多欲乞將一州見數監司斟酌諸縣<lb/>
戸口多寡並用收糴存留斛㪷凡豐年添價以糴小飢<lb/>
减價以糶詔戸部指揮諸路提刑相度收糴數目以聞<lb/>
夏四月王岩叟言覩聖㫖提舉官累年積蓄錢糓財物<lb/>
盡樁作常平倉錢物委提刑交割主管依常平倉法搢紳<lb/>
議謂朝廷復此法遂免出息二分矣今見四月二十六<lb/>
日勅㫖再立常平錢糓給歛出息之法中外莫不復疑<lb/>
<pb n="KR2e0014_WYG_022-6b"/>
朝廷以利為事豈以青苖之法皆主助息以助用耶主于<lb/>
惠飬百姓耶主于助用則無可言者主于惠百姓則十<lb/>
六年于今但見百姓日䧟困窮而不自知伏望詔有司<lb/>
罷之天下幸甚五月御史上官均言臣願行閏二月八<lb/>
日詔書罷去青苗復常平平糴之法為萬世之通利六<lb/>
月蘓轍言青苗害民朝廷所患罷而不盡廢而復講使<lb/>
天下疑朝廷求利此臣之深惜也伏乞追寢近降青苗<lb/>
指揮詔天下青苗自後不復支散王覿言神宗臨御之<lb/>
<pb n="KR2e0014_WYG_022-7a"/>
初柄臣建議廢常平法散青苗錢縉紳公論咸以為非<lb/>
而主議者持之甚堅先帝聖明乃奮獨斷令取常平錢<lb/>
斛存留一半此見先帝常平法不可廢也伏願罷青苗<lb/>
依今年二月九日勅行常平法以成先帝之意劉摯言<lb/>
今覩惠卿責降則制詞有首建青苗之語夫以建議者<lb/>
為罪則是朝廷知青苗不可行也伏望復行常平以幸<lb/>
天下秋七月蘓轍入言臣近奏乞罷青苗錢乞盡將臣<lb/>
僚前後章疏酌行八月司馬光劄子乞分等糴糶其後<lb/>
<pb n="KR2e0014_WYG_022-7b"/>
王岩叟言臣覩昨降朝㫖文雖詳而未通四方來者更<lb/>
疑未便乞依舊法不分立三等更不申取本州及上司<lb/>
指揮外餘勅新降朝㫖别行頒降庚寅劉摯言臣近以<lb/>
惠卿責降告詞首建青苗之語而青苗法未罷曾具論<lb/>
列不䝉采納望依今年二月勅文依常平舊法施行王<lb/>
岩叟蘓轍朱光庭王覿言臣等屢奏乞罷青苗皆不䝉<lb/>
付外施行如衆論必以罷為是乞早賜斷以慰民心如<lb/>
為非乞顯行黜責以懲臣等妄狂六月司馬光言青苗<lb/>
<pb n="KR2e0014_WYG_022-8a"/>
錢害民極多臣僚上言前後非一今欲遍指揮下諸路<lb/>
提刑司常平錢榖只令州縣依舊法趂時糴糶青苗錢<lb/>
更不支俵舊欠二分息盡皆除放詔從之初純仁以國<lb/>
用不足建議復青苗錢四月二十六日㫖揮葢純仁意<lb/>
時光在告不預也己而召諫共言不報光尋具劄子乞<lb/>
約束州縣抑配者蘓轍又繳奏乞罷之光始大悟力疾<lb/>
入朝對曰近日不知是何奸邪勸陛下復行此事純仁<lb/>
失色却立不敢言青苗錢遂罷散岩叟等所稱大臣實<lb/>
<pb n="KR2e0014_WYG_022-8b"/>
指純仁也録黄中書蘓軾奏曰臣見免役之法已盡革<lb/>
去青苗乃獨因舊稍加損益欲行月攘一雞之道熈寧<lb/>
之法本不許抑配今雖復禁其害猶在又官吏無狀于<lb/>
給散之際必會酒務設樂賣酒民至有徒手歸者每散<lb/>
青苗酒課暴增此臣親見而為之流涕者也二十年間<lb/>
因欠青苗至賣田宅男女溺水自縊不可勝數朝廷忍<lb/>
復行之歟使斯民快一時之用而不慮日後催納誠非<lb/>
良法今已行常平糴糶之法惠民之外官亦少利何用<lb/>
<pb n="KR2e0014_WYG_022-9a"/>
二分之息以賈無窮之怨臣深惜之欲乞㫖揮今後更<lb/>
不給散所請過錢戸候豐熟日分作五年十科隨二稅<lb/>
送納庶農民息肩以免後世譏議所有上件録黄臣未<lb/>
敢行下十二月臣僚上言朝廷罷俵青苗錢令諸路提<lb/>
刑司委豐熟州縣廣行收糴糶意欲常有蓄儲而戸部<lb/>
請不收糴年計失朝廷飬民之意乞諸路運司合糴年<lb/>
計並無先次令常平收糴從之<lb/>
　　熈寧元祐議論市易<lb/>
<pb n="KR2e0014_WYG_022-9b"/>
熈寧五年三月丙午詔曰天下商族物貨至京多為兼<lb/>
并之家所困宜出藏庫錢帛選官于京師置市易務先<lb/>
是有魏繼宗者自稱草澤上言京師百貨所居市無常<lb/>
價貴賤相傾富能奪貧乃可以為天下于是中書奏在<lb/>
京市易務監官二舉提一勾當公事官一許召在京諸<lb/>
行舖牙人充本務行人牙人遇客貨不願賣入官者許<lb/>
務中投賣勾行人與客平價據行人所要物數先支官<lb/>
錢買之並不抑勒若非行人要物價實可收蓄變轉亦<lb/>
<pb n="KR2e0014_WYG_022-10a"/>
委官變轉收買投時估出賣不過取利故降是詔戸部<lb/>
判官呂嘉問提舉在京市易務仍賜庫錢百萬緡為市<lb/>
易本其餘用交鈔及折博物令三司應副初三司請市<lb/>
易十三條其一云兼并之計較取利有害新法令市易<lb/>
務寛察申三司隨置以法御批减去此條餘悉可之御<lb/>
史劉孝孫言此則見陛下寛仁愛民之至安石曰孝孫<lb/>
稱此為聖政臣謂此乃聖政之闕上曰若但設法傾之<lb/>
即兼并自不為害安石曰若不明立法令但設法相傾<lb/>
<pb n="KR2e0014_WYG_022-10b"/>
即是紙舖孫家所為五月吕嘉問言泥内酒坊等處連<lb/>
三竈歲省柴四十餘萬推之一縣省三十三萬斤約諸<lb/>
州歲省柴錢十六萬緡先獻連三竈法王靖變更三竈<lb/>
法常震並乞充賞詔王靖遷大將滅磨勘五年常震不<lb/>
理選限試國子四門助教仍賜曹州酒坊錢三千緡七<lb/>
月詔在京商稅院雜買場雜賣務并𨽻提舉市易務閏<lb/>
七月先是上批付安石聞市易極苛細市人怨謗以為<lb/>
官司浸淫盡收天下之貨自作經營可令指揮只依舊繼<lb/>
<pb n="KR2e0014_WYG_022-11a"/>
宗元擘畫施行安石白上曰陛下所聞有事實乞宣示<lb/>
上曰聞立賞捉人不来買賣安石曰此事尢可知其妄<lb/>
嘉問曰至臣處不知果有此事是臣以聚斂悞陛下當<lb/>
知臣素行若臣不如此即無緣有此事容臣根究勘會<lb/>
别具聞奏冬十一月上謂安石曰市易賣果實有之即<lb/>
大煩細今罷之如何安石曰市易司以民上為官司科<lb/>
買所困下為兼并取息所苦投狀乞借官錢出息行倉<lb/>
法供納官果自立法来販者比舊皆即得見錢行人比<lb/>
<pb n="KR2e0014_WYG_022-11b"/>
舊官司兼并所費十减七八宫中又得好果實供應比<lb/>
皆逐人所供收及累騐事元如此陛下謂傷國體臣謂<lb/>
不然上笑且曰買得果實比舊極佳行人極便行人皆<lb/>
貧宜除放息錢安石曰比舊已各蘓息何湏除放息錢<lb/>
六年春樞宻文彦博言臣近言市易司遣官監賣果實<lb/>
損國體斂民怨乞寢罷今渉旬未行凡衣冠家罔利于<lb/>
市縉紳清議尚所不容豈堂堂大國皇皇求利不為物<lb/>
議所非乎安石曰陛下近放百姓貸粮至二百萬支十<lb/>
<pb n="KR2e0014_WYG_022-12a"/>
斗全粮給軍一歲增費亦數十萬緡天下孰不知陛下<lb/>
不殖貨利豈所費如此而乃于果實收緡息以規利者<lb/>
乎博所言遂寢不報六月提舉在京市易務奏三班借<lb/>
職張吉甫為本界勾當公事辭以見為李清臣指揮使<lb/>
方在降謫一旦舍去義所不安上嘆曰十室之邑必有<lb/>
忠信吉甫陳義甚髙賢于李清臣逺矣可遂其志安石<lb/>
曰始聞吉甫極有幹才今所陳乃其私義朝廷取人正<lb/>
當如此初韓絳宣撫清臣從辟會絳無成功被貶清臣<lb/>
<pb n="KR2e0014_WYG_022-12b"/>
自全多毁絳故上薄之七年正月遣李把相度成都府<lb/>
置市易務利害上問安石納免役錢如何或云提湯瓶<lb/>
亦令出錢有之乎安石曰且言提湯瓶令出錢必有人<lb/>
陛下何不宣示付所司考實如市易司非吕嘉問孰能守<lb/>
法不避左右近習非為嘉問辨以忤近習且此事臣親<lb/>
一一經理亦頗勞神正不欲背負所學為天下立法故<lb/>
也上曰士大夫言不便者甚衆安石曰士大夫或不快<lb/>
朝政或與近習相表裡自古未有令近習如此能興治<lb/>
<pb n="KR2e0014_WYG_022-13a"/>
功者初嘉問提舉市易務挟安石陵慢三司使薛向且<lb/>
數言市易事及曾布向代為三司使素知嘉問驕恣懐<lb/>
不能平及聞上數以市易苛細詰責中書意欲更張未<lb/>
得間也是月丁巳上夜降手詔賜布曰聞市易務日近<lb/>
收買貨物有違朝廷立法本意可詳具奏布對于崇政<lb/>
殿具奏所聞上覧之矍然喜見于色謂安石曰曾布言<lb/>
市易不便知否安石曰知之上曰布言如何安石曰布<lb/>
今上殿必自言遂留身曰市易事布與嘉問不相足布<lb/>
<pb n="KR2e0014_WYG_022-13b"/>
所言既送中書是夜上批問安石恐嘉問實欺罔非布<lb/>
私忿安石具奏明其不然于是詔令與惠卿同根究市<lb/>
易司不便事安石意主嘉問不以布所言為是故使惠<lb/>
卿居其間也布既受詔同惠卿究市易事四月上批可<lb/>
令布惠卿一處取問上復以手札賜布令来對布即具<lb/>
陳行人所訴并疏惠卿奸欺以聞及布對上慰諭久之<lb/>
因曰惠卿誠不可更共事時上意必欲按治安石卒不<lb/>
肯舍惠卿用他官惠卿奏請畨覆葢謀變此事也上疑<lb/>
<pb n="KR2e0014_WYG_022-14a"/>
焉故仍付兩人五月中書戸房比對市易司事及曾布<lb/>
根究市易違法事詔章惇曾孝寛就軍噐監置司根究<lb/>
以聞後八日布對延和殿言户房不同之故上以為然<lb/>
布因言市易已置獄朝夕竄絀自爾必不復望清光上<lb/>
曰卿三司使案所部違法有何罪布曰陛下以為無罪<lb/>
不知中書意若何况臣與惇有隙今以惇治獄其意可<lb/>
見上曰有曾孝寛在事既付獄未必不直上慰勞曰卿<lb/>
不湏如此自爾不復請對後八十餘日乃貶六月上批<lb/>
<pb n="KR2e0014_WYG_022-14b"/>
提舉市司奏二年收息錢九十六萬餘緡累年朝㫖已<lb/>
支九十五萬緡可契勘何日月指揮支徃何處<hi>新本亦削去此</hi>
<hi>復存之此可為欺</hi>八年吕嘉問兼提舉市易司安石言葢自秦<lb/>
以来未有𣙜制兼并之術臣以為司能𣙜制兼并理財<lb/>
則令頒與不頒不患無財提舉市易司本劉佐韓絳固爭<lb/>
以為佐未合與差遣安石曰市司自来舉司不湏條制<lb/>
且七八萬貫場務湏付能者絳固爭為如此則廢法再<lb/>
拜辭位曰宰相不可為上愕然曰兹小事何必爾絳曰<lb/>
<pb n="KR2e0014_WYG_022-15a"/>
小事尚弗爭况大事乎卒罷劉佐絳就位元豐二年正<lb/>
月詔市易舊法所人賖錢田宅或金錢抵當者三人保<lb/>
則給之皆出息十分之二過期不納月罰錢百之二貧<lb/>
人無賴子弟取官貨不償積息罰愈滋囚係督責徒存<lb/>
虛數都提舉市易王居卿建議以田帛抵當者减息無<lb/>
抵當徒相保者不復給自元豐二年正月以前本息外<lb/>
所負罰錢悉免之凡數十萬緡負本息者延朞年半衆<lb/>
議頗以為惬八年四月又詔在京并西及泗州置貨等<lb/>
<pb n="KR2e0014_WYG_022-15b"/>
場並罷中書省今年正月九日赦書内外人戸見欠市<lb/>
易錢物並抑所屬勘會元賖請本息等錢并已納見欠<lb/>
數目條具聞奏其息錢當議減放在京至今未見有司<lb/>
依赦以聞詔劉拯等赴御史臺置局磨勘欠錢大戸放<lb/>
七分小户放全六月詔户部提轄拘催市易錢物准勅<lb/>
除放錢外合納本錢特與展限三年八月户部狀勘諸<lb/>
路自去年推行市易抵當兼勘鎮寨市易抵當已准㫖<lb/>
更不興置今相度除諸路州軍抵當收息簿可存留外<lb/>
<pb n="KR2e0014_WYG_022-16a"/>
其州縣市易及餘處一切皆可省罷詔從之<hi>抵當原不罷但罷市</hi>
<hi>易耳</hi>十一月兵部員外葉祖洽奏市易之逋雖有寛期之<lb/>
惠然民力已敝必無從出願勅有司檢察委無可出特<lb/>
放蠲之<lb/>
元祐元年正月辛丑朝散大夫吕嘉問知淮陽軍以孫<lb/>
升言市易法初行嘉問實領其事罔上壊法故有是命<lb/>
閏二月錄故左侍禁李公度男适以公度監熈州市易<lb/>
收息緡錢十八萬有竒故也詔戸部應諸路人戸見欠<lb/>
<pb n="KR2e0014_WYG_022-16b"/>
市易錢並與除放蘓轍言蜀中𣙜茶市易等見委郭槩<lb/>
體量事實而槩並不指言實弊如市易比較收息始因<lb/>
韓玠以靈泉為比務令多取息錢槩以伊叔祖韓縝任僕<lb/>
射不敢體量實狀妄言玠不曾以戸口比較息錢又代<lb/>
玠巧說附下罔上情理難恕臣乞降㫖先罷絀郭槩所<lb/>
有前件事别委官體量施行詔遣郭槩與差遣其賣鹽<lb/>
市易事令黄亷先次體量以聞己酉詔市易務見計置<lb/>
下准備外國人使收買之物五萬餘貫令據見數供賣<lb/>
<pb n="KR2e0014_WYG_022-17a"/>
候行計置令行人依舊供應其元豐四年西驛買賣令<lb/>
市易管認出賣朝㫖更不施行又詔應内外監理市官<lb/>
錢在京委太僕寺開封界令提㸃諸路令轉運限一月<lb/>
各索逐户原請官本許以納過息罰錢充折及官本即<lb/>
便免放并坊場凈利錢依比以納過罰錢折填凈利外<lb/>
尚欠官本并凈利而業盡及無抵保或正身保人孤貧<lb/>
者權住催理及以前積欠免役錢减一半餘分限三年<lb/>
隨夏稅帶納其今月四日㫖揮不施行者從蘓軾奏也<lb/>
<pb n="KR2e0014_WYG_022-17b"/>
七月蘓轍言乞將市易欠數人戸通計所納息罰錢數<lb/>
放已納及所請官本數目即與除放䝉恩依此施行德<lb/>
澤廣及然聞京師下戸貧家初從多作詭名請新還舊<lb/>
以此無緣通計息罰故除放之恩多止上戸臣近行體<lb/>
問據通直郎監在京市易務宋肇為臣言若截欠二百<lb/>
貫以下户一例除放所放至多事亦均一臣究其說以<lb/>
人所欠皆出利息若將見欠二百貫以下除放錢數不<lb/>
多望乞特與除放或因將来赦書明堂行下或更轉行<lb/>
<pb n="KR2e0014_WYG_022-18a"/>
諸路則細民戴德社稷之利不可勝計<hi>闕</hi>内吕嘉問係<lb/>
脩創市易害民最深雖已責降尚有民社更乞重竄以<lb/>
謝天下所有宋肇劄子三道備録進呈如左八月李常<lb/>
言今常平坊場免役積剰錢共五十餘萬貫散在各州<lb/>
縣貫朽不用初緣泉貨流通乃濟臣欲乞命有司議于<lb/>
州縣各宜平糴一司選人領之倣古平糴糶法就直如<lb/>
數公而斂之及其價騰裁數分而出之但無虧原價唯<lb/>
利農桑之民為先庶泉貨流通四海䝉福二年三月梁<lb/>
<pb n="KR2e0014_WYG_022-18b"/>
燾奏言風聞朝㫖拘收見欠官錢户産切謂不然命令<lb/>
一下民情驚擾甚負陛下安靜四方之意也乞降聖㫖<lb/>
恩寵此行展限理索以安百姓之心四月李常言朝廷<lb/>
自元祐来聖政所先慈仁為本愛育為務宜其和氣格<lb/>
天嘉應下浃而渉春以来時雨愆候上動聖懐祈禳脩<lb/>
省無所不至然小雨雖降終未沾足臣思今日人情尤<lb/>
鬱貧弱尚困唯市易一事自恩放除二百貫以来消减<lb/>
亦不多矣昔稱三萬緡今存四百餘緡矣昔稱百餘萬<lb/>
<pb n="KR2e0014_WYG_022-19a"/>
緡今纔二十九餘貫矣蠲除者既見不少理索者獨為<lb/>
不幸窮困之情未舒臣慮和氣因未浃也臣待罪户部<lb/>
凡一錢之金一尺之帛莫不為朝廷愛惜今冀以蠲放<lb/>
為事者誠以上累聖政下擾至和伏望决之不疑奮于<lb/>
獨斷五月詔應官貟緣市易增羨酬奬惟身亾致仕及<lb/>
得减一年以下磨勘人並免吕嘉問追三官展四年磨<lb/>
勘吳安詩追兩官賈昌衞追一官三年三月詔罷賣市<lb/>
易司元豐庫物從三省之請也十月劉安世言新利路<lb/>
<pb n="KR2e0014_WYG_022-19b"/>
轉運判官韓玠元豐中奉使蜀道推行市易法過為苛<lb/>
急至使縣官躬使升斗未免凌辱陛下踐阼之初尚寛<lb/>
玠為言慘刻朝廷尚以為疑遂委别司體量時玠叔祖<lb/>
縝方為相而提典刑獄郭槩畏避權勢不上是奏陛下<lb/>
責其觀望先行降黜後維執政玠所犯遂不窮治今遽<lb/>
復所司何所懲戒伏望收新命以允公議八年二月尚<lb/>
書省檢會市易欠負已降今年正月朝㫖毎保五百貫<lb/>
已下依赦除放大姓仍不過三保其該除放人户更不<lb/>
<pb n="KR2e0014_WYG_022-20a"/>
奏裁外其餘諸般係官欠錢物有一名少欠敷科名者<lb/>
總計名下逐窠名次數五百貫已下除放奉聖㫖每名<lb/>
各隨逐次依名數放除不得過三窠名其已該除放人<lb/>
戸更不奏裁<hi>闕</hi>
<pb n="KR2e0014_WYG_022-21a"/>
　<lb/>
　<lb/>
　　熈寧元祐議保甲保馬變更<lb/>
熈寧三年十二月乙丑中書言司農寺定九縣保甲條<lb/>
制充選官于開封祥符兩縣團成保甲候成次序以漸<lb/>
及他縣從之先是同勾管開封府界常平等事趙子几<lb/>
言近歲冦盜充斥公為民害今欲依舊保甲各立首領<lb/>
使相部轄及捕賊賞格乃下司農寺詳定至是增損行<lb/>
<pb n="KR2e0014_WYG_022-21b"/>
之他日上謂王安石曰用募兵與民兵亦無異安石曰<lb/>
役之過苦則變成然募兵多浮浪非良農之比上曰民<lb/>
兵雖善止是妨農事如何安石曰先王以農為兵因鄉<lb/>
遂寓軍旅今邊陲農人則無什伍不知戰守之法上曰<lb/>
止是民兵未可待以戰守奈何安石曰募兵與民兵無<lb/>
異顧將帥如何耳四年三月上召臺府對資政殿文彦<lb/>
博曰保甲用五家為保猶之可也今乃五百家為一大<lb/>
保則其勞擾可知彦博又言祖宗法制具在不湏更張<lb/>
<pb n="KR2e0014_WYG_022-22a"/>
以失人心上曰更張法制于士大夫誠多不恱然于百<lb/>
姓何所不便安石曰法制具在財用宜足中國宜強今<lb/>
皆不然未可謂之法制具在也甲午上批樞宻院命教<lb/>
閱而詞訴並下提㸃司按察八月壬寅廣南東路駐泊<lb/>
都監楊從先言本路槍手萬四千今排保甲若兩丁取<lb/>
一得丁二十五萬八千若三丁取一得丁十三萬四千<lb/>
自少計之猶十倍于槍手願委路分都監二員分舉<lb/>
教閱詔司農寺詳定條約以聞其後戸自第四等以上<lb/>
<pb n="KR2e0014_WYG_022-22b"/>
有三丁者以一為之每百人為一都五都為一指揮自<lb/>
十一月至次年二月每月輪一畨閱習每三日一比試<lb/>
事藝髙者先次歸放李宜之請廢保定軍<hi>闕</hi>遣官相視<lb/>
而衆入軍衞乞留額甚譁宜之以為遣官故縱其如此<lb/>
王安石白上曰陛下欲什伍河北民為用若如此不治<lb/>
後不可用世京坐不能禁約故責及之保定軍卒不廢<lb/>
翰林學士曾布等言近司農寺兵部檢正立法臣等今<lb/>
脩成義勇保甲及飬馬條三卷詔兵部行之七年詔開<lb/>
<pb n="KR2e0014_WYG_022-23a"/>
封府保甲免本身夫役三月詔諸軍止令都總管司施<lb/>
行先是詔五路自安撫以下提舉諸軍義勇保甲歲取<lb/>
㫖升黜而知大名府韓絳言諸軍責總管司外義勇等<lb/>
事即依今處分有是詔察訪使曾孝寛言慶歴八年嘗<lb/>
詔河北州郭第三等鄉村第二等毎戸飬被馬一疋以<lb/>
備官買乞檢會施行戸馬法始于此八年司農寺言保<lb/>
甲之法客戸五家相近者為小保五小保為大保十大<lb/>
保為都保諸路皆准此行之<lb/>
<pb n="KR2e0014_WYG_022-23b"/>
元豐二年提舉廣東常平林顔言今天下家為之保保<lb/>
為之長長為之正豈不容姦而已葢兵食于農藏武士<lb/>
于耕所謂教而後使之道也乃詔廣東保甲𨽻以武士<lb/>
八年夏四月樞宻院言保甲兩丁之家見教人小弱或<lb/>
久病及除當教人外并第五等以下田不及二十畝者<lb/>
聽提舉司審騐與放免尋五月詔府界三路弓兵保甲<lb/>
未行已前復置六月韓維奏保甲保馬之弊伏望詳酌<lb/>
施行六月樞宻院言訪聞近日府界三路團教保甲多<lb/>
<pb n="KR2e0014_WYG_022-24a"/>
因正長騷擾或廵教官指揮苛虐致小人凶暴陵抵犯<lb/>
法逐處提舉官多務姑息不喜州縣公行致官吏畏避<lb/>
不敢舉發監司觀望不為按劾欲令府界三路提舉保<lb/>
甲司及州縣等覺察按劾施行又詔京東西河北陕西<lb/>
河東所飬戸馬近已支價錢馬軍分目今府界并京東<lb/>
等路飬馬指揮並罷又詔京東西路保馬法無定年限<lb/>
民間易以應辦而有司不務循守妄有陳請期限廹急<lb/>
遂至騷擾先帝已嘗降手詔詰責約束至今猶不能奉<lb/>
<pb n="KR2e0014_WYG_022-24b"/>
行其兩路保馬元降年限收買其剰買過數月並先以<lb/>
决年分之數又詔提舉京東路保馬兼保甲楊景提舉<lb/>
京西路保馬兼保甲張脩並令乗傳赴京于三省禀議<lb/>
改廢其役詔京東西路保馬等級分配諸餘數發赴太<lb/>
僕寺其格不應支配即還民户變易納所給價錢秋七<lb/>
月門下侍郎司馬光言保甲使人逐捕盜賊已有指揮<lb/>
縣尉及弓兵手級人數並令依保甲以前數優置其保<lb/>
甲不令管捕若使之攻討四夷則畎畝白徙教閱雖熟<lb/>
<pb n="KR2e0014_WYG_022-25a"/>
未嘗見𢾗與外國戰鬪詔書勅邊吏不得侵擾外界務<lb/>
在安靜保甲的實有何所用農民不堪愁苦如遇明道<lb/>
之蝗康定之旱至和之水則為國大患近者羣盜王冲<lb/>
承保行刼又獲鹿縣保甲射傷提幹孫文以下凌上伏<lb/>
乞斷自聖心盡罷諸路保甲保正長使歸農廵捕盜賊<lb/>
户長催督賦稅其所飬保馬揀擇勾收太僕寺量給價<lb/>
錢如此則開封府界五路之民孰不歡呼鼓舞若以保<lb/>
甲中武藝有成之人可惜使之歸即乞逐縣依沿邊弓<lb/>
<pb n="KR2e0014_WYG_022-25b"/>
箭手法許廕本戸田三頃與免二稅疏奏蔡確等執奏<lb/>
不行詔保甲樞宻院今月六日指揮保馬别議立法范<lb/>
純仁奏初緣保甲子弟䝉指揮併教兩日或三日比之<lb/>
自来目數全少然未免徃来聚集有妨農務或期約同<lb/>
保私閱為名不肯專一生業官私及父兄終難覺察臣<lb/>
今欲乞應三路教閱保甲計一歲合教日數併就農閑<lb/>
之月分並歸農業則官司與父老易為勾管八月詔府<lb/>
界三路保甲自来年正月一日依義勇法太皇太后諭<lb/>
<pb n="KR2e0014_WYG_022-26a"/>
輔臣曰民間保馬宜早罷去法有不便于民<lb/>
　　元祐議合祭分祭同異<lb/>
元祐五年五月尚書左丞許將建議當講祭皇地祗事<lb/>
詔禮部太常寺同共詳議當以聞六月禮部太常言奉<lb/>
詔議皇地祗祠典緣郊祭之禮國之大典乞與尚書侍<lb/>
郎兩省及侍從官以上同議從之七年三月禮部言詔<lb/>
同議皇地祗祀典准禮中崔公度狀切見累次集議未<lb/>
合將来南郊或别行大禮乞用資政殿學士陳薦議依<lb/>
<pb n="KR2e0014_WYG_022-26b"/>
舊合祭天地并從祀百神所自令决集議公度嘗言謹<lb/>
按周頌昊天有成命之序曰昊天有成命郊祀天地也<lb/>
又周禮冬至祀昊天上帝于圜丘夏至祭皇地祗于方<lb/>
丘漢武帝郊祀歌曰上天布施后土成穰穰豐年四時<lb/>
榮皆合祭天地于南郊之辭周頌合祭禮之情也周禮<lb/>
時祭禮之文也今時難行即當依舊合祭並依祖宗舊<lb/>
儀為萬世不刋之典禮部又言禮部郎中葉祖洽議願<lb/>
朝廷復明堂五帝之常祀太常少卿盛陶太常博士張<lb/>
<pb n="KR2e0014_WYG_022-27a"/>
獻宋景年議若祀昊天上帝兼祀五帝如舊儀得禮之<lb/>
變與祖宗大享之禮前後相成祀典無闕太常博士朱<lb/>
彦請季秋宗祀明堂以配上帝取合諸經于義為允本<lb/>
部看詳若宗祀明堂昊天上帝五方上帝以五方人帝<lb/>
王官從祀得禮之變本部緣未奉明㫖未敢集議詔並<lb/>
令侍從官及禮官集議以聞九月先是吏部彭汝礪言<lb/>
准勅同議南郊合祭事是非葢未有定先帝欽若承順<lb/>
天心罷黜邪說是正太常行之歴年中外禔福聖作明<lb/>
<pb n="KR2e0014_WYG_022-27b"/>
述神明欣惬今何疑而欲更之也改命實非可願惟朝<lb/>
廷慎之重之反之復之務求至當以稱先帝所以尊奉<lb/>
神靈之意于是翰林學士顧臨翰林侍講范祖禹等八<lb/>
人議曰王者父事天母事地皆不可以不親今三年一<lb/>
郊已非古制而北郊未有親祠之日若不親見地祗則<lb/>
尊天而不親地事父而未事母也伏請合祭天地如祖<lb/>
宗故事范祖禹又言初以天地特祭經有明文然自漢<lb/>
以来不能行之千有餘年矣宋興以来太祖郊四太宗<lb/>
<pb n="KR2e0014_WYG_022-28a"/>
郊五真宗郊九英宗郊二神宗郊三皆合祭不合祭者<lb/>
惟元豐一年郊耳陛下他日果能行北郊之禮然後罷<lb/>
合祭未為失也伏乞圜丘合祭依熈寧十年典禮吏部<lb/>
侍郎范純禮等二十二人議曰南郊合祭天地不見於<lb/>
經王者親祠天而地則闕焉亦非典禮神宗皇帝攷按<lb/>
古議詔罷合祭元豐六年上祀昊天上帝于圜丘配以<lb/>
太宗又詔親祠北郊如南郊儀仍命有司脩定儀注則<lb/>
于承事神祗禮無違者伏請並依先朝已得詔㫖施行<lb/>
<pb n="KR2e0014_WYG_022-28b"/>
孔武仲等又請以孟冬純隂之月詣北郊親祠如神州<lb/>
地祗之祭權兵部侍郎杜純請于苑中設望祠位置爟<lb/>
火于壇所俟躬祠南郊之歲則夏至北郊上公攝事每<lb/>
獻舉爟火詔拜工部侍郎王欽臣議宜如祖宗故事並<lb/>
祭天地一次申謝丕貺曾肇又言伏以天地合祭非先<lb/>
王之禮學士大夫所共知之論者以罷合祭則天子未<lb/>
有親見地祗之時夏至親祀北郊則以五月行禮為難<lb/>
欲因南郊并舉地祗之祭此于人事以求自便則可矣<lb/>
<pb n="KR2e0014_WYG_022-29a"/>
以此為親見地祗之實則未也臣愚切謂合祭不可復<lb/>
親祠不可廢但當斟酌時宜省去繁文末節如親祠之<lb/>
禮無不可為矣壬辰太皇太后垂簾三省進翰林學士<lb/>
顧臨等郊祀議太皇太后曰宜依仁宗先帝故事時吕<lb/>
大防言曰天地之祭自漢以来合分不一唐天寳後惟<lb/>
天子親祀乃合祭于南郊國朝以来大率三歲一親郊<lb/>
並祭天地宗廟因行赦宥于天下及賜諸軍賞給遂以<lb/>
為常亦不可廢雖欲歲歲親行于本壇反不可得今令<lb/>
<pb n="KR2e0014_WYG_022-29b"/>
諸儒獻議欲用禮官前說南郊不設皇地祗位惟祭昊<lb/>
天上帝不為無據但于祖宗權宜之制未見其可蘓頌<lb/>
曰今正南郊乞准故事蘓轍曰議者持合祭别祭二說<lb/>
各有所據神宗合祭天地今十五年矣皇帝即位今已<lb/>
八年未嘗親見地祗乃朝廷闕典不可不正范百禄言<lb/>
祖宗皆遵故事每遇南郊並合祭天地神宗以為圜丘<lb/>
無祭天地之理遂詔禮官考求典禮元豐南郊止祀昊<lb/>
天上帝配以太祖先帝所廢稽古據今未可輕改也甲<lb/>
<pb n="KR2e0014_WYG_022-30a"/>
午爯進呈大防言今日宜為國事勉行權制候將来議<lb/>
定北郊制度及太廟享禮行之未晩百禄言祖宗圜丘<lb/>
合祭皆是循用後代權時之制神宗皇帝元豐六年南<lb/>
郊不合祭地示乃是復行先王典禮太皇太后曰非不<lb/>
知此葢為國是蘓頌蘓轍鄭雍皆言合祭天地自漢唐<lb/>
以来常行自古帝王受命之初未嘗不郊見天地翌日<lb/>
三省條具所議奏聞詔依令學士降詔戊戌詔國家郊<lb/>
廟時祀祖宗以来命官攝事惟三歲一親郊則先享清<lb/>
<pb n="KR2e0014_WYG_022-30b"/>
廟冬至合祭天地于圜丘元豐間有司援周制以合祭<lb/>
不應古儀先帝乃詔定親祠北郊之儀未之及行是歲<lb/>
郊不設皇地祗位而宗廟之享率如權制朕以凉昧嗣<lb/>
承六聖休德鴻緒今兹禋禮奠幣上帝祼鬯廟室而地<lb/>
祗天神久未親祀矧朕方脩郊見天地之始其冬至日<lb/>
南郊宜依熈寧十年故事設皇地祗位以嚴並貺之報<lb/>
俟郊禮畢依前降㫖揮集官詳議親祀北郊事及郊祀<lb/>
之歲廟享典禮以聞八年三月翰林侍讀學士蘓軾上<lb/>
<pb n="KR2e0014_WYG_022-31a"/>
圜丘合祭六議畧曰臣恭覩陛下近者至日親祀郊廟<lb/>
神祗享答實䝉休應然則圜丘合祭允當天地之心不<lb/>
宜復有改更臣竊惟議者欲變祖宗之舊冬至祀天夏<lb/>
至祀地葢以為用周禮也請言周禮以今禮之别古者<lb/>
祀天者三明堂饗帝者一四時迎氣者五祭地祗者三<lb/>
饗宗廟者四皆天子親祭而又朝日夕月四望山川社<lb/>
稷五祀及羣小祀之𩔖亦皆親祭此周禮也太祖皇帝<lb/>
受天眷命肇造宋室建隆初郊先享宗廟並祀天地自<lb/>
<pb n="KR2e0014_WYG_022-31b"/>
真宗以来三歲一郊必先有事景靈徧享太廟乃祀天<lb/>
地此國朝之禮也夫周之禮親祭如彼其多歲行之不<lb/>
以為難今之禮親祭如此其少而三歳一行不以為易<lb/>
其故何也古者天子出入儀物不多其衞甚簡自秦漢<lb/>
以来天子儀物日以滋多非復如古之簡易也今所行<lb/>
皆非周禮三年一郊非周禮也先郊二日而祭原廟一<lb/>
日而祭太廟非周禮也郊而肆赦非周禮也自后妃以<lb/>
下至文武官皆得䕃補親屬非周禮也自宰相宗室以<lb/>
<pb n="KR2e0014_WYG_022-32a"/>
下至百官皆有賜賚非周禮也此皆不改而獨於地祗<lb/>
則曰周室不當祭于圜丘此何義也議者必曰今之寒<lb/>
暑與古無異而宣王奮武至以六月出師則夏至之日<lb/>
何為不可祭乎臣將應之曰舜一歲而廵四岳五月方<lb/>
暑而南至衡山十一月方寒而北至恒山亦今之寒暑<lb/>
也後世人主能行之乎所以十二歲一廵者唯不能如<lb/>
舜也夫周已不能行舜之禮而謂今可以行周之禮乎<lb/>
天之寒暑雖同而禮之繁簡則異是以有虞氏之禮夏<lb/>
<pb n="KR2e0014_WYG_022-32b"/>
商有所不能行夏商之禮周有所不能用時不同故也<lb/>
宣王以六月出師克纉武功葢非得已且吉父為將王<lb/>
不親行也今欲定一代之禮為三歲常行之法豈可以<lb/>
六月出師為比乎議者必又曰夏至不能行禮則遣官<lb/>
攝祭祀亦有故事此非臣之所知也周禮大宗伯若王<lb/>
不與則攝位鄭氏注曰王有故則代行其祭事賈公彦<lb/>
疏曰有故謂王有疾及哀慘皆是也然則攝事非安吉之<lb/>
禮也後世人主不能歲歲親祭故命有司行事其所從<lb/>
<pb n="KR2e0014_WYG_022-33a"/>
来久矣若親郊之歳遣官攝事是無故而用有故之禮<lb/>
也議者必又曰省去繁文末節則一歲可以再郊將應<lb/>
之曰古者以親郊為常禮故無繁文今世以親郊為大<lb/>
禮則繁文有不能省者若帷城幔屋盛夏則有風雨之<lb/>
虞陛下自宫入廟出郊冠通天乗大輅日中百舍百衞<lb/>
兵暴露于道鎧甲具裝人馬喘汗皆非夏至所能堪也<lb/>
王者父事天母事地不可偏也事天則備事地則簡是<lb/>
於父母有隆殺也豈得以為繁文末節而一切欲省去<lb/>
<pb n="KR2e0014_WYG_022-33b"/>
乎國家飬兵異于前世自唐之時未有軍賞猶不能歳<lb/>
歳親祠天子出郊兵衞不可簡省大輅一動必有賞給<lb/>
今三歲一郊傾竭帑藏猶恐不足郊賚之外豈可復加<lb/>
若一年再賞國力將何以給分而與之人情豈不失望<lb/>
議者必又曰三年一祀天又三年一祭地此又非臣所<lb/>
知也三年一祀以疎為濶若獨祭地而不祭天是因事<lb/>
地而愈疎于天自古未有六年一祀天者如此則典禮<lb/>
愈壊欲復古而背古益逺神祗必不顧饗非所以為禮<lb/>
<pb n="KR2e0014_WYG_022-34a"/>
也議者必又曰當郊之歲以十月神州之祭易夏至方<lb/>
澤之祭則可以免方暑舉事之患此又非臣之所知也<lb/>
夫所以議此者為欲舉從周禮也今以十月易夏至以<lb/>
神州代方澤不知此周禮之經耶抑變禮之權耶若變<lb/>
禮從權而可則合祭圜丘何獨不可十月親祭地十一<lb/>
月親祭天先地後天古無是禮而一歳再郊軍國勞費<lb/>
之患尚未免也議者必又曰當郊之歳夏至祀地祗於<lb/>
方澤上不親郊而通爟火天子於禁中望祀此又非臣<lb/>
<pb n="KR2e0014_WYG_022-34b"/>
之所知也書之望秩周禮之四望春秋之三望皆謂山<lb/>
川在境内而不在四郊者故逺望而祭也今所在之處<lb/>
俛則見地而云望祭是為京師不見地乎此六議者合<lb/>
祭可否之决也夫分祭天地决非今世之所能行議者<lb/>
不過欲于當郊之歲祀天地宗廟分而為三耳分而為<lb/>
三有三不可夏至之日不可以動大衆舉大祀一也軍<lb/>
賞不可復加二也自有國以来天地宗廟嘉饗此祭累<lb/>
聖相承唯用此禮此乃神祗所歆祖宗所安不可輕動<lb/>
<pb n="KR2e0014_WYG_022-35a"/>
動之則有吉凶禍福不可不慮三也凡此三者臣熟計<lb/>
之無一可行之理伏請從舊為便伏望陛下詳覧臣此<lb/>
章則知合祭天地乃是古今正禮本非權宜不獨初郊<lb/>
之歳所當施行實為無窮之制不刋之典願陛下謹守<lb/>
太祖建隆神宗熈寧之禮無更改易郊祀廟享以億寧<lb/>
上下神祗仍乞下臣此章付有司集議如有異論即湏<lb/>
畫一觧破臣所陳六議使皆服上合周禮下不為當今<lb/>
軍國之患不可袒執更不論當合可與不可施行所貴<lb/>
<pb n="KR2e0014_WYG_022-35b"/>
嚴祀大典以時定又言臣近奏論圜丘合祭天地非獨<lb/>
適時宜亦自然上合三代六經為萬世不刋之典然臣<lb/>
不敢必以為是故六議以開異同之端欲望聖㫖行下<lb/>
令議者與臣反覆詰難盡此六議之是非而取其通者<lb/>
則其論可得而定今奉聖㫖但令集議官集議聞奏切<lb/>
慮議者各伸其意不相詰難則是非可否終莫之决臣<lb/>
今欲乞集議之日若所見不同即湏畫一難臣六議明<lb/>
著可否之狀不得但持一說不相詰難非臣敢自是而<lb/>
<pb n="KR2e0014_WYG_022-36a"/>
求勝也葢亦從長而取通也<hi>范祖禹傳云朝廷從蘇軾之請令議者相詰難禹遽</hi>
<hi>白呂大防曰當白朝廷酌其可否行之若使其相詰難必致紛爭失體于事何補也大防以為然但令禮官集</hi>
<hi>議而已二先已送集軾又言乞湏相詰難㝷又罷集議豈用祖禹之言也</hi>夏四月丁巳詔曰<lb/>
朕聞五帝不相沿樂三王不相襲禮世有損益因時制<lb/>
宜惟我祖宗嚴奉郊廟當遣官攝事皆考合于前文唯<lb/>
奠王親祠自裁成于大禮每以三歲對越二儀咸秩百<lb/>
神大賚四海迄先帝元豐之末講方丘特祭之儀葢乃<lb/>
補一代之闕文振百王之隆典朕惟菲德嗣守丕基列<lb/>
<pb n="KR2e0014_WYG_022-36b"/>
聖已行謹當遵奉先朝未舉懼不克堪是以昔歲仲冬<lb/>
竭誠大禮神祗享答祖考熈寧前詔有司再加集議猶<lb/>
欲咨度諸儒之論稽㕘六藝之文然理既不疑事無可<lb/>
議㫁自朕志恊于僉言祗率舊章永為成式令後南郊<lb/>
祭天地依元祐七年例施行仍罷禮官詳議詔詞范祖<lb/>
禹所草<lb/>
　<lb/>
　太平治迹統𩔖卷二十二<lb/>
</p>
<p>
</p>
  </div>
</body>
</text>
</TEI>
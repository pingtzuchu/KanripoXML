<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平治迹統𩔖卷二十三</head> <lb/>
    <p>
<pb n="KR2e0014_WYG_023-1a"/>
欽定四庫全書<lb/>
　太平治迹統𩔖卷二十三<lb/>
　　　　　　　　　　　　宋　彭百川　撰<lb/>
　　元祐黨事始末上<lb/>
哲宗即位司馬温國公光當國悉改熙寧元豐舊事或<lb/>
謂之曰舊臣如章惇吕惠卿等輩皆小人也他日有以<lb/>
父子之義間上則朋黨之禍作矣光正色曰天若祚宋<lb/>
必無此事遂改之不疑君子謂光之勇孟軻不如若曰<lb/>
<pb n="KR2e0014_WYG_023-1b"/>
光㕘用熙寧舊臣共變其法以絶異時之禍實光所不<lb/>
取也十月同知樞密使安燾乞補外郡不許御史中丞<lb/>
劉摰言臣昨於八月九日曽言神宗皇帝顧命大臣不<lb/>
可盡去宜於張璪等二人而罷璪以安天下留安燾清<lb/>
臣以全國體後䝉聖恩因璪有請進其官職使之外補<lb/>
今聞燾亦復上章臣深慮人情不察以謂先帝棄天下<lb/>
方逾年而受遺之臣一旦盡去轉相議論無所不及其<lb/>
於盛德之治不為無損伏望聖明再思顧慮無聽燾之<lb/>
<pb n="KR2e0014_WYG_023-2a"/>
去十一月范鎮提舉崇福宫以鎮力辭新命也先是鎮<lb/>
會𦵏永裕陵下蔡京謂鎮曰朝廷將起公矣鎮變色曰<lb/>
鎮以論新法不合得罪先帝一旦棄天下其可因而為<lb/>
利乎及降詔令赴闕鎮辭又降詔曰西伯善養二老來<lb/>
歸漢室卑辭四臣入侍為我强起無或憚勞鎮卒辭之<lb/>
朝廷起鎮葢欲授以門下侍郎鎮固不欲起又作書問<lb/>
其從孫祖禹亦勸止之鎮大喜曰是吾心也凡吾所欲<lb/>
為者司馬君實已為之何用復出十二月左司諌朱光<lb/>
<pb n="KR2e0014_WYG_023-2b"/>
庭言學士院試館職䇿題有渉諷議朝廷願正考官之<lb/>
罪又言蘇軾嘗罵司馬光及程頤軾聞而自辨曰臣切<lb/>
聞諌官言近所撰試館職人䇿問有渉諷議先朝之語<lb/>
臣退伏思臣之所謂媮與刻者専指今之百官有司及<lb/>
監司守令不能奉行恐致此病於二帝何與焉至於前<lb/>
論周公太公後論文帝宣帝皆是為文引證之常亦無<lb/>
比擬二帝之意况此䇿問第一第二首鄧伯温之詞末<lb/>
篇乃臣所撰三首皆臣親書進入䝉御筆㸃用第三首<lb/>
<pb n="KR2e0014_WYG_023-3a"/>
臣愚意豈逃聖鑒若有毫髪諷議先朝則臣死有餘罪<lb/>
伏願少囘天日之照使臣孤忠不為衆口所鑠詔追回<lb/>
放罪指揮或言朝廷謂光庭言非是將逐去御史中丞<lb/>
傅堯俞侍御史王嵓叟遂恐逐光庭則所損益大乃各<lb/>
上疏論軾不當置祖宗於議論之間猶未顯言其有譏<lb/>
諷意也疏入不報侍御史吕陶言蘇軾所撰䇿題葢設<lb/>
此問以觀其合非謂仁宗不如漢文帝神宗不如漢宣<lb/>
帝也朱光庭指以為非亦太甚矣今士大夫皆曰程頤<lb/>
<pb n="KR2e0014_WYG_023-3b"/>
朱光庭有親而蘇軾常戲薄程頤所以光庭為程頤報<lb/>
寃而屢攻蘇軾審如所聞則光庭固已失之而蘇軾未<lb/>
為得也且軾謂王鞏為不知人戲程頤為不慎言舉此<lb/>
二者而罪之則當也指其䇿問為譏議二聖欲深中以<lb/>
報親友之私怨誠亦過矣况御史上官均近嘗論奏為<lb/>
政之道有寛猛兩端大概與蘇軾䇿題同意陛下謂其<lb/>
言可取著為法令頒示天下上官均之奏蘇軾之䇿題<lb/>
二人之言皆是講明治道一則順以為成法一則指以<lb/>
<pb n="KR2e0014_WYG_023-4a"/>
為罪何輕重取舍之異哉此士大夫之意不能無惑也<lb/>
臣與蘇軾皆蜀人而不避鄉曲之嫌極論本末既備位<lb/>
臺職而輒糾諫官之失當二罪皆不勝誅然喋喋不敢<lb/>
自黙者非獨為一蘇軾葢為朝廷救朋黨之弊也又言<lb/>
明堂降赦臣僚稱賀訖兩省官欲往奠司馬光是時程<lb/>
頤言曰子於是日哭則不歌豈可賀赦纔了却往弔䘮<lb/>
坐客有難之曰孔子言哭則不歌即不言歌則不哭今<lb/>
已賀赦了卻當往弔喪於禮無害蘇軾遂戲程曰此乃<lb/>
<pb n="KR2e0014_WYG_023-4b"/>
狂死市叔孫通所制禮也衆皆大笑結寃之端葢自此<lb/>
始軾非無過也<lb/>
元祐二年正月傅堯俞王嵓叟相繼上疏論蘇軾不當<lb/>
置祖宗於議論間其意欲以救朱光庭也既皆不報是<lb/>
日二人又上疏論之甲子傅堯俞王嵓叟朱光庭以蘇<lb/>
軾撰試館職䇿題不當累日章疏今看詳得是非譏諷<lb/>
祖宗只是論百官有司奉行有過令執政召逐人面諭<lb/>
更不須彈奏庚午翰林學士蘇軾言臣近以試館職䇿<lb/>
<pb n="KR2e0014_WYG_023-5a"/>
問為臺諫所言臣所不敢深辨葢以自辨而求去是不<lb/>
欲去也今者竊聞聖明已察其實而臣四上章四不允<lb/>
獨非朝廷知臣無罪可放臣自知無罪可謝也今言<lb/>
臣者不止三人交章累上不啻數十而聖斷確然深明<lb/>
其無罪德音一出天下誦之史册書之臣自聞命以來<lb/>
一食三嘆一夕九興身口相謀未知所死然臣撰䇿問<lb/>
似實有罪若不實言是欺陛下也臣昔於仁宗朝舉制<lb/>
科所進䇿論及所答聖問大抵皆勸仁宗精明庶政督<lb/>
<pb n="KR2e0014_WYG_023-5b"/>
察百官果斷而力行也及事神宗䝉召對訪問退而<lb/>
上書數萬言大抵皆勸神宗忠恕仁厚含垢納汙屈己<lb/>
以裕人也臣區區不自度量常欲希慕古賢可否相濟葢<lb/>
如此也伏覩二聖臨御以來聖政日新一出忠厚大率<lb/>
多行仁宗故事天下翕然銜戴恩德固無可議者臣私<lb/>
憂過計常恐百官有司矯枉過直或至於媮而神宗勵<lb/>
精核實之政漸致墮壞深慮數年之後致馭吏之法漸<lb/>
寛理財之政漸疎備邊之計漸弛則意外之憂有不可<lb/>
<pb n="KR2e0014_WYG_023-6a"/>
勝言者臣竊憂之故輒用意撰上䇿問實以譏諷今之<lb/>
朝廷及宰相臺諫之流陛下覽之有以感動聖意庶幾<lb/>
兼行二帝忠厚勵精之政也臺諫若以此言朝廷若以<lb/>
此罪臣則斧鉞之誅其甘如薺今乃以為譏諷先朝則<lb/>
亦疎而不近矣願因臣此言儆䇿在位天下幸甚若以<lb/>
其狂妄不識忌諱雖賜誅戮死且不朽辛未傅堯俞王<lb/>
嵓叟入對論蘇軾䇿題不當堯俞既讀劄子竟太皇太<lb/>
后曰此小事不消得如此王嵓叟因於袖取軾所撰䇿<lb/>
<pb n="KR2e0014_WYG_023-6b"/>
題就簾前指陳未終簾中忽厲聲曰更不須看文字也<lb/>
傅堯俞曰愛而知其惡憎而知其善今待軾如此軾驕<lb/>
將何以使之曰使總由臺諫官嵓叟曰若臺諫所言陛<lb/>
下能盡聽納自足以成陛下之美也臺諫何與焉堯俞<lb/>
與嵓叟家居待罪伏俟譴斥甲戌三省進呈傅堯俞王<lb/>
嵓叟論蘇軾劄子執政有欲降㫖明言軾非者太皇太<lb/>
后不聽因曰軾與堯俞嵓叟光庭皆逐執事者争以為<lb/>
不可丙子詔蘇軾所撰䇿題即無譏諷祖宗之意又緣<lb/>
<pb n="KR2e0014_WYG_023-7a"/>
自來官司試人亦無將祖宗治體評議者葢學士院失<lb/>
於檢㑹劄與學士院令知蘇軾王嵓叟朱光庭各疾速<lb/>
依舊供職葢從右僕射吕公著之議也同知樞密院范<lb/>
純仁亦言蘇軾止是臨文偶失恩慮本非有罪而言者<lb/>
未巳葢此事或聞因小有言致交相攻訐流弊漸大望<lb/>
聖慈深察向來宣諭之意只乞以朝廷本置諌官葢為<lb/>
輔朝廷闕失及奸臣害政令人臣小過本無邪心諫官<lb/>
不須深論若其引咎求去則云朝廷不欲以小事去言<lb/>
<pb n="KR2e0014_WYG_023-7b"/>
官爾等當共成朝廷之美則必不敢更有他説是日御<lb/>
史孫升奏言中丞傅堯俞侍御史王嵓叟因奏論放罪<lb/>
指揮而陛下疑以為黨附諫官而蘇軾為無過堯俞嵓<lb/>
叟居家待罪而元老大臣曽無骨鯁之論以别是非而<lb/>
立降劄子令供職二人去就是係國體茍放罪指揮留<lb/>
而未下則二人者何顔以出而朝廷之體何從而正臣<lb/>
於此時豈可黙黙坐視以負陛下耳目紀綱之寄乎伏<lb/>
望聖慈詳漢文漢宣彼此輕重之詞察堯舜成湯宥過<lb/>
<pb n="KR2e0014_WYG_023-8a"/>
改過之德早出先降放罪指揮以全君臣之美以正朝<lb/>
廷之體則天下幸甚六月甲申承議郎彭汝礪為起居<lb/>
舍人執政有問新舊之政者汝礪曰政無彼此之辨歸<lb/>
於是而已朝奉郎權開封府推官張商英為河東提刑<lb/>
商英先上書言三年無改於父之道今先帝陵寢土未<lb/>
乾奈何輕議變更又移書蘇軾欲作言官或得之以告<lb/>
吕公著公著不悦故出之先是御史杜純賈易在司諌<lb/>
緣張舜民事劾吕陶上官均陶亦請外補上疏論朋黨<lb/>
<pb n="KR2e0014_WYG_023-8b"/>
曰嘗觀古之聖君賢臣相與圗治能闢衆正之路杜羣<lb/>
枉之門功業隆而名聲著者其術無他在乎絶朋黨之<lb/>
患而已人君不患不能知朋黨而患在於不能去朋黨<lb/>
臣起自疎逺無左右之助陛下擢於衆人之中付以言<lb/>
責之任感慨自任恨無以報萬一然臣以謂諌官御史<lb/>
當尊朝廷肅臣下謹名分正紀綱逺比周然後為稱職<lb/>
故遇事必言不暇䘏已牴牾同列亦既多矣違戾權貴<lb/>
亦已甚矣頃因程頤不嚴君臣之分故就别殿説書臣<lb/>
<pb n="KR2e0014_WYG_023-9a"/>
以為禮貴防微事宜戒漸名分一僣毎生厲階乃封章<lb/>
論其不可奏方上而陛下已悟其失有㫖改正則是頤<lb/>
之妄請不待臣言而陛下已辨也臣於頤素無嫌怨所<lb/>
論奏者乃執事耳非欲沮頤以伸已也同舍緣此反目<lb/>
相視不啻仇讐隂懷睚眦伺隙求報未幾張舜民罷臺<lb/>
職諫官紛然共議營求亦欲率臣同入文字臣既思慮<lb/>
短暗始欲救之遂諾長貳以為可言既而再思理有不<lb/>
可其後全臺具疏力來强臣臣乃謀論舜民之言不可<lb/>
<pb n="KR2e0014_WYG_023-9b"/>
從舜民之罷不當救面從其請不敢雷同及至召起三<lb/>
省宣諭其人各以為恥懷怨愈深意欲使臣不可獨逸<lb/>
遂形惡奏上凂聖聡仰賴陛下睿明天縱照見邪隠朋<lb/>
黨不攻自破孤臣獲全今韓維之客程頤之黨猶指舜<lb/>
民之事以攻臣是朋黨之勢復作而朝廷可欺乃天下<lb/>
之深憂也臣安可隠而不辨而去哉今政令之得失生<lb/>
民之利害必有大於舜民之事者而不先言之乃汲汲<lb/>
言臣者意非他也其一則賈易為程頤報怨也其一則<lb/>
<pb n="KR2e0014_WYG_023-10a"/>
杜純以此悦韓維也韓縝誤神宗之政事韓宗師忝秘<lb/>
閣之除命韓宗儒穢惡之迹郭茂恂贜貪之罪臣累<lb/>
嘗彈劾則維之恨臣亦深也彼杜純者與韓氏為婚姻則<lb/>
純之言臣以為悦韓維迹狀亦明矣至於賈易為程頤<lb/>
之黨則士大夫無不知之今二人者不知何辭以罪臣<lb/>
也謂臣已嘗出言欲救舜民既而不救有反覆之罪乎<lb/>
是不許臣深思而欲臣茍合也謂臣見同官罷職不出<lb/>
力救之為薄於道義乎則事固有輕重理因有取舍不<lb/>
<pb n="KR2e0014_WYG_023-10b"/>
可執一而言也臣之罪止於此而言者源源未絶必欲<lb/>
臣廢逐而後止臣深痛朋黨之弊至於斯也伏望陛下<lb/>
哀憐矜照罷臣言職免使紛紜之議煩惑天聽臣不勝<lb/>
幸甚又言杜純至臺以來朝廷送刑名公事付臺定奪<lb/>
純獨持深議意務在殺與胡宗愈等各論奏近臣阿附<lb/>
之事是也此亦可見其附韓維也賈易既與臣欲牽孔<lb/>
文仲上殿論奏文仲拒之程頤不與文仲往還忽謁文<lb/>
仲盛陳賈易所言之事因以言誘文仲令欲言之文仲<lb/>
<pb n="KR2e0014_WYG_023-11a"/>
深不平其説此朋黨可見矣又言新除臺官趙挺之乃<lb/>
邢恕妻兄從事程頤因純薦為御史以純與頤之故亦<lb/>
必言臣惟陛下幸察易凡五狀言吕陶及是陶與均罷<lb/>
言職陶補外而均内徙文仲吕陶言程頤事<hi>見伊川門</hi>六月<lb/>
右司諫賈易知德州自蘇軾以䇿題事為諫官所言而<lb/>
言者多與程頤善頤既交惡其黨迭相攻易建言曰云<lb/>
云又言吕陶黨助軾兄弟文彦博實主之語侵彦博及<lb/>
范純仁太皇太后怒欲峻責易吕公著言易所言頗切<lb/>
<pb n="KR2e0014_WYG_023-11b"/>
直惟詆大臣太甚不可處諫列太皇太后曰不責易此<lb/>
亦難作公等自與皇帝議之公著曰不先逐臣則易命<lb/>
不行争久之止罷諫職退公著謂同列曰諫官所論得<lb/>
失未足言顧主上富於春秋異時將有進導諛之説以<lb/>
惑上心此時正賴左右力争不可預使人主輕厭言者<lb/>
於是吕大防王存劉摰私相顧嘆曰吕公仁者之勇乃<lb/>
至於此二年九月庚寅侍御史王覿奏言蘇軾程頤向<lb/>
緣小忿侵結仇怨於是頤軾素相親善之人亦為之更<lb/>
<pb n="KR2e0014_WYG_023-12a"/>
相詆訐以求勝勢若决不兩立及至臺諫官一年之内<lb/>
章疏紛紛多緣頤軾之故也前日頤敗而言者及軾故<lb/>
軾乞補外既降詔不允尋復進經筵而又適當執政大<lb/>
臣有闕士大夫豈得不憂雖臣亦為朝廷憂也軾自立<lb/>
朝以來咎愆不少然軾之文采後進少及陛下若保全<lb/>
軾則且勿大用之庶幾使軾不遽及於大悔吝又言飛<lb/>
語有十鬼十物八奸之説大概不過取一二公議所共<lb/>
惡者以實其説餘皆端良之士伏望出中詔榜朝堂示<lb/>
<pb n="KR2e0014_WYG_023-12b"/>
大夫不聽讒言之意以安士大夫之心十月知懷州賈<lb/>
易責知廣德軍易罷諫職翰林學士蘇軾中書舍人蘇<lb/>
轍皆乞外補不許於是轍言易謝表自謂以忠直獲罪<lb/>
指言羣臣讒邪㒺極朋黨滔天上下不交忠良䘮沮至<lb/>
引周易履霜堅氷不早辨之言以為戒欲使朝廷原心<lb/>
定罪使行誅戮其間有云蘇轍持密命以告人志在朋<lb/>
黨而害正臣非臺諫凡易所言不敢條析論奏惟有言<lb/>
臣一節理當辨明易雖頃諫官今出守郡不當風聞言<lb/>
<pb n="KR2e0014_WYG_023-13a"/>
事其言臣以密告人伏乞朝廷取問狀實如所言有實<lb/>
臣甘伏條典於是御史交章論易人才庸下猥蒙朝廷<lb/>
不次拔擢以為諫官而易謟事程頤黙受教戒頤指氣<lb/>
使若駈家奴頤於人物少有愛憎易所抗章為毁譽附<lb/>
下㒺上背公死黨伏望早賜指揮降黜以懲朋黨之風<lb/>
詔賈易已罷言職不合於謝上表内指名論事故有是<lb/>
責左丞劉摰言知陳州𫝊堯俞知齊州王嵓叟知潞州<lb/>
梁燾通判虢州張舜民知廣德軍賈易皆早蒙陛下識<lb/>
<pb n="KR2e0014_WYG_023-13b"/>
擢分任言責志業未伸妖謗横作罷職補外各已數月<lb/>
云云臣願聖慈特賜睿斷召此數十忠正之臣入備任<lb/>
使以慰公議以消奸黨幸甚左司員外郎朱光庭為太<lb/>
常少卿光庭舊𫝊云遷太常少卿左正言丁隲論光庭<lb/>
昔為小官曲奉權要推行法令今又劇殘苛虐黨附程<lb/>
頤傾敗善類奉使河北要求名譽並邊州郡儲蓄一空<lb/>
言雖不行士論快之十一月右僕射吕公著中書侍郎<lb/>
吕大防尚書右丞劉摯右丞王存言孔文仲論朱光庭<lb/>
<pb n="KR2e0014_WYG_023-14a"/>
不當竟寢文仲奏光庭仍就職監察御史趙挺之奏蘇<lb/>
軾専務引納輕薄虛誕無知市井俳優之人以在門下<lb/>
取其浮淺之甚者加力論薦前日十科乃薦王鞏其舉<lb/>
自代乃薦黄庭堅二人輕薄無行少有人比王鞏雖已<lb/>
斥逐補外庭堅罪惡尤大尚列史局按軾學術全出戰<lb/>
國䇿蘇秦張儀縱横揣摩之説近試學士院廖正一館<lb/>
職乃以王莽袁紹董卓曹操篡漢之術為問此數人者<lb/>
忠臣烈士之所諱忌而未嘗道今二聖在上軾代王言<lb/>
<pb n="KR2e0014_WYG_023-14b"/>
専引莽卓袁曹之事及求所以篡國遲速之術此何義<lb/>
也考其設心罪不可赦使軾得志將無所不至矣三年<lb/>
正月侍御史王覿奏蘇軾去冬學士院館職䇿題自謂<lb/>
借漢以喻今也其借而喻今者乃是王莽曹操等篡國<lb/>
之難易縉紳見之莫不驚駭為輕薄貪好利權不通先<lb/>
王性命道德之意専務戰國縱横捭闔之術非偶然過<lb/>
失也若使久在朝廷則必立異妄作以為進取之資巧<lb/>
謀害物以快喜怒之氣或未欲深罪軾即宜與一郡稍<lb/>
<pb n="KR2e0014_WYG_023-15a"/>
為輕浮躁競之戒歐陽棐除著作佐郎實録檢討院官<lb/>
言争論不當以棐為集賢校理權判登聞鼓院右正言<lb/>
劉安世言棐與程頤畢仲游孫抃楊國寳輩交結執政<lb/>
子弟參預密謀號為死黨伏望因其辭免追還新命非<lb/>
惟少抑奔競之風庶亦漸消朋黨之禍安世又言乞罷<lb/>
棐館職以慰正人之望詔著作郎黄庭堅依舊著作佐<lb/>
郎以御史趙挺之論其操行邪穢故有是命右正言劉<lb/>
安世言黄庭堅如趙挺之所言則虧損名教豈可尚居<lb/>
<pb n="KR2e0014_WYG_023-15b"/>
華貫若或無有不加考實則庭堅虚蒙惡聲將遂沈廢<lb/>
伏望聖慈以諫官所言庭堅事狀委監司依公體量以<lb/>
聞庶使枉直昭晰初胡宗愈除尚書右丞右諫議王覿<lb/>
<hi>闕</hi>胡宗愈自為御史中丞論事建言多出私意與蘇轍<lb/>
孔仲文各以親舊相為比周力排不附已者深結同於<lb/>
己者操心頗僻豈可以為執政内批王覿論列不當落<lb/>
諫議大夫與外任差遣吕大防范純仁等商量云内降<lb/>
指揮未敢行下吕公著吕大防等再論列太皇太后厲<lb/>
<pb n="KR2e0014_WYG_023-16a"/>
聲曰若有以門下侍郎為奸甘受之否純仁等又退而<lb/>
止疏所訐有王覿先降貶責文字臣未敢簽書更乞聖<lb/>
心熟慮因錄進歐陽修朋黨論中書舍人曽肇亦言覿<lb/>
之一身出入内外不足為輕重陛下言路之通塞人情<lb/>
之屈伸在此一舉所有王覿三省同奉聖㫖差知潤州<lb/>
制詞未敢修撰庚午承議郎右諫議大夫王覿直龍圗<lb/>
閣知潤州尚書右丞胡宗愈乞罷政改除門慢差遣詔<lb/>
答曰朕開奬言路通下情雖許風聞尤當核實豈以無<lb/>
<pb n="KR2e0014_WYG_023-16b"/>
根之語輕搖輔政之臣朕方御衆以寛退人以禮加之<lb/>
美職付以大邦朕既無負於卿言卿亦何嫌而辭位祇<lb/>
服乃事毋自為疑蘇軾之詞也御史趙挺之奏願追改<lb/>
責覿之命楊康國言去年逐張舜民今又罷王覿皆緣<lb/>
論及執政而歲逐諫官望追寢罷覿之命八月劉安世<lb/>
又言宜罷歐陽棐職方員外郎之命黜之外郡使天下<lb/>
知公道之存十月劉安世又論胡宗愈不當進用十二<lb/>
事翰林學士兼侍讀蘇軾上疏乞郡畧云諫官於意外<lb/>
<pb n="KR2e0014_WYG_023-17a"/>
巧搆曲成以積臣罪使臣撓折於十夫之手使陛下投<lb/>
杼於三至之言外廷之人俱曉此意臣不早去必至傾<lb/>
危伏望聖慈念為臣之不易哀臣處此之至難始終保全<lb/>
措之不争之地劉安世又再上章論胡宗愈云匿宰<lb/>
相之姻嫌盜中司之要任蒙蔽人主之聽隳廢祖宗之<lb/>
法隂結惇確之奸儌幸異日顯主軾轍之黨公肆詆欺<lb/>
未嘗振舉紀綱但聞多所朋附又言臣何獨自苦力詆<lb/>
大奸上瀆聖聽下犯邪黨葢臣内顧朽薄了無他長報<lb/>
<pb n="KR2e0014_WYG_023-17b"/>
國之心惟知直道鄆州州學教授周穜上書乞用王安<lb/>
石配享劉安世論列翰林蘇軾自劾按舉穜竟罷歸軾<lb/>
又言臣觀明聖嗣位以求斥逐小人如吕惠卿蔡確張<lb/>
誠呉居厚崔合符楊汲王孝先何正臣盧秉寒周輔王<lb/>
子京陸師閔趙濟中官李憲宋用臣之流或首開邊隙<lb/>
兵連禍結或漁利搉財為國斂怨或倡起大獄以傾䧟<lb/>
善良其為奸惡未易悉數而王安石實為之首今其人<lb/>
死亡之外雖已退處閒散而其腹心羽翼布在中外懷<lb/>
<pb n="KR2e0014_WYG_023-18a"/>
其私恩冀其得用朝廷近日稍寛此等如李憲乞於近<lb/>
地居住王安禮抗拒蔡確乞放還其地皆即聽許崔舍<lb/>
符王孝先之流旋踵進用楊汲亦漸牽復吕惠卿窺見<lb/>
此意故敢乞居蘇州此等皆民之大賊國之巨蠧得全<lb/>
首領以為至幸豈可以尋常一眚之臣計日累月洗雪<lb/>
復用哉今既稍寛之後必漸用之如此不已則惠卿蔡<lb/>
確之流必有時而復青苗市易諸法必有時為復今周<lb/>
穜草芥之微敢建此議葢有以啟之矣臣數月以來竊<lb/>
<pb n="KR2e0014_WYG_023-18b"/>
聞執政之議多欲薄臣之責而寛穜之罪若果如此則<lb/>
是使今後近臣輕引小人而惠卿之流有以卜朝廷之<lb/>
輕重事闗消長憂及治亂伏望特出宸斷深詔有司議<lb/>
臣與穜之罪不可輕恕縱朝廷念臣本無邪心止是暗謬<lb/>
亦乞借臣以立法則臣上荷知遇雖云得罪實同被賞<lb/>
閏十二月右正言劉安世論章惇强市民産致朱迎等<lb/>
經户部赴訴伏望選差臺臣致獄推劾四年三月戊寅<lb/>
劉安世言自去年四月左司諫韓川同奏胡宗愈奸邪<lb/>
<pb n="KR2e0014_WYG_023-19a"/>
朋黨不可大任自後凡十九次上疏條陳未蒙施行次<lb/>
日胡宗愈為資政殿學士知陳州甲申中書侍郎劉摯上<lb/>
書曰恭惟先皇帝以聰明睿智承累世丕平之業思欲<lb/>
力致天下復見三代之盛以漢唐為不足道當時之議<lb/>
以謂非國富則無以為也是王者論治之偉論也當時<lb/>
輔臣如王安石吕惠卿輩不能副先帝委任之意乃奮<lb/>
其私意施為乖謬大失先帝之本㫖其富國也則助役<lb/>
青苗變而為聚斂之法其强兵也則保甲保馬流而為<lb/>
<pb n="KR2e0014_WYG_023-19b"/>
殘擾之政其用人也則進便給輕捷之子以為適時退<lb/>
老成崇厚之人以為無用於是四海興議先帝頗知其<lb/>
事故罷退安石等不用繼而王珪蔡確之徒尤不能將<lb/>
順主意踵事増惡而先帝知政事之未便於民者方將<lb/>
改作遽棄天下忠臣義士至今長為先帝惜之者此也<lb/>
及皇帝陛下紹膺大歴太皇太后陛下同覽萬幾臨統<lb/>
以來法度之久難行者終罷之大臣之害政者更易之<lb/>
正所以述成先帝之盛德美意𫝊之無窮可謂備矣然<lb/>
<pb n="KR2e0014_WYG_023-20a"/>
前者二三大臣之朋黨皆失意怏怏自相納結睥睨正人<lb/>
腹誹新政令布列内外縉紳之間在職之吏不與王安<lb/>
石吕惠卿則與蔡確章惇者率十有五六此臣之所以<lb/>
寢食寒心獨為朝廷憂也臣嘗深計其術矣不免日夜<lb/>
窺伺間隙異日可以進説則造眩惑之謀又飾奸言以<lb/>
感激聖意搖動政事而已所進之説臣竊料之其大者<lb/>
必為離間之詐此最易入易聽禍亦最大不可不防其<lb/>
漸而深察之其次又有二説一曰先朝造法為治皇帝<lb/>
<pb n="KR2e0014_WYG_023-20b"/>
陛下以子繼父一旦聽臣民之言有所更改其二曰先<lb/>
朝之臣多不任用如蔡確等受顧命有定䇿之功亦棄<lb/>
於外此二説者人情言之則淺近而易聽自義理考之<lb/>
則無所取也是讒間之説伏望皇帝深鑒古事體漢昭<lb/>
之明以辨忠邪使他日奸言異論不可得而入常思太<lb/>
皇太后陛下之言無疑於心無怠於聽庶以永承祖宗<lb/>
之業天下幸甚蘇軾以龍圗閣學士知杭州從軾也右<lb/>
正言劉安世四具狀論王子韶差除不當安世又言御<lb/>
<pb n="KR2e0014_WYG_023-21a"/>
史李常盛陶七事云風憲之地乃有常等王安石蔡確<lb/>
之黨人隂持兩端寢害正論使漸引其類並居要津則<lb/>
陛下累年憂勤所立之政事必將復壞於羣小之手可<lb/>
不痛哉李常罷斥知鄧州坐不言蔡確也舍人彭汝礪<lb/>
依前朝奉郎知滁州坐營蔡確并不草盛陶責辭<hi>此兩端在</hi>
<hi>蔡確門</hi>四年六月諫議大夫范祖禹言梁燾確惇之黨三<lb/>
不可相左諫議大夫梁燾言范純仁主張蔡確為黨惡<lb/>
不可復㽜相位五年三月知亳州鄧温伯為翰林學士<lb/>
<pb n="KR2e0014_WYG_023-21b"/>
承㫖中書舍人王嵓叟封還詞頭言温伯傅㑹元豐草<lb/>
王珪蔡確制詞也蓄奸意伏乞收還新命别擇賢才夏<lb/>
四月鄧温伯兼侍讀提舉醴泉觀温伯告命既出言者<lb/>
論駁不已故有是詔王嵓叟又封還詞頭奏温伯奸邪<lb/>
事迹猥多不能徧舉舉陛下所親見者一事以為明騐<lb/>
垂簾之初詔求直言欲以知天下之事温伯草詔隂合<lb/>
奸臣之意陽合陛下之㫖名為求言之詔實乃禁言之<lb/>
書使天下無一人敢應詔者迨司馬光具以此意陳於<lb/>
<pb n="KR2e0014_WYG_023-22a"/>
陛下别作詔文天下之情使得上達奸邪如此豈可令<lb/>
侍言帝幄預親近之列乎詔以温伯知南京既而復初<lb/>
命御史梁燾再上章言吕大防又言朋黨起而國政傾<lb/>
蒙蔽作而主聽壅强悍容而君道失此三者有天下之<lb/>
大患乞留宸慮蘇轍為御史中丞言臣聞有官守者不<lb/>
得其官則去有言責者不得其言則去故祖宗朝凡任<lb/>
臺諫官而言聽則居職不然則黜罷理所必致前後悉<lb/>
然去年臺諫論囘河不當言既不從而言者皆獲美遷<lb/>
<pb n="KR2e0014_WYG_023-22b"/>
今年復論鄧温伯不可任翰林言既不究而言者亦並<lb/>
進職不辨是非一皆進擢朝廷負諱言便私之毁臣下<lb/>
被茍簡懷利之非風俗漸成士節陵替臣今待罪執法<lb/>
若所言中理望陛下力賜主張行之無吝一有不當亦<lb/>
乞明加黜責以懲妄言侍御史賈易言昔在諫垣論列<lb/>
吕陶因及蘇軾今轍為御史中丞臣為屬官理合迴避<lb/>
詔易為禮部員外郎侍御史孫升言易公忠直諒正色<lb/>
敢言論列鄧温伯事朱光庭等皆遷美職易獨何罪下<lb/>
<pb n="KR2e0014_WYG_023-23a"/>
遷公議莫不惜直臣之去歎宰執髙下其手也御史中<lb/>
丞蘇轍言臣竊觀元祐以來朝廷更改弊事屏逐羣枉<lb/>
上有忠厚之政下無聚斂之怨天下雖未大治而經今<lb/>
五年中外帖然莫以為非者惟邪奸失職居外日夜窺<lb/>
伺便利求復進職不免百端遊説動搖貴近臣愚竊深<lb/>
憂之若陛下不察其實大臣惑其邪説雜進於朝以示<lb/>
廣大無所不容之意則氷炭同處必致交争薫蕕共器<lb/>
必當遺臭朝廷之患自此始矣臣願陛下謹守元祐之<lb/>
<pb n="KR2e0014_WYG_023-23b"/>
初政久而彌堅慎用左右之近臣無雜邪正至於在外<lb/>
臣子以恩意待之使嫌隙無自而生愛戴以忘其死則<lb/>
垂拱無為安意為善愈久而愈無患矣時吕大防劉摯<lb/>
言欲引用元豐黨人以平舊怨謂之調停太皇太后頗<lb/>
惑之故轍言退復上疏曰臣自延和殿進呈劄子論君<lb/>
子小人不可並處朝廷因復口陳其詳以凟天聽悉不<lb/>
以臣言為非然天威咫尺言辭遽迫有所未盡退伏思<lb/>
念若使邪正並進皆得與聞國事此治亂之幾朝廷所<lb/>
<pb n="KR2e0014_WYG_023-24a"/>
以安危也今者政令已孚事勢大定議者惑於浮説乃<lb/>
欲招而納之與之共事欲以此調停其黨臣謂此人若<lb/>
進豈徒然而已哉必將殘害正人漸復舊事以快私忿<lb/>
人臣被禍葢不足言臣所惜者宗廟朝廷也先帝以來<lb/>
小人執柄二十年矣建立黨與布滿中外一旦失勢希<lb/>
覬者多創造語言動搖貴近脅之以福誘之以利何所<lb/>
不至臣雖不聞其言槩可料矣聞者若又不加審察遽<lb/>
以為然豈不過甚矣哉詩云無競維人四方其訓之陛<lb/>
<pb n="KR2e0014_WYG_023-24b"/>
下誠以反覆異同為憂惟當久任才性忠良識慮明審<lb/>
之士但得四五人常在要地雖未及皋陶伊尹不仁之<lb/>
人知自逺矣願陛下斷自聖心不為流言所惑毋使小<lb/>
人一進後有噬臍之悔則天下幸甚疏奏太皇太后命<lb/>
宰執於簾前讀之仍宣諭曰蘇轍疑吾君臣兼用邪正<lb/>
言極中理宰相從而和之自此兼用邪正之言始衰轍<lb/>
復上疏曰伏見太皇太后陛下皇帝陛下隨時主張改<lb/>
革弊事因民所惡屏去小人天下本無異心羣黨自作<lb/>
<pb n="KR2e0014_WYG_023-25a"/>
浮議近者德音一發衆心渙然正直有依人知所向惟<lb/>
二聖勿移此意則天下誰敢不然臣竊見方今天下雖<lb/>
未大治而祖宗紀綱具在州郡民物粗安若朝廷大臣<lb/>
正已平心無生事邀功之意因弊修法為安民靖國之<lb/>
術則人心自定雖有異黨誰不歸心向者異同反覆之<lb/>
憂益不足慮矣又云如臣等輩猶知其非况於心懷異<lb/>
同志在反覆幸政之失有以藉口者乎伏乞宣諭執事<lb/>
政有失當改之勿疑法或未完修之無倦民心既得則<lb/>
<pb n="KR2e0014_WYG_023-25b"/>
異議自消八月劉摯為中書侍郎初以吏額房事與僕<lb/>
射吕大防議不合己而摯門下侍郎及臺諫共攻大防<lb/>
大防稱疾不出摯毎於上前開陳吏額本末此皆被減<lb/>
者鼓怨言路風聞過實不足深譴大防他日語人曰使<lb/>
上意曉然不疑劉門下之力居多然而士大夫趨利者<lb/>
交構其間謂大防與摯因是有隙於是造為朋黨之論<lb/>
摰語大防曰吾曹心知無他然外論如此非朝廷所宜<lb/>
有願引避大防曰行有請矣是日奏事畢摯少留奏曰<lb/>
<pb n="KR2e0014_WYG_023-26a"/>
臣久處近列器滿必覆願賜骸骨避賢者路既退連上<lb/>
章出在外第期必得請上遣中使召入對太皇太后曰<lb/>
侍郎未得去須官家親政然後可去使者數輩趣入視<lb/>
事摯不得已受命未幾大防辭位不許及摯遷右僕射<lb/>
與大防同列未滿歲言者争詆之摯尋罷朋黨之論遂<lb/>
不可破其本葢自吏額始秋給事中朱光庭御史楊康<lb/>
國言王鞏新除不當詔别與差遣中丞蘇轍論王鞏熙<lb/>
寧初拒安石而不從其用司馬光當國而喜其賢而薦<lb/>
<pb n="KR2e0014_WYG_023-26b"/>
為宗正寺丞愛憎之言未可偏信初除劉安世中書舍<lb/>
人不受再上章乞宫觀詔從新所請與梁燾朱光庭同<lb/>
皆以鄧温伯乞外任也中丞蘇轍侍御史孫升三上章<lb/>
殿中侍御史岑象求三上章監察御史徐君平一上章<lb/>
皆論列右丞許將因進擬管軍臣僚議論反覆意在傾<lb/>
奪前後章疏乞付外施行十二月蘇轍又言奏殿中侍<lb/>
御史上官均反覆乞罷臺職以肅奸宄許將既以言官<lb/>
罷上官均又言轍等合為朋黨動搖聖意以疑似不明<lb/>
<pb n="KR2e0014_WYG_023-27a"/>
事逐執政自此人不得安位矣因乞罷言職於是責知<lb/>
廣德軍蘇轍言杜常曽注解吕惠卿千實不字意求媚<lb/>
悦不學無術邪諂好利太常之職乞賜追奪又再上章<lb/>
言王子韶之佞不可用六年春杭州蘇軾為吏部尚書<lb/>
二月除承㫖弟轍為右丞朱光庭為給事中中丞蘇轍<lb/>
言光庭誣楊畏秦觀乞追寢成命劉安世為中書舍人<lb/>
後七日改樞密都承㫖豐稷權起居舍人將以次補中<lb/>
丞蘇轍言稷撰詞乖剌乞降受閒慢差遣從之右正言<lb/>
<pb n="KR2e0014_WYG_023-27b"/>
劉唐老左司諫楊康國言王安禮贓汚詔落安禮殿學<lb/>
仍知舒州左司諫楊康國言蘇轍不可為執政者六事<lb/>
封還尚書右丞畫黄後三月初二日押入視事尚書鄧<lb/>
温伯臥疾五辭新命也乞補外詔不允王嵓叟勸劉摰<lb/>
可因其請黜之又移書督大防傅堯俞等摯答曰敢不<lb/>
以身任之不果<hi>吕大防鄧温伯</hi>給事中朱光庭言劉定奸惡不<lb/>
可預監司之選黄庭堅為中書舍人韓川言庭堅素無<lb/>
士行詔庭堅仍著作郎癸丑宰相求助臺官<hi>楊畏見官制門</hi>六<lb/>
<pb n="KR2e0014_WYG_023-28a"/>
月賈易六狀攻吕陶秋翰林學士承㫖兼侍讀蘇軾上<lb/>
疏言臣聞朝廷以安静為福人臣以和睦為忠若喜怒<lb/>
愛憎互相攻擊則其初為朋黨之説其末乃治亂之機<lb/>
甚可懼也又論賈易黨程頤而與之報怨不久必須言<lb/>
臣并及轍朝廷無由安静伏乞因臣親嫌之請便與一<lb/>
郡以全二聖終始之恩八月賈易言蘇轍大謬不應<lb/>
格仁宗顧直極諫之名容其濫進任司諫時妄言浚治<lb/>
壕城發掘骸骨事任中書日與吕陶謀為排陷正直之<lb/>
<pb n="KR2e0014_WYG_023-28b"/>
計用巧得為御史中丞助蜀黨與趙卨與陜西地界逐<lb/>
許將而竊其位軾則幸先帝厭代有歸來聞好語之詩<lb/>
䇿題譏毁言者吕大防之制有民亦勞止之辭比治世<lb/>
於周厲妄以免役為便民而欲行决配税户顔章兄弟<lb/>
之無罪張大浙西災傷建言興修水利皆為虚妄浚治<lb/>
西湖築長堤於湖以事遊觀伏望特行斥免辛夘執政<lb/>
於簾前進呈具言易疏前後異同之語并簽貼原疏進<lb/>
入退復具奏乃詔與易外任後二日知青州趙君錫為<lb/>
<pb n="KR2e0014_WYG_023-29a"/>
賈易刼持言蘇軾題詩欣幸先帝上仙軾因上疏下題<lb/>
詩日月云君錫公然欺㒺伏乞付外施行稍正國法所<lb/>
貴今後臣子不為仇人無故加以惡逆之罪後君錫亦以<lb/>
此罷中丞先是右正言姚勔言君錫取舍反覆鄭雍亦<lb/>
言君錫在臺中惟持兩可太皇太后亦言君錫全無執<lb/>
守乃詔復為吏部侍郎尋乞外郡詔為天章閣待詔制<lb/>
知鄭州秦觀罷秘書正字以賈易言觀過失觀自請也<lb/>
閏八月甲子執政㑹議都堂吕大防劉摰欲以李清臣<lb/>
<pb n="KR2e0014_WYG_023-29b"/>
為吏部尚書王嵓叟以非密院所預然必有議論摰曰<lb/>
執政為尚書有何議論曰執政為尚書固不過但恐公<lb/>
取不肯放入耳既而奏可嵓叟謂同列曰必致人言大<lb/>
防亦自以為然録黄過門下省給事中范祖禹封還進<lb/>
呈凡九祖禹執奏如初及大防奏諸部久闕尚書見在<lb/>
人皆資淺未可用須至用前執政上有器勉從之之意轍<lb/>
遂言除李清臣給諫紛然未巳今又用宗孟恐不便太<lb/>
皇太后曰奈闕官何轍曰用此二人與用鄧温伯無異<lb/>
<pb n="KR2e0014_WYG_023-30a"/>
三人非有大德俱與珪確並進與今日聖政不合今尚<lb/>
書共闕四人若並用此四人使互進黨類氣勢一合非<lb/>
獨臣等奈何不得亦恐朝廷難奈何矣朝廷貴安静如<lb/>
此用人臺諫安得不言臣恐自此閙矣太皇太后曰不<lb/>
如且静遂卷除自持下范祖禹言清臣應制科目對䇿<lb/>
依阿大臣不言時政之失韓琦沒先帝褒文彦博建儲<lb/>
之議同附彦博而抑韓琦韓絳以慶州兵叛貶鄧州清<lb/>
臣為屬官齎宣撫文字赴闕規自全而毁絳三短以明<lb/>
<pb n="KR2e0014_WYG_023-30b"/>
已不與李璋指使張吉夫辭市易司之奏葢以李璋方<lb/>
在責降一旦捨去義所不安先帝嘆曰十室之邑必有<lb/>
忠信小人陳義甚髙賢於清臣逺矣先帝薄之如此元<lb/>
豐中奉使北邊以物帛百千遺中書承受内降吏人吕<lb/>
隨為翰林以賄賂隂結堂吏召而用之則天下必曰佞<lb/>
人入朝矣兩奏封還除命右正言姚勔亦言清臣阿附<lb/>
時相無大臣節命卒罷十月中丞鄭雍御史楊畏對甚<lb/>
久論僕射劉摰及右丞蘇轍也雍言摯善牢籠士人不<lb/>
<pb n="KR2e0014_WYG_023-31a"/>
問善惡<hi>闕</hi>　　　　　　又具摯黨人名姓<hi>三十人</hi>王嵓<lb/>
叟劉安世韓川朱光庭趙君錫梁燾孫升王覿賈易楊<lb/>
康國安鼎張舜民田子諒葉伸趙挺之盛陶龔原劉概<lb/>
楊國寳杜純唐適孫諤朱京馬輔傅逺慶錢世雄孫路<lb/>
王子韶呉立禮右正言姚勔入奏曰摯朋黨不公虞䇿<lb/>
言摯親戚趙仁恕王鞏犯法施行不當甲戍摯轍以王<lb/>
鞏坐罪皆自劾是日二人伏宣和入對對已押赴都堂<lb/>
戊寅簽書樞密院王嵓叟奏劉摰蘇轍不當罷逐况言<lb/>
<pb n="KR2e0014_WYG_023-31b"/>
者别有所懷未易可測臣不知披肝瀝膽事陛下之日<lb/>
久者為信耶足一踐言路未得其腹心為信耶安知其<lb/>
間朋邪挾私而隂與羣奸為地者陛下何不稍緩其事<lb/>
誠加考察將必有所見知臣言之不妄奏入不報太皇<lb/>
太后獨遣中使賜蘇轍詔諭令早入省供職轍再奏乞<lb/>
外任劉摯言臣再具劄子陳乞外任伏望聖慈復降中<lb/>
使賜詔不允者恩遇未替豈勝犬馬感報之情重念臣<lb/>
居位歲久畧無勞能心實自知果招彈劾雖在㫖陳罪<lb/>
<pb n="KR2e0014_WYG_023-32a"/>
狀仰蒙聖明洞賜察照大防既致人言已為累國有又<lb/>
安然不去臣實何施面目所以不敢上希睿寵遲遲於<lb/>
進退之際取輕於天下也伏望皇帝陛下太皇太后陛<lb/>
下察臣孤危早賜開允除臣一外任差遣上以明朝廷<lb/>
之大公下以全臣子之名節等已上論吕大防曰論劉<lb/>
摯已十八章初不因王鞏事乃邢恕過京師摰與通柬<lb/>
延接章惇子為他日計此何也特與少禮令去太皇太<lb/>
后曰蘇轍止薦王鞏無他事初邢恕赴貶過京摯答恕<lb/>
<pb n="KR2e0014_WYG_023-32b"/>
柬末云為國自愛以俟休復持柬者明監東排岸官茹<lb/>
東濟恕舟安在東濟傾險人也有求於摰弗得取摰簡<lb/>
錄本送鄭雍楊畏二人方劾摰得柬大喜乃解釋柬語<lb/>
以休復為復子明辟之復謂摰勸恕俟太皇太后他日<lb/>
復辟也又言摰館章惇之子故太皇太后怒面責摰曰<lb/>
公當一心朝廷若章惇之以一僕射與之未必喜也摰<lb/>
皇恐不能對壬午摰上奏乞外任奏入不報癸未樞密<lb/>
院奏事己丑嵓叟言昨有短奏具陳不知曽經聖覽否<lb/>
<pb n="KR2e0014_WYG_023-33a"/>
臣區區不為一劉摰蘇轍為陛下惜腹心之人難得去<lb/>
了一箇無一箇也宣諭曰垂簾之初劉摯排斥奸邪殊<lb/>
有功朕極重之乃聞與邢恕柬延接章惇子弟面詰之<lb/>
果如此朝廷責人却潛通消息嵓叟曰章惇使劉摯分<lb/>
付宰相亦牢籠不得又宣諭曰朕亦不深罪為垂簾初<lb/>
有功但此事不當作爾嵒叟曰言事官未必皆忠直聞<lb/>
楊畏乃惠卿面上人知彼用意安在但欲去除陛下腹<lb/>
心之人便是與奸邪開道路耳甲申嵓叟又言劉摯真<lb/>
<pb n="KR2e0014_WYG_023-33b"/>
陛下腹心之人也今大奸未死人心危疑朝廷之上與<lb/>
之為敵摰為首焉一旦以小愆遂將疎棄天下之心不<lb/>
知妄意陛下之口有所變易謂反與大奸邪報仇前日<lb/>
陛下用摯作宰相奸黨自然消伏今得罪累日羣邪相<lb/>
顧已復増氣蘇轍之進與摯大約相類皆衆人之所係<lb/>
望而奸黨日所忌嫉者顧其去就豈不重哉夫奸謀難<lb/>
防自古公患莫不因人主意有所動急為傾擠陛下於<lb/>
此不可不察竊聞御史楊畏乃惠卿門人又受張璪知<lb/>
<pb n="KR2e0014_WYG_023-34a"/>
遇最深舒亶作中丞舉為臺官再除御史公議沸騰交<lb/>
章排斥命遂不行自此憤疾正人常有報復之意後又<lb/>
因趙君錫無所執持為人所使便再三薦除此職諫官<lb/>
虞䇿亦是張璪面上相知之人常受璪之力為論薦陛<lb/>
下誠將此本末考究還可保其無他意否時已有詔鎻<lb/>
學士院草麻制罷摯而嵓叟未知也十一月戊子劉摯<lb/>
罷相麻制過門下給事中朱光庭封還言摯有功大臣<lb/>
不當無名而去言者指臣為朋黨并被逐不辭故光庭<lb/>
<pb n="KR2e0014_WYG_023-34b"/>
與摯俱罷<hi>闕</hi>　御史安鼎知絳州從其請也劾蘇轍不<lb/>
當故出十二月翰林學士梁燾言今日為政之要在於<lb/>
辨邪正之實略云李德裕嘗為武宗言曰陛下辨邪正<lb/>
専委任守之以定則朝廷必理此真宰相之言也葢意<lb/>
不定則奸邪得以乗隙而進惑亂聰明也一移其意則<lb/>
憂患從而起尚何致治之望乎聖心從來知其為正人<lb/>
者固不多也願記其盡心宣力終始保全勿使小動搖<lb/>
也如有離間毁謗搆䧟之言此是動搖之計願陛下自<lb/>
<pb n="KR2e0014_WYG_023-35a"/>
信素知之心守之以定保辨奸邪之説斷之以不疑斥<lb/>
其邪人以安正人正人知所歸恃以無恐得以奮忠竭<lb/>
節畢身圗報則朝廷之理不難致也貼黄又云欲舉羣<lb/>
臣之二三莫若言路用純一之臣願陛下用素所知之<lb/>
正人常在言職風采凜凜為中外所敬憚者處以言官<lb/>
之長其心一忠於兩宫其言大公於朝廷使四方仰之<lb/>
國勢増重奸邪小人望風自然消退大臣小臣肅然守<lb/>
正莫不純一無煩聖慮矣惟陛下早定聖斷意在必行<lb/>
<pb n="KR2e0014_WYG_023-35b"/>
可救今日之弊七年春丁未劉摯改知大名府中丞鄭<lb/>
雍御史楊畏殿中侍御史呉立禮俱有言除知鄭州諫<lb/>
官論程頤<hi>見伊川門</hi>王嵓叟為端明殿學士知鄭州以侍御<lb/>
史楊畏言嵓叟天資至險强愎狥情父子預政貨賂公<lb/>
行監察御史黄慶基言嵓叟廢法狥私强狠自用父荀<lb/>
龍子横交通貨賄竊㺯威福而嵓叟遂稱疾章再上故<lb/>
有是命八年二月己巳天章閣待制林希除禮部侍郎<lb/>
御史來之卲言希行誼浮薄不可處之侍從三月蘇頌<lb/>
<pb n="KR2e0014_WYG_023-36a"/>
罷相以臺章論頌稽留制書黄慶基又言范百禄與頌<lb/>
同係中書商議除授不當自合均任其責因言百禄四<lb/>
罪百祿亦乞罷免詔不允己巳黄慶基言近論奏中書<lb/>
侍郎范百祿朋比欺㒺狠愎自任援引黨與皆其顯然<lb/>
事迹昨罷劉摯王嵒叟朱光庭孫升韓川王鞏而後其<lb/>
黨始衰然而洛黨雖衰川黨復盛百祿之親戚朋友近<lb/>
逺皆在權要陛下可察而知也今因罪狀明白早賜罷<lb/>
免以離其黨與庶使當路有所憚辛夘中書侍郎范百祿<lb/>
<pb n="KR2e0014_WYG_023-36b"/>
奏蒙賜詔書依舊供職國法有常人言可畏雖惡之明<lb/>
不惑而愚臣之分難安伏望聖慈亟加必罰以杜小人<lb/>
之禍以警在位之臣詔以百祿為太中大夫充資政殿<lb/>
學士知河中府門下侍郎蘇轍奏近以御史董敦逸言<lb/>
川人大盛遂具劄子及面陳本末蒙德音宣諭深察敦<lb/>
逸之妄以臣言為信臣德望淺薄言者輕相誣罔若非<lb/>
聖明在上心知邪正所在則孤危之蹤難以自安竊詳<lb/>
敦逸所言謂馮如晦事乃其前狀所言之一則其餘事<lb/>
<pb n="KR2e0014_WYG_023-37a"/>
不可不辨遂乞一一付外施行復蒙再三宣諭謂其他<lb/>
别無實事惟聖恩深厚知臣愚拙曲加庇䕶仰涵恩造<lb/>
死生不忘然臣忝備執政知人言臣過失而黙然不辨<lb/>
實難安職陛下愛臣之深而不令臣得知敦逸所言臣<lb/>
竊有所未喻也若敦逸所言果中臣病何惜使臣引失<lb/>
以謝朝廷若敦逸所言不實亦使臣畧加别白然後出<lb/>
入左右粗免愧恥如不蒙開允非所以為愛臣也所有<lb/>
敦逸言臣章疏伏乞早賜付外施行敦逸又言川人太<lb/>
<pb n="KR2e0014_WYG_023-37b"/>
盛蘇轍范百祿各有奏舉主張差除之人惟蘇軾為多<lb/>
髙麗罪書得㫖而後蘇軾見拒而罷黄河牐堰之事陛<lb/>
下已降之命蘇軾拒而罷竊惟蘇頌范百祿以稽留制<lb/>
書朝廷亦已施行若軾與轍豈惟斂恩作福朋黨不公<lb/>
又拒違君命語其情犯非頌百禄之比釋而不治命令<lb/>
輕矣乙亥蘇轍又言董敦逸誣㒺伏望早賜施行辛夘<lb/>
敦逸與黄慶基皆罷坐言蘇軾轍不當也五月壬辰董<lb/>
敦逸四狀言蘇轍慶基三狀言軾吕大防奏敦逸所言<lb/>
<pb n="KR2e0014_WYG_023-38a"/>
三省皆以為非轍之罪慶基言軾曰軾昨知潁州日違<lb/>
法令都監置簿拘收賞錢不依條例妄行賞罰及失入<lb/>
丁真配罪見係京西路提刑州司按法取勘子繫官吏<lb/>
軾已移揚州又入為兵部尚書矣乃敢越驀申陳致朝<lb/>
廷狥其所請將監月按法公事指揮不得助勘致令遷<lb/>
延該赦考軾之意特欲姑息小人葢庇舊吏以沮壞法<lb/>
令而已軾前知杭州日有百姓顔益受納官不肯領絹<lb/>
率衆人論訴非有大過也軾不遵法令判令刺配雖常<lb/>
<pb n="KR2e0014_WYG_023-38b"/>
自劾蒙朝廷赦軾罪而人臣乃欲恣喜怒而出入人罪<lb/>
原其不遵法令之意葢有輕蔑朝廷之心其不忠之罪<lb/>
大矣軾自進用以來援引黨與分布權要附麗者力以<lb/>
薦揚違忤者公行排斥昨薦王鞏既除宗正寺丞近薦<lb/>
林豫自東排岸不問資序遂差知通判軍前者除張耒<lb/>
為著作郎近者除晁補之為著作佐郎軾力為援引遂<lb/>
至於此至如秦觀亦軾之門人也素號猥薄昨除秘書<lb/>
正字既用言者罷矣猶不失為校對黄本書籍是以為<lb/>
<pb n="KR2e0014_WYG_023-39a"/>
奔競之士趨走其門者如市惟知軾而不知有朝廷也<lb/>
近者髙麗人使乞賜書籍此乃祖宗故事且屢嘗賜書<lb/>
與之矣軾乃拒違詔㫖極言不可及都省批進禮部全<lb/>
吏人上簿固非重責也軾乃盖庇吏人力陳强辨期必<lb/>
勝而後止軾在先朝至為歌詩謗訕朝政有司推治實<lb/>
跡具存衆皆以為罪在必死獨先帝憐之止上從輕典<lb/>
送黄州安置軾不能感戴厚恩而乃内懷怨望二聖陛<lb/>
下臨御之初以軾為中書舍人越因制誥公然指斥先<lb/>
<pb n="KR2e0014_WYG_023-39b"/>
帝時事畧無忌憚將欲刺譏先帝以攄平昔之憤爾軾<lb/>
行李之純除河北都轉運使誥有勞來安集之語是<lb/>
以厲王之亂議先帝也軾行蘇頌除刑部尚書誥有盜<lb/>
賊多有是以武帝之㬥議先帝也軾行劉誼知韶州誥<lb/>
云爾昔為使者親見民病盡言而不諱阨窮而不閔安<lb/>
知有今日之報乎夫劉誼得罪於先帝自以職在奉行<lb/>
法度有所不至當公論之而乃張皇上書用此罷江西<lb/>
提舉安得冇盡言乎至於安知有今日之報此語尤不<lb/>
<pb n="KR2e0014_WYG_023-40a"/>
忍聞陛下奉承宗廟當有以顯揚先帝之鴻業休德豈<lb/>
欲報先帝得罪之人乎軾行唐義除河北運使誥云朕<lb/>
修賦役之法黜聚斂之臣去薄從忠務以養民夫先帝<lb/>
立法豈不欲養民是指先帝之不能養民也今以為黜<lb/>
聚斂之吏是指先帝用聚歛之吏也軾行貶吕惠卿誥<lb/>
云茍有蠧國以害民率皆攘臂而稱首夫先帝立法乃<lb/>
欲與天下同利豈有先帝之聖神英睿冠絶百王如此<lb/>
而乃肯從蠧國害民之謀乎軾所行制誥皆在舍人院<lb/>
<pb n="KR2e0014_WYG_023-40b"/>
陛下試取而觀之葢有聲説述不盡者臣請以常人論<lb/>
之對人之子罵人之父猶且義不勝誅况軾代王言而<lb/>
實詆先帝按之以法當如何哉至如結託常州宜興縣<lb/>
李去盈强買姓曹人抵當田産致其人上下論訴望賜<lb/>
英斷上以釋先帝之謗議次以正今日之典刑又言曰<lb/>
治天下必先於正朝廷正朝廷必先於破朋黨自非明<lb/>
足以察微公足以兼聽睿足以獨斷者未有不為奸邪<lb/>
所蔽也臣近言禮部尚書蘇軾已歴疏其所為矣竊見<lb/>
<pb n="KR2e0014_WYG_023-41a"/>
門下侍郎蘇轍懷邪狥私援引黨與怙勢曲法務與其<lb/>
兄相為肘腋以紊亂朝政軾則外許人差遣而公薦之<lb/>
轍則内為之應而引用之按軾與吕陶交結至厚昨者<lb/>
薦陶自代遂除為起居舍人近日中書舍人陳軒緣館<lb/>
伴髙麗人使請賜書籍事軾惡軒之不附已也遂公奏<lb/>
於朝力加排詆意欲軒補外乃遷陶為中書舍人軾知<lb/>
穎州日趙令時為本州僉判軾與之往還甚密軾乃公<lb/>
薦於朝稱其才美訪聞蘇轍見議除令時差遣肆其欺<lb/>
<pb n="KR2e0014_WYG_023-41b"/>
㒺之罪大國子司業趙挺之為御史日屢言軾不公事<lb/>
迹軾居禮部統藉國子監日務捃摭太學中意欲沮抑<lb/>
挺之使之補外訪聞蘇軾見議除挺之為轉運副使以<lb/>
同列商議未敢進呈太府寺丞文勣以篆字游於軾之<lb/>
門初不以公正史才稱也軾既援引轍遂除為福建路<lb/>
轉運判官馮如晦為䕫州路轉運使日按發公事不當<lb/>
見係御史臺推治未結絶間轍以川人遂除館職差知<lb/>
梓州近斷勅方下如晦雖以法奪官而差遣與職竟不<lb/>
<pb n="KR2e0014_WYG_023-42a"/>
動也趙卨帥鄜延日欲棄熙河而不敢獻議乃以書抵<lb/>
大臣是時轍為中丞得其書即為論列賴諫官劉唐老<lb/>
疏其交通誣㒺之迹謀遂不行前日臣嘗言執政不務<lb/>
叶和凡欲行一事除一差遣商量日多不能合甚者幾<lb/>
於紛更極傷國體葢轍欲進其黨與故衆論不肯相從<lb/>
爾軾嘗自言陛下稱其兄弟孤立以為必不疑也是以<lb/>
敢交結黨與而無忌憚又其黨言陛下許軾大用以為<lb/>
必見信也是以士大夫莫不争趨其門以圖進取上下<lb/>
<pb n="KR2e0014_WYG_023-42b"/>
倡和合為一黨牢不可破且人臣事君惟有忠信耳一<lb/>
涉於欺㒺則終身不可以誠信委之按轍薦王鞏累數<lb/>
百言陛下真以為可用也既而淮南提㸃刑獄司根究<lb/>
王鞏在任日穢惡狼籍實迹具存遂謫為監當而轍亦<lb/>
恬然自若絶不引咎程之邵轍之表弟也昨任䕫州路<lb/>
轉運判官按知雲安軍孫拱與之邵互論見係推治未<lb/>
見曲直乃除之邵為都大提舉茶事至如軾之罪惡因<lb/>
行制誥公肆刺譏以法論之指斥乗輿罪在不赦而况<lb/>
<pb n="KR2e0014_WYG_023-43a"/>
指斥宗廟乎陛下試觀軾轍所為一失控御何所不至<lb/>
於是大防轍奏曰慶基言軾所撰李之純等六人誥文<lb/>
涉譏毁先帝其間陸師閔誥係范百祿詞非軾所撰臣<lb/>
竊觀先帝聖意本欲富國强兵鞭撻四夷而一時羣臣<lb/>
將順太過故事成失當及太皇太后與皇帝臨御因民<lb/>
所欲隨事救改葢事理當然爾昔漢武帝好用兵重斂<lb/>
傷民昭帝嗣位博采衆議多行寢罷明帝尚察屢興慘<lb/>
獄章帝改之以寛厚故當時天下多悦服未有以為毁<lb/>
<pb n="KR2e0014_WYG_023-43b"/>
謗先帝者也如本朝真宗皇帝即位弛逋欠以厚民財<lb/>
仁宗即位罷修宫觀以息民力凡此皆因時施宜以補<lb/>
助先朝闕政亦未聞當時士大夫有以為毁謗先朝者<lb/>
也近日元祐以來言事官有所排擊多以毁謗先朝為<lb/>
辭非惟中傷士人兼欲搖動朝廷意極不善若不禁止<lb/>
久逺不便轍又奏兄軾吕惠卿誥非譏毁先帝臣聞先<lb/>
帝末年亦自深悔已行之事但未暇改爾元祐初改正<lb/>
追述先帝美意而已太皇太后曰先帝追悔往事至於<lb/>
<pb n="KR2e0014_WYG_023-44a"/>
泣下當時大臣數人其間極有不善不肯諫止吕大防<lb/>
曰聞永樂敗後先帝嘗曰兩府大臣畧無一人能相勸<lb/>
諫然則一時過舉非是先帝本意明矣太皇太后曰此<lb/>
事皇帝宜深知大防曰皇帝聖明必能察照此事於是<lb/>
得㫖敦逸慶基並為知軍差遣二人既責蘇軾以劄子<lb/>
自辨曰臣自小年從事以來以剛偏疾惡盡言孤立為<lb/>
累朝人主所知然亦以此見疾於羣小其來久矣自熙<lb/>
寧元豐間為李定舒亶輩所讒及元祐以來光庭挺之<lb/>
<pb n="KR2e0014_WYG_023-44b"/>
賈易皆以誹謗之罪誣臣前後相𫝊専用此術其間有<lb/>
闗臣子之大節不可不辨臣先任中書舍人日適值朝<lb/>
廷竄大奸數人所行誥詞皆是元降詞頭所述罪狀非<lb/>
臣私意所敢増損内吕惠卿自前執政責受散官安置<lb/>
誅罰至重當時蒙朝㫖節錄臺諫所言惠卿罪降下既<lb/>
是詞頭所有則臣安敢減落然臣子之意以為事涉先<lb/>
朝不無所忌故特於誥詞内分别解説令天下曉然知<lb/>
是惠卿之奸而先朝盛德之累至於竄逐之意則已見<lb/>
<pb n="KR2e0014_WYG_023-45a"/>
於先朝其畧曰先帝求賢如不及徙善如轉圜始以帝<lb/>
堯之仁姑試伯鯀終焉孔子之聖不信宰予發其宿奸<lb/>
謫之輔郡尚疑改過稍畀重權慶陳㒺上之言既有碭<lb/>
山之貶反覆教戒惡心不悛躁輕矯誣德音猶在臣之<lb/>
愚意以謂古今如鯀為堯之大臣而不害堯之仁宰予<lb/>
為孔子髙弟而不害孔子之聖况再加貶黜深惡其<lb/>
仁皆先朝本意則臣區區之忠言自謂無負矣今慶基<lb/>
乃指以為誹謗指斥不亦矯誣之甚乎其餘誥詞皆是<lb/>
<pb n="KR2e0014_WYG_023-45b"/>
慶基文致附㑹以成臣罪如其間有勞來安集之四字<lb/>
乃便云是厲王之亂若一一似此羅織人言則天下之<lb/>
人便不敢開口動筆矣孔子作孝經曰如臨深淵如履<lb/>
薄冰此幽王之詩也不知孔子誹謗指斥何人乎此風<lb/>
開於朱光庭盛於趙挺之極於賈易慶基復宗師之臣<lb/>
恐陰中其害漸不可長非獨為臣而言也又慶基言臣行<lb/>
陸師閔告詞云侵漁百端怨讟而作亦謂之謗訕指斥<lb/>
此詞元不是臣行中書案底必有主名可以覆騐所謂<lb/>
<pb n="KR2e0014_WYG_023-46a"/>
侵漁怨讟者意亦指言師閔而已何名為謗訕乎又慶<lb/>
基所言臣妄用潁州官錢此事蒙尚書省勘㑹然所用<lb/>
皆是法外支賞令人告强惡賊人及逐急將還前知州<lb/>
任内公使庫所少貧下行人錢物情理如此皆可覆騐<lb/>
又慶基所言臣强買常州宜興縣姓曹人田地八年州<lb/>
縣方與斷還此事元係臣團練副使日罪廢之中託親<lb/>
戚投狀依條買得姓曹人一契田土後來姓曹人却來<lb/>
臣處昏賴争奪臣即時牒本路轉運司令依公盡理根<lb/>
<pb n="KR2e0014_WYG_023-46b"/>
勘乃使具狀申尚書省後來轉運司差官勘得姓曹人<lb/>
招服非理昏賴依法决配其依舊合是臣為主牒照㑹<lb/>
臣愍見小人無知意在得財臣既備侍從不欲與之計<lb/>
較曲直故於招報斷遣之後却許姓曹人將元價抽贖<lb/>
仍亦申尚書省及牒本路施行今慶基乃言是本路斷<lb/>
還本人顯是誣㒺今來公案見在户部可以取索案騐<lb/>
又慶基所言臣在頴州失入丁真死罪此事已經刑部<lb/>
定奪不是失入却提刑蔣之竒妄有按舉公案具在刑<lb/>
<pb n="KR2e0014_WYG_023-47a"/>
部臣竊料慶基所誣臣者非一臣既不能盡知又今來<lb/>
朝廷已知其奸妄黜罷其人臣不當一一辨論但人臣<lb/>
之義以名節為重須至上煩天聽也太皇太后令轍諭<lb/>
曰緣近來衆人正相招拾且須省事軾乃具劄子稱謝<lb/>
曰天慈深厚如訓子孫委曲保全如愛支體感恩之涕<lb/>
不覺自零伏念臣智短數竒性疎少慮半生犯患垂老<lb/>
困讒非二聖之深知雖百死而何贖伏見東漢孔融才<lb/>
疎意廣負氣不屈是以遭路粹之寃西晉嵇康才多識<lb/>
<pb n="KR2e0014_WYG_023-47b"/>
寡好善愛人是以遇鍾㑹之禍當時為之扼腕千古為<lb/>
之流涕臣本無二子之長而兼有古人之短若非陛下<lb/>
至公而行之以恕至仁而照之以明察消長之往來辨<lb/>
利害於疑似則臣已下從二子游久矣豈復有今日哉<lb/>
謹當奉以周旋不敢失墜便須刻骨豈特書紳庶全螻<lb/>
蟻之軀以報丘山之德六月己未遣勾御藥院李倬齎<lb/>
詔賜觀文殿大學士太中大夫知頴昌府范純仁令乗<lb/>
驛赴闕先是侍御史楊畏言外議以蘇頌初罷恐必用<lb/>
<pb n="KR2e0014_WYG_023-48a"/>
尚書右丞同知樞密院事二人而已一則天資褊狹非<lb/>
有疎通濟務之才且狥已强愎未必無懷恩報怨之意<lb/>
一則品業節操材望之類一切未見可取只緣聨姻戚<lb/>
而處本兵中外已籍籍不平况宰相任乎右丞鄭雍同<lb/>
知樞密韓忠彦於是聞將以純仁為右僕射畏又言治天<lb/>
下者賞罰號令而宰相佐人君出賞罰號令以示至公<lb/>
也純仁去歲帥太原府令邊無狀上下失備而賊乗之<lb/>
犯麟州蹂踐萬里死者數萬人方罷帥降官名在謫籍<lb/>
<pb n="KR2e0014_WYG_023-48b"/>
而陛下遽命以為相是賞罰不正而功罪未判以為功<lb/>
則罪籍未除以為罪則未應除召况為相哉陛下命相<lb/>
而賞罰未明何以昭示天下哉自是七疏不報監察御<lb/>
史來之卲言純仁師事程頤闇狠不才於國無補及純<lb/>
仁至畏又言純仁自頴昌被召未入見而張葢過内門<lb/>
為不恭太后皆不聽或曰畏與軾俱蜀人前擊劉摰蘇<lb/>
頌皆隂為轍地太皇太后覺畏之意故復自外召用純<lb/>
仁畏尋又言轍不可大用蘇軾乞越州除知定州上言<lb/>
<pb n="KR2e0014_WYG_023-49a"/>
天下治亂係於下情通塞聽政之始當以通下情除壅<lb/>
蔽為急務吕陶論元豐小人<hi>見宣仁門</hi>范祖禹奏章惇不可<lb/>
用<hi>見輔導哲宗門</hi>
　<lb/>
　<lb/>
　<lb/>
　<lb/>
　<lb/>
<pb n="KR2e0014_WYG_023-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平治迹統類卷二十三<lb/>
</p>
<p>
</p>
  </div>
</body>
</text>
</TEI>
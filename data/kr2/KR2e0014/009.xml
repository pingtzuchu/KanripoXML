<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2e0014_WYG_009-1a"/>
欽定四庫全書<lb/>
　　太平治迹統𩔖卷九<lb/>
　　　　　　　　　　　　　　　宋　　彭百川　　撰<lb/>
　　　仁宗諸臣謀國逺略<lb/>
天聖元年秋八月先是錢惟演自河陽赴亳州朝京師<lb/>
圖入相張詠奏惟演險人今若遂以為相必大失天下<lb/>
望太后遣内侍持奏示之惟演猶望顧不前御史鞠詠<lb/>
語左正言劉隨曰若相惟演當取白麻毁之惟演聞乃<lb/>
<pb n="KR2e0014_WYG_009-1b"/>
亟去王欽若知江寜徙潤州王隨代之在江寧㑹嵗大<lb/>
饑轉運使移府發常平倉米計口日給一升隨置不聽<lb/>
曰民所以饑者由兼并閉糴以要髙價爾乃大出官粟<lb/>
私價遂平他郡計口以糴者不能自足輒多流亡天聖<lb/>
三年春中丞薛奎罷知秦州州宿重兵費常不足奎務<lb/>
為儉約教民水種謹商算嵗終廩粟積者三百萬征衍<lb/>
者三十萬覈民𨼆田數千頃復得芻糧十餘萬三月徙<lb/>
知河南陳堯佐知并州每汾水漲人憂溺堯佐為築堤<lb/>
<pb n="KR2e0014_WYG_009-2a"/>
種柳數萬本作柳溪亭民賴其利矣天聖四年八月詔<lb/>
修泰州捍海堰久廢不治嵗嵗患海濤西溪監税范仲<lb/>
淹言于運使張綸請復之綸奏以仲淹知興化縣總其<lb/>
役役既興㑹大雨雪衆言不可復詔遣使按視將罷之<lb/>
又詔運使淮南胡令儀同度其可否令儀力主仲淹議<lb/>
仲淹尋以憂去以書抵綸言復堰之利表三請願身執<lb/>
其役乃命綸權知秦州堰自小海塞至耿莊凡一百八<lb/>
十里於運河置閘納潮水通漕水踰年堰成流民歸者<lb/>
<pb n="KR2e0014_WYG_009-2b"/>
一千六百餘户民為綸立生祠天聖六年八月員外郎<lb/>
陳貫知涇州督察盜賊禁戢不肖子弟簿書賦租出入<lb/>
皆自檢覈常謂僚屬日視縣官物如已物容有姦乎州<lb/>
人憚其嚴徙為利路轉運使嵗饑自以職田粟賑饑率<lb/>
富民令計口占粟發其餘活㡬萬人詔書褒諭發運使<lb/>
綸知泰州綸天禧未為發運副使時鹽貨積虧者十年<lb/>
綸力奏除通楚秦三州鹽户宿負官助其器用鹽入優<lb/>
與之直由是嵗增課數十萬復置鹽場于杭秀海三州<lb/>
<pb n="KR2e0014_WYG_009-3a"/>
嵗入課又三百五十萬居三嵗增上供米八十萬在江<lb/>
淮踰十年為民興利除害甚衆十一月冬至上率百官<lb/>
上皇太后夀於㑹慶殿秘閣校理范仲淹奏言天子有<lb/>
事親之道無為臣之禮有南面之儀無北面之儀若奉<lb/>
親于内行家人禮可也今與百官同例虧君禮損主威<lb/>
不可以為後世法不報晏殊初薦仲淹聞之大懼召仲<lb/>
淹詰以狂率邀名且將累薦者仲淹正色抗言曰縁辱<lb/>
公舉每懼不稱為知已羞不意今日反以忠直獲罪殊<lb/>
<pb n="KR2e0014_WYG_009-3b"/>
不能答又作書遣殊申理前奏不少屈殊媿謝又奏請<lb/>
太后還政不報乞補外為河中府通判<lb/>
明道元年春以新知江陵杜衍為河北都運使命衍守<lb/>
荆南御史郭勸言衍清直當留本朝不聽㑹河北乏軍<lb/>
費加衍一官往經度之不增賦于民而用足薛奎為泰<lb/>
州益州皆辟明鎬自隨還朝上問輔臣以鎬所用奎曰<lb/>
鎬文妙學博而沉摯有謀能斷大事願陛下用之二年<lb/>
十月秘閣校理吳遵路為開封推官太后稱制遵路條<lb/>
<pb n="KR2e0014_WYG_009-4a"/>
奏十餘事語切直忤太后出知崇州遵路至州即令轉<lb/>
市吳中米以備嵗歉已而果大乏饑民以濟自他州流<lb/>
者十全八九仲淹安撫淮南薦遵路為郡得古人風乞<lb/>
以其救災事迹頒州郡為法并付史館<lb/>
景祐元年八月甲子㕘政宋綬以帝富於春秋天下無<lb/>
事慮燕樂有漸乃上言自古守成之君皆兢兢抑畏不<lb/>
忘顧畏者何也人心逸於久安害生於所忽故立防於事<lb/>
之始銷變於未萌之前若事至而應不亦殆歟願飭羣<lb/>
<pb n="KR2e0014_WYG_009-4b"/>
臣勿以承平自怠九月丁酉帝康復許布以鍼進上疾<lb/>
愈范仲淹知達州未㡬徙蘇州州北大水民田不得耕<lb/>
仲淹疏五河導太湖注之海未就徙明州運使言仲淹<lb/>
治水有緒願留以畢其役庚子詔復任十一月御史楊<lb/>
沔言同安尉李安世以上書狂悖下吏傷納諫之仁責<lb/>
降監永州酒税以唐天后覆車為戒二年正月徙江東<lb/>
運使蔣堂為淮南轉運使堂在淮南嵗薦吏工百員曰<lb/>
十得二三亦足報國矣三月己丑以中丞杜衍權判吏<lb/>
<pb n="KR2e0014_WYG_009-5a"/>
部流内銓先是選補科格繁主判不能悉閲吏多受賄<lb/>
衍視事即敕吏取銓法問曰盡乎曰盡矣乃閲視具得<lb/>
本末曲折明日曉諸吏無得升堂各坐曹聽行文書銓<lb/>
事悉自予奪由是吏不能為奸利居月餘聲動京師後<lb/>
改官知審官院裁制如判銓法度支判官段少連為兩<lb/>
浙轉運副使舊使者至郡縣索簿書不暇殫閲往往委<lb/>
之吏胥持以為貨少連命郡縣上簿書悉織識遇事問<lb/>
取一二日自閲摘其非是者按之餘不及閲者全織識<lb/>
<pb n="KR2e0014_WYG_009-5b"/>
以還由是吏不能為姦州縣簿書莫敢不治石介不召<lb/>
<hi>歐陽與杜衍書云可謂中書舉動也御史臺初辭以言事不召耳</hi>
康定元年十一月丙子河東運使楊偕為樞宻直學士<lb/>
知并州有中官預軍事素横前帥優遇之偕至一繩以<lb/>
法命率所部從副部署赴河外戒曰遇賊將戰一禀副<lb/>
部署中人不服捧檄訴偕叱曰汝知違主帥命即斬首乎<lb/>
監軍怖汗不覺墮笏翌日告疾未㡬告卒于是軍政肅<lb/>
然五月乙丑王徳用為定州都部署至官日教士卒習<lb/>
<pb n="KR2e0014_WYG_009-6a"/>
戰頃之皆可用契丹使人來覘或請捕殺之徳用曰彼<lb/>
得其實以告是服人之兵以不戰也明日大閲于郊提<lb/>
桴鼔誓師進退坐作終日不戮一人乃下令具糗糧聽<lb/>
吾鼓聲視吾旗所向覘者歸告狄中謂兵將大入既而<lb/>
復議和兵乃解時朝廷發兵屯川㡬六萬寓居逆旅及<lb/>
民間闐塞城市未嘗有一人敢喧呼暴横將校相戒曰<lb/>
吾輩各務斂士卒勿令擾我菩薩一日倉中給軍糧軍<lb/>
士以米黑諠譁紛擾監官懼逃匿有四卒以米來見徳<lb/>
<pb n="KR2e0014_WYG_009-6b"/>
用徳用曰從我入倉視之乃往召専副曰昨者我不令<lb/>
汝給二分黒米八分白米乎曰然然則汝何以先給黑米<lb/>
後給白米此輩見所得米黑以盡如是故諠譁爾専知<lb/>
對曰然某之罪也徳用叱從者杖専副二人又呼四卒<lb/>
謂曰黑米亦公家不給與汝曹當棄之乎汝何敢乃爾<lb/>
諠譁四卒相顧曰向者有八分白米故爾某等死罪徳<lb/>
用又叱從者亦各杖二十召指揮使罵曰衙官汝何敢如<lb/>
此欲求配决乎指揮使再拜流汗乃捨之軍中肅然僚<lb/>
<pb n="KR2e0014_WYG_009-7a"/>
佐皆服其能處事張亢權知瀛州兼部署亢去髙陽每<lb/>
遣謀者厚與金帛無所吝亢閒處便坐弟子行首入曰<lb/>
願屏人白事亢罵久之曰我非閤使劇我外生女予自<lb/>
小教歌舞甚妙麗為敵騎掠去今幸于敵王日夜居帳<lb/>
中將卒皆事之今遣人有所市閤使善結之敵中情偽<lb/>
如指掌也亢曰所市何物曰某大王納聘須紫竹鞭閤<lb/>
使所執可與也凡所市物皆從之自是敵中動静必告<lb/>
時邊臣多警每一掛答費甚惟髙陽獨否<hi>龍川别志</hi>
<pb n="KR2e0014_WYG_009-7b"/>
慶厯三年韓琦既至陜西居嵗大饑羣盜嘯聚張海郭<lb/>
邈等率衆相合于商號之郊宣毅保健邵興等又招誘<lb/>
鑄錢監商號藍田丞馳報于延雍帥臣未有所處琦尋<lb/>
遣屬官往商號料簡錢監役兵其舊素沿邊禁兵即令<lb/>
却歸元配州軍壯徤役兵並押歸陜府填龍猛龍騎壯<lb/>
徤闕額郡興榜致之謀遂不得行又遣内侍黄琮范廷<lb/>
齎宣撫司榜收其散軍諭以免罪歸所屬仍召謝雲行<lb/>
等將沿邊土兵入山捕張海等擒捕餘黨殆盡闗輔遂<lb/>
<pb n="KR2e0014_WYG_009-8a"/>
安堵矣是冬大厚河中同華十餘州軍物價翔貴居民<lb/>
相率東徙琦即選官分詣州縣發省倉以賑之奏差提<lb/>
刑許崇夀尊切往來提舉蒲華同三州所活凡二百五<lb/>
十四萬二千五百三十七人他州人稱是時民力久困<lb/>
琦乃蠲賦役察官吏能否者陞黜之又以兵數雖多雜<lb/>
以疲老耗用度選禁軍不堪征戰者停放一萬二千餘<lb/>
人後田况乞選諸路軍不堪戰者為廂軍云或謂兵驕<lb/>
久一旦澄汰恐致亂則去年韓𤦺汰邊兵萬餘豈聞有<lb/>
<pb n="KR2e0014_WYG_009-8b"/>
亂者哉慶厯五年春先是田况用事言比來災咎頻仍<lb/>
蝗旱繼作陛下責躬引慝不遑寧處以至躬祈道佛並<lb/>
走羣望薰祓之意可謂至矣然常詳觀當世之弊驗災<lb/>
失之由其實斂役重而民愁和氣傷而沴作役斂之重<lb/>
由國計之日窘國計日窘由冗兵之日蕃今天下兵已<lb/>
踰百萬比先朝兵㡬三倍矣宜分遣幹臣揀選諸路宣<lb/>
毅保健等軍不堪戰者並降為平常廂軍不堪役者並<lb/>
放停議者必曰兵驕久一旦遽加澄汰恐立以致亂此<lb/>
<pb n="KR2e0014_WYG_009-9a"/>
慮事之疎也孱弱之兵既不堪戰勇强者亦恥為伍去<lb/>
年韓琦汰邊兵萬餘人豈聞有為亂者今天下財用不<lb/>
足以贍冗食之兵倘或顧恤細故而不思救弊之原臣<lb/>
竊憂之三月右諫議韓琦言杜衍為相一百二十日而<lb/>
罷范仲淹自乞保邊朝廷任之固亦有名富弼以河朔<lb/>
邊備未完又自請行事畢還朝甫及都閒未得一陳於<lb/>
陛下之前責補閒郡中外不知弼得罪之因臣亦痛弼<lb/>
何負朝廷而黜辱至此臣恐自此忠臣義士指弼為戒<lb/>
<pb n="KR2e0014_WYG_009-9b"/>
孰肯為國家之用所損非細兼云近日臣僚多務攻撃<lb/>
忠良取决私忿非國家之福疏入不報琦請補外罷知<lb/>
揚州是月歐陽修上疏言杜衍韓琦范仲淹富弼等相<lb/>
繼而罷必有朋黨専權之説上惑聖聰略云杜衍為人<lb/>
清謹而確守規矩仲淹則恢廓自信而不疑韓琦則純<lb/>
正質直富弼則明敏而果統四人為性各有不同雖皆<lb/>
歸于盡忠而其所見各異故于議事多不相從杜衍欲<lb/>
深罪滕宗諒仲淹力争而寛之仲淹謂契丹必攻河東<lb/>
<pb n="KR2e0014_WYG_009-10a"/>
請亟修邊備富弼料九事言契丹必不來如尹洙亦仲<lb/>
淹之黨争水洛城事琦是尹洙而非劉滬仲淹是劉滬<lb/>
而非尹洙此數事尤為至明陛下素已知者此四人可<lb/>
謂公正之賢也平日閒居則相稱美之不暇為國議事<lb/>
則公言廷争而無私以此而言臣見杜衍等直得漢史<lb/>
所謂忠臣有不和之節而小人讒為朋黨可為誣矣疏<lb/>
入不報指修為朋黨者益惡焉戊申章得象罷為鎮安<lb/>
節度判陳州得象在中書八年逺名勢宗黨親戚一切<lb/>
<pb n="KR2e0014_WYG_009-10b"/>
抑而不進方陜西用兵上鋭意天下事進周韓范富使<lb/>
同得象經畫當世急務得象無所建明琦等去得象居<lb/>
位自若御史裏行孫抗言之得象十二章求罷上不得<lb/>
已乃許之癸巳河北都運按察使歐陽修論北敵地界<lb/>
略云臣見朝廷常有懼敵之色而無憂敵之心夫憂之<lb/>
與懼名近而意殊憂者深思極慮而不敢暫忘懼者臨<lb/>
事惶惑而莫知所措今邊防之事措置多失其機者懼<lb/>
敵之意過深也若能察其强弱之形得其情偽之實則<lb/>
<pb n="KR2e0014_WYG_009-11a"/>
目今之事誠不足懼而將來之患深有可憂奈何不憂<lb/>
其深可憂而反懼其不足懼又曰朝廷不以此事為憂<lb/>
又怯懼如此既曰懼矣則于用人之際又若忽其不憂<lb/>
此臣之所未喻也甲戌修降知滁州權知開封楊日嚴<lb/>
使獄吏附致其罪錢明逸言之也始詔蘇世安王昭明<lb/>
雜治安世獨辨修之誣雖忤執政意二人俱得罪然君<lb/>
子多之九月甲辰徙江南按察使杜紘知衡州紘常自<lb/>
言不法之人不可貸如使肆貪殘于一郡一邑害于良<lb/>
<pb n="KR2e0014_WYG_009-11b"/>
民千萬家不若去之不利一家耳聞者望風解去或及<lb/>
期不敢之官然竟苛刻下遷富弼薦為按察使是年詔<lb/>
改范富所行事冬帝常遣中使察視山東盜賊還奏盜<lb/>
不足慮而言兖州杜衍鄆州富弼山東尤尊愛之此為<lb/>
可憂帝欲徙二人淮南育曰盜賊無足慮然小人乗時<lb/>
以傾大臣非國家之福議遂格壬寅劉湜兼御史知雜<lb/>
議者謂湜探宰相意深致尹洙罪故得優擢御史包拯<lb/>
還自契丹言河北沿邊將帥未甚得人乞加精選慶厯<lb/>
<pb n="KR2e0014_WYG_009-12a"/>
六年秋九月户部副使夏安期為陜西都轉運使安期<lb/>
與諸路安撫使議邊費凡奏省員及汰邊防之不任役<lb/>
者五萬人八年三月翰林學士張方平既退朝㑹鎖院<lb/>
草制方平即條對所問夜半與制書俱上<hi>時夏竦困執中令坐門制</hi>
<hi>詔言事</hi>曰康定慶厯之間朝廷議刺民兵備廂軍充禁旅<lb/>
匝任臺諫屢上章疏極言其害至于今日事勢果然臣<lb/>
昨在三司計㑹天下財用出入之際及建隆以來兵數<lb/>
乞朝廷速加圖議太祖兵不及十五萬人真宗增至四<lb/>
<pb n="KR2e0014_WYG_009-12b"/>
十二萬餘人通三朝舊兵且八九十萬人其鄉軍義勇<lb/>
廂軍等不在此數凡此冗兵非惟困天下財用且成天<lb/>
下之大患若不早汰後無及矣然兹事體大非君臣同<lb/>
心上下協濟則事必難成又云臣曾任勾當三班院在<lb/>
院使臣景祐中約計四千餘員今六千五百餘員臣勘<lb/>
合學士及兩省以上官景祐中四千餘員今六千餘員<lb/>
臣任御史中丞將本臺班簿㸃算景祐中京朝官不及<lb/>
二千八百員臣判流内銓取責在銓選人畢竟不知數<lb/>
<pb n="KR2e0014_WYG_009-13a"/>
目大約三員守一闕略計萬餘人十年之間所增官品<lb/>
如此若更五六年其將奈何願陛下鑒祖宗故事重爵<lb/>
賞以待功勞責久任以觀能効亦馭將帥之一節也帝<lb/>
覽奏驚異詰旦更賜手札問詔所不及者方平復上對<lb/>
曰凡臣所陳實時要務然皆事之一節耳至于天下大<lb/>
勢臣請為陛下言之臣觀古今治亂之變不在其他只<lb/>
在天下之勢合事無大不成天下之勢離事無小不敗<lb/>
願陛下深為留神務在通上下之情欲上下之情合在<lb/>
<pb n="KR2e0014_WYG_009-13b"/>
審于聽受而已上覽奏益異之書文儒二字以賜方平<lb/>
御史中丞魚周詢答手詔所問今元昊幼子新立迺朝<lb/>
廷寛財用惜民力之時也速宜經制以紓匱乏願委安<lb/>
撫使與本路守邊掌計臣僚同議裁减冗兵節省浮費<lb/>
禁止横斂廪假貧民去武臣之庸懦及守宰之貪殘仍冀<lb/>
特發宸斷出内帑錢助闗陜經費使通鹽商之利改錢<lb/>
幣之法宣布徳澤與民休息然後勸勉農桑隠括税藉<lb/>
收遺利抑兼并則公有羨財私有餘力矣翰林侍讀學<lb/>
<pb n="KR2e0014_WYG_009-14a"/>
士葉清臣在永興條對甲寅詔書所問其言多劘切權<lb/>
貴云中書政令不平賞罰不當則箝口結舌未常敢言<lb/>
人主纎微過差或宫闈小事即極言過當用為訐直供職<lb/>
未踰嵗遷擢已加倫等宋禧為御史勸陛下宫中蓄犬<lb/>
設棘以為守御削弱朝體取笑夷狄不加訶譴擢為諫<lb/>
官以此術略獻納左右王逵兩為湖南轉運使所至苛<lb/>
虐誅剥百姓徒配無辜特以宰相故舊不次拔擢遂有<lb/>
河北之行如此是長奔競也其他所列利害甚衆<lb/>
<pb n="KR2e0014_WYG_009-14b"/>
皇祐元年户部副使包拯言教民兵增禁兵略云邊任<lb/>
武將未甚得人將者人之司而邦國安危所係可不審<lb/>
擇之道不當限以名位髙下但辨其能之可否茍得實<lb/>
材則擢而用之専而委之必有成功若不素為之具緩<lb/>
急旋求之必無所及矣契丹與夏人相攻聚兵近塞遣<lb/>
使來告邊候稍警帝御使殿訪近臣以備禦之䇿權三司<lb/>
使葉清臣對曰陛下臨馭天下二十八年未嘗一日自<lb/>
暇逸而叛羗㸃冦頻嵗為患顧上無失徳朝無闕政而<lb/>
<pb n="KR2e0014_WYG_009-15a"/>
敢爾者豈非將相大臣不得其人不能為陛下張威徳<lb/>
而攘邉鄙乎明詔問輔翼之能方面之才與夫帥領偏<lb/>
禆當今孰可以任此者臣以為不患無人患有人而不<lb/>
能用耳今輔翼之臣抱忠義之深者莫如富弼為社稷<lb/>
之固者莫如范仲淹諳古今故事者莫如夏竦議論之<lb/>
敏者莫如鄭戩方面之才嚴重有紀律者莫如韓琦臨<lb/>
大事能斷者莫如田况剛果無顧避者莫如劉渙宏達<lb/>
有方略者莫如孫沔至于將領偏禆貴能坐運籌䇿不<lb/>
<pb n="KR2e0014_WYG_009-15b"/>
必親當矢石王徳用素有威名范仲淹深練軍政龎藉<lb/>
久經邊任皆其選也狄青范全頗能馭衆楊偕沉毅有<lb/>
術略張亢倜儻有膽勇劉貽孫材武剛斷王徳基純慤<lb/>
勁勇此可補偏禆者也至若威馭綏寧即竦戩尤其所<lb/>
長明詔問朔方災傷軍儲缺乏此則三司失計置轉運<lb/>
使不舉職蓋非一日既往固已不咎來者又不復追臣未<lb/>
見可也且如施昌言乗久弊之政方欲竭思慮辨職事<lb/>
一與賈昌朝違戾遂被移徙軍儲何由不乏自去年秋<lb/>
<pb n="KR2e0014_WYG_009-16a"/>
八月計度市糴而昌朝執異議今仲春而尚未予奪財<lb/>
賦何縁得豐先朝置内帑本備非常今為主者所吝自<lb/>
分彼我緩急不以為備則臣不知其所為也詔問戰馬<lb/>
之絶何䇿可使足用臣前在三司常陳監牧之弊占良<lb/>
田九萬餘頃須費錢百緡天閑之數纔三四萬急有征<lb/>
調一不可用今欲不費而馬立辦莫若賦馬於河北河<lb/>
東陜西京東西五路上户一馬中户二户一馬養馬者<lb/>
復其一丁如此則坐致戰馬二十萬不為難矣三月户<lb/>
<pb n="KR2e0014_WYG_009-16b"/>
部副使包拯答詔所問禦邊之䇿拯言備㐫荒入榖贖<lb/>
罪汰老弱之兵以寛民力臣云所陳皆國家之常務而<lb/>
言者多反之臣謂今切務在擇政府大臣敢當天下之<lb/>
責獨立不懼以安危為已任者委以經制四方庶㡬可<lb/>
弭向者之患而紓陛下之憂<hi>詔所問在新政門</hi>又言分兵就糧<lb/>
諸軍一遇有警即時可以發之若謂敵好方堅趨過目<lb/>
前以為成算憚于更張措置臣恐日脧月剥中外益以<lb/>
殫勞一旦用兵則重加暴斂民必怨叛肘腋之下皆為<lb/>
<pb n="KR2e0014_WYG_009-17a"/>
仇讐豈敢禦冦哉此乃國家根本之患若不鋭意而速<lb/>
圗之臨事無及矣癸丑詔徙河北闕糧處土兵於近南<lb/>
州軍候措置邊儲有備復令還屯從包拯之言也夏四<lb/>
月丁亥右司諫錢彦逺上勸農疏曰農國家急務所以<lb/>
順天養才禦水旱制蠻夷之本原也唐開元戸八百九<lb/>
十餘萬而定墾田一千四百三十餘萬頃今國家户七<lb/>
百三十餘萬而定墾田二百一十五萬餘頃其間逃廢<lb/>
之田不下三十餘萬頃是田疇不闢遊手多也勸農其<lb/>
<pb n="KR2e0014_WYG_009-17b"/>
可不興乎上嘉納之侍御史知雜事何郯言今財力大<lb/>
屈所患在於兵冗竭天下所出之物僅能以供億陛下<lb/>
幸聽臣言特行處置一路之内可三數萬人亦省費之<lb/>
一端<hi>十一月壬戌詔</hi>定與施行之<hi>詔見聖政門</hi>郯又言方今天下之<lb/>
患莫甚于冗食未去冗食未去不可以節財用財用未<lb/>
節不可以除横斂横斂未除不可以寛民力民力未寛<lb/>
不可以求治求治宜以去冗食為先包拯又言略云臣<lb/>
謂冗兵耗於上冗使耗於下欲救其弊當治其原治其<lb/>
<pb n="KR2e0014_WYG_009-18a"/>
原者在乎减冗雜而節用度若冗雜不减用度不節雖<lb/>
善為計亦不能救也今夫山澤之利竭矣征賦之入盡<lb/>
矣幸而西北無事乃是可為之時若不鋭意而改圖俱<lb/>
務因循必恐貽患將來有不可救之患矣願陛下上體<lb/>
祖宗之成憲下恤生靈之重困因謂設官太多則宜艱<lb/>
難選舉澄汰冗雜謂養兵太衆則宜罷招募揀老幼<lb/>
土木之功不急者罷之費出無名者並除之懲禁中奢<lb/>
侈之端節上下浮枉之費當成平之代建長久之䇿願<lb/>
<pb n="KR2e0014_WYG_009-18b"/>
陛下留神省察申命宰執而力行之天下幸甚天祐二<lb/>
年二月左正言賈黯自以年少遭遇備位諫官果於言<lb/>
事首論富弼韓琦范仲淹可大用及杜衍貶黯言衍無<lb/>
罪且㫖從中出不因臣下彈奏恐自此貴幸近習言一<lb/>
得入則將肆讒毁害及忠良不可不察秋甲午諫院吳<lb/>
奎言陛下十數年以來每降詔令及所行事或為横議<lb/>
所移或為姦謀所破中外不甚為信皆謂陛下言之雖<lb/>
切而不能行行之雖鋭而不能久自明堂降詔杜絶内<lb/>
<pb n="KR2e0014_WYG_009-19a"/>
降忠賢莫不增氣羣小莫不革面願陛下謹守前書堅<lb/>
于金石如是則太平之風有望于兹矣四年知諫院包<lb/>
拯為河北都轉運使在諫院二年數論斥大臣權倖請<lb/>
罷一切内除曲恩又列上魏公三疏以為龜鑑又列條<lb/>
七事奏疏多見采納一曰險偽之臣誣陷良善當研竅<lb/>
其實二毋以朋黨疑臣下三納公議以别白臧否四毋<lb/>
主先入之説五革猜忌之近制而法景祐之初六罷妬<lb/>
賢嫉能之臣毋俾久塞要路七躬閲謫藉之臣而加寵<lb/>
<pb n="KR2e0014_WYG_009-19b"/>
擢彰化節度知延州狄青為樞宻副使御史王舉正言<lb/>
青出兵伍為執政有不可者五御史郭贄亦以為言不<lb/>
聽青時面湼猶存常敕青𫝊粉除字青指其面曰陛下<lb/>
擢臣於功不問門第閥閲臣有今日以湼耳願留此以<lb/>
勸軍中不敢奉詔皇祐五年壬戌知定州韓琦知并州<lb/>
琦至并州首罷前守李昭亮所興不急之務奏逐走馬<lb/>
承受廖浩然奏略云既誣逐一大帥又望風誣逐一同<lb/>
職官朝廷略不辨證皆從其請官吏皆憂歎不安且浩<lb/>
<pb n="KR2e0014_WYG_009-20a"/>
然性貪恣不法狀甚多願召還使保全不然臣將行法<lb/>
矣上俾浩然馳歸敕本省鞭之秋庒宅副使趙滋為并<lb/>
代部署初滋為定州路駐泊都監常給事食同列言粟<lb/>
不善滋叱之曰爾欲以是怒衆耶使衆有一言當先斬<lb/>
爾以徇韓琦聞而壯之以為真將帥才滋有是命從琦<lb/>
請也三月殿中侍御吕景初言救災之術乞罷招補而<lb/>
汰冗濫又言為陛下計惟急于擇士篤于任賢無以朋<lb/>
黨疑臣下若賢者𩔖進則可以為朝廷選將帥明紀律<lb/>
<pb n="KR2e0014_WYG_009-20b"/>
嵗月磨之使變<hi>陳熊兵最</hi>備嚴常若敵至則夷狄不敢動而<lb/>
有所捍禦矣<lb/>
至和元年馬遵等以言梁適罷官職中丞孫抃言臣昨<lb/>
論梁適事今風聞吕景初等並議譴謫必是姦人以巧<lb/>
言移人主意遂使邪正曲直潰然倒置又累奏乞還遵<lb/>
等不報丙申知諫院范鎮言陛下每遇水旱之災必露<lb/>
立仰天痛自刻責盡心竭慮無所不至蓋下吏不稱職<lb/>
使陛下憂勤于上人民苦愁于下也夫以國家用調責<lb/>
<pb n="KR2e0014_WYG_009-21a"/>
之三司三司責之運使運使責之州州責之縣縣責之<lb/>
民民竭其力以佐公上而自用不給則嗟怨之氣干戾<lb/>
天地此水旱所以作也願詔中書樞宻大臣考求祖宗<lb/>
朝廷建隆天聖中官吏與所蓄兵及天下人賦之數而<lb/>
斟酌裁節之庶國用有常民力有餘陛下雖髙拱無所<lb/>
事而天地之和應矣至和元年秋九月權三司使楊察<lb/>
為户部侍郎時提舉集禧觀事内侍楊永徳請察建抃<lb/>
河置水遞舖察條其不便罷之永徳毁察於上前察乞<lb/>
<pb n="KR2e0014_WYG_009-21b"/>
置帝從其請知諫院范鎮言陛下宜以察所争四事下<lb/>
中書樞宻大臣詳正是非付有司依公施行殿中侍御<lb/>
史趙抃亦言察若有罪不當遽轉官資若本無罪不當<lb/>
遽罷不報抃西安人也為御史彈劾不避權倖時號鐵<lb/>
面御史冬十月范鎮又言臣常建議方今官冗兵多民<lb/>
力不堪請詔中書樞宻大臣裁節損益累月不報退自<lb/>
念中書之務莫急于此朝廷恬然不以為怪此臣區區<lb/>
不得隠黙也云景徳時兵不滿五十萬今兵倍之矣敵<lb/>
<pb n="KR2e0014_WYG_009-22a"/>
纔遣一介之使增益者又數萬及其去也中外相慶謂<lb/>
無事殊不知新兵之費嵗損一百萬緡矣其費非出于<lb/>
建議者之家一出于民也方愁苦之時又重賦之以為<lb/>
滿計者吾未見其可也又云臣以為備契丹莫若寛河<lb/>
北河東之民備靈夏莫若寛闗陜之民備雲南寛兩川<lb/>
湖領之民備天下寛天下之民民力寛則知自愛雖有外虞人<lb/>
人可以為兵用人人自愛之兵以禦外虞何往而不克<lb/>
何征而不服哉又言官所以養民者也兵所以衞民者<lb/>
<pb n="KR2e0014_WYG_009-22b"/>
也今養民衞民者反以殘民而大臣不知救臣恐朝廷<lb/>
之憂不在四夷而在冗兵與窮兵也<lb/>
至和二年初命張方平知益州未行而程戩已先入為<lb/>
三政運使髙良夫攝守事西南夷有卭部川首領妄言<lb/>
蠻賊智髙在南詔欲冦蜀良夫聞大驚屯兵邊郡發民<lb/>
築城民大驚擾朝廷發陜西步騎戍蜀兵仗絡繹于道<lb/>
路促方平行許以便宜從事方平言南詔去蜀二千餘<lb/>
里安得舉大兵為智髙冦我哉必妄也臣當以静制之<lb/>
<pb n="KR2e0014_WYG_009-23a"/>
道遇蜀卒兵仗輒遣還入境下令卭部川曰冦來吾自<lb/>
當之妄言者斬悉歸邊兵罷築城之役散遣弓手㑹上<lb/>
元觀燈城門皆通夕不閉蜀人遂安已而得卭部川之<lb/>
始為此謀者斬之梟首境上西南夷大震庚子御史趙<lb/>
抃言臣近奏執中不學無術措置顛倒引用邪佞招延<lb/>
卜祝私讐嫌隙排斥忠良很愎任情家聲狼藉入奏多<lb/>
日未賜省納趙抃又言陳執中之罪臣近累奏未蒙施<lb/>
行風聞同知諫院范鎮妄行營救小人朋邪不識恩出<lb/>
<pb n="KR2e0014_WYG_009-23b"/>
陛下但知率由執中伏望取内外之公議立朝廷之大<lb/>
法鎮言陛下進退大臣不以職事而以私事故言事官<lb/>
大率急人私事而緩其職事執中身為平章變祖宗大<lb/>
樂隳朝廷典故縁葬事除宰相除翰林學士除觀察使<lb/>
其餘僭賞不可勝紀陛下罷内降近日内臣無名超資<lb/>
改轉月須數人又天下民困正為兵多今益不已天變<lb/>
之發實為此事陛下釋此不問御史又専治其私捨大<lb/>
責細臣恐退執中未當天變乞以臣章宣示執中御史<lb/>
<pb n="KR2e0014_WYG_009-24a"/>
後付學士草詔使天下知陛下退大臣不以家事而以<lb/>
職事後來執政不恤家事而盡心于職事初翰林吕溱<lb/>
上疏論執中内實姦邪外詐强項厯數其過惡十餘事<lb/>
上還其疏溱曰以口舌論人是隂中大臣也請付執中令<lb/>
自辨溱于是以侍讀改滁州辭日特賜燕資善堂遣使<lb/>
諭曰此㑹為卿設可盡醉也仍詔自今經筵出者亦如<lb/>
例宰臣劉沆陳杜請託僥倖之路三弊既施行衆頗不<lb/>
悦未㡬復故知諫院范鎮言伏見今嵗無麥苗朝廷放<lb/>
<pb n="KR2e0014_WYG_009-24b"/>
免賑貸存恤之恩不為不至然人民流離至父母妻子<lb/>
不能相保者平居無事時不少寛其力役輕其租賦嵗<lb/>
雖大熟使民不得終嵗之飽及少歉雖加重施已不濟<lb/>
事矣此無他重歛之政在前也今特一榖不熟爾流民<lb/>
如此就死九榖不熟朝廷將如之何臣以為水旱之作<lb/>
由民之不足而怨民之不足而怨由有司之重斂有司<lb/>
之重斂由官冗兵多與土木之費廣而經制不立古今<lb/>
之言太平者正于使民之足食也今誠能立經制省官<lb/>
<pb n="KR2e0014_WYG_009-25a"/>
與兵節土木之費使民足食陛下髙拱深居而太平可<lb/>
以坐致顧陛下信任大臣如何爾鎮又言周制冢宰制<lb/>
國用唐宰相兼鹽鐵轉運或判户部或判度支是宰相<lb/>
制國用自古然也今中書主民樞宻主兵三司主財各<lb/>
不相知或財已匱而樞宻益兵不已民已困而三司取<lb/>
財不已中書視民之困而不知使樞宻减兵三司寛財<lb/>
以救民困者制國家之職不在中書也而欲隂陽和風<lb/>
雨時家給人足天下安治不可得也乞使中書樞宻通<lb/>
<pb n="KR2e0014_WYG_009-25b"/>
知兵民財利大計與三司量其出入制為國用則天下<lb/>
民力庶㡬少寛以副陛下憂勞之心真宗時内外兵九<lb/>
十一萬二千宗室吏員受禄者九千七百八十五寶元<lb/>
以後募兵益廣宗室蕃衍吏員益增至是兵百二十五<lb/>
萬九千宗室吏員受禄者萬三千四百四十三禄廪俸<lb/>
禄從而增廣又景徳中祀南郊内外賞賚緡錢金帛總<lb/>
六百一萬及享明堂增置一千二百餘萬故用度不得<lb/>
不屈自天聖以來帝每以經費為慮命官裁節者數矣<lb/>
<pb n="KR2e0014_WYG_009-26a"/>
臣下亦屢以為言有司不能承上之意牽於習俗卒無<lb/>
所建明議者以為恨焉丙辰侍御史趙抃言臣累上章<lb/>
乞正宰相陳執中之罪伏蒙陛下省納開悟宣付政府<lb/>
施行執中退處於私第不赴朝請前後數月此月二十<lb/>
二日執中遽此趨朝再入中書供職如故中外驚駭不<lb/>
測聖情臣不知陛下以執中之罪為有耶以臣之言為<lb/>
是耶非耶陛下若以臣言為是以執中為有罪乞即陛<lb/>
下早正朝廷之法而罷免相位以從天下之公議陛下<lb/>
<pb n="KR2e0014_WYG_009-26b"/>
若以臣言為非而執中無罪亦乞陛下正朝廷之法而<lb/>
竄臣逺方宣布中外以誡後來五月范鎮又言河北招<lb/>
兵略云與其離民之心以備契丹契丹未至而民力以<lb/>
先困國用以先匱孰若固民之心以備契丹契丹雖至<lb/>
而民力有餘國用有備其利害若視白黑而大臣以為<lb/>
難者臣所以深惑也又言陛下誠罷今招兵敕大臣使<lb/>
具太祖時賦若干兵若干官若干太祖真宗天聖中賦<lb/>
若干兵若干官若干約今賦入之數十分為率七分給<lb/>
<pb n="KR2e0014_WYG_009-27a"/>
郊廟宫省諸費三分留補水旱及緩急非常為之十年<lb/>
僅可以言治歐陽修賈黯補外知制誥劉敞言二人復<lb/>
留陳執中竟罷為鎮海節度判亳州趙抃攻鎮尤力鎮<lb/>
由是與抃有隙范鎮乞罷黜倚權姦猾使良善得以立<lb/>
嘉祐元年春御史張昇奏臺諫官乞許依例上殿奏事<lb/>
以開言路尋有詔許中書上殿甲子趙抃言臣去年奏<lb/>
陳執中乞下其事而罷免之是時范鎮不顧公議隂為<lb/>
論列營救臣尋與御史范師道抨鎮阿黨今鎮除知雜<lb/>
<pb n="KR2e0014_WYG_009-27b"/>
臣見居臺憲之地趣向各異難為同處伏望除臣江浙<lb/>
一州軍合入差遣范鎮言臣前後五奏留中趙抃不知<lb/>
本未至今交結毁臣不已伏乞檢㑹前奏并今狀付中<lb/>
書明辨施行上之得疾也賈昌朝隂結右班副都知武<lb/>
繼隆令司天官二人於大慶殿廷兩府聚處執狀抗言<lb/>
國家不當穿河於北方致上體不安文彦博知其意顧<lb/>
未有以制數日二人又上言請皇后同聽政亦繼隆所<lb/>
教也史忘聰等以其狀白執政彦博視而懐之有喜色<lb/>
<pb n="KR2e0014_WYG_009-28a"/>
同列問不以告既而召二人詰之曰汝今日有所言乎<lb/>
對曰然彦博曰天文變異汝職所當言也何得輒預國<lb/>
家大事乎汝罪當族二人色懼變彦博曰觀汝真狂愚<lb/>
爾未欲治汝罪自今無得復爾二人退彦博乃以狀示<lb/>
同列同列皆憤怒曰奴敢爾妄言何不斬之彦博曰斬<lb/>
之則事彰灼于宫中不安衆皆曰善及議遣司天定六<lb/>
塔于京師方位彦博復遣二人往繼隆曰請留之彦博<lb/>
曰彼何敢輒妄言有人教之耳繼隆黙不敢對二人至<lb/>
<pb n="KR2e0014_WYG_009-28b"/>
六塔恐治前罪乃更言六塔在東北非正北無害也壬<lb/>
子兵部侍郎平章事劉沆罷為工部尚書觀文殿大學<lb/>
士知應天府范師道趙抃既出御史中丞張昇言天子<lb/>
耳目之官進退用捨必由陛下奈何以宰相怒斥之願<lb/>
明曲直以正名分凡十七上沆知不勝乃自請以本官<lb/>
兼一學士守南京故有是命昇為中丞彈劾無所避上<lb/>
謂昇曰卿孤立乃能如是昇曰臣朴學愚忠仰托睿聖<lb/>
是為不孤今陛下之臣持禄養髙者多而赤心謀國者<lb/>
<pb n="KR2e0014_WYG_009-29a"/>
少陛下似孤立也上為之感動嘉祐六年七月壬寅同<lb/>
知諫院司馬光以二劄子上殿其一論君徳曰臣切惟<lb/>
人君大徳有三曰仁曰明曰武其二論御臣曰臣聞致<lb/>
治之道無他在三而已一曰任官二曰信賞三曰必罰<lb/>
丁卯司馬光進五規一曰保業二曰惜時三曰逺謀四<lb/>
曰重微五曰務實七年五月知諫院司馬光上疏言財<lb/>
利曰為今之術在隨材用人而乆任之在養其本源而<lb/>
徐取之在减省浮費而省用之夫農天下之首務也古<lb/>
<pb n="KR2e0014_WYG_009-29b"/>
人之所重今人之所輕豈獨輕之又困苦莫先焉何以<lb/>
言之農者食人勞力衣粗食糲官之百賦出焉嵗豊賤<lb/>
貿其榖以應官私之求嵗㐫則流離凍餒先衆人填溝<lb/>
壑如此而望浮食之民轉而之南畝難矣<lb/>
　　仁宗平桂陽監賊<lb/>
慶厯三年九月乙丑湖南轉運司言桂陽監蠻猺内冦<lb/>
自衡州常寧縣屬于桂陽郴連賀韶四州環紆千餘里<lb/>
蠻居其中不事賦役謂之猺人有吉州巫黄捉鬼與其<lb/>
<pb n="KR2e0014_WYG_009-30a"/>
兄弟數人皆習蠻法往來常寧出入溪洞誘蠻衆數百<lb/>
盜販鹽殺官軍逃匿峒中既招出而殺之又徙山下民<lb/>
他處其黨遂合五千人出桂陽監藍山縣華隂峒害巡<lb/>
檢李延祚潭州都監張克明詔發兵捕擊以劉沆為龍<lb/>
圗閣直學士知潭州殿中丞楊畋提㸃荆湖南路刑獄<lb/>
督之畋至湖南募才勇深入峒討擊然南方久不識兵<lb/>
士卒多畏懼及戰孤漿峒前軍却大兵悉潰畋踣巖下<lb/>
藉淺草得不死十一月詔轉運使郭輔之等如未能以<lb/>
<pb n="KR2e0014_WYG_009-30b"/>
兵剪除即就便招撫四年五月以金部員外郎周陵為<lb/>
司勲員外郎荆湖南路轉運按察使二月遣入内供奉<lb/>
官王昭明往宜州召募勇敢入峒捕擊三月又以殿中<lb/>
侍御史王絲為荆南路體量安撫提舉捉賊遣内侍齎<lb/>
手詔體量捉殺次第以聞諌官歐陽修言臣風聞湖南<lb/>
蠻賊近日漸熾殺戮官吏鋒不可當新差楊畋鋭于擊<lb/>
討與郭之輔異議不肯招降又王絲去時朝廷亦無别<lb/>
處分慮絲到彼與畋同謀蓋蠻賊只可招攜卒難剪撲<lb/>
<pb n="KR2e0014_WYG_009-31a"/>
而畋等急于展効恐失事機以臣思之莫若罷兵曲赦<lb/>
示信推恩可使聽命今若擊之不已為害愈深臣欲乞<lb/>
速令兩府大臣共思長䇿决定妙謀若遷移後時致彼<lb/>
昌熾兵久不已害之無涯修又言楊畋與蠻賊鬭敵殺<lb/>
得七八十人首級仍聞入彼巢穴奪其儲糧挫賊之鋒<lb/>
增我士氣畋之勇略固亦可嘉然朝廷謀慮事機冝思<lb/>
久逺切恐上下之心急于平賊聞比小捷便謂兵勝不<lb/>
能鎮静而外示輕脱其聞二事允合深思一曰不待成<lb/>
<pb n="KR2e0014_WYG_009-31b"/>
功便可厚賞二曰謂其可殺更不肯招茍如此則計之<lb/>
大失而事之深害也今湖南捕賊者殺一人頭賞錢十<lb/>
千官軍利賞見平人即殺平人驚懼盡起為盜今若因<lb/>
畋小勝示以恩威正是天與招降之時機不可失伏乞<lb/>
即降敕書奬諭授以事宜俟彼招安便行厚賞仍乞明<lb/>
説此意諭與楊畋其賞典仍少遲留庶合事體余靖言<lb/>
聞荆湖南路州軍以羣盜之故禁民不得耕種即不知<lb/>
出自何人指揮此仍驅民為盜耳乞特降指揮切責監<lb/>
<pb n="KR2e0014_WYG_009-32a"/>
司帥臣諸州長吏疾速出榜告諭人户並令依舊任使便<lb/>
耕種靖又言湖南以錢絹募斬蠻賊首級軍人利于厚<lb/>
賞逢人即殺今又領兵九疑以盡殺為期則一方之民<lb/>
永陷塗炭矣伏乞朝廷抽囬九疑之軍其蠻人首領許<lb/>
以官封平民各令歸業以示陛下含忍之徳余靖又言<lb/>
風聞湖南蠻夷大燒城郭為害不止者切以賊本山獠<lb/>
居在嵓險嘯聚亡命出行抄掠數年以來未甚為害去<lb/>
冬今春氣焰漸盛其故何也蓋緣官軍枉殺良民以貪<lb/>
<pb n="KR2e0014_WYG_009-32b"/>
厚賞近山百姓皆入賊中楊畋等攻賊巢穴意在蕩除<lb/>
由是賊出攻城以争死命雖聞朝廷屢令招撫而楊畋<lb/>
鷙勇欲盡賊徒臣愚以為慿朝廷之力取數千之賊勝<lb/>
之未足為武不勝適足為羞今來民皆逃亡城無蓄積<lb/>
必須急戰乃見勝負若能盡賊但恐百姓已盡臣切料<lb/>
賊勢已窮欲降久矣但緣楊畋固執前議賊亦恨之畋<lb/>
不罷去賊必疑我臣謂宜因楊畋待罪之際别與差遣<lb/>
假為此説招諭蠻人但畋不曉朝廷素求招納之意多<lb/>
<pb n="KR2e0014_WYG_009-33a"/>
行殺戮今専委良將恵懐吾民百姓因此可以復歸山<lb/>
獠因此可以撫綏事定之後用畋不遲不可重惜楊畋<lb/>
而輕湖南一路百姓靖又言中外措置湖南蠻事乖錯<lb/>
六月降敕榜下知潭州劉沆招諭九月以徐的為荆湖<lb/>
南路安撫使諫官歐陽修言朝廷慮事不早及其臨事<lb/>
倉皇常多失誤昨湖南蠻賊初動差劉沆知潭州令専<lb/>
了蠻事沆未到又差楊畋作提刑専了蠻事畋未到差<lb/>
周陵為轉運使又令了蠻事周陵差敕未到又自朝廷遣<lb/>
<pb n="KR2e0014_WYG_009-33b"/>
王絲安撫専令了蠻事王絲方在路又自淮南遣徐的<lb/>
往彼令専了蠻事不惟任人不一難責成功兼彼數人<lb/>
一時到彼不相統制凡於事體見各不同使彼一方從<lb/>
誰則可奏入不報的尋卒絲徙廣東十月知潭州劉沆<lb/>
大發兵以敕榜至桂陽監招降叛蠻二千餘人使散居<lb/>
所部十一月余靖言臣今欲于南郊赦書中特示存撫<lb/>
舊荆湖南北路人户先脇從及刼入賊中者限赦書到<lb/>
後百日内經官首身並令州縣支與舊來田業並與赦<lb/>
<pb n="KR2e0014_WYG_009-34a"/>
罪靖又言乞朝廷抽回楊畋并九疑山下兵革昭示朝<lb/>
廷不尚殺伐之意五年三月詔荆湖南路安撫轉運提<lb/>
刑蠻事聽便宜從事八月以禮賔副使宋吉為荆湖南<lb/>
路提殺蠻人九月湖南安撫使劉沆言與提㸃刑獄楊畋<lb/>
等八路入討蠻猺破蕩桃由平能家等處巢穴十月詔<lb/>
始聞湖南猺賊餘黨欲降其令本路罷出兵攻守及告<lb/>
諭逃匿者復歸舊處仍令州縣存撫之時唐和等復入<lb/>
冦與禮賔副使胡元右侍禁郭正趙鼎三班差使殿侍<lb/>
<pb n="KR2e0014_WYG_009-34b"/>
王孝先戰于藍山縣華隂峒隘口元等敗之十二月新<lb/>
知渾州劉䕫言唐和等比經胡元敗後益聚衆生疑恐<lb/>
轉為邊患乞降空頭宣命十道欲行招安與捕逐處溪<lb/>
洞守領從之開封府判官祠部員外郎周沆為荆湖南<lb/>
路轉運使代周陵經畫蠻人沆以蠻驟勝方驕未易懐<lb/>
服宜須秋冬進兵蠻地險氣毒其人驕悍善用鋌盾北<lb/>
軍不能與之角請選邕宜融三州澄海忠敢知其山川<lb/>
習其技藝者三千𢷬巢穴餘兵絡山足出則獵取之使<lb/>
<pb n="KR2e0014_WYG_009-35a"/>
其勢窮力屈然後招撫也六年三月以洛苑使蔣偕充<lb/>
荆湖南路鈐轄四月以湖南都監宋守信兼知桂陽監<lb/>
劉䕫遣人諭蠻首使降不從五月䕫舉兵敗唐和于銀<lb/>
江源遂進破其巢穴蠻兵遁去前將以帛募蠻首至是<lb/>
有持首取賞者按問乃輒殺平民䕫誅之而罷募九月<lb/>
户部判官祠部郎中崔嶧為荆湖南路體量安撫往議<lb/>
討除招安之䇿宋守信言唐和嘯聚千餘人衆為盜五<lb/>
六年卒不能克者朝廷不許攻討故也今衡州監酒黄<lb/>
<pb n="KR2e0014_WYG_009-35b"/>
士元頗知溪峒事願得敢戰士千人土丁二百優給金<lb/>
帛使之捕逐必得然後已彼既勢窮必將欵附朝廷用<lb/>
其䇿大發兵討賊賊遁入郴州黄莽山由趙峒轉運入<lb/>
英韶州界依山自保時出抄掠嶧又言太常博士楊畋<lb/>
常戰孤漿洞下人樂為用今欲殄賊非畋不可乃換東<lb/>
染院使荆湖南路鈐轄七年五月置桂陽監華陽寨以<lb/>
禁軍五百人守之唐和令其子執要領詣官自言願貸<lb/>
粮米居堡峒中朝廷乃補唐和盤知諒房承映承泰文<lb/>
<pb n="KR2e0014_WYG_009-36a"/>
運等并為銀青光禄大夫檢校國子祭酒兼察御史武<lb/>
騎尉充峒主知諒等和黨也楊畋曰賊剽攻湖廣七年<lb/>
所殺不可勝計今耗資糧据峒穴其勢必不久復亂欲<lb/>
招賊出峒而賊終以不聽明年賊果出陽山畋即領衆<lb/>
趨嶺外涉夏秋凡十五戰乃潰<lb/>
　　仁宗平歐希範<lb/>
廣西環州𨽻宜州覊縻領思恩都亳二縣蠻歐希範者<lb/>
思恩人也狡黠頗知書常舉進士試禮部景祐末與其<lb/>
<pb n="KR2e0014_WYG_009-36b"/>
族正辭應募從官軍討安化州叛蠻既而希範擊登聞<lb/>
皷求録用事下宜州而知州馮伸已言其妄編管全州<lb/>
正辭亦常自言功不報二人皆觖望希範遁歸與正辭<lb/>
率其族人及白崖山酋蒙□荔波峒蠻謀為亂將殺伸<lb/>
已且曰若得廣西一方當建為大唐國㑹有日者石太<lb/>
清至因使之筮太清曰君貴不過封侯乃令太清擇日<lb/>
殺牛建壇場祭天神推蒙□為帝正辭為奉天開基建<lb/>
國貴王希範為神武定國令桂州牧皆北向再拜以為受<lb/>
<pb n="KR2e0014_WYG_009-37a"/>
天命又以歐丕績為宰相餘皆偽立名號補授四十餘<lb/>
人<lb/>
慶厯四年正月丙子率衆五百破環州焚積聚以為武<lb/>
城軍又破帶溪寨下鎮寧州及普義寨有衆一千五百<lb/>
事聞詔轉運鈐轄司亟發兵擊捕之遣入内供奉官王<lb/>
昭明往宜州召募勇敢人入峒捕擊四月丁酉以京西<lb/>
轉運按察使杜杞為廣南西路轉運按察使兼安撫使<lb/>
寶元初朝廷出兵討安化叛蠻杞時知横州言嶺南諸<lb/>
<pb n="KR2e0014_WYG_009-37b"/>
郡無城郭兵甲之備牧守非易横為邕欽㢘三州咽喉<lb/>
險阻可以屯兵應援三郡賊或奔衡是為控扼邕管内<lb/>
制廣源外控交趾願擇文臣達權變練嶺外事者以為<lb/>
牧守使經制邊事於是執政請用杞平歐希範乃自京<lb/>
園召見遷秩而遺詔廣州發澄海軍一千人屯宜州捉<lb/>
賊李徳用出韓婆嶺擊希範斬獲甚衆俘偽將崔盈譚<lb/>
䕶二人希範自是入保荔波峒間出拒官軍諫官余靖<lb/>
言歐正辭曾入蠻洞殺賊詣闕自陳將帥貪功不録其<lb/>
<pb n="KR2e0014_WYG_009-38a"/>
績朝廷吝賞不與其恩因此怨恨歸而作賊今賊首未<lb/>
獲而賣卦巡官隨行人力坐族誅何益於事七月丁卯<lb/>
詔廣西轉運安撫司出榜宜州有獲希範正辭蒙趕者<lb/>
人賜袍帶錢三萬鹽千斤杜杞至宜州先遣急遞以檄<lb/>
諭蠻聽其自新比至宜州蠻無至者把得州校吳香及<lb/>
獄囚區出宏脱其械與衣帶使入洞説諭不聽五年三<lb/>
月把勒兵攻破白崖黄泥九居山寨及五洞焚毁積聚<lb/>
斬首百餘級復環州希範與蒙趕散走使香招趕出降<lb/>
<pb n="KR2e0014_WYG_009-38b"/>
把謂將佐曰蠻依險阻威不足制則恩不能懐所以數<lb/>
叛今特以窮蹵來降後必復動莫如盡殺之乃擊牛馬<lb/>
為曼陁羅酒大㑹環州坐中伏兵擒誅數千餘人晝五<lb/>
藏為國釋尫病被脅與非因敗而降者百餘人後三日<lb/>
又得希範醢以遺諸溪洞<lb/>
　　仁宗築古渭塞<lb/>
古渭州距秦州三百經啞兒峽邊臣屢欲城之而朝廷<lb/>
艱于餽餉不許陜西轉運使范祥既議解鹽商驟加狃<lb/>
<pb n="KR2e0014_WYG_009-39a"/>
于功利知秦州張昇未至祥權領州軍不謀于衆遽請<lb/>
修築未得其報輒自具役納藺氊世居渭州宻邇夏人<lb/>
境夏人牧牛羊於境上藺氊掠取之夏人恐欲攻之藺<lb/>
氊懼力不敵因獻其地兾得戍兵以敵夏人藺氊先自<lb/>
跨有九谷後浸衰僅保三谷餘悉為他族所據青唐族<lb/>
最强據其鹽井日獲利可市馬八疋藺氊白祥比本我<lb/>
地亦乞漢家取之祥又多奪諸族地以招弓箭手故青<lb/>
唐及諸族皆懼舉兵遂叛<lb/>
<pb n="KR2e0014_WYG_009-39b"/>
皇祐五年三月攻破廣吳嶺堡圍啞兒峽寨殺官軍千<lb/>
餘人詔秦鳳路都總管劉渙招撫毋得深入輕戰降范<lb/>
祥為屯田員外郎議者謂責之太輕命陜西轉運使李<lb/>
參代范祥専制置解鹽張昇既至秦州諸棄古渭勿城<lb/>
命户部副使傅求兼秦鳳路置糧草頃之以昇知青州<lb/>
徙文彦博知秦州御史中丞孫抃言昨者築城境外衆<lb/>
蕃之心已皆不安今又特命舊相臨邊事異常例必轉<lb/>
增疑懼或生他變知永興軍晏殊秩將滿朝廷必藉彦<lb/>
<pb n="KR2e0014_WYG_009-40a"/>
博才望不若遣鎮闗中兼制秦鳳事宜庶蕃部不致驚<lb/>
擾傅求言今棄其城夏人必據其地更為秦患且已得<lb/>
而復棄之非所以强國威也按藺氊父祖皆授漢官其<lb/>
地非夏人所有明甚但當更名古渭寨不為州以應榜<lb/>
招青唐等族酋諭以朝廷今築城寨實為汝諸族守衞<lb/>
而汝叛何也皆言官奪我鹽井及地無以為生求曰今不<lb/>
取汝鹽井及地則如何皆喜聽命遂罷兵求乃割其地<lb/>
四分之三以畀青唐等族卒城古渭命藺氊為本地分<lb/>
<pb n="KR2e0014_WYG_009-40b"/>
巡檢候一年能彈壓蕃部即與除順州刺史求又言古<lb/>
渭寨方發兵戍守不宜更易主帥乃命昇復知秦州昇<lb/>
命總管劉渙討叛羗渙逗遛不進昇命他將郭恩代之<lb/>
多所斬馘渙疾恩出已上遂紿奏恩所殺皆老穉朝廷<lb/>
疑焉十二月以端明殿學士張方平守秦方平辭曰渙<lb/>
與昇有階級今互言而兩罷帥不可為也昇以故得不<lb/>
罷尋以舉郭恩發兵賊部遷右司郎中<lb/>
至和元年八月丙午禮部侍郎知鄭州梁適為觀文殿<lb/>
<pb n="KR2e0014_WYG_009-41a"/>
大學士知秦州御史中丞孫抃再疏言舊相不當臨邊<lb/>
不報初建古渭寨間為蕃部所抄乃益兵拒守而他族<lb/>
多驚疑適具牛酒召其大酋膳樂雞羅等撫定之罷所<lb/>
益兵終適之去蕃部不為冦十一月古渭寨畢工初築<lb/>
城費一百萬緡其後留兵戍守每嵗費十萬緡<lb/>
　　仁宗平保州亂軍<lb/>
慶厯四年八月甲午保州軍亂保州廣信安肅軍自五<lb/>
代以來别領兵萬人號沿邊都巡檢司亦曰䇿先鋒以<lb/>
<pb n="KR2e0014_WYG_009-41b"/>
知州軍為使署副二人析所領卒為三部使援鄰道太<lb/>
祖常用之有功詔再出巡部卒偏得廪賜軍中以為不<lb/>
均通判保州秘書丞石待舉獻計於都轉運使張昷之<lb/>
仍請合三部兵更出入季一出即别給錢糧餘悉罷仍請<lb/>
以武臣代内侍時楊懐敏方任邊事尤不悦巡檢司雲<lb/>
翼卒楊言為亂知州劉繼宗心不安逸乃悉令納私所<lb/>
置教閲器杖㑹都監韋貴與待舉射弓賭酒而衆辱之<lb/>
貴慿酒曼罵曰徒能以减削兵糧為已功因激其衆是<lb/>
<pb n="KR2e0014_WYG_009-42a"/>
日給軍衣衆遂刼待舉兵入牙門待舉挈家上城出東<lb/>
門入無敵營㑹繼宗亦挈家至與待舉列無敵兵守闗城<lb/>
率神衞招收兵却入東門以拒亂兵既而轉鬭不敵繼<lb/>
宗待舉復上城避之繼宗渡城壕溺水死待舉藏鹿角<lb/>
中為亂卒所害衆怨待舉甚揭其首衆射之又疑走<lb/>
馬承受劉宗吿與待舉同議亦害之始迫沿邊巡檢都<lb/>
監王守一為首守一不從而死乃擁韋貴据城以叛知<lb/>
廣信軍劉貽孫與走馬承受宋有言臨城諭叛兵有欲<lb/>
<pb n="KR2e0014_WYG_009-42b"/>
降者計未决而諸路各進軍來討遂復固守拒命遣入<lb/>
内供奉官劉保信馳往視之命知制誥田况知成徳軍<lb/>
充真定府定州路安撫使住保州城下相度處置仍聽<lb/>
便宜從事賜保州投來人員兵士特支錢降敕榜招安<lb/>
况言保州緣邊人户多扇言軍城作亂將引契丹兵馬<lb/>
入界以臣所料必有姦人因欲揺動邊民乞下沿邊安<lb/>
撫司宻令捕緝法外施行從之直史館修起居注蔡襄<lb/>
言保州軍士閉城作亂殺黨中懦弱者十餘人指為首<lb/>
<pb n="KR2e0014_WYG_009-43a"/>
惡以要朝廷招安臣與臣修臣甫已有論列欲令知定<lb/>
州王果引兵隨榜入城盡行誅戮不聞施行切以天下<lb/>
内外之兵百有餘萬茍緩誅殺决行之令將開驕慢叛<lb/>
亂之源今州兵殺官吏開城門從而招之使𫝊于四方<lb/>
明朝廷有畏衆不殺之恩官吏有觸事可持之勢何憚<lb/>
而不為也議者若謂今日北戎妄生釁端不可便於極<lb/>
邊之地張皇其事為敵人所窺是不知制兵之權而昧<lb/>
威戎之略也夫中國為戎狄所輕者本由朝廷威令不<lb/>
<pb n="KR2e0014_WYG_009-43b"/>
行今以勁兵入城誅三千叛卒以絶天下禍亂之萌敵<lb/>
人咫尺必將竦動安慮其窺乎况事機不可失惟陛下<lb/>
特發睿斷而行之而朝議以諸道兵集保州城下未有<lb/>
統領因詔宣撫使富弼促行往節制之再降敕榜招安<lb/>
仍令田况等且退兵選人齎敕入城若遂開門即入招<lb/>
撫存之如尚拒命則益進攻其在營同居骨肉無老幼<lb/>
皆戮之先是知定州王果率兵趨保州攻城甚急㑹有<lb/>
詔招安賊不肯降乗埤呼曰得李步軍來我降矣李步<lb/>
<pb n="KR2e0014_WYG_009-44a"/>
軍謂昭亮是日昭亮至與田况同諭賊賊終未信石侍<lb/>
禁郭達徑踰壕詣城下謂賊曰我班行也改下索我就<lb/>
汝語賊乃下索授之登城謂賊曰我班行也豈不自愛<lb/>
茍非誠信肯至此乎朝廷知汝非樂為亂由官吏遇汝<lb/>
致此今赦汝罪又以禄秩賞汝使兩制大臣奉詔書來<lb/>
語汝汝尚疑之豈有詔書而不信耶兩制大臣而為妄<lb/>
誕耶氣詞雄辨賊皆相顧色動曰果如此更使一二人<lb/>
登城即復下索召其所知數人登城賊信之争投兵下<lb/>
<pb n="KR2e0014_WYG_009-44b"/>
城降者二千餘人遂開城門納官軍其造迎者四百九<lb/>
十二人况具得其姓名令楊懐敏率兵入城悉坑殺之<lb/>
降卒悉分𨽻諸州宣撫使富弼恐後生變與轉運使歐<lb/>
陽修相遇於内黄夜半屏人欲謀使諸州同日誅之修<lb/>
曰禍莫大於殺已降况脅為乎既非朝命諸州有一不<lb/>
從為變不細弼悟乃止以劉渙為吉州刺史知保州渙<lb/>
至踰月虎翼軍士又謀反居人驚惶渙以单騎至械其<lb/>
首惡誅之一軍帖然<lb/>
<pb n="KR2e0014_WYG_009-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0014_WYG_009-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平治迹統𩔖卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平治迹統𩔖卷十五</head> <lb/>
    <p>
<pb n="KR2e0014_WYG_015-1a"/>
欽定四庫全書<lb/>
　太平治迹統𩔖卷十五<lb/>
　　　　　　　　　　　　宋　彭百川　撰<lb/>
　　神宗經制西夏<lb/>
趙元昊死諒祚立十九年其年秋率衆三萬來酬熟户<lb/>
趙明圍大順城官兵與趙明擊之諒祚中流矢敗走朝<lb/>
廷命西京左藏庫副使何次公賫詔問以入寇之故且<lb/>
用鄜延經略使陸詵言令塞下止冬衣服銀絹使者諒<lb/>
<pb n="KR2e0014_WYG_015-1b"/>
祚聞絶其賜予氣大沮會上即位諒祚即馳表謝罪上<lb/>
赦其罪答以優詔且遣供備庫使髙遵裕押大行皇帝<lb/>
遺留物賜之諒祚亦遣使進助山陵於是上批去嵗降<lb/>
詔問罪夏國而界首作祻量使臣往來折難最為辛勤<lb/>
事既寧息以其名聞於是延州西路都巡檢楊定進一<lb/>
官仍擢為閣門通事舎人權知保安軍樞密察乃言夏<lb/>
國既進表謝罪詞理恭順乞詔沿邊城寨守疆塲無得<lb/>
生事詔從之居兩月种諤復掩納威明山取綏州四方<lb/>
<pb n="KR2e0014_WYG_015-2a"/>
兵釁復始於此名山本熟户九嵗為元昊所據長為銀<lb/>
夏綏三州監軍其帳在綏州之側領小使二十餘人牙<lb/>
頭吏史屈子者狡猾為衆貸諒祚息錢累嵗不能償時<lb/>
大饑諒祚數㸃兵民疲敝苦之屈子乃説諸小帥宻諜<lb/>
内附又名山之弟夷山前已先降為熟戸諤因夷山以<lb/>
誘名山之弟前已先降以來名山俱不知也諤即奏言<lb/>
諒祚累月用兵人情離貳嘗欲登横山族帳盡過興州<lb/>
人有懐土重遷之意矣故首領威明山者結綏銀州人<lb/>
<pb n="KR2e0014_WYG_015-2b"/>
數萬共謀歸順乞因天時人心許令化上詔轉運使薛<lb/>
向詣闕詢之詔陸詵召諤赴司審議并使向還會議於<lb/>
延州詵曰數萬之衆捨地來降情偽未可知且欲安所<lb/>
置之召諤問狀遂與薛向同議奏曰威明山兵力誠能<lb/>
據横山而効順於我因以刺史世封之使自為保障則<lb/>
中國之利若名山不能出此棄其地而徙之衆來無實<lb/>
利加我而使我輕絶夏人以啟邊隙非計也上復召本<lb/>
路掌機宜張穆之問甚詳穆之言事可必成可移詵知<lb/>
<pb n="KR2e0014_WYG_015-3a"/>
秦州詔令以觀未行而諤所遣熟户韓輕持蠟書往與<lb/>
屈子期者已歸報諤即夜發兵馳赴綏州折斷世來會<lb/>
直抵名山帳名山大驚援鎗欲鬭夷山呼之曰兄已約<lb/>
降何為如是其姊識其聲曰汝為誰曰夷山也姊曰何<lb/>
以為驗夷山示之手無一指姊曰是也名山曰我何嘗<lb/>
納降夷山曰兄已受种使金盂名山曰金盂何在文喜<lb/>
方以金盂進屈子且脅之曰宋兵十萬至矣名山投鎗<lb/>
大笑不得已乃降諤遂據綏州詵大駭劾諤擅興詵等<lb/>
<pb n="KR2e0014_WYG_015-3b"/>
代去至鄜州復有詔止詵同計邊事詵馳入見面陳利<lb/>
害請以璽書慰諭夏國棄還綏州正种諤之罪當是時<lb/>
文彦博為樞密使亦以為諒祚稱臣奉貢今襲取其地<lb/>
無名請歸之會韓琦初罷相判相州上乃勅琦永興軍<lb/>
陜西四路經略使度其可受可却以聞琦至陜言可受<lb/>
彦博以朝旨詰之曰若受之則當饋之以糧戍之以兵<lb/>
有急當救之此二者俱有備乎琦對不必饋戍及救彼<lb/>
自以當諒祚即移書鄜延令無給粮追還戍兵若諒祚<lb/>
<pb n="KR2e0014_WYG_015-4a"/>
攻威明山勿救也知延州郭逵以為不可琦使經略使<lb/>
幹官劉航往督之逵固執不從曰如此則降户無以自<lb/>
存俱潰去矣乃奏詣綏州築城置兵戍之轉運使所費<lb/>
凡六百萬緡楊定者左右賣國嘗受諒祚金銀甚厚為<lb/>
沿邊都巡檢私出塞見諒祚表其子仲通嘗往來諒祚<lb/>
所朝廷初未知也及諤據綏州諒祚已定費已故因議<lb/>
推楊誘殺之并執仲通以去上謂彦博曰楊定為夏人<lb/>
所殺於朝廷之體如何彦博對曰此諒祚犯順曲在<lb/>
<pb n="KR2e0014_WYG_015-4b"/>
彼置令延州移牒詰問如朝貢不入即嚴設邊備絶和<lb/>
市以困之然未可深討也邵亢以天下才殫力屈未可<lb/>
用兵宜諭以邊臣無生事因撫存其人民若不從命然<lb/>
後兵出益有名條其事上手詔報亢曰比覽來奏允符<lb/>
朕意葢中國民力乃是大事兵興之後不無科率人心<lb/>
一揺安危所繫朕以𣺌㣲承五聖大器日懼不克永惟<lb/>
受託寄之重故前者咨詢公欲求良畫且赫然大國制臨<lb/>
天下邊境負恩皆為常事今則自我輕動先違信又引<lb/>
<pb n="KR2e0014_WYG_015-5a"/>
兵深入奪其城邑若為契丹計者則曰夏國未失藩臣<lb/>
之禮而南朝遽收復其地則我燕幽之境孰謂大朝無<lb/>
意取之哉以此言之二冦之心不期自合也朕又所繫<lb/>
憂者也其時諤既以擅興被劾者率多罪諤惟是張穆<lb/>
之諤為有竒功朝廷察穆之言過實意穆之與薛向表<lb/>
裏成諤之事以誤邊計乃罷穆之令永興聽旨又罷向<lb/>
責知絳州而慶州懐安鎮都監任懐正環州定邊寨巡<lb/>
檢李容初不禀經略司節度止慿薛向牒即會兵納降<lb/>
<pb n="KR2e0014_WYG_015-5b"/>
法當斬以該徳音薄責之奪懐正一官容兩官並免勒<lb/>
停种釋罪贈楊定宫苑使禄其三子仲容仲爽仲襄既<lb/>
而諒祚以中國嵗饑戰又數敗乃復以鉄琅璫錮殺楊<lb/>
定者偽六宅使李崇貴右侍禁韓道喜將以獻而諒祚<lb/>
死秉常嗣立議遣告哀使以楊定之死莫肯為使者薛<lb/>
宗道有罪强之來宗道甚懼及境朝廷遣劉航問其所<lb/>
以為使之意宗道曰告哀爾無他也京師至乃命新陜<lb/>
西使韓縝就都亭西驛告宗道賊楊定等事宗道李崇<lb/>
<pb n="KR2e0014_WYG_015-6a"/>
貴韓道喜三人已禁錮俟朝旨至即拘送及陳秉常與<lb/>
其母悔過惟命是聽之意於是議定復欲乘此獲塞門<lb/>
安遠之地邵亢以為幸人之喪不可請以綏州易之亢<lb/>
之請與彦博之請合詔縝與宗道議縝與宗道朝廷欲<lb/>
以綏州還夏國宗道喜曰如此則感朝廷之大恩因令<lb/>
縝語宗道還我安遠塞門二寨宗道曰茍能綏請獻安<lb/>
遠塞門寨基縝曰其田上何如宗道曰安有遺人之衣<lb/>
而留領袂乎縝信之入奏上令復喻立恐嗣主幼未能<lb/>
<pb n="KR2e0014_WYG_015-6b"/>
戢蕃部他日或來犯邊今為夏國畫長策度彼親實保<lb/>
事酋領亦必三五人欲盡自朝廷除官仍割嵗賜五萬<lb/>
數充俸給所貴助國同心効順彈制蕃部仍候李崇貴<lb/>
等至方可行弔慰之禮乃賜秉常詔曰惟爾先父保有<lb/>
西陲忽覽訃音良深軫念眷言荼毒情何可任勉勵孝<lb/>
忠用副存撫迨諸親信之列亦同慰諭之懷令薛宗道<lb/>
等宣諭未幾宗道奉表入貢且縶送李崇貴韓道喜與<lb/>
仲通俱至答前所宣諭則云不知於是獨留崇貴等而<lb/>
<pb n="KR2e0014_WYG_015-7a"/>
却囘宗道表并其物崇貴至京師乃發楊定私見諒祚<lb/>
受金等事推問仲通與崇貴所言俱符詔奪楊定私見<lb/>
諒祚受金等事推問仲通與崇貴所言仲雍仲爽仲襄<lb/>
並勒停淮南編管崇貴免決止刺面配洪州道喜編管<lb/>
廬州而已既而宗道復來縝因責宗道曰君在西驛時<lb/>
嘗以二塞諾我今更易言何也宗道由是獲罪不復來<lb/>
御史中丞吕誨上奏曰臣竊以收復綏州將及一年始<lb/>
聞朝廷議還其城歸罪种諤講尋舊好用安邊患中外<lb/>
<pb n="KR2e0014_WYG_015-7b"/>
之人皆以為是今又聞留綏州以固横山之地及東與<lb/>
西人商量以綏易安遠塞門等處彼既不納和解無成<lb/>
是必主議者不一有所反覆重失逺人之心為時生事<lb/>
必矣臣聞昔劉平曽獻取洪宥之䇿种世衡有復横山<lb/>
之意而後保安軍宋迪言招横山之民知延州程戡欲<lb/>
納輕賦之地當時執政深言其說迪因得職司任使勘<lb/>
時昏老安能為之所以言者知不可行而有所安也果<lb/>
中奸謀尋以節鉞寵之勘因保薦揚傳此䇿皆出於傳<lb/>
<pb n="KR2e0014_WYG_015-8a"/>
也以至薛向獻攻取二䇿曰先舉曰淺攻先舉者乘諒祚<lb/>
黑闇意在掩其不備淺攻者止遣上丁入賊界平盪河<lb/>
南近种諤在青間城乃招誘威明山等衆因其荒歉乘<lb/>
彼虛乏攘取綏州及是先舉淺攻之策也獻言者但喜<lb/>
功名而邀祿利不思困邊疆而成後患朝廷一時信納<lb/>
亦未思真皇李至葉靈夏之議當時豈不能堅守葢重<lb/>
惜生民之命借如曰衆人謀盡復山外壤土因降人以<lb/>
居其地立酋豪以領其族不免増大軍馬以為外托飛<lb/>
<pb n="KR2e0014_WYG_015-8b"/>
輓芻粟以供軍餉輦致金帛歳備賞賚必無一毫一杪<lb/>
入於公上損不資之費而事不給之用誠可惜也如鄰<lb/>
府困乏一路利害可知矣今傳聞薛宗道不復至劉航<lb/>
亦不遣前議既罷邊患已成數路時有賊馬邊奏甚急<lb/>
調食寖廣羽書交至使車旁午人心怖駭㒺知涯涘臣<lb/>
所痛惜者諒祚前有缺禮聖君䝉覆未嘗問罪及其無<lb/>
事种諤幸彼有災因之伐喪不仁之甚曲皆在我典型<lb/>
未正何以示天下今乘綏州去留望朝廷早為定斷謀<lb/>
<pb n="KR2e0014_WYG_015-9a"/>
臣料敵必無遺算然所識有遠近持説有異同揣摩迎<lb/>
合之論不可不察也毋俾玩㓂以失機會迺臣區區之<lb/>
見也又奏曰臣竊聞以綏州易安逺塞門謀之未就獻議<lb/>
者謂綏城勢不可棄棄之則示弱無以壯國威果如是<lb/>
臣計料之邊人獻議遂臣种諤之事且以孤城之内全<lb/>
籍官軍戍守新附之民寧免餱糧供給經路安衝當更<lb/>
增添堡寨轉餉之費力役之勞自是無復窘是見其害<lb/>
而未見其利也自起無名得此空疊彼國之民怨深骨<lb/>
<pb n="KR2e0014_WYG_015-9b"/>
髓方值凶歉未能舉事人壯馬肥必思報怨我兵百戰<lb/>
百勝未足掩前舉之失兵勢小衂人心若何臣恐綏城<lb/>
未及而他城已有可虞也臣嘗觀邊民談説日尋干戈<lb/>
乃其幸也所以知獻此議者必邊人矣為天下謀者不<lb/>
專事一面與小戎開一朝廷之間隙絶三紀之信誓他<lb/>
有强敵勸我舉動疑心一啟何以支吾必不惜生靈之<lb/>
命竭天下之力收復靈夏何施不可顧事體輕重宜審<lb/>
措置惟析聖慮與大臣熟議其當否無貽後悔已而夏<lb/>
<pb n="KR2e0014_WYG_015-10a"/>
王復遣都囉重進言來曰主上以孝治天下而更教夏國<lb/>
以臣叛君何哉朝廷乃命更不分賜物但還二寨重進<lb/>
凡三返議不合更遣旺明鄂特以誓書來言謹奉詔以二<lb/>
易綏州乃詔秉常俟誓表來上乃以誓詔賜之又詔邊<lb/>
臣毋輒生事繼遂冊之為夏國王秉常既受冊郭逵乃<lb/>
遣其掌機宜文字趙卨交二寨定地界羌言朝廷原所<lb/>
欲者二寨爾地界非本約也上曰若不得地但得此二<lb/>
牆墟安用之詔卨赴闕既到因言綏州與之亦用兵邊<lb/>
<pb n="KR2e0014_WYG_015-10b"/>
備未可弛也前此王安石亦為上言佞可知邊事者以<lb/>
為綏州城據險可惜至是不復以綏州易二寨遂改綏<lb/>
州為綏徳城其後秉常又遣使來請如舊約許不許明<lb/>
年秋秉常乃舉兵三十萬大冦環慶<lb/>
　　韓絳宣撫陜西<lb/>
熙寧二年工部郎中李復主知慶州專殺喜功閙訛之<lb/>
役賊兵十萬復圭合蕃漢兵才三千遣李信劉甫种詠<lb/>
分將之按以陣圖約日接戰信等如教未至賊營賊兵<lb/>
<pb n="KR2e0014_WYG_015-11a"/>
大至與戰多所妄失退守荔原堡復圭急收所付陣圖<lb/>
劾信等違節制种詠瘐獄死李信劉甫俱劒斬之人以<lb/>
為寃而朝廷未之知也王安石言於上復圭斬信等甚<lb/>
當上曰文彦博馮京俱以為不然已而復圭益出兵夜<lb/>
趨和市俘擄其老弱數百論功告㨗又發兵夜襲金湯<lb/>
殺其老弱亦數百人西人大仇憤三年八月戊午上批<lb/>
涇原等路諜報西人㸃集國人七十以下十五以上將<lb/>
入冦安石曰人豈無鄰敵如何十五以上七十以下盡<lb/>
<pb n="KR2e0014_WYG_015-11b"/>
來而不憂鄰敵竊其國乎若果爾則是西人無謀亦不<lb/>
足畏苻堅舉國南戍為東晉所敗東晉非能敗苻堅驅<lb/>
率舉國之人既不樂行則自潰而敗也以臣料之或西<lb/>
人張虛聲使我邊塞聚兵費糧草則陜西困則無以待<lb/>
西賊而使我受其實弊也是月辛巳夏人果傾國大入<lb/>
攻圍大順城柔遠寨荔原堡淮安鎮東谷寨樂業鎮兵<lb/>
多者號二十萬少者二萬圍或六七日一二日與官軍<lb/>
日夜接戰髙敏戰榆林郭慶魏慶宗等戰樂業俱死之<lb/>
<pb n="KR2e0014_WYG_015-12a"/>
於是朝廷議遣重臣為宣撫使韓絳時為叅知政事請<lb/>
行安石曰絳於邊事未嘗更歴臣宜往絳曰不可朝廷<lb/>
方賴安石安石曰乃韓絳爾安石又言西戰不足憚以<lb/>
順討逆以衆攻寡以小敵大以陛下明聖當十嵗孤兒<lb/>
勝負之形已決矣上曰絳與安石宜無適莫其為朝廷<lb/>
所賴一也卒不許安石而遣絳於是知雜御史謝景温<lb/>
奏曰西羌擾邊環塵城堡皆被其害緣復圭邀功生事<lb/>
致一路之人空受塗炭竊聞復圭自統兵以來數行摽掠<lb/>
<pb n="KR2e0014_WYG_015-12b"/>
偏師二十餘出遂使夏人怨憤舉國内侵士卒死傷邊<lb/>
民流離皆復圭所致昨詔鞫於河中府既又聞貸其罪<lb/>
如此即朝廷之法不行邊臣得以自恣為生民害非細<lb/>
事也夫王者之師信義為本向使復圭雖有克㨗之功<lb/>
而不信義猶不足取況輕敵損威傷財害民如此之甚<lb/>
乎乞下宣撫使韓絳體量致㓂之因考覈傷夷之數重<lb/>
行黜責以驚邊藩乃謫復圭為保靜軍節度副使十二<lb/>
月丁卯拜韓絳為特換金紫光祿大夫依前行尚書吏<lb/>
<pb n="KR2e0014_WYG_015-13a"/>
部侍郎同中書門下平章事昭文館大學士初絳之行<lb/>
也文彦博恐絳無功並任其責奏請為畫一以附絳而<lb/>
略無發兵約束安石亦請不預邊事而討西方略一以<lb/>
委絳<lb/>
絳至則選蕃兵為七軍以种古任懷政周永清种諤向<lb/>
寶景思立种誼分領之絳駐延州命种諤盡節制諸將<lb/>
將兵城羅元燕達城撫寧吕公弼城荒堆於是賊衆十<lb/>
萬圍撫寧三匝折繼世擁重兵駐浮圗莫敢縱兵种<lb/>
<pb n="KR2e0014_WYG_015-13b"/>
諤將召燕達戰悸不能下筆顧運判李南公流涕不己<lb/>
遂追繼世兵還方議戰守而撫寧城已陷將士千人俱<lb/>
殁人閲秦憫然曰近遣至囉兀以來見所築殊不堅但<lb/>
一土牆圍爾固已憂之今果亡千人邊城舉動後宜深<lb/>
戒荒惟尋亦罷棄賊又急攻囉兀絳命諸路出師制衆<lb/>
州兵再出遂作亂上深以用兵為憂文彦博曰朝廷施<lb/>
為務合人心以靜衆為先凡事當兼衆論不宜有所偏<lb/>
聽陛下即位以來勵精求治而人情未安葢更張之過<lb/>
<pb n="KR2e0014_WYG_015-14a"/>
也上曰三代聖王之法固已有弊國家承平百年安得<lb/>
不小有更張王安石曰朝廷但求害民者去之有何不<lb/>
可若百事隳頺如西晉之風兹益亂也呉充曰朝廷舉<lb/>
事每欲便民而州縣奉行之吏多不能體陛下之意或<lb/>
成勞擾至於救弊亦以漸上頷之彦博又曰行交子不<lb/>
便上曰行交子誠非得已若素有財用則自不須如此<lb/>
彦博又言祖宗法制具在但有廢墜不舉之處不須更<lb/>
張以失人心上曰更張法制於士大夫誠自不悦然於<lb/>
<pb n="KR2e0014_WYG_015-14b"/>
百姓何所不便彦博曰與士大夫治天下非與百姓治<lb/>
天下也上曰士大夫豈盡以更張為非亦自有以為當<lb/>
更張者安石曰法制具在財用宜不乏中國宜强今皆<lb/>
不然即未可謂之法制具在也彦博曰此行要人推行<lb/>
爾安石曰如趙子凡在府界案一王愷近臣乃以為刻<lb/>
薄小人不當奬用上下相扇為茍且不欲奉公𩔖多如<lb/>
此則誰肯推行法制者已而上問執政以囉兀存棄安<lb/>
石曰不須築堡則存而守之無害上曰如欲守固當築<lb/>
<pb n="KR2e0014_WYG_015-15a"/>
堡則致冦今撫寧新陷士氣阻却乃於邊界中作堡又<lb/>
必致冦以沮怯之衆當力爭之冦則其生變必矣上曰<lb/>
如此當不復計惜已費財用棄之而已然見兵三千人<lb/>
在彼為可慮積糧草多為可惜遂詔棄囉兀又出内徳<lb/>
音曰朕徳不明聽任失當外勤師旅内耗黎元秦晉之<lb/>
郊並罹困擾使人至此咎在朕躬其推䘏隠之恩以昭<lb/>
悔過之義應陜西河東路罪人除却謀改鬭已殺人至<lb/>
十惡不赦外餘死罪下减一等徒已下釋之兩路禁軍<lb/>
<pb n="KR2e0014_WYG_015-15b"/>
並與持支民間因軍事科從者其議量重輕蠲減將來<lb/>
租税亡殁軍士義勇强壯蕃部等委經略安撫司速具<lb/>
奏聞當行優䘏命官及諸軍校將蕃官弓箭手人員當優<lb/>
與追贈子孫無骨肉在本處者給官斂送歸其家其不<lb/>
可辨識者塟祭之兩路文武官應副軍期有勞者保奏<lb/>
以聞兩路進士禮部下三舉御試兩舉並與免解於乎<lb/>
勞民致怨非朝廷之本謀克已施仁冀方隅之少息更<lb/>
賴黎獻共圖雋功安石等上表待罪上釋之絳亦上章<lb/>
<pb n="KR2e0014_WYG_015-16a"/>
略云臣近乞面奏邊事欲稟議攻守大計伏覩徳音責<lb/>
躬悔過己謂聽任失當則臣雖復言必不見用臣見於<lb/>
緣路待罪望早賜黜責臣一身去就了不足惜所惜邊<lb/>
防大事陛下如此主張臣竭赤誠而為報國浮議所搖<lb/>
猝然撓罷不得畢其始謀自今孰敢奮身當責以抗敵<lb/>
其偷安竊食之人坐視臣輩被謗䝉恥進退無路自必<lb/>
以為得計也奏至已貶罷坐依前吏部侍郎知鄧州兼<lb/>
西南路安撫使上議責种諤與復圭同罪安石曰復圭<lb/>
<pb n="KR2e0014_WYG_015-16b"/>
罪薄西事之興自綏徳始亦諤之罪也況誤韓絳而敗<lb/>
壊兩路諤為罪首乃責諤授汝州團練副使潭州安置月餘<lb/>
再責賀州别駕其後李復圭稍進用乃求賞向時麾下<lb/>
偏裨御史盛陶劾復圭臨邊輕敵敗事其大略曰賊兵<lb/>
已圍大順諸壘方追集邠寧等兵處置乖方故陷郭慶<lb/>
魏慶宗於樂業陷髙敏於榆林慶州屬羌蕩滅無幾正<lb/>
兵義勇死傷不可勝數寘之典法萬死猶輕朝廷全其首<lb/>
領止令安置議者至今惜之陛下寛赦聽還近職使復<lb/>
<pb n="KR2e0014_WYG_015-17a"/>
圭稍知㢘恥當俯伏引咎以謝覃恩乃敢具奏乞賞打<lb/>
刼蕃復向時麾下偏禆文過飾非僥倖萬一豈典刑獨行<lb/>
於李信劉甫而廢於復圭乎乞置之於散地以叶公議<lb/>
上語陶曰卿知李信劉甫所受劒否復圭當受陶曰陛<lb/>
下前日不誅復圭今日思之不能無悔復圭在朝又將<lb/>
謀帥臣恐陛下後日之悔有甚於今上曰向者止是不<lb/>
知今朕已盡知之自有處分乃詔永興軍路提㸃刑獄<lb/>
周良孺根䆒以聞復圭遂罷判流内院銓仍令良孺興<lb/>
<pb n="KR2e0014_WYG_015-17b"/>
知慶州楚建中同根究後良孺建中以復圭節制陳圖<lb/>
來上上乃黜復圭知曹州復圭將行對上有怨懟語曰<lb/>
二十年前已之曹州今日羞見其妻子乃羞見曹州吏<lb/>
民乎復圭無以對復圭既到任以謝表上復盛言已無<lb/>
罪放斥復盛陶所劾罸銅千觔云<lb/>
　　种諤建議大舉<lb/>
元豐四年四月權鄜延路馬步軍副都總管第一將諤<lb/>
奏近課報西夏國母屢勸秉常不行漢禮秉常不從有<lb/>
<pb n="KR2e0014_WYG_015-18a"/>
梁相公者與其叔父亦相繼勸之既而秉常為李將軍<lb/>
所激怒欲謀殺叔母與梁相公其言頗露二人共謀作<lb/>
燕令召秉常飲常醉起於後園被害妻子及從者近百<lb/>
人即繼遭屠戮臣竊謂西夏賊殺君長此上下叛亡之<lb/>
變誠天亡之時也正宜來此之時大興王師以問其罪<lb/>
仍願陛下假臣鄜延九將漢蕃人馬之外量益正兵選<lb/>
陛下親信中貴人為監兵同行文武將佐許臣自辟置<lb/>
之裹數十日之糧甲以趨乘其君長未定倉卒之間大<lb/>
<pb n="KR2e0014_WYG_015-18b"/>
兵直擣興靈覆其巢穴則河南河北可以傳檄而定諤<lb/>
又上言臣非於今月庚申奏夏國秉常為賊臣所殺乞<lb/>
朝廷興師問罪今既知秉常兵馬見聚於所居木寨國<lb/>
母及梁相公於國母巢穴自木寨至國母巢穴約五里<lb/>
今已絶河梁南北人馬不通梁相公者已出銀牌㸃集<lb/>
未知從與不從臣奏乞乘其君長未定國人離亂之際<lb/>
興王師招討且兵尚神達機不可後況西人叛亂鄰國<lb/>
孰不動心契丹自數年來嵗常三四以拜禮佛塔為名<lb/>
<pb n="KR2e0014_WYG_015-19a"/>
欲假道興州而意在吞併其國西人平時已嘗患之況<lb/>
今國内有亂若聞中國棄而不顧或備而遲留萬一契<lb/>
丹乘此舉兵吞併易於反掌矣若西夏果為契丹所併<lb/>
則異日必為大患於中國故今此事係朝廷為與不為<lb/>
決與不決爾所謂楚勝漢得之則勝漢今西夏疆塲若<lb/>
歸中國則契丹孤絶彼勢既孤則為我所圗矣兵法曰<lb/>
先發者制人後發者制於人願陛下留神早運聖算此<lb/>
千載一時之會陛下成萬世大勲祇在今日矣五月環<lb/>
<pb n="KR2e0014_WYG_015-19b"/>
慶路經略使俞允上言西戎跳梁已久自仁宗朝欲平<lb/>
蕩之未得其䇿近者或曰李靖有言兵貴神速機不可<lb/>
失惟疾雷不及掩耳乃可成功臣料今之議者不斷欲<lb/>
先招納羌人此䇿若行其機必露使賊得為備賊若先<lb/>
動為害不細康定覆車今日可戒昔李靖破突厥止用<lb/>
鋭兵三千葢謀當行之果所以勝也臣平時守邊惟慕<lb/>
羊祜及其伐國志為李靖而已經營於此已三年矣元<lb/>
豐初蔡確既排吳充罷相王珪為充黨欲并逐之珪畏<lb/>
<pb n="KR2e0014_WYG_015-20a"/>
確引為執政時王珪獨相久上厭之珪不悟確機警覺<lb/>
上意有異一日宻謂珪曰上於公厚薄何如珪曰無他<lb/>
確曰上乆欲劾靈州患無任責者公能任責則相位可保<lb/>
也珪喜謝之適江東運判何琬有違法事上語珪欲遣<lb/>
官按治珪以告檢正俞光光以告琬琬上章自辨上曰<lb/>
何琬事惟語卿琬何由知之珪以漏語退朝甚憂召俞<lb/>
光問之光對以實珪曰與君俱得罪矣即上表賀曰臣<lb/>
遣昌祚進攻已得其城有詔先得靈州以節度使賞之<lb/>
<pb n="KR2e0014_WYG_015-20b"/>
遵裕怒昌祚先至即遣李臨安鼎持檄檄昌祚曰已遣<lb/>
王永昌入城招降可勿殺昌祚歎曰城不足下脫朝廷<lb/>
謂我爭功奈何遂按甲翌日還慶軍次南州平距城三<lb/>
十里遇賊接戰斬首千餘級昌祚提選鋒數千騎赴之<lb/>
未至而賊已退遂見遵裕坐昌祚帳外移時既見問城<lb/>
下如何昌祚曰比欲攻城以幕府在後前日摩多之戰<lb/>
餘衆退東闗若乘我師之鋭先攻破之城必下遵裕曰<lb/>
吾夜以萬人負槖積壘下遲明城可得怒未解檄昌祚<lb/>
<pb n="KR2e0014_WYG_015-21a"/>
以涇原師付姚闢鄜不敢當遵裕禁昌裕毋得擅攻自<lb/>
以環慶兵攻之時軍中悉無攻具亦無知其法者遵裕<lb/>
旋令採木造之俱細小朴拙不可用又欲以軍法斬昌<lb/>
祚共解救之昌祚憂恚成疾涇原軍師咸憤怒轉運判<lb/>
官范純粹謂遵裕兩軍不協恐生他變力勸遵裕詣昌<lb/>
祚營問疾以和解之遵裕又使諭城上人曰何不急降<lb/>
城上人曰我未曽戰何謂降也圍至十八日不能下夏<lb/>
人決七級渠以灌我師水至斬炮為梁以濟追騎至轉<lb/>
<pb n="KR2e0014_WYG_015-21b"/>
戰累日至韋州為賊所乘一軍俱潰靈州失利朝廷不<lb/>
聞問上憂之詔王中正曰環慶涇原之師見攻靈夏未<lb/>
破賊兵遶出大軍之背扼絶糧道本路絶無援兵即今<lb/>
道路隔絶不可不慮令王中正將所部兵馬除已過河<lb/>
更不追還於延州簡不隨种諤出界兵及河東兵共三<lb/>
萬人以上速自環州洪徳寨入至韋州以北如道路通<lb/>
快賊兵敗走靈州已有可破之勢即換在彼久役兵員<lb/>
囘接轉餉或糧饋闕即應援兩路之師迤邐退歸務在<lb/>
<pb n="KR2e0014_WYG_015-22a"/>
審量仍速報軍前且詔遵裕曰環慶涇原大兵久頓靈<lb/>
州城下糧道艱阻如已收復靈州即分遣將兵開道路<lb/>
或猝未可破即同涇原兵從環州兵迤邐移寨並邊别<lb/>
議措置囘師之際務在部分嚴整其左右賊馬須痛殺<lb/>
戮已令王中正部領大軍接更在審度機便施行又詔<lb/>
沈括曰聞賊會十二監軍司兵卒於靈武内外拒捍官<lb/>
軍緣慶渭之師暴露日久士飢力疲須得外來王兵為<lb/>
助逐救掇賊馬通活糧道未論攻城利害且全兩路之<lb/>
<pb n="KR2e0014_WYG_015-22b"/>
師整陣南歸已為上計今种諤以囘軍並寨分諸路於<lb/>
保安軍及菅下城寨歇泊朝廷已事遣使人厚賜犒賚<lb/>
必可鼓奮士氣旋便思用宜速諭种諤來徳靖駐劄潜<lb/>
移諸將並付西路休息飽給飯食候使人至犒賜訖接續<lb/>
舉軍西去環州洪徳路應援兩道大軍并力殺逐見屯<lb/>
賊馬兵未會而轉運司奏曰涇原環度兩路進兵攻靈<lb/>
州不下兩值大風夜寒凍死及殺傷士卒不少靈州繞<lb/>
城舊有黄河分水大渠三重及溝澮縱横貫注所水溉<lb/>
<pb n="KR2e0014_WYG_015-23a"/>
田約二千里前大軍經過渠皆乾涸自庚子賊決河水<lb/>
渠漸盈溢寨地卑下勢將弇浸髙遵裕已於辛丑領大<lb/>
軍離城下即有賊馬出没邀截至午過一渠人馬涉水<lb/>
至酉再過大渠雖有小橋人馬壅併亦須涉水其後涇<lb/>
原兵遇夜止在渠北與中軍隔渠下寨壬寅賊追及後<lb/>
軍接戰兩渠間水浸及寒凍人馬頗有死者申時至南<lb/>
州下營遵裕以涇原搬運糧草金帛至南州為賊兵抄<lb/>
掠幾盡環慶再遣夫糧及境亦以道路艱難餽運不接<lb/>
<pb n="KR2e0014_WYG_015-23b"/>
見領軍全通道應接糧草遵裕亦奏曰臣領大軍徑趨<lb/>
靈會合兩路兵自丁亥併力攻擊緣靈州城廣濶守禦<lb/>
備具近城賊兵數萬不少日乆與諸將分頭竭力且攻<lb/>
且戰雖屢獲首領然堅城未下庚子賊決黄河水浸營<lb/>
難以駐留兩路轉運司無計置一月糧草令大兵出界<lb/>
一月以上羌人於清遠軍韋州嗚砂川烽火平以來出<lb/>
兵邀擊粮草驛遞不通彭遜兵䕶涇原摺運糧草為賊<lb/>
抄掠諸軍乏食士有飢色今若不統領大兵先討除抄<lb/>
<pb n="KR2e0014_WYG_015-24a"/>
掠之冦使道通通快然後攻取即恐官軍坐致疲敝加<lb/>
以冬寒日甚别致生事臣與兩路總𬋩將副等議定兵<lb/>
通路迎接糧草已而遵裕請入朝别議攻討詔不許將<lb/>
將漕者亦力言遵諭不可復任邊寄其奏曰伏聞朝廷<lb/>
詔遵裕領環慶涇原兩路兵退歸並邊别議措置今見<lb/>
遵裕志慮昏淺動失事機喜怒輕肆賞罰謬濫有功將<lb/>
佐多遭摧沮士心不服昨深入賊境全不肯痛行討蕩<lb/>
仍節制將士遇賊接戰限定步數不許追擊有過所限<lb/>
<pb n="KR2e0014_WYG_015-24b"/>
遂遭廷奪欲行軍法緣西賊戰鬭兵勢稍力必即退遁<lb/>
既不肯乘勢追擊於理無復大㨗以致賊勢猖獗了無<lb/>
成功今若再委遵裕别議措置恐終未能上副朝廷責<lb/>
望之意又奏大兵攻靈州半月頓經寒凍自離靈州日<lb/>
有賊兵追襲為賊殺傷十過二三士卒乃敢攘奪公私<lb/>
之物至剝取軍員衣服生埋掩之自去巾櫛辮髪詐為<lb/>
蕃兵追奪財物軍儲什物棄毁滿野多燒兜鍪以造飯槍<lb/>
桿弩椿箭笴排衙之𩔖皆以充薪所持兵刃則以採柴<lb/>
<pb n="KR2e0014_WYG_015-25a"/>
木無不鈍缺凡此皆屬軍政本司不當侵預不敢施行<lb/>
若密奏則緘黙之罪恐難逃逭詔奪遵裕岷州團練使<lb/>
為西上閤門使知坊州涇原路兵初出界正兵及番漢<lb/>
弓箭手共萬一千六十人馬五千七百八十三疋及入<lb/>
寨止萬三千四十八人馬三千一百九十五疋而已李<lb/>
憲領熙河兼秦鳳建大將旗鼓節制諸軍至西市新城<lb/>
遇賊破之駐女遮道襲逐斬獲降龕博結嘉等二十二<lb/>
族收復蘭州城之請建為帥府以李浩安撫知兼州事<lb/>
<pb n="KR2e0014_WYG_015-25b"/>
遣歸順首領巴凌格攻薩布宗城駐軍未發詔憲諸路<lb/>
兵朝夕直趨興靈蕩平夏賊棟戬亦稱欲往靈州破青<lb/>
乘此機會協力深入撲滅巢穴若興靈道阻即過河取<lb/>
涼州毋得止遣偏禆以往又詔憲蘭州駐軍踰十日矣<lb/>
雖興版築委官可辦不須留連大軍今總兩路番漢兵<lb/>
夫十餘萬入賊境百餘里即止正犯畫一約束宜部諸<lb/>
將乘時奮功勿蹈遲疑自貽悔咎繼以粮運不辦詔擊<lb/>
漕臣馬由等更命趙濟胡宗哲供億憲留浩守蘭州總<lb/>
<pb n="KR2e0014_WYG_015-26a"/>
兵東上破賊於髙州石硤進至屈呉山復破之下營打<lb/>
囉川城招納酋豪郢城四降注家等族首領趨天都山<lb/>
焚南佐府庫至滿丁川擊破統軍威明山虜獲甚衆次<lb/>
葫蘆河而南王中正將河東兵六萬民夫荷糧者亦六<lb/>
萬餘人九月甲午發鄜州纔數里一日白草平即謄奏<lb/>
乞入邊境晉屯九日不進遣士卒往來取芻糧於麟州<lb/>
十月乙卯始白草平引兵西行三十里至鵶州谷止丙<lb/>
辰西至四鵠峰以隂霧復留一日是日行不過四十餘<lb/>
<pb n="KR2e0014_WYG_015-26b"/>
里丙寅度無定河而行地多濕人畜往往陷不得出晚<lb/>
至横山下神堆澤始遇諤兩軍相距數里諤先上言乞<lb/>
授王中正節制會諤出寨攻米脂斬首八千獲馬及牛<lb/>
羊槖駝器甲萬萬計令介訛遇以米脂降得番部萬四<lb/>
千二十一人天子多其功許之明日詔書至諤不復見<lb/>
中正引兵先趨夏州時河東夫見鄜延夫言此去綏徳<lb/>
城甚近兩日中亡者二十餘人河轉運使又奏提舉常<lb/>
平倉趙成主隨軍糧餉凡所須索不行文書但遣人口<lb/>
<pb n="KR2e0014_WYG_015-27a"/>
傳指揮而已公岳等以口語無所憑從容白中正云太<lb/>
尉所指揮事多恐將命者有所㤀誤乞記之紙筆自後<lb/>
以片紙書之公岳等問中正軍境應備幾日糧中正以<lb/>
為鄜延受我節制前與鄜延軍彼糧皆我有也乃書片<lb/>
紙云止可備半月糧公岳等恐中道乏絶隂更備一月<lb/>
糧及諤既得詔不受中正節制鄜延糧不可復得人馬<lb/>
漸乏食乃遣官屬引民夫千餘人發番人所窖藏僅得<lb/>
千餘石庚午夏至州番將索九思前已遇种諤而棄城<lb/>
<pb n="KR2e0014_WYG_015-27b"/>
遁去諤斬首捕擄千七十人降附六百五十至是中正<lb/>
駐軍於城東士卒無所得俱憤悒思戰諸將俱言於中<lb/>
正曰鄜延軍先行所獲甚多我軍出境近二旬且食盡<lb/>
矣何以復命於天子請襲夏州聊可藉口中正從之癸<lb/>
酉至宥州城中有民五百餘家遂屠之斬首百餘級者<lb/>
十餘人獲馬牛百六十羊二千九百軍於城東二日殺<lb/>
所得馬牛羊以充食甲戌凡内將官張真知府折克行<lb/>
引兵二千餘人發窖穀遇敵騎千餘以戰敗之斬首九<lb/>
<pb n="KR2e0014_WYG_015-28a"/>
百餘終丙子至牛心亭食盡丁丑至奈王井遇鄜延掌<lb/>
機宜景思義得其糧遂引兵趨保安軍順寧寨兵夫凍<lb/>
餒僵卧於道來衆以刀剔其肉食之諤起夏州而石州<lb/>
監軍司亦遁去收其兵籍案牘得窖粟餉軍還次李家<lb/>
平三軍食盡亦俱號泣潰去沈括以聞上路緣理出不<lb/>
得已須當急且招安卿可速具朝旨出榜云聞戰士止<lb/>
是不禁飢寒逃歸其可隨所在城寨權送納器甲請給<lb/>
糧卿仍一面令城寨安撫司依榜受納給十日糧聽歸<lb/>
<pb n="KR2e0014_WYG_015-28b"/>
所屬節次具招撫數以聞十一月丙午詔曰據种諤奏<lb/>
已移軍並塞兵馬暴露日久宜令种諤部領還本路全<lb/>
養士氣繕治器甲葺補衣裝俟稍近春暖再出討其本<lb/>
路士兵各歸元劄駐州軍城寨蕃兵并漢蕃弓箭手等<lb/>
各歸元住處開封府界京東西將兵分擘於近重有糧<lb/>
草軍州屯泊其運粮夫皆散於种諤下將佐各隨軍宿<lb/>
泊又詔沈括曰本路行營之師自出境以來逢賊大小<lb/>
戰鬭未賞傷沮迄今保全南歸並寨其士卒適當凝寒<lb/>
<pb n="KR2e0014_WYG_015-29a"/>
之際加之常抱飢餒其於勤勞忠藎可嘉甚矣若不稍<lb/>
遂休息以待將來之用則氣力必須衰墮傷其壯勇之<lb/>
心況今邊事未有期程緣邊要地芻粟深宜乘時預有<lb/>
愛惜卿等疾速將諸將軍馬節次分屯其元係沿邊者<lb/>
即量留防守其餘移置求平已下州寨非緊切擬用去<lb/>
就食仍俟使人到犒設撫諭賚賜卿可責轉運司官編<lb/>
排紬絹各六七萬貫疋已上准備喝賜兵乃罷歸延州<lb/>
上令中正諤俱趨靈州興州中正不習軍事入邊境望<lb/>
<pb n="KR2e0014_WYG_015-29b"/>
空而行无卿遵斥堠性畏怯所至逗遛恐慮知其營柵<lb/>
之處夜二更即令軍中滅火後軍飯且熟即行士卒食<lb/>
乏多病又禁軍中有鴻臚三千食之無還者及食盡士<lb/>
卒憤然流言當先殺王昭宣及趙莊二運使乃潰歸中<lb/>
正頗聞之乃於軍中揚言必竭力前進死而後已而隂<lb/>
令走馬承受奏轉運使糧運不繼故不能進軍今且於<lb/>
正節制故粮乏上怒令械公岳等於隰州獄治其罪公<lb/>
岳等乃奏臣等在麟府本具四十日糧王中正令臣上<lb/>
<pb n="KR2e0014_WYG_015-30a"/>
備半月糧片紙為驗臣等隂備八日糗糧今出塞二十<lb/>
餘日不得不乏上乃命械之出外合疑中正恐公岳復<lb/>
有所言甚懼乃還朝過隰州謂公岳等曰二君勿憂保<lb/>
無他已而公岳等各降一官職事皆如故李稷主鄜延<lb/>
粮饟民夫亦苦於摺運多散走稷不能禁遣吏斬三百<lb/>
餘人又自新斬九十餘人雖多殺戮卒以糧運乏絶諤<lb/>
兵遂潰殺當以乏軍興上論批鄜延路轉運使李稷應<lb/>
副軍粮乏闕乖方及累奏誕妄致行營士卒乏食逃潰<lb/>
<pb n="KR2e0014_WYG_015-30b"/>
若不差人代領其職付吏正治其罪則有誤國事不細<lb/>
遂降兩官為轉運判官而御史王祖道論其罪惡曰稷<lb/>
督夫粮出界令依陣法務崇虛文不恤事實民夫固不<lb/>
知有伍行部令之法所轄官吏又非所部分亂離擾即<lb/>
肆殺戮不能禁止況夫隊常去大軍十餘里間即遇賊<lb/>
兵不知何以捍禦方大兵未行以十萬坐食之夫頓於<lb/>
五龍川者十比及出界粮食已乏逃亡者半乃妄言寒<lb/>
苦所致以覬免乏軍之罪頃出界往囘未嘗有大雨雪<lb/>
<pb n="KR2e0014_WYG_015-31a"/>
稷之欺㒺明甚始稷具圖來上部伍行列指掌可觀及<lb/>
其推行紊亂一一不如所言議者以稷惟事作威不知<lb/>
䘏衆自安定堡摺運至無定河一日斬數十人故衆潰<lb/>
棄粮而去今稷雖奪官得全首領已幸豈可復領將戍<lb/>
任以按察詔下沈括體量以聞其後上語執政曰昨陜<lb/>
西相有帥期李稷奏運糧夫已備及帥行夫數甚不足<lb/>
葢稷所奏文具耳無其實也稷所言多欺罔幾誤朝廷<lb/>
大事稷吕惠卿所薦文物甚似惠卿可誅好大言無誠<lb/>
<pb n="KR2e0014_WYG_015-31b"/>
實外以剛直實極汚邪稷之隨諤軍也威勢甚盛一日<lb/>
早入軍營軍士鳴鼓聲諾諤尚卧帳中未興諤怪之出<lb/>
對稷呼鼓角將問曰軍中幾帥曰太尉耳曰帥未陞帳<lb/>
輙為轉運粮草官鳴鼓聲諾何也借汝之頭以代運使<lb/>
者叱出斬之稷倉皇引去怖甚不能上馬自此不敢入<lb/>
諤軍及永樂城陷或言穆以虐酷乘亂為官軍所殺云<lb/>
初河東發民夫十一萬中正計粮數止六萬餘皆待命<lb/>
於保徳既而朝旨令餘夫運粮自鄜州出踵中正軍凡<lb/>
<pb n="KR2e0014_WYG_015-32a"/>
四萬餘人遣晉州將軍訾虎將兵八千䕶送之虎等奏<lb/>
兵少夫多不足䕶送乞益兵出塞及又不知中正所在<lb/>
會趙卨領河東轉運亦言中正不更事為諤所輕信妄<lb/>
舉師出逾月略無功緒訾虎一軍夫粮足備委之鄜州<lb/>
度其本謀必非持久既不敢直趨巢穴而乃旁請鄜州<lb/>
度其本謀乃以糧盡為解今李稷上奏窺測朝廷況隨<lb/>
軍役徒可使摺運路昌衡在鄜延餽餉足以給之今徒<lb/>
役已散復集必難如期乃罷之至是天子詔曰昨朝廷<lb/>
<pb n="KR2e0014_WYG_015-32b"/>
大舉本意直擣興靈覆賊巢穴不為淺攻但取横山而<lb/>
已以地形觀之自西路保安軍順寧寨趨興靈至近昨<lb/>
种諤等出界自東路綏徳城二十二日方至白鹽池而<lb/>
歸師八日已入塞門不委王中正种諤所議進兵何因<lb/>
捨直就迂會兵夏州虛占日月勞頓士馬横費軍糧不<lb/>
能成功仰具析以聞於是种諤降受文州刺史王中<lb/>
正降授嘉州團練使沈括責授均州團練副使隨州安<lb/>
置時大舉伐西夏种諤帥師入銀夏等州而不能有李<lb/>
<pb n="KR2e0014_WYG_015-33a"/>
憲僅得蘭州逗撓不進髙遵裕又自靈敗還上知師老<lb/>
民困即下詔曰据前軍走馬承受言經略司差定溪蕃<lb/>
兵馬前去銀州防守事勘會本州雖名為州而城守之<lb/>
具百無一有既非可制賊死命之所又非為進攻巢穴<lb/>
之漸徒縻軍馬守之安用顯是全不較計向去得失確<lb/>
的利害止欲成就聞托虛名況士卒又罹凍餒人心厭<lb/>
怠之際尤宜乘時休息以待將來成計大用可急移文<lb/>
种諤仰除有守具去處差人把守外餘一切放歸諸城<lb/>
<pb n="KR2e0014_WYG_015-33b"/>
寨就糧草去處渴泊且下詔諭民更不調夫<lb/>
　　李憲再舉取靈武<lb/>
初李憲將師淺攻得蘭州築為帥府以鎮洮為列郡詔<lb/>
憲據軍前事力修治為騎兵之所併力修治騎兵以糧<lb/>
餉不繼船筏未備為言及涇原環慶師老於靈州趨憲<lb/>
赴授又不能往既而諸路師潰而歸兵罷上以憲蘭州<lb/>
猶有功同知樞密院孫固奏曰兵法期而後至者斬況<lb/>
諸將皆赴而憲獨不行雖得蘭會罪不可赦不聽但問<lb/>
<pb n="KR2e0014_WYG_015-34a"/>
擅還之由憲以餽餉不接為詞上釋不誅使圖末効憲<lb/>
乃上奏曰昨諸路之師各以一道出界兵勢既分賊已<lb/>
熟見虚實將來再舉須合諸道兵攻其必救使之莫測<lb/>
若併兵一道則有數者之利如仍舊分路則利悉為害<lb/>
臣今之䇿須於涇原會合併攻自熙寧寨進置堡障直<lb/>
抵鳴沙城以為駐兵之地如此則靈州不攻自抜河外<lb/>
賊巢必可撲滅遂陳進五利云審度事機須圖再舉遂<lb/>
以目覩利害畫為此䇿墨不能自陳乞許臣赴闕面受<lb/>
<pb n="KR2e0014_WYG_015-34b"/>
成算上得奏大喜由是決意再舉時元豐四年也詔河<lb/>
東轉運司自涇原環慶擇便路取靈州西旁築城堡約<lb/>
十五處置守具積粮草明年以李憲權涇原路經略使<lb/>
兼經制熙河節制秦鳳路陜西諸路經略使兼經制熙<lb/>
河節制京東六千人京西三千人河北八千人河東五<lb/>
十人淮南六千人并令都水監刷黄汴河清及客軍共<lb/>
萬三千人隸之又招納棟戬阿里庫果莊及禹藏花麻<lb/>
等憲奏進兵出塞築立堡障及制賊方略乞從中裁詔<lb/>
<pb n="KR2e0014_WYG_015-35a"/>
不許憲又言五路軍馬會合之地逺近不齊不可一一<lb/>
擇日雖擬七月辛丑中軍起發為准乞下司天監詳定<lb/>
憲又奏將來隨軍粮食轉運司經制膠柱須索浩大雖<lb/>
傾闗中事力佐以北路金穀亦未易應辦已自計置米<lb/>
五十萬石乾粮二千萬斤自從本司運至出塞於是鄜<lb/>
延路總管曲珍出界至金湯遇賊焚蕩族帳七百斬首<lb/>
千級珍又令遣將城葭蘆寨至羅兀城相直背㒺川全<lb/>
軍夜驚而豐州屯駐神鋭兵千餘人修葭蘆寨至府州<lb/>
<pb n="KR2e0014_WYG_015-35b"/>
百勝寨王安等百餘人鼓衆擅還時諜者言夏國母自<lb/>
三月初㸃集河内西梁府羅歴界甘肅瓜沙十人發九<lb/>
人欲諸路入冦三萬餘騎侵犯淮南鎮而神木堡兵首<lb/>
領皆穿頭選募血戰之士上戒勅諸將且促進兵時已<lb/>
支司農新錢又鹽鈔各二百萬緡内藏庫銀三十萬兩<lb/>
中書奏陜西邊束未息欲廣調軍需上曰秦居闗中止<lb/>
以一方士力尚能并一九州今天下之什倍於秦遠取<lb/>
東南財賦以贍闗中更得名將練兵則何為而不可顧<lb/>
<pb n="KR2e0014_WYG_015-36a"/>
未有其人耳因謂執政曰康定中西鄙用兵契丹乘間<lb/>
有要請<lb/>
　　徐禧等築永樂城<lb/>
元豐五年夏五月鄜延路經略安撫沈括經略副使种<lb/>
諤等上言准朝旨條具制賊方略仍令畫一具所乞城<lb/>
山界本路正當可為之時今具大意臣等歴觀前世本<lb/>
路邊徼與中國隔限者利害全在沙漠若彼率衆度漠<lb/>
入冦則彼先困我度漠往攻則我先困然而西戎常能<lb/>
<pb n="KR2e0014_WYG_015-36b"/>
為邊患者以漠南有山界之粟可食山界之民可使有<lb/>
山界之水草險固可守我師度漠以北則潰贏粮載野<lb/>
野次突漠力疲糧窘利於速戰不幸堅城未抜大河未<lb/>
渡食盡而退必為所乘此勢之必然也所以興靈之民<lb/>
晏然髙枕而我緣邊城寨未嘗解嚴者地利使然也至<lb/>
若能使漠南無粟可食無民可使無水草險固可守彼<lb/>
若羸粮疲師絶漠而南頓兵砂磧仰攻山界之堅城此<lb/>
自可以開闗延敵以逸待勞去則追擊惜力治約之勢<lb/>
<pb n="KR2e0014_WYG_015-37a"/>
在我而委敵以空野堅城之大利又山界既歸於我則<lb/>
所出之粟可以養精兵數萬得邊之牧地可以蕃息戰<lb/>
馬鹽地可以來西方之商旅鉄冶可以益兵器置錢監<lb/>
以省山南之漕運彼之所亡者如此我之所得者如此<lb/>
而又絶利市罷嵗賜驅河南之民聚食於河外彼將何<lb/>
以自贍更使之賂契丹結棟戬乃所以坐困之也山界<lb/>
既城則下瞰靈武不過數程縱使堅守必有時而懈緣<lb/>
邊修戰備積軍食明斥堠待其弛備發洮河之舟以塞<lb/>
<pb n="KR2e0014_WYG_015-37b"/>
大河下横山之卒擣其不意此一舉可覆也兼梁氏與<lb/>
萌訛首為悖亂使一國之民肝腦塗地彼寧不猜怨獨<lb/>
以兵威刼束勢不得動耳急之則併力緩之則自相圗<lb/>
此曹操所以破袁尚也其當措置事候得朝旨别具條<lb/>
奏又言昨條具制賊方略非謂展托邊面而已葢欲窮<lb/>
因賊勢窺其腹心須當盡据山界若占据山界則漠南<lb/>
更無㸃集之地彼若入冦須自漠北成軍自來非大軍<lb/>
不可如此當先擇險要之地立堅城宿重兵以為家計<lb/>
<pb n="KR2e0014_WYG_015-38a"/>
今案視寨北古烏延正據山界北垠舊依山作壘可屯<lb/>
士馬東望夏州且八十里西望宥州不過四十里下瞰<lb/>
平夏當要衝土地膏腴依山為城形勢險固欲乞移宥<lb/>
州地平難守兼在沙磧土無所出先於華池油平築堡<lb/>
以接兵勢川路稍寛以通車運聚積糧草器具事事有備<lb/>
併力烏延先補山城全力築平城此地膏美去鹽地<lb/>
不逺其北即是牧地他日當為一都會鎮壓山界屏蔽<lb/>
鄜延其銀夏州亦可置鹽監鉄冶錢監馬收困險控扼<lb/>
<pb n="KR2e0014_WYG_015-38b"/>
候烏延工畢漸次計置仍乞將塞門寨以北石堡背水<lb/>
油平羅韋鹽地一帶為中路隸宥州米脂浮圖葭蘆义<lb/>
合呉銀州一帶為東路隸綏徳以金湯長城嶺徳靖順<lb/>
寧寨一帶為西路隸安軍除本路九將外更増置四將<lb/>
以新招土兵分隸緣邊八將駐劄邊面次邊三軍置於<lb/>
金明青澗城鹽州近裏兩將在鄜州河中府其緣邊八<lb/>
州搉鹽自賣交鈔本為禁止青白鹽立法將來青白鹽<lb/>
池既歸我入州軍自不可食解鹽乞以鹽汔隸本路及<lb/>
<pb n="KR2e0014_WYG_015-39a"/>
轉運司可以那移外乞朝廷應副錢萬緡廂軍五千人<lb/>
工匠千人遞為百匹乞於近裏州軍應副生熟鉄五萬<lb/>
斤馬皮萬張車二千乘本司及轉運司備義勇保甲萬<lb/>
人應副以代禁軍有事役者又言朝廷若定錢城守山<lb/>
界既乞起涇原兵馬牽制及本路屢㨗之後乘勢興修<lb/>
若遲留月日即恐西賊有謀費力平蕩於是詔給事中<lb/>
徐禧内侍省押班李舜舉往鄜延路同沈括計議先是<lb/>
豫章有進士黄雍者著書千家禧得之因切語為書褒<lb/>
<pb n="KR2e0014_WYG_015-39b"/>
美新法以獻王安石安石大賞之時吕惠卿領修撰經<lb/>
義遂牒禧以布衣充檢討已而欲官之安石乃白上曰<lb/>
中書檢正官如章惇輩朝廷即當有差除後更用人如<lb/>
不稱艱於退絀今欲置人為習學上可其請於是除禧<lb/>
鎮南軍節度推官中書户房習學公事及安石罷相吕<lb/>
惠卿復薦禧召對垂拱殿除太子中允館閤校勘權監<lb/>
察御史裏行禧口辯揚眉奮髯足以移人意安石再相<lb/>
鄧綰為御史中丞劾禧黨惠卿因縱華亭之獄禧出為<lb/>
<pb n="KR2e0014_WYG_015-40a"/>
荆湖北路轉運使禧拜中丞首論綰人材闒茸不可知<lb/>
永興又薦孔武仲邢恕可以為御史王安禮對上曰武<lb/>
仲與恕豈可為御史張璪曰此兩人俱異論者上曰徐<lb/>
禧論事其意漸可見大率懐吕惠卿恩尤欲進異論之<lb/>
人安禮曰事君者不可以貳茍貳焉無所不至禧尚是<lb/>
知縣資序陛下抜擢過分宜何以報而懐奸若此上曰<lb/>
禧俱嘗有資序自布衣即擢至此禧事惠卿如父禧今<lb/>
日殺身可也豈上論報詔知青州劉庠與綰易而未罷<lb/>
<pb n="KR2e0014_WYG_015-40b"/>
禧中丞其後上復謂安禮等曰君臣之義報施而已古<lb/>
人待我國士故國士報之至於豺狼亦有報施如徐禧<lb/>
者可謂不知報矣安禮曰禧志行如此已為陛下所察<lb/>
莫若明示貶斥使天下之人知陛下好惡所在蒲宗孟<lb/>
曰若只今為給事中恐亦足以懲勸上曰待不悛當有<lb/>
顯絀至是與沈括等計議乃言銀州故城雖據明堂川<lb/>
無定河之㑹而城東南已為河水所吞其西北又阻天<lb/>
塹實不如永樂之形勢險要已定議自永樂堞聲塔平<lb/>
<pb n="KR2e0014_WYG_015-41a"/>
移而右堡烏延至長城嶺至六寨自背圍川良<hi>闕</hi>孟<hi>闕</hi>
羅韋囉泊川至布娘置六堡<hi>闕</hi>寨之大者城圍九百步<lb/>
小者五百步一寨用工略萬三千其非九百步之寨一<lb/>
百步之堡所能包盡地勢則隨處宜増展朝廷是其議<lb/>
即日報可七月詔李察差官團結廂軍三萬人令團結<lb/>
官押付鄜延路聽轉運使李稷賦功又詔涇原環慶熈<lb/>
河蘭會路都大經制司涇原路經略制置司鄜延路見<lb/>
路進城山界須諸路兵為聲援令涇原於鎮戎定川熈<lb/>
<pb n="KR2e0014_WYG_015-41b"/>
寧髙平各置一軍委劉昌祚盡䕶之須兵馬三萬以上<lb/>
環慶於順城荔原堡柔遠安强寨各駐一將令經略司<lb/>
委近上將領盡䕶之須兵馬二萬以上以鄜延路副總<lb/>
管曲珍為副使八月禧舜舉括稷將步騎四萬及諸路<lb/>
役兵城永樂凡十四日城成承永樂與綏徳俱在無定<lb/>
川中永樂北倚山南臨無定河三面俱絶崖地誠險要<lb/>
冦騎數來爭之俱敗去先是冦發國人十丁取九以為<lb/>
兵近三十萬人齎百日糧屯於涇原之北俟官軍出寨<lb/>
<pb n="KR2e0014_WYG_015-42a"/>
而擊之既聞城永樂即引兵趨鄜延邊人來告者前後<lb/>
數十禧等俱不之信且曰彼若即來是吾立功遷官之<lb/>
秋上賜禧等黄旗曰將士立功受賞當倍於米脂禧等<lb/>
恐括分其功乃曰城略已就矣與存中歸延安九月乙<lb/>
酉留李稷與曲珍以步兵三萬餘人䕶永樂禧括舜舉<lb/>
以八千餘人還米脂是日永樂遣人告邊騎且至丙戌<lb/>
括留屯米脂禧舜舉復如永樂丁亥邊騎大至曲珍率<lb/>
城中兵陳於崖下水際禧舜舉率城中兵陳於崖下水<lb/>
<pb n="KR2e0014_WYG_015-42b"/>
際禧舜舉稷植黄旗坐於城上臨視之賊自未明引騎<lb/>
過陣前食時未絶前將軍髙永能曰吾衆寡不敵宜及<lb/>
其未陣撃之庻幾可破禧曰爾何知王師不鼓不成列<lb/>
及已陣而賊衆前後無際將士有阻色曲珍白禧曰今衆<lb/>
心已搖不可復戰戰必敗請收入城禧曰君為大將奈<lb/>
何遇賊不戰先自退邪俄而賊鳴笳於陣賊騎爭渡水<lb/>
犯官軍先是選軍中勇士良馬謂之選鋒使居陣前未<lb/>
幾選鋒先敗退走蹂踐後陣賊騎乘之官軍大潰偏將<lb/>
<pb n="KR2e0014_WYG_015-43a"/>
死者數人士卒死及棄甲南走者幾半曲珍與殘兵萬<lb/>
餘人入城崖峻逕狹騎兵棄馬緣崖而上喪馬八千餘<lb/>
匹賊遂圍之城堞俱未備水寨為賊所據城中掘井三<lb/>
丈不及水士卒於是渴死者及過半賊遊兵近米脂括<lb/>
退保綏徳城永樂孤絶賊攻益急曲珍度城必不可守<lb/>
白徐禧請率衆突圍而出南走猶勝於坐而待死禧怒<lb/>
曰君已敗軍又欲棄城耶戊戌夜值大雨城遂陷珍率<lb/>
衆數十人踰城走免禧舜舉稷闔城俱後初括奏賊兵<lb/>
<pb n="KR2e0014_WYG_015-43b"/>
來逼城見官軍整故還上覽奏已憂曰括料敵疎矣彼<lb/>
來未戰豈有逃退邪必有大將在後已而果然及括以<lb/>
圍城事聞上急詔李憲率所步兵赴援又詔括曰永樂為<lb/>
至危急若不斟酌便宜措置則恐誤朝廷事愈重今雖<lb/>
發諸路赴救度可齊集須臾十數日卿可相度遣閒人<lb/>
與賊約抽退軍馬當追囘永樂人民結黨還地界如委<lb/>
可行即依今指揮若恐益増賊勢即勿施行今永樂諸<lb/>
將已失利事出無可奈何卿宜勿惶撓整頓精神措置<lb/>
<pb n="KR2e0014_WYG_015-44a"/>
邊事安撫在城人情招集散亡士卒使臣惟是上下一<lb/>
心堅守城池收拾民戸焚境委積勿以滋賊凶燄消沮<lb/>
士氣所有今日已前累降處分軍前可多方募人傳達<lb/>
令求便潰圍棄城比李憲至延州永樂已陷於是括坐<lb/>
始議城永樂既又應敵乖方責授均州團練副使員外<lb/>
置隨州安置徐禧者狂疎喜談兵常言用此精兵破羸<lb/>
㓂左縈右拂直前刺之一步可取三級諸將有獻策者<lb/>
輙大笑曰妄語可斬終以此敗李舜舉知城必陷裂衣<lb/>
<pb n="KR2e0014_WYG_015-44b"/>
襟奏曰臣死無所恨願朝廷勿輕此賊及城説陷報夜<lb/>
至上早朝當子慟哭宰執不敢仰視上歎息曰永樂之<lb/>
舉無一人言其不可者右丞蒲宗孟進曰臣嘗言之上<lb/>
正色曰卿何嘗有言在内惟吕公著在外惟趙卨曽言<lb/>
用兵不是好事既又謂宰執曰自今更不用兵與卿等<lb/>
共享太平也先是惠卿在延州首以邊事迎合朝廷而<lb/>
已去官沈括繼之遂謂討伐种諤以鄜延之師深入無<lb/>
功髙遵裕以環慶之師至軍州城下狼狽而還陜西河<lb/>
<pb n="KR2e0014_WYG_015-45a"/>
東騷然困弊天下共望朝廷安息而沈括种諤陳進取<lb/>
之䇿復講築城禧素以邊事自任故上遣往經畫之既<lb/>
入賊境略不為備寡謀輕敵猝通强冦故敗自是後上<lb/>
始知邊臣不可信亦厭兵事無意西伐矣<lb/>
　<lb/>
　<lb/>
　<lb/>
　<lb/>
<pb n="KR2e0014_WYG_015-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平治迹統𩔖卷十五<lb/>
</p>
<p>
</p>
  </div>
</body>
</text>
</TEI>
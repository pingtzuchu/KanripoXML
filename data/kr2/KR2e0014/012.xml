<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平治迹統類卷十二</head> <lb/>
    <p>
<pb n="KR2e0014_WYG_012-1a"/>
欽定四庫全書<lb/>
　太平治迹統類卷十二<lb/>
　　　　　　　　　　　　宋　彭百川　撰<lb/>
　　神宗聖政<lb/>
治平四年夏四月殿中丞唐淑問為監察御史裏行上<lb/>
諭曰朕以家世用卿卿當謹家法人臣病外交隂附卿<lb/>
當自結主知比言者尚抉剔細故以為能濁亂人聰明<lb/>
無益也論事必務大體乃為稱職淑問介子也先是詔<lb/>
<pb n="KR2e0014_WYG_012-1b"/>
同簽書樞宻院事陜西四路㳂邊宣撫使郭逵赴闕御<lb/>
史中丞王陶諫官邵亢等皆言逵出於㣲賤不可筦樞<lb/>
要上以手批諭陶等曰先朝用逵雖士論紛紜然在位<lb/>
只逾數月今遽罷之是先帝有任人之失也朕於逵固<lb/>
非親舊當為人子必不可彰父之過寧負暗於知人之<lb/>
責其初陶等屢言韓琦自嘉祐末連執國柄君弱臣强<lb/>
乞行罷退是日陶遂極口詆琦意謂必能遂去既而上<lb/>
不許陶始失望己酉詔内外官所上封事委翰林學士<lb/>
<pb n="KR2e0014_WYG_012-2a"/>
承㫖張方平學士司馬光詳定利害以聞先是御史臺<lb/>
以狀申中書中書不報中丞王陶因以狀白宰相云天<lb/>
子新即位大臣不當隳廢朝儀又不報陶遂劾奏韓琦<lb/>
及曽公亮不臣至引霍光梁冀専恣等事為喻斥韓琦<lb/>
驕主之色過於霍光且言欲保全琦族故劾奏之其畧<lb/>
曰琦等久居重任新輔嗣君忽千官瞻視之庭蔑如房<lb/>
闥難再拜表儀之禮重若丘山沮格臺文傲忽風憲宜<lb/>
加明憲用肅具僚上命翰林學士司馬光為御史中丞<lb/>
<pb n="KR2e0014_WYG_012-2b"/>
與王陶兩易其職丁夘光入對上諭曰已除卿中丞光<lb/>
曰言職人所憚臣不敢辭但王陶言宰相不押班竟不<lb/>
赴而陶遽罷言職不押班細故也陶言之過然愛禮存<lb/>
羊固不可廢自頃宰相權重今陶復以言宰相罷則中<lb/>
丞不可復為臣請俟宰相押班然後受詔上許之時光<lb/>
中丞詔已進入而陶學士之命中書獨持之不下戊辰<lb/>
㕘知政事吳奎趙槩面對堅請絀陶於外上不許請宻<lb/>
授樞宻直學士領羣牧使許之既而上直批付中書以<lb/>
<pb n="KR2e0014_WYG_012-3a"/>
陶為翰林學士時宰相未入奎即具奏曰陶天資險薄<lb/>
惟勢利是持巧詐飜覆情態萬狀索其素藴真市井小<lb/>
人之不若也陛下念其東宫之舊首加任使擢為中丞<lb/>
陶乃挾持舊恩専為險惡輕肆狷薄纎羅交捽摧辱大<lb/>
臣排抑端良至如韓琦曽公亮不押班事葢已久歴來相<lb/>
承浸成廢禮非是弛於二臣陶以臺制彈劾舉動便可<lb/>
何至引背負芒刺自為跋扈肆意深詆以此見陶處心<lb/>
積慮在於排䧟大臣竊弄國權者也己巳奎稱疾乞罷<lb/>
<pb n="KR2e0014_WYG_012-3b"/>
政事陶劾奎附宰相欺天子六罪侍御史吳紳奏御史<lb/>
中丞因言事求罷居家待罪朝廷降㫖不允乞留陶依<lb/>
舊供職并上疏劾奎有無君之心數其五罪上由是遂<lb/>
知奎意司馬光入奏上亦以奎疏示光光請止還陶舊<lb/>
職上許之即又欲與陶侍讀學士光退翌日復奏上不<lb/>
懌光中丞詔時在閣門上復收入後三日乃付中書先<lb/>
是上封陶疏以示琦琦奏曰臣非跋扈者陛下遣一小<lb/>
黄門至則可縳臣以去矣上為之動問知制誥知諫院<lb/>
<pb n="KR2e0014_WYG_012-4a"/>
滕甫甫曰宰相不押班誠有罪若以為跋扈則為欺天<lb/>
䧟人矣王陶為人雋利眉目疎秀美書翰性忭急色厲<lb/>
而内荏初事韓琦甚謹故琦深器之驟加擢用隂知上<lb/>
不悦執政之専既為中丞謀易置大臣虛次相以自擬<lb/>
初建東宫英宗命以蔡杭為詹事𤦺固薦陶文彦博私<lb/>
謂琦盍止用杭琦遂並用二人及琦為陶所攻彦博謂<lb/>
琦曰頗記為詹事時否琦大愧曰見事之晚真宜受撻<lb/>
癸酉司馬光始受御史中丞誥奏疏曰臣䝉陛下援於<lb/>
<pb n="KR2e0014_WYG_012-4b"/>
衆臣之中委以風憲天下細故之事皆未足為陛下言<lb/>
之敢先以人君修心治國之要為言誠太平之原本也<lb/>
臣聞修心之要有三一曰仁二曰明三曰武治國之要<lb/>
有三一曰官人二曰信賞三曰必罰昔仁宗時臣初為<lb/>
諫官上殿首曽敷奏此語先皇帝時臣曾奏歴年圖又以<lb/>
此語載之後序今幸遇陛下臣復以此語為先者臣誠<lb/>
以平生力學所得至精至要盡在於是願陛下勿以為<lb/>
迂濶試加省察　五月乙酉新河北體量安撫使陳薦<lb/>
<pb n="KR2e0014_WYG_012-5a"/>
言皇祐初河北薦饑朝廷輟汴綱米七十餘萬石漕黄河<lb/>
以濟一方之民欲乞依例輟米三十萬石轉漕至澶衞州<lb/>
通利軍北京賑濟從之戊子龍圖閣直學士韓維知潁<lb/>
州初王陶罷御史中丞為翰林學士維言宰相跋扈法所<lb/>
當治也御史中丞言是則宰相安得無罪若其非中丞<lb/>
安得止罷臺職而已今為翰林學士是遷也陛下既不能<lb/>
辨明大臣使負惡名有不自安之意又使言者旡名罷去<lb/>
疑惑逺方願廷對羣臣使是非兩判及吳奎御批罷參知<lb/>
<pb n="KR2e0014_WYG_012-5b"/>
政事遷一官知青州維以為奎素有學問敦篤持重可<lb/>
任以事擢參大政衆謂得人今纔數月止因論事之際少<lb/>
失宛順便加斥逐進退大臣不當如此與王陶罷中丞<lb/>
而加翰林學士何以異陶既出維亦表求外補上從之<lb/>
未行改汝州司馬光言韓維沈靖方雅亦陛下疇昔宫<lb/>
僚之中最有美譽今者無故稱病求出外人皆不知其<lb/>
故伏望聖慈更賜詳度或且留之左右使拾遺補闕誠<lb/>
有所禆益丙申詔諸路監司河北河東陕西安撫轉運<lb/>
<pb n="KR2e0014_WYG_012-6a"/>
使提㸃刑獄體量管内三班使臣至殿侍散直就糧將<lb/>
校有膽勇謀畧或武藝精絶諳練邊事可隨才任使者<lb/>
以名聞詔許舉中行員外郎為侍御史裏行從司馬光<lb/>
之言也甲辰屯田員外郎張唐英為殿中侍御史裏行<lb/>
唐英雙流人從翰林王珪范鎮之薦也英宗初立唐英<lb/>
上謹始書言為人後者為之子恐他日有引定陶故事<lb/>
眩惑聖徳者願杜其漸既而臺諫官相次斥逐珪鎮謂<lb/>
唐英有先見之明故薦之王陶赴諫州上表謝到任數<lb/>
<pb n="KR2e0014_WYG_012-6b"/>
千言皆詆毁執政執政怒將請其罪司馬光言今若以表<lb/>
詆毁大臣重加降責興衰之機於此乎在是宜察也陶<lb/>
遂得免召公著恐上復召之奏疏云臣恐奸邪小人因<lb/>
奏對之際希合上意蔽陶之罪謂其忠直望陛下割一<lb/>
人之私恩采天下公議登用中立之士杜絶阿黨之原<lb/>
毋為偏見私説所惑則天下幸甚己未遣官於四門賑<lb/>
濟司馬光言如此處置有損無益莫若擇監司使察災<lb/>
傷州縣守宰不勝任者易之監察御史裏行唐淑問亦<lb/>
<pb n="KR2e0014_WYG_012-7a"/>
以為言乃詔四門給米六月止又令約束州縣倍加存<lb/>
恤右司諫劉庠言近手詔減天下貢獻出宫女數百人<lb/>
省後苑作工匠應乗章服凡所更改乞付史館不從龍<lb/>
圖閣直學士户部郎中趙抃知諫院兼提舉萬夀觀既<lb/>
見上謂曰卿匹馬入川以一鶴一琴自隨為政簡易如<lb/>
是耶人言甞獨處室中有一龜效其服氣故也前此自<lb/>
蜀逺者多歴省府官大臣以為言上曰用抃為諫官賴<lb/>
其言耳倘欲大用何必兩府乎抃獻疏言任道徳委輔<lb/>
<pb n="KR2e0014_WYG_012-7b"/>
弼别邪正去侈心信號令平賞罰謹機宻備不虞勿數<lb/>
赦容諍諫十事又言呂誨傅堯俞范純仁呂大防趙鼎<lb/>
馬黙皆骨鯁敢言久譴不復無以慰縉紳之望復論五<lb/>
費謂宫掖宗廟宫監丘壠土木之費多見納用賜知潭<lb/>
州司少卿王罕奬諭勅書仍賜絹三百疋以監司言考<lb/>
課二年入優等故也己巳京師地震上謂輔臣曰是震<lb/>
何祥也吳奎曰但為小人黨盛耳上不懌是月判河陽<lb/>
富乃上疏曰陛下自始臨御好博採兼聴務廣聰明此<lb/>
<pb n="KR2e0014_WYG_012-8a"/>
古聖王之所尚而君道之至美也四方鼓舞歌頌以謂<lb/>
臣下情偽時政得失必不能逃聖鍳而太平可立致也<lb/>
然其間君子常寡小人常衆人君采聴之際故得人常<lb/>
少不得人常多得人少故好事常不足不得人多故惡<lb/>
事常有餘臣以謂帝王都無職事惟别君子小人乃帝<lb/>
王之職事然千官百職豈盡煩帝王辨之乎但用求任<lb/>
天下之事所謂大臣者不越十數人不使一小人參用<lb/>
於其間則千官百職委諸大臣參而選之因而下及州<lb/>
<pb n="KR2e0014_WYG_012-8b"/>
縣之吏莫不得人矣顧雖欲亂不可得也九月己丑韓<lb/>
琦數因入對懇求罷相上察琦不可復留賜手札曰朕<lb/>
以大臣進退國家所重矧卿勲力光於三朝朕之眷懷<lb/>
未有涯也令許卿暫臨藩服朕將虛上宰之位以待卿<lb/>
還琦亟奏宰輔之任朝有定制老臣無狀不當虛位待<lb/>
之願亟進良弼以光新政辛丑琦守司徒兼侍中判相<lb/>
州吕公弼為樞宻使張方平為參知政事方平在翰林<lb/>
上所草詔上手札褒之曰卿文章典雅煥然有三代之<lb/>
<pb n="KR2e0014_WYG_012-9a"/>
意而又善以多為少意愽詞寡雖書之訓誥無以加也<lb/>
趙抃為右諫議參知政事抃甞宻奏臣僚有被謗於外<lb/>
始疑而中釋者有詭説於前初惑而卒明者願陛下察<lb/>
其言觀其行敢有挾情論奏懷奸罔上屏之逺方手詔<lb/>
曰卿政事之餘能時以經義啟沃茍非博達治理誠莭内<lb/>
固何以臻此指意沉逺罔究所謂藥非瞑眩厥疾不瘳<lb/>
宜不憚煩悉陳覼縷抃復具奏上嘉納之司馬光召對<lb/>
言張方平奸邪上作色曰朝廷每有除拜衆言輒紛紜<lb/>
<pb n="KR2e0014_WYG_012-9b"/>
非朝廷好事光曰此乃朝廷好事也知人帝堯難之况<lb/>
陛下初即位萬一用一奸邪若臺諫循黙不言陛下從<lb/>
何知之此乃非好事也上曰吳奎附宰相否光曰不知<lb/>
也上曰奎有罪否光曰吳奎言王陶過實安得無罪但<lb/>
士論與奎而不與陶上曰結宰相與結人主孰賢光曰<lb/>
結宰相為奸邪然希意迎合觀人主趨向而順之者亦<lb/>
奸邪也上曰兩府孰可留孰可用光曰此乃陛下威權<lb/>
所當采擇小臣豈敢與聞然居易以俟命者君子也由<lb/>
<pb n="KR2e0014_WYG_012-10a"/>
徑求進者小人也陛下用人當用君子不當用小人也<lb/>
癸夘權御史中丞司馬光為翰林學士兼侍讀學士滕<lb/>
甫為右諫議大夫權御史中丞司馬光論張方平命司<lb/>
馬光進讀通鑑並見聖學門司馬光又奏臣愚暗不達<lb/>
聖㫖又恐累公著上言公著方正朕使之掌銀臺固慮<lb/>
詔令有失欲其封駁耳奈何奏之公著亦具奏臣近為<lb/>
降司馬光等誥勅以為不便遂具封駁竊知己直降付<lb/>
閣門朝廷既以臣言不當當顯行絀責其所降勅告亦<lb/>
<pb n="KR2e0014_WYG_012-10b"/>
湏經由本司蓋臣雖有罪而此職終不廢若因臣一言<lb/>
不當遂令今後封駁之司不能舉正職事則是祖宗法<lb/>
度由臣而壞上手批公著奏可以兩日求對當諭朕意<lb/>
以釋卿憾他日登對上獨留公著謂曰朕以司馬光道<lb/>
徳學問欲在帝左右非以其言事也又嘗謂公著曰光<lb/>
方直如迂濶何公著曰孔子上聖子路猶謂之迂孟軻<lb/>
大賢時君亦謂之迂况光豈免此名大抵慮事深逺則<lb/>
近于迂矣願陛下更察之中書宻院議邊事多不合趙<lb/>
<pb n="KR2e0014_WYG_012-11a"/>
明與西人戰中書賞功而宻院降約束郭逵修堡柵宻<lb/>
院方詰之而中書已下褒詔甫言戰守大事安危所寄<lb/>
今中書欲戰宻院欲守何以令天下願勅大臣凡戰守<lb/>
大事湏是除帥議同而後下上深然其言冬十一月丁<lb/>
丑上謂文彦博等曰諸路帥臣轉運使職任至重一道<lb/>
慘舒繋焉所宜審擇其人久于其任漢宣循名責實須<lb/>
用此道彦博等曰為治之要無以易此上曰卿等欲成<lb/>
此事非難要在勿事空言而已丙戌詔自今二府舉官<lb/>
<pb n="KR2e0014_WYG_012-11b"/>
宜各言其人才業所長堪任何事以副朕為官擇人之<lb/>
意奏上令中書取㫖量才試任曾公亮文彦博趙槩亦<lb/>
依此舉官丁亥詔曰考課之法所以練羣臣而覈名實<lb/>
也今諸路監司典羣守之政既以科别其條具為令矣<lb/>
至于縣令之職與民尤近而未甞立法恐非所以愛養<lb/>
元元之道宜令天下州軍各上所轄縣令治狀優劣科<lb/>
條約令考課院詳定以聞乙未詔曰方今中外羣才輻<lb/>
湊並進不為不多尚慮藏器抱道之士沉于下僚鬱而<lb/>
<pb n="KR2e0014_WYG_012-12a"/>
未伸宜令内外官各舉所知上人見任兩府三人或恥<lb/>
于自媒久淹下位或偶因微累遂及同行者咸以名聞<lb/>
上曰朕觀三代以至于唐未有百年之間無患難者國<lb/>
家承祖宗之業昇平如此朕嗣守大器日夜恐懼以思<lb/>
為治之道無如擇人<lb/>
熙寧元年春正月甲戌朔日有食之詔改元丙申龍圖<lb/>
閣直學士給事中權三司使唐介參知政事庚午上謂<lb/>
文彦博曰天下弊事至多不可不革彦博曰譬如琴瑟<lb/>
<pb n="KR2e0014_WYG_012-12b"/>
不調必改而更張之韓絳曰為政立事當有大小先後<lb/>
之序三月乙未詔河北轉運司預計置拯濟飢民夏四<lb/>
月壬寅富弼入見且免拜坐語從容上曰冀聞以治道<lb/>
弼以上鋭于有為對曰人君好惡不可令人窺測則姦<lb/>
人得以附會其意陛下當如天之鍳人隨其善惡若自<lb/>
取然後以誅賞從之則功罪得其實矣上稱善又問北<lb/>
邊事條目甚悉弼曰陛下臨御以來當先布徳澤且二<lb/>
十年未可言用兵亦不宜重賞邊功恐致生事干戈一<lb/>
<pb n="KR2e0014_WYG_012-13a"/>
起所係禍福不細願陛下勿先留意于此上黙然良久<lb/>
又問所先弼曰阜安宇内為先上善之癸亥孫覺為右<lb/>
正言赴諫院供職上與覺言欲革積弊覺對弊不可革<lb/>
革而當其悔乃亡他日上語左右曰孫覺頗知理覺髙郵<lb/>
人也秋七月壬戌詔以十一月十八日有事于南郊己<lb/>
邜羣臣上尊號司馬光言非先王令典詔賜光曰朕方<lb/>
以地震滛雨日虞傾禍被此洪名有慙和恵誠如卿言<lb/>
終不許八月壬寅京師地又震太子中允直集賢院同<lb/>
<pb n="KR2e0014_WYG_012-13b"/>
知諫院孫覺通判越州覺既降官累章求出不許覺以<lb/>
為去嵗有罰金御史今兹有貶秩諫官御史懷奸挾邪<lb/>
或論事越職或喑嘿不勝任皆朝廷所宜放黜然未有<lb/>
罰金貶秩猶居位者也邵亢亦累章求出不許覺遂移<lb/>
牒閣門御史臺及所領諸局云論邵亢滕甫奸邪方侍<lb/>
罪更不入朝及釐務閣門以聞上批出曰覺牒與所言<lb/>
事不同宜與外任差遣便邵亢復入視事如故京師地<lb/>
又震乙巳詔鄜延路轉運使計糴米三年軍儲外寨湏<lb/>
<pb n="KR2e0014_WYG_012-14a"/>
及一年以上具數以聞辛亥邇英進講上因論治道言<lb/>
州縣長吏多不得人政府不能精擇司馬光曰人不易<lb/>
知天下三百餘州責其精擇誠難但能擇諸路監司使<lb/>
擇所部知州知州擇所部知縣得人多矣今之監司古<lb/>
方伯州牧之任係一路休戚當審擇賢才上又問諫官<lb/>
欲得人誰可者對曰臣倉猝不得記容臣退而宻奏尋<lb/>
具奏曰凡擇言事官當以三事為先一不愛富貴次則<lb/>
重惜名器次則曉知治體具此三者誠亦難才臣愚何<lb/>
<pb n="KR2e0014_WYG_012-14b"/>
足以識别賢能竊謂已試之人差為可信伏見鐵鹽副<lb/>
使吕誨累居言職不畏彊禦再經謫降執節不囘侍御<lb/>
史吕景外貌和厚内守堅正見得知恥臨義不疑於臣<lb/>
所知中此兩人似堪其選丙午上問富民之術司馬光<lb/>
言凡富民之本在得人縣令最為親民欲知縣令能否<lb/>
莫若轉運使陛下但能擇轉運使轉運使按知州知州<lb/>
按縣令何憂民不富也乙夘詔出奉宸庫珠二千三百<lb/>
四十萬付河北四路𣙜場鬻之别封樁以備買馬十一<lb/>
<pb n="KR2e0014_WYG_012-15a"/>
月甲午司馬光入辭因請河陽晉絳上曰汲黯在朝淮<lb/>
南寢謀卿未可出也先是屯田郎中陳習坐因轉對指<lb/>
人過惡以逞私怨責監新孫鎮酒稅知諫院吳充對上<lb/>
問貶習事充言陛下既降詔書令百官轉對其畧本斥<lb/>
有位之阿私紏在庭之過失張夀榮禋霍交等即是有<lb/>
位而習次當轉對是應詔指陳非越職言事以此罪之<lb/>
恐示天下以詔書不信御史孫昌齡龍圖直學士韓絳<lb/>
與翰林學士王安石亦皆以為言安石所言尤切曰人<lb/>
<pb n="KR2e0014_WYG_012-15b"/>
主之聴天下不可偏偏則有弊偏於惡言人罪則其弊<lb/>
至於奸不上聞真宗但惡人潜行交懽隂有中傷故詔<lb/>
言事者不得留中此是大失也然其後之弊乃至大臣<lb/>
奸邪佞巧而真宗終不得聞上乃批陳習今已經思可<lb/>
特召還與依舊差遣安石劄子乃朝廷所共見竟敢斥<lb/>
真宗終不得聞大臣之奸邪佞巧其言豈尤切哉即此<lb/>
已見安石謂祖宗不足法之兆端矣十二月乙丑以琦<lb/>
判大名府先是上遣内侍劉有方賫手詔賜琦曰地震<lb/>
<pb n="KR2e0014_WYG_012-16a"/>
河朔涉秋冬未止朕甚惕然常虛上宰之位竚卿之還<lb/>
大名為天下喉襟欲除卿茍勉而祇命則朝廷豈有北<lb/>
顧之憂哉琦奏曰君之使臣當即降命而先馳使指委<lb/>
曲為諭此乃陛下仁恤老臣過示優禮然承此大異之<lb/>
後正在朝廷加意凡有措置須假應副於是復降手詔<lb/>
聴便宜從事茍朝廷有可應副朕當力為主張二年春<lb/>
正月知同州趙尚寛知唐州髙賦知齊州王廣淵奏置<lb/>
義倉事上批近詔齊唐等郡講求修復社倉且圖經久<lb/>
<pb n="KR2e0014_WYG_012-16b"/>
之法知陳留縣蘇消亦言臣所領邑最為近畿以為天<lb/>
下郡縣倡率勸諭百姓置義倉以備水旱條上措置事<lb/>
户第一等出粟二石第二等一石第三等五斗第四等<lb/>
二斗五升第五等一斗麥如之村有社有倉倉置守者<lb/>
耆為輸納縣為籍記嵗豐則量其數以出停藏久則為<lb/>
借貸之法使新陳相登多寡不一則又為通融之法使<lb/>
之相輔上曰陳留輔邑耳目不逺可且聴其施行徐訪<lb/>
利害消又言義倉事并論臣僚所言未便者十二可行<lb/>
<pb n="KR2e0014_WYG_012-17a"/>
者五詔除一事每值荒飢借貸與被災户種粮未便除<lb/>
放仍責以二三年限還納可中書更詳度外餘并依所<lb/>
奏施行又詔曾公亮曰近王廣淵於齊州創置義倉已<lb/>
勸率十餘萬石若漸可就令廣淵罷去當得人繼守其<lb/>
事可特詔廣淵舉知州一人二月司馬光登對乞一州<lb/>
上不許曰君子小人皆知卿方正吕公著使契丹亦問<lb/>
公著有司馬光者其人甚方今為何官名為敵國所知<lb/>
奈何出外光曰此虛名未足信也固求外補不許光初<lb/>
<pb n="KR2e0014_WYG_012-17b"/>
罷御史中丞契丹問公著以光何不為中丞公著歸告<lb/>
上故上乃知三月壬辰分遣輔臣禱雨于郊廟社稷上<lb/>
憂旱甚言當避正殿又恐妨同天節宴未便富弼曰此<lb/>
但係陛下至誠亦不須避殿上曰避殿止亦是文飾弼<lb/>
曰隂陽不和皆臣等燮理無狀所致然臣等微眇不足<lb/>
以動天陛下以至誠應天則天必應也上又問措置宗<lb/>
室事弼曰此事出於陛下外人謀之則為疎間親公亮<lb/>
曰此亦當自外裁定弼曰為之當以漸恐致紛紜安石<lb/>
<pb n="KR2e0014_WYG_012-18a"/>
曰此事但欲於恩義間無傷使彼可安而已上又問裁<lb/>
定親疎之宜亮以為當從上身為親疎上曰當以祖宗<lb/>
為限斷安石曰以陛下身即是以祖宗為限斷也四月<lb/>
同天節罷上夀是日雨富弼言陛下避殿減膳徹樂此<lb/>
三大事誠合典禮誕日特罷稱觴最為深切所以遽動<lb/>
天地當日得雨幽靈大効如在目前伏願陛下無以今<lb/>
日雨澤為喜當以長年灾變為懼蓋修徳致雨其應如<lb/>
此萬一於徳有損其災應豈有緩耶上親書答曰義忠<lb/>
<pb n="KR2e0014_WYG_012-18b"/>
言親理正文直茍非意在愛君志存王室何以臻此敢<lb/>
不置之枕席銘諸肺腑終老是戒更願公不替今日之<lb/>
志則天災不難弭太平可立俟也癸丑先是同知諫院<lb/>
范純仁言今兩府之下則有侍從官實九卿之職也是<lb/>
宜朝夕論思同國休戚今則只將主判司存便使為己<lb/>
之職事寵亞四輔報周庶僚願降詔督責朝廷闕失並<lb/>
須論列其所上章疏付政府銓定量行賞罰上與執政<lb/>
議之王安石亦以為當然丙辰詔曰今在此位者視朕<lb/>
<pb n="KR2e0014_WYG_012-19a"/>
過失與朝廷政事之闕黙而不言乃或私議竊嘆若以<lb/>
其責不在己宜令侍從官自今視朕過失與朝廷政事<lb/>
之闕無有巨細各具章極言無隠噫言善而不用朕有<lb/>
厥咎遺之而勿言爾為不恭將用此考察在位所以事<lb/>
君之實而明黜陟之典王安石之詞也五月丙子吕誨<lb/>
言罷十閣之制七月癸未上謂執政曰天下久安庶事<lb/>
廢弛况災變不細正當孜孜營致幾微之際所宜圗慮<lb/>
若事急難則無及也唐明皇處安之時治兵甚嚴驪山<lb/>
<pb n="KR2e0014_WYG_012-19b"/>
講武極有法也文彦博曰明皇晚年失䇿分兵二統遂至<lb/>
生變韓絳曰以明皇英睿求治若非末年荒惑忽于政事<lb/>
豈至此耶上曰人君豈可怠于政理朕非樂于勞苦益思<lb/>
少時精神可惜欲乗時有為以安生靈至于兵乃是聖人<lb/>
之大權所以安天下也但不輕用非獨殺人心所不忍誠<lb/>
恐天道不祐己丑上嘗以西夏累世桀傲背恵㓂邊朝廷<lb/>
每遇罷兵處置無法以致侮慢乃詔文彦博等各言邊防<lb/>
久逺備至之䇿乃降手詔付陜西河東帥臣條上便宜至<lb/>
<pb n="KR2e0014_WYG_012-20a"/>
是來合羣䇿凡十六門奉㫖裁處又增十事仍令擇使持<lb/>
所著事宜與逐路帥臣再議論審覈可否擬定取㫖上御<lb/>
資政殿召彦博等賜茶畢上曰便坐欲從容論事也上因<lb/>
語及選任知州未得善否曰朕每思祖宗百戰得天下今<lb/>
以一州生靈付一庸人嘗痛心疾首卿等為何如則可彦<lb/>
博奏以責在監司宜得至公之人委任按察公弼曰朝廷<lb/>
當擇諸路長官十八路監司無不濟矣韓琦等上表進新<lb/>
修英宗實錄三十卷目三卷八月丙午司馬光上疏曰陛<lb/>
<pb n="KR2e0014_WYG_012-20b"/>
下已出視朝繼以經筵將及日中乃還禁中入宫之後切<lb/>
聞亦不自安省閲天下奏事羣臣章疏迨至昏夜又御燈<lb/>
火研味經史博覽羣書雖中宗髙宗之不敢荒寧文王之日<lb/>
昃不食臣以為不能及也然孜孜求治于今三年而功業<lb/>
未著者殆未得其體要故也冬十月丙申門下侍郎平章<lb/>
事富弼罷為武寧軍節度使判亳州弼前後五章乞還<lb/>
政柄又數面懇上深惜其去以弼欲以西京養疾乃命<lb/>
判河南既入謝又辭河南乞亳州許之令學士院貼麻<lb/>
<pb n="KR2e0014_WYG_012-21a"/>
改正于是詔下六日矣弼初入相即除司空兼侍中弼<lb/>
固辭得免及罷不復加異恩葢上意不樂其去故也弼<lb/>
將去復言于上曰比見親舊乃知人情大不安進用多<lb/>
小人諸處地動災變宜稍安静上既許富弼辭位問弼<lb/>
曰卿即去誰當代卿者弼薦文彦博上黙然良久曰王<lb/>
安石何如弼黙然上曰人材豈不自知朕自度不能逺<lb/>
畧不過能保祖宗舊業而已安石曰陛下不宜過自推<lb/>
託以陛下聖質如此何所不可企及是日上問節財如<lb/>
<pb n="KR2e0014_WYG_012-21b"/>
何王安石對以減兵最亟上曰比慶厯數已甚減矣惟<lb/>
别有措乃可耳安石曰精訓練募兵而鼓舞三路百姓<lb/>
習兵可省己亥翰林學士司馬光對延和殿上問近相<lb/>
陳升之外議云何光對曰今已降麻誕告中外臣雖言<lb/>
何益上曰試言之光曰閩人狡險楚人輕易今二相皆<lb/>
閩人二參政皆楚人必將援引鄉黨之士充塞朝廷天<lb/>
下風俗何以得更淳厚上曰升之有才智曉民政邊事<lb/>
他人莫及光曰升之才智誠如聖㫖但恐不能臨大<lb/>
<pb n="KR2e0014_WYG_012-22a"/>
節而不可奪爾昔漢髙祖論相以為王陵少戅陳平可<lb/>
以輔之平智有餘然難獨任真宗用丁謂王欽若亦以<lb/>
馬知節參之凡才智之人必得忠直之人從旁置之此<lb/>
明主用人之法也光曰冨弼老成有人望其去可惜上<lb/>
曰朕之所以留之至矣彼堅欲去光曰彼所以欲去者<lb/>
盖以所言不用與同列不合也上曰王安石何如光曰<lb/>
人言安石奸邪則毁太過但不曉事又執抝耳上曰韓<lb/>
琦敢當事賢於冨弼但未强耳光曰𤦺實有忠於國家<lb/>
<pb n="KR2e0014_WYG_012-22b"/>
之心但好遂非此其所短也上因歴問羣臣至于吕恵<lb/>
卿光曰惠卿險巧非佳士使王安石負謗於中外<lb/>
者皆惠卿所為也近日不次進用但不合衆心上<lb/>
曰恵卿應對明敏亦似羙才光曰江充李訓若無才何<lb/>
以動人主因論臺諌天子耳目當自擇其人上曰諌官<lb/>
難得卿更為擇其人光退而舉學士陳薦史館蘇軾集<lb/>
賢校理趙彦若職方員外郎王元規甲辰内批宋守約<lb/>
可本官簽書樞密院事時守約以威武軍留後為步軍<lb/>
<pb n="KR2e0014_WYG_012-23a"/>
都指揮使王安石見之謂曽公亮曰此豈可奉詔公亮<lb/>
黙然又顧陳升之曰此於理何如物議果允否升之曰<lb/>
亦恐不允安石曰亦須為上論此后兩日遂罷守約簽<lb/>
書之命守約管軍凡十餘年専以嚴明所居肅然無人<lb/>
聲蝉上庭木亦擊去之人或譏其過監察御史裏行張<lb/>
戩程顥言每有本職公事欲上殿敷奏必先候朝㫖既<lb/>
許上殿伺候班次動經旬日倘遇朝政或闕及外事有<lb/>
闗係於幾速不容後時者耳目之司雖不應急陳聞不<lb/>
<pb n="KR2e0014_WYG_012-23b"/>
可得也伏覩天禧詔書或詔令不允官曽涉私掯置失<lb/>
冝刑賞渝制誅求無節寃濫未伸並委諫官奏論憲臣<lb/>
彈舉是盖臺諫之職言責既均則進見之期理無殊别<lb/>
何獨憲臣隔絶殊異欲乞朝廷使依諫官例牒閣門即<lb/>
許登對詔三院御史及裏行有公事並許直申閣上殿<lb/>
御史中丞吕公著言昨令兩制議擇牧守臺省官及取<lb/>
士養人之法其餘所以為治之具盖欲一一修具此皆<lb/>
國家之先務而不可一日緩也當時人立異論皆以為<lb/>
<pb n="KR2e0014_WYG_012-24a"/>
不可變易而特以因循為便陛下聖資超邁洞然逺照<lb/>
以浮議為非意者必將有為也而自爾以來所施行者<lb/>
惟財用一二事而已如向之所議可以出治道化風俗<lb/>
者乆未聞擇其可者而行之惟陛下推篤好力行之意<lb/>
奉之以終使三王之治遂復見於今日司馬光讀通鑑<lb/>
至蕭曹事<hi>見聖學門</hi>十一月庚午邇英講畢上留司馬光問<lb/>
以變更宗室法光對曰此誠當變更但冝以漸不可異<lb/>
耳甲戍詔中書樞密院言今所降裁減宗族新制内合<lb/>
<pb n="KR2e0014_WYG_012-24b"/>
具條件者令所司議定聞奏於是乃依中書所奏詔曰<lb/>
自我祖宗惇叙邦族大則疏封於爵土次則通籍於閨<lb/>
臺並留京師參奉朝請然而世緒寖逺皇枝益繁属有<lb/>
親疎則恩有隆殺才有賢否則禄有重輕今而一貫於<lb/>
周行是亦受分於流品雖敦睦之道誠廣而徳施之義<lb/>
未周故廷臣數言宰司繼請謂冝定限以等彛朕惟親<lb/>
戚之間經史有訓漢唐之世典故具存或以九族辦尊<lb/>
卑或以九宗紀逺邇或聽推恩而分子弟或許自試而<lb/>
<pb n="KR2e0014_WYG_012-25a"/>
効才能或宗子之賢得從科舉或諸王之女自主婚姻<lb/>
盡前日之所行顧當今之未備况我朝制作動法先王豈<lb/>
宗室等差乃無定著因俾羣公之合議將為一代之通<lb/>
規載覽奏封具陳條目以謂宗祖昭穆是冝世世之封<lb/>
王公子孫抑有親疎之殺若乃服屬之既竭暨于才藝<lb/>
之並優在隨器以甄楊使當官而勉懋至於任子之令<lb/>
通婚之儀凡百有司之常一用外官之法僉言既乆朕<lb/>
意何疑告於將來用頒明命冝依中書所奏施行吕夷<lb/>
<pb n="KR2e0014_WYG_012-25b"/>
簡在仁宗時改宗室補還獨官驟増廩給其後廢大而<lb/>
不可止至韓琦為相嘗議更之而不果及上即位遂欲<lb/>
改法於是王安石為上具道措置之方上曰善閏十一<lb/>
月壬寅張載為崇文院校書先是吕公著荐載召對問<lb/>
以治道載曰為政不以三代為法者終茍道也上謂載<lb/>
才勝邢恕王安石亦以為然遂命之十二月中㫖下開<lb/>
封府減價買浙燈四千餘枝權推官蘇軾言陛下游心<lb/>
經術動法堯舜窮天下之嗜慾不足以易其樂盡天下<lb/>
<pb n="KR2e0014_WYG_012-26a"/>
之玩好不足以觧其憂而豈以燈為悦哉此不過奉三<lb/>
宫之權耳且賣燈皆細民安可賤酬其直願亟罷之將<lb/>
來放燈與凡游觀之類務從儉約頃者裁減皇族恩例<lb/>
此實陛下至明至斷深計逺慮割愛為民然其間不能<lb/>
無少望於陛下惟當稍自刻損以身先之上納其言因<lb/>
奏書獻三言曰願陛下結人心厚風俗存綱紀書凡七<lb/>
十餘言軾素不為安石所喜使權開封府推官欲以多<lb/>
事困之軾決斷精敏聲聞益逺論事益不休三年五月<lb/>
<pb n="KR2e0014_WYG_012-26b"/>
同修起居注陳襄兼直舍人院兼天章閣侍講先是上<lb/>
患無知制誥執政以祖宗故事有直舍人院欲令襄為<lb/>
之王安石曰如此除人則不可輕與人資序而官易得<lb/>
人故襄有是命襄辭直院及侍講手詔諭襄曰近除卿<lb/>
知制誥以言事未遂懇不受命且求外補朕素慕卿經<lb/>
術行已深惜逺去特還舊職庶幾左右經術漸摩道義<lb/>
以釋所願聞襄終辭許之先是丙戌赦書令諸路搜訪士<lb/>
有行義者以名聞癸丑前陜縣令范育為崇文院校書<lb/>
<pb n="KR2e0014_WYG_012-27a"/>
育祥子嘗得召對進復田役書上以轉對章疏三十付<lb/>
育看詳育條奏稱㫖故也八月上批近令司農寺専主<lb/>
天下常平廣恵倉農田水利差役事看詳編修中書條<lb/>
例所言看許合歸有司二十二事先是上怪中書事多<lb/>
稽滯王安石言臣屢奏中書事多宜裁省歸有司欲諭<lb/>
修條例官先具合減省多名件逐旋進呈上許之九月<lb/>
涇原路安撫司言本路熟户蕃部闕食乞降度僧牒百<lb/>
上批賜五百道付陜西宣撫司易見錢糴榖賑接之四<lb/>
<pb n="KR2e0014_WYG_012-27b"/>
年春正月詔鬻天下廣恵倉田為三路及京東青苗本<lb/>
錢詔從之即以廣恵常平寺倉所貯粟麥給之戊申詔<lb/>
宣徽南院使郭逵歸院供職館閣校勘顧臨為太子中<lb/>
允荆湖南路轉運判官提舉常平等事臨談兵嘗召對<lb/>
問以兵學臨曰兵以仁義為本仁者愛人義者循理動<lb/>
静之機安危所係也因條上十事及使湖南議論與執<lb/>
政違戾因乞觧官侍養詔歸館閣供職踰年乃起二月<lb/>
編修條例所言舍人院除官皆有定格除官之人無日<lb/>
<pb n="KR2e0014_WYG_012-28a"/>
不有而外制臣僚皆兼領他事乞自今内外凡除授責<lb/>
降並撰定檢用從之三月上召二府對資政殿出陜西<lb/>
運司奏慶州軍亂示之上深以用兵為憂文彦博曰朝<lb/>
廷施為務合人心以静重為先陛下即位以來厲精求<lb/>
治而人情未安蓋更張之過也祖宗以來法制未必皆<lb/>
不可行但有廢墜不舉之處耳庚寅詔諸路置學宫州<lb/>
給田十頃為學粮乙未上論慶厯中財用困乏而事不<lb/>
振王安石曰財用足然後可以用兵然財用特用兵一<lb/>
<pb n="KR2e0014_WYG_012-28b"/>
事方今之事且搜舉人才理財用務富安百姓則四夷<lb/>
不足論上論財用屈竭以為皆縁置官多王安石曰以<lb/>
臣所見似不由官多上曰置禁軍五十餘萬皆以當直<lb/>
迎送官人占使吕公弼言先朝待制止破兩人剰員安<lb/>
石曰當患待制非其人有不能勝陛下任使壊朝廷事<lb/>
不患制當直人多夏四月詔罷陜西見行交子法五月<lb/>
乙丑司農寺言河北提㸃刑獄王廣亷請廣恵倉錢斛<lb/>
併入常平從之秋九月癸夘中書言天下選人俸既薄<lb/>
<pb n="KR2e0014_WYG_012-29a"/>
而又多寡不一恐不足以勸㢘吏三司勘會開畫當増<lb/>
俸以聞從之先是選人廪給不足至請錢七千麥兩石<lb/>
而巳貧不足自養則徃徃䧟於苟賤不亷之地上聞之<lb/>
故更此法其後三班使臣卒不及増癸夘侍御史知雜<lb/>
事鄧綰上言欲乞賜錫慶院以為太學仍修五城廟古<lb/>
學詔將作監丞宋靖國權發遣户部判官吕嘉問相度<lb/>
以聞十一月壬午朔詔應朝廷擢用才能賞功罸罪事<lb/>
可懲勸者中書樞密院冬専令檢正檢詳官一員月以<lb/>
<pb n="KR2e0014_WYG_012-29b"/>
事狀進奏院編下諸路甲申詔蠲天下見欠貸粮共計<lb/>
米一百六十六萬八千五百石有竒錢十一萬七千四<lb/>
百緡有竒上以諸路民欠貸粮積日已乆嵗催索無巳<lb/>
時故盡蠲之百姓聞詔莫不稱慶己酉司農寺言諸路<lb/>
賣户絶田産錢乞從本司移助常平糴本從之五年三<lb/>
月上謂王安石曰楚建中言昨陜西用兵凡費錢七百<lb/>
餘萬有是否安石曰臣亦疑之然建中稽考沈起簿書<lb/>
數果如是錢銀紬絹共千二百萬貫疋一路半年有竒<lb/>
<pb n="KR2e0014_WYG_012-30a"/>
所費已如是之多何由供憶因為上言西事稍弭邊計<lb/>
正當措置天下困弊唯兵為患若措置得宜即中國可<lb/>
以富强餘皆不足議也己亥詔勲臣後雖有致仕官依<lb/>
無人食禄推恩先是明堂赦文曽任兩府及節度使之<lb/>
家凡有一徳而後嗣無人食禄者其子孫量才録用既<lb/>
而有司以致仕為食禄故有是詔五月癸未詔凡中書<lb/>
審官東西三班院吏部流内銓南曹開封府吏掾其受<lb/>
財者以贓法論六月丙寅詔西作坊鑄京師諸門銅符<lb/>
<pb n="KR2e0014_WYG_012-30b"/>
契三十四上以京城門禁不嚴素無符契命樞密院約<lb/>
舊史更造銅契中刻魚形以門名識之分左右給納以<lb/>
戒不虞而啟閉之法密於舊矣乙亥樞密院言仁宗時<lb/>
嘗建武學既而中輟慶厯三年五月丁亥置武學八月<lb/>
戊午罷之乞復之詔於武成王廟置武學選文武官知<lb/>
兵者為教授閏七月丙辰知潁州翰林學士吕公著判<lb/>
太常寺先是侍御史劉孝孫劾公著在潁州多飲宴子<lb/>
弟以公庫器皿於豪民家質錢由是部吏無所畏憚詔<lb/>
<pb n="KR2e0014_WYG_012-31a"/>
轉運副使陳知檢按覆皆不實上謂王安石曰致知公著<lb/>
必無是事今果然安石曰公著實病郡或不治置與依新<lb/>
法置通判公著安肯聴安石曰公著但寛弛而非强愎也<lb/>
上不欲令公著治郡安石曰令入京主判閒局亦無害改<lb/>
以太常寺處之御史張商英言判刑部王庭筠立法應蝗<lb/>
蝻為害須捕盡乃得奏今大名府祈保郭莫州順安保定<lb/>
軍所奏凡四十九狀而三十九狀除捕未盡進奏院以應<lb/>
法不敢通奏且蝗蝻幾遍河朔而邸吏拘文封進奏牘姑<lb/>
<pb n="KR2e0014_WYG_012-31b"/>
俟其撲除盡浄方許聞則陛下欲上答天戒而下恤民隠<lb/>
亦晚矣惟陛下裁省御批令進奏院遍指揮諸路後應有<lb/>
灾傷並仰所在即時聞奏以稱朝廷寅畏天威遇灾恐懼<lb/>
之意乙丑遣起居舍人樞宻都承㫖曾孝寛趙子㡬往河<lb/>
東路察訪義勇利害及體量官吏措置常平寺不如法八<lb/>
月賜太學生葉適進士及第為試校書郎衢州推官鄆州<lb/>
學教授適處州人管勾國子監張墟言適累試優等也是<lb/>
月詔司農以方田均税條約并式頒之天下九月辛丑同<lb/>
<pb n="KR2e0014_WYG_012-32a"/>
知諌院張墟言朝廷自推行新法以來迨今數嵗州縣之<lb/>
吏多不能悉公惟藉監司督責近者監司所至方稍知利<lb/>
害又已移領他路乞自今諸路監司並令久任顯有勞効<lb/>
就加爵秩上因曰今官吏數易何以成治漢宣帝責任有<lb/>
勞者增秩賜金正得其要諸任監司但委任責成如其不<lb/>
才即與廢退則自當奮厲十二月詔差官檢視陜西武備<lb/>
從知華州呂大防請也大防因山崩陳私憂者三過計者<lb/>
一以為三路京東人情剽悍最宜先慮沿邊則有城池兵<lb/>
<pb n="KR2e0014_WYG_012-32b"/>
械可恃之具而内郡武備素墮將帥多未選揀乞精揀<lb/>
三路京東守臣庻使姦猾將亂之人無所窺伺萬一有<lb/>
虞則吾亦有以待之詔諸路學官並委中書選京朝官<lb/>
選人或舉充又詔諸路擇舉人最多州軍依五路法各<lb/>
置教授一貟委國子監詢考通經史及新及第出身進士<lb/>
可為諸路學官即其所著詞藝以聞乙亥詔諸路察訪<lb/>
官河東兩浙路許奏舉選人充京官職官縣令十二人<lb/>
餘路十人升陟不限貟數戊申詔創水磑碾碓有妨灌<lb/>
<pb n="KR2e0014_WYG_012-33a"/>
溉民田者以違制論不以去官赦原減官司容縱亦如<lb/>
之六年六月中書以勸課農桑之法奏御上曰農桑衣<lb/>
食之本宜以勸民然民不敢自力者為州縣約此以為<lb/>
貲升其户等耳目有條約可申明之己亥置軍器監縂<lb/>
内外軍器之政其所統攝並依將作仍以吕恵卿曽孝<lb/>
寛為判監軍器舊領於三司胄案至是始按唐令置監<lb/>
而始廢胄案焉先是上語輔臣河北兵械皆不可用王<lb/>
安石曰兵械非可一朝一夕且須預具上乃議置監設<lb/>
<pb n="KR2e0014_WYG_012-33b"/>
官提舉翌日遂有是命八月己亥樞宻使王充言朝廷<lb/>
廣開言路微至於庻人皂𨽻茍有可言皆得上聞此至<lb/>
公之議也而比日士大夫輒以書唘或家信投有位其<lb/>
間排詆營劾増飾事情嫌愛在心言無忌憚雖朝廷必<lb/>
加審核至䝉原察則被誣之人亦已困辱含沙射人來<lb/>
緼還婦懐隂害以中良善託公議以售私恩此風浸成<lb/>
實玷聖政乞有司申嚴法禁庻懲薄俗詔中書樞宻院<lb/>
自今並遵守條制九月戊申淮南東路轉運司言今揚<lb/>
<pb n="KR2e0014_WYG_012-34a"/>
州民逐熟於泗州見須振救及兩浙提㸃刑獄司言潤州<lb/>
旱甚乞發倉廪或量給僧度牒及紫衣師號敕募人<lb/>
入粟以備賑濟詔各撥常平司粮三萬石募饑民興修<lb/>
農田水利丙辰引進使眉州防禦使李端慤言朔望御<lb/>
文徳殿祁寒盛暑數煩清蹕紫宸之朝嵗中罕御欲乞<lb/>
朔日御文徳望日御紫宸所貴正衙内殿之朝儀並舉<lb/>
從之十一月冬至奉安中太一神像詔天下係囚死罪<lb/>
以下並釋之應諸路災傷民户本名税物失計致違省<lb/>
<pb n="KR2e0014_WYG_012-34b"/>
限不該減放者監司體量減放先是上以久旱欲因冬<lb/>
至發徳音順承太一之貺手詔令輔臣相度王安石等<lb/>
請如詔㫖擬合施行事目進呈上於禁中増入減放一<lb/>
節蓋其察政事恤民如此乙丑上怪陜西兵少財用不<lb/>
足又以為轉運使非其人曰使此輩理財舉事未得安<lb/>
石曰恐未可歸咎監司葢既用兵即所費必如此至於<lb/>
些小失計亦或有之未必便能致財用闕乏也七年二<lb/>
月上因擇帥之難歎曰薄言采芑于彼新田宣王能新<lb/>
<pb n="KR2e0014_WYG_012-35a"/>
養育人末遂可征伐玁狁而蠻荆來威今朝廷可謂所<lb/>
用非所養所養非所用卿等宜為朕養育人才以當緩<lb/>
急之用上又歎要一奉使如富弼之辨者亦不可得安<lb/>
石曰恐不至如此乃陛下察人才未盡七年三月癸亥<lb/>
上批聞都下米價踊貴可令司農寺發寄倉常平米不<lb/>
計元糴價比在市見價之直量減錢出糶斗錢百五十<lb/>
已詔司農寺以常平三十二萬斛三司米百九十萬斛<lb/>
其價直斗百錢至人減十錢益置官塲出糶民甚便之<lb/>
<pb n="KR2e0014_WYG_012-35b"/>
乙丑詔曰朕涉道日淺晻於致治事失厥中上干陰陽之<lb/>
和乃冬迄今旱暵為虐間詔有司損常膳避正殿冀以<lb/>
塞責消變歴月滋久未䝉體應中夜以興震悸靡寧意<lb/>
者朕之聽納不得於理歟獄訟非其情歟賦斂失其節<lb/>
歟忠謀讜言鬱於上聞而阿䛕壅蔽以成其私者衆歟<lb/>
何嘉氣之久不効也應中外文武臣僚並許實封言朝<lb/>
政闕失翰林學士承㫖韓維之詞也先是維對延和殿<lb/>
上曰久不雨朕夙夜焦勞奈何維曰陛下憂閔旱灾損<lb/>
<pb n="KR2e0014_WYG_012-36a"/>
膳避殿此乃舉行故事恐不足以應天變願陛下痛自<lb/>
責已下詔廣求直言以開壅塞上感悟即命維草詔詔<lb/>
出人悦四月己巳上以久旱憂見容色每輔臣進見未<lb/>
嘗不嗟嘆懇惻欲盡罷保甲方田等事王安石曰水旱<lb/>
為災堯湯所不免陛下即位以來累年豐稔今旱暵雖<lb/>
逺但當益修人事以應天灾不足貽聖慮耳壬申上批<lb/>
應灾傷路分方田保甲除已編排方量及造五等薄處<lb/>
可速指揮並權罷是日雨上論及免役利害且曰今日<lb/>
<pb n="KR2e0014_WYG_012-36b"/>
之法但當使萬姓出錢輕如徃日便是良法至如減定<lb/>
公使錢人尤以為言者此實除去衙前陪費深弊馮京<lb/>
曰朝廷立法本意出於愛民然措置間或有未善陛下<lb/>
但當廣開言路凡天下之議便者行之有不便者不吝改<lb/>
作則天下受賜矣五月戊戍朔天章閣待制李師中言臣<lb/>
聞應天以實者見於行亊動民以行者不以空言天生<lb/>
愚臣蓋為聖世伏望陛下詔方正有道之士召詣公車<lb/>
對策如司馬光蘇轍輩復置左右以輔聖徳有臣如此<lb/>
<pb n="KR2e0014_WYG_012-37a"/>
陛下其舍諸吕恵卿因捕其語遂貶和州安置詔熈河<lb/>
嵗計用錢令鳳秦路轉運司熈河路經畧司用具無事<lb/>
時一年收支數申中書自開建熈河嵗費四百萬緡癸<lb/>
丑學士承㫖韓維知河陽自以言不用數求去會兄絳<lb/>
入相又援故事乞補外遂出絳入相維實草其制時人<lb/>
榮之六月癸酉河東都轉運張景憲為右諌議大夫再<lb/>
任先是諸路官吏行新法或違失監司多所奏劾人情<lb/>
㥥恐景憲不劾一人議者欲分河東為兩路事下景憲<lb/>
<pb n="KR2e0014_WYG_012-37b"/>
言河東地肥磽相雜州縣貧富亦異正宜有無相通以<lb/>
備邊買其議遂罷兩浙路提刑盧乗為太常博士升一<lb/>
任兼提舉監事嵗課増羡也是時蓋已徙江南東路矣<lb/>
上謂輔臣曰知州轉運使令久任吕恵卿曰衆議皆以<lb/>
舉縣令為急不知列官分職何處不擇人上曰刺史縣<lb/>
令治民為最近故以擇人為急縣令中能有功績者朝<lb/>
廷擢用三兩人以礪庻官不亦善乎秋七月戊戍詔以<lb/>
十一月有事於南郊戊申賜僧度牒二千五百試監主<lb/>
<pb n="KR2e0014_WYG_012-38a"/>
簿齋郎州助教勅告補□五十振貸涇源環慶路漢蕃<lb/>
饑民及為永興路常平糴本八月庚午詔監司每半年<lb/>
一具有無措置改正事及保舉發所屬官申中書考察<lb/>
如有可以施行即下所司令遍闗所屬從河北轉運判<lb/>
官吕温卿請也丙戌命知制誥沈括為河北西路察訪<lb/>
使代章惇也先是遣内侍籍民車以備邊人未喻朝廷<lb/>
之意上下騷動又市易為患西蜀井鹽不可禁欲盡實<lb/>
私井而運解以足之舉朝臣子訖無定論括時修起居<lb/>
<pb n="KR2e0014_WYG_012-38b"/>
注因與上言車戰私井利害明日二事俱寢執政喜謂<lb/>
括曰公有何術立談而罷此二事上其多太平車之説<lb/>
括曰聖王可以理奪不可以言争若車可用互市可禁<lb/>
括不敢以非為非也九月是時諸路災旱有司未能賑<lb/>
濟壬子上諭輔臣曰天下常平倉若以一半散錢取息<lb/>
一半減價糴便二者如權衡之相依不可輕重如此民<lb/>
必受賜今有司務行新法惟欲散錢至於常平舊規無<lb/>
人督責者大凢前世法度有可行者宜謹守之壬戌詔<lb/>
<pb n="KR2e0014_WYG_012-39a"/>
河北被傷州軍罷糴仍令轉運司具見管及所賜錢糧<lb/>
有無闕少以聞辛巳詔河南發運使嵗買西浙紬絹自<lb/>
今於所産處置塲收買或預給錢毋得抑民先是既詔<lb/>
民輸免其行錢而知開封府孫永它日因對復論非民<lb/>
所願於是言者論其不便義在沮令而御史張琥又言<lb/>
之河陽端明殿學士韓維先與永同議皆不當十一月<lb/>
庚子永罷府事維落職己未冬至合祭天地于南郊以<lb/>
太祖配赦天下十二月上封事者言河北西路灾傷乞<lb/>
<pb n="KR2e0014_WYG_012-39b"/>
逐州委官禱名山大川靈祠河北西路縣州自今禱祠<lb/>
祭祀並儀以省錢買禮科八年正月丁酉彗出東方己<lb/>
亥宰臣王安石率在位之臣直言遂詔中外各言朝政<lb/>
得失中丞鄧綰又言三司使章惇與吕恵卿叶濟為奸<lb/>
庚子惇罷知湖州於是知制誥沈括權三司使壬寅大<lb/>
赦天下彗滅初吕恵卿既為手實法司農寺下之諸路<lb/>
不時施行者以違制論知宻州蘇軾謂援舉常平官曰<lb/>
違制之坐若自朝廷誰敢不從今出於司農是干造律<lb/>
<pb n="KR2e0014_WYG_012-40a"/>
使者上曰姑徐之是時縣或災傷則留以俟豐嵗於是<lb/>
荆湖察訪蒲宗孟言民自拱手實無所擾也何待於農<lb/>
穰哉願詔有司不以豐㐫弛張其法辛丑詔從之二月<lb/>
己丑㸔詳編修中書條例李承之等上禮房條例十三<lb/>
卷并目録十九冊詔行之夏四月上與安石論理財安<lb/>
石曰但審計無為小人所撓令才士肻為陛下盡力則<lb/>
極有可理之道曽孝寛語以為兩共事不如専任一人<lb/>
先是上批聞河北河東上等户至今流移不絶或縁與<lb/>
<pb n="KR2e0014_WYG_012-40b"/>
下户同保請常平錢榖保内人近因乏食多已逃外懼<lb/>
將來獨於户下催理故一例遷避宜令所在體量以聞<lb/>
七年十一月丁酉也是日王安石以諸路體量奏狀以<lb/>
聞稱或為分房減口豈得謂之逃移不知當時誰為陛<lb/>
下言此上曰忘記是誰安石曰彼既言之必有事實即<lb/>
是州縣監司合根究蔽欺若無事實即如此誣罔之人<lb/>
存之何利陛下欲明目逹聰聰則容長此輩適足自蔽<lb/>
耳閏四月上論宣王時無不自盡以奉其上吕恵卿曰<lb/>
<pb n="KR2e0014_WYG_012-41a"/>
宣王時如此而已未及文武也安石曰宣王盛時乃能如<lb/>
此及其衰也則我友敬矣䜛言其興善人君子乃念亂不<lb/>
暇豈復有自盡以事其上之人上曰宣王猶能奏凱旋於<lb/>
郊牧亦豈易及安石曰宣王用吉甫征伐無張仲在内<lb/>
吉甫無以成其功韓琦奏倚閣預買紬絹縣買借貸斛<lb/>
斗王安石謂韓絳曰此不可行絳曰民細不得須著寛<lb/>
恤及進呈安石曰近嵗方鎮監司唯以媚民為事上曰<lb/>
韓𤦺用心可知天時荐饑乃其所願也前問以北事乃<lb/>
<pb n="KR2e0014_WYG_012-41b"/>
云須盡改前所為契丹自然無事安石曰琦再經大變<lb/>
於朝廷可謂有功陛下以禮遇之可也若與之計國事<lb/>
此所謂啓寵納侮五月丙寅命近臣禱雨天地宗廟社稷<lb/>
己丑詔永興軍等路轉運判官葉康直徃鄜延環慶路<lb/>
賑濟饑民冬十月壬辰宣徽北院使中太一宫使張方<lb/>
平為宣徽使判應天府方平在朝雖不任職然多所建<lb/>
明乃對請便郡上曰卿在朝豈有所交惡者歟何欲去<lb/>
之速也方平曰臣平生未嘗與人交惡但欲歸老耳上<lb/>
<pb n="KR2e0014_WYG_012-42a"/>
知不可留乃有是命謂方平曰朕初欲卿與韓絳同事<lb/>
而卿論政不同又欲除卿樞宻使而卿論兵復異受先<lb/>
帝末命卒無以副朕意乎因泫然泣下中書請出錢二<lb/>
百萬緡散在江淮等七路遇榖賤糴充計外遇價貴亦<lb/>
許量減價糶從之許借留内藏庫上供錢物及發運司<lb/>
蕃息錢搃二百緡分三年撥還十一月癸未右諌議大<lb/>
夫集賢學士宋敏求為龍圗閣直學士右司郎中知制<lb/>
誥陳襄為樞宻直學士先是知制誥鄧潤甫言近者羣<lb/>
<pb n="KR2e0014_WYG_012-42b"/>
臣専尚告訐此非國家之美宜登用敦厚之人以變風<lb/>
俗上嘉納之居數日敏求及襄有是命自熈寧三年始<lb/>
制天下吏禄而行重法以絶請託之弊其年京師諸司<lb/>
支吏禄錢凡三千八百三十四貫有竒及括為三司使<lb/>
當熈寧八年其年支吏禄凡三十萬一千五百三十三<lb/>
貫有竒京師舊有吏禄者及天下吏禄皆不預此數云<lb/>
九年三月庚申上論人財以臣下登對多窺測人主意<lb/>
為迎合之説其不中理者朕因加詰難欲使知上意所<lb/>
<pb n="KR2e0014_WYG_012-43a"/>
向往然亦慮縁此有不敢言事者輔臣對曰唐太宗之<lb/>
威嚴魏徵之切直終優容之其後不悦徵者蓋不當以<lb/>
諌草示人也上曰魏徵以諌草示人非揚主之惡特好<lb/>
名耳六月壬子富弼言天子無職事唯于大臣邪正而<lb/>
進退之此其職也切乞重之又重也此劄子只恐陛下<lb/>
畧知外事一二而已乞右降出庻免後悔也八月宣徽<lb/>
南院使判應天府張方平言司農寺近降勅制應祠廟<lb/>
並依坊場河渡募人承買收取净利實損大體乞朝廷<lb/>
<pb n="KR2e0014_WYG_012-43b"/>
不賣閼伯微子廵逺三廟以稱國家嚴恭典禮追尚前<lb/>
烈之意上批司農寺鬻天下祠廟辱國黷神此為甚者<lb/>
可速令更不施行其司農寺官吏令開封府劾之冬十<lb/>
月上批體問得前日小雨於農夫亦小有濟宜擇日賽<lb/>
謝戊子上批翰林學士權御史中丞鄧綰操心頗僻賦<lb/>
性奸回論士薦人不循分守可落御史中丞以兵部郎<lb/>
中知虢州十一月御史彭汝礪言臣觀朝廷近嵗用言<lb/>
之道同之則衆舉之以為竒才為知治體而果用之異<lb/>
<pb n="KR2e0014_WYG_012-44a"/>
之則衆愚之以為同俗為不知變而果廢之而是非在<lb/>
己不在同異使同之而有所附焉則雖同乃所以為欺<lb/>
也異之而有所取焉則雖異乃所以為忠也夫上之所<lb/>
好惡民表也上惟同之為好則民亦以同為貴惟異之<lb/>
為惡則人亦以異為賤十年二月侍郎御史周尹言昨<lb/>
彈李稷任法不公及不𦵏父事乞早降手詔李稷改軍<lb/>
器監丞御史彭汝礪言切聞河東京北盜賊不禁至白<lb/>
晝殺人於市攻城畧邑廵檢縣尉職在追胥指蹤有待<lb/>
<pb n="KR2e0014_WYG_012-44b"/>
臣觀漢京兆多盗起王尊於久廢渤海驚擾任龔遂於<lb/>
垂老乞選通明智畧之士更領州事稍寛諸科率欠負<lb/>
以安下户甲辰詔己差徐禧具可以寛恤振補事以聞<lb/>
後禧上賑恤事一曰蠲賦税減役錢二曰除欠負養孤<lb/>
遺三曰罷抑變禁科置事四曰放銿夫生役人五曰省地<lb/>
理省科撥並從之五月庚申詔以歐陽修五代史藏祕<lb/>
閣癸亥知越州資政殿大學士趙抃知越州時兩浙旱<lb/>
蝗米價踊貴餓死者什五六諸州皆榜衢路立告賞禁<lb/>
<pb n="KR2e0014_WYG_012-45a"/>
増米價抃獨衢路令有米者任増價糶之於是諸州米<lb/>
商輻輳詣越米價更賤民無餓死者是嵗盧秉奏計上<lb/>
問曰昨聞滁和民食蝗以濟有之乎秉對有之民饑甚<lb/>
死者相枕藉上慘然曰獨抃為朕言與卿合前此發運<lb/>
司入奏多獻羡餘以希恩秉獨以錢七十萬緡償三司<lb/>
舊負因言發運司但督六路財賦以時上之本無羡餘<lb/>
以進者率正數也乞遂禁絶上嘉納之秋七月辛亥詔<lb/>
以十一月有事於南郊辛未太常丞集賢校理知湖州<lb/>
<pb n="KR2e0014_WYG_012-45b"/>
鞠真卿為太常博士直秘閣以宣徽北院使王拱辰鄧<lb/>
潤甫言真卿自改官至登朝三十年未常陳請磨勘故<lb/>
也丙子詔太常禮院續修禮閣新儀八月戊戍詔監御<lb/>
史裏行黄㢘為京東路體量宣撫㢘既受命舉條百餘<lb/>
事郡守縣令能救灾養民者勞来勸誘使即其郡發倉<lb/>
廪府庫以賑不給水占民居未能復業著擇其髙地聚<lb/>
居之皆使有屋避水回逺未能歸者遣使移給之皆使<lb/>
有粟所灌郡縣蠲賦棄債流民所棄男女於道者收養<lb/>
<pb n="KR2e0014_WYG_012-46a"/>
之年壯而饑者募役之初水占州縣三十四壊民田三<lb/>
十萬頃壊廬舍三十八萬家卒事所活饑民二十五萬<lb/>
三千户壯者就功而食又二萬七千人得七十三萬二<lb/>
千工給常年牛備權錢八萬六千三百緡歸而論薦一<lb/>
夫後多朝廷所収用云甲辰詔内外待制以上及臺諌<lb/>
官發運轉運使提㸃刑獄轉運判官各舉文臣才行堪<lb/>
升擢官一貟令中書審察随才試用毋得舉館職及兩<lb/>
府已之親從監察御史黄㢘奏請也初㢘既奏請上用<lb/>
<pb n="KR2e0014_WYG_012-46b"/>
其言故有是詔應詔者百餘人㢘又言勢孤地寒跡逺<lb/>
下僚者既得以名聞於上願詔中書審察其能而用之<lb/>
則急下明詔使不虛行於天下冬十月乙未知河陽吕公<lb/>
著提舉中太一宫公著至京師對延和殿勞問至上曰<lb/>
不見卿七八年殊覺卿老也公著面對曰臣伏讀近詔<lb/>
舉才行堪升擢官然數年以來天下之士陛下素知其<lb/>
能嘗試以事而終就閒散者尚多未必盡出於迂闊繆<lb/>
戾而難用也自熈寧初論新法不附執政者皆譴逐不<lb/>
<pb n="KR2e0014_WYG_012-47a"/>
復收用故公著見上首言之十二月丁丑朔壬午詔自<lb/>
明年正月朔旦改元為元豐元年正月戊午判太常寺<lb/>
陳襄集賢校理經履李清臣王存詳定郊廟奉祀禮文<lb/>
壬申光禄卿知潞州史炤再任炤考課為河東第一故<lb/>
也閏正月戊子權監察御史裏行彭汝礪為江南路轉<lb/>
運判官辭日復上疏論時事且言不患無將順之臣患<lb/>
無諫諍之臣不患無敢為之臣患無敢言之臣上察其<lb/>
忠慰諭久之六月癸夘朔日有食之秋七月庚子初澶<lb/>
<pb n="KR2e0014_WYG_012-47b"/>
淵決水復塞吕公著奏疏其畧曰近日數起詔獄建僧<lb/>
煩衆有司極於鍜鍊羣下無不震恐比至臨決多從末<lb/>
減昔于公不過一獄吏耳猶以隂徳有報充大子孫今<lb/>
萬乗之尊六合之廣布徳施恵固宜受福無疆施於萬<lb/>
世吕公著入對上迎謂曰覽卿所奏深得近臣盡規之<lb/>
義時獄犴浸繁而上繼嗣未廣公著詞順而意切故上<lb/>
納焉公著因面奏宜増館閣之選又論宜寛縣令之制<lb/>
八月丁夘知宻院馮京疾甚上中夕詔左右適夢京造<lb/>
<pb n="KR2e0014_WYG_012-48a"/>
朝甚慰乃賜詔曰渴想形儀不忘夢寢及疾愈造朝上<lb/>
首以所夢語之九月乙酉吕公著薛向並同知樞宻院<lb/>
事公著既就職與同列奏事畢獨留謝固言臣老於閒<lb/>
外䝉陛下収之桑榆唯知拳拳納忠以報恩遇自熈寧<lb/>
以來因朝廷議論不同端人良士例為小人排格指為<lb/>
沮壊法度之人不可復用此非國家之利也願陛下加<lb/>
省察上曰然當以次収用之冬十月己未權發遣州羅<lb/>
觀乞頒義倉法於川陜西路從之詔端明殿直學士兼<lb/>
<pb n="KR2e0014_WYG_012-48b"/>
翰林侍讀學士提舉崇福宫司馬光子康充編修資治<lb/>
通鑑聴檢文字從之十二月崔台符為大理卿作大理<lb/>
寺凡十有七日而成二年五月羣臣奏事垂拱殿御衣<lb/>
有䖝善入人耳上亟曰此飛䖝也三年二月辛丑命輔<lb/>
臣祈雨三月乙酉宰相平章事吳充罷為吏部尚書觀<lb/>
文殿大學士西太一宫使充為相務安静不妄役使不<lb/>
恃己長所言於上人無知者己丑上以慈聖光憲故大<lb/>
推恩於曹氏凡被賞者百餘人上又曰褒寵外戚誠非<lb/>
<pb n="KR2e0014_WYG_012-49a"/>
國家美事顧以慈聖光憲有功於宗社宜優䘏其家耳<lb/>
公著因言自古亡國亂家不過親任小人宦官通女謁<lb/>
寵外戚等數事而已上深以為然時王中正宋用臣等<lb/>
任事故公著假此以諷上既退薛向歎曰公乃敢言如<lb/>
此事何向汗流浹背夏四月乙夘御史中丞季定言奉<lb/>
行朝廷法令以致之民者諸路監司耳而鈎考之法令<lb/>
御史臺分察官司違慢若推此法以察諸路監司宜無<lb/>
不可者茍如此則朝廷法令不至隳廢從之丙戌詔羣<lb/>
<pb n="KR2e0014_WYG_012-49b"/>
臣求直言時占者講京城有兵變詔修京城儲軍器嚴<lb/>
保甲養保馬知制誥王安禮上疏曰和氣致祥乖氣致<lb/>
沴意者羣臣是非好惡有不遵諸道乗權射利者不察<lb/>
主上恵養元元之意用力殫於溝瘠取利究於園夫殆<lb/>
有以召星變臣願陛下省不急之改作紓弗勝之工力<lb/>
至於祈禳小數貶損舊章恐非應天以實者上覽奏嘉<lb/>
歎他日進對上曰王珪欲使卿條具所以朕常謂左右<lb/>
大臣宜遵下情以逹于上不應沮格人言以壅塞人主<lb/>
<pb n="KR2e0014_WYG_012-50a"/>
今以一指蔽目雖泰華在前不之見也近習之蔽君何<lb/>
以異此朕今信卿卿苐言之閏九月壬子詔於都城門<lb/>
外賜文彦博錢送御筵令中書樞宻院臣僚同赴上自<lb/>
為詩賜之詔命參知政事章惇為之序詔彦博曰卿在<lb/>
仁宗朝蚤冠三事懐忠奮策迄有成勲來觀外廷相成<lb/>
宗禮崇進公品徃莅洛師錫宴賜詩昭示殊禮仍勅近<lb/>
輔序而識之庶𫝊無窮著見賢業其承朕志悉體睿思今<lb/>
賜卿詩序至可領也乙夘潞國公文彦博為河東永興<lb/>
<pb n="KR2e0014_WYG_012-50b"/>
節度使韓國公富弼為守司徒劉沆追諡文安王堯臣<lb/>
改賜諡文忠堯臣子水部貟外郎同老為秘閣校理冬<lb/>
十月辛酉詳定官制所檢討文字光禄寺丞李徳芻表<lb/>
上元豐郡縣志凡三十卷十二月乙未朔詔各路監司<lb/>
具到部下知州通判治狀最優有未經朝廷任使者令<lb/>
中書籍其姓名<lb/>
元豐四年三月甲辰翰林學士承議郎張璪為大中大<lb/>
夫參政事先是王珪嘗三薦璪不用珪曰璪果賢陛下<lb/>
<pb n="KR2e0014_WYG_012-51a"/>
未嘗用以為不賢讒也臣恐士弗得進矣臣為宰相三<lb/>
薦賢三不用臣失職請罷上喜曰宰相當如是姑試卿<lb/>
卿徳不回朕復何慮知制誥王安禮為翰林學士安禮<lb/>
於訓詞初不經意而典贍豐潤上數稱之御史豐稷言<lb/>
安禮性行滛僻師言鄙之擢在詞禁地親職重將何以<lb/>
訓多士儀四方御史朱服又言學士職不専以翰墨為<lb/>
事今安禮行義如此而朝廷擢之不已豈是陛下昭示<lb/>
好惡使人知所修行者臣等伏望追寢安禮新命不聽<lb/>
<pb n="KR2e0014_WYG_012-51b"/>
戊申詔河東河北路轉運司尋訪程嬰公孫杵臼墳墓<lb/>
所在以承議郎吳處厚言二人保全趙孤乞加封爵故<lb/>
也詔封嬰成信侯杵臼封忠智侯立廟載在祀典六月<lb/>
甲子有上書乞審擇守令者上謂輔臣曰天下守令之<lb/>
衆至千餘人其才性難以徧知惟立法於此使象之於<lb/>
彼從之則為是背之則為非以此進退方有凖的所謂<lb/>
朝廷有政也夫家自為政人自為俗先王所以必誅朝<lb/>
廷惟一好惡定國是守令雖衆行之數年自當得人也<lb/>
<pb n="KR2e0014_WYG_012-52a"/>
元豐五年二月上曰刺史縣令治民為最近漢刺史有<lb/>
入為三公者蓋重其任耳今藩郡不過數十徃徃多不<lb/>
得人則縣令可知也自今更宜謹擇辛亥分命輔臣祈<lb/>
雨四月壬子知開封府王安禮言三院獄空安禮事至<lb/>
輒斷庭無留訟久繫待辨者一切論決於是以獄空謁<lb/>
諸府門遼使過見歎息稱以為異事上曰昔由余聘秦<lb/>
觀政内史廖輩從容俎豆以奪其謀者秦有人也安禮<lb/>
留意吏事能駭動外夷於古無媿矣壬戌崇文院校書<lb/>
<pb n="KR2e0014_WYG_012-52b"/>
楊完編類元豐以來詳定郊廟奉祀禮文成三十卷以<lb/>
進蔡確既為右僕射且兼中書侍郎欲以自大乃議尚<lb/>
書省闗移中書當加上字以重之王安禮問上曰陛下<lb/>
用確為相豈以材術卓異抑亦遷徙適在此位耶上曰<lb/>
然安禮顧曰陛下謂適在此位何得自大上每燕見大<lb/>
臣多及前代興亡事上臨御久羣臣俯伏聴命無能有<lb/>
所論説時因奏事有被詰責者安禮進説曰陛下固聖<lb/>
矣而左右輔弼宜擇自好之士有㢘隅者居之則朝廷<lb/>
<pb n="KR2e0014_WYG_012-53a"/>
尊上善其言七月乙未上謂輔臣曰唐明皇晩年逸豫<lb/>
以致禍亂如本朝無前世離宫别館遊豫奢侈之事非<lb/>
特不為亦無餘力可為也蓋北有强敵西有黠羌朝廷<lb/>
汲汲支梧不暇然二敵之勢所以難制者有城國有行<lb/>
國自古荒服能行而已今兼中國之所有比之漢唐尤<lb/>
强盛也六年八月詔尚書左丞蒲宗孟守本官知汝州<lb/>
宗孟坐違法繕治西府先是宰執同對上有無人才之<lb/>
嘆宗孟對曰人才半為司馬光邪説所壊上不語正視<lb/>
<pb n="KR2e0014_WYG_012-53b"/>
宗孟久之宗孟懼甚無以為容上復曰蒲宗孟乃不<lb/>
取司馬光邪未論别事只辭樞宻副使一節朕自即位<lb/>
以來唯見此一人他人則雖迫之使去亦不肻矣冬十<lb/>
月詔封孟軻為鄒國公以吏部尚書曽孝寛言孟軻有<lb/>
廟在鄒屬兖州未加爵命故特封七年五月范純仁權<lb/>
知河中府官制初行上欲召純仁弟純粹由陜西轉運<lb/>
副使入對上問純仁無恙純粹對以實故上悟尋有是<lb/>
命純仁至河中時督教保甲甚嚴非老幼不許在家農<lb/>
<pb n="KR2e0014_WYG_012-54a"/>
事皆廢純仁上疏曰欲乞權任教閲不報六月禮部言<lb/>
歐陽修等編太常因革禮始自建隆迄于嘉祐惟百官<lb/>
嘉祐之後缺而不録熈寧以來禮文制作以垂法萬世<lb/>
乞下太常委博士接續編募以備討閲從之十二月端<lb/>
明殿學士司馬光為資政殿學士降詔奬諭賜銀絹衣<lb/>
帶馬奉議郎范祖禹為秘書省正字並以修資治通鑑<lb/>
書成也上感疾始有建儲意又謂輔臣曰來春建儲其<lb/>
以司馬光及吕公著為師保蔡確知光必復用欲自託<lb/>
<pb n="KR2e0014_WYG_012-54b"/>
於光乃謂職方員外郎邢恕曰上以君實為資政殿學<lb/>
士異禮也君實好辭官確晩進為和叔門下士宜以書<lb/>
言不可辭之故恕但與光之子康書致確語康以白光<lb/>
光笑而不荅亦再辭而後受八年二月癸巳上疾甚遷<lb/>
御福寧殿東閣之西間三省樞宻院入問聖體見於上<lb/>
榻前三月戊戌上崩於福寧殿宰臣王珪讀遺制哲宗<lb/>
皇帝即位史臣曰上聰明英睿天性孝友事西宫竭誠<lb/>
盡力天下稱孝慈聖光憲太后之喪哀毁過甚既除喪<lb/>
<pb n="KR2e0014_WYG_012-55a"/>
思慕不已嵗時獻酌每至繼仁殿必慟哭踰時禮遇皇<lb/>
后宫庭肅正親愛二弟無纖芥之間終上世乃居外第<lb/>
聖學髙逺言必據經深造道徳之藴而精通象數每論<lb/>
經史多出人意表間一日御邇英講讀雖風雨不易禁<lb/>
中觀書或至夜分在東宫素聞王安石有衆名熈寧初<lb/>
擢輔政虛已以聴之安石更法令中外争言不便上亦<lb/>
疑之安石不自得求引退八年不復召然恩顧不衰司<lb/>
馬光吕公著雖議論終不合而極口稱其賢勵精求治如<lb/>
<pb n="KR2e0014_WYG_012-55b"/>
恐不及摠攬萬㡬小大必親遇休假獨御便殿決事或<lb/>
日昃不暇食至兩宫遣人趣之侍臣有以為言者上曰<lb/>
朕享天下之奉乃喜勞惡逸誠欲以此勤報之也將定<lb/>
官制猶處閣中考求㳂革一年乃成人皆不知雖治尚<lb/>
嚴整智勇果斷而造次必仁恕羣臣進見顧問或不能<lb/>
對上恐其失次輒顧而言他有忤意者雖甚不樂終保<lb/>
全之每當用兵或終夜不寐邊奏絡繹以禮處畫號令<lb/>
諸將必丁寧詳宻授以成筭雖千里之外上自節制機<lb/>
<pb n="KR2e0014_WYG_012-56a"/>
神鑒察無所逋情恩威相濟人不敢不盡力如李憲張<lb/>
誠一輩雖甚親用然未嘗弛其御䇿無不畏上之威明<lb/>
而莫之敢肆欲先取靈夏滅西羌乃圗北伐積粟塞上<lb/>
數千萬石多儲兵器以待及永樂䧟沒知用兵之難於<lb/>
是亦息意西伐共在位十有九載規模宏逺取法三代<lb/>
由漢以下陋而不取而謙冲退託去華務實終身不受<lb/>
尊號此誠帝王之盛徳也<lb/>
　<lb/>
<pb n="KR2e0014_WYG_012-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平治迹統類卷十二<lb/>
</p>
<p>
</p>
  </div>
</body>
</text>
</TEI>
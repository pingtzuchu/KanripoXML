<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>太平治迹統類卷二十一</head> <lb/>
    <p>
<pb n="KR2e0014_WYG_021-1a"/>
欽定四庫全書<lb/>
　太平治迹統類卷二十一<lb/>
　　　　　　　　　　　　宋　彭百川　撰<lb/>
　　哲宗擒果莊<lb/>
元祐二年八月以俘獲西番果莊青伊結羣臣表賀果<lb/>
莊棟戬之别將也桀黠有智謀所部兵銳數為邊患熈<lb/>
寧中誘陷景思立神宗屢詔欲生致之為熈河患二十<lb/>
餘年至是朝廷罷兵減隴右戍遂與夏觧仇為援夏聚<lb/>
<pb n="KR2e0014_WYG_021-1b"/>
兵天都召十二監軍大舉果莊遂逐巴珍覺注常家十<lb/>
城洮州收聚老弱輜重秣馬厲兵或謂羗輕無備宜命<lb/>
帥臣便宜從事則可繫而擄也于是遣監丞游師雄為<lb/>
熙州諭旨劉舜卿即召將議方畧姚兕种誼請分兵兩<lb/>
路急装輕齎並洮水而進姚兕洮西領武勝正兵合河<lb/>
州熟户擣講珠城脅取六通宗族遣人出間道焚河橋<lb/>
絶西援种誼洮東以岷畨包順為前鋒由竒龍谷會通<lb/>
逺畨兵夜濟邦金州黎明至洮州城版築未收一鼓破<lb/>
<pb n="KR2e0014_WYG_021-2a"/>
之獲首領九人俘馘數千遂生擒果莊奏聞僉議翼朝<lb/>
稱賀知制誥蘓轍奏曰臣聞熈河經畧奏擒果莊宰相<lb/>
欲明日稱賀臣愚以為偏師獨克固可慶然明日臣謂<lb/>
太速如聞本路出兵准一將方指青唐此乃阿里庫巢<lb/>
穴若待三五日必續有奏報賀亦未晩今俘獲小醜功<lb/>
成不細賞功勸後固不應輕然朝廷方緝邊防整飭驕<lb/>
慢若㨗奏朝至舉朝夕賀邊臣聞之自謂不世竒功或<lb/>
恩禮太過則將驕卒惰後無以使臣願朝廷鎮之以靜<lb/>
<pb n="KR2e0014_WYG_021-2b"/>
示以莫測昔謝𤣥破苻堅書至與客圍碁曰兒輩亦遂<lb/>
破賊安亦非矯情葢萬國觀望事體應爾所有明日稱<lb/>
賀乞詳酌指揮不聽宰臣遂率百官表賀于延和殿詔<lb/>
答之又奏告于永裕陵又宣諭宰執以邊事勞賜知樞<lb/>
宻范純仁犀帶及黄金三百兩辭不受奏曰今西夏猖<lb/>
獗尚聞㸃兵動衆行師主憂臣辱臣當待罪自効豈宜<lb/>
復受異恩伏望聖慈察誠追賜若將來西事平寧臣受<lb/>
賜未晩于是蘓轍獻議請詔邊臣與果莊約能誅阿里<lb/>
<pb n="KR2e0014_WYG_021-3a"/>
庫則許以生還奏曰善用兵者先服其心次屈其力則<lb/>
兵易觧而功成若惟力是恃則戰勝而冦愈深况不勝<lb/>
乎功成而兵不觧况不成乎頃西方用兵累年先帝意<lb/>
在弔伐而貪功生事之臣惟務殺人爭地得尺寸地先<lb/>
築城堡置州縣使四夷憎畏謂朝廷專欲得地非欲滅<lb/>
我族類是以併力致死莫有服者今雖朝廷好生而此<lb/>
心未信憎畏未衰心既不服惟有鬪力力屈則勝負未<lb/>
可知也今新獲果莊威震遐方邊臣爭欲立功以為洮<lb/>
<pb n="KR2e0014_WYG_021-3b"/>
西之地可得正使得之不免築城堡置屯兵置吏積粟<lb/>
而守之則中國何時息肩乎王韶取熈河全師獨克使<lb/>
韶有逺慮誅其叛者乃以忠順即用羌豪而已則今復<lb/>
何所事所以兵連禍結罷弊中國者以郡縣其地故也<lb/>
徃者不悔而來者又不為戒今又欲取講珠城曰此要<lb/>
害地不可不取方唐盛時安西都䕶去長安萬里若論<lb/>
要害自西無不可取者使諸羗知中國有進取不已之<lb/>
意則冦深而兵莫觧其禍豈可量哉願陛下深詔邊使<lb/>
<pb n="KR2e0014_WYG_021-4a"/>
叛則討之服則安之自今以徃無取尺地無焚廬舍無<lb/>
役老弱如此朞年諸羗可傳檄而定然朝廷至意雖喻<lb/>
將帥未必從也雖日行文書終恐無益宜驛召陕西轉<lb/>
運使一員赴闕面戒使歸諭將帥而察其不如諭者又<lb/>
聞朝論謂果莊犯順當誅然譬之鳥獸不足深責子孫<lb/>
部族猶足陸梁于邊全其首以繫其心為重質庶獲其<lb/>
用此實今之良䇿切料果莊凶豪老病垂死必不甘困<lb/>
辱為久生計自知不得生歸徒使臣子首䑕顧忌不敢<lb/>
<pb n="KR2e0014_WYG_021-4b"/>
復仇必將求死以發衆怒即使不然老病怨怒自非久<lb/>
生之道果莊死則其子復仇必欲阿里庫合而比交夏<lb/>
人此秦越同舟遇風之勢其交必堅而温希新界于阿<lb/>
里庫夏人之間地狭勢危并亦見并而吾不能救使二<lb/>
盜合三面以窺熈河其患未可一二數也如臣計詔邊<lb/>
臣與果莊約若能使部族討阿里庫而納趙純忠當放<lb/>
汝生還質之天地示信果莊從則少富貴之使信臣喻<lb/>
至意焉果莊有生還之望不求死計其衆必從以彼之<lb/>
<pb n="KR2e0014_WYG_021-5a"/>
衆與温希新合討阿里庫必克既克而納純忠雖還果<lb/>
莊可無患此必然之勢也西羗本夏人世仇而果莊本<lb/>
與阿里庫不叶若許生還衆必相攻縱未能誅阿里庫<lb/>
亦足使二盜相疑不合也昔太史慈與孫䇿戰幾殺策<lb/>
䇿後得慈得不誅放還豫章卒得竒功李愬得吳元濟<lb/>
將李祐觧縳用之與同卧起卒擒元濟非豪傑名將不<lb/>
能此受外事也或謂果莊之獲無用近界羗豪力戰而<lb/>
得仇怨已深若放還此等必無全理臣謂不然若果莊<lb/>
<pb n="KR2e0014_WYG_021-5b"/>
死中國其衆仇必深若生還仇之亦淺此等依中國為<lb/>
援足以自全自古西羗之患惟恐觧仇結盟若所在為<lb/>
仇正中國之利無可疑者朝廷亦議留果莊于邊以招<lb/>
其子結鄂特促獨純仁請誅之奏朝廷獲罪人畏其子弟<lb/>
防其仇嫌而不誅則典刑廢矣今存以招其子子必曰<lb/>
吾父之存由我輩我若皆徃則父子俱死若復統部族<lb/>
効力伸報則告陵之典乃虛行果莊年七十餘囚處異<lb/>
鄉死在旦夕既死其子必歸怨朝廷雖諭以善終必不<lb/>
<pb n="KR2e0014_WYG_021-6a"/>
信兼觧紛問罪人之子深損威重若任疑怪則怨叛有<lb/>
名且果莊自先朝來殺中國蕃漢兵民以千萬數日望<lb/>
藁街之戮以决存亾若存飬過于有功之人徒使激憤<lb/>
幽明有傷和氣又果莊之獲本由熈河蕃將怨其害已<lb/>
故使游師雄憤怨請行今冒死而獲不得甘心亦恐墮<lb/>
其鬪志况阿里庫來求果莊以俟得請然後納貢若存<lb/>
之近邊不惟阿里庫未肯納貢兼其嗣已曰果莊在漢<lb/>
在羗一般今留邊厚加奉飬恤其羸瘠則正行阿里庫<lb/>
<pb n="KR2e0014_WYG_021-6b"/>
之言彼將賣恩于果莊之子何暇復感朝廷哉誅果荘<lb/>
則上伸先帝之怒下正朝廷之法重遐方之畏雪南川<lb/>
之讐增戰士之勇且阿里庫知朝廷果于誅惡不敢侮<lb/>
慢邀求早肯納貢此一舉數利也有詔果莊易檻車䕶<lb/>
送大理寺劾治以聞已而到京敇不誅果莊之就擒也<lb/>
阿里庫狼狽大恐上章請命平章軍國事文彦博欲以<lb/>
果莊見其來使純仁奏曰昨文彦博與樞宻堅欲令阿<lb/>
里庫來使與果莊見欲結鄂特促得知父在審實可以繫<lb/>
<pb n="KR2e0014_WYG_021-7a"/>
心臣謂不然果莊是西蕃騎將身繫其國輕重未擒之<lb/>
前敢與中國相抗擒後邊更狼狽欵則要藉果莊灼見<lb/>
然其謝罪之始既以推過本人雖與舜卿蕃字中曾乞<lb/>
放還未敢陳請今若與使相見其心必猜朝廷有意謂<lb/>
歸國却湏生心或請放果莊歸國如夏國乞還城寨之<lb/>
内至時必湏堅拒嫌怨復生若更于不與間病死則必<lb/>
謂朝廷因其請而殺之尤可為阿里庫舉兵之名則是<lb/>
今日使見未利適足為他日憂也大國舉動使逺人難<lb/>
<pb n="KR2e0014_WYG_021-7b"/>
測存足以示恩亾不能生怨今欲恱其子悉使見我之<lb/>
情恐生輕慢之心有虧大體若以大臣之言須至依從<lb/>
乞候將來常貢之使因事漸通消息亦足示陛下容貸<lb/>
之恩果莊擒久彼國絶望故于納欵畨字之内一切歸<lb/>
罪果莊若却使之相見恐復生覬覦之心結鄂特促等既<lb/>
知朝廷顯示其父必以得見為期後若不遂其心而死<lb/>
却恐嫌隙再生更乞聖意詳察朝廷又欲官果莊純仁<lb/>
固爭曰果莊作過䧟殁將帥甚多近日南川之圍殺害<lb/>
<pb n="KR2e0014_WYG_021-8a"/>
邊人亦衆百里地為之一空邊人重仇發憤逺報偶得<lb/>
被擒獲告裕陵阿里庫失其強既釋先朝之忿又快天<lb/>
下之心陛下曲示至慈特貸其死使族類懐感已是國<lb/>
家權宜今更命之以官事恐過當陛下視民如子賞罰<lb/>
至公今殺匹夫者必就大刑殺衆人者乃獲爵位不惟<lb/>
刑賞倒置兼恐被害之家寃憤難訴天道人心兩皆有<lb/>
違又奏曰切果莊曾授團練使及賜金帶尚不顧恩義<lb/>
今一校尉何足以收其心若朝廷要與一官湏俟他日<lb/>
<pb n="KR2e0014_WYG_021-8b"/>
不必太速果莊俘獻之日親授聖㫖令招換其子歸漢<lb/>
或納質之時與貸生命果莊不肯冩蕃字招換口稱我<lb/>
惟一死如此悖命朝廷尚貸其死已是優恩今與官恐<lb/>
傷信令不聽卒授以陪戎校尉月支食粮錢三十緡春<lb/>
冬衣絹十疋冬綿三十兩馬一疋給芻菽令開封推判<lb/>
官一員提舉其後遂遣秦州居住初夏人入冦行半道<lb/>
聞果莊被擒遽還剽掠鎮戎無所得數日即遁去蘓軾<lb/>
意其必請和脩貢上疏請難之畧曰臣見熈河路奏生<lb/>
<pb n="KR2e0014_WYG_021-9a"/>
擒果莊中外同慶臣愚無知切謂安危之機在于今日<lb/>
若應有道處有術安邊息民必自是始故欲先陳前後<lb/>
致冦之由次論當今待敵之要昔先帝用兵累年中國<lb/>
靡弊然夏人困折亦幾于亾横山之地沿邊七八百里<lb/>
不敢耕者二百餘里歲賜既罷和市亦絶彼中匹帛至<lb/>
五十餘千老弱轉徙牛羊墮壞不可勝數飢羸之餘乃<lb/>
始欵塞當時執政謀之不深中國厭兵納使每使賜予<lb/>
貿易無慮得絹五萬餘疋歸鬻其民匹五六千一使所<lb/>
<pb n="KR2e0014_WYG_021-9b"/>
獲率不下二十萬緡使民飽而思奮又使窺我厭兵欲<lb/>
和以為和戰權皆在我以故輕邊陲利則進否則復求<lb/>
和無不可者若當時因彼請受不納其使且詔邊臣徃<lb/>
返商議所獲新疆取捨在我俟其詞意屈服然後納之<lb/>
則彼雖背恩反覆亦不至今日之速也彼即有易我意<lb/>
然不得西蕃觧仇結好亦未敢動夫阿里庫棟戬之賊<lb/>
臣挾契丹公主以殺其君之二妻棟戬死匿䘮不發逾<lb/>
年乃詐稱嗣子書果莊温希新等名以請于朝當時若<lb/>
<pb n="KR2e0014_WYG_021-10a"/>
且令邊臣審問果莊等阿里庫當立不當立若朝廷從<lb/>
汝請遂受節鉞阿里庫真汝主矣汝能如臣棟戬乎若<lb/>
此等無詞則是諸羗心服既立之後又能統一都部吾<lb/>
又何求若其不服則釁自彼作爵命未下曲不在吾彼<lb/>
既一國三公則吾分其恩禮各以一近上使額命之果<lb/>
莊等各得所欲宜必無患當時執政不慮及此省事為<lb/>
安因請便授節鉞阿里庫自知不當立而憂果莊之討<lb/>
故欲借力西夏以自重始有觧仇結好之謀果莊亦不<lb/>
<pb n="KR2e0014_WYG_021-10b"/>
平朝廷之以賊臣君我也故怒而盜邊夏人知諸羗之<lb/>
叛也故起而和之此臣所謂前後致冦之由明主不可<lb/>
不知也元昊本懷大志長于用兵諒祚天賦兇狂輕用<lb/>
其衆故為邊患歴年後定今梁氏專國素與人不恊方<lb/>
内自相圖其能以呻吟之餘又與中國敵乎料其奸謀<lb/>
葢非元昊諒祚比矣意謂二聖仁恕著于逺邇必無用<lb/>
武之意可肆無厭之求蘭會諸城鄜延五寨勢脅必從<lb/>
猖狂之後求無不獲計不過止此耳今朝廷降詔諸路<lb/>
<pb n="KR2e0014_WYG_021-11a"/>
勅勵戰守深明逆順曲直之理此固今之急務而詔中<lb/>
亦許夏人自新臣謂聞之太易納之太速曾未一戰而<lb/>
厭兵欲和意見乎外此復蹈前日之失矣自今聞果莊<lb/>
之誅或漸為欵塞之謀必將為恭很相半之辭而繼以<lb/>
無厭之求若朝廷復納其使是戰和權皆在敵有求必<lb/>
獲不獲必叛故臣願明主斷之于中深詔大臣宻議諸<lb/>
將若夏人欵塞則受詞却使然後明勅邊臣以夏人受<lb/>
恩不感無故犯順今雖欵塞反覆難保若實心改向化<lb/>
<pb n="KR2e0014_WYG_021-11b"/>
當與邊臣商議茍詞意未甚屈服約束尤甚堅明則且<lb/>
却之以示吾亦不汲汲求和也若心服而來吾雖未納<lb/>
其使必不至徃返啇議之間遽復盜邊若非心服吾雖<lb/>
蕩然開懐待之如舊能必不反覆乎今歲涇原之人豈吾<lb/>
待之不至耶是吾兵練士飽斥堠精明敵無大獲不過<lb/>
數年必自折困今雖小勞後必堅定此臣所謂當今待<lb/>
敵之要亦明主不可不知也今朝廷息民屈已而臣進<lb/>
言欲難其請不急于和似與聖意異者然古聖賢欲行<lb/>
<pb n="KR2e0014_WYG_021-12a"/>
其意必曲成之未嘗徑情直行也將欲翕之必姑張之<lb/>
將欲取之必姑予之若權其利害究其所至臣計于邊<lb/>
民必久安而固聖意初無少異然朝廷之間似欲以畏<lb/>
事為無事臣切以為過矣夫為國不可生事亦不可畏<lb/>
事其弊相均譬如無病服藥與有病不服藥皆可殺人<lb/>
夫生事者無病而藥也畏事者有病而不藥也乃者阿里<lb/>
庫之請人知不當與朝廷與之以求無事然事之起乃<lb/>
至于此不幾于有病而不藥乎今欲遽納夏使則是病<lb/>
<pb n="KR2e0014_WYG_021-12b"/>
未除而藥先止其與能幾何臣于侍從之中受恩至深<lb/>
故敢先事而言未幾夏人遣使求和<lb/>
　　哲宗朝議棄西夏地界<lb/>
朝廷議割城寨賜夏人易䧟蕃生口命鄜延經畧趙卨<lb/>
領分畫之議于是歸永樂䧟沒一百四十九人卨乞依<lb/>
夏請用綏州例二十里為界十里量築堡舖十里外並<lb/>
為荒閒近黄河者仍河為界朝廷悉從之蘭州勝如質<lb/>
孤兩堡舊自元豐五年廢罷熈河蘭岷路經畧范育既<lb/>
<pb n="KR2e0014_WYG_021-13a"/>
脩又欲于蘭州北過河二十里為界夏人猜阻議不决<lb/>
捨去范純仁帥太原馳奏曰陛下臨御懐柔西方恩德<lb/>
備至册封賜地皆出宸斷遂使累年戎馬不能犯塞蕃<lb/>
漢生靈全活無數近聞熈河邊臣分畫北界吝惜久廢<lb/>
塞地為要害未欲給賜致其偃蹇不從切恐蕃疑敗謀<lb/>
至久事變萬一復至猖狂容則虧損國威討則前車不<lb/>
逺兵連不觧勞費無期伏望陛下檢會元約朝㫖特賜<lb/>
允從遵孟子樂天之言稽虞舜舞干之德天下幸甚又<lb/>
<pb n="KR2e0014_WYG_021-13b"/>
言司馬光陳棄寨之䇿及後來換易生口降賜封册臣<lb/>
實與議昧者多為不然朝廷力行浮議方息今與西夏<lb/>
思臣定體惟分畫地界所較不多若去城寨二十里番<lb/>
人無厭亦可理諭又肯依從臣恐邊將貪功生事將城<lb/>
寨二十里外聖恩許給或向來用兵時不曾保據之地<lb/>
指為要害却將築城占守虧朝廷大信敗國家前謀不<lb/>
可不察或謂番人無厭必更邀求以祖宗兵勢國力尚<lb/>
因德明歸順賜以數州加國主之號安民息戰不以小<lb/>
<pb n="KR2e0014_WYG_021-14a"/>
利玩兵后彼國服從何嘗更犯而况今所指利害絶小<lb/>
昔樊噲欲以十萬横行匃奴中季布以為面謾武夫邊<lb/>
將之言多若此類今可為鍳已而西夏遣使入賀坤成<lb/>
邊議復講御史中丞蘓轍奏曰西夏輕狡屢叛為患莫<lb/>
測詐言商量地界遷延不决捨歸本國招之不至邊議<lb/>
始謂地界不可復議而賀坤成使當不至矣今日天誘<lb/>
其衷使已及境地界復議如故方其未遽造絶招懐計<lb/>
可復施此中國之利也臣恐朝廷不于今日窮究必俟<lb/>
<pb n="KR2e0014_WYG_021-14b"/>
邊患既起而後圖之則無及矣聞熈河近脩質狐勝如<lb/>
二堡侵奪夏人御莊良田又蘭州北過河二十里議築<lb/>
堡寨夏人因此猜二不受約束其怨毒邊臣不信朝廷<lb/>
之言可見矣徒以歲賜厚和市至優勉脩臣節其實非<lb/>
德我也使稍有便利豈有帖然不作過哉惟朝廷之于<lb/>
西夏捐金帛裂疆土一無所愛累年于兹矣熈河帥將<lb/>
不原朝廷之心儌求尺寸功賞以害國事深可疾也頃<lb/>
年熈河築西闗城聲言次第龕谷果莊疑懼遂舉大兵<lb/>
<pb n="KR2e0014_WYG_021-15a"/>
攻擾一路至今未復今既城質孤勝如勢必及龕谷夏<lb/>
人驚疑與果莊事同如此則曲在熈河非夏人之罪也<lb/>
夫蘭州為患從來逺矣先帝分遣諸將入界李憲取靈<lb/>
武怯不敢入以此塞責自是築城積兵治械積粟勞費<lb/>
天下千萬為計好事之臣因不惜遺力以為金城本漢<lb/>
屯田舊地田極膏腴不患無食不患不耕患無堡障凡<lb/>
西闗龕谷質孤勝如過河築城皆所為保障也從來熈<lb/>
河遣兵侵耕此地皆為夏人所殺况築堡致冦無疑而<lb/>
<pb n="KR2e0014_WYG_021-15b"/>
朝廷恬不為怪坐啟兵端深可惜也夫蘭州不耕信遺<lb/>
利矣若夏人背叛其患比不耕何啻百倍故朝廷宜辨<lb/>
利害之輕重有所取捨况蘭州邊患稍息物價少平比<lb/>
用兵時何止三分之一若忍此勞費磨以歲月俟其夏<lb/>
人㣲弱决不敢爭乃議脩築似為得策不知邊臣何苦<lb/>
如此忽忽也若不用臣言臣料夏人久而必叛用兵之<lb/>
後不敢招來勞耻必甚今敵人強則畏之弱則凌之恐<lb/>
非大國之體也時西人雖遣使然且聚兵謀犯塞純仁<lb/>
<pb n="KR2e0014_WYG_021-16a"/>
復上奏曰臣近入劄子為夏國分畫地界未定恐邊將<lb/>
失信復致用兵所陳利害頗明近伏覩樞宻㫖揮及諸<lb/>
路闗報西人頻侵漢境或聞邊將乗此希功恐秋凉再<lb/>
患臣夙夜過憂不能緘黙伏見陛下與司馬光等謀定<lb/>
大患今為邊將鄙論沮害逺圖前捨已成四寨換易生<lb/>
口以示輕地愛人之德今傳聞復留兩堡不可守之地<lb/>
再起事端葢今日靳地邊臣多于昔年生事黨類若不<lb/>
早悟恐蹈前車夏人進貢在庭若所請不至乖悖望賜<lb/>
<pb n="KR2e0014_WYG_021-16b"/>
寛納或令押伴宣諭所有地界早令分畫若邊臣未達<lb/>
朝廷詔㫖有所不盡特許奏陳朝廷相度㫖揮然後嚴<lb/>
戒邊臣分畫地界不得虧失大信别起事端雖番性貪<lb/>
婪必亦難生怨叛息民偃革指日可期居無何夏人果<lb/>
引騎五千攻毁質孤勝如二堡而去朝廷以直龍圖閣<lb/>
葉康直為寳文閣待制知熈州召還育為侍郎蘓轍謂<lb/>
育措置乖方召還賞罰倒置乞與种誼种朴俱貶又謂<lb/>
亦不可帥熈河奏曰先帝始開熈河本無蘭州及李憲<lb/>
<pb n="KR2e0014_WYG_021-17a"/>
違命創築質孤勝如以侵夏國良田言無質勝蘭州亦<lb/>
不可保展轉生事盡以邊防無事將吏安閒若不創端<lb/>
無以邀求爵賞此邊臣常態自古通患若試詰問理則<lb/>
自窮何者二寨廣狭幾何新屯兵甲多少夏人若重兵<lb/>
掩襲勢必難保既克二城乗勝擊蘭州則蘭州之危何<lb/>
異昔日今不究其實輕用其言以隳大信夏若因此不<lb/>
順外脩朝貢收賜予之利内實作過逞邊寨之攻恐二<lb/>
寨地利未足償此所謂質孤勝如决不可城者此故也<lb/>
<pb n="KR2e0014_WYG_021-17b"/>
先帝綏御西蕃棟戬老而無子趙酧忠其族子也常遣<lb/>
黄履多持金幣以純忠見之是時聖意葢有在矣事既<lb/>
不遂而棟戬遂為阿里庫殺阿里庫棟戬家奴棟戬之<lb/>
臣如果莊温希新等皆有不服之志實一時機會也是<lb/>
時朝廷若因機投隙遣將出兵權納純忠則不世之功<lb/>
庶幾可立大臣計不出此遽以旄鉞寵綏其篡奪之臣<lb/>
使假中國爵命以役屬蕃部臣主之勢由此不堅自是<lb/>
外脩臣節未顯叛迹而育等欲于此時復舉前䇿葢亦<lb/>
<pb n="KR2e0014_WYG_021-18a"/>
疎矣諤昔在先朝以輕詐多敗少成先帝所薄今誼朴<lb/>
與諤無異誼于頃歲偶以勁兵掩襲果莊以此自負西<lb/>
蕃久作隄防亦無可乗之勢况育自到任屢陳此計咫<lb/>
尺蕃界誰則不知臣謂兵果出境必有憂矣兼聞近日<lb/>
擅招青唐蕃部數以千計納之本無朝㫖未有住處却<lb/>
則于彼為叛必被屠戮若據專擅罪名不輕臣不曉朝<lb/>
廷曲庇其意安在若不並行責降恐朝廷之憂未艾也<lb/>
借使阿里庫結連夏人同病相恤更出盜邊勝負未决<lb/>
<pb n="KR2e0014_WYG_021-18b"/>
此時大臣不敢任責使聖君聖母憂勞帷幄之中雖食<lb/>
議者之肉復何益乎所謂阿里庫决不可取者此故也<lb/>
二事皆國安危邊臣性命所係禍機之發間不旋踵願<lb/>
陛下黜此三人外使異域知此狂謀本非聖意易以招<lb/>
懐内使邊臣知賞罰尚存不敢妄作此宜速行者也然<lb/>
熈河遭此破壊彼此相疑欲招納平帖非得良帥未易<lb/>
可也康直須緣權貴節制秦鳯邊面至狹號為無事<lb/>
康直前冬無故脩城致夏兵壓境兵役已集康直懼不<lb/>
<pb n="KR2e0014_WYG_021-19a"/>
興工妄以地凍請于朝廷役既不成夏兵乃去既無靖<lb/>
重之畧當熈河揺動之秋臣恐陛下西顧之憂未弭也<lb/>
要須徙置佗路更命熟事老將領西河仍賜成勅使知<lb/>
朝廷懐柔逺人不求小利則邊患庶㡬少息矣詔育仍<lb/>
知熈州康直為陕西路都轉運使蘓轍愈為不可三上<lb/>
疏爭之太皇太后雖以為是大臣每固執轍事中止至<lb/>
是秦鳯路提典游師雄具言西人入冦勝如堡雖有三<lb/>
人中傷緣廵檢紀守義執西賊四人及有横控地道由<lb/>
<pb n="KR2e0014_WYG_021-19b"/>
此保全勝如質孤堡廵檢王享不能預為守備詔享降<lb/>
一官展一期收紀守信特免責罰育誼並特放罪後夏<lb/>
人數犯勝如質孤穿城縱火竟敗邊議云<lb/>
　　熈寧元祐議役法變更<hi>淮海文附</hi>
余靖初罷中丞復歸翰林成都進士李戒投書于靖獻<lb/>
役法大要謂民苦重役不苦重稅請増天下田稅錢榖<lb/>
各十之一募人充役羨餘猶可助經費明公讜言于朝<lb/>
幸而施行公私俱富靖辭以去職時韓絳知成都戒獻<lb/>
<pb n="KR2e0014_WYG_021-20a"/>
之大以為然入為三司使欲奏行之未幾上即位絳乃<lb/>
言害農之弊無過差役餘未易遽數望以臣奏下哀痛<lb/>
詔令中外臣庶悉具差役利害以聞辛未詔曰農天下<lb/>
之本也祖宗以来務加恩飬下寛恤之令賜蠲復之恩<lb/>
然數年于兹間因水旱頗致流離推其故殆州縣差役<lb/>
仍重勞逸不均喜為不急之務以奪時害財故也愁痛<lb/>
之聲上干和氣深可傷憫令逐路轉運司遍牒轄下州<lb/>
軍如官吏知差役利害可以寛减者實封條析以聞委<lb/>
<pb n="KR2e0014_WYG_021-20b"/>
任從臺省官集議考騐古制裁定使力役無偏重之害<lb/>
則農者知為生之利有樂業之心矣役法之議實始平<lb/>
治四年也秋七月詔中外臣庶限一月條陳差役利害<lb/>
實封以聞乙丑龍圗閣學士趙抃天章閣待制陳薦同<lb/>
詳定中外臣庶所陳差役利害<lb/>
熈寧元年五月庚辰同知諫院吳充言陛下今念本務<lb/>
未舉農政不脩令臣條奏臣謂鄉役之中衙前為重上<lb/>
等民戸被差曰官吏籍記杯噐七筯皆計貲産定數以<lb/>
<pb n="KR2e0014_WYG_021-21a"/>
應需求勢同漏巵至有家貲已竭逋負未除子孫既没<lb/>
鄰保猶代是以民間規隠重役土地不敢多耕避户等<lb/>
骨肉不敢義聚而憚人丁甚者嫁母離親兄弟異籍風<lb/>
俗日壊望敕中書擇臣庶所言利害以時施行及詔令<lb/>
中書及韓絳同王安石制置三司條例與言安石以為<lb/>
善僱法遂决四年五月楊繪言非不知助役之法闗差<lb/>
役不均欲平一之然聞幹其任者唯務歛多而行峻至<lb/>
天下不盡曉朝廷之意將以為率其剰者官取之不可<lb/>
<pb n="KR2e0014_WYG_021-21b"/>
不言也戊戌東明縣民以縣科助役錢不當相率遮宰<lb/>
相自言凡數百䇿王安石既說諭令退遂白上曰知東<lb/>
明縣賈藩范仲淹壻好附流俗非上所建立不可用上<lb/>
然之因令究東明亊庚子司農等及開封府界提舉常<lb/>
平司奏有畿内百姓未知新法遂見卿大戸言等第出<lb/>
助役錢多願依舊充役詔司農寺令諸縣曉諭如不願<lb/>
納錢之人除從来不當役年月令條認本等役後年月<lb/>
至則赴官充役更不令納錢上初疑官戸助役錢少安<lb/>
<pb n="KR2e0014_WYG_021-22a"/>
石曰官戸坊郭取役錢誠不多然度時止可如此故紛<lb/>
紛言不然在官者作意壊法進為異論坊郭等户糾衆<lb/>
打鼓截駕遮執政恐陛下不動心楊繪言助役不便陛<lb/>
下沛發㫖揮令取問民間之願否而兩行之又指陳繪<lb/>
言為不然上諾之丙午王安石言役錢文字上以為民<lb/>
稅已重坊郭官戸等不湏减稅戸升等第更與少裁無<lb/>
害安石曰今稅斂不為重但兼并侵年多耳上曰此兼<lb/>
并所以宜權安石曰兼并惟古大聖君能之所謂兼并<lb/>
<pb n="KR2e0014_WYG_021-22b"/>
者皆豪傑有力之人議論足動士大夫者也今制法但<lb/>
因人所便未足操制兼并也六月楊繪又言助法難行<lb/>
其說有五民難得錢一也近邊州軍姦細難防二也逐<lb/>
處因稅多少不同三也耆長非人盜賊難止四也專典<lb/>
僱人則失䧟官物五也乞議防五害然後著為定制又<lb/>
具録前後論助役法四奏以自辨且曰臣情狀已具四<lb/>
奏劉摯又言臣近言論助役之害有十今奉聖㫖批送<lb/>
曾布劄子條件詰難令分析者陛下以臣言為是耶則<lb/>
<pb n="KR2e0014_WYG_021-23a"/>
事盡于前奏可以覆視如以臣言為非耶則貶黜之而<lb/>
已臣言亦不過十害者是不復條陳也然至臣等以職<lb/>
事為言則使分析中外皆知非陛下意乃司農挟寵以<lb/>
䕶改作大臣誤法以蔽聰明耳今陛下謂天下之勢安<lb/>
耶未安耶治耶未治耶茍未安治則陛下之睿智言動<lb/>
起居躬蹈德禮夙夜精勵而天下未安治也誰致之耶<lb/>
陛下即位以来注意責成以望太平自以為己任得君<lb/>
專政者是也二三年間開閤動揺天下無一民一物得<lb/>
<pb n="KR2e0014_WYG_021-23b"/>
所者葢青苗之議起天下始有聚歛之疑青苗之議未<lb/>
充而均輸法行法方擾而邊鄙之謀動邊鄙之禍未艾<lb/>
而章河之役作章役未平而助役之事興其又求水利<lb/>
也則勞民而無功度田也費大而不效又省并州縣也<lb/>
諸路皆強民以應令又起東西府也則大困其財禁門<lb/>
之側斧斤將一年而未已其議財也則商賈市井屠販<lb/>
之人皆召登政事堂其征利也下至歴日而官自行之<lb/>
推此以徃不可究言古之賢臣事君之道必馴致有漸<lb/>
<pb n="KR2e0014_WYG_021-24a"/>
待人後成設施皆有次序今數百事交舉並作欲歲月<lb/>
變化天下使者旁午牽合于州縣小人挟附佐佑于中<lb/>
外至于忠厚老成者擯之為無能狭小獧辯者取之為<lb/>
可用守道憂國謂之流俗敗常擾民謂之變通能附已<lb/>
者不次而進之曰擢才不可招者為名而斥之曰行法<lb/>
凡政府謀議措置經畫除用進退獨一屬掾曾布與之<lb/>
論定同列預聞乃在布後奔走乞丐者布門如市孰有<lb/>
係國體而大于此者祖宗舊臣則鐫刻鄙棄去者殆盡<lb/>
<pb n="KR2e0014_WYG_021-24b"/>
百年成法則剗除廢革存者無幾豈不怪賢士大夫比<lb/>
歳引去者凡幾人矣陛下亦嘗察此乎去舊臣則勢位<lb/>
無軋己者權可保也去異己者皆可以用門下之人也<lb/>
去舊法則曰今日執御天下者是己所為而陛下又將<lb/>
任以聽其伸縮也奏至王安石曰所奏前後今並不分<lb/>
析于是詔繪落翰林學士御史為侍讀學士摯落館閣<lb/>
校勘監察御史裏行監衡州監倉後兩日以繪知鄭州<lb/>
十二月劉䝉知湖陽縣初行免役法使者召諸令會議<lb/>
<pb n="KR2e0014_WYG_021-25a"/>
䝉獨為不便退而條上利害即投劾去五年十二月給<lb/>
事中李中師前知河南府時朝廷初令民出錢免役中<lb/>
師率先諸州推行富弼告老家居市中師籍其戸等令<lb/>
與富民均出錢希司農意㫖多取寛剰比他處獨重洛<lb/>
人怨之中師厚結中貴庚寅詔入為牧郡使七年詔定<lb/>
州民有賣屋未納免役錢者令安撫轉運司體量其實<lb/>
以聞安石曰百姓賣屋納役錢臣不能保其如此緣官<lb/>
吏行法必多不均之處然論事有權須問從前差役賣<lb/>
<pb n="KR2e0014_WYG_021-25b"/>
屋賠填者與今孰多孰少即于役法利害灼見六月初<lb/>
免役之法行也民以貲産出錢時曲陽縣尉吕和卿首<lb/>
較縣戸之髙下役之輕重第為數等令定師李肅之深<lb/>
善之未及行和卿以憂去至是參知政吕惠卿領司農寺<lb/>
乃取和卿議為手實法和卿惠卿弟也乙夘司農言曰<lb/>
五等簿書手所供多隱漏不實熈寧勅但删舊條不立<lb/>
新制即于造簿反無文可守承前建議唯民自供手實<lb/>
許人糾告其法最宻貧富無隱誠造簿良法也詔送編<lb/>
<pb n="KR2e0014_WYG_021-26a"/>
脩司農列司惠卿又曰免役出錢或未均出于簿法不<lb/>
善按戸令手實者人戸具丁口田宅之實也嘉祐勅造<lb/>
簿五等用野居民若戸長豈能詳知其貧富不令自供<lb/>
手實則無隠匿之責安肯自陳又無賞典孰肯糾决此<lb/>
不可用宜倣手實之意使人戸自占家業如引落即隠<lb/>
産賞告之法庶得其益既而手實法歳以簿式示民令<lb/>
供而第價為五等隠者許告三分充賞中丞鄧綰駁其<lb/>
議諫官范百祿亦論曰造簿手實告匿有賞且令手實<lb/>
<pb n="KR2e0014_WYG_021-26b"/>
之文而未行葢使人自占必不實告明許訐人為仇怨<lb/>
則禮義亷恥之風哀矣不報既而法行害及鷄豚民不<lb/>
勝病也冬十二月司農寺乞廢户長坊正其州縣坊郭<lb/>
稅賦苗役錢以鄰近主户三二十家排成甲次輪置甲<lb/>
頭催納一稅一替逐甲置牌籍姓名于替日自相交割<lb/>
縣不勾追衙集役使從之<lb/>
元豐三年二月判司農寺李定等乞開府界諸縣鄉村<lb/>
第四五等户敷出役錢不聽四年六月判司農寺舒亶<lb/>
<pb n="KR2e0014_WYG_021-27a"/>
嘗言役法不均責在提舉上曰提舉未可責也近臣有<lb/>
自陕来者欲盡蠲中下之民朕謂不然夫衆擎易舉上<lb/>
戸民少若中下盡免而取足上戸則不均甚矣古謂均<lb/>
無貧朝廷立法但欲均耳更可講以聞八年八月户部<lb/>
言見准朝㫖脩完諸路役書諸色役人多寡或行添减<lb/>
并支酬雇直重輕未均並據逐路相度到事理脩入今<lb/>
欲乞將諸路敷出役錢元額于役書内立定合用錢數<lb/>
外所留寛剰不得過二分餘所貴稍寛民力從之十月<lb/>
<pb n="KR2e0014_WYG_021-27b"/>
知安福縣上官公立獻書言免役取民之例從之詔府<lb/>
界諸路耆長壯丁之役並募充<hi>耆長計第三等户長第四等戸上應募</hi>等<lb/>
第給錢其舊以保正代耆長催稅甲頭代户長承帖人<lb/>
代壯丁並罷<lb/>
元祐元年正月劉摯言助免役之弊以定州安喜一邑<lb/>
為證户部准勅府界諸路耆長壯丁之役並募充等第<lb/>
給雇錢其舊以保正代耆長催稅甲頭代户長承帖人<lb/>
代壯丁并罷看詳所募耆戸長若雇募即慮所數支少<lb/>
<pb n="KR2e0014_WYG_021-28a"/>
應募不行兼壯丁舊既係第四等已下舊不出役錢只<lb/>
輪充更不支雇錢亦慮難以雇募兼慮諸路提舉所司<lb/>
州縣為見今降朝㫖並創雇兼慮募却于人上更敷役<lb/>
錢欲乞應府界諸路自有輪差及雇人去處並乞依元<lb/>
法如有增損事件亦依役法增損施行又言並廢州縣<lb/>
雖省役錢以為封樁利然酒稅額虛失者不可勝計詔<lb/>
並廢州縣今諸路轉運提㸃刑獄等司同度合與不合<lb/>
併廢以聞先是司馬光言陛下詔羣臣民各上封事無<lb/>
<pb n="KR2e0014_WYG_021-28b"/>
有不言免役錢之害者足知公患無疑也臣今愚計莫<lb/>
若直降勅免天下免役錢一切並罷其諸色役人依熈<lb/>
寧元年前舊法人數委縣令佐親掲五等丁産簿定差<lb/>
仍令刑部檢會熈寧見行差役條貫刋印頒下諸州尚<lb/>
慮天下役人利害各有不同乞勅外更指揮行開封府<lb/>
界及諸路轉運謄下諸州縣委縣官看詳務在役法曲<lb/>
盡其宜司諫蘓轍言司馬光乞罷免役錢復差役法請<lb/>
㫖依奏施行切觀司馬光劄子條陳差役大事已得允<lb/>
<pb n="KR2e0014_WYG_021-29a"/>
當然其間不免疎畧及小有差悞執政豈有不知若公<lb/>
心共濟即合光所請行大意脩小節然後行下但畧錄<lb/>
劄子前坐光名後坐聖㫖依奏自今以徃必有人借中<lb/>
外異同之論動摇大議願陛下但觀祖宗以来差役法<lb/>
行民有何害近歲既行免役民間之弊耳目厭聞即可<lb/>
行可罷不待思慮而决矣監察御史孫升言陛下即位<lb/>
以来因舊臣正論復行差役舊法其間不無窒碍理當<lb/>
委曲斟酌惟以便安公私為務伏望早降㫖揮諸路轉<lb/>
<pb n="KR2e0014_WYG_021-29b"/>
運使戒勅諸部咸體朝廷因民所欲惠飬元元之意庶<lb/>
祖宗成法早獲就緒初章惇言司馬光欲罷免役行差<lb/>
役事雖已奉㫖依奏臣反覆看詳其間甚多疎畧大抵<lb/>
光所論事亦多過當惟稱下戸無不充役今一例納錢<lb/>
又錢非民間所鑄皆出于官上農之家多有不過庄田<lb/>
榖帛牛具桑柘而糓已愈賤此二亊最為免役納錢利<lb/>
害要言然初朝廷自議行免役之時為時所遣使者不<lb/>
體先帝愛民之意成就法意之良今日道是更張脩完<lb/>
<pb n="KR2e0014_WYG_021-30a"/>
之時理當審詳臣謂不若先具此意申勅轉運提舉諸<lb/>
州縣各令盡心講求預具利害擘畫次第俟朝廷遣使<lb/>
逐路措置則逺不過一二年間天下役法措置已周及<lb/>
曲盡其宜生民䝉澤上成先帝美利下興無窮大利與<lb/>
今日草草變革一切茍欲速行之弊利害相逺萬萬又<lb/>
與同列爭曰保甲保馬法一日不罷一日有害如役法<lb/>
熈寧初以雇代差行之太速故有今弊今復差代雇當<lb/>
詳議熟講而止限五日其弊將益甚矣御史劉摯言今<lb/>
<pb n="KR2e0014_WYG_021-30b"/>
改免役為差役仍是大體已正大害已革譬病患之人病<lb/>
根已去其他當徐調治之而已臣恐上下觀望之人指<lb/>
小小事件張皇鼓扇伏望陛下及太皇太后堅持此意<lb/>
力行無疑勿為異論所動蘓轍言應天下免役錢一切<lb/>
並罷大綱已得允當其節目疎畧未可一一具言全在<lb/>
有司節次脩完乃詳若不窮究首尾恐既行之後别生<lb/>
諸弊乞朝廷將見在役錢且依舊雇役盡今年而止于<lb/>
今年内催促諸處審議差役確可無弊然後今冬迤邐<lb/>
<pb n="KR2e0014_WYG_021-31a"/>
差撥起自来年使鄉户一則差役條貫得詳既行之後<lb/>
無復人言二則已納稅錢一年雇役民力舒緩進退皆<lb/>
便始司馬光奏復差役法既得㫖依奏開封府蔡京即<lb/>
用五日限令兩縣如舊役人數差一千餘人充役亟詣<lb/>
東府白光光喜曰使人人如待制何患法不行乎議者<lb/>
謂京但希風㫖茍欲媚光非實事也故蘓轍首言<hi>轍疏在前</hi>
尚書吕公著劄子勘會司馬光近建明役法文字其間<lb/>
不無疎畧若博採衆議更加公心申明行下必成令章<lb/>
<pb n="KR2e0014_WYG_021-31b"/>
惇上文字雖亦可取然大率出于不平之氣專欲求勝<lb/>
早来部堂三省樞宻會議章惇安燾大段不通况役法<lb/>
元不屬宻院若論議不一必是難得平允望陛下詳酌<lb/>
或選近臣三數人專切詳定奏聞乙亥詔差吕大防孫<lb/>
永范純仁專一以聞初范純仁自慶州詔入純仁素與<lb/>
光親厚聞光奏復差役法純仁曰法固不便然亦有不<lb/>
可暴革葢治道惟去太甚者耳乃言于光欲且議緩行<lb/>
先于一州候見其利害可否漸而推之一路庶民不騷<lb/>
<pb n="KR2e0014_WYG_021-32a"/>
擾法可久行光不聽純仁嘆曰是又一王介甫矣復拆<lb/>
柬示之曰䝉示奏稿足見公之存心然此法但緩行而<lb/>
熟道則不擾亟行疎畧則擾民公既知純仁不欲速而<lb/>
示以益堅之利葢欲使知罪而黙耳黙黙何難不止難<lb/>
黙亦可賛公使公喜而自容于門下何用犯公怒而喋<lb/>
喋也若果如此純仁不若少年合介甫求早富貴也何<lb/>
用白首強顔于此媚公求合哉光亦勿聽始范百祿言<lb/>
于司馬光曰熈寧初百祿為咸平縣役法之行罷開封<lb/>
<pb n="KR2e0014_WYG_021-32b"/>
衞前數百人民甚恱後有司求羨餘務刻剝為法之害<lb/>
今第减出錢之數以寛民可也光不從又議州縣吏因<lb/>
差役求賂從重法加等配流百祿押刑房固執不可且<lb/>
謂鄉民被徭役今日執事受賕明日罷役復以財遺人<lb/>
既以重法繩之將見黥面赭衣充塞道路矣光曰微公<lb/>
幾為民害遂已之王安石在金陵聞變法不為意及聞<lb/>
罷役法失色曰亦罷至此乎此法終不可罷安石與先<lb/>
帝議之二年乃行無不曲盡後果如其言閏二月詔仍<lb/>
<pb n="KR2e0014_WYG_021-33a"/>
令逐州縣出榜許舊来係納免役錢令呂大防孫永<lb/>
韓維范純仁進對太皇太后曰役法大事自来出役錢<lb/>
下户不易卿等各宜仔細仍辟屬官六員曾歴知縣差<lb/>
遣者又令差役法論求見成者許諸色人中陳逐路看<lb/>
詳更改閏二月朝㫖勿行從劉摯王岩叟朱光庭王覿<lb/>
之言也蘓轍言近奏罷免役錢行差役事大綱已得允<lb/>
當其疎畧差悞有五其一衙前之害熈寧前破敗人家<lb/>
甚如兵火天下苦之先帝知之敕剏免役法勾收坊場<lb/>
<pb n="KR2e0014_WYG_021-33b"/>
官自出賣以免役錢雇役人以坊場錢為患難酬奬其<lb/>
二坊郭人户熈寧前有科配之勞新法始與鄉人户並<lb/>
出役錢免刺配其法甚便但所出役錢太重未為經久<lb/>
之法乞指揮據見今役錢裁减酌中數目與前項賣坊<lb/>
場錢除支雇衙前及召募非泛綱運外常切樁留准備<lb/>
下項支用其三新法以来减定諸色人皆確合數行之<lb/>
十餘年無闕即熈寧前舊法人數冗長虛煩民力其四<lb/>
熈寧散從弓手等役常苦接送極為勞弊其五州縣胥<lb/>
<pb n="KR2e0014_WYG_021-34a"/>
吏募雇充役不請雇錢如願即量支雇仍罷重法亦依<lb/>
前坊郭坊場等錢内支如不足即差鄉戸詔送看詳役<lb/>
法所劉摯言臣見章惇向以附會安石遂塵政路近陛<lb/>
下改免役復差役人情上下莫不為是而惇欲為非敢<lb/>
建異論沮詆聖政葢寧負朝廷不忍負安石故惇不去<lb/>
不足以安廟朝成善政伏望正惇不忠之罪罷黜之蘓<lb/>
轍言臣近奏蔡京施行差役法故意擾民以敗成法又<lb/>
言臣近論列蔡京施行差役中不依聖㫖申請防碍事<lb/>
<pb n="KR2e0014_WYG_021-34b"/>
件挟邪壊法章惇與司馬光爭論役法事<hi>見委任臺諫門</hi>三月<lb/>
詳定役法所言乞下諸路除衙前外諸色役人只依見<lb/>
用數定差今夏科錢住罷更不起催官戸僧道寺觀單<lb/>
丁女戸出錢助役指揮勿行從之夏四月中書舍人蘓<lb/>
軾詳定役法軾言臣見先帝初行役法取寛剰錢不得<lb/>
過三分以備灾傷有司奉行為當通計天下乃十四五<lb/>
然行之十六七年常積而不用至三十餘萬先帝聖意<lb/>
固自有在愚民因謂以免役為名實欲重斂今太皇太<lb/>
<pb n="KR2e0014_WYG_021-35a"/>
后皇帝陛下所宜追探其意還于役法中散之以塞愚<lb/>
民無知之詞興長世無窮之利今欲盡罷寛剰錢將来<lb/>
無計而係官地數目不多見在錢雖有三十萬貫石而<lb/>
兵興借支幾半臣今乞于内帑錢帛中支還兵興所借<lb/>
錢斛復完三千萬貫石止于河北河東陕西備邊三路<lb/>
行給由募役法使五七年役减大半農民完富此無窮<lb/>
之利也五月蘓轍言臣四上章言蔡京知開封府推行<lb/>
役法知舊法人數冗長近降㫖許州縣相度妨碍掲簿<lb/>
<pb n="KR2e0014_WYG_021-35b"/>
定差亦無限日而京違㫖差人監勒開祥兩縣依舊法<lb/>
人數于數日内差撥了當欲擾民以沮成法又言朝廷<lb/>
近罷免役復行差役小民初免役錢鼓舞相慶士大夫<lb/>
因民喜而以為差役一行民無事矣臣愚以為免役害<lb/>
去而差役之弊亦不可不知也今除見議衙前差募未<lb/>
有成法外其餘户長弓手散從等役一切定差貪官暴<lb/>
吏私切相賀何者市井之人應役家非富厚生長習見<lb/>
官司雖欲侵那無所措手今耕稼之民性如麋鹿一<lb/>
<pb n="KR2e0014_WYG_021-36a"/>
入州縣已自懾怖况家有田業求無不應自非廉吏誰<lb/>
不生心妄意復行差役百擾復加聞諸路此弊已行恐<lb/>
稍經歲月役人困苦必反思免役之便其損聖政不細<lb/>
乞明降詔書戒敇監司長史庶政知朝廷愛惜鄉役與<lb/>
神宗朝愛惜雇役無異日前約束官吏侵擾役人條貫<lb/>
使刑部錄出出榜州縣使民知之仍常督察有犯不赦<lb/>
庶民被差役之利而無害天下䝉澤矣七月蘓軾言臣<lb/>
奏乞罷免詳定役法聖㫖不許軾意差役法必當改不<lb/>
<pb n="KR2e0014_WYG_021-36b"/>
當于雇役實費外多取民錢若無多取民錢亦足利民<lb/>
嘗白司馬光不然之軾曰昔韓魏公刺陕西義勇公為<lb/>
諫官爭之甚力公亦不顧昔聞公道其詳豈今日不許<lb/>
軾盡言耶光不恱而罷劉摯言朝廷㤀免役之弊下詔<lb/>
改復差役法天下知久矣造法始施倉卒故改而立雇<lb/>
募之議為招募之法而不能成也朝廷患常平之弊並<lb/>
用舊制施行未曾屢月變為青苗法後又詔責首議之<lb/>
臣而斂散之事今行如初此二大事也四方拭目以觀<lb/>
<pb n="KR2e0014_WYG_021-37a"/>
盛舉而反復二三何以使天下信之臣望熟計出令度可<lb/>
必行而後行則至其終也可及矣伏望降㫖揮截自某<lb/>
月日應役人除衙前許招并使院職級弓手截級存留<lb/>
曹司庫子之𩔖充役人名外其餘如敢尚支雇錢者並<lb/>
以故違條制論罪庶役法早得完就無使小人幸其不<lb/>
成八月蘓轍言御史陳次升奏以役法未定人情熒惑<lb/>
乞勅詳定役法所議速定或雇色額及官户寺觀單丁<lb/>
女户等敷出役錢則例先次序施行其州縣事體不同<lb/>
<pb n="KR2e0014_WYG_021-37b"/>
者候諸州申到定奪䝉敇批送詳定議法所臣看詳所<lb/>
奏勒令早定役人合差合雇色額及坊郭官户寺觀等<lb/>
合出役錢則例申奏行下令民知定法不敢惶惑又王<lb/>
覿言聞諸路州縣有役人數多而鄉村等第人户數少<lb/>
役差不足者自今雖次第人户相兼將来年滿難得人<lb/>
户承替及雖有人户可作三處畨更休充役人處亦是<lb/>
經隔年歲不多中户應役既頻則力必困議者患之臣<lb/>
謂不然葢助役免役法推行之初天下州郡先會一年<lb/>
<pb n="KR2e0014_WYG_021-38a"/>
雇役及寛剰錢數然後賦于民也賦民者不可無法而<lb/>
且欲均又必會民家業多少為緡錢而筭之其槩曰一<lb/>
州雇役及寛剰歳月錢若干州民家業若干即家錢每<lb/>
貫歲出免役錢若干而錢計足矣法雖如此而民財足<lb/>
不可得實州縣又有先集等第人户使各認逐戸合納<lb/>
免役錢數則足歲計矣然後令供通家業而告之曰家<lb/>
業錢毎貫當納免役若干令某歲納若干即當家業錢<lb/>
若干貫矣彼人户乃具狀析家若以合納免役錢之數<lb/>
<pb n="KR2e0014_WYG_021-38b"/>
則家業得其三者又加少也既定錢之多少所謂等第<lb/>
無用而等第之行又不可廢茍州縣徒用前日不用等<lb/>
第而差役人則人户可應役者至少何足怪耶愚謂欲<lb/>
天下鄉村應役人户稍多得以更休不困湏告諭天下<lb/>
郡縣使重定等第令頗得實則力均而不足患矣伏惟<lb/>
㕘酌施行侍御史吕陶言人户貧富髙下不均若不頻<lb/>
差上戸則無以寛中下之家湏相度立法戸多處以十<lb/>
二年少處以九年為率分二㳄總計合役之數均勻定<lb/>
<pb n="KR2e0014_WYG_021-39a"/>
差如有一貫稅錢于九年或十二年合差役一次則二<lb/>
貫以上差兩次逐次各一人其錢多則又增新差之役<lb/>
然于九年或十二年内三次差役不過五六人謂逐次<lb/>
各差一人即非併差五六人仍令私自雇人祇應乞得<lb/>
此奏付詳定奪法所癸未吕陶言昔嘉祐之差役從寛<lb/>
而條禁大畧貪吏滑胥幸農夫之在官銳意侵漁人甚<lb/>
苦之熈寧免役止令出錢官為僱募凢侵漁農夫者一切<lb/>
有禁然有司赦文過重民間錢貨遂至乏絶陛下深䘏<lb/>
<pb n="KR2e0014_WYG_021-39b"/>
元元復行差役臣謂法不相湏則惠有未至既以嘉祐<lb/>
制差之而不以熈寧令禁之雖無近年役錢之勞復有<lb/>
昔日應役之害伏請申命有司嚴責期年不候諸路役<lb/>
帳齊足疾速裁定以完差役之法王岩叟言役法不便<lb/>
者六條二年十一月尚書李常言熈寧以来變差役之<lb/>
法俾稅戸悉輸貲募民間而役之既久而民力敝故復<lb/>
議差法少通古今以成書付戸部使推行矣夫四海之<lb/>
廣萬世之移風俗好惡既殊而上戸富安下户匱乏富<lb/>
<pb n="KR2e0014_WYG_021-40a"/>
則以差為病難復均齊匱則以力為宜利久休息不可<lb/>
一法治也輒求差助二法隨時上下所宜條叙梗槩若<lb/>
使民而可久也伏望聖慈付之有司加議或上裨聖政<lb/>
之萬一三年二月學士兼侍讀蘓軾言差役之法天下<lb/>
以為未便獨臺官數人主其議必為不可改磨礪四顧<lb/>
以待言<hi>闕</hi>者故人畏不發耳近聞疎逺小臣張行者力<lb/>
言其弊諫官韓川深詆之至欲重行編竄<hi>張行者述之從孫也言神</hi>
<hi>宗議納役葢嘗謂之助役矣以為若止于助則未能盡免將使後世役亦差亦納于是便為免役其慮深矣今</hi>
<pb n="KR2e0014_WYG_021-40b"/>
<hi>廢而復差上違先帝貽謀下咈元元安志豈曰述事乎易言差役下户一年所廢有用數年役者有用數十年</hi>
<hi>復有者其等漸降害愈深殆非聖人裒多益寡天道弛張之義又言臣恐行者以為有心于改法無心便民昨</hi>
<hi>日改之為天下之民無容心于其間可也章疏十上詔監司取戒勵以聞乃止</hi>詔差役法内有<lb/>
未便事令王岩叟韓𤦺與劉安世同看詳具利害以聞<lb/>
先安世言今差役深詔執政固守初議毋狥浮言妄有<lb/>
變易六月蘓轍上疏曰昔嘉祐以前鄉差衙前民間常<lb/>
有破産之患熈寧後出賣坊場以雇衙門民間不復知<lb/>
衙前之苦元祐初務于復舊一例復差官收坊場錢民<lb/>
<pb n="KR2e0014_WYG_021-41a"/>
出衙前之費四方驚顧尋知不可施又復雇雇法有所<lb/>
未盡但當隨事脩完而去年之脩復行差役雖存雇法<lb/>
先許得差州縣官吏利在起動人户以差役而便差法<lb/>
一行即時差足雇法雖在誰復肯行又熈寧僱役法三<lb/>
年人户並出役錢上戸以家業高強出錢無藝下戸昔<lb/>
不充役亦遣出故此二等人戸不免咨怨中等既自差<lb/>
役今又出錢不多雇法之行最便及元祐罷行雇法上<lb/>
下二等欣躍可知中等則反為害故天下思雇役而厭<lb/>
<pb n="KR2e0014_WYG_021-41b"/>
差役今五年矣此二事宜因弊脩法為安民靖國之術<lb/>
者也六年九月鄭雍言元祐復差法一經六七年乞朝<lb/>
廷擇監司知州召詣三省令親受朝㫖先從一二州召<lb/>
諸縣令長採民間役法利害與監司長史㕘議名為一<lb/>
州一縣法七年九月三省言今檢諸路助役不敷每年<lb/>
支止及半致狭鄉縣分差役頻併當職官吏不體朝廷<lb/>
法意務為占吝不切雇募以寛民力今令諸監司州縣<lb/>
依下項畫一㫖揮行一差役人戸三等以上戸空閒四<lb/>
<pb n="KR2e0014_WYG_021-42a"/>
年等第四等以下戸空閒六年如不及逐年限即據所<lb/>
缺役人雇募如本路役錢支不及二分空閒年限不雇<lb/>
外並許役人止三等戸貼雇令空閒及四年下三等户<lb/>
並貼雇令空閒及六年本縣計逐等合役人戸除空閒<lb/>
年各合差若干户充役不足合用若干人定二額差者<lb/>
役滿却差人承替雇者有闕募人填闕後来户口升降<lb/>
差雇不齊且依舊額仍限今㫖到日令佐據合雇人額<lb/>
行募仍州縣先從重役替放先入役之人如無令雇州<lb/>
<pb n="KR2e0014_WYG_021-42b"/>
役便雇縣役其州縣役若本不足即依近㫖差次一等<lb/>
此本等内下户物力及七分以上不以籍為定如次等<lb/>
無及十分只以本等空閒一年一應鄉縣役人除已雇<lb/>
衙前守分外其輪差已依舊除雇到州縣役即未得開<lb/>
落别項聲說一官雇者弓手先雇曾充弓手人不足有<lb/>
武勇行止人充役雇者准此一壯丁于本村合差人户<lb/>
依版簿名次實輪充役半年一替除已本等應付他役<lb/>
外如村有四十戸差壯丁之人本村丁二人處毎年四<lb/>
<pb n="KR2e0014_WYG_021-43a"/>
户輪應十年遍週復始一州路有狭鄉役頻縣分募錢<lb/>
不足申提刑司依條那移助役寛剰錢不足申本司乞<lb/>
支坊場河渡剰錢謂支衙前雇食支酧綱運接送人等<lb/>
錢外剰數據毎年合用支酧等用錢數十分為率毎年<lb/>
留二分准備衙前等支用錢千貫將剰錢五年留千貫<lb/>
更不樁留又不足申户部依此那移别路逐免剰錢助<lb/>
役錢依舊每年存留一分如見今已有寛剰及自来積<lb/>
錢數自便作五分樁留有支遣即填補一應差軍接送<lb/>
<pb n="KR2e0014_WYG_021-43b"/>
係代雇錢役人者以用過軍人身分請受歳終令提刑<lb/>
撥還轉運司餘依舊條一應重役人口合行替放應募<lb/>
依舊在役請雇錢者聽一應後募到役湏有産稅不得<lb/>
募瘡贖曾犯刑人及諸工藝人並召有産二人委保人<lb/>
不過舊募錢數一衙前如人户願依陕西鎮戎德順軍<lb/>
熈州衙前法以官田充募者聽其官田合出租課即以<lb/>
坊塲河渡錢撥還所屬詔並依先次施行<hi>元祐于役法留意如此不</hi>
<hi>久復為紹聖所壊甚可惜也</hi>秦少游進議有曰役法之議不决久矣<lb/>
<pb n="KR2e0014_WYG_021-44a"/>
有司閱四方之牘牽制優柔相視而不斷者二年雖稍<lb/>
復筆削著為一切之令取濟朞月卒未確定可服人情<lb/>
傳萬世不弊也所以然者無他士大夫偏獨各有係吝<lb/>
不能至公為心耳夫役法者科條品目雖曲折不同不<lb/>
過差免二法而已差役之法雖曰迭任府吏胥徒之士<lb/>
數年一更然捕盗者奔命不遑主藏者備賞無等囷倉<lb/>
竭于飛輓資産破于厨傳執事患其敝變為免役之法<lb/>
雖曰歲使中外之民悉輪僦直以免身然平括至于室<lb/>
<pb n="KR2e0014_WYG_021-44b"/>
廬檢括及于車馬裒多以為寛剰厚積以為封樁弊又<lb/>
甚于差役矣葢差役之法不弊免役不作免役之法不<lb/>
弊則今議不興士大夫用于嘉祐前則以差為是免為<lb/>
非用于熈寜後則以免為得差為失私意摇于中公議<lb/>
遂移于外嗚呼豈特二年無定論哉雖十年而不足怪<lb/>
願詔有司毋牽于故新之論毋徇於差免之名悉取二法<lb/>
可用于今者别為一書謂之元祐役法則嘉祐熈寧之<lb/>
臣皆黙然心服矣丁未朱勃言免役之法利害詔送戸<lb/>
<pb n="KR2e0014_WYG_021-45a"/>
部看詳役法所丁夘中書省言勘會推行差役迄今十<lb/>
年民苦差擾議者前後改移不一終未成一定法詔府<lb/>
界諸路復免役法仍自㫖揮到日為始閏四月權荆湖<lb/>
提刑安惇言差役法行九年終未就緒望復熈寧舊法<lb/>
令民均納役錢詔送户部看詳役法所五月張商英言<lb/>
梓州路有職官張行者元祐中上七十疏乞復免役法<lb/>
省符再下轉運司取責誡勵臣不曉户長部貳輒敢塗<lb/>
塞中外耳目請究其人原情議法罪樞宻院言戸部看<lb/>
<pb n="KR2e0014_WYG_021-45b"/>
詳役所申諸路復免役法未審合否依舊行免役法詔<lb/>
並依熈寧舊勅施行<lb/>
紹聖三年五月孫諤言免役者一代之法今在官之數<lb/>
與其直果不過民出錢者果無不均之弊耶在官之數<lb/>
元豐多元祐雖省未嘗廢事也則多不若省散役之人<lb/>
直元豐重元祐雖輕未嘗廢役也則重不若輕然則元<lb/>
豐不及元祐法歟曰大綱立而不能無損益者衆目也<lb/>
數省直輕民出泉者易故法可久也伏望博採羣言無<lb/>
<pb n="KR2e0014_WYG_021-46a"/>
以元豐元祐為間要便于元元無不均之患裁為成書<lb/>
以貽後世則先帝之烈如日月光明矣惟陛下詔二府<lb/>
之臣議焉翰林學士詳定重脩敇令蔡京言孫諤所言<lb/>
役法臣詳諤言以為元豐多而重元祐省而輕多不若<lb/>
省重不若輕則諤謂元豐之法不若元祐明矣而又文<lb/>
其奸言以為隨時損益者妄也先帝勞思因時制宜其<lb/>
輕重省多講之甚熟行之如何而不如元祐乎元祐之<lb/>
人詆訛誣罔忠臣義士所當共嫉而諤于陛下追紹之<lb/>
<pb n="KR2e0014_WYG_021-46b"/>
日故為此言臣切駭之伏望留神加察詔孫諤罷左正<lb/>
言差知廣德軍<lb/>
　<lb/>
　<lb/>
　<lb/>
　<lb/>
　<lb/>
　太平治迹統𩔖卷二十一<lb/>
</p>
<p>
</p>
  </div>
</body>
</text>
</TEI>
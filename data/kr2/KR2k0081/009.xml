<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>籌海圖編巻十</head> <lb/>
    <p>
<pb n="KR2k0081_WYG_009-1a"/>
欽定四庫全書<lb/>
　籌海圖編巻十<lb/>
　　　　　　　　　　　　明　胡宗憲　撰<lb/>
　遇難徇節考<lb/>
　　<hi>此巻所載名教所闗故不嫌特書然事之詳畧悉有憑據或限於耳目之未接或涉於傳聞之疑似</hi>
　　<hi>者姑闕之以俟同志者増入焉</hi>
永樂二年倭犯穿山百户馬興與戰死之<lb/>
六年倭入山東于家庄寨百户王輔死之<lb/>
<pb n="KR2k0081_WYG_009-1b"/>
犯桃花閘寨百户周盤死之<lb/>
七年冬十二月倭陷廉州教授王翰死之<lb/>
　　<hi>翰河東人任本府教授嚴立規程教誨不倦倭冦陷城民皆逃避翰正衣冠端坐明倫堂賊至欲執</hi>
　　<hi>之罵詈不屈遂為所害</hi>
九年三月倭陷昌化所千戸王偉死之<lb/>
二十年倭冦象山縣縣丞宋真教諭蔡海死之<lb/>
　　<hi>真持竿擊賊海罵賊不屈皆死之</hi>
嘉靖二年日本使者宋素鄉等作亂遁入海洋備倭都<lb/>
<pb n="KR2k0081_WYG_009-2a"/>
指揮劉錦追之戰死<lb/>
　　<hi>時有欲追之者問于新建伯王公守仁公曰歸師莫遏窮冦勿追但當把截要害縱其退拒其進賊</hi>
　　<hi>進無所獲退無所資將自困絶於是取之兵不血刃矣由是兵皆不追錦獨往果為所殺</hi>
二十九年冦犯昌國烈婦嚴氏死之<lb/>
　　<hi>嚴氏葉小九妻也為賊所執驅之而前氏知不免遂投河而死</hi>
三十一年四月冦入奉化義士汪較死之<lb/>
　　<hi>較奉化人力挽强弩尤精矢藥殳刃精習有司上於軍門賜以義士闗防賊入應家欄較率民兵射</hi>
　　<hi>斃十餘虜創艾遁去較亦被傷而死</hi>
<pb n="KR2k0081_WYG_009-2b"/>
賊攻遊仙寨百戸秦彪死之<lb/>
　　<hi>彪爵谿所人賊登赤坎攻遊仙寨甚急彪曰遊仙與爵谿脣齒無遊仙是無爵谿也先人遺我汗馬</hi>
　　<hi>勲不死戰而死法何以見於地下乎乃與弟漢疾馳赴鬭力不能支遂俱死焉</hi>
五月瑞安所百戸李潮高良與賊戰於坡南滙瞭高山<lb/>
死之<lb/>
賊入黄巖縣孝子王錉烈婦徐氏死之<lb/>
　　<hi>錉生員王顯之子顯被執欲殺之錉泣求代父而遂死  徐氏名元奴有異色值母衰病歸寜賊至</hi>
　　<hi>元奴抱母慟哭賊欲汚之元奴紿賊轉室持粧奩同往乘間赴井而死</hi>
<pb n="KR2k0081_WYG_009-3a"/>
六月賊陷霩<graphic n="KR1790" url="https://raw.githubusercontent.com/kanripo/KR-Gaiji/master/images/KR1790.png" mimeType="image/png"/>所指揮樊懋力戰死之<lb/>
三十二年閏三月官兵與賊戰於烈港軍人葉七死<lb/>
之<lb/>
　　<hi>七定海衛軍賊王直負金城烈港穴為冦大將俞大猷提舟師直入其港討擊火砲大發勝負未決</hi>
　　<hi>而我舟忽挂賊纜櫓楫不能施賊衆方逞七徑取斧投水砍其纜未及斷賊以鎗中其項七呼曰死</hi>
　　<hi>矣吾必斷其纜竟連揮數斧纜斷而死俞舟遂免后四日俞大破賊空其穴俞之舟入也有二卒后</hi>
　　<hi>期當刑因請間燒賊碾以贖死俞許之二卒從外海縁山越險幾百里晝伏夜行潜抵賊砦時夜近</hi>
　　<hi>四鼓而賊方碾藥少頃困劇而臥二卒即其處爇火火藥横發羣砦俱熖灼賊方酣睡駭而突走墮</hi>
<pb n="KR2k0081_WYG_009-3b"/>
　　<hi>水死者踵繼俞乘熖進舟師崩之遂成奪巢之功</hi>
四月賊犯海鹽孟家堰千戸宋應瀾死之<lb/>
　　<hi>應瀾字汝觀寜波衛百户登庚戌武榜授正千户掌印事執法不撓因而每得下考軍門王公忬獨</hi>
　　<hi>竒之命取兵舶於閩應期而至忬益委以兵客兵獷悍難馭應瀾每約巳裕犒而厲以軍法無不聴</hi>
　　<hi>命癸丑𨽻叅將盧鏜為先鋒戰上海史家浜追賊至三十里亭復從戰平湖戰白沙灣戰金山皆有</hi>
　　<hi>功其在史家浜兵北賊追幾及應瀾急反弓二矢而中項洞額親兵飛鎗復殺四人因復回兵破賊</hi>
　　<hi>應瀾用是臨陣必以身先士卒竟以疲兵猝當海鹽孟家堰賊不支而死死時猶飛刀殺一賊乃絶</hi>
　　<hi>事聞廕其子襲千戸仍建祠城北隅祀之</hi>
<pb n="KR2k0081_WYG_009-4a"/>
賊犯杭州指揮吳懋宣禦之於赭山死之<lb/>
　　<hi>懋宣率僧兵禦之力戰而死</hi>
賊破乍浦所百户陳綬死之<lb/>
把總馬呈圖指揮采煉百戸王相姜楫吕鳯姚岑與賊<lb/>
戰於海寜教塲死之<lb/>
賊犯平湖百戸劉<hi>闕</hi>　黄<hi>闕</hi>　與戰死之<lb/>
犯白馬廟指揮蔡<hi>闕</hi>　死之<lb/>
犯南湖把總陳<hi>闕</hi>　指揮胡<hi>闕</hi>　死之<lb/>
<pb n="KR2k0081_WYG_009-4b"/>
犯三江港口百戸陳<hi>闕</hi>　黄<hi>闕</hi>　死之<lb/>
官兵追賊於海鹽海口巡司千户王繼隆百戸楊臣康<lb/>
綬死之<lb/>
賊陷昌國衛百户陳表死之<lb/>
　　<hi>倭賊入城表曰吾力無如之何有死而巳但所攝印多吾死置印何地遂送母出城納印於千戸金</hi>
　　<hi>鰲出門追賊奮鬭而死</hi>
孝子劉晉死之<lb/>
　　<hi>晉昌國人倭冦入城其祖老疾不能行家人各挈妻子走惟晉負其祖而逃賊將及祖曰我老甘死</hi>
<pb n="KR2k0081_WYG_009-5a"/>
　　<hi>汝宜速去晉不忍俱被殺</hi>
參將湯克寛與賊戰於乍浦長沙灣指揮陳善道冠帶<lb/>
總旗張儒死之<lb/>
十月知事何常明與賊戰於杭島山死之<lb/>
　　<hi>常明乗勝追賊中伏而死</hi>
十二月賊登西滙嘴千戸張應奎百户王守正張永死<lb/>
之<lb/>
三十三年四月參將俞大猷與賊戰於普陀山武舉應<lb/>
<pb n="KR2k0081_WYG_009-5b"/>
襲火斌黎俊民魏本康阜死之<lb/>
　　<hi>斌觀海衛人幼通儒術以母病嘗糞轉甜晨夕告天願以身代及壯應武舉鄉試中式者二憤海冦</hi>
　　<hi>荼毒生靈詣軍門乞隨軍報効累立竒功至是與武舉生黎俊民應襲魏本康阜督水兵追賊於普</hi>
　　<hi>陀山陷陣先登同時遇害盖忠孝得於天性者也後其兄指揮同知火雷請於當道為之立祠與俊</hi>
　　<hi>民並肖像於其中俊民廣東人</hi>
賊入上海縣指揮武尚文死之<lb/>
　　<hi>尚文鎮海衛人従㕘將湯克寛駐軍上海賊逼縣治尚文率家兵禦之出東門遇賊逰兵輒敗之乘</hi>
　　<hi>勝進攻賊伏水傍俟尚文過以利刃斷馬足馬蹶尚文死焉</hi>
<pb n="KR2k0081_WYG_009-6a"/>
賊屯李家嶴義士朱汀與戰死之<lb/>
　　<hi>汀象山人多勇力素好劍槊賊登赤坎屯李家嶴大肆虜掠汀與其黨王永希及子友章等数十人</hi>
　　<hi>直搗其穴賊棄營走追至開口岩日巳晡賊計窮蹙遂返逆戰良久汀為流矢所中猶手刃數賊力</hi>
　　<hi>不支顧謂其子曰吾已無濟汝等宜速去子不忍舍與王永希奮力直前格戰俱死焉</hi>
賊攻松江府副千戸童元巡檢李叢禄死之<lb/>
九月賊攻嘉興府官兵追之戰於孟家堰指揮李元律<lb/>
千戸薛綱<lb/>
賊犯百家山百户趙軒梁踰死之<lb/>
<pb n="KR2k0081_WYG_009-6b"/>
賊冦沈家河都指揮周應禎死之<lb/>
十月百户張曜與賊戰於湖頭死之<lb/>
賊至東陽南午嶺巡檢朱純死之<lb/>
賊犯芙蓉海口指揮戴杞江九山千戸崔海鎮撫劉彧<lb/>
百戸易坎死之<lb/>
十二月賊入嘉善縣百戸頼榮華死之<lb/>
　　<hi>詳見浙江倭變紀</hi>
三十四年正月賊犯湖州官兵敗績副理問陶一貫守<lb/>
<pb n="KR2k0081_WYG_009-7a"/>
備周奎指揮孫勇百戸陸陵周應辰把總官梁鄂武生<lb/>
郭周張景安朱平姚清死之<lb/>
　　<hi>詳見浙江倭變紀</hi>
賊陷崇明縣知縣唐一岑死之<lb/>
　　<hi>詳見直𨽻倭變紀</hi>
四月賊犯瑞安縣守備劉隆千戸尹<hi>闕</hi>死之<lb/>
　　<hi>隆字大昌定海衛指揮使以强幹屢協總諸衛備倭時海上冦起許二陳思盻最盛隆謀攻之適思</hi>
　　<hi>盻入□頭隆提舟師薄之而我舟忽膠隆股中一流矢見血益奮怒揮諸舟競進卒破賊俘四十餘</hi>
<pb n="KR2k0081_WYG_009-7b"/>
　　<hi>人斬百餘級壬子遷把總嘉興統舟師備乍浦當松江七圑賊歸隆扼之焚沈賊舟俘斬幾三百級</hi>
　　<hi>㑹破史家浜賊又扼之沈賊舟澉浦外洋一日追賊向暮黄霧四塞隆以孤舟在賊圍中逮曉從兵</hi>
　　<hi>皆懼隆大喊作氣發一地雷衝沈十餘舟俘斬二百餘陞署都指揮僉事守備温處至是冦數百將</hi>
　　<hi>薄瑞安城隆整兵遽出欲折其鋒偏將尹千戸者請旋師避之隆不聴徑往遏之殺賊十餘人賊遁</hi>
　　<hi>去回軍至田間有数賊伏莾中遽起擊隆不及應遂死尹千戸等俱死焉事聞贈都指揮僉事仍世</hi>
　　<hi>襲焉</hi>
賊犯慈谿義士魏鏡死之<lb/>
　　<hi>鏡生有絶力善格鬭聞冦至海濵輙自奮曰誰無死者死而能衛桑梓庶幾為義鬼矣賊由餘姚至</hi>
<pb n="KR2k0081_WYG_009-8a"/>
　　<hi>鳴鶴從知縣曺本率衆禦之兵潰鏡負令而走賊追之踰杜湖嶺而南乃操刃衝敵殺數賊賊傷其</hi>
　　<hi>顙猶力鬭不置而死</hi>
百户劉夢祥與賊戰於崇丘死之<lb/>
　　<hi>夢祥定海衛人領兵船出海遇賊登犯崇丘夢祥即部兵登陸與賊大戰獲賊首數級力乏寡援遂</hi>
　　<hi>死賊刃當道憫之為立祠祀焉</hi>
賊犯鳴鶴鎮孝子沈良十死之<lb/>
　　<hi>良十時年七十餘尚有九十餘母賊至良十負母至五里外力竭不能行息山谷舍中賊追至乃跪</hi>
　　<hi>拜請死願貸其母賊見母子俱皤髪頽老舍之而去良十憐母飢渇方圖飲食賊又至或舉刃欲斫</hi>
<pb n="KR2k0081_WYG_009-8b"/>
　　<hi>其母良十以身覆母號哭遂被殺而母竟得全</hi>
常熟縣知縣王鈇致仕㕘政錢泮死之<lb/>
　　<hi>詳見直𨽻倭變紀</hi>
賊攻無錫縣孝子監生蔡元鋭烈婦蔡氏死之<lb/>
　　<hi>元鋭無錫人軫之子冦至家人奔散元鋭以父年老獨留扶父登屋以免元鋭被執賊欲降之不屈</hi>
　　<hi>遂遇害其女蔡氏適同邑陸子才歸寜遇變與其婢阿滿招女二英義男婦徐氏同登一舟將以避</hi>
　　<hi>難賊悦其色欲汚蔡氏盡出簮釧求免不聴乃詒賊曰過汝舟當從爾賊喜獨一人與携手而往蔡</hi>
　　<hi>氏齧傷賊手投溺水中其婢皆隨溺焉無何其弟元鐸以兄陷賊中持銀往贖知兄巳亡乃罵賊而</hi>
<pb n="KR2k0081_WYG_009-9a"/>
　　<hi>死</hi>
五月千户韓綱百戸葉紳與賊戰於七里店及樟村死<lb/>
之<lb/>
　　<hi>綱紳皆寜波衛官紳少不羈習手摶善雙刀賊入横石橋紳偕千戸劉英領兵䇿應至七里店紳奮</hi>
　　<hi>雙刀奪橋獨進應者不繼遂為所殺後二日賊西流至樟村綱復領兵防遏猝與賊交兵潰挺身獨</hi>
　　<hi>戰亦死之</hi>
遊擊將軍周藩與賊戰於朱涇死之<lb/>
賊犯鳴鶴省祭官杜槐死之<lb/>
<pb n="KR2k0081_WYG_009-9b"/>
　　<hi>槐慈谿人家濵鉅海倜儻遊俠輕財好施為書掾從延綏撫院巡歴邊徼險要有抵掌伊吾之志省</hi>
　　<hi>祭歸值倭冦屢犯内地從估客得島上狡慝狀曰患將滋蔓遂散家貲結驍勇傾身下之得士死力</hi>
　　<hi>值縣僉其父文明為部長令團結保障槐傷父老以身任之癸丑冦薄觀海衛城槐曰衞破則無縣</hi>
　　<hi>矣一呼而羣勇俱集直前斫賊賊走衛遂得全至是賊犯鳴鶴槐率衆迎擊賊走餘姚東山槐越境</hi>
　　<hi>追之諜言賊犯空舍提刀赴之賊伏牆隅槐揮刃中石刃缺賊競出槐與五六健卒當之自午至酉</hi>
　　<hi>鏖戰不巳戮其衣緋渠帥竟以力竭舁歸而死後賊見黒旗即驚曰杜兵至矣父文明痛其子死而</hi>
　　<hi>麾下壯士皆願從文明殺賊以復仇後賊燬鳴鶴文明冐死出縣令於重圍中是年冬冦自黄岩犯</hi>
　　<hi>寜海海道檄文明偕主簿畢清邀擊之遇於奉化楓嶺之麓據高臨下布陣方定而土兵遽走杜兵</hi>
<pb n="KR2k0081_WYG_009-10a"/>
　　<hi>力不能支文明遂與畢清俱死焉事聞詔贈槐光禄寺丞文明府經歴即死所立祠祀之仍廕子入</hi>
　　<hi>監肄業云</hi>
八月指揮張大綱生員陳淮與賊戰於蘇州横涇死之<lb/>
　　<hi>大綱處州人驍勇異常率坑兵擊賊手刃數人力戰而死  淮崑山人知縣周之子善弩與友人潘</hi>
　　<hi>蔚卿等相期滅賊時賊精悍異常兵士遇之輙潰淮獨與家兵二人力戰而死</hi>
九月官兵進搗陶宅賊巢指揮邵昇姚泓生員于岳死<lb/>
之<lb/>
　　<hi>昇等陷陣殺賊賊巳大敗乘勝進攻賊死守港岸昇等身先士卒賊乘高刺下故皆死之</hi>
<pb n="KR2k0081_WYG_009-10b"/>
十月主簿畢清與賊戰於楓嶺死之<lb/>
　　<hi>清善射累立戰功至是陣亡人皆惜之</hi>
監生謝志望與賊戰於餘姚斤嶺死之<lb/>
　　<hi>志望統兵設伏誘賊大敗之乘勝逐北賊死鬬志望手射死三賊矢盡力竭遂被害</hi>
十一月賊攻鎮東衛千戸戴洪等死之<lb/>
　　<hi>洪與高懷徳張鑾皆本衛千戸出城禦敵而陣亡者也楊一茂白仁丘球皆平海衛千戸追賊於東</hi>
　　<hi>岳山而陣亡者也</hi>
百户劉愍與賊戰於麻園死之<lb/>
<pb n="KR2k0081_WYG_009-11a"/>
生員胡夢雷與賊戰於東關死之<lb/>
　　<hi>夢雷餘姚人與堂兄應龍操六等率鄉兵報効手刃數賊力竭而死</hi>
儒士金應暘與賊戰於母婆嶺死之<lb/>
　　<hi>應暘山隂人</hi>
閏十一月千户劉綱百户張澄與賊戰於瑞安三港<lb/>
死之<lb/>
　　<hi>詳見浙江倭變紀</hi>
賊犯平陽壆指揮祁嵩死之<lb/>
<pb n="KR2k0081_WYG_009-11b"/>
指揮閔鎔義士呉徳四呉徳六與賊戰於舟山死之<lb/>
　　<hi>徳四徳六兄弟本慈谿濵海農夫少有膂力先是冦上平石經其廬驅其豢豕徳四持鋤自田歸遇</hi>
　　<hi>冦於門揮鋤中賊腦仆地徳六取賊刃追殺一渠魁遂以壯勇有聲𨽻杜槐部每遇敵即衝鋒奪旗</hi>
　　<hi>以為常至是海道聞其名檄往攻舟山險寨徳四直前砍賊渠于轅門寨内驚擾噪而出怯卒皆返</hi>
　　<hi>斾走而賊砍徳四蹶徳六呼曰兄死矣獨前殺其殺兄者後兵不繼亦死焉</hi>
三十五年正月㕘將尚允紹與賊戰於松江四橋死之<lb/>
三月福建總督備倭劉炌千戸王月與賊戰於石壁嶺<lb/>
死之<lb/>
<pb n="KR2k0081_WYG_009-12a"/>
　　<hi>炌字大光世為寜波衛指揮使年二十襲父爵用御史林應箕薦升戅州軍門把總未幾又用薦陞</hi>
　　<hi>福建總督備倭至是福清縣倭賊登岸據海口鎮官兵屢挫炌領兵夜襲其巢遂奔潰由古田寜徳</hi>
　　<hi>望海而遁炌即提兵由捷徑宵行趨寜海縣石壁嶺要賊歸路比至嶺隘倉卒布列未備而賊巳至</hi>
　　<hi>部伍散亂止家兵數人及千戸王月在側炌顧謂持印者曰亟為我歸印朝廷吾世受國恩死矣炌</hi>
　　<hi>即挺身執鐵鈀格殺三人力盡無援賊衆擁至斃於賊刃所揮鐵鈀尚堅執不墮其勇烈如此御史</hi>
　　<hi>吉澄上於朝立廟祀之</hi>
賊犯海鹽轉塘灣指揮徐行健死之<lb/>
四月賊犯青田縣百户方存仁死之<lb/>
<pb n="KR2k0081_WYG_009-12b"/>
温州府同知黄釧禦賊於分水嶺死之<lb/>
　　<hi>時賊自福建入浙境釧以孤軍禦之於境外分水嶺賊過桐山釧率官兵勇敢當先連戰数合賊大</hi>
　　<hi>敗走既而賊分支遶出我兵之後釧遂力戰死之蓋自有倭患以來文臣死事未有如此者也</hi>
賊犯寜波孝子聞宗時死之<lb/>
　　<hi>宗時鄞人教授聞理子性至孝㓜喪母奉繼母陳承順篤至賊至舉家竄避宗時扶父出而遇賊脇</hi>
　　<hi>取金銀不得欲殺其父宗時以身翼蔽泣求自代遂被刃而死尸諸田間父遂得生時家奴李三抱</hi>
　　<hi>宗時㓜子不忍舍去亦被賊刃截左耳併刲其面屢死屢甦人共傷之</hi>
賊犯崇徳遊擊將軍宗禮鎮撫侯槐何衡忠義官霍貫<lb/>
<pb n="KR2k0081_WYG_009-13a"/>
道死之<lb/>
　　<hi>禮故燕驍將也侯槐何衡霍貫道皆其偏裨所統箭手九百皆精悍絶倫所向無敵劇賊徐海部領</hi>
　　<hi>萬人自烏鎮而來勢將犯杭浙江官兵無足恃者禮獨與麾下據三里橋而陣張左右翼以待戰數</hi>
　　<hi>合擊殺數十人㑹日暮賊且引去時賊氣頗窘而禮與貫道等亦巳絶鄉導不得擇善地便水草時</hi>
　　<hi>飲食以自休止明日餒而戰賊遣候者樹而望蓋孤壘以塹無他援者也大喜復縱兵前後夾擊禮</hi>
　　<hi>與貫道大呼力戰矢石如雨無不人人一當十復中擊殺數十百人貫道赤手刃十餘人賊益怖海且</hi>
　　<hi>砲欲馳去㑹火藥盡貫道面禮二人皆仰天呼曰吾兩人再得藥數斗可以了此賊矣既而賊分畨</hi>
　　<hi>死鬭禮與貫道衡力竭矢盡俱死焉</hi>
<pb n="KR2k0081_WYG_009-13b"/>
賊犯嘉興指揮程禄死之<lb/>
　　<hi>詳見浙江倭變紀</hi>
千户沈宗玉王世臣與賊戰於金山江中死之<lb/>
　　<hi>宗玉鎮江衛後所正千戸世臣左所副千戸同領兵船追賊殁於江中</hi>
賊攻江隂知縣錢錞死之<lb/>
　　<hi>詳見直𨽻倭變紀</hi>
賊犯揚州都指揮張恒千户羅大爵百户曽沂死之<lb/>
　　<hi>戰於八里舖灣頭等處大爵沂陣亡俱傷重而死</hi>
<pb n="KR2k0081_WYG_009-14a"/>
賊犯揚州小鐵口同知朱裒高郵衛經歴晏鋭應襲<lb/>
賈思死之<lb/>
賊陷慈谿生員戎良翰死之<lb/>
　　<hi>良翰定海縣増廣生員性峻介義不茍合素以忠孝自許賊陷慈谿良翰家靈緒慈壤甚邇乃倡義</hi>
　　<hi>集兵僅得百餘人與賊格殺斬首二級賊披靡而去巳又遇賊於丘洋良翰奮勇力戰賊方蟻聚竟</hi>
　　<hi>不能支遂為流矢所中立死監司為之禮塟及表其門</hi>
孝子生員馮履祥向叙王應麒死之<lb/>
　　<hi>馮履祥字君徳慈谿人生七八嵗即警悟好讀書嘉靖壬子補邑庠弟子員至是賊猝犯縣履祥隨</hi>
<pb n="KR2k0081_WYG_009-14b"/>
　　<hi>父出奔賊逼斷父左手且裂其背履祥以身蔽之泣訴曰此吾父也願無加害寜殺我賊竟殺之其</hi>
　　<hi>妻袁氏遁於靈山時孕巳彌月夜夢一紅面神告曰爾夫為父死不可使無後吾當與爾一子産時</hi>
　　<hi>無患次日婦果生一子又值倭冦將入賊馬皆止䇿之亦不前賊不越境而囬一方稍輯人謂靈山</hi>
　　<hi>神驃騎大將軍神威之庇與得兒夢符蓋履祥孝感所致云  向叙字叔禮慈谿人獻令七世孫㓜</hi>
　　<hi>慧而有高志舉動擬步古人年十六入府庠文藻驟發而操履端謹人益器之至是賊入縣叙掖母</hi>
　　<hi>而逃遇倭東溪踣叙仆地直前破其母叙急起抱母頸連呼曰寜殺我賊乃殺叙舍其母而去巡按</hi>
　　<hi>御史上其事詔旌其門冦王應麒慈谿人年十七躭學習文天性至孝倭  卒至應麒扶母姜氏嬸</hi>
　　<hi>余氏奔匿鄰圃賊窺見二婦輙㧞刀追之二婦亟赴池水余氏溺死應麟見母遇害以身翼蔽賊亂</hi>
<pb n="KR2k0081_WYG_009-15a"/>
　　<hi>刃之子母傷甚賊退應麒隨卒姜氏亦死</hi>
烈婦桂氏張氏章氏周氏馮氏柴氏孟氏孫氏烈女茅<lb/>
氏死之<lb/>
　　<hi>桂氏阿寶女姜阿龍妻慈谿人方少艾賊至桂與衆婦走匿馮氏僻室室後有池賊搜室衆婦競赴</hi>
　　<hi>池賊以手挽之桂絶袂而死於張氏慈谿馮警妻唐孝子無擇之後年二十歸  警纔六年遇倭冦</hi>
　　<hi>之變邑治焚燹張氏偕姑竄匿其夫相失為冦所殺張哀號亟收夫屍殮塟未數日冦復至張偕姑</hi>
　　<hi>及妯娌買舟逃至管山江為冦所及張知不免曰不死且汚賊手然馮之嗣不可絶也即以㓜子付</hi>
　　<hi>其姑偕伯之妾徐氏即沈於江賊大驚異遂舍舟中諸婦以去三日屍浮於江家人收之合塟於警</hi>
<pb n="KR2k0081_WYG_009-15b"/>
　　<hi>氏章氏沈祚妻周氏沈希曽妻馮氏沈信魁妻柴  沈惟瑞妻孟氏沈𢎞量妻孫氏沈琳妻沈氏慈</hi>
　　<hi>谿里橋巨族家界於觀海鳴鶴之間家衆二千人多驍黠善鬭自嘉靖以来海上多事冦上□山燬</hi>
　　<hi>鳴鶴縱横蹂躝沈氏不惟自衛且能殱其渠魁奪其所掠賊甚讐之至是賊大至沈氏豪誓於衆曰</hi>
　　<hi>無出婦女無輦貨財誓以死守不能者先戮之章氏誓於内曰男子死鬭婦人死義辱與死等耳衆</hi>
　　<hi>婦皆竦聴既而賊圍沈氏羣婦聚於一樓賊散入户章氏遽出投於河周氏馮氏繼之共死一所柴</hi>
　　<hi>氏方為夫礪刃賊巳斫戸入矣柴即以刃斫賊旋自刃孟氏孫氏姒娣為賊所得相持不放詈賊不</hi>
　　<hi>屈奪賊刀自刺皆殱焉思橋之難沈宗婦死難者三十餘人其六人尤烈者也茅氏慈谿人年十四</hi>
　　<hi>父母亡獨與兄嫂居其兄痿臥賊入縣嫂出奔呼之行女曰吾室女也去將安之俱去孰為扶兄賊</hi>
<pb n="KR2k0081_WYG_009-16a"/>
　　<hi>至遽縱火女力扶其兄避於空室俱被燔灼而死二屍相攣綰焉</hi>
五月巡檢劉岱宏與賊戰於仙居縣東嶺死之<lb/>
無為州同知齊恩與賊戰於圌山江中死之<lb/>
　　<hi>恩陜西隆徳縣人祖敏知四川蒲江縣殺賊有功與二子俱死於賊詔為立祠恩廕入國子監授序</hi>
　　<hi>班遷河曲知縣禦冦修邊有功撫按保留久任九年考績遷無為州同知閔東南久罹倭患竭忠圖</hi>
　　<hi>報練兵衣械一毫不取於民長江賴以保障賊犯上流奉檄即率子孫叔侄兄弟凡十二人領兵赴</hi>
　　<hi>敵一至圌山即身先士卒鼓衆而前殺賊數多賊遂畏懼奔潰乘勝逐北悞申賊伏誓戒子姪曰一</hi>
　　<hi>死莫惜圖成功以靖國難由是舉家赴敵至於力竭勢窮又曰兒輩勉存宗祀吾與此賊誓不俱生</hi>
<pb n="KR2k0081_WYG_009-16b"/>
　　<hi>由是次子齊嵩等四人得脱恩與長男尚文孫童叔仲實弟寶榮侄友良大卿力戰不屈俱死於賊</hi>
　　<hi>一門忠義自有倭患所未有也人以為克䋲祖武云</hi>
賊犯定海烈女傅氏死之<lb/>
　　<hi>傅氏定海昌國傅梓女也年甫十七美姿色未嫁冦猝至女家故瀕海遂為賊所得女即以石自破</hi>
　　<hi>其面流血塗地賊怒磔之</hi>
六月百户帥印與賊戰於青村得勝港死之<lb/>
　　<hi>印新安衛百户率廣兵追賊至得勝港兵潰印力戰而死</hi>
八月官兵進搗沈庄賊巢義勇劉進死之<lb/>
<pb n="KR2k0081_WYG_009-17a"/>
　　<hi>時賊巢甚堅官兵難於進攻進首抱火器渡河焚賊巢廬舍火既熾賊亂官兵乘之遂大捷進傷重</hi>
　　<hi>陞屋以死蓋忠勇異常者也惜無父母妻子故其功莫酬焉</hi>
九月百户郎官與賊戰於臨海縣兩頭門死之<lb/>
官兵與賊戰於鴈門嶺生員倪泰員死之<lb/>
　　<hi>泰員餘姚人少倜儻有膽氣憤倭荼毒生靈募家兵四百從湖廣守備楊縉擊賊於定海之龍山三</hi>
　　<hi>戰三捷乘勝追賊泰員率兵獨抵賊巢殺賊頗衆值天暮賊出死鬭兵疲勢孤泰員與家兵四十二</hi>
　　<hi>名俱死於賊</hi>
官兵搗乍浦賊巢土官汪相向鑾死之<lb/>
<pb n="KR2k0081_WYG_009-17b"/>
十二月官兵與賊戰於舟山冠帶把總莫翁送死之<lb/>
　　<hi>翁送桑麻土兵頭目也</hi>
嘉靖三十六年四月賊攻海門衛應襲俞憲章死之<lb/>
　　<hi>憲章百戸闕  之子</hi>
五月都指揮沃田冠帶把總岳君寵與賊戰於天長死<lb/>
之<lb/>
　　<hi>先是田統鎗手三千名守𤓰儀賊犯天長操江都御史高公闕委領兵一千與都指揮焦鯤應援賊</hi>
　　<hi>衝入其營鯤等潰走田與君寵及家丁封漢等力戰而死</hi>
<pb n="KR2k0081_WYG_009-18a"/>
三十七年正月賊陷蓬州所百户李日芳等死之<lb/>
三月百戸秦杭與賊戰於梁灣港死之<lb/>
　　<hi>杭蒲岐所百戸先以軍門委領白岩塘兵船守青嶴門至是與賊遇於梁灣港力戰死之</hi>
四月致仕僉事王徳與賊戰於龍灣死之<lb/>
　　<hi>徳永嘉人原任廣東僉事憤倭流刼募集義兵二千水兵二百剿之與賊遇於龍灣殺賊數十既而</hi>
　　<hi>伏賊四起徳被圍死戰遂遇害</hi>
賊犯太平縣典史葉宗死之<lb/>
　　<hi>宗太平人原任典史因事去職</hi>
<pb n="KR2k0081_WYG_009-18b"/>
良醫王沛與賊戰于梅頭嶺死之<lb/>
　　<hi>沛字崇大以例授良醫七品散官嵗壬子倭冦海濵崇大首倡大義招集義兵七百餘人團操保禦</hi>
　　<hi>屢建竒功後因從子廣東僉事徳致政而歸加募勇壯至一千五百有竒嗣後與賊戰龍灣戰長沙</hi>
　　<hi>皆有戰績至是與賊戰於梅頭嶺賊衆大至沛衆寡不敵遂死之</hi>
指揮劉茂朱廷鑰千戸周賔百戸季爵劉源等與賊戰<lb/>
於白巖塘死之<lb/>
　　<hi>茂盤石衛指揮使廷鑰温州衛指揮僉事賔蒲岐所正千戸爵蒲岐所百戸源盤石右所百戸</hi>
五月賊犯惠安縣知縣林咸與戰死之<lb/>
<pb n="KR2k0081_WYG_009-19a"/>
　　<hi>詳見福建倭變紀</hi>
六月觀海衛百戸<hi>闕</hi>　與賊戰於柯梅死之<lb/>
賊犯昌國烈女李氏死之<lb/>
　　<hi>李氏昌國人冦至執李欲汚之李罵賊不屈竟死之</hi>
十月賊掠磚頭北塔守備楊簠與戰死之<lb/>
　　<hi>時官兵每有斬獲賊輙奪其屍蓋簠因貪功力戰而前故死之</hi>
嘉靖三十八年三月賊犯樂清三窑嶼千戸胡鳳朱璠<lb/>
胡珊百戸姚憲死之<lb/>
<pb n="KR2k0081_WYG_009-19b"/>
　　<hi>鳳等從㕘將張鈇禦賊於窑嶼賊伏麥田中俟官兵將半忽起敵殺官兵大潰鳳等遂遇害</hi>
官兵與賊戰於奉化之江口橋武生蔡啓元死之<lb/>
　　<hi>啓元廣徳人從叔監生蔡汝蘭勤王擊倭奴累戰功授千夫長至是我兵當賊於江口橋行列巳定</hi>
　　<hi>鼓而向賊同行者俱錯愕不前啓元獨憤怒裂眦耻詈不休徑匹馬横而前與賊逼賊駭或走或伏</hi>
　　<hi>啓元手格殺數人㑹天雨馬行淖潦中不得出力竭矢空顧左右皆散去僅弟昆元與二三家僮不</hi>
　　<hi>去啓元怒益甚瞋目揮劒罵賊曰吾不啖汝肉非丈夫也獨死戰良久賊乘間涉河繞其背鎗之死</hi>
　　<hi>踰時猶怒立馬上不墮人共壯之</hi>
四月官兵與賊戰於灣頭千戸蕭<hi>闕</hi>　百戸蘇<hi>闕</hi>死之<lb/>
<pb n="KR2k0081_WYG_009-20a"/>
千戸趙世勲鎮撫韓𦙍與賊戰於如臯死之<lb/>
官兵搗廟灣賊巢千總沈儒死之<lb/>
　　<hi>儒故驍將至是從南路入水手燬賊船為賊礟所中而死</hi>
賊犯象山烈婦丘氏死之<lb/>
　　<hi>丘氏象山人王憲維妻賊刼西山至憲維室時夜分賊奸其色欲汚之丘氏不從執木棍擊之中賊</hi>
　　<hi>首賊以刃刺其腹而死</hi>
八月㕘將丘陞與賊戰於七竈洪死之<lb/>
　　<hi>陞北方驍將也嵗丁巳倭犯淮揚陞提兵應援屢立戰功冦平督府因留之每戰輙身先士卒凱旋</hi>
<pb n="KR2k0081_WYG_009-20b"/>
　　<hi>則殿後行賊見輙為引避至是單騎搦戰故遇害</hi>
十一月指揮夏正為王直黨所殺<lb/>
　　<hi>正故通事屢立竒功奉例納級報効軍門王直之來也擁兵觀望禍且叵測正密領胡公方畧入直</hi>
　　<hi>所為死間直既就擒毛烈收其衆議為復仇正又説攜其黨烈怒欲殺之正不為屈遂為烈黨支解</hi>
　　<hi>而死事聞贈都指揮使廕一子為正千戸云</hi>
三十九年三月冠帶義士沈講與賊戰於走馬溪死之<lb/>
四十年五月百戸徐昭與賊戰於海山外洋死之<lb/>
百户焦涇追賊出海死之<lb/>
<pb n="KR2k0081_WYG_009-21a"/>
　　<hi>涇隘頑所百户</hi>
拾遺<lb/>
嘉靖三十三年三月鎮撫彭應時與賊戰于乍浦死之<lb/>
　　<hi>應時山隂人以儒生中武科授本衛鎮撫都御史王公忬知其材檄使練士㑹賊首蕭顯為㕘將盧</hi>
　　<hi>鏜所攻自松江走入浙境王公令應時截之于海塘至乍浦賊掩至乃奮鬬身被數創猶督戰不已</hi>
　　<hi>遂死於陣應時性聰敏能詩文材力兵技冠絶一時而尤精于騎射其練兵也善撫士卒人樂為之</hi>
　　<hi>用及其死也人皆惜之</hi>
三十四年正月賊犯歸安縣雙林鄉烈女嚴氏死之<lb/>
<pb n="KR2k0081_WYG_009-21b"/>
　　<hi>嚴氏諱四英桂林知府鳳之從女也冦入鄉傷其父擄四英以行至跳街橋四英投溺焉山隂徐渭</hi>
　　<hi>為之立傳</hi>
二月賊犯湖州烏鎮殺畧數千人生員錢欽婦茅氏死<lb/>
之<lb/>
　　<hi>賊人突入欽婦茅氏與姑引舟卒遇之賊業已擄姑并欲及婦婦時懷姙巳九月又攜一㓜男隨舟</hi>
　　<hi>中呼曰吾母子三人俱死矣即手抱男沈河而死賊憤之復抽刃剖其腹路人聞之無不流涕者時</hi>
　　<hi>御史䟽其事於朝勅有司為之立祠</hi>
　籌海圖編巻十<lb/>
</p>
<p>
</p>
  </div>
</body>
</text>
</TEI>
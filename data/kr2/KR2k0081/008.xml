<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>籌海圖編卷九</head> <lb/>
    <p>
<pb n="KR2k0081_WYG_008-1a"/>
欽定四庫全書<lb/>
　籌海圖編卷九<lb/>
　　　　　　　　　　　　明　胡宗憲　撰<lb/>
　大捷考<lb/>
　　望海堝之捷<hi>永樂巳亥</hi>
永樂已亥中軍都督府左都督劉公江總兵鎮遼東甫<lb/>
至即相地形勢請于金線島西北之望海堝築城堡立<lb/>
烟墩一日瞭者言東南海中王家島夜有火光計冦將<lb/>
<pb n="KR2k0081_WYG_008-1b"/>
至公亟遣馬步軍赴堝上小堡備之翼日倭賊二千餘<lb/>
人以數十海□泊馬雄島魚貫而上直逼堝下一賊貌<lb/>
甚醜惡指揮諸賊如入無人之境公得報但令犒師秣<lb/>
馬畧不為意徐以都指揮徐剛伏兵山下百戸姜隆率<lb/>
壯士潛燒賊船截其歸路約曰旗舉伏起砲鳴奮擊不<lb/>
用命者戮既而賊至公披髪舉旗鳴砲伏兵盡起為兩<lb/>
翼而進賊遂大敗奔匿櫻桃園空堡中我師追逼環而<lb/>
攻之且請入堡𠞰殺公不許故開西壁縱之仍分兩翼<lb/>
<pb n="KR2k0081_WYG_008-2a"/>
夾擊生擒數百斬首千餘間有潛脱而逃□者復為隆<lb/>
所縛無一人得免者諸將請曰公見敵意氣安閒惟飽<lb/>
士馬及臨陣披髪而戰追賊入堡不殺而縱走之何也<lb/>
公曰窮冦遠來必飢且勞以逸待勞以飽待飢法也賊<lb/>
始魚貫成蛇陣故作真武狀以鎮服之雖愚士卒之耳<lb/>
目亦可借以壯其氣賊既入堡有死而已我師臨之彼<lb/>
必死鬭我兵寜無傷乎故縱之生路而後掩擊之即圍<lb/>
師必缺之意耳事聞徵至京師面慰勞之封廣寜伯食<lb/>
<pb n="KR2k0081_WYG_008-2b"/>
禄一千二百户子孫世襲<lb/>
　　王江涇之捷<hi>嘉靖三十四年四月</hi>
國家地廣治極文禔武嬉海壖姦商乘時盜販因縁忿<lb/>
怒轉為冦賊民不覿兵為日既久望風奔潰莫之誰何<lb/>
賊既連得利内附外連聲應氣合徒黨滋蔓動以數千<lb/>
萬計又善用兵能以少為衆所獲四方材勇懻忮武力<lb/>
之士率殱其手勢若烈火𦦨𦦨狡焉思啟蓋自壬子春<lb/>
更癸丑甲寅恣行轉掠戕殺燔燒叢萃藪窟新故環迭<lb/>
<pb n="KR2k0081_WYG_008-3a"/>
而兩浙三呉之禍變慘矣乙卯春柘林巢賊積増至萬<lb/>
餘人岀掠嘉善諸處夏四月劇賊徐海麻葉等探知嘉<lb/>
杭兵調松江搗巢率衆數千人水陸並進聲言先攻嘉<lb/>
興次及杭時巡撫李公留守杭總督軍門在華亭無兵<lb/>
可恃軍民洶洶甚懼御史梅林胡公方巡浙東台温諸<lb/>
郡得報連日夜馳詣嘉興㑹賊從嘉善來前驅迤邐薄<lb/>
城外衆益懼甚公曰兵法攻謀為上角力為下矧又無<lb/>
兵乃宻屬吏取酒百餘甖鑚其顚投以毒劑塞如故載<lb/>
<pb n="KR2k0081_WYG_008-3b"/>
兩船選兵卒機警而猛者假冠服持赤牘坐船上稱觧<lb/>
官觧酒餉軍載向賊所從道見賊即褫去冠服走賊信<lb/>
不疑馳報諸酋長諸酋長得酒大歡相率髙㑹痛飲率<lb/>
多死巳又令村市酒家皆入毒甕中約償以直民所有<lb/>
米漬藥水淅而遺之賊往往爭取飲啜輙又死然賊黨<lb/>
尚衆我兵寡且恇怯適保靖宣慰彭藎臣所領土兵數<lb/>
千人至可使胡公䇿其恃勇犯忌使人傳語之曰賊善<lb/>
伏且知分合我兵常為其誘冝分竒正左右翼擊防其<lb/>
<pb n="KR2k0081_WYG_008-4a"/>
突出藎臣不聴乘鋭直前果遇伏墮賊計挫於城南石<lb/>
塘乃始大悔遂有潰志遠近震駭大失望胡公深憂之<lb/>
曰如是我技窮矣於是親詣軍營宣諭且勞苦之曰勝<lb/>
負兵家常事惡足介介凡爾所以僨者以不知地利中<lb/>
其伏我聞賊酋多死衆絲棼無紀且久不得食息瑕可<lb/>
攻若等無畏顧兵多無衣與器械乃使人悉索諸質肆<lb/>
故衣頒給之加賜錢帛牛酒飲食召諸金木工晝夜繕<lb/>
造器具懸重賞苗兵感激思奮察可用乃指畫石塘地<lb/>
<pb n="KR2k0081_WYG_008-4b"/>
形曲折曰女宜以兵若干為前鋒從塘路進若干為竒<lb/>
兵伏道左水兵船若干環列道右防其逸皆後前鋒數<lb/>
里候賊將至某處前鋒迎敵佯敗走俟其過伏伏盡起<lb/>
三面夾擊蔑不勝矣藎臣如公䇿賊果僨敗北走平望<lb/>
平望故别有苗兵營賊不知㑹總督張公從松江兼程<lb/>
來視師而永順宣慰彭翼南復從泖湖西岀胡公又同<lb/>
督察趙公部署㕘將盧鏜等厲激之且躬擐甲胄徑馳<lb/>
馬趨岀四面合圍軍聲遂大振賊大沮還走王江涇既<lb/>
<pb n="KR2k0081_WYG_008-5a"/>
連疲於奔又餒且病矧無統紀遂大潰不支土兵與我<lb/>
軍乘之斬倭首二十餘級墮溺水死者不可勝校蓋自<lb/>
是嘉興杭人始安枕軍民主客始知賊猶人非真若鬼<lb/>
神雷電虎豹然不可嚮邇浸有鬭志賊亦自是稍稍顧<lb/>
忌逆氣狂謀漸以虧朒始可誘而圖矣嗟乎竒變决而<lb/>
波才破洛澗襲而淮淝捷嘉山合而博陵奔蓋自昔禍<lb/>
亂之興必有忠義材武韜鈐之臣以指揮擘畫敉寜戡<lb/>
定蓋天所以奠安維極綏輯神人鴻徳好生常假手乎<lb/>
<pb n="KR2k0081_WYG_008-5b"/>
鉅公偉人實為之孰云其果夢夢哉武進左子好論次<lb/>
當世事而謂故所收公私牘牒載王江涇戰功混淆無<lb/>
紀屬余詮次余為詮次而歸之庶後經世者有考焉<hi>都御</hi>
<hi>史胡松撰</hi>
　　平望之捷<hi>嘉靖三十四年五月</hi>
嘉靖乙卯夏五月官兵敗賊於呉江之平望先是永保<lb/>
之兵既皆失利賊遂肆意猖獗一西北入太湖犯常州<lb/>
一西南犯杭嘉湖其犯杭州者至塘棲二宣慰復失利<lb/>
<pb n="KR2k0081_WYG_008-6a"/>
賊掠北關去欲由蘇州入海道呉江之平望浙直鄉兵<lb/>
㑹擊之賊腹背受敵大敗走松江至三店我兵邀擊之<lb/>
斬首七百有竒中毒死者千餘人是戰也巡按御史胡<lb/>
公宗憲副使董士𢎞僉事王詢以浙兵至㕘政任環知<lb/>
府林懋舉以直𨽻兵至而三店則推官劉泉功居多皆<lb/>
不藉客兵之援由是而專任鄉兵之議興矣嗚呼客兵<lb/>
之用豈得巳哉蓋彼之獷狡不馴非素有禮義之習我<lb/>
之恩威未洽難責以忠愛之心恤之過則驕操之急則<lb/>
<pb n="KR2k0081_WYG_008-6b"/>
變勝敵不足以償其掠民之害厚賞不足以稱其邀求<lb/>
之私前方城宗氏論之詳矣雖然冦攘猝起民不知兵<lb/>
慮客兵之禍而徒驅民以戰如投羊於虎是畏溺而避<lb/>
舟者耳故調客兵者一時之權恃客兵而忘練鄉兵者<lb/>
非經遠之䇿調客兵而練鄉兵兵可用矣而後酌勢之<lb/>
緩急敵之多寡以處客兵遣之則我無乏用之嫌留之<lb/>
又有以制其反噬之毒我師梅翁之底定東南也外立<lb/>
戰勲内鮮兵變今日遣客兵數千而賊無玩心明日來<lb/>
<pb n="KR2k0081_WYG_008-7a"/>
客兵數千而民無懼色者用此道也彼謂客兵必不可<lb/>
用而又無練募之法者吾不知其所終矣<hi>太學生俞獻可撰</hi>
　　陸涇壩之捷<hi>嘉靖三十四年五月</hi>
嘉靖乙卯夏五月松江柘林之冦千餘人流突李塔滙<lb/>
歴張庄小崑山趨泖湖而北保靖宣慰彭藎臣兵追之<lb/>
抵蘇州之陸涇壩壩離城十里而近兵備副使任環督<lb/>
兵擊之擒其梟帥俘斬五六百級水火死者不計屍盈<lb/>
阡陌婁水為赤殘㓂僅二百人值暴雨追之不克逸歸<lb/>
<pb n="KR2k0081_WYG_008-7b"/>
柘林嗚呼往嵗倭賊覘我無備揚㠶深入視吾蘇不啻<lb/>
几上肉耳是捷也論者皆謂我兵有死之心無生之氣<lb/>
而又益以藎臣善戰之兵其勝宜也愚謂不然戰之日<lb/>
續親見之矣撫巡乘城督兵傳餐冦矢如雨自婁門以<lb/>
東達於陸涇壩我衆連呼戰者三曰今日我任父對敵<lb/>
所不捐生以報者有如此日由是士氣百倍總兵俞大<lb/>
猷并二宣慰兵三路並進奮勇夾擊遂收全功當是時<lb/>
使非任公身先督戰則吾不知民之僇力者何如使戰<lb/>
<pb n="KR2k0081_WYG_008-8a"/>
而弗勝則鼓冦之怒其慘吾又不知何如也抑陸涇蘇<lb/>
之東境也前此浙江巡按御史胡公宗憲有王江涇之<lb/>
捷則蘇之南境後此提督都御史曹公邦輔有横涇之<lb/>
捷則蘇之西境未幾任公復有三丈浦之捷則蘇之北<lb/>
境一嵗而賊四衂於蘇蓋自是而蘇無倭冦矣<hi>崑山舉人李續</hi>
<hi>撰</hi>
　　後梅之捷<hi>嘉靖三十四年十一月</hi>
嘉靖乙卯冬十一月倭賊自福建福寧州之連江洪流<lb/>
<pb n="KR2k0081_WYG_008-8b"/>
入浙境越平陽仙居至寜波奉化與錢倉賊合幾七百<lb/>
人深入紹興勢益滋蔓提督都御史胡公宗憲親督兵<lb/>
備副使許東望容美土目田九霄同知曲入繩等兵往<lb/>
戡之遇賊江橋僅隔一河公謂諸將曰賊見我不顧而<lb/>
南其氣未可乘若稍止觀望可圖也吾茲試之乃於馬<lb/>
上自持一幟作指揮狀賊果聚觀公笑曰此易與耳乃<lb/>
令兵渡河九霄邀其前入繩襲其後賊見兩兵迭至大<lb/>
怖而走至後梅匿民家公復大笑曰賊若乘我兵半渡<lb/>
<pb n="KR2k0081_WYG_008-9a"/>
迎擊勝負猶未可量今巳投死地復何能為乃悉衆圍<lb/>
之三匝縱火焚之死者强半值天雨公與將士立田中<lb/>
夜二鼓大霧咫尺莫辨賊乘黒衝典史吳成器軍成器<lb/>
故善戰驅兵四面奮擊之擒斬復若干人然脱走者猶<lb/>
衆公計賊必由山西嶺而遁嶺之巔可伏也命設伏以<lb/>
待夜將半賊果至遂大敗之斬首及焚死者積五百二<lb/>
十有竒餘奔太平蒲岐港官兵復追之賊堅壁不岀乃<lb/>
夜偪賊壘投以霹靂火器讙若刼營者賊驚起自相攻<lb/>
<pb n="KR2k0081_WYG_008-9b"/>
擊死者又若干人得脱者無幾竟出洋去丙辰春正月<lb/>
也時公新膺簡命未浹旬輙有竒捷如此<hi>烏程縣學教諭張節撰</hi>
　　清風嶺之捷<hi>嘉靖三十四年十一月</hi>
嘉靖乙卯冬十一月倭舶三艘艤南麂之西麓提督都<lb/>
御史胡公預設海艦封守甚固二舶不能入揚㠶而東<lb/>
其一西走我兵躡之沈其舟追入嶴内相持八晝夜賊<lb/>
窘甚從山後竊划船逸去颶風驅回登刼大嶴至三港<lb/>
守備劉隆千户劉綱百户張澄戰殁於陣賊勢復熾遂<lb/>
<pb n="KR2k0081_WYG_008-10a"/>
越金鄉趨台州以漸北向時公方奏樂清之捷㑹台州<lb/>
告急公笑曰冦來有三敗我皆得之不足平也初冦登<lb/>
平陽守將不循約束故得深入今台守譚綸干城之將<lb/>
且素受方畧賊玩蹂其疆一兵法小敵之堅大敵之擒<lb/>
冦方得志三港其氣驕我兵方捷於樂清其氣勁以勁乘<lb/>
驕如拉朽耳二容羙兵精悍甲諸部萬里從征朝氣正<lb/>
鋭但初未諳險阨今授以布伏邀擊之法則為全勝之<lb/>
技三遂命分道布截天台以南綸兵當之新昌以北容<lb/>
<pb n="KR2k0081_WYG_008-10b"/>
美兵當之綸兵逼壘而進以典史呉成器統部署為前<lb/>
哨報効吏章延廪為後哨百戸王世仁陳濠督捷卒伏<lb/>
於小江道左知事張東督鄉兵伏於顔坑諸處而又迎<lb/>
賊所向預置藥蜜藥餅餌之由是賊或中伏或中毒擒<lb/>
獲三十餘顆傷死者不計始悔入台州境十二月扺新<lb/>
昌知應台關有備去至嵊縣三界上館嶺㑹容美兵陳<lb/>
而待田九霄以正兵當其前田九章援兵繼進左翼則<lb/>
留守王倫伏兵當之右翼則經歴畢爵伏兵當之指揮<lb/>
<pb n="KR2k0081_WYG_008-11a"/>
呉江率部兵遶賊後背夾擊且多張旗幟為疑兵以撼<lb/>
賊勢賊四面受敵且戰且走我兵追之入清風嶺烈女<lb/>
祠俘斬一百七十餘是䑸也賊二百餘徒歴温台紹三<lb/>
郡始克𠞰滅其敢於深入者猶恃紹興之倭欲與合夥<lb/>
迨越台州始知舊倭巳破於是既畏譚兵不敢南復畏<lb/>
土兵不敢北卒至於敗如公所料云<hi>武進舉人呉嶔撰</hi>
　　仙居之捷<hi>嘉靖三十五年</hi>
嘉靖丙辰春三月朝廷以都御史胡公累建竒勲命以<lb/>
<pb n="KR2k0081_WYG_008-11b"/>
兵部侍郎總督浙直福建軍務㑹福建桐山之賊流逼<lb/>
浙境同知黄釧指揮梅魁禦之賊潰圍北走公密令副<lb/>
使劉慤預伏兵塔石蕉蒲諸山嶴險阨則潛置火器以<lb/>
待仍列舟師於山側之江濵賊至伏起殺傷甚衆遁由<lb/>
天門埭至平陽青田越小峙沿江而南遂入荆溪荆溪<lb/>
通仙居樂清之孔道也時臨海天台業巳受公計集鄉<lb/>
兵守黄潭箬孔中渡由是賊不得犯寜紹由烏杭西入<lb/>
仙居乘城築未完衝突焚刼慘倍他地乃咨提督都御<lb/>
<pb n="KR2k0081_WYG_008-12a"/>
史阮公鶚馳救之復行副使許東望知府譚綸總兵盧<lb/>
鏜兵從東路而進賊聞大兵且至遂走斷橋彭溪巢於<lb/>
民舎我兵合圍攻之俘斬三百餘級焚溺死者無筭所<lb/>
存六十餘人取道天台之北復為赤城民兵所殺是時<lb/>
浙東西硤石梁湖之賊各萬餘人俱薄㑹城魁桀難制<lb/>
江南北新舊屯據者數亦逾萬公以一身寄諸藩之安<lb/>
危以一心當百萬之兵甲隨機督𠞰筭無遺䇿直𨽻有<lb/>
寳山之捷兩浙有西庵清水窪之捷而桐山流冦亦旋<lb/>
<pb n="KR2k0081_WYG_008-12b"/>
就殄戮謂公今之子儀非耶<hi>嘉善訓導謝顧撰</hi>
　　乍浦之捷嘉<hi>靖三十五年七月</hi>
嘉靖丙辰秋七月賊徐海陳東之解桐鄉圍而東也陽<lb/>
為聴撫心實狐疑自吕港新塲移屯乍浦城南營厰絡<lb/>
繹改脩舊船以圖出海且窺伺我兵强弱為其進止總<lb/>
督侍郎胡公䇿知其計因外示羈縻而密檄副使劉燾<lb/>
圖之㑹尚書趙公再命督察至公乃與定議以乍浦西<lb/>
南海塘可通杭州咨浙福提督都御史阮公偕郎中郭<lb/>
<pb n="KR2k0081_WYG_008-13a"/>
仁副使徐洛總兵徐珏等壁海鹽以遏犯杭之路東北<lb/>
金山可通松江浦東咨直𨽻提督都御史張公景賢駐<lb/>
松江而㕘政任環僉事董邦政留守王倫同知熊桴容<lb/>
美土官田九霄等扼青村黄浦及出海之路公親督大<lb/>
兵與叅政汪栢叅議王詢等駐平湖與賊偪壘而陣總<lb/>
兵俞大猷盧鏜等則以舟師設伏洋山馬蹟邀其歸路<lb/>
分布既定候間而發適上海之賊由呉淞而西南岀復<lb/>
萬餘人公恐海或中變與之連衡急㗖海使東岀擊賊<lb/>
<pb n="KR2k0081_WYG_008-13b"/>
可得舟還島海以為然果逆斬賊數百賊遂夜走以故<lb/>
海不及取其舟而返其他酋長脱岀海者公巳别遣大<lb/>
猷伏飛艦海上邀擊之溺且盡公又計海書記麻葉不<lb/>
死無以堅其内附之心而陳東者與麻葉聲相倚桐鄉<lb/>
之役與海相睚眦者也於是又計令海縛麻葉縛陳東<lb/>
以獻海遂併有其衆而諸酋長則疑且怨海矣海自度<lb/>
進退無所而趙公簿責海益急公因遣諜私海令其誘<lb/>
衆俘斬之以謝可無罪海不得巳從之遂與定約<hi>與前縛麻</hi>
<pb n="KR2k0081_WYG_008-14a"/>
<hi>葉陳東等俱詳見鹿門茅氏所為𠞰徐海本末紀</hi>公乃令副使劉燾引遊擊尹<lb/>
秉衡兵夜伏乍浦城中而徐珏等兵分為三哨進壁白<lb/>
馬廟左灝等兵由平湖間道而岀主簿曹廷慧㕘將丁<lb/>
僅等壁乍浦城以為内援至期珏等移營瓦山海果挈<lb/>
妻走海上艘羣倭爭逐之大亂城上舉火我兵四合競<lb/>
進大敗之燒賊巢厰二十餘里時海執稱歸順投梁庄<lb/>
去諸遁岀海洋者大猷兵邀擊之前後俘斬七百有竒<lb/>
沒海及焚死者無筭乍浦之賊無孑遺矣夫徐海以首<lb/>
<pb n="KR2k0081_WYG_008-14b"/>
惡煽禍而陳東麻葉等為之掎角勾引外夷侵擾中土<lb/>
受其螫毒者五年矣丙辰春擁衆數萬分道入冦北犯<lb/>
𤓰揚阻絶運道東掠寧紹牽制我師聲言欲下杭州犯<lb/>
留都比之曩時猖獗尤甚公相度機冝不輕與爭鋒捐<lb/>
千金賞敢死之士用間誘退吕港賊艘以伐其深犯之<lb/>
謀復誘令殺賊立功以剪其羽翼之勢擒麻葉擒陳東<lb/>
度其孤危可以取矣猶謂困獸死闘乃故弃船海澨開<lb/>
一靣之缺而卒以遊兵邀之無一得脱者後先下著不<lb/>
<pb n="KR2k0081_WYG_008-15a"/>
爽纎㣲島夷之所以畏服而東南之所以奠安者不以<lb/>
此哉不以此哉<hi>餘姚舉人諸大圭撰</hi>
　　紀剿徐海本末<hi>嘉靖三十五年八月</hi>
嘉靖丙辰徐海之擁諸倭奴而冦也一枝由海門入掠<lb/>
維揚東控京口一枝由淞江入掠上海一枝由定海關<lb/>
入掠慈谿等縣衆各數千人而海自擁部下萬餘人直<lb/>
逼乍浦而登㟁則破諸舟悉焚之令人人各為死戰又<lb/>
導故窟柘林者陳東所部數千人與俱併兵攻乍浦城<lb/>
<pb n="KR2k0081_WYG_008-15b"/>
蓋四月十九日也當是時朝廷方奪故總督而新總督<lb/>
胡公自提督代之甫八日問幕府麾下募卒僅三千人<lb/>
俱孱弱不可用故總督所徴四川湖廣山東河南諸兵<lb/>
俱罷去所為緩急者特容美土兵千人及㕘將宗禮所<lb/>
藉河朔之兵八百人耳南北諸倭酋不下數萬諜者聲<lb/>
言他酋分掠於江淮吳越諸州郡間以扼援兵而海等<lb/>
當窟乍浦下杭州席巻蘇湖以脅金陵氣恣甚總督胡<lb/>
公方召諸司畫計無何故提學阮公代胡公為提督檄<lb/>
<pb n="KR2k0081_WYG_008-16a"/>
未至夜半聞乍浦圍巻甲趨之胡公亦分遣兵澉浦海<lb/>
鹽之間為聲援而自引兵壁塘栖相犄角居頃之海聞<lb/>
新總督胡公即故御史所嘗提兵督戰於鶯湖王涇之<lb/>
間而覆之者氣稍阻尋罷乍浦圍聞兩公方擁兵壁近<lb/>
郊不復敢窺杭於是徑略峽石越皂林出烏鎮以北烏<lb/>
鎮者即海故所犯蘇湖舊路也當是時胡公既獲諜度<lb/>
蘇湖之間惟鶯湖為四戰之地於是檄河朔兵自嘉興<lb/>
入駐勝墩陣而待因以呉江水兵遮其前湖州水兵尾<lb/>
<pb n="KR2k0081_WYG_008-16b"/>
其後而公自引麾下募卒及容美土兵衡擊之提督阮<lb/>
公自崇徳聞賊且出烏鎮也即道挾河朔之兵騎而馳<lb/>
及之於皂林令善射者且躡且射賊稍稍引去賊縱數<lb/>
百人嘗之輙又敗去賊怒甚鼓譟而前提督阮公勢皇<lb/>
急於是走輕舸入保桐鄉而㕘將宗禮與裨將霍貫道<lb/>
等乃自張左右翼厚集其陣以待戰數合擊殺數十人<lb/>
㑹日暮賊且引去時賊氣頗窘而宗禮霍貫道等亦巳<lb/>
絶嚮道不得擇善地便水草以自休止明日餓而戰賊<lb/>
<pb n="KR2k0081_WYG_008-17a"/>
遣候者樹而望蓋孤壘以塹無他援者也大喜復縱兵<lb/>
以半擊其前以半繞其背而霍貫道河朔故驍將也大<lb/>
呼衆力戰矢砲如雨下無不人人一當十復擊殺數十<lb/>
百人而貫道亦手自刃十餘人賊益怖海且中砲欲馳<lb/>
去㑹火藥盡霍貫道靣宗禮仰天呼曰吾兩人再得藥<lb/>
數斗可以了此賊矣未幾貫道與宗禮俱陷衆大敗賊<lb/>
遂乘勝圍桐鄉時總督胡公巳引兵躡崇徳聞之澘然<lb/>
流涕曰河朔之兵既敗東南之事無復可支矣賊巳困<lb/>
<pb n="KR2k0081_WYG_008-17b"/>
桐鄉假令復分兵困崇徳以刼我我兩人譬之抱石而<lb/>
自沈也國家且奈何於是還省城檄諸路兵為戰守計<lb/>
先是公始為提督時嘗與監督趙公謀曰國家困海上<lb/>
之冦數年於兹矣諸倭奴乘潮出沒將士所不得斥堠<lb/>
而戌者人言王直以威信雄海上無他罪狀茍得誘而<lb/>
使之或可隂携其黨也按部題亦嘗有用間為䇿者於<lb/>
是遣辯士蔣洲陳可願及故嘗與王直友善者數輩入<lb/>
海諭直直果感悦願如約遣其養子毛海峰欵定海關<lb/>
<pb n="KR2k0081_WYG_008-18a"/>
謝過間以諭海海已勾薩摩諸島人入刼故不相及而<lb/>
海峰者云云彼固未之聞也胡公䇿曰直與海雖順逆<lb/>
不同其勢固脣齒也直既悔悟海獨不可以大義説之<lb/>
乎不然彼貪人也誘之以利或可狃其心聞桐鄉城小<lb/>
而堅緩之數十日則永保戌兵至固可破之矣於是疾<lb/>
走人諭海峰因厚遺諜者隂過海所曰直巳遣子欵定<lb/>
海闗朝廷固且赦之矣若獨無意乎新總督威名非曩<lb/>
時比且仰體朝廷徳意推心置人腹若不乘此時解甲<lb/>
<pb n="KR2k0081_WYG_008-18b"/>
自謝他日必為虜矣海頗然其計於是亦遣酋自謝約<lb/>
罷圍去因以要公稍出中國貨物遺他倭酋而䟽釋其<lb/>
罪公佯諾輙以銀牌綺幣厚遺來謝酋而隂令營中盛<lb/>
兵容私諜者故縱酋瞰之酋既徳公遺又内怖公之兵<lb/>
威也歸以報海明日復遣他酋來謝公視之如初凡數<lb/>
復海於是始歸心於公願為公死之矣然陳東獨心切<lb/>
疑海私公遺猶鞅鞅未之從也海間遣酋次桐鄉城下<lb/>
私城上兵曰某已聴總督胡公約解去矣城東門故柘<lb/>
<pb n="KR2k0081_WYG_008-19a"/>
林賊陳東黨也鷙悍不吾從若當謹備之是夕海果道<lb/>
崇徳而西且乞他兵於公以夾擊東胡公猶心訝未之<lb/>
許而東獨盛為樓櫓撞竿以撞城而桐鄉令金燕者彊<lb/>
幹吏也城中一切兵仗火藥諸巳繕備提督阮公復躬<lb/>
厲矢石徇城上人下令散千金募敢死之士督戰益亟<lb/>
所殺傷賊亦數十人方撞竿自樓櫓中躍而撞城城幾<lb/>
壞一男子為緡索圜撞竿所擊故窟處竿至即緡挽以<lb/>
上斬之又募冶者煮鐵汁灌城下酋城下酋不敢逼東<lb/>
<pb n="KR2k0081_WYG_008-19b"/>
既無何聞海等解去道逺勢且孤亦相與稍稍引去圍<lb/>
始解而提督阮公出矣時五月二十三日也方阮公困<lb/>
桐鄉時固日夜望總督胡公援兵之至而胡公亦重念<lb/>
東南之安危身之禍福與阮公相旦暮情固急業巳遣<lb/>
兵備劉公督同留守王倫宣撫田九霄勒兵自嘉興入<lb/>
壁斗門分守汪公督同知縣張冕勒兵自湖州入壁烏<lb/>
鎮㕘將丁僅勒兵自海鹽入壁王店指揮樂塤督同千<lb/>
户羅天與勒兵自崇徳入壁石門又令崇徳令崔近思<lb/>
<pb n="KR2k0081_WYG_008-20a"/>
收河朔之散卒入城為聲援兵四靣環賊逺者二三十<lb/>
里近者十餘里而陣然各以狃皂林之敗逡巡惶怖不<lb/>
敢逼而公業遣諜羈説賊亦日夜望永保戌兵之至以<lb/>
决一戰也計無可奈何而胡公與阮公兩人者為同年<lb/>
故深相結者及援兵不合阮公自圍中頗急於是兩相<lb/>
猜而他謗者與為飛語撼兩公者盈道路矣當是時朝<lb/>
廷聞東南之冦即日出尚書趙公督山東河朔諸兵援<lb/>
之於是日夜引兵而南至揚州則阮公業巳出桐鄉圍<lb/>
<pb n="KR2k0081_WYG_008-20b"/>
東渡錢塘徇㑹稽諸下邑擊他賊胡公亦聞尚書趙公<lb/>
之至且戰且南淮揚毘陵之間無足慮海為巨孽間雖<lb/>
狃而内附中固不可測而上海之賊萬餘人由呉淞江<lb/>
西引方急迺日遣諜者㗖海以金帛而説之東出海上<lb/>
擊他賊海亦果收諸倭酋出乍浦道平湖時諜報呉淞<lb/>
江之賊巳鼓行涉嘉善界欲西合海公念海萬一卒他<lb/>
變兩相合奈何因䇿海始巳焚舟為深入今不得舟必<lb/>
急於是遣諜詗海謂海既内附何不如故約勒兵擊呉<lb/>
<pb n="KR2k0081_WYG_008-21a"/>
淞江賊且篡奪其輜掠舟以歸海果然其計即日引諸<lb/>
酋逆之朱涇道上斬首若干級餘賊遂夜走以故海不<lb/>
及篡奪其舟而還及他酋脱而出海也公又别遣總兵<lb/>
俞大猷伏飛艦海上遮擊之溺且盡於是海既徳公不<lb/>
敢背又聞呉淞江賊之出為海兵所遮擊益内怖日輸<lb/>
欵於公遂輦故所戴飛魚冠及他堅甲名劍數十種並<lb/>
以輸公而間遣其弟洪入質於公公固佯納之公又諜<lb/>
聞海麾下獨書記麻葉為長酋其為人頗黠而悍近與<lb/>
<pb n="KR2k0081_WYG_008-21b"/>
海爭一女子有㣲郤非用間急縛之則無以死彼之内<lb/>
附之心於是遣諜就海帳中諷海縛麻葉以出麻葉出<lb/>
而諸酋中故𨽻麻葉部曲者稍稍怨且懼矣怨且懼恐<lb/>
生他釁則又以他罪縛酋幾百餘人公又䇿陳東於諸<lb/>
部曲中與麻葉聲相倚頃以桐鄉之役兩睚眦者也數<lb/>
遣諜持簮珥璣翠遺海兩侍女令兩侍女日夜説海並<lb/>
縛東海間諾而陳東者薩摩王弟故帳下書記酋海固<lb/>
未之能也於是出麻葉囚中令其詐為書於東反兵賊<lb/>
<pb n="KR2k0081_WYG_008-22a"/>
殺海其書故不以遺東隂泄之於海激怒之使並縛東<lb/>
海讀其書涕雙下益徳公之不忍為東所賊殺之也日<lb/>
夜謀縛東以報公於是出所故掠中國貨物千餘金賂<lb/>
王弟詐請東代署書記海因夜得東即縛以故約復於<lb/>
胡公麻葉與陳東相繼縛而諸酋長洶洶内亂矣是時<lb/>
諸酋長既疑且怨海無鬬心故其氣日窘海亦自度縱<lb/>
令反故島當亦必為諸酋長所賊殺故為内附日固而<lb/>
督兵者簿責海益急海既急因念欲掠舟出海恐為海<lb/>
<pb n="KR2k0081_WYG_008-22b"/>
上兵所刼欲列壘拒官兵又業巳内附不忍背且陳東<lb/>
黨固日夜襲殺之也公䇿曰彼既亂吾可乘之矣因遣<lb/>
諜私海曰我固欲寛若趙尚書爺以若罪孽大何不聴<lb/>
我艤數十艘海上若且誘之逐海上艘令俘斬千餘級<lb/>
以謝趙公而若因得以自完乎海不得巳且疑且諾因<lb/>
約兵備副使劉公引兵伏乍浦城中而某日時某當引<lb/>
衆出海岸去乍浦城半里而陣佯令衆酋逐海上艘某<lb/>
手□麾之城中官兵即舉燧為號從城中出亟擊勿失<lb/>
<pb n="KR2k0081_WYG_008-23a"/>
諸官兵卒如故約乘之諸倭酋逐海上艘如蟻不及還<lb/>
兵鬬於是諸官兵得乘勝蹂而前不傷一卒所俘斬數<lb/>
十百人沒海者無筭於是海自以數有功於朝廷願與<lb/>
部下諸酋長入欵且庭謁胡公與尚書趙公提督阮公<lb/>
及巡按趙公並許之諜往復期以八月初二日然海猶<lb/>
恐間設甲士刼之先期一日卒擁酋數百人胄而陣平<lb/>
湖城外自帥酋長百餘人胄而入平湖城中以求四公<lb/>
者計不許恐他變遂許海與諸酋長北嚮靣四公按次<lb/>
<pb n="KR2k0081_WYG_008-23b"/>
稽首呼天星爺死罪死罪海欲再為欵胡公而未之識<lb/>
因顧諜諜目示之海復靣胡公稽首呼天星爺死罪死<lb/>
罪胡公亦下堂手摩海頂謂之曰若苦東南久矣今既<lb/>
内附朝廷且赦若慎勿再為孽海復稽首呼天星爺死<lb/>
罪死罪於是四公厚犒遺之而出是日城中人無不洒<lb/>
然色變者海既出諸公者固已忿恚海之列欵猶胄而<lb/>
入屬彊脅無禮又不及如諜故所期月日而先日卒至<lb/>
也其習行桀黠若此於是闔謀不勒兵誅之他日必為<lb/>
<pb n="KR2k0081_WYG_008-24a"/>
患計部下尚千餘人猛鷙難即破永保兵猶迤邐逺道<lb/>
未至也於是佯令海自擇便地居之海果自擇便地得<lb/>
沈家庄即僦沈家庄與居之是為八月八日當是時衆<lb/>
復喧然譁公何不撲滅海不然且縱之出海上令自解<lb/>
去顧豢虎以自禍也不知公固有待於是私自部署兵<lb/>
又日夜遣使趣永保兵來㑹兵未集恐海驚禍且肘腋<lb/>
間因日遣諜詗海且啗海如曩時公因謀以語諸公曰<lb/>
吾聞善兵者乖其所之海與陳東黨業已深仇今合而<lb/>
<pb n="KR2k0081_WYG_008-24b"/>
兩附者迫故耳聞沈家庄故東西兩處而中綰河為塹<lb/>
何不説海以西沈家庄居陳東黨而自擇東沈家庄以<lb/>
居部下酋乎諜以諭海海果如其言頃之永保兵至㑹<lb/>
海輸二百金於公市酒米公復以藥毒其中而歸之又<lb/>
令陳東詐為書夜遺其黨曰海巳約官兵夾剿汝輩矣<lb/>
陳東黨果疑而夜伏邏卒東沈家庄道上瞰之適海皇<lb/>
急因令酋竊兩侍女出道上而急則因間道走幕府以<lb/>
自托邏卒瞰知之歸以報於陳東黨陳東黨聞之大驚<lb/>
<pb n="KR2k0081_WYG_008-25a"/>
即勒兵篡兩侍女過海所罵曰吾死若俱死耳遂私相<lb/>
矟而鬭海中矟衆大亂明日官兵四靣合墻立而進保<lb/>
靖兵先當之稍却河朔兵乘之又却俄而胡公擐甲厲<lb/>
聲叱永保兵左右列大呼而入瞰壘下擊㑹風烈公麾<lb/>
衆束千餘炬人各持炬縱火焚之海窘甚遂沈河死甫<lb/>
食頃人人鷙而攫千餘酋蒐斬殆盡矣中所故飲毒首<lb/>
虜黒色者凡三百餘人於是永保兵俘兩侍女而前問<lb/>
海何在兩侍女者王姓一名翠翹一名緑姝故歌伎也<lb/>
<pb n="KR2k0081_WYG_008-25b"/>
兩侍女泣而指海所自沈河處永保兵遂蹈河斬海級<lb/>
以歸<hi>副使茅坤撰</hi>
　　龕山之捷<hi>嘉靖三十五年十一月</hi>
龕山之賊自温州登岸蔓延於㑹稽經歴文某與戰于<lb/>
苦竹嶺副使孫宏軾併軍門所調竒兵與戰于析開嶺<lb/>
于翁家村叅將盧鏜與戰于斤嶺于梁衕賊乃敗走龔<lb/>
家畈百官渡過曹娥江順流而西狡黠善鬭噬齚孔棘<lb/>
初總督都御史胡公方在浙西剿川沙之賊移檄諸將<lb/>
<pb n="KR2k0081_WYG_008-26a"/>
竟未有能殄之者至是親提大兵至欲斬不用命者以<lb/>
徇於是僉事李如桂王詢指揮楊永昌知事何常明典<lb/>
史呉成器等兵併力追擊於𤓰山戰三界戰母婆嶺朱<lb/>
家漊賊遁蕭山之丁村杭湖至陳家灣雖多所殺傷而<lb/>
凶燄愈熾公至擇地形壁龕山之巔分諸將信地皆露<lb/>
宿以待時㕘將盧鏜戰還公促明日再戰鏜曰士疲矣<lb/>
休養數日乃可公佯許諾而密召親兵謂曰若曹豢養<lb/>
久未立戰功今賊將滅而諸將首䑕不進萬一賊得脱<lb/>
<pb n="KR2k0081_WYG_008-26b"/>
此徑渡錢塘江奈何今日正若曹立功之㑹能乘其不<lb/>
意而襲之賊可盡也衆皆踴躍請効死巳乃激令成器<lb/>
統之以進不數里遇賊死戰無不一當十賊遂大敗循<lb/>
海而走登匿山坡堡内我兵四靣奮擊不得巳登屋擲<lb/>
瓦礫下瓦盡繼之以槍槍盡投刀刀盡乃下死守我兵<lb/>
攻堡破之悉斬首以獻時日且暝公喜謂諸將曰此賊<lb/>
流突千里轉戰無慮數十無能攖其鋒者今一鼓蕩平<lb/>
真朝廷天威也命取賊心啖之選猙獰首級廿餘顆置<lb/>
<pb n="KR2k0081_WYG_008-27a"/>
案上每顆為飲一觥左右皆失色而公談笑自若也達<lb/>
旦諸營方知破賊相率入賀公謂鏜曰再一二日何如<lb/>
鏜大欽服乃完師而歸時乙夘冬仲既望也<hi>山隂縣學生員徐渭</hi>
<hi>撰</hi>
　　金塘之捷<hi>嘉靖三十五年</hi>
辛五郎者宿冦徐海之偏裨也與陳東葉宗滿麻葉輩<lb/>
同巢柘林攻乍浦圍桐鄉毒螫呉諸州郡其志欲吞全<lb/>
浙窺留都勢甚猛也總督胡公欲滅之忌海與其黨既<lb/>
<pb n="KR2k0081_WYG_008-27b"/>
而海受餌為我用擒其所惡陳東麻葉輩而遣其所懽<lb/>
以歸倭島五郎在焉公密令總兵俞大猷等分布海洋<lb/>
要衝截殺諸冦而五郎則責之盧鏜鏜接密諭時方對<lb/>
諸客食忽命治艦之金塘山客相顧莫知所謂鏜自乘<lb/>
福船令子相督率哨船為前驅次日至金塘瞭見北洋<lb/>
有大舟揚㠶而南令哨船四散潜泊少選大船艤金塘<lb/>
之麓賊皆登憇鏜知其為五郎也令哨船叢射之繼以<lb/>
銃砲賊以手且搖且招搖者示勿攻擊招者示有所言<lb/>
<pb n="KR2k0081_WYG_008-28a"/>
也相乃颺言曰欲打話湏去爾兵器賊拍掌示無而呼<lb/>
一董<hi>一董者一家之義乃倭語也</hi>有華人從冦者曰吾乃胡總督爺<lb/>
招安放囘者也相問曰有牌驗乎曰有鏜招衆賊至舟<lb/>
傍慰藉之謂五郎曰汝既為軍門所遣豈可慢乎請至<lb/>
縣欵洽而津送之遂延五郎同舟餘𣲖哨船分載每載<lb/>
不過三四人多則不能容也五郎辭鏜厚加禮貌五郎<lb/>
不疑宴至深夜鏜坐福船上層將臺侍者引雙燈上桅<lb/>
俄而哨船蝟聚鏜問之曰如何相對曰是了五郎大驚<lb/>
<pb n="KR2k0081_WYG_008-28b"/>
請下哨船與衆夷同宿鏜曰諾令左右送之穴梯而下<lb/>
至蓬户外望維海而巳五郎悟欲赴水死左右不許曰<lb/>
卧塌在地平下五郎度不能免浩歎就卧相縛之翌日<lb/>
入定海闗乃知賊徒俱巳芟盡即前夜起雙燈時也是<lb/>
了者乃復命也羣賊死時皆不知軍門之謀僉訝哨兵<lb/>
敢行悞殺五郎亦自以偶遇盧鏜被執不知其出軍門<lb/>
也嗚呼神哉後獻俘告廟天子賜璽書奬公天下無不<lb/>
稱快云<hi>崑山進士王宇撰</hi>
<pb n="KR2k0081_WYG_008-29a"/>
　　擒獲王直<hi>嘉靖三十六年十一月</hi>
王直者歙人也少落魄有任俠氣及壯多智畧善施與<lb/>
以故人宗信之一時惡少若葉宗滿徐惟學謝和方廷<lb/>
助等皆樂與之遊間嘗相與謀曰中國法度森嚴動輙<lb/>
觸禁孰與海外乎逍遙哉直因問其母汪嫗曰生兒時<lb/>
有異兆否汪嫗曰生汝之夕夢大星入懷傍有峩冠者<lb/>
詫曰此弧矢星也巳而大雪草木皆冰直獨心喜曰天<lb/>
星入懷非凡胎草朩冰者兵象也天將命我以武勝乎<lb/>
<pb n="KR2k0081_WYG_008-29b"/>
于是遂起邪謀嘉靖十九年時海禁尚弛直與葉宗滿<lb/>
等之廣東造巨艦將帶硝黄絲綿等違禁物抵日本暹<lb/>
羅西洋等國往來互市者五六年致富不貲夷人大信<lb/>
服之稱為五峯船主則又招聚亡命若徐海陳東葉明<lb/>
等為之將領傾貲勾引倭奴門多郎次郎四助四郎等<lb/>
為之部落又有從子王汝賢義子王滶為之腹心㑹五<lb/>
島夷為亂直有宿憾于夷欲藉手以報及以威懾諸夷<lb/>
乃請于海防將官而剿之無孑遺者而聲言宣力本朝<lb/>
<pb n="KR2k0081_WYG_008-30a"/>
以要重賞將官餽米百石直以為薄大詬投之海中從<lb/>
此怨中國頻入内地侵盜直又嘗以扁舟泊列表㕘將<lb/>
俞大猷驅舟師數千圍之直以火箭突圍去怨中國益<lb/>
深且眇官軍易與也乃更造巨艦聨舫方一百二十步<lb/>
容二千人木為城為樓櫓四門其上可馳馬往來據居<lb/>
薩摩洲之松浦津僣號曰京自稱曰徽王部署官屬咸<lb/>
有名號控制要害而三十六島之夷皆其指使時時遣<lb/>
夷漢兵十餘道流刼濵海郡縣延袤數千里咸遭荼毒<lb/>
<pb n="KR2k0081_WYG_008-30b"/>
而福清黄巖昌國臨山崇徳桐鄉諸城皆為攻墮焚燔<lb/>
廬舍擄掠女子財帛以鉅萬計吏民死鋒鏑填溝壑者<lb/>
亦且數十萬計比年如是官軍莫敢攖其鋒但為計狡<lb/>
譎每殘破處必詭云某島夷所為也故東南雖知王直<lb/>
之叛而不知受禍之慘皆由直者獨總督胡公前按浙<lb/>
時見賊進退縱横皆按兵法知必有坐遣者且賊酋來<lb/>
者皆直部落也而不聞直來其為坐遣無疑先是間使<lb/>
徽州收其母妻及子于金華府獄中至是出之豐衣食<lb/>
<pb n="KR2k0081_WYG_008-31a"/>
潔第宅奉之以為餌而䟽請以移諭日本禁戢部夷為<lb/>
名其實注意伺察直也上從之乃遣生員蔣洲陳可願充<lb/>
正副使以行公以密計授洲等曰王直越在海外難與<lb/>
角勝于舟楫之間要須誘而出之使虎失負嵎之勢乃<lb/>
可成擒耳又曰王直南靣稱孤身不履戰陣而時遣偏<lb/>
裨雜種侵軼我邊圉是直常操其逸而以勞疲中國也<lb/>
要須宣布皇靈以携其黨使窮髪皆知向化則賊之勢<lb/>
自不能容然後道之滅賊立功以保親屬此上䇿也洲<lb/>
<pb n="KR2k0081_WYG_008-31b"/>
等領計敬諾而行居無何倭酋董二被擒訊道直事甚<lb/>
悉與公所料不爽毫髪中外始曉然知狀于是上以公<lb/>
灼見禍本降璽書襃勞而閫外之事一以委公公得㫖<lb/>
規羅益密御史金淛陶承學交章請立賞格有能主設<lb/>
竒謀生擒王直者封伯予萬金部議從之詔曰可嘉靖<lb/>
三十四年十一月洲等至五島遇王滶道以移諭事滶<lb/>
曰無為見國王也此間有徽王者島夷所宗令渠傳諭<lb/>
足矣見國王無益也明日直出客館見洲等椎髻左衽<lb/>
<pb n="KR2k0081_WYG_008-32a"/>
旌旗服色擬王者左右簇擁洲等心動坐論鄉曲設酒<lb/>
食相對情欵方洽洲等曰總督公遣洲等敬勞足下風<lb/>
波無恙直避席曰直海介逋臣總督公不曳尺纒牽而<lb/>
鞫之而逺勞訊使死罪死罪洲等曰總督公言足下稱<lb/>
雄海曲志亦偉矣而公為盜賊之行何也直曰總督公<lb/>
之聴誤矣直為國家驅盜非為盜者也洲等曰是何言<lb/>
與足下招聚亡命糾合倭夷殺人剽貨坐分擄獲而為<lb/>
之辭曰我非為盜者是何異于昏夜操罟以臨人之池<lb/>
<pb n="KR2k0081_WYG_008-32b"/>
執之則曰我非盜魚者為君䕶魚者也雖三尺童子知<lb/>
其必不然矣直語塞洲等曰總督公統領官軍十萬益<lb/>
以鎮溪麻寮大剌土兵數萬艨艟雲屯戈矛雨注水陸<lb/>
戒嚴號令齊一而欲以區區小島與之抗衡是何異于<lb/>
騁螳臂以當車轍也又曰總督公推心置腹任人不疑<lb/>
㧞足下壽母令妻于獄中館穀甚厚則公之心事可知<lb/>
矣何不乘機立功以自贖保全妻孥此轉禍為福之上<lb/>
䇿也直黙然而罷乃挾州等巡數小島而還而從此風聞外<lb/>
<pb n="KR2k0081_WYG_008-33a"/>
夷隨其頥指者頗少變而叛賈倚直為淵藪者多有<lb/>
離心直始不安于彼矣初直聞母妻為戮心甚忿欲犯<lb/>
金華及聞洲等言無恙又竊喜于是始有渡海之謀日<lb/>
夜集所親信者計之謝和等曰今日之舉未可冐昧以<lb/>
往也當遣我至親為彼所素信者先往宣力以堅其心<lb/>
待彼不疑然後全師繼進始可以逞直笑曰妙筭也遂<lb/>
托宣諭别國為名留蔣洲在島令葉宗滿王汝賢王滶<lb/>
同陳可願回至寜波詰之皆云宣諭未至時徐海陳東<lb/>
<pb n="KR2k0081_WYG_008-33b"/>
巳擁薩摩洲夷過洋入冦矣今王直歸順先遣葉宗滿<lb/>
等投赴效力成功之後他無所望惟願進貢開市而巳<lb/>
公得報巳揣知其計姑從所請䟽上許之公喜曰虜在<lb/>
掌中矣先是海中倭冦敗沒有零冦百餘據舟山為亂<lb/>
公遣葉宗滿等協助官軍剿之盡殱焉公疏上功次犒<lb/>
賞有差王滶笑曰此何足賞若吾父至當取金印如斗<lb/>
大嘉靖三十五年三月徐海等果擁衆十餘萬冦松江<lb/>
嘉興諸郡甚急聲言欲下杭城取金陵勢張甚公乃謀<lb/>
<pb n="KR2k0081_WYG_008-34a"/>
之王滶等以觀其意滶等初欲小試慇懃故甘心于舟<lb/>
山之冦至于徐海等正其所倚以圖大事者且欲速直<lb/>
來共濟乃辭曰是非吾所能辦須吾父來乃可耳遂留<lb/>
夏正童華邵岳輔王汝賢在軍門自以招直為名與葉<lb/>
宗滿開洋去是年徐海等以次就擒事見徐海傳公恐<lb/>
形跡彰露委心留用王汝賢等撫摩若親子然葉宗滿<lb/>
兄弟並加禮遇時時對將吏士民曰直非反賊顧倔强<lb/>
不一見我見我當有處也直聞公意指謂公誠朴可欺<lb/>
<pb n="KR2k0081_WYG_008-34b"/>
欲乘機以全親屬且未知徐海等敗沒以為縱不如所<lb/>
料亦可與之應援得志而去遂決䇿渡海先遣蔣洲次<lb/>
遣王滶葉宗滿等率鋭卒千餘執無印表文詐稱豐洲<lb/>
王入貢先泊岑港據形勝分布巳定直乃與謝和等慷<lb/>
慨登舟釃酒誓衆曰俞大猷吾嘗破之列表泊岸時須<lb/>
謹備之公當直未至時已度其有隙豫調俞大猷于金<lb/>
山而以總兵盧鏜代之盧鏜者舊與王滶等從事舟山同飲<lb/>
食撫循倭夷備至直坦然不疑惟日聚羣倭礪兵刃代竹木<lb/>
<pb n="KR2k0081_WYG_008-35a"/>
為開市計且索母妻子弟求官封時公計巳定仍姑列<lb/>
狀上請以安其心上巳知直為釜魚智力俱非胡公敵<lb/>
乃顯詔王直既稱投順却挾倭同來以市買為詞胡宗<lb/>
憲可相機設謀擒𠞰不許踈虞致墮賊計公奉詔秘而<lb/>
不宣夜馳至寜波城圖方畧密調㕘將戚繼光張四維<lb/>
等督諸健將埋伏數匝水陸要害星羅棊列魚鳥莫度<lb/>
乃以夏正等為死間諭直曰汝欲保全家屬開市求官<lb/>
可以不降而得之乎帶甲陳兵而稱降又誰信汝汝有<lb/>
<pb n="KR2k0081_WYG_008-35b"/>
大兵于此即往見軍門敢留汝邪况死生有命當死戰<lb/>
亦死降亦死等死耳死戰不若死降降且萬有一生焉<lb/>
直怫然不悦而公與其所親信王滶葉宗滿先遣來見<lb/>
者連床臥因佯露諸將請戰書十餘篇于几案王滶等<lb/>
竊視驚怖夜半公作醉夢中語云吾欲活汝故禁不進<lb/>
兵汝不來休怨我也含糊其辭吐滿床王滶等漏之于<lb/>
直直始疑之又使其子澄嚙指血寓直書云軍門數年<lb/>
恩養我輩惟願汝一見使軍門有辭于朝廷即許眷屬<lb/>
<pb n="KR2k0081_WYG_008-36a"/>
相聚汝來軍門決不留汝藉令不來能保必勝乎空害<lb/>
一家人耳又使生員方大忠往來游説直猶豫未決公<lb/>
以直執戀岑港巳踰五旬察其心神終屬觀望乃開闗<lb/>
揚㠶示欲進兵直探知四靣兵威甚盛終無脱計且知<lb/>
徐海等敗没孤立無援因嘆曰昔漢高祖見項羽鴻門<lb/>
當王者不死縱胡公誘我其奈我何乃曰部兵無統欲<lb/>
得王滶攝之公知海上諸賊惟直多智習兵久雄異域<lb/>
得人心為難制其餘皆䑕子輩毋足慮諸將亦云以犬<lb/>
<pb n="KR2k0081_WYG_008-36b"/>
易虎不可失也遂遣滶往直乃桀然詣軍門時嘉靖三<lb/>
十六年十一月也公執之付按察司獄乃集三司諸大<lb/>
夫㕘議曰王直始以射利之心違明禁而下海繼忘中<lb/>
華之義入畨國以為奸勾引倭夷比年攻刼海宇震動<lb/>
東南繹騷雖稱悔禍以來歸仍欲挾倭而求市上有干<lb/>
乎國禁下貽毒于生靈惡貫滔天神人共怒問擬斬罪<lb/>
猶有餘辜公具疏上請得㫖斬直于市梟示海濵妻子<lb/>
給功臣之家為奴王汝賢葉宗滿俱從末減邊逺充軍<lb/>
<pb n="KR2k0081_WYG_008-37a"/>
王滶<hi>出</hi>洋為颶風所覆其餘從賊魚散鳥驚奔聚山谷<lb/>
公親督官兵掃除黨與皆絶嘉靖三十九年二月兵部<lb/>
始以封賞之議上請詔曰大憝既除海氛巳靖部議報<lb/>
謝徐徐何也胡宗憲可太子太保都察院左都御史兼<lb/>
兵部左侍郎䕃一子錦衣衞副千户其餘有功者陞賞<lb/>
有差<lb/>
　　舟山之捷<hi>嘉靖三十七年二月</hi>
嘉靖戊午春二月總督侍郎胡公既擒獲元兇王直其<lb/>
<pb n="KR2k0081_WYG_008-37b"/>
餘黨泊舟山之岑港倚險列柵勢甚猖獗公命把總任<lb/>
錦指揮甘述宗等進泊江口之南都指揮李涇指揮張<lb/>
天杰等泊港口之北總兵俞大猷等以福船并叭喇烏<lb/>
八槳串綱船往來䇿應指揮周官土官彭志顯領大剌<lb/>
土兵由中路小河嶺入指揮楊伯喬唐鎣土官張<hi>闕</hi>領鎮<lb/>
溪麻寮兵由右路碇□入㕘將戚繼光率部兵由左路<lb/>
小嶺入而指揮楊永昌盧錡鮑尚瑾方昇通判呉成器<lb/>
等分道䇿應㕘政王詢劉燾副使陳元珂則監督之約<lb/>
<pb n="KR2k0081_WYG_008-38a"/>
期水陸並進直抵賊巢時都指揮戴冲霄先用火攻殺<lb/>
傷頗多公許全捷俱准首功禁取級以妨前進我兵蹂<lb/>
屍而戰賊大敗奔舟忽港側砲聲大震復擁衆登陸抄<lb/>
後死戰我兵後哨稍却前鋒四擊横衝賊乃歛營固守<lb/>
公以夷僧徳陽稱貢而來賊脅為聲援可計而離也乃<lb/>
潜縱之令成器遣諜持信票數百入巢散其脅從由是<lb/>
賊勢日孤為守益堅公又檄諸將曰賊所以負固死鬭<lb/>
者蓋春汛巳及計有新倭可為應援若哨擊稍䟽必流<lb/>
<pb n="KR2k0081_WYG_008-38b"/>
突與合矣此非小利害也其督舟師預為哨探之計無<lb/>
何果有倭船泊普陀小道頭㕘將張四維推官查光述<lb/>
等督兵且戰且逐至烏沙門外洋賊遂潰敗俘斬四十<lb/>
餘級賊走登烏沙懸山即朱家尖山也公䇿此賊與岑<lb/>
港之冦相距不逺陸路必由碇□水路必由嚮礁門乃<lb/>
檄諸將設伏以待已而賊果由二處奔沈家門與岑港<lb/>
合踪公不得巳親莅定海分遣將領各與信地福船由<lb/>
岑港南口廣船由北口宣撫田世爵都指揮何本源等<lb/>
<pb n="KR2k0081_WYG_008-39a"/>
兵由馬嶴至張□一由<hi>闕</hi>　寺嶺至三官堂一由小嶺<lb/>
至聚水塘進而以元珂四維往來監督又遣竒兵由天<lb/>
童逕搗賊船仍近巢半里許列一老營以燾居中調度<lb/>
㕘政胡堯臣防守所城督發粮餉尅期大舉時賊依山<lb/>
阻水列栅自衛火器頗多我兵陷陣先登者間多被害<lb/>
公復檄諸將從中逼壘而陣且示以哨伏應援之規更<lb/>
畨迭戰以耗其火藥折其鋭氣又令夷僧輩招之私語<lb/>
賊遂互相猜疑至持刀自擊我兵乘隙進攻賊衆大亂<lb/>
<pb n="KR2k0081_WYG_008-39b"/>
夜分縱火焚其舟死者無筭餘各奔巢我兵躡之斬柵<lb/>
而入斬馘百餘級復奔柯梅嶺我兵迫之火其巢厰賊<lb/>
勢窘甚遁出浦口四維與指揮朱尚禮等舟師追至俞<lb/>
山外洋見賊連艘而行遂以兵船潜伏山下而以小艇<lb/>
嘗之賊果逐利來追伏兵大起夾擊之犁沈四舟擒其<lb/>
渠魁汪印山陳禮等斬首九十餘級溺死者不計王直<lb/>
之黨至是盡矣是捷也五哨之布公有成筭而大猷等<lb/>
㕘錯不進沈家門合踪公料敵如神而諸將不先事追<lb/>
<pb n="KR2k0081_WYG_008-40a"/>
擊至厪定海之設非公淵度圓機小挫不折能因敗為<lb/>
勝且奈何哉嗚呼於是見公之心獨苦矣<hi>俞獻可撰</hi>
　　淮揚之捷<hi>嘉靖三十八年</hi>
江北之有倭患自嘉靖乙卯始淮揚故多大賈富戸賊<lb/>
至屬厭以去自是嵗以為常丁巳夏賊千餘深入天長<lb/>
泗州祖宗陵寢幾至震驚廷議特設提督都御史而以<lb/>
豐城李公遂至即立什伍之法定援應之規練鄉兵嚴<lb/>
保甲設將官築城垣造戰艦為水陸戰守之計賊知有<lb/>
<pb n="KR2k0081_WYG_008-40b"/>
備船泊掘港者不敢登岸而去江北賴以無事巳未賊<lb/>
萬衆連艘分道並入中外震恐時四月一日也公閱兵<lb/>
通州計賊若從海門西亭趨如臯則通州在賊外乃兼<lb/>
程趨通泰州而以副使劉景韶遊擊丘陞駐兵如臯以<lb/>
扼要害檄各路兵進黄橋海安等處援應巳而賊至益<lb/>
多我兵迎戰挫其前鋒賊果出西亭知如臯有備遂由<lb/>
通州東趨白蒲鎮公計賊深入利在速戰戒海防等兵<lb/>
據丁堰東北堅持不出時東南風急我兵不便迎擊公<lb/>
<pb n="KR2k0081_WYG_008-41a"/>
籲天以祭風即回連三日乃擐甲誓師斬不用命者人<lb/>
皆踊躍以進又計賊過如臯必由黄橋泰興犯𤓰儀則<lb/>
糧運阻梗留都搖動若驅之富安以北沿海東出無能<lb/>
為矣乃身當泰州之衝而以黄橋西路責景韶等賊求<lb/>
戰不得進據丁堰丘陞從河北縱火焚之邊兵衝入賊<lb/>
營毛葫蘆兵復從南出首尾夾擊賊退屯二十里連日<lb/>
接戰斬其金盔賊首一人旦且晡我兵少郤賊進至如<lb/>
臯公計其必奔揚儀趣與海防遊擊兵從間道越過賊<lb/>
<pb n="KR2k0081_WYG_008-41b"/>
前徑趨泰州若以為西路之防其實於泰州待敵也執<lb/>
賊黨潜入城為内應者賊未至三十里輙從富安沿海<lb/>
東出我兵追躡賊後公戒毋輕戰晝則逼令不得久駐<lb/>
夜則退屯以防衝突公親提大衆馳淮安馬邏之間約<lb/>
與諸將夾擊於廟灣賊覘知之分其衆一由西亭一由<lb/>
白蒲丁堰以牽制我師公令景韶陞專擊二賊而身赴<lb/>
淮安以當大敵丁堰流賊至曹家堡與我兵遇逐北至<lb/>
潘庄全夥覆没公至淮安而總督侍郎胡公與視軍通<lb/>
<pb n="KR2k0081_WYG_008-42a"/>
政唐公順之亦提青沂兵至相與合勢公乃部分中軍<lb/>
馬兵為前驅曹克新兵為中哨青州邢鎮兵為左哨沂<lb/>
州何本源兵為右哨中軍倪禄梅三錫合曹沂徐邳等<lb/>
兵為後繼列陣於姚家蕩以待初賊計我兵綴於丁堰<lb/>
之賊急走淮安欲掩其無備比至見兵勢甚盛相顧驚<lb/>
愕盡鋭衝我左哨公揮兵四靣圍擊俘斬八百有竒焚<lb/>
溺死者不計賊不得巳奔守廟灣于時西亭之賊夜走<lb/>
海安諸將不能禦公以廟灣賊垂盡恐楊儀有失乃親<lb/>
<pb n="KR2k0081_WYG_008-42b"/>
往揚州而視師唐公援兵亦至時賊已奔張庄因益兵<lb/>
赴援海安而與唐公俱還廟灣督諸將搗巢令軍中多<lb/>
具畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>先填溝港毁民舍之傍賊巢者我兵分畨進攻<lb/>
斬級一百五十有竒賊乘風雨夜遁而西亭亦以全捷<lb/>
來告無何閩中之賊止近百然沿海轉掠來去無定踪<lb/>
不可力取為颶風飄至者公令守備楊縉擊滅之斬其<lb/>
酋長八大王孟得山崇明三沙之冦潰圍而來時海門<lb/>
狼山如臯泰州揚州俱潜有備賊由七星港焚舟登岸<lb/>
<pb n="KR2k0081_WYG_008-43a"/>
深入拼茶塲楊縉陳忠等兵尾擊之自是連戰皆捷斬<lb/>
級三百有竒賊乃竟走海塗而公已宿戒沿海無得泊<lb/>
舟以是賊不得去復敗之劉庄㑹唐公遣副總兵劉顯<lb/>
適至公益以親兵使與賊戰賊連敗走竹堰仍沿海北<lb/>
遁我兵追及之於七竈斬級九十有四又及之茅花墩<lb/>
斬級一百七十賊奔唐家堞僻逺無兵復登岸掠食而<lb/>
公故所練鄉兵追兵競逐之斬級一百四十有竒賊遂<lb/>
盡絶矣是役也自夏及秋僅四閱月前後斬戮焚獲不<lb/>
<pb n="KR2k0081_WYG_008-43b"/>
可勝紀其成功之偉何如耶予嘗宦遼陽聞永樂間都<lb/>
督劉公江鎮遼時有倭患望海堝之戰斬級千餘生擒<lb/>
四百封廣寜伯至今海上之烈人猶頌之公以文臣特<lb/>
起其所建立卓卓如此真足以宣揚朝廷之威發舒華<lb/>
夏之氣匪直淮揚之利而已夫賊之始至也非公決戰<lb/>
通泰則𤓰儀維揚必受荼毒而運餉不免焚掠賊之東<lb/>
奔也非公出賊不意收功姚蕩則淮城多不可守而鳳<lb/>
泗不免震驚三沙之賊北渡也非公預有成筭厲兵急<lb/>
<pb n="KR2k0081_WYG_008-44a"/>
戰則以彼勝勢乘我困疲又適我地災饑幸亂樂禍之<lb/>
人内應必衆事變未可測也記曰以勞定國則祀之能<lb/>
禦大災則祀之能捍大患則祀之公於三者實兼有焉<lb/>
予不文聊述其所見之畧<hi>兵部侍郎蔣應奎撰文節畧</hi>
　　寜台温之捷<lb/>
自倭奴入冦東南惟浙為最甚浙受禍惟寜台温為最<lb/>
甚而我總督軍門少保兵部尚書胡公為御史時自王<lb/>
江涇捷後我兵始有生氣至今官凡五轉而大捷者十<lb/>
<pb n="KR2k0081_WYG_008-44b"/>
有三徐海王直擒而禍本去矣戊午冬舟山既捷而我<lb/>
兵告罷戰者二年我總督公安不忘危旦暮東鄉望思<lb/>
斫扶桑而湮之海嘗曰余不恃倭之不來恃吾所以待<lb/>
倭之來耳益繕甲治艦峙糗選將練士惟謹水陸分地<lb/>
刻期防汛惟謹示戰守機宜約束惟謹䇿畫萬全兵氣<lb/>
振厲人人無不樂為死者辛酉夏四月忽並海郡報賊<lb/>
艘從外洋來者日數至而合象山奉化寜海瑞安樂清<lb/>
諸縣中山大嵩霩<graphic n="KR1790" url="https://raw.githubusercontent.com/kanripo/KR-Gaiji/master/images/KR1790.png" mimeType="image/png"/>桃渚新河楚門健跳隘頑諸所所<lb/>
<pb n="KR2k0081_WYG_008-45a"/>
報船不下數百艘賊不下一二萬人而所登犯地散至<lb/>
數十處人情洶洶檄書人馬交錯于道公顧從容燕笑<lb/>
自若徐罵曰桀黠奴投死耳撲滅之在旦夕也乃籌筆<lb/>
授方畧密封付使者馳去各海道兵備分守巡總兵㕘<lb/>
將諸官而遣遊擊將軍王應岐何本源即日督發大兵<lb/>
一營六千人并調㕘將吕圻部兵先往同所在官軍擊<lb/>
之公乃卜日社禡載纛臨止厥地至則親履戎行不逾<lb/>
二旬而捷凡九至所向靡不摧破震赫風霆電掃影滅<lb/>
<pb n="KR2k0081_WYG_008-45b"/>
而白水洋戰為最竒云先是四月十九日倭船一艘望<lb/>
小展至馬嶴沙□公所督部兵及守備盧相等兵擊殺<lb/>
舟師賊遂奔岸時帶管海道副使王春澤調守舟山把<lb/>
總章延廪率陸兵至即伏為應水兵從下急追伏者起<lb/>
夾擊之賊大敗溺死者無算斬首三十五我兵死者三<lb/>
人越二日洌港中大草撇船一艘來公所督部把總周<lb/>
栗統林仕貴及盧相等船與賊三十餘戰用發熕佛郎<lb/>
機諸火具斃之溺死者無筭斬首五十而兩頭洞賊一<lb/>
<pb n="KR2k0081_WYG_008-46a"/>
艘把總童華斃之斬首若干而犯象山者乃王海道奉<lb/>
軍門方畧㑹同總兵盧鏜調度分守㕘議唐愛協計與<lb/>
前所督發二遊擊大兵吕折部兵進𠞰之其犯大嵩者<lb/>
我兵逐出横山各水哨又伏候外海故逡巡海口不出<lb/>
五月一日夜燒船奔鮚埼乃王海道㑹同盧總兵何遊<lb/>
擊兵分南路由奉化入象山而海道兵由大嵩入裘村<lb/>
亦趨象山前賊適入我兵中路二日賊出岳林庄盧總<lb/>
兵何遊擊鼓行前趨相去二十里各遣鋭兵趨合吕㕘<lb/>
<pb n="KR2k0081_WYG_008-46b"/>
將王遊擊兵前後繼發三日賊至裘村分三陣迎敵海<lb/>
道把總胡良瑤李超等兵先至遂陷陣先登各鋭兵殊<lb/>
死戰數合賊大潰斬首百五十七陣亡者三人八日梅<lb/>
山港賊三艘計二百人突入天童小白東呉吕圻追至<lb/>
東湖哨兵湯時茂等斬酋一人遂夜遁石橋湖頭横<lb/>
溪奔入山徑走海道即遣中軍指揮艾升由小路徑出<lb/>
賊前吕圻追尾賊後至白杜兵合賊屯余家各兵用火<lb/>
攻之燒死者不計潰出朱家店者各兵夾擊之章延廪<lb/>
<pb n="KR2k0081_WYG_008-47a"/>
兵生擒二人斬首五十六吕圻兵斬首二十一陣亡者<lb/>
各營共三人至暮收兵一賊負傷竄山中千總汪廉斬<lb/>
之菩提嶺下寧遂平先是海道諸兵前副使譚綸寔訓<lb/>
練之極精鋭而譚以憂去居無何㑹王副使來寔能守<lb/>
譚成法較若畫一而成功若此前四月十九日又鳥嘴<lb/>
船十六艘由象山從奉化西鳳登岸夜突至寧海一都<lb/>
團前是時松門海門俱無警乃台金嚴兵備僉事唐堯<lb/>
臣㕘將戚繼光將原發松海二闗扼守陸兵三枝撤囘<lb/>
<pb n="KR2k0081_WYG_008-47b"/>
繼光親督二枝趨寧海留一枝劄海門中地備警分發<lb/>
中軍遊擊兵協守新河㑹行把總任錦兵船速出寧海<lb/>
外洋伏擊又行寧波海道總兵各發官兵水陸㑹𠞰二<lb/>
十二日賊知戚㕘將至寧海遂乘虛以大船五艘竄入<lb/>
桃渚大域港裡浦登岸計五百人有竒是日又三艘入<lb/>
新河週洋港登岸次日又五艘亦從週洋港登岸與前<lb/>
賊合共計五六百人二十五日又七艘入健跳折頭登<lb/>
岸計二千人有竒戚㕘將曰犯桃渚健跳者勢尚緩週<lb/>
<pb n="KR2k0081_WYG_008-48a"/>
洋逼近新河所城賊又前後繼至冝急擊之而㑹軍門<lb/>
批唐僉事申列賊狀有云賊雖分侵不可墮其計中輙<lb/>
便分兵應䇿當併力合勢先討其重大者然後以次𠞰<lb/>
除乃僉事與戚繼光奉令惟謹即部署諸兵疾趨新河<lb/>
擊之又令黄太二縣號召程梁等姓鄉兵助戰賊懼夜<lb/>
駕五船遁去餘屯城外鮑主簿家二十六日擁衆薄城<lb/>
下攻城唐僉事與戚繼光原授軍令相與協謀調度曲<lb/>
慮廣畫以樓楠劉意張元勲胡守仁等分立陳列密授<lb/>
<pb n="KR2k0081_WYG_008-48b"/>
方畧使竒正相㕘各以縣尉武生等監督之而給餉秣<lb/>
運器械斷要害固封守審堅瑕援桴䇿應者各有屬既<lb/>
定乃申明用命不用命誅賞令甚肅驅死士衝鋒而先<lb/>
用鳥嘴與賊對擊千百總哨隊長蔣瑞葵實等奮勇先<lb/>
登力戰良久賊遂潰亂傷甚奔原巢死鳥銃者六十餘<lb/>
人各哨共得首級三十顆是夜二更賊冐雨由太平走<lb/>
旦日劉意樓楠兵追至温嶺大麥坑太平知縣徐鉞亦<lb/>
督鄉兵㑹𠞰共斬首二十二餘賊奔田舍中者燒死之<lb/>
<pb n="KR2k0081_WYG_008-49a"/>
突出火者遁温州前犯桃渚裡浦賊是日亦流至台州<lb/>
府城外花街戚㕘將即自桐岩嶺馳抵城下時各兵尚<lb/>
未炊以大義諭之各兵勇氣百倍無不争先躍起乃鼓<lb/>
行而前以丁邦彦為前鋒陳大成為右哨陳濠胡大受<lb/>
為中哨趙記孫廷賢為左右翼各置監督竒正衝伏各<lb/>
有指犄角聲援各有屬乃齊陣而前至花街約二里賊<lb/>
以一字陣迎敵丁邦彦部下列銃分畨銃殪數賊各兵<lb/>
乘勢擁殺賊乃分右哨敵我左哨丁邦彦反擊其右賊<lb/>
<pb n="KR2k0081_WYG_008-49b"/>
又分左哨敵我右哨陳大成反擊其左於是旗鼓盡變<lb/>
竒伏俱出賊乃敗北奔陳大成兵追至𤓰陵江下賊奔<lb/>
水死者二百有竒而前陣中斬首三十九丁邦彦兵追<lb/>
至新橋五戰五勝共斬首六十一生擒倭酋一人二十<lb/>
九日胡震于邳山下犁沈大倭船一艘死者計百餘人<lb/>
生擒倭酋一人斬首八顆三十日前登折頭大顆賊二<lb/>
千有竒自燒船南突府城戚繼光部兵已分留守新河<lb/>
隘頑可戰者千五百人賊衆我寡繼光憂之又恐流犯<lb/>
<pb n="KR2k0081_WYG_008-50a"/>
内地勢當速滅乃與唐僉事厚犒之懸千金為衝鋒者<lb/>
賞光又盡出笥中銀酒具散之又監軍知縣趙大河登<lb/>
壇誓衆申諭大義語棘棘動耳目氣烈烈振山嶽兵乃<lb/>
踴躍受令靡不一當百五月一日繼光即率部至大田<lb/>
設伏待賊賊至亦設伏待我㑹天雨不戰二日賊徑<lb/>
出大石往僊居戚繼光曰賊出中渡由裏路至白水洋<lb/>
七十里我兵由官路至白水洋五十里兵法云先處戰<lb/>
地而待敵者佚且以寡禦衆非謀不克而臨敵交鋒我<lb/>
<pb n="KR2k0081_WYG_008-50b"/>
少彼多必兵心激發乃勝遂䇿馬鼓行四十里至上風<lb/>
嶺屯止多令探者出賊前後視其向往知狀即率兵上<lb/>
嶺伏五日前鋒兵出頗早光乃下令令人各砍松枝一<lb/>
樹執而坐賊望之為林不介意行列二十里衣甲旗幟<lb/>
甚盛我兵對山瞭之俟其行過半乃仆松呐喊齊出賊<lb/>
驚以三四百人作一字陣衝來我兵分為一頭兩翼一<lb/>
尾陣以太學生葵汝䦨左蒸監督而陳惟成陳法陳蚤<lb/>
楊文通等俱趙大河監督以鴛鴦陣衝鋒擁殺夙受令<lb/>
<pb n="KR2k0081_WYG_008-51a"/>
不許取首級疾若風雨有前無退賊遂敗遁上一小山<lb/>
然猶格鬭不巳丁邦彦兵出裏路徑擣山下四面仰攻<lb/>
之而戚㕘將乃樹白高招一竿于北山下令兵大呼脅<lb/>
從者從招下走走者數百人賊復上大山我兵又仰攻<lb/>
之賊又大敗奔上界嶺山巔山巔陡峻如柱上平廣賊<lb/>
立營其上若蓬麻然只一徑可攀陟丁邦彦等首先攀<lb/>
援魚貫上呉惟忠等繼之數賊疾前來從上斫下我兵<lb/>
用長鎗鎗賊墮岩下遂得登頃之我兵盡登賊六七百<lb/>
<pb n="KR2k0081_WYG_008-51b"/>
人齊來交鋒我兵戮力大戰賊敗走四散投落坑塹林<lb/>
谷間死者不計走者奔白水洋朱家我兵乘勢急下追<lb/>
圍火四面起賊屢突出不可得趙大河親弟趙豳甫率<lb/>
兵舉鳥銃擊之死者不計又四面拆牆石投之賊急登<lb/>
屋亦用石與銃投我牆盡各兵逼圍屋下亂投石銃諸<lb/>
物如雨賊不支巢内高屋火炎炎起賊益急亦亂投刀<lb/>
鎗諸物出中我我兵鎗筅林立隨格之不一中賊燒死<lb/>
者不計而餘孽膽怖魂褫捧銀物擲首頓額哀號乞生<lb/>
<pb n="KR2k0081_WYG_008-52a"/>
我兵用狼筅挑其銀物并所擲首疾殺不一顧諸物居<lb/>
有頃賊盡死積屍高丈六日戚㕘將自戰所班師入府<lb/>
城老稚士女歡呼以為自罹倭毒來無如此捷大快也<lb/>
乃壺漿迎道左而唐僉事率府司輩實𤣥黄以迎焚死<lb/>
者不在算而共計斬首三百四十四顆生擒者若干而<lb/>
我兵亡于陣者止三人陳四陳七十即前入巢放火者<lb/>
王華升即前山下衝鋒者是時兵寔千五百人而一鼓<lb/>
殄二千賊于呼吸間全師奏凱可不謂竒耶時戚㕘將<lb/>
<pb n="KR2k0081_WYG_008-52b"/>
方入城犒衆未罷楚門又報賊十餘艘繫泊于港者登<lb/>
梅嶴乃急發胡震兵伏截外洋而遣樓楠兵陸走至洋<lb/>
坑冐雨大戰楠親斬賊酋一人而朱文林等共斬賊十<lb/>
二人生擒一人餘船盡開至長吊洋㑹前所發胡震兵<lb/>
迎敵犁沈五艘燒殘五艘至夜賊拖殘船出海繼光部<lb/>
下兵船又擊沈五艘追犁一艘昏黒不取級而日所斬<lb/>
級二十人生擒賊酋二人次日胡震又於沙鑊洋追賊<lb/>
十餘艘至仰月沙賊乃遁懸山我兵用三板船載鳥銃<lb/>
<pb n="KR2k0081_WYG_008-53a"/>
弩手伏嶴口候擊之至三更賊果乘雨霧走我兵犁沈<lb/>
一艘斬首四人餘遂奔回懸山我兵圍之至旦日五更<lb/>
賊約百餘人復渡水走至林頭繼光乃督樓楠兵由隘<lb/>
頑所迎其前劉意兵由聶王橋徑進紹興府通判呉成<lb/>
器兵繼進而知縣徐鉞督鄉兵伏截籐嶺至小籐嶺三<lb/>
路官兵夾擊之賊急徑奔吳成器陣成器督戰益力賊<lb/>
鎗及成器馬腹成器一矢射中賊面死各官兵四面力<lb/>
戰盡殱之共斬首五十級而餘盡溺死五月十七日又<lb/>
<pb n="KR2k0081_WYG_008-53b"/>
前犯寜海團前遁賊十餘艘至長沙登刼約二千人有<lb/>
竒猖獗益甚砍採竹朩欲巢長沙將南攻隘頑北攻太<lb/>
平盡髠鉗所掠男子耕作是日繼光在新河聞即與呉<lb/>
成器趙大河撫諭兵士示以對大敵之䇿盡出所蓄貲<lb/>
懸給賞格如前下令不許取首級輜貨如前乃兵氣益<lb/>
揚而繼光又曰賊巢逼近隘頑所城城又孤危賊所泊<lb/>
長沙地又北扼太平之路于小籐嶺東扼松門之路于<lb/>
漫遊嶺楚門隘頑二所又勢孤路絶止水路浮海可援<lb/>
<pb n="KR2k0081_WYG_008-54a"/>
而又為賊船所出没處奈何乃先令把總李成立單騎<lb/>
馳往松門衛將所練親兵與羅繼祖分船夜浮海入隘<lb/>
頑城守之隘頑固乃用樓楠丁邦彦陳大成等各立軍<lb/>
令誓狀云事異則分心同則堅遇有征調各營輪日衝<lb/>
鋒以一營當前以一營尾後以一營分翼左右同心并<lb/>
力不計斬獲多寡功同賞罪同罰等議隨用印鈐示衆<lb/>
使各遵守如令繼光亦誓天明神以發十八日至鐵塲<lb/>
大雨十九日夜半至大籐嶺分三路進至小嶺偃旗息<lb/>
<pb n="KR2k0081_WYG_008-54b"/>
鼓直趨船所賊始覺分兵迎敵我兵齊擁攻殺遂大披<lb/>
靡四走各兵追殺無一遺者共斬首級數百生擒倭酋<lb/>
五郎如郎健如郎前後數十輩是為長沙之捷每臨陣<lb/>
戚㕘將率各將士諭以軍門好生之仁寧無功級不許<lb/>
妄殺脅從一人以故前後被擄者俱得生還前四月二<lb/>
十日温之瑞安縣周嶴賊由梅頭奔突者五百餘人㕘<lb/>
將牛天賜通判楊岳把總梅魁等殱之傷而死者不計<lb/>
生得一人斬首十三人餘潰走二十四日牛㕘將同兵<lb/>
<pb n="KR2k0081_WYG_008-55a"/>
備副使凌雲翼把總盧騎武生黄允中指揮李光佐千<lb/>
戸張榜等兵分三路進𠞰殺死三百餘人衣紅衣渠魁<lb/>
二人軍中令不許爭首級故斬獲止五十有竒而是日<lb/>
楊岳梅魁陳應等兵由瑞安後路䇿應生擒斬首共十<lb/>
餘人賊潰出海三十日又賊二百有竒自台州流突樂<lb/>
清縣界凌雲翼預調王欽兵牛天賜督之至窖嶴嶺伏<lb/>
截賊遂走雙陡門天賜兵追擊之斬首四十五人餘奔<lb/>
江水死而竄林薄中去者三十餘人至五月一日追斬<lb/>
<pb n="KR2k0081_WYG_008-55b"/>
于閩浙界上生擒一人温州平而是月四日盧鏜水兵<lb/>
船與海道把總黄應選等船分布青龍港遇奉化遁賊<lb/>
七艘向錢倉行外洋去者犁沈三艘值大雷颶昏黒溺<lb/>
死漂失者不計撈斬首二十顆是役也計前後擒斬共<lb/>
千二十四名級而焚溺死者莫之殫計盖無一人生還<lb/>
者而旬日間三郡寧謐疆徼清平脱遺黎于鋒鏑而帖<lb/>
之席懽聲動天地歌舞太平以共戴天子休徳誰之賜<lb/>
歟誰之賜歟我總督公開誠布公能任人善將將賞罰<lb/>
<pb n="KR2k0081_WYG_008-56a"/>
明肅碩畫竒計不動聲色而出自淵𠂻賊狀夷情坐照<lb/>
千里又親臨督調先聲奪人所謂心戰為上力戰為下<lb/>
者非耶以故將領人人得以自効而白水之役以寡克<lb/>
衆而仰攻勍敵兵法所忌然卒取竒勝此其故何歟寔<lb/>
公用戚㕘將趙大河同心選練義烏赤城等兵使之有<lb/>
勇知方見利不動故一可當百足赴水火雖古名將不<lb/>
能出公右矣而忠誠一念食息不忘捐身許國誓不以<lb/>
賊遺君父憂此又其大者臣無似以書生佩刀筆待罪幕<lb/>
<pb n="KR2k0081_WYG_008-56b"/>
下竊所聞于諸將校者退而論撰如左掛一漏萬豈足<lb/>
云紀盛事哉聊用稗官所職以備野史氏采擇<hi>鄞諸生沈明臣</hi>
<hi>撰</hi>
　　平倭録<lb/>
世廟時南北並急其時竭天下之力以禦河套南方急<lb/>
時所輸于北者不絲毫減中間悉力拮据終得蕩平者<lb/>
胡襄懋力也事平之後襄懋中䜛死同志如茅先生鹿<lb/>
門幾至破家有功秀才蔣洲陳可願至謫戍生平受襄<lb/>
<pb n="KR2k0081_WYG_008-57a"/>
懋卵翼煦沬者皆噤而避匿且諱之不敢出聲一切戰<lb/>
功惟有鹿門徐海一篇而最難致者王直却又不及間<lb/>
以詰其子孝若曰尊公與襄懋情誼如何乃不詳録者<lb/>
何孝若蹙額曰并此篇幾削去頼長兄言之得止嗟乎<lb/>
世有縛一草賊捕一叛民因人成事者尚連篇累牘以<lb/>
求必傳于世而公半壁之功十餘年出生入死辛苦冺<lb/>
冺至此安用一時文士為余老矣每每訪求不可得間<lb/>
有譚者年逺未可信近見唐凝菴先生胡少保傳極為<lb/>
<pb n="KR2k0081_WYG_008-57b"/>
詳贍喜甚訂録數欵<lb/>
初為益都知縣有賊曰草上飛虎悍甚衆至數千據礦<lb/>
為患久莫能制公召其父母宗族諭以利害示之恩信<lb/>
羣盜解散擇其可用者千人編為義勇㑹有詔令巡撫<lb/>
曽銑募青齊兵入衛遂以應焉一不以擾其民也<lb/>
三十三年甲寅江南倭大至官兵屢敗南兵書張經帶<lb/>
部務總督軍務公為巡按方至嘉禾賊至武唐將逼城<lb/>
公出酒百餘甕米五十包毒之封包如故載以二小舟<lb/>
<pb n="KR2k0081_WYG_008-58a"/>
授數健兒賫冠服文牒若犒兵者賊見逐之健兒浮水<lb/>
遁賊入舟見冠服文牒信為犒兵也呼𩔖歡飲且醉復<lb/>
作飯食之一時流血暴死者七八百餘賊知中計遂相<lb/>
戒勿食民間遺物㑹雨驟至又無所得食淋漓飢困斃<lb/>
者益衆遂解去<lb/>
三十四年乙卯二月工部侍郎趙文華祭告海神兼視<lb/>
軍情四月至松江祭海是時倭據川沙窪柘林為巢涉<lb/>
冬春新倭復日有至者地方甚恐及狼兵至者五千人<lb/>
<pb n="KR2k0081_WYG_008-58b"/>
衆稍安總兵俞大猷遣遊擊白泫等稍有斬獲文華因<lb/>
謂狼兵果可用厚犒之激使進𠞰至曹涇遇倭數百人<lb/>
與戰不勝頭目鍾冨黄維等十四人俱死失亡甚衆于<lb/>
是賊知狼兵不足畏復肆掠如故五月張經蹙倭于王<lb/>
江涇大破之經素貴倨以文華部民也藐之觸怒㑹倭<lb/>
冦蘇州大掠即奏經畏懦失機玩冦殃民上怒逮經及<lb/>
巡撫李天寵問斬以應天巡撫周珫代經尋以珫衰老<lb/>
黜之以南侍郎楊冝代超公僉都御史代天寵而先四<lb/>
<pb n="KR2k0081_WYG_008-59a"/>
月公上䟽請宣諭日本覆允比得㫖新受事檄寜波選<lb/>
委知海情者得弟子員蔣洲陳可願二人因令充正副<lb/>
使而先犯海禁繫獄朱尚禮胡節中并釋令各募二十<lb/>
人輔洲等賫文以往公密授計洲以十月壬午行十一<lb/>
月丙午至日本從山口豊後二道宣諭王直故為舶主<lb/>
原徽州人因令養子毛冽率衆邀洲等至五島詢以故<lb/>
洲等奉計誘之直佯言曰我本非為亂因俞總兵圖我<lb/>
拘收家屬遂絶歸路今軍門如是寛仁我將歸然毋用<lb/>
<pb n="KR2k0081_WYG_008-59b"/>
人衆也今聞薩摩島徐海等大糾倭衆來春必犯浙直<lb/>
吾令毛冽葉宗滿伴送陳副使朱尚禮先覆軍門吾與<lb/>
蔣先生宣諭畢日亦同歸順但倭國缺絲綿必湏開市<lb/>
海患乃平可願偕毛冽以仲冬閏月泊列港至定海闗<lb/>
已而直𠞰殺海洋流賊數十級効功以窺我意公詢得<lb/>
其情奏聞且厚犒之文華遂請還京<lb/>
三十五年丙辰正月冽率倭兵百八十人助盧㕘將搗<lb/>
舟山賊斬首三十餘賊奔邵嶴山屯于山巔公奉㫖賚<lb/>
<pb n="KR2k0081_WYG_008-60a"/>
冽等金幣且令回諭直早歸順冽感激因送商伴夏正童<lb/>
華邵岳報徐海入犯消息遂留為通事隂厚遇之意未<lb/>
嘗一日不在直也是月辛酉賊數百自閩連江洪突犯平陽<lb/>
仙居等縣趣四明奉化合錢倉新至賊深入上虞轉戰千里<lb/>
官軍望風奔潰海道孫𢎞軾馳檄告急甲子自率標兵渡<lb/>
錢江而東合諸道兵及容美土兵皆㑹丁卯賊由上浦潛<lb/>
渡曹娥江見官兵由對山出海塘轉山隂壬申公至江橋<lb/>
遇賊夾河而行從馬上操小旗語諸將曰使此賊見我旗<lb/>
<pb n="KR2k0081_WYG_008-60b"/>
指不顧而西勝負未可知若觀望遲疑即可撲滅也賊<lb/>
見旗東西交指果聚立公笑曰賊氣奪矣麾兵渡河賊<lb/>
驚問諜者知軍門自至遂不敢戰南走後梅村急麾諸軍圍<lb/>
之一晝夜用火器力攻賊負傷深匿戰益急我兵登屋舉火<lb/>
烟焰大起賊多焚死巳而雷雨大至公與諸將冒雨立水田中<lb/>
或勸之少避不聽明日五鼓賊乘霧突鄉兵我軍四合奮擊<lb/>
俘斬二百五十九餘賊逸走鍾村平明追及西嶺殺百賊<lb/>
賊又遁輕兵追之少衂復遣土兵及于蒲岐亭斬六十<lb/>
<pb n="KR2k0081_WYG_008-61a"/>
級餘賊夜遁入海先是居民聞賊至咸奔避入城公所<lb/>
至炊宿無所薄暮入山巔小菴飢甚道人具酒餅以獻<lb/>
方數酌哨者至備詢其故巳而問哨者食否答曰枵腹<lb/>
兩日矣公淚下盡撤酒餅與之道人進曰菴中僅有此<lb/>
願少留公曰此探卒吾三軍耳目也不得食必斃寜忍<lb/>
飢以食有功左右皆感泣時陳東屯于陶宅知公悉軍<lb/>
而東復襲敗官軍楊冝𠞰新倭又敗罷之以南侍郎王<lb/>
誥代而先文華還京言倭大勢巳定餘零散者諸將𠞰<lb/>
<pb n="KR2k0081_WYG_008-61b"/>
之可立盡既敗報踵至上甚疑以問嚴嵩嵩支吾以對<lb/>
文華大懼而素與吏部尚書李黙有違言因訐黙出題<lb/>
謗訕欲敗國事初罷楊冝即當以宗憲代而専愎自用<lb/>
推舉周珫珫老悖致殘倭復熾上大怒收黙下獄止誥<lb/>
無行陞公兵部侍郎兼僉都總督軍務陞阮鶚代巡撫<lb/>
浙江四月鶚敗于崇徳陷驍將宗禮等走桐鄉被圍公<lb/>
諭解之文華兼副都復出督視<hi>七月收徐海陳東詳鹿門集</hi>公授計<lb/>
把總張四維雪夜渡舟山出賊不意大破殱之<lb/>
<pb n="KR2k0081_WYG_008-62a"/>
三十六年丁巳倭入閩廣改鶚撫福建公兼兩浙巡撫<lb/>
不更設王直忽駕□艦擁驍倭突進舟山涔港住泊以<lb/>
送蔣洲為名公遂遣夏正等往覘而自提兵駐紹興且<lb/>
令畫工圖涔港形勢正還報直語甚肆謂必待奏奉明<lb/>
㫖許其寛宥與以都督職使得稽壓海上開市以息兵<lb/>
方圖歸順必不效徐海墮牢籠作俘囚也而畫工所圖<lb/>
形勢甚險惡四山峭立海環其外入口僅容一舟别無<lb/>
他道公覽之謬曰此絶地也乃令直長子澄述祖母意<lb/>
<pb n="KR2k0081_WYG_008-62b"/>
為書道制府恩厚促直早歸順以全母子之情遣直中<lb/>
表方大忠偕夏正等持往直啓書笑罵曰兒騃何至此<lb/>
汝父在故厚汝父歸闔門駢首僇矣大忠與正等曉譬<lb/>
百端直意稍動遣王滶葉宗滿隨方大忠蔣洲至軍門<lb/>
輸欵公因送監軍御史王本固本固䟽其狀于朝公念<lb/>
滶乃直之養子用事不還直且疑而生變因言於本固<lb/>
送還將行公故引之臥内留其宿而預為題稿力乞貸<lb/>
直并諸將請戰書十餘篇置之案間乃出飲大醉還因<lb/>
<pb n="KR2k0081_WYG_008-63a"/>
呼滶入宿而公甫入室大吐牀席俱沾汚侍者皆就寢<lb/>
滶聞鼾聲滿室竊起翻案間見䟽稿回顧公睡益熟因<lb/>
録其䟽復就榻久之公乃作伸欠狀呼茶且易枕席而<lb/>
猶嚈嚈語我為兒子輩苦心開生路乃猶遲疑取死耶<lb/>
晨起滶即于榻前告行復好言慰之隂檄文武諸將吏<lb/>
聨絡棊布以防奔逸又密遣諜餌徳陽諸酋長購直首<lb/>
使之自疑直方猶豫不知所出滶等至出䟽稿示之直<lb/>
猶未決滶等力勸之乃留夏正為質自挈妻孥稽顙制<lb/>
<pb n="KR2k0081_WYG_008-63b"/>
府公大喜摩頂曰兒來何晚時長至前三日也乃使朱<lb/>
尚禮童華館伴至杭㕘謁監軍次日即回軍還杭具述<lb/>
始末聞于朝又為書達當事言兵機忌泄如上意罪止<lb/>
于直則巳必欲盡其餘黨乞密啓上萬勿宣之明㫖時<lb/>
倭賊諸奸多在直舟公將以直為媒漸致之不煩甲兵<lb/>
談笑以靖禍本監軍䟽先至輙奉㫖悉𠞰餘黨矣然<lb/>
公巳逆慮其然先遣朱尚禮往説諸小酋釋夏正及諭<lb/>
王滶葉宗滿來杭滶等以候㫖為辭而密遣其驍鋭呉<lb/>
<pb n="KR2k0081_WYG_008-64a"/>
九項松王四等四散探㫖童華以告公分遣將吏密擒<lb/>
之明年二月本兵檄至直遂下獄徳陽走涔港諸酋復<lb/>
叛朱尚禮先聞脱身走夏正遂為所錮公即移師寜波<lb/>
謂集諸將水陸攻𠞰賊堅壁不出我師亦不得入公曰<lb/>
曩謂兵機不可洩正慮今日惟坐困不憂不全勝也時<lb/>
及汛期新倭續至或抵普陀逼沙門或自峒嶕奔東北<lb/>
洋或自洋中超舟山則水兵擒斬之或犯樂清金鄉梅<lb/>
頭臨梅松門或攻太平台州温州永嘉磐石象山仙居<lb/>
<pb n="KR2k0081_WYG_008-64b"/>
平陽四散流突則陸兵擒斬之其追至鐵塲山者諸軍<lb/>
冐險奪嶺三靣奮擊賊從山後奔陷海塗中長跪受刃<lb/>
俘斬無遺大都賊之驍悍非徐海陳東比而我將士久<lb/>
戰膽力益壯習知賊技不足畏避雖不無一二失律而<lb/>
所至成功卒無有得與直黨合者其黨困甚聞有賊在<lb/>
朱家尖遣六百餘人自涔港奔沈家門援之又從響礁<lb/>
門出碇□奔沈家門皆為我師所邀俱敗入巢公乃命<lb/>
朱尚禮以先所收撫倭人夷來廷夷來住等駕艇伏砲<lb/>
<pb n="KR2k0081_WYG_008-65a"/>
其中冐為倭船招之賊不疑登舟來廷等佯稱還報易<lb/>
八剌虎先行砲從舵後發舟為煨燼水兵乘之俘獲二<lb/>
十二名斬級二百五十沈溺者無算賊氣日挫因嚴督<lb/>
諸軍分番攻巢殺傷甚衆諸賊積恨為夏正所誘支解<lb/>
之公聞躬至海邊望祭慟哭諸軍皆為墮淚賊自知勢<lb/>
孤援絶焚其餘舟將并力出海官兵乘勢焚栅厰火光<lb/>
燭天各賊夜奔柯梅候潮官軍擊之賊乘東仔小舟遁<lb/>
出浦水兵擊沈其半斬首九十有七諸將復統蒼船追<lb/>
<pb n="KR2k0081_WYG_008-65b"/>
之俞山外洋沈其四舟生擒賊首汪印山陳禮計得脱<lb/>
者不及什一矣是時賊至江南者千餘水兵禦之不得<lb/>
登陸遂扼之于崇明之三沙江北之賊幾七千北枝據<lb/>
淮安之廟灣南枝據揚州之如臯公皆分兵助戰前後<lb/>
斬馘俱盡三沙賊為官兵所困不得騁乃卸屋材為小<lb/>
舟以遁飄至江北亦殱焉三十八年十一月本兵再駁<lb/>
王直等罪狀下撫按三司詳議梟斬于市妻子沒官葉<lb/>
宗滿免死戍邊加公太子太保左都御史廕一子錦衣<lb/>
<pb n="KR2k0081_WYG_008-66a"/>
副千户文武將吏各加陞賞夏正死事贈都指揮使廕<lb/>
一子與朱尚禮童華邵岳俱正千户先是處賊萬餘盜<lb/>
義烏礦㑹令缺丞尉率鄉民逐之賊易丞尉列陣而出<lb/>
戕鄉民民怒奮力死鬭賊披靡入山民追破其巢賊悉<lb/>
戰死公聞之喜曰處賊稱悍烏民一戰殱之勇可知巳<lb/>
吾方求其人而不得儻新尹任事淛可不征調而强矣<lb/>
㑹江隂趙大河宰義烏謁制府即語以故大河欣然任<lb/>
之遂令戚繼光與之偕給餉甚厚繼光行復語曰江南<lb/>
<pb n="KR2k0081_WYG_008-66b"/>
所以不能戰者以未諳節制耳吾每思倣六花陣法訓<lb/>
練爾喻之乎繼光因獻鴛鴦陣公曰得之矣自後義烏<lb/>
兵遂以勁名天下今所稱南兵是也有事調用遂以為<lb/>
常<lb/>
嘉靖三十九年五月公請定節制禮儀視三邊事例上<lb/>
嘉其任事加兵部尚書兼右都悉從所請閩冦告急撤<lb/>
其兵往援行至桐山邵副使尹㕘將舟師來㑹賊巳滿<lb/>
載且聞淛兵至急遁出海水兵邀擊洋中犂沈賊舟四<lb/>
<pb n="KR2k0081_WYG_008-67a"/>
十有七溺死者無數獲賊首嚴山老等百餘名洪澤珍<lb/>
亦焚巢遁入閩解嚴提督遂以餉乏令舒兵備撤兵還<lb/>
賊聞之復糾衆入冦犯福寜桐山閩兵再敗公復發兵<lb/>
攻之戰于桐山夀寜追至楓亭血戰于仙遊前後俘斬<lb/>
幾二千餘賊遁入海<lb/>
四十年九月討倭屢捷加少保<lb/>
四十一年十一月被逮停其官不補陞趙炳然兵部侍<lb/>
郎兼僉都撫浙江<lb/>
<pb n="KR2k0081_WYG_008-67b"/>
四十四年再逮疏辨尋卒上憐其功免勘<hi>朱平涵老先生撰</hi>
又外録梅林手疏二則　胡梅林為總督先後上疏皆<lb/>
手書如一後被劾為上所憐盖不獨有禦倭之功其一<lb/>
段敬謹心亦自難及孰謂公僅麤豪人物哉凡古人上<lb/>
疏必手書宋時猶然迨至前元始停耳<lb/>
梅林被逮殁歙太守何東序窺時局欲羅織没其家<lb/>
發兵圍守嘉禾郁陽川蘭為績溪令知胡公家貧且<lb/>
捍海功不可冺力覆䕶之願上印綬去乃得免<lb/>
<pb n="KR2k0081_WYG_008-68a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0081_WYG_008-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　籌海圖編巻九<lb/>
</p>
<p>
</p>
  </div>
</body>
</text>
</TEI>
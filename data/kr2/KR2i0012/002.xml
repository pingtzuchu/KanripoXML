<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南餘載卷下</head> <lb/>
    <p>
<pb n="KR2i0012_WYG_002-1a"/>
欽定四庫全書<lb/>
　江南餘載卷下<lb/>
德明宫本南唐烈祖之舊宅在後苑之北即景陽臺之<lb/>
故址有太湖石特竒異非數十人不能運致即陳後主<lb/>
之假山遺址其下有井石欄有銘字跡隱隱猶在<lb/>
後苑有宫髻石世傳張祐舊物上有杜紫薇杭州刻字<lb/>
相寄之跡祐以其形若宫髻故名之云祐平生癖好太<lb/>
湖石故三吳牧伯多以為贈焉<lb/>
<pb n="KR2i0012_WYG_002-1b"/>
元宗罷朝多御延英殿聽公卿奏事因即其處為閣甚<lb/>
壯有司請置額名上以生月在孟春御題為千春閣<lb/>
朝元門三橋龍躍鎮國天津二曲尺跨水覆屋舊制文<lb/>
武大臣帶平章事者許乗馬行過鎮國天津二橋百官<lb/>
皆就二曲尺下馬<lb/>
元宗遷都洪州過蕪湖江口永壽禪院親射偃葢松東<lb/>
南枝遂枯死至今御箭仍在<hi>按南唐書申漸髙傳載元宗遷豫章龍舟至趙屯舉</hi>
<hi>酒望皖公山曰好青峭數峰不知何名優人李家明對曰此皖公山也因獻詩曰皖公山色好不落御觴中元</hi>
<pb n="KR2i0012_WYG_002-2a"/>
<hi>宗太息罷酒去附錄於此</hi>
讓皇在泰州賦詩曰江南江北舊家鄉二十年前夢一<lb/>
場吳苑宫闈今冷落廣陵臺榭亦荒涼烟凝逺岫愁千<lb/>
叠雨滴孤舟淚萬行兄弟四人三百口不堪囬首細思<lb/>
量<lb/>
烈祖為尚書左僕射年甫三十自以居揖讓之際非老<lb/>
舊無以臨衆乃服白髪藥一夕皓然<lb/>
讓皇在泰州數年每有嗣息及五嵗必有中使至賜品<lb/>
<pb n="KR2i0012_WYG_002-2b"/>
官章服然即日告卒<lb/>
蘇洪規築揚州城古塜中得石銘其文曰日為箭兮月<lb/>
為弓射四時兮何曾窮但見天將明月在不覺人隨流<lb/>
水空南山石兮髙穹窿夫人墓兮在其中猿啼鳥呌煙<lb/>
濛濛千年萬年松栢風<lb/>
進士舒雅嘗從鄭元素學元素為雅言温韜亂時元素<lb/>
隨之多𤼵闗中陵墓嘗入昭陵見太宗散髪以玉架衞<lb/>
之兩廂皆置石榻有金匣五藏鍾王墨跡蘭亭亦在其<lb/>
<pb n="KR2i0012_WYG_002-3a"/>
中嗣是散落人間不知歸於何所<lb/>
宋齊邱出鎮洪州詔賜錦袍烈祖親為衣之李建勲贈<lb/>
詩有一人看上馬雙節引還鄉之句時論榮之馮延己<lb/>
李建勲拜相張義方獻詩曰兩處沙堤同日築其如啟<lb/>
沃藉良謀民間有病誰開口府下無人只㸃頭<lb/>
莊布訪皮日休不遇因以書䟽其短失世頗傳其文日<lb/>
休子光鄴嘗為吳越王使江南輙問江表何人近文最<lb/>
髙或對曰近世無聞惟莊布贈皮日休書家藏一本光<lb/>
<pb n="KR2i0012_WYG_002-3b"/>
鄴大慙<lb/>
保大五年元日大雪詔太弟以下會宴登樓賦詩遣中<lb/>
使就李建勲第示之建勲與中書舍人徐鉉勤政殿學<lb/>
士張義方皆和進呈復召建勲義方鉉入夜艾乃散鉉<lb/>
為之叙太弟使名士畫為圖障<hi>按元宗元日大雪登樓詩云珠簾髙捲莫輕遮</hi>
<hi>往往相逢隔嵗華春氣昨宵飄律管東風今日放梅花素姿好把芳姿掩落勢還同舞勢斜坐有賔朋尊有酒</hi>
<hi>可憐清味屬儂家</hi>
李夷鄴者前唐諸孫嗜酒不覊保大初以宗室賢才拜<lb/>
<pb n="KR2i0012_WYG_002-4a"/>
正卿累經左降逾年輒復舊官元宗上已開宴夷鄴不<lb/>
在召中乃獻詩曰偶憶昔年逢上已輕舟柳岸宴羣臣<lb/>
人間蹇薄時時歎天上風光日日新玉帛已來諸國瑞<lb/>
瑶池固有萬年春賦詩飲酒平生事腸斷金門願再親<lb/>
上賜御札曰我家有此狂宗正快哉<lb/>
徐鉉為人忠厚不以位貌驕人在海州時蒯亮為錄事<lb/>
參軍鉉與往還如僚友亮授代鉉以詩送之曰昔時聞<lb/>
有蒯先生二十年來道不行抵掌曾談天下事折腰猶<lb/>
<pb n="KR2i0012_WYG_002-4b"/>
忤俗人情老還上國風光少貧裏歸裝結束輕遷客臨<lb/>
流倍惆悵晚風黄葉滿孤城有印粲者獻詩曰不將才<lb/>
業暫時誇人仰聲名遍海涯月滿朝衣聴禁漏更闌分<lb/>
直掃宫花諫書未上先焚藁銜筆曾𫝊立草麻見説下<lb/>
朝無一事小池栽葦學僧家<lb/>
徐鍇撰義門陳氏書堂記有男女長㓜以屬會之辭既<lb/>
已受之又宻令寫碑人自於末添一食字或問其故鍇<lb/>
曰非食無以義聚欲以此一字為陳氏子孫之誡耳<lb/>
<pb n="KR2i0012_WYG_002-5a"/>
李建勲致仕自稱鍾山公詔授司徒不起學士湯悦致<lb/>
狀賀之建勲以詩答曰司空猶不作那敢作司徒幸有<lb/>
山公號如何不見呼<lb/>
李建勲罷相元宗於西苑天全閣别置<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>院待之命右<lb/>
僕射孫晟同寓直焉建勲進詩曰御苑賜房令待詔此<lb/>
身殊勝到蓬瀛禁中仙樂無時過階下常人不敢行疊<lb/>
穎㺯芳秋氣落叢柯聳翠露華清天厨送食何功享空<lb/>
詠康哉賛盛明<lb/>
<pb n="KR2i0012_WYG_002-5b"/>
張洎潘祐俱為忘形之交其後俱為中書舎人乃相持<lb/>
祐之死也洎蓋有力<lb/>
韓熈載南遷上表略曰無横草之功可補於國有滔天<lb/>
之過自累其身老妻伏枕以呻唫稚子環床而坐泣三<lb/>
千里路送孤客以何之一葉扁舟乘病身而前去上憫<lb/>
之遂畱不遣<lb/>
開寳中張昭通判建州奉勑至武夷山清秋雨歇聞雲<lb/>
中仙樂自辰及酉不絶大抵多竹聲昭故曉音律審其<lb/>
<pb n="KR2i0012_WYG_002-6a"/>
曲有人間迎仙客云<lb/>
開寳末長老法倫夢金陵兵火四起有書生朗吟曰東<lb/>
上波流西上船桃源未必有真仙干戈滿目家何在寂<lb/>
寞空山聞杜䳌<lb/>
秘書郎刁侃文安郡公<hi>按文安郡公徐遊知誨子也初名景遊避元宗諱去景字</hi>之<lb/>
愛婿姻連戚里第宅瀟洒一日侃弟妹於庭下忽見兩<lb/>
人㳂古槐而上以瓦擊中之應手墮地四體雖具長纔<lb/>
二寸許狀如世所畫夜义然瘞之是夕侃家堂室之間<lb/>
<pb n="KR2i0012_WYG_002-6b"/>
鬼恠無數或見大手或呈巨顙如是者三夕餘設醮謝<lb/>
之猶不已也是時周維簡講易於侃别院獨無變恠於<lb/>
是盡徙焉維簡方說泰卦倦而假寐恍惚中見冠裳者<lb/>
數百人前揖自言昔自南岳來寄居古槐嵗月已乆今<lb/>
刁侃弟妹皆無道横害二子悲歎不堪適當索償既匿<lb/>
先生之舎且先生方講聖經非某措手之時願聞談義<lb/>
容觧脱之矣維簡驚覺為之齋沐旬日終篇鬼恠乃絶<lb/>
安陸人毛生善食毒蛇以酒吞之嘗至洪州以弄蛇取<lb/>
<pb n="KR2i0012_WYG_002-7a"/>
食積十餘年有賣薪者自鄱陽來夜夢老父云為我寄<lb/>
一蛇與毛生可乎賣薪者許之至洪州運薪將盡有蛇<lb/>
蟠船中棖觸不動因悟前夢攜以訪毛生毛生撥之忽<lb/>
囓其乳生大呌仆地食頃已爛亦不知蛇所在<lb/>
金毅為御史判官逮御史臺主簿判覆刑司嵗餘染疫<lb/>
言見三囚荷校自陳罪不至死而君誤寘於法今得請<lb/>
於上帝君本猶有三十餘年在世三人各折君十年宜<lb/>
知之明日毅卒<lb/>
<pb n="KR2i0012_WYG_002-7b"/>
秘書監歐陽遇判大理寺日奏當潭陽縣令余紹卿死<lb/>
罪時論寃之既而紹卿常見形相隨遇惡之乃請告至<lb/>
廬山九天使者廟下設黄籙齋醮以浄隂冥然紹卿亦<lb/>
至席間其夕遇為鬼神推擲殿下而斃<lb/>
宋齊邱至青陽初命穴墻給食俄又絶之餒者數日中<lb/>
使謂齊邱曰俟令公捐館方供食耳以絮塞其口遂卒<lb/>
卒時有黒氣起直貫九華山元宗暮年禁中往往見齊<lb/>
邱陳覺李徴古如生時禳之不去甚惡之因議南幸太<lb/>
<pb n="KR2i0012_WYG_002-8a"/>
子宏冀病亦數見太弟為祟云<lb/>
楊懷義為侍衞時方在圍中鐺鼎忽自厨中成行而出<lb/>
列於庭下又半夜戈㦸忽有聲火出炎炎者數夕俄而<lb/>
兵敗下獄<lb/>
賈詰善望氣罷節鎮歸闕時艤舟江上忽見晚天氣如<lb/>
鸞鳳須㬰羽翼零落色變為蒼詰歎曰此為我耳自是<lb/>
慘然不樂及召對果以忤㫖謫受諸衞將軍<lb/>
殷文圭為舉子時嘗經大澤中遇大雨震電僕乗皆踣<lb/>
<pb n="KR2i0012_WYG_002-8b"/>
文圭安詳如不聞及至逆旅從者恠之試視文圭兩耳<lb/>
皆有泥封塞云後為翰林學士<lb/>
魏羽肄業於白鹿洞臨赴舉大醉臥百花峰下稍醒忽<lb/>
有鬼物十數輩環侍其側羽驚問之對曰以公貴人故<lb/>
奉守耳其後羽以昭文舘校書起家過江至三司使工<lb/>
部侍郎<lb/>
開寳中吉州城頭有人面方三尺許睆目多鬚自旦至<lb/>
酉乃沒<lb/>
<pb n="KR2i0012_WYG_002-9a"/>
開寳中宋師至金陵詔鄭彦華以水軍迎戰於慈湖峡<lb/>
是日重霧不觧八月十一日白虹貫日咫尺不分<lb/>
范陽盧文進自云嘗偕契丹入絶塞射獵以給軍食一<lb/>
日晝晦星象燦然衆皆懼捕得畨人曰吾國以為常也<lb/>
頃之景復開朗<lb/>
江州有田婦採拾於野忽為虎攫而踞之婦向天大呼<lb/>
虎舉其掌婦視其中有刺因為㧞之虎乃捨婦而去<lb/>
元宗時海國進象數頭皆能拜舞山呼<lb/>
<pb n="KR2i0012_WYG_002-9b"/>
靈芝圗言千嵗蝙蝠色如雪目如硃集則倒懸以其腦<lb/>
重故也服此可以長生後主時有人獲之進上上方事<lb/>
佛禁殺戮而不用後不知所之<lb/>
唐末有御厨庖人隨中使至江表聞崔允誅北司遂漂<lb/>
浮不歸畱事吳至烈祖受禪御膳宴飲皆頼之有中朝<lb/>
之遺風其食味有鷺鷥餅天喜餅駝蹄餤雲霧餅<hi>按陸游南</hi>
<hi>唐書雜藝列傳所載尚有春分餤宻雲餅鐺糟炙瓏璁餤紅頭簽五色餛飩子母饅頭而無雲霧餅附載於此</hi>
後主篤信佛法於宫中建永慕宫又於苑中建静徳僧<lb/>
<pb n="KR2i0012_WYG_002-10a"/>
寺鍾山亦建精舎御筆題為報慈道塲日供千僧所費<lb/>
皆二宫玩用<lb/>
鄭元素者温韜之甥隱居廬山青牛谷不交人事元宗<lb/>
召至都下館於徐鉉家及卒鉉令元素鄉人龍敏瘞其<lb/>
屍於石子崗臨穴之際有七鶴盤旋空中敏輙禱之一<lb/>
一下拂棺蓋<lb/>
許堅往來句曲廬阜之間草裝布嚢或臥於野或和衣<lb/>
浴澗中蕭然不接人事獨笑獨吟而已其詩有云祗應<lb/>
<pb n="KR2i0012_WYG_002-10b"/>
天上路不為下方開道既學不得仙從何處來又題簡<lb/>
寂觀云常恨真風千載隱洞天還得恣遊遨松楸古跡<lb/>
一壇静鸞鶴不來青漢髙茅氏井寒丹亦化元宗碑斷<lb/>
夢曾勞分明有箇長生路不向紅塵白二毛堅詩頗多<lb/>
其語意𩔖此景德中無疾卒於金陵嵗餘忽於洪州謁<lb/>
見兵部貟外郎陳靖靖至建康言之王化基𤼵其墓已<lb/>
尸觧去<lb/>
魏進忠不知何許人徐玠稱其有飛鍊之術上聞於烈<lb/>
<pb n="KR2i0012_WYG_002-11a"/>
祖俄擢為延英殿使寵錫甚厚詔以延英殿為飛鍊所<lb/>
進忠造宅於皇城之東廣致妓樂託結貴近出入導從<lb/>
擬於王者或贈人金帛動盈千百士人多附之經數年<lb/>
竟無狀遂配東海縣<lb/>
周繼諸者鄱陽人詣闕上書累官至郎省告免歸鄉與<lb/>
名僧道士為雲泉之交元宗召之授以美官堅辭不就<lb/>
上嘉之賜粟帛又賜金鉏一柄勑曰是朕苑中自種藥<lb/>
者今以賜卿表卿髙尚之節<lb/>
<pb n="KR2i0012_WYG_002-11b"/>
蜀人陳曙者王氏末年避地淮南隱於蘄州山中鄉人<lb/>
祀神曙不召亦必至必醉飽而後去雖百神祠曙能徧<lb/>
往也其所居屋一間道書數卷而已與蛇虎雜處而泰<lb/>
然無所忌元宗遣中書舎人髙越賫束帛徴之三往不<lb/>
應後移居鄂州不知所終越贈曙以詩曙次韻答之云<lb/>
罷修儒業學修真飬拙藏愚四十春到老不踈林裏鹿<lb/>
平生未識日邊人澗花發處千堆錦巖雪鋪時萬樹銀<lb/>
多謝朝賢逺相問未聞鷄得鳳為隣<lb/>
<pb n="KR2i0012_WYG_002-12a"/>
僧謙明嗜酒好為詩獨居一室每日鐺中煮肉數斤醇<lb/>
酒一壺不俟爛熟旋割旋飲以此為常嘗中秋詠月云<lb/>
迢迢東海出漸漸入雲衢此夜一輪滿清光何處無乗<lb/>
興遂子夜鳴鐘烈祖聞之不罪也召問其所求對曰唯<lb/>
願鵝生四脚鼈著兩裙<lb/>
</p>
<p>
</p>
  </div>
</body>
</text>
</TEI>
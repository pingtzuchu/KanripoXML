<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷三十</head> <lb/>
    <p>
<pb n="KR2k0042_WYG_029-1a"/>
欽定四庫全書<lb/>
　江南通志卷三十<lb/>
　　輿地志<lb/>
　　　古蹟<hi>一江寜一府</hi>
　　　江寜府<lb/>
　　江乘城在上元縣北五十里秦縣史記始皇三十<lb/>
　　七年自會稽還過呉從江乘渡即此<lb/>
　　湖熟城在上元縣丹陽鄉去縣五十里淮水北漢<lb/>
<pb n="KR2k0042_WYG_029-1b"/>
　　縣元和郡國志云在舊江寜縣東南七十里<lb/>
　　石頭城在上元縣石城門西北金陵志云周顯王<lb/>
　　三十八年楚城石頭曰金陵邑漢建安十七年呉<lb/>
　　改為石頭城丹陽記云呉時土塢後因山加甓為<lb/>
　　城因江為池地形最為險固<lb/>
　　冶城在上元縣治西金陵圖考云春秋時金陵未<lb/>
　　有城邑惟石頭東有冶城相傳夫差鑄劔於此南<lb/>
　　畿志云孫呉冶鑄之所在宋天慶觀即今朝天宮<lb/>
<pb n="KR2k0042_WYG_029-2a"/>
　　雅游編云晉孝武建冶城寺安帝以寺為苑傍有<lb/>
　　卞將軍墓謝安王羲之同登處亦曰冶亭宋義熙<lb/>
　　十一年劉鍾領石頭戍事屯冶亭是也别有東冶<lb/>
　　亭史稱王導遷冶於縣東七里葢東冶也<lb/>
　　金城在上元縣東北三十五里相傳孫呉所築金<lb/>
　　陵新志云上元縣金陵鄉舊名金城戍晉太原八<lb/>
　　年謝安勞師于金城即此或稱琅邪城咸康初桓<lb/>
　　溫為琅邪内史鎭金城齊書云南琅邪本治金城<lb/>
<pb n="KR2k0042_WYG_029-2b"/>
　　永明中移白下戚氏以為金城即句容之琅邪城<lb/>
　　是也今句容縣有琅邪鄉古都城在上元縣秦淮<lb/>
　　北五里呉大帝所築周迴二十里十九步其城門<lb/>
　　悉用洛陽舊名自東晉始建康實錄云都城三重<lb/>
　　外重六門宣陽廣陽津陽清明建陽西明也後增<lb/>
　　置十二門宮苑記云南四門最西曰陵陽後改廣<lb/>
　　陽正門曰宣陽稍東曰開陽後改津陽最東曰清<lb/>
　　明東面二門東曰東陽北曰建春後改建陽西面<lb/>
<pb n="KR2k0042_WYG_029-3a"/>
　　二門南曰閶闔北曰西明北四門西曰大夏中曰<lb/>
　　𤣥武齊時改曰宣平稍東曰廣莫陳改北㨗最東<lb/>
　　曰延熹又自晉以來秦淮南北兩岸設籬門五十<lb/>
　　六所謂之郊門又有國門梁天監中作在越城東<lb/>
　　南亦曰望國門<lb/>
　　臺城在上元縣治北元武湖側輿地紀勝云一曰<lb/>
　　苑城本呉後苑城也晉咸和中作新宮遂為宮城<lb/>
　　下及梁陳宮皆在此晉宋時謂朝廷禁省為臺故<lb/>
<pb n="KR2k0042_WYG_029-3b"/>
　　謂宮城為臺城城周六里百一十步有門六南曰<lb/>
　　大司馬東曰萬春曰東華西曰西華曰大陽北曰<lb/>
　　承明又自晉以後宮門初不立闕至梁天監七年<lb/>
　　始立石闕二於端門外陸倕為銘南都志云今四<lb/>
　　十八衛以南天津橋大街以北即臺城故處<hi>附</hi>梁<lb/>
　　陸倕石闕銘有序<hi>昔在舜格文祖禹至神宗用變商俗湯黜夏政雖革命殊乎因</hi>
　　<hi>襲揖讓異於干戈而晷緯㝠合天人啟惎克明峻徳大庇生民其揆一也在齊之季昏虐君臨威侮</hi>
　　<hi>五行怠棄三正刑酷然炭暴踰膏柱民怨神怒衆叛親離蹐地無歸贍烏靡托於是我皇帝拯之乃</hi>
<pb n="KR2k0042_WYG_029-4a"/>
　　<hi>操斗極把鈎陳翼百神禔萬福龍飛黑水虎歩西河雷動風驅天行地止命旅致屯雲之應登壇有</hi>
　　<hi>降火之祥龜筮協從人祇響附莫不援旗請奮執鋭争先夏首凴固庸岷負阻協彼離心抗兹同徳</hi>
　　<hi>帝赫斯怒秣馬訓兵嚴鼓木通凶渠泥首𢎞舸連舳巨艦接艫鐵馬千羣朱旗萬里折簡而禽廬九</hi>
　　<hi>傳檄以下湘羅兵不血刃士無遺鏃而樊鄧威懐巴黔底定於是流湯之黨握炭之徒守似樊籬戰</hi>
　　<hi>同枯朽革車近次師營商牧如雲士女冠葢相望扶老攜幼一旦咸集壺漿塞野簞食盈塗似夏民</hi>
　　<hi>之附成湯殷士之歸周武安老懐少伐罪弔民農不遷業市無易賈八方入計四隩奉圖羽檄交馳</hi>
　　<hi>軍書押至一日二日非止萬幾而尊嚴之度不諐於師旅淵黙之容無改於行陣計如投水思若轉</hi>
　　<hi>規䇿定帷幄謀成几案曾未浹辰獨夫授首乃焚其綺席棄彼寶衣歸璇臺之珠反諸侯之璧指麾</hi>
<pb n="KR2k0042_WYG_029-4b"/>
　　<hi>而四海隆平下車而天下大定拯兹塗炭救此横流功均天地祥分光嶽于是仰協三靈俯從億兆</hi>
　　<hi>受昭華之玉納龍叙之圖類帝禋宗光有神器升中以祀羣望攝袂而朝諸夏布教都畿班政方外</hi>
　　<hi>謀協上策刑從中典南服緩耳西羈反舌劍騎穹廬之國同川共穴之人莫不屈膝交臂厥角稽顙</hi>
　　<hi>鑿空萬里攘地千都幕南罷障河西無警於是治定功成邇安逺肅忘兹鹿駭息此狼顧乃正六樂</hi>
　　<hi>治五禮改章程創法律置博士之職而著錄之生若雲開集雅之館而欵關之學如市興建庠序啟</hi>
　　<hi>設郊丘一介之才必記無文之典咸秩於是天下學士靡然向風人識廉隅家知禮讓教臻侍子化</hi>
　　<hi>洽期門區宇乂安方面静息役休務簡歲阜民和歴代規模前王典故莫不芟薙剪截允執厥中以</hi>
　　<hi>為象闕之制其來已逺春秋設舊章之教經禮垂布憲之文戴記顯游觀之言周史書樹闕之夢北</hi>
<pb n="KR2k0042_WYG_029-5a"/>
　　<hi>荒明月西極流精海岳黄金河庭紫貝蒼龍元武之制銅爵鐵鳯之工或以聽窮省寃或以布治懸</hi>
　　<hi>法或以表正王居或以光崇帝里晉氏浸弱宋歴逶遲禮經舊典寂寥無記鴻規盛烈湮没罕稱乃</hi>
　　<hi>假天闕於牛頭託逺圖於博望有欺耳目無補憲章乃命審曲之官選明中之士陳圭置臬瞻星揆</hi>
　　<hi>地興復表門草創華闕於是歲次天紀月旅太簇皇帝御天下之七載也構茲盛則興此崇麗方且</hi>
　　<hi>趨以表敬觀而知法物覩雙碣之容人識百里之典作範垂訓赫矣壯乎爰命下臣式銘磐石其辭</hi>
　　<hi>曰惟帝建國正位辨方周營洛涘漢啟岐梁居因業盛文以化光爰有象闕是惟舊章青葢南洎黄</hi>
　　<hi>旗東指懸法無聞藏書弗紀大人造物龍德休否建此百常興兹雙起偉哉偃蹇壯矣崔巍旁映重</hi>
　　<hi>疊上連翠微布教方顯火日初輝懸書有附委箧知歸鬱崛重軒穹隆反字形聳飛棟勢超浮柱色</hi>
<pb n="KR2k0042_WYG_029-5b"/>
　　<hi>法上圓制模下矩周望原隰俛臨烟雨前賔四會却背九房北通二轍南湊五方暑來寒往地乆天</hi>
　　<hi>長神哉華觀永配無疆</hi>
　　建康城在上元縣治南寰宇記云古建康縣初置在<lb/>
　　宣陽門内晉咸和二年燬移入苑城六年又徙出<lb/>
　　宣陽門外御街西今建初寺門路東<lb/>
　　西州城在上元縣治晉揚州刺史治所王導所剏<lb/>
　　也及會稽王道子領揚州居東府故以此為西州<lb/>
　　城西則冶城東則運瀆胡三省通鑑注云揚州治<lb/>
<pb n="KR2k0042_WYG_029-6a"/>
　　所在臺城西故謂之西州<lb/>
　　懐德城在上元縣鍾山鄉東晉為琅邪國人隨帝<lb/>
　　過江者置建康志云懐德縣舊置於宮城南七里<lb/>
　　建初寺前路東後改為費縣移於宮城西北三里<lb/>
　　宋大明七年改置於江浦縣西<lb/>
　　臨沂城在上元縣東三十八里獨石山北臨大江<lb/>
　　今攝山之西白常山即其地晉咸康三年分江乘<lb/>
　　縣置自晉至宋常為南琅邪郡治齊移郡治於白<lb/>
<pb n="KR2k0042_WYG_029-6b"/>
　　下縣屬焉陳末廢按南琅邪又常治金城見金城<lb/>
　　下<lb/>
　　宣武城在上元縣西北九里宋沈慶之築孝武閲<lb/>
　　武於其地亦謂為武帳岡<lb/>
　　檀城在上元縣東四十里輿地志云在金華橋東<lb/>
　　本謝元别墅太傅謝安與奕棋所勝者宋屬檀道<lb/>
　　濟故名建康志云在墅城東八里地圖謂之城子<lb/>
　　墅今清風鄉有城子村在黄城橋之西即其地<lb/>
<pb n="KR2k0042_WYG_029-7a"/>
　　白下城在上元縣西北十八里本名白石陂晉咸<lb/>
　　和三年陶侃討蘇峻從部將李根之計築壘於此<lb/>
　　張敦頤本朝事迹云白下本江乘之白石壘也齊<lb/>
　　武帝以其地依山帶江因移南琅邪郡治焉亦名<lb/>
　　琅邪城唐武德九年改金陵為白下縣移治白下<lb/>
　　故城今靖安鎭北有白下城故基屬金陵鄉胡氏<lb/>
　　通鑑注云葢即今之龍灣<lb/>
　　捍國城梁侯景築在桐樹灣即古大航地<lb/>
<pb n="KR2k0042_WYG_029-7b"/>
　　同夏城在上元縣東長樂鄉建康實錄云梁武帝<lb/>
　　生於同夏里大同三年置縣因城焉胡氏通鑑注<lb/>
　　梁武以三橋舊宅為光宅寺在同夏里<lb/>
　　韓滉五城唐德宗狩梁州韓滉觀察江東乃築石<lb/>
　　頭五城自京口至土山<lb/>
　　南唐都城在上元縣楊呉順義中築初六朝舊城<lb/>
　　在北去秦淮五里及徐温改築近南西據石頭南<lb/>
　　接長干東至白下橋北臨珍珠河設東西二水門<lb/>
<pb n="KR2k0042_WYG_029-8a"/>
　　　貫淮水於城中内有子城周四里是為金陵府南<lb/>
　　　唐因之建都宋初置昇州治陸游筆記云李璟所<lb/>
　　　作都城高三丈因江山為險固濠塹重複可堅守<lb/>
　　　至紹興間已二百餘年所損不及十之一<lb/>
　　　舊紫禁城在上元縣明都城東偏當鍾山之陽去<lb/>
　　　宋元東城外二里其西安門以北宮墻即都城故<lb/>
　　　址東出青溪橋處也皇城前與正陽門對曰洪武<lb/>
　　　門内承天門端門左東長安門右西長安門承天<lb/>
<pb n="KR2k0042_WYG_029-8b"/>
　　　門之前東近北曰東華門内東上南門東上北門<lb/>
　　　西近北曰西華門内西上南門西上北門北曰元<lb/>
　　　武門内北上東門北上西門近子城東曰左闕門<lb/>
　　　西曰右闕門大内六門正中曰午門左曰左掖右<lb/>
　　　曰右掖東曰東安西曰西安北曰北安午門内曰<lb/>
　　　奉天門左小門曰東角右小門曰西角東西隅有<lb/>
　　　東西角樓東角南曰左順西角南曰右順<lb/>
聖祖御製金陵舊紫禁城懐古詩<hi>恭紀首卷附</hi>明鄭普<lb/>
<pb n="KR2k0042_WYG_029-9a"/>
　　恭䟦第一林泉後<hi>嘉靖乙巳年閏正月二十四日户部湖廣司郎中臣鄭普兵部</hi>
　　<hi>車駕司郎中臣程秀民户部雲南司郎中臣張邦瑞以部命赴内科填銷出入之數其日天和景晴</hi>
　　<hi>相與循宮墻望舊闕苑外花園者我太祖高皇帝時游息之所也内宮監太監張宣適率人掃除其</hi>
　　<hi>中因得入觀之修竹千竿老樹百餘本土山一堆環湖石數層上有御亭一屋僅數楹旁立第一林</hi>
　　<hi>泉一石又一石刻龍穴二小字中有龍形無竒花怪石崇臺深沼以為樂因慨然有感于吾高皇之</hi>
　　<hi>垂訓立國其儉質類如此乃因張宣摹刷一幅置之静齋使窮邑委巷之人或得與觀之庶知我國</hi>
　　<hi>家所以長乆者固有在也臣普謹題城按苑外花園郡志失載今㨿此文當在舊紫禁  内然遺蹟</hi>
　　<hi>不可考矣存此文以志明太祖之儉質云</hi>
<pb n="KR2k0042_WYG_029-9b"/>
　　越城在江寜縣聚寶門外報恩寺西宮苑記云周<lb/>
　　元王四年越相范蠡所築圖經云城周圍二里八<lb/>
　　十步在秣陵縣長干里建康志云在江寜縣尉廨<lb/>
　　後遺址猶存人呼為越臺<lb/>
　　秣陵城在江寜縣東南五十里秦縣建康實錄云<lb/>
　　在故臺城南八里是也宋書云本治去京邑六十<lb/>
　　里今名故治村即今秣陵關也<lb/>
　　白馬城在故江寜縣北三十里金陵故事云呉時<lb/>
<pb n="KR2k0042_WYG_029-10a"/>
　　烽火臺二所一在石頭左一在白馬城<lb/>
　　丹陽郡城在江寜縣東南寰宇記云郡城在今長<lb/>
　　樂橋東一里周一頃有東南北三門南畿志云今<lb/>
　　在武定橋東南有長樂巷葢自東城角之内外皆<lb/>
　　是郡治<lb/>
　　江寜故城在江寜縣西南六十里宋書云晉太康<lb/>
　　初分秣陵立臨江縣尋更名江寜其治臨江濵南<lb/>
　　為江寜浦隋開皇十年移於冶城故城始廢今有<lb/>
<pb n="KR2k0042_WYG_029-10b"/>
　　江寜鎭置驛<lb/>
　　東府城在江寜縣舊皇城西安門外青溪橋東南<lb/>
　　臨淮水晉會稽王領揚州宅在州東故曰東府輿<lb/>
　　地志云東府城安帝時築宋以後常為宰相府第<lb/>
　　每建康有事必置兵守此亦謂之東城梁末燬陳<lb/>
　　天嘉末徙治府東三里齊安寺西臨淮水<lb/>
　　王含五城在江寜縣東南二十五里晉太寜初王<lb/>
　　敦黨王含錢鳯自栅塘西置五城宋大明五年使<lb/>
<pb n="KR2k0042_WYG_029-11a"/>
　　劉延孫于五城受封版南畿志云在丹陽郡城之<lb/>
　　東<lb/>
　　竹里城建康志云在句容縣北六十里東陽鎭東<lb/>
　　齊永元二年張佛䕶等拒崔慧景時所築胡氏通<lb/>
　　鑑注謂即建康竹篠鎭在行宮東北三十里許二<lb/>
　　説不同<lb/>
　　杜城在溧水縣南十二里隋大業末杜伏威屯軍於此<lb/>
　　竹城建康志云在溧水縣東南七十里新志謂<lb/>
<pb n="KR2k0042_WYG_029-11b"/>
　　在髙淳縣東六十里今固城渡有竹城圩未詳<lb/>
　　孰是宋周邦彦詩竹城何檀欒層翠分雉堞王封<lb/>
　　盡四塹同有歲寒節似因竹名城也<lb/>
　　古固城在高淳縣建康志云古固城春秋時呉築<lb/>
　　在今溧陽之西溧水縣界周七里餘故址尚存亦<lb/>
　　名平陵城新志謂在高淳縣南三十里即固城鎭<lb/>
　　滕公廟記謂即呉瀬渚縣地詳見溧陽<lb/>
　　皇姥城在高淳縣東南六十里<lb/>
<pb n="KR2k0042_WYG_029-12a"/>
　　開化城在高淳縣南五十里寰宇記云開化城在<lb/>
　　固城東去溧水縣九十里即溧水舊縣<lb/>
　　薛城在高淳縣西十五里俗傳元末有邢光輔者<lb/>
　　築此以禦寇明初以城來歸今遺址尚存林木繁<lb/>
　　茂為游覽之所<lb/>
　　曹城在江浦縣西南三十五里相傳曹操所築<lb/>
　　黄龍城在江浦縣西南六十里和陽舊志云在烏<lb/>
　　江山如伏龍因城此以斷其脉<lb/>
<pb n="KR2k0042_WYG_029-12b"/>
　　棠邑故城在六合縣北春秋時楚之棠邑<lb/>
　　呉王城在六合縣姜家渡西呉主權分兵屯守處<lb/>
　　𤓰步城在六合縣𤓰步山側齊建元初徙齊郡治<lb/>
　　𤓰步仍置臨淄縣為治<lb/>
　　胡墅城在六合縣東三十里濵江南對石頭城梁<lb/>
　　敬帝初陳霸先夜襲齊軍斷其運道即其地<lb/>
　　瓦梁城在六合縣姜家渡西瓦梁堰上北齊瓦梁<lb/>
　　郡也即呉王城故基南唐時于涂水上立東西瓦<lb/>
<pb n="KR2k0042_WYG_029-13a"/>
　　梁城宋嘗修故城開四門今餘址尚存<lb/>
　　晉王城在六合縣宣化鎭隋晉王廣伐陳築此對<lb/>
　　石頭城<lb/>
　　盤城在六合縣盤城山側下有宋步軍司莊及寨<lb/>
　　建康府治在上元縣即南唐都城内子城也金陵<lb/>
　　圖考云宋開寶八年復昇州仍以宮為州治天禧<lb/>
　　二年陞江寜府建康軍節度使封壽春郡王為昇<lb/>
　　王建炎三年改為建康府紹興三年高宗駐蹕明<lb/>
<pb n="KR2k0042_WYG_029-13b"/>
　　年徙府治於東錦繡坊<lb/>
　　御史臺治在上元縣大中街北宋初為轉運司署<lb/>
　　紹興三年改為建康府治元至元二十三年為行<lb/>
　　御史臺治明太祖入金陵建軍府於此後為呉王<lb/>
　　宮東沿青溪西接古御街後阻内橋東虹舊瀆皇<lb/>
　　城既建遂稱此為舊内今獨存周垣<lb/>
　　集慶路治即今江寜縣治金陵圖考云元至元十<lb/>
　　二年即建康府治開省十四年更立建康路十六<lb/>
<pb n="KR2k0042_WYG_029-14a"/>
　　年徙治於西錦繡坊大軍庫内後遷徙不常而終<lb/>
　　於銀行街東南佳麗樓地天厯二年改名集慶<hi>附</hi>
　　明陳沂金陵歴代互見圖考<hi>歴代城邑變置若不可悉辨然鍾山自東</hi>
　　<hi>北而迤邐于西南大江自西南而環抱于東北覆舟阻其後聚寶當其前青龍石硊掖其左石頭三</hi>
　　<hi>山踞其右秦淮横其中考諸漢以後郡城皆在淮水之南六朝宮城皆在淮水之北而近于覆舟楚</hi>
　　<hi>秦隋唐之城皆在淮水西北而據于石頭楊呉以後之城皆跨淮水之南北而近于聚寶國朝因山</hi>
　　<hi>距淮盡乎四極以是據方辨位庶幾可得矣按六朝宫城正門曰大司馬門南對都城之宣陽門二</hi>
　　<hi>里宣陽門南對朱雀門五里臺省相望為御街朱雀門臨淮水上朱雀航北今考鎭淮橋東南桐樹</hi>
<pb n="KR2k0042_WYG_029-14b"/>
　　<hi>灣處當是航所中正街府軍營内小橋當是宣陽門處直出北口西華門西大街當是大司馬門處</hi>
　　<hi>國學成賢街南口當是宮後平昌門處珍珠河正在宮内也成賢街外號以東直抵西十八衛之後</hi>
　　<hi>當為都之北城宋上元縣西細柳營直北當為東城武學以北當為西城其規模大畧可見南唐之</hi>
　　<hi>宮前臨内橋東盡昇平橋西盡大市橋北盡小虹橋為子城之限宋行宮即此内橋南直抵鎭淮橋</hi>
　　<hi>此則南唐之御街也志云鎮淮橋即朱雀橋者葢蕭梁時移航于此遂名舊航之處唐所謂長樂渡</hi>
　　<hi>也南渡長樂一里抵東城角内外皆丹陽郡城之基又東南近倪塘乃晉王含五城又南當是古揚</hi>
　　<hi>州治清凉寺地以至石頭山脊為楚金陵邑城又北為唐韓滉五城少東南則隋蔣州城又東則冶</hi>
　　<hi>城今朝天宮處又西扺下街有西州橋即西州城地唐上元縣城亦是其處皆石頭之麓相去不逺</hi>
<pb n="KR2k0042_WYG_029-15a"/>
　　<hi>南循三山水關内下浮橋北為賞心亭少西為折栁亭出水關中街水環繞處當為白鷺洲洲之上</hi>
　　<hi>今普惠寺當是李白酒樓繞南城角高處即昇元閣舊基少北高阜皆鳯凰臺山少西即建初寺寺</hi>
　　<hi>西即杏花村聚寶門外為長干向西為越城少南為秣陵城東南為國門轉東至通濟跨城處當為</hi>
　　<hi>東府城大中橋東畔為白下亭長安街西口當為宋永安宮北抵竹橋之側當為金華宮六朝城後</hi>
　　<hi>今國學處為元圃小教塲西門内為上林苑將臺處當為樂遊苑蔣廟之西南當為商飈館西北為</hi>
　　<hi>親蠶宮此皆可因㨿而互見者也</hi>
　　臨滁廢郡在江浦縣梁末置輿地紀勝云古臨滁<lb/>
　　郡在清流縣東南三十五里之葛城俗呼為羅城<lb/>
<pb n="KR2k0042_WYG_029-15b"/>
　　明初割屬江浦新志云有東西葛城東葛城在今<lb/>
　　縣西北三十五里西葛城在縣西四十里<lb/>
　　陽都廢縣在上元縣故臨沂境東晉僑置宋大明<lb/>
　　中省入臨沂又即丘廢縣亦晉僑置宋元嘉中省<lb/>
　　入陽都南史云齊高帝曾祖攜為即丘令即此<lb/>
　　方山廢縣在六合縣東方山下齊周時所置開皇<lb/>
　　四年省方山縣入六合<lb/>
　　晉太社太稷壇在上元縣古都城宣陽門外晉元<lb/>
<pb n="KR2k0042_WYG_029-16a"/>
　　帝立金陵志云在舊江寜縣東二里<lb/>
　　晉北郊壇在上元縣城北宋禮志云晉成帝立在<lb/>
　　覆舟山南太祖以其地為樂遊苑移於西後以其<lb/>
　　地為北湖又移於湖塘西北其地卑濕又移於白<lb/>
　　石村東其地又為湖乃移於鍾山北東道西與南<lb/>
　　郊相值後罷白石東湖北郊復舊處<lb/>
　　宋耕壇在上元縣東郊十五里宋元嘉二十年度<lb/>
　　宮之辰地八里之外整置千畆開阡陌立先農壇<lb/>
<pb n="KR2k0042_WYG_029-16b"/>
　　御耕壇梁普通三年移耤田於建康北㟁别有祈<lb/>
　　年殿<lb/>
　　明天地壇在上元縣洪武門外明京國圖志云太<lb/>
　　祖以王者父天母地無異祀理乃建壇於此合而<lb/>
　　祀之壇制闢四門繚以朱垣内復為垣圍列壇中<lb/>
　　上為大祀殿前為齋宮今廢<lb/>
　　呉南郊壇在江寜縣宋禮志云孫權太元元年祭<lb/>
　　南郊今秣陵縣南十餘里郊中是也晉氏南遷立<lb/>
<pb n="KR2k0042_WYG_029-17a"/>
　　南郊於已地宋大明三年移郊兆於牛頭山西在<lb/>
　　宮之午地後以舊地為吉祥移還本處梁武帝南<lb/>
　　郊壇在今城東南與婁湖近<lb/>
　　晉雩壇在江寜縣晉穆帝永和中立於南郊傍梁<lb/>
　　天監九年移於城東耤田之域内<lb/>
　　陳方明壇在江寜縣婁湖側陳宣帝太建十年立<lb/>
　　臨壇分遣大使頒盟誓以禦周人<lb/>
　　晉太廟在江寜縣秦淮西晉中宗立宋以後仍之<lb/>
<pb n="KR2k0042_WYG_029-17b"/>
　　通典謂廟門北有竹葉文石元嘉中得之陸澄云<lb/>
　　晉武帝郊禖石也<lb/>
　　宋明堂在江寜縣樂逰苑南宋大明五年立其牆<lb/>
　　宇規制一如太廟十有二間以應期數梁天監中<lb/>
　　修築<lb/>
　　呉太初宮在上元縣即孫策故府江表傳云呉赤<lb/>
　　烏十年詔以建業宮材柱細小徙武昌宮材瓦更<lb/>
　　繕治之名曰太初宮晉渡江即以為府舍即位稱<lb/>
<pb n="KR2k0042_WYG_029-18a"/>
　　建鄴宮<lb/>
　　呉昭明宮在上元縣後主甘露三年六月起新宮<lb/>
　　於太初宮東大開苑囿起土山作樓觀飾以珠玉<lb/>
　　又鑿城北渠引後湖水流入宮内巡繞堂殿窮極<lb/>
　　伎巧<lb/>
　　呉南宮在上元縣舊江寜縣治北二里呉太子宮<lb/>
　　宋置欣樂營即此地舊通志云在臺城南<lb/>
　　晉建康宮在上元縣臺城晉咸和七年宮成名曰<lb/>
<pb n="KR2k0042_WYG_029-18b"/>
　　建康宮亦曰新宮<lb/>
　　晉永安宮在上元縣呉東宮也宮苑記云在臺城<lb/>
　　東華門外安帝立何皇后居此謂之永安宮桓元<lb/>
　　拆其材木入西宮以其地為射圃<lb/>
　　宋親蠶宮在上元縣臺城西白石壘宋大明三年<lb/>
　　立皇后親蠶宮於西郊上元縣志云在鍾山鄉闍<lb/>
　　婆寺前紗市<lb/>
　　宋未央宮在上元縣景和元年以東府城為未央<lb/>
<pb n="KR2k0042_WYG_029-19a"/>
　　宮石頭城為長樂宮北邸為建章宮南第為長楊<lb/>
　　宮<lb/>
　　齊青溪宮在上元縣東二里齊武帝紀云宋元嘉<lb/>
　　十七年生於建康青溪宅永明元年築青溪舊宮<lb/>
　　即故宅也遺址僅存<lb/>
　　梁金華宮在上元縣青溪東去臺城三里大同中<lb/>
　　築陸襄傳云昭明太子蔡妃所居以襄為家令知<lb/>
　　金華宫事<lb/>
<pb n="KR2k0042_WYG_029-19b"/>
　　陳安徳宫在上元縣城南建康志云在宣陽門外<lb/>
　　直西即都城西南角宣帝為文皇后築隋平陳移<lb/>
　　江寧縣治於此明年復罷中有池人謂安徳宫池<lb/>
　　南唐宮在上元縣内橋北宋為建康府治高宗紹<lb/>
　　興二年修為行宮元至元五年拆故宮材木輸之<lb/>
　　大都遺址僅存<lb/>
　　明故宮在上元縣舊紫禁城内正值古燕雀湖之<lb/>
　　地左順門内殿曰文華右順門内殿曰武英奉天<lb/>
<pb n="KR2k0042_WYG_029-20a"/>
　　　門内大殿為奉天殿東曰文樓西曰武樓大殿左<lb/>
　　　為中左門右為中右門後為華葢殿後謹身殿殿<lb/>
　　　後乾清宮宮後坤寜宮宮左右二殿曰柔儀曰春<lb/>
　　　和<lb/>
聖祖御製再過明故宮詩<hi>恭紀首卷</hi>
　　　呉梧園宮在句容縣西乾道志云呉王别館有梧<lb/>
　　　楸成林古樂府云呉宮秋呉王愁<lb/>
　　　魏行宮在六合縣𤓰步山上太平眞君十一年建<lb/>
<pb n="KR2k0042_WYG_029-20b"/>
　　　隋行宮在六合縣東四十里方山上隋置方山府<lb/>
　　　曾以此為行宮<lb/>
　　　呉赤烏殿在上元縣呉昭明宮内呉主親見赤烏<lb/>
　　　遂改元因以名殿<lb/>
　　　神龍殿在上元縣呉太初宫内<lb/>
　　　晉太極殿在上元縣建康宮内正殿也晉初造以<lb/>
　　　十二間象十二月至梁武帝改置十三間以象閏<lb/>
　　　山謙之丹陽記云太極殿周制路寢秦漢曰前殿<lb/>
<pb n="KR2k0042_WYG_029-21a"/>
　　徐廣晉記云謝安作新宮造太極殿缺一梁忽有<lb/>
　　樟木流至石頭城下因取為梁殿成畫梅花於其<lb/>
　　上以表嘉瑞<hi>附</hi>陳徐陵太極殿銘并序<hi>夫紫葢黄旗揚都之</hi>
　　<hi>王氣長乆虎踞龍蟠金陵之地體貞固天居爽塏太寢尊嚴高應端門仰模營室歸于有德譬彼河</hi>
　　<hi>圖傳我休明義同商鼎太極殿者法互象元王者之位以尊左平右墄天子之堂為貴往朝煨燼多</hi>
　　<hi>歴年所世道隆平宜其休復監軍鄒子度啟稱即日忽有一大樟木從流來泊在後渚岸嵯峨容與</hi>
　　<hi>若漢水之僊槎摇漾波濤似新亭之龍刹孤拔靈山允彰天貺昔梁氏承聖將圖繕修定之方中亟</hi>
　　<hi>興師旅揆之以日輒有災故是知秦人所止實漢祖而為宮呉都佳氣乃元皇而斯宅千櫨赫奕萬</hi>
<pb n="KR2k0042_WYG_029-21b"/>
　　<hi>栱崚嶒植綠芰而動㣲風舒丹蓮而制流火甘泉逺望觀正殿之峥嶸函谷遥看美皇居之佳麗信</hi>
　　<hi>可以齊三光而示宇宙會萬國而朝諸侯爰命㣲臣乃為銘曰雍畤相望參差未央偃仰迴顧崔嵬</hi>
　　<hi>德揚高捫太乙正覩瑶光峨峨靈柱赫赫流樟美矣宮室嘉哉令日御扆埀旒當朝靖蹕樂備韶夏</hi>
　　<hi>禮兼文質帝旅無諠王旗斯謐肅肅卿士邕邕承弼漢座雕屏周人檻櫺城隅有勒殿省皆銘况復</hi>
　　<hi>皇寢宜昭國經方流典訓永樹天廷</hi>沈炯太極殿銘并序<hi>臣聞在天成象紫宮</hi>
　　<hi>所以昭著在地成形赤縣居其區宇太極殿者資兩儀之意焉大壯顯其全模土圭測其正景周曰</hi>
　　<hi>路寢漢稱前殿雖名號參差其實一也主上未明求衣日旰忘食隳樂壞禮造次留神漢陛秦除莫</hi>
　　<hi>不葺復而此殿興造累歲未成外遘戎機内憂民力劬勞深慮荏苒移時至陳永定六合既清五禮</hi>
<pb n="KR2k0042_WYG_029-22a"/>
　　<hi>稍偹雕楹玉舄華榱璧壋揆之有日而猶一柱楩楠豫章地淪外冦楚材晉用非復我求既而新亭</hi>
　　<hi>前江有流查甚壯盤根錯節枝葉葱蒨津人以聞止堪時用于是將作受詔各官奉職百工並作屢</hi>
　　<hi>降乘輿匠石磨礱必經天㫖儉而不固泰而不奢億兆填填而樂成也曾未數旬煥然雲構昔晉朝</hi>
　　<hi>繕造文杏有闕梅梁瑞至畫以標花自是迄今又獲神物即樟樹焉殿之某間即某柱是也銘曰軒</hi>
　　<hi>轅狹堂夏后卑宮文來質往蹇産彌崇體制入都開兹萬户灼爍雄梁徘徊大廡璧月宵懸卿雲畫</hi>
　　<hi>聚豈伊闓陽飛來應柱嘉辰令月新寢告成青槐赤棘郎將司兵翠被負扆百辟公卿鐘鼓八佾簫</hi>
　　<hi>韶九成庸臣再拜天子萬齡</hi>
　　清暑殿在上元縣臺城内晉孝武帝造殿前重樓<lb/>
<pb n="KR2k0042_WYG_029-22b"/>
　　複道通華林園爽塏竒麗雖暑月常有清風因以<lb/>
　　為名宋大明五年鴟尾中生嘉禾一株五莖遂改<lb/>
　　為嘉禾殿<lb/>
　　宋玉燭殿靈和殿在上元縣臺城内皆宋孝武帝<lb/>
　　造又有含章殿即壽陽公主梅花㸃額處<lb/>
　　紫極殿在上元縣宋明帝造珠簾綺柱江左所未<lb/>
　　有<lb/>
　　齊鳯華殿壽昌殿靈曜殿在上元縣皆齊内殿齊<lb/>
<pb n="KR2k0042_WYG_029-23a"/>
　　書云永明十一年武帝詔謂此三殿皆親製得奢<lb/>
　　儉之中謹勿壞去<lb/>
　　神仙殿永壽殿玉壽殿在上元縣齊永元中别為<lb/>
　　三殿以居潘妃即鑿金蓮花貼地處<lb/>
　　梁重雲殿在上元縣梁武帝建於華林園隋志云<lb/>
　　殿前置銅渾儀是劉曜光初六年孔挺所造何承<lb/>
　　天以為張衡所造<lb/>
　　五明殿在上元縣臺城内梁武帝時有四人來建<lb/>
<pb n="KR2k0042_WYG_029-23b"/>
　　康里鶉衣躡履貌可七十已經年無人識者帝召<lb/>
　　入儀賢堂始湯沐解御服衣之昭明一見如故舊<lb/>
　　目為四公子帝更加重焉移入五明殿大同末魏<lb/>
　　使崔敏來聘敏博贍儒釋知天文醫術帝選十人<lb/>
　　於此殿推論三教百家六籍五運九十餘日敏䘮<lb/>
　　神嘔血歸未及境而卒事類記云四人姓名<graphic n="KR1978" url="https://raw.githubusercontent.com/kanripo/KR-Gaiji/master/images/KR1978.png" mimeType="image/png"/>闖<lb/>
　　䨲杰越䵎仉䏿難敏者仉䏿也<lb/>
　　披香殿在上元縣臺城内庾子山詩宜春苑中春<lb/>
<pb n="KR2k0042_WYG_029-24a"/>
　　已歸披香殿裏作春衣指此<lb/>
　　光華殿在上元縣臺城梁武帝大通中施與草堂<lb/>
　　寺取珠貝直百萬以其地起重閣又有寶雲惠輪<lb/>
　　二殿武帝皆以施寺<lb/>
　　陳求賢殿在上元縣臺城内陳建後主沈皇后所<lb/>
　　居<lb/>
　　銅螭署在上元縣臺城銅螭本洛陽故物晉平姚<lb/>
　　秦遷此<lb/>
<pb n="KR2k0042_WYG_029-24b"/>
　　龍首倉在上元縣石頭城亦謂之石頭津倉金陵<lb/>
　　記云呉置倉城在苑城中亦曰苑倉即東晉以後<lb/>
　　之太倉<lb/>
　　通天觀在上元縣華林園金陵故事云晉孝武帝<lb/>
　　講孝經於此僕射謝安侍座尚書陸納侍講黄門<lb/>
　　侍郎謝石吏部侍郎袁宏執經丹陽尹王緄讀句<lb/>
　　論者榮之宋元嘉中重建<lb/>
　　元風觀在上元縣舊都城宣陽門外東晉建武元<lb/>
<pb n="KR2k0042_WYG_029-25a"/>
　　年建迎風觀在上元縣建康宮西宋孝武大明年<lb/>
　　建<lb/>
　　𤣥武觀在上元縣𤣥武湖上宋時建陳江總有𤣥<lb/>
　　武觀侍宴詩<lb/>
　　齊雲觀在上元縣臺城内陳建後主令採木湘州<lb/>
　　擬造正寢行至牛渚磯盡没既而漁人見栰于海<lb/>
　　上復起齊雲觀<lb/>
　　落星樓在上元縣東北古臨沂縣前呉時山上置<lb/>
<pb n="KR2k0042_WYG_029-25b"/>
　　三層樓樓高故為此名有落星墩即建樓處呉都<lb/>
　　賦注云樓在建鄴東北十里<lb/>
　　烽火樓在上元縣石頭城西南最高處晉温嶠入<lb/>
　　討蘇峻直指石頭峻登烽火樓望見軍容有懼色<lb/>
　　謂左右曰吾本知温嶠能得衆也<lb/>
　　入漢樓在上元縣晉義熙八年於石頭城南起高<lb/>
　　樓加累入於雲霄連堞帶於積水名曰入漢樓<lb/>
　　景陽樓在上元縣宋精鋭中軍寨内元嘉二十二<lb/>
<pb n="KR2k0042_WYG_029-26a"/>
　　年修廣華林園築景陽山始造景陽樓大明元年<lb/>
　　樓出紫雲狀如烟詔改為慶雲樓宮苑記云齊武<lb/>
　　帝置鐘景陽樓宮人聞鐘聲並起粧飾<lb/>
　　青漆樓在上元縣臺城内齊書云世祖興光樓上<lb/>
　　施青漆時人謂之青漆樓<lb/>
　　朝日夕月二樓在上元縣華林園内梁武帝於景<lb/>
　　陽山東起通天觀觀前又起重閣上曰重雲殿下<lb/>
　　曰光嚴殿殿前當堦起二樓左曰朝日右曰夕月<lb/>
<pb n="KR2k0042_WYG_029-26b"/>
　　堦道繞樓數轉<lb/>
　　觀稼樓在上元縣城東二十五里梁武帝建<lb/>
　　百尺樓在上元縣南唐宮中類説云唐主於宮中<lb/>
　　作高樓召羣臣觀之衆皆嘆美蕭儼曰恨樓下無<lb/>
　　井耳唐主問其故對曰以此不及景陽樓<lb/>
　　閲江樓在上元縣明太祖欲建此樓於獅子山已<lb/>
　　而不果自為之記　明太祖閲江樓記<hi>朕聞昔聖君建造必</hi>
　　<hi>詢于賢而後興噫聖人之心幽哉朕嘗存之于心雖萬千之學猶不能倣今年欲役囚者建閲江樓</hi>
<pb n="KR2k0042_WYG_029-27a"/>
　　<hi>于獅子山自謀將興朝無入諫者抵期而上天垂象責朕以不急即日惶懼乃罷其工試令諸職事</hi>
　　<hi>妄為閲江樓記以試其人及至以記來獻節奏雖有不同大意比比皆然終無超者朕特假為臣言</hi>
　　<hi>而自尊不覺述而滿章故序云洪武七年二月二十一日皇帝坐東黄閣詢臣某曰京城西北龍灣</hi>
　　<hi>獅子山扼險而拒勢朕欲作樓以壯之雄伏遐邇名曰閲江樓雖樓未造而先為之記臣某謹拜手</hi>
　　<hi>稽首而言曰臣聞古人之君天下作宮室以居之深高城隍以防之此王公設險之當為非有益而</hi>
　　<hi>不興土階三尺茅茨不剪誠可信也皇帝神謀妙算人固弗及乃有獅子山扼險拒勢之地將欲命</hi>
　　<hi>工臣請較之而後舉且金陵之形勢豈不為華夏之魁何以見之昔孫呉居此而有南土雖奸操忠</hi>
　　<hi>亮卒不能擅取者一繇長江之天塹次絲權德以沾民當是時宇内三分勁敵豈小小哉猶不能侵</hi>
<pb n="KR2k0042_WYG_029-27b"/>
　　<hi>江左豈假閲江樓之拒勢乎今也皇上聲教遠被遐荒守在四方道布天下民情效順險已固矣又</hi>
　　<hi>何假閲江樓之高扼險而拒勢者歟夫宮室之廣臺榭之興不急之務土木之工聖君之所不為皇</hi>
　　<hi>上撥亂返正新造之國為民父母協和萬邦使愚夫愚婦無有謗者實臣之願也臣雖違命文不記</hi>
　　<hi>樓安得不拜手稽首以歌陛下納忠欵而歛興造息元元於市鄉乃為歌曰天運循環百物貞頒眞</hi>
　　<hi>人立命四海咸安臣歌聖徳齒豁鬢斑億萬斯年君壽南山</hi>宋濂閲江樓記<hi>金陵</hi>
　　<hi>為帝王之州自六朝迄於南唐類皆偏㨿一方無以應山川之王氣逮我皇帝定鼎於茲始足以當</hi>
　　<hi>之由是聲教所暨罔間朔南存神穆清與天同體雖一豫一遊亦可為天下後世法京城之西北有</hi>
　　<hi>獅子山自盧龍蜿蜒而來長江如虹貫蟠繞其下上以其地雄勝謂建樓於巔與民同遊觀之樂遂</hi>
<pb n="KR2k0042_WYG_029-28a"/>
　　<hi>錫嘉名為閲江云登覧之頃萬象森列千載之秘一旦軒露豈非天造地設以俟大一統之君而開</hi>
　　<hi>千萬世之偉觀者歟當風日清美法駕幸臨升其崇椒凭闌遥矚必悠然而動遐思見江漢之朝宗</hi>
　　<hi>諸侯之述職城池之高深關阨之嚴固必曰此朕櫛風沐雨戰勝攻取之所致也中夏之廣益思有</hi>
　　<hi>以保之見波濤之浩蕩風㠶之上下番舶接跡而來延蠻琛聨肩而入貢必曰此朕徳綏威服覃及</hi>
　　<hi>内外之所及也四夷之逺益思有以柔之見兩岸之間四郊之上耕人有炙膚皸足之煩農女有捋</hi>
　　<hi>桑行饁之勤必曰此朕拔諸水火而登之袵席者也萬方之民益思有以安之觸類而推不一而足</hi>
　　<hi>臣知斯樓之建皇上所以發舒精神因物興感無不寓其致治之思奚止閲夫長江而已哉彼臨春</hi>
　　<hi>結綺非不華矣齊雲落星非不高矣不過樂管絃之滛響藏燕趙之艶姬一旋踵間而感慨係之臣</hi>
<pb n="KR2k0042_WYG_029-28b"/>
　　<hi>不知其為何説也雖然長江發源岷山委蛇七千餘里而始入海白湧碧翻六朝之時往往倚之為</hi>
　　<hi>天塹今則南北一家視為安流無所事乎戰争矣然則果誰之力歟逢掖之士有登斯樓而閲斯江</hi>
　　<hi>者當思聖德如天蕩蕩難名與神禹疏鑿之功同一罔極忠君報上之心其有不油然而興耶臣不</hi>
　　<hi>敏奉㫖撰記故上推宵旰圖治之切者勒諸貞珉他若流連光景之辭皆畧而不陳懼褻也</hi>
　　孫楚酒樓在江寜縣城西焦竑集云孫子荆酒樓<lb/>
　　遺址在今石頭城莫愁湖側<lb/>
　　芙蓉樓在江寜縣舊名北樓在丹陽城北<lb/>
　　東南佳麗樓在江寜縣建康志云在銀行街今縣<lb/>
<pb n="KR2k0042_WYG_029-29a"/>
　　治基舊為賞心樓宋景定元年馬光祖重建改曰<lb/>
　　東南佳麗樓<lb/>
　　伏龜樓在江寜縣城上東南隅宋景定元年馬光<lb/>
　　祖增創八十八間<lb/>
　　層樓在江寜縣建康志云在府治右南廂花行街<lb/>
　　宋咸淳中黄萬石重建榜曰江淮竒觀<lb/>
　　南磵樓在江寜縣城西南近何尚之宅即躍馬磵<lb/>
　　十六樓在江寜縣金陵瑣事云在城内者曰南市<lb/>
<pb n="KR2k0042_WYG_029-29b"/>
　　曰北市在聚寶門外之西者曰來賔東曰重譯在<lb/>
　　瓦屑壩者曰集賢曰樂民在西關中街北者曰鶴<lb/>
　　鳴在西關中街南者曰醉仙在西關南街者曰輕<lb/>
　　烟曰淡粉在西關北街者曰栁翠曰梅妍在石城<lb/>
　　門外者曰石城曰謳歌在清凉門外者曰清江曰<lb/>
　　鼓腹俱洪武中建以為行人憩息遊觀之所並以<lb/>
　　處官妓焉今盡毁<lb/>
　　延祚閣在上元縣冶城後岡上宋太始中建延祚<lb/>
<pb n="KR2k0042_WYG_029-30a"/>
　　寺因以名閣<lb/>
　　三閣在上元縣臺城陳至德二年建曰臨春曰結<lb/>
　　綺曰望仙在華林園光昭殿前高數十丈並數十<lb/>
　　間窻牖户壁欄楹之類皆以沉檀為之又飾以金<lb/>
　　玉間以珠翠外施珍簾内設寶帳閣下積石為山<lb/>
　　引水為池植以竒樹雜以花藥<lb/>
　　涵虚閣在上元縣南唐建於後湖即凴虚閣金陵<lb/>
　　四十景曰凴虚聽雨<lb/>
<pb n="KR2k0042_WYG_029-30b"/>
　　青溪閣在上元縣東北青溪上本梁江總故宅宋<lb/>
　　為段約之宅有亭曰割青<lb/>
　　瓦官閣在江寜縣城西南隅瓦官寺輿地紀勝謂<lb/>
　　梁所建邵思雁門野説云晉哀帝時造一説晉時<lb/>
　　陸地生蓮因掘得瓦棺蓮從僧舌底出始建寺遂<lb/>
　　名閣高二百四十尺運厯圖云瓦官寺閣西南久<lb/>
　　傾因風自正唐狄仁傑宴此有雲散便凝千里望<lb/>
　　日斜常占半城陰之句坐客盡驚呉順義中改為<lb/>
<pb n="KR2k0042_WYG_029-31a"/>
　　呉興閣南唐昇元初改為昇元閣<lb/>
　　征虜亭在上元縣丹陽記云太元中謝安為征虜<lb/>
　　將軍立此亭故名胡氏通鑑注在方山南自元武<lb/>
　　湖頭大路東出征虜亭建康志謂在石頭塢東誤<lb/>
　　甘露亭在上元縣城北五里鍾山鄉陳太建七年<lb/>
　　閏九月甘露降於樂遊苑詔於苑内覆舟山立亭<lb/>
　　輿地志云宋元嘉中移晉北郊壇出外以其地為<lb/>
　　北苑更造樓觀於覆舟山上陳天嘉中更加修葺<lb/>
<pb n="KR2k0042_WYG_029-31b"/>
　　立甘露亭<lb/>
　　白下亭在上元縣驛亭也唐李白詩五月金陵西<lb/>
　　祖余白下亭宋王安石詩門前秋水可揚舲有意<lb/>
　　西尋白下亭是亭在府西也安石詩又有東門白<lb/>
　　下亭摧甓蔓寒葩之句似又在府東意驛亭餞送<lb/>
　　東西各有亭耳<lb/>
　　翠微亭在上元縣清凉山巔南唐時建宋乾道間<lb/>
　　毁紹熙中復建淳祐己酉陳綺新而大之遺址如<lb/>
<pb n="KR2k0042_WYG_029-32a"/>
　　砥<lb/>
　　不受暑亭在上元縣清凉寺後南唐避暑宮内有<lb/>
　　是亭宋馬光祖重建<lb/>
　　紅羅亭在上元縣古今詩話云南唐後主建四面<lb/>
　　栽紅梅作豔曲歌之景定志作羅江亭<lb/>
　　望湖亭在上元縣雞籠山上南唐時建遺址存<lb/>
　　金山亭在上元縣宋行宮内蘇頌重建王安石懐<lb/>
　　府園詩有常憶小金山下路綠荷深處見游鯈之<lb/>
<pb n="KR2k0042_WYG_029-32b"/>
　　句<lb/>
　　忠孝亭在上元縣冶城卞壼墓側南唐即其墓作<lb/>
　　忠貞亭宋慶厯三年葉清臣以其父忠子孝改為<lb/>
　　忠孝亭<lb/>
　　半山亭在上元縣城北王安石故園元豐七年安<lb/>
　　石請捨為寺賜額報恩禪寺明焦竑亦有園在山<lb/>
　　側仍其名曰半山<lb/>
　　此君亭在上元縣華藏寺王安石與弟詠竹於此<lb/>
<pb n="KR2k0042_WYG_029-33a"/>
　　新亭在江寜縣城南十五里丹陽記云呉所立晉<lb/>
　　隆安中司馬恢之徙創今地王導傳云過江諸人<lb/>
　　每至暇日輒相邀出新亭飲宴宋孝武帝討劭栁<lb/>
　　元景將前軍潛至新亭依山築壘帝於新亭即帝<lb/>
　　位改曰中興亭<lb/>
　　勞勞亭在江寜縣西南按寰宇記勞勞山上有亭<lb/>
　　七間名曰新亭呉所築中名臨滄觀亦謂之勞城<lb/>
　　輿地紀勝云新亭在江寜十里俯近江渚今名勞<lb/>
<pb n="KR2k0042_WYG_029-33b"/>
　　勞亭輿地志云新亭壟上有望遠樓宋時改曰臨<lb/>
　　滄觀即勞勞亭故基是新亭與勞勞亭一處又按<lb/>
　　建康志新亭壘在城西南十二里壘石存其亭乾<lb/>
　　道五年留守史正志即故基重修又臨滄觀在今<lb/>
　　城南顧家寨大路東㨿此似又是兩處<lb/>
　　東冶亭在江寜縣晉太元中置亭於汝南灣東南<lb/>
　　西臨淮水為士大夫餞送之所南史云王裕之辭<lb/>
　　尚書令東歸車駕幸東冶餞送即此宋乾道中史<lb/>
<pb n="KR2k0042_WYG_029-34a"/>
　　正志重建景定中馬光祖又新之益以知稼瑞麥<lb/>
　　二亭<lb/>
　　白鷺亭在江寜縣城西輿地紀勝云賞心亭西有<lb/>
　　白鷺亭下瞰白鷺洲宋景定元年馬光祖重建蘇<lb/>
　　軾贈王益柔詩有紅鸞驂乘青鸞馭却訝此洲名<lb/>
　　白鷺之句題名於此亭柱石<lb/>
　　賞心亭在江寜縣西下水門城上下臨秦淮盡觀<lb/>
　　覽之勝宋丁謂建方輿勝覽云謂始典金陵陛辭<lb/>
<pb n="KR2k0042_WYG_029-34b"/>
　　眞宗出八幅袁安卧雪圖付謂曰卿到金陵可選<lb/>
　　一絶景處張此圖謂遂張於賞心亭景定元年亭<lb/>
　　毁馬光祖復建又有臨淮亭亦丁謂建後名朝宗<lb/>
　　觀<lb/>
　　覽輝亭在江寜縣鳯凰臺側保寜寺後有宋熙寜<lb/>
　　三年殘碑蘇轍有和孔武仲覽輝亭詩<lb/>
　　三山亭在江寜縣石城西對三山<lb/>
　　練光亭在江寜縣保寜寺黄庭堅嘗題云練光亭<lb/>
<pb n="KR2k0042_WYG_029-35a"/>
　　極是登臨勝處<lb/>
　　折栁亭在江寜縣賞心亭下張詠建為祖餞之所<lb/>
　　風亭在江寜縣折栁亭東葉清臣建咸淳乙丑馬<lb/>
　　光祖復創臺繚以花竹逰者艤舟以為覽勝處相<lb/>
　　近有佳麗亭馬亮建<lb/>
　　清水亭在江寜縣城南三十里<lb/>
　　二水亭在江寜縣下水門城上與賞心亭相對乾<lb/>
　　道五年留守史正志因修築城壁重建<lb/>
<pb n="KR2k0042_WYG_029-35b"/>
　　木龍亭在江寜縣西南七十里舊傳有香木浮水<lb/>
　　而上土人迎之以為亭又號木牛亭<lb/>
　　木末亭在江寜縣聚寶門外雨花臺北梅岡之東<lb/>
　　高出林表旁有方孝孺祠祠南為先生墓北有景<lb/>
　　清祠<lb/>
　　二李亭在溧水縣惠政橋北宋廬山李常父為尉<lb/>
　　時與兄野夫讀書之所後名雙玉今名憶李亭又<lb/>
　　有懐白亭在縣城隍廟後<lb/>
<pb n="KR2k0042_WYG_029-36a"/>
　　寒光亭在溧水縣下瞰梁湖<lb/>
　　項王亭在江浦縣烏江鎭<hi>附</hi>唐李德裕項王亭賦<lb/>
　　并序<hi>丙辰歲孟夏予息駕烏江晨登荒亭曠然遠覽因觀太尉清河公刻石美項氏之材歎其</hi>
　　<hi>屈於天命且曰漢祖困阨之時生計非蕭張所出予以為不然矣自古聰明神武之主未嘗不應天順人</hi>
　　<hi>以承大業項氏縱火咸陽失秦中之固遷主炎裔傷義士之心違天違人霸業隳矣漢皆反是故能</hi>
　　<hi>成功㨿秦遺業東制區夏數敗於外常有關中為舊主縞素以義動天下雖項氏猶存而王業基矣</hi>
　　<hi>若乃蠖屈鴻門龍潛天漢始降志於一人終伸威於四海則蕭張之計亦不逺乎予嘗論之漢祖猶</hi>
　　<hi>龍項氏如虎龍雖困而能變不測虎雖雄而其力易摧一神一騺宜乎夐絶然艤舟不渡留騅報德</hi>
<pb n="KR2k0042_WYG_029-36b"/>
　　<hi>亦可謂知命矣自湯武以干戈創業後之英雄莫高項氏感其伏劍此地因作賦以弔之曰登彼高</hi>
　　<hi>原徘徊始曙尚識艤舟之岸焉知繫馬之樹望牛渚以悵然臨烏江而不渡想山川之未改歎斯人</hi>
　　<hi>之何遽思項氏之入關按秦圖之割㨿恃八千之剽疾棄百二之險固咸陽不留王業已去將衣錦</hi>
　　<hi>於舊國遂揚旌而東顧雖未至於陰陵誰不知其失路恥沐猴之醜詆乃烹韓而洩怒謂天命之可</hi>
　　<hi>欺何伯王之不悟嗟乎楚聲既合漢圍已布歌既闋而甚悲酒盈樽而不御當其盛也天下侯伯自</hi>
　　<hi>我而宰制及其衰也帳中美人寄命而無處季數遁而不亡羽一敗而終仆豈非獨任於威力不由</hi>
　　<hi>於智慮追昔四隤之下風烟將暮大呼雷奮重瞳電注叱漢千騎如獵狐兔謝亭長而依然愧父兄</hi>
　　<hi>兮不渡既伏劍而已矣彼羣帥之猶懼雖霸業之未成亦終古而獨步周視陳跡緬然如素聽喬木</hi>
<pb n="KR2k0042_WYG_029-37a"/>
　　<hi>之悲風感高秋之零露因獻弔於兹亭庶神明之可遇</hi>
　　六峰亭在六合縣南遠對定山六峰<lb/>
　　郭文舉書臺在上元縣宋志云天慶太乙殿即文<lb/>
　　舉讀書處金陵故事謂文舉為王導所重築臺於<lb/>
　　冶城以處之<lb/>
　　望耕臺在上元縣白上村宋文帝嘗登此臺以觀<lb/>
　　公卿親推之禮<lb/>
　　日觀臺在上元縣臺城内祥符圖經云宋司天臺<lb/>
<pb n="KR2k0042_WYG_029-37b"/>
　　也<lb/>
　　通天臺在上元縣臺城内宋大明七年建<lb/>
　　昭明書臺在上元縣有二一在鍾山定林寺後北<lb/>
　　高峰上亦名太子岩一在湖孰鎭<lb/>
　　獨足臺在上元縣舊宮城内陳後主時有一鳥獨<lb/>
　　足上臺以喙畫地書云獨足上高臺茂草化為灰<lb/>
　　欲知我家處朱門傍水開後遷洛陽果賜第水傍<lb/>
　　南唐月臺在上元縣子城東北南唐李氏因城作<lb/>
<pb n="KR2k0042_WYG_029-38a"/>
　　　臺望月人呼為月臺<lb/>
　　　觀象臺在上元縣雞鳴上之巔元至正元年建明<lb/>
　　　改為欽天臺山側有北極閣康熈二十三年<lb/>
聖祖仁皇帝南巡<lb/>
御書曠觀二字建亭勒石康熈三十八年<lb/>
賜御書欣然有得四字額<lb/>
御書陰長生詩臨宋臣米芾帖刻石<lb/>
　維余好道辟世自匿二十餘年名山之側寒不遑衣饑<lb/>
<pb n="KR2k0042_WYG_029-38b"/>
　不暇食思不敢歸勞不歇息奉事聖師承悦顔色面垢<lb/>
　足胝乃敢哀識邂傳要訣恩深不測妻子延年咸享無<lb/>
　極黄白既成貨財千億役使鬼神玉女侍側余得度世<lb/>
　神丹之力<lb/>
　　　周處臺在江寜縣城東南隅蟒蛇倉後亦名子隱<lb/>
　　　臺晉書云處仕晉為東觀左丞曾讀書於此<hi>附</hi>宋<lb/>
　　　梅摰周孝侯臺記<hi>府志東南有故臺基曰周處圖志亡之都人稱之登而四望江</hi>
　　　<hi>山表裏與陳迹㮣見豁如也按西晉史處字子隱義興陽羡人弱冠好馳騁不修細行州里患之自</hi>
<pb n="KR2k0042_WYG_029-39a"/>
　　<hi>知為衆所惡慨然有改勵之志里人以三害切諷于是射虎斬蛟往見陸雲具以誠告雲曰古人學</hi>
　　<hi>道貴朝聞夕死君前途尚可苐患志之不立何憂名之不彰遂退而向學有文言必信行必謹如是</hi>
　　<hi>朞年州府交辟仕呉為東觀左丞呉平入洛累遷郡太守率有善狀會擢御史中丞凡所糾刻不避</hi>
　　<hi>權貴卒樹功名沒世遠耀噫天地至大根一氣陶萬化未始無過隂陽寒暑小有繆盭則從而改之</hi>
　　<hi>卒歸大順而况於人乎古聖賢本天地之性以修其性亦未嘗諱過後之人不獨諱之而已抑又從</hi>
　　<hi>而文之自底悔吝良可嗟惜維子隱少而不逞長乃自悟一旦翻然去惡即善遂為名世忠賢可不</hi>
　　<hi>重乎則中人所禀因物染遷為時詿誤德有小眚言有小疵未甚於子隱之害於鄉而又何憚乎改</hi>
　　<hi>為哉予因表是臺新是堂非止卜高明之居夸游覽之勝而與民同樂亦將有激時世云</hi>
<pb n="KR2k0042_WYG_029-39b"/>
　　鳯凰臺在江寜縣保寜寺後南宋元嘉十六年秣<lb/>
　　陵王覬見三異鳥文彩五色衆鳥附翼羣集時謂<lb/>
　　之鳯乃置鳯凰里起臺於山因名按宮苑記又有<lb/>
　　鳯凰樓金陵志云臺與樓皆彭城王義康所建宋<lb/>
　　淳熙中留守范成大重建更榜曰鳯凰臺<lb/>
　　雨花臺在江寜縣城南三里聚寶山上俯矚城闕<lb/>
　　萬家烟火與遠近雲峰相亂遥望大江如帶方輿<lb/>
　　勝覽云梁武帝時雲光法師講經於此天雨花故<lb/>
<pb n="KR2k0042_WYG_029-40a"/>
　　　名山麓為梅岡<lb/>
聖祖御製雨花臺詩<hi>恭紀首卷</hi>
　　　義臺在句容縣西南隅唐孝子張常洧旌表之所<lb/>
　　　董水讀書臺在溧水縣治西<lb/>
　　　蔡邕讀書臺在溧水縣太虚觀東北呉顧雍傳云<lb/>
　　　邕以内寵惡之乃潛走呉㑹積十二年抱朴子云<lb/>
　　　邕到江東得論衡後與諸儒論頓異察之見枕中<lb/>
　　　秘知其果異書也<lb/>
<pb n="KR2k0042_WYG_029-40b"/>
　　　煉丹臺在高淳縣東二十里談溪渡口舊傳許旌<lb/>
　　　陽煉丹處又有茅城在縣南二十里相傳三茅煉<lb/>
　　　丹處<lb/>
　　　中堂在上元縣古都城宣陽門外或謂之南皇堂<lb/>
　　　六朝時建康有警多以親貴出頓中堂晉紀云孝<lb/>
　　　武以太學在秦淮南去臺城懸遠權以中堂為太<lb/>
　　　學釋奠金陵志云呉建中堂每歲暮習元㑹儀於<lb/>
　　　此<lb/>
<pb n="KR2k0042_WYG_029-41a"/>
　　儀賢堂在上元縣宣陽門内呉建本名延賢堂宋<lb/>
　　元嘉三年帝臨聽訟自是每歲三訊皆於此堂因<lb/>
　　名聽訟堂梁天監七年改名儀賢䇿孝廉秀士於<lb/>
　　此<lb/>
　　樂賢堂在上元縣臺城内晉肅宗為太子時建<lb/>
　　宣猷堂在上元縣晉置後在梁東宮梁紀云修飾<lb/>
　　國學增廣生員立五館置五經博士皇太子宣城<lb/>
　　王亦於是堂講釋老蕭子顯傳云謝嘏出守建安<lb/>
<pb n="KR2k0042_WYG_029-41b"/>
　　於宣猷堂宴餞賦詩用十五劇部陳姚察傳云察<lb/>
　　年十三即引於宣猷堂聽講論難為儒者所稱<lb/>
　　武帳堂在上元縣幕府山武帳岡上宋文帝建元<lb/>
　　嘉二十一年宴於此堂將行勅諸子且勿食至會<lb/>
　　所賜饌日旰食不至皆有飢色上曰汝曹少長豐<lb/>
　　逸不見百姓艱難今使汝曹識有飢苦知以節儉<lb/>
　　期物<lb/>
　　澄心堂在上元縣南唐宮左後主建為藏書撰述<lb/>
<pb n="KR2k0042_WYG_029-42a"/>
　　之所也後主有巧思製澄心堂紙時甚珍之<lb/>
　　有美堂在上元縣宋行宮内舊為府治<lb/>
　　周顒草堂在上元縣鍾山北顒隱居之所後出為<lb/>
　　海鹽令捨宅為草堂寺孔德璋作北山移文<lb/>
　　鄭俠讀書堂在上元縣清凉寺俠隨父宦江寜讀<lb/>
　　書於此惟冬至元日歸省有漏隨書卷盡春逐酒<lb/>
　　瓶開之句王安石深賞之<lb/>
　　戯綵堂在上元縣轉運司堂後宋嘉定八年眞德<lb/>
<pb n="KR2k0042_WYG_029-42b"/>
　　秀葺而名之馬光祖王埜皆公門下士寳祐中同<lb/>
　　持節於此新其堂刻石識之<lb/>
　　清如堂在上元縣青溪淥波橋北馬光祖建取御<lb/>
　　翰中一清如水之語名之梁椅為記<lb/>
　　大本堂在上元縣明洪武初為太子諸王授經之<lb/>
　　所延四方耆儒於其中公侯子弟皆就學焉<lb/>
　　易幷堂在句容縣治中堂後宋淳祐間令張榘改<lb/>
　　建氷玉軒趙時侃為令嘗請於朝均民賦税榘其<lb/>
<pb n="KR2k0042_WYG_029-43a"/>
　　壻也因記曰晉人語云婦翁氷清女壻玉潤非敢<lb/>
　　自謂玉潤繼氷清也將以遠挹前言近瞻往行云<lb/>
　　爾<lb/>
　　讀書堂在六合縣横山前世傳昭明曾讀書於此<lb/>
　　是儀宅在上元縣臺城西呉志云儀為人儉約不<lb/>
　　治産宅甚卑陋隣家起大屋大帝望見問左右以<lb/>
　　儀家對大帝曰儀儉必非及問果他宅其見信如<lb/>
　　此<lb/>
<pb n="KR2k0042_WYG_029-43b"/>
　　諸葛恪宅在上元縣古元風觀前南接青溪其東<lb/>
　　即江令宅<lb/>
　　駱統宅在上元縣東二十五里崇禮鄉土山下相<lb/>
　　傳為駱監軍宅<lb/>
　　陶璜宅在上元縣石頭塢其地名陶家渚<lb/>
　　王導宅在上元縣烏衣巷南臨驃騎航晉江左初<lb/>
　　立瑯邪諸王皆居烏衣巷導使郭璞筮之云吉無<lb/>
　　不利子孫繁衍<lb/>
<pb n="KR2k0042_WYG_029-44a"/>
　　郄鑒宅在上元縣青溪上<lb/>
　　謝元宅在上元縣土山地名康樂坊旁有謝元走<lb/>
　　馬路<lb/>
　　杜姥宅在上元縣臺城南掖門外晉成帝杜后母<lb/>
　　裴氏立第於此世謂杜姥宅<lb/>
　　宋明帝舊宅在上元縣青溪中橋北後改為湘宮<lb/>
　　寺<lb/>
　　建平王劉宏宅在上元縣雞籠山宏篤好文籍文<lb/>
<pb n="KR2k0042_WYG_029-44b"/>
　　帝寵愛殊常為立第盡山水之美<lb/>
　　檀道濟宅在上元縣青溪<lb/>
　　謝靈運宅在上元縣康樂坊故居靈運有還故園<lb/>
　　詩<lb/>
　　劉勔宅在上元縣鍾山蔣廟東北名東山園南史<lb/>
　　云勔經始鍾嶺之南以為栖息聚石蓄水彷彿丘<lb/>
　　中朝士雅素者多往遊之<lb/>
　　齊竟陵王蕭子良宅在上元縣鍾山西子良有行<lb/>
<pb n="KR2k0042_WYG_029-45a"/>
　　宅詩<lb/>
　　劉瓛宅在上元縣青龍山之前南史云瓛宅近檀<lb/>
　　橋瓦屋數間上皆穿漏學徒敬慕不敢指斥呼為<lb/>
　　青溪竟陵王子良表武帝為立館以檀橋地給之<lb/>
　　明僧紹宅在上元縣攝山齊永明七年僧紹捨宅<lb/>
　　為寺即今棲霞寺<lb/>
　　梁武帝舊宅在上元縣城東十五里長樂鄉南史<lb/>
　　云帝以宋大明元年生於秣陵同夏里三橋宅後<lb/>
<pb n="KR2k0042_WYG_029-45b"/>
　　捨故宅為光宅寺<lb/>
　　沈約宅在上元縣鍾山之麓名東田南史云約遷<lb/>
　　尚書令名譽雖隆重而居處儉素立宅東田嘗為<lb/>
　　郊居賦<lb/>
　　伏挺宅在上元縣城東北南史云居宅在潮溝於<lb/>
　　宅講論語聽者傾朝<lb/>
　　韋載宅在上元縣治北山下南史云載於江乘縣<lb/>
　　之北築室屏絶人事不出籬門者十載<lb/>
<pb n="KR2k0042_WYG_029-46a"/>
　　江總宅在上元縣青溪側相傳鷲峰寺即其故址<lb/>
　　金陵故事云南朝鼎族多夾青溪江令宅尤占勝<lb/>
　　地宋時為段約宅<lb/>
　　孫瑒宅在上元縣青溪其西即江總宅南史云瑒<lb/>
　　家穿築極林泉之美賔客填門軒葢不絶後主頻<lb/>
　　幸其宅<lb/>
　　王昌齡宅在上元縣青溪<lb/>
　　冷朝陽宅在上元縣白下門外韓翃有送朝陽還<lb/>
<pb n="KR2k0042_WYG_029-46b"/>
　　宅詩<lb/>
　　顧况宅在上元縣皇甫湜顧况集序云况以文入<lb/>
　　仕佐著作為衆所排起屋茅山飄然若將續古之<lb/>
　　仙以壽終慶元志云顧著作山房在菖蒲潭<lb/>
　　宋齊丘宅在上元縣古國子監巷<lb/>
　　南唐李建勲宅在上元縣青溪上建勲有草堂閒<lb/>
　　興詩<lb/>
　　徐鉉宅在上元縣輿地紀勝云在棲霞寺西園池<lb/>
<pb n="KR2k0042_WYG_029-47a"/>
　　甚盛中有來賢亭今陶莊即其地宋裴迪有結亭<lb/>
　　意在留賢者誰慕清風為駐留之句<lb/>
　　楊德逢宅在上元縣城東北隅徳逢號湖隱先生<lb/>
　　蔡寛夫宅在上元縣青溪宋貢院基是其地南窻<lb/>
　　記談云寛夫治地青溪南疏地深數尺見釡鑊交<lb/>
　　錯仆壓知為前代人居也<lb/>
　　范蠡宅在江寜縣治長干里丹陽記云蠡居長干<lb/>
　　古越城中<lb/>
<pb n="KR2k0042_WYG_029-47b"/>
　　張昭宅在江寧縣治丹陽記云云大長干道西有張<lb/>
　　子布宅對瓦官寺門今來賔橋西南小橋即張侯<lb/>
　　橋也張悌宅在城南板橋<lb/>
　　陸機宅在江寜縣秦淮之側金陵故事云二陸讀<lb/>
　　書堂帶秦淮屏鍾山最為幽邃後機入洛作懐舊<lb/>
　　居賦即此<lb/>
　　紀瞻宅在江寜縣烏衣巷晉書云瞻厚自奉養館<lb/>
　　宇崇麗園池竹石為一時之盛元帝嘗幸其宅既<lb/>
<pb n="KR2k0042_WYG_029-48a"/>
　　進驃騎將軍即其宅為驃騎府遂名其府側浮橋<lb/>
　　曰驃騎航<lb/>
　　謝尚宅在江寜縣竹格渡北永和四年尚捨宅造<lb/>
　　莊嚴寺宋改名謝鎭西寺金陵志云今斗門橋北<lb/>
　　東岸是其地<lb/>
　　謝安宅在江寜縣烏衣巷口秦淮之南圖經云安<lb/>
　　居驃騎航之側桓元欲以安宅為營謝混曰召伯<lb/>
　　之仁猶惠及甘棠文靖之徳更不保五畝宅耶元<lb/>
<pb n="KR2k0042_WYG_029-48b"/>
　　慙而止<lb/>
　　謝萬宅在江寜縣長樂橋丹陽郡城旁今桐樹灣<lb/>
　　東<lb/>
　　呉隱之宅在江寜縣城東南五里今雙橋門内隱<lb/>
　　之為廣州刺史還數畝小宅籬垣仄陋内外茅堂<lb/>
　　六間妻子不免寒露<lb/>
　　顧愷之宅在江寜縣瓦官寺東北愷之建層樓作<lb/>
　　畫風雨寒暑不下筆必天氣明朗乃登樓染毫即<lb/>
<pb n="KR2k0042_WYG_029-49a"/>
　　去梯妻子罕見<lb/>
　　何尚之宅在江寜縣南澗寺側城南落馬澗是也<lb/>
　　謝幾卿宅在江寜縣東南十八里古白楊巷之石<lb/>
　　井幾卿免官家居朝中交游者載酒從之客常滿<lb/>
　　座<lb/>
　　沈慶之宅在江寜縣城東南十里今上方橋左右<lb/>
　　南史云慶之居清明門外有宅四所室宇甚麗又<lb/>
　　有園舍在婁湖慶之一夜㩦子孫徙居之以宅還<lb/>
<pb n="KR2k0042_WYG_029-49b"/>
　　官悉移親戚中表於婁湖列門同閈焉<lb/>
　　蕭坦之宅在江寜縣城東傍秦淮舊東府城之東<lb/>
　　王僧䖍宅在江寜縣禁中里馬糞巷與烏衣子弟<lb/>
　　分枝居焉<lb/>
　　謝朏宅在江寜縣朏有脚疾角巾乘小車就席華<lb/>
　　林園明旦乘輿出幸朏宅宴語盡歡請自還迎母<lb/>
　　許之臨發輿駕臨幸賦詩餞别及到都勅材官起<lb/>
　　府於舊宅<lb/>
<pb n="KR2k0042_WYG_029-50a"/>
　　范雲宅在江寜縣城東南臨秦淮梁何遜有經范<lb/>
　　將軍三橋故宅詩<lb/>
　　到溉宅在江寜縣東臨秦淮<lb/>
　　伏曼容宅在江寜縣西南瓦官寺東設高座於㕔<lb/>
　　事有賔客輒升座為講説生徒常數十百人<lb/>
　　張洎宅在江寜縣秦淮北岸為南唐叅政時賜第<lb/>
　　韓熈載宅在江寜縣城南南唐故事云居朱雀門<lb/>
　　外戚家山<lb/>
<pb n="KR2k0042_WYG_029-50b"/>
　　孫晟宅在江寜縣鳯臺山西岡壠之間韓熙載見<lb/>
　　門巷卑陋曰湫隘若此豈稱為相第耶明年果拜<lb/>
　　相<lb/>
　　李琮宅在江寜縣江寜鎭橋西琮嘗手植槐數株<lb/>
　　至元末猶存<lb/>
　　陳遇宅在江寜縣遇字中行世居江寜明洪武初<lb/>
　　以薦召見詢以國計稱㫖命之官不就帝稱中行<lb/>
　　先生嘗以廐馬賜歸第三幸其宅<lb/>
<pb n="KR2k0042_WYG_029-51a"/>
　　張益宅在江寜縣聚寶門内正統初賜第<lb/>
　　倪謙宅在江寜縣鐵作坊所居列肆皆鐵工見公<lb/>
　　起輒止之曰吾與汝同為鄉里毋因吾妨汝工至<lb/>
　　再四咸稱公為長者<lb/>
　　許長史宅在句容縣雷平山西北南有井後為觀<lb/>
　　周瑜宅在高淳縣西二十里周氏世居於此以磚<lb/>
　　為垣周一里遺址猶存<lb/>
　　魏良臣宅在高淳縣東十里南塘鋪今有南塘井<lb/>
<pb n="KR2k0042_WYG_029-51b"/>
　　其旁即宅址<lb/>
　　招隱館在上元縣草堂寺側宋為雷次宗築<lb/>
　　商飈館在上元縣蔣祠西南去城十五里一名九<lb/>
　　日臺齊武帝永明五年九日出商飈館登高以宴<lb/>
　　羣臣<lb/>
　　士林館在上元縣臺城西梁武帝建梁書張綰傳<lb/>
　　云城西開士林館聚學者綰與右衛朱异太府卿<lb/>
　　賀琛遞述制㫖禮記中庸義<lb/>
<pb n="KR2k0042_WYG_029-52a"/>
　　别館在上元縣陳時六門之外有别館諸王冠婚<lb/>
　　之所<lb/>
　　横江館在江寜縣賞心亭側馬光祖創以待四方<lb/>
　　賔客非李白詩中之横江館也<lb/>
　　青溪小姑沉水處舊有祠在金陵牐相傳漢秣陵<lb/>
　　尉蔣子文遇難小姑挾二女投青溪死明萬厯間<lb/>
　　改為節烈祠小姑蔣侯第三妹也<lb/>
　　昭文齋在上元縣鍾山王安石讀書定林菴米芾<lb/>
<pb n="KR2k0042_WYG_029-52b"/>
　　榜其齋曰昭文<lb/>
　　高齋在上元縣宋行宮内葉清臣建<lb/>
　　紬書齋在上元縣東北鍾山樓下馬光祖命周應<lb/>
　　合修志處有學齋在其中<lb/>
　　籜龍軒在上元縣城西北鐵塔寺王安石讀書處<lb/>
　　南軒在江寜縣保寜寺宋張浚開府時其子讀書<lb/>
　　於保寜寺方丈小室號南軒眞德秀建南軒先生<lb/>
　　祠於天禧寺方丈後<lb/>
<pb n="KR2k0042_WYG_029-53a"/>
　　桂林苑在上元縣北落星山之陽呉都賦云數軍<lb/>
　　實於桂林之苑<lb/>
　　别苑在上元縣冶城一名西園晉王導移冶出石<lb/>
　　頭以其地為西園成帝幸司徒府西園即此太元<lb/>
　　中立寺以冶城為名元興三年桓元以寺為别苑<lb/>
　　樂遊苑在上元縣城東北八里晉之芍藥園也義<lb/>
　　熙中劉裕築壘即此處宋元嘉中為樂遊苑寰宇<lb/>
　　記云在覆舟山南<lb/>
<pb n="KR2k0042_WYG_029-53b"/>
　　上林苑在上元縣雞籠山東歸善寺後宋大明三<lb/>
　　年築初名西苑梁改為上林其地有古池俗呼為<lb/>
　　馬塘亦曰飲馬池其西有望宮臺<lb/>
　　青林苑在上元縣籬門亭路枕後湖<lb/>
　　芳林苑在上元縣古湘宮寺前寰宇記云亦名桃<lb/>
　　花苑齊高帝改青溪宮為之永明五年禊飲於此<lb/>
　　王融曲水詩序云載懐平浦乃睠芳林謂此<lb/>
　　方山苑在上元縣方山側湖熟西北方山頂四方<lb/>
<pb n="KR2k0042_WYG_029-54a"/>
　　上有池水齊武帝於此築苑焉<lb/>
　　芳樂苑在上元縣建康子城北南齊築<lb/>
　　博望苑在上元縣城東齊文惠太子所立沈約郊<lb/>
　　居賦云昔儲王之舊苑實博望之餘基<lb/>
　　北苑在上元縣城北南唐築徐鉉徐鍇湯悦皆有<lb/>
　　北苑侍宴詩序曰望蔣嶠之<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崟祝為聖壽泛湖<lb/>
　　溝之清淺流作恩波<lb/>
　　南苑在江寜縣瓦官寺東北宋明帝時張永請南<lb/>
<pb n="KR2k0042_WYG_029-54b"/>
　　苑即此梁改名建興<lb/>
　　婁湖苑在江寜縣新亭鄉光宅寺齊武帝永明元<lb/>
　　年望氣者言婁湖有王氣帝乃築青溪舊宮作婁<lb/>
　　湖苑以厭之<lb/>
　　靈丘苑在江寜縣新林界齊武帝立梁天監中以<lb/>
　　其地為法王寺<lb/>
　　江潭苑在江寜縣城西南新林梁大同九年立亦<lb/>
　　名王游苑<lb/>
<pb n="KR2k0042_WYG_029-55a"/>
　　謝公墅在上元縣土山唐温庭筠有謝公墅歌<lb/>
　　王騫墅在上元縣鍾山南史云騫有墅八十餘頃<lb/>
　　與諸宅及故舊共佃之嘗謂人曰我不如鄭公業<lb/>
　　有田四百頃而食不周以此為愧<lb/>
　　華林園在上元縣臺城内本呉舊宮苑中有天淵<lb/>
　　池世説云晉簡文帝在華林園謂左右曰會心處<lb/>
　　不必在遠翛然林水便有濠濮間趣覺鳥獸禽魚<lb/>
　　自來相親<lb/>
<pb n="KR2k0042_WYG_029-55b"/>
　　東籬門園在上元縣東府籬門内即烏榜村南史<lb/>
　　云何㸃居東籬門園豫章王嶷命駕造園㸃從後<lb/>
　　門避去竟陵王子良聞之曰豫章王尚望塵不及<lb/>
　　吾當望岫息心園有卞忠貞冢㸃植花冢側每飲<lb/>
　　必舉酒酹之<lb/>
　　沈約郊園在上元縣鍾山下約有憇郊園并與謝<lb/>
　　朓唱和諸詩<lb/>
　　古東園在上元縣東冶亭側面東有堂一曰鍾山<lb/>
<pb n="KR2k0042_WYG_029-56a"/>
　　以盡得鍾山之勝有亭二南曰見墩見謝安舊墩<lb/>
　　也北曰草移取孔德璋北山移文也宋乾道五年<lb/>
　　與東亭並創<lb/>
　　養種園在上元縣城東宋南渡為行宮養種花木<lb/>
　　於内中有媐春堂玉雪堂清華堂又有亭二曰懐<lb/>
　　洛曰芳潤<lb/>
　　烏衣園在江寜縣城南烏衣巷之東王謝故居也<lb/>
　　舊有堂額曰來燕馬光祖拓而新之一時稱盛<lb/>
<pb n="KR2k0042_WYG_029-56b"/>
　　繡春園在江寜縣舊社壇東宋端平三年高定子<lb/>
　　復築有記<lb/>
　　瞻園在江寜縣大功坊明魏國公徐達賜第内西<lb/>
　　偏竹石卉木為金陵園亭之冠賜第之南曰南園<lb/>
　　又有萬竹園在城西南隅與瓦官寺近東園在武<lb/>
　　定橋東城下與迴光寺近明武宗於此設釣移日<lb/>
　　西園在城内西南近驍騎倉有古松高可三丈相<lb/>
　　傳宋仁宗為昇王時手植以賜陶道士者下覆二<lb/>
<pb n="KR2k0042_WYG_029-57a"/>
　　石一曰紫烟一曰雞冠宋梅摯有詩馬光祖有銘<lb/>
　　明朱之蕃題曰六朝松石未知何據<lb/>
　　莫愁湖園在三山門外里許園中有樓徐達别業<lb/>
　　也<lb/>
　　同春園在江寜縣城西南隅明王世貞金陵諸園<lb/>
　　記稱此園與徐達園並勝<lb/>
　　息園在江寜縣淮青橋東北明尚書顧璘造有樓<lb/>
　　曰見遠<lb/>
<pb n="KR2k0042_WYG_029-57b"/>
　　逸園在江寜縣馴象門街南明太保王以旂别圃<lb/>
　　也敝廬三楹乃未遇時所搆及貴不加修飾繞以<lb/>
　　竹樹而已<lb/>
　　市隱園在江寜縣武定橋東明姚鴻臚元白所剏<lb/>
　　快園在江寜縣武定橋東明徐霖所築中有晩静<lb/>
　　閣長洲文徵明書臺曰振衣刻名人題詠於上又<lb/>
　　有麗藻堂喬宇題<lb/>
　　栝園在江寜縣大功坊東巷内舊為徐魏公達别<lb/>
<pb n="KR2k0042_WYG_029-58a"/>
　　業後歸周亮工堂前老栝兩株趙宧光題額左峙<lb/>
　　一巨峰沈周呉寛錢福皆有鐫題<lb/>
　　元圃在上元縣臺城北齊文惠太子築輿地志云<lb/>
　　圃内有明月觀宛轉廊徘徊橋梁書云昭明太子<lb/>
　　立館於圃以延朝士畨禺侯軌盛稱宜奏女樂太<lb/>
　　子不答惟詠左思招隱詩何必絲與竹山水有清<lb/>
　　音軌大慙<lb/>
　　青溪園亭在上元縣舊志溪西自百花洲入臨水<lb/>
<pb n="KR2k0042_WYG_029-58b"/>
　　小亭曰放船入門有四望亭榜曰天開圖畫環以<lb/>
　　四亭曰玲瓏池曰玻瓈頃曰金碧堆曰錦繡段其<lb/>
　　東有橋曰鏡中橋東為青溪莊南有萬栁堤榜曰<lb/>
　　溪光山色北有亭臨水曰撑綠其徑前曰添竹後<lb/>
　　曰香遠尚友堂西扁曰香世界先賢祠之東有亭<lb/>
　　曰花神仙清如堂南綠波橋西有亭曰衆芳曰愛<lb/>
　　青其東又曰割青青溪閣之南清風關之北有橋<lb/>
　　曰望花隨栁其中有亭曰心樂其前曰一川風月<lb/>
<pb n="KR2k0042_WYG_029-59a"/>
　　自清風關東折而北亭出溪東二曰看竹曰蒼雪<lb/>
　　其後則為静菴菴後有石亭曰最高山後跨梁陟<lb/>
　　徑為堂二前曰閒暇後曰近民諸亭惟割青為舊<lb/>
　　餘皆馬光祖所建宋名青溪園為小西湖今廢<lb/>
　　古御街在江寜縣呉時自宮門南出朱雀門七八<lb/>
　　里府寺相屬晉成帝因呉苑城築新宮正中曰宣<lb/>
　　陽門南對朱雀門相去五里夾道開御溝植槐栁<lb/>
　　梁武帝克齊焚其奢淫異服六十二種於御街人<lb/>
<pb n="KR2k0042_WYG_029-59b"/>
　　亦號為焚衣街<lb/>
　　烏衣巷在江寜縣秦淮南近朱雀橋晉南渡王導<lb/>
　　謝安居此巷時謂其子弟為烏衣諸郎丹陽記云<lb/>
　　呉時烏衣營處所<lb/>
　　馬糞巷在江寜縣禁中里南史云僧䖍以來門風<lb/>
　　多寛恕兄弟子姪皆篤實謙和時人號馬糞諸王<lb/>
　　為長者<lb/>
　　紙務在六合縣南唐主好蜀紙得蜀工使行境内<lb/>
<pb n="KR2k0042_WYG_029-60a"/>
　　惟六合之水與蜀同遂於揚州置務今浮橋南一<lb/>
　　帶尚呼為紙房<lb/>
　　朱雀航在江寜縣晉置即呉之南津橋也橋在宮<lb/>
　　城朱雀門南亦謂之南航又曰大航以秦淮諸航<lb/>
　　此為之最也輿地志云自石頭東至運瀆總二十<lb/>
　　四航而朱雀與竹格驃騎丹陽謂之四航寜康元<lb/>
　　年詔除丹陽竹格等四航税是也今聚寶門内鎭<lb/>
　　淮橋即朱雀遺址<lb/>
<pb n="KR2k0042_WYG_029-60b"/>
　　竹格渚航在江寜縣朱雀航西<lb/>
　　驃騎航在江寜縣故東府城南秦淮河上相傳會<lb/>
　　稽王道子所立亦曰東府城橋一云梁臨川王宏<lb/>
　　為驃騎大將軍居東府橋因以名或曰以紀瞻居<lb/>
　　此為驃騎將軍而名又曰小航對大航而言也<lb/>
　　丹陽後航在江寜縣丹陽郡城後<lb/>
　　五馬渡在上元縣幕府山前晉元帝與諸王渡江<lb/>
　　處當時有五馬浮渡江一馬化為龍之謡後人因<lb/>
<pb n="KR2k0042_WYG_029-61a"/>
　　建化龍亭於其地亦名五馬亭<lb/>
　　麾扇渡在江寜縣朱雀航之左晉永興中陳敏㨿<lb/>
　　建業軍臨大航岸顧榮以白羽揮之其軍自潰因<lb/>
　　以名渡<lb/>
　　桃葉渡在江寜縣秦淮青溪合流處王獻之愛妾<lb/>
　　名桃葉渡名因此今為利涉橋<lb/>
　　子游里金陵故事云在上元縣東二十二里元金<lb/>
　　陵新志云按家語言偃呉人金陵亦呉也九域志<lb/>
<pb n="KR2k0042_WYG_029-61b"/>
　　謂言偃里在上元縣<lb/>
　　長千里在江寜縣輿地紀勝云建康南五里有山<lb/>
　　岡其間平地民庶襍居有大長干小長干東長干<lb/>
　　並是地名小長干在瓦官寺南西出大江又天禧<lb/>
　　寺在城南門外始名長干寺宋改名乃大長干也<lb/>
　　今報恩寺前大道呉都賦長干延屬注云江東謂<lb/>
　　山間為干建業之南其地平衍故號為長干<lb/>
　　烏榜村在上元縣天慶觀西慶元志云初立西州<lb/>
<pb n="KR2k0042_WYG_029-62a"/>
　　城未有籬門樹烏榜而已故以名村<lb/>
　　射雉塲在上元縣東二十里六朝事迹云齊置五<lb/>
　　百所皆以七寶裝翳<lb/>
　　燕雀湖在上元縣圖經云城東二里昭明墓側湖<lb/>
　　周二里流入青溪宋元時為白蕩湖一名前湖尋<lb/>
　　堙相傳明代宮殿正値其處或云故元武門外有<lb/>
　　水一泓其遺迹也<lb/>
　　覆杯池在上元縣東北古臺城中晉元帝以酒廢<lb/>
<pb n="KR2k0042_WYG_029-62b"/>
　　政王導諫之帝因覆杯池中以為戒<lb/>
　　善泉池在上元縣東北臺城東一名九曲池梁昭<lb/>
　　明太子所鑿<lb/>
　　芙蓉池在上元縣西唐李德裕有遊金陵芙蓉池<lb/>
　　記<lb/>
　　長命洲在上元縣石頭城前梁武帝日市鵝鴨雞<lb/>
　　豚之屬放生於此置户十家以穀粟餧養以洲為<lb/>
　　長命洲<lb/>
<pb n="KR2k0042_WYG_029-63a"/>
　　新洲在江寜縣金陵鄉去城四十里南史云宋武<lb/>
　　帝微時伐荻新洲今薛家洲是其地<lb/>
　　舟子洲在江寜縣近鎭淮橋梁天監十二年以朱<lb/>
　　雀門東北淮水紆曲數有水患又舟行旋衝太廟<lb/>
　　灣乃鑿通之中央為此洲諸郡秀士上計者憩止<lb/>
　　於此金陵記云洲在城南隅周回七里當朱雀航<lb/>
　　長樂渡之間今廢<lb/>
　　夢筆驛在上元縣東冶亭即江淹夢還郭璞筆處<lb/>
<pb n="KR2k0042_WYG_029-63b"/>
　　臨江驛在江寜縣北臨大江舊縣名因以名驛<lb/>
　　鷄鳴埭在上元縣六朝事迹云齊武帝早遊鍾山<lb/>
　　射雉至此鷄始鳴是在青溪西南又按齊書裴后<lb/>
　　傳載帝幸琅邪城事其埭又當近北今清化市是<lb/>
　　其處二埭皆當時所歴<lb/>
　　方山埭在江寜縣東南四十五里呉赤烏八年使<lb/>
　　陳勲于方山立埭號方山埭梁書沈瑀傳云方山<lb/>
　　埭高峻冬月公私行侣以為艱難帝使瑀行治之<lb/>
<pb n="KR2k0042_WYG_029-64a"/>
　　乃開四洪斷行客就作三日立辦<lb/>
　　南埭在江寜縣東水門王安石贈段約詩聞君更<lb/>
　　欲通南埭割取鍾山一半青正對舊青溪閣<lb/>
　　賀若弼壘在上元縣北二十里隋平陳賀若弼過<lb/>
　　江於蔣山龍尾築壘<lb/>
　　韓擒虎壘在上元縣石頭城西有平陳碑薛道衡<lb/>
　　作<lb/>
　　大業壘在句容縣北晉郄鍳屯京口所築與曲阿<lb/>
<pb n="KR2k0042_WYG_029-64b"/>
　　庱亭號為三壘胡氏曰大業里名在丹陽縣北<lb/>
　　仁威壘在句容縣白羊門内南史云梁承聖初周<lb/>
　　𢎞讓為仁威將軍城句容以居曰仁威壘<lb/>
　　謝公墩在上元縣冶城北二里其形起伏曲折實<lb/>
　　城西北勝地相傳謝安所嘗登也吹劒錄云荆公<lb/>
　　宅乃謝安所居地有謝公墩公賦詩曰我名公字<lb/>
　　偶相同我宅公墩在眼中公去我來墩屬我不應<lb/>
　　墩姓尚隨公<lb/>
<pb n="KR2k0042_WYG_029-65a"/>
　　邀笛步在上元縣青溪橋右王徽之邀桓伊吹笛<lb/>
　　處<lb/>
　　青溪栅在上元縣城東<lb/>
　　秦淮栅在江寜縣即栅塘呉時夾淮置栅梁天監<lb/>
　　中作兩重栅皆施行馬至南唐時置栅如舊<lb/>
　　朱年隴在江寜縣南六十七里年生齊末遭亂母<lb/>
　　亡廬墓終日負薪有白兔紫芝生隴上至今名其<lb/>
　　居為孝感里<lb/>
<pb n="KR2k0042_WYG_029-65b"/>
　　藏冰井在上元縣覆舟山宮苑記云宋孝武大明<lb/>
　　中鑿上有凌室六朝每歲藏氷於此<lb/>
　　龍天王井在上元縣臺城前<lb/>
　　景陽井在上元縣景陽樓下一名胭脂井<lb/>
　　應潮井在上元縣酉陽雜爼云蔣山有應潮井在<lb/>
　　半山間俗傳與江潮相應嘗有破船朽板自井中<lb/>
　　出<lb/>
　　元和井在上元縣郡圃石闌刻元和五禩四字<lb/>
<pb n="KR2k0042_WYG_029-66a"/>
　　保寜古井在江寜縣東驍騎右衞倉内深數十丈<lb/>
　　中極空闊以四大鐡人承之水甘美大旱不涸<lb/>
　　天禧寺義井在江寜縣南報恩寺側天聖中唐文<lb/>
　　遇令寺僧可政鑿<lb/>
　　響井在江寜縣西南陶呉鎭以紗帛䝉其上擊之<lb/>
　　作鼓聲投以瓦礫則作鐘磬聲<lb/>
　　沸井在句容縣東三十里聞人聲則沸否則已異<lb/>
　　苑所云句容延陵季子廟前有井嘗沸是也<lb/>
<pb n="KR2k0042_WYG_029-66b"/>
　　陶𢎞景井在句容縣茅山華陽宮前<lb/>
　　上方井在溧水縣西二十里上方寺中上刻字云<lb/>
　　唐貞元記<lb/>
　　玉兔泉在江寜縣學宮内宋時有人逐兔至此掘<lb/>
　　地得泉因名劉基有銘<lb/>
　　卓錫泉在江浦縣東北二十里定山寺内梁時僧<lb/>
　　達摩宴坐石巖思西域水以錫卓石遂得泉<lb/>
　　昇元碣在上元縣南唐末築昇元閣基得碣云抱<lb/>
<pb n="KR2k0042_WYG_029-67a"/>
　　雞昇寶位走馬出金陵子建居南極安仁秉夜燈<lb/>
　　東陵驕小女騎虎渡河氷後皆騐<lb/>
　　漢溧陽長校官碑在溧水縣光和四年立後沈於<lb/>
　　固城湖濵宋紹興十一年溧水尉喻仲逺始得之<lb/>
　　置於官舍今在孔廟大門右<lb/>
　　同泰寺石在上元縣臺城本梁同泰寺楊呉順義<lb/>
　　中置干福院院前有石四各高丈餘云此陳三品<lb/>
　　石也宋政和中取入汴京置延福宮王安石為之<lb/>
<pb n="KR2k0042_WYG_029-67b"/>
　　銘<lb/>
　　到公石在上元縣慶元志云梁到溉家有礓石長<lb/>
　　丈六尺武帝命舁入華林園置宴殿前迎石之日<lb/>
　　傾都縱觀謂之到公石<lb/>
　　金華石在上元縣本金華宮中石高九寸引手可<lb/>
　　舉至趙宋猶存於府治<lb/>
　　秦淮石在江寜縣宋太祖建國四年改元乾德先<lb/>
　　是浚秦淮得此石有大宋乾德四年六字考㨿輔<lb/>
<pb n="KR2k0042_WYG_029-68a"/>
　　公祏有此偽號石出適値是時人以為符䜟云<lb/>
　　古桂在溧水縣城東察院内一本九幹傳是六朝<lb/>
　　時所植林古度為之賦<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0042_WYG_029-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南通志卷三十<lb/>
</p>
<p>
</p>
  </div>
</body>
</text>
</TEI>
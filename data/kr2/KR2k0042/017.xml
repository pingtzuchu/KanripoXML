<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷十八</head> <lb/>
    <p>
<pb n="KR2k0042_WYG_017-1a"/>
欽定四庫全書<lb/>
　江南通志卷十八<lb/>
　　輿地志<lb/>
　　　山川<hi>八</hi>　<hi>潁州一府滁和廣六泗五州</hi>
　　潁州府<lb/>
　　藥山在霍邱縣南八十里山産半夏蒼术諸藥<lb/>
　　九仙山在霍邱縣南百里上有石臼凡九<lb/>
　　梅山在霍邱縣南二百里<lb/>
<pb n="KR2k0042_WYG_017-1b"/>
　　望到山在霍邱縣南二百二十里可望而難到言<lb/>
　　其峻也<lb/>
　　大别山在霍邱縣西南八十里一名安陽山界河<lb/>
　　南固始縣亦名檀公峴相連有芙蓉山<lb/>
　　長山在霍邱縣西八十里三山相連曰南長山北<lb/>
　　長山中長山其相近者曰髙祖山接固始縣相傳<lb/>
　　漢髙祖追項羽屯兵於此<lb/>
　　萬壽山在太和縣北九十里宋名縣曰萬壽以此<lb/>
<pb n="KR2k0042_WYG_017-2a"/>
　　駝山在䝉城縣西二十里山首尾髙而中䧟故名<lb/>
　　靈山在䝉城縣西北二十里下有洞及泉皆以黃<lb/>
　　伯名又五里有齊山與此相連<lb/>
　　狼山在䝉城縣西北二十八里有南北二峰對峙<lb/>
　　山陽有當陽寺巔有天池泉<lb/>
　　檀城山在䝉城縣北四十里山桑城内峰極聳秀<lb/>
　　檀道濟築城於此<lb/>
　　七旗嶺在府治南七十里北臨谷河元王保保曾<lb/>
<pb n="KR2k0042_WYG_017-2b"/>
　　屯兵於此<lb/>
　　金牛嶺在府治南百二十里淮水北岸<lb/>
　　鐵牛嶺在䝉城縣西北八十里<lb/>
　　安舟岡在府治南九十里淮水北岸<lb/>
　　仁勝岡在府治西南百四十里近艾亭又五里曰<lb/>
　　熬鼎岡在汝水北岸<lb/>
　　黃岡在潁上縣西南二十里淮水南岸又垂岡在<lb/>
　　潁上縣東南四十里淮水北岸<lb/>
<pb n="KR2k0042_WYG_017-3a"/>
　　虎頭岡在亳州北二里廻伏數里為城北之屏障<lb/>
　　又州南一里曰南虎頭岡<lb/>
　　管谷在潁上縣北二十五里相傳管仲家於此<lb/>
　　青邱在府治東五十五里瀕潁古有青邱縣今名<lb/>
　　青邱村<lb/>
　　金邱在府治南八十里舊志云楚王埋金於此以<lb/>
　　鎮水災<lb/>
　　中村岡在府治南七十里南臨谷河環岡皆村落<lb/>
<pb n="KR2k0042_WYG_017-3b"/>
　　故名<lb/>
　　大潤河在府治南五十里源於土陂地泉受小潤<lb/>
　　河之水東南入淮<lb/>
　　清河在府治南相傳楚靈王所鑿五代時刺史王<lb/>
　　祚為疏其故道名曰清河流入於潁<lb/>
　　谷河在府治南九十里源自潤河經一虎橋至水<lb/>
　　臺西入淮<lb/>
　　䝉河在府治南百里自紅林東陂積水成河西流<lb/>
<pb n="KR2k0042_WYG_017-4a"/>
　　入淮<lb/>
　　西茨河在府治西自太和縣南流入於沙河又北<lb/>
　　茨河在府治北即古細水也<lb/>
　　流鞍河在府治西源自項城縣經沈邱入於潁水<lb/>
　　柳河在府治西五十里源自白楊湖經廢柳河驛<lb/>
　　至石羊舖入舊黃河又有舒陽河合於此<lb/>
　　延河在府治西沈邱鄉自新蔡東流入境又東北<lb/>
　　過楊橋入潁水<lb/>
<pb n="KR2k0042_WYG_017-4b"/>
　　舊黃河在府治西北金之季年决於太康西北自<lb/>
　　陳州界入府境流經城北元末又自南頓合潁水<lb/>
　　東流明正統二年復徙鹿邑黃流遂絶成化末一<lb/>
　　支復通於潁今亦絶<lb/>
　　肥河在府治北百一十里自太和縣流經府境東<lb/>
　　南至壽州下蔡西入淮所謂西肥河也<lb/>
　　史河在潁上縣東十里源於河南固始縣流經霍<lb/>
　　邱縣北入淮潁水之支流也<lb/>
<pb n="KR2k0042_WYG_017-5a"/>
　　濟河在潁上縣北五十里源出亳州東北流合肥<lb/>
　　水入淮<lb/>
　　<graphic n="KR1673" url="https://raw.githubusercontent.com/kanripo/KR-Gaiji/master/images/KR1673.png" mimeType="image/png"/>河在霍邱縣東南二十五里源自六安州香和<lb/>
　　嶺分流入於東河東河亦源於六安入淮<lb/>
　　新河在霍邱縣北二十五里其水在宋宣和前不<lb/>
　　通舟楫建炎以後湍流衝激水勢漸大東北合於<lb/>
　　淮<lb/>
　　雉河在亳州東百二十里南流入渦與䝉城界<lb/>
<pb n="KR2k0042_WYG_017-5b"/>
　　漳河在亳州南三十里東北流入渦俗謂之欠水<lb/>
　　相近有十字河又有百尺河三里河明河油河三<lb/>
　　丈口河清水河俱入於渦<lb/>
　　肥河在亳州南八十里東過太和縣入本府界<lb/>
　　黃河在亳州西北三十里元末嘗自通許分派流<lb/>
　　入渦河<lb/>
　　包河在亳州西北二十五里東流入馬尚河<lb/>
　　馬尚河在亳州北由歸德府來至州境入於渦河<lb/>
<pb n="KR2k0042_WYG_017-6a"/>
　　沙河在太和縣南二里自沈邱縣流經界溝入縣<lb/>
　　之西南逹亳州境入潁俗呼為惠民河<lb/>
　　柳河在太和縣南三十里舊黃河支流也上通項<lb/>
　　城下逹頴州入於沙河<lb/>
　　宋塘河在太和縣北六十里亦茨河分流經宋王<lb/>
　　城茅岡至縣雙泉溝入榖河<lb/>
　　銘河在太和縣北九十里西通陳州蔡河東接肥<lb/>
　　河流至斤溝入茨河<lb/>
<pb n="KR2k0042_WYG_017-6b"/>
　　榖河在太和縣東北三十里茨河之南自卧龍分<lb/>
　　流至七里澗而入茨河<lb/>
　　茨河在太和縣東北六十里自鹿邑縣流入縣境<lb/>
　　又東南逹潁州入沙河<lb/>
　　芡河在䝉城縣南五十里源自潁上諸湖廻繞邑<lb/>
　　境東注於淮<lb/>
　　陶中湖在府治西百一十五里界太和縣一作陶<lb/>
　　種潤溉土田居民利之<lb/>
<pb n="KR2k0042_WYG_017-7a"/>
　　白楊湖在府治西百二十里界太和縣一作白洋<lb/>
　　西湖在府治西北二里潁河合諸水滙流處宋晏<lb/>
　　殊歐陽修蘓軾為守皆嘗宴賞於此詩酒山水之<lb/>
　　樂論者與杭之西湖并稱云<lb/>
國朝計東重復西湖碑記<hi>理學文章二者未分之時其人莫盛於鄒魯之間其旣分</hi>
　　<hi>之後而復並盛於一時則理學莫盛於伊洛文章莫盛於汝潁何以明其然也理學之乆晦而得周</hi>
　　<hi>程文章之久晦而得歐蘓其時同也周程同時有張有邵繼起有游楊有謝尹而歐蘓同時有曾有</hi>
　　<hi>老蘓小蘓繼起有黄有邵張有陳秦李其人同也且二者倡𨗳之功二程與歐蘓最著程則歸老於</hi>
<pb n="KR2k0042_WYG_017-7b"/>
　　<hi>伊而授徒於洛歐蘓則先後官潁陳張繼之小蘓與秦亦至焉其既也歐陽老於潁二蘇家於汝且</hi>
　　<hi>潁水入洛而近汝水合潁而長故潁尾又稱汝陰地又相同也今人讀伊洛淵源録者皆知理學之</hi>
　　<hi>盛昔稱其地為西鄒魯矣及深歴汝潁間攷歐蘓張陳諸先生之遺事故跡然後知文章莫盛於汝</hi>
　　<hi>潁西湖者潁之北郊歐蘓兩先生與子由無已太虛文潛諸君子先後遊讌賦詩之地也州志載㑹</hi>
　　<hi>老堂聚星堂雙柳亭皆在湖旁又其時為畿輔名郡水陸要地湖中蓮芡之實可佐公私水利足灌</hi>
　　<hi>膏壤兩先生開復經畫具見集中宋紹興後湖漸湮亭堂尤漫滅不可考志稱有四賢祠祀晏呂歐</hi>
　　<hi>蘓重其為大官也張陳軰自不得祀今其祠亦圮矣康熈七年鐵嶺喻公來守潁思復歐蘓兩先生</hi>
　　<hi>遺跡再浚西湖廣袤若干丈築隄以固其防置牐以蓄其洩於是菰蒲之所蓄殖鷗鷺之所飛止長</hi>
<pb n="KR2k0042_WYG_017-8a"/>
　　<hi>林高桞之所映帶擬之歐蘓張陳之所詠歌駸駸乎欲還舊觀矣復建數楹於㑹老堂之址髙其榱</hi>
　　<hi>桷美其綽楔既以為登臨憇息之地且以祀前賢而彰遺愛豈不美哉東之至潁也值公經營垂竣</hi>
　　<hi>新秋佳日友人劉子登招予與諸友置酒湖之湄諸公多稱修復之功而予獨穆然深思歐蘓兩先</hi>
　　<hi>生曁張陳秦諸公當日觴詠留連之樂諸先生即數百歲後魂魄猶樂此也又追念東年八九歲時</hi>
　　<hi>先人日督誦歐蘓文章稍長又知讀陳無已張文潛之文愛慕之不敢忘忽忽二十餘年今乃得置</hi>
　　<hi>身於諸先生仕宦遊讌之地俯仰太息不能自已遂縱思髙論著為伊洛理學汝潁文章之説所以</hi>
　　<hi>誇大乎潁者至矣而西湖與有榮焉雖然亦喻公修復之功不可無記</hi>
　　賽闊湖在潁上縣東南六十里正陽鄉其水與淮<lb/>
<pb n="KR2k0042_WYG_017-8b"/>
　　河通<lb/>
　　白馬湖在潁上縣正陽鄉湖中有洲上建白馬寺<lb/>
　　陽臺湖在潁上縣北十三里有東西二水物産甚<lb/>
　　多民享其利<lb/>
　　白洋湖在太和縣西十五里與府治接一作白楊<lb/>
　　聶家湖在太和縣西北有上中下三湖其中湖即<lb/>
　　蔡家廟湖下湖即柳林湖周廻五十餘里菱芡蒲<lb/>
　　荷水天一色邑之勝覽<lb/>
<pb n="KR2k0042_WYG_017-9a"/>
　　駝澗在䝉城縣西四十五里梁大通元年曹仲宗<lb/>
　　伐渦魏遣王元昭等援之前軍至駝澗即此<lb/>
　　乾谿在亳州東南七十里城父南左傳云楚子次<lb/>
　　於乾谿即此<lb/>
　　白魚港在府治北九十里溝洫之水積流為大渠<lb/>
　　通肥河<lb/>
　　汝水在府治南百里舊志云源發汝州天息山流<lb/>
　　至桃花店入府境又東過永安廢縣至朱臯鎮入<lb/>
<pb n="KR2k0042_WYG_017-9b"/>
　　淮又沈邱廢縣北有小汝水<hi>附</hi>汝水考<hi>汝河在府城南一百</hi>
　　<hi>里自汝寧東北流至桃花店入府界按淮南地形訓云汝出猛山博物志云出燕泉山水經註云出</hi>
　　<hi>魯陽縣大盂山通志畧云汝水出汝州魯山縣其地與𢎞農盧氏接界故許慎謂出盧氏也其水南</hi>
　　<hi>過上蔡至褒信縣汝口南入於淮班云行千三百四十里舊傳謂出汝州天息山者誤也</hi>
　　淮水在府治南百一十里自河南固始縣流入府<lb/>
　　境又東入霍邱潁上縣界<lb/>
　　潁水在府治北源於河南登封縣東流至趙家渡<lb/>
　　入府境又東過沈邱遶北城門外過潁上之留陵<lb/>
<pb n="KR2k0042_WYG_017-10a"/>
　　至正陽鎮入淮謂之潁口一稱沙河<hi>附</hi>潁水考<hi>潁州</hi>
　　<hi>沙河在城東門外東南流入淮即潁水也按唐要㑹云元和十一年置淮潁水運楊子等諸縣米自</hi>
　　<hi>淮陰泝流至夀州西四十里入潁口又泝流至潁州沈邱界五百里至於項城又泝流五百里入於</hi>
　　<hi>激河三百里輸於郾城得米五十萬石考之臨潁志云楮河在縣十五里即潁潁水源出登封縣潁</hi>
　　<hi>谷經流本縣東南至清水鎮入沙河逹於淮郾城志云激江渡在縣西一里一百歩即沙河也是則</hi>
　　<hi>沙河即潁水明矣山海經云潁水出少室山黄氏云出河南登封縣陽乾山東南流至潁州潁上縣</hi>
　　<hi>入淮翰墨全書云淮水東流潁水西北來注之謂之潁口下蔡淮潁之謂也詩地理考云潁水出河</hi>
　　<hi>南府陽城縣乾山自汝州襄城縣流入潁昌府長社縣自長社縣流入臨潁縣自順昌府汝陰縣流</hi>
<pb n="KR2k0042_WYG_017-10b"/>
　　<hi>入潁上縣至夀春府入下蔡縣入淮通志畧云潁水出潁川陽城縣少室山今陽城省入登封矣東</hi>
　　<hi>南至揚州洧水入焉又東南過南頓㶏水入焉又東南至下蔡入淮班云行千五百里河南志云潁</hi>
　　<hi>水在登封縣西四十里水自石道保神水里入於瀦水按郡圖水出登封西南百妮山有故潁陽縣</hi>
　　<hi>遺址按河南志有少陽河李庄河俱出少室山入潁故山海經通志畧謂出少室也新志謂潁水上</hi>
　　<hi>通古汴相去逺矣葢黄河决而入潁非汴水也</hi>
　　豐水在霍邱縣西南十里源出窮谷舊名窮水後<lb/>
　　改今名<lb/>
　　決水在霍邱縣西八十里俗訛呼為史水<lb/>
<pb n="KR2k0042_WYG_017-11a"/>
　　渦水在亳州北發源豫之葛河口由鹿邑西來至<lb/>
　　州境與馬尚河合東流經䝉城縣入懷逺界<lb/>
　　髙陂水在亳州南周四十三里魚蚌菱芡之藪也<lb/>
　　肥水在䝉城縣北三十里源自宿州東流入懷逺<lb/>
　　縣界<lb/>
　　金溝在府治北百二十里積畎澮之水通於茨河<lb/>
　　湖溝在䝉城縣東南七十里源自潁州泉流淵瀦<lb/>
　　冬夏不涸<lb/>
<pb n="KR2k0042_WYG_017-11b"/>
　　畢卓池在府治西鮦陽城内池廣十里<lb/>
　　聖泉井在䝉城縣西北四十里歲取水禱雨時應<lb/>
　　滁州<lb/>
　　琅琊山在州南十里唐元和十道志云晉伐吳命<lb/>
　　琅琊王伷出滁中駐此王禹偁云元帝以琅琊王<lb/>
　　渡江嘗駐此山故溪山皆有琅琊之號山谷深七<lb/>
　　八里下有琅琊溪謂之釀泉唐大厯中刺史李幼<lb/>
　　卿始鑿石引泉作禪室琴臺賦詩刻石及宋王歐<lb/>
<pb n="KR2k0042_WYG_017-12a"/>
　　二守相繼賞詠而名益著有琅琊洞歸雲洞明月<lb/>
　　溪紫微白龍六一庶子諸泉其南阜曰雞頭山<hi>附</hi>
　　唐獨孤及琅琊溪述<hi>隴西李幼卿字長夫以右庶子領滁州而滁人之飢者粒</hi>
　　<hi>流者召乃至無訟以聽故居多暇日常寄傲此山之下因鑿石引泉釃其流以為溪溪左右建上下</hi>
　　<hi>坊作禪堂琴臺以環之探異好古故也按圖經晉元帝之居琅琊邸而為鎮東也嘗遊息是山厥跡</hi>
　　<hi>猶存故長夫溪名曰琅琊日賦八題於岸石乃為狀而述之是歲大厯六年歲次辛亥春三月丙午</hi>
　　<hi>日述曰自有此山便有此泉不濬不刋幾萬斯年造物遺功若俟後賢天種靈竒公潤色之疏為廻</hi>
　　<hi>溪削成崇臺山不過十仭意擬衡靈溪不袤數丈趣侔江海知足遂適境不在大怪石皚皚湧湍潺</hi>
<pb n="KR2k0042_WYG_017-12b"/>
　　<hi>潺洞壑無底雲興其間仲春氣至萬木華發亘陵被坂吐火噴雪公登山樂樂者畢同無小無大乘</hi>
　　<hi>興從公時公薦觴酒酣氣振溪水為主而身為賓舎琴詠歌同風舞雩時時醉歸與夕鳥俱明月滿</hi>
　　<hi>山朱幡徐驅石門松風聲類笙竽嗚呼人實𢎞道物不自美向微羊公遊漢之涘峴山寂寞千祀誰</hi>
　　<hi>紀彼美斯溪維公嗣之念茲疲繄公其記之後之聆清風而嘆息者挹我於泉間而已矣</hi>
　　龍蟠山在州南十三里山皆峭壁立石為門上有<lb/>
　　虎跑泉桃花澗偃月洞側多刻名賢題詠<lb/>
　　豐山在州西南五里梅贄廟記云山在滁治之西<lb/>
　　南盤亘雄偉出琅琊諸峰上天欲雨則雲氣覆山<lb/>
<pb n="KR2k0042_WYG_017-13a"/>
　　巔歲倚以豐故名有漢髙祖廟世傳豐沛人嘗居<lb/>
　　之祠禮甚謹十道志云滁州有豐亭山疑即此山<lb/>
　　山北有幽谷地窪下四圍皆山昏旭異態歐陽修<lb/>
　　建豐樂亭於上記所謂其上豐山下則幽谷是也<lb/>
　　牛頭山在州西四十五里兩峰峻起形如牛頭與<lb/>
　　障子山相連下為梁村澗<lb/>
　　石屋山在州西四十八里牛頭山北上有石屋後<lb/>
　　有龍竇深十餘丈<lb/>
<pb n="KR2k0042_WYG_017-13b"/>
　　曲亭山在州西六十里一名皇甫山按隋志云清<lb/>
　　流縣南有曲亭山世傳唐皇甫暉禦周師屯兵於<lb/>
　　此山西北為大山山巔有田七區曰仙人田有洞<lb/>
　　曰仙人洞<lb/>
　　清流山在州西北二十二里舊志云南唐置關地<lb/>
　　尤險要宋太祖破皇甫暉姚鳳於此又西北有石<lb/>
　　駝山其上有關曰北關自此而北羣山列峙溪澗<lb/>
　　環錯為州屏蔽<lb/>
<pb n="KR2k0042_WYG_017-14a"/>
　　皇道山在州東北十七里按李濆荇谿記云昔始<lb/>
　　皇道經是山因名下有秦皇塘<lb/>
　　南岡山在全椒縣南二里山勢自西來連亘數十<lb/>
　　里至此益髙聳環縣治為形勝稍西曰黑龍山登<lb/>
　　山而俯瞰井邑一覽皆盡<lb/>
　　九鬭山括地志云在全椒縣東南二十五里江表<lb/>
　　傳云項羽兵敗欲東渡烏江道經此山與漢兵一<lb/>
　　日九戰因名山有礪刀迹<lb/>
<pb n="KR2k0042_WYG_017-14b"/>
　　武山在全椒縣東北十里上有梁王城及廟疑因<lb/>
　　梁武得名也又北為焦林山劍舞山<lb/>
　　花山在全椒縣西北二十五里攢峰疉嶂如花瓣<lb/>
　　然北界滁州<lb/>
　　桑根山在全椒縣西北四十里桑根街在山之麓<lb/>
　　相連為石樓□山雙石髙峙狀若岑樓背山面溪<lb/>
　　景物幽䆳<lb/>
　　馬鞍山在全椒縣西北五十里有人跡及拄杖跡<lb/>
<pb n="KR2k0042_WYG_017-15a"/>
　　俱入石寸許有仙人洞由石門縁磴而下深廣數<lb/>
　　丈有泉乳細滴結為石盤其前十里為龍檜山其<lb/>
　　右為臥龍山<lb/>
　　神山在全椒縣西三十里有神山洞極深廣常燥<lb/>
　　不濕又西南曰蘓山又西南曰袁子山<lb/>
　　北獨山在全椒縣西六十里峰巒特起不與衆山<lb/>
　　相接上有漢髙祖廟及石塔<lb/>
　　銅井山在全椒縣西七十里隋地理志梁載言十<lb/>
<pb n="KR2k0042_WYG_017-15b"/>
　　道志皆云縣有銅官山上有銅井廣袤數十丈唐<lb/>
　　以前曾採銅於此久廢有魚出泉中色如金<lb/>
　　五湖山在來安縣東北十八里下有五湖因名一<lb/>
　　名白禪山以山北有白禪村也在縣境為險要由<lb/>
　　盱眙取道於此<lb/>
　　踏青山在來安縣東北六十里昔居民繁盛春日<lb/>
　　於此為宴遊之地<lb/>
　　西龍山在來安縣東二十里與六合東龍山對峙<lb/>
<pb n="KR2k0042_WYG_017-16a"/>
　　勢頗髙峻上有龍王廟<lb/>
　　三山在來安縣東二十里與天長接境山有三峰<lb/>
　　排列下為孔道<lb/>
　　八石山在來安縣西南十三里即淮南八公憩石<lb/>
　　之處又名八仙山<lb/>
　　烏龍山在來安縣西南十八里宋紹興初縣多虎<lb/>
　　有石尉者立茅司徒廟於此率兵捕逐之害遂除<lb/>
　　下有黑龍泉出石竇旱潦無盈涸<lb/>
<pb n="KR2k0042_WYG_017-16b"/>
　　嘉山在來安縣西四十里上有賜建龍王廟及石<lb/>
　　刻西北即旴眙縣境<lb/>
　　練寺山在來安縣西北二十五里山側有寺東有<lb/>
　　地名浮林上有浮石髙百餘丈<lb/>
　　石固山在來安縣北三十五里羣山盤亘惟此山<lb/>
　　獨髙三靣險峻登陟者由南阻一徑入宋紹興間<lb/>
　　居民避㓂其上疉石為城遺跡尚存<lb/>
　　礬山在來安縣北六十里山中䤵鍊成白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>下為<lb/>
<pb n="KR2k0042_WYG_017-17a"/>
　　長溝水<lb/>
　　馬嶺山在來安縣北九十里來安水出其下<lb/>
　　蔣山在州南一里土阜無石髙數丈上有蔣帝廟<lb/>
　　基<lb/>
　　滁河在州東南六十里水經注滁水出逡遒縣流<lb/>
　　至全椒石潭與襄水合東南至三汊河㑹流水經<lb/>
　　六合瓜埠逹於江<lb/>
　　清流河在州東二里源出州西清流沛繞州治至<lb/>
<pb n="KR2k0042_WYG_017-17b"/>
　　烏衣東與來安水合入於滁河<lb/>
　　沙河在州北四里一名紅沙澗自來安縣界凡州<lb/>
　　西北諸山溪之水合焉至州城東逹於清流河又<lb/>
　　有小沙河源出側菱山經州西十里注於石瀨澗<lb/>
　　澗中有巨石生水底每春夏水漲水石相激澎湃<lb/>
　　有聲<lb/>
　　白茆河在州西北四十里源出清流沛下與瓦店<lb/>
　　河合至蒲衝與盈福河及來安嘉山河合入清流<lb/>
<pb n="KR2k0042_WYG_017-18a"/>
　　河<lb/>
　　龍尾河在來安縣東門外源出普潤塘㑹來安水<lb/>
　　入水口河<lb/>
　　酇湖在全椒縣西南三十里北魏置酇縣於此下<lb/>
　　流通滁河<lb/>
　　菱溪在州東七里源出永陽嶺下經皇道山又東<lb/>
　　南㑹琅琊溪至沙河注於滁河原名荇溪因避楊<lb/>
　　行密諱改今名<lb/>
<pb n="KR2k0042_WYG_017-18b"/>
　　襄水在全椒縣北境源出石臼山北自賀櫓澗至<lb/>
　　多螺澗凡十六水皆入焉至石潭㑹於滁河<lb/>
　　來安水在來安縣東三里源出馬嶺山東南流至<lb/>
　　來安村又東南入州界㑹於清流河<lb/>
　　栢子潭在州西北隅水深莫測禱雨輙應<lb/>
　　西澗在州西俗名烏土河揮麈錄云宋太祖入滁<lb/>
　　以兵浮西澗即此<lb/>
　　桃花澗在州南十七里源出龍蟠山麓之虎跑泉<lb/>
<pb n="KR2k0042_WYG_017-19a"/>
　　入清流河<lb/>
　　虎子澗在全椒縣東北三十五里源出黑石□入<lb/>
　　滁河世傳劉平為邑長虎南渡由此出境因名<lb/>
　　真珠泉在州西三十里側菱山遊者鼓掌泉則濺<lb/>
　　射如珠因名<lb/>
　　和州<lb/>
　　厯陽山在州西四十里吳志云天璽元年厯陽山<lb/>
　　石文成字謂之石印<lb/>
<pb n="KR2k0042_WYG_017-19b"/>
　　白雲山在州西北三十里有石洞名龍泉四時不<lb/>
　　竭能興雲雨每雲起英英連山故名<lb/>
　　九龍山在州西北三十里九峰列嶂中抱大壑如<lb/>
　　龍蟠又名龍鬭山其前曰闌龍山臨厯湖磊砢崟<lb/>
　　峙如列崇牙背負九龍山而翼其前故有闌龍之<lb/>
　　名<lb/>
　　雞籠山在州西北四十里州志云下盤綿巒上冠<lb/>
　　巨石縱裂稜摺狀若蓮花為一州竒勝髙數十仭<lb/>
<pb n="KR2k0042_WYG_017-20a"/>
　　斵磴絙鐵引以登巔頫視羣山無敢並者杜光庭<lb/>
　　所謂第四十二福地也賀鑄詩注云昔城將淪沒<lb/>
　　神告一姥使西走即携雞籠登此山籠化為石<lb/>
　　如方山在州西北六十里舊名六合山梁武帝嘗<lb/>
　　遊此以山形四靣方正如金陵之方山故名之西<lb/>
　　嶺巨石巉峙曰獅子巖石潭水碧如染曰金牛井<lb/>
　　烏石山在州西北六十里兩山夾道中多黑石<lb/>
　　東華山在州北上有老君臺相傳老子鍊丹處唐<lb/>
<pb n="KR2k0042_WYG_017-20b"/>
　　劉禹錫詩有上臺遊柱史句<lb/>
　　八公山在州北半里許山僅培塿相對有八仙人<lb/>
　　圍棋㑹飲於此因名張祁詩云山揖仙風對八公<lb/>
　　葢一郡勝槩宋開禧中州守周虎於此克敵築京<lb/>
　　觀焉<lb/>
　　夾山在州北五十里障空補缺隱如金城實一方<lb/>
　　之厄塞中有夾山關<lb/>
　　四潰山在州北七十里又名四馬山項羽既敗垓<lb/>
<pb n="KR2k0042_WYG_017-21a"/>
　　下走東城所從惟二十八騎漢兵追者千人乃引<lb/>
　　騎依山為陣羽兵四面馳下潰圍斬將而出以此<lb/>
　　得名又北十里曰陰陵山山小多石相傳即項羽<lb/>
　　失道處上有刺鎗坑遺蹟據漢書九江郡縣有陰<lb/>
　　陵東城今鳳陽定逺縣二城皆在則漢追項羽潰<lb/>
　　圍馳下當在其地今江浦滁和互載按江浦在定<lb/>
　　逺東滁和在南與西壤地相接山川連跨據南畿<lb/>
　　等志云二山在和州北七八十里在江浦西六七<lb/>
<pb n="KR2k0042_WYG_017-21b"/>
　　十里而史記正義亦云九鬭山在滁州全椒西北<lb/>
　　皆屬定逺邊界地又按東城漢書音義云縣屬臨<lb/>
　　淮南畿志云烏江漢東城地則羽死烏江即東城<lb/>
　　也陰陵東城舊縣今廢二城之在定逺亦猶襄安<lb/>
　　開成二城之在無為州云爾<lb/>
　　赭樂山在州東北五十里一峰亭亭秀出望之可<lb/>
　　愛相近有北大山山勢髙聳一名北山<lb/>
　　梁山在州南六十里矗立江干與東岸太平府之<lb/>
<pb n="KR2k0042_WYG_017-22a"/>
　　博望山對峙如門又謂之天門山亦曰西梁山梁<lb/>
　　王僧辯破侯景將侯子鑒兵陳霸先遣侯安都等<lb/>
　　立柵以備江州刺史侯瑱俱在於此山頂有城王<lb/>
　　𤣥謨所築六朝建都金陵皆以此為要害之地屯<lb/>
　　兵駐防焉<lb/>
　　豐山在州西南三十里崇岡綿阜蜿蜒紆複<lb/>
　　含山在縣西三十里山勢雄峻羣山列峙因名縣<lb/>
　　一稱橫山<lb/>
<pb n="KR2k0042_WYG_017-22b"/>
　　蒼山在含山縣西南三十里山勢峻㧞上有泉曰<lb/>
　　白龍潭傳云昔陳希夷曾隱於此山多産桑一名<lb/>
　　桑山潭側産茶更為佳品<lb/>
　　龍洞山在含山縣西南五十里山洞幽深泉流涓<lb/>
　　涓由魯橋澗通桐城牐入江中有小蛇青質赤章<lb/>
　　歲旱取其水禱雨輙應<lb/>
　　濡須山在含山西南七十里與巢縣七寳山對峙<lb/>
　　中有石梁冣為險阻三國時吳據其東築濡須塢<lb/>
<pb n="KR2k0042_WYG_017-23a"/>
　　　以拒魏謂之西關魏據其西立關以拒吳謂之東<lb/>
　　　關亦曰魏關<lb/>
　　　黃稻山在含山縣南十五里西接鹿宕山山半為<lb/>
　　　圓通寺寺門有銀杏二株大數十圍相傳為唐時<lb/>
　　　物<lb/>
　　　石門山在含山縣南二十里二山并峙石壁峭立<lb/>
　　　如門中有谷道十里通商旅往來<lb/>
　　　太湖山在含山縣南七十里竒峰十餘削立秀挺<lb/>
<pb n="KR2k0042_WYG_017-23b"/>
　　　狀若列㦸登其巔則大江九華如在几筵也其側<lb/>
　　　有鼓山上有寺舊名大徹禪院康熙四十四年<lb/>
聖祖仁皇帝勅賜詮真寺三字額<lb/>
　　　白石山在含山縣南八十里有籛鏗石室俯僂入<lb/>
　　　口約十歩乃漸髙廣莫測逺近道家謂之第二十<lb/>
　　　一洞天又有二石龍鱗鬛悉具産鍾乳石燕唐開<lb/>
　　　元初賜名曰禱應山舊有白石觀宋白玉蟾嘗遊<lb/>
　　　焉<lb/>
<pb n="KR2k0042_WYG_017-24a"/>
　　梅山在含山縣東南五里一名棲隱山舊多梅樹<lb/>
　　相傳曹操行軍指梅林以止衆渴處其相近者為<lb/>
　　龍角山以兩峰尖聳而名<lb/>
　　大峴山在含山縣東北十三里一名赤焰山上有<lb/>
　　大峴亭齊末裴叔業叛壽陽蕭慤據大峴拒之<lb/>
　　褒禪山在含山縣北十五里舊名華山以唐貞<lb/>
　　觀慧褒禪師得今名上有起雲峰龍洞羅漢洞<lb/>
　　龍女泉白龜泉寺後有石塔石刻二大字宋張<lb/>
<pb n="KR2k0042_WYG_017-24b"/>
　　孝祥書又北三里曰華陽山一名蘭陵山前後<lb/>
　　有二洞宋王安石遊此有記有喜雨亭遺址<hi>附</hi>
　　宋王安石褒禪山記<hi>褒禪山亦謂之華山唐浮圖慧褒始舎於其址而卒葬之以故</hi>
　　<hi>其後名之褒禪今所謂慧空禪院者褒之廬冢也距其院東五里所謂華山洞者以其乃華山之陽</hi>
　　<hi>名之也距洞百餘歩有碑仆道其文漫滅獨其為文猶可識曰花山今言華如華實之華者葢音謬</hi>
　　<hi>也其下平曠有泉側出而記遊者甚衆所謂前洞也由山以上五六里有穴窈然深入之寒甚問其</hi>
　　<hi>深則其好遊者不能窮也謂之後洞予與四人擁火以入入之愈深其進愈難而其見愈竒有怠而</hi>
　　<hi>欲出者曰不出火且盡遂與之俱出葢予所至比好遊者尚不能十一為視其左右來而記之者已</hi>
<pb n="KR2k0042_WYG_017-25a"/>
　　<hi>少葢其乂深則其至又加少矣方是時予之力尚足以入火尚足以明也既其出則或咎其欲出者</hi>
　　<hi>而予亦悔其隨之而不得極夫遊之樂也於是乎有嘆焉古人之觀於天地山川草木蟲魚烏獸往</hi>
　　<hi>往有得以其求思之深而無不在也夫夷以近則遊者衆險以逺則至者寡而世之竒偉瑰怪非常</hi>
　　<hi>之觀嘗在於險逺而人之所罕至焉故非有志者不能入也有志矣不隨以止也然力不足者亦不</hi>
　　<hi>能至也有志與力而又不隨以怠至於幽暗昏惑為而無物以相之亦不能至也然力足以至焉於人</hi>
　　<hi>可譏而在己為有悔盡吾志也而力不能至者可以無悔矣其孰能譏之乎此予之所得也予於仆</hi>
　　<hi>碑又以悲夫古書之不存後世之謬其傳而莫能名者何可勝道也哉此所以學者不可以不深思</hi>
　　<hi>而慎取之也</hi>
<pb n="KR2k0042_WYG_017-25b"/>
　　小峴山在含山縣北二十里一名昭關其西有城<lb/>
　　山兩山峙立為廬濠往來之衝宋紹興間張浚因<lb/>
　　山築城置水櫃以遏敵<lb/>
　　仙踪山在含山縣北五十里一名黃山有三百六<lb/>
　　十峰蒼深隱秀為江北諸山之冠互見廬州府<lb/>
　　峨眉山在州城西下有連雲觀明嘉靖間改峨眉<lb/>
　　書院<lb/>
　　柵江在州西南百五十里與無為州分中流為界<lb/>
<pb n="KR2k0042_WYG_017-26a"/>
　　即古濡須口吳魏相持於此宋南渡後置寨<lb/>
　　橫江在州東南二十五里南直采石磯漢建安初<lb/>
　　孫策破劉繇將樊能於橫江隋韓擒虎平陳亦自<lb/>
　　橫江宵濟<lb/>
　　<graphic n="KR3527" url="https://raw.githubusercontent.com/kanripo/KR-Gaiji/master/images/KR3527.png" mimeType="image/png"/>溪河在州西一里源出金泉山縈紆繚繞其流<lb/>
　　雖細而泠然可愛<lb/>
　　橫江河在州南一里許經當利驛前入江宋史云<lb/>
　　開寳八年用轉運使李符策發州民鑿橫江河以<lb/>
<pb n="KR2k0042_WYG_017-26b"/>
　　通漕運歲久淤塞明正統初知州朱沅濬之復於<lb/>
　　河口開小河出江以便舟楫<lb/>
　　太陽河在州南二十里由厯陽湖經戚家橋入於<lb/>
　　江<lb/>
　　姥下河在州南三十里由厯陽湖經黃梁橋入於<lb/>
　　江宋乾道初始鑿<lb/>
　　牛屯河在州南四十里發源巢湖由桐城牐東流<lb/>
　　至州境入江與南岸牛渚磯相對孫策攻劉繇牛<lb/>
<pb n="KR2k0042_WYG_017-27a"/>
　　渚營晉譙王尚之破庾楷於牛渚皆此<lb/>
　　裕溪河在州南九十里源出巢湖自無為州流入<lb/>
　　州境東南入於江<lb/>
　　石䟦河在州東北三十里河開自宋太守胡昉磯<lb/>
　　石上有張果廟石間驢蹟宛然如新䟦者命名之<lb/>
　　義本此水由大江支流滙於州東之浮沙河入江<lb/>
　　浮沙河口五里曰鍼魚嘴土産鍼魚他水所無或<lb/>
　　云地本名徵儒以明太祖駐此聘陶安諸儒對面<lb/>
<pb n="KR2k0042_WYG_017-27b"/>
　　有思賢港今訛為鍼魚私鹽也<lb/>
　　芝蔴河在州東北四十里或云項羽於此止馬名<lb/>
　　止馬河縣志云謂之至馬俗訛為芝蔴又東北十<lb/>
　　里為穴子河<lb/>
　　後河在州北七十里發源仙踪山經含山縣入州<lb/>
　　境過六合由瓜埠口入大江<lb/>
　　運漕河在含山縣南八十里河南乃無為州地也<lb/>
　　水通巢湖納廬和諸縣之水以逹於江侯景之亂<lb/>
<pb n="KR2k0042_WYG_017-28a"/>
　　梁王僧辯運次蕪湖景將侯子鑒屯兵梁山以捍<lb/>
　　禦漕運故名今其河實為漕艘運道云<lb/>
　　縣河在含山縣南一里一名觀音橋河自縣西北<lb/>
　　諸山澗之水滙流至城西合清江斷澗而流始大<lb/>
　　可通舟又東至和州入大江<lb/>
　　灃湖在州西十五里受麻湖水由當利驛港入江<lb/>
　　明永樂中議請置田其利害如厯陽湖<lb/>
　　厯陽湖在州西三十里淮南子厯陽之都一夕為<lb/>
<pb n="KR2k0042_WYG_017-28b"/>
　　湖唐劉禹錫所謂一夕為湖地千年列郡名是也<lb/>
　　一作麻湖相傳未䧟時有老姥先見於夢今湖濱<lb/>
　　有神姥廟永樂中吏目張良興請鑿河營田至景<lb/>
　　泰間始成然地勢平而水難泄每逢雨潦往往多<lb/>
　　淹沒之患<lb/>
　　清溪在含山縣西南三十里受三澗水經亞父山<lb/>
　　而南入於江<lb/>
　　新裕港在含山縣南八十里港口昔有孝婦居此<lb/>
<pb n="KR2k0042_WYG_017-29a"/>
　　名新婦港訛為新裕流合濡須入柵江<lb/>
　　濡須水在含山縣西南七十里即濡須山之水會<lb/>
　　清溪至柵江口同入於大江三國時諸葛恪於此<lb/>
　　築大隄遏巢湖魏兵至將壞其堤恪率四萬衆破<lb/>
　　之即此<lb/>
　　龍潭在州城牐西方廣數百尺闇黑幽深有漁者<lb/>
　　網得鐵索至舟滿不絶大駭而止<lb/>
　　石牛潭在含山縣南一里潭中有石如牛狀<lb/>
<pb n="KR2k0042_WYG_017-29b"/>
　　當利浦在州南十二里東漢劉繇遣其將張英屯<lb/>
　　當利口以拒袁術即此晉王濬所謂風利不得泊<lb/>
　　亦此處也<lb/>
　　烏江浦在州東四十里即亭長艤舟渡項羽處晉<lb/>
　　始署為烏江縣今故址尚存<lb/>
　　香泉在州北三十五里其水色深碧沸白香氣襲<lb/>
　　人故名有患瘡疥者浴之即愈名平疴泉梁昭明<lb/>
　　嘗浴此一名太子湯<lb/>
<pb n="KR2k0042_WYG_017-30a"/>
　　馬跑泉在含山縣北十五里即昭關由縣西清江<lb/>
　　斷澗入縣河<lb/>
　　三石泉在含山縣鹿宕山三石嶔嵜劃然斧劈古<lb/>
　　藤樛木族生其巔石下流泉冬夏不見涸溢<lb/>
　　廣德州<lb/>
　　橫山在州西五里州志云髙出羣山四面望之皆<lb/>
　　橫州之鎮山也巔有龍潭宋天聖中郡守梅詢建<lb/>
　　龍王廟於潭畔山半有攀蘿亭西南麓有張公祠<lb/>
<pb n="KR2k0042_WYG_017-30b"/>
　　祀漢人張勃唐天寳中賜名祠山<lb/>
　　西巘山在州西五里俯臨清流環注山足<lb/>
　　白茅山在州西四十五里上有朝陽菴梁普通時<lb/>
　　建有鐵佛古井<lb/>
　　大首山在州西南八十里山冣髙峻上有井龜魚<lb/>
　　時出沒其中相傳遇陰雨隱隱有樂聲<lb/>
　　丹井山在州南十里舊志云相傳徐真人於此煉<lb/>
　　丹丹井尚存<lb/>
<pb n="KR2k0042_WYG_017-31a"/>
　　竹山在州南十五里舊志云衆山羅前極松竹泉<lb/>
　　石之勝絶頂有二亭曰巢雲流玉其相近者有方<lb/>
　　山山勢紆廽下有方侯祠山口兩峰對峙若二柱<lb/>
　　然<lb/>
　　仙石山在州南二十里州志云山下有石髙二丈<lb/>
　　許坦平可履世傳有仙人獨立於上遺蹟尚存<lb/>
　　笄山在州南二十里三峰拱峙形如女笄州志云<lb/>
　　學宮皆挹其秀南畿志云一名雞籠俗稱雞罩<lb/>
<pb n="KR2k0042_WYG_017-31b"/>
　　石雲梯山在州南三十里乾溪山西髙百餘丈有<lb/>
　　石階級若雲梯<lb/>
　　鷹嘴山在州南三十里州志云其山特峻絶頂一<lb/>
　　石卓立髙十餘丈如鷹嘴下有深窟容百餘人<lb/>
　　馬鞍山在州南五十里山周七十里巔有大石如<lb/>
　　馬鞍<lb/>
　　金雞山在州南六十里山巔石洞廣五六尺舊傳<lb/>
　　晦夜有火光現其中或又見有金雞翔集<lb/>
<pb n="KR2k0042_WYG_017-32a"/>
　　靈山在州南七十里中峰有靈山寺上有解愠臺<lb/>
　　山夾水流出為珠簾泉丁公潭雲錦泉兩巨石對<lb/>
　　峙名支機石梁橫亘瀑布數十丈垂石下注為一<lb/>
　　州之勝<lb/>
　　尖山在州南七十里白石巉巖一峰特起如筆石<lb/>
　　上有水一泓不涸不溢又南十里曰桐山一名白<lb/>
　　石山桐水出焉<lb/>
　　乾溪山在州東南三十里山峰卓立天外一溪流<lb/>
<pb n="KR2k0042_WYG_017-32b"/>
　　出其下白石鑿鑿以其水常竭也故名又名簾幙<lb/>
　　山<lb/>
　　羲蒼山在州東南四十里雲峰環抱碧澗中流窈<lb/>
　　深竒峻號為羲蒼洞天西連石壁山石峭流急羲<lb/>
　　蒼子有絶壁飛湍四大字刻於石<lb/>
　　石婦山在州東南五十里峰突起一石髙二丈許<lb/>
　　如婦人藤蘿縈繞如衣獨露其面舊傳有謝氏女<lb/>
　　介潔有守登山化為石相近有石鼓山巔有巨石<lb/>
<pb n="KR2k0042_WYG_017-33a"/>
　　如皷下有石如架<lb/>
　　青山在州東南六十里孤峰峭立圓若青螺相近<lb/>
　　為桃花山山多桃樹唐以此置桃州<lb/>
　　五花巖山在州北七十里橫列五峰其峰冣髙峰<lb/>
　　頂有白佛祠石壁上刻唐天寳年月相近有長樂<lb/>
　　洞洞内廣數丈深不可測其中復多潭洞石乳融<lb/>
　　結千態萬狀又有石皷以杵擊之有聲有窮其深<lb/>
　　者度險踰關至水深炬滅而止<lb/>
<pb n="KR2k0042_WYG_017-33b"/>
　　巖頭山在州西北四十里兩山屹立如關中夾一<lb/>
　　溪州之水悉滙此入建平<lb/>
　　鎮山在建平縣南五里邑之案山也森布羅列若<lb/>
　　樹屏翰<lb/>
　　大巖山在建平縣南七十里巖石崔嵬峰巒層出<lb/>
　　有池冬夏不竭山下有妙泉<lb/>
　　大磊山在建平縣南八十里羣山拱峙一峰特起<lb/>
　　巔有三石如磊字<lb/>
<pb n="KR2k0042_WYG_017-34a"/>
　　鴉山在建平縣南九十里上有一石髙二丈許有<lb/>
　　彈蹟百餘俗呼為彈子石又有仙人釣臺宋梅詢<lb/>
　　詩云茶煮鴉山雪滿甌以山産茶曾入貢南接寧<lb/>
　　國界<lb/>
　　赤山在建平縣西南七里麓枕大溪<lb/>
　　烏雲山在建平縣東北二十五里土人以雲氣占<lb/>
　　雨<lb/>
　　鳳棲山在建平縣東北三十里世傳曾有鳳棲其<lb/>
<pb n="KR2k0042_WYG_017-34b"/>
　　上<lb/>
　　大濤山在建平縣東北三十五里懸崖峻絶松風<lb/>
　　聲如波濤<lb/>
　　伍牙山在建平縣東北四十里輿地廣記云伍員<lb/>
　　伐楚還吳經此建牙因名舊有子胥廟<lb/>
　　大溪山在建平<hi>闕</hi>　　　里桐水所經<lb/>
　　金牛嶺在州東北七十里四面重山中一嶺長亘<lb/>
　　十五里<lb/>
<pb n="KR2k0042_WYG_017-35a"/>
　　石佛嶺在建平縣南七十里上有三石髙二丈許<lb/>
　　形如佛<lb/>
　　峽子嶺在建平縣南八十里與宣城縣接界又青<lb/>
　　苔嶺懸巖千仭其下有清潭<lb/>
　　桃姑洞在州東北五十里洞門在半山内數洞相<lb/>
　　通至第七洞頂有一竇日光透映俗呼天井<lb/>
　　獨山在建平縣東三十五里與大濤鳳棲二山相<lb/>
　　近<lb/>
<pb n="KR2k0042_WYG_017-35b"/>
　　東亭湖在州東三十里一名浴兵池廣五百餘畆<lb/>
　　俗傳張真君餘麵飼魚至今魚膓如麵又有塔湖<lb/>
　　周三里<lb/>
　　南碕湖在建平縣南四十里廣德州建平之水滙<lb/>
　　焉北入丹陽湖俗呼南湖九域志作南綺湖<lb/>
　　玉溪在州治西門外環遶州城如帶北入碧溪<lb/>
　　大源溪在州西南百里自寧國大陶山經州界流<lb/>
　　入南碕湖<lb/>
<pb n="KR2k0042_WYG_017-36a"/>
　　橫梗溪在州南三里滙諸山澗水西北流繞西巘<lb/>
　　山下北流合於玉溪<lb/>
　　鯉洪溪在州東南二十里源出石鼓山分二流復<lb/>
　　滙於此而合於桐川<lb/>
　　碧溪在州東三十里源出羲蒼山西經中丞里波<lb/>
　　瀾瀠廽澄澈可愛古木芳洲與溪掩映入畵<lb/>
　　郎溪在建平縣治前源出桐汭諸山之水合流而<lb/>
　　滙於南湖<lb/>
<pb n="KR2k0042_WYG_017-36b"/>
　　袁邨溪在建平縣南八十里其地產麻甚佳入溪<lb/>
　　漚之則潔白<lb/>
　　桐川水在州西北二十五里左傳楚子期伐吳至<lb/>
　　桐汭杜預註云廣德縣有桐水源出白石山西北<lb/>
　　流入丹陽湖即此亦名白石水<lb/>
　　白石澗在建平縣東南上接桐川下合郎溪<lb/>
　　馬履澗在建平縣東北三十五里俗傳伍員伐楚<lb/>
　　經此馬踐而水湧因名<lb/>
<pb n="KR2k0042_WYG_017-37a"/>
　　不老泉在州南四十里大旱不竭有古碑刻泉名<lb/>
　　於上<lb/>
　　沸泉在建平縣東十里水味甘美冬温夏凉<lb/>
　　白馬聖井在州東六十里石潭方如井冬夏不竭<lb/>
　　郭母古井在建平縣西南三十里俗傳仙人以藥<lb/>
　　投井水變為醴者即此<lb/>
　　六安州<lb/>
　　番山在州南十里山非髙聳而蜿蜒磅礴為州之<lb/>
<pb n="KR2k0042_WYG_017-37b"/>
　　鎮<lb/>
　　小霍山在州南五十里一名青山以逺連霍岳之<lb/>
　　脈故名<lb/>
　　大同山　小同山皆在州南五十里山勢峻削僅<lb/>
　　通樵徑兩山相似故云有蝙蝠巖内深不測昔人<lb/>
　　避兵於此<lb/>
　　團山在州南七十里下臨渒河蒼翠孤特<lb/>
　　董靖原山在州南百二十里從石徑轉入原勢平<lb/>
<pb n="KR2k0042_WYG_017-38a"/>
　　敞宋里民董靖避兵處<lb/>
　　九公山在州西南六十里山有九石狀如人隋志<lb/>
　　云開化縣有九公山元末鄉人避兵於此寨址尚<lb/>
　　存其西有松林巖亦名嵩寮巖冣深秀産蘭<lb/>
　　齊頭山在州西南七十里髙千八百丈層巒疉翠<lb/>
　　頂正方平山麓有水晶菴石泉井雷公洞魁星崖<lb/>
　　諸勝蹟巔有寳誌公道塲相傳為寳誌説法之所<lb/>
　　障山在州西南二百四十里形如屏幛故名其相<lb/>
<pb n="KR2k0042_WYG_017-38b"/>
　　近有㡌頂山界河南商城縣<lb/>
　　武陟山在州西三十里相傳漢武帝南廵登陟於<lb/>
　　此故名宋州人焦炳焦煥讀書其上<lb/>
　　響山在州西九十里其中空洞鏜<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>有聲相傳四<lb/>
　　時皆響有一老僧趺坐其門山忽無聲僧去後山<lb/>
　　響如故<lb/>
　　寨基山在州西百三十里山極髙峻產茶香味異<lb/>
　　常品有泉出石竇甚甘向東巉石相距如門一夫<lb/>
<pb n="KR2k0042_WYG_017-39a"/>
　　可守昔人結寨避亂今為寺<lb/>
　　蓮花山在州西百五十里有二山東西對峙産石<lb/>
　　蓮花<lb/>
　　獨山在州西七十里地平曠一峰獨峙舊有武皇<lb/>
　　祠祀楊行密今為寺梁淮南招討使王景仁攻廬<lb/>
　　壽曾戰此<lb/>
　　祖家山在州西南百二十里世傳宋紹興間有祖<lb/>
　　興氏禮義傳家世居於此又西南二十里有山髙<lb/>
<pb n="KR2k0042_WYG_017-39b"/>
　　九百丈林木茂密宋文風氏居之上有砦名文家<lb/>
　　山<lb/>
　　龍穴山在州東四十里上有龍穴其水張又新品<lb/>
　　為天下第十泉即歐陽集古錄所謂張路斯鄭祥<lb/>
　　逺二龍君戰處宋汪立信讀書於此其地今建廣<lb/>
　　福寺<lb/>
　　九龍山在英山縣東八里舊志云山半有雨淋崖<lb/>
　　禱雨立注又縣東二十里有廣福山<lb/>
<pb n="KR2k0042_WYG_017-40a"/>
　　英山在英山縣東五十里舊志云山髙峰秀為羣<lb/>
　　山冠縣以此名上有井出雲則其年必豐下有漢<lb/>
　　英布墓<lb/>
　　雞鳴山在英山縣北二里亦名鷹山宋淳祐中制<lb/>
　　置使呉淵於此立砦<lb/>
　　得勝山在英山縣西門外舊志云明洪武中邑令<lb/>
　　禦宼於此有功故名向有砦<lb/>
　　天人山在英山縣西七十里險峻有天人砦<lb/>
<pb n="KR2k0042_WYG_017-40b"/>
　　多雲山在英山縣西百里接羅田界舊志云上有<lb/>
　　九井上三井人不能到中三井祈雨每騐下三井<lb/>
　　有風井誤祈此井則狂風震地井中嘗出雲氣蔽<lb/>
　　虧日月為縣境諸山之冣險者其西有岐嶺通湖<lb/>
　　廣之蘄水<lb/>
　　羊角山在英山縣北四十里絶頂有石嵯峨如羊<lb/>
　　角舊傳老子䧏神於此<lb/>
　　石人山在英山縣東北七十里第一峰有石如人<lb/>
<pb n="KR2k0042_WYG_017-41a"/>
　　立崖下有洞又縣東北九十里有紫臺山一百里<lb/>
　　有大陂山<lb/>
　　霍山在霍山縣西北五里縣以此名一名衡山亦<lb/>
　　名南嶽又名天柱山漢武帝南廵以衡山逺阻移<lb/>
　　祭於此以代衡嶽其峰聳秀儼若飛鸞頂有龍湫<lb/>
　　天池風洞嶽井試心崖凌霄樹又有渌水池旱澇<lb/>
　　如一餘詳見安慶府<hi>附</hi>唐皮日休霍山賦<hi>臣日休以文為</hi>
　　<hi>命士所至州縣山川未嘗不求風謠以頌其文幸上發輶軒使得採以聞六年至夀之駢邑曰</hi>
<pb n="KR2k0042_WYG_017-41b"/>
　　<hi>霍山山故嶽也邑贅於址至之二日離邑一舎望乎嶽將頌之文也及見之則目乎贛手乎嚲</hi>
　　<hi>心乎竦神乎瞀始欲狂其文寫其状如丹青之不差也頌其風文其謠如金石之永播也既而</hi>
　　<hi>其精怯然搏敵躁然戒囚紛然棼絲怳然墮空浩然渉溟幽然久疢則知才智之劣如耄而加</hi>
　　<hi>疾將杖而奔者於戯霍山之靈哉霍山之靈哉將閼於神而愚之耶抑有所逹而託之耶其辰</hi>
　　<hi>既浹其精忽渝怯然而勝躁然而適紛然而静怳然而安浩然而濟幽然而愈如壯而能决將</hi>
　　<hi>陣而能敵者於是狂其文寫其狀辭曰山太始之氣有清有濁結濁為山峻清為嶽其  厥臣</hi>
　　<hi>其嶽為君惟南之鎮曰霍為尊嶽之大與地角壯與天勍勢荆豫華嵩青沂兗岱如垤而秀如</hi>
　　<hi>塊而鋭嶽之髙千仭萬仭蒼蒼茫茫日月相避其光望之數百里外為天棟梁嶽之尊端然御</hi>
<pb n="KR2k0042_WYG_017-42a"/>
　　<hi>極竦然正位靜然而聽凝然而視其體當中如君之毅其屬者如駢其拇如枝其指若卑其儀若肅</hi>
　　<hi>其位嶽之氣其秀為春其清為秋其翠如雲雲不能麗其色如烟烟不能鮮若雨收氣爽丹青滿天</hi>
　　<hi>嶽之靈其神不昧其報如響若雨用淫嶽能朗之若歲用旱嶽能澤之嶽之德生之育之煦之和之</hi>
　　<hi>開蘤染草凄凄迷迷藻繢數百里嶽之形有雲騖騖其勃如怒有泉烈烈其來如决叱豐隆奔列缺轟</hi>
　　<hi>然霹靂天地俱裂嶽之異狀其勢如危或不可支若不可維或仰而谺有如吮空或俯而㧞有如攫</hi>
　　<hi>地其曉而東有如貫日其暮而西有如孕月有水如脈有石如骨有洞如腹有崿如節或鋭而勵或</hi>
　　<hi>斷而截或廻而馳或低而折其經之怪之詳之詭之千種萬類繄不可得而詳記因神狂不能自主</hi>
　　<hi>怠而寐夢一人絳衣朱冕怪貎魁形曰余祝融之相也夫霍山君之故治也爾賦之誠形矣勝矣怪</hi>
<pb n="KR2k0042_WYG_017-42b"/>
　　<hi>矣典矣然義有不備帝俾余莅夫古有五嶽霍居其一所以五嶽相通者唐虞之世五載一廵狩一</hi>
　　<hi>載而徧上以覲侯下以存民侯有治者陟不治者黜民有寃者平窮者濟洎唐虞以降皆燔柴於霍</hi>
　　<hi>我帝用饗其禮至周且册而命我與諸嶽星列中國自漢之後乃異我號而歸於衡故祝融遷都余</hi>
　　<hi>守霍今聖天子越唐邁虞而廢廵罷狩余之封内有可黜可陟可平可濟者是聖天子無由知之爾</hi>
　　<hi>能以文請執事之逹者易衡之號以歸於我請天子復唐虞黜陟之義故爾之將賦余閉遏爾懷而</hi>
　　<hi>不爾文帝曰有衡既逺有狩必勞惟霍之邇斯號可復賦者有能言胡不俾帝命余錫爾文爾無忘</hi>
　　<hi>也臣曰請惟神命既覺而書嗚呼異哉</hi>
　　烏梅尖山在霍山縣西北二十里兩峰多産梅北<lb/>
<pb n="KR2k0042_WYG_017-43a"/>
　　峰下有雷公洞作霧即雨有雷公斧蹟産茗絶佳<lb/>
　　馬鞍山在霍山縣西四十里峰巒竒秀為諸山冣<lb/>
　　三廽山在霍山縣西南二十里又名三曲山中有<lb/>
　　小港縈廽三折山勢隨之東北通梅子嶺多産梅<lb/>
　　四十八盤山在霍山縣西南百二十里山徑曲折<lb/>
　　行旅負荷者必以杖支擔息肩然後進凡四十有<lb/>
　　八盤<lb/>
　　白石山在霍山縣南五十里山皆白石上有摩旗<lb/>
<pb n="KR2k0042_WYG_017-43b"/>
　　尖又南十里有四望山宜於逺眺<lb/>
　　東石門山在霍山縣東十里與西石門相對中有<lb/>
　　狹徑如門<lb/>
　　復覽山在霍山縣東二十里相傳漢武帝南廵還<lb/>
　　復登此顧瞻天柱因名<lb/>
　　指封山在霍山縣東三十里相傳漢武帝南廵見<lb/>
　　其峰巒峻㧞乃指而封之為霍嶽副<lb/>
　　通光山在霍山縣東北十里山有石竅通光如月<lb/>
<pb n="KR2k0042_WYG_017-44a"/>
　　聖人山在霍山縣東北十里石壁竒峭勢如欲壓<lb/>
　　壁間有巨人掌蹟隋志云廬江縣有聖山即此<lb/>
　　灊臺山在霍山縣治威逺門外五里其山純石旁<lb/>
　　鐫小赤壁三字陳霆灊臺詩云秋風黃葉灊臺寺<lb/>
　　匹馬來遊正夕陽即此<lb/>
　　雪峰嶺在州南七十里石上鑿佛像以千計中峰<lb/>
　　禪師之舊迹也<lb/>
　　古路嶺在州西百五十里盤回三十七折始至其<lb/>
<pb n="KR2k0042_WYG_017-44b"/>
　　上<lb/>
　　遮日嶺在州西百八十里山髙徑深亭午方見日<lb/>
　　影<lb/>
　　韓婆嶺在州西二百里界商城又西二十里有清<lb/>
　　風嶺界霍邱<lb/>
　　楮皮嶺在霍山縣東南四十里居人於此造紙<lb/>
　　香爐崖在英山縣西五里舊志云有仙蹟亦有龍<lb/>
　　井祈雨輙應<lb/>
<pb n="KR2k0042_WYG_017-45a"/>
　　雕翎崖在霍山縣西南百五十里臨河壁立<lb/>
　　八仙巖在州南六十里石壁相向其洞有八<lb/>
　　元龜峽在霍山縣西三十里世傳大禹所鑿<lb/>
　　雷鳴洞在州南百二十里中虛能應雷鳴居人以<lb/>
　　此候雨<lb/>
　　龍潭洞在英山縣東二十里舊志云其洞深邃懸<lb/>
　　泉下滴竅石如盂<lb/>
　　嶮石在英山縣南六十里三縣水口有巨石橫截<lb/>
<pb n="KR2k0042_WYG_017-45b"/>
　　於河以故邑中不通舟楫<lb/>
　　龍爪石在州城西臨水上鐫龍爪二字其大如斗<lb/>
　　渒河一名白沙河在州西漢書謂之沘水源出霍<lb/>
　　山經州界北流經霍邱壽州入淮唐書云朱全忠<lb/>
　　伐楊行密戰於渒水為行密將朱瑾所敗即此<lb/>
　　溶水河在州西七十里源出齊頭山西北流入河<lb/>
　　南固始縣界合於史河<lb/>
　　青龍河在州西百三十里與三元幢河同入渒水<lb/>
<pb n="KR2k0042_WYG_017-46a"/>
　　以達於淮<lb/>
　　青石河在州西南七十里出紅石崖㑹於渒水<lb/>
　　馬栅河在州東南八十里流經舒城縣之桃城入<lb/>
　　巢湖<lb/>
　　雞兒河在英山縣南五十里發源瓦寺前通嶮流<lb/>
　　至蘄水入江<lb/>
　　英山河在英山縣西源有二東曰東矼西曰西矼<lb/>
　　皆南流至縣西南二里合流<lb/>
<pb n="KR2k0042_WYG_017-46b"/>
　　三灣河在霍山縣南三十里源出灊山入於化龍<lb/>
　　河<lb/>
　　漫水河在霍山縣西南百一十里源出英山縣界<lb/>
　　東北流至縣西南三十里為梅家渡又東北入於<lb/>
　　渒河距漫水十五里為陡山河源出分水嶺亦東<lb/>
　　北流入渒水<lb/>
　　化龍河在霍山縣北門外合流於黑石渡入渒河<lb/>
　　烏龍潭在州西百三十里歲旱取水禱雨輙應<lb/>
<pb n="KR2k0042_WYG_017-47a"/>
　　泗州<lb/>
　　甓山在州西四十里下有甓山湖南通淮一作碧<lb/>
　　山州志云以土色碧故名<lb/>
　　巉石山在州西百二十里淮水北岸與南岸浮山<lb/>
　　相對即梁天監中築堰處也又西有車門有路通<lb/>
　　車<lb/>
　　九山在州西北八十里以有九岡而名北接懷逺<lb/>
　　之塗山<lb/>
<pb n="KR2k0042_WYG_017-47b"/>
　　第一山在盱眙縣治東宋自京師至汴口并無山<lb/>
　　惟隔淮有此故名有米芾書第一山三大字勒於<lb/>
　　石又縣治南有清風山皆名勝處<lb/>
　　臺子山在盱眙縣東一里劉宋臧質守盱眙以拒<lb/>
　　魏師魏造弩臺射城中即此<lb/>
　　盱眙山在盱眙縣東四十里舊以形似名馬鞍山<lb/>
　　唐天寳中改今名<lb/>
　　東山在盱眙縣東南三里上有石洞左曰靈關右<lb/>
<pb n="KR2k0042_WYG_017-48a"/>
　　曰劍壁洞中曲折相通夐非凡境<lb/>
　　都梁山在盱眙縣東南五十里山多蘭草俗謂蘭<lb/>
　　為都梁故名方輿勝覽云隋於此建都梁宮有磬<lb/>
　　泉釣魚臺<lb/>
　　雲山在盱眙縣東南七十里一名東陽山山有龍<lb/>
　　潭仙人洞其麓有寺葢舊東陽縣之佳勝也<lb/>
　　九頭山在盱眙縣南三十里又名塘山岡阜重疉<lb/>
　　溪澗縈紆亘四十里<lb/>
<pb n="KR2k0042_WYG_017-48b"/>
　　上龜山在盱眙縣西南一里舊志云舊有八仙觀<lb/>
　　及招隱洞洞口有招隱亭又二里曰寳積山山麓<lb/>
　　有石刻道德二大字又有羅漢泉<lb/>
　　清平山在盱眙縣西南八十五里郡邑志謂之青<lb/>
　　山方輿勝覽云清作青宋紹興間劉澤保聚於此<lb/>
　　嘉定末武統制亦據此山城門街道池井猶存<lb/>
　　紫陽山在盱眙縣西南百里縣志云上有古浮圖<lb/>
　　山麓有古淨明寺相傳唐人常於此鑄劍有試劍<lb/>
<pb n="KR2k0042_WYG_017-49a"/>
　　石磨劍池一名九□山<lb/>
　　嘉山在盱眙縣西南百五十里相傳宋將孟良於<lb/>
　　此立寨遺蹟尚存上有龍王廟禱雨輙應<lb/>
　　三臺山在盱眙縣西南百五十里上有三峯鼎立<lb/>
　　如品字其上平衍可屯十萬衆宋建炎間劉綱保<lb/>
　　聚於此綱劉位之子也<lb/>
　　玉環山在盱眙縣西八十里状如玉環一名女山<lb/>
　　上有二女廟<lb/>
<pb n="KR2k0042_WYG_017-49b"/>
　　西廟山在盱眙縣西七十里有九江王英布廟縣<lb/>
　　東南又有東廟山<lb/>
　　浮山在盱眙縣西百四十里北臨淮水故名亦名<lb/>
　　臨淮山寰宇記云在濠州東九十五里俯臨長淮<lb/>
　　山下有穴淮水汎溢其穴即髙水減即低濠梁志<lb/>
　　云浮山洞夏潦不能沒而冬不加髙故人疑其浮<lb/>
　　也舊傳洞有仙人寓焉南史云梁天監中曾築堰<lb/>
　　於此以灌壽陽功成旋决上有靈巖寺名人題詠<lb/>
<pb n="KR2k0042_WYG_017-50a"/>
　　甚多五河志云是山雖在盱眙去五河尤近關鎖<lb/>
　　風氣捍塞水門實五河之屏障盱眙不得而專也<lb/>
　　天長亦有浮山<lb/>
　　陡山在盱眙縣東北五里俯瞰淮河其勢陡峻一<lb/>
　　名斗山<lb/>
　　軍山在盱眙縣東北六里三國志云魏鄧艾嘗屯<lb/>
　　軍於此築堰溉田亦名君山又東北一里曰長圍<lb/>
　　山舊志云魏太武圍盱眙自都梁築長圍圍城造<lb/>
<pb n="KR2k0042_WYG_017-50b"/>
　　浮橋於君山截水路即此<lb/>
　　下龜山在盱眙縣東北三十里上有絶壁下有重<lb/>
　　淵嶽凟經云禹治水獲淮渦水神巫支祁形猶獮<lb/>
　　猴力踰九象鎻於龜山之足淮水乃安焦山說枯<lb/>
　　亦云唐永泰中李湯以牛五十引鎻出之鎻末有<lb/>
　　一青猿髙丈許復拽牛沒水蘓軾詩云清淮濁汴<lb/>
　　争强健龜山下瞰支祁宮古寺後有井俗傳鎻支<lb/>
　　祁於井中<lb/>
<pb n="KR2k0042_WYG_017-51a"/>
　　冶山在天長縣南四十五里產紅石舊志云吳王<lb/>
　　濞即山鑄兵因名上有天井白龍池鐵牛洞真珠<lb/>
　　泉諸勝又南十里曰道人山<lb/>
　　覆釜山在天長縣西五十里產石黑而礪舊志云<lb/>
　　周世宗征淮南嘗駐蹕焉<lb/>
　　橫山在天長縣東南五十里望之若橫故名上有<lb/>
　　泉不竭山南有踟蹰山相傳陳荀朗破郭元建地<lb/>
　　胭脂山在天長縣舊城西北隅厥有髙阜日光掩<lb/>
<pb n="KR2k0042_WYG_017-51b"/>
　　映赤色殷然宋包拯改名紅山今呼為胭脂云<lb/>
　　金岡山在五河縣南二里土色純黄故名<lb/>
　　九岡在五河縣南三里崇岡綿亘起伏凡九<lb/>
　　臥龍岡在五河縣西南七里下有龍潭<lb/>
　　瑞巖在盱眙縣西北下有泉源巖上鐫瑞巖泉篆<lb/>
　　書<lb/>
　　秀巖在盱眙縣玻璃泉上有石刻字并唐宋人題<lb/>
　　詠<lb/>
<pb n="KR2k0042_WYG_017-52a"/>
　　繡谷在盱眙縣普濟院南石林蓊蔚繁花縟卉春<lb/>
　　如錦繡<lb/>
　　杏花巖在盱眙縣崇福寺後有蔣頴叔陳述古題<lb/>
　　名<lb/>
　　溧河在州北七十里源自虹縣下流通塔影湖<lb/>
　　直河在州東北二十里宋崇寧三年開此由汴河<lb/>
　　逹於淮又州東門外有一字河隋時所開通直河<lb/>
　　口入淮者以河形直如一字故名<lb/>
<pb n="KR2k0042_WYG_017-52b"/>
　　紅藍河在州東十里南流入淮隋宮人種紅藍於<lb/>
　　此<lb/>
　　池河在盱眙縣西自定逺縣界流入此注於淮<lb/>
　　運河在盱眙縣東北三十里龜山鎮一名新河宋<lb/>
　　史云熈寧四年發運副使史公弼所開以避淮流<lb/>
　　之險其後蔣之竒復濬治之<lb/>
　　秦蘭河在天長縣東四十里源出橫山流入於毘<lb/>
　　沙湖<lb/>
<pb n="KR2k0042_WYG_017-53a"/>
　　汊澗河在天長縣西四十五里受覆釜山西南諸<lb/>
　　水三汊合流入丁溪湖又縣東北有龍岡河西北<lb/>
　　有銅城河俱入於丁溪<lb/>
　　石梁河在天長縣西北三十里自縣以西之水皆<lb/>
　　入焉南有石梁見通典今廢<lb/>
　　得勝河在天長縣北七里相傳漢髙祖自將撃英<lb/>
　　布得勝於此因名<lb/>
　　潼河在五河縣治東三十里源自虹縣通沱河經<lb/>
<pb n="KR2k0042_WYG_017-53b"/>
　　天井湖南至鐵鎻嶺入淮<lb/>
　　漴河在五河縣南二里源出南湖東流入淮<lb/>
　　澮河在靈璧縣流至五河縣南入於淮<lb/>
　　沱河在靈璧縣流至五河縣西北合澮水東入於<lb/>
　　淮<lb/>
　　五河口在五河縣東二里乃澮沱潼漴四水入淮<lb/>
　　處<lb/>
　　峰山湖在州西百一十里通淮<lb/>
<pb n="KR2k0042_WYG_017-54a"/>
　　塔影湖在州西北四十里湖東有龜山寺塔日照<lb/>
　　塔影入湖故名廣袤數十里通洪澤湖<lb/>
　　永泰湖在州北湖周三百餘里出朱衣鮒<lb/>
　　洪澤湖在州東北闊百二十里㑹諸湖水而通於<lb/>
　　淮即今州城之所䧟也縣志云舊名破釜澗隋煬<lb/>
　　帝幸江都時嘗遊此又見淮安府<lb/>
　　龜山湖在州東北三十里與盱眙下龜山對岸<lb/>
　　安湖在州東北六十里下流入淮西有崘墩湖<lb/>
<pb n="KR2k0042_WYG_017-54b"/>
　　萬歲湖在盱眙縣西二里周世宗伐南唐曾駐蹕<lb/>
　　焉一名西湖<lb/>
　　三城湖在盱眙縣西通池河入淮<lb/>
　　丁溪湖在天長縣東下流為五湖入髙郵州又有<lb/>
　　萬壽湖感塘湖沂湖上白湖俱與此通<lb/>
　　五湖在天長縣東北四十五里五水相合為一東<lb/>
　　接髙郵州之毘沙湖<lb/>
　　南湖在五河縣南七里流為漴河<lb/>
<pb n="KR2k0042_WYG_017-55a"/>
　　天井湖在五河縣東北二十里與州治界<lb/>
　　淮水在州南一里西自臨淮入五河縣流經盱眙<lb/>
　　抵州城之南㑹諸湖水東北入山陽桃源界<lb/>
　　汴水在州北西北自虹縣流至州界入淮宋蘓軾<lb/>
　　云自唐以前汴泗㑹於彭城之北然後東南入淮<lb/>
　　近歲汴水直逹於淮不復入泗矣葢自隋開通濟<lb/>
　　渠始也唐宋之世汴水皆為漕渠云<lb/>
　　龍潭在五河縣西南七里相傳有龍潛於中<lb/>
<pb n="KR2k0042_WYG_017-55b"/>
　　長沙洲在盱眙縣北淮水泛漲賴以捍禦蘓軾詩<lb/>
　　云十里清淮口長堤轉雪龍是也今廢<lb/>
　　玻璃泉在盱眙縣瑞巖之下泉水清冽瑩徹如玻<lb/>
　　璃米芾詩鑿破玻璃引碧泉<lb/>
　　大沱溝　小沱溝俱在州北十三里流入於汴<lb/>
　<lb/>
　<lb/>
　江南通志卷十八<lb/>
</p>
<p>
</p>
  </div>
</body>
</text>
</TEI>
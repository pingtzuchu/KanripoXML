<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0042_WYG_051-1a"/>
　欽定四庫全書<lb/>
　　江南通志卷五十二<lb/>
　　　河渠志<lb/>
　　　　黄河<hi>四</hi>
　　　康熙三十五年十月河臣題奏兩河情形奉<lb/>
㫖著江南總督漕運總督江寜安徽巡撫公同速行㑹勘<lb/>
　確議具奏<hi>附</hi>督臣等會議疏畧<hi>海口乃全黄去路見今河臣於雲梯闗下馬家</hi>
　　　<hi>港地方挑穵引河一千二百餘丈導黄河之水由南潮河東注入海急應儧挑□放又清河縣之甘</hi>
<pb n="KR2k0042_WYG_051-1b"/>
　　　<hi>羅城卞家汪隄工單薄應一律加幫又天妃壩石工今秋異漲水上石工築堰防禦應行加砌又山</hi>
　　　<hi>陽之老壩口大小車路口險工當全黄之頂衝今秋異漲竭力搶救方保無虞急應修築戧隄一道</hi>
　　　<hi>以為内障又山陽之王公隄石工卑矮本年漫隄過水應行加高并應加幫月隄以為外䕶又自清</hi>
　　　<hi>河厯桃源宿遷邳州㫿寜靈璧以抵徐州除兩㟁縷隄見在高寛未至損傷者毋庸加幫外查黄河</hi>
　　　<hi>兩㟁清河縣之南河觜為黄淮門户河身寛濶黄水每多倒灌應築攔黄大壩一道直接縷隄并於</hi>
　　　<hi>甘羅城西創建草壩使口門小一分則黄水少灌一分再清河縣内縷隄陡坡塌卸桃源靈璧縣界</hi>
　　　<hi>内縷隄地勢低窪以及宿遷界内彭家堡險工一千二十二丈埽臺卑矮蔡家樓磯觜壩一百三十</hi>
　　　<hi>二丈舊壩單薄均應加幫睢寜縣界内戴家樓險工三百三十五丈全黄頂衝勢甚危險應建挑水</hi>
<pb n="KR2k0042_WYG_051-2a"/>
　　<hi>磯觜大壩并於對岸漲出沙灘酌挑引河一道導水中行以防衝激其武官營子隄七百零四丈亦</hi>
　　<hi>屬單薄並應加幫徐州界内小店月隄三百九十五大單薄不堪急應加幫并接月隄一道楊家窪</hi>
　　<hi>楊横莊兩險工水勢南遷全黄頂衝應於楊家窪加幫埽臺添築月隄并於楊横莊北岸沙灘酌挑</hi>
　　<hi>引河以避危險其徐州䕶城石岸為州城保障本年異漲水與岸平急應酌量加高查黄河北岸縷</hi>
　　<hi>隄自清河縣界石人溝起由桃源至宿遷縣卓家莊迤上止共長一萬八千九百九十二丈内係中</hi>
　　<hi>河外係黄河一線長隄兩面受敵兼之地勢低下隄工汕缷圴應酌量分别加幫上而宿遷縣界内</hi>
　　<hi>河北鎮照舊修理其南北兩岸束水子隄卑矮單薄逼水太窄一遇泛漲即有漫溢汕刷之虞應於</hi>
　　<hi>北岸仍循舊址加幫南岸臨河逺者亦照舊址加幫臨河近者酌量改寛興築并建小牐減壩置版</hi>
<pb n="KR2k0042_WYG_051-2b"/>
　　<hi>啟閉水大則藉以分洩水小則收束濟運再於頂衝埽灣之工照運河例簽釘排樁鑲填丁頭第中</hi>
　　<hi>河水由仲莊牐直注黄河逼溜南趨黄水勢强每易倒灌運口議於黄河之下糧艘由陶莊牐進口</hi>
　　<hi>入中河北山使清水由陶莊牐出黄庶不助黄水倒灌其雙金門石牐格隄應移建於陶莊牐之下</hi>
　　<hi>束水行運又清河宿遷之䕶城隄并清河萬家營之遙隄俱屬低矮均應加幫又宿遷劉老澗減壩</hi>
　　<hi>均應照河臣前澀題建造減水石壩磯心置版啓閉迤下引河淺  之處應行挑濬導引入海再查</hi>
　　<hi>皂河兩岸隄工宿遷縣東隄五千二百七十六丈七尺邳宿二州縣西隄九千零八十四丈七尺漫</hi>
　　<hi>溢殘缺而閻王廟一帶尤汕刷殆盡圴應酌量一律修築</hi>按此疏如馬家港挑<lb/>
　　穵引河已於三十九年堵塞今具載之以備河工<lb/>
<pb n="KR2k0042_WYG_051-3a"/>
　　　始末云<lb/>
　　　是年挑穵安東縣黄河北岸窑灣引河<hi>長一千二十丈</hi>山安<lb/>
　　　河㕔冊以分洩童家營水勢<lb/>
　　　三十六年正月奉<lb/>
㫖河工闗係重大這會勘應修應築工程俱著照該督等<lb/>
　所題作速興工該部即將錢糧撥給其海口為黄水入<lb/>
　海之道所闗甚屬𦂳要河道總督每年委賢能河官專<lb/>
　管修理勿致壅滯<lb/>
<pb n="KR2k0042_WYG_051-3b"/>
　　　六月河決時家馬頭<lb/>
　　　是年加高黄河南岸徐州舊䕶城石岸<hi>三尺六寸</hi>又剙<lb/>
　　　砌攩軍牆南渡口石岸<hi>長一十二丈九尺</hi>
　　　又加幫楊家窪埽臺<hi>長三百五丈</hi>
　　　又小店月隄二道一修築<hi>長三百九十丈</hi>一因河勢下徙<lb/>
　　　剙築<hi>長三百六丈河自小店迤東起至靈璧縣界有民築臨  子隄長四千五十三丈</hi>
　　　創築邳州黄河北岸塘池月隄<hi>長四百一丈</hi>
　　　又創築青墩營姚家莊三官廟三工月隄<hi>共長四百六十丈</hi>
<pb n="KR2k0042_WYG_051-4a"/>
　　修築宿遷縣黄河北岸自邳州界起至張莊運口<lb/>
　　縷隄<hi>長五千九百一十六丈  三十八年再修築</hi>
　　又修築朱家莊月隄<hi>長五百二十三丈一尺</hi>
　　又修築皂河攔黄壩臨河隄<hi>長三十六丈五尺</hi>修築攔黄<lb/>
　　壩東隄<hi>長二百二十九丈三尺五寸</hi>
　　剙築攔黄壩迤裏攔運河隄<hi>長三十九丈</hi>
　　又幫築蕭家渡舊決口戧隄長八十五丈又幫築<lb/>
　　楊家莊舊決口戧隄長七十八丈河防雜説自宿<lb/>
<pb n="KR2k0042_WYG_051-4b"/>
　　遷至清河縣黄淮交會之處計一百八十里舊隄<lb/>
　　未嘗不高因河底屢墊河灘亦隨之墊高則隄工<lb/>
　　每被淤没是以覺其低耳然從隄外河灘而觀則<lb/>
　　覺其低由隄内民地而觀則巍然高峻外高内窪<lb/>
　　故凡有漫決即成建瓴之勢此一百八十里隄工<lb/>
　　迤北之地在宿遷縣不過十分之三在桃源縣約<lb/>
　　有十分之五在清河縣約有十分之七若沭陽縣<lb/>
　　海州則全在其中此各州縣地畝卑窪非地畝之<lb/>
<pb n="KR2k0042_WYG_051-5a"/>
　　卑窪也河高也故每遇隄工潰決一次則民地亦<lb/>
　　漸淤高楊家莊未決之前止有桃源北岸之地被<lb/>
　　新莊口七里溝黄家觜等各決口之水淤高其自<lb/>
　　徐昇壩迤西十里許起歴崔鎮古城楊家莊朱家<lb/>
　　堂蕭家渡以至宿遷計程一百里近隄一帶全係<lb/>
　　水田不可以耕而遠隄去處亦莫不低窪停水自<lb/>
　　楊家莊潰決之後大溜經行四載有餘朱家堂以<lb/>
　　下俱已墊高朱家堂以上十餘里尚屬卑窪迨蕭<lb/>
<pb n="KR2k0042_WYG_051-5b"/>
　　家渡一決而宿遷附近亦俱墊高總之前此水田<lb/>
　　今皆成高亢之區其減水壩分洩之水自有河形<lb/>
　　流歸大海再經數年之後凡有未墊之窪處亦可<lb/>
　　逐漸淤高故楊家莊埽工一百六十餘丈蕭家渡<lb/>
　　埽工九十餘丈不可不堵築堅固也<lb/>
　　又朱家堂舊減水壩基拆基剙築<hi>長一百一十三丈四尺</hi>
　　又幫築河北鎮險工戧隄<hi>長二百三十六丈八尺</hi>建築挑水<lb/>
　　壩第一第二道<lb/>
<pb n="KR2k0042_WYG_051-6a"/>
　　又修築自卓家莊起至大古城桃源縣界縷隄<hi>長一</hi>
　　<hi>千六百二十六丈</hi>
　　修築桃源縣黄河北岸自宿遷縣交界起經河北<lb/>
　　鎮又經七里溝至清河縣交界縷隄<hi>長一萬四千八百四十九</hi>
　　<hi>丈五尺</hi>
　　又加幫黄河南岸烟墩汛内縷隄<hi>長四千四百二十六丈六尺</hi>
　　剙築山陽縣黄河南岸上河小茭陵格隄自縷隄<lb/>
　　起至汰黄隄<hi>長一百八丈</hi>
<pb n="KR2k0042_WYG_051-6b"/>
　　修築下河葉家營起至陳家社迤下安東縣界縷<lb/>
　　隄<hi>長一萬三千十二丈</hi>
　　又修築黄河北岸自清河縣界泗鋪溝起歴顔家<lb/>
　　河至安東縣東門縷隄<hi>長九千一百四十一丈八尺  三十九年加修</hi>
　　修築黄河北岸安東縣東門起至彭家灘縷隄<hi>長八</hi>
　　<hi>千九百三十三丈加隄内險要處三十九年  幫</hi>
　　又修築自彭家灘起至雲梯闗山陽縣界縷隄<hi>長八</hi>
　　<hi>千七百一十一丈五尺  三十九年重修</hi>
<pb n="KR2k0042_WYG_051-7a"/>
　　又修築自雲梯闗起至六套縷隄<hi>長八千一百四十二丈五尺</hi>
　　<hi>内卑薄處三十九年加幫</hi>
　　又修築黄河南岸陳家社下山清外河交界起至<lb/>
　　陸家社竈工尾縷隄<hi>長一萬二百六十一丈五尺  内卑薄處三十九年加幫</hi>
　　三十七年幫築徐州黄河南岸下洪奎山店戧隄<lb/>
　　又加幫自七里溝接奎山店遙隄<hi>長二百二丈</hi>
　　又築宿遷縣黄河北岸臨黄外口石牐迤東攔河<lb/>
　　大壩長十六丈河防雜説康熙十六年以前黄河<lb/>
<pb n="KR2k0042_WYG_051-7b"/>
　　大溜𦂳貼宿遷南岸白洋河鎮市而行是年楊家<lb/>
　　莊潰決以致河水北瀉勢不可遏從此每多水患<lb/>
　　若一面改挑引河又一面堅築大磯觜壩埽臺一<lb/>
　　座逼束黄水全歸引河而白洋河鎮自可無復水<lb/>
　　患但此壩濱臨大河欲長保無虞又須築格隄一<lb/>
　　道約長七八十丈此亦工之不可緩者<lb/>
　　建清河縣清口東西兩壩<lb/>
　　又剙築黄河南㟁張福口自縷隄起至清口西壩<lb/>
<pb n="KR2k0042_WYG_051-8a"/>
　　　横隄<hi>長四百九十二丈</hi>
　　　剙築山陽縣黄河南岸兩車路口月隄<hi>長三百三十丈</hi>
　　　搶修安東縣上河窑灣險工<hi>長一百四十二丈</hi>
　　　三十八年正月二十一日奉<lb/>
上諭諭吏户兵工四部朕撫馭寰區乂安中外孜孜圖治<lb/>
　宵旰勤民期於天下咸遂生成物無不得其所今邊烽<lb/>
　永靖四方無事獨是黄淮為患衝決時聞下河地方田<lb/>
　廬漂沒朕軫念民艱曩曾屢遣大臣往令督理不惜數<lb/>
<pb n="KR2k0042_WYG_051-8b"/>
　百萬帑金務期早綏黎庶乃歴年已久迄無成功今水<lb/>
　勢仍復横溢浸漫城閭沉没隴畝以致民多失業董其<lb/>
　役者未有上策可以宜民時厪朕懐未嘗少釋在内諸<lb/>
　臣咸請朕親臨指示以為一勞永逸之圖方今春時雨<lb/>
　水減少正宜講求疏濬以遂安瀾爰諏吉南巡親加勘<lb/>
　閲<lb/>
　　　三月初一日<lb/>
聖祖仁皇帝南巡閲河<lb/>
<pb n="KR2k0042_WYG_051-9a"/>
諭大學士伊桑阿阿蘭泰尚書馬竒侍郎常綬喻成龍李<lb/>
　柟總漕桑格總河于成龍協理河務府尹徐廷璽江寜<lb/>
　巡撫宋犖員外郎赫韶瑟登徳費揚古等朕念河道國<lb/>
　儲民生攸闗親行巡幸由運河一帶以至徐州迤南黄<lb/>
　河細加㸔閲黄河底高灣多以至各處受險又至歸仁<lb/>
　隄高家堰運口等處留心細閲見各隄岸愈高而水愈<lb/>
　大此非水大之故皆因黄河淤墊甚高以致節年漫溢<lb/>
　黄河若淤高二尺則水高二尺淤高一丈水即高一丈<lb/>
<pb n="KR2k0042_WYG_051-9b"/>
　若治河專以築隄終屬無益如不將黄河刷深徒費錢<lb/>
　糧且運口太直黄水倒灌兼之湖水淤墊以致清水不<lb/>
　能暢流各河與洪湖之水如何得能敵黄若將清河至<lb/>
　惠濟祠埽灣由北岸桃引入惠濟祠後入河而運河再<lb/>
　向東斜流入惠濟祠交匯黄水如何得能倒灌朕欲將<lb/>
　黄河各險工頂溜灣處開直使水直行刷沙若黄河刷<lb/>
　深一尺則各河水少一尺深一丈則各水淺一丈如此<lb/>
　刷去則水由地中而行各壩亦可不用不但運河無漫<lb/>
<pb n="KR2k0042_WYG_051-10a"/>
溢之虞而下河淹没之患似可永除矣朕意如此是否<lb/>
爾等直奏不得以朕必是朕亦是一時意見亦不保其<lb/>
必然且攔黄壩灣曲馬家港窄狹雖將時家馬頭之口<lb/>
堵築而黄水不能暢流山陽南岸韓家莊等處險工甚<lb/>
屬可虞至於下河不必挑濬如將上河修築堅固則下<lb/>
河不治而自治矣今朕念民生運道親行巡幸如不遡<lb/>
本窮源分晰條治於民生何益將来每嵗加幫高家堰<lb/>
等隄堵築時家馬頭等口徒費錢糧淹害百姓今應將<lb/>
<pb n="KR2k0042_WYG_051-10b"/>
清口之西壩臺加添挑水壩修築堅固加長過於東壩<lb/>
臺將清口安置裏邊洪澤湖擇其水深之處開直成河<lb/>
使湖水流黄河灣曲之處直挑引河使各險處不得受<lb/>
衝董安國馮佑將河道廢壞已極此各工程責令賠修<lb/>
贖罪其下河見有積水不得不引出歸海將串場河射<lb/>
陽湖鰕鬚沙溝一帶挑通引積水流出歸海其攔黄壩<lb/>
應行挑拆時家馬頭暫緩堵築使黄水流定汰黄隄築<lb/>
成之日再將時家馬頭決口堵塞至於歸仁隄人皆稱<lb/>
<pb n="KR2k0042_WYG_051-11a"/>
係保䕶明季皇陵此俱係妄誕三四十里路之隄如何<lb/>
䕶得明季皇陵此隄之修專因水漲之時毛城鋪等處<lb/>
發来之水至歸仁隄攔回仍歸黄河之意此隄亦應酌<lb/>
量修築至於運河之水少有不濟治之甚易爾等係河<lb/>
臣係爾等專責若此治法一成則河道可保無虞如不<lb/>
然另想别策務必將被淹州縣之水災盡除方不負朕<lb/>
南巡救民之意爾等若挑穵引河其原有工程仍照舊<lb/>
令各官修防不可怠忽俟挑穵引河黄河歸入故道再<lb/>
<pb n="KR2k0042_WYG_051-11b"/>
將下河串場河與射陽湖涇河鰕鬚沙溝挑數處通流<lb/>
使水歸海至於邳州清河桃源安東山陽寶應高郵江<lb/>
都泰州興化鹽城等州縣百姓困苦已極如欲拯濟而<lb/>
窮民不沾實惠殷實之人反得行其冒凟每州縣或截<lb/>
留漕糧一萬石或截留數千石比時值減價糶賣則窮<lb/>
民實有裨益邳州差部官一員糶賣其餘别處米石責<lb/>
成總漕桑格總河于成龍同地方大臣委令地方官糶<lb/>
賣如此救治諒百姓似不致流離河道永無衝決朕意<lb/>
<pb n="KR2k0042_WYG_051-12a"/>
　如此是否允當爾等直奏不得以朕㫖為必是爾等速<lb/>
　會議具奏<lb/>
　　　是日總河于成龍協理河務徐廷璽等奉<lb/>
上諭將攔黄壩拆開新河口亦不必堵塞其時家馬頭亦<lb/>
　不必合龍門俟汰黄隄築成之日再行定奪<lb/>
　　　初三日奉<lb/>
上諭王公隄甚屬險要務須加幫修築堅固<lb/>
　　　初四日奉<lb/>
<pb n="KR2k0042_WYG_051-12b"/>
上諭朕未到之前將王家營陶家莊引河挑完放水即寫<lb/>
　摺子具奏<lb/>
　　　四月二十二日于成龍徐廷璽奉<lb/>
㫖問引河挑水壩河身戧隄可曽建築　又奉<lb/>
㫖此隄朕業已指示不用高寛止用高五尺底寛二丈頂<lb/>
　寛七八尺以遏水頭<lb/>
　　　二十三日奉<lb/>
㫖隄内有水之處必下埽方好幫築時家馬頭舊河從前<lb/>
<pb n="KR2k0042_WYG_051-13a"/>
　淤墊之處挑穵引河決口趂此時亦應堵塞至修河之<lb/>
　圖朕至京斟酌妥當發来<lb/>
　　　二十七日奉<lb/>
㫖這黄河灣曲之處俱應挑穵引河于成龍奏徐州楊横<lb/>
　莊一帶現遵<lb/>
㫖挑穵其各險灣曲之處容臣陸續施工奉<lb/>
㫖是凡有灣曲之處俱各挑直<lb/>
　　　又清口南岸奉<lb/>
<pb n="KR2k0042_WYG_051-13b"/>
上諭這南岸若不修挑水壩新挑引河必不能暢流　又<lb/>
　　　奉<lb/>
上諭從朕所釘樁處修挑水壩二三十丈挑出水頭大溜<lb/>
　向北以至引河流暢尾隄在陳家莊旱地面築高五尺<lb/>
　水長之時若從陳家莊南任其流去無礙<lb/>
　　　七月初十日<lb/>
上諭㸔圖内將歸仁隄便民牐等口俱已堵塞其毛城鋪<lb/>
　以下各口尚未堵塞即將此處堵閉則毛城鋪等口所<lb/>
<pb n="KR2k0042_WYG_051-14a"/>
　出之水由何處洩去必致於散漫各處民受大害所闗<lb/>
　甚屬𦂳要此處宜速籌一䇿<hi>是年總河于成龍奉</hi>
<hi>上諭勘工未奏</hi>
　　　是年剙築碭山縣黄河南岸定國寺月隄<hi>長一千九十丈</hi>
　　　剙築徐州黄河南岸自苗家山起至冰雹山縷隄<lb/>
　　　<hi>長一千五十丈</hi>
　　　又加幫自韓家山起至段家莊西頭舊有民修隄<lb/>
　　　工<hi>長四百九十三丈</hi>
<pb n="KR2k0042_WYG_051-14b"/>
　　　又幫韓家山南山溝中舊有民築土堰<hi>長七十三丈</hi>
　　　又修築自雲龍山黄茅岡起至徐州西闗街柵攔<lb/>
　　　門止蘇隄<hi>長六百三十八丈</hi>
　　　又改挑下洪奎山店支河二百丈張鵬翮河防志<lb/>
　　　下洪奎山店隄外臨黄河内傍支河最為險要改<lb/>
　　　挑支河二百丈以保隄工<lb/>
　　　又築七里溝接奎山店戧隄<hi>長二十九丈</hi>又自奎山店<lb/>
　　　起至三山頭遙隄卑薄處俱加幫<lb/>
<pb n="KR2k0042_WYG_051-15a"/>
　　又剙築曹家莊月隄<hi>長四百六丈</hi>楊家窪月隄<hi>長七百二十丈</hi>
　　修築韓壩舊險工月隄<hi>長三百五十六丈</hi>
　　又加幫黄河北岸自單縣界起經呉家寨至李道<lb/>
　　華家樓縷隄<hi>長一萬三千二百九十三丈二尺民自單縣界至呉家寨一千丈舊係</hi>
　　<hi>修李道華家樓徐州志作止水菴</hi>
　　又修築自大谷山起至蘇家山縷隄<hi>長四百四十七丈</hi>自<lb/>
　　陡山起至子房山縷隄<hi>長一千三百十五丈</hi>
　　又加幫華家樓起至長山頭民修隄工<hi>長一千九</hi>
<pb n="KR2k0042_WYG_051-15b"/>
　　<hi>百六十丈</hi>
　　又修築自九山起至出頭山遙隄<hi>長一千六百八十九丈</hi>張<lb/>
　　鵬翮河防志為徐州大壩險工重門之障<lb/>
　　加幫睢寜縣戴家樓月隄北段<hi>長二百五十五丈</hi>另築南<lb/>
　　段<hi>長八百四十丈</hi>
　　又修築青墩營姚家莊三官廟三險工埽臺<hi>長三百八十八</hi>
　　<hi>丈</hi>張鵬翮河防志三十八年雖經修築頂僅寛三丈<lb/>
　　三四尺四十年撥河兵重修新舊頂共寛六丈有<lb/>
<pb n="KR2k0042_WYG_051-16a"/>
　　餘足資捍禦<lb/>
　　修築宿遷縣黄河南岸自睢寜縣界古隄頭起經<lb/>
　　徐家灣西張王廟至桃源縣界白洋河鈔闗口縷<lb/>
　　隄<hi>長一萬一千四百六十七丈九尺</hi>
　　又剙築蔡家樓墩郎廟及老隄頭彭家堡三工總<lb/>
　　大月隄<hi>長二千一百九十六丈五尺</hi>陳家道口月隄<hi>長九百五十丈</hi>
　　又修築徐家灣龍門搶修險工臨河隄<hi>長二千二十一丈</hi>
　　又修築温州廟舊減水壩<hi>長三百二十七丈五尺</hi>
<pb n="KR2k0042_WYG_051-16b"/>
　　又修築黄河北岸自邳州界起至皂河石磡迤西<lb/>
　　縷隄<hi>長二千四百八十五丈</hi>皂河攔黄壩西隄<hi>長二百四十九丈六尺</hi>
　　自攔黄壩東隄起至張莊運口縷隄<hi>長三千四百三十一丈</hi>
　　又剙築河北鎮月隄<hi>長九百七十八丈八尺</hi>
　　又修築臨黄縷隄自張莊運口起至駱馬湖口西<lb/>
　　裹頭<hi>長一千九十一丈五尺</hi>自駱馬湖東裹頭起至攔馬湖<lb/>
　　砂礓觜迤上矮隄頭<hi>長九百八十三丈二尺</hi>河防雜説自宿<lb/>
　　遷縣城西北起一帶連山約行九百里至山東歴<lb/>
<pb n="KR2k0042_WYG_051-17a"/>
　　城縣始見平地再西北二百里至徳州城南名黄<lb/>
　　河涯宋以前老黄河故道也黄河北行必過厯城<lb/>
　　西北南行必出宿遷東南然後有歸海之路自宋<lb/>
　　神宗十四年黄河南徙由汴河東南奪淮入海厯<lb/>
　　今六百餘載北道壅塞久已不可復問今日求黃<lb/>
　　河之故道即會淮入海之道也但黄水源大益以<lb/>
　　山陜河南萬山之水合流而来每至不可測量從<lb/>
　　前百計隄防而隄高水亦高常被漫潰一經漫潰<lb/>
<pb n="KR2k0042_WYG_051-17b"/>
　　則水盡旁洩正河淤墊運道不通是以為今之計<lb/>
　　不得不建減水壩以洩其非常之勢俾保隄工以<lb/>
　　全運道而衞民生也然上流碭山之毛城鋪徐州<lb/>
　　之大谷山邳州運河之萬家莊馬莊集以及猫兒<lb/>
　　窩之各減水壩不過暫分其怒漲之勢其水仍歸<lb/>
　　黄河若徑洩入海之壩則自攔馬湖始康熙二十<lb/>
　　二年伏秋異漲皆賴此壩宣洩得保各處隄工其<lb/>
　　所洩之水俱入宿遷侍丘湖歸楊家莊決口迤下<lb/>
<pb n="KR2k0042_WYG_051-18a"/>
　　舊河形内東北入海至此壩先則清黄並洩自黄<lb/>
　　水消落河邊挂口㫁流止洩駱馬湖清水壩係五<lb/>
　　座兩旁高低減水之地計寛一百八十餘丈中央<lb/>
　　深河洩水之地計寛十八丈蓋為蕭家渡初合龍<lb/>
　　門求其分洩故用此中央之深河也今蕭家渡合<lb/>
　　龍已經一載下流黄河俱漸寛深不必更留深河<lb/>
　　相度籌維將中流挑土實填另於兩旁添造高低<lb/>
　　橋壩一百丈以待他日異漲可也<lb/>
<pb n="KR2k0042_WYG_051-18b"/>
　　又修築歸仁集西烏鴉嶺土隄自鳳陽府虹縣界<lb/>
　　起下至歸仁集石工頭<hi>長五百九丈</hi>
　　又修砌歸仁隄舊石工上自歸仁集起下至五堡<lb/>
　　格隄頭<hi>長三千八十八丈重其内土隄四十一年  修</hi>修築五堡格隄至<lb/>
　　便民牐<hi>長二千七百二十五丈建按便民牐康熙十九年</hi>河防雜説宿虹<lb/>
　　二縣歸仁隄一工共長六千三百二十五丈六尺<lb/>
　　内創工二千七百二十八丈幫工三千四百八十<lb/>
　　八丈六尺民工一百九丈皆所以禦上流睢水并<lb/>
<pb n="KR2k0042_WYG_051-19a"/>
　　毛城鋪減下之水以及碭蕭徐宿靈睢宿遷等各<lb/>
　　州縣雨水又因黄河底高尚未得驟然刷深誠恐<lb/>
　　清水積高有傷隄岸建五堡減水壩一座暫洩異<lb/>
　　漲又建便民牐一座以通行旅康熙二十二年伏<lb/>
　　秋時雨最大之時五堡減水壩底之上過水二尺<lb/>
　　五寸有竒三教堂便民牐底之上過水五尺七寸<lb/>
　　及用水平將此清水與黄河較之其黄水面尚高<lb/>
　　於清水六尺有竒迨至隆冬黄水已消七尺有竒<lb/>
<pb n="KR2k0042_WYG_051-19b"/>
　　清水僅有尺許而清黄始平然不能外洩也惟將<lb/>
　　便民牐底改深三尺牐牆亦加高三尺一經改深<lb/>
　　則上流清水由牐者多而由五堡減壩者少再於<lb/>
　　黄河南岸大隄之内挑小河一萬八千餘丈引此<lb/>
　　水直至清河縣出口仍歸黄河則不特分其注高<lb/>
　　堰之勢而且可為沿隄運料之資河邉多栽栁樹<lb/>
　　將来采伐亦易於轉運不誠大有益於河防耶張<lb/>
　　鵬翮河防志歸仁隄在宿遷縣黄河南十六里始<lb/>
<pb n="KR2k0042_WYG_051-20a"/>
　　　於明嘉靖間所以捍睢水湖水及黄水使不得南<lb/>
　　　會於淮而又遏睢水湖水使之并入黄河助其衝<lb/>
　　　刷也歴年隄工不修致祠堂湖一帶連決七口盡<lb/>
　　　諸水而注之淮河以為高堰害幸我<lb/>
皇上審悉形勢知其𦂳要<lb/>
詔令興修隄工既完又開引河引諸水至桃源老隄頭出<lb/>
　　　以達於黄又慮黄水消長靡常於歸仁隄建牐三<lb/>
　　　座於老隄頭建牐二座黄水大則閉老隄頭牐開<lb/>
<pb n="KR2k0042_WYG_051-20b"/>
　　　歸仁隄牐以放水入淮黄水小即閉歸仁隄牐開<lb/>
　　　老隄頭牐以引水刷黄節宣有制可以垂久遠矣<lb/>
　　　史奭歸仁隄考<hi>歸仁隄控黄淮界桃宿與高堰相表衷蓋高堰為淮揚之長城而歸</hi>
　　　<hi>仁隄又高堰之屏障也其上流来源自徐溪口厯蕭縣靈璧等處二百餘里合永堌姬村湖水由宿</hi>
　　　<hi>遷之符離溝經邳之睢河而滙於埠子白鹿等湖從白洋河東西兩溝入黄河黄之泥沙得此而汰</hi>
　　　<hi>故俗亦名汰黄隄然其槖籥則又在小河口之通塞蓋小河通則睢湖諸水徑入黄河而歸仁之水</hi>
　　　<hi>减半其籓籬則又在耿車時兒灘一帶之隄蓋此隄高厚堅固則睢水不得漫入埠子等湖而河常</hi>
　　　<hi>通矣故上至高原下至時灘皆當接築長隄嵗加修守蓋修守此隄即所以守歸仁也况小河常通</hi>
<pb n="KR2k0042_WYG_051-21a"/>
　　<hi>則靈睢宿遷積水得洩而沮洳漸成沃壤又舟行徑直免犯湖險而小民便於販易為地方利又非</hi>
　　<hi>淺鮮也又按貽麥嘗記云隄受白鹿等湖水由白洋河與黄水㑹其越小河口者又上流之支分也</hi>
　　<hi>二水既合直趨高堰淮揚之民不為魚鼈者幾希隄成諸水悉由小河故道復入於淮高堰得殺水</hi>
　　<hi>勢而保無衝決水不旁流而永無奪河之患</hi>泗州志歸仁隄去州治幾<lb/>
　　二百里去州境亦近三十里許自歸仁集迤東至<lb/>
　　桃源之于家岡約長五十七里此雖虹睢桃源等<lb/>
　　處地界而實居泗之脊背也徐邳而下河身卑窪<lb/>
　　以故湖水隨漲隨涸間漫及泗境猶為害不甚自<lb/>
<pb n="KR2k0042_WYG_051-21b"/>
　　黄水徙蕭縣義安山合永堌湖水流入宿州之<lb/>
　　符離溝歴邳州之睢河與宿虹白鹿埠子藕湖等<lb/>
　　水匯為巨浸由拖犂溝南流入泗境安河會淮水<lb/>
　　為患一遇伏秋倒灌小河口白洋河由歸仁集東<lb/>
　　横濶四十里奔泓而下嗣後逐年衝決經蕭碭宿<lb/>
　　睢靈虹濱河州縣田廬淹沒彌甚萬厯二十年隄<lb/>
　　東轉北新接小土隄衝漫自岳家莊入大橋口由<lb/>
　　黄家堰過六師院接安河凡七八十里俱被渰蕩<lb/>
<pb n="KR2k0042_WYG_051-22a"/>
　　　巡按舒公題改石隄三千餘丈後相繼增修自是<lb/>
　　　泗境無患隄久傾頺水勢衝突直逼泗境與高堰<lb/>
　　　平夫泗受淮患三牐閉既無所疏歸仁摧復有所<lb/>
　　　入彈丸尺土水上浮漚三版孤城中流一葉幾何<lb/>
　　　不胥而為魚也康熙十年奉<lb/>
㫖修砌河歸故道泗可無憂黄而憂蓋專在淮矣<hi>附</hi>御史<lb/>
　　　徐越修復歸仁隄疏<hi>黄强淮弱前人借水濟運必欲助淮力北與黄爭先防阻</hi>
　　　<hi>淮水趨南而與湖㑹何也近黄河者有睢水埠子湖水其勢甚大且遇黄河一漲則能與此水相連</hi>
<pb n="KR2k0042_WYG_051-22b"/>
　　　<hi>倘無隄以攩之直下而東則中阻淮水北行之道淮水半趨而南其北趨者無全力則為黄所阻而</hi>
　　　<hi>不能入河以濟運其南趨者且匯諸湖之水漫溢於周橋牐一帶為高寳各邑淪胥之患今議者從</hi>
　　　<hi>事於周橋啓閉及堅築翟壩傾圮於水勢不可謂不審但淮水有源有委臣謂當先施力於上流之</hi>
　　　<hi>歸仁隄然後議及於下流之周橋牐一帶乃獲有利無害耳夫歸仁隄上遏睢水埠子湖水使併白</hi>
　　　<hi>洋河出口以刷董口一帶之沙淤而為益於運道下則兠睢湖諸水使不得衝入淮流以阻其勢復</hi>
　　　<hi>南借周橋翟壩遏淮水下湖之便安得不怒激以取路清口耶淮水全出清口而兩河治運道通矣</hi>
　　　按徐越奏疏在康熙九年今附載於此<lb/>
　　　加幫桃源縣黄河南岸自烟墩舊險八處修起至<lb/>
<pb n="KR2k0042_WYG_051-23a"/>
　　　高家灣縷隄卑薄處<lb/>
　　　又加幫黄河北岸馬家莊縷隄<hi>長四百四十丈</hi>
　　　又加修上渡口嵗修險工<hi>長六十丈</hi>壩臺<hi>長二十八丈四尺</hi>
　　　又加修三坌險工壩臺<hi>長二十四丈</hi>
　　　修築清河縣黄河北岸自桃源縣界駱家營起至<lb/>
　　　中河口西岸縷隄<hi>長二千三百四十丈五尺</hi>自中河口東岸起<lb/>
　　　至四舖溝山陽縣界縷隄<hi>長六千四百六十三丈一尺  俱三十九年再</hi>
　　　<hi>加幫</hi>
<pb n="KR2k0042_WYG_051-23b"/>
　　　又修築黄河南岸自桃源縣界呉城起至張福口<lb/>
　　　横隄頭縷隄<hi>長三千五百十丈重是年修築未竟四十年  修</hi>
　　　又陳家莊東挑水新壩一座<lb/>
聖祖仁皇帝駐蹕相度河勢指定方所親釘樁木<lb/>
命築壩挑黄水北入陶莊引河不致逼向運口是年欽遵<lb/>
　　　建築工竣今土人俱稱<lb/>
御壩又建有<lb/>
御樁亭<lb/>
<pb n="KR2k0042_WYG_051-24a"/>
　　又修築清口東甘羅城隄自甘羅城西南角迤西<lb/>
　　裏河交界至卞家汪工頭舊樁埽工<hi>長一百三十一丈  内接</hi>
　　<hi>卞家汪五十五丈係搶修</hi>
　　又卞家汪隄自甘羅城北起至天妃壩石工頭舊<lb/>
　　搶修樁埽工今改建石工<hi>長八十四丈</hi>
　　又修築自龎家灣起至季家淺山陽縣界縷隄<hi>長四</hi>
　　<hi>百六丈五尺</hi>
　　修築山陽縣黄河南岸外河季家淺起至三坌上<lb/>
<pb n="KR2k0042_WYG_051-24b"/>
　　河交界縷隄<hi>長一萬一百九十五丈八内自上張莊至三坌長一千四百  丈四十年</hi>
　　<hi>又加高二尺</hi>
　　又加幫王公隄石工<hi>長八百八十三丈五尺</hi>按王公隄者前<lb/>
　　明萬厯三年漕督王宗沐捐俸剙築以禦河患民<lb/>
　　為廟祀立碑號曰王公隄舊自海神廟至老壩口<lb/>
　　長五百九十五丈因嵗久淤墊又築外越隄長六<lb/>
　　百二十丈至是年加幫䕶以樁埽<lb/>
　　又修築車路口起至上河大茭陵汰黄隄<hi>長一萬二千二</hi>
<pb n="KR2k0042_WYG_051-25a"/>
　　　<hi>百五十九丈</hi>
　　　又修築上河三坌起至葉家營縷隄<hi>長八千八百九十七丈三</hi>
　　　<hi>尺四是年修築未竟  十年加幫</hi>
　　　又自土壩頭起至童家營下河交界<hi>長三千二百九十三丈</hi>
　　　自馬家社至時家塢流泉溝<hi>長一千八百四十一丈</hi>俱簽釘<lb/>
　　　排樁<lb/>
　　　三十九年三月十四日總河張鵬翮面奉<lb/>
聖訓古人之法與今河勢不同其最𦂳要者黄河何以使<lb/>
<pb n="KR2k0042_WYG_051-25b"/>
　之深清水何以使之出爾宜詳加籌畫<lb/>
　　　十七日又奉<lb/>
聖訓黄河曲處挑穵使直則水流通暢泥沙不淤爾宜留<lb/>
　心<lb/>
　　　四月拆安東攔黄壩<lb/>
賜名大通口<hi>附</hi>張鵬翮疏畧<hi>導河入海順水之性古人治河之道也自築攔黄壩拂水</hi>
　　　<hi>之性以致黄水倒灌清口淤塞下流不通上流潰決淮揚常受水患勞費罔效以迄於今臣親勘河</hi>
　　　<hi>工㸔得攔黄壩巍然如山中間一線涓涓細流相度上流正黄河水而寛八十三丈餘前河臣拆壩</hi>
<pb n="KR2k0042_WYG_051-26a"/>
　　　<hi>一十七丈又拆二十八丈七尺尚有攔黄壩並積上三十七丈三尺未拆壩基高昻終屬壅滯盡行</hi>
　　　<hi>拆去挑穵深通與正黄河八十三丈之水而相符又亟堵馬家港於月内合龍使水勢不致旁洩盡</hi>
　　　<hi>由正河而行俟黄水大長時將新挑之河開放資其暢流之勢衝刷淤墊則黄水入海自是暢達</hi>
命廣闢清口張鵬翮河防志淮水由清口經安東出雲梯<lb/>
　　　闗以達於海此自夏禹至今數千年之故道黄河<lb/>
　　　自宋神宗時南徙而與淮合今亦六百餘年其出<lb/>
　　　海之口廣至數百丈深至數丈非人力所能為者<lb/>
　　　或因上流不治水緩沙停以致梗塞而遂欲别尋<lb/>
<pb n="KR2k0042_WYG_051-26b"/>
　　　一道以達於海此必無是理明潘季馴辯之甚詳<lb/>
皇上宸謨獨運<lb/>
命盡毁攔黄壩<lb/>
賜名大通口又<lb/>
命廣闢清口淮水悉出會黄二瀆合流奔騰東注積沙盡<lb/>
　　　滌今河面寛至二百餘丈即水落亦一百八九十<lb/>
　　　丈深至四丈五六尺即水落亦三丈五六尺自大<lb/>
　　　通口至惠家港八灘入海之處俱深三四丈不等<lb/>
<pb n="KR2k0042_WYG_051-27a"/>
　　　自此兩河皆復其故而淮海之間永慶安瀾矣<lb/>
　　　六月初四日<lb/>
諭大學士伊桑阿馬齊前張鵬翮赴任時朕即指示以必<lb/>
　毁攔黄壩挑濬芒稻河人字河大抵河工事務非身履<lb/>
　其地詳察形勢無由悉知初張鵬翮奏請欲按書上之<lb/>
　言試行修築朕諭云爾身至其地親加詳閲則應修之<lb/>
　處便可知矣今毁去攔黄壩而清水遂出濬通海口而<lb/>
　河勢亦稍減觀此則河工大可望也當于成龍赴任時<lb/>
<pb n="KR2k0042_WYG_051-27b"/>
　朕亦曾諭以宜毁攔黄壩誠於彼時毁去早有效矣<lb/>
　　　七月初四日<lb/>
諭大學士伊桑阿馬齊張鵬翮所奏黄河曲處挑穵使直<lb/>
　則對岸險工可平此説良是所謂曲處挑穵使直非謂<lb/>
　取直於隄外乃兩隄之間自四五里至十里廣狹不一<lb/>
　於此内曲者直之耳朕亦曾以此面諭于成龍于成龍<lb/>
　之意甚忽視之朕不過暫往巡視于成龍乃久居河上<lb/>
　之人毋論朕不能盡知即所深知者亦不可强令所司<lb/>
<pb n="KR2k0042_WYG_051-28a"/>
　曲從朕意脱有不虞闗係非小今張鵬翮此奏與朕向<lb/>
　時所見甚合朕凡事知者言之不知者不輕言即今邳<lb/>
　州吕梁諸處情形如何並未親見若强以為知必致辭<lb/>
　窮伊桑阿馬齊爾等俱曾親到河工若所未知者概以<lb/>
　為知可乎張鵬翮遇事精勤從此久任河務必能有益<lb/>
　　　九月二十四日<lb/>
諭工部歸仁隄修築事宜屢經面諭于成龍最為𦂳要乃<lb/>
　于成龍性偏未行詳㸔遷延時日以至於今觀張鵬翮<lb/>
<pb n="KR2k0042_WYG_051-28b"/>
　所奏甚為合理此事所闗至要著九卿詹事科道可作<lb/>
　速會同詳議具奏及今年黄河水小之時興工毋誤圖<lb/>
　併發　廷議應如所<lb/>
　　奏奉<lb/>
㫖依議速行<hi>附</hi>張鵬翮摺奏畧<hi>前河臣于成龍查勘於四堡穵引河由胡家溝出黄</hi>
　　　<hi>水尚未估計臣相度形勢胡家溝迤東地勢頗高恐引水不暢且沙土難以建牐復查勘挑穵引河</hi>
　　　<hi>之處在於涵洞口起至老隄頭迤東出黄河地勢低窪打量水平黄河崖地平比黄河水而高五尺</hi>
　　　<hi>五寸縷隄外地平比隄裏地平高三尺舊河崖地平比舊河水而高一尺七寸四分通平牽算湖水</hi>
<pb n="KR2k0042_WYG_051-29a"/>
　　　<hi>比黄水高七寸六分自涵洞口起至黄河邉共長四千八百五十丈四尺内自涵洞起至九龍廟見</hi>
　　　<hi>有舊河一道計長一千二十七丈九尺河身深窪不必挑浚唯有舊河起至黄河邊應挑引河長三</hi>
　　　<hi>千八百二十二丈五尺估挑而寛十丈底寛四丈深八九尺一丈不等應於黄河縷隄出水之處建</hi>
　　　<hi>造石牐又於臨河之處建築草壩隨時啓閉以防黄河倒灌再加歸仁隄五堡建磯心石牐若遇黄</hi>
　　　<hi>水異漲則閉黄河縷隄之牐將此五堡之牐開放以洩湖水不致漲裂隄身於引河南北兩岸築束</hi>
　　　<hi>水隄並補築九龍廟舊隄缺口上處加砌石工使水不致旁溢如此引河開成則洩歸仁隄之水出</hi>
　　　<hi>黄河可以衝刷河身可以保䕶民間田廬不致淹没又使此水不盡歸洪澤湖可以減高堰水勢</hi>
　　　又欽奉<lb/>
<pb n="KR2k0042_WYG_051-29b"/>
上諭疏畧<hi>一海口之運料河宜開也修工應用蘆葦柴草等項多産海賓舊有運料小河道自清江浦起</hi>
　　　<hi>至海口止年久淤塞今應加挑浚深通黄一運口至濱海一帶兩岸隄工亟應加幫也攔  壩已經</hi>
　　　<hi>拆去海口已經疏通馬家港已經堵塞時家馬頭飭令速堵完竣轉盼糧船過完運口築隄堵截使</hi>
　　　<hi>黄水盡下注入海涓滴不令旁溢正值伏汛屆期水勢必較往年甚大山清安東黄河兩岸隄工必</hi>
　　　<hi>須加幫高厚以資捍禦穵一王家營引河宜挑也此河今已淤墊應速挑  深通  一王家營減水</hi>
　　　<hi>壩宜開也前河臣靳輔於此修減水大壩以洩黄河漫溢之水後經築隄堵塞遇黄河大漲漫溢之</hi>
　　　<hi>水無處宣洩淹沒王家營今臣親往查勘居民咸請開壩洩水應酌開十餘丈兩頭下埽裹住洩黄</hi>
　　　<hi>漲漫溢之水由鹽河而出長一桃源縣黄河南岸隄工宜加幫也臣親㸔近  湖一帶上隄長四千</hi>
<pb n="KR2k0042_WYG_051-30a"/>
　　<hi>二百餘丈單薄不堪兩面受水在在堪虞應動帑加幫高厚以資捍禦  一駱馬湖口竹絡壩宜築</hi>
　　<hi>也此口坐落宿遷縣黄河北岸與駱馬湖口正對原築有竹絡壩一座長五十五丈節宣黄湖大漲</hi>
　　<hi>之水今㸔得黄河身高自去嵗水漲漫缺二段共七丈黄水反流入駱馬湖口匯入中河亟宜堵築</hi>
　　<hi>以禦黄水使不得内灌中河以致淤墊此口堵後酌量將中河頭煞壩堵塞引駱馬湖水由舊中河</hi>
　　<hi>進石牐入黄河助黄刷沙如遇黄水大漲恐其倒灌則閉牐禦之  一王家堂缺口宜加築也此工</hi>
　　<hi>坐落睢寜縣黄河南岸地方臣親往驗㸔大溜頂衝最屬險要所修月隄浮沙堆築單薄不堪而舊</hi>
　　<hi>缺口又與月隄逼近無庸另修應將月隄培修高厚作為正隄  一徐州郭家觜之險工宜修也此</hi>
　　<hi>工在黄河南岸逼近徐城對岸沙觜挺入河心二里許以致大溜直射郭家觜甚屬危險城池民生</hi>
<pb n="KR2k0042_WYG_051-30b"/>
　　<hi>闗係不小應將沙觜挑穵引河直出俟水勢大漲資其衝刷河觜以殺大溜水勢郭家觜舊有石工</hi>
　　<hi>至北門迤西而上每年釘樁下埽補救一時不能經久嵗修搶修糜費錢糧臣親往查㸔據耆民咸</hi>
　　<hi>稱對岸石山采石甚易如砌石工庶可經久臣率河官量度自北門石工頭起至段家莊長六百五</hi>
　　<hi>十餘丈加砌石工與舊石工一律平整不惟可保城池且可省嵗修之費又蘇家山石觜挑出河心</hi>
　　<hi>以致南岸韓家山一帶頂衝塌潰逼近徐城應自楊家樓起至段家莊築月隄長四百餘丈以作重</hi>
　　<hi>門之障庶徐州城池得以保固無虞</hi>又謹陳治河條例疏畧<hi>一隄工宜堅築</hi>
　　<hi>也舊例每堆土六寸謂之一皮夯杵三遍以期堅實行硪一遍以期平整虛土一尺夯硪成隄僅有六</hi>
　　<hi>七寸不等層層夯硪故堅固而經久雖雨淋衝刷不致有水溝浪窩油損坍塌之虞今見各隄俱無</hi>
<pb n="KR2k0042_WYG_051-31a"/>
　　<hi>夯杵止有石硪又自底至頂俱用虛土堆成惟將頂皮陡坦微硪一遍以飾外觀是以隄頂一經雨</hi>
　　<hi>淋則水溝浪窩在在不堪隄底一經汕刷則坍塌潰壞故年來糜費錢糧迄無成效今後再幫之隄</hi>
　　<hi>俱將原隄重用夯杵密打數遍極其堅實而後於上再加新上創築之隄先將平地夯深數寸而後</hi>
　　<hi>於上加上建築層層如式夯杵行硪務期堅固照依估定逺近土方取土加幫不許近隄取土  一</hi>
　　<hi>樁工宜用整木也運河中河頂衝刷灣之處水勢湍激恐其汕刷隄工是以估用整木簽釘排樁估</hi>
　　<hi>用整柴丁頭鑲壓以資捍禦今見兩河排樁俱係一木二截浮簽淺土所鑲柴束俱係一柴二截粉</hi>
　　<hi>飾外觀及將舊隄老工穵鬆一遇雨淋水漲樁木欹斜脹折柴草隨水漂淌嗣後排樁工程購木到</hi>
　　<hi>工該道㕔先赴工圍驗是否與原估尺寸相符勒令承築人員樁用整木簽釘入地甚深埽用整柴</hi>
<pb n="KR2k0042_WYG_051-31b"/>
　　<hi>鑲壓極其堅固首一龍尾埽宜停也臣徧查河工見工程堅固者  在石工次則密釘馬牙樁足資</hi>
　　<hi>捍禦其頂衝大溜之處用丁頭埽密釘大木排樁深埋入土亦屬有益至於平常工程槩用龍尾埽</hi>
　　<hi>稀釘排樁淺埋浮土一遇風浪即行塌卸徒飾外觀虛糜帑金應行停止  一石工修砌宜得法也</hi>
　　<hi>臣徧閲湖河修砌石工之處鏨鑿草率參差不平零星之甎不足原估尺寸三甎不能抵二甎之用</hi>
　　<hi>釘樁短小不足以檠數層巨石石塊碎小不足以符原估大尺石灰米汁短少何以合甎石而聨成</hi>
　　<hi>一片鐵錠鐵鋦全無何以扣石縫而使之合筍自必旋砌旋壞安能經久嗣後一切石工無論而裏</hi>
　　<hi>丁頭等石皆照原估置辦鏨鑿極其平整石灰須重篩篩過多用米汁調和搗杵極其膠黏滿灌而</hi>
　　<hi>入使之無縫不到又用鐵釘鐵鋦聨絡上下合為一片  一挑河之積弊宜除也分工人員領帑到</hi>
<pb n="KR2k0042_WYG_051-32a"/>
　　　<hi>手任意花銷河身挑穵不及原估十之三四隄用虛上堆成並不肯如式夯硪且將挑出之土堆於</hi>
　　　<hi>臨河隄上使隄岸高聳以作假河之尺寸是以年來挑濬甚多成河甚少侵帑悞工莫此為甚嗣後</hi>
　　　<hi>挑河工程挑出之土盡堆於原估隄上層層夯硪成隄使之高寛以資捍禦不許估計散上以滋堆</hi>
　　　<hi>高假河之弊奉</hi>　<hi>一黄河淤墊之曲處宜取直也恭</hi>
<hi>上諭將黄河曲處挑穵使直仰見我頂衝大溜之處對岸皇上洞悉治河良法臣查閲河工見</hi>
　　　<hi>必有沙觜挺出此河曲之故也從此曲處挑穵引河以殺水勢則對岸險工可平誠如</hi>
<hi>聖諭指示極其精當因詢河官何以不即遵行據稱挑穵      引河需費錢糧甚多穵後引水大溜始能成河若</hi>
　　　<hi>逢緩水必至沙淤例應追賠是以人心懼縮不敢挑穵臣思河工虛應故事挑穵不如式者理應賠</hi>
<pb n="KR2k0042_WYG_051-32b"/>
　　　<hi>修若實心任事挑穵深寛偶致淤墊者此非人力之罪應請免其賠修庶幾人無畏縮我</hi>
<hi>皇上挑直之見之奉行而河工有底績之期矣上諭可以實</hi>　<hi>一夫役</hi>
　　　<hi>宜優恤也挑河築隄雇夫動至數千烈日風雨手操畚鍤夜則捲蓆為棚僅以庇身雖有雇值止可</hi>
　　　<hi>餬口嗣後工成之日給與印栗該地方官查驗免其雜項差徭以酬其勞</hi>又挑穵引河<lb/>
　　　疏畧<hi>黄河下流最窄之處無如安東便益門以及對岸韓家莊臣率同道㕔等官探量兩岸相</hi>
　　　<hi>距僅六十餘丈又兼時家馬頭至尹家莊河身太曲對岸沙洲逼溜直衝南岸韓家莊而韓家莊以</hi>
　　　<hi>下又突出沙觜逼溜直射北岸便益門且隄高於城勢甚危險應將兩處沙洲於中開穿挑穵引河</hi>
　　　<hi>二道臣查時家馬頤已經合龍淮黄已經交㑹二水合流来春自必増長急應乗時儹挑引河完竣</hi>
<pb n="KR2k0042_WYG_051-33a"/>
　　　<hi>俟桃汎水長開放使黄水直下得以暢流則尹韓二莊便益門三處險工可平安東城社民生可保</hi>
　　　　右張鵬翮三疏俱奉<lb/>
俞㫖速行<lb/>
　　　是年創築徐州黄河南岸自楊家樓起至段家莊<lb/>
　　　月隄<hi>長四百五丈</hi>
　　　又段家莊舊險工對岸沙觜挑穵引河大溜下徙<lb/>
　　　又建修郭家觜奶奶廟一帶險工石岸<hi>長五百三十九丈三</hi>
　　　<hi>尺</hi>張鵬翮河防志黄水自西南直射北岸蘇家山<lb/>
<pb n="KR2k0042_WYG_051-33b"/>
　　　觸激山根折奔南岸郭家觜正當大溜頂衝又形<lb/>
　　　勢逼近徐城最為𦂳要爰請改建石岸四十年復<lb/>
　　　置鐵犀一座鎮水<lb/>
　　　又加幫黄河北岸呉家莊谷家莊相連險工埽臺<lb/>
　　　<hi>長二百四十八丈</hi>
　　　又築月隄<hi>長九百四十三丈</hi>
　　　又築呉家莊上壩頭迎水壩一座張鵬翮河防志<lb/>
　　　迎挑水勢使大溜向南又於對岸穵去灘觜以順<lb/>
<pb n="KR2k0042_WYG_051-34a"/>
　　其流險工漸平<lb/>
　　加修睢寜縣黄河南岸王家堂險工漫口新隄<hi>長七</hi>
　　<hi>十四丈</hi>
　　又建漫口西頭挑水壩一座東頭建迎水壩一座<lb/>
　　又幫築兩壩埽臺<hi>共長五十五丈加寛二丈</hi>
　　又修築王家堂月隄<hi>長一千六百丈</hi>
　　又加幫戴家樓舊月隄北段<hi>長二百五十五丈</hi>另築南段<lb/>
　　<hi>長八百四十丈</hi>
<pb n="KR2k0042_WYG_051-34b"/>
　　挑穵引河自宿遷縣九龍廟起至桃源縣老隄頭<lb/>
　　黄河邊<hi>長三千七百丈四尺五寸</hi>
　　修建宿遷縣黄河北岸臨黄外口迤東石牐一座<lb/>
　　又修築歸仁石工東舊隄上自五堡起下至桃源<lb/>
　　縣界<hi>長三千七百五十七丈千内自五堡迤下起至九龍廟止石工長一  一百丈係三十九</hi>
　　<hi>年剏砌其下自九龍廟起至桃源縣界即作新開引河之南岸束水隄</hi>
　　又剙築引河北岸自格隄三堡起至桃源縣界東<lb/>
　　水隄<hi>長六百八十三丈</hi>
<pb n="KR2k0042_WYG_051-35a"/>
　　　又建五堡迤上雙金門牐三座西曰利仁東曰歸<lb/>
　　　仁中曰安仁<lb/>
　　　剙築桃源縣引河南岸接宿遷縣界起至老隄頭<lb/>
　　　黄河邊束水隄<hi>長一千四百六十二丈</hi>重修引河北岸舊束<lb/>
　　　水隄<hi>長五百九十五丈</hi>另築新束水隄<hi>長二千四百九十八丈七尺</hi>
　　　又築引河口門束水横隄<hi>長四十丈</hi>内草壩一座<lb/>
　　　又建老隄頭出水牐一座曰祥符牐月河小牐一<lb/>
　　　座曰五瑞牐開穵月河<hi>長九十六丈九尺</hi>
<pb n="KR2k0042_WYG_051-35b"/>
　　　清河縣黄河南岸惠濟祠後舊埽工自天妃壩起<lb/>
　　　至龎家灣改建石工<hi>長一百六十二丈</hi>
　　　又剙築安東縣汪莊二塘月隄<hi>長五百九十丈</hi>
　　　又搶修上河窑灣險工<hi>長一百五十五丈</hi>
　　　四十年三月<lb/>
准總河張鵬翮請留馬家港洩水口門以備宣洩黄河異<lb/>
　　　漲之水<lb/>
　　　九月初一日<lb/>
<pb n="KR2k0042_WYG_051-36a"/>
上諭大學士伊桑阿等頃張鵬翮奏開陶莊引河黄河水<lb/>
　已向北岸流去若黄流趨北岸則離清口甚遠乗此時<lb/>
　從范承勲所築挑水壩起寛長加築隄岸過清口將黄<lb/>
　河及清口之水儘向下流再匯合為一處則黄河之水<lb/>
　可永無倒灌之虞朕先曾面勅于成龍今在河官員亦<lb/>
　有知者著張鵬翮問在前曽知此事官員詳明定議奏<lb/>
　聞其修隄所需錢糧即為估計所修之處速繪圖呈覽<lb/>
　此事甚為𦂳要不得輕忽下所司知之<lb/>
<pb n="KR2k0042_WYG_051-36b"/>
　　　是年開穵徐州黄河南岸潘家馬路楊横莊曹家<lb/>
　　　莊三險工對岸引河<hi>長一千八十丈</hi>張鵬翮河防志三險<lb/>
　　　工相連北岸沙觜逼溜頂衝遵<lb/>
㫖取直開穵引河引水東下以殺其勢<lb/>
　　　加幫靈璧縣黄河南岸墨家口舊係民築撐隄<hi>長一</hi>
　　　<hi>百一十六丈</hi>
　　　開穵邳州黄河北岸戚字堡對岸引河<hi>長五百七十丈</hi>張<lb/>
　　　鵬翮河防志戚字堡險工因對河沙灘日長逼溜<lb/>
<pb n="KR2k0042_WYG_051-37a"/>
　　　頂衝遵<lb/>
㫖取直於南岸開穵引河分殺水勢今已成河<lb/>
　　　建築宿遷縣黄河北岸河北鎮挑水壩第三道<lb/>
　　　又修建駱馬湖口竹絡石壩一座<lb/>
　　　修築桃源縣黄河南岸自半邊店起至熊家莊縷<lb/>
　　　隄<hi>長八百三十丈店半邊店一名野飯</hi>
　　　又加幫自高家灣起至駱家營縷隄卑薄處<lb/>
　　　又開穵張家莊對岸顧家灣引河<hi>長九百二十丈</hi>
<pb n="KR2k0042_WYG_051-37b"/>
　　　又剙築談家莊險工月隄<hi>長六百一十六丈</hi>加幫埽工尾<lb/>
　　　縷隄<hi>長一百二十丈</hi>
　　　清河縣黄河北岸王家營迤西縷隄上舊有減水<lb/>
　　　壩厯久圮廢重建土壩口寛三十丈壩内挑引河<lb/>
　　　以洩黄水異漲由鹽河入海<lb/>
　　　又建設黄河南岸陳家莊東挑水新壩雁翅一道<lb/>
　　　清口西壩雁翅一道<lb/>
　　　又築自挑水新壩至西壩順隄<hi>長四百八十丈五尺</hi>張鵬翮<lb/>
<pb n="KR2k0042_WYG_051-38a"/>
　　河防志今河溜全趨北岸淮流暢出四十一年異<lb/>
　　漲之水清黄俱順軌而東無壅抑之憂<lb/>
　　開穵山陽縣黄河南岸尹韓莊二險工對岸引河<lb/>
　　<hi>長六百四十丈</hi>韓莊東引河<hi>長五百二十丈</hi>張鵬翮河防志一以<lb/>
　　分尹韓二工之水勢一以分安東便益門之水勢<lb/>
　　又築童家營險工月隄<hi>長六百七十丈</hi>又於對岸開引河<lb/>
　　一道<hi>長六百二十丈</hi>
　　又陳家社迤下縷隄其下有泉水迸出屢築屢陷<lb/>
<pb n="KR2k0042_WYG_051-38b"/>
　　因築兩小月隄於縷隄之外以䕶陷處又築大月<lb/>
　　隄<hi>長四百八十丈</hi>䕶小月隄之外<lb/>
　　修安東縣黄河北岸邢家河險工<hi>長六百五十丈</hi>於埽牛<lb/>
　　之上加鑲丁柴高四尺又壓土二尺以資捍禦<lb/>
　　又建時家馬頭汪家莊老隄頭佃湖磯觜壩共四<lb/>
　　座<lb/>
　　又加修龍潭口險工<hi>長五百五十丈</hi>張鵬翮河防志此工<lb/>
　　内外積水汪洋風浪盪擊最為險要隄外剙建排<lb/>
<pb n="KR2k0042_WYG_051-39a"/>
　　樁鑲柴隄裏下埽填土共資捍禦<lb/>
　　又加幫黄河南岸歪枝套隄<hi>長二千三十五丈九尺</hi>
　　又開西磡險工對面河灘張鵬翮河防志此工即<lb/>
　　在陳家莊下水勢頂衝兼以河面窄狹河中突出<lb/>
　　沙觜洶湧愈甚加幫外坦隄八十丈内戧隄三百<lb/>
　　一十五丈又挑穵沙觜及對面河灘舊水面僅寛<lb/>
　　六十丈今衝刷至一百餘丈矣又掌家港險工在<lb/>
　　西磡之下西磡河面漸寛大溜直趨掌家港防䕶<lb/>
<pb n="KR2k0042_WYG_051-39b"/>
　　更須加謹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南通志卷五十二<lb/>
</p>
<p>
</p>
  </div>
</body>
</text>
</TEI>
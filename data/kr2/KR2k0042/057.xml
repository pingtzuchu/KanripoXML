<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷五十八</head> <lb/>
    <p>
<pb n="KR2k0042_WYG_057-1a"/>
欽定四庫全書<lb/>
　江南通志卷五十八<lb/>
　　河渠志<lb/>
　　　運河<hi>一</hi>
　　古者粟米之賦近出畿甸而川陸貢道遠逹荒服<lb/>
　　其後鄭白之渠遠引淮海之粟武牢之倉就納江<lb/>
　　南之米大率轉輸之利莫如水漕陸運之費幾於<lb/>
　　百倍然則穿漕渠置堰牐可不究悉歟今江南之<lb/>
<pb n="KR2k0042_WYG_057-1b"/>
　　地自禹時貢道北則浮淮泗以逹河南則沿江海<lb/>
　　以逹淮泗至吳開䢴溝通江淮隋益廣之遂為轉<lb/>
　　漕長利矣然宋熙寧間復以避淮險開複河元江<lb/>
　　淮歲漕仟一令海運明初猶海運河運並行當時<lb/>
　　熟計利害豈得云淮險於海抑亦黄河南徙之後<lb/>
　　淮水入海之故道為濁流所淤是以南常患於奔<lb/>
　　衝北常虞於淺澀遂為漕梗歟然宋元諸臣言漕<lb/>
　　事者不及河患前明嘉靖初河益徙而南不得不<lb/>
<pb n="KR2k0042_WYG_057-2a"/>
　　議治河濟運而河之為漕梗者亦屢矣我<lb/>
朝闢清口開中河資黄之利復避黄之害而於南北運<lb/>
　　河灌輸扞護之宜雖極於枝洔澗渠經途區别無<lb/>
　　不審黄淮江海及諸湖河之全局而治之盡人之<lb/>
　　功實順水自然之性所以安瀾告慶飛輓應時閭<lb/>
　　閻之間不復知有雇載賃䭾皸瘃重趼之苦此由<lb/>
聖謨睿畫超越萬古實我<lb/>
　國家之本計在焉天庾歲入數百萬石祿廪所出亦<lb/>
<pb n="KR2k0042_WYG_057-2b"/>
　　動盈萬計度支取給悉東南惟正之供舳艫銜尾<lb/>
　　北向泝流自中河入泇河過濟浮衞直抵天津實<lb/>
　　惟山東河南二省運道在江南之北其餘漕運渉<lb/>
　　江者會瓜儀四牐渉淮者㑹清口是江南為運道<lb/>
　　綱絡而瓜儀清口尤江南運道門户也<lb/>
　　謹按江南運河一自浙江之嘉興府王江涇北入<lb/>
　　江南蘇州府吳江縣境凡三十里逕平望鎭曰南<lb/>
　　塘河一自湖州府南潯鎭而東入鶯脰湖凡五十<lb/>
<pb n="KR2k0042_WYG_057-3a"/>
　　里出平望與南塘河合曰西塘河二河合而西北<lb/>
　　凡四十里逕吳江縣城東又引而西北曰北塘河<lb/>
　　亦曰古塘河凡二十里入夾浦為長洲縣境又三<lb/>
　　十里逕府城西閶門<lb/>
　　　崑山新陽二縣漕運自縣西二十里至巴城巡<lb/>
　　　司十里至唯亭又三十里至府城婁門又十里<lb/>
　　　至閶門<lb/>
　　　松江府華亭奉賢婁金山上海南匯青浦福泉<lb/>
<pb n="KR2k0042_WYG_057-3b"/>
　　　八縣漕運俱經青浦縣北大盈浦出吳淞江入<lb/>
　　　婁江遶崑山縣南而太倉州鎭洋縣漕運自東<lb/>
　　　四十里來㑹又西七十里並逹於閶門<lb/>
　　又西北三十里逕滸墅關又十五里逕望亭<lb/>
　　　常熟昭文二縣漕運自縣五十里至吳塔二十<lb/>
　　　里為長洲縣之冶長涇又十里為漕湖又十里<lb/>
　　　至望亭<lb/>
　　望亭北為常州府無錫縣境又北二十里曰新安<lb/>
<pb n="KR2k0042_WYG_057-4a"/>
　　又北三十里逕縣城南引而西北十里至高橋<lb/>
　　　江陰縣漕運自縣南十里經蔡涇牐又南二十<lb/>
　　　七里至青陽鎭又南三十里為五㵼河出高橋<lb/>
　　　合無錫運河<lb/>
　　又北二十里逕洛社又北二十里逕横林為武進<lb/>
　　縣境又引而東北十里逕戚墅堰十里逕丁堰二<lb/>
　　十里逹常州府城<lb/>
　　　宜興縣漕運自縣北三里橋五十里至鍾溪過<lb/>
<pb n="KR2k0042_WYG_057-4b"/>
　　　五洞橋入府城南運河<lb/>
　　　鎭江府溧陽縣漕運由氿湖遶宜興縣之荆溪<lb/>
　　　出西蠡河來㑹<lb/>
　　又北三十三里為奔牛牐又引而東北三十里逕<lb/>
　　呂城為鎭江府丹陽縣境又稍迤西北二十里逕<lb/>
　　陵口十三里至七里橋<lb/>
　　　金壇縣運河自荆城港出珥瀆河至七里橋合<lb/>
　　又北十里逕縣城南四十里逕新豐又二十七里<lb/>
<pb n="KR2k0042_WYG_057-5a"/>
　　逕丹徒鎭又引而西北逹鎭江府城又稍迤東北<lb/>
　　五里出京口牐渉大江入瓜洲口為揚州府江都<lb/>
　　縣境十五里逕八里鋪又十里為三汊河口有揚<lb/>
　　子橋其西為瓜儀運河<lb/>
　　　瓜儀運河為江安等諸府州縣及湖廣江西二<lb/>
　　　省通江入運總㑹之要路<lb/>
　　　江之南岸江寧府上元江寧二縣漕運自石城<lb/>
　　　橋三十里至觀音山渡江而北至六合縣瓜步<lb/>
<pb n="KR2k0042_WYG_057-5b"/>
　　　鎭㑹江浦六合運船自江北開行十里至礬山<lb/>
　　　三十五里至青山而句容運船自龍潭渡江㑹<lb/>
　　　於揚州府儀徵縣治又東七十二里出三汊河<lb/>
　　　口<lb/>
　　　太平府漕運當塗縣北出采石河二十五里入<lb/>
　　　江蕪湖縣西七里入江繁昌縣出瀂港入江五<lb/>
　　　十里至東梁山又四十里至采石鎭又五十里<lb/>
　　　至江寧府之江寧鎭<lb/>
<pb n="KR2k0042_WYG_057-6a"/>
　　　寧國府宣城寧國南陵涇旌徳太平六縣漕運<lb/>
　　　並㑹於府北灣沚河北出揚清口合黄池下流<lb/>
　　　出水陽河入江江口即太平府之東梁山<lb/>
　　　池州府漕運貴池縣自廣濟河入江建徳縣自<lb/>
　　　堯城渡經東流縣入江青陽縣自大通鎭入江<lb/>
　　　銅陵縣西距江一里而近自東流縣西江行一<lb/>
　　　百三十五里至池口驛又八十五里至銅陵縣<lb/>
　　　又六十里至太平府繁昌縣之荻港驛<lb/>
<pb n="KR2k0042_WYG_057-6b"/>
　　　江之北岸廬州府合肥舒城巢三縣漕運並是<lb/>
　　　巢湖一水貫注經運漕鎭出和州之裕溪口入<lb/>
　　　江廬江縣無為州由黄洛河經運漕出裕溪口<lb/>
　　　又二十里至太平府西梁山與東梁山對峙<lb/>
　　　安慶府漕運懷寧縣瀕江潛山太湖二縣並自<lb/>
　　　北至府有水次倉在懷寧境桐城縣自樅陽河<lb/>
　　　入江望江縣在府西南距江纔十五里宿松縣<lb/>
　　　自西經泊湖出望江縣之吉水鎭入江自望江<lb/>
<pb n="KR2k0042_WYG_057-7a"/>
　　　江口東北行九十里至府同安驛十里至桑園<lb/>
　　　二十里趨南岸為池州府貴池縣之黄湓又七<lb/>
　　　十里至池口驛<lb/>
　　　已上諸府州縣江運漕船隨地遠近遞續交會<lb/>
　　　俱由龍江關北二十里渡江北至瓜步又東北<lb/>
　　　六十里至北新河入儀徵四牐逹三汊河與蘇<lb/>
　　　松常鎭太五府州漕船並㑹<lb/>
　　自揚子橋迤西折而東北十五里逹揚州府城<lb/>
<pb n="KR2k0042_WYG_057-7b"/>
　　　泰州漕運自州治六十里至宜林五十里至府<lb/>
　　　城東門<lb/>
　　又北十五里逕茱萸灣又北三十里逕邵伯埭又<lb/>
　　北三十里過露筋廟又北三十里迤西而北為高<lb/>
　　郵州<lb/>
　　　泗州天長縣漕運自石梁河出邵伯湖入通湖<lb/>
　　　牐口東直高郵城而興化縣漕運自西出口直<lb/>
　　　高郵州之北二十里<lb/>
<pb n="KR2k0042_WYG_057-8a"/>
　　又引而東北二十五里逕清水潭又北十五里為<lb/>
　　六漫牐又引而東北二十里逕界首驛又東北二<lb/>
　　十里逕汜光湖口人稍迤東北折而西北凡四十<lb/>
　　五里逕寶應縣又折而西北二十里為黄浦䨇牐<lb/>
　　入淮安府山陽縣境又西北十里為涇河牐十里<lb/>
　　為平河橋又折而東北五十里逕楊家廟十里逹<lb/>
　　淮安府<lb/>
　　　鹽城縣漕運自澗河逕淮安府北出口<lb/>
<pb n="KR2k0042_WYG_057-8b"/>
　　又折而西北稍迤東北凡十五里為版牐淮關在<lb/>
　　焉又迤東而北十五里為清江浦又西北三十里<lb/>
　　為天妃牐折而東出為清口之對岸是為運口<lb/>
　　　淮之北岸淮安府之桃源縣徐州府之銅山蕭<lb/>
　　　碭山三縣及邳州之睢寧縣鳯陽府之懐遠虹<lb/>
　　　靈璧三縣及宿州潁州府之阜陽縣潁上縣亳<lb/>
　　　州䝉城縣太和縣直隸泗州之五河縣<lb/>
　　　淮之南岸鳳陽府之定遠壽州鳯臺直隸六安<lb/>
<pb n="KR2k0042_WYG_057-9a"/>
　　　州併英山霍山二縣潁州府之霍邱直隸泗州<lb/>
　　　及盱貽縣已上各州縣漕運俱㑹入淮出洪澤<lb/>
　　　湖由清河縣帥家莊入黄河運道<lb/>
　　黄河自西横絶而東淮自西南挾七十二谿之水<lb/>
　　奮湧出清口匯河直注大海勢若建瓴糧運越甘<lb/>
　　羅城順流過惠濟祠折而西北入楊莊運口西為<lb/>
御示牐又西為鹽河牐<lb/>
　　　海州併贛榆縣運河即鹽河也<lb/>
<pb n="KR2k0042_WYG_057-9b"/>
　　逕清河縣北又西北逕三坌凡十七里入桃源縣<lb/>
　　境是為下中河五里逕來安集五里逕衆興集八<lb/>
　　里逕悅來集又西北入宿遷縣境為上中河又三<lb/>
　　里逕仰化集<lb/>
　　　海州之沭陽縣漕運東由碩項湖西經鹽河南<lb/>
　　　出仰化集<lb/>
　　又四十里逕宋家莊又北而西四十里逕宿遷縣<lb/>
　　北西寧橋又西迤南三十里為中河口南為黄河<lb/>
<pb n="KR2k0042_WYG_057-10a"/>
　　北為駱馬湖故俗謂之十字河也又西北四十里<lb/>
　　為窑灣竹牐入邳州境又北五里為馬莊牐十五<lb/>
　　里逕猫兒窩二十五里逕徐塘口<lb/>
　　　邳州漕運自東來㑹<lb/>
　　又北三十里為泇口又北二十五里為汶河口南<lb/>
　　越梁王城北接臺莊入山東省境<lb/>
　　　沛縣漕運自劉昌莊四十八里至山東兖州府<lb/>
　　　魚臺縣之王家口有夏鎭楊莊珠梅三牐是為<lb/>
<pb n="KR2k0042_WYG_057-10b"/>
　　　泇河<lb/>
　　　各府州縣有白糧附運折色抵餉之不同並詳<lb/>
　　　漕運<lb/>
　夏浮于淮泗達于河<hi>徐州貢道</hi>
　　沿于江海達于淮泗<hi>揚州貢道</hi>書蔡傳沿江入海自海<lb/>
　　入淮泗禹時江淮未通故沿於海<lb/>
　周吳城䢴溝通江淮左傳注於䢴江築城穿溝東北<lb/>
　　通射陽湖西北至宋口<hi>宋一作末</hi>入淮通糧道也今廣<lb/>
<pb n="KR2k0042_WYG_057-11a"/>
　　陵韓江是禹貢錐指吳越春秋吳將伐齊自廣陵<lb/>
　　闕江通淮曰渠水漢志江都縣有渠水首受江北<lb/>
　　至射陽入湖是也又名中瀆水水經注中瀆水首<lb/>
　　受江于江都縣縣城臨江昔吳將伐齊北霸中國<lb/>
　　自廣陵城東南築䢴城城下掘深溝謂之韓江亦<lb/>
　　曰䢴溟溝自廣陵出山陽白馬湖逕山陽城西又<lb/>
　　東謂之山陽浦又東入淮謂之山陽口是也<lb/>
　漢吳王濞開䢴溝自揚州茱萸灣通海陵倉及如臯<lb/>
<pb n="KR2k0042_WYG_057-11b"/>
　　蟠溪<lb/>
　三國魏正始四年秋九月大興屯守廣開淮陽百尺<lb/>
　　二渠又修諸陂于潁之南北萬餘頃自是淮北倉<lb/>
　　庾相望壽陽至于京師農官屯兵連屬焉<lb/>
　隋開皇七年四月于揚州開山陽瀆以通運漕<lb/>
　　大業元年發河南道諸州郡兵夫五十餘萬開通<lb/>
　　濟渠自河起滎澤入淮千餘里又發淮南諸州丁<lb/>
　　夫十餘萬開䢴溝自山陽至揚子江三百餘里水<lb/>
<pb n="KR2k0042_WYG_057-12a"/>
　　面闊四十步曽子固集滎陽之西有廣武二城汴<lb/>
　　水自二城間小澗中東流而出濟水至此乃絶桓<lb/>
　　温將通之而不果者晉太和之中也劉裕浚之始<lb/>
　　有湍流奔注以漕運者義熙之間也皇甫誼發河<lb/>
　　南丁夫百萬開之起滎陽入淮千有餘里更名之<lb/>
　　曰通濟渠者隋大業之初也後世因其利焉<lb/>
　　六年十二月敕開江南河自亰口至餘杭郡八百<lb/>
　　餘里水面闊十餘丈<lb/>
<pb n="KR2k0042_WYG_057-12b"/>
　唐開元二十二年齊澣遷潤州刺史潤州北界隔大<lb/>
　　江至瓜步尾紆匯六十里船繞瓜步多為風濤所<lb/>
　　漂損澣乃移漕路於京口塘下直渡江二十里又<lb/>
　　開伊婁河二十五里即達揚子縣自是免漂損之<lb/>
　　災歲減脚錢數十萬數年復為汴州刺史淮汴水<lb/>
　　運路自虹縣至臨淮一百五十里水流迅急舊用<lb/>
　　牛曳竹索上下流急難制乃奏自虹縣下開河三<lb/>
　　十餘里入於清河百餘里出清水乃開河至淮陰<lb/>
<pb n="KR2k0042_WYG_057-13a"/>
　　縣北岸入淮免淮流湍險之害唐書地理志宿州<lb/>
　　虹縣廣濟新渠齊澣開自虹至淮陰北十八里入<lb/>
　　淮以便漕運既成湍急不可行遂廢<lb/>
　　廣徳元年劉晏分官吏主丹陽湖禁引溉自是漕<lb/>
　　河不涸貞元四年節度使杜亞自江都西循蜀岡<lb/>
　　之右引波趨城隅以通漕溉夾陂田唐書杜亞傳<lb/>
　　亞拜淮南節度使治漕渠引湖陂築防庸入之渠<lb/>
　　中以通大舟夾隄高卬田因得灌溉疏啟道衢徹<lb/>
<pb n="KR2k0042_WYG_057-13b"/>
　　壅通堙人皆悦頼<lb/>
　　元和三年李吉甫為淮南節度使築漕渠隄堰以<lb/>
　　防不足洩有餘名平津堰<lb/>
　　八年常州刺史孟簡開古孟瀆長四十一里唐書<lb/>
　　地理志武進縣有孟瀆引江水南注通漕溉田四<lb/>
　　千頃元和八年刺史孟簡因故渠開無錫縣有泰<lb/>
　　伯瀆東連蠡湖亦元和八年孟簡所開<lb/>
　　十一年十二月置淮潁水運使運揚子院米自淮<lb/>
<pb n="KR2k0042_WYG_057-14a"/>
　　陰泝流至壽州四百里入潁口又泝流至潁州沈<lb/>
　　丘界五百里<lb/>
　　寶厯二年王播復領鹽鐵轉運使時揚州城內官<lb/>
　　河水淺遇旱即滯漕船乃奏自城南閶門西七里<lb/>
　　港開河向東屈曲取禪智寺橋通舊官河開鑿稍<lb/>
　　深舟航易濟所開長一十九里其工役料度不破<lb/>
　　省錢當使方圓自備而漕運不阻後賴其利<lb/>
　五代周顯徳五年正月己丑世宗欲引戰艦自淮入<lb/>
<pb n="KR2k0042_WYG_057-14b"/>
　　江阻北神堰不得渡欲鑿楚州西北鸛水以通其<lb/>
　　道遣使行視還言地形不便計工甚多乃自徃視<lb/>
　　之授以規畫發楚州民夫浚之旬日而成用工甚<lb/>
　　省巨艦數百艘皆達於江三月浚汴口導河流達<lb/>
　　於淮於是江淮舟楫始通此宋之漕運所由始也<lb/>
　宋開寶間議征江南詔用京西轉運使李符之䇿發<lb/>
　　和州丁夫及鄉兵凡數萬人鑿横江渠於厯陽令<lb/>
　　符督其役渠成以通漕運而軍用無闕<lb/>
<pb n="KR2k0042_WYG_057-15a"/>
　　雍熙中轉運使劉蟠議開沙河以避淮水之險未<lb/>
　　完而受代喬維岳繼之開河自楚州至淮陰凡六<lb/>
　　十里舟行便之宋史喬維岳傳喬維岳為淮南轉<lb/>
　　運司淮河西流三十里曰山陽灣水勢湍悍運舟<lb/>
　　多罹覆溺維岳規度開故沙河自末口至淮陰磨<lb/>
　　盤口凡四十里又建安北至淮澨五堰運舟所至<lb/>
　　十經上下其重載者皆卸糧而過舟時壞失糧綱<lb/>
　　卒縁此為姦潛有侵盗維岳始命創二斗門於西<lb/>
<pb n="KR2k0042_WYG_057-15b"/>
　　河第三堰二門相距踰五十步覆以厦屋設縣門<lb/>
　　積水俟潮平乃泄之建横橋岸上築土累石以牢<lb/>
　　其址自是弊盡革而運舟徃來無滯矣<lb/>
　　至道中王嗣宗為江浙荆湖發運使初漕運經泗<lb/>
　　州浮橋舟多覆壞嗣宗徙至城隅遂獲安濟<lb/>
　　景徳三年七月汴水決南至亳州合浪宕渠東入<lb/>
　　於淮是年內侍趙守倫建議自京東分廣濟河由<lb/>
　　定陶至徐州入清河以達江湖漕路役既成遣使<lb/>
<pb n="KR2k0042_WYG_057-16a"/>
　　覆視以地有隆阜而水勢極淺雖置堰埭又厯吕<lb/>
　　梁灘磧之險非可漕運罷之時制置江淮等路並<lb/>
　　發運使李溥因高郵軍新開湖水㪚漫多風濤令<lb/>
　　漕舟東下者還過泗州因載石輸湖中積為長隄<lb/>
　　自是舟行無患<lb/>
　　天禧二年江淮發運使賈宗言諸路歲漕自眞陽<lb/>
　　入淮汴厯堰者五糧載煩於剝卸民力罷於牽挽<lb/>
　　官私船艦由此速壞今議開揚州古河繚城南接<lb/>
<pb n="KR2k0042_WYG_057-16b"/>
　　運渠毁龍舟新興茱萸三堰鑿近堰漕路以均水<lb/>
　　勢歲省官費十數萬功利甚厚詔屯田郎中梁楚<lb/>
　　閣門祗侯李居中按視以為當然明年役既成而<lb/>
　　水注新河與二堰平漕船無阻公私大便<lb/>
　　四年開揚州運河<lb/>
　　天禧中知江陰軍崔立開横河六十里通運漕<lb/>
　　天聖間張綸除江淮制置發運副使築漕河隄二<lb/>
　　百里於高郵北旁錮巨石為䃮以洩横流夢溪筆<lb/>
<pb n="KR2k0042_WYG_057-17a"/>
　　談淮南漕渠築埭以蓄水不知始何時舊傳召伯<lb/>
　　埭謝公所為按李翔來南錄唐時猶是流水不應<lb/>
　　謝公時已作此埭天聖中監眞州排岸司右侍禁<lb/>
　　陶鑑始議復牐節水以省舟船過埭之勞是時工<lb/>
　　部郎中方仲荀文思使張綸為發運副使表行之<lb/>
　　始為眞州牐歲省冗卒五百人雜費百二十五萬<lb/>
　　運舟舊法舟載米不過三百石牐成始為四百石<lb/>
　　船其後所載寖多官船至七百石私船受米八百<lb/>
<pb n="KR2k0042_WYG_057-17b"/>
　　餘囊囊二石自後北神召伯龍舟茱萸諸埭相次<lb/>
　　廢革至今為利<lb/>
　　嘉祐三年鍾離瑾為江淮制置發運使殿直王乙<lb/>
　　者請自揚州召伯埭東至瓜洲浚河百二十里以<lb/>
　　廢二埭詔瑾規度以工大不可就止置牐召伯埭<lb/>
　　旁<lb/>
　　是年鄭向為兩浙轉運副使疏潤州蒜山漕河抵<lb/>
　　於江<lb/>
<pb n="KR2k0042_WYG_057-18a"/>
　　是年徐的為淮南江浙荆湖制置發運副使奏通<lb/>
　　泰州海安如臯縣漕河詔未下的以便宜調兵夫<lb/>
　　浚治之出滯鹽三百萬計得錢八百萬緡遂為制<lb/>
　　是年李禹卿判蘇州築隄太湖八十里為渠益漕<lb/>
　　運又蓄水溉田千餘頃<lb/>
　　元豐二年浚淮南運河自召伯堰至儀徵十四節<lb/>
　　六年正月戊辰開龜山運河至二月乙未告成長<lb/>
　　五十七里闊十五丈深一丈五尺初發運使許元<lb/>
<pb n="KR2k0042_WYG_057-18b"/>
　　自淮陰開新河屬之洪澤避長淮之險凡四十九<lb/>
　　里久而淺澀熙寧四年皮公弼請復濬治起十一<lb/>
　　月壬寅盡明年正月丁酉而畢人便之至是發運<lb/>
　　使羅拯復欲自洪澤而上鑿龜山裏河以達於淮<lb/>
　　帝深然之㑹發運使蔣之奇入對建言上有清汴<lb/>
　　下有洪澤而風浪之險止百里淮邇歲溺公私之<lb/>
　　載不可計凡諸道轉輸渉湖行江已數千里而覆<lb/>
　　敗於此百里間良為可惜宜自龜山蛇浦下屬洪<lb/>
<pb n="KR2k0042_WYG_057-19a"/>
　　澤鑿左肋為複河取淮為源不置堰牐可免風濤<lb/>
　　覆溺之患帝遣都水監丞陳祐甫經度祐甫言徃<lb/>
　　年田棐任淮南提刑嘗言開河之利其後淮陰至<lb/>
　　洪澤竟開新河獨洪澤以上未克興役今既不用<lb/>
　　牐蓄水惟隨淮面高下開深河底引淮通流形勢<lb/>
　　為便但工費浩大帝曰費雖大利亦溥矣祐甫曰<lb/>
　　異時淮中歲失百七十艘若捐數年所捐之費足<lb/>
　　濟此役帝曰損費尚小如人命何乃調夫十萬開<lb/>
<pb n="KR2k0042_WYG_057-19b"/>
　　治既成命之奇撰記石刻龜山後至建中靖國初<lb/>
　　之奇同知樞密院奏淮水浸淫衝刷隄岸漸成墊<lb/>
　　缺請下發運使及時修築自是歲以為常<lb/>
　　是年蔣之奇為江淮荆浙發運副使請鑿龜山左<lb/>
　　肋至洪澤為新河以避淮險自是無覆溺之患<hi>互見</hi>
　　<hi>淮水</hi>
　　元祐四年十二月京東轉運司言清河與江浙淮<lb/>
　　南諸路相通因徐州呂梁百步兩洪湍淺險惡多<lb/>
<pb n="KR2k0042_WYG_057-20a"/>
　　壞舟楫由是水手牛驢撁户盤剝人等邀阻百端<lb/>
　　商賈不行朝廷已委齊州通判滕希靖知常州晉<lb/>
　　陵縣趙竦度地勢穿鑿今若開修月河石隄上下<lb/>
　　置牐以時開閉通放舟船實為長利乞遣使監督<lb/>
　　興修從之<lb/>
　　是年知潤州林希奏復呂城堰置上下牐以時啟<lb/>
　　閉其後京口瓜洲犇牛皆置牐<lb/>
　　紹聖二年詔武進丹陽丹徒縣界沿河堤岸及石<lb/>
<pb n="KR2k0042_WYG_057-20b"/>
　　䃮石木溝並委令佐檢察修䕶勸誘食利人户修<lb/>
　　葺任滿稽其勤惰而賞罰之從工部之請也<lb/>
　　四年水部員外郎趙竦請濬十八里河令賈種民<lb/>
　　相度呂梁百步洪添移水磨詔發運并轉運司同<lb/>
　　視利害以聞<lb/>
　　紹聖中曾孝藴管幹發運司糶糴事建言揚之瓜<lb/>
　　洲潤之京口常之犇牛易堰為牐以便漕運商賈<lb/>
　　既成公私便之又提舉兩浙常平徙江淮荆湖發<lb/>
<pb n="KR2k0042_WYG_057-21a"/>
　　運泗州議開直河以避漲溢沙石之害孝藴以淮<lb/>
　　汴不相接不可成既而工役大集竟成之未幾河<lb/>
　　果塞<lb/>
　　蘇京令丹陽募民重浚練湖易置斗門十數<lb/>
　　元符元年正月知潤州王愈建言呂城牐常宜車<lb/>
　　水入澳灌注牐身以濟舟若舟沓至而力不給許<lb/>
　　量差牽駕兵卒併力為之監官任滿水無走泄者<lb/>
　　賞水未應而輒開牐者罰守貳令佐常覺察之詔<lb/>
<pb n="KR2k0042_WYG_057-21b"/>
　　可<lb/>
　　是年二月詔蘇湖秀州凡開治運河港浦溝瀆修<lb/>
　　疉堤岸開置斗門水堰等許役開江兵卒<lb/>
　　是年三月甲寅工部言淮南開修楚州支家河導<lb/>
　　漣水與准通賜名通漣河<lb/>
　　是年王宗望為江淮發運使楚州沿淮至漣州風<lb/>
　　濤險舟多溺議者謂開支氏渠引水入運河歲久<lb/>
　　不決宗望始成之為公私利代吳安持為都水使<lb/>
<pb n="KR2k0042_WYG_057-22a"/>
　　者<lb/>
　　二年閏九月潤州京口常州犇牛澳牐畢工先是<lb/>
　　兩浙轉運判官曾孝藴獻澳牐利害因命孝藴提<lb/>
　　舉興修仍相度立啟閉日限之法<lb/>
　　是年吳居厚為江淮發運使疏支家河道通漕楚<lb/>
　　海之間賴其利召拜户部尚書<lb/>
　　崇寧二年十二月詔淮南開修遇明河自眞州宣<lb/>
　　化鎭江口至泗州淮河口五年畢工<lb/>
<pb n="KR2k0042_WYG_057-22b"/>
　　大觀二年八月詔常潤歲旱河淺留滯運船監司<lb/>
　　督責濬治<lb/>
　　政和四年二月工部言前太平州判官盧宗原請<lb/>
　　開修自江州至眞州古來河道堙塞者凡七處以<lb/>
　　成運河入浙西一百五十里可避一千六百里大<lb/>
　　江風濤之患又可就土興築自古江水浸沒膏腴<lb/>
　　田自三百頃至萬頃者凡九所計四萬二千餘頃<lb/>
　　其三百頃以下者又過之乞依宗原任太平州判<lb/>
<pb n="KR2k0042_WYG_057-23a"/>
　　官日已興政和圩田例召人户自備財力興修詔<lb/>
　　沈鏻等相度措置<lb/>
　　六年八月詔鎭江府傍臨大江無港澳以容舟楫<lb/>
　　三年間覆溺五百餘艘聞西有舊河可避風濤歲<lb/>
　　久堙廢宜令發運使濬治<lb/>
　　重和元年二月前發運副使桞廷俊言眞揚楚泗<lb/>
　　高郵運河堤岸舊有斗門水牐等七十九座限則<lb/>
　　水勢常得其平比多損壞詔檢計修復<lb/>
<pb n="KR2k0042_WYG_057-23b"/>
　　宣和二年九月以眞揚等州運河淺澀委陳亨伯<lb/>
　　措置三年春詔發運副使趙億以車畎水運河限<lb/>
　　三月中三十綱到京宦者李琮言眞州乃外江綱<lb/>
　　運㑹集要口以運河淺澀故不能速發按南岸有<lb/>
　　泄水斗門八座去江不滿一里欲開斗門河身去<lb/>
　　江十丈築軟壩引江潮入河然後倍用人工車畎<lb/>
　　以助運水從之四月詔曰江淮漕運尚矣春秋時<lb/>
　　吳穿䢴溝東北通射陽湖西北至末口漢吳王濞<lb/>
<pb n="KR2k0042_WYG_057-24a"/>
　　開䢴溝通運海陵隋開䢴溝自山陽至揚子入江<lb/>
　　雍熙中轉運使劉蟠以山陽灣迅急始開沙河以<lb/>
　　避險阻天禧中發運使賈宗始開揚州古河繚城<lb/>
　　南接運渠毁三堰以均水勢今運河歲淺澀當詢<lb/>
　　訪故道及今河形勢與陂塘瀦水之地講究措置<lb/>
　　悠久之利以濟不通可令發運使陳亨伯內侍譚<lb/>
　　正條具措置以聞六月臣僚言比緣淮南運河水<lb/>
　　澀逾半歲禁綱舟篙工附載私物今河水増漲其<lb/>
<pb n="KR2k0042_WYG_057-24b"/>
　　令如舊初淮南連歲旱漕運不通揚州尤甚詔中<lb/>
　　使按視欲疏濬運河與江淮平㑹兩浙有方臘之<lb/>
　　亂內侍童貫為宣撫使譚正為制置使貫欲海運<lb/>
　　陸輦正欲開一河自盱眙出宣化朝廷下發運使<lb/>
　　陳亨伯相度亨伯遣其屬向子諲視之子諲曰運<lb/>
　　河高江淮數丈自江至淮凡數百里人力難濬昔<lb/>
　　唐李吉甫廢牐置堰治陂塘泄有餘防不足漕運<lb/>
　　通流發運使曾孝藴嚴三日一啟之制復作歸水<lb/>
<pb n="KR2k0042_WYG_057-25a"/>
　　澳惜水如金比年行直逹之法走茶鹽之利且應<lb/>
　　奉權倖朝夕經由或啟或閉不暇歸水又頃毁朝<lb/>
　　宗牐自洪澤至召伯數百里不為之節故山陽上<lb/>
　　下不通欲救其弊宜於眞州太子港作一壩以復<lb/>
　　懐子河故道於瓜洲河口作一壩以復龍舟堰於<lb/>
　　海陵河口作一壩以復茱萸待賢堰使諸塘水不<lb/>
　　為瓜洲眞泰三河所分於牝神相近作一壩權閉<lb/>
　　滿浦牐復朝宗牐則上下無壅矣亨伯用其言是<lb/>
<pb n="KR2k0042_WYG_057-25b"/>
　　後滯舟皆通利云<lb/>
　　五年三月詔呂城至鎭江運河淺澀狹隘監司坐<lb/>
　　視無所施設兩浙專委王復淮南專委向子諲同<lb/>
　　發運使呂淙措置車水通濟舟運是月臣僚言鎭<lb/>
　　江府練湖與新塘地理相接八百餘頃湖水一寸<lb/>
　　益漕河一尺其來久矣今堤岸損缺不能貯水乞<lb/>
　　候農隙次第補葺詔本路漕臣並本州縣官詳度<lb/>
　　利害檢計工料<hi>互見水利</hi>
<pb n="KR2k0042_WYG_057-26a"/>
　　六年九月從盧宗原請開池州車軸河口宋史河<lb/>
　　渠志盧宗原復言池州大江乃上流綱運所經其<lb/>
　　東岸皆暗石多至二十餘處西岸則沙洲廣二百<lb/>
　　餘里諺云拆船灣言舟至此必毁拆也今東岸有<lb/>
　　車軸河口沙地四百餘里若開通入社湖舟經平<lb/>
　　水徑池口可避二百里風濤拆船之險請措置開<lb/>
　　修從之<lb/>
　　七年九月丙子又詔宗原措置開濬江東古河自<lb/>
<pb n="KR2k0042_WYG_057-26b"/>
　　蕪湖由宣溪溧水至鎭江渡揚子趨淮汴免六百<lb/>
　　里江行之險<lb/>
　　建炎間吳中甫為江淮發運使自洪澤鑿渠六十<lb/>
　　里以避長淮漕運之險<lb/>
　　紹興七年兩浙轉運使向子諲増置練湖斗門石<lb/>
　　䃮<hi>附</hi>向子諲疏畧<hi>鎭江府呂城夾岡形勢高仰因春夏不雨官漕艱勤尋遣官屬</hi>
　　<hi>李澗詢究練湖本末始知此湖在唐永泰間已廢而復興今隄岸弛禁致有侵田冒决故湖水不能</hi>
　　<hi>瀦蓄舟楫不通公私告病臣已令丹陽知縣朱穆等增置二斗門一石䃮及修補隄防盡復舊迹庶</hi>
<pb n="KR2k0042_WYG_057-27a"/>
　　<hi>為永久之利</hi>
　　十六年五月浚運河<lb/>
　　乾道六年淮東提舉徐子寅言淮東鹽課全仰河<lb/>
　　流通快近運河淺澀自揚州灣頭港口至鎭西山<lb/>
　　光寺前橋垜頭計四百八十五丈乞發五千餘卒<lb/>
　　開濬從之<lb/>
　　七年二月詔令淮南漕臣自洪澤至龜山淺澀之<lb/>
　　處如法開撩<lb/>
<pb n="KR2k0042_WYG_057-27b"/>
　　是年臣僚言丹陽練湖幅員四十里納長山諸水<lb/>
　　漕渠資之故古語云湖水寸渠水尺在唐之禁甚<lb/>
　　嚴盗决者罪比殺人本朝寖緩其禁以惠民然修<lb/>
　　築甚嚴春夏多雨之際瀦蓄盈滿雖秋無雨漕渠<lb/>
　　或淺但泄湖水一寸則為河水一尺矣後廢不治<lb/>
　　堤岸圮闕不能貯水彊家因而專利耕以為田遂<lb/>
　　致淤澱歲月既久其害滋廣望責長吏濬治堙塞<lb/>
　　立為盗決侵耕之法著于令庶幾練湖漸復其舊<lb/>
<pb n="KR2k0042_WYG_057-28a"/>
　　民田獲灌溉之利漕渠無淺涸之患詔兩浙漕臣<lb/>
　　沈度專一措置修築<hi>互見水利</hi>
　　淳熙五年以漕臣陳峴言於十月募工開濬無錫<lb/>
　　縣以西横林天井及犇牛呂城一帶地高水淺之<lb/>
　　處以通漕舟浙西運河自臨安府北郭務至鎭江<lb/>
　　江口牐六百四十一里<lb/>
　　九年知常州章冲奏常州東北曰申港利港黄田<lb/>
　　港夏港五斗港其西曰竈子港孟瀆泰伯瀆烈塘<lb/>
<pb n="KR2k0042_WYG_057-28b"/>
　　江陰之東曰趙港白沙港石頭港陳港蔡港私港<lb/>
　　令節港皆古人開導以為溉田無窮之利者也今<lb/>
　　所在堙塞不能灌溉臣嘗講求其說抑欲不勞民<lb/>
　　不費財而漕渠旱不乾水不溢用力省而見功速<lb/>
　　可以為悠乆之利者在州之西南曰白鶴溪自金<lb/>
　　壇縣洮湖而下今淺狹特七十餘里若用功濬治<lb/>
　　則漕渠一帶無乾涸之患其南曰西蠡湖自宜興<lb/>
　　太湖而下止開浚二十餘里若更令深遠則太湖<lb/>
<pb n="KR2k0042_WYG_057-29a"/>
　　水來漕渠一百七十餘里可免濬治之擾至若望<lb/>
　　亭堰牐置於隋之至徳而徹於本朝之嘉祐至元<lb/>
　　祐七年復置未幾又毁之臣謂設此堰牐有三利<lb/>
　　焉陽羨諸瀆之水奔趨而下有以節之則當潦歲<lb/>
　　平江三邑必無下流淫溢之患一也自長洲至望<lb/>
　　亭一百三十五里運河亦有所節則沿河之田旱<lb/>
　　歲資以灌溉二也每歲冬春之交重綱及使命徃<lb/>
　　來多苦淺涸今啟閉以時足通舟楫免車畎灌注<lb/>
<pb n="KR2k0042_WYG_057-29b"/>
　　之勞三也詔令相度開浚<lb/>
　　十四年揚州守臣熊飛言揚州運河惟藉瓜洲眞<lb/>
　　州兩牐瀦積今河水走泄緣瓜洲上中二牐久不<lb/>
　　修治獨潮牐一座轉運提鹽及本州共行修整然<lb/>
　　迫近江潮水勢衝激易致損壞眞州二牐亦復損<lb/>
　　漏令有司葺理上下二牐以防走泄從之<lb/>
　　紹熙五年從淮東提舉陳損之議築高郵寳應等<lb/>
　　處隄堰並斗門石䃮宋史河渠志淮東提舉陳損<lb/>
<pb n="KR2k0042_WYG_057-30a"/>
　　之言高郵楚州之間陂湖渺漫茭葑彌滿宜創立<lb/>
　　隄堰以為瀦洩庶幾水不至於泛溢旱不至於乾<lb/>
　　涸乞興築自揚州江都縣至楚州淮陰縣三百六<lb/>
　　十里又自高郵興化至鹽城縣二百四十里其隄<lb/>
　　岸傍開一新河以通舟船仍存舊隄以捍風浪栽<lb/>
　　栁十餘萬株數年後隄岸亦牢其木亦可備修補<lb/>
　　之用兼揚州墟鎭舊有隄牐乃泰州泄水之處其<lb/>
　　牐壞久亦於此創立斗門西引盱眙天長以東衆<lb/>
<pb n="KR2k0042_WYG_057-30b"/>
　　湖之水起自揚州江都經由髙郵及楚州寳應山<lb/>
　　陽北至淮陰西逹於淮又自高郵入興化東至鹽<lb/>
　　城而極於海又泰州海陵南至揚州泰興而徹於<lb/>
　　江共為石䃮十三斗門七乞以紹熙堰為名鑱諸<lb/>
　　堅石奏聞除直秘閣淮南轉運判官<lb/>
　　慶元五年兩浙轉運浙西提舉言以鎭江府守臣<lb/>
　　重修呂城兩牐畢再造一新牐以固隄防庶為便<lb/>
　　利從之<lb/>
<pb n="KR2k0042_WYG_057-31a"/>
　　嘉泰元年浚常鎭運河修牐堰宋史河渠志守臣<lb/>
　　李珏言州境北邊揚子大江南並太湖東連震澤<lb/>
　　西據滆湖而漕渠界乎其間漕渠兩傍曰白鶴溪<lb/>
　　西蠡河南戚氏北戚氏直湖州港通於二湖曰利<lb/>
　　浦孟瀆烈塘横河五瀉諸港通於大江而中間各<lb/>
　　自為支溝斷汊曲繞參錯不以數計水利之源多<lb/>
　　於他郡而常苦易旱之患何哉臣嘗詢訪其故漕<lb/>
　　渠東起望亭西上吕城一百八十餘里形勢西高<lb/>
<pb n="KR2k0042_WYG_057-31b"/>
　　東下加以歲久淺淤自河岸至底其深不滿四五<lb/>
　　尺常年春雨連綿江湖泛漲之時河流忽盈驟減<lb/>
　　連歲雨澤愆闕江湖退縮渠形尤亢間雖得雨水<lb/>
　　無所受旋即走泄南入於湖北歸大江東徑注於<lb/>
　　吳江晴未旬日又復乾涸此其易旱一也至若兩<lb/>
　　傍諸港如白鶴溪西蠡河直湖烈塘五瀉堰日為<lb/>
　　沙土淤漲過潮高水泛之時尚可通行舟楫若值<lb/>
　　小汐久睛則俱不能通應自餘攴溝别港皆已堙<lb/>
<pb n="KR2k0042_WYG_057-32a"/>
　　塞故雖有江湖之浸不見其利此其易旱二也况<lb/>
　　漕渠一帶綱運於是經由使客於此徃返每遇水<lb/>
　　澀綱運便阻一入冬月津送使客作壩車水科役<lb/>
　　百姓不堪其擾豈特溉田缺事而已望委轉運提<lb/>
　　舉常平官同本州相視漕渠並徹江湖之處如法<lb/>
　　浚治盡還昔人遺迹及於望亭修建上下二牐固<lb/>
　　䕶水源從之<lb/>
　　嘉定間臣僚言國家駐蹕錢塘綱運糧餉仰給諸<lb/>
<pb n="KR2k0042_WYG_057-32b"/>
　　道所繋不輕鎭江牐口河道淤塞不復通舟乞今<lb/>
　　漕臣等開撩從之<lb/>
　　汪綱知高郵軍以興化民田濱海昔范仲淹築堰<lb/>
　　以鄣潟鹵守毛澤民置石䃮函管以疏運河水勢<lb/>
　　歲久皆壞乃増修之部使者聞於朝増一秩<lb/>
　　陳居仁守鎭江治古海鮮界港為石䃮丹徒境上<lb/>
　　蓄泄以時以通漕運<lb/>
　　李庭芝主管兩淮制置司事至揚鑿河四十里入<lb/>
<pb n="KR2k0042_WYG_057-33a"/>
　　金沙餘慶場以省車運兼浚他運河放亭户負鹽<lb/>
　　二百餘萬亭民無車運之勞<lb/>
　元至元二十一年二月辛巳浚揚州漕河<lb/>
　　二十六年正月議江南運米由江陰入江至直沽<lb/>
　　倉元史世祖本紀海船萬户府言山東宣慰使樂<lb/>
　　實所運江南米陸負至淮安易牐者七然後入海<lb/>
　　歲止二十萬石若由江陰入江至直沽倉民無陸<lb/>
　　負之苦且米石省運估八貫有奇乞罷膠萊海道<lb/>
<pb n="KR2k0042_WYG_057-33b"/>
　　運糧萬户府而以漕事責臣當歲運三十萬石詔<lb/>
　　許之<lb/>
　　大徳四年春正月癸夘浚淮東漕渠<lb/>
　　十年浚吳淞江等處漕河又濬眞揚等州漕河令<lb/>
　　鹽商毎引輸鈔二貫以為傭工之費<lb/>
　　延祐元年遣官浚揚州淮安等處漕河<lb/>
　　四年復浚揚州運河<lb/>
　　六年浚鎭江練湖<lb/>
<pb n="KR2k0042_WYG_057-34a"/>
　　至治三年浚鎭江路漕河及練湖役丁萬三千五<lb/>
　　百人通漕類編至治三年江浙行省言鎭江運河<lb/>
　　全藉練湖之水為上源漕運商販舟楫無不由此<lb/>
　　以供億前朝嘗濬此湖瀦蓄潦水若運河水淺開<lb/>
　　放練湖一寸可添河水一尺近年淤淺以致遞運<lb/>
　　不通乞加修治制可工畢又置河兵百人專任修<lb/>
　　理<lb/>
　　泰定元年真州珠金沙河松江府吳江州諸河淤<lb/>
<pb n="KR2k0042_WYG_057-34b"/>
　　塞詔所在有司傭民丁浚之<lb/>
　明洪武元年大將軍徐逹開塌場口入於泗以通運<lb/>
　　五年二月命兩淮都轉運鹽使司移通泰等州批<lb/>
　　驗所於儀眞縣仍疏濬運河以便商旅<lb/>
　　十四年十一月浚揚州府官河自揚子橋至黄泥<lb/>
　　灘凡九千四百三十六丈<lb/>
　　十五年十二月浚揚州儀徵湖九千一百二十丈<lb/>
　　置牐壩十三處<lb/>
<pb n="KR2k0042_WYG_057-35a"/>
　　十七年閏十月修築江都縣申港壩浚河道五百<lb/>
　　六十七丈<lb/>
　　二十年正月命工部主事楊徳禮徃高郵督有司<lb/>
　　修築並湖隄岸因揚州府同知任祥之言堤岸圮<lb/>
　　壞故有是命<lb/>
　　二十六年八月命崇山侯李新徃溧水縣督視有<lb/>
　　司開胭脂河上面諭之曰兩浙賦稅漕運京師歲<lb/>
　　實浩繁一自浙河至丹陽捨舟登陸轉輸甚勞一<lb/>
<pb n="KR2k0042_WYG_057-35b"/>
　　自大江泝流而上風濤之險覆溺者多朕甚憫之<lb/>
　　今欲自畿甸疏鑿河流以通於浙俾運輸者不勞<lb/>
　　商旅獲便故特命爾徃督其事爾其莅事惟勤役<lb/>
　　民勿暴新頓首受命而行暨河成人皆便之<lb/>
　　建文四年修常州府武進縣剩銀河牐<lb/>
　　永樂元年七月户部尚書郁新等言淮河至黄河<lb/>
　　多淺灘跌坡饋運艱阻請自淮安用船可載三百<lb/>
　　石以上者運入淮河沙河至陳州潁岐口跌坡下<lb/>
<pb n="KR2k0042_WYG_057-36a"/>
　　復以淺船可載二百石以上者運至跌坡上别以<lb/>
　　大船載入黄河至八栁樹等處令河南車夫運赴<lb/>
　　衛河轉輸北京從之<lb/>
　　閏十一月浚揚州府江都縣瓜洲壩河道<lb/>
　　十二月修揚州府江都縣永眞沙邊江圩岸<lb/>
　　二年正月揚州府高郵州耆民言自州北門至張<lb/>
　　家溝湖岸兩京之要路民田之巨防湖納天長盱<lb/>
　　眙諸水雨潦漲溢風波衝決隄岸毎歲修築旋復<lb/>
<pb n="KR2k0042_WYG_057-36b"/>
　　傾圮阻絶驛路傷損民田乞遣人相度重為修理<lb/>
　　從之<lb/>
　　十一月鎭守淮安都指揮施文言淮安諸壩舟航<lb/>
　　徃來毎遇天旱壩下淤淺重勞人力近城舊有清<lb/>
　　江浦二牐比年坍壞乞命有司修砌以便徃來從<lb/>
　　之<lb/>
　　浚儀眞清江壩下水港<lb/>
　　三年五月淮安府海州言臨洪場民歲於筦瀆場<lb/>
<pb n="KR2k0042_WYG_057-37a"/>
　　界耕種輸作陸運艱難州北舊有河上通高橋下<lb/>
　　接臨洪近年淤塞乞疏濬以便舟楫從之<lb/>
　　七月浚淮安府山陽縣運鹽河計一十八里<lb/>
　　十一月浚淮安府攴家河長一萬一千九百七十<lb/>
　　丈<lb/>
　　四年八月工部言呂梁洪霖雨水决近河路并圈<lb/>
　　溝橋一十九丈六尺宜發民修理從之<lb/>
　　九月揚州府泰州判官黄通理言州境舊有運鹽<lb/>
<pb n="KR2k0042_WYG_057-37b"/>
　　官河每遇霪雨輙泛溢傷民田宅乞於普定秦潼<lb/>
　　河及西溪南儀阡三處各開水口使下流經興化<lb/>
　　鹽城界入海仍各置牐以時啟閉永為民利從之<lb/>
　　十一月户部言高郵州東河等處塘岸傾圮江都<lb/>
　　縣劉家圩港淤塞命有司發民修浚<lb/>
　　十二月常州府孟瀆河牐官裴讓言河自蘭陵溝<lb/>
　　北至牐六千三百三十丈南至奔牛鎭一千二百<lb/>
　　二十丈年乆堙塞艱於漕運乞發民疏治命右通<lb/>
<pb n="KR2k0042_WYG_057-38a"/>
　　政張璉發蘇松鎭江常州民丁十萬浚之<lb/>
　　八年三月修鎭江府丹陽縣練湖塘<lb/>
　　十二月蘇州府吳江縣言石塘官路右臨太湖左<lb/>
　　邉松江南至平望嘉興連年土石坍塌橋梁斷壞<lb/>
　　請及時修理計用三萬七千四百餘人半月可完<lb/>
　　從之敕通政使趙君任督之務令堅固毋虚勞民<lb/>
　　力<lb/>
　　九年正月揚州府高郵州言城北張家溝塘岸三<lb/>
<pb n="KR2k0042_WYG_057-38b"/>
　　十里舊用甎石包砌防遏甓社等九湖及天長諸<lb/>
　　水近因春雨浸淫各水暴漲衝决塘岸九百八十<lb/>
　　丈又自張家溝北至寶應縣南至江都縣東至興<lb/>
　　化縣界塘岸百餘里間有坍塌乞發丁夫如舊修<lb/>
　　治令工部覈實修築<lb/>
　　三月浚揚州府瓜洲壩河道及修通江減水二牐<lb/>
　　修蘇州至嘉興石土塘橋路七十餘里泄水洞百<lb/>
　　三十一處<lb/>
<pb n="KR2k0042_WYG_057-39a"/>
　　六月淮安府沭陽縣知縣王泰言縣南沭河北連<lb/>
　　山東南通淮安洪武間常疏浚以便轉運今壅塞<lb/>
　　四十餘里轉輸既艱水復為患乞於農隙浚治從<lb/>
　　之<lb/>
　　八月浚常州府江陰縣青暘等處河道<lb/>
　　十年十一月修揚州府儀徵縣縁江隄岸及浚夾<lb/>
　　港等處河道<lb/>
　　浚鎭江府京口新港甘露三港逹於江<lb/>
<pb n="KR2k0042_WYG_057-39b"/>
　　十二年八月浚淮安府海州城南官河二百四十<lb/>
　　里<lb/>
　　十月常州府江陰縣請浚萬歲河及塘涇等河從<lb/>
　　之<lb/>
　　十一月浚蘇州府崑山縣太平河<lb/>
　　是年平江伯陳瑄請鑿徐吕二洪以通漕運更於<lb/>
　　洪口建牐按宋元祐四年京東轉運司言清河與<lb/>
　　江浙淮南諸路相通因徐州吕梁百步兩洪湍淺<lb/>
<pb n="KR2k0042_WYG_057-40a"/>
　　險惡多壞舟楫朝廷已委官度地勢穿鑿此即瑄<lb/>
　　所鑿之道也<lb/>
　　十三年五月開清江浦河明太宗實録凡漕運北<lb/>
　　京舟至淮安過壩度淮以達清河口挽運者不勝<lb/>
　　勞平江伯陳瑄時總漕運故老為瑄言淮安城西<lb/>
　　有管家湖自湖至淮河鴨陳口僅二十里與清河<lb/>
　　口相直宜鑿河引湖水入淮以通漕舟瑄以聞遂<lb/>
　　發軍民開河置四牐曰移風曰清江曰福興曰新<lb/>
<pb n="KR2k0042_WYG_057-40b"/>
　　莊以時啟閉人甚便之<lb/>
　　是年建淮安五壩運船經壩入淮南河全考仁字<lb/>
　　壩義字壩在新城東門外東北自城南引湖水抵<lb/>
　　壩口外即淮河遇清江口淤塞運船經此入淮禮<lb/>
　　字壩智字壩信字壩在新城西門外西北引湖水<lb/>
　　抵壩口外即淮河遇清江口淤塞則官民商船經<lb/>
　　此逹於淮<lb/>
　　十四年四月設直隸淮安府山陽縣之清河福興<lb/>
<pb n="KR2k0042_WYG_057-41a"/>
　　清河縣之新莊邳州之乾溝徐州之沽頭上沽頭<lb/>
　　下沛縣之金溝山東濟寧州之谷亭孟陽泊魯橋<lb/>
　　十牐置牐官各一員按明初都金陵則漕於江其<lb/>
　　餉遼卒猶漕於海自永樂都燕後歲漕東南四百<lb/>
　　萬石由江涉高寶諸湖絶淮入河經㑹通河出衞<lb/>
　　河白河遡大通河以逹於京師諸洪泉壩牐以次<lb/>
　　修舉<lb/>
　　五月修揚州府邵伯鎮上下二牐<lb/>
<pb n="KR2k0042_WYG_057-41b"/>
　　是年平江伯陳瑄疏濬故沙河置牐通舟南河全<lb/>
　　考先是漕至淮安悉從府東北車壩入淮逆水行<lb/>
　　六十里至是瑄因宋喬維岳所開沙河舊渠益加<lb/>
　　疏治置牐通舟踰年而功成漕人徳之為立祠焉<lb/>
　　十五年五月遣官巡視北京通州至儀徵河道<lb/>
　　十九年九月修直隸高郵州新開湖塘岸<lb/>
　<lb/>
　江南通志卷五十八<lb/>
</p>
<p>
</p>
  </div>
</body>
</text>
</TEI>
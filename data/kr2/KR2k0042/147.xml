<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷一百四十八</head> <lb/>
    <p>
<pb n="KR2k0042_WYG_147-1a"/>
欽定四庫全書<lb/>
　江南通志卷一百四十八<lb/>
　　人物志<lb/>
　　　宦績<hi>十</hi>　<hi>寜池二府</hi>
　　　　寧國府<lb/>
　唐羅立言宣城人貞元進士令河陰始築城郭當築<lb/>
　　處率為豪富所據立言下令畫地使民自築民憚<lb/>
　　其嚴數旬而畢因設鎖絶汴流姦盜屏息<lb/>
<pb n="KR2k0042_WYG_147-1b"/>
　宋李含章宣城人太平興國進士廷試春雨如膏賦<lb/>
　　太宗稱善敭歴内外循公潔已雅號稱職<lb/>
　　凌䇿字子奇涇人雍熙乙酉年進士淳化間歴廣<lb/>
　　南西路轉運使入為户部判官先是嶺南輸香藥<lb/>
　　用郵卒萬人肩負抵京䇿請陸運至南安汎舟而<lb/>
　　北止役卒八百大省轉輸之費知廣州廣英路自<lb/>
　　吉河趨板歩二百里每夏瘴行旅輒死䇿請由英<lb/>
　　州大源洞伐山開路至曲江為便徙知洪州饒産<lb/>
<pb n="KR2k0042_WYG_147-2a"/>
　　金販者有禁逮繫滿獄䇿請縱民販市官責其算<lb/>
　　公私利焉改知益州兩川錢弊多盜䇿請鑄大錢<lb/>
　　以一當十從之䇿前後仕蜀凡六任真宗嘗謂其<lb/>
　　治蜀敏而有斷云後以工部侍郎卒<lb/>
　　梅詢字昌言宣城人端拱進士召試中書直集賢<lb/>
　　院時李繼遷攻靈州詢請以朔方授潘羅支使自<lb/>
　　攻取問誰可使者詢請行上壯之為三司户部判<lb/>
　　官屢陳西邉事論曹瑋馬知節才可用傅潛楊瓊<lb/>
<pb n="KR2k0042_WYG_147-2b"/>
　　敗績當誅田紹彬王榮等責令自效以贖過後遷<lb/>
　　給事中知審官院仁宗覽歴代户口登耗之數顧<lb/>
　　謂侍臣今天下民籍幾何詢對曰帝王恭儉有節<lb/>
　　則户口充羨賦歛無藝則版圖衰減五季生齒彫<lb/>
　　耗賴祖宗休養户口葢倍於前矣尋出知許州卒<lb/>
　　子鼎臣舉進士歴翰林學士上飛白書墨荘二字<lb/>
　　賜之曰美卿世居文翰之地也<lb/>
　　楊佐字公儀宣城人舉進士累遷發運判官汴水<lb/>
<pb n="KR2k0042_WYG_147-3a"/>
　　淺溢不常漕舟不能屬佐度地鑿瀆以通河流京<lb/>
　　城地勢南下夏苦霖潦佐開永通河以洩溝澮於<lb/>
　　野外而水患息又議治孟陽河從之後使契丹卒<lb/>
　　於途<lb/>
　　趙稹字表微宣城人擢進士第歴遷益州路轉運<lb/>
　　使真宗令條上蜀中利害一日章數上蒲江縣捕<lb/>
　　盜不得逮平民楚掠誣服稹行部得寃狀悉縱之<lb/>
　　仕終禮部尚書卒諡僖質<lb/>
<pb n="KR2k0042_WYG_147-3b"/>
　　楊璵字器之宣城人天聖進士知袁州衢信二州<lb/>
　　民争水利委璵決之璵曰衢上流水所自出然衢<lb/>
　　民頻泄水外河溉不及信争繇之起其著令先衢<lb/>
　　而後信訟遂平<lb/>
　　王知微字幾之宣城人慶厯登第僉判賀州鼔鑄<lb/>
　　嵗増課百萬遷祕書丞知當塗縣時築萬春圩調<lb/>
　　夫甚急知微請俟農隙部使者不悦既而重之與王<lb/>
　　安石同年安石嘗問以法度沿革知㣲惟言士去就<lb/>
<pb n="KR2k0042_WYG_147-4a"/>
　　有命名器非假人物坐是不進用仕終龍川倅<lb/>
　　劉琦字公玉宣城人博學強覽立志峻潔以都官<lb/>
　　員外郎通判歙州召為侍御史建言自城綏州數<lb/>
　　致羌寇宜棄之浙西開漕渠役甚小使者張大其<lb/>
　　事以功遷官言者論其非詔琦就劾官吏人人惴<lb/>
　　恐琦但案首謀二人而己<lb/>
　　汪齊字子思涇人慶厯進士累遷尚書都官員外<lb/>
　　郎時行青苗免役法齊詣朝堂力言不便王安石<lb/>
<pb n="KR2k0042_WYG_147-4b"/>
　　曰此法便天下獨公不便爾遂出判池州<lb/>
　　王平字裔中熙寧進士寧國以制科舉者自平始<lb/>
　　補韜畧尉邑民與寺僧争水利平曰寺所利者磑<lb/>
　　碾耳民所資者畝澮竟子民嘗驗毆死者曰尚可<lb/>
　　生捄之果甦其莅事精敏多類此<lb/>
　　徐勣字元功南陵人舉進士除桂州教授王師討<lb/>
　　交趾檄勣從軍大将郭逵逗留不進勣疏於朝逵<lb/>
　　坐貶後判通州率民築瀕海廢堤民賴其利徽宗<lb/>
<pb n="KR2k0042_WYG_147-5a"/>
　　立擢寳文閣待制兼侍講帝謂勣臣僚進對惟卿<lb/>
　　鯁直朕所倚賴大觀二年知太平州入覲極論茶<lb/>
　　鹽法為民病帝曰不見卿久今日乃聞嘉言加龍<lb/>
　　圖閣直學士留守南京初蔡京以勣舊事藩邸曲<lb/>
　　意事之勣不少降節京入輔勣亦終不復用<lb/>
　　方懋徳字元相南陵人宣和中為武康尉有丐者<lb/>
　　死或以誣富人沈氏獄已具懋徳辨釋之改令錢<lb/>
　　塘時郡科磚五十萬懋徳持不可立庭下屹不去<lb/>
<pb n="KR2k0042_WYG_147-5b"/>
　　卒罷<lb/>
　　汪汝則字方叔涇人建炎間助平方臘有功帝嘉<lb/>
　　其能録姓名於屛授紹興府通判歴知信衢二州<lb/>
　　有惠政時臣僚登對論郡守人才上曰使人人如<lb/>
　　汪汝則何患不治<lb/>
　　陳天麟字季陵宣城人紹興進士調廣徳簿嵗饑<lb/>
　　代郡将為書請部使者得粟數千斛以賑改知襄<lb/>
　　陽募忠義軍浚古眢河尋知贛州時茶商寇贛吉<lb/>
<pb n="KR2k0042_WYG_147-6a"/>
　　間麟預為守備民恃以安江西憲臣辛棄疾討賊<lb/>
　　天麟給餉補軍事平棄疾奏今成功實天麟方畧<lb/>
　　也<lb/>
　　孫楙字徳操太平人紹興進士厯判池真郢三州<lb/>
　　所至以興學節財為務入覲髙宗嘗論公生明上<lb/>
　　問何以生公曰廉生公又問何以生廉曰儉生廉<lb/>
　　累遷知温州朱熹稱其愛立而教明古良吏也<lb/>
　　梅成和字徳修涇人紹興登第調江夏簿徒歩之<lb/>
<pb n="KR2k0042_WYG_147-6b"/>
　　官時岳飛討楊么於洞庭安撫使劉湜守鄂渚令<lb/>
　　督軍儲掌箋表多所裨助賊平授太湖令<lb/>
　　文㮤涇人淳熙進士累官至御史抗疏三上災異<lb/>
　　事直指權相忤㫖罷歸<lb/>
　　林宗放字問禮宣城人淳熙進士教授通州學有<lb/>
　　舊刋三諫集載章惇姦狀時惇孫為守欲去其版<lb/>
　　宗放不予改知蘭溪邑號大治授廣州通判番禺<lb/>
　　海舶例有私獻却不受致仕後自號拙軒老人<lb/>
<pb n="KR2k0042_WYG_147-7a"/>
　　奚士達寧國人淳熙進士教授復州改知績溪簽<lb/>
　　書淮南判官初達與同舍郎沈渙講習禮經相勉<lb/>
　　曰曲禮母不敬大學母自欺當終身行之後能不<lb/>
　　渝其言弟士遜累官至大理卿會韓侂胄死史彌<lb/>
　　逺議起大獄士遜曰廷尉天下之平侂胄誠姦若<lb/>
　　加以大逆非所敢知遂忤㫖罷<lb/>
　　汪晦之旌徳人淳熙進士倅江陵郡郡有三海八<lb/>
　　櫃恃為險固豪右據以為田晦之力復之時劵法<lb/>
<pb n="KR2k0042_WYG_147-7b"/>
　　初變晦之乃流通泉幣又築寸金堤以捍江政績<lb/>
　　甚偉<lb/>
　　吳淵字道父柔勝子嘉定七年進士丞相史彌逺<lb/>
　　許為國器欲授官辭以親在當禀命彌逺為之改<lb/>
　　容尋辟令江東九郡有訟於使者輒請屬淵改差<lb/>
　　浙東制置司幹辦公事居外艱累詔起復力辭曰<lb/>
　　事親莫大於送死茍冒哀求榮他日何以事君服<lb/>
　　闋累進右文殿脩撰適政府欲用兵中原據闗守<lb/>
<pb n="KR2k0042_WYG_147-8a"/>
　　河淵謂國家力决不能取即取之不能守丞相鄭<lb/>
　　清之不悅未幾一如淵言差知鎮江厯江東轉運<lb/>
　　使兩淮流民入境者四十餘萬淵撫而濟之加華<lb/>
　　文閣直學士歴沿江制置屯田使湖南峒寇蔓入<lb/>
　　江右袁洪大震淵命将討平之朝廷付淵以光豐<lb/>
　　蘄黄之事創司空山等三大砦嵯峨山等二十二<lb/>
　　小砦分立隊伍星聨棊布擢資政殿大學士封金<lb/>
　　陵侯進爵為公寳祐五年拜叅知政事卒諡敏荘<lb/>
<pb n="KR2k0042_WYG_147-8b"/>
　　贈少師<lb/>
　　吳潛字毅夫柔勝子淵弟嘉定十年進士第一歴<lb/>
　　遷尚書右郎官都城火潛疏言陛下齋戒修省必<lb/>
　　使國人孚信毋徒減膳撤樂又言與元為鄰當以<lb/>
　　和為形以守為實以戰為應不宜輕啟兵端其後<lb/>
　　淮師敗亡皆如潛言端平初求直言潛陳九事忤<lb/>
　　時相罷後歴官簽書樞密院事封金陵郡侯叅知<lb/>
　　政事判慶元府條具軍民久逺計積錢百餘萬代<lb/>
<pb n="KR2k0042_WYG_147-9a"/>
　　民輸帛前後捐逋税五百四十餘萬進封國公後<lb/>
　　上章劾丁大全沈炎為炎所論劾責授化州團練<lb/>
　　使循州安置卒徳祐初追復原官贈少師<lb/>
　　韓元龍宣城人為天台令以徳化民邑遂大治性<lb/>
　　純孝與弟尚書元吉相友愛俱以文學顯時人比<lb/>
　　之坡頴<lb/>
　　焦炳炎字濟甫太平人淳祐進士知袁州奏竄新<lb/>
　　喻尉楊大明以雪嫠婦之寃後除右正言以言事<lb/>
<pb n="KR2k0042_WYG_147-9b"/>
　　忤當軸作詩貽知舊云事至諫官言不得身為宰<lb/>
　　相有何榮遂解職歸<lb/>
　　方處和字徳修旌徳人調玉山丞罏户黄姓者夜<lb/>
　　以白金密遺其子處和麾去比歸復以斑竹杖為<lb/>
　　贐怪其重不受刳杖果納金其中其廉介類此<lb/>
　　章燾宣城人知蘄州寛平不擾擢提㸃湖南刑獄<lb/>
　　全州将兵刼守臣為亂燾誅其首惡餘皆諭遣後<lb/>
　　拜刑部侍郎每議獄傅以經術時推為平允<lb/>
<pb n="KR2k0042_WYG_147-10a"/>
　　虞儔字夀老寧國人舉進士歴知績溪以廉静著<lb/>
　　擢監察御史排擊貴近綱紀肅然累官兵部侍郎<lb/>
　元貢師㤗字泰甫宣城人奎之子幼師吴澄在太學<lb/>
　　時路拾遺囊亟追還之泰定四年擢第歴紹興路<lb/>
　　推官數剖疑獄入翰林預修后妃功臣列傳除吏<lb/>
　　部侍郎江淮兵起京師乏食詔師㤗和糴浙右得<lb/>
　　糧百萬歴户部尚書轉漕閩海以鹽引易糧給京<lb/>
　　師凡數十萬石<lb/>
<pb n="KR2k0042_WYG_147-10b"/>
　　陳良弼字公輔宣城人少辟憲史有聲除嘉興路<lb/>
　　教授以廉吏稱調上元簿坐伉直自免後以旌徳<lb/>
　　尹致仕吴師道稱其才足以濟事辨足以服人知<lb/>
　　足以自衛衆謂其知言<lb/>
　明秦逵字文用宣城人洪武乙丑進士仕至工部尚<lb/>
　　書議定輪班匠法三年為班更番輸作量地逺近<lb/>
　　為班次候撥免其徭役工匠便之上以學校為國<lb/>
　　儲才而士子巾服如吏胥宜更制命逵製式頒行<lb/>
<pb n="KR2k0042_WYG_147-11a"/>
　　天下<lb/>
　　戚遜字彦志宣城人洪武中以貢授兵部主事永<lb/>
　　樂間歴山東叅政嵗饑流移載道請於朝未報輒<lb/>
　　發粟賑之詔奨賚遷交趾布政<lb/>
　　芮麟字志文宣城人洪武間為建寧知府嵗饑民<lb/>
　　困發粟以濟郡有上下闗衛分兵戌守小人倚為<lb/>
　　姦利商旅苦之麟疏其弊得罷為政寛簡有古循<lb/>
　　吏風<lb/>
<pb n="KR2k0042_WYG_147-11b"/>
　　劉希賢宣城人以掾為餘姚主簿性狷介卒於官<lb/>
　　同僚檢其篋止俸銀五錢帕二方縣為殮其喪歸<lb/>
　　之<lb/>
　　丁鎡字永時南陵人永樂中以書法徴入國子監<lb/>
　　除户部主事出使徐州嘗便宜發倉賑饑土木之<lb/>
　　變募義勇勤王仕終刑部右侍郎<lb/>
　　范懋字士勉南陵人永樂間由舉人授河西令遷<lb/>
　　隰州同知廉明不可犯百姓以包孝肅稱之為立<lb/>
<pb n="KR2k0042_WYG_147-12a"/>
　　思廉亭<lb/>
　　貢珊字廷甫宣城人性孝友母疾嘗糞兄病疽吮<lb/>
　　之正統辛未進士知唐山縣覈清河官地以還民<lb/>
　　時以佛稱入覲卒於京無以為殮唐山民奔走哭<lb/>
　　奠争出車錢䕶其喪歸<lb/>
　　王著字有輝涇縣人由貢士除浙江按察司經歴<lb/>
　　嘗奉檄巡温州久旱禱雨輒應慈谿多虎為害竭<lb/>
　　誠禱神比浹旬斃十三虎民遂安<lb/>
<pb n="KR2k0042_WYG_147-12b"/>
　　吳詔相字廷臣宣城人由鄉薦知汝州不畏彊禦<lb/>
　　州境肅清<lb/>
　　左仲輝以字行涇縣人天順進士歴户部郎出知<lb/>
　　永州時新建藩府王欲闢地仲輝阻之改知彰徳<lb/>
　　藩府之擾十倍於永咸御以禮法置泉陂二所溉<lb/>
　　田五千餘畝<lb/>
　　張綸字大經宣城人成化進士擢御史按真定平<lb/>
　　鄉令欲増淤田税檄報淤决不常不可遺民患遷<lb/>
<pb n="KR2k0042_WYG_147-13a"/>
　　大理卿興襄二府争灘地連逮七十二家綸為奏<lb/>
　　定事遂息改刑部左侍郎推治博野慶成二王獄<lb/>
　　稱㫖時武宗政柄旁落中官用事綸奏奸黨秦用<lb/>
　　等當誅連及巨璫疏留中不下因致仕<lb/>
　　孫昊字曰明南陵人少以文學名督學御史戴珊<lb/>
　　稱十才子以昊為首成化丁酉鄉舉知海寧縣築<lb/>
　　堤捍海民賴以安<lb/>
　　王達字徳孚涇縣人成化進士嘗决鳯陽河南争<lb/>
<pb n="KR2k0042_WYG_147-13b"/>
　　田之獄又發十三年之盜銀於倉地吏民驚服遷<lb/>
　　知武昌府斬妖僧繼曉擒妖術道士李孜省立三<lb/>
　　等九則之法以均田役時守備太監假進貢漁獵<lb/>
　　細民奏革之湖湘水旱相仍疏罷襄府營建以寛<lb/>
　　民力年未五十致仕<lb/>
　　江漢字紀南旌徳人成化進士任户部郎中西蜀<lb/>
　　旱饑奉詔賫内帑賑之條畫周悉遷寳慶知府首<lb/>
　　制豪猾不得借勢宗藩區别兵民禁戢流散蠧弊<lb/>
<pb n="KR2k0042_WYG_147-14a"/>
　　盡革<lb/>
　　徐説字以中宣城人成化進士歴南右通政嘗册<lb/>
　　封靖江王資贐甚厚一無所取致仕歸務以忠信<lb/>
　　先鄉里<lb/>
　　王葢字舜功宣城人𢎞治進士在諫垣多所彈劾<lb/>
　　時禁軍横甚至侵掠官物葢請治如法上命榜刻<lb/>
　　東安門自是少戢<lb/>
　　陳孜南陵人𢎞治鄉薦任霸州同知清覈宣遼二<lb/>
<pb n="KR2k0042_WYG_147-14b"/>
　　鎮屯田有能聲陞寧羌知州時川蜀流賊起郡邑<lb/>
　　殘毀惟寧羌獲全<lb/>
　　邵道宗字師魯太平人𢎞治舉人任樂陵知縣立<lb/>
　　保甲保馬法縣境以寧世宗南巡供億糗糧民不<lb/>
　　病擾調郯城修築沂河馬耳灣諸堤先是馬耳灣<lb/>
　　下有神蛟據之屢築屢圯乃備牲祭告忽風霧中<lb/>
　　有物飛騰而去功遂成沂州鑛廢盜賊繼起率土<lb/>
　　兵平之<lb/>
<pb n="KR2k0042_WYG_147-15a"/>
　　蕭瑞涇縣人正徳進士授靖安知縣時奉新華林<lb/>
　　賊起以有備不敢犯擢御史劾兵部尚書王瓊廷<lb/>
　　論韙之<lb/>
　　吴大本字性夫宣城人正徳進士知進賢縣有儀<lb/>
　　賔李貴怙勢殺人論治之擢河南道御史疏論閣<lb/>
　　臣張璁不職出為廣東僉事决疑獄活趙集等二<lb/>
　　十三人<lb/>
　　劉贊字誠夫宣城人正徳鄉薦知肥城蝗不入境<lb/>
<pb n="KR2k0042_WYG_147-15b"/>
　　移判成都行之日民悲啼勒石道傍云劉侯與赤<lb/>
　　子泣别處<lb/>
　　趙象字惟賢太平人正徳問以貢知慶雲縣擢桂<lb/>
　　陽州清節甚著嘗曰秩俸外錙銖皆是賕私人服<lb/>
　　為格言<lb/>
　　張本宣城人正徳時為開封推官正直方嚴動必<lb/>
　　循法歸家無餘貲鄉人重之<lb/>
　　汪堅字子固旌徳人正徳進士為刑部郎中按郭<lb/>
<pb n="KR2k0042_WYG_147-16a"/>
　　勛恃勢恣横諸不法狀輦轂肅然歴任河南叅政<lb/>
　　致仕歸田産不加益焉<lb/>
　　姚本旌徳人嘉靖舉人知汾州與總制曾銑計復<lb/>
　　河套忤執政改知獨山州土賊蹂躪本畫䇿守禦<lb/>
　　咸中機宜<lb/>
　　徐元氣字汝和宣城人嘉靖進士由刑部員外出<lb/>
　　守成都出枉獄四十八人築灌縣石堰歴遷雲南<lb/>
　　右布政會土官岳鳯亂條上𠞰撫䇿躬督芻餉事<lb/>
<pb n="KR2k0042_WYG_147-16b"/>
　　平遷山東左布政東省巨室優免溢額民苦賠累<lb/>
　　元氣悉清覈之仕終通政使<lb/>
　　徐元太元氣弟嘉靖進士為吏部主事分校禮闈<lb/>
　　時張居正怙勢其子弟就試主司相戒勿遺元太<lb/>
　　摘其紕繆置之弗録左遷山東叅政居正疾巡撫<lb/>
　　藩臬禱於岱元太獨不徃幾中危法會居正沒遷<lb/>
　　順天府尹時蜀中賊黨擁衆入平裔堡西南大震<lb/>
　　命元太巡撫四川太至指授方畧破砦三十五斬<lb/>
<pb n="KR2k0042_WYG_147-17a"/>
　　首二千餘級賊惶怖乞降遂築城黄沙壩以控扼<lb/>
　　諸羌明年建越馬湖等復大逞元太悉討平之以<lb/>
　　功進兵部右侍郎陞南刑部尚書乞歸<lb/>
　　沈寵字思畏宣城人嘉靖鄉薦授行唐知縣民不<lb/>
　　諳織絍寵為造機杼教之御史按部至寵厨傳省<lb/>
　　約澣已所用帷帳以進御史賢之擢御史遷湖廣<lb/>
　　兵備平九隆灣劇賊鄭翦等遷廣西叅議歸里嘗<lb/>
　　主講席稱古林先生<lb/>
<pb n="KR2k0042_WYG_147-17b"/>
　　梅守徳字純甫宣城人嘉靖進士授台州推官台<lb/>
　　臨海強族多闌出中國貨姦民互市鈎致倭寇守<lb/>
　　徳按治之乃安擢吏科給事中時輔臣嚴嵩威虐<lb/>
　　朝士周怡楊爵劉魁以忤繫詔獄守徳作三君詠<lb/>
　　寄之府尹胡奎因嵩戚驟遷力疏其貪狀方士徐<lb/>
　　可成與嵩比以禱祀為太常卿又屢疏駁之嵩銜<lb/>
　　之時兩浙倭熾命出知紹興府守徳繕城蒐卒均<lb/>
　　田核税民稱便尋督山東學政世宗令陶仲文祈<lb/>
<pb n="KR2k0042_WYG_147-18a"/>
　　年㤗山陶怙寵千請斥之弗為禮遷雲南叅政以<lb/>
　　母老不赴歸建書院講學世稱宛溪先生<lb/>
　　徐楠字任之宣城人嘉靖舉人知耒陽縣振興文<lb/>
　　學同知撫州躬負畚鍤築千金坡撫人為建祠坡<lb/>
　　上繼攝郡事有御史居家不法楠按治之為其所<lb/>
　　嗾免歸子鴻起領萬厯鄉薦歴遷衡州知府耒故<lb/>
　　衡屬也郡人祠祀之題曰父子濟美<lb/>
　　孫濬字宗禹宣城人嘉靖進士由永豐令入為給<lb/>
<pb n="KR2k0042_WYG_147-18b"/>
　　事奏論趙文華希相臣嚴嵩意上怒調孝感丞歴<lb/>
　　知平陽府<lb/>
　　唐汝迪字吉甫宣城人嘉靖進士任司勲郎以忤<lb/>
　　嚴世蕃出知雷州雷濵海倭一夕突至急登陴授<lb/>
　　兵城賴以保擢河南治河副使河决崔家口有議<lb/>
　　開復舊河者上書言不便状議乃寢<lb/>
　　殷登瀛字子登宣城人嘉靖進士知海寧縣期月<lb/>
　　宿逋盡清案無停牘擢户曹𣙜闗作浴心亭以自<lb/>
<pb n="KR2k0042_WYG_147-19a"/>
　　況仕終金華府所至有清譽<lb/>
　　趙睿字若思涇縣人嘉靖進士擢御史屬巡視十<lb/>
　　庫適庫璫報車駕幸西土門觀獅子請暫避睿正<lb/>
　　色曰臣備員執法職在補過拾遺主上来正宜班<lb/>
　　侍何避為璫惶恐馳奏上即歛轡徐還其見憚如<lb/>
　　此<lb/>
　　屠羲英字淳卿寧國人嘉靖進士授户部主事歴<lb/>
　　陞南祭酒訓飭有條張居正禁講學英曰官可一<lb/>
<pb n="KR2k0042_WYG_147-19b"/>
　　日便棄學不可一日不講㑹講不輟居正奪情卿<lb/>
　　貳連牘保留英曰朝廷可無居正居正不可無母<lb/>
　　擲筆不署秩滿當遷上曰屠羲英不愧士楷當令<lb/>
　　久掌成均御書春風化雨蔚為人宗八字賜之<lb/>
　　汪泓旌徳人嘉靖舉人知阜城縣郡募軍派阜城<lb/>
　　買馬二百匹泓力争得免尋守薊州薊鎮冒虚餉<lb/>
　　十餘萬泓按册稽實士馬飽騰陞屯田都水員外<lb/>
　　郎築中州齧堤漕艘以濟晉南安守乞歸<lb/>
<pb n="KR2k0042_WYG_147-20a"/>
　　周希旦字汝魯旌徳人嘉靖進士由推官擢御史<lb/>
　　首疏崇正學養聖躬時新鄭恃宫僚舊恩當國專<lb/>
　　恣希旦論之轉應天府丞時苦旱疫希旦兩疏請<lb/>
　　賑得發金二萬賑之<lb/>
　　周怡字順之太平人嘉靖進士授順徳推官肅宗<lb/>
　　南狩道出順徳徴發萬計並賴怡指畫減費十之<lb/>
　　三擢吏科給事中時相臣嚴嵩翟鑾冢宰許讚積<lb/>
　　有隙怡謂大臣各持意見非國之福言甚剴切詔<lb/>
<pb n="KR2k0042_WYG_147-20b"/>
　　廷杖下錦衣獄尋因箕仙言釋之閲月復被逮二<lb/>
　　殿災又釋之怡方介峻潔累躓彌堅海内薦紳望<lb/>
　　之如祥麟威鳯後遷太常少卿卒諡恭節<lb/>
　　崔涯字若濟太平人學術純正嘉靖中進士擢御<lb/>
　　史糾劾不避權貴上目為真御史視鹺河東嵗大<lb/>
　　祲疏發鹽課數十萬以賑之繼按福建糾一墨吏<lb/>
　　聞風去者七人陳山海十二䇿悉中利弊亢旱親<lb/>
　　禱霖雨周渥時謡為御史雨尋以劾冢宰汪鋐忤<lb/>
<pb n="KR2k0042_WYG_147-21a"/>
　　㫖被斥<lb/>
　　許汝驥字徳卿寧國人嘉靖進士仕户部郎中值<lb/>
　　畿輔大饑請發太倉出賑轉職方相臣嚴嵩私仇<lb/>
　　鸞欲越次敘功堅執不可奉勅監視薊鎮軍實單<lb/>
　　車詣薊按區核實無所隠冒鎮帥張承勛恃援作<lb/>
　　勢驥卻其重餽尋極言其貪黷不法狀並劾督撫<lb/>
　　諸臣不任節制上為動容仕終河南副使生平檢<lb/>
　　身窒欲常若不及書座右曰居處常嚴帝鑒行藏<lb/>
<pb n="KR2k0042_WYG_147-21b"/>
　　可對人言子成器仕至辰沅兵備<lb/>
　　周懌字信之太平人少師鄒守益究心理學以嘉<lb/>
　　靖嵗薦授易州同知視事勤敏設釡甑於㕔事外<lb/>
　　訟者晨炊竟即剖决發歸嘗出一寃獄其人徳之<lb/>
　　刲豕以饋中實以金懌叱遣之<lb/>
　　焦煜字伯升太平人嘉靖進士歴遷浙江按察僉<lb/>
　　事所部多白役肆虐煜盡加裁抑一日偕僚佐出<lb/>
　　有瞽婦赴愬大呼孰為焦青天者同官有愧色海<lb/>
<pb n="KR2k0042_WYG_147-22a"/>
　　寧鹽池瀕海患潮檄守令築石堤七百餘丈立陡<lb/>
　　門四以時瀦洩至今賴之<lb/>
　　徐大任字重夫宣城人隆慶進士授工部主事嵗<lb/>
　　汰水衡冗費數十萬緡𣙜税真州力免宣船囘空<lb/>
　　遞役之苦歴官中外皆以廉稱神宗謂其清節為<lb/>
　　天下第一<lb/>
　　詹沂字浴之宣城人隆慶進士授新建知縣擢給<lb/>
　　事中宰臣張居正奪情議起南省臣具疏乞留沂<lb/>
<pb n="KR2k0042_WYG_147-22b"/>
　　獨不署名歴陞左副都御史會勘妖書獄力止株<lb/>
　　連咸寧令滿朝薦以事忤璫被收沂固請得釋楚<lb/>
　　藩之變陳善後事宜凡親王違制撫按皆得以白<lb/>
　　簡從事乞増入勅内從之嘗值除夕上謂左右曰<lb/>
　　此時廷臣受外覲官書帕開宴打閙惟副都詹沂<lb/>
　　清寂可念累疏乞歸不可遂解組出國門候命上<lb/>
　　優許之明大臣挂冠自沂始<lb/>
　　郭忠信字希曾與兄忠貞並寧國諸生從羅汝芳<lb/>
<pb n="KR2k0042_WYG_147-23a"/>
　　講學耿恭簡督學南畿求實學篤行之士合十四<lb/>
　　郡得十一人忠信兄弟與焉隆慶三年用恩貢判<lb/>
　　辰州忤時相謫婺源教諭以八條造士人稱梅井<lb/>
　　先生<lb/>
　　蕭彦字思學涇縣人隆慶進士擢禮科給事中歴<lb/>
　　户垣疏凡數十上無不闗切時政又言察吏不宜<lb/>
　　以催科為殿最有司憚考成必重以敲扑民力不<lb/>
　　勝流亡隨之寛一分民受一分之賜上納其言轉<lb/>
<pb n="KR2k0042_WYG_147-23b"/>
　　都御史撫貴州鄖陽總督兩廣晉户部侍郎卒諡<lb/>
　　定肅歴官二十餘年立朝多讜言其在黔則破擒<lb/>
　　巨逆平其砦在滇則靖亂兵折驕帥杜暹羅之請<lb/>
　　四任開府恩威並著弟雍仕廣東按察司宦績亞<lb/>
　　於彦而學過之時稱二蕭<lb/>
　　許夢熊南陵人隆慶進士知福清縣縣經倭亂夢<lb/>
　　熊恤民恵商築堡興學士民尸祝焉時葉向髙以<lb/>
　　童子被試一見許為宰相器又識林茂槐李多見<lb/>
<pb n="KR2k0042_WYG_147-24a"/>
　　後皆登顯仕時號人倫氷鑒終南兵部主事<lb/>
　　貢靖國宣城人萬厯進士授刑部主事時張居正<lb/>
　　相欲周内其所憾者令其子以通家刺投謁且以<lb/>
　　銓地餌之靖國還其刺曰誤耳原無世誼也力争<lb/>
　　之事得白有大猾當坐賄御史匿不為理靖國復<lb/>
　　力争之尚書前卒抵法秩滿陞福建泉州府拊循<lb/>
　　有法七邑大治再陞浙江鹽運使會塲官作姦為<lb/>
　　鹺院所庇遂投劾歸囊槖蕭然嘯咏不輟<lb/>
<pb n="KR2k0042_WYG_147-24b"/>
　　趙健字行吾涇縣人萬厯進士由刑曹知辰州教<lb/>
　　民紡績政清刑措歴貴州布政時苖播相繼竊發<lb/>
　　撫御有方羣醜賔服終南太僕卿<lb/>
　　張守道字岸先宣城人萬厯進士授户部主事視<lb/>
　　南徐倉會中使採木過徐役民助輓甚困守道為<lb/>
　　捐倉羡以代徭任武選員外朔望必禮楊忠愍祠<lb/>
　　魏閹方熾守道毅然乞南得南太常後轉工部侍<lb/>
　　郎卒守道性孝友嘗破産以急兄難母卒廬墓三<lb/>
<pb n="KR2k0042_WYG_147-25a"/>
　　年虎繞其墓不去<lb/>
　　蔡逢時字應期宣城人萬厯進士知海鹽縣履畝<lb/>
　　均徭築海塘禦潮患遷祠部郎議藩封禄制著為<lb/>
　　令為温處兵備斬倭七十餘級轉河南叅政築沁<lb/>
　　堤戢禹州巨盜仕終四川布政卒後有海鹽人十<lb/>
　　餘輩来哭墓下去<lb/>
　　麻溶字明之宣城人萬厯進士歴吏部郎時私謁<lb/>
　　干政溶抗疏言政府侵銓臣之權臺省伺政府之<lb/>
<pb n="KR2k0042_WYG_147-25b"/>
　　意銓法日壊坐是出為冀南叅政稍遷河南右布<lb/>
　　政卒<lb/>
　　梅守相字台甫宣城人萬厯進士授工部主事𣙜<lb/>
　　夏鎮陳泇河利運状遷郎中董其役身歴塗潦冒<lb/>
　　艱險閲九載績成以二百六十里之泇避黄河險<lb/>
　　三百三十里仕終按察使弟守極萬厯鄉薦知安<lb/>
　　吉州疏濬水道因名梅溪終南户部員外守峻進<lb/>
　　士為吏部郎徧諸司疏壅滯清流品仕至陜西叅<lb/>
<pb n="KR2k0042_WYG_147-26a"/>
　　政守和進士由禮部督學河南嚴抑奔競歴陞廣<lb/>
　　西叅政<lb/>
　　葉煒字文光宣城人萬厯進士為餘姚令歴河間<lb/>
　　守餘姚有汝氿牟山諸湖及海壖地為豪家所侵<lb/>
　　煒清復之並作堤堰民得免旱澇憂任丘有殺人<lb/>
　　者倚叔中貴冀緩死竟論抵罪遷紹寧兵備致仕<lb/>
　　徐夢麟字惟仁宣城人萬厯進士知河南府改登<lb/>
　　州屬吏有忤璫者懼不免力為直之仕至南太僕<lb/>
<pb n="KR2k0042_WYG_147-26b"/>
　　少卿嘗自咏曰平生宦况猶江水日對青山夜讀<lb/>
　　書<lb/>
　　徐汝正宣城人萬厯舉人除西鄉知縣時瑞藩封<lb/>
　　漢中道西鄉驅民夫牽挽不勝驛騷汝正操小艇<lb/>
　　懐牋謁王為民請命風作舟溺求屍三日始得之<lb/>
　　邑民環哭立祠祀焉<lb/>
　　徐騰芳字雲卿宣城人萬厯進士厯遷九江同知<lb/>
　　桑落洲崩潰蘆課無出議請崩者蠲荒者減州民<lb/>
<pb n="KR2k0042_WYG_147-27a"/>
　　徳之遷知真定陞易州兵備擒賊黨于𢎞志等破<lb/>
　　其衆六千人終陜西叅政<lb/>
　　髙維岳字君翰宣城人文學優長領萬厯鄉薦仕<lb/>
　　雷州推官尋署瓊州會礦徒竊發鈎倭入寇維岳<lb/>
　　伏兵擊破之轉鞏昌郡丞督餉臨洮招番人置近<lb/>
　　甸邉賴以安遷興國知州興國故苦柯潭二賊維岳<lb/>
　　至郡立擒其魁當事忌其功投劾歸<lb/>
　　梅鵾祚字仲舉宣城人萬厯進士由庶常改御史<lb/>
<pb n="KR2k0042_WYG_147-27b"/>
　　會鄭貴妃有寵受封時王恭妃生皇太子三年而<lb/>
　　封不與鵾祚請進王妃以定國本朝論韙之都御<lb/>
　　史海瑞謂臣工貪墨當用國初重刑鵾祚力諫得<lb/>
　　寢又疏言錦衣衛多中官私人語少侵上上怒曰<lb/>
　　鵾祚少不諳事姑罰俸尋出按西粤卒於道<lb/>
　　戴新字浴日南陵人萬厯進士由工曹知寧波府<lb/>
　　櫛剔諸弊吏皆憚其嚴正郡瀕海數苦倭寇新造<lb/>
　　船治械防禦甚周終湖廣武漢道<lb/>
<pb n="KR2k0042_WYG_147-28a"/>
　　仙克謹字仲恒寧國人萬厯進士知隆平縣時苦<lb/>
　　旱捐俸給民穿井七百有二十民立石識之曰仙<lb/>
　　井尋調建安會水患多漂溺築隄建橋民困以濟<lb/>
　　轉山西兵備邉事孔棘克謹指揮防禦敵五載不<lb/>
　　犯境特陞山西巡撫<lb/>
　　梅綿祚字公衍宣城人萬厯鄉薦歴遷户曹密雲<lb/>
　　兵乏餉力言於主計者通他儲以濟軍得無譁知<lb/>
　　栁州撫猺獞多惠績<lb/>
<pb n="KR2k0042_WYG_147-28b"/>
　　顔文選字巽之宣城人萬厯進士知江夏縣擢給<lb/>
　　事中在諫垣十一月疏十三上其請建國儲疏尤<lb/>
　　激切以敢言外謫後追贈光禄少卿<lb/>
　　劉有源南陵人萬厯進士将之官出已分田給伯<lb/>
　　仲曰我幸沾薄禄此産可共也為御史有用人措<lb/>
　　餉二疏言甚切至嘗收治東城大猾中貴為解不<lb/>
　　聴時稱其執法仕至江西按察使<lb/>
　　葉永盛字子木涇縣人萬厯進士擢御史巡鹽浙<lb/>
<pb n="KR2k0042_WYG_147-29a"/>
　　直中使劉成来𣙜税商竈震懾盛奏之疏詞剴切<lb/>
　　上悟不直奄巡按江西奄寺黨連武弁有獻店設<lb/>
　　𣙜之議盛抗疏請斬宵人議遂罷居御史九載疏<lb/>
　　數十上直聲震中外累陞太僕寺卿永盛少孤里<lb/>
　　人侵其地既貴而歸之永盛曰孤而見奪貴而歸<lb/>
　　之吾不為也若自今無侮孤寡可矣鄉人有坐仇<lb/>
　　陷大辟者奉數百金乞援盛麾之去而陰為營救<lb/>
　　得脱<lb/>
<pb n="KR2k0042_WYG_147-29b"/>
　　趙士登字應庸涇縣人萬厯進士知黄岡縣時行<lb/>
　　清丈法登經界畫一豪強憚之吏舍夜火延及囹<lb/>
　　圄諸囚蒲伏庭下曰吾屬罪應死不敢逋逃為明<lb/>
　　府憂擢御史廷議以河決請加賦登力持不可仕<lb/>
　　終南吏部侍郎<lb/>
　　吴尚黙字元垣涇縣人萬厯進士知義烏縣擢御<lb/>
　　史出按蜀奢崇明作亂會督撫合謀翦滅之尋按<lb/>
　　粤東控扼海寇得以無事崇禎時以疏救錢龍錫<lb/>
<pb n="KR2k0042_WYG_147-30a"/>
　　謫守承天時流寇大擾檄練鄉兵三千以備守禦<lb/>
　　築堤數十里溉屯田勤勞九載量移武昌陞本省<lb/>
　　右布政卒<lb/>
　　趙士際字維行涇縣人少強學嘗以磚為警枕領<lb/>
　　萬厯鄉薦知洛容縣尋調宣化創建城池擢知羅<lb/>
　　定州州初歸版規畫拊循民皆悦服子不盈行誼<lb/>
　　敦睦喜讀周邵書<lb/>
　　蕭良幹字以寧涇縣人弱冠慕王文成良知之學<lb/>
<pb n="KR2k0042_WYG_147-30b"/>
　　成進士授户部主事𣙜税崇文河西斥羨金不取<lb/>
　　遷紹興知府修三江牐築海塘復稽山書院厯陞<lb/>
　　陜西左布政裁抑礦税二璫歸里復割腴田二百<lb/>
　　餘畝為義田以贍族<lb/>
　　黄一騰字仲昇寧國人萬厯進士知完縣多盜騰<lb/>
　　舉行保甲講律令兩月俗大革調知南昌有虚丁<lb/>
　　虚米為民累騰力為清覈時税璫潘相勢甚驕横<lb/>
　　至縶辱宗室騰數其過使引謝潘怒撼以危言騰<lb/>
<pb n="KR2k0042_WYG_147-31a"/>
　　蔑如也省親歸讀書瞿硎故址自號問瞿以見<lb/>
　　志<lb/>
　　張星字文宿宣城人以貢知館陶置倉備賑擢河<lb/>
　　間同知調天津減衛軍丁錢定為例以不肯伏謁<lb/>
　　中使免歸<lb/>
　　汪若極字子無旌徳人泓之子萬厯進士知浙江<lb/>
　　仁和縣仁省㑹之地催科甚煩若極設易知單法<lb/>
　　悉汰羨餘民輸将恐後其平反疑獄雖成案多得<lb/>
<pb n="KR2k0042_WYG_147-31b"/>
　　開釋屢觸直指怒弗顧也陞福建道御史甫入臺<lb/>
　　即疏上六事其止内操一條觸璫忌出按粤西㑹<lb/>
　　有旨責成撫按措銀一十五萬部檄如雨若極䟽<lb/>
　　入得免餉十萬民力以紓仕終太僕少卿<lb/>
　　崔師訓字惟承太平人萬厯進士任户部主事監<lb/>
　　税易州清介自持仕至福建叅政<lb/>
　　郭建邦字爾立旌徳人天啟進士仕行人值魏璫<lb/>
　　煽虐告歸璫敗乃起擢兵科給事厯遷通政適户<lb/>
<pb n="KR2k0042_WYG_147-32a"/>
　　部以兵餉孔亟檄加山税建邦力言得免遷太僕<lb/>
　　卿捐俸買馬佐軍陞順天府尹又捐俸助修城河<lb/>
　　仕至工部侍郎<lb/>
　　鍾震陽字百里宣城人崇禎癸未進士知山陰縣<lb/>
　　築塘捍海部民為之立碑<lb/>
　　徐律時字乾若宣城人崇禎庚辰進士知膠州清<lb/>
　　介自勵時土寇訌發親率州人防禦民得安堵<lb/>
　　劉維仁字孔安宣城人崇禎甲戌進士厯知錢塘<lb/>
<pb n="KR2k0042_WYG_147-32b"/>
　　鉛山魏縣潔已愛民遇亂歸絶意仕進日午不炊<lb/>
　　晏然髙臥<lb/>
　　項如皋字孟凱太平人崇禎丙子舉人特授刑部<lb/>
　　主事時黄道周忤㫖皋撰疏救人皆為咋舌皋曰<lb/>
　　聖怒不測自當之疏上得釋卒於官<lb/>
國朝孫襄字惠可宣城縣人明季進士順治元年授刑<lb/>
　　科給事中時諸司決獄以意輕重襄請議定律令<lb/>
　　使内外曉然於畫一之制明年遷吏垣請定計典<lb/>
<pb n="KR2k0042_WYG_147-33a"/>
　　勵官守前後疏多嘉納嘗請免寧郡貢黄連郡人<lb/>
　　賴之<lb/>
　　胡尚衡字階平涇縣人幼穎異順治壬辰進士以工<lb/>
　　曹司𣙜務尋擢兩浙提學識㧞多名士仕終荆南道<lb/>
　　張鳯徵字威鳯宣城人以抜貢授陵水知縣始至<lb/>
　　裁里甲集流移三十九峒悉聴約束復構學宫於<lb/>
　　兵燹之餘以卓異徵會卒<lb/>
　　秦才管字尾仙南陵人與兄仁管同登順治壬辰<lb/>
<pb n="KR2k0042_WYG_147-33b"/>
　　進士官户部郎中司𣙜蕪湖力省苛稅便賈舶陞<lb/>
　　陜西提學慎簡寒畯㑹聞父母喪號慟而卒諸僚<lb/>
　　斂金歸其匶<lb/>
　　洪啟槐字庭植寧國人順治間進士授南江知縣<lb/>
　　南江荒殘槐招流亡平徭役民間以軍需故鬻子<lb/>
　　女啓槐捐俸贖之厯仕至貴州提學<lb/>
　　汪觀字顒若宣城人順治乙未進士知湘鄉縣下<lb/>
　　車即申復廢站蘇驛困興絃誦賑饑民未幾以母<lb/>
<pb n="KR2k0042_WYG_147-34a"/>
　　艱哀毁卒<lb/>
　　施閏章字尚白號愚山宣城人博綜書籍善詩古<lb/>
　　文詞順治己丑進士為刑部員外讞決明敏督學<lb/>
　　山左有氷鍳之譽轉湖西道叅議湖西故荒瘠多<lb/>
　　盜閏章撫綏有方袁臨間稱之為施佛子康熙己<lb/>
　　未以愽學宏詞薦改授翰林侍講纂修明史以勞<lb/>
　　瘁卒閏章性仁孝事季父譽如父廣置義田以贍<lb/>
　　宗戚篤窮交勵後學人咸奉為楷模<lb/>
<pb n="KR2k0042_WYG_147-34b"/>
　　鍾無瑕字缺如宣城人順治間以抜貢知汜水縣<lb/>
　　縣里賦不均無瑕以熟地六分荒地四分為一里<lb/>
　　併强弱而均之賦乃平補富川縣縣多盜無瑕誘<lb/>
　　致其豪斃於獄境始寧力除賦羨並完前令積逋<lb/>
　　邑稱治陞知光州卒<lb/>
　　阮士鵬號巖山宣城人順治中舉人知海豐縣時<lb/>
　　海寇嵗逼瀕海者皆内徙士鵬晝夜勞瘁葺屋居<lb/>
　　給牛種民甚賴之碣石衛蘇利之變士鵬詗得其<lb/>
<pb n="KR2k0042_WYG_147-35a"/>
　　狀宻白幕府得豫為備及大師進討芻粟供億一<lb/>
　　以整暇應之賊平量移許州治績甚著<lb/>
　　梅欽宣城人順治間知崖州時用兵後井邑蕭條<lb/>
　　欽勞来拊循流民襁負来歸康熙元年請豁荒米<lb/>
　　及軍屯米二千石有奇在任七年多惠政沒於官<lb/>
　　洪啟權字玉衡寧國人順治間進士授安福令清<lb/>
　　宿逋絶賄賂時山民為亂殺前令上官發卒𠞰之<lb/>
　　啟權單騎往縛其首餘黨悉安以清直不容於大<lb/>
<pb n="KR2k0042_WYG_147-35b"/>
　　吏歸家後薪米不給日持一卷書吟咏大櫟間自<lb/>
　　號櫟園子<lb/>
　　阮爾詢字于岳康熈壬戍進士由翰林為御史屢<lb/>
　　有建白仕終工部右侍郎先是寧郡輸賦者率為<lb/>
　　吏胥中飽民苦無所據以自直爾詢白當事行三<lb/>
　　連串法至今便之<lb/>
　　梅鋗字爾熾宣城人康熙丁未進士知太平縣多<lb/>
　　惠政歴仕御史中丞巡撫福建<lb/>
<pb n="KR2k0042_WYG_147-36a"/>
聖祖親書攄誠信三字賜之鋗入關從行不過十人嘗疏<lb/>
　　　請積穀備賑未久遇嵗饑便宜平糶以濟之仕至<lb/>
　　　左都御史致仕歸<lb/>
　　　劉楷字子端南陵人少孤鞠於母趙登康熙乙未<lb/>
　　　進士授中書舎人典福建試得人稱盛丙午考選<lb/>
御試擢置第一歴刑户二科給事中疏論督撫保舉學臣<lb/>
　　　及河工保題官員之弊又請杜師巫邪術禁小說<lb/>
　　　淫詞指陳深切<lb/>
<pb n="KR2k0042_WYG_147-36b"/>
聖祖嘉納施行又密具相臣柄政冒死糾叅一疏疏上如<lb/>
　　　奏罷斥輦下肅然累官光祿卿致仕歸杜門著述<lb/>
　　　捐置義田以贍族人陵邑人文日盛白諸當道<hi>闕</hi>
　　　　　　學為大學邑人士徳之子應熙仕為夀陽<lb/>
　　　知縣亦以孝友知名<lb/>
　　　方仲字佐平南陵人康熙己未進士由翰林為户<lb/>
　　　部郎出知登州潔已率屬嘗以旱蝗禱於蜡社蝗<lb/>
　　　盡赴東海死後徙汀州知府箐峒皆服其徳化郡<lb/>
<pb n="KR2k0042_WYG_147-37a"/>
　　　地蛟發山水髙十餘丈民哭聲震逺邇伸齧指血<lb/>
　　　疏告城隍神水立退會移疾歸送者至二百里猶<lb/>
　　　不忍别子士珣有文名雍正癸夘舉人<lb/>
　　　孫斌字淑獻南陵人以武進士為福寧州遊擊康<lb/>
　　　熙甲寅耿逆反以書招之斌斬其使密報督撫耿<lb/>
　　　逆怒拘之興化賊平奉<lb/>
㫖優叙遷䕫闗副將繼母歿求解任許之武臣丁憂自斌始<lb/>
　　　　　池州府<lb/>
<pb n="KR2k0042_WYG_147-37b"/>
　　宋樊若水字叔清貴池人舉南唐進士不第謀歸宋<lb/>
　　　獻平江南䇿請造浮梁濟師太祖從之歩兵渡江<lb/>
　　　如履平地既克池州即以若水領州事擊敗三砦<lb/>
　　　之據險未服者歴遷右諫議大夫太宗命改名知<lb/>
　　　古採其議廢江南鐵錢為農器給流民之歸版籍<lb/>
　　　者仍鑄銅錢以便民用出為成都轉運使改河北<lb/>
　　　卒<lb/>
　　　夏中正貴池人嘗仕南唐及入宋知貴池縣以鄉<lb/>
<pb n="KR2k0042_WYG_147-38a"/>
　　黨非威刑所宜施每聴訟輒隨其曲直諭之人咸<lb/>
　　悦服自相戒飭無有犯者擢職方員外郎告歸卒<lb/>
　　孫噩舉才識兼茂科知長洲縣以直罷文彥博奏<lb/>
　　復其官<lb/>
　　胡舜元字叔才銅陵人舉嘉祐四年進士歴徳興<lb/>
　　鄭二縣令遷著作郎少與王安石友善及安石執<lb/>
　　政行新法舜元以書規之有懐利事君貪利害民<lb/>
　　語遂乞致仕孫棣舉進士官兵部郎中<lb/>
<pb n="KR2k0042_WYG_147-38b"/>
　　李植字公立建徳人登進士第歴官湖北轉運判<lb/>
　　官入為尚書度支郎孤忠自信不屑依阿取容坐<lb/>
　　元祐黨擯不用<lb/>
　　檀固字以忠建徳人登熙寧三年進士第紹聖間<lb/>
　　官尚書時悉改元祐之政固上書極言朝廷罷吕<lb/>
　　大防蘇軾范純仁用章惇曽布蔡卞去三賢而進<lb/>
　　三凶此天下治亂之由也書奏免官及蔡京為相<lb/>
　　遂不復進用<lb/>
<pb n="KR2k0042_WYG_147-39a"/>
　　張漣字伯器貴池人以能理繁劇稱初令數大邑<lb/>
　　歴守鳯翔以事忤蔡京徵至京卒<lb/>
　　鍾鏜字徳振銅陵人登元祐六年進士第授旌徳<lb/>
　　主簿厯知汀州入仕五十餘年所在以廉惠著<lb/>
　　稱<lb/>
　　檀宗益建徳人哲宗時詔諸州行三舍法取士宗<lb/>
　　益備陳考校升選之制從之授國子學録子倬登<lb/>
　　大觀三年進士第歴官徽猷閣待制<lb/>
<pb n="KR2k0042_WYG_147-39b"/>
　　湯允恭貴池人登宣和六年進士第通判常州常<lb/>
　　素難治允恭以訓誡先之俗漸以化適鄰州有叛<lb/>
　　兵及境親往其營諭以禍福寇即解去州城獲全<lb/>
　　遷刑部員外郎能平政寛獄擢殿中侍御史紹興<lb/>
　　間官至侍郎<lb/>
　　湯巖起貴池人登乾道六年進士第知營道縣以<lb/>
　　廉稱嘗自朂曰清而死豈不愈於濁而生耶秩滿<lb/>
　　歸以薦起判徽州尋又奉祠歸里<lb/>
<pb n="KR2k0042_WYG_147-40a"/>
　　葉楠字元質貴池人登乾道中進士第為鄱陽尉<lb/>
　　值嵗潦楠力請蠲租賑之後令績溪多惠政邑人<lb/>
　　歌之曰前有蘇黄門後有葉令君蘇黄門蘇轍也<lb/>
　　因重楠故以轍比之所著有知非集<lb/>
　　程九萬字鵬飛青陽人登淳熙二年進士第初知<lb/>
　　武康縣以政績卓越内擢歴司農簿太府丞奉使<lb/>
　　兩淮改鑄鐵錢具有規畫出知和州擢華文閣待<lb/>
　　制襄陽安撫使封青陽縣開國公著有九華詩百<lb/>
<pb n="KR2k0042_WYG_147-40b"/>
　　篇子松舉進士歴官同知樞密院事<lb/>
　　鄭舜臣建徳人紹定中江西寇猖獗趙范知池州<lb/>
　　聞舜臣賢牒充民兵副将防守江淮又嘗董軍饋<lb/>
　　輸財助用為朝命所褒<lb/>
　　阮麟翁字祥翁銅陵人登景定三年進士第初授<lb/>
　　京山尉歴建徳路總管任封疆修耕戰以功名終<lb/>
　明徐謙青陽人洪武中以貢授臨江府推官遷户部<lb/>
　　郎中督漕運於濟淮甚著勞績特擢太僕寺少卿<lb/>
<pb n="KR2k0042_WYG_147-41a"/>
　　潘伯庸銅陵人洪武中由貢選授御史言事侃直<lb/>
　　不避權要厯河南廣東山西按察使並著清節<lb/>
　　陳敬宗貴池人洪武乙丑進士授刑部給事中永<lb/>
　　樂初論時政謫鄞縣丞後以直諫死<lb/>
　　佘可才字國器銅陵人永樂癸未舉人官襄陽訓<lb/>
　　導詣闕請試繁劇留試事工部復奏官不必備得<lb/>
　　人為本成祖嘉納之以薦擢吏部主事扈從北征<lb/>
　　至興河奏事稱㫖凱旋預褒賞歴郎中署堂事清<lb/>
<pb n="KR2k0042_WYG_147-41b"/>
　　選法革吏弊遷南通政司左通政<lb/>
　　鄭景曜字拱南建徳人永樂甲申進士授御史蹇<lb/>
　　諤盡職出按山東再按遼東有元時故吏儲欽巫<lb/>
　　愷等為奸利有司不敢問景曜捕治之擢貴州叅<lb/>
　　政命偕巡撫廉察官吏吏治肅清湖廣筸子坪苗<lb/>
　　亂奉勅監軍進𠞰苗平俾久任後以年老乞休致<lb/>
　　柯進字啟暉建徳人父彦斌洪武中以薦歴臨安<lb/>
　　令有善政暹領永樂乙酉鄉薦預修永樂大典擢<lb/>
<pb n="KR2k0042_WYG_147-42a"/>
　　户科給事中以直言謫官仁宗即位署永新吉水<lb/>
　　二縣皆大治楊士奇等交薦之特擢浙江按察使<lb/>
　　暹初以建言著聲浙人多憚其威名及至持法平<lb/>
　　允不尚苛察所部皆畏懐之丁艱歸復起滇皋佐<lb/>
　　靖逺伯王驥平土酋思機發之亂致仕歸里子薰<lb/>
　　由貢令霑化安鄉二縣亦有廉平之稱<lb/>
　　江得東流人永樂中由貢選授御史以剛直稱遷<lb/>
　　按察司僉事<lb/>
<pb n="KR2k0042_WYG_147-42b"/>
　　檀凱字伯和建徳人永樂壬辰進士時新定貴州<lb/>
　　選有才能者往官其地凱預選為思州府通判至<lb/>
　　官為孚恩信陳禮義適諸苗寨互相攻擾凱加意<lb/>
　　撫輯得不擾境滿九載當遷思民詣闕請留宣宗<lb/>
　　初即位方鋭意綏逺特加凱正五品俸命還任後<lb/>
　　擢應天府治中思民涕泣攀送遷府丞致仕<lb/>
　　吳賜貴池人永樂壬辰進士歴河南按察司僉事<lb/>
　　以敢言改御史抗疏忤㫖下獄卒<lb/>
<pb n="KR2k0042_WYG_147-43a"/>
　　江通建徳人永樂中以貢授鞏縣令招集流民俾<lb/>
　　復故業河南旱飛蝗遍他縣不入鞏境郡守異之<lb/>
　　調通捕蝗孟津通往齋沐禱於神蝗悉去事聞於<lb/>
　　朝加俸一級命久任滿九載以老乞歸邑民立祠<lb/>
　　祀之<lb/>
　　胡本惠字益之銅陵人永樂庚子舉人授户部主<lb/>
　　事歴員外郎出知南昌府有善政遷陜西叅政累<lb/>
　　擢右副都御史巡撫遼東莅軍持重邉境以寧俄<lb/>
<pb n="KR2k0042_WYG_147-43b"/>
　　召入為左副都御史致仕歸本恵有徳量時稱長<lb/>
　　者<lb/>
　　舒仲誠貴池人以貢授東光訓導遷萬載令政尚<lb/>
　　嚴明招徕逋竄擢御史成祖北征仁宗以皇太子<lb/>
　　監國仲誠言事嘗忤睿㫖出為湖廣副使卒<lb/>
　　檀觀東流人宣徳中以貢授永州令以廉静治三<lb/>
　　載當遷民歌曰食惟檀衣惟檀檀公去我飢寒詣<lb/>
　　闕請留又三載當遷民復乞留滿九載以治行最<lb/>
<pb n="KR2k0042_WYG_147-44a"/>
　　擢雲南按察司僉事不赴歸囊止一石人號之曰<lb/>
　　清白石云<lb/>
　　孫仁字世榮貴池人景㤗辛未進士授户部主事<lb/>
　　督畿内糧儲監通倉盡釐夙弊出知西安府大兵<lb/>
　　討固原叛羌仁有轉餉功遷陜西叅政鑿涇陽洪<lb/>
　　口堰引水溉田永為民利累擢右副都御史巡撫<lb/>
　　四川平松潘黒虎砦賊及茂州巴豬等砦蠻相地<lb/>
　　險要設立州縣以控制之入為户部侍郎乞致仕<lb/>
<pb n="KR2k0042_WYG_147-44b"/>
　　歸<lb/>
　　陳孟晟青陽人景泰甲戌進士授評事累遷雲南<lb/>
　　按察司僉事居官廉慎自勵理獄多平<lb/>
　　章廷珪銅陵人天順己夘舉人授興國令清恵得<lb/>
　　民心秩滿輒請留任至九載遷武昌同知邑民追<lb/>
　　思立祠祀之<lb/>
　　張廷瑞貴池人天順壬午舉人授龍泉令治邑如<lb/>
　　理家政纎悉畢舉生民樂業擢御史清理屯田盡<lb/>
<pb n="KR2k0042_WYG_147-45a"/>
　　革中璫侵占之弊軍屯感徳屢條奏時政有聲憲<lb/>
　　臺<lb/>
　　陳輊青陽人天順甲申進士授南刑部主事折獄<lb/>
　　平允歴福建按察司僉事備兵漳州有宿寇據山<lb/>
　　谷時出刼掠輊以兵深入殱其根株而身犯瘴毒<lb/>
　　卒於軍事聞給𫝊歸其櫬遺槖惟圖書數卷<lb/>
　　吳必顯字徳純石埭人成化丁未進士授泰和令<lb/>
　　以勤莅官案無留牘邑有權貴數輩素恣横憚必<lb/>
<pb n="KR2k0042_WYG_147-45b"/>
　　顯悉歛跡屢遷岳州守<lb/>
　　張輝字藴之石埭人𢎞治庚戌進士授南禮部主<lb/>
　　事以言事謫光州同知累擢福建僉事復以介直<lb/>
　　忤劉瑾勒令休致瑾敗廷臣交薦以老不出為晉<lb/>
　　一階予誥命<lb/>
　　周冕字尚文貴池人𢎞治庚戌進士授南户部主<lb/>
　　事遷員外郎監税鳯陽一清積弊又奉命至江西<lb/>
　　督理糧儲得實糧四十萬石以濟邉餉詔旌之<lb/>
<pb n="KR2k0042_WYG_147-46a"/>
　　李嘉祥字時鳯貴池人𢎞治丙辰進士授北直開<lb/>
　　州知州剔奸祛弊動中機宜吏民畏服州城北舊<lb/>
　　有淫祠拜謁最盛嘉祥至立毀之巫風遂絶擢南<lb/>
　　户部員外郎督賦蘇州卒性慷慨喜論事嘗具疏<lb/>
　　語侵權宦人尤壮之<lb/>
　　桂鏊字用之貴池人𢎞治戊午舉人正徳中授廣<lb/>
　　信府同知時宸濠蓄逆謀陰結山中三巨寇鏊廣<lb/>
　　設方畧以次𠞰平之嘉靖初補栁州府同知從總<lb/>
<pb n="KR2k0042_WYG_147-46b"/>
　　督王守仁平思州斷藤峽以功擢知思恩府興文<lb/>
　　講武民猺帖服後致仕歸郡人祠祀守仁奉鏊配<lb/>
　　焉<lb/>
　　許潛貴池人𢎞治己未進士授行人選御史剛直<lb/>
　　不阿嘗監内庫中貴憚之<lb/>
　　汪珊字徳聲貴池人正徳辛未進士授御史嘉靖<lb/>
　　初論新政十事及請開言路疏時皆服其敢言出<lb/>
　　為河南副使累擢右副都御史巡撫湖廣復以言<lb/>
<pb n="KR2k0042_WYG_147-47a"/>
　　事落職會貴州都匀苖亂廷推起珊往平之召為<lb/>
　　南大理卿終户部侍郎珊清介自持卒之日囊無<lb/>
　　遺貲<lb/>
　　李崧祥貴池人正徳甲戌進士授户部主事歴山<lb/>
　　西按察司副使備兵潞安遷河南布政司叅政将<lb/>
　　行適上黨青羊山賊作亂撫按以崧祥有辦賊才<lb/>
　　特留總四道兵入山𠞰賊賊平議析壺關等縣地<lb/>
　　置平順縣以扼山之要害得㫖允行累遷四川布<lb/>
<pb n="KR2k0042_WYG_147-47b"/>
　　政使時世廟多營建蜀民困採木之役崧祥入覲<lb/>
　　抗疏止之因忤用事者致仕歸值嵗饑即解束帶<lb/>
　　鎔金購穀徧賑鄉人<lb/>
　　柯相字元卿貴池人正徳丁丑進士授永新令宸<lb/>
　　濠反巡撫王守仁與吉安知府伍文定從上流舉<lb/>
　　兵討賊相亦集其邑兵從而身自居守濠平守仁<lb/>
　　欲敘相功辭不受歴吏科給事中劾去官邪數十<lb/>
　　人累擢右副都御史巡撫陜西築皋蘭邉牆三百<lb/>
<pb n="KR2k0042_WYG_147-48a"/>
　　里墩臺相望邉警以絶改撫河南又遷督兩廣不<lb/>
　　赴歸孫之来以理學著<lb/>
　　柯燾字光庭建徳人正徳己夘舉人歴臨江南昌<lb/>
　　二府推官折獄俱稱平擢南户部員外郎𣙜揚州<lb/>
　　闗税闗截城外漕河舟過無一漏者燾至割河三<lb/>
　　分之一作便民橋俾小舟徑渡貸其征其巨艦之<lb/>
　　税符額而止不取餘秩滿歸載麥數舟而已又值<lb/>
　　嵗饑蠲賑鄉人全活甚衆孫鑑由舉人授沂州知<lb/>
<pb n="KR2k0042_WYG_147-48b"/>
　　州革規例除耗羡亦以廉名<lb/>
　　章允賢青陽人嘉靖己丑進士知貴溪成安二縣<lb/>
　　歴禮科都給事中疏論武定侯郭勛及都御史胡<lb/>
　　守中不法皆寘重典在廷憚之著有諫議集<lb/>
　　柯喬字遷之青陽人嘉靖己丑進士官御史出為<lb/>
　　湖廣僉事時駐節沔陽築江隄數百里立㕓市造<lb/>
　　浮橋興學校雪寃獄以艱歸補福建僉事備兵海<lb/>
　　上與浙撫朱紈協力𠞰倭嚴販海之禁因為忌者<lb/>
<pb n="KR2k0042_WYG_147-49a"/>
　　所中罷歸<lb/>
　　章時鸞青陽人嘉靖甲午舉人授鄒縣令鄒固劇<lb/>
　　邑又土荒民逃時鸞勤勞撫字招集流亡勸之耕<lb/>
　　織而邑為樂土遷兖州同知治河有功舉卓異擢<lb/>
　　保定知府歴河南按察司副使督築黄河南隄舟<lb/>
　　居經年中濕乞休歸卒<lb/>
　　徐紳建徳人嘉靖辛丑進士授蘭谿令以最擢御<lb/>
　　史巡視畿内屯馬以昌平州地衝民困請永停寄<lb/>
<pb n="KR2k0042_WYG_147-49b"/>
　　養馬匹疏劾大璫論銓曹積弊語多剴切遷尚寳<lb/>
　　司卿累官順天巡撫初容城楊繼盛以直諫繫刑<lb/>
　　部獄紳巡按保定特置産䘏其家人尤多其義<lb/>
　　畢鏘字廷嗚石埭人嘉靖甲辰進士授刑部主事<lb/>
　　敭歴中外四十餘年政績炳著累官南户部尚書<lb/>
　　陳時政忤近倖乃引年乞歸加太子少保九十三<lb/>
　　卒諡恭介<lb/>
　　李一元字調卿建徳人嘉靖丁未進士授開州知<lb/>
<pb n="KR2k0042_WYG_147-50a"/>
　　州遷南部郎累官兵部侍郎江西巡撫所歴皆著<lb/>
　　勞績而廉潔自持一介不茍時海内有四君子之<lb/>
　　號推一元為清君子弟一中舉進士歴延平開封<lb/>
　　推官亦有清名終河南副使<lb/>
　　施堯臣青陽人嘉靖庚戌進士授蕭山令時浙有<lb/>
　　倭警蕭山故無城堯臣為創築之城甫完而寇大<lb/>
　　至邑賴以不陷廉能為一時最擢吏部主事累官<lb/>
　　順天府尹<lb/>
<pb n="KR2k0042_WYG_147-50b"/>
　　曹汝良字惟遂貴池人嘉靖壬子舉人授漢川令<lb/>
　　均徭役定科條興利革弊期年邑大治尋乞歸又<lb/>
　　同邑柯一鳯由舉人令通山亦以寛惠得民心<lb/>
　　施篤臣青陽人嘉靖丙辰進士授工部主事歴員<lb/>
　　外郎出為湖廣僉事累官順天府尹卒於官生平<lb/>
　　建白奏記萬言立就而根本經術練達時宜朝士<lb/>
　　咸服其才敏<lb/>
　　佘敬中銅陵人嘉靖己未進士授武昌府推官屢<lb/>
<pb n="KR2k0042_WYG_147-51a"/>
　　决疑獄景藩初就封奄䜿恣横於道每以法裁抑<lb/>
　　擢吏部稽勲主事歴文選郎中所推用皆一時正<lb/>
　　士髙拱當國嗛敬中素為徐階所重出為廣西叅<lb/>
　　政遷廣東按察使罷歸<lb/>
　　陳應期青陽人嘉靖中以貢授永寧知州為政廉<lb/>
　　恕民信服之鄰州猺有相賊殺者奉檄馳諭皆即<lb/>
　　解散凱口賊作亂督運六衛軍餉尤著勞績委清<lb/>
　　各衛屯田盡却例金薦章屢上後乞終養歸<lb/>
<pb n="KR2k0042_WYG_147-51b"/>
　　湯希閔字孝之銅陵人嘉靖乙丑進士授開州知<lb/>
　　州繕城隍清徭役葺學校勤耕息訟時民困印馬<lb/>
　　之累力請除之有權貴居鄉武斷為害按法治之<lb/>
　　不少貸人稱其毅擢南户部郎<lb/>
　　柯一鵬字汝程都御史相子嘉靖中以貢知蘆山<lb/>
　　縣蘆山苗多民少叛服不常前令鮮終任者一鵬<lb/>
　　撫綏備至苗民畏懐以勞卒官<lb/>
　　孫楠字木所青陽人嘉靖中以貢授廣昌縣丞有<lb/>
<pb n="KR2k0042_WYG_147-52a"/>
　　風力嘗驅猛虎擒巨憝禱雨立應邑人為著三異<lb/>
　　録頌之遷興安令縣新設諸政未舉楠修武備興<lb/>
　　學校勸民耕墾盜賊屏迹境内大治<lb/>
　　金天民東流人嘉靖中以貢授蒲臺令居官清介<lb/>
　　均田平役訓士課農以忤上官罷歸後邑人追思<lb/>
　　特至其家繪其像以去<lb/>
　　羅賜祥字應敬青陽人隆慶庚午舉人授掖縣教<lb/>
　　諭歴遷兵部武庫郎中力清耗蠧出為湖廣按察<lb/>
<pb n="KR2k0042_WYG_147-52b"/>
　　司副使分守湖北湖北苗民雜處俗悍而用侈賜<lb/>
　　祥以簡重馭之衆皆讋服<lb/>
　　王應乾字懐惺東流人隆慶辛未進士授中書舍<lb/>
　　人擢御史以忤輔臣外轉湖廣僉事平洞蠻有功<lb/>
　　累遷湖廣布政所莅皆著清惠<lb/>
　　佘毅中字子執銅陵人萬厯甲戌進士授工部主<lb/>
　　事治泉南旺為通月河治汶築洸濟以裨運道會<lb/>
　　黄淮失故道漕河中阻勢逼泗陵毅中署郎中駐<lb/>
<pb n="KR2k0042_WYG_147-53a"/>
　　中河理徐邳一路塞崔鎮決口築堤一萬二千丈<lb/>
　　有奇總河尚書潘季馴奏其功實授郎中以瘁卒<lb/>
　　官贈太僕寺卿<lb/>
　　吳文梓青陽人萬厯丁丑進士授太常寺博士歴<lb/>
　　兵科都給事中時倭寇方張在廷議封貢以欵之<lb/>
　　文梓獨持不可未幾奏捷獻俘特䝉褒賞後以言<lb/>
　　事忤㫖謫從善典史天啟初褒録先朝建言被斥<lb/>
　　者贈文梓太常寺少卿著有諫垣草<lb/>
<pb n="KR2k0042_WYG_147-53b"/>
　　李可芳貴池人萬厯戊子舉人授鄖陽推官以敏<lb/>
　　練稱遷簡州知州襄陽同知俱有善政其在鄖陽<lb/>
　　嘗擕池州稬種自給至今人傳為李公黏云<lb/>
　　王一貞字柱明青陽人萬厯乙未進士授鄒縣令<lb/>
　　勸課農桑設官荘百餘所以處民之無恒業者嵗<lb/>
　　大祲賑䘏備至又廣置學田建孟子廟擢兵部主<lb/>
　　事請停礦税累遷湖廣布政禦苗靖盜選侍衛制<lb/>
　　藩璫清皇木餘價及裁紙額五十餘萬兩並貯庫<lb/>
<pb n="KR2k0042_WYG_147-54a"/>
　　充餉<lb/>
　　劉光復字建初青陽人父織以理學名光復舉萬<lb/>
　　厯戊戌進士授諸暨令置備賑倉築湖隄七十二<lb/>
　　所墾田二十餘萬畝擢御史巡按山西大著風采<lb/>
　　以挺擊事入對慈寧宫忤㫖繫獄光宗立起光禄<lb/>
　　丞卒贈太常寺少卿<lb/>
　　鄭三俊字用章建徳人萬厯戊戌進士授元氏令<lb/>
　　厯遷南禮部郎中出為歸徳知府河決嵗饑興積<lb/>
<pb n="KR2k0042_WYG_147-54b"/>
　　貯導水利使民墾淤田復故業累擢浙江叅政以<lb/>
　　忤税監乞終養歸起光禄少卿糾中人之濫攴寺<lb/>
　　帑者天啟初擢副都御史争紅九移宫二案轉户<lb/>
　　部侍郎抗疏極論魏忠賢罪被斥崇禎初為刑部<lb/>
　　尚書以讞獄忤㫖歸復起吏部尚書弟三復官光<lb/>
　　禄丞亦有清望<lb/>
　　丁旦字惟寅貴池人以貢授衡州通判却例金祛<lb/>
　　宿弊復佐守修義學社倉少師事李呈祥私淑王<lb/>
<pb n="KR2k0042_WYG_147-55a"/>
　　守仁在衡與士人講學不輟督餉至會城以勞卒<lb/>
　　子紹軾萬厯丁未進士天啟中歴官武英殿大學<lb/>
　　士<lb/>
　　羅尚忠字孝可青陽人萬厯癸丑進士歴知平湖<lb/>
　　建昌二縣置義田築圩岸多著循績擢户科給事<lb/>
　　中有請復建文年號䘏遜國諸臣疏遷太常寺少<lb/>
　　卿卒<lb/>
　　王建和字乾純貴池人萬厯癸丑進士知龍泉桐<lb/>
<pb n="KR2k0042_WYG_147-55b"/>
　　栢二縣擢南刑部主事歴汝寧知府崇藩䕶衛多<lb/>
　　驕恣以恩威馭之皆畏服累遷湖廣叅政建和居<lb/>
　　官清惠剛毅不阿所至有聲未老乞致仕歸<lb/>
　　徐廷宗字季曾建徳人萬厯己未進士歴荆州廣<lb/>
　　平推官以明允稱累擢工部郎中監修九陵督臨<lb/>
　　清磚厰尋遷山東副使備兵臨清以伉直忤上官<lb/>
　　罷歸<lb/>
　　劉光謨貴池人以貢授處州通判署篆青田多惠<lb/>
<pb n="KR2k0042_WYG_147-56a"/>
　　政民無逋賦監造漕艘於杭州計材程功徧恤軍<lb/>
　　匠擢知養利州致仕<lb/>
　　吳一元青陽人萬厯中以貢授星子令果敢任事<lb/>
　　有不便於民者必力争之税監李道所過騷擾一<lb/>
　　元力與之抗道誣以阻撓國税被逮邑民詣闕申<lb/>
　　辨得釋卒於家天啟初詔贈尚寳少卿<lb/>
　　陳久可青陽人以貢授武昌通判理商税不取盈<lb/>
　　餘時税監陳奉以肆虐激變久可力為調解楚人<lb/>
<pb n="KR2k0042_WYG_147-56b"/>
　　徳之<lb/>
　　陳以運字時可貴池人桂孫萬厯戊午舉人令新<lb/>
　　淦有廉静稱獻賊寇江右諸郡邑多殘破淦獨以<lb/>
　　堅守得全<lb/>
　　江大任字是人建徳人天啟辛酉舉人令恩平招<lb/>
　　集流亡給牛種墾荒田千餘頃革里役屏陋規民<lb/>
　　咸樂業會寧諸邑山賊勢張甚将犯恩平大任誘<lb/>
　　降其渠魁衆悉解散新學宫興文教邑士始有登<lb/>
<pb n="KR2k0042_WYG_147-57a"/>
　　科者遷南寧州牧<lb/>
　　施承緒青陽人崇禎戊辰進士授應天教授擢南<lb/>
　　户部主事監倉税以清介聞遷郎中出守漳州稱<lb/>
　　廉平調南康平彭蠡湖劇盜<lb/>
　　袁國棟字貞幹青陽人官中府經歴樞輔孫承宗<lb/>
　　知其才題署永平知府值大兵之後撫戢有方軍<lb/>
　　民交便巡撫薦監軍河南𠞰流寇八戰皆捷督師<lb/>
　　洪承疇以國棟久經行陣奏補遼東前屯分練監<lb/>
<pb n="KR2k0042_WYG_147-57b"/>
　　紀同知守禦松山中流矢卒贈山東按察司副使<lb/>
國朝羅雲逵字逺伯青陽人順治丁亥進士授太谷令<lb/>
　　多惠政百姓徳之戊子分校鄉闈稱得士<lb/>
　　汪自潤東流人順治中以貢授綘縣令為政寛平<lb/>
　　居官九載訟息民安擢行人未赴卒<lb/>
　　陳鍹字孟起石埭人順治乙酉舉人江陰教諭兵<lb/>
　　燹後自大成殿明倫堂外不遺寸椽鍹偕諸生經<lb/>
　　營相度復還舊觀有豪猾欲中傷某生餽兼金三<lb/>
<pb n="KR2k0042_WYG_147-58a"/>
　　百鍹正色拒之秩滿遷興縣知縣<lb/>
　　柯仲實字在中貴池人順治中以貢授浙江新城<lb/>
　　令為政廉静革羡耗以勸輸将無催科之役修文<lb/>
　　廟創義學擢開封同知嚴設保甲以弭盜賊又濵<lb/>
　　河設舟以救溺置義塜瘞亡者新城民立祠祀之<lb/>
　　蘇汝霖字潤生石埭人順治壬辰進士授寧波府<lb/>
　　推官長於聴斷時大兵征舟山有轉餉功駐防兵<lb/>
　　與郡民構隙訐訟汝霖以片語折之皆感服擢刑<lb/>
<pb n="KR2k0042_WYG_147-58b"/>
　　部主事歴遷廣西提學僉事康熙十三年叛帥孫<lb/>
　　延齡據桂林脅汝霖索印汝霖峻拒之懐印走赴<lb/>
　　廣督軍前委兼蒼梧道隨軍進𠞰尋又署廣西布<lb/>
　　政使籌畫軍需以瘁卒官<lb/>
　　張國柱字斯石石埭人順治中以貢厯唐縣令悉<lb/>
　　除規例嵗饑盜起賑緝有方民賴以寧遷雲南趙<lb/>
　　州知州輕刑薄税益勵清節擢户部員外郎<lb/>
　　徐文烜字龍山青陽人順治戊戌進士授太原令<lb/>
<pb n="KR2k0042_WYG_147-59a"/>
　　大著循績卒於官<lb/>
　　章世徳字天彝貴池人康熙壬戌進士授南平令<lb/>
　　南平素苦里排當役世徳至即除僱役之累後二<lb/>
　　年值編審凡虚丁悉豁免又地當衝要往来輻輳<lb/>
　　皆躬親攴應不以擾民又造城外浮橋大葺縣治<lb/>
　　未幾卒官喪車還日百姓哀號逺送<lb/>
　　曹文蔚字仙霞貴池人官汝寧通判康熙二十一<lb/>
　　年楚北兵餘黨煽汝寧文蔚計擒其魁乃悉解散<lb/>
<pb n="KR2k0042_WYG_147-59b"/>
　　署真陽蘭陽二縣有賑飢修志代民賠河帑諸政<lb/>
　　以艱歸補徳安通判督修河隄具有經畫<lb/>
　<lb/>
　<lb/>
　<lb/>
　<lb/>
　<lb/>
　江南通志卷一百四十八<lb/>
<pb n="KR2k0042_WYG_147-60a"/>
欽定四庫全書<lb/>
　江南通志卷一百四十八<lb/>
　　人物志<lb/>
　　　宦績<hi>十</hi>　<hi>寜池二府</hi>
　　　　寧國府<lb/>
　唐羅立言宣城人貞元進士令河陰始築城郭當築<lb/>
　　處率為豪富所據立言下令畫地使民自築民憚<lb/>
　　其嚴數旬而畢因設鎖絶汴流姦盜屏息<lb/>
<pb n="KR2k0042_WYG_147-60b"/>
　宋李含章宣城人太平興國進士廷試春雨如膏賦<lb/>
　　太宗稱善敭歴内外循公潔已雅號稱職<lb/>
　　凌䇿字子奇涇人雍熙乙酉年進士淳化間歴廣<lb/>
　　南西路轉運使入為户部判官先是嶺南輸香藥<lb/>
　　用郵卒萬人肩負抵京䇿請陸運至南安汎舟而<lb/>
　　北止役卒八百大省轉輸之費知廣州廣英路自<lb/>
　　吉河趨板歩二百里每夏瘴行旅輒死䇿請由英<lb/>
　　州大源洞伐山開路至曲江為便徙知洪州饒産<lb/>
<pb n="KR2k0042_WYG_147-61a"/>
　　金販者有禁逮繫滿獄䇿請縱民販市官責其算<lb/>
　　公私利焉改知益州兩川錢弊多盜䇿請鑄大錢<lb/>
　　以一當十從之䇿前後仕蜀凡六任真宗嘗謂其<lb/>
　　治蜀敏而有斷云後以工部侍郎卒<lb/>
　　梅詢字昌言宣城人端拱進士召試中書直集賢<lb/>
　　院時李繼遷攻靈州詢請以朔方授潘羅支使自<lb/>
　　攻取問誰可使者詢請行上壯之為三司户部判<lb/>
　　官屢陳西邉事論曹瑋馬知節才可用傅潛楊瓊<lb/>
<pb n="KR2k0042_WYG_147-61b"/>
　　敗績當誅田紹彬王榮等責令自效以贖過後遷<lb/>
　　給事中知審官院仁宗覽歴代户口登耗之數顧<lb/>
　　謂侍臣今天下民籍幾何詢對曰帝王恭儉有節<lb/>
　　則户口充羨賦歛無藝則版圖衰減五季生齒彫<lb/>
　　耗賴祖宗休養户口葢倍於前矣尋出知許州卒<lb/>
　　子鼎臣舉進士歴翰林學士上飛白書墨荘二字<lb/>
　　賜之曰美卿世居文翰之地也<lb/>
　　楊佐字公儀宣城人舉進士累遷發運判官汴水<lb/>
<pb n="KR2k0042_WYG_147-62a"/>
　　淺溢不常漕舟不能屬佐度地鑿瀆以通河流京<lb/>
　　城地勢南下夏苦霖潦佐開永通河以洩溝澮於<lb/>
　　野外而水患息又議治孟陽河從之後使契丹卒<lb/>
　　於途<lb/>
　　趙稹字表微宣城人擢進士第歴遷益州路轉運<lb/>
　　使真宗令條上蜀中利害一日章數上蒲江縣捕<lb/>
　　盜不得逮平民楚掠誣服稹行部得寃狀悉縱之<lb/>
　　仕終禮部尚書卒諡僖質<lb/>
<pb n="KR2k0042_WYG_147-62b"/>
　　楊璵字器之宣城人天聖進士知袁州衢信二州<lb/>
　　民争水利委璵決之璵曰衢上流水所自出然衢<lb/>
　　民頻泄水外河溉不及信争繇之起其著令先衢<lb/>
　　而後信訟遂平<lb/>
　　王知微字幾之宣城人慶厯登第僉判賀州鼔鑄<lb/>
　　嵗増課百萬遷祕書丞知當塗縣時築萬春圩調<lb/>
　　夫甚急知微請俟農隙部使者不悦既而重之與王<lb/>
　　安石同年安石嘗問以法度沿革知㣲惟言士去就<lb/>
<pb n="KR2k0042_WYG_147-63a"/>
　　有命名器非假人物坐是不進用仕終龍川倅<lb/>
　　劉琦字公玉宣城人博學強覽立志峻潔以都官<lb/>
　　員外郎通判歙州召為侍御史建言自城綏州數<lb/>
　　致羌寇宜棄之浙西開漕渠役甚小使者張大其<lb/>
　　事以功遷官言者論其非詔琦就劾官吏人人惴<lb/>
　　恐琦但案首謀二人而己<lb/>
　　汪齊字子思涇人慶厯進士累遷尚書都官員外<lb/>
　　郎時行青苗免役法齊詣朝堂力言不便王安石<lb/>
<pb n="KR2k0042_WYG_147-63b"/>
　　曰此法便天下獨公不便爾遂出判池州<lb/>
　　王平字裔中熙寧進士寧國以制科舉者自平始<lb/>
　　補韜畧尉邑民與寺僧争水利平曰寺所利者磑<lb/>
　　碾耳民所資者畝澮竟子民嘗驗毆死者曰尚可<lb/>
　　生捄之果甦其莅事精敏多類此<lb/>
　　徐勣字元功南陵人舉進士除桂州教授王師討<lb/>
　　交趾檄勣從軍大将郭逵逗留不進勣疏於朝逵<lb/>
　　坐貶後判通州率民築瀕海廢堤民賴其利徽宗<lb/>
<pb n="KR2k0042_WYG_147-64a"/>
　　立擢寳文閣待制兼侍講帝謂勣臣僚進對惟卿<lb/>
　　鯁直朕所倚賴大觀二年知太平州入覲極論茶<lb/>
　　鹽法為民病帝曰不見卿久今日乃聞嘉言加龍<lb/>
　　圖閣直學士留守南京初蔡京以勣舊事藩邸曲<lb/>
　　意事之勣不少降節京入輔勣亦終不復用<lb/>
　　方懋徳字元相南陵人宣和中為武康尉有丐者<lb/>
　　死或以誣富人沈氏獄已具懋徳辨釋之改令錢<lb/>
　　塘時郡科磚五十萬懋徳持不可立庭下屹不去<lb/>
<pb n="KR2k0042_WYG_147-64b"/>
　　卒罷<lb/>
　　汪汝則字方叔涇人建炎間助平方臘有功帝嘉<lb/>
　　其能録姓名於屛授紹興府通判歴知信衢二州<lb/>
　　有惠政時臣僚登對論郡守人才上曰使人人如<lb/>
　　汪汝則何患不治<lb/>
　　陳天麟字季陵宣城人紹興進士調廣徳簿嵗饑<lb/>
　　代郡将為書請部使者得粟數千斛以賑改知襄<lb/>
　　陽募忠義軍浚古眢河尋知贛州時茶商寇贛吉<lb/>
<pb n="KR2k0042_WYG_147-65a"/>
　　間麟預為守備民恃以安江西憲臣辛棄疾討賊<lb/>
　　天麟給餉補軍事平棄疾奏今成功實天麟方畧<lb/>
　　也<lb/>
　　孫楙字徳操太平人紹興進士厯判池真郢三州<lb/>
　　所至以興學節財為務入覲髙宗嘗論公生明上<lb/>
　　問何以生公曰廉生公又問何以生廉曰儉生廉<lb/>
　　累遷知温州朱熹稱其愛立而教明古良吏也<lb/>
　　梅成和字徳修涇人紹興登第調江夏簿徒歩之<lb/>
<pb n="KR2k0042_WYG_147-65b"/>
　　官時岳飛討楊么於洞庭安撫使劉湜守鄂渚令<lb/>
　　督軍儲掌箋表多所裨助賊平授太湖令<lb/>
　　文㮤涇人淳熙進士累官至御史抗疏三上災異<lb/>
　　事直指權相忤㫖罷歸<lb/>
　　林宗放字問禮宣城人淳熙進士教授通州學有<lb/>
　　舊刋三諫集載章惇姦狀時惇孫為守欲去其版<lb/>
　　宗放不予改知蘭溪邑號大治授廣州通判番禺<lb/>
　　海舶例有私獻却不受致仕後自號拙軒老人<lb/>
<pb n="KR2k0042_WYG_147-66a"/>
　　奚士達寧國人淳熙進士教授復州改知績溪簽<lb/>
　　書淮南判官初達與同舍郎沈渙講習禮經相勉<lb/>
　　曰曲禮母不敬大學母自欺當終身行之後能不<lb/>
　　渝其言弟士遜累官至大理卿會韓侂胄死史彌<lb/>
　　逺議起大獄士遜曰廷尉天下之平侂胄誠姦若<lb/>
　　加以大逆非所敢知遂忤㫖罷<lb/>
　　汪晦之旌徳人淳熙進士倅江陵郡郡有三海八<lb/>
　　櫃恃為險固豪右據以為田晦之力復之時劵法<lb/>
<pb n="KR2k0042_WYG_147-66b"/>
　　初變晦之乃流通泉幣又築寸金堤以捍江政績<lb/>
　　甚偉<lb/>
　　吳淵字道父柔勝子嘉定七年進士丞相史彌逺<lb/>
　　許為國器欲授官辭以親在當禀命彌逺為之改<lb/>
　　容尋辟令江東九郡有訟於使者輒請屬淵改差<lb/>
　　浙東制置司幹辦公事居外艱累詔起復力辭曰<lb/>
　　事親莫大於送死茍冒哀求榮他日何以事君服<lb/>
　　闋累進右文殿脩撰適政府欲用兵中原據闗守<lb/>
<pb n="KR2k0042_WYG_147-67a"/>
　　河淵謂國家力决不能取即取之不能守丞相鄭<lb/>
　　清之不悅未幾一如淵言差知鎮江厯江東轉運<lb/>
　　使兩淮流民入境者四十餘萬淵撫而濟之加華<lb/>
　　文閣直學士歴沿江制置屯田使湖南峒寇蔓入<lb/>
　　江右袁洪大震淵命将討平之朝廷付淵以光豐<lb/>
　　蘄黄之事創司空山等三大砦嵯峨山等二十二<lb/>
　　小砦分立隊伍星聨棊布擢資政殿大學士封金<lb/>
　　陵侯進爵為公寳祐五年拜叅知政事卒諡敏荘<lb/>
<pb n="KR2k0042_WYG_147-67b"/>
　　贈少師<lb/>
　　吳潛字毅夫柔勝子淵弟嘉定十年進士第一歴<lb/>
　　遷尚書右郎官都城火潛疏言陛下齋戒修省必<lb/>
　　使國人孚信毋徒減膳撤樂又言與元為鄰當以<lb/>
　　和為形以守為實以戰為應不宜輕啟兵端其後<lb/>
　　淮師敗亡皆如潛言端平初求直言潛陳九事忤<lb/>
　　時相罷後歴官簽書樞密院事封金陵郡侯叅知<lb/>
　　政事判慶元府條具軍民久逺計積錢百餘萬代<lb/>
<pb n="KR2k0042_WYG_147-68a"/>
　　民輸帛前後捐逋税五百四十餘萬進封國公後<lb/>
　　上章劾丁大全沈炎為炎所論劾責授化州團練<lb/>
　　使循州安置卒徳祐初追復原官贈少師<lb/>
　　韓元龍宣城人為天台令以徳化民邑遂大治性<lb/>
　　純孝與弟尚書元吉相友愛俱以文學顯時人比<lb/>
　　之坡頴<lb/>
　　焦炳炎字濟甫太平人淳祐進士知袁州奏竄新<lb/>
　　喻尉楊大明以雪嫠婦之寃後除右正言以言事<lb/>
<pb n="KR2k0042_WYG_147-68b"/>
　　忤當軸作詩貽知舊云事至諫官言不得身為宰<lb/>
　　相有何榮遂解職歸<lb/>
　　方處和字徳修旌徳人調玉山丞罏户黄姓者夜<lb/>
　　以白金密遺其子處和麾去比歸復以斑竹杖為<lb/>
　　贐怪其重不受刳杖果納金其中其廉介類此<lb/>
　　章燾宣城人知蘄州寛平不擾擢提㸃湖南刑獄<lb/>
　　全州将兵刼守臣為亂燾誅其首惡餘皆諭遣後<lb/>
　　拜刑部侍郎每議獄傅以經術時推為平允<lb/>
<pb n="KR2k0042_WYG_147-69a"/>
　　虞儔字夀老寧國人舉進士歴知績溪以廉静著<lb/>
　　擢監察御史排擊貴近綱紀肅然累官兵部侍郎<lb/>
　元貢師㤗字泰甫宣城人奎之子幼師吴澄在太學<lb/>
　　時路拾遺囊亟追還之泰定四年擢第歴紹興路<lb/>
　　推官數剖疑獄入翰林預修后妃功臣列傳除吏<lb/>
　　部侍郎江淮兵起京師乏食詔師㤗和糴浙右得<lb/>
　　糧百萬歴户部尚書轉漕閩海以鹽引易糧給京<lb/>
　　師凡數十萬石<lb/>
<pb n="KR2k0042_WYG_147-69b"/>
　　陳良弼字公輔宣城人少辟憲史有聲除嘉興路<lb/>
　　教授以廉吏稱調上元簿坐伉直自免後以旌徳<lb/>
　　尹致仕吴師道稱其才足以濟事辨足以服人知<lb/>
　　足以自衛衆謂其知言<lb/>
　明秦逵字文用宣城人洪武乙丑進士仕至工部尚<lb/>
　　書議定輪班匠法三年為班更番輸作量地逺近<lb/>
　　為班次候撥免其徭役工匠便之上以學校為國<lb/>
　　儲才而士子巾服如吏胥宜更制命逵製式頒行<lb/>
<pb n="KR2k0042_WYG_147-70a"/>
　　天下<lb/>
　　戚遜字彦志宣城人洪武中以貢授兵部主事永<lb/>
　　樂間歴山東叅政嵗饑流移載道請於朝未報輒<lb/>
　　發粟賑之詔奨賚遷交趾布政<lb/>
　　芮麟字志文宣城人洪武間為建寧知府嵗饑民<lb/>
　　困發粟以濟郡有上下闗衛分兵戌守小人倚為<lb/>
　　姦利商旅苦之麟疏其弊得罷為政寛簡有古循<lb/>
　　吏風<lb/>
<pb n="KR2k0042_WYG_147-70b"/>
　　劉希賢宣城人以掾為餘姚主簿性狷介卒於官<lb/>
　　同僚檢其篋止俸銀五錢帕二方縣為殮其喪歸<lb/>
　　之<lb/>
　　丁鎡字永時南陵人永樂中以書法徴入國子監<lb/>
　　除户部主事出使徐州嘗便宜發倉賑饑土木之<lb/>
　　變募義勇勤王仕終刑部右侍郎<lb/>
　　范懋字士勉南陵人永樂間由舉人授河西令遷<lb/>
　　隰州同知廉明不可犯百姓以包孝肅稱之為立<lb/>
<pb n="KR2k0042_WYG_147-71a"/>
　　思廉亭<lb/>
　　貢珊字廷甫宣城人性孝友母疾嘗糞兄病疽吮<lb/>
　　之正統辛未進士知唐山縣覈清河官地以還民<lb/>
　　時以佛稱入覲卒於京無以為殮唐山民奔走哭<lb/>
　　奠争出車錢䕶其喪歸<lb/>
　　王著字有輝涇縣人由貢士除浙江按察司經歴<lb/>
　　嘗奉檄巡温州久旱禱雨輒應慈谿多虎為害竭<lb/>
　　誠禱神比浹旬斃十三虎民遂安<lb/>
<pb n="KR2k0042_WYG_147-71b"/>
　　吳詔相字廷臣宣城人由鄉薦知汝州不畏彊禦<lb/>
　　州境肅清<lb/>
　　左仲輝以字行涇縣人天順進士歴户部郎出知<lb/>
　　永州時新建藩府王欲闢地仲輝阻之改知彰徳<lb/>
　　藩府之擾十倍於永咸御以禮法置泉陂二所溉<lb/>
　　田五千餘畝<lb/>
　　張綸字大經宣城人成化進士擢御史按真定平<lb/>
　　鄉令欲増淤田税檄報淤决不常不可遺民患遷<lb/>
<pb n="KR2k0042_WYG_147-72a"/>
　　大理卿興襄二府争灘地連逮七十二家綸為奏<lb/>
　　定事遂息改刑部左侍郎推治博野慶成二王獄<lb/>
　　稱㫖時武宗政柄旁落中官用事綸奏奸黨秦用<lb/>
　　等當誅連及巨璫疏留中不下因致仕<lb/>
　　孫昊字曰明南陵人少以文學名督學御史戴珊<lb/>
　　稱十才子以昊為首成化丁酉鄉舉知海寧縣築<lb/>
　　堤捍海民賴以安<lb/>
　　王達字徳孚涇縣人成化進士嘗决鳯陽河南争<lb/>
<pb n="KR2k0042_WYG_147-72b"/>
　　田之獄又發十三年之盜銀於倉地吏民驚服遷<lb/>
　　知武昌府斬妖僧繼曉擒妖術道士李孜省立三<lb/>
　　等九則之法以均田役時守備太監假進貢漁獵<lb/>
　　細民奏革之湖湘水旱相仍疏罷襄府營建以寛<lb/>
　　民力年未五十致仕<lb/>
　　江漢字紀南旌徳人成化進士任户部郎中西蜀<lb/>
　　旱饑奉詔賫内帑賑之條畫周悉遷寳慶知府首<lb/>
　　制豪猾不得借勢宗藩區别兵民禁戢流散蠧弊<lb/>
<pb n="KR2k0042_WYG_147-73a"/>
　　盡革<lb/>
　　徐説字以中宣城人成化進士歴南右通政嘗册<lb/>
　　封靖江王資贐甚厚一無所取致仕歸務以忠信<lb/>
　　先鄉里<lb/>
　　王葢字舜功宣城人𢎞治進士在諫垣多所彈劾<lb/>
　　時禁軍横甚至侵掠官物葢請治如法上命榜刻<lb/>
　　東安門自是少戢<lb/>
　　陳孜南陵人𢎞治鄉薦任霸州同知清覈宣遼二<lb/>
<pb n="KR2k0042_WYG_147-73b"/>
　　鎮屯田有能聲陞寧羌知州時川蜀流賊起郡邑<lb/>
　　殘毀惟寧羌獲全<lb/>
　　邵道宗字師魯太平人𢎞治舉人任樂陵知縣立<lb/>
　　保甲保馬法縣境以寧世宗南巡供億糗糧民不<lb/>
　　病擾調郯城修築沂河馬耳灣諸堤先是馬耳灣<lb/>
　　下有神蛟據之屢築屢圯乃備牲祭告忽風霧中<lb/>
　　有物飛騰而去功遂成沂州鑛廢盜賊繼起率土<lb/>
　　兵平之<lb/>
<pb n="KR2k0042_WYG_147-74a"/>
　　蕭瑞涇縣人正徳進士授靖安知縣時奉新華林<lb/>
　　賊起以有備不敢犯擢御史劾兵部尚書王瓊廷<lb/>
　　論韙之<lb/>
　　吴大本字性夫宣城人正徳進士知進賢縣有儀<lb/>
　　賔李貴怙勢殺人論治之擢河南道御史疏論閣<lb/>
　　臣張璁不職出為廣東僉事决疑獄活趙集等二<lb/>
　　十三人<lb/>
　　劉贊字誠夫宣城人正徳鄉薦知肥城蝗不入境<lb/>
<pb n="KR2k0042_WYG_147-74b"/>
　　移判成都行之日民悲啼勒石道傍云劉侯與赤<lb/>
　　子泣别處<lb/>
　　趙象字惟賢太平人正徳問以貢知慶雲縣擢桂<lb/>
　　陽州清節甚著嘗曰秩俸外錙銖皆是賕私人服<lb/>
　　為格言<lb/>
　　張本宣城人正徳時為開封推官正直方嚴動必<lb/>
　　循法歸家無餘貲鄉人重之<lb/>
　　汪堅字子固旌徳人正徳進士為刑部郎中按郭<lb/>
<pb n="KR2k0042_WYG_147-75a"/>
　　勛恃勢恣横諸不法狀輦轂肅然歴任河南叅政<lb/>
　　致仕歸田産不加益焉<lb/>
　　姚本旌徳人嘉靖舉人知汾州與總制曾銑計復<lb/>
　　河套忤執政改知獨山州土賊蹂躪本畫䇿守禦<lb/>
　　咸中機宜<lb/>
　　徐元氣字汝和宣城人嘉靖進士由刑部員外出<lb/>
　　守成都出枉獄四十八人築灌縣石堰歴遷雲南<lb/>
　　右布政會土官岳鳯亂條上𠞰撫䇿躬督芻餉事<lb/>
<pb n="KR2k0042_WYG_147-75b"/>
　　平遷山東左布政東省巨室優免溢額民苦賠累<lb/>
　　元氣悉清覈之仕終通政使<lb/>
　　徐元太元氣弟嘉靖進士為吏部主事分校禮闈<lb/>
　　時張居正怙勢其子弟就試主司相戒勿遺元太<lb/>
　　摘其紕繆置之弗録左遷山東叅政居正疾巡撫<lb/>
　　藩臬禱於岱元太獨不徃幾中危法會居正沒遷<lb/>
　　順天府尹時蜀中賊黨擁衆入平裔堡西南大震<lb/>
　　命元太巡撫四川太至指授方畧破砦三十五斬<lb/>
<pb n="KR2k0042_WYG_147-76a"/>
　　首二千餘級賊惶怖乞降遂築城黄沙壩以控扼<lb/>
　　諸羌明年建越馬湖等復大逞元太悉討平之以<lb/>
　　功進兵部右侍郎陞南刑部尚書乞歸<lb/>
　　沈寵字思畏宣城人嘉靖鄉薦授行唐知縣民不<lb/>
　　諳織絍寵為造機杼教之御史按部至寵厨傳省<lb/>
　　約澣已所用帷帳以進御史賢之擢御史遷湖廣<lb/>
　　兵備平九隆灣劇賊鄭翦等遷廣西叅議歸里嘗<lb/>
　　主講席稱古林先生<lb/>
<pb n="KR2k0042_WYG_147-76b"/>
　　梅守徳字純甫宣城人嘉靖進士授台州推官台<lb/>
　　臨海強族多闌出中國貨姦民互市鈎致倭寇守<lb/>
　　徳按治之乃安擢吏科給事中時輔臣嚴嵩威虐<lb/>
　　朝士周怡楊爵劉魁以忤繫詔獄守徳作三君詠<lb/>
　　寄之府尹胡奎因嵩戚驟遷力疏其貪狀方士徐<lb/>
　　可成與嵩比以禱祀為太常卿又屢疏駁之嵩銜<lb/>
　　之時兩浙倭熾命出知紹興府守徳繕城蒐卒均<lb/>
　　田核税民稱便尋督山東學政世宗令陶仲文祈<lb/>
<pb n="KR2k0042_WYG_147-77a"/>
　　年㤗山陶怙寵千請斥之弗為禮遷雲南叅政以<lb/>
　　母老不赴歸建書院講學世稱宛溪先生<lb/>
　　徐楠字任之宣城人嘉靖舉人知耒陽縣振興文<lb/>
　　學同知撫州躬負畚鍤築千金坡撫人為建祠坡<lb/>
　　上繼攝郡事有御史居家不法楠按治之為其所<lb/>
　　嗾免歸子鴻起領萬厯鄉薦歴遷衡州知府耒故<lb/>
　　衡屬也郡人祠祀之題曰父子濟美<lb/>
　　孫濬字宗禹宣城人嘉靖進士由永豐令入為給<lb/>
<pb n="KR2k0042_WYG_147-77b"/>
　　事奏論趙文華希相臣嚴嵩意上怒調孝感丞歴<lb/>
　　知平陽府<lb/>
　　唐汝迪字吉甫宣城人嘉靖進士任司勲郎以忤<lb/>
　　嚴世蕃出知雷州雷濵海倭一夕突至急登陴授<lb/>
　　兵城賴以保擢河南治河副使河决崔家口有議<lb/>
　　開復舊河者上書言不便状議乃寢<lb/>
　　殷登瀛字子登宣城人嘉靖進士知海寧縣期月<lb/>
　　宿逋盡清案無停牘擢户曹𣙜闗作浴心亭以自<lb/>
<pb n="KR2k0042_WYG_147-78a"/>
　　況仕終金華府所至有清譽<lb/>
　　趙睿字若思涇縣人嘉靖進士擢御史屬巡視十<lb/>
　　庫適庫璫報車駕幸西土門觀獅子請暫避睿正<lb/>
　　色曰臣備員執法職在補過拾遺主上来正宜班<lb/>
　　侍何避為璫惶恐馳奏上即歛轡徐還其見憚如<lb/>
　　此<lb/>
　　屠羲英字淳卿寧國人嘉靖進士授户部主事歴<lb/>
　　陞南祭酒訓飭有條張居正禁講學英曰官可一<lb/>
<pb n="KR2k0042_WYG_147-78b"/>
　　日便棄學不可一日不講㑹講不輟居正奪情卿<lb/>
　　貳連牘保留英曰朝廷可無居正居正不可無母<lb/>
　　擲筆不署秩滿當遷上曰屠羲英不愧士楷當令<lb/>
　　久掌成均御書春風化雨蔚為人宗八字賜之<lb/>
　　汪泓旌徳人嘉靖舉人知阜城縣郡募軍派阜城<lb/>
　　買馬二百匹泓力争得免尋守薊州薊鎮冒虚餉<lb/>
　　十餘萬泓按册稽實士馬飽騰陞屯田都水員外<lb/>
　　郎築中州齧堤漕艘以濟晉南安守乞歸<lb/>
<pb n="KR2k0042_WYG_147-79a"/>
　　周希旦字汝魯旌徳人嘉靖進士由推官擢御史<lb/>
　　首疏崇正學養聖躬時新鄭恃宫僚舊恩當國專<lb/>
　　恣希旦論之轉應天府丞時苦旱疫希旦兩疏請<lb/>
　　賑得發金二萬賑之<lb/>
　　周怡字順之太平人嘉靖進士授順徳推官肅宗<lb/>
　　南狩道出順徳徴發萬計並賴怡指畫減費十之<lb/>
　　三擢吏科給事中時相臣嚴嵩翟鑾冢宰許讚積<lb/>
　　有隙怡謂大臣各持意見非國之福言甚剴切詔<lb/>
<pb n="KR2k0042_WYG_147-79b"/>
　　廷杖下錦衣獄尋因箕仙言釋之閲月復被逮二<lb/>
　　殿災又釋之怡方介峻潔累躓彌堅海内薦紳望<lb/>
　　之如祥麟威鳯後遷太常少卿卒諡恭節<lb/>
　　崔涯字若濟太平人學術純正嘉靖中進士擢御<lb/>
　　史糾劾不避權貴上目為真御史視鹺河東嵗大<lb/>
　　祲疏發鹽課數十萬以賑之繼按福建糾一墨吏<lb/>
　　聞風去者七人陳山海十二䇿悉中利弊亢旱親<lb/>
　　禱霖雨周渥時謡為御史雨尋以劾冢宰汪鋐忤<lb/>
<pb n="KR2k0042_WYG_147-80a"/>
　　㫖被斥<lb/>
　　許汝驥字徳卿寧國人嘉靖進士仕户部郎中值<lb/>
　　畿輔大饑請發太倉出賑轉職方相臣嚴嵩私仇<lb/>
　　鸞欲越次敘功堅執不可奉勅監視薊鎮軍實單<lb/>
　　車詣薊按區核實無所隠冒鎮帥張承勛恃援作<lb/>
　　勢驥卻其重餽尋極言其貪黷不法狀並劾督撫<lb/>
　　諸臣不任節制上為動容仕終河南副使生平檢<lb/>
　　身窒欲常若不及書座右曰居處常嚴帝鑒行藏<lb/>
<pb n="KR2k0042_WYG_147-80b"/>
　　可對人言子成器仕至辰沅兵備<lb/>
　　周懌字信之太平人少師鄒守益究心理學以嘉<lb/>
　　靖嵗薦授易州同知視事勤敏設釡甑於㕔事外<lb/>
　　訟者晨炊竟即剖决發歸嘗出一寃獄其人徳之<lb/>
　　刲豕以饋中實以金懌叱遣之<lb/>
　　焦煜字伯升太平人嘉靖進士歴遷浙江按察僉<lb/>
　　事所部多白役肆虐煜盡加裁抑一日偕僚佐出<lb/>
　　有瞽婦赴愬大呼孰為焦青天者同官有愧色海<lb/>
<pb n="KR2k0042_WYG_147-81a"/>
　　寧鹽池瀕海患潮檄守令築石堤七百餘丈立陡<lb/>
　　門四以時瀦洩至今賴之<lb/>
　　徐大任字重夫宣城人隆慶進士授工部主事嵗<lb/>
　　汰水衡冗費數十萬緡𣙜税真州力免宣船囘空<lb/>
　　遞役之苦歴官中外皆以廉稱神宗謂其清節為<lb/>
　　天下第一<lb/>
　　詹沂字浴之宣城人隆慶進士授新建知縣擢給<lb/>
　　事中宰臣張居正奪情議起南省臣具疏乞留沂<lb/>
<pb n="KR2k0042_WYG_147-81b"/>
　　獨不署名歴陞左副都御史會勘妖書獄力止株<lb/>
　　連咸寧令滿朝薦以事忤璫被收沂固請得釋楚<lb/>
　　藩之變陳善後事宜凡親王違制撫按皆得以白<lb/>
　　簡從事乞増入勅内從之嘗值除夕上謂左右曰<lb/>
　　此時廷臣受外覲官書帕開宴打閙惟副都詹沂<lb/>
　　清寂可念累疏乞歸不可遂解組出國門候命上<lb/>
　　優許之明大臣挂冠自沂始<lb/>
　　郭忠信字希曾與兄忠貞並寧國諸生從羅汝芳<lb/>
<pb n="KR2k0042_WYG_147-82a"/>
　　講學耿恭簡督學南畿求實學篤行之士合十四<lb/>
　　郡得十一人忠信兄弟與焉隆慶三年用恩貢判<lb/>
　　辰州忤時相謫婺源教諭以八條造士人稱梅井<lb/>
　　先生<lb/>
　　蕭彦字思學涇縣人隆慶進士擢禮科給事中歴<lb/>
　　户垣疏凡數十上無不闗切時政又言察吏不宜<lb/>
　　以催科為殿最有司憚考成必重以敲扑民力不<lb/>
　　勝流亡隨之寛一分民受一分之賜上納其言轉<lb/>
<pb n="KR2k0042_WYG_147-82b"/>
　　都御史撫貴州鄖陽總督兩廣晉户部侍郎卒諡<lb/>
　　定肅歴官二十餘年立朝多讜言其在黔則破擒<lb/>
　　巨逆平其砦在滇則靖亂兵折驕帥杜暹羅之請<lb/>
　　四任開府恩威並著弟雍仕廣東按察司宦績亞<lb/>
　　於彦而學過之時稱二蕭<lb/>
　　許夢熊南陵人隆慶進士知福清縣縣經倭亂夢<lb/>
　　熊恤民恵商築堡興學士民尸祝焉時葉向髙以<lb/>
　　童子被試一見許為宰相器又識林茂槐李多見<lb/>
<pb n="KR2k0042_WYG_147-83a"/>
　　後皆登顯仕時號人倫氷鑒終南兵部主事<lb/>
　　貢靖國宣城人萬厯進士授刑部主事時張居正<lb/>
　　相欲周内其所憾者令其子以通家刺投謁且以<lb/>
　　銓地餌之靖國還其刺曰誤耳原無世誼也力争<lb/>
　　之事得白有大猾當坐賄御史匿不為理靖國復<lb/>
　　力争之尚書前卒抵法秩滿陞福建泉州府拊循<lb/>
　　有法七邑大治再陞浙江鹽運使會塲官作姦為<lb/>
　　鹺院所庇遂投劾歸囊槖蕭然嘯咏不輟<lb/>
<pb n="KR2k0042_WYG_147-83b"/>
　　趙健字行吾涇縣人萬厯進士由刑曹知辰州教<lb/>
　　民紡績政清刑措歴貴州布政時苖播相繼竊發<lb/>
　　撫御有方羣醜賔服終南太僕卿<lb/>
　　張守道字岸先宣城人萬厯進士授户部主事視<lb/>
　　南徐倉會中使採木過徐役民助輓甚困守道為<lb/>
　　捐倉羡以代徭任武選員外朔望必禮楊忠愍祠<lb/>
　　魏閹方熾守道毅然乞南得南太常後轉工部侍<lb/>
　　郎卒守道性孝友嘗破産以急兄難母卒廬墓三<lb/>
<pb n="KR2k0042_WYG_147-84a"/>
　　年虎繞其墓不去<lb/>
　　蔡逢時字應期宣城人萬厯進士知海鹽縣履畝<lb/>
　　均徭築海塘禦潮患遷祠部郎議藩封禄制著為<lb/>
　　令為温處兵備斬倭七十餘級轉河南叅政築沁<lb/>
　　堤戢禹州巨盜仕終四川布政卒後有海鹽人十<lb/>
　　餘輩来哭墓下去<lb/>
　　麻溶字明之宣城人萬厯進士歴吏部郎時私謁<lb/>
　　干政溶抗疏言政府侵銓臣之權臺省伺政府之<lb/>
<pb n="KR2k0042_WYG_147-84b"/>
　　意銓法日壊坐是出為冀南叅政稍遷河南右布<lb/>
　　政卒<lb/>
　　梅守相字台甫宣城人萬厯進士授工部主事𣙜<lb/>
　　夏鎮陳泇河利運状遷郎中董其役身歴塗潦冒<lb/>
　　艱險閲九載績成以二百六十里之泇避黄河險<lb/>
　　三百三十里仕終按察使弟守極萬厯鄉薦知安<lb/>
　　吉州疏濬水道因名梅溪終南户部員外守峻進<lb/>
　　士為吏部郎徧諸司疏壅滯清流品仕至陜西叅<lb/>
<pb n="KR2k0042_WYG_147-85a"/>
　　政守和進士由禮部督學河南嚴抑奔競歴陞廣<lb/>
　　西叅政<lb/>
　　葉煒字文光宣城人萬厯進士為餘姚令歴河間<lb/>
　　守餘姚有汝氿牟山諸湖及海壖地為豪家所侵<lb/>
　　煒清復之並作堤堰民得免旱澇憂任丘有殺人<lb/>
　　者倚叔中貴冀緩死竟論抵罪遷紹寧兵備致仕<lb/>
　　徐夢麟字惟仁宣城人萬厯進士知河南府改登<lb/>
　　州屬吏有忤璫者懼不免力為直之仕至南太僕<lb/>
<pb n="KR2k0042_WYG_147-85b"/>
　　少卿嘗自咏曰平生宦况猶江水日對青山夜讀<lb/>
　　書<lb/>
　　徐汝正宣城人萬厯舉人除西鄉知縣時瑞藩封<lb/>
　　漢中道西鄉驅民夫牽挽不勝驛騷汝正操小艇<lb/>
　　懐牋謁王為民請命風作舟溺求屍三日始得之<lb/>
　　邑民環哭立祠祀焉<lb/>
　　徐騰芳字雲卿宣城人萬厯進士厯遷九江同知<lb/>
　　桑落洲崩潰蘆課無出議請崩者蠲荒者減州民<lb/>
<pb n="KR2k0042_WYG_147-86a"/>
　　徳之遷知真定陞易州兵備擒賊黨于𢎞志等破<lb/>
　　其衆六千人終陜西叅政<lb/>
　　髙維岳字君翰宣城人文學優長領萬厯鄉薦仕<lb/>
　　雷州推官尋署瓊州會礦徒竊發鈎倭入寇維岳<lb/>
　　伏兵擊破之轉鞏昌郡丞督餉臨洮招番人置近<lb/>
　　甸邉賴以安遷興國知州興國故苦柯潭二賊維岳<lb/>
　　至郡立擒其魁當事忌其功投劾歸<lb/>
　　梅鵾祚字仲舉宣城人萬厯進士由庶常改御史<lb/>
<pb n="KR2k0042_WYG_147-86b"/>
　　會鄭貴妃有寵受封時王恭妃生皇太子三年而<lb/>
　　封不與鵾祚請進王妃以定國本朝論韙之都御<lb/>
　　史海瑞謂臣工貪墨當用國初重刑鵾祚力諫得<lb/>
　　寢又疏言錦衣衛多中官私人語少侵上上怒曰<lb/>
　　鵾祚少不諳事姑罰俸尋出按西粤卒於道<lb/>
　　戴新字浴日南陵人萬厯進士由工曹知寧波府<lb/>
　　櫛剔諸弊吏皆憚其嚴正郡瀕海數苦倭寇新造<lb/>
　　船治械防禦甚周終湖廣武漢道<lb/>
<pb n="KR2k0042_WYG_147-87a"/>
　　仙克謹字仲恒寧國人萬厯進士知隆平縣時苦<lb/>
　　旱捐俸給民穿井七百有二十民立石識之曰仙<lb/>
　　井尋調建安會水患多漂溺築隄建橋民困以濟<lb/>
　　轉山西兵備邉事孔棘克謹指揮防禦敵五載不<lb/>
　　犯境特陞山西巡撫<lb/>
　　梅綿祚字公衍宣城人萬厯鄉薦歴遷户曹密雲<lb/>
　　兵乏餉力言於主計者通他儲以濟軍得無譁知<lb/>
　　栁州撫猺獞多惠績<lb/>
<pb n="KR2k0042_WYG_147-87b"/>
　　顔文選字巽之宣城人萬厯進士知江夏縣擢給<lb/>
　　事中在諫垣十一月疏十三上其請建國儲疏尤<lb/>
　　激切以敢言外謫後追贈光禄少卿<lb/>
　　劉有源南陵人萬厯進士将之官出已分田給伯<lb/>
　　仲曰我幸沾薄禄此産可共也為御史有用人措<lb/>
　　餉二疏言甚切至嘗收治東城大猾中貴為解不<lb/>
　　聴時稱其執法仕至江西按察使<lb/>
　　葉永盛字子木涇縣人萬厯進士擢御史巡鹽浙<lb/>
<pb n="KR2k0042_WYG_147-88a"/>
　　直中使劉成来𣙜税商竈震懾盛奏之疏詞剴切<lb/>
　　上悟不直奄巡按江西奄寺黨連武弁有獻店設<lb/>
　　𣙜之議盛抗疏請斬宵人議遂罷居御史九載疏<lb/>
　　數十上直聲震中外累陞太僕寺卿永盛少孤里<lb/>
　　人侵其地既貴而歸之永盛曰孤而見奪貴而歸<lb/>
　　之吾不為也若自今無侮孤寡可矣鄉人有坐仇<lb/>
　　陷大辟者奉數百金乞援盛麾之去而陰為營救<lb/>
　　得脱<lb/>
<pb n="KR2k0042_WYG_147-88b"/>
　　趙士登字應庸涇縣人萬厯進士知黄岡縣時行<lb/>
　　清丈法登經界畫一豪強憚之吏舍夜火延及囹<lb/>
　　圄諸囚蒲伏庭下曰吾屬罪應死不敢逋逃為明<lb/>
　　府憂擢御史廷議以河決請加賦登力持不可仕<lb/>
　　終南吏部侍郎<lb/>
　　吴尚黙字元垣涇縣人萬厯進士知義烏縣擢御<lb/>
　　史出按蜀奢崇明作亂會督撫合謀翦滅之尋按<lb/>
　　粤東控扼海寇得以無事崇禎時以疏救錢龍錫<lb/>
<pb n="KR2k0042_WYG_147-89a"/>
　　謫守承天時流寇大擾檄練鄉兵三千以備守禦<lb/>
　　築堤數十里溉屯田勤勞九載量移武昌陞本省<lb/>
　　右布政卒<lb/>
　　趙士際字維行涇縣人少強學嘗以磚為警枕領<lb/>
　　萬厯鄉薦知洛容縣尋調宣化創建城池擢知羅<lb/>
　　定州州初歸版規畫拊循民皆悦服子不盈行誼<lb/>
　　敦睦喜讀周邵書<lb/>
　　蕭良幹字以寧涇縣人弱冠慕王文成良知之學<lb/>
<pb n="KR2k0042_WYG_147-89b"/>
　　成進士授户部主事𣙜税崇文河西斥羨金不取<lb/>
　　遷紹興知府修三江牐築海塘復稽山書院厯陞<lb/>
　　陜西左布政裁抑礦税二璫歸里復割腴田二百<lb/>
　　餘畝為義田以贍族<lb/>
　　黄一騰字仲昇寧國人萬厯進士知完縣多盜騰<lb/>
　　舉行保甲講律令兩月俗大革調知南昌有虚丁<lb/>
　　虚米為民累騰力為清覈時税璫潘相勢甚驕横<lb/>
　　至縶辱宗室騰數其過使引謝潘怒撼以危言騰<lb/>
<pb n="KR2k0042_WYG_147-90a"/>
　　蔑如也省親歸讀書瞿硎故址自號問瞿以見<lb/>
　　志<lb/>
　　張星字文宿宣城人以貢知館陶置倉備賑擢河<lb/>
　　間同知調天津減衛軍丁錢定為例以不肯伏謁<lb/>
　　中使免歸<lb/>
　　汪若極字子無旌徳人泓之子萬厯進士知浙江<lb/>
　　仁和縣仁省㑹之地催科甚煩若極設易知單法<lb/>
　　悉汰羨餘民輸将恐後其平反疑獄雖成案多得<lb/>
<pb n="KR2k0042_WYG_147-90b"/>
　　開釋屢觸直指怒弗顧也陞福建道御史甫入臺<lb/>
　　即疏上六事其止内操一條觸璫忌出按粤西㑹<lb/>
　　有旨責成撫按措銀一十五萬部檄如雨若極䟽<lb/>
　　入得免餉十萬民力以紓仕終太僕少卿<lb/>
　　崔師訓字惟承太平人萬厯進士任户部主事監<lb/>
　　税易州清介自持仕至福建叅政<lb/>
　　郭建邦字爾立旌徳人天啟進士仕行人值魏璫<lb/>
　　煽虐告歸璫敗乃起擢兵科給事厯遷通政適户<lb/>
<pb n="KR2k0042_WYG_147-91a"/>
　　部以兵餉孔亟檄加山税建邦力言得免遷太僕<lb/>
　　卿捐俸買馬佐軍陞順天府尹又捐俸助修城河<lb/>
　　仕至工部侍郎<lb/>
　　鍾震陽字百里宣城人崇禎癸未進士知山陰縣<lb/>
　　築塘捍海部民為之立碑<lb/>
　　徐律時字乾若宣城人崇禎庚辰進士知膠州清<lb/>
　　介自勵時土寇訌發親率州人防禦民得安堵<lb/>
　　劉維仁字孔安宣城人崇禎甲戌進士厯知錢塘<lb/>
<pb n="KR2k0042_WYG_147-91b"/>
　　鉛山魏縣潔已愛民遇亂歸絶意仕進日午不炊<lb/>
　　晏然髙臥<lb/>
　　項如皋字孟凱太平人崇禎丙子舉人特授刑部<lb/>
　　主事時黄道周忤㫖皋撰疏救人皆為咋舌皋曰<lb/>
　　聖怒不測自當之疏上得釋卒於官<lb/>
國朝孫襄字惠可宣城縣人明季進士順治元年授刑<lb/>
　　科給事中時諸司決獄以意輕重襄請議定律令<lb/>
　　使内外曉然於畫一之制明年遷吏垣請定計典<lb/>
<pb n="KR2k0042_WYG_147-92a"/>
　　勵官守前後疏多嘉納嘗請免寧郡貢黄連郡人<lb/>
　　賴之<lb/>
　　胡尚衡字階平涇縣人幼穎異順治壬辰進士以工<lb/>
　　曹司𣙜務尋擢兩浙提學識㧞多名士仕終荆南道<lb/>
　　張鳯徵字威鳯宣城人以抜貢授陵水知縣始至<lb/>
　　裁里甲集流移三十九峒悉聴約束復構學宫於<lb/>
　　兵燹之餘以卓異徵會卒<lb/>
　　秦才管字尾仙南陵人與兄仁管同登順治壬辰<lb/>
<pb n="KR2k0042_WYG_147-92b"/>
　　進士官户部郎中司𣙜蕪湖力省苛稅便賈舶陞<lb/>
　　陜西提學慎簡寒畯㑹聞父母喪號慟而卒諸僚<lb/>
　　斂金歸其匶<lb/>
　　洪啟槐字庭植寧國人順治間進士授南江知縣<lb/>
　　南江荒殘槐招流亡平徭役民間以軍需故鬻子<lb/>
　　女啓槐捐俸贖之厯仕至貴州提學<lb/>
　　汪觀字顒若宣城人順治乙未進士知湘鄉縣下<lb/>
　　車即申復廢站蘇驛困興絃誦賑饑民未幾以母<lb/>
<pb n="KR2k0042_WYG_147-93a"/>
　　艱哀毁卒<lb/>
　　施閏章字尚白號愚山宣城人博綜書籍善詩古<lb/>
　　文詞順治己丑進士為刑部員外讞決明敏督學<lb/>
　　山左有氷鍳之譽轉湖西道叅議湖西故荒瘠多<lb/>
　　盜閏章撫綏有方袁臨間稱之為施佛子康熙己<lb/>
　　未以愽學宏詞薦改授翰林侍講纂修明史以勞<lb/>
　　瘁卒閏章性仁孝事季父譽如父廣置義田以贍<lb/>
　　宗戚篤窮交勵後學人咸奉為楷模<lb/>
<pb n="KR2k0042_WYG_147-93b"/>
　　鍾無瑕字缺如宣城人順治間以抜貢知汜水縣<lb/>
　　縣里賦不均無瑕以熟地六分荒地四分為一里<lb/>
　　併强弱而均之賦乃平補富川縣縣多盜無瑕誘<lb/>
　　致其豪斃於獄境始寧力除賦羨並完前令積逋<lb/>
　　邑稱治陞知光州卒<lb/>
　　阮士鵬號巖山宣城人順治中舉人知海豐縣時<lb/>
　　海寇嵗逼瀕海者皆内徙士鵬晝夜勞瘁葺屋居<lb/>
　　給牛種民甚賴之碣石衛蘇利之變士鵬詗得其<lb/>
<pb n="KR2k0042_WYG_147-94a"/>
　　狀宻白幕府得豫為備及大師進討芻粟供億一<lb/>
　　以整暇應之賊平量移許州治績甚著<lb/>
　　梅欽宣城人順治間知崖州時用兵後井邑蕭條<lb/>
　　欽勞来拊循流民襁負来歸康熙元年請豁荒米<lb/>
　　及軍屯米二千石有奇在任七年多惠政沒於官<lb/>
　　洪啟權字玉衡寧國人順治間進士授安福令清<lb/>
　　宿逋絶賄賂時山民為亂殺前令上官發卒𠞰之<lb/>
　　啟權單騎往縛其首餘黨悉安以清直不容於大<lb/>
<pb n="KR2k0042_WYG_147-94b"/>
　　吏歸家後薪米不給日持一卷書吟咏大櫟間自<lb/>
　　號櫟園子<lb/>
　　阮爾詢字于岳康熈壬戍進士由翰林為御史屢<lb/>
　　有建白仕終工部右侍郎先是寧郡輸賦者率為<lb/>
　　吏胥中飽民苦無所據以自直爾詢白當事行三<lb/>
　　連串法至今便之<lb/>
　　梅鋗字爾熾宣城人康熙丁未進士知太平縣多<lb/>
　　惠政歴仕御史中丞巡撫福建<lb/>
<pb n="KR2k0042_WYG_147-95a"/>
聖祖親書攄誠信三字賜之鋗入關從行不過十人嘗疏<lb/>
　　　請積穀備賑未久遇嵗饑便宜平糶以濟之仕至<lb/>
　　　左都御史致仕歸<lb/>
　　　劉楷字子端南陵人少孤鞠於母趙登康熙乙未<lb/>
　　　進士授中書舎人典福建試得人稱盛丙午考選<lb/>
御試擢置第一歴刑户二科給事中疏論督撫保舉學臣<lb/>
　　　及河工保題官員之弊又請杜師巫邪術禁小說<lb/>
　　　淫詞指陳深切<lb/>
<pb n="KR2k0042_WYG_147-95b"/>
聖祖嘉納施行又密具相臣柄政冒死糾叅一疏疏上如<lb/>
　　　奏罷斥輦下肅然累官光祿卿致仕歸杜門著述<lb/>
　　　捐置義田以贍族人陵邑人文日盛白諸當道<hi>闕</hi>
　　　　　　學為大學邑人士徳之子應熙仕為夀陽<lb/>
　　　知縣亦以孝友知名<lb/>
　　　方仲字佐平南陵人康熙己未進士由翰林為户<lb/>
　　　部郎出知登州潔已率屬嘗以旱蝗禱於蜡社蝗<lb/>
　　　盡赴東海死後徙汀州知府箐峒皆服其徳化郡<lb/>
<pb n="KR2k0042_WYG_147-96a"/>
　　　地蛟發山水髙十餘丈民哭聲震逺邇伸齧指血<lb/>
　　　疏告城隍神水立退會移疾歸送者至二百里猶<lb/>
　　　不忍别子士珣有文名雍正癸夘舉人<lb/>
　　　孫斌字淑獻南陵人以武進士為福寧州遊擊康<lb/>
　　　熙甲寅耿逆反以書招之斌斬其使密報督撫耿<lb/>
　　　逆怒拘之興化賊平奉<lb/>
㫖優叙遷䕫闗副將繼母歿求解任許之武臣丁憂自斌始<lb/>
　　　　　池州府<lb/>
<pb n="KR2k0042_WYG_147-96b"/>
　　宋樊若水字叔清貴池人舉南唐進士不第謀歸宋<lb/>
　　　獻平江南䇿請造浮梁濟師太祖從之歩兵渡江<lb/>
　　　如履平地既克池州即以若水領州事擊敗三砦<lb/>
　　　之據險未服者歴遷右諫議大夫太宗命改名知<lb/>
　　　古採其議廢江南鐵錢為農器給流民之歸版籍<lb/>
　　　者仍鑄銅錢以便民用出為成都轉運使改河北<lb/>
　　　卒<lb/>
　　　夏中正貴池人嘗仕南唐及入宋知貴池縣以鄉<lb/>
<pb n="KR2k0042_WYG_147-97a"/>
　　黨非威刑所宜施每聴訟輒隨其曲直諭之人咸<lb/>
　　悦服自相戒飭無有犯者擢職方員外郎告歸卒<lb/>
　　孫噩舉才識兼茂科知長洲縣以直罷文彥博奏<lb/>
　　復其官<lb/>
　　胡舜元字叔才銅陵人舉嘉祐四年進士歴徳興<lb/>
　　鄭二縣令遷著作郎少與王安石友善及安石執<lb/>
　　政行新法舜元以書規之有懐利事君貪利害民<lb/>
　　語遂乞致仕孫棣舉進士官兵部郎中<lb/>
<pb n="KR2k0042_WYG_147-97b"/>
　　李植字公立建徳人登進士第歴官湖北轉運判<lb/>
　　官入為尚書度支郎孤忠自信不屑依阿取容坐<lb/>
　　元祐黨擯不用<lb/>
　　檀固字以忠建徳人登熙寧三年進士第紹聖間<lb/>
　　官尚書時悉改元祐之政固上書極言朝廷罷吕<lb/>
　　大防蘇軾范純仁用章惇曽布蔡卞去三賢而進<lb/>
　　三凶此天下治亂之由也書奏免官及蔡京為相<lb/>
　　遂不復進用<lb/>
<pb n="KR2k0042_WYG_147-98a"/>
　　張漣字伯器貴池人以能理繁劇稱初令數大邑<lb/>
　　歴守鳯翔以事忤蔡京徵至京卒<lb/>
　　鍾鏜字徳振銅陵人登元祐六年進士第授旌徳<lb/>
　　主簿厯知汀州入仕五十餘年所在以廉惠著<lb/>
　　稱<lb/>
　　檀宗益建徳人哲宗時詔諸州行三舍法取士宗<lb/>
　　益備陳考校升選之制從之授國子學録子倬登<lb/>
　　大觀三年進士第歴官徽猷閣待制<lb/>
<pb n="KR2k0042_WYG_147-98b"/>
　　湯允恭貴池人登宣和六年進士第通判常州常<lb/>
　　素難治允恭以訓誡先之俗漸以化適鄰州有叛<lb/>
　　兵及境親往其營諭以禍福寇即解去州城獲全<lb/>
　　遷刑部員外郎能平政寛獄擢殿中侍御史紹興<lb/>
　　間官至侍郎<lb/>
　　湯巖起貴池人登乾道六年進士第知營道縣以<lb/>
　　廉稱嘗自朂曰清而死豈不愈於濁而生耶秩滿<lb/>
　　歸以薦起判徽州尋又奉祠歸里<lb/>
<pb n="KR2k0042_WYG_147-99a"/>
　　葉楠字元質貴池人登乾道中進士第為鄱陽尉<lb/>
　　值嵗潦楠力請蠲租賑之後令績溪多惠政邑人<lb/>
　　歌之曰前有蘇黄門後有葉令君蘇黄門蘇轍也<lb/>
　　因重楠故以轍比之所著有知非集<lb/>
　　程九萬字鵬飛青陽人登淳熙二年進士第初知<lb/>
　　武康縣以政績卓越内擢歴司農簿太府丞奉使<lb/>
　　兩淮改鑄鐵錢具有規畫出知和州擢華文閣待<lb/>
　　制襄陽安撫使封青陽縣開國公著有九華詩百<lb/>
<pb n="KR2k0042_WYG_147-99b"/>
　　篇子松舉進士歴官同知樞密院事<lb/>
　　鄭舜臣建徳人紹定中江西寇猖獗趙范知池州<lb/>
　　聞舜臣賢牒充民兵副将防守江淮又嘗董軍饋<lb/>
　　輸財助用為朝命所褒<lb/>
　　阮麟翁字祥翁銅陵人登景定三年進士第初授<lb/>
　　京山尉歴建徳路總管任封疆修耕戰以功名終<lb/>
　明徐謙青陽人洪武中以貢授臨江府推官遷户部<lb/>
　　郎中督漕運於濟淮甚著勞績特擢太僕寺少卿<lb/>
<pb n="KR2k0042_WYG_147-100a"/>
　　潘伯庸銅陵人洪武中由貢選授御史言事侃直<lb/>
　　不避權要厯河南廣東山西按察使並著清節<lb/>
　　陳敬宗貴池人洪武乙丑進士授刑部給事中永<lb/>
　　樂初論時政謫鄞縣丞後以直諫死<lb/>
　　佘可才字國器銅陵人永樂癸未舉人官襄陽訓<lb/>
　　導詣闕請試繁劇留試事工部復奏官不必備得<lb/>
　　人為本成祖嘉納之以薦擢吏部主事扈從北征<lb/>
　　至興河奏事稱㫖凱旋預褒賞歴郎中署堂事清<lb/>
<pb n="KR2k0042_WYG_147-100b"/>
　　選法革吏弊遷南通政司左通政<lb/>
　　鄭景曜字拱南建徳人永樂甲申進士授御史蹇<lb/>
　　諤盡職出按山東再按遼東有元時故吏儲欽巫<lb/>
　　愷等為奸利有司不敢問景曜捕治之擢貴州叅<lb/>
　　政命偕巡撫廉察官吏吏治肅清湖廣筸子坪苗<lb/>
　　亂奉勅監軍進𠞰苗平俾久任後以年老乞休致<lb/>
　　柯進字啟暉建徳人父彦斌洪武中以薦歴臨安<lb/>
　　令有善政暹領永樂乙酉鄉薦預修永樂大典擢<lb/>
<pb n="KR2k0042_WYG_147-101a"/>
　　户科給事中以直言謫官仁宗即位署永新吉水<lb/>
　　二縣皆大治楊士奇等交薦之特擢浙江按察使<lb/>
　　暹初以建言著聲浙人多憚其威名及至持法平<lb/>
　　允不尚苛察所部皆畏懐之丁艱歸復起滇皋佐<lb/>
　　靖逺伯王驥平土酋思機發之亂致仕歸里子薰<lb/>
　　由貢令霑化安鄉二縣亦有廉平之稱<lb/>
　　江得東流人永樂中由貢選授御史以剛直稱遷<lb/>
　　按察司僉事<lb/>
<pb n="KR2k0042_WYG_147-101b"/>
　　檀凱字伯和建徳人永樂壬辰進士時新定貴州<lb/>
　　選有才能者往官其地凱預選為思州府通判至<lb/>
　　官為孚恩信陳禮義適諸苗寨互相攻擾凱加意<lb/>
　　撫輯得不擾境滿九載當遷思民詣闕請留宣宗<lb/>
　　初即位方鋭意綏逺特加凱正五品俸命還任後<lb/>
　　擢應天府治中思民涕泣攀送遷府丞致仕<lb/>
　　吳賜貴池人永樂壬辰進士歴河南按察司僉事<lb/>
　　以敢言改御史抗疏忤㫖下獄卒<lb/>
<pb n="KR2k0042_WYG_147-102a"/>
　　江通建徳人永樂中以貢授鞏縣令招集流民俾<lb/>
　　復故業河南旱飛蝗遍他縣不入鞏境郡守異之<lb/>
　　調通捕蝗孟津通往齋沐禱於神蝗悉去事聞於<lb/>
　　朝加俸一級命久任滿九載以老乞歸邑民立祠<lb/>
　　祀之<lb/>
　　胡本惠字益之銅陵人永樂庚子舉人授户部主<lb/>
　　事歴員外郎出知南昌府有善政遷陜西叅政累<lb/>
　　擢右副都御史巡撫遼東莅軍持重邉境以寧俄<lb/>
<pb n="KR2k0042_WYG_147-102b"/>
　　召入為左副都御史致仕歸本恵有徳量時稱長<lb/>
　　者<lb/>
　　舒仲誠貴池人以貢授東光訓導遷萬載令政尚<lb/>
　　嚴明招徕逋竄擢御史成祖北征仁宗以皇太子<lb/>
　　監國仲誠言事嘗忤睿㫖出為湖廣副使卒<lb/>
　　檀觀東流人宣徳中以貢授永州令以廉静治三<lb/>
　　載當遷民歌曰食惟檀衣惟檀檀公去我飢寒詣<lb/>
　　闕請留又三載當遷民復乞留滿九載以治行最<lb/>
<pb n="KR2k0042_WYG_147-103a"/>
　　擢雲南按察司僉事不赴歸囊止一石人號之曰<lb/>
　　清白石云<lb/>
　　孫仁字世榮貴池人景㤗辛未進士授户部主事<lb/>
　　督畿内糧儲監通倉盡釐夙弊出知西安府大兵<lb/>
　　討固原叛羌仁有轉餉功遷陜西叅政鑿涇陽洪<lb/>
　　口堰引水溉田永為民利累擢右副都御史巡撫<lb/>
　　四川平松潘黒虎砦賊及茂州巴豬等砦蠻相地<lb/>
　　險要設立州縣以控制之入為户部侍郎乞致仕<lb/>
<pb n="KR2k0042_WYG_147-103b"/>
　　歸<lb/>
　　陳孟晟青陽人景泰甲戌進士授評事累遷雲南<lb/>
　　按察司僉事居官廉慎自勵理獄多平<lb/>
　　章廷珪銅陵人天順己夘舉人授興國令清恵得<lb/>
　　民心秩滿輒請留任至九載遷武昌同知邑民追<lb/>
　　思立祠祀之<lb/>
　　張廷瑞貴池人天順壬午舉人授龍泉令治邑如<lb/>
　　理家政纎悉畢舉生民樂業擢御史清理屯田盡<lb/>
<pb n="KR2k0042_WYG_147-104a"/>
　　革中璫侵占之弊軍屯感徳屢條奏時政有聲憲<lb/>
　　臺<lb/>
　　陳輊青陽人天順甲申進士授南刑部主事折獄<lb/>
　　平允歴福建按察司僉事備兵漳州有宿寇據山<lb/>
　　谷時出刼掠輊以兵深入殱其根株而身犯瘴毒<lb/>
　　卒於軍事聞給𫝊歸其櫬遺槖惟圖書數卷<lb/>
　　吳必顯字徳純石埭人成化丁未進士授泰和令<lb/>
　　以勤莅官案無留牘邑有權貴數輩素恣横憚必<lb/>
<pb n="KR2k0042_WYG_147-104b"/>
　　顯悉歛跡屢遷岳州守<lb/>
　　張輝字藴之石埭人𢎞治庚戌進士授南禮部主<lb/>
　　事以言事謫光州同知累擢福建僉事復以介直<lb/>
　　忤劉瑾勒令休致瑾敗廷臣交薦以老不出為晉<lb/>
　　一階予誥命<lb/>
　　周冕字尚文貴池人𢎞治庚戌進士授南户部主<lb/>
　　事遷員外郎監税鳯陽一清積弊又奉命至江西<lb/>
　　督理糧儲得實糧四十萬石以濟邉餉詔旌之<lb/>
<pb n="KR2k0042_WYG_147-105a"/>
　　李嘉祥字時鳯貴池人𢎞治丙辰進士授北直開<lb/>
　　州知州剔奸祛弊動中機宜吏民畏服州城北舊<lb/>
　　有淫祠拜謁最盛嘉祥至立毀之巫風遂絶擢南<lb/>
　　户部員外郎督賦蘇州卒性慷慨喜論事嘗具疏<lb/>
　　語侵權宦人尤壮之<lb/>
　　桂鏊字用之貴池人𢎞治戊午舉人正徳中授廣<lb/>
　　信府同知時宸濠蓄逆謀陰結山中三巨寇鏊廣<lb/>
　　設方畧以次𠞰平之嘉靖初補栁州府同知從總<lb/>
<pb n="KR2k0042_WYG_147-105b"/>
　　督王守仁平思州斷藤峽以功擢知思恩府興文<lb/>
　　講武民猺帖服後致仕歸郡人祠祀守仁奉鏊配<lb/>
　　焉<lb/>
　　許潛貴池人𢎞治己未進士授行人選御史剛直<lb/>
　　不阿嘗監内庫中貴憚之<lb/>
　　汪珊字徳聲貴池人正徳辛未進士授御史嘉靖<lb/>
　　初論新政十事及請開言路疏時皆服其敢言出<lb/>
　　為河南副使累擢右副都御史巡撫湖廣復以言<lb/>
<pb n="KR2k0042_WYG_147-106a"/>
　　事落職會貴州都匀苖亂廷推起珊往平之召為<lb/>
　　南大理卿終户部侍郎珊清介自持卒之日囊無<lb/>
　　遺貲<lb/>
　　李崧祥貴池人正徳甲戌進士授户部主事歴山<lb/>
　　西按察司副使備兵潞安遷河南布政司叅政将<lb/>
　　行適上黨青羊山賊作亂撫按以崧祥有辦賊才<lb/>
　　特留總四道兵入山𠞰賊賊平議析壺關等縣地<lb/>
　　置平順縣以扼山之要害得㫖允行累遷四川布<lb/>
<pb n="KR2k0042_WYG_147-106b"/>
　　政使時世廟多營建蜀民困採木之役崧祥入覲<lb/>
　　抗疏止之因忤用事者致仕歸值嵗饑即解束帶<lb/>
　　鎔金購穀徧賑鄉人<lb/>
　　柯相字元卿貴池人正徳丁丑進士授永新令宸<lb/>
　　濠反巡撫王守仁與吉安知府伍文定從上流舉<lb/>
　　兵討賊相亦集其邑兵從而身自居守濠平守仁<lb/>
　　欲敘相功辭不受歴吏科給事中劾去官邪數十<lb/>
　　人累擢右副都御史巡撫陜西築皋蘭邉牆三百<lb/>
<pb n="KR2k0042_WYG_147-107a"/>
　　里墩臺相望邉警以絶改撫河南又遷督兩廣不<lb/>
　　赴歸孫之来以理學著<lb/>
　　柯燾字光庭建徳人正徳己夘舉人歴臨江南昌<lb/>
　　二府推官折獄俱稱平擢南户部員外郎𣙜揚州<lb/>
　　闗税闗截城外漕河舟過無一漏者燾至割河三<lb/>
　　分之一作便民橋俾小舟徑渡貸其征其巨艦之<lb/>
　　税符額而止不取餘秩滿歸載麥數舟而已又值<lb/>
　　嵗饑蠲賑鄉人全活甚衆孫鑑由舉人授沂州知<lb/>
<pb n="KR2k0042_WYG_147-107b"/>
　　州革規例除耗羡亦以廉名<lb/>
　　章允賢青陽人嘉靖己丑進士知貴溪成安二縣<lb/>
　　歴禮科都給事中疏論武定侯郭勛及都御史胡<lb/>
　　守中不法皆寘重典在廷憚之著有諫議集<lb/>
　　柯喬字遷之青陽人嘉靖己丑進士官御史出為<lb/>
　　湖廣僉事時駐節沔陽築江隄數百里立㕓市造<lb/>
　　浮橋興學校雪寃獄以艱歸補福建僉事備兵海<lb/>
　　上與浙撫朱紈協力𠞰倭嚴販海之禁因為忌者<lb/>
<pb n="KR2k0042_WYG_147-108a"/>
　　所中罷歸<lb/>
　　章時鸞青陽人嘉靖甲午舉人授鄒縣令鄒固劇<lb/>
　　邑又土荒民逃時鸞勤勞撫字招集流亡勸之耕<lb/>
　　織而邑為樂土遷兖州同知治河有功舉卓異擢<lb/>
　　保定知府歴河南按察司副使督築黄河南隄舟<lb/>
　　居經年中濕乞休歸卒<lb/>
　　徐紳建徳人嘉靖辛丑進士授蘭谿令以最擢御<lb/>
　　史巡視畿内屯馬以昌平州地衝民困請永停寄<lb/>
<pb n="KR2k0042_WYG_147-108b"/>
　　養馬匹疏劾大璫論銓曹積弊語多剴切遷尚寳<lb/>
　　司卿累官順天巡撫初容城楊繼盛以直諫繫刑<lb/>
　　部獄紳巡按保定特置産䘏其家人尤多其義<lb/>
　　畢鏘字廷嗚石埭人嘉靖甲辰進士授刑部主事<lb/>
　　敭歴中外四十餘年政績炳著累官南户部尚書<lb/>
　　陳時政忤近倖乃引年乞歸加太子少保九十三<lb/>
　　卒諡恭介<lb/>
　　李一元字調卿建徳人嘉靖丁未進士授開州知<lb/>
<pb n="KR2k0042_WYG_147-109a"/>
　　州遷南部郎累官兵部侍郎江西巡撫所歴皆著<lb/>
　　勞績而廉潔自持一介不茍時海内有四君子之<lb/>
　　號推一元為清君子弟一中舉進士歴延平開封<lb/>
　　推官亦有清名終河南副使<lb/>
　　施堯臣青陽人嘉靖庚戌進士授蕭山令時浙有<lb/>
　　倭警蕭山故無城堯臣為創築之城甫完而寇大<lb/>
　　至邑賴以不陷廉能為一時最擢吏部主事累官<lb/>
　　順天府尹<lb/>
<pb n="KR2k0042_WYG_147-109b"/>
　　曹汝良字惟遂貴池人嘉靖壬子舉人授漢川令<lb/>
　　均徭役定科條興利革弊期年邑大治尋乞歸又<lb/>
　　同邑柯一鳯由舉人令通山亦以寛惠得民心<lb/>
　　施篤臣青陽人嘉靖丙辰進士授工部主事歴員<lb/>
　　外郎出為湖廣僉事累官順天府尹卒於官生平<lb/>
　　建白奏記萬言立就而根本經術練達時宜朝士<lb/>
　　咸服其才敏<lb/>
　　佘敬中銅陵人嘉靖己未進士授武昌府推官屢<lb/>
<pb n="KR2k0042_WYG_147-110a"/>
　　决疑獄景藩初就封奄䜿恣横於道每以法裁抑<lb/>
　　擢吏部稽勲主事歴文選郎中所推用皆一時正<lb/>
　　士髙拱當國嗛敬中素為徐階所重出為廣西叅<lb/>
　　政遷廣東按察使罷歸<lb/>
　　陳應期青陽人嘉靖中以貢授永寧知州為政廉<lb/>
　　恕民信服之鄰州猺有相賊殺者奉檄馳諭皆即<lb/>
　　解散凱口賊作亂督運六衛軍餉尤著勞績委清<lb/>
　　各衛屯田盡却例金薦章屢上後乞終養歸<lb/>
<pb n="KR2k0042_WYG_147-110b"/>
　　湯希閔字孝之銅陵人嘉靖乙丑進士授開州知<lb/>
　　州繕城隍清徭役葺學校勤耕息訟時民困印馬<lb/>
　　之累力請除之有權貴居鄉武斷為害按法治之<lb/>
　　不少貸人稱其毅擢南户部郎<lb/>
　　柯一鵬字汝程都御史相子嘉靖中以貢知蘆山<lb/>
　　縣蘆山苗多民少叛服不常前令鮮終任者一鵬<lb/>
　　撫綏備至苗民畏懐以勞卒官<lb/>
　　孫楠字木所青陽人嘉靖中以貢授廣昌縣丞有<lb/>
<pb n="KR2k0042_WYG_147-111a"/>
　　風力嘗驅猛虎擒巨憝禱雨立應邑人為著三異<lb/>
　　録頌之遷興安令縣新設諸政未舉楠修武備興<lb/>
　　學校勸民耕墾盜賊屏迹境内大治<lb/>
　　金天民東流人嘉靖中以貢授蒲臺令居官清介<lb/>
　　均田平役訓士課農以忤上官罷歸後邑人追思<lb/>
　　特至其家繪其像以去<lb/>
　　羅賜祥字應敬青陽人隆慶庚午舉人授掖縣教<lb/>
　　諭歴遷兵部武庫郎中力清耗蠧出為湖廣按察<lb/>
<pb n="KR2k0042_WYG_147-111b"/>
　　司副使分守湖北湖北苗民雜處俗悍而用侈賜<lb/>
　　祥以簡重馭之衆皆讋服<lb/>
　　王應乾字懐惺東流人隆慶辛未進士授中書舍<lb/>
　　人擢御史以忤輔臣外轉湖廣僉事平洞蠻有功<lb/>
　　累遷湖廣布政所莅皆著清惠<lb/>
　　佘毅中字子執銅陵人萬厯甲戌進士授工部主<lb/>
　　事治泉南旺為通月河治汶築洸濟以裨運道會<lb/>
　　黄淮失故道漕河中阻勢逼泗陵毅中署郎中駐<lb/>
<pb n="KR2k0042_WYG_147-112a"/>
　　中河理徐邳一路塞崔鎮決口築堤一萬二千丈<lb/>
　　有奇總河尚書潘季馴奏其功實授郎中以瘁卒<lb/>
　　官贈太僕寺卿<lb/>
　　吳文梓青陽人萬厯丁丑進士授太常寺博士歴<lb/>
　　兵科都給事中時倭寇方張在廷議封貢以欵之<lb/>
　　文梓獨持不可未幾奏捷獻俘特䝉褒賞後以言<lb/>
　　事忤㫖謫從善典史天啟初褒録先朝建言被斥<lb/>
　　者贈文梓太常寺少卿著有諫垣草<lb/>
<pb n="KR2k0042_WYG_147-112b"/>
　　李可芳貴池人萬厯戊子舉人授鄖陽推官以敏<lb/>
　　練稱遷簡州知州襄陽同知俱有善政其在鄖陽<lb/>
　　嘗擕池州稬種自給至今人傳為李公黏云<lb/>
　　王一貞字柱明青陽人萬厯乙未進士授鄒縣令<lb/>
　　勸課農桑設官荘百餘所以處民之無恒業者嵗<lb/>
　　大祲賑䘏備至又廣置學田建孟子廟擢兵部主<lb/>
　　事請停礦税累遷湖廣布政禦苗靖盜選侍衛制<lb/>
　　藩璫清皇木餘價及裁紙額五十餘萬兩並貯庫<lb/>
<pb n="KR2k0042_WYG_147-113a"/>
　　充餉<lb/>
　　劉光復字建初青陽人父織以理學名光復舉萬<lb/>
　　厯戊戌進士授諸暨令置備賑倉築湖隄七十二<lb/>
　　所墾田二十餘萬畝擢御史巡按山西大著風采<lb/>
　　以挺擊事入對慈寧宫忤㫖繫獄光宗立起光禄<lb/>
　　丞卒贈太常寺少卿<lb/>
　　鄭三俊字用章建徳人萬厯戊戌進士授元氏令<lb/>
　　厯遷南禮部郎中出為歸徳知府河決嵗饑興積<lb/>
<pb n="KR2k0042_WYG_147-113b"/>
　　貯導水利使民墾淤田復故業累擢浙江叅政以<lb/>
　　忤税監乞終養歸起光禄少卿糾中人之濫攴寺<lb/>
　　帑者天啟初擢副都御史争紅九移宫二案轉户<lb/>
　　部侍郎抗疏極論魏忠賢罪被斥崇禎初為刑部<lb/>
　　尚書以讞獄忤㫖歸復起吏部尚書弟三復官光<lb/>
　　禄丞亦有清望<lb/>
　　丁旦字惟寅貴池人以貢授衡州通判却例金祛<lb/>
　　宿弊復佐守修義學社倉少師事李呈祥私淑王<lb/>
<pb n="KR2k0042_WYG_147-114a"/>
　　守仁在衡與士人講學不輟督餉至會城以勞卒<lb/>
　　子紹軾萬厯丁未進士天啟中歴官武英殿大學<lb/>
　　士<lb/>
　　羅尚忠字孝可青陽人萬厯癸丑進士歴知平湖<lb/>
　　建昌二縣置義田築圩岸多著循績擢户科給事<lb/>
　　中有請復建文年號䘏遜國諸臣疏遷太常寺少<lb/>
　　卿卒<lb/>
　　王建和字乾純貴池人萬厯癸丑進士知龍泉桐<lb/>
<pb n="KR2k0042_WYG_147-114b"/>
　　栢二縣擢南刑部主事歴汝寧知府崇藩䕶衛多<lb/>
　　驕恣以恩威馭之皆畏服累遷湖廣叅政建和居<lb/>
　　官清惠剛毅不阿所至有聲未老乞致仕歸<lb/>
　　徐廷宗字季曾建徳人萬厯己未進士歴荆州廣<lb/>
　　平推官以明允稱累擢工部郎中監修九陵督臨<lb/>
　　清磚厰尋遷山東副使備兵臨清以伉直忤上官<lb/>
　　罷歸<lb/>
　　劉光謨貴池人以貢授處州通判署篆青田多惠<lb/>
<pb n="KR2k0042_WYG_147-115a"/>
　　政民無逋賦監造漕艘於杭州計材程功徧恤軍<lb/>
　　匠擢知養利州致仕<lb/>
　　吳一元青陽人萬厯中以貢授星子令果敢任事<lb/>
　　有不便於民者必力争之税監李道所過騷擾一<lb/>
　　元力與之抗道誣以阻撓國税被逮邑民詣闕申<lb/>
　　辨得釋卒於家天啟初詔贈尚寳少卿<lb/>
　　陳久可青陽人以貢授武昌通判理商税不取盈<lb/>
　　餘時税監陳奉以肆虐激變久可力為調解楚人<lb/>
<pb n="KR2k0042_WYG_147-115b"/>
　　徳之<lb/>
　　陳以運字時可貴池人桂孫萬厯戊午舉人令新<lb/>
　　淦有廉静稱獻賊寇江右諸郡邑多殘破淦獨以<lb/>
　　堅守得全<lb/>
　　江大任字是人建徳人天啟辛酉舉人令恩平招<lb/>
　　集流亡給牛種墾荒田千餘頃革里役屏陋規民<lb/>
　　咸樂業會寧諸邑山賊勢張甚将犯恩平大任誘<lb/>
　　降其渠魁衆悉解散新學宫興文教邑士始有登<lb/>
<pb n="KR2k0042_WYG_147-116a"/>
　　科者遷南寧州牧<lb/>
　　施承緒青陽人崇禎戊辰進士授應天教授擢南<lb/>
　　户部主事監倉税以清介聞遷郎中出守漳州稱<lb/>
　　廉平調南康平彭蠡湖劇盜<lb/>
　　袁國棟字貞幹青陽人官中府經歴樞輔孫承宗<lb/>
　　知其才題署永平知府值大兵之後撫戢有方軍<lb/>
　　民交便巡撫薦監軍河南𠞰流寇八戰皆捷督師<lb/>
　　洪承疇以國棟久經行陣奏補遼東前屯分練監<lb/>
<pb n="KR2k0042_WYG_147-116b"/>
　　紀同知守禦松山中流矢卒贈山東按察司副使<lb/>
國朝羅雲逵字逺伯青陽人順治丁亥進士授太谷令<lb/>
　　多惠政百姓徳之戊子分校鄉闈稱得士<lb/>
　　汪自潤東流人順治中以貢授綘縣令為政寛平<lb/>
　　居官九載訟息民安擢行人未赴卒<lb/>
　　陳鍹字孟起石埭人順治乙酉舉人江陰教諭兵<lb/>
　　燹後自大成殿明倫堂外不遺寸椽鍹偕諸生經<lb/>
　　營相度復還舊觀有豪猾欲中傷某生餽兼金三<lb/>
<pb n="KR2k0042_WYG_147-117a"/>
　　百鍹正色拒之秩滿遷興縣知縣<lb/>
　　柯仲實字在中貴池人順治中以貢授浙江新城<lb/>
　　令為政廉静革羡耗以勸輸将無催科之役修文<lb/>
　　廟創義學擢開封同知嚴設保甲以弭盜賊又濵<lb/>
　　河設舟以救溺置義塜瘞亡者新城民立祠祀之<lb/>
　　蘇汝霖字潤生石埭人順治壬辰進士授寧波府<lb/>
　　推官長於聴斷時大兵征舟山有轉餉功駐防兵<lb/>
　　與郡民構隙訐訟汝霖以片語折之皆感服擢刑<lb/>
<pb n="KR2k0042_WYG_147-117b"/>
　　部主事歴遷廣西提學僉事康熙十三年叛帥孫<lb/>
　　延齡據桂林脅汝霖索印汝霖峻拒之懐印走赴<lb/>
　　廣督軍前委兼蒼梧道隨軍進𠞰尋又署廣西布<lb/>
　　政使籌畫軍需以瘁卒官<lb/>
　　張國柱字斯石石埭人順治中以貢厯唐縣令悉<lb/>
　　除規例嵗饑盜起賑緝有方民賴以寧遷雲南趙<lb/>
　　州知州輕刑薄税益勵清節擢户部員外郎<lb/>
　　徐文烜字龍山青陽人順治戊戌進士授太原令<lb/>
<pb n="KR2k0042_WYG_147-118a"/>
　　大著循績卒於官<lb/>
　　章世徳字天彝貴池人康熙壬戌進士授南平令<lb/>
　　南平素苦里排當役世徳至即除僱役之累後二<lb/>
　　年值編審凡虚丁悉豁免又地當衝要往来輻輳<lb/>
　　皆躬親攴應不以擾民又造城外浮橋大葺縣治<lb/>
　　未幾卒官喪車還日百姓哀號逺送<lb/>
　　曹文蔚字仙霞貴池人官汝寧通判康熙二十一<lb/>
　　年楚北兵餘黨煽汝寧文蔚計擒其魁乃悉解散<lb/>
<pb n="KR2k0042_WYG_147-118b"/>
　　署真陽蘭陽二縣有賑飢修志代民賠河帑諸政<lb/>
　　以艱歸補徳安通判督修河隄具有經畫<lb/>
　<lb/>
　<lb/>
　<lb/>
　<lb/>
　<lb/>
　江南通志卷一百四十八<lb/>
</p>
<p>
</p>
  </div>
</body>
</text>
</TEI>
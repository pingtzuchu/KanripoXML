<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷二百</head> <lb/>
    <p>
<pb n="KR2k0042_WYG_199-1a"/>
欽定四庫全書<lb/>
　江南通志卷二百<lb/>
　　雜類志<lb/>
　　辨訛<lb/>
　　　贛榆故城<lb/>
　　按贛榆故城有二一為漢縣在贛榆界一為唐縣<lb/>
　　在海州界詳見海州古蹟舊志乃云在贛榆縣北<lb/>
　　青山之隂混二城為一地亦舛錯也<lb/>
<pb n="KR2k0042_WYG_199-1b"/>
　　　沭陽故僮縣<lb/>
　　元和志沭陽縣劉宋元嘉四年於此置僮縣屬南<lb/>
　　彭城郡按漢僮縣在今鳳陽府虹縣界宋書志北<lb/>
　　下邳郡有僮縣乃泰始中失淮北後僑立在廣陵<lb/>
　　界俱非今縣境帷蕭子顯齊書志北東海郡領僮<lb/>
　　縣當即今縣也<lb/>
　　　海州之廢沂州<lb/>
　　寰宇記廢沂州城在縣西一百四十步宋泰始三<lb/>
<pb n="KR2k0042_WYG_199-2a"/>
　　年失舊沂州五年於胊山東北僑置沂州至泰豫<lb/>
　　元年移朐縣就泝州北周建徳六年改沂州為胊<lb/>
　　州隋開皇二年省按宋志無沂州惟徐州注泰豫<lb/>
　　元年移治東海胊山則沂州當即徐州之譌且隋<lb/>
　　志亦無朐州恐皆舛誤也<lb/>
　　　休寜之黎陽廢縣<lb/>
　　黎陽廢縣在今休寜縣東南黎陽鄉屯溪率口之<lb/>
　　間而寰宇記謂有隋廢休寜縣在縣東南三十五<lb/>
<pb n="KR2k0042_WYG_199-2b"/>
　　里南當水口按隋氏休寜治萬嵗山乃孫休時海<lb/>
　　陽舊地不應復有此址當是誤以黎陽為休寜也<lb/>
　　　當塗之小丹陽<lb/>
　　括地志丹陽故城在江寜縣東南五十里九域志<lb/>
　　當塗縣有丹陽鎮即故縣也而班固地理志丹陽<lb/>
　　郡丹陽縣注曰楚之先熊繹所封陳宣帝詔亦曰<lb/>
　　邇熊繹之遺封按楚始封之丹陽史記徐廣注在<lb/>
　　南郡枝江正義云歸州秭歸縣東有丹陽城熊繹<lb/>
<pb n="KR2k0042_WYG_199-3a"/>
　　始封是與此相距幾千里非吴地之丹陽也而當<lb/>
　　塗之故丹陽城乃吳地之丹陽漢置丹陽郡治宛<lb/>
　　陵而丹陽別自為縣因有小丹陽之名班固以此<lb/>
　　為楚始封之丹陽誤矣<lb/>
　　　胊縣非臨胊<lb/>
　　魏書地形志琅邪郡朐縣二漢屬東海郡晉曰臨<lb/>
　　朐屬琅邪郡按漢臨朐縣有二一屬齊郡一屬東<lb/>
　　萊郡東漢屬齊國晉屬東莞郡與朐縣両地晉東<lb/>
<pb n="KR2k0042_WYG_199-3b"/>
　　海郡仍有朐縣未甞改為臨朐也通鑑注朐縣晉<lb/>
　　曰臨朐屬東莞郡魏復曰朐屬琅邪郡亦承魏志<lb/>
　　之訛<lb/>
　　　厚邱訛廩邱<lb/>
　　漢厚邱縣後魏改曰沭陽即春秋時魯之中城邑<lb/>
　　杜註云在東海禀邱縣西南按廩邱齊邑左傳襄<lb/>
　　二十四年齊烏餘以廩邱奔晉杜註云今東郡禀<lb/>
　　邱縣故城是一齊邑一魯邑非即厚邱也晉東海<lb/>
<pb n="KR2k0042_WYG_199-4a"/>
　　郡無廩邱縣杜註當屬傳寫之訛而舊唐書志云<lb/>
　　沐陽漢廩邱縣是又因杜註而訛矣<lb/>
　　　通州靜海縣<lb/>
　　五代史職方考周世宗置通州分其地置静海海<lb/>
　　門二縣為屬而治靜海是靜海縣周世宗所置宋<lb/>
　　政和七年以通州置靜海郡仍領靜海海門二縣<lb/>
　　而續文獻通考云靜海縣宋置靜海郡時並置縣<lb/>
　　是未考五代史之故耳<lb/>
<pb n="KR2k0042_WYG_199-4b"/>
　　　廬州<lb/>
　　應劭曰廬州古廬子國也通典因之而復云左傳<lb/>
　　自廬以往即此地考左傳杜註廬今襄陽中廬縣<lb/>
　　漢屬南郡與廬江郡之廬名同而地異又廬州古<lb/>
　　蹟有同食館唐元和中刺史路應求建亦採左傳<lb/>
　　自廬以往振廪同食之義爲名其誤與通典同<lb/>
　　　古英國<lb/>
　　史記夏本紀封臯陶之後于英六註索隠曰地理<lb/>
<pb n="KR2k0042_WYG_199-5a"/>
　　志六安國六縣咎繇後偃姓所封英地闕正義曰<lb/>
　　英即蓼也又曰英後改為蓼數説不同蓋英地久<lb/>
　　已無可考矣今英山縣始見於元史志續文獻通<lb/>
　　考云英山縣本羅州羅田縣東鄉地宋淳祐間立<lb/>
　　鷹山寨咸淳初改名英山因立為縣屬六安軍是<lb/>
　　英與鷹以音同而改非即古英國也英山志云縣<lb/>
　　有英布宅又因布姓英氏而附㑹其説耳<lb/>
　　　丹徒曰京<lb/>
<pb n="KR2k0042_WYG_199-5b"/>
　　通典漢建安十三年吳鎮丹徒築城南靣西靣各<lb/>
　　開一門因京峴為京鎮因門為京口而文獻通考<lb/>
　　復引爾雅絶髙曰京為証則京當因丹徒峴而得<lb/>
　　名然三國以前丹徒未有京之名蓋孫權初鎮丹<lb/>
　　徒謂之京城侈大言之耳東晉至梁陳皆以此地<lb/>
　　為京城而建康謂之京邑<lb/>
　　　十字碑<lb/>
　　丹陽縣延陵鎮西北九里延陵季子廟中有孔子<lb/>
<pb n="KR2k0042_WYG_199-6a"/>
　　書嗚呼有吳延陵君子之墓十字舊謂之十字碑<lb/>
　　開元中勅殷仲容摹刻大厯十四年蕭定重刻石<lb/>
　　又江隂縣申浦延陵季子墓亦有是碑但譯其文<lb/>
　　君子作季子字畫小異一刻於廟一刻于墓皆至<lb/>
　　聖遺蹟也而廣川書跋云仲尼書延陵墓碑今入<lb/>
　　淳化官帖中不類豐碑石柱所刻書亦異籕文又<lb/>
　　孔子未甞至吳其書是非不可考也唐人于季子<lb/>
　　墓刻此十字張從申書其後而籕字極大一書而<lb/>
<pb n="KR2k0042_WYG_199-6b"/>
　　傳於世者大小不同竟誰當其傳哉書跋之說蓋<lb/>
　　疑其非真矣然考李陽氷書初學嶧山後見仲尼<lb/>
　　書季札墓字便變化是碑陽氷所從得法又古於<lb/>
　　嶧山以書品論之亦未可輕議也<lb/>
　　　溧陽舊縣<lb/>
　　溧陽舊縣有二一秦置縣于古固城在今髙淳縣<lb/>
　　界固城湖之側隋開皇九年改為溧水縣而故城<lb/>
　　廢一唐武徳三年析溧水地復置縣在今縣西北<lb/>
<pb n="KR2k0042_WYG_199-7a"/>
　　四十五里又李賀記云孟東野貞元中為溧陽尉<lb/>
　　溧陽昔為平陵縣縣南五里有投金瀬瀨南八里<lb/>
　　有故平陵城而縣志亦云平陵廢縣在縣西北四<lb/>
　　十里平陵山西與賀説合唐天復元年始移今治<lb/>
　　土人猶謂其處曰舊縣村舊志并為一條遂混<lb/>
　　　黟縣<lb/>
　　黟縣之名舊有二説劉煦曰黟音同䃜縣南石墨<lb/>
　　嶺出石墨故也圖經云新安貢柿心黑木故以名<lb/>
<pb n="KR2k0042_WYG_199-7b"/>
　　縣二説皆穿鑿字義似乎近纎考新安志黄山舊<lb/>
　　名黟山秦置黟縣取義于此南畿志從之其説為<lb/>
　　正<lb/>
　　　松滋廢縣<lb/>
　　通典云霍邱漢松滋縣續通典云宿松縣漢元始<lb/>
　　中為松滋縣屬廬江郡晉武帝以荆州有松滋縣<lb/>
　　遂改為宿松両説互異考漢書志廬江郡松滋縣<lb/>
　　東漢時省三國魏置安豐郡復置松滋縣為屬晉<lb/>
<pb n="KR2k0042_WYG_199-8a"/>
　　以後因之至隋始改名宿松故隋書志無松滋縣<lb/>
　　唐武徳初别置松滋縣屬蓼州七年省入霍邱縣<lb/>
　　通典以唐蓼州之松滋為漢松滋誤也至續通典<lb/>
　　晉改宿松之説考宋南齊志安豐郡仍有松滋縣<lb/>
　　則以隋改名為正霍邱志松滋廢縣在縣東十五<lb/>
　　里漢初置松兹侯國在今宿松縣界後漢省唐初<lb/>
　　改置于此武徳七年廢考核最明又寰宇記松兹<lb/>
　　一名祝兹即古鳩兹春秋鳩兹邑在蕪湖縣既非<lb/>
<pb n="KR2k0042_WYG_199-8b"/>
　　宿松亦非霍邱記又誤矣<lb/>
　　　六蓼<lb/>
　　六蓼二國虞夏以封臯陶後六後為六安州蓼後<lb/>
　　為霍邱縣本無可疑一説六蓼故城俱在夀州而<lb/>
　　遂以六安州為漢?縣霍邱縣為漢松滋皆非也<lb/>
　　　碭山<lb/>
　　秦置碭郡治碭縣本因山得名其後或為碭縣或<lb/>
　　為碭山其名屢易而縣治亦遷改不常今縣屬徐<lb/>
<pb n="KR2k0042_WYG_199-9a"/>
　　州而山則在歸徳之夏邑境舊志謂山在縣東南<lb/>
　　誤也<lb/>
　　　崑山<lb/>
　　吳郡婁縣梁大同初分置崑山縣本取縣界山為<lb/>
　　名唐天寳中割縣之南境置華亭縣而崑山遂在<lb/>
　　華亭界後蘇人以馬鞍山為崑山而松人翻以崑<lb/>
　　山為小崑皆非也<lb/>
　　　皖城在?山辨<lb/>
<pb n="KR2k0042_WYG_199-9b"/>
　　皇輿全覽及明一綂志皆云元至治三年分懐寜<lb/>
　　清朝玊照二鄉於故懐寜置潛山縣南畿志亦云<lb/>
　　潛山古有城即府治故址葢懐寜縣東晉安帝時<lb/>
　　置地在三國吳之皖城故新唐書志云懐寜縣有<lb/>
　　皖山又圖經云縣之最著者有潛皖天柱三山以<lb/>
　　地言之則曰潛山謂其逺近山勢皆潛伏也以國<lb/>
　　言之則曰皖山謂皖伯所封之國也以峰言之則<lb/>
　　曰天柱指其最髙者名之也而三國吴之皖城在<lb/>
<pb n="KR2k0042_WYG_199-10a"/>
　　今懐寜縣之北今潛山縣亦在懐寜縣之西北一<lb/>
　　百四十里則南畿志所謂古有城者即是吳之皖<lb/>
　　城及元分懐寜為潛山而潛皖天柱三山皆在潛<lb/>
　　之境内則今之潛山即古皖伯所封之國在吴謂<lb/>
　　之皖城在東晉以後謂之懐寜在元以後謂之潛<lb/>
　　山馬端臨所謂郡邑有時變更山川終古不易者<lb/>
　　也又考一綂志今之懐寜宋端平三年隨府南徙<lb/>
　　則皖城在潛山無疑而以今之懐寜為皖城者誤<lb/>
<pb n="KR2k0042_WYG_199-10b"/>
　　也<lb/>
　　　安豐城有二辨<lb/>
　　一在霍邱漢置安風縣後漢為安風候國三國魏<lb/>
　　置安豐郡晉安帝省宋末復置東魏郡縣俱廢水<lb/>
　　經注淮水東為安豐津水南有城故安豐都尉治<lb/>
　　後立霍邱戌是也此在霍邱之西南界一在夀州<lb/>
　　沈約宋志南豫州安豐江左僑立晉安帝省為縣<lb/>
　　宋齊梁間屢復置隋開皇初郡廢以縣屬淮南郡<lb/>
<pb n="KR2k0042_WYG_199-11a"/>
　　唐屬夀州明初省寰宇記縣在夀州南八十里今<lb/>
　　為安豐鄉水經注渒水西北逕安豐縣故城西是<lb/>
　　也<lb/>
　　　古舒縣古龍舒考<lb/>
　　舊説及府縣志皆以舒城為古舒縣而以廬江為<lb/>
　　古龍舒按蕭齊志廬江郡舒縣注建元二年為郡<lb/>
　　治隋書廬江縣注齊置廬江郡梁置湘州據隋志<lb/>
　　所云置郡之地與齊志合觀是舒與廬江皆為郡<lb/>
<pb n="KR2k0042_WYG_199-11b"/>
　　治而今之廬江即古之舒縣明矣但其改舒縣為<lb/>
　　廬江不知何時梁陳無志可考隋志又不詳後人<lb/>
　　縁此致疑然其實一也又按漢志廬江郡所領有<lb/>
　　舒龍舒二縣杜預注廬江南有舒城舒城西南有<lb/>
　　龍舒明是舒縣在東龍舒在西今舒城在廬江之<lb/>
　　西則舒城之為龍舒尤為明證且其縣唐時所置<lb/>
　　上取古舒城為名後人泥其名以為即古舒縣遂<lb/>
　　反以廬江為龍舒誤矣<lb/>
<pb n="KR2k0042_WYG_199-12a"/>
　　　取慮臨潼二城<lb/>
　　舊志謂取慮漢縣後魏置臨潼郡謂之臨潼城在<lb/>
　　虹縣北一百二十里按虹縣北六十里即睢寜界<lb/>
　　取慮既在虹縣北一百二十里尚得謂虹縣地乎<lb/>
　　又按秦二世二年取慮人鄭布同起兵圍東海則<lb/>
　　取慮秦已有之又按臨潼故城在今靈璧縣東北<lb/>
　　七十里金志元光初議于靈璧縣潼城鎮設倉都<lb/>
　　監是也而取慮又在臨潼東北屬睢寜界魏収志<lb/>
<pb n="KR2k0042_WYG_199-12b"/>
　　云臨潼郡治臨潼城孝昌中陷武定六年復置兼<lb/>
　　置晉陵縣為郡治又云梁武置潼州武定六年改<lb/>
　　置睢州治取慮城是取慮臨潼本為二城後人混<lb/>
　　為一城誤以潼州為潼郡也<lb/>
　　　故虹城<lb/>
　　按故虹縣在今五河縣西元和志云武徳四年在<lb/>
　　今虹縣南百里故虹城重置虹縣十三年移於今<lb/>
　　理即今虹縣也計虹縣南四十里即入五河界則<lb/>
<pb n="KR2k0042_WYG_199-13a"/>
　　故虹城之在五河明矣舊志入虹縣誤<lb/>
　　　潁州非平輿辨<lb/>
　　後漢地理志汝南郡有平輿有沈亭故國新唐書<lb/>
　　地理志蔡州有平輿注云貞觀元年省入新蔡天<lb/>
　　授二年復置宋史淮西路有夀春安豐霍邱而無<lb/>
　　平輿疑是時平輿已入金矣輿圖偹考于河南沈<lb/>
　　邱下注云古沈子國漢平輿合諸漢志平輿有沈<lb/>
　　亭之説相符則平輿的在沈邱潁州志以平輿人<lb/>
<pb n="KR2k0042_WYG_199-13b"/>
　　如陳蕃許劭之倫俱載入者誤<lb/>
　　　僑立州郡<lb/>
　　考輿地沿革南朝僑立州郡以處過江人士其在<lb/>
　　今鎮江界者曰南徐州曰南東海郡又曰南彭城<lb/>
　　又甞置郯朐利城祝其厚邱西隰襄賁等七縣寄<lb/>
　　居曲阿蓋南朝北境僅得徐州彭城之半而東海<lb/>
　　郡縣郯朐利城等與南朝為近其人民多來遷者<lb/>
　　故不没其舊地名以安挿之所以彭城東海何劉<lb/>
<pb n="KR2k0042_WYG_199-14a"/>
　　諸族不得不為鎮江人物然竟同之土著則無别<lb/>
　　今約略其來居未久者入流寓<lb/>
　　　蘭陵<lb/>
　　舊通志蘭陵諸蕭俱載鎮江者以西晉毘陵郡兼<lb/>
　　轄今常鎮之地後分丹徒曲阿為武進梁又改曲<lb/>
　　阿武進為蘭陵是今丹徒丹陽亦曽稱武進稱蘭<lb/>
　　陵矣人物之所以混也今亦莫辨其全與鎮江無<lb/>
　　渉但南蘭陵之名夫人知是常州則諸蕭入常州<lb/>
<pb n="KR2k0042_WYG_199-14b"/>
　　府為宜<lb/>
　　　䝉城非莊周故里辨<lb/>
　　按䝉邑前漢地里志屬梁國今歸徳府地而江南<lb/>
　　之䝉城在漢為山桑縣屬沛郡至五代時始置䝉<lb/>
　　城史記以莊周為䝉人應在梁國而非五代所置<lb/>
　　之䝉城矣<hi>商邱縣有小䝉城云是荘周故里</hi>
　　　宿遷<lb/>
　　舊説宿國甞遷此故名按歐陽忞曰晉元帝督運<lb/>
<pb n="KR2k0042_WYG_199-15a"/>
　　軍儲於此以為邸閣因有宿預之名安帝遂立宿<lb/>
　　預縣唐時以代宗諱始改宿遷與宿國無預<lb/>
　　　毘陵晉陵辨<lb/>
　　晉永嘉中東海王越食邑毘陵以世子名毘改毘<lb/>
　　陵為晉陵事詳宋書州郡志而晉書地理志但言<lb/>
　　毘陵之置而不及晉陵之改明一綂志則云東晉<lb/>
　　改晉陵按此乃西晉之制非東晉也二志皆未詳<lb/>
　　<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>
<pb n="KR2k0042_WYG_199-15b"/>
　　　白公勝封邑<lb/>
　　廬江郡慎縣文獻通考云白公勝邑按左傳子西<lb/>
　　召勝使處吴境為白公杜註白楚邑也汝隂郡褒<lb/>
　　信縣西南有白亭是勝之封邑在褒信矣白公敗<lb/>
　　吳於慎非封慎也至廬江郡之慎縣乃江左僑置<lb/>
　　本漢九江郡逡遒縣之地而通考混為汝隂之慎<lb/>
　　訛之訛矣<lb/>
　　　宋國地辨<lb/>
<pb n="KR2k0042_WYG_199-16a"/>
　　春秋宋國之地今屬江南者惟徐州之彭城蕭二<lb/>
　　邑宿州之相銍二縣而國都則在河南歸徳之商<lb/>
　　邱所謂閼伯之墟微子之所封是也舊志凡宋大<lb/>
　　夫華元樂喜向戍諸人皆入鳳陽府人物者非至<lb/>
　　汝隂郡新郪縣東漢章帝以封殷後因改曰宋本<lb/>
　　七國時魏地舊志蓋誤以東漢宋縣為春秋之宋<lb/>
　　耳<lb/>
　　　焦山<lb/>
<pb n="KR2k0042_WYG_199-16b"/>
　　鎮江之焦山相傳為焦先所居按髙士傳云焦先<lb/>
　　世莫知所出或言生乎漢末自陜居大陽及魏受<lb/>
　　禪結草為廬於河之湄止其中其後野火燒其廬<lb/>
　　先因露寢遭冬雪大袒卧不移則先為魏人非吴<lb/>
　　人明矣更考魏略曰中平末先年二十餘避亂客<lb/>
　　揚州建安初西還陜界是先東下時年尚少未幾<lb/>
　　即還其居兹山與否不可知或因山名偶同其姓<lb/>
　　遂附㑹之耶<lb/>
<pb n="KR2k0042_WYG_199-17a"/>
　　　建徳縣堯城舜城<lb/>
　　寰宇記舜井城在縣南四里城中有舜井故名按<lb/>
　　元和志堯城在縣南舜城在縣北本為二城寰宇<lb/>
　　記遺去堯城而以縣南為舜城皆舛也<lb/>
　　　亳州之湯陵桐宫桑林<lb/>
　　皇覽云湯冡在濟隂亳縣東北郭去縣三里金仁<lb/>
　　山謂桐宫在州東三里新志乃謂州即湯都且有<lb/>
　　桑林湯陵諸蹟是竟以亳州為古亳地矣按今亳<lb/>
<pb n="KR2k0042_WYG_199-17b"/>
　　州乃漢譙縣為魏武故里至尚書三亳其西亳為<lb/>
　　今偃師去州絶逺北亳為䝉城南亳為榖熟皆在<lb/>
　　今歸徳府商邱縣境<hi>商邱有大蒙城小蒙城非即今亳州所屬之蒙城縣也</hi>
　　相去亦百餘里漢晋諸儒從無以譙為亳之説至<lb/>
　　後周始改為亳亦遥取商邱之亳為名耳又按括<lb/>
　　地志云洛陽偃師縣東有湯冢近桐宫則非今之<lb/>
　　亳州明矣故如桐宫桑林諸蹟皆不載<lb/>
　　　下邳白門<lb/>
<pb n="KR2k0042_WYG_199-18a"/>
　　後漢書云曹操自将撃吕布至下邳城下布與麾<lb/>
　　下登白門宋武北征記云下邳城有三重魏武擒<lb/>
　　布于白門大城之門也是白門之在下邳無疑矣<lb/>
　　三國魏志云太祖軍至彭城陳宫謂布宜撃之布<lb/>
　　曰不如待其來攻蹙著泗水中及太祖攻之急布<lb/>
　　於白門樓上謂軍士曰卿曹無相困我自足當明<lb/>
　　公而輿地志謂白門徐州南門今按魏志云不如<lb/>
　　待其來攻是至彭城時猶未軍臨城下也曰及太<lb/>
<pb n="KR2k0042_WYG_199-18b"/>
　　祖攻之急則已及下邳矣且建安初先主為徐州<lb/>
　　牧屯下邳吕布擊取之三年曹操攻吕布於下邳<lb/>
　　决泗沂水以灌城擒布殺之操之擒布在下邳則<lb/>
　　布所登之白門樓其為下邳又何疑焉輿地記未<lb/>
　　審考也<lb/>
　　　滁陽城<lb/>
　　寰宇記滁陽城在廬慎縣東北六十四里吴赤烏<lb/>
　　三年遣兵斷滁作堰以淹北道遂築此城按吴志<lb/>
<pb n="KR2k0042_WYG_199-19a"/>
　　赤烏十三年遣軍十萬作堂邑涂塘其地在全椒<lb/>
　　六合二縣界與合肥尚逺又晉書志江西廬江九<lb/>
　　江之地自合肥北至夀春悉屬魏時廬江郡居巢<lb/>
　　襄安諸縣江津要害之地雖為吳所據豈能越境<lb/>
　　築城于此當是魏人所築以偹吴耳<lb/>
　　　焦城<lb/>
　　通典亳州理譙縣周武王封神農之後於焦即其<lb/>
　　地也有古焦城考史記周本紀註地理志𢎞農陜<lb/>
<pb n="KR2k0042_WYG_199-19b"/>
　　縣有焦城故焦國也據此則非亳州之譙矣譙本<lb/>
　　春秋陳之焦邑左傳僖二十三年楚代陳取之古<lb/>
　　焦城蓋陳楚時舊城耳<lb/>
　　　金山城　周公墩<lb/>
　　金山縣有金山城捍海塘外有周公墩皆昔人所<lb/>
　　築戍兵防海之地而舊經云周康王南逰築此城<lb/>
　　以鎮大海墩與孔宅為周公孔子遺跡周康王未<lb/>
　　甞南巡周公未甞至吳其謬妄不待辨也一説吴<lb/>
<pb n="KR2k0042_WYG_199-20a"/>
　　越錢氏築以戌守近是<lb/>
　　　周瑜城<lb/>
　　舊志謂吳周瑜從孫權舉義徙家於舒因築此城<lb/>
　　按瑜本傳瑜廬江舒人孫堅興義兵討董卓徙家<lb/>
　　于舒堅子䇿與瑜同年友善瑜推道南大宅以舎<lb/>
　　策升堂拜母有無通共是瑜本家于舒徙家者乃<lb/>
　　孫氏也謂瑜徙家于舒者訛傳稱孫堅興義兵而<lb/>
　　志謂孫權亦訛<lb/>
<pb n="KR2k0042_WYG_199-20b"/>
　　　丹陽人物<lb/>
　　兩漢三國丹陽郡治宛陵而丹陽别自為縣在今<lb/>
　　江寜溧水之間至隋始省入溧水縣自隋以前諸<lb/>
　　史所載之丹陽人皆屬江寜而寜國府志亦間載<lb/>
　　之蓋誤以郡為縣耳又唐武徳初復析置丹陽縣<lb/>
　　貞觀元年省入當塗故太平亦有丹陽之地而府<lb/>
　　志因載入隋以前丹陽人物皆誤<lb/>
　　　天柱山<lb/>
<pb n="KR2k0042_WYG_199-21a"/>
　　天柱山舊名南嶽髙七千餘仞綿亘數百里連跨<lb/>
　　安慶六安界其南曰潛山其北曰霍山皆此山也<lb/>
　　史記武帝登禮灊之天柱山號曰南嶽應劭曰灊<lb/>
　　縣屬廬江南嶽霍山也水經注灊者山水名也開<lb/>
　　山圖灊山圍繞大山為霍山爾雅大山宫小山曰<lb/>
　　霍郭註云宫謂圍繞之自唐以前皆以灊霍為一<lb/>
　　山至通典以霍山為漢灊縣地則天柱似専屬六<lb/>
　　安而懐寜縣註復云有灊山一名天柱山其説両<lb/>
<pb n="KR2k0042_WYG_199-21b"/>
　　岐明楊循吉求其説不得遂謂灊山縣别有一天<lb/>
　　柱山非漢武登封之南嶽灊山去六安僅數百里<lb/>
　　山川亘互安得有両天柱乎<lb/>
　　　睢水<lb/>
　　舊通志小河在靈璧縣城北六十里即睢水項羽<lb/>
　　大破漢軍於靈璧東睢水上即此所引與史記合<lb/>
　　而徐州之睢水復云楚項羽敗漢睢水上水為不<lb/>
　　流即此兩地不同而一事疊見誤矣<lb/>
<pb n="KR2k0042_WYG_199-22a"/>
　　　蟂磯<lb/>
　　蕪湖縣西南七里大江中蟂磯相傳昭烈孫夫人<lb/>
　　自沉于此有廟在焉顧炎武云按蜀志先主既定<lb/>
　　益州而孫夫人還吴又裴松之註引趙雲列傳曰<lb/>
　　先主入益州雲領留營司馬時孫夫人以權妹驕<lb/>
　　豪多将吳吏兵縱横不法先主以雲嚴重必能整<lb/>
　　齊特任掌内事權聞偹西征大遣舟船迎妹而夫<lb/>
　　人欲將後主還吴雲與張飛勒兵截江乃得後主<lb/>
<pb n="KR2k0042_WYG_199-22b"/>
　　還是孫夫人自荆州復歸于權而後不知所終蟂磯<lb/>
　　之説殆妄今考蕪湖吴地夫人既以蜀為重必不<lb/>
　　肯當先主之出而挈子歸吴既已歸吴又何必以<lb/>
　　身殉蜀既欲殉蜀又何不死于蜀地而死于吴地<lb/>
　　皆不可解似當以顧説為正<lb/>
　　　花靨鎮<lb/>
　　宋孝武帝建含章殿帝女夀陽公主人日卧殿簷<lb/>
　　下梅花落額上號梅花粧其地在建康城宫内而<lb/>
<pb n="KR2k0042_WYG_199-23a"/>
　　夀州之花靨鎮亦以夀陽公主梅粧而名附㑹極<lb/>
　　矣<lb/>
　　　馬頭戌<lb/>
　　梁天監五年取魏合肥魏人守夀陽于馬頭置戌<lb/>
　　普通五年梁取夀陽亦置戌于此其地在夀州西<lb/>
　　北二十里或以為即馬頭郡者誤晉安帝于故當<lb/>
　　塗縣置馬頭郡在懐逺縣西南二十里非夀州也<lb/>
　　　泗州挂劍臺<lb/>
<pb n="KR2k0042_WYG_199-23b"/>
　　寰宇記挂劍臺在大徐城臨朱沛水相傳為季子<lb/>
　　挂劍處括地志徐君廟在泗州徐城縣西南一里<lb/>
　　即延陵季子挂劍之徐君也按泗州為古徐子國<lb/>
　　大徐城即古徐子國也漢之徐縣隋之徐城縣皆<lb/>
　　泗州地而舊志或入於邳州或入於徐州誤矣<lb/>
　　　新亭勞勞亭<lb/>
　　新亭在江寜城西南丹陽記云吳所築東晉後名<lb/>
　　士多讌集於此見王導𫝊梁簡文帝亦有侍逰新<lb/>
<pb n="KR2k0042_WYG_199-24a"/>
　　亭應令詩是也勞勞亭在江寜城南勞勞山上古<lb/>
　　送别之所見李白詩上有望逺樓宋時改臨滄觀<lb/>
　　與新亭兩地所記甚明而建康志云新亭壘在城<lb/>
　　西南十二里其亭乾道五年留守史正志即故基<lb/>
　　重修臨滄觀在今城南顧家寨路東輿地紀勝云<lb/>
　　新亭在江寜十里俯近江渚今名勞勞亭輿地志<lb/>
　　云新亭壘上有望逺樓宋改曰臨滄觀即勞勞亭<lb/>
　　故基兩亭合而為一非也<lb/>
<pb n="KR2k0042_WYG_199-24b"/>
　　　揚州東閣<lb/>
　　舊志云舊傳揚州有東閣為梁何遜咏梅之所按<lb/>
　　今之揚州梁為南兖州廣陵郡其時揚州治丹陽<lb/>
　　郡今江寜府也何遜本傳天監中起家奉朝請遷<lb/>
　　中衛建安王水曹行參軍兼記室建安王者南平<lb/>
　　元襄王偉初封天監六年遷使持節都督揚南徐<lb/>
　　二州諸軍事右軍将軍揚州刺史則何遜東閣咏<lb/>
　　梅當在丹陽郡不在廣陵郡矣楊慎丹鉛録亦云<lb/>
<pb n="KR2k0042_WYG_199-25a"/>
　　遜未身到揚州揚州亦無東閣<lb/>
　　　揚州文選樓<lb/>
　　明一統志曹憲為隋祕書監以文選教授生徒李<lb/>
　　善魏模輩皆出其門所居名文選巷故樓以憲得<lb/>
　　名按大業拾遺記云梁昭明文選樓隋煬帝甞登<lb/>
　　眺焉是樓以昭明得名不因憲也<lb/>
　　　陸機祖祠<lb/>
　　華亭普照寺有陸將軍祠為廣衛將軍相傳為陸<lb/>
<pb n="KR2k0042_WYG_199-25b"/>
　　機之祖按吳志機祖遜初拜撫軍將軍又拜鎮西<lb/>
　　将軍又拜上大將軍吳因漢制雖置雜號将軍而<lb/>
　　考之遜𫝊未甞有廣衛之稱若機曽祖紆守城門<lb/>
　　校尉髙祖駿九江都尉亦未甞位至将軍也<lb/>
　　　段秀實宅<lb/>
　　舊志英山縣有段秀實宅按本傳秀實姑臧人自<lb/>
　　安西府别將以至四鎮北庭行軍涇原鄭潁節度<lb/>
　　使其生平宦績所至皆在西陲大厯十三年朝京<lb/>
<pb n="KR2k0042_WYG_199-26a"/>
　　師賜第一區應在長安舊志以秀實曾領鄭潁又<lb/>
　　甞賜第遂舉英山之響山以實之不知秀實開府<lb/>
　　地實在涇原而鄭潁不過遙領以資軍實耳觀馬<lb/>
　　璘傳云涇軍乏財帝諷李抱玉讓鄭潁可見而秀<lb/>
　　實之為帥實代馬璘則鄭潁非其所厯而有宅之<lb/>
　　説誤矣<lb/>
　　　定遠縣死虎亭<lb/>
　　宋書死虎亭去夀陽二百里應在今定逺縣西南<lb/>
<pb n="KR2k0042_WYG_199-26b"/>
　　通典云在夀州東四十里誤又按殷琰劉勔傳皆<lb/>
　　作宛唐而黄回王敬則劉懐珍劉悛王肅𫝊皆作<lb/>
　　死虎水經注又作死虖三説不同皆以字形相近<lb/>
　　而訛也<lb/>
　　　建陵辨<lb/>
　　梁武帝父追尊為文皇帝廟號太祖陵曰建陵陵<lb/>
　　有碑曰太祖文皇帝之神道歐陽修集古録以為<lb/>
　　宋文帝神道碑按宋陵號長寜自在蒋山特其碑<lb/>
<pb n="KR2k0042_WYG_199-27a"/>
　　中八字與宋主廟號同故誤以為宋也二陵見宋<lb/>
　　齊二書建康實録甚明<lb/>
　　　郭璞墓<lb/>
　　顧炎武云晉書郭璞𫝊璞以母憂去職卜𦵏地於<lb/>
　　暨陽去水百歩許人以近水為言璞曰當即為陸<lb/>
　　耳其後沙漲去墓數十里皆為桑田王惲集乃云<lb/>
　　金山西北大江中流亂石間有叢薄鴉鵲棲集為<lb/>
　　郭璞墓按史文元謂去水百歩許不在大江之中<lb/>
<pb n="KR2k0042_WYG_199-27b"/>
　　且當時即已沙漲為田而暨陽在今江隂縣界不<lb/>
　　在京口又所𦵏者璞之母而非璞也世説載璞詩<lb/>
　　曰北阜烈烈巨海混混纍纍三墳惟母與昆則璞<lb/>
　　又有二兄同𦵏據此則王惲所云乃因史文而附<lb/>
　　㑹之又以璞之母墓而訛為璞墓皆世俗沿青烏<lb/>
　　家不經之説也明沈周詩氣散風衝豈可居日本<lb/>
　　使臣詩墓前無地拜兒孫早已識其妄矣<lb/>
　　　二疏墓<lb/>
<pb n="KR2k0042_WYG_199-28a"/>
　　沈括筆談云海州東海縣西有二古墓石延年通<lb/>
　　判海州因行縣見之曰漢二䟽東海人此必其墓<lb/>
　　也遂謂之二䟽墓刻碑其旁後人收入圖經予按<lb/>
　　䟽廣東海蘭陵人蘭陵今屬沂州承縣今東海縣<lb/>
　　乃漢之贛榆自屬琅邪郡非古之東海也今承縣<lb/>
　　東自有䟽廣墓其東二里有疏受墓延年不講地<lb/>
　　志但見今謂之東海縣遂以二䟽名之極為乖誤<lb/>
　　按筆談之説甚核然宋蘇軾金党懐英皆有詩則<lb/>
<pb n="KR2k0042_WYG_199-28b"/>
　　承延年之誤也<lb/>
　　　華亭陸氏<lb/>
　　自唐以前松江未立郡縣華亭亦僅以一亭隸於<lb/>
　　吴郡之婁舊志以陸氏世居華亭如漢之曰康曰<lb/>
　　績吴之曰遜曰抗曰凱曰瑁晉之曰機曰雲曰士<lb/>
　　光列之松江人物是矣若陸續即康之祖陸玩即<lb/>
　　士光之弟陸納又玩之子而復分載蘇州人物中<lb/>
　　亦未考其家世故也<lb/>
<pb n="KR2k0042_WYG_199-29a"/>
　　　李耳<lb/>
　　按史記李耳楚苦縣人漢陳國苦縣晉改為谷陽<lb/>
　　隋改谷陽為仙源唐改仙源為真源屬亳州譙郡<lb/>
　　宋省真源入鹿邑置衛真縣元初復省衛真入鹿<lb/>
　　邑則李耳歸徳之鹿邑人非今江南地唐宋之亳<lb/>
　　州領六縣惟譙城父二縣今江南境餘俱屬河南<lb/>
　　舊志載李耳鳳陽人物中誤矣又宋史隐逸傳陳<lb/>
　　摶亳州眞源人摶生於唐末時真源尚未省入鹿<lb/>
<pb n="KR2k0042_WYG_199-29b"/>
　　邑也亦非今江南之亳州人<lb/>
　　　鄭國<lb/>
　　史記仲尼弟子列傳鄭國家語作薛邦俱不言何<lb/>
　　國人張守節正義云避漢髙祖諱邦為國而姓又<lb/>
　　互異地當從闕舊志以宋封國為朐山侯纂入海<lb/>
　　州人物按鄭國唐贈滎陽伯宋封朐山侯既有兩<lb/>
　　地又仲尼弟子有魯人而贈南陵伯封華亭侯者<lb/>
　　豈得皆以為江南人乎<lb/>
<pb n="KR2k0042_WYG_199-30a"/>
　　　兒寛<lb/>
　　舊通志兒寛載入亳州按史兒寛千乘人前漢志<lb/>
　　屬青州入亳州誤<lb/>
　　　虞詡<lb/>
　　舊通志載亳州虞詡陳國武平人按後漢地理志<lb/>
　　武平注云左傳諸侯侵陳鳴鹿杜預曰縣西南有<lb/>
　　鹿邑皇輿表于鹿邑下注云東漢始置武平縣屬<lb/>
　　陳國則虞詡為河南鹿邑人又孔全亦鹿邑人俱<lb/>
<pb n="KR2k0042_WYG_199-30b"/>
　　誤入亳州<lb/>
　　　陳咸<lb/>
　　漢書陳萬年𫝊子咸為南陽太守以殺伐立威媚<lb/>
　　陳湯以求薦徴為少府後為翟方進奏免以憂死<lb/>
　　而後漢陳寵傳云曽祖父咸成哀間以律令為尚<lb/>
　　書王莽輔政咸心非之乞骸骨去職及莽簒位召<lb/>
　　咸為掌寇大夫謝病不應其後莽復徴遂稱病篤<lb/>
　　是漢有兩陳咸一免官而憂死一兩徴而不起迥<lb/>
<pb n="KR2k0042_WYG_199-31a"/>
　　然異趣舊志乃云陳咸萬年子擢御史中丞王莽<lb/>
　　再徴不起是合兩人為一矣况陳萬年之子咸沛<lb/>
　　郡相人陳寵之曽祖咸沛國洨人兩史所載籍貫<lb/>
　　亦異<lb/>
　　　是儀<lb/>
　　三國吳志是儀北海營陵人本姓氏郡相孔融嘲<lb/>
　　之遂改為是後依劉繇避亂江東繇軍敗儀徙㑹<lb/>
　　稽孫權承攝徴拜騎都尉蓋儀生于北海暫至江<lb/>
<pb n="KR2k0042_WYG_199-31b"/>
　　東而即徙㑹稽非江南人明甚徐衆評亦曰儀以<lb/>
　　羇旅異方客仕吳朝諒矣惟吴書云儀為人儉約<lb/>
　　不治彥宅甚卑陋鄰家起大屋大帝望見問左右<lb/>
　　以儀家對大帝曰儀儉必非及問果他宅舊志以<lb/>
　　有宅之説遂列之江寜人物誤也<lb/>
　　　三江<lb/>
　　孔安國謂彭蠡江分為三以入震澤遂為北江而<lb/>
　　入海班固謂北江自毘陵縣北東入海南江在吳<lb/>
<pb n="KR2k0042_WYG_199-32a"/>
　　縣南入海中江自蕪湖縣西南東至陽羡入海水<lb/>
　　經注同王安石宗之蘇軾謂豫章江入彭蠡而東<lb/>
　　至海為南江岷江㑹彭蠡以入海為中江漢自北<lb/>
　　入江匯為彭蠡以入海為北江自彭蠡而下則三<lb/>
　　江為一過秣陵京口以入海曽鞏亦同其説又有<lb/>
　　謂岷江浙江松江者郭璞也宗郭氏説而以今之<lb/>
　　揚子江吳淞江錢塘江當之者邉韶陳師凱歸有<lb/>
　　光顧炎武也有謂南松江錢塘江浦陽江者韋昭<lb/>
<pb n="KR2k0042_WYG_199-32b"/>
　　也其以為松江東江婁江者則自庾闡吳都賦注<lb/>
　　始而張守節史記正義蔡沈尚書傳及黄震金履<lb/>
　　祥諸家皆主其説按孔氏謂江自彭蠡分為三以<lb/>
　　入震澤不知江自夏口合漢以入彭蠡即合為一<lb/>
　　未甞分而為三且未甞入震澤也班氏之説近世<lb/>
　　朱鶴齡亦取之謂大江東過江隂許浦入海所謂<lb/>
　　北江永陽江在溧陽西北下流至宜興注太湖入<lb/>
　　海所謂中江吳淞江分東婁二江入海所謂南江<lb/>
<pb n="KR2k0042_WYG_199-33a"/>
　　北江中江為太湖上流南江為太湖下流上下流<lb/>
　　皆入海故曰底定然此皆自㑹稽入海者而班氏<lb/>
　　加以南北中之名遂與江漢入匯之文相混又以<lb/>
　　大江與永陽江吴淞江並稱三江亦恐大小不敵<lb/>
　　也蘇氏之説以揚州三江即荆州之中江北江而<lb/>
　　猶闕其一因以彭蠡餘波冒南江之名足之夫彭<lb/>
　　蠡發源章贛而西章有江南之號或可稱南江但<lb/>
　　此三江若即是江漢彭蠡則江漢既見荆州彭蠡<lb/>
<pb n="KR2k0042_WYG_199-33b"/>
　　既見上文不應下又重出三江且經謂彭蠡之下<lb/>
　　為中江北江而蘇氏于彭蠡之上求三江亦不相<lb/>
　　合又與震澤懸隔而不相屬也郭氏以岷江浙江<lb/>
　　松江為三江亦恐大小不敵至淅江自杭言之曰<lb/>
　　錢塘自越言之曰浦陽本一江而二名韋氏析一<lb/>
　　為二并松江為三尤為失之唯庾氏吳都賦注謂<lb/>
　　太湖東注為松江下七十里分流東北入海為婁<lb/>
　　江東南入海為東江張氏史記正義謂在蘇州東<lb/>
<pb n="KR2k0042_WYG_199-34a"/>
　　南三十里名王江口一江西南上七十里至太湖<lb/>
　　曰松江即古笠澤江一江東南上七十里至白蜆<lb/>
　　湖曰上江亦曰東江一江東北下二百餘里入海<lb/>
　　曰下江亦曰婁江其分處號三江口今以經文攷<lb/>
　　之荆州既書江漢朝宗於海則揚州不必更及江<lb/>
　　漢且荆州九江既不指岷江則揚州三江亦不當<lb/>
　　指岷江又揚州之文彭蠡豬而後陽鳥居三江入<lb/>
　　而後震澤定則三江必為震澤下流震澤納百川<lb/>
<pb n="KR2k0042_WYG_199-34b"/>
　　之水而注之江三江洩震澤之水而入于海東南<lb/>
　　水利咸在焉庾氏張氏説似為妥協今從之<lb/>
　　　䢴溝<lb/>
　　據通鑑隋大業元年開邘溝自山陽至揚子江三<lb/>
　　百餘里六年穿江南河自京口至餘杭八百餘里<lb/>
　　舊志併為一條誤以元年為六年<lb/>
　　　孟瀆<lb/>
　　唐元和間常州刺史孟簡開泰伯瀆復浚一瀆後<lb/>
<pb n="KR2k0042_WYG_199-35a"/>
　　人名曰孟瀆自是兩河泰伯瀆在無錫縣東五里<lb/>
　　西連運河達蠡湖孟瀆河在常州府西三十里東<lb/>
　　南接運河北流六十里入于江舊志不載唐孟簡<lb/>
　　開瀆而先立一條曰泰伯開瀆後人名曰泰伯瀆<lb/>
　　下注云又名孟瀆両河併而為一誤矣<lb/>
　　　漕渠<lb/>
　　宋史河渠志真宗天禧二年江淮發運使賈宗言<lb/>
　　諸路嵗漕自真揚入淮汴厯堰者五糧載煩于剥<lb/>
<pb n="KR2k0042_WYG_199-35b"/>
　　卸民力罷于牽挽官私船艦由此速壊今議開揚<lb/>
　　州古河繚城南接運渠毁龍舟新興茱萸三堰鑿<lb/>
　　近堰漕路以均水勢嵗省官費十數萬詔屯田郎<lb/>
　　中梁楚閣門祗候李居中按視以為當然明年役<lb/>
　　既成而水注新河與三堰平漕船無阻公私兩便<lb/>
　　此議發于二年而成于三年舊志不載原委而云<lb/>
　　天禧末發運使魯宗道通浚真揚漕河按魯宗道<lb/>
　　𫝊天禧元年與劉燁為右正言尋除戸部員外郎<lb/>
<pb n="KR2k0042_WYG_199-36a"/>
　　兼右諭徳踰年遷左諭徳仁宗即位遷戸部郎中<lb/>
　　並無為江淮發運使事<lb/>
　　　龍山<lb/>
　　無錫縣慧山一名九龍山陸羽謂山陽有九隴若<lb/>
　　龍偃卧故名實一山也舊志於慧山下阮注云一<lb/>
　　名九龍山又另立龍山一條云在慧山北十里實<lb/>
　　無此山也<lb/>
　　　黄河<lb/>
<pb n="KR2k0042_WYG_199-36b"/>
　　舊志載永樂九年侍郎金純築堤導河經二洪南<lb/>
　　入淮考是年江南境並無築堤導河入淮之事按<lb/>
　　太宗實録九年三月壬午浚河南黄河故道葢河<lb/>
　　水累歳為患至是决壊民田廬益甚事聞遣侍郎<lb/>
　　張信往視信訪得祥符縣魚王口至中灤下二十<lb/>
　　餘里有舊黄河岸與今河靣平浚而通之俾循故<lb/>
　　道則水勢可殺遂繪圖以進詔發河南民兵十萬<lb/>
　　命興安伯徐亨工部侍郎蔣廷瓉率運木夫同侍<lb/>
<pb n="KR2k0042_WYG_199-37a"/>
　　郎金純相度開浚仍遣定國公徐景昌以太牢祀<lb/>
　　河神戸部侍郎古朴以太牢祭河南境内山川是<lb/>
　　河南事與江南全無闗渉<lb/>
　　　當塗辨<lb/>
　　後漢書下邳王𫝊建初四年以九江之當塗等縣<lb/>
　　益下邳國李賢注當塗在今豪州鍾離縣此説是<lb/>
　　也而荀淑𫝊遷當塗長滕撫𫝊陰陵徐鳳等築營<lb/>
　　當塗山中注皆云當塗在今宣州其説互異按宣<lb/>
<pb n="KR2k0042_WYG_199-37b"/>
　　州之當塗乃東晉僑置之縣非漢之當塗也葢賢<lb/>
　　注書時集儒臣張大安劉訥言許叔牙等數人共<lb/>
　　為之不出于一手故有自相牴牾之處擇其是者<lb/>
　　從之可矣然今之當塗乃即晉僑置之邑而古當<lb/>
　　塗之廢已久<lb/>
　　　堂邑辨<lb/>
　　後漢質帝紀廣陵賊張嬰攻殺堂邑長注云堂邑<lb/>
　　縣屬廣陵郡今揚州六合縣此注與後漢郡國志<lb/>
<pb n="KR2k0042_WYG_199-38a"/>
　　合又鍾離意傳遷堂邑令注堂邑故城在今博州<lb/>
　　堂邑縣西北按博州之堂邑乃隋開皇中所置即<lb/>
　　今東昌府堂邑縣非漢廣陵屬邑也漢時尚無此<lb/>
　　縣意安得令其地兩注亦一是一非又通典云春<lb/>
　　秋棠邑漢為堂邑葢棠堂二字本不同而諸書中<lb/>
　　有以漢之堂邑作棠邑者亦誤<lb/>
　　　石城辨<lb/>
　　後漢髙獲傳獲逺遁江南卒於石城注石城在今<lb/>
<pb n="KR2k0042_WYG_199-38b"/>
　　蘇州東南後人因此注遂謂獲隠蘇州常熟石城<lb/>
　　鄉皆非也漢丹陽郡有石城縣又據水經石城縣<lb/>
　　在牛渚東宋白續通典云池州貴池石埭二縣皆<lb/>
　　漢石城縣地獲遁跡之所葢在是耳<lb/>
　　　厯陽山辨<lb/>
　　明一綂志厯陽山在和州西北四十里江表傳厯<lb/>
　　陽縣有石山謂之石印又云石印封發天下當太<lb/>
　　平吳孫皓甞遣使祭以太牢葢今和州古厯陽縣<lb/>
<pb n="KR2k0042_WYG_199-39a"/>
　　地故所載如此按吳志孫皓𫝊天璽元年鄱陽言<lb/>
　　厯陽山石文理成字與江表傳之言合但厯陽之<lb/>
　　上冠以鄱陽而吳之鄱陽郡由孫權分豫章地置<lb/>
　　乃今江西饒州地非和州也又胡三省言晉志鄱<lb/>
　　陽郡無厯陽縣有厯陵縣陽當作陵并引饒州圖<lb/>
　　經所載鄱陽厯陵縣有石印山為証則吴志及江<lb/>
　　表傳之厯陽已屬厯陵之訛後代纂志者并不察<lb/>
　　鄱陽之文直指為和州之山斯尤誤矣舊志亦仍<lb/>
<pb n="KR2k0042_WYG_199-39b"/>
　　之而未削也<lb/>
　　　當利浦辨<lb/>
　　明一綂志當利浦在和州城東漢末劉繇遣将張<lb/>
　　英屯當利口以拒袁術即此志説是也舊志不採<lb/>
　　而引他志言晉王濬過三山王渾遣人邀之濬曰<lb/>
　　風當利不得泊即此按劉繇屯兵當利事見吴志<lb/>
　　孫策傳又周瑜傳瑜從孫策攻㧞當利則當利之<lb/>
　　名其來已久不始于晉也又王濬伐吳自武昌順<lb/>
<pb n="KR2k0042_WYG_199-40a"/>
　　流東下已至三山則距建康有四十餘里而當利<lb/>
　　在三山西八十餘里非濬軍所過也况濬本言風<lb/>
　　利不得泊亦無當字他志所云皆鑿空之説舊志<lb/>
　　採之誤矣<lb/>
　　　霍邱辨<lb/>
　　明一綂志云霍邱縣周霍叔處封邑并言叔有塜<lb/>
　　在縣淮水岸上按史記武王封叔處於霍注引漢<lb/>
　　書地理志云河東彘縣霍叔所封又鄭元周禮注<lb/>
<pb n="KR2k0042_WYG_199-40b"/>
　　霍山在彘縣本春秋時霍國地杜預左傳注略同<lb/>
　　按漢彘縣今山西霍州則言霍叔封霍邱及淮㟁<lb/>
　　有塜之説皆不足據舊志悉仍之是未深考耳且<lb/>
　　因左傳晉獻公滅霍之文并附㑹獻公之墓亦在<lb/>
　　霍邱其誤滋甚<lb/>
　　　徐州辨<lb/>
　　史記齊威王語魏王曰吾臣有黔夫者使守徐州<lb/>
　　則燕人祭北門趙人祭西門按此徐州乃齊之西<lb/>
<pb n="KR2k0042_WYG_199-41a"/>
　　北境與燕趙接壤與淮北之徐州了不相渉葢燕<lb/>
　　趙皆在大河以北去今之徐州絶逺明一綂志列<lb/>
　　黔夫于徐州名宦而舊志承之俱失考也<lb/>
　　　山陽辨<lb/>
　　今之淮安府在晉為山陽郡今山陽縣即晉舊縣<lb/>
　　名也自晉以前淮安無山陽之名舊志淮安人物<lb/>
　　中入漢山陽曹竟按漢有兩山陽一山陽郡今山<lb/>
　　東兖州府地一河内郡山陽縣今河南懐慶府地<lb/>
<pb n="KR2k0042_WYG_199-41b"/>
　　皆非今淮安之山陽也又竟事附載漢書鮑宣傳<lb/>
　　而志云見厯代忠義録亦考之未詳矣<lb/>
　　　張純<lb/>
　　舊志廣徳名宦中入漢張純云純京兆人為廣徳<lb/>
　　令有異績按京兆之張純字伯仁東漢人仕光武<lb/>
　　朝位至大司空其前後厯官具載范史本傳未甞<lb/>
　　為廣徳令葢為廣徳令有異績者乃吳郡之張純<lb/>
　　字元基仕三國吳大帝時官終太子輔義都尉其<lb/>
<pb n="KR2k0042_WYG_199-42a"/>
　　事蹟皆見吳志孫和傳注中舊志誤合為一耳<lb/>
　　　劉榮劉江<lb/>
　　明代衛弁承襲例得沿祖名故鄭曉名臣傳云劉<lb/>
　　榮沿父名江為總旗從靖難立功厯官左都督充<lb/>
　　總兵守遼東以破倭功封廣寜伯復名榮則劉榮<lb/>
　　即劉江非二人也明一統志淮安人物中分榮江<lb/>
　　為二人并異其籍貫舊志則言江鎮遼破倭榮為<lb/>
　　江子皆誤<lb/>
<pb n="KR2k0042_WYG_199-42b"/>
　　　蔣山<lb/>
　　輿地志鍾山又名蒋山漢末秣陵尉蒋子文討賊<lb/>
　　戰死于此吳大帝為立廟子文祖諱鍾因改蒋山<lb/>
　　明一統志與舊志並採其説按胡三省通鑑注言<lb/>
　　孫權祖諱鍾蒋山之名當因是而改二説互異然<lb/>
　　詳考之胡説為長<lb/>
　　　虎頭辨<lb/>
　　吳郡志引唐陸廣微吳地記言顧悌仕吳為虎頭<lb/>
<pb n="KR2k0042_WYG_199-43a"/>
　　将軍按悌之厯官詳見吳志顧雍傳注中甞為偏<lb/>
　　将軍無虎頭之號兼孫吳時亦不聞置此官陸記<lb/>
　　誤也又明一統志言晉顧愷之甞為虎頭将軍人<lb/>
　　號顧虎頭而舊志仍之按晉書百官志無虎頭将<lb/>
　　軍據唐張彥逺名畫記虎頭乃愷之小字非官也<lb/>
　　此誤始于宋吳曽能改齋漫録而後人相沿未止<lb/>
　　耳<lb/>
　　　徐光諸人時代辨<lb/>
<pb n="KR2k0042_WYG_199-43b"/>
　　徐光三國孫吳時人見吳志注而舊志誤以為春<lb/>
　　秋之吳又徐秋夫劉宋時人見南史而誤以為趙<lb/>
　　宋昌義之蕭梁時人見梁書而誤以為朱梁杜僧<lb/>
　　明陳人見陳書而誤以為唐此皆顯與史戾者又<lb/>
　　古有杜康據李善文選注或云黄帝時人葢善亦<lb/>
　　疑而未能定其時代然魏武帝短歌行及曹植七<lb/>
　　啟中皆已引之則為漢以前人可知舊志以康為<lb/>
　　晉人殆未考魏武父子詩文耳<lb/>
<pb n="KR2k0042_WYG_199-44a"/>
　　　曹休為吳郡太守辨<lb/>
　　姑蘇志守令表有漢吳郡太守曹休按魏志休傳<lb/>
　　載其前後厯官甚詳無守吳郡事葢仕漢為吳郡<lb/>
　　守者乃休之祖父非休也休值漢亂避地至吳于<lb/>
　　太守舍見祖父畫像涕泣下拜王沉魏書記其事<lb/>
　　即見休傳注中但佚其祖之名耳姑蘇志誤列休<lb/>
　　于表舊志削之是也<lb/>
　　　梁適知淮安軍辨<lb/>
<pb n="KR2k0042_WYG_199-44b"/>
　　宋理宗紹定元年升楚州山陽縣為淮安軍淮安<lb/>
　　之名始此按梁適傳適仕仁宗朝位至宰輔甞知<lb/>
　　淮陽軍非淮安也葢淮安置軍在適歿後百餘年<lb/>
　　矣據地理志太宗置淮陽軍于邳州地在長淮之<lb/>
　　北故曰淮陽取古人水北曰陽之義而淮安則地<lb/>
　　在淮南故淮陽屬京東東路而淮安屬淮南東路<lb/>
　　二軍疆界本自截然舊志作適知淮安軍乃仍明<lb/>
　　一統志之誤也<lb/>
<pb n="KR2k0042_WYG_199-45a"/>
　　　米芾知山陽辨<lb/>
　　宋史芾𫝊擢禮部員外郎出知淮陽軍未甞知山<lb/>
　　陽也當芾之時山陽尚為縣未升軍考芾前此厯<lb/>
　　官甞知雍邱縣無知山陽事葢山陽亦淮陽之訛<lb/>
　　此皆舊志仍明一統志載入而失于釐正者也<lb/>
　　　淮安鎮辨<lb/>
　　宋史忠義傳張吉慶州卒為淮安鎮守烽西夏宼<lb/>
　　東谷掠得之脅降不從見殺按宋慶州屬陜西路<lb/>
<pb n="KR2k0042_WYG_199-45b"/>
　　所轄有東谷砦懐安鎮而無淮安見于地理志甚<lb/>
　　詳蓋其地去淮甚逺不當以淮安為名吉𫝊中訛<lb/>
　　懐為淮乃傳録之誤然其地在陜西史文自明與<lb/>
　　淮南無涉舊志採入淮安人物誤矣<lb/>
　　　陽州作揚州辨<lb/>
　　五代志河南郡宜陽縣東魏置陽州北史盧勇傳<lb/>
　　遷揚州刺史鎮宜陽按宜陽在戰國為韓地即今<lb/>
　　河南府之宜陽縣也揚當作陽舊志誤採入揚州<lb/>
<pb n="KR2k0042_WYG_199-46a"/>
　　名宦又言太和中授揚州刺史髙祖賜書奨異按<lb/>
　　勇鎮宜陽乃孝靜帝時事非太和中也又賜書者<lb/>
　　乃北齊髙祖神武帝非魏髙祖獻文帝也志説與<lb/>
　　史無一合者<lb/>
　　　吴置新安辨<lb/>
　　晉書地理志新安郡吳置按吳志孫權傳建安十<lb/>
　　三年分丹陽黟歙二縣地置新都郡又吳臣賀齊<lb/>
　　為新都太守朱據左遷新都郡丞各見本傳則吳<lb/>
<pb n="KR2k0042_WYG_199-46b"/>
　　置新都非新安也至晉武太康元年始改名新安<lb/>
　　具見宋書州郡志晉志所云較宋志為踈矣惟吳<lb/>
　　志陳表傳中有新安都尉之文然此乃傳寫之誤<lb/>
　　據諸葛瑾傳注中所引吳書葢表本為新都都尉<lb/>
　　斯尤明証也後代纂志者尚有沿晉志之説是未<lb/>
　　詳考之于吳宋二史而䆒其始末耳<lb/>
　　　九峰辨<lb/>
　　宋史蔡沈建寜人躬耕不仕隠居九峰乃謂建寜<lb/>
<pb n="KR2k0042_WYG_199-47a"/>
　　府之九峰在崇安縣南即武夷山因山有九曲故<lb/>
　　名九峰後學者稱沉為九峰先生以此至松江九<lb/>
　　峰沈生平足跡所未至舊志以山名偶同採入流<lb/>
　　寓誤矣<lb/>
　　　平江辨<lb/>
　　宋平江有二一縣一府平江府即今蘇州屬浙西<lb/>
　　路平江縣為岳州所轄之邑屬湖北路宋史李衡<lb/>
　　傳衡岳州平江人㳺學吳下其非吴人明矣舊志<lb/>
<pb n="KR2k0042_WYG_199-47b"/>
　　誤入蘇州人物今據史㳺學吳下語改入流寓<lb/>
　　　魏據濡須拒蜀辨<lb/>
　　舊志和州濡須山魏據其西以拒吴蜀此承明一<lb/>
　　統志之文也按濡須為吳要地屢與魏兵相持于<lb/>
　　此見于吳魏二志者詳矣地有東西兩闗云魏據<lb/>
　　其西以拒吳是也若蜀境去濡須絶逺其兵安得<lb/>
　　渉斯地而魏特據險拒之乎吳下蓋衍一蜀字<lb/>
　　　王範辨<lb/>
<pb n="KR2k0042_WYG_199-48a"/>
　　舊志無為州東興堤梁合州刺史王範屯兵于此<lb/>
　　按屯兵者乃梁武帝從子鄱陽王範王非姓也據<lb/>
　　梁史範傳太清元年除合州刺史鎮合肥侯景之<lb/>
　　亂棄鎮出東闗請兵于魏東闗即東興堤<lb/>
　　　章華臺辨<lb/>
　　舊志章華䑓故址在亳州據左傳楚子成章華之<lb/>
　　䑓杜預注在今南郡華容縣通典云古華容在竟<lb/>
　　陵郡監利縣即今湖廣荆州府屬縣也蓋去亳地<lb/>
<pb n="KR2k0042_WYG_199-48b"/>
　　逺矣<lb/>
　　　牛口辨<lb/>
　　舊志潁州霍邱縣城東牛口埠集唐太宗追竇建<lb/>
　　徳處按唐史太宗敗建徳于虎牢追奔三十里建<lb/>
　　徳竄匿牛口唐兵執之則牛口即近虎牢不在霍<lb/>
　　邱地名偶同爾<lb/>
　　　相人入下相辨<lb/>
　　漢沛郡相縣今為宿州地臨淮郡下相今為宿遷<lb/>
<pb n="KR2k0042_WYG_199-49a"/>
　　若漢之薛廣徳隋之劉臻皆相人見于漢隋二史<lb/>
　　甚明舊志並作下相採入淮安人物非也又蘭陵<lb/>
　　有南北之異南蘭陵即今常州而北蘭陵乃今山<lb/>
　　東地南齊周盤龍據南史本北蘭陵人明一統志<lb/>
　　誤入常州舊志削之是也<lb/>
　　　丹陽郡治辨<lb/>
　　自両漢三國丹陽郡皆治宛陵即今寜國府治至<lb/>
　　晉武太康二年置宣城郡治宛陵而丹陽郡移治<lb/>
<pb n="KR2k0042_WYG_199-49b"/>
　　建康今江寜府是也漢丹陽守李忠明一統志入<lb/>
　　寜國府名宦本不誤舊志改入江寜非也<lb/>
　　　蔡洲擒盧循辨<lb/>
　　明一統志應天府西蔡洲在江中宋髙祖擒盧循<lb/>
　　於此舊志仍之按晉義熙中循入冦建康泊蔡洲<lb/>
　　宋髙祖率諸軍拒之循退後屢敗走交州之龍編<lb/>
　　晉軍邀擊循投水死斬其首傳送建康事詳晉史<lb/>
　　交州即古之交趾龍編其屬縣也非擒于蔡洲二<lb/>
<pb n="KR2k0042_WYG_199-50a"/>
　　志並誤<lb/>
　　　蒋濟張令鐸<lb/>
　　漢末及後五代疆宇分裂所除之官每有遥授而<lb/>
　　非實任者如漢建安中除蒋濟為丹陽太守是時<lb/>
　　丹陽已為孫氏所據不得赴郡矣又周世宗以張<lb/>
　　令鐸領常州防禦使按世宗攻南唐止取淮南之<lb/>
　　地自江以南如昇常諸州其官吏皆由唐主除授<lb/>
　　世宗不得而命之則令鐸之常州防禦亦止遥領<lb/>
<pb n="KR2k0042_WYG_199-50b"/>
　　使職耳此二人皆非實任舊志列濟于職官入令<lb/>
　　鐸于名宦踈矣<lb/>
　　　陸傪<lb/>
　　唐貞元中陸傪自祠部員外郎出為歙州刺史赴<lb/>
　　官未至卒于道詳見權徳輿所作墓誌葢傪雖除<lb/>
　　歙州而不及莅任舊志採入徽州名宦葢震于韓<lb/>
　　愈送陸歙州序而失之耳<lb/>
　　　淩準<lb/>
<pb n="KR2k0042_WYG_199-51a"/>
　　明一統志和州名宦入唐淩準言準為和州刺史<lb/>
　　有政績栁宗元為作權厝志按宗元志中止云以<lb/>
　　連累出和州降連州初不言在和政績又唐史亦<lb/>
　　但言準自翰林學士貶連州司馬而不及和州事<lb/>
　　葢準先坐王叔文黨出為和州刺史未至復斥連<lb/>
　　州故略之也則有政績之説為誤舊志仍之亦失<lb/>
　　考矣<lb/>
　　　王庭筠寓安慶辨<lb/>
<pb n="KR2k0042_WYG_199-51b"/>
　　舊志安慶流寓中入金王庭筠云晚愛郡之司空<lb/>
　　山居其下按金史王庭筠傳太和元年為翰林學<lb/>
　　士明年卒官無晚歳山居事况是時南北分境庭<lb/>
　　筠以文學貴顯于金不得越疆而寓宋地也志甚<lb/>
　　誤<lb/>
　　　李戡<lb/>
　　舊志戡宜興人隐陽羨里按唐史戡為宗室渤海<lb/>
　　王奉慈七世孫甞隠陽羨非本貫宜興後又應平<lb/>
<pb n="KR2k0042_WYG_199-52a"/>
　　盧節度王彥威之辟為幕府廵官非終于隠居者<lb/>
　　今改入常州流寓<lb/>
　　　彭脩彭循<lb/>
　　彭脩字子陽毘陵人守吳令見後漢書獨行傳而<lb/>
　　張勃吳録所載彭循事其姓字爵里並同但脩循<lb/>
　　互異按漢史云郡言州請脩守吳令而吳録又云<lb/>
　　太守聞循勇謀以守令<hi>謀即請字之譌守令蓋攝令也</hi>語皆相符<lb/>
　　當是一人雖傳言脩討賊中流矢死而吳録則云<lb/>
<pb n="KR2k0042_WYG_199-52b"/>
　　循見盜陳説利害即各散去此或傳聞異詞記事<lb/>
　　者㣲有參差耳又三國時魏有郭脩見三少帝紀<lb/>
　　而蜀後主傳作郭循宋胡三省言循當作脩并引<lb/>
　　洪适𨽻釋之文為証言漢𨽻法脩循二字只爭一<lb/>
　　筆正與此類也姑蘇志名宦中入彭脩全採漢史<lb/>
　　之文而附注吳録彭循于下蓋亦以為一人特未<lb/>
　　顯言耳今姑從毘陵人品紀及舊省志作二人而<lb/>
　　附辨於此以俟博識<lb/>
<pb n="KR2k0042_WYG_199-53a"/>
　　　聴箏堂辨<lb/>
　　舊志江寜古蹟有聴箏堂引宋張養正六朝事迹<lb/>
　　云晉元帝幸謝安宅命讌安侍坐使桓伊吹笛又<lb/>
　　撫箏作金縢曲按此事見晉書伊傳乃孝武帝非<lb/>
　　元帝也又帝召伊飲讌安侍坐伊先奉帝旨吹笛<lb/>
　　畢繼自請以箏歌皆在帝所非幸安宅也養正所<lb/>
　　記皆與史異殊不足據聴箏堂故蹟又因張説附<lb/>
　　㑹耳<lb/>
<pb n="KR2k0042_WYG_199-53b"/>
　　　諸墓辨<lb/>
　　吳志孫堅葬曲阿而晉元康中吳令謝詢有表求<lb/>
　　為堅策父子置守塜人與志不合明盧熊孫王墓<lb/>
　　辨言必始𦵏曲阿後遷于吳史文失載其説良是<lb/>
　　又舊志中諸墓最多附㑹如楚項羽𦵏榖城見史<lb/>
　　記而有墓在江浦漢張劭<hi>志作元伯葢舉其事</hi>𦵏汝南見范<lb/>
　　史而有墓在盱眙唐李勣程知節尉遲恭皆陪𦵏<lb/>
　　昭陵郭子儀陪𦵏建陵俱見史傳而有墓在睢寜<lb/>
<pb n="KR2k0042_WYG_199-54a"/>
　　淮安定逺六合是皆不可信今略辨其尤者餘不<lb/>
　　及縷舉也至宋王象輿地紀勝揚州有淳于棼墓<lb/>
　　按唐人作淳于棼傳記夢入蟻穴事其文見太平<lb/>
　　廣記特文士寓言㳺戯之作本無其人安得有墓<lb/>
　　而宋後諸志悉仍而不削尤荒誕矣<lb/>
　　　同榮周景周瑜<lb/>
　　三國吳志周瑜廬江舒人從祖父景景子忠皆為<lb/>
　　漢太尉張璠漢紀景父榮章和時為尚書令是瑜<lb/>
<pb n="KR2k0042_WYG_199-54b"/>
　　與榮景服屬皆舒人也舊志分周榮周景屬安慶<lb/>
　　周瑜屬廬州是未詳考其家世矣<lb/>
　　　蕭方<lb/>
　　唐宋藝文志皆載蕭方三十國春秋按蕭方當作<lb/>
　　蕭方等梁元帝長子敬帝方智之兄梁書有𫝊葢<lb/>
　　二名也二志皆脱一等字今省志藝文中列方等<lb/>
　　所著書而其名從梁史以與唐宋志異故特辨之<lb/>
　　　陳果仁<lb/>
<pb n="KR2k0042_WYG_199-55a"/>
　　舊通志陳杲仁字世威晉陵人仕陳為監察御史<lb/>
　　未幾挂冠歸養母母死刺血書孝經繼母病思牛<lb/>
　　炙適禁屠刲股以進母病愈郡上其事旌表至大<lb/>
　　業中奉詔平長白山及江寜義寜中與沈法興等<lb/>
　　剪東陽賊二十萬擢左司徒煬帝被殺沈法興入<lb/>
　　毘陵陽為起義隂欲據之懼杲仁不附已遂遇害<lb/>
　　按唐書沈法興傳大業末法興為吳興郡守東陽<lb/>
　　賊略吳興煬帝詔太僕丞元祐討之義寜二年江<lb/>
<pb n="KR2k0042_WYG_199-55b"/>
　　都亂法興與祐将孫士漢陳果仁執祐名誅宇文<lb/>
　　化及收兵趨江都至毘陵通守路道徳拒之法興<lb/>
　　襲殺道徳據其城遂定江表十餘州自署江南道<lb/>
　　總管聞越王侗立乃上書稱大司馬録尚書事承<lb/>
　　制置百官以陳果仁為司徒則司徒為法興所署<lb/>
　　非因剪東陽賊而擢者也法興定江表十餘州之<lb/>
　　後然後上書越王署果仁為司徒則亦非初至毘<lb/>
　　陵遂遇害者也唐書又云法興聞侗被廢自稱梁<lb/>
<pb n="KR2k0042_WYG_199-56a"/>
　　王意南方諸城可跂而平専事威戮下有細過即<lb/>
　　誅之果仁之遇害或即在其時而史未有明文獨<lb/>
　　其既死之後屢現靈異南唐保大三年封武烈帝<lb/>
　　夫人軫氏封武烈后明洪武初詔去封號題木主<lb/>
　　曰司徒之神至今廟食常州無錫間士民事之惟<lb/>
　　謹其名史作果仁舊志作杲仁則字形相近而訛<lb/>
　　也<lb/>
　　　張籍<lb/>
<pb n="KR2k0042_WYG_199-56b"/>
　　新唐書云張籍和州烏江人韓愈與孟郊書亦云<lb/>
　　張籍在和州居䘮家甚貧而愈張巡傳後則云吳<lb/>
　　郡張籍至張洎編次籍詩曰蘇州吳人按籍寄蘇<lb/>
　　州白使君詩云登第早年同座主題詩今日是州<lb/>
　　民贈陸暢詩云共踏長安街裏塵吳儂獨作未歸<lb/>
　　身胥門舊宅今誰主君過西塘與問人則籍為蘇<lb/>
　　人無疑當是籍生於蘇後甞居和故唐書誤以為<lb/>
　　和州也<lb/>
<pb n="KR2k0042_WYG_199-57a"/>
　　　權德輿<lb/>
　　唐書稱權臯自略陽徙居丹徒徳輿臯子也故舊<lb/>
　　志以徳輿載入丹徒但按韓愈權公墓碑云授節<lb/>
　　鎮山南以疾求還道薨于洋之白草亭𦵏河南北<lb/>
　　山在貞孝東五里貞孝即臯諡也是其両世雖居<lb/>
　　丹徒而皆𦵏河南矣<lb/>
　　　李公麟<lb/>
　　明一統志南畿志舊省志俱載入安慶府而舒城<lb/>
<pb n="KR2k0042_WYG_199-57b"/>
　　縣志據所得舊碑龍眠記定為舒城人考宋史文<lb/>
　　苑傳云舒州人舒州今安慶也桐城縣志載公麟<lb/>
　　龍眠山荘遺蹟甚詳則公麟當屬之安慶矣而王<lb/>
　　偁東都事略作舒城人此書在宋史前典核可信<lb/>
　　廬州志亦不為無據然終以正史為定<lb/>
　　　宗澤<lb/>
　　明一統志有宗澤墓在鎮江注云澤以言事謫居<lb/>
　　潤夫人死藳𦵏丹徒後澤卒因合𦵏焉舊説遂謂<lb/>
<pb n="KR2k0042_WYG_199-58a"/>
　　澤家于潤然考宋史澤為義烏人其官位厯厯可<lb/>
　　數未甞以言事謫其罷登州也唯云退居東陽結<lb/>
　　廬山谷間耳東陽義烏鄰邑亦未甞居潤也<lb/>
　　　盧雍伊乗張益<lb/>
　　明洪武初徙富室實京師數世以後遂同土著如<lb/>
　　盧雍伊乗伊敏生張益諸人皆占籍應天今入之<lb/>
　　江寜可矣舊志蘇州府又収之非也<lb/>
　　　二喬宅　喬𤣥墓<lb/>
<pb n="KR2k0042_WYG_199-58b"/>
　　案三國志周瑜傳孫策克皖得喬公兩女皆國色<lb/>
　　策自納大喬瑜納小喬史于喬公不載其名第稱<lb/>
　　公栁子厚所謂年之長老通曰公若毛公申公涪<lb/>
　　公是也曹操祭太尉橋公文案後漢書橋𤣥字公<lb/>
　　祖靈帝時遷司空轉司徒栁子厚所謂天于之三<lb/>
　　公稱公是也橋與喬姓字既不同名亦各别况喬<lb/>
　　公皖人今為安慶府潛山縣橋太尉是梁國睢陽<lb/>
　　人今為歸徳府睢州相去千餘里考太尉傳中絶<lb/>
<pb n="KR2k0042_WYG_199-59a"/>
　　無避地居皖之事而三國魏志云建安七年曹公<lb/>
　　軍譙遂至浚儀遣使以太牢祀橋𤣥其辭曰奉命<lb/>
　　東征屯次鄉里北望貴土乃心陵墓浚儀今河南<lb/>
　　開封府祥符縣宋真宗時改浚儀為祥符是太尉<lb/>
　　以睢州人而𦵏于祥符總與安慶之潛山無涉也<lb/>
　　府志于古蹟内載二喬宅云漢喬𤣥避地居此有<lb/>
　　二女負國姿宅前有井水猶帶脂粉色因于墳墓<lb/>
　　内入喬𤣥墓并易其姓為喬欲令太尉得佳壻而<lb/>
<pb n="KR2k0042_WYG_199-59b"/>
　　先使二喬認假父不亦謬乎又按太尉以靈帝光<lb/>
　　和六年卒年七十五至獻帝建安三年孫策破皖<lb/>
　　之嵗凡十六年計二喬初嫁必當及笄之年則方<lb/>
　　其始生而太尉已當作土中人矣算其年分亦未<lb/>
　　合也<lb/>
　　　唐柴紹墓<lb/>
　　安慶府志云唐駙馬柴紹墓在潛山縣太平山亦<lb/>
　　非也按新唐書傳紹晉州臨汾人尚髙祖女平陽<lb/>
<pb n="KR2k0042_WYG_199-60a"/>
　　公主高祖起義旗時有功累封霍國公徙封譙國<lb/>
　　貞觀二年卒夫紹以功臣與佐命例當賜塋域陪<lb/>
　　葬京師况公主已于前武徳六年薨髙祖以主有<lb/>
　　武功特異其禮令𦵏用前後部羽葆鼓吹大路麾<lb/>
　　幢虎賁甲卒班劍其尤為京師長安無疑豈有羽<lb/>
　　葆鼓吹經行三四千里之逺至舒州而營葬耶主<lb/>
　　既葬長安後五年而紹薨太宗親自臨問豈有不<lb/>
　　與主合葬而孤孑一墓逺在舒州之域耶其為𫝊<lb/>
<pb n="KR2k0042_WYG_199-60b"/>
　　譌無疑後人第弗深考耳<lb/>
　　　顧右丞祠<lb/>
　　顧右丞祠在無錫縣南林祀晉無錫令顧愷之按<lb/>
　　晉書本傳愷之晉陵無錫人父悅之厯尚書左丞<lb/>
　　亦不言為無錫令然則右丞乃左丞之訛而所祀<lb/>
　　者乃愷之父悦之也今據史本改正<lb/>
　<lb/>
　江南通志卷二百<lb/>
<pb n="KR2k0042_WYG_199-61a"/>
欽定四庫全書<lb/>
　江南通志卷二百<lb/>
　　雜類志<lb/>
　　辨訛<lb/>
　　　贛榆故城<lb/>
　　按贛榆故城有二一為漢縣在贛榆界一為唐縣<lb/>
　　在海州界詳見海州古蹟舊志乃云在贛榆縣北<lb/>
　　青山之隂混二城為一地亦舛錯也<lb/>
<pb n="KR2k0042_WYG_199-61b"/>
　　　沭陽故僮縣<lb/>
　　元和志沭陽縣劉宋元嘉四年於此置僮縣屬南<lb/>
　　彭城郡按漢僮縣在今鳳陽府虹縣界宋書志北<lb/>
　　下邳郡有僮縣乃泰始中失淮北後僑立在廣陵<lb/>
　　界俱非今縣境帷蕭子顯齊書志北東海郡領僮<lb/>
　　縣當即今縣也<lb/>
　　　海州之廢沂州<lb/>
　　寰宇記廢沂州城在縣西一百四十步宋泰始三<lb/>
<pb n="KR2k0042_WYG_199-62a"/>
　　年失舊沂州五年於胊山東北僑置沂州至泰豫<lb/>
　　元年移朐縣就泝州北周建徳六年改沂州為胊<lb/>
　　州隋開皇二年省按宋志無沂州惟徐州注泰豫<lb/>
　　元年移治東海胊山則沂州當即徐州之譌且隋<lb/>
　　志亦無朐州恐皆舛誤也<lb/>
　　　休寜之黎陽廢縣<lb/>
　　黎陽廢縣在今休寜縣東南黎陽鄉屯溪率口之<lb/>
　　間而寰宇記謂有隋廢休寜縣在縣東南三十五<lb/>
<pb n="KR2k0042_WYG_199-62b"/>
　　里南當水口按隋氏休寜治萬嵗山乃孫休時海<lb/>
　　陽舊地不應復有此址當是誤以黎陽為休寜也<lb/>
　　　當塗之小丹陽<lb/>
　　括地志丹陽故城在江寜縣東南五十里九域志<lb/>
　　當塗縣有丹陽鎮即故縣也而班固地理志丹陽<lb/>
　　郡丹陽縣注曰楚之先熊繹所封陳宣帝詔亦曰<lb/>
　　邇熊繹之遺封按楚始封之丹陽史記徐廣注在<lb/>
　　南郡枝江正義云歸州秭歸縣東有丹陽城熊繹<lb/>
<pb n="KR2k0042_WYG_199-63a"/>
　　始封是與此相距幾千里非吴地之丹陽也而當<lb/>
　　塗之故丹陽城乃吳地之丹陽漢置丹陽郡治宛<lb/>
　　陵而丹陽別自為縣因有小丹陽之名班固以此<lb/>
　　為楚始封之丹陽誤矣<lb/>
　　　胊縣非臨胊<lb/>
　　魏書地形志琅邪郡朐縣二漢屬東海郡晉曰臨<lb/>
　　朐屬琅邪郡按漢臨朐縣有二一屬齊郡一屬東<lb/>
　　萊郡東漢屬齊國晉屬東莞郡與朐縣両地晉東<lb/>
<pb n="KR2k0042_WYG_199-63b"/>
　　海郡仍有朐縣未甞改為臨朐也通鑑注朐縣晉<lb/>
　　曰臨朐屬東莞郡魏復曰朐屬琅邪郡亦承魏志<lb/>
　　之訛<lb/>
　　　厚邱訛廩邱<lb/>
　　漢厚邱縣後魏改曰沭陽即春秋時魯之中城邑<lb/>
　　杜註云在東海禀邱縣西南按廩邱齊邑左傳襄<lb/>
　　二十四年齊烏餘以廩邱奔晉杜註云今東郡禀<lb/>
　　邱縣故城是一齊邑一魯邑非即厚邱也晉東海<lb/>
<pb n="KR2k0042_WYG_199-64a"/>
　　郡無廩邱縣杜註當屬傳寫之訛而舊唐書志云<lb/>
　　沐陽漢廩邱縣是又因杜註而訛矣<lb/>
　　　通州靜海縣<lb/>
　　五代史職方考周世宗置通州分其地置静海海<lb/>
　　門二縣為屬而治靜海是靜海縣周世宗所置宋<lb/>
　　政和七年以通州置靜海郡仍領靜海海門二縣<lb/>
　　而續文獻通考云靜海縣宋置靜海郡時並置縣<lb/>
　　是未考五代史之故耳<lb/>
<pb n="KR2k0042_WYG_199-64b"/>
　　　廬州<lb/>
　　應劭曰廬州古廬子國也通典因之而復云左傳<lb/>
　　自廬以往即此地考左傳杜註廬今襄陽中廬縣<lb/>
　　漢屬南郡與廬江郡之廬名同而地異又廬州古<lb/>
　　蹟有同食館唐元和中刺史路應求建亦採左傳<lb/>
　　自廬以往振廪同食之義爲名其誤與通典同<lb/>
　　　古英國<lb/>
　　史記夏本紀封臯陶之後于英六註索隠曰地理<lb/>
<pb n="KR2k0042_WYG_199-65a"/>
　　志六安國六縣咎繇後偃姓所封英地闕正義曰<lb/>
　　英即蓼也又曰英後改為蓼數説不同蓋英地久<lb/>
　　已無可考矣今英山縣始見於元史志續文獻通<lb/>
　　考云英山縣本羅州羅田縣東鄉地宋淳祐間立<lb/>
　　鷹山寨咸淳初改名英山因立為縣屬六安軍是<lb/>
　　英與鷹以音同而改非即古英國也英山志云縣<lb/>
　　有英布宅又因布姓英氏而附㑹其説耳<lb/>
　　　丹徒曰京<lb/>
<pb n="KR2k0042_WYG_199-65b"/>
　　通典漢建安十三年吳鎮丹徒築城南靣西靣各<lb/>
　　開一門因京峴為京鎮因門為京口而文獻通考<lb/>
　　復引爾雅絶髙曰京為証則京當因丹徒峴而得<lb/>
　　名然三國以前丹徒未有京之名蓋孫權初鎮丹<lb/>
　　徒謂之京城侈大言之耳東晉至梁陳皆以此地<lb/>
　　為京城而建康謂之京邑<lb/>
　　　十字碑<lb/>
　　丹陽縣延陵鎮西北九里延陵季子廟中有孔子<lb/>
<pb n="KR2k0042_WYG_199-66a"/>
　　書嗚呼有吳延陵君子之墓十字舊謂之十字碑<lb/>
　　開元中勅殷仲容摹刻大厯十四年蕭定重刻石<lb/>
　　又江隂縣申浦延陵季子墓亦有是碑但譯其文<lb/>
　　君子作季子字畫小異一刻於廟一刻于墓皆至<lb/>
　　聖遺蹟也而廣川書跋云仲尼書延陵墓碑今入<lb/>
　　淳化官帖中不類豐碑石柱所刻書亦異籕文又<lb/>
　　孔子未甞至吳其書是非不可考也唐人于季子<lb/>
　　墓刻此十字張從申書其後而籕字極大一書而<lb/>
<pb n="KR2k0042_WYG_199-66b"/>
　　傳於世者大小不同竟誰當其傳哉書跋之說蓋<lb/>
　　疑其非真矣然考李陽氷書初學嶧山後見仲尼<lb/>
　　書季札墓字便變化是碑陽氷所從得法又古於<lb/>
　　嶧山以書品論之亦未可輕議也<lb/>
　　　溧陽舊縣<lb/>
　　溧陽舊縣有二一秦置縣于古固城在今髙淳縣<lb/>
　　界固城湖之側隋開皇九年改為溧水縣而故城<lb/>
　　廢一唐武徳三年析溧水地復置縣在今縣西北<lb/>
<pb n="KR2k0042_WYG_199-67a"/>
　　四十五里又李賀記云孟東野貞元中為溧陽尉<lb/>
　　溧陽昔為平陵縣縣南五里有投金瀬瀨南八里<lb/>
　　有故平陵城而縣志亦云平陵廢縣在縣西北四<lb/>
　　十里平陵山西與賀説合唐天復元年始移今治<lb/>
　　土人猶謂其處曰舊縣村舊志并為一條遂混<lb/>
　　　黟縣<lb/>
　　黟縣之名舊有二説劉煦曰黟音同䃜縣南石墨<lb/>
　　嶺出石墨故也圖經云新安貢柿心黑木故以名<lb/>
<pb n="KR2k0042_WYG_199-67b"/>
　　縣二説皆穿鑿字義似乎近纎考新安志黄山舊<lb/>
　　名黟山秦置黟縣取義于此南畿志從之其説為<lb/>
　　正<lb/>
　　　松滋廢縣<lb/>
　　通典云霍邱漢松滋縣續通典云宿松縣漢元始<lb/>
　　中為松滋縣屬廬江郡晉武帝以荆州有松滋縣<lb/>
　　遂改為宿松両説互異考漢書志廬江郡松滋縣<lb/>
　　東漢時省三國魏置安豐郡復置松滋縣為屬晉<lb/>
<pb n="KR2k0042_WYG_199-68a"/>
　　以後因之至隋始改名宿松故隋書志無松滋縣<lb/>
　　唐武徳初别置松滋縣屬蓼州七年省入霍邱縣<lb/>
　　通典以唐蓼州之松滋為漢松滋誤也至續通典<lb/>
　　晉改宿松之説考宋南齊志安豐郡仍有松滋縣<lb/>
　　則以隋改名為正霍邱志松滋廢縣在縣東十五<lb/>
　　里漢初置松兹侯國在今宿松縣界後漢省唐初<lb/>
　　改置于此武徳七年廢考核最明又寰宇記松兹<lb/>
　　一名祝兹即古鳩兹春秋鳩兹邑在蕪湖縣既非<lb/>
<pb n="KR2k0042_WYG_199-68b"/>
　　宿松亦非霍邱記又誤矣<lb/>
　　　六蓼<lb/>
　　六蓼二國虞夏以封臯陶後六後為六安州蓼後<lb/>
　　為霍邱縣本無可疑一説六蓼故城俱在夀州而<lb/>
　　遂以六安州為漢?縣霍邱縣為漢松滋皆非也<lb/>
　　　碭山<lb/>
　　秦置碭郡治碭縣本因山得名其後或為碭縣或<lb/>
　　為碭山其名屢易而縣治亦遷改不常今縣屬徐<lb/>
<pb n="KR2k0042_WYG_199-69a"/>
　　州而山則在歸徳之夏邑境舊志謂山在縣東南<lb/>
　　誤也<lb/>
　　　崑山<lb/>
　　吳郡婁縣梁大同初分置崑山縣本取縣界山為<lb/>
　　名唐天寳中割縣之南境置華亭縣而崑山遂在<lb/>
　　華亭界後蘇人以馬鞍山為崑山而松人翻以崑<lb/>
　　山為小崑皆非也<lb/>
　　　皖城在?山辨<lb/>
<pb n="KR2k0042_WYG_199-69b"/>
　　皇輿全覽及明一綂志皆云元至治三年分懐寜<lb/>
　　清朝玊照二鄉於故懐寜置潛山縣南畿志亦云<lb/>
　　潛山古有城即府治故址葢懐寜縣東晉安帝時<lb/>
　　置地在三國吳之皖城故新唐書志云懐寜縣有<lb/>
　　皖山又圖經云縣之最著者有潛皖天柱三山以<lb/>
　　地言之則曰潛山謂其逺近山勢皆潛伏也以國<lb/>
　　言之則曰皖山謂皖伯所封之國也以峰言之則<lb/>
　　曰天柱指其最髙者名之也而三國吴之皖城在<lb/>
<pb n="KR2k0042_WYG_199-70a"/>
　　今懐寜縣之北今潛山縣亦在懐寜縣之西北一<lb/>
　　百四十里則南畿志所謂古有城者即是吳之皖<lb/>
　　城及元分懐寜為潛山而潛皖天柱三山皆在潛<lb/>
　　之境内則今之潛山即古皖伯所封之國在吴謂<lb/>
　　之皖城在東晉以後謂之懐寜在元以後謂之潛<lb/>
　　山馬端臨所謂郡邑有時變更山川終古不易者<lb/>
　　也又考一綂志今之懐寜宋端平三年隨府南徙<lb/>
　　則皖城在潛山無疑而以今之懐寜為皖城者誤<lb/>
<pb n="KR2k0042_WYG_199-70b"/>
　　也<lb/>
　　　安豐城有二辨<lb/>
　　一在霍邱漢置安風縣後漢為安風候國三國魏<lb/>
　　置安豐郡晉安帝省宋末復置東魏郡縣俱廢水<lb/>
　　經注淮水東為安豐津水南有城故安豐都尉治<lb/>
　　後立霍邱戌是也此在霍邱之西南界一在夀州<lb/>
　　沈約宋志南豫州安豐江左僑立晉安帝省為縣<lb/>
　　宋齊梁間屢復置隋開皇初郡廢以縣屬淮南郡<lb/>
<pb n="KR2k0042_WYG_199-71a"/>
　　唐屬夀州明初省寰宇記縣在夀州南八十里今<lb/>
　　為安豐鄉水經注渒水西北逕安豐縣故城西是<lb/>
　　也<lb/>
　　　古舒縣古龍舒考<lb/>
　　舊説及府縣志皆以舒城為古舒縣而以廬江為<lb/>
　　古龍舒按蕭齊志廬江郡舒縣注建元二年為郡<lb/>
　　治隋書廬江縣注齊置廬江郡梁置湘州據隋志<lb/>
　　所云置郡之地與齊志合觀是舒與廬江皆為郡<lb/>
<pb n="KR2k0042_WYG_199-71b"/>
　　治而今之廬江即古之舒縣明矣但其改舒縣為<lb/>
　　廬江不知何時梁陳無志可考隋志又不詳後人<lb/>
　　縁此致疑然其實一也又按漢志廬江郡所領有<lb/>
　　舒龍舒二縣杜預注廬江南有舒城舒城西南有<lb/>
　　龍舒明是舒縣在東龍舒在西今舒城在廬江之<lb/>
　　西則舒城之為龍舒尤為明證且其縣唐時所置<lb/>
　　上取古舒城為名後人泥其名以為即古舒縣遂<lb/>
　　反以廬江為龍舒誤矣<lb/>
<pb n="KR2k0042_WYG_199-72a"/>
　　　取慮臨潼二城<lb/>
　　舊志謂取慮漢縣後魏置臨潼郡謂之臨潼城在<lb/>
　　虹縣北一百二十里按虹縣北六十里即睢寜界<lb/>
　　取慮既在虹縣北一百二十里尚得謂虹縣地乎<lb/>
　　又按秦二世二年取慮人鄭布同起兵圍東海則<lb/>
　　取慮秦已有之又按臨潼故城在今靈璧縣東北<lb/>
　　七十里金志元光初議于靈璧縣潼城鎮設倉都<lb/>
　　監是也而取慮又在臨潼東北屬睢寜界魏収志<lb/>
<pb n="KR2k0042_WYG_199-72b"/>
　　云臨潼郡治臨潼城孝昌中陷武定六年復置兼<lb/>
　　置晉陵縣為郡治又云梁武置潼州武定六年改<lb/>
　　置睢州治取慮城是取慮臨潼本為二城後人混<lb/>
　　為一城誤以潼州為潼郡也<lb/>
　　　故虹城<lb/>
　　按故虹縣在今五河縣西元和志云武徳四年在<lb/>
　　今虹縣南百里故虹城重置虹縣十三年移於今<lb/>
　　理即今虹縣也計虹縣南四十里即入五河界則<lb/>
<pb n="KR2k0042_WYG_199-73a"/>
　　故虹城之在五河明矣舊志入虹縣誤<lb/>
　　　潁州非平輿辨<lb/>
　　後漢地理志汝南郡有平輿有沈亭故國新唐書<lb/>
　　地理志蔡州有平輿注云貞觀元年省入新蔡天<lb/>
　　授二年復置宋史淮西路有夀春安豐霍邱而無<lb/>
　　平輿疑是時平輿已入金矣輿圖偹考于河南沈<lb/>
　　邱下注云古沈子國漢平輿合諸漢志平輿有沈<lb/>
　　亭之説相符則平輿的在沈邱潁州志以平輿人<lb/>
<pb n="KR2k0042_WYG_199-73b"/>
　　如陳蕃許劭之倫俱載入者誤<lb/>
　　　僑立州郡<lb/>
　　考輿地沿革南朝僑立州郡以處過江人士其在<lb/>
　　今鎮江界者曰南徐州曰南東海郡又曰南彭城<lb/>
　　又甞置郯朐利城祝其厚邱西隰襄賁等七縣寄<lb/>
　　居曲阿蓋南朝北境僅得徐州彭城之半而東海<lb/>
　　郡縣郯朐利城等與南朝為近其人民多來遷者<lb/>
　　故不没其舊地名以安挿之所以彭城東海何劉<lb/>
<pb n="KR2k0042_WYG_199-74a"/>
　　諸族不得不為鎮江人物然竟同之土著則無别<lb/>
　　今約略其來居未久者入流寓<lb/>
　　　蘭陵<lb/>
　　舊通志蘭陵諸蕭俱載鎮江者以西晉毘陵郡兼<lb/>
　　轄今常鎮之地後分丹徒曲阿為武進梁又改曲<lb/>
　　阿武進為蘭陵是今丹徒丹陽亦曽稱武進稱蘭<lb/>
　　陵矣人物之所以混也今亦莫辨其全與鎮江無<lb/>
　　渉但南蘭陵之名夫人知是常州則諸蕭入常州<lb/>
<pb n="KR2k0042_WYG_199-74b"/>
　　府為宜<lb/>
　　　䝉城非莊周故里辨<lb/>
　　按䝉邑前漢地里志屬梁國今歸徳府地而江南<lb/>
　　之䝉城在漢為山桑縣屬沛郡至五代時始置䝉<lb/>
　　城史記以莊周為䝉人應在梁國而非五代所置<lb/>
　　之䝉城矣<hi>商邱縣有小䝉城云是荘周故里</hi>
　　　宿遷<lb/>
　　舊説宿國甞遷此故名按歐陽忞曰晉元帝督運<lb/>
<pb n="KR2k0042_WYG_199-75a"/>
　　軍儲於此以為邸閣因有宿預之名安帝遂立宿<lb/>
　　預縣唐時以代宗諱始改宿遷與宿國無預<lb/>
　　　毘陵晉陵辨<lb/>
　　晉永嘉中東海王越食邑毘陵以世子名毘改毘<lb/>
　　陵為晉陵事詳宋書州郡志而晉書地理志但言<lb/>
　　毘陵之置而不及晉陵之改明一綂志則云東晉<lb/>
　　改晉陵按此乃西晉之制非東晉也二志皆未詳<lb/>
　　<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>
<pb n="KR2k0042_WYG_199-75b"/>
　　　白公勝封邑<lb/>
　　廬江郡慎縣文獻通考云白公勝邑按左傳子西<lb/>
　　召勝使處吴境為白公杜註白楚邑也汝隂郡褒<lb/>
　　信縣西南有白亭是勝之封邑在褒信矣白公敗<lb/>
　　吳於慎非封慎也至廬江郡之慎縣乃江左僑置<lb/>
　　本漢九江郡逡遒縣之地而通考混為汝隂之慎<lb/>
　　訛之訛矣<lb/>
　　　宋國地辨<lb/>
<pb n="KR2k0042_WYG_199-76a"/>
　　春秋宋國之地今屬江南者惟徐州之彭城蕭二<lb/>
　　邑宿州之相銍二縣而國都則在河南歸徳之商<lb/>
　　邱所謂閼伯之墟微子之所封是也舊志凡宋大<lb/>
　　夫華元樂喜向戍諸人皆入鳳陽府人物者非至<lb/>
　　汝隂郡新郪縣東漢章帝以封殷後因改曰宋本<lb/>
　　七國時魏地舊志蓋誤以東漢宋縣為春秋之宋<lb/>
　　耳<lb/>
　　　焦山<lb/>
<pb n="KR2k0042_WYG_199-76b"/>
　　鎮江之焦山相傳為焦先所居按髙士傳云焦先<lb/>
　　世莫知所出或言生乎漢末自陜居大陽及魏受<lb/>
　　禪結草為廬於河之湄止其中其後野火燒其廬<lb/>
　　先因露寢遭冬雪大袒卧不移則先為魏人非吴<lb/>
　　人明矣更考魏略曰中平末先年二十餘避亂客<lb/>
　　揚州建安初西還陜界是先東下時年尚少未幾<lb/>
　　即還其居兹山與否不可知或因山名偶同其姓<lb/>
　　遂附㑹之耶<lb/>
<pb n="KR2k0042_WYG_199-77a"/>
　　　建徳縣堯城舜城<lb/>
　　寰宇記舜井城在縣南四里城中有舜井故名按<lb/>
　　元和志堯城在縣南舜城在縣北本為二城寰宇<lb/>
　　記遺去堯城而以縣南為舜城皆舛也<lb/>
　　　亳州之湯陵桐宫桑林<lb/>
　　皇覽云湯冡在濟隂亳縣東北郭去縣三里金仁<lb/>
　　山謂桐宫在州東三里新志乃謂州即湯都且有<lb/>
　　桑林湯陵諸蹟是竟以亳州為古亳地矣按今亳<lb/>
<pb n="KR2k0042_WYG_199-77b"/>
　　州乃漢譙縣為魏武故里至尚書三亳其西亳為<lb/>
　　今偃師去州絶逺北亳為䝉城南亳為榖熟皆在<lb/>
　　今歸徳府商邱縣境<hi>商邱有大蒙城小蒙城非即今亳州所屬之蒙城縣也</hi>
　　相去亦百餘里漢晋諸儒從無以譙為亳之説至<lb/>
　　後周始改為亳亦遥取商邱之亳為名耳又按括<lb/>
　　地志云洛陽偃師縣東有湯冢近桐宫則非今之<lb/>
　　亳州明矣故如桐宫桑林諸蹟皆不載<lb/>
　　　下邳白門<lb/>
<pb n="KR2k0042_WYG_199-78a"/>
　　後漢書云曹操自将撃吕布至下邳城下布與麾<lb/>
　　下登白門宋武北征記云下邳城有三重魏武擒<lb/>
　　布于白門大城之門也是白門之在下邳無疑矣<lb/>
　　三國魏志云太祖軍至彭城陳宫謂布宜撃之布<lb/>
　　曰不如待其來攻蹙著泗水中及太祖攻之急布<lb/>
　　於白門樓上謂軍士曰卿曹無相困我自足當明<lb/>
　　公而輿地志謂白門徐州南門今按魏志云不如<lb/>
　　待其來攻是至彭城時猶未軍臨城下也曰及太<lb/>
<pb n="KR2k0042_WYG_199-78b"/>
　　祖攻之急則已及下邳矣且建安初先主為徐州<lb/>
　　牧屯下邳吕布擊取之三年曹操攻吕布於下邳<lb/>
　　决泗沂水以灌城擒布殺之操之擒布在下邳則<lb/>
　　布所登之白門樓其為下邳又何疑焉輿地記未<lb/>
　　審考也<lb/>
　　　滁陽城<lb/>
　　寰宇記滁陽城在廬慎縣東北六十四里吴赤烏<lb/>
　　三年遣兵斷滁作堰以淹北道遂築此城按吴志<lb/>
<pb n="KR2k0042_WYG_199-79a"/>
　　赤烏十三年遣軍十萬作堂邑涂塘其地在全椒<lb/>
　　六合二縣界與合肥尚逺又晉書志江西廬江九<lb/>
　　江之地自合肥北至夀春悉屬魏時廬江郡居巢<lb/>
　　襄安諸縣江津要害之地雖為吳所據豈能越境<lb/>
　　築城于此當是魏人所築以偹吴耳<lb/>
　　　焦城<lb/>
　　通典亳州理譙縣周武王封神農之後於焦即其<lb/>
　　地也有古焦城考史記周本紀註地理志𢎞農陜<lb/>
<pb n="KR2k0042_WYG_199-79b"/>
　　縣有焦城故焦國也據此則非亳州之譙矣譙本<lb/>
　　春秋陳之焦邑左傳僖二十三年楚代陳取之古<lb/>
　　焦城蓋陳楚時舊城耳<lb/>
　　　金山城　周公墩<lb/>
　　金山縣有金山城捍海塘外有周公墩皆昔人所<lb/>
　　築戍兵防海之地而舊經云周康王南逰築此城<lb/>
　　以鎮大海墩與孔宅為周公孔子遺跡周康王未<lb/>
　　甞南巡周公未甞至吳其謬妄不待辨也一説吴<lb/>
<pb n="KR2k0042_WYG_199-80a"/>
　　越錢氏築以戌守近是<lb/>
　　　周瑜城<lb/>
　　舊志謂吳周瑜從孫權舉義徙家於舒因築此城<lb/>
　　按瑜本傳瑜廬江舒人孫堅興義兵討董卓徙家<lb/>
　　于舒堅子䇿與瑜同年友善瑜推道南大宅以舎<lb/>
　　策升堂拜母有無通共是瑜本家于舒徙家者乃<lb/>
　　孫氏也謂瑜徙家于舒者訛傳稱孫堅興義兵而<lb/>
　　志謂孫權亦訛<lb/>
<pb n="KR2k0042_WYG_199-80b"/>
　　　丹陽人物<lb/>
　　兩漢三國丹陽郡治宛陵而丹陽别自為縣在今<lb/>
　　江寜溧水之間至隋始省入溧水縣自隋以前諸<lb/>
　　史所載之丹陽人皆屬江寜而寜國府志亦間載<lb/>
　　之蓋誤以郡為縣耳又唐武徳初復析置丹陽縣<lb/>
　　貞觀元年省入當塗故太平亦有丹陽之地而府<lb/>
　　志因載入隋以前丹陽人物皆誤<lb/>
　　　天柱山<lb/>
<pb n="KR2k0042_WYG_199-81a"/>
　　天柱山舊名南嶽髙七千餘仞綿亘數百里連跨<lb/>
　　安慶六安界其南曰潛山其北曰霍山皆此山也<lb/>
　　史記武帝登禮灊之天柱山號曰南嶽應劭曰灊<lb/>
　　縣屬廬江南嶽霍山也水經注灊者山水名也開<lb/>
　　山圖灊山圍繞大山為霍山爾雅大山宫小山曰<lb/>
　　霍郭註云宫謂圍繞之自唐以前皆以灊霍為一<lb/>
　　山至通典以霍山為漢灊縣地則天柱似専屬六<lb/>
　　安而懐寜縣註復云有灊山一名天柱山其説両<lb/>
<pb n="KR2k0042_WYG_199-81b"/>
　　岐明楊循吉求其説不得遂謂灊山縣别有一天<lb/>
　　柱山非漢武登封之南嶽灊山去六安僅數百里<lb/>
　　山川亘互安得有両天柱乎<lb/>
　　　睢水<lb/>
　　舊通志小河在靈璧縣城北六十里即睢水項羽<lb/>
　　大破漢軍於靈璧東睢水上即此所引與史記合<lb/>
　　而徐州之睢水復云楚項羽敗漢睢水上水為不<lb/>
　　流即此兩地不同而一事疊見誤矣<lb/>
<pb n="KR2k0042_WYG_199-82a"/>
　　　蟂磯<lb/>
　　蕪湖縣西南七里大江中蟂磯相傳昭烈孫夫人<lb/>
　　自沉于此有廟在焉顧炎武云按蜀志先主既定<lb/>
　　益州而孫夫人還吴又裴松之註引趙雲列傳曰<lb/>
　　先主入益州雲領留營司馬時孫夫人以權妹驕<lb/>
　　豪多将吳吏兵縱横不法先主以雲嚴重必能整<lb/>
　　齊特任掌内事權聞偹西征大遣舟船迎妹而夫<lb/>
　　人欲將後主還吴雲與張飛勒兵截江乃得後主<lb/>
<pb n="KR2k0042_WYG_199-82b"/>
　　還是孫夫人自荆州復歸于權而後不知所終蟂磯<lb/>
　　之説殆妄今考蕪湖吴地夫人既以蜀為重必不<lb/>
　　肯當先主之出而挈子歸吴既已歸吴又何必以<lb/>
　　身殉蜀既欲殉蜀又何不死于蜀地而死于吴地<lb/>
　　皆不可解似當以顧説為正<lb/>
　　　花靨鎮<lb/>
　　宋孝武帝建含章殿帝女夀陽公主人日卧殿簷<lb/>
　　下梅花落額上號梅花粧其地在建康城宫内而<lb/>
<pb n="KR2k0042_WYG_199-83a"/>
　　夀州之花靨鎮亦以夀陽公主梅粧而名附㑹極<lb/>
　　矣<lb/>
　　　馬頭戌<lb/>
　　梁天監五年取魏合肥魏人守夀陽于馬頭置戌<lb/>
　　普通五年梁取夀陽亦置戌于此其地在夀州西<lb/>
　　北二十里或以為即馬頭郡者誤晉安帝于故當<lb/>
　　塗縣置馬頭郡在懐逺縣西南二十里非夀州也<lb/>
　　　泗州挂劍臺<lb/>
<pb n="KR2k0042_WYG_199-83b"/>
　　寰宇記挂劍臺在大徐城臨朱沛水相傳為季子<lb/>
　　挂劍處括地志徐君廟在泗州徐城縣西南一里<lb/>
　　即延陵季子挂劍之徐君也按泗州為古徐子國<lb/>
　　大徐城即古徐子國也漢之徐縣隋之徐城縣皆<lb/>
　　泗州地而舊志或入於邳州或入於徐州誤矣<lb/>
　　　新亭勞勞亭<lb/>
　　新亭在江寜城西南丹陽記云吳所築東晉後名<lb/>
　　士多讌集於此見王導𫝊梁簡文帝亦有侍逰新<lb/>
<pb n="KR2k0042_WYG_199-84a"/>
　　亭應令詩是也勞勞亭在江寜城南勞勞山上古<lb/>
　　送别之所見李白詩上有望逺樓宋時改臨滄觀<lb/>
　　與新亭兩地所記甚明而建康志云新亭壘在城<lb/>
　　西南十二里其亭乾道五年留守史正志即故基<lb/>
　　重修臨滄觀在今城南顧家寨路東輿地紀勝云<lb/>
　　新亭在江寜十里俯近江渚今名勞勞亭輿地志<lb/>
　　云新亭壘上有望逺樓宋改曰臨滄觀即勞勞亭<lb/>
　　故基兩亭合而為一非也<lb/>
<pb n="KR2k0042_WYG_199-84b"/>
　　　揚州東閣<lb/>
　　舊志云舊傳揚州有東閣為梁何遜咏梅之所按<lb/>
　　今之揚州梁為南兖州廣陵郡其時揚州治丹陽<lb/>
　　郡今江寜府也何遜本傳天監中起家奉朝請遷<lb/>
　　中衛建安王水曹行參軍兼記室建安王者南平<lb/>
　　元襄王偉初封天監六年遷使持節都督揚南徐<lb/>
　　二州諸軍事右軍将軍揚州刺史則何遜東閣咏<lb/>
　　梅當在丹陽郡不在廣陵郡矣楊慎丹鉛録亦云<lb/>
<pb n="KR2k0042_WYG_199-85a"/>
　　遜未身到揚州揚州亦無東閣<lb/>
　　　揚州文選樓<lb/>
　　明一統志曹憲為隋祕書監以文選教授生徒李<lb/>
　　善魏模輩皆出其門所居名文選巷故樓以憲得<lb/>
　　名按大業拾遺記云梁昭明文選樓隋煬帝甞登<lb/>
　　眺焉是樓以昭明得名不因憲也<lb/>
　　　陸機祖祠<lb/>
　　華亭普照寺有陸將軍祠為廣衛將軍相傳為陸<lb/>
<pb n="KR2k0042_WYG_199-85b"/>
　　機之祖按吳志機祖遜初拜撫軍將軍又拜鎮西<lb/>
　　将軍又拜上大將軍吳因漢制雖置雜號将軍而<lb/>
　　考之遜𫝊未甞有廣衛之稱若機曽祖紆守城門<lb/>
　　校尉髙祖駿九江都尉亦未甞位至将軍也<lb/>
　　　段秀實宅<lb/>
　　舊志英山縣有段秀實宅按本傳秀實姑臧人自<lb/>
　　安西府别將以至四鎮北庭行軍涇原鄭潁節度<lb/>
　　使其生平宦績所至皆在西陲大厯十三年朝京<lb/>
<pb n="KR2k0042_WYG_199-86a"/>
　　師賜第一區應在長安舊志以秀實曾領鄭潁又<lb/>
　　甞賜第遂舉英山之響山以實之不知秀實開府<lb/>
　　地實在涇原而鄭潁不過遙領以資軍實耳觀馬<lb/>
　　璘傳云涇軍乏財帝諷李抱玉讓鄭潁可見而秀<lb/>
　　實之為帥實代馬璘則鄭潁非其所厯而有宅之<lb/>
　　説誤矣<lb/>
　　　定遠縣死虎亭<lb/>
　　宋書死虎亭去夀陽二百里應在今定逺縣西南<lb/>
<pb n="KR2k0042_WYG_199-86b"/>
　　通典云在夀州東四十里誤又按殷琰劉勔傳皆<lb/>
　　作宛唐而黄回王敬則劉懐珍劉悛王肅𫝊皆作<lb/>
　　死虎水經注又作死虖三説不同皆以字形相近<lb/>
　　而訛也<lb/>
　　　建陵辨<lb/>
　　梁武帝父追尊為文皇帝廟號太祖陵曰建陵陵<lb/>
　　有碑曰太祖文皇帝之神道歐陽修集古録以為<lb/>
　　宋文帝神道碑按宋陵號長寜自在蒋山特其碑<lb/>
<pb n="KR2k0042_WYG_199-87a"/>
　　中八字與宋主廟號同故誤以為宋也二陵見宋<lb/>
　　齊二書建康實録甚明<lb/>
　　　郭璞墓<lb/>
　　顧炎武云晉書郭璞𫝊璞以母憂去職卜𦵏地於<lb/>
　　暨陽去水百歩許人以近水為言璞曰當即為陸<lb/>
　　耳其後沙漲去墓數十里皆為桑田王惲集乃云<lb/>
　　金山西北大江中流亂石間有叢薄鴉鵲棲集為<lb/>
　　郭璞墓按史文元謂去水百歩許不在大江之中<lb/>
<pb n="KR2k0042_WYG_199-87b"/>
　　且當時即已沙漲為田而暨陽在今江隂縣界不<lb/>
　　在京口又所𦵏者璞之母而非璞也世説載璞詩<lb/>
　　曰北阜烈烈巨海混混纍纍三墳惟母與昆則璞<lb/>
　　又有二兄同𦵏據此則王惲所云乃因史文而附<lb/>
　　㑹之又以璞之母墓而訛為璞墓皆世俗沿青烏<lb/>
　　家不經之説也明沈周詩氣散風衝豈可居日本<lb/>
　　使臣詩墓前無地拜兒孫早已識其妄矣<lb/>
　　　二疏墓<lb/>
<pb n="KR2k0042_WYG_199-88a"/>
　　沈括筆談云海州東海縣西有二古墓石延年通<lb/>
　　判海州因行縣見之曰漢二䟽東海人此必其墓<lb/>
　　也遂謂之二䟽墓刻碑其旁後人收入圖經予按<lb/>
　　䟽廣東海蘭陵人蘭陵今屬沂州承縣今東海縣<lb/>
　　乃漢之贛榆自屬琅邪郡非古之東海也今承縣<lb/>
　　東自有䟽廣墓其東二里有疏受墓延年不講地<lb/>
　　志但見今謂之東海縣遂以二䟽名之極為乖誤<lb/>
　　按筆談之説甚核然宋蘇軾金党懐英皆有詩則<lb/>
<pb n="KR2k0042_WYG_199-88b"/>
　　承延年之誤也<lb/>
　　　華亭陸氏<lb/>
　　自唐以前松江未立郡縣華亭亦僅以一亭隸於<lb/>
　　吴郡之婁舊志以陸氏世居華亭如漢之曰康曰<lb/>
　　績吴之曰遜曰抗曰凱曰瑁晉之曰機曰雲曰士<lb/>
　　光列之松江人物是矣若陸續即康之祖陸玩即<lb/>
　　士光之弟陸納又玩之子而復分載蘇州人物中<lb/>
　　亦未考其家世故也<lb/>
<pb n="KR2k0042_WYG_199-89a"/>
　　　李耳<lb/>
　　按史記李耳楚苦縣人漢陳國苦縣晉改為谷陽<lb/>
　　隋改谷陽為仙源唐改仙源為真源屬亳州譙郡<lb/>
　　宋省真源入鹿邑置衛真縣元初復省衛真入鹿<lb/>
　　邑則李耳歸徳之鹿邑人非今江南地唐宋之亳<lb/>
　　州領六縣惟譙城父二縣今江南境餘俱屬河南<lb/>
　　舊志載李耳鳳陽人物中誤矣又宋史隐逸傳陳<lb/>
　　摶亳州眞源人摶生於唐末時真源尚未省入鹿<lb/>
<pb n="KR2k0042_WYG_199-89b"/>
　　邑也亦非今江南之亳州人<lb/>
　　　鄭國<lb/>
　　史記仲尼弟子列傳鄭國家語作薛邦俱不言何<lb/>
　　國人張守節正義云避漢髙祖諱邦為國而姓又<lb/>
　　互異地當從闕舊志以宋封國為朐山侯纂入海<lb/>
　　州人物按鄭國唐贈滎陽伯宋封朐山侯既有兩<lb/>
　　地又仲尼弟子有魯人而贈南陵伯封華亭侯者<lb/>
　　豈得皆以為江南人乎<lb/>
<pb n="KR2k0042_WYG_199-90a"/>
　　　兒寛<lb/>
　　舊通志兒寛載入亳州按史兒寛千乘人前漢志<lb/>
　　屬青州入亳州誤<lb/>
　　　虞詡<lb/>
　　舊通志載亳州虞詡陳國武平人按後漢地理志<lb/>
　　武平注云左傳諸侯侵陳鳴鹿杜預曰縣西南有<lb/>
　　鹿邑皇輿表于鹿邑下注云東漢始置武平縣屬<lb/>
　　陳國則虞詡為河南鹿邑人又孔全亦鹿邑人俱<lb/>
<pb n="KR2k0042_WYG_199-90b"/>
　　誤入亳州<lb/>
　　　陳咸<lb/>
　　漢書陳萬年𫝊子咸為南陽太守以殺伐立威媚<lb/>
　　陳湯以求薦徴為少府後為翟方進奏免以憂死<lb/>
　　而後漢陳寵傳云曽祖父咸成哀間以律令為尚<lb/>
　　書王莽輔政咸心非之乞骸骨去職及莽簒位召<lb/>
　　咸為掌寇大夫謝病不應其後莽復徴遂稱病篤<lb/>
　　是漢有兩陳咸一免官而憂死一兩徴而不起迥<lb/>
<pb n="KR2k0042_WYG_199-91a"/>
　　然異趣舊志乃云陳咸萬年子擢御史中丞王莽<lb/>
　　再徴不起是合兩人為一矣况陳萬年之子咸沛<lb/>
　　郡相人陳寵之曽祖咸沛國洨人兩史所載籍貫<lb/>
　　亦異<lb/>
　　　是儀<lb/>
　　三國吳志是儀北海營陵人本姓氏郡相孔融嘲<lb/>
　　之遂改為是後依劉繇避亂江東繇軍敗儀徙㑹<lb/>
　　稽孫權承攝徴拜騎都尉蓋儀生于北海暫至江<lb/>
<pb n="KR2k0042_WYG_199-91b"/>
　　東而即徙㑹稽非江南人明甚徐衆評亦曰儀以<lb/>
　　羇旅異方客仕吳朝諒矣惟吴書云儀為人儉約<lb/>
　　不治彥宅甚卑陋鄰家起大屋大帝望見問左右<lb/>
　　以儀家對大帝曰儀儉必非及問果他宅舊志以<lb/>
　　有宅之説遂列之江寜人物誤也<lb/>
　　　三江<lb/>
　　孔安國謂彭蠡江分為三以入震澤遂為北江而<lb/>
　　入海班固謂北江自毘陵縣北東入海南江在吳<lb/>
<pb n="KR2k0042_WYG_199-92a"/>
　　縣南入海中江自蕪湖縣西南東至陽羡入海水<lb/>
　　經注同王安石宗之蘇軾謂豫章江入彭蠡而東<lb/>
　　至海為南江岷江㑹彭蠡以入海為中江漢自北<lb/>
　　入江匯為彭蠡以入海為北江自彭蠡而下則三<lb/>
　　江為一過秣陵京口以入海曽鞏亦同其説又有<lb/>
　　謂岷江浙江松江者郭璞也宗郭氏説而以今之<lb/>
　　揚子江吳淞江錢塘江當之者邉韶陳師凱歸有<lb/>
　　光顧炎武也有謂南松江錢塘江浦陽江者韋昭<lb/>
<pb n="KR2k0042_WYG_199-92b"/>
　　也其以為松江東江婁江者則自庾闡吳都賦注<lb/>
　　始而張守節史記正義蔡沈尚書傳及黄震金履<lb/>
　　祥諸家皆主其説按孔氏謂江自彭蠡分為三以<lb/>
　　入震澤不知江自夏口合漢以入彭蠡即合為一<lb/>
　　未甞分而為三且未甞入震澤也班氏之説近世<lb/>
　　朱鶴齡亦取之謂大江東過江隂許浦入海所謂<lb/>
　　北江永陽江在溧陽西北下流至宜興注太湖入<lb/>
　　海所謂中江吳淞江分東婁二江入海所謂南江<lb/>
<pb n="KR2k0042_WYG_199-93a"/>
　　北江中江為太湖上流南江為太湖下流上下流<lb/>
　　皆入海故曰底定然此皆自㑹稽入海者而班氏<lb/>
　　加以南北中之名遂與江漢入匯之文相混又以<lb/>
　　大江與永陽江吴淞江並稱三江亦恐大小不敵<lb/>
　　也蘇氏之説以揚州三江即荆州之中江北江而<lb/>
　　猶闕其一因以彭蠡餘波冒南江之名足之夫彭<lb/>
　　蠡發源章贛而西章有江南之號或可稱南江但<lb/>
　　此三江若即是江漢彭蠡則江漢既見荆州彭蠡<lb/>
<pb n="KR2k0042_WYG_199-93b"/>
　　既見上文不應下又重出三江且經謂彭蠡之下<lb/>
　　為中江北江而蘇氏于彭蠡之上求三江亦不相<lb/>
　　合又與震澤懸隔而不相屬也郭氏以岷江浙江<lb/>
　　松江為三江亦恐大小不敵至淅江自杭言之曰<lb/>
　　錢塘自越言之曰浦陽本一江而二名韋氏析一<lb/>
　　為二并松江為三尤為失之唯庾氏吳都賦注謂<lb/>
　　太湖東注為松江下七十里分流東北入海為婁<lb/>
　　江東南入海為東江張氏史記正義謂在蘇州東<lb/>
<pb n="KR2k0042_WYG_199-94a"/>
　　南三十里名王江口一江西南上七十里至太湖<lb/>
　　曰松江即古笠澤江一江東南上七十里至白蜆<lb/>
　　湖曰上江亦曰東江一江東北下二百餘里入海<lb/>
　　曰下江亦曰婁江其分處號三江口今以經文攷<lb/>
　　之荆州既書江漢朝宗於海則揚州不必更及江<lb/>
　　漢且荆州九江既不指岷江則揚州三江亦不當<lb/>
　　指岷江又揚州之文彭蠡豬而後陽鳥居三江入<lb/>
　　而後震澤定則三江必為震澤下流震澤納百川<lb/>
<pb n="KR2k0042_WYG_199-94b"/>
　　之水而注之江三江洩震澤之水而入于海東南<lb/>
　　水利咸在焉庾氏張氏説似為妥協今從之<lb/>
　　　䢴溝<lb/>
　　據通鑑隋大業元年開邘溝自山陽至揚子江三<lb/>
　　百餘里六年穿江南河自京口至餘杭八百餘里<lb/>
　　舊志併為一條誤以元年為六年<lb/>
　　　孟瀆<lb/>
　　唐元和間常州刺史孟簡開泰伯瀆復浚一瀆後<lb/>
<pb n="KR2k0042_WYG_199-95a"/>
　　人名曰孟瀆自是兩河泰伯瀆在無錫縣東五里<lb/>
　　西連運河達蠡湖孟瀆河在常州府西三十里東<lb/>
　　南接運河北流六十里入于江舊志不載唐孟簡<lb/>
　　開瀆而先立一條曰泰伯開瀆後人名曰泰伯瀆<lb/>
　　下注云又名孟瀆両河併而為一誤矣<lb/>
　　　漕渠<lb/>
　　宋史河渠志真宗天禧二年江淮發運使賈宗言<lb/>
　　諸路嵗漕自真揚入淮汴厯堰者五糧載煩于剥<lb/>
<pb n="KR2k0042_WYG_199-95b"/>
　　卸民力罷于牽挽官私船艦由此速壊今議開揚<lb/>
　　州古河繚城南接運渠毁龍舟新興茱萸三堰鑿<lb/>
　　近堰漕路以均水勢嵗省官費十數萬詔屯田郎<lb/>
　　中梁楚閣門祗候李居中按視以為當然明年役<lb/>
　　既成而水注新河與三堰平漕船無阻公私兩便<lb/>
　　此議發于二年而成于三年舊志不載原委而云<lb/>
　　天禧末發運使魯宗道通浚真揚漕河按魯宗道<lb/>
　　𫝊天禧元年與劉燁為右正言尋除戸部員外郎<lb/>
<pb n="KR2k0042_WYG_199-96a"/>
　　兼右諭徳踰年遷左諭徳仁宗即位遷戸部郎中<lb/>
　　並無為江淮發運使事<lb/>
　　　龍山<lb/>
　　無錫縣慧山一名九龍山陸羽謂山陽有九隴若<lb/>
　　龍偃卧故名實一山也舊志於慧山下阮注云一<lb/>
　　名九龍山又另立龍山一條云在慧山北十里實<lb/>
　　無此山也<lb/>
　　　黄河<lb/>
<pb n="KR2k0042_WYG_199-96b"/>
　　舊志載永樂九年侍郎金純築堤導河經二洪南<lb/>
　　入淮考是年江南境並無築堤導河入淮之事按<lb/>
　　太宗實録九年三月壬午浚河南黄河故道葢河<lb/>
　　水累歳為患至是决壊民田廬益甚事聞遣侍郎<lb/>
　　張信往視信訪得祥符縣魚王口至中灤下二十<lb/>
　　餘里有舊黄河岸與今河靣平浚而通之俾循故<lb/>
　　道則水勢可殺遂繪圖以進詔發河南民兵十萬<lb/>
　　命興安伯徐亨工部侍郎蔣廷瓉率運木夫同侍<lb/>
<pb n="KR2k0042_WYG_199-97a"/>
　　郎金純相度開浚仍遣定國公徐景昌以太牢祀<lb/>
　　河神戸部侍郎古朴以太牢祭河南境内山川是<lb/>
　　河南事與江南全無闗渉<lb/>
　　　當塗辨<lb/>
　　後漢書下邳王𫝊建初四年以九江之當塗等縣<lb/>
　　益下邳國李賢注當塗在今豪州鍾離縣此説是<lb/>
　　也而荀淑𫝊遷當塗長滕撫𫝊陰陵徐鳳等築營<lb/>
　　當塗山中注皆云當塗在今宣州其説互異按宣<lb/>
<pb n="KR2k0042_WYG_199-97b"/>
　　州之當塗乃東晉僑置之縣非漢之當塗也葢賢<lb/>
　　注書時集儒臣張大安劉訥言許叔牙等數人共<lb/>
　　為之不出于一手故有自相牴牾之處擇其是者<lb/>
　　從之可矣然今之當塗乃即晉僑置之邑而古當<lb/>
　　塗之廢已久<lb/>
　　　堂邑辨<lb/>
　　後漢質帝紀廣陵賊張嬰攻殺堂邑長注云堂邑<lb/>
　　縣屬廣陵郡今揚州六合縣此注與後漢郡國志<lb/>
<pb n="KR2k0042_WYG_199-98a"/>
　　合又鍾離意傳遷堂邑令注堂邑故城在今博州<lb/>
　　堂邑縣西北按博州之堂邑乃隋開皇中所置即<lb/>
　　今東昌府堂邑縣非漢廣陵屬邑也漢時尚無此<lb/>
　　縣意安得令其地兩注亦一是一非又通典云春<lb/>
　　秋棠邑漢為堂邑葢棠堂二字本不同而諸書中<lb/>
　　有以漢之堂邑作棠邑者亦誤<lb/>
　　　石城辨<lb/>
　　後漢髙獲傳獲逺遁江南卒於石城注石城在今<lb/>
<pb n="KR2k0042_WYG_199-98b"/>
　　蘇州東南後人因此注遂謂獲隠蘇州常熟石城<lb/>
　　鄉皆非也漢丹陽郡有石城縣又據水經石城縣<lb/>
　　在牛渚東宋白續通典云池州貴池石埭二縣皆<lb/>
　　漢石城縣地獲遁跡之所葢在是耳<lb/>
　　　厯陽山辨<lb/>
　　明一綂志厯陽山在和州西北四十里江表傳厯<lb/>
　　陽縣有石山謂之石印又云石印封發天下當太<lb/>
　　平吳孫皓甞遣使祭以太牢葢今和州古厯陽縣<lb/>
<pb n="KR2k0042_WYG_199-99a"/>
　　地故所載如此按吳志孫皓𫝊天璽元年鄱陽言<lb/>
　　厯陽山石文理成字與江表傳之言合但厯陽之<lb/>
　　上冠以鄱陽而吳之鄱陽郡由孫權分豫章地置<lb/>
　　乃今江西饒州地非和州也又胡三省言晉志鄱<lb/>
　　陽郡無厯陽縣有厯陵縣陽當作陵并引饒州圖<lb/>
　　經所載鄱陽厯陵縣有石印山為証則吴志及江<lb/>
　　表傳之厯陽已屬厯陵之訛後代纂志者并不察<lb/>
　　鄱陽之文直指為和州之山斯尤誤矣舊志亦仍<lb/>
<pb n="KR2k0042_WYG_199-99b"/>
　　之而未削也<lb/>
　　　當利浦辨<lb/>
　　明一綂志當利浦在和州城東漢末劉繇遣将張<lb/>
　　英屯當利口以拒袁術即此志説是也舊志不採<lb/>
　　而引他志言晉王濬過三山王渾遣人邀之濬曰<lb/>
　　風當利不得泊即此按劉繇屯兵當利事見吴志<lb/>
　　孫策傳又周瑜傳瑜從孫策攻㧞當利則當利之<lb/>
　　名其來已久不始于晉也又王濬伐吳自武昌順<lb/>
<pb n="KR2k0042_WYG_199-100a"/>
　　流東下已至三山則距建康有四十餘里而當利<lb/>
　　在三山西八十餘里非濬軍所過也况濬本言風<lb/>
　　利不得泊亦無當字他志所云皆鑿空之説舊志<lb/>
　　採之誤矣<lb/>
　　　霍邱辨<lb/>
　　明一綂志云霍邱縣周霍叔處封邑并言叔有塜<lb/>
　　在縣淮水岸上按史記武王封叔處於霍注引漢<lb/>
　　書地理志云河東彘縣霍叔所封又鄭元周禮注<lb/>
<pb n="KR2k0042_WYG_199-100b"/>
　　霍山在彘縣本春秋時霍國地杜預左傳注略同<lb/>
　　按漢彘縣今山西霍州則言霍叔封霍邱及淮㟁<lb/>
　　有塜之説皆不足據舊志悉仍之是未深考耳且<lb/>
　　因左傳晉獻公滅霍之文并附㑹獻公之墓亦在<lb/>
　　霍邱其誤滋甚<lb/>
　　　徐州辨<lb/>
　　史記齊威王語魏王曰吾臣有黔夫者使守徐州<lb/>
　　則燕人祭北門趙人祭西門按此徐州乃齊之西<lb/>
<pb n="KR2k0042_WYG_199-101a"/>
　　北境與燕趙接壤與淮北之徐州了不相渉葢燕<lb/>
　　趙皆在大河以北去今之徐州絶逺明一綂志列<lb/>
　　黔夫于徐州名宦而舊志承之俱失考也<lb/>
　　　山陽辨<lb/>
　　今之淮安府在晉為山陽郡今山陽縣即晉舊縣<lb/>
　　名也自晉以前淮安無山陽之名舊志淮安人物<lb/>
　　中入漢山陽曹竟按漢有兩山陽一山陽郡今山<lb/>
　　東兖州府地一河内郡山陽縣今河南懐慶府地<lb/>
<pb n="KR2k0042_WYG_199-101b"/>
　　皆非今淮安之山陽也又竟事附載漢書鮑宣傳<lb/>
　　而志云見厯代忠義録亦考之未詳矣<lb/>
　　　張純<lb/>
　　舊志廣徳名宦中入漢張純云純京兆人為廣徳<lb/>
　　令有異績按京兆之張純字伯仁東漢人仕光武<lb/>
　　朝位至大司空其前後厯官具載范史本傳未甞<lb/>
　　為廣徳令葢為廣徳令有異績者乃吳郡之張純<lb/>
　　字元基仕三國吳大帝時官終太子輔義都尉其<lb/>
<pb n="KR2k0042_WYG_199-102a"/>
　　事蹟皆見吳志孫和傳注中舊志誤合為一耳<lb/>
　　　劉榮劉江<lb/>
　　明代衛弁承襲例得沿祖名故鄭曉名臣傳云劉<lb/>
　　榮沿父名江為總旗從靖難立功厯官左都督充<lb/>
　　總兵守遼東以破倭功封廣寜伯復名榮則劉榮<lb/>
　　即劉江非二人也明一統志淮安人物中分榮江<lb/>
　　為二人并異其籍貫舊志則言江鎮遼破倭榮為<lb/>
　　江子皆誤<lb/>
<pb n="KR2k0042_WYG_199-102b"/>
　　　蔣山<lb/>
　　輿地志鍾山又名蒋山漢末秣陵尉蒋子文討賊<lb/>
　　戰死于此吳大帝為立廟子文祖諱鍾因改蒋山<lb/>
　　明一統志與舊志並採其説按胡三省通鑑注言<lb/>
　　孫權祖諱鍾蒋山之名當因是而改二説互異然<lb/>
　　詳考之胡説為長<lb/>
　　　虎頭辨<lb/>
　　吳郡志引唐陸廣微吳地記言顧悌仕吳為虎頭<lb/>
<pb n="KR2k0042_WYG_199-103a"/>
　　将軍按悌之厯官詳見吳志顧雍傳注中甞為偏<lb/>
　　将軍無虎頭之號兼孫吳時亦不聞置此官陸記<lb/>
　　誤也又明一統志言晉顧愷之甞為虎頭将軍人<lb/>
　　號顧虎頭而舊志仍之按晉書百官志無虎頭将<lb/>
　　軍據唐張彥逺名畫記虎頭乃愷之小字非官也<lb/>
　　此誤始于宋吳曽能改齋漫録而後人相沿未止<lb/>
　　耳<lb/>
　　　徐光諸人時代辨<lb/>
<pb n="KR2k0042_WYG_199-103b"/>
　　徐光三國孫吳時人見吳志注而舊志誤以為春<lb/>
　　秋之吳又徐秋夫劉宋時人見南史而誤以為趙<lb/>
　　宋昌義之蕭梁時人見梁書而誤以為朱梁杜僧<lb/>
　　明陳人見陳書而誤以為唐此皆顯與史戾者又<lb/>
　　古有杜康據李善文選注或云黄帝時人葢善亦<lb/>
　　疑而未能定其時代然魏武帝短歌行及曹植七<lb/>
　　啟中皆已引之則為漢以前人可知舊志以康為<lb/>
　　晉人殆未考魏武父子詩文耳<lb/>
<pb n="KR2k0042_WYG_199-104a"/>
　　　曹休為吳郡太守辨<lb/>
　　姑蘇志守令表有漢吳郡太守曹休按魏志休傳<lb/>
　　載其前後厯官甚詳無守吳郡事葢仕漢為吳郡<lb/>
　　守者乃休之祖父非休也休值漢亂避地至吳于<lb/>
　　太守舍見祖父畫像涕泣下拜王沉魏書記其事<lb/>
　　即見休傳注中但佚其祖之名耳姑蘇志誤列休<lb/>
　　于表舊志削之是也<lb/>
　　　梁適知淮安軍辨<lb/>
<pb n="KR2k0042_WYG_199-104b"/>
　　宋理宗紹定元年升楚州山陽縣為淮安軍淮安<lb/>
　　之名始此按梁適傳適仕仁宗朝位至宰輔甞知<lb/>
　　淮陽軍非淮安也葢淮安置軍在適歿後百餘年<lb/>
　　矣據地理志太宗置淮陽軍于邳州地在長淮之<lb/>
　　北故曰淮陽取古人水北曰陽之義而淮安則地<lb/>
　　在淮南故淮陽屬京東東路而淮安屬淮南東路<lb/>
　　二軍疆界本自截然舊志作適知淮安軍乃仍明<lb/>
　　一統志之誤也<lb/>
<pb n="KR2k0042_WYG_199-105a"/>
　　　米芾知山陽辨<lb/>
　　宋史芾𫝊擢禮部員外郎出知淮陽軍未甞知山<lb/>
　　陽也當芾之時山陽尚為縣未升軍考芾前此厯<lb/>
　　官甞知雍邱縣無知山陽事葢山陽亦淮陽之訛<lb/>
　　此皆舊志仍明一統志載入而失于釐正者也<lb/>
　　　淮安鎮辨<lb/>
　　宋史忠義傳張吉慶州卒為淮安鎮守烽西夏宼<lb/>
　　東谷掠得之脅降不從見殺按宋慶州屬陜西路<lb/>
<pb n="KR2k0042_WYG_199-105b"/>
　　所轄有東谷砦懐安鎮而無淮安見于地理志甚<lb/>
　　詳蓋其地去淮甚逺不當以淮安為名吉𫝊中訛<lb/>
　　懐為淮乃傳録之誤然其地在陜西史文自明與<lb/>
　　淮南無涉舊志採入淮安人物誤矣<lb/>
　　　陽州作揚州辨<lb/>
　　五代志河南郡宜陽縣東魏置陽州北史盧勇傳<lb/>
　　遷揚州刺史鎮宜陽按宜陽在戰國為韓地即今<lb/>
　　河南府之宜陽縣也揚當作陽舊志誤採入揚州<lb/>
<pb n="KR2k0042_WYG_199-106a"/>
　　名宦又言太和中授揚州刺史髙祖賜書奨異按<lb/>
　　勇鎮宜陽乃孝靜帝時事非太和中也又賜書者<lb/>
　　乃北齊髙祖神武帝非魏髙祖獻文帝也志説與<lb/>
　　史無一合者<lb/>
　　　吴置新安辨<lb/>
　　晉書地理志新安郡吳置按吳志孫權傳建安十<lb/>
　　三年分丹陽黟歙二縣地置新都郡又吳臣賀齊<lb/>
　　為新都太守朱據左遷新都郡丞各見本傳則吳<lb/>
<pb n="KR2k0042_WYG_199-106b"/>
　　置新都非新安也至晉武太康元年始改名新安<lb/>
　　具見宋書州郡志晉志所云較宋志為踈矣惟吳<lb/>
　　志陳表傳中有新安都尉之文然此乃傳寫之誤<lb/>
　　據諸葛瑾傳注中所引吳書葢表本為新都都尉<lb/>
　　斯尤明証也後代纂志者尚有沿晉志之説是未<lb/>
　　詳考之于吳宋二史而䆒其始末耳<lb/>
　　　九峰辨<lb/>
　　宋史蔡沈建寜人躬耕不仕隠居九峰乃謂建寜<lb/>
<pb n="KR2k0042_WYG_199-107a"/>
　　府之九峰在崇安縣南即武夷山因山有九曲故<lb/>
　　名九峰後學者稱沉為九峰先生以此至松江九<lb/>
　　峰沈生平足跡所未至舊志以山名偶同採入流<lb/>
　　寓誤矣<lb/>
　　　平江辨<lb/>
　　宋平江有二一縣一府平江府即今蘇州屬浙西<lb/>
　　路平江縣為岳州所轄之邑屬湖北路宋史李衡<lb/>
　　傳衡岳州平江人㳺學吳下其非吴人明矣舊志<lb/>
<pb n="KR2k0042_WYG_199-107b"/>
　　誤入蘇州人物今據史㳺學吳下語改入流寓<lb/>
　　　魏據濡須拒蜀辨<lb/>
　　舊志和州濡須山魏據其西以拒吴蜀此承明一<lb/>
　　統志之文也按濡須為吳要地屢與魏兵相持于<lb/>
　　此見于吳魏二志者詳矣地有東西兩闗云魏據<lb/>
　　其西以拒吳是也若蜀境去濡須絶逺其兵安得<lb/>
　　渉斯地而魏特據險拒之乎吳下蓋衍一蜀字<lb/>
　　　王範辨<lb/>
<pb n="KR2k0042_WYG_199-108a"/>
　　舊志無為州東興堤梁合州刺史王範屯兵于此<lb/>
　　按屯兵者乃梁武帝從子鄱陽王範王非姓也據<lb/>
　　梁史範傳太清元年除合州刺史鎮合肥侯景之<lb/>
　　亂棄鎮出東闗請兵于魏東闗即東興堤<lb/>
　　　章華臺辨<lb/>
　　舊志章華䑓故址在亳州據左傳楚子成章華之<lb/>
　　䑓杜預注在今南郡華容縣通典云古華容在竟<lb/>
　　陵郡監利縣即今湖廣荆州府屬縣也蓋去亳地<lb/>
<pb n="KR2k0042_WYG_199-108b"/>
　　逺矣<lb/>
　　　牛口辨<lb/>
　　舊志潁州霍邱縣城東牛口埠集唐太宗追竇建<lb/>
　　徳處按唐史太宗敗建徳于虎牢追奔三十里建<lb/>
　　徳竄匿牛口唐兵執之則牛口即近虎牢不在霍<lb/>
　　邱地名偶同爾<lb/>
　　　相人入下相辨<lb/>
　　漢沛郡相縣今為宿州地臨淮郡下相今為宿遷<lb/>
<pb n="KR2k0042_WYG_199-109a"/>
　　若漢之薛廣徳隋之劉臻皆相人見于漢隋二史<lb/>
　　甚明舊志並作下相採入淮安人物非也又蘭陵<lb/>
　　有南北之異南蘭陵即今常州而北蘭陵乃今山<lb/>
　　東地南齊周盤龍據南史本北蘭陵人明一統志<lb/>
　　誤入常州舊志削之是也<lb/>
　　　丹陽郡治辨<lb/>
　　自両漢三國丹陽郡皆治宛陵即今寜國府治至<lb/>
　　晉武太康二年置宣城郡治宛陵而丹陽郡移治<lb/>
<pb n="KR2k0042_WYG_199-109b"/>
　　建康今江寜府是也漢丹陽守李忠明一統志入<lb/>
　　寜國府名宦本不誤舊志改入江寜非也<lb/>
　　　蔡洲擒盧循辨<lb/>
　　明一統志應天府西蔡洲在江中宋髙祖擒盧循<lb/>
　　於此舊志仍之按晉義熙中循入冦建康泊蔡洲<lb/>
　　宋髙祖率諸軍拒之循退後屢敗走交州之龍編<lb/>
　　晉軍邀擊循投水死斬其首傳送建康事詳晉史<lb/>
　　交州即古之交趾龍編其屬縣也非擒于蔡洲二<lb/>
<pb n="KR2k0042_WYG_199-110a"/>
　　志並誤<lb/>
　　　蒋濟張令鐸<lb/>
　　漢末及後五代疆宇分裂所除之官每有遥授而<lb/>
　　非實任者如漢建安中除蒋濟為丹陽太守是時<lb/>
　　丹陽已為孫氏所據不得赴郡矣又周世宗以張<lb/>
　　令鐸領常州防禦使按世宗攻南唐止取淮南之<lb/>
　　地自江以南如昇常諸州其官吏皆由唐主除授<lb/>
　　世宗不得而命之則令鐸之常州防禦亦止遥領<lb/>
<pb n="KR2k0042_WYG_199-110b"/>
　　使職耳此二人皆非實任舊志列濟于職官入令<lb/>
　　鐸于名宦踈矣<lb/>
　　　陸傪<lb/>
　　唐貞元中陸傪自祠部員外郎出為歙州刺史赴<lb/>
　　官未至卒于道詳見權徳輿所作墓誌葢傪雖除<lb/>
　　歙州而不及莅任舊志採入徽州名宦葢震于韓<lb/>
　　愈送陸歙州序而失之耳<lb/>
　　　淩準<lb/>
<pb n="KR2k0042_WYG_199-111a"/>
　　明一統志和州名宦入唐淩準言準為和州刺史<lb/>
　　有政績栁宗元為作權厝志按宗元志中止云以<lb/>
　　連累出和州降連州初不言在和政績又唐史亦<lb/>
　　但言準自翰林學士貶連州司馬而不及和州事<lb/>
　　葢準先坐王叔文黨出為和州刺史未至復斥連<lb/>
　　州故略之也則有政績之説為誤舊志仍之亦失<lb/>
　　考矣<lb/>
　　　王庭筠寓安慶辨<lb/>
<pb n="KR2k0042_WYG_199-111b"/>
　　舊志安慶流寓中入金王庭筠云晚愛郡之司空<lb/>
　　山居其下按金史王庭筠傳太和元年為翰林學<lb/>
　　士明年卒官無晚歳山居事况是時南北分境庭<lb/>
　　筠以文學貴顯于金不得越疆而寓宋地也志甚<lb/>
　　誤<lb/>
　　　李戡<lb/>
　　舊志戡宜興人隐陽羨里按唐史戡為宗室渤海<lb/>
　　王奉慈七世孫甞隠陽羨非本貫宜興後又應平<lb/>
<pb n="KR2k0042_WYG_199-112a"/>
　　盧節度王彥威之辟為幕府廵官非終于隠居者<lb/>
　　今改入常州流寓<lb/>
　　　彭脩彭循<lb/>
　　彭脩字子陽毘陵人守吳令見後漢書獨行傳而<lb/>
　　張勃吳録所載彭循事其姓字爵里並同但脩循<lb/>
　　互異按漢史云郡言州請脩守吳令而吳録又云<lb/>
　　太守聞循勇謀以守令<hi>謀即請字之譌守令蓋攝令也</hi>語皆相符<lb/>
　　當是一人雖傳言脩討賊中流矢死而吳録則云<lb/>
<pb n="KR2k0042_WYG_199-112b"/>
　　循見盜陳説利害即各散去此或傳聞異詞記事<lb/>
　　者㣲有參差耳又三國時魏有郭脩見三少帝紀<lb/>
　　而蜀後主傳作郭循宋胡三省言循當作脩并引<lb/>
　　洪适𨽻釋之文為証言漢𨽻法脩循二字只爭一<lb/>
　　筆正與此類也姑蘇志名宦中入彭脩全採漢史<lb/>
　　之文而附注吳録彭循于下蓋亦以為一人特未<lb/>
　　顯言耳今姑從毘陵人品紀及舊省志作二人而<lb/>
　　附辨於此以俟博識<lb/>
<pb n="KR2k0042_WYG_199-113a"/>
　　　聴箏堂辨<lb/>
　　舊志江寜古蹟有聴箏堂引宋張養正六朝事迹<lb/>
　　云晉元帝幸謝安宅命讌安侍坐使桓伊吹笛又<lb/>
　　撫箏作金縢曲按此事見晉書伊傳乃孝武帝非<lb/>
　　元帝也又帝召伊飲讌安侍坐伊先奉帝旨吹笛<lb/>
　　畢繼自請以箏歌皆在帝所非幸安宅也養正所<lb/>
　　記皆與史異殊不足據聴箏堂故蹟又因張説附<lb/>
　　㑹耳<lb/>
<pb n="KR2k0042_WYG_199-113b"/>
　　　諸墓辨<lb/>
　　吳志孫堅葬曲阿而晉元康中吳令謝詢有表求<lb/>
　　為堅策父子置守塜人與志不合明盧熊孫王墓<lb/>
　　辨言必始𦵏曲阿後遷于吳史文失載其説良是<lb/>
　　又舊志中諸墓最多附㑹如楚項羽𦵏榖城見史<lb/>
　　記而有墓在江浦漢張劭<hi>志作元伯葢舉其事</hi>𦵏汝南見范<lb/>
　　史而有墓在盱眙唐李勣程知節尉遲恭皆陪𦵏<lb/>
　　昭陵郭子儀陪𦵏建陵俱見史傳而有墓在睢寜<lb/>
<pb n="KR2k0042_WYG_199-114a"/>
　　淮安定逺六合是皆不可信今略辨其尤者餘不<lb/>
　　及縷舉也至宋王象輿地紀勝揚州有淳于棼墓<lb/>
　　按唐人作淳于棼傳記夢入蟻穴事其文見太平<lb/>
　　廣記特文士寓言㳺戯之作本無其人安得有墓<lb/>
　　而宋後諸志悉仍而不削尤荒誕矣<lb/>
　　　同榮周景周瑜<lb/>
　　三國吳志周瑜廬江舒人從祖父景景子忠皆為<lb/>
　　漢太尉張璠漢紀景父榮章和時為尚書令是瑜<lb/>
<pb n="KR2k0042_WYG_199-114b"/>
　　與榮景服屬皆舒人也舊志分周榮周景屬安慶<lb/>
　　周瑜屬廬州是未詳考其家世矣<lb/>
　　　蕭方<lb/>
　　唐宋藝文志皆載蕭方三十國春秋按蕭方當作<lb/>
　　蕭方等梁元帝長子敬帝方智之兄梁書有𫝊葢<lb/>
　　二名也二志皆脱一等字今省志藝文中列方等<lb/>
　　所著書而其名從梁史以與唐宋志異故特辨之<lb/>
　　　陳果仁<lb/>
<pb n="KR2k0042_WYG_199-115a"/>
　　舊通志陳杲仁字世威晉陵人仕陳為監察御史<lb/>
　　未幾挂冠歸養母母死刺血書孝經繼母病思牛<lb/>
　　炙適禁屠刲股以進母病愈郡上其事旌表至大<lb/>
　　業中奉詔平長白山及江寜義寜中與沈法興等<lb/>
　　剪東陽賊二十萬擢左司徒煬帝被殺沈法興入<lb/>
　　毘陵陽為起義隂欲據之懼杲仁不附已遂遇害<lb/>
　　按唐書沈法興傳大業末法興為吳興郡守東陽<lb/>
　　賊略吳興煬帝詔太僕丞元祐討之義寜二年江<lb/>
<pb n="KR2k0042_WYG_199-115b"/>
　　都亂法興與祐将孫士漢陳果仁執祐名誅宇文<lb/>
　　化及收兵趨江都至毘陵通守路道徳拒之法興<lb/>
　　襲殺道徳據其城遂定江表十餘州自署江南道<lb/>
　　總管聞越王侗立乃上書稱大司馬録尚書事承<lb/>
　　制置百官以陳果仁為司徒則司徒為法興所署<lb/>
　　非因剪東陽賊而擢者也法興定江表十餘州之<lb/>
　　後然後上書越王署果仁為司徒則亦非初至毘<lb/>
　　陵遂遇害者也唐書又云法興聞侗被廢自稱梁<lb/>
<pb n="KR2k0042_WYG_199-116a"/>
　　王意南方諸城可跂而平専事威戮下有細過即<lb/>
　　誅之果仁之遇害或即在其時而史未有明文獨<lb/>
　　其既死之後屢現靈異南唐保大三年封武烈帝<lb/>
　　夫人軫氏封武烈后明洪武初詔去封號題木主<lb/>
　　曰司徒之神至今廟食常州無錫間士民事之惟<lb/>
　　謹其名史作果仁舊志作杲仁則字形相近而訛<lb/>
　　也<lb/>
　　　張籍<lb/>
<pb n="KR2k0042_WYG_199-116b"/>
　　新唐書云張籍和州烏江人韓愈與孟郊書亦云<lb/>
　　張籍在和州居䘮家甚貧而愈張巡傳後則云吳<lb/>
　　郡張籍至張洎編次籍詩曰蘇州吳人按籍寄蘇<lb/>
　　州白使君詩云登第早年同座主題詩今日是州<lb/>
　　民贈陸暢詩云共踏長安街裏塵吳儂獨作未歸<lb/>
　　身胥門舊宅今誰主君過西塘與問人則籍為蘇<lb/>
　　人無疑當是籍生於蘇後甞居和故唐書誤以為<lb/>
　　和州也<lb/>
<pb n="KR2k0042_WYG_199-117a"/>
　　　權德輿<lb/>
　　唐書稱權臯自略陽徙居丹徒徳輿臯子也故舊<lb/>
　　志以徳輿載入丹徒但按韓愈權公墓碑云授節<lb/>
　　鎮山南以疾求還道薨于洋之白草亭𦵏河南北<lb/>
　　山在貞孝東五里貞孝即臯諡也是其両世雖居<lb/>
　　丹徒而皆𦵏河南矣<lb/>
　　　李公麟<lb/>
　　明一統志南畿志舊省志俱載入安慶府而舒城<lb/>
<pb n="KR2k0042_WYG_199-117b"/>
　　縣志據所得舊碑龍眠記定為舒城人考宋史文<lb/>
　　苑傳云舒州人舒州今安慶也桐城縣志載公麟<lb/>
　　龍眠山荘遺蹟甚詳則公麟當屬之安慶矣而王<lb/>
　　偁東都事略作舒城人此書在宋史前典核可信<lb/>
　　廬州志亦不為無據然終以正史為定<lb/>
　　　宗澤<lb/>
　　明一統志有宗澤墓在鎮江注云澤以言事謫居<lb/>
　　潤夫人死藳𦵏丹徒後澤卒因合𦵏焉舊説遂謂<lb/>
<pb n="KR2k0042_WYG_199-118a"/>
　　澤家于潤然考宋史澤為義烏人其官位厯厯可<lb/>
　　數未甞以言事謫其罷登州也唯云退居東陽結<lb/>
　　廬山谷間耳東陽義烏鄰邑亦未甞居潤也<lb/>
　　　盧雍伊乗張益<lb/>
　　明洪武初徙富室實京師數世以後遂同土著如<lb/>
　　盧雍伊乗伊敏生張益諸人皆占籍應天今入之<lb/>
　　江寜可矣舊志蘇州府又収之非也<lb/>
　　　二喬宅　喬𤣥墓<lb/>
<pb n="KR2k0042_WYG_199-118b"/>
　　案三國志周瑜傳孫策克皖得喬公兩女皆國色<lb/>
　　策自納大喬瑜納小喬史于喬公不載其名第稱<lb/>
　　公栁子厚所謂年之長老通曰公若毛公申公涪<lb/>
　　公是也曹操祭太尉橋公文案後漢書橋𤣥字公<lb/>
　　祖靈帝時遷司空轉司徒栁子厚所謂天于之三<lb/>
　　公稱公是也橋與喬姓字既不同名亦各别况喬<lb/>
　　公皖人今為安慶府潛山縣橋太尉是梁國睢陽<lb/>
　　人今為歸徳府睢州相去千餘里考太尉傳中絶<lb/>
<pb n="KR2k0042_WYG_199-119a"/>
　　無避地居皖之事而三國魏志云建安七年曹公<lb/>
　　軍譙遂至浚儀遣使以太牢祀橋𤣥其辭曰奉命<lb/>
　　東征屯次鄉里北望貴土乃心陵墓浚儀今河南<lb/>
　　開封府祥符縣宋真宗時改浚儀為祥符是太尉<lb/>
　　以睢州人而𦵏于祥符總與安慶之潛山無涉也<lb/>
　　府志于古蹟内載二喬宅云漢喬𤣥避地居此有<lb/>
　　二女負國姿宅前有井水猶帶脂粉色因于墳墓<lb/>
　　内入喬𤣥墓并易其姓為喬欲令太尉得佳壻而<lb/>
<pb n="KR2k0042_WYG_199-119b"/>
　　先使二喬認假父不亦謬乎又按太尉以靈帝光<lb/>
　　和六年卒年七十五至獻帝建安三年孫策破皖<lb/>
　　之嵗凡十六年計二喬初嫁必當及笄之年則方<lb/>
　　其始生而太尉已當作土中人矣算其年分亦未<lb/>
　　合也<lb/>
　　　唐柴紹墓<lb/>
　　安慶府志云唐駙馬柴紹墓在潛山縣太平山亦<lb/>
　　非也按新唐書傳紹晉州臨汾人尚髙祖女平陽<lb/>
<pb n="KR2k0042_WYG_199-120a"/>
　　公主高祖起義旗時有功累封霍國公徙封譙國<lb/>
　　貞觀二年卒夫紹以功臣與佐命例當賜塋域陪<lb/>
　　葬京師况公主已于前武徳六年薨髙祖以主有<lb/>
　　武功特異其禮令𦵏用前後部羽葆鼓吹大路麾<lb/>
　　幢虎賁甲卒班劍其尤為京師長安無疑豈有羽<lb/>
　　葆鼓吹經行三四千里之逺至舒州而營葬耶主<lb/>
　　既葬長安後五年而紹薨太宗親自臨問豈有不<lb/>
　　與主合葬而孤孑一墓逺在舒州之域耶其為𫝊<lb/>
<pb n="KR2k0042_WYG_199-120b"/>
　　譌無疑後人第弗深考耳<lb/>
　　　顧右丞祠<lb/>
　　顧右丞祠在無錫縣南林祀晉無錫令顧愷之按<lb/>
　　晉書本傳愷之晉陵無錫人父悅之厯尚書左丞<lb/>
　　亦不言為無錫令然則右丞乃左丞之訛而所祀<lb/>
　　者乃愷之父悦之也今據史本改正<lb/>
　<lb/>
　江南通志卷二百<lb/>
</p>
<p>
</p>
  </div>
</body>
</text>
</TEI>
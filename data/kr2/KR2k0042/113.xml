<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷一百十四</head> <lb/>
    <p>
<pb n="KR2k0042_WYG_113-1a"/>
欽定四庫全書<lb/>
　江南通志卷一百十四<lb/>
　　職官志<lb/>
　　　名宦<hi>三</hi>　<hi>松常鎮三府</hi>
　　　　松江府<lb/>
　唐蘇籥宰華亭簡惠公正<hi>南畿志</hi>
　　張聿瑯琊人宰華亭政治凜然民吏有犯書之於<lb/>
　　籍許以自新再犯則勘籍杖之府吏有所需則榜<lb/>
<pb n="KR2k0042_WYG_113-1b"/>
　　邑門曰府以某事下縣索某物若干期某日齊足<lb/>
　　民感其誠供輸無敢後嘗有以干乞爲業者入其<lb/>
　　界曰此政不可撓遂抵他境<hi>南畿志</hi>
　宋錢貽範彭城人慶歴間知華亭縣時歳旱頻仍貽<lb/>
　　範講求利病開顧㑹浦盤龍塘諸水以時蓄泄萬<lb/>
　　民賴之<hi>南畿志</hi>
　　吳及字幾道靜海人皇祐間知華亭縣時旱蝗及<lb/>
　　禱於橫山之神得雨蝗亦避境至秋大稔乃敎民<lb/>
<pb n="KR2k0042_WYG_113-2a"/>
　　預修水利以待淫潦明年大水阡陌堅完溝洫通<lb/>
　　利復稔如初比三年家給人足<hi>宋史本傳</hi>
　　劉鵬彭城人元祐四年爲華亭令下車即修庠序<lb/>
　　立敎誡簿書期㑹各有條理不數月一境大治<hi>南畿</hi>
　　<hi>志</hi>
　　劉穎字公碩衢州人提舉浙西常平疏澱山湖洩<lb/>
　　吳淞江水民田賴之<hi>宋史本傳</hi>
　　王玨字德全臨川人提舉浙西茶鹽開華亭瀕海<lb/>
<pb n="KR2k0042_WYG_113-2b"/>
　　支河二百餘里自是鹽得流通田資灌溉<hi>南畿志</hi>
　　黃瑀字徳操閩縣人紹興中權華亭縣歳凶瑀請<lb/>
　　常平使者發廩以賑使者謂須俟奏報瑀曰民命<lb/>
　　在旦夕茍可生之雖重得罪不悔退即發粟賑給<lb/>
　　全活者萬計<hi>華亭縣志</hi>
　　劉俁字碩翁紹興間知華亭縣㑹催輸急俁謁臺<lb/>
　　府願寛假三月乃治酒政損關征不三月課入自<lb/>
　　倍逋賦以償濱海有秦山鹽鐵蚌港三堰不治俁<lb/>
<pb n="KR2k0042_WYG_113-3a"/>
　　作堤成灌田六萬畝<hi>華亭縣志</hi>
　　李□字叔周監華亭稅被檄視潦舟行民田中有<lb/>
　　監司圭田吏不敢以潦聞□曰水潦爲患上供且<lb/>
　　應復况圭田乎盡復其租常平使者聞而竒之<hi>宋史</hi>
　　<hi>本傳</hi>
　　楊樗年字茂良丹徒人知華亭縣歳饑乃悉蠲賦<lb/>
　　之無藝者以私帑代輸提㸃刑獄司檄繋平民十<lb/>
　　餘爲盜樗年廉得其情即釋之吏請須報曰民以<lb/>
<pb n="KR2k0042_WYG_113-3b"/>
　　盜繫少稽則生理蕩然矣寧以故縱獲戾不忍見<lb/>
　　民之殆也<hi>華亭縣志</hi>
　　邱崈江隂人乾道中知秀州時華亭捍海堰廢潮<lb/>
　　壞並海田蘇湖被其害崈剙築三月而成尋知平<lb/>
　　江<hi>宋史本傳</hi>
　　楊瑾字廷潤餘姚人紹定間攝華亭蠲胥吏白納<lb/>
　　錢寛民户積逋弛酒稅無藝之征吏民大悦守以<lb/>
　　聞於朝遂使即真於是修經界立義役遷廟學凡<lb/>
<pb n="KR2k0042_WYG_113-4a"/>
　　前令所不能辦者處之沛然有餘<hi>華亭縣志</hi>
　　孫子秀字元實餘姚人開慶初爲浙西提舉奏省<lb/>
　　華亭茶鹽分司蠲其非法多取者於是流散復業<lb/>
　　<hi>宋史本傳</hi>
　　施退翁山隂人淳祐間知華亭縣以風化爲已任<lb/>
　　興學校建講堂創齋廬以敎學者<hi>南畿志</hi>
　　孟文龍字震翁亞聖公裔監華亭船場時賈似道<lb/>
　　柄國百僚悉隳法守文龍盡職不少怠<hi>華亭縣志</hi>
<pb n="KR2k0042_WYG_113-4b"/>
　元吕謙字和之亳人從丞相巴延南征拜將軍鎮守<lb/>
　　上海當春勸農召父老謂曰善牧羊者先去敗羣<lb/>
　　善治民者先除民病由是里胥畏憚境内肅然<hi>南畿</hi>
　　<hi>志</hi>
　　趙知章字伯常睢陽人松江運鹽使分司至元間<lb/>
　　兩浙鹽稅計引四萬後松江一郡至十萬有竒民<lb/>
　　大困知章以廉律已諭富者出財貧者傭力財力<lb/>
　　相資課以大集<hi>松江府志</hi>
<pb n="KR2k0042_WYG_113-5a"/>
　　布薩翰文字行之至元末知松江府奏析華亭為<lb/>
　　上海在任愛民如子秩滿歸郡民擁道嗟涕<hi>南畿志</hi>
　　張之翰字周卿邯鄲人至元末以侍講學士知松<lb/>
　　江府民苦荒租額以十萬計翰力陳其弊悉奏除<lb/>
　　之<hi>南畿志</hi>
　　石從愿大德間以翰林知松江府明㫁郡無寃民<lb/>
　　及代去兒童連袂歌好知府云<hi>松江府志</hi>
　　吉嚕爾至大間知松江府性廉貞豪民有懷金贄<lb/>
<pb n="KR2k0042_WYG_113-5b"/>
　　見者悉送為官物<hi>松江府志</hi>
　　張國英字世禄延祐間尹華亭時郡將陵轢有司<lb/>
　　其蒼頭廬兒日游街曲謔浪民婦國英一制之以<lb/>
　　法民藉以安<hi>華亭縣志</hi>
　　張如砥字周道歴城人延祐初知上海縣潔已愛<lb/>
　　民有民負寺僧租適嬰兒病死遂訟僧索租毆死<lb/>
　　如砥曰不毆爾而毆嬰兒詐也叱使去丙辰秋浙<lb/>
　　西大水壞禾稼行省詰縣徵賦如常如砥力爭得<lb/>
<pb n="KR2k0042_WYG_113-6a"/>
　　減<hi>上海縣志</hi>
　　鄧巨川字百川真定人至治初為上海丞嘗建言<lb/>
　　以苖糧改科為豆麥民被其利<hi>上海縣志</hi>
　　何䝉字叔正泰定間知上海縣家累十餘口屑蔆<lb/>
　　作粥了無愠歎<hi>南畿志</hi>
　　劉輝字文大汴人至正間知上海縣縣以宋季公<lb/>
　　田虚徵加税額數倍往往破産輝設法勸富民出<lb/>
　　粟為常平本賦役乃均瀕海民相挺為暴亂有司<lb/>
<pb n="KR2k0042_WYG_113-6b"/>
　　莫敢詰輝取痛懲之撫其孱弱諭以禮義衆皆帖<lb/>
　　服創置社學百六十餘所舉鄉約日課民種桑棗<lb/>
　　<hi>上海縣志</hi>
　　張德昭字彦明邢臺人至正七年尹華亭歳澇都<lb/>
　　水使者勒取有秋狀德昭固爭至投所授勅求去<lb/>
　　使者悟乃止錢衮為八字頌刻之郭門曰公平廉<lb/>
　　明勤儉慈讓時謂實錄<hi>南畿志</hi>
　　鄭銖字彦平浦江人至正中授松江等處稻田提<lb/>
<pb n="KR2k0042_WYG_113-7a"/>
　　領所大使先是徵民無藝歳有羨糧萬餘斛銖至<lb/>
　　即命還民吏以無主名爲解乃計家口數分之稻<lb/>
　　田所素號米穀府銖日糴於市猶窶人然<hi>松江府志</hi>
　　王艮字止善諸暨人爲江浙行省檢校官有詣中<lb/>
　　書訴松江富民包隱田土爲糧沙蕩為鈔宜糾察<lb/>
　　追收之艮至松江條陳曲折以破其誑妄言不過<lb/>
　　欲竦朝廷之聽以報宿怨萬一民心動摇患生不<lb/>
　　測豈國家培養根本之策哉艮言上事遂寢<hi>元史良吏</hi>
<pb n="KR2k0042_WYG_113-7b"/>
　　<hi>傳</hi>
　　王至和樂安人至正間爲松江知府興學校訂釋<lb/>
　　奠禮刻栽桑圖以敎民歳饑發常平粟同僚以爲<lb/>
　　疑歎曰民少需則死矣有罪吾當之遂盡發所積<lb/>
　　活飢民八萬有竒<hi>松江府志</hi>
　　魯淵字道源建德人元季為華亭縣丞佐治公廉<lb/>
　　以道學自重郡之學春秋者多出其門<hi>南畿志</hi>
　　胡存道字師善諸暨人至正末仕松江府學訓導<lb/>
<pb n="KR2k0042_WYG_113-8a"/>
　　苗寇至將焚學宫存道曰吾為學守當與俱亡叱<lb/>
　　賊曰若寧殺吾學不可毁也兵怒殺之<hi>南畿志</hi>
　明祝挺字正夫鄱陽人洪武初知上海縣時錢鶴臯<lb/>
　　倡亂挺懷印走府謀討逆爲賊所得廹使見僞帥<lb/>
　　挺毅然不屈賊釋之乃密遣人諭巨室聚義兵斬<lb/>
　　偽帥於西溝時右相國徐達遣偏帥破錢鶴臯將<lb/>
　　移兵縣境挺星馳詣帥曰民已定矣無煩大軍帥<lb/>
　　捕餘黨甚急挺潛使報狀於達達為上聞按問得<lb/>
<pb n="KR2k0042_WYG_113-8b"/>
　　釋<hi>南畿志</hi>
　　馮榮和州人洪武三年授華亭知縣錢鶴臯爲亂<lb/>
　　榮被執不屈縛置獄中及亂定總兵葛俊怒從亂<lb/>
　　者欲盡殺之榮固爭得止全活者數萬口<hi>南畿志</hi>
　　王文貞洪武六年以府同知署華亭縣事時兵後<lb/>
　　敎弛文貞復學故址築射圃建觀德堂舉行鄉射<lb/>
　　禮又時臨講堂以訓諸生議者方之文翁<hi>華亭縣志</hi>
　　蔣惠鄱陽人洪武十一年知華亭縣先是縣繋平<lb/>
<pb n="KR2k0042_WYG_113-9a"/>
　　民三十人指為大盜惠察其無辜立貰之乃密授<lb/>
　　方略得真盜十八人正其罪<hi>南畿志</hi>
　　蕭九萬南昌人洪武間華亭知縣嘗書容忍思慮<lb/>
　　四字疏其義揭門屏間以誨訟者疏陳民弊五事<lb/>
　　忤㫖被逮臨刑齧指血録詩報母云微臣斬首丹<lb/>
　　心在尚有英魂返故鄉<hi>舊通志</hi>
　　周繼瑜松江同知建文時勤王詔下即榜募義勇<lb/>
　　入援極言大義指斥靖難兵成祖立死尤烈<hi>松江府志</hi>
<pb n="KR2k0042_WYG_113-9b"/>
　　黃子威名輅以字行進賢人永樂二年知松江府<lb/>
　　時郡罹水患子威跋履鄉邑撫綏賑賚民頼存活<lb/>
　　以母憂去其後郡更三守而民猶謳思不置朝廷<lb/>
　　知之俾令復任<hi>南畿志</hi>
　　魏驥字仲房蕭山人永樂初授松江府學訓導汲<lb/>
　　汲成就人材諸生讀書學宫或夜攜茶粥勞問諸<lb/>
　　生益感激自奮滿九載楊珙等詣闕乞留<hi>鄭曉名臣記</hi>
　　侯端字敬莊盱眙人永樂間授金山衞指揮同知<lb/>
<pb n="KR2k0042_WYG_113-10a"/>
　　倭寇逼城端與同知衞事郤某分兵出戰郤出南<lb/>
　　門全軍皆覆賊遂入據城斷橋端孤軍在東門自<lb/>
　　分必死躍馬入西門與賊巷戰身被箭如蝟復馳<lb/>
　　出東門鳴鼓招散軍得百人令曰今潮退舟膠人<lb/>
　　持草一束與砲俱進至海灘焚賊船十餘艘賊不<lb/>
　　得歸遂殱之<hi>南畿志</hi>
　　王源字啓津龍巖人洪熙間爲松江同知奏罷重<lb/>
　　額糧二十四萬餘石逋負糧三十九萬餘石而蘇<lb/>
<pb n="KR2k0042_WYG_113-10b"/>
　　州亦得例減七十餘萬有奸民褚路等誣陷平民<lb/>
　　二百餘家源悉平反其獄<hi>南畿志</hi>
　　趙豫字定素安肅人宣德中知松江府輕徭役節<lb/>
　　冗費減吏員什伍尤重儒術待學官必以賓禮至<lb/>
　　要途顯宦不能逢迎焉<hi>南畿志</hi>
　　葉冕字拱辰浮梁人景泰二年知松江府時連歳<lb/>
　　饑饉悉力賑救澱山湖半屬崑山界堤壞相推諉<lb/>
　　冕獨爲修築蘇人愧之<hi>南畿志</hi>
<pb n="KR2k0042_WYG_113-11a"/>
　　楊昕瑞安人景泰三年知上海縣興學勸農平徭<lb/>
　　簡訟以母憂去賻贈皆不受起知華亭清操益勵<lb/>
　　<hi>南畿志</hi>
　　甯祥章邱人景泰中松江同知嘗浚蒲匯塘建盤<lb/>
　　龍塘諸橋歳旱奏免兩邑稅糧十九萬石<hi>南畿志</hi>
　　吳則宣平人天順間華亭主簿明察善斷巡撫滕<lb/>
　　昭遣署上海清負租一萬八千石設䇿賑饑全活<lb/>
　　甚衆海溢爲災復請蠲租六千餘石士民為作借<lb/>
<pb n="KR2k0042_WYG_113-11b"/>
　　賢育民詩<hi>華亭縣志</hi>
　　郭綸字理之長壽人成化中知華亭縣明察嚴整<lb/>
　　未明即出視事逮暮始休盛暑不去衣冠諸吏行<lb/>
　　文書外無敢出一語時中貴人至縣僕從多橫索<lb/>
　　綸按驛券無名者叱左右收縛之中貴人皇恐謝<lb/>
　　過自是豪强屏跡<hi>南畿志</hi>
　　王衡字宗銓稷山人成化中由御史知松江府方<lb/>
　　正清嚴人不敢干以私止息嚚訟非重犯未嘗繋<lb/>
<pb n="KR2k0042_WYG_113-12a"/>
　　獄囹圄數空民運至𤓰洲淮安交兌者苦官軍摧<lb/>
　　剝衡具奏其弊得免<hi>南畿志</hi>
　　樊瑩字廷璧常山人成化中知府事時運夫折閲<lb/>
　　逋欠積累瑩晝夜講畫乃革夫役之擾定長稅之<lb/>
　　人於是運糧者關係切身無敢輕費掌計者出入<lb/>
　　有限無可蔽藏而積弊十去八九矣<hi>南畿志</hi>
　　汪宣字德卿江陵人成化間知華亭縣通練明察<lb/>
　　庭無留事興學校禮師儒奬勵人材多所造就<hi>南畿</hi>
<pb n="KR2k0042_WYG_113-12b"/>
　　<hi>志</hi>
　　徐潭字惟靜定海人𢎞治間知上海縣故事區里<lb/>
　　之長歳有例輸官潭斥不取先是訟者苦遣役潭<lb/>
　　造木人付訟者令持置所訴之家人抱木人自詣<lb/>
　　無敢後者<hi>上海縣志</hi>
　　路迎字賓暘汶上人正德間知松江府俗尚師巫<lb/>
　　而困於盜賊迎嚴督巡司申保甲有擒賊至者贓<lb/>
　　證具即與衆共棄之令民五家爲伍十家爲鄰有<lb/>
<pb n="KR2k0042_WYG_113-13a"/>
　　以左道惑衆及祈賽淫祀者各自首發不舉者坐<lb/>
　　以其罪由是悉得盜魁邪術亦息<hi>舊通志</hi>
　　王卿字良佐太原人正德十二年知上海縣敦重<lb/>
　　質實不為赫赫名或干以私即面赬直視不答武<lb/>
　　宗南巡諸邀索一不應第曰車駕至日供不供有<lb/>
　　令在何先事自擾為<hi>上海縣志</hi>
　　聶豹字文蔚永豐人正德間知華亭縣縣大水飢<lb/>
　　民流徙豹勞來安集發諸奸侵盜銀萬六千兩用<lb/>
<pb n="KR2k0042_WYG_113-13b"/>
　　代逋賦濬塘港三萬丈復塘之廢者萬二千丈民<lb/>
　　不苦水逃亡復業者三千餘户<hi>華亭縣志</hi>
　　鄭洛書字啓範莆田人正德中知上海縣慈惠明<lb/>
　　敏凡訟聽其自息不息者始召而折之以理建社<lb/>
　　學凡十六區準常平法建倉積穀以備賑以賦法<lb/>
　　久弊議均田爲三則後巡撫林潤定爲三鄉本洛<lb/>
　　書議也<hi>上海縣志</hi>
　　方鈍字子銛巴陵人嘉靖初知華亭縣始至值歳<lb/>
<pb n="KR2k0042_WYG_113-14a"/>
　　饑大書榜縣門敎民省費忍事其有訟者輒諄諭<lb/>
　　止之自奉儉約菜羮脫粟清節矯然<hi>華亭縣志</hi>
　　熊宇字元性長沙人嘉靖八年以御史出知松江<lb/>
　　府去苛剔蠧與民休息工詩有郡齋賞牡丹詩曰<lb/>
　　正憶桑麻沾細雨更添珠玉對名花人爭誦之<hi>松江</hi>
　　<hi>府志</hi>
　　黃潤晉江人嘉靖十五年知松江府以八事定賦<lb/>
　　役九事攷里甲二事正均徭至今守其法<hi>松江府志</hi>
<pb n="KR2k0042_WYG_113-14b"/>
　　許拱字宏莊南安人嘉靖中授華亭訓導端軌正<lb/>
　　儀不嚴而肅與知府黃潤鄉里同學拱從諸寮旅<lb/>
　　見公庭外未嘗私謁即潤召之弗往也<hi>華亭縣志</hi>
　　黃㠏遂寧人嘉靖十九年知松江府時同知李蓁<lb/>
　　通判張叔宣推官黃洪毗皆稱良吏㠏每晨必與<lb/>
　　蓁等同升公座畫卯畢俾各還署視事即封東西<lb/>
　　兩夾道及未申間復聚郡堂問所施行共議可否<lb/>
　　聽訟則邀僚佐縣官共鞫之黠猾無敢以游詞進<lb/>
<pb n="KR2k0042_WYG_113-15a"/>
　　士大夫亦無從干請也臨去惟來時敝篋不置鎖<lb/>
　　鍵令吏民簡視始發<hi>松江府志</hi>
　　何繼之字善甫順德人嘉靖二十年知松江府時<lb/>
　　當災饉發賑平糶安集流亡不遺餘力自奉儉約<lb/>
　　臥敝榻服澣衣五年如一日<hi>松江府志</hi>
　　劉存德字志仁同安人嘉靖中知松江府時苦旱<lb/>
　　六載逋賦至二百餘萬特設叅政督之存德拊循<lb/>
　　安䘏請於使者寛期以俟秋成是歳大穰使者欲<lb/>
<pb n="KR2k0042_WYG_113-15b"/>
　　盡徵及額存德又請分三載其後浹歳大熟遂補<lb/>
　　積逋什之五六<hi>松江府志</hi>
　　方廉字以清新城人嘉靖三十二年知松江府時<lb/>
　　倭寇入犯廉増陴浚濠爲守禦計冦至弗能克條<lb/>
　　上便宜使民間得自募鄉勇保聚殺賊立賞格爲<lb/>
　　勸減客兵十七故被寇五年民猶得休息云<hi>松江府志</hi>
　　俞大猷字志輔泉州人嘉靖三十三年以副總兵<lb/>
　　駐金山嘗擊倭於平望又戰於六金垻皆大㨗斬<lb/>
<pb n="KR2k0042_WYG_113-16a"/>
　　首三千級<hi>松江府志</hi>
　　劉東陽四川人嘉靖中任上海丞蕭顯入冦東陽<lb/>
　　擊之衆皆潰走東陽挺身獨戰遂遇害先是上海<lb/>
　　未城鎮海衛指揮武尚文同建平縣丞宋鰲統所<lb/>
　　部駐焉賊至尚文擊敗之追賊遇伏死鰲亦力戰<lb/>
　　死之與東陽並祀羣忠祠<hi>上海縣志</hi>
　　郜光先字子孝長冶人嘉靖中知上海縣深沈有<lb/>
　　才幹聽訟明簡時運官多橫索一日率數十人持<lb/>
<pb n="KR2k0042_WYG_113-16b"/>
　　梃露刃入縣門光先手執衛弁叱輿𨽻盡縛其從<lb/>
　　卒趣吏具狀申制府弁請罪數四乃釋之下令驅<lb/>
　　漕艘出浦外魚貫而兌官軍唯唯無敢譁不三日<lb/>
　　事竣<hi>上海縣志</hi>
　　臧繼芳字元實長興人嘉靖四十年知松江府每<lb/>
　　日以規條揭屏上循㳄而行盜丁彪聚衆數百販<lb/>
　　鹽湖海間巡撫將議𠞰繼芳請諭令自歸諸脅從<lb/>
　　竟縛彪馳獻<hi>松江府志</hi>
<pb n="KR2k0042_WYG_113-17a"/>
　　韓崇福字君祉密雲人嘉靖間松江教授以師道<lb/>
　　自居與郡邑禮貎微不合浩然竟去諸生馳過江<lb/>
　　追還之倭寇薄城崇福登陴分守發二矢皆殪其<lb/>
　　魁賊乃引却尋奉檄出浦守禦所統不滿數百人<lb/>
　　寇矢集如雨崇福弗動徐還射之無不命中斬馘<lb/>
　　而旋<hi>松江府志</hi>
　　陳邦顏字獻祉晉江人嘉靖間華亭知縣縣方大<lb/>
　　水邦顔盡心撫字每過丙夜不寢或勸之少逸曰<lb/>
<pb n="KR2k0042_WYG_113-17b"/>
　　吾身逸矣如吾民何歳兌漕米故多叢奸邦顔廉<lb/>
　　得主名盡寘之法催科不遣胥卒第出片紙署數<lb/>
　　字傳告里長緩急如期至<hi>華亭縣志</hi>
　　黃文煒字德華南城人嘉靖間知上海縣撫弱鋤<lb/>
　　强置學田百餘畝建羣忠祠以祀死事者政教翕<lb/>
　　然以勞瘁卒於任廉無以歛諸丞簿爲貸金治木<lb/>
　　<hi>上海縣志</hi>
　　朱茹字以彚瀘州人嘉靖末知松江府沉毅有大<lb/>
<pb n="KR2k0042_WYG_113-18a"/>
　　節時徐階方當國蒼頭有犯必以法繩之董傳䇿<lb/>
　　言朱守錚錚鐵骨也<hi>松江府志</hi>
　　聶廷璧字祖雍金谿人知華亭縣執法不畏彊禦<lb/>
　　或諷以少貶曰榮進有數吾不能爲繞指柔也<hi>華亭</hi>
　　<hi>縣志</hi>
　　衷貞吉字孔安南昌人隆慶初為松江知府廉靜<lb/>
　　端慤時高拱修郄於徐階監司承風㫖多所株引<lb/>
　　貞吉獨中立持平即有所指授不爲動人皆服其<lb/>
<pb n="KR2k0042_WYG_113-18b"/>
　　定力<hi>松江府志</hi>
　　石繼芳字克肖益都人萬歴初知清浦縣時縣治<lb/>
　　新建於唐行鎮凡築城濬池學校壇壝皆悉心區<lb/>
　　畫尤加意人才擇秀民親敎之學邑民化焉<hi>青浦縣志</hi>
　　屠隆字長卿鄞縣人萬歴間令青浦邑故庳下值<lb/>
　　大水徒行泥淖中督吏民治堤躬禱於神水不爲<lb/>
　　災時有履畝之令長吏率増餘畝以阿上隆以丈<lb/>
　　出餘田仍繋原號知府閻邦寧呵之隆正色曰原<lb/>
<pb n="KR2k0042_WYG_113-19a"/>
　　田譬之衣領挈之始明餘田譬之衣帶非衣不附<lb/>
　　豈可使衣自爲衣帶自爲帶乎邦寧語塞又平反<lb/>
　　寃獄七十餘事<hi>青浦縣志</hi>
　　顏洪範字仲起上虞人萬歴中知上海縣縣徵錢<lb/>
　　穀數十萬簿書填委獄訟紛沓洪範耳受目攝口<lb/>
　　訊手判裕如也其徭役均平前後罕及<hi>上海縣志</hi>
　　陳秉浩字養自湖口人萬歴間知華亭初至即進<lb/>
　　父老問民疾苦悉釐革之恤重役却羨餘繩舞文<lb/>
<pb n="KR2k0042_WYG_113-19b"/>
　　吏煩苛一洗置學田贍士葬貞女廩節婦以示風<lb/>
　　尚<hi>華亭縣志</hi>
　　喻均字邦相南昌人萬歴十六年知松江府以屬<lb/>
　　邑役重賦繁為稽考無藝之征及貢稅所由溢權<lb/>
　　其緩急撙節十餘事條上廵撫請奏蠲之或尼之<lb/>
　　不果行均以儒雅飭吏治有客投詩干謁答之曰<lb/>
　　於今梁國移民日不是夷門結客時其風致如此<lb/>
　　<hi>松江府志</hi>
<pb n="KR2k0042_WYG_113-20a"/>
　　許汝魁字元甫湖口人萬歴中知上海縣以簡靜<lb/>
　　鎮俗不好更張嘗輕舟出行郊野與細民相接周<lb/>
　　知土田高下人户登耗故所定踐更最善減省斗<lb/>
　　級櫃首諸役遠近尤德之<hi>上海縣志</hi>
　　聶紹昌字繩之四川人萬歴三十六年知華亭縣<lb/>
　　㑹踐更之期覈上户詭匿田六十餘萬於是中産<lb/>
　　以下得免重役而力征亦不及縉紳時論稱平<hi>華亭</hi>
　　<hi>縣志</hi>
<pb n="KR2k0042_WYG_113-20b"/>
　　項應祥字元芝遂昌人萬歴中知華亭單舸赴任<lb/>
　　寂無知者比視事取錢穀籍定其緩急條示諸鄉<lb/>
　　為期㑹公私不擾聴訟盈庭訊決立盡無不情法<lb/>
　　相麗舉卓異第一<hi>華亭縣志</hi>
　　卓鈿字邦華沙縣人萬歴中知青浦縣胥吏作奸<lb/>
　　鈿繩束無所假貸而治民平恕尤以清苦自甘卒<lb/>
　　後囊無餘錢監司賻而歸其䘮<hi>青浦縣志</hi>
　　畢自嚴字景曽淄川人萬歴二十年除松江推官<lb/>
<pb n="KR2k0042_WYG_113-21a"/>
　　用法平允庭無留獄性狷潔常菜羮糲食一日其<lb/>
　　叔父布衣草屩至郵亭呼自嚴出訓之曰我有事<lb/>
　　姑蘇汝父使我迂道過汝寄語汝慎自愛爲良吏<lb/>
　　語畢遂去<hi>松江府志</hi>
　　許維新字周翰堂邑人萬歴間知松江府下車首<lb/>
　　嚴游惰之罰别衣服分貴賤奴隸無履絲曳縞者<lb/>
　　風俗一變與士大夫往還必訪政事得失閭閻疾<lb/>
　　苦深察民隱虛懷聽受去之日惟攜郡人文集數<lb/>
<pb n="KR2k0042_WYG_113-21b"/>
　　十卷<hi>松江府志</hi>
　　熊劍化字神阿豐城人萬歴中知華亭縣才識優<lb/>
　　贍審民俗所宜然後下令約束終無紛變痛懲游<lb/>
　　手及武斷者嚴而不擾初到官大書澹簡於屏牆<lb/>
　　以自勗卒踐其言<hi>華亭縣志</hi>
　　章允儒字珍甫南昌人萬歴末知華亭時加徵邊<lb/>
　　餉允儒殫心籌畫民不益賦而軍需弗匱部檄下<lb/>
　　松江供王府禄米允儒奏記力爭以爲瀕海之地<lb/>
<pb n="KR2k0042_WYG_113-22a"/>
　　米不堪供識者韙之<hi>華亭縣志</hi>
　　張宗衡字梁山臨清人天啟間知松江府强毅有<lb/>
　　幹畧常微服夜出遇偷兒輒自擒縛飲博亡賴者<lb/>
　　或破壁求之道路為之屏息<hi>松江府志</hi>
　　鄭友元字其山京山人天啓末知青浦崇禎初調<lb/>
　　知華亭兩邑故稱繁劇友元口酬手批剸決如流<lb/>
　　催輸有法刑罰不加而課畢登踐更之期里胥多<lb/>
　　詭匿友元勾得其實任役者輕重若懸衡徵入爲<lb/>
<pb n="KR2k0042_WYG_113-22b"/>
　　御史兩邑皆祠祀之<hi>青浦縣志</hi>
　　方岳貢字四長穀城人崇禎初知松江府明敏强<lb/>
　　記案牘過目不忘謝絶饋問罷諸徵索廉能之譽<lb/>
　　騰於遠邇郡東南瀕海颶潮衝撃漂沒田舍岳貢<lb/>
　　相度經營築石塘二十餘里以捍之<hi>松江府志</hi>
　　彭長宜字申伯海鹽人崇禎時知上海縣科條寛<lb/>
　　簡而擿發若神先是縣巨室蒼頭乘變聚黨劫主<lb/>
　　人索券撫院以兵擒斬之而修怨者告逋日益衆<lb/>
<pb n="KR2k0042_WYG_113-23a"/>
　　　長宜謂首惡既誅宜停追攝全活數百家邑善逋<lb/>
　　　賦長宜徵收悉省其羨入其不如額者亦弗予杖<lb/>
　　　第勸令再輸民聞感悦賦登逾他縣家去治所二<lb/>
　　　百里月載酒米自給雖汲水於河猶與荷擔人傭<lb/>
　　　直<hi>上海縣志</hi>
　國朝楊之易應山人明都御史楊漣子順治二年任松<lb/>
　　　江同知四年提督吳勝兆謀逆之易不從被殺康<lb/>
　　　熙間奉<lb/>
<pb n="KR2k0042_WYG_113-23b"/>
㫖贈䘏推官方重朗亦同時遇害<lb/>
　　　李正華字茂先獻縣人順治十年知松江府精明<lb/>
　　　彊幹姦弊一清郡東南蔣莊有劇盜爲民患正華<lb/>
　　　偕同知崔宗泰私往偵之不半月渠魁就縛窮治<lb/>
　　　其黨悉寘之法去之日兒童婦女競以束蔬尺布<lb/>
　　　投其舟中叩首而去<hi>舊通志</hi>
　　　閻紹慶字康侯魯山人順治十年知上海縣胥徒<lb/>
　　　糧里數千人一過目即記其姓名時有大蠧孫年<lb/>
<pb n="KR2k0042_WYG_113-24a"/>
　　里魁顧酉暴橫紹慶廉得其實立置之法奸宄屏<lb/>
　　息徵輸有法每大寒暑不笞一人而賦自辦十二<lb/>
　　年海寇犯境鎮弁王璟誣縣民通寇紹慶詣臺使<lb/>
　　力保之全活甚衆有海邦讞畧一百六十條<lb/>
　　李復興字瑩斗濱州人康熙三年知婁縣松郡舊<lb/>
　　苦里役婁縣尤甚復興至詢其困苦乃與邑孝廉<lb/>
　　吳欽章等反覆區畫立爲均田均役之法悉罷年<lb/>
　　首甲首諸名知府張羽明請於巡撫韓世琦以其<lb/>
<pb n="KR2k0042_WYG_113-24b"/>
　　法推行鄰邑一郡盡獲甦息而賦亦以最松人建<lb/>
　　祠於白龍潭祀之<hi>舊通志</hi>
　　尚元調揚州人康熙壬子舉人授華亭縣教諭性<lb/>
　　嚴正教諸生以砥節勵行提署營卒牧馬宫牆多<lb/>
　　所蹂躙元調赴轅欲愬營卒噪逐之歸乃縊於明<lb/>
　　倫堂士林痛之爲裒其教士事實請祀<lb/>
　　司起龍山西人授黃浦營守備康熙二十一年海<lb/>
　　寇乘夜潮駕四舟突入境剽掠而去起龍已就寢<lb/>
<pb n="KR2k0042_WYG_113-25a"/>
　　　亟披衣率千總陳聖䇿等登漁舟追之賊舟揚帆<lb/>
　　　行甚迅抽矢射其篷索帆落追及射賊應弦而斃<lb/>
　　　者四人以中礟死奉<lb/>
㫖贈卹<lb/>
　　　　　常州府<lb/>
　　漢袁玘㑹稽人爲陽羨長始創長橋以利涉至今賴<lb/>
　　　之<hi>南畿志</hi>
　　晉賀循字彥先山隂人除陽羨令爲政以寛惠爲本<lb/>
<pb n="KR2k0042_WYG_113-25b"/>
　　　不求課最<hi>晉書本傳</hi>
　　　張闓字欽緒丹陽人元帝時晉陵内史立曲阿新<lb/>
　　　豐塘溉田八百餘頃每歳豐稔<hi>晉書本傳</hi>
　　　季閎咸和初南蘭陵太守擊蘇峻將張健追斬之<lb/>
　　　降男女萬餘口<hi>晉紀</hi>
　　　王藴字叔仁太原人簡文帝時爲晉陵太守有惠<lb/>
　　　化百姓歌之<hi>晉書外戚傳</hi>
　　　殷仲堪陳郡人爲晉陵太守禁産子不舉久喪不<lb/>
<pb n="KR2k0042_WYG_113-26a"/>
　　葬者所布教條甚有義理<hi>晉書本傳</hi>
　　吳隱之字處黙鄄城人由尚書郎遷晉陵太守在<lb/>
　　郡清儉妻自負薪<hi>晉書良吏傳</hi>
　南北朝宋王儉字仲寳臨沂人大明中義興太守風<lb/>
　　化之美奏課爲最<hi>任昉序儉文集</hi>
　梁褚翔字世舉陽翟人義興太守以廉潔著稱除苛<lb/>
　　政去浮費百姓安之<hi>梁書本傳</hi>
　　王瞻字思範瑯邪人晉陵太守潔已爲政妻子不<lb/>
<pb n="KR2k0042_WYG_113-26b"/>
　　免飢寒<hi>梁書本傳</hi>
　　蕭昱字子真普通中爲晉陵守勵名節省煩苛明<lb/>
　　法戢奸不旬日郡境肅然俄而暴卒百姓行號巷<lb/>
　　哭有田舍婦夏氏年百餘歳扶曽孫至郡悲不自<lb/>
　　勝<hi>梁書蕭景傳</hi>
　　蕭曄字通明爲晉陵守初至郡歳旱䖍禱果雨舊<lb/>
　　多猛獸爲害曄在政六年此害遂息<hi>南史</hi>
　　劉孺字孝稚彭城人晉陵太守在郡和理爲吏民<lb/>
<pb n="KR2k0042_WYG_113-27a"/>
　　所稱<hi>梁書本傳</hi>
　　范岫字懋賓考城人居官廉介仕梁爲晉陵守惟<lb/>
　　作牙管筆一雙猶以爲費<hi>梁書本傳</hi>
　　任昉字彥升博昌人義興太守歳饑以私俸米豆<lb/>
　　爲粥活三千餘人民間産子不舉昉爲厲禁孕者<lb/>
　　助其資費所得月俸畧盡及被代登舟裁有絹七<lb/>
　　疋米五石而已<hi>梁書本傳</hi>
　陳王勱字公濟瑯琊人梁季守晉陵當兵荒之後爲<lb/>
<pb n="KR2k0042_WYG_113-27b"/>
　　政清簡吏民懷之陳太建中東境大水命再領郡<lb/>
　　甚有威惠<hi>陳書本傳</hi>
　　孔奐字休文㑹稽人陳永定二年除晉陵太守清<lb/>
　　白自守妻子並不之官單舸造郡得俸即分贍鰥<lb/>
　　寡時號神君<hi>陳書本傳</hi>
　　王猛本名勇字世雄太建中守晉陵威惠並行姦<lb/>
　　盜屏息人以比趙廣漢<hi>北史</hi>
　唐李栖筠字貞一趙人肅宗時爲常州刺史歳旱編<lb/>
<pb n="KR2k0042_WYG_113-28a"/>
　　氓死徙乃浚渠厮江流灌田歳大稔大起學校堂<lb/>
　　上畫孝友傳示諸生爲鄉飲酒禮登歌降飲人人<lb/>
　　知勸<hi>唐書本傳</hi>
　　獨孤及字至之雒陽人大厯中刺常州甘露降其<lb/>
　　庭<hi>唐書本傳</hi>
　　孟簡字幾道平昌人元和中刺常州浚導孟瀆溉<lb/>
　　田四千頃賜金紫召拜給事中<hi>唐書本傳</hi>
　　李嘉祐字從一趙州人爲江隂令淳雅不苛民庶<lb/>
<pb n="KR2k0042_WYG_113-28b"/>
　　親服<hi>南畿志</hi>
　　趙和咸通中江隂令聽訟明敏楚州淮隂有農負<lb/>
　　屈不能直越江來訴和為判決遠邇胥服<hi>南畿志</hi>
　　徐延休㑹稽人攝義興令勤恤民事初郡守多遣<lb/>
　　小吏巡縣爲民患延休箠而遣之刺史王彦章服<lb/>
　　其剛正貽書謝過<hi>舊史</hi>
　五代趙仁澤保大中爲常州團練使吳越攻常州戰<lb/>
　　敗被執歸之錢塘見王不拜責之王怒抉其口至<lb/>
<pb n="KR2k0042_WYG_113-29a"/>
　　耳丞相元德昭嘉其忠以藥傅瘡愈後不知所終<lb/>
　　<hi>南唐書本傳</hi>
　　柴克宏巴州人保大十三年吳越遣兵襲常州破<lb/>
　　外郭克宏請效死行間唐主以爲右武衞將軍使<lb/>
　　救常州克宏所將數千人皆羸老樞密李徵古復<lb/>
　　以鎧仗之朽蠧者給之衆皆憤恚克宏恬然引兵<lb/>
　　趣常州徵古復遣使召之克宏曰吾計日破賊汝<lb/>
　　來召必奸人也命斬之使者曰受李樞密命而來<lb/>
<pb n="KR2k0042_WYG_113-29b"/>
　　克宏曰李樞密來吾亦斬之竟斬使大破吳越兵<lb/>
　　斬首萬餘級圍遂解<hi>南唐書本傳</hi>
　宋栁開字仲塗大名人太平興國中知常州招撫羣<lb/>
　　盜以俸金給之解衣與賊酋置諸左右或謂不可<lb/>
　　開曰民失所則爲盜推以赤心夫豈不懷未半歳<lb/>
　　境内輯寧<hi>南畿志</hi>
　　馬亮字叔明合肥人至道中通判常州民有因緣<lb/>
　　亡失官錢者籍其貲不足償連逮至數百人亮縱<lb/>
<pb n="KR2k0042_WYG_113-30a"/>
　　去緩與之期不踰月盡輸所負<hi>宋史本傳</hi>
　　李若谷字子淵豐人景德間知宜興縣時官市湖<lb/>
　　㳇茶歳約户稅爲多少率取足貧下若谷始置籍<lb/>
　　備勾撿茶惡者舊法沒官若谷使歸之民許轉貿<lb/>
　　以償民便之<hi>宋史本傳</hi>
　　崔立字本之鄢陵人天禧中知江隂軍屬縣有利<lb/>
　　港久廢立敎民濬治溉田數千頃又開橫河六十<lb/>
　　里通運漕<hi>宋史本傳</hi>
<pb n="KR2k0042_WYG_113-30b"/>
　　張其字公長清河人知江隂軍吏盜錢三萬既久<lb/>
　　其發其奸捕繋數十人轉運使趙光謂此應賞典<lb/>
　　願以聞其曰殺人以求賞可乎悉召吏諭以償錢<lb/>
　　則貸死吏親屬爭出錢以十日具乃推死者二人<lb/>
　　爲首餘悉貸不問趙愧謝曰公長者殆非予所及<lb/>
　　<hi>江隂縣志</hi>
　　郭申錫字延之魏人爲晉陵尉民訴弟爲人所殺<lb/>
　　申錫察其懼而不哀曰吾得賊矣非汝乎執而訊<lb/>
<pb n="KR2k0042_WYG_113-31a"/>
　　之果然<hi>宋史本傳</hi>
　　王罕字師言寳元初令宜興縣多湖田歳訴米輕<lb/>
　　重失平罕躬至田處列高下爲圖明年訴牒至按<lb/>
　　圖示之某户可免某户不可免衆皆服西方用兵<lb/>
　　歳科箭羽其價踴貴富室預儲以待售罕白郡守<lb/>
　　倍其直市之而令民輸錢旁州聞之皆請如罕法<lb/>
　　<hi>宋史王珪傳</hi>
　　許恢慶歴中知晉陵縣勤卹民隱申港竈子戚墅<lb/>
<pb n="KR2k0042_WYG_113-31b"/>
　　三港皆久湮不治恢圖以喻衆役不加擾而三港<lb/>
　　俱濬民至今頼其利<hi>南畿志</hi>
　　阮洪嘉祐間宜興尉深明水利屢上書監司乞開<lb/>
　　百瀆得請遂疏四十九瀆是年大稔又請於長橋<lb/>
　　東市中創一橋使運河南通荆溪既鑿得泥中舊<lb/>
　　柱乃知昔人已設橋於此<hi>常州府志</hi>
　　司馬旦字伯康涑水人嘉祐中知宜興俗多嚚訟<lb/>
　　旦痛繩之民稍以詆冐爲恥長橋圮勸民修治不<lb/>
<pb n="KR2k0042_WYG_113-32a"/>
　　勞而成時王安石守常州大開運河調夫諸縣旦<lb/>
　　言役大而亟民有不堪請緩之不聽㑹大霖雨民<lb/>
　　苦其役多自經死役竟罷<hi>宋史司馬池傳</hi>
　　陳襄字述古侯官人嘉祐中知常州郡庠隘襄鼎<lb/>
　　新之晨入坐授諸生經義旁決郡事震澤積水以<lb/>
　　運渠横遏不得入江久爲民田害襄立法浚之其<lb/>
　　患遂除<hi>常州府志</hi>
　　趙伾字義夫洛陽人元符三年知無錫縣性英毅<lb/>
<pb n="KR2k0042_WYG_113-32b"/>
　　不畏彊禦號趙鐵頭重農務興水利民甚德之<hi>南畿</hi>
　　<hi>志</hi>
　　于溥大觀四年江隂丞悉心水利於黃田蔡涇等<lb/>
　　處置上下牐又導申利二港旁邑皆頼之<hi>江隂縣志</hi>
　　楚執柔政和三年江隂丞嘗治橫河市墩新河諸<lb/>
　　港使水有蓄洩賴其利者白鹿化成十鄉計畝凡<lb/>
　　六千五百七十三頃有竒<hi>江隂縣志</hi>
　　方允武衢州人宜興巡檢建炎三年北兵逼縣允<lb/>
<pb n="KR2k0042_WYG_113-33a"/>
　　武率土兵逆戰於邑之金泉鄉至海嶺力竭而死<lb/>
　　<hi>常州府志</hi>
　　王棠紹興中知江隂軍軍故有學廢爲營屯棠請<lb/>
　　於朝復之復請以軍閒田爲士廩上嘉與焉<hi>南畿志</hi>
　　葉顒字子昂仙遊人紹興中知常州初至郡無旬<lb/>
　　日儲未一年餘緡錢二十萬或勸獻羨餘顒曰羨<lb/>
　　餘非重征則橫斂是民之膏血也以利易賞心實<lb/>
　　恥之<hi>宋史本傳</hi>
<pb n="KR2k0042_WYG_113-33b"/>
　　趙彥橚紹興中知晉陵縣歳饑賑恤有方所活二<lb/>
　　十餘萬人又以羨錢爲五等户代輸<hi>宋史宗室傳</hi>
　　葉衡字夢錫金華人乾道初知常州時水潦爲災<lb/>
　　衡發倉爲糜以食飢者疫大作單騎命醫藥自隨<lb/>
　　徧問疾苦活者甚衆<hi>宋史本傳</hi>
　　貝欽世字聖美上虞人乾道中知江隂縣時運河<lb/>
　　久塞欽世濬治之大家爭輸金助役踰月而成<hi>南畿</hi>
　　<hi>志</hi>
<pb n="KR2k0042_WYG_113-34a"/>
　　徐蕆字子禮歴陽人乾道初知江隂軍以郡田汙<lb/>
　　下溝瀆久淤請盡蠲秋夏之當輸者報可又江隂<lb/>
　　認辦臨安府和買紬絹四千餘疋民甚苦之蕆極<lb/>
　　言地狹民貧懇切祈免卒如所請命下之日歡聲<lb/>
　　動阡陌<hi>江隂縣志</hi>
　　樓鍔字巨山四明人淳熙七年知江隂軍以儒雅<lb/>
　　飾治以仁愛治民初下車見貢院傾圮欲新之㑹<lb/>
　　歳饑不果及稔鍔已秩滿仍殫力經營工訖始去<lb/>
<pb n="KR2k0042_WYG_113-34b"/>
　　<hi>江隂縣志</hi>
　　林祖洽四明人淳熙間知常州尊禮耆儒激勸學<lb/>
　　校後河湮沒重浚治之<hi>南畿志</hi>
　　高商老㑹稽人紹熙中知宜興縣建社倉十一區<lb/>
　　是歳浙西饑流殍載路宜興民獨頼以安<hi>南畿志</hi>
　　王聞禮溫州人慶元中知常州江東運使判官聞<lb/>
　　禮十朋子爲治能守家法人亦思慕之<hi>宋史王十朋傳</hi>
　　張貴謨慶元中知常州時疫癘大作常俗貴巫賤<lb/>
<pb n="KR2k0042_WYG_113-35a"/>
　　醫乃毁像杖巫多施善藥民病漸瘳<hi>常州府志</hi>
　　邱壽雋嘉泰初知武進縣時犇牛牐久壞壽雋修<lb/>
　　復之舊用木者皆易以石又爲屋覆其上開禧中<lb/>
　　通判常州<hi>南畿志</hi>
　　范炎邢臺人嘉定中知晉陵縣賦多弊叢炎剔奸<lb/>
　　除蠧期㑹不爽科斂不擾而民瘼以蘇<hi>南畿志</hi>
　　袁燮字和叔鄞縣人爲江隂尉浙西大饑常平使<lb/>
　　屬令賑恤燮命每保畫一圖山水道路悉載之而<lb/>
<pb n="KR2k0042_WYG_113-35b"/>
　　以居民分布其間名數治業悉書之合保爲都合<lb/>
　　都爲鄉合鄉爲縣徵發追胥披圖立決以此爲荒<lb/>
　　政首<hi>宋史本傳</hi>
　　唐璘字伯玉古田人紹定間知晉陵縣鄰州田訟<lb/>
　　至有泣愬諸使願送晉陵可否者<hi>宋史本傳</hi>
　　史能之字子善四明人咸淳初知常州撙節浮費<lb/>
　　以浚後河三百餘里民頼其利重修郡志義例精<lb/>
　　審爲世所稱<hi>常州府志</hi>
<pb n="KR2k0042_WYG_113-36a"/>
　　姚訔宜興人德祐初知常州元巴延兵圍城訔堅<lb/>
　　守數月不下巴延攻陷屠之訔及通判陳炤兵馬<lb/>
　　副都監王安節猶率死士巷戰皆遇害<hi>宋史忠義傳</hi>
　元吕師聖安豐人元貞間爲常州路總管時郡學久<lb/>
　　毁師聖經營改建規模一新<hi>南畿志</hi>
　　史塤真定人延祐中爲常州路總管興敎勸學即<lb/>
　　郡庠建尊經閣以儲書籍俾學者得所觀覽<hi>南畿志</hi>
　　曹晉常州路總管為政不擾尤重學校禮義之俗<lb/>
<pb n="KR2k0042_WYG_113-36b"/>
　　由兹日盛<hi>常州府志</hi>
　　袁德麟益都人常州路判官歳饑賑濟有方創城<lb/>
　　東倉徙吕城舊倉於無錫以便民浚南城外渠九<lb/>
　　里<hi>常州府志</hi>
　　劉溶中原人知武進縣至正壬辰寇陷常州官軍<lb/>
　　潰散溶率民兵力戰於葛橋南死之<hi>南畿志</hi>
　明湯和濠人明初鎮守常州先是常州城廣袤四十<lb/>
　　里大而難守和斂其東西南三面築之控制形勢<lb/>
<pb n="KR2k0042_WYG_113-37a"/>
　　屹然重鎮<hi>南畿志</hi>
　　呉良定遠人明初以指揮使鎮守江隂時張士誠<lb/>
　　據姑蘇跨有淮東浙西江隂一隅襟喉要地良受<lb/>
　　命繕城池遠斥堠礪器械嚴部伍敵畏不敢犯上<lb/>
　　親帥師下江西底定荆襄而無東顧憂以良爲扞<lb/>
　　蔽也後移鎮蘇州<hi>分省人物考</hi>
　　髙復臨邑人洪武元年知常州府外寛内明歳旱<lb/>
　　禱於城隍祠得雨歳以有秋<hi>南畿志</hi>
<pb n="KR2k0042_WYG_113-37b"/>
　　孫用字尚本鄒平人洪武三年莅郡以廉介稱先<lb/>
　　是郡學廢於兵用首爲剙建秩滿以治最俾再任<lb/>
　　<hi>南畿志</hi>
　　李德善吉水人洪武中知常州廉慎公恕歳終閲<lb/>
　　獄有江隂民坐私鬻鹽械繋纍纍以爲首二人逸<lb/>
　　故久未決德善謂曰爾輩皆良民無知觸法獨不<lb/>
　　念父母妻子乎吾縱爾還家期十日併諭爲首者<lb/>
　　來歸衆感泣及期果引逸者至遂決遣之<hi>南畿志</hi>
<pb n="KR2k0042_WYG_113-38a"/>
　　方文字用中汾水人洪武中知武進縣設再思亭<lb/>
　　於縣門左民有爭訟常引之至前諭以情理使歸<lb/>
　　更尋思訟者感之輒叩頭求罷去<hi>南畿志</hi>
　　張宗璉字仲器吉水人宣德間以大理丞同知常<lb/>
　　州時清軍御史以法外括民爲軍宗璉固爭之爲<lb/>
　　御史所訶發憤卒民立祠君山<hi>常州府志</hi>
　　莫愚臨桂人宣德五年大臣奏蘇常等郡繁劇難<lb/>
　　治上親簡況鍾及愚等授以璽書假便宜行事愚<lb/>
<pb n="KR2k0042_WYG_113-38b"/>
　　莅常郡興革咸中事宜聲與鍾埓<hi>常州府志</hi>
　　周彬昌黎人天順初由御史謫知江隂縣勸善懲<lb/>
　　惡尤重彝倫浚河港數十處以廣溉灌民尸祝之<lb/>
　　<hi>江隂縣志</hi>
　　劉鈺字世美沔陽人成化十一年守常州治尚敏<lb/>
　　慎吏民敬憚尤持廉潔母喪幾無以殮<hi>常州府志</hi>
　　謝廷桂字時芳蒲州人成化中同知常郡力興文<lb/>
　　敎刻朱子同安四齋銘於郡學之壁善政最多民<lb/>
<pb n="KR2k0042_WYG_113-39a"/>
　　至今頌之<hi>舊通志</hi>
　　熊翀字騰霄光州人成化中令武進立均田法以<lb/>
　　抑兼并又因田定賦奸吏無所容私<hi>武進縣志</hi>
　　袁道字德純吉水人成化間令宜興民苦西氿風<lb/>
　　波道循氿南鑿夾河延衺三十餘里舟行便之名<lb/>
　　曰後袁河謂與漢令袁玘同功也<hi>宜興縣志</hi>
　　王鍭字子鋒晉江人成化間知宜興縣時太湖盜<lb/>
　　發鍭聚衆備禦訪宋元水寨遺址立堡二十建警<lb/>
<pb n="KR2k0042_WYG_113-39b"/>
　　樓十二募丁壯守之寇至合𠞰去則勸農兵不知<lb/>
　　勞盜不入境<hi>宜興縣志</hi>
　　張汝華懷安人成化中知靖江縣時縣新立尚未<lb/>
　　有城郭宫室汝華悉心經始四年營建畢成<hi>靖江縣志</hi>
　　金洪鄞縣人𢎞治初令靖江事無鉅細一覽無遁<lb/>
　　情時沙田有圮於江水而賦猶如額者洪立法豁<lb/>
　　之民患以甦<hi>靖江縣志</hi>
　　孫顯字微之華州人𢎞治間知靖江均徭賦懇荒<lb/>
<pb n="KR2k0042_WYG_113-40a"/>
　　蕪開七十二港葺百餘橋旱潦有備民不病涉<hi>靖江</hi>
　　<hi>縣志</hi>
　　吕鏜字廷韶真定人𢎞治間令武進政尚簡易凡<lb/>
　　有裁畫務取其宜民者故令不苛而治不勞<hi>武進縣志</hi>
　　劉鋐字景瞻安福人正德間知江隂癯不勝衣訥<lb/>
　　不出口而決事如流勾稽里書飛詭之弊毫髪無<lb/>
　　隱羣吏憚之<hi>江隂縣志</hi>
　　李嵩字維嶽濱州人正德六年守常州時流寇出<lb/>
<pb n="KR2k0042_WYG_113-40b"/>
　　沒淮北常州在千里外而嵩亟修城濬池咸謂過<lb/>
　　計不數月寇浮江犯江隂嵩擐甲禦之斬獲甚多<lb/>
　　又令死士泅水沉其舟賊乃退後賊復來勢益張<lb/>
　　嵩偃旗鼓示弱而隂督戰賊諜知遂奔狼山爲邊<lb/>
　　兵所殱㨗聞進三品俸<hi>常州府志</hi>
　　王敎字誕敷宜賓人正德中守常州仁廉豈弟值<lb/>
　　兵荒洊至賑貸城守皆精慮給之<hi>常州府志</hi>
　　劉秉仁字思孝大邑人正德間知宜興縣廉靜去<lb/>
<pb n="KR2k0042_WYG_113-41a"/>
　　之日行李蕭然時郡倅臨縣見而歎曰趙清獻尚<lb/>
　　有琴鶴劉併無之<hi>宜興縣志</hi>
　　陳實字秀卿瓊州人嘉靖間守常州歳大祲白監<lb/>
　　司賑以公帑又悉出羨餘錢市穀以佐建道南書<lb/>
　　院祀楊時鄒浩諸賢沒於常橐無餘資士民哀之<lb/>
　　留衣冠葬東郭外<hi>舊通志</hi>
　　張大綸東陽人嘉靖六年守常州革白糧餘費萬<lb/>
　　緡武進宜興二邑坐加賦民久困大綸請以雜稅<lb/>
<pb n="KR2k0042_WYG_113-41b"/>
　　抵充額數損三之一宿患頓除<hi>常州府志</hi>
　　應檟字子材遂昌人知常州府性廉峭才亦明敏<lb/>
　　御史行部郡牧例皆跪謁檟獨長揖初縣賦無定<lb/>
　　額吏縁爲奸檟定爲本折二徵官民五則一稅糧<lb/>
　　二義役三里甲四均徭五驛傳名曰與民周知册<lb/>
　　富者不得隱漏貧者不敢飛灑巡撫歐陽鐸上其<lb/>
　　事於朝遂爲永利<hi>常州府志</hi>
　　符騐黃巖人由御史出守常州之官不攜家累但<lb/>
<pb n="KR2k0042_WYG_113-42a"/>
　　持二敝簏從一蒼頭常供以蔬人目之爲符青菜<lb/>
　　銳意鋤强抑橫歳大旱蝗日出循行不勞供億以<lb/>
　　筐盛米數升菜數束而已<hi>明一統志</hi>
　　何全字侯琮温江人嘉靖間常州司理有治劇才<lb/>
　　興革大故多就決焉<hi>舊通志</hi>
　　彭簪安城人通判常州嘗視篆宜興里胥供歳例<lb/>
　　金簪革去之或謂恐病來者簪曰吾知自盡耳來<lb/>
　　者賢必不我咎其或非賢我又安能爲之地乎<hi>常州</hi>
<pb n="KR2k0042_WYG_113-42b"/>
　　<hi>府志</hi>
　　王慎中字思道晉江人嘉靖中由驗封郎中謫判<lb/>
　　常州善治劇暇與唐順之力興古學學者稱遵巖<lb/>
　　先生<hi>常州府志</hi>
　　黃潤字以誠福建人嘉靖間令武進廉介絶俗巨<lb/>
　　璫涉境輒稱疾弗出馭吏尤嚴積蠧爲之一洗<hi>武進</hi>
　　<hi>縣志</hi>
　　馬汝彰河南人嘉靖十一年知武進縣少宰劇邑<lb/>
<pb n="KR2k0042_WYG_113-43a"/>
　　政務填委決之若神賦役多所更定民甚便之<hi>武進</hi>
　　<hi>縣志</hi>
　　王嘉元四川人嘉靖十五年令武進性簡樸不伺<lb/>
　　候人意始至當路知之甚鮮久之廉能益著唐順<lb/>
　　之贈以詩曰無言似桃李有志笑鷹鸇得暇即開<lb/>
　　卷長貧不受錢<hi>武進縣志</hi>
　　徐良傅字子弼臨川人嘉靖間令武進務躬行敎<lb/>
　　化不屑屑簿書期㑹嘗疏二程要語刻以敎士學<lb/>
<pb n="KR2k0042_WYG_113-43b"/>
　　者尊之曰少初先生<hi>武進縣志</hi>
　　李畫字元素林縣人嘉靖中令武進才高氣銳勇<lb/>
　　於任事縣當孔道冗費不貲咸取諸里長庫役畫<lb/>
　　獨以鹽課贖鍰充之部使督征江南畫檢故牘得<lb/>
　　支運折兌故事奏記撫按請諸朝報可武進得免<lb/>
　　米若干萬及東南諸邑皆然著六曹職掌書名曰<lb/>
　　武進掌故<hi>常州府志</hi>
　　楊巍海豐人嘉靖中知武進性廉潔一介不茍時<lb/>
<pb n="KR2k0042_WYG_113-44a"/>
　　毘陵民俗甚淳巍以寛厚治之民至縣庭如入其<lb/>
　　家徭賦均平敲扑幾廢<hi>武進縣志</hi>
　　岳相壽光人嘉靖中知武進强毅不避豪右生而<lb/>
　　茹素律身清苦氷心鐵骨邑人稱之<hi>武進縣志</hi>
　　謝師嚴上虞人嘉靖中知武進時兵燹後法度廢<lb/>
　　弛奸蠧交據師嚴廉得其故財賦刑獄釐剔積弊<lb/>
　　殆盡<hi>武進縣志</hi>
　　丁謹字惟安澤州人嘉靖中知宜興明初以討張<lb/>
<pb n="KR2k0042_WYG_113-44b"/>
　　士誠缺餉權借㳄年秋糧併徵一斗七合後遂爲<lb/>
　　定額謹因入覲具本末奏請均派乃以本府轄下<lb/>
　　餘米補豁田賦民困得甦<hi>宜興縣志</hi>
　　馮惟納字汝言臨朐人嘉靖中爲宜興令開通澤<lb/>
　　河十餘里避東氿風波之險至今便之<hi>宜興縣志</hi>
　　萬虞愷字懋卿南昌人嘉靖中知無錫縣時徭役<lb/>
　　不均虞愷於里老庭謁時猝令書大户差等皆不<lb/>
　　敢隱乃按籍役之又作丁糧十段册人以爲便主<lb/>
<pb n="KR2k0042_WYG_113-45a"/>
　　簿某實廉而直指受讒將以墨論虞愷力爭之至<lb/>
　　解印綬置中庭簿始得全<hi>無錫縣志</hi>
　　王其勤字時敏松滋人嘉靖中知無錫時屢有倭<lb/>
　　患城久圮其勤之官甫三日即召父老謀築城令<lb/>
　　宦家與民分任版鍤親督視之三月工竣倭寇至<lb/>
　　邑人得登陴為守又履畝丈量釐正其稅民祠於<lb/>
　　惠山<hi>無錫縣志</hi>
　　錢錞字鳴叔顯陵衞人嘉靖中知江隂縣倭寇入<lb/>
<pb n="KR2k0042_WYG_113-45b"/>
　　犯鄉民避寇來者望城櫓而泣錞啓門盡納之圍<lb/>
　　城急援兵不至錞憤甚推案厲聲曰張睢陽是何<lb/>
　　人吾願以死報國耳於是集千人突圍出戰兵潰<lb/>
　　錞馬陷泥淖遂遇害贈光禄少卿祠名愍忠<hi>江隂縣志</hi>
　　趙錦餘姚人嘉靖中知江隂縣歳祲力請賑給全<lb/>
　　活萬計境内包港斜橋等處茂林深箐積為盜藪<lb/>
　　乃單騎往悉焚其巢患遂息瀕江土城悉甃以磚<lb/>
　　歴官光禄卿奏免江隂貢鮮民德之<hi>江隂縣志</hi>
<pb n="KR2k0042_WYG_113-46a"/>
　　易幹字伯貞巴陵人嘉靖間知靖江懲奸勸農荒<lb/>
　　蕪盡闢<hi>靖江縣志</hi>
　　施觀民字于我福清人隆慶中守常州浚玉帶河<lb/>
　　曰後此當人文日盛建龍城書院選諸生之秀者<lb/>
　　課之與其選者人以為榮<hi>常州府志</hi>
　　茹宗舜字子孝遵化人隆慶末知武進縣吏民一<lb/>
　　見問姓名里居輒不忘然未嘗以聰察自喜政尚<lb/>
　　寛和不嚴而肅<hi>武進縣志</hi>
<pb n="KR2k0042_WYG_113-46b"/>
　　穆煒新建人萬歴初知常州郡有虣為民患煒下<lb/>
　　車即擒治之然性本和平不專事搏擊為觀稼亭<lb/>
　　于城東時邀賓從談讌雖領劇郡有餘閒焉<hi>常州府志</hi>
　　錢守成洛陽人萬歴間知常州廉明有守意所可<lb/>
　　者雖寒素曲加優禮不可即名勢赫奕不為動釐<lb/>
　　察吏弊奸胥歛手政以肅然<hi>常州府志</hi>
　　邊有猷封邱人萬歴間為常州同知治尚嚴肅民<lb/>
　　不敢欺後復知府事全用寛和民不忍欺夙興坐<lb/>
<pb n="KR2k0042_WYG_113-47a"/>
　　堂上案牘旁午咄嗟而辦<hi>常州府志</hi>
　　歐陽東鳯字千仞潛江人萬歴間常州知府清勁<lb/>
　　拔俗下車即葺龍城書院以祀郡之先賢建傳是<lb/>
　　經正兩堂集士大夫之賢者講學其中寒暑無間<lb/>
　　一時人才蔚起<hi>常州府志</hi>
　　閔廷甲蘄水人萬歴中常州推官才具敏練而鞫<lb/>
　　訟必慎嘗自言始至誤決一獄至今悔之自兹以<lb/>
　　往或可無大失矣<hi>常州府志</hi>
<pb n="KR2k0042_WYG_113-47b"/>
　　白比珩綏德州人為常州同知飲麤茹淡不攜家<lb/>
　　累常出防江僮奴扃閉署中糧盡乃號鄰署貸米<lb/>
　　食之行部江隂即蔬餉亦不受夜嘗飢渴飲水而<lb/>
　　已後擢員外郎角巾葛衣策蹇而行<hi>常州府志</hi>
　　羅華衮河南人天啓間知武進勤敏精練催科不<lb/>
　　事鞭扑民皆樂輸與太守曽櫻推官吳麟瑞同時<lb/>
　　稱一郡三賢<hi>武進縣志</hi>
　　曽櫻峽江人天啓三年守常州魏璫張甚有請建<lb/>
<pb n="KR2k0042_WYG_113-48a"/>
　　生祠者櫻袖其詞火之璫祠遍天下毘陵獨無武<lb/>
　　進孫慎行遣戍寧夏櫻故緩其期竟得免行無錫<lb/>
　　高攀龍聞逮自沈爲保全其家時東塘岸圮民田<lb/>
　　悉成巨浸櫻捐俸築堤十五里至今號爲曾公隄<lb/>
　　<hi>常州府志</hi>
　　馬嘉植字培原平湖人崇禎時爲武進令邑賦繁<lb/>
　　重糧長之害尤劇嘉植議變為圖收任輕而役均<lb/>
　　漕兌旗丁耗外邀索無已嘉植痛抑之至露刃鼓<lb/>
<pb n="KR2k0042_WYG_113-48b"/>
　　噪不為動<hi>武進縣志</hi>
　　陳函輝字木叔崇禎時知靖江濬團河築堰牐民<lb/>
　　頼之肖像立祠<hi>靖江縣志</hi>
國朝蕭起元奉天人順治二年守常州承前守貪虐之<lb/>
　　後鎮以寛大戢兵禁暴民始有更生之樂未半載<lb/>
　　擢浙江巡撫<lb/>
　　孫振先字光裕泗州人順治初署武進縣時署守<lb/>
　　宗灝貪暴多籍富民家且將請兵屠城振先誓以<lb/>
<pb n="KR2k0042_WYG_113-49a"/>
　　死爭之乃止<lb/>
　　夏一鶚奉天人順治三年知常州府時山湖藪澤<lb/>
　　尚多伏莽一鶚悉心勞來威惠並著盜賊皆為良<lb/>
　　民<hi>舊通志</hi>
　　崔宗泰奉天人順治十二年知常州府惠貧弱抑<lb/>
　　强豪發摘奸伏吏民驚若神明十三年征閩大兵<lb/>
　　十餘萬駐郡宗泰供帳儲偫纎悉預備有遊騎十<lb/>
　　餘逐婦女二人溺河死宗泰夜叩營門白將軍請<lb/>
<pb n="KR2k0042_WYG_113-49b"/>
　　兵部官偕往收縛將軍悉按軍法治之麾下肅然<lb/>
　　時單騎按行城内外使一皂傳呼崔太守來兵即<lb/>
　　錯愕引避民乃得安堵<hi>舊通志</hi>
　　朱士達潛江人順治中授常州推官時有旗丁林<lb/>
　　顯瑞以逼姦戕烈婦海氏匿其屍漕艘中士達監<lb/>
　　兌至其船疑焉發米得屍林論如律河干立海烈<lb/>
　　婦祠遠近皆神其事<lb/>
　　鄭重字山公建安人康熙初知靖江縣邑舊為江<lb/>
<pb n="KR2k0042_WYG_113-50a"/>
　　隂之馬䭾沙三面瀕江壤接泰興如臯二縣地皆<lb/>
　　平坦窪下每遇霖澇田皆淹沒重濬柏城石淀等<lb/>
　　五港以資蓄洩復疏七十二支港匯灌團河自此<lb/>
　　三邑無水患<lb/>
　　吳興祚字伯成正紅旗人康熙三年知無錫縣均<lb/>
　　甲役丈田畝清漕兌時前令積逋甚多興祚為捐<lb/>
　　資代償一日而畢在官數年修學校建縣治濬河<lb/>
　　築塘規模為之一變<lb/>
<pb n="KR2k0042_WYG_113-50b"/>
　　王迎山西人康熙七年同知常州行部江隂卻暮<lb/>
　　夜金日供惟青菜一筐人比之符青菜<hi>舊通志</hi>
　　駱鍾麟臨安人康熙八年知常州府為政簡易近<lb/>
　　民有訟者輒懇惻誨諭九年大水遍歴窮鄉勸賑<lb/>
　　十年大旱葛衣草屨步禱數日不應乃躬詣郡獄<lb/>
　　日食糲飯一盂菜一匕引咎自責言與淚俱聞者<lb/>
　　感動興延陵書院率士大夫㑹講其中尋以艱去<lb/>
　　郡人思之<lb/>
<pb n="KR2k0042_WYG_113-51a"/>
　　祖進朝奉天人康熙二十三年知常州府以詿誤<lb/>
　　降調巡撫湯斌疏請留任加意振作自郡學宫及<lb/>
　　南北兩壇並水旱門關城樓雉堞俱建造一新後<lb/>
　　引年乞休既去人多思之<lb/>
　　　　鎮江府<lb/>
　漢潘乾字元卓長平人光和中為溧陽長有惠政崇<lb/>
　　禮興敎郡人為立校官碑千餘年尚存<hi>南畿志</hi>
　三國吳孫韶字公禮吳人伯父河為將軍屯京城孫<lb/>
<pb n="KR2k0042_WYG_113-51b"/>
　　翊遇害河馳赴宛陵亦被殺韶年十七收河餘衆<lb/>
　　繕治京城樓櫓修器備以禦敵孫權定丹陽引軍<lb/>
　　歸吳至京城見韶甚器之即授承烈校尉統河部<lb/>
　　曲<hi>吳志宗室傳</hi>
　　吾粲烏程人孫河為縣長粲爲小吏河甚竒之河<lb/>
　　為將軍表粲為曲阿丞遷長史治有名迹<hi>吳志本傳</hi>
　南北朝宋沈巑之丹徒令以廉自守不事左右浸潤<lb/>
　　日至逮繋尚方上召問之瓚之曰臣坐清所以獲<lb/>
<pb n="KR2k0042_WYG_113-52a"/>
　　罪上曰清何以獲罪曰無以奉要人上廉其無罪<lb/>
　　復除丹徒令<hi>南史</hi>
　梁范雲字彥龍舞隂人竟陵王子良為南徐州兖州<lb/>
　　雲為主簿每陳朝政得失<hi>梁書本傳</hi>
　　邱仲孚字公信吳興人曲阿令王敬則反前鋒屆<lb/>
　　曲阿仲孚鑿長岡埭㵼瀆水以阻其路敬則兵不<lb/>
　　得進<hi>梁書本傳</hi>
　　蕭洽字宏稱蘭陵人天監初為南徐州治中從事<lb/>
<pb n="KR2k0042_WYG_113-52b"/>
　　清身率職餽遺一無所受妻子不免飢寒<hi>梁書本傳</hi>
　　蕭藻字靖藝太清二年為南徐州刺史侯景亂藻<lb/>
　　遣長子彧率兵入援景遣將據京口或勸奔江北<lb/>
　　藻曰吾國之股肱既不能誅賊當死朝廷安能投<lb/>
　　身異類以保餘生因不食累日<hi>梁書本傳</hi>
　　江子一字元貞考城人梁曲阿令著美績後為南<lb/>
　　津校尉帥師禦侯景與弟子四子五皆遇害<hi>梁書本傳</hi>
　隋逹奚明大業初為溧陽令盡心民事嘗疏涇瀆以<lb/>
<pb n="KR2k0042_WYG_113-53a"/>
　　備旱潦<hi>北史</hi>
　唐謝元超武德二年潤州刺史重開南北二塘以溉<lb/>
　　民田<hi>舊唐書本傳</hi>
　　齊澣字洗心義豐人潤州刺史州北距瓜步沙尾<lb/>
　　紆匯六十里舟多敗溺澣徙漕路由京口埭治伊<lb/>
　　婁渠以達揚子舟得無虞歳減運錢數十萬<hi>唐書本傳</hi>
　　尹元貞文明中爲曲阿令徐敬業兵起陷潤州元<lb/>
　　貞率兵赴援戰敗死之<lb/>
<pb n="KR2k0042_WYG_113-53b"/>
　　畢搆字隆擇偃師人神龍初忤武三思出為潤州<lb/>
　　刺史政有惠愛<hi>唐書本傳</hi>
　　裴寛聞喜人景雲中為潤州叅軍刺史韋詵休日<lb/>
　　登樓見寛於後圃有所瘞藏問之答曰適有人以<lb/>
　　鹿為餉致而去寛義不以苞苴汚家故瘞之詵嗟<lb/>
　　異焉<hi>唐書裴漼傳</hi>
　　李元紘字大綱萬年人由好畤令遷潤州司馬以<lb/>
　　辦治得名<hi>唐書本傳</hi>
<pb n="KR2k0042_WYG_113-54a"/>
　　閻敬之丹陽郡太守永王璘反敬之拒戰於伊婁<lb/>
　　埭死之<hi>唐書永王璘傳</hi>
　　韋損永泰元年領潤州刺史留意民事丹陽縣練<lb/>
　　塘被豪民築堤横截損以利害白本道觀察使闢<lb/>
　　之民刻石頌德<hi>南畿志</hi>
　　蕭定字梅臣守潤州與常州蕭復濠州張鎰俱治<lb/>
　　最第一其勤桑稼均賦稅勞來游口更在鎰復右<lb/>
　　<hi>唐書本傳</hi>
<pb n="KR2k0042_WYG_113-54b"/>
　　陸偘嘉興人陸贄父大歴中為溧陽令有政聲<hi>舊唐</hi>
　　<hi>書</hi>
　宋劉師道字損之開封人咸平初范正辭薦其才堪<lb/>
　　長民知潤州師道敏於吏事治有能聲吏民畏愛<lb/>
　　<hi>宋史本傳</hi>
　　許元字子春宣城人知丹陽縣縣有練湖決水一<lb/>
　　寸為漕渠一尺故盜決者罪比殺人㑹歳旱元請<lb/>
　　借湖水溉田不待報決之州遣吏按問元曰便民<lb/>
<pb n="KR2k0042_WYG_113-55a"/>
　　罪令可也由是溉田萬頃歳得大豐<hi>歐陽修工部郎中許公墓</hi>
　　<hi>誌</hi>
　　沈周字望之錢塘人守潤州為治簡易凡訟有可<lb/>
　　已者輒諭以義使歸思之以故獄訟衰息<hi>南畿志</hi>
　　孫立節字介夫為條例司屬官以議不合引去出<lb/>
　　為鎮江軍書記新法之初監司不以禮遇士大夫<lb/>
　　獨敬憚立節曰是抗丞相不為條例司者<hi>南畿志</hi>
　　程珦字伯温河南人潤州觀察支使侍禁曹元哲<lb/>
<pb n="KR2k0042_WYG_113-55b"/>
　　怙勢爭田州守囑珦右之珦不為撓州事繁劇多<lb/>
　　賴以濟<hi>朱子文集</hi>
　　蘇京字世美紹聖中令丹陽募民重浚練湖易置<lb/>
　　斗門十數甚有規畫<hi>宋史蘇頌傳</hi>
　　鄭驤玉山人元符中知溧陽歳饑民流漕司按籍<lb/>
　　征稅驤曰民亡稅何從出今不捐逋賦民亡愈甚<lb/>
　　使者不能屈<hi>宋史本傳</hi>
　　劉寧止字無虞歸安人建炎初為兩浙轉運判官<lb/>
<pb n="KR2k0042_WYG_113-56a"/>
　　苗劉之變自毘陵馳詣京口見吕頤浩劉光世勉<lb/>
　　以忠義退而具軍需以佐勤王<hi>宋史劉一止傳</hi>
　　汪藻字彥章婺源人紹興中知鎮江建炎之亂鎮<lb/>
　　江歳輸米率不如數轉運使按視倉粟扃鑰而去<lb/>
　　軍食不繼官吏憂窘藻至曰官軍張頤待哺米在<lb/>
　　廩中而不與之食羣黥飢餓無聊雖錮南山猶有<lb/>
　　隙也啓鑰給之後知徽州徙宣州<hi>宋史本傳</hi>
　　劉公彥字彥輔密州人紹興中通判鎮江時倉廩<lb/>
<pb n="KR2k0042_WYG_113-56b"/>
　　空虗軍無見糧公彥進足食足兵之計大帥劉光<lb/>
　　世即檄公彥權府事調度有方軍民安輯<hi>南畿志</hi>
　　蔡洸字子平仙游人知鎮江府時久旱郡民築陂<lb/>
　　瀦水灌溉漕司檄郡決之父老泣訴洸曰吾不忍<lb/>
　　獲罪百姓卻之已而大雨漕運通歳亦大稔<hi>宋史本傳</hi>
　　陳居仁字安行興化軍人紹興中鎮江大旱移居<lb/>
　　仁守之請以緡錢十四萬給兵食間遣糴於荆楚<lb/>
　　商人商人曰是陳待制耶爭以粟就糴居仁區畫<lb/>
<pb n="KR2k0042_WYG_113-57a"/>
　　有方所存活數萬計因飢民治石海鮮界港為石<lb/>
　　墶丹徒境上蓄泄以時以通漕運<hi>宋史本傳</hi>
　　李衡字彥平江都人知溧陽專以誠意化民民莫<lb/>
　　不敬夏秋二稅以期日榜縣門鄉無吏迹而輸送<lb/>
　　先他邑辦沿江官多送其孥以避敵衡獨移家入<lb/>
　　縣民心大安盜蝟起旁境而溧陽靖宴自如治狀<lb/>
　　上詔進一秩後知婺州<hi>宋史本傳</hi>
　　耿秉字直之淳熙十年知鎮江軍府時三縣合催<lb/>
<pb n="KR2k0042_WYG_113-57b"/>
　　畸零稅總為錢三千餘貫被擾者數萬家秉悉蠲<lb/>
　　之代以公帑之贏去後民猶思之<hi>鎮江府志</hi>
　　傅伯成字景初嘉定三年知鎮江府全活飢民瘞<lb/>
　　藏野莩圖山砦兵素與海盜為地伯成廉知姓名<lb/>
　　捕而鞫之獄具請貸其死黥隸諸軍<hi>宋史本傳</hi>
　　趙善湘字清臣嘉定中知鎮江敎浮水軍五百人<lb/>
　　能潛行水底制多槳船五百艘無問風勢逆順疾<lb/>
　　㨗如飛又造赤馬白鷂二大舟每舟可載二千人<lb/>
<pb n="KR2k0042_WYG_113-58a"/>
　　每一蒐閲舳艫參錯角技奏樂如履康莊<hi>宋史本傳</hi>
　　陳景周嘉定時授溧陽尉民負氣喜鬬獄多滯囚<lb/>
　　景周謂察獄在初而初情惟尉能得故職所當親<lb/>
　　雖猥不憚言有可察雖微必證邑自是無寃民<hi>溧陽</hi>
　　<hi>縣志</hi>
　　孫子秀字元實餘姚人淳祐四年知金壇縣嚴保<lb/>
　　伍釐經界一切與民休息訟者使自齎牒詣里正<lb/>
　　不實者往往自匿其牒諸豪黠有犯輒痛懲之<hi>宋史</hi>
<pb n="KR2k0042_WYG_113-58b"/>
　　<hi>本傳</hi>
　　王孝忠鎮江前軍統制兼淮東路分戍淮隂楊貴<lb/>
　　反孝忠率衆逆戰勝氣百倍俄水軍統制朱信降<lb/>
　　賊孝忠孤軍不敵死之<hi>宋史本傳</hi>
　　李成大字實夫建昌人德祐二年知金壇北兵至<lb/>
　　與寓居官潘大同大本率民兵巷戰不勝大同兄<lb/>
　　弟死之吏民挾成大降乃潛與胡用存謀復金壇<lb/>
　　事泄繋獄搒掠不屈殺其二子以懼之笑曰子為<lb/>
<pb n="KR2k0042_WYG_113-59a"/>
　　父死臣為君死卒殺之<hi>宋史忠義傳</hi>
　元艾去病字安叟金壇人為西津巡檢掩骼埋胔以<lb/>
　　千計病餓者給以醫藥全活甚衆遷金壇尉<hi>金壇縣志</hi>
　　黃中大德八年為金壇尹邑有公田無藝之稅萬<lb/>
　　三百石中抱檄申省叩頭祈免以死自誓卒如所<lb/>
　　請又興水利民賴之<hi>南畿志</hi>
　　太平葉爾羌人皇慶初鎮江路總管府達嚕噶<lb/>
　　齊革海漕吏弊復豪貴所占學田<hi>明一統志</hi>
<pb n="KR2k0042_WYG_113-59b"/>
　　段廷珪字君璋濟寧人皇慶二年鎮江總管首戢<lb/>
　　强猾禁誣訐奏免新増夏稅鈔二百八十七定秋<lb/>
　　糧米三萬七千有竒<hi>鎮江府志</hi>
　　阿爾斯蘭輝和爾人皇慶二年授金壇縣達嚕噶<lb/>
　齊縣有抛荒田糧四十餘石民無從辦為奏除之<lb/>
　　<hi>金壇縣志</hi>
　　沈德華松江人泰定初鎮江府路知事大旱民飢<lb/>
　　德華陳救荒之策擬將所撥松江赤秈米四萬石<lb/>
<pb n="KR2k0042_WYG_113-60a"/>
　　擇其甚貧者驗口給賑省府從其請民賴以生<hi>鎮江</hi>
　　<hi>府志</hi>
　　薩都拉字天錫燕山人天歴元年授錄事司達嚕<lb/>
　　噶齊始至設闤闠制權衡俾市物者各得其平歳<lb/>
　　大祲白太守發廩以賑全活數十萬人俗尚巫以<lb/>
　　禍福惑愚民都刺捕治之素工詩於京口山水多<lb/>
　　留題咏<hi>鎮江府志</hi>
　　昂吉河西人天歴元年金壇縣達嚕噶齊嘗賣馬<lb/>
<pb n="KR2k0042_WYG_113-60b"/>
　　助米以食貧民<hi>金壇縣志</hi>
　　檀讓至正中金壇尹有惠政重建學校<hi>金壇縣志</hi>
　明楊遵字宗道洪武初守鎮江廉明有為善於撫御<lb/>
　　流離復業百廢具舉性好學文章政事一時翕然<lb/>
　　稱之<hi>南畿志</hi>
　　安民善洪武元年知金壇縣重建祠宇壇壝修葺<lb/>
　　學校<hi>金壇縣志</hi>
　　孔克忠曲阜人洪武元年金壇主簿擒戮宜興溧<lb/>
<pb n="KR2k0042_WYG_113-61a"/>
　　陽界劇盜百餘人以殄民患<hi>明一統志</hi>
　　蔡原臣洪武三年知金壇縣重建祠宇壇壝修葺<lb/>
　　學校<hi>金壇縣志</hi>
　　徐誼洪武中守鎮江賄賂不行治績甚著入覲推<lb/>
　　循良第一<hi>南畿志</hi>
　　盧何生字允迪南豐人洪武中知溧陽以雪寃澤<lb/>
　　物自任治事朞月刑政為清<hi>溧陽縣志</hi>
　　楊勉平陽人洪武中知丹陽縣隆師儒勸農桑平<lb/>
<pb n="KR2k0042_WYG_113-61b"/>
　　徭賦<hi>南畿志</hi>
　　胡孟通知丹徒縣洪武十八年以事就逮民數千<lb/>
　　人詣闕訴其撫民有方特命釋之仍遣使勞以酒<lb/>
　　時金壇丞李思進被逮得邀奬勞放還與孟通同<lb/>
　　<hi>丹徒縣志</hi>
　　王秉彞河南人洪武中知丹徒縣科差獄訟各當<lb/>
　　其平<hi>南畿志</hi>
　　薛巖字孔瞻閿鄉人守鎮江豪强為之屏跡郡當<lb/>
<pb n="KR2k0042_WYG_113-62a"/>
　　要衝民多困於轉運巖為置牌約甲乙更代由是<lb/>
　　民不勞而事集<hi>南畿志</hi>
　　劉辰字伯循金華人建文中由監察御史守鎮江<lb/>
　　嚴辨有聲境内牐堰廢壞者悉修復之宗澤墓蕪<lb/>
　　穢不治祭田為守僧所侵皆復其故<hi>南畿志</hi>
　　董復昌鄱陽人知丹陽縣修築練湖<hi>丹陽縣志</hi>
　　羅觀字彥賓南昌人初為丹徒令稱最永樂初擢<lb/>
　　守本郡新學宫及城隍廟郡志散佚纂輯梓行<hi>南畿</hi>
<pb n="KR2k0042_WYG_113-62b"/>
　　<hi>志</hi>
　　袁庸字宗常滿城人知丹徒縣督民懇田汙萊盡<lb/>
　　闢有蝗入境庸自引咎蝗悉飛去時征閩軍餉夫<lb/>
　　役一呼而集民不知擾<hi>丹徒縣志</hi>
　　鄔璚新昌人宣德中溧陽丞鋤抑强梗良懦以安<lb/>
　　<hi>溧陽縣志</hi>
　　楊榮永昌人以御史謫知溧陽濬百丈溝八百餘<lb/>
　　丈中設九垻又建義倉<hi>溧陽縣志</hi>
<pb n="KR2k0042_WYG_113-63a"/>
　　劉訓字忠言麻城人正統間知金壇縣建預備倉<lb/>
　　數十楹修舉廢墜勸課農桑性儉素琴書外無長<lb/>
　　物暇即躬治蔬圃巡撫周忱為僉魚菜户各一輪<lb/>
　　供以助其廉治行為天下第一<hi>金壇縣志</hi>
　　熊達字成章南昌人知溧陽縣始建鄉賢祠於學<lb/>
　　置義塜禁勿水葬開濬澡車涇以通水利<hi>溧陽縣志</hi>
　　張巖字廷瞻上虞人景泰中由御史出守鎮江時<lb/>
　　閩浙有警郡當衝要軍需旁午巖與丹徒令蔣忠<lb/>
<pb n="KR2k0042_WYG_113-63b"/>
　　協力籌應措置有方民賴安堵郡學在城南隅隘<lb/>
　　陋不稱奏請遷之<hi>南畿志</hi>
　　林鶚字一鶚浙太平人裕陵復位簡前言官守正<lb/>
　　持大體者為大郡知府鶚知鎮江至郡汲汲興利<lb/>
　　除害不出一言暴前人短郡漕河孔道往經孟瀆<lb/>
　　險議鑿河自七里港引金山上流通丹陽避孟瀆<lb/>
　　鶚言迂遠多石又壞民廬墓請按京口牐甘露垻<lb/>
　　故迹稍深浚通舟春夏起牐秋冬度垻道里近功<lb/>
<pb n="KR2k0042_WYG_113-64a"/>
　　力省又不損民壞地利甚便竟停役從鶚言<hi>鄭曉名臣</hi>
　　<hi>記</hi>
　　黎福字天與樂平人成化中由御史出守鎮江嘗<lb/>
　　農月天旱夜分雨注喜甚起出㕔事鳴鼓集吏士<lb/>
　　出諸坐事輕繋者若干人悉散歸農衆懽呼而出<lb/>
　　在郡日久訟獄清簡恒執書燕坐門庭寂然<hi>鎮江府志</hi>
　　熊佑字良佐博興人成化十六年守鎮江歳大祲<lb/>
　　奏蠲逋稅平糴煮糜全活甚衆修練湖石堰以便<lb/>
<pb n="KR2k0042_WYG_113-64b"/>
　　蓄洩鑿鮑村陳瀆等港以殺丁角延陵諸水開爛<lb/>
　　泥洪以溉呉家沙田若干頃<hi>鎮江府志</hi>
　　孫紘字文冕鄞縣人成化中任鎮江推官案牘繁<lb/>
　　劇悉親書之吏無所容其奸<hi>鎮江府志</hi>
　　楊璡字用璋祥符人成化中知丹徒縣慎密温厚<lb/>
　　歳大水田禾溧沒璡竭力蠲賑憂形於色<hi>丹徒縣志</hi>
　　劉觀平度州人成化中知金壇縣朝夕惟虀粥妻<lb/>
　　歎曰此清官飯耶觀笑而諭之遇旱禱雨輒應嘗<lb/>
<pb n="KR2k0042_WYG_113-65a"/>
　　題壁曰私意半毫無地入公心一片有天知<hi>金壇縣志</hi>
　　張賓字廷賓單縣人成化中知金壇歳大水以全<lb/>
　　災報雖觸大吏怒不為懾句容有疑獄歴十五年<lb/>
　　每上爰書囚輒不服自請於直指願下金壇知縣<lb/>
　　死不恨直指曰汝何以知其賢對曰清耳吾聞清<lb/>
　　者鬼神憚之何情不得直指為下其事果得直<hi>金壇</hi>
　　<hi>縣志</hi>
　　胡怡字允序山隂人𢎞治中鎮江府推官讞獄詳<lb/>
<pb n="KR2k0042_WYG_113-65b"/>
　　審有兄弟競財積年不決怡曉以義訟遂息句容<lb/>
　　令被誣怡直其寃令密懷金以謝正色拒之卒於<lb/>
　　官貧無以殮<hi>鎮江府志</hi>
　　李咨字汝弼故城人𢎞治五年令丹徒性寛雅不<lb/>
　　事苛察有母訴其子不孝請寘諸死咨委曲諭遣<lb/>
　　母子感化而去民犯細故輒貰之至豪橫蔑法及<lb/>
　　奸吏舞文者痛治之弗貸<hi>丹徒縣志</hi>
　　陳用明福清人𢎞治中任金壇湖溪巡檢率民築<lb/>
<pb n="KR2k0042_WYG_113-66a"/>
　　堤使旱澇有備旁植榆栁以防衝決秩滿器物悉<lb/>
　　封貯以待來者<hi>金壇縣志</hi>
　　符觀新喻人𢎞治間知溧陽課農桑輕徭役<hi>溧陽縣志</hi>
　　羅循字遵善吉水人正德六年知鎮江府饑饉之<lb/>
　　後百務俱弛循釐奸節費甃垣壁備弓弩明年巨<lb/>
　　寇入境守禦有方寇不敢逼己而四將軍將北軍<lb/>
　　來總督諸大臣且至凡軍行芻糧器仗舟艦䭾馬<lb/>
　　犒賞諸費盡取之府循日初出伏謁諸司日昃措<lb/>
<pb n="KR2k0042_WYG_113-66b"/>
　　辦不就寢者四十餘日尋以才堪保障調淮安<hi>鎮江</hi>
　　<hi>府志</hi>
　　林魁字廷元龍溪人正德七年守鎮江不可干以<lb/>
　　私桂蕚令丹徒才氣横溢魁稍裁抑之迹若相忤<lb/>
　　而事實相成三年考績擢山西督學副使<hi>鎮江府志</hi>
　　周霖正德七年以御史左遷丹陽知縣賞罰明允<lb/>
　　令行禁止流賊過江保障之力為多<hi>丹陽縣志</hi>
　　劉天和字養和麻城人正德中以御史謫丞金壇<lb/>
<pb n="KR2k0042_WYG_113-67a"/>
　　安於吏事忘為遷謫治行稱最擢知本縣築邑城<lb/>
　　六門兩關建昌都圩二牐設釐弊册置義塜<hi>金壇縣志</hi>
　　申理鎮原人正德十年知丹陽縣鋤强扶弱歳歉<lb/>
　　多方賑恤<hi>丹陽縣志</hi>
　　于旺正德中金壇典史以清謹著考滿紳士贈以<lb/>
　　詞有三載宦囊如鐵冷誰信起家刀筆之語<hi>金壇縣志</hi>
　　林華字廷彬莆田人嘉靖中知鎮江府守道愛民<lb/>
　　嘗召諸生質疑問難瀕江有洲田民間相爭至持<lb/>
<pb n="KR2k0042_WYG_113-67b"/>
　　刃鬬殺華請於大吏立為公莊收其租抵府縣坊<lb/>
　　廂之費㑹姦民造謗詔逮問士民送者頃刻萬人<lb/>
　　至京驗問無實釋之歸以壽終訃聞京口士民縞<lb/>
　　衣為位哭奠之<hi>鎮江府志</hi>
　　張尭年字紹中慈谿人嘉靖十五年繼前令張棐<lb/>
　　為金壇令棐渾厚尭年精明人稱二張<hi>金壇縣志</hi>
　　茅坤字順甫歸安人嘉靖中知丹徒縣㑹歳祲多<lb/>
　　方賑恤<hi>丹徒縣志</hi>
<pb n="KR2k0042_WYG_113-68a"/>
　　黃朏字文輝豐城人嘉靖中知丹陽縣嚴出納懲<lb/>
　　侵剋省夫役裁支應去之日行李蕭然<hi>丹陽縣志</hi>
　　梁瑾臨汾人嘉靖間金壇主簿治園蔬自給鹽寇<lb/>
　　騰江上奉檄進𠞰手殪數人幾獲其魁忽暴風壞<lb/>
　　舟遇害<hi>金壇縣志</hi>
　　吕光洵字信卿新昌人嘉靖中溧陽令縣中逋賦<lb/>
　　甚多率有糧無田光洵立法丈量分官民二則賦<lb/>
　　役以清<hi>溧陽縣志</hi>
<pb n="KR2k0042_WYG_113-68b"/>
　　沈鍊字子剛㑹稽人嘉靖間知溧陽疾惡如讐奸<lb/>
　　猾畏罪造蜚語中傷之尋調去<hi>溧陽縣志</hi>
　　鮑良規象山人嘉靖間金壇敎諭恒面折人過舊<lb/>
　　有學租盡推與諸生之貧者<hi>金壇縣志</hi>
　　王事聖南康人萬歴八年知鎮江府擒治妖僧汪<lb/>
　　源洪等詞連數百人當路欲張其事以為功事聖<lb/>
　　力持之但論誅首惡餘不問<hi>鎮江府志</hi>
　　范世美字敬之高安人萬歴中知鎮江府一物無<lb/>
<pb n="KR2k0042_WYG_113-69a"/>
　　所取不屑屑以理訟為事而曲直分明<hi>鎮江府志</hi>
　　徐一檟字汝材西安人萬歴中知丹徒縣決斷如<lb/>
　　流莅官數年百利具興<hi>丹徒縣志</hi>
　　許宏綱字張之東陽人萬歴十年由績溪調金壇<lb/>
　　太守張祥鳶稱其弊政如洗惠澤如流掾守空舍<lb/>
　　如貧家里絶追呼如畏壘<hi>金壇縣志</hi>
　　梁銓字叔衡仁和人萬歴十九年知金壇邑中經<lb/>
　　費出納多淆雜虧缺銓取他所竒贏補其最急可<lb/>
<pb n="KR2k0042_WYG_113-69b"/>
　　緩者俟之弗以煩民每歳漕羨悉除著為令濬城<lb/>
　　西濠令深廣城守有備<hi>金壇縣志</hi>
　　曠鳴鸞字和聲江西人知丹陽縣以地方利病為<lb/>
　　念嘗據堪輿家言丹陽運河至毘陵水直㵼弗利<lb/>
　　遂建議開築運河<hi>丹陽縣志</hi>
　　龎時雍字景和汶上人萬歴間知丹徒縣果於有<lb/>
　　為<hi>丹徒縣志</hi>
　　康邦濟太康人鎮江知府遇旱禱雨輒應時有虎<lb/>
<pb n="KR2k0042_WYG_113-70a"/>
　　患邦濟檄於神虎自投河<hi>鎮江府志</hi>
　　陸夢祖字啓述山隂人萬歴間知丹徒縣以平易<lb/>
　　為治事上官獨不諂一時稱為强項<hi>丹徒縣志</hi>
　　賀仲軾字景瞻獲嘉人天啟間守鎮江時丹陽姜<lb/>
　　志禮忤璫有部劄下府提勘仲軾不奉檄<hi>鎮江府志</hi>
　　周廷鑨字芮公晉江人天啓七年任鎮江府推官<lb/>
　　年甫逾冠至郡即誓於神曰異日持地方一錢歸<lb/>
　　者有如日署丹陽縣事盡除耗羨宿弊一清<hi>鎮江府志</hi>
<pb n="KR2k0042_WYG_113-70b"/>
　　印司竒字雪浪桃源人崇禎時知鎮江府嚴繩奸<lb/>
　　吏折獄明敏嘗以暮夜鞫訟庭燃雙燭胥吏立廊<lb/>
　　廡下寂無人聲民望之如神一見輒吐其隱鄰郡<lb/>
　　有疑獄往往來質成焉<hi>鎮江府志</hi>
　　柯友桂字仙若彭澤人崇禎時知金壇縣性警敏<lb/>
　　嘗以事入郡城留數日歸而詞訟壅滯友桂立召<lb/>
　　數百人面決之耳聽手揮目覽口酬片刻而畢復<lb/>
　　號於衆曰若有負屈者更自申辨衆無言乃退<hi>金壇</hi>
<pb n="KR2k0042_WYG_113-71a"/>
　　<hi>縣志</hi>
　　杜繩甲字皖實富順人崇禎時鎮江府同知濱江<lb/>
　　宿盜多通邏卒為耳目繩甲出不意操小舟擒盜<lb/>
　　於臥内江洋以清<hi>鎮江府志</hi>
國朝蔣文運字懸扈直隸人以都察院經歴改鎮江府<lb/>
　　同知清潔自持愛民禮士調伏駐防大帥上下帖<lb/>
　　然<lb/>
　　張承恩字洪宇昌平州人順治二年以副將佐守<lb/>
<pb n="KR2k0042_WYG_113-71b"/>
　　鎮江時疆宇初平奸宄未靖承恩單騎往長蕩湖<lb/>
　　招撫宿賊康三錫等又先後提師出𠞰羣賊誅其<lb/>
　　渠魁株連者盡釋境内宴然<lb/>
　　塗廓字容宇奉天人順治二年知鎮江府時江南<lb/>
　　用兵兼浙閩兩粤數有大師絡繹取道京口城中<lb/>
　　兵民雜居廓振紀綱撫凋敝招流徙輯營弁凡犒<lb/>
　　軍之費挽舟秣馬之役措給有方民咸安堵又新<lb/>
　　學宫延紳士問民疾苦有宜興革者次第行之居<lb/>
<pb n="KR2k0042_WYG_113-72a"/>
　　一載以廉幹擢磁州叅政<lb/>
　　許宸字菊谿内鄉人順治二年知丹陽縣大軍征<lb/>
　　閩徵發不時宸多方應變民不知擾居官清謹公<lb/>
　　餘宴坐讀書苞苴之饋不至其門<hi>以上舊通志</hi>
　　胡延年字蒼恒光州人順治二年知金壇縣湖寇<lb/>
　　薄城肆焚掠延年星馳赴郡以大帥劉良佐兵至<lb/>
　　身自臨陣殺賊城以全其餘孽有逸去者不數日<lb/>
　　復集延年復擊敗之遂修城闉葺縣治興文敎以<lb/>
<pb n="KR2k0042_WYG_113-72b"/>
　　督課諸生撫按交薦擢工部主事<lb/>
　　高來鳳字梧陽西安人順治十二年守鎮江為治<lb/>
　　清介寧謐不尚嚴刻而人皆憚之聽訟委曲開諭<lb/>
　　雖婦孺皆得吐所欲言歳乙未京口初設重兵民<lb/>
　　未與兵相習來鳳竭力調劑上下帖然<hi>舊通志</hi>
　　賀應旌字懷菴肥鄉人順治十五年知丹陽縣適<lb/>
　　海寇犯鎮應旌嚴飭守備力請巡撫蔣國柱駐兵<lb/>
　　城下身臥起軍前者數閲月悉力防禦城賴以完<lb/>
<pb n="KR2k0042_WYG_113-73a"/>
　　羅明昇南陽人鎮江巡江營都司以勇著順治十<lb/>
　　六年海寇犯鎮江明昇分守談家洲隔江與瓜洲<lb/>
　　相望寇陷瓜洲官軍勢孤時暑甚裹甲不解者十<lb/>
　　餘日寇衆登洲明昇奮身陷陣遂遇害家丁趙九<lb/>
　　兒亦賈勇戰死<hi>舊通志</hi>
　　程康莊字坦如武鄉人以貢授鎮江通判新設軍<lb/>
　　鎮通判職當贊理將軍幕府謂之理事㕔每遇軍<lb/>
　　民獄訟委曲平直不少偏倚民甚賴之<hi>舊通志</hi>
<pb n="KR2k0042_WYG_113-73b"/>
　　鄒儀周南平人康熙初知丹徒請建營房令兵民<lb/>
　　不擾徵輸悉除耗羨士民勒石焦山紀之歸後死<lb/>
　　耿逆之難<lb/>
　<lb/>
　<lb/>
　<lb/>
　<lb/>
　江南通志卷一百十四<lb/>
</p>
<p>
</p>
  </div>
</body>
</text>
</TEI>
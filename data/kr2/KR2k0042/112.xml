<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷一百十三</head> <lb/>
    <p>
<pb n="KR2k0042_WYG_112-1a"/>
欽定四庫全書<lb/>
　江南通志卷一百十三<lb/>
　　職官志<lb/>
　　　名宦<hi>二</hi>　<hi>江蘇二府</hi>
　　　　分轄<lb/>
　　　　江寧府<lb/>
　周伍尚楚人伍奢子為棠邑大夫<hi>杜預左傳注</hi>
　漢蔣子文廣陵人漢末為秣陵尉逐盗至鍾山下被<lb/>
<pb n="KR2k0042_WYG_112-1b"/>
　　傷而死後有見子文於道者侍從如平生以為神<lb/>
　　而祀之代著靈異<hi>金陵志</hi>
　晉温嶠字太真祁縣人王敦忌嶠請為左司馬嶠繆<lb/>
　　為綜其府事㑹丹陽尹缺嶠薦錢鳳鳳亦推嶠嶠<lb/>
　　偽辭之敦不從表嶠丹陽尹得還都具奏敦逆謀<lb/>
　　請預為之備及敦構逆加嶠中壘將軍持節都督<lb/>
　　東安北部諸軍事王含錢鳳奄至都下嶠焼朱雀<lb/>
　　桁以挫其鋒賊不得渡率兵擊王含敗之復督劉<lb/>
<pb n="KR2k0042_WYG_112-2a"/>
　　遐追錢鳳於江寧事平進號前將軍<hi>晉書本傳</hi>
　　褚翜字謀遠陽翟人成帝時遷丹陽尹時京邑焚<lb/>
　　蕩人物彫殘翜收集散亡甚有惠政<hi>晉書本傳</hi>
　　劉惔字真長相人永和中丹陽尹為政清整門無<lb/>
　　雜賓<hi>晉書本傳</hi>
　　羊曼字祖延南城人代阮孚爲丹陽尹蘇峻作亂<lb/>
　　加前將軍守雲龍門王師不振或勸曼走避曼曰<lb/>
　　朝廷破敗吾安所求生勒衆不動爲峻所害<hi>晉書本傳</hi>
<pb n="KR2k0042_WYG_112-2b"/>
　　庾龢字道季鄢陵人升平中尹丹陽表除重役六<lb/>
　　十餘事<hi>晉書本傳</hi>
　　王雅字茂達郯人孝武時左衞將軍丹陽令性好<lb/>
　　接下敬慎奉公孝武深加禮遇<hi>晉書本傳</hi>
　　劉超字世瑜臨沂人元帝時句容令推誠於物爲<lb/>
　　百姓所懷常年賦稅主者四出詰評百姓家貲超<lb/>
　　但作大函使各自書家產投函中依實投課所入<lb/>
　　有踰常年<hi>晉書本傳</hi>
<pb n="KR2k0042_WYG_112-3a"/>
　　范廣字仲將順陽人元帝時令棠邑邑丞劉榮繫<lb/>
　　獄當死家有老母至節廣輙聽暫還榮亦如期而<lb/>
　　返歳旱米貴廣散私穀賑饑遠近歸之<hi>南畿志</hi>
　南北朝宋劉穆之字道和莒人劉裕委以心腹之任<lb/>
　　義熙八年丹陽尹累遷尚書右僕射轉左僕射尹<lb/>
　　如故穆之内總朝政外供軍旅決斷如流事無壅<lb/>
　　滯<hi>宋書本傳</hi>
　　謝方眀陽夏人永初中尹丹陽有能名所至承代<lb/>
<pb n="KR2k0042_WYG_112-3b"/>
　　前人不易其政宜改者則以漸移變使無跡可尋<lb/>
　　<hi>宋書本傳</hi>
　　沈璞字道真武康人秣陵令京邑號爲難治璞以<lb/>
　　清嚴制下端平待物奸猾斂手<hi>宋書自序</hi>
　　蕭摹之南蘭陵人宋元嘉中尹丹陽上言佛入中<lb/>
　　國已歴四代形像塔寺糜損無極請自今欲鑄銅<lb/>
　　像及造塔寺皆列言須報乃可文帝從其請<hi>南史</hi>
　　何尚之字彥德灊縣人元嘉中爲丹陽尹於南郭<lb/>
<pb n="KR2k0042_WYG_112-4a"/>
　　外立學聚生徒遠近慕道來遊謂之南學<hi>宋書本傳</hi>
　　劉秀之字道寳莒人元嘉十六年除建康令善糾<lb/>
　　擿微隱政甚有聲大明二年遷丹陽尹時宫禁市<lb/>
　　物不時給值秀之以為非宜陳之甚切<hi>宋書本傳</hi>
　齊劉懷慰字彥泰平原人齊高帝時爲齊郡太守修<lb/>
　　治城郭安集居民墾廢田二百頃決湖灌溉不受<lb/>
　　禮謁民有餉新米一斛者懷慰出所食麥飯示之<lb/>
　　曰且食有餘不煩此後卒明帝謂徐孝嗣曰懷慰<lb/>
<pb n="KR2k0042_WYG_112-4b"/>
　　若在朝廷不憂無清吏也<hi>齊書本傳</hi>
　梁樂法才字元備淯陽人梁天監中令建康不受俸<lb/>
　　秩比去官縣曹啟輸臺庫武帝嘉其清節曰居職<lb/>
　　若此可以為百城表矣<hi>梁書樂藹傳</hi>
　　孔休源山隂人爲建康獄正辨訟折獄時無寃人<lb/>
　　後有選人為獄司者高帝尚引休源以勵之<hi>梁書本傳</hi>
　　江革字休映考城人天監中建康令為治明肅豪<lb/>
　　强憚之<hi>梁書本傳</hi>
<pb n="KR2k0042_WYG_112-5a"/>
　　孫謙為句容令清慎强記縣人號為神明<hi>梁書本傳</hi>
　陳司馬申字季和温縣人陳大建九年除秣陵令以<lb/>
　　清能見紀有白雀巢縣庭<hi>陳書本傳</hi>
　　蕭引字升休南蘭陵人後主時令建康宦官李善<lb/>
　　度蔡脱兒等多所請屬引一切不許曰吾立身自<lb/>
　　有本末安能爲李蔡改行後竟坐免<hi>陳書本傳</hi>
　唐盧祖尚字季良樂安人武德中爲蔣州刺史有能<lb/>
　　名<hi>唐書本傳</hi>
<pb n="KR2k0042_WYG_112-5b"/>
　　岑仲林鄧州人中書令文本孫爲溧水令以政績<lb/>
　　著聞時兄羲令金壇仲翔令長洲皆有聲而仲林<lb/>
　　尤見表樹宰相宗楚客屬監察御史曰勿遺江東<lb/>
　　三岑<hi>唐書岑文本傳</hi>
　　竇叔向金城人以左拾遺爲溧水令政績爲諸邑<lb/>
　　冠<hi>南畿志</hi>
　　白季康太原人令溧水温恭誠信貞白威嚴邑人<lb/>
　　祀之<hi>南畿志</hi>
<pb n="KR2k0042_WYG_112-6a"/>
　宋賈黃中字媧民南皮人太平興國二年知昇州為<lb/>
　　政簡易部内稱治一日潛行府署見一室扃鑰甚<lb/>
　　固啟視得黃金數十匵乃南唐李氏宫閤中遺物<lb/>
　　也即表上之<hi>宋史本傳</hi>
　　元絳字厚之錢塘人明道初調江南推官攝上元<lb/>
　　縣捕寘豪民王豹子於法有婦告夫為人所殺絳<lb/>
　　廉得婦與僧奸狀皆伏法安撫使范仲淹表其才<lb/>
　　<hi>宋史本傳</hi>
<pb n="KR2k0042_WYG_112-6b"/>
　　張詠字復之鄄城人真宗朝知昇州秩滿州民願<lb/>
　　借留即授工部尚書仍留昇州賜詔褒奬<hi>宋史本傳</hi>
　　薛映字景陽蜀人真宗時知昇州建言州以牛賦<lb/>
　　民出租牛死租不得蠲帝覽章矍然因令諸州條<lb/>
　　奏悉蠲之<hi>宋史本傳</hi>
　　薛顔字彦回萬泉人知江寧府事邏者晝劫人反<lb/>
　　執平人以告顔視其色動曰若真盜也械之果引<lb/>
　　伏<hi>宋史本傳</hi>
<pb n="KR2k0042_WYG_112-7a"/>
　　張奎字仲野臨濮人時江寧府廨諫官言宜擇才<lb/>
　　臣繕治之以奎知江寧府奎簡材鳩工不踰時復<lb/>
　　完<hi>宋史本傳</hi>
　　沈遘字文通錢塘人通判江寧府奏本治論仁宗<lb/>
　　嘉之<hi>宋史本傳</hi>
　　蘇頌字子容丹徒人仁宗時知江寜縣時建康承<lb/>
　　李氏後賦稅圖籍散失每發斂高下多出吏手頌<lb/>
　　剗剔夙蠧成賦一邑簡而易行諸令視以為法至<lb/>
<pb n="KR2k0042_WYG_112-7b"/>
　　領其民拜庭下以謝民有忿爭頌諭以鄉黨宜親<lb/>
　　善民往往謝去或半途思其言而止<hi>宋史本傳</hi>
　　馮京字當世江夏人嘉祐五年知江寧府事至即<lb/>
　　據案推究不以付獄一無壅滯人服其敏<hi>宋史本傳</hi>
　　程顥字伯淳河南人嘉祐八年上元主簿為令畫<lb/>
　　法均田稅攝邑盛夏塘堤大決法當言之府府禀<lb/>
　　於漕然後計功調役非月餘不能興作顥曰如此<lb/>
　　苗槁矣民將何食救民獲罪所不辭也遂發民塞<lb/>
<pb n="KR2k0042_WYG_112-8a"/>
　　之歳則大熟運卒病者舊為營以處歳數百人至<lb/>
　　者輙死顥察其由葢既留然後請於府給券乃得<lb/>
　　食比有司文移具則困於饑已數日矣顥白漕司<lb/>
　　給米貯營中至者與之食自是生全者大半茅山<lb/>
　　有龍池其龍如蜴蜥而五色自昔嚴奉以為神物<lb/>
　　顥捕而脯之使人不惑其始至見人持竿黏飛鳥<lb/>
　　取其竿折之自是鄉民子弟不敢畜禽鳥不嚴而<lb/>
　　令行大率如此<hi>宋道學名臣言行錄</hi>
<pb n="KR2k0042_WYG_112-8b"/>
　　朱定國廬江人神宗時令六合王安石方行水利<lb/>
　　有建議開馬昌河通滁州者提舉官從之定國言<lb/>
　　壞民廬舍勞民筋骨費大利微固持不可使者不<lb/>
　　悦屢困之卒不變<hi>南畿志</hi>
　　曽肇字子開南豐人元祐間知江寧府肇儒者有<lb/>
　　吏才文學法理咸精能在郡多美政時徧稱之<hi>宋史</hi>
　　<hi>曽鞏傳</hi>
　　沈錫字子昭真州人徽宗時歴知江寧府朝廷疑<lb/>
<pb n="KR2k0042_WYG_112-9a"/>
　　張懷素之黨有脱者江淮間多誣告錫具疏於朝<lb/>
　　繫者皆得釋<hi>宋史沈銖傳</hi>
　　楊邦乂吉水人建康府教授改知溧陽㑹叛卒周<lb/>
　　德據府城邦乂設計擒之以勞授通判建康建炎<lb/>
　　三年死節事聞贈直秘閣即死所立廟賜額褒忠<lb/>
　　<hi>宋史忠義傳</hi>
　　趙鼎字元鎮聞喜人紹興二年知建康府事時孟<lb/>
　　庾韓世忠皆駐軍府中多招安强冦鼎素剛正庾<lb/>
<pb n="KR2k0042_WYG_112-9b"/>
　　世忠咸加禮敬兩軍肅然民得安堵<hi>宋史本傳</hi>
　　李朝正紹興間知溧水有異政秩滿民號泣遮留<lb/>
　　高宗乃召遷一官賜五品服遣還<hi>金陵志</hi>
　　吳琪紹興間令句容時軍事方殷供給絡繹琪上<lb/>
　　不違令下克撫綏閭井晏然弦歌滿耳<hi>南畿志</hi>
　　劉珙字共父崇安人淳熙二年知建康歳祲奏蠲<lb/>
　　夏秋額稅禁止上流遏糴得商米三百萬斛又貸<lb/>
　　錢出糴得米四萬九千斛籍户高下給米有差兼<lb/>
<pb n="KR2k0042_WYG_112-10a"/>
　　運米邨落置場平糶闔境無捐瘠流徙者卒於官<lb/>
　　百姓罷市巷哭立祠祀之<hi>南畿志</hi>
　　趙時侃金壇人慶元四年為句容令初縣有増科<lb/>
　　和買之弊民甚困侃狀其事豁之又修學舎取沒<lb/>
　　官田以養士邑人祀之學宫<hi>金陵志</hi>
　　黃度字文叔新昌人嘉定初知建康罷科糴輸送<lb/>
　　之擾活饑民無算除見稅二十餘萬招歸業者九<lb/>
　　萬家<hi>宋史本傳</hi>
<pb n="KR2k0042_WYG_112-10b"/>
　　馬光祖字華父金華人寳祐三年知建康府始至<lb/>
　　官即以常例公用器皿錢二十萬緡支犒軍民減<lb/>
　　租稅興學校既去而民思之開寳元年再知建康<lb/>
　　士女相慶光祖益思休養民力知無不為移書賈<lb/>
　　似道言公田法非便乞不以及江東召赴行在又<lb/>
　　以沿江制置江東安撫使知建康民為建祠六所<lb/>
　　三至建康終始一紀威惠並行百廢具舉<hi>宋史本傳</hi>
　　程洙休寧人淳祐時上元主簿元兵入建康自經<lb/>
<pb n="KR2k0042_WYG_112-11a"/>
　　死<hi>南畿志</hi>
　元岳天貞冠氏人大德十年爲建康路總管歳饑發<lb/>
　　粟賑給民賴以全郡中立碑紀德<hi>江寧府志</hi>
　　王䝉保定人大德間知江寧修築圩堤以政績聞<lb/>
　　<hi>江寧府志</hi>
　　程恭泰定間尹句容以撫字為政除民所不便者<lb/>
　　治後有廢址恭植桑萬株民趨效之有古循吏風<lb/>
　　<hi>句容縣志</hi>
<pb n="KR2k0042_WYG_112-11b"/>
　　趙靖至大中爲句容令首建學校縣額歳辦紅花<lb/>
　　民苦之靖以非土産請於上獲免<hi>句容縣志</hi>
　明吳裕洪武間爲溧水令有聲上作褒賢頌送之<hi>溧水</hi>
　　<hi>縣志</hi>
　　高謙甫平陽人洪武初知溧水以廉能稱<hi>舊通志</hi>
　　郭雲隨州人洪武初令溧水兵燹之後邑頗凋敝<lb/>
　　雲至百廢具興而持以廉潔士民胥悦<hi>江寧府志</hi>
　　陸梅中江人洪武五年爲六合令首新學宫次及<lb/>
<pb n="KR2k0042_WYG_112-12a"/>
　　壇墠亭塔百廢具舉民不告勞<hi>六合縣志</hi>
　　顧佐太康人永樂十八年爲應天尹公廉有威重<lb/>
　　一時勳貴豪猾皆爲歛手時方之包拯云<hi>鄭曉名臣記</hi>
　　薛均蘄水人永樂中授應天府尹廉明持正買地<lb/>
　　種蔬旦暮荷鋤往耘文皇密使人廉之得其狀笑<lb/>
　　曰人皆行樂惟朕與均苦耳<hi>江寧府志</hi>
　　陳奐慈谿人知扶溝擢督府都事以赤縣煩劇須<lb/>
　　幹理改上元有婦殺其夫者奐夢中有所見輙於<lb/>
<pb n="KR2k0042_WYG_112-12b"/>
　　䘮次捕婦鞫得其情人以爲神<hi>江寧府志</hi>
　　鄺埜字孟質宜章人宣德十年爲應天尹一以養<lb/>
　　民爲務凡市征田稅皆酌其平豪黠不得爲輕重<lb/>
　　公私便之<hi>鄭曉名臣記</hi>
　　嚴迪餘姚人宣德中令江浦氷雪自矢歴九年終<lb/>
　　始一節考滿歸裝惟圖書數卷家仍茅茨人皆高<lb/>
　　之<hi>江浦縣志</hi>
　　李文煥廣靈人宣德中授江浦縣丞起庠序徙壇<lb/>
<pb n="KR2k0042_WYG_112-13a"/>
　　壝修舉廢墜𢎞治中知縣胡昉祀之於尊賢祠<hi>江浦</hi>
　　<hi>縣志</hi>
　　黃淵洧水人正統中令六合歳蝗淵䖍禱蝗不為<lb/>
　　災莅事執法不通關節時人以板黃稱之<hi>六合縣志</hi>
　　彭烈字肇烈廬陵人景泰時令江浦廉介端詳政<lb/>
　　通民和<hi>南畿志</hi>
　　劉義字循道諸城人天順初句容丞進知縣除奸<lb/>
　　息訟設社養老治民婚䘮以禁奢靡民皆化之<hi>南畿</hi>
<pb n="KR2k0042_WYG_112-13b"/>
　　<hi>志</hi>
　　林春字孟陽萬全衞人天順中爲應天府馬政通<lb/>
　　判攻駒考牧恪盡乃心每行縣較閲止食公廩一<lb/>
　　毫不以優民於公廨蒔蔬自給其清操如此<hi>江寧府志</hi>
　　于冕字景瞻錢塘人忠肅謙之子成化時爲應天<lb/>
　　府尹興利鋤弊一以仁愛爲心雖罹家難而聲聞<lb/>
　　不隕人皆稱之<hi>江寧府志</hi>
　　魯崇志字懋功天台人成化十年爲應天尹先是<lb/>
<pb n="KR2k0042_WYG_112-14a"/>
　　七邑阻饑逋賦數萬石崇志勸貸以輸而賑其貧<lb/>
　　者中貴王敬怙勢以鹽二萬引懇鬻規利崇志厲<lb/>
　　色拒之<hi>江寧府志</hi>
　　徐廣曹州人成化間知句容扶植貧弱興起士風<lb/>
　　<hi>南畿志</hi>
　　李澄字天映西華人成化間為句容令心存仁恕<lb/>
　　政尚清勤<hi>句容縣志</hi>
　　唐詔字廷宣陽信人成化間知六合縣甫下車謁<lb/>
<pb n="KR2k0042_WYG_112-14b"/>
　　城隍廟誓於神以貪汚爲戒莅任九年食不重簋<lb/>
　　時稱廉吏第一<hi>六合縣志</hi>
　　吳雄仁和人𢎞治十四年爲應天尹風局嚴整以<lb/>
　　肅清爲任時大璫怙勢裁之以法嘗曰任怨吾不<lb/>
　　辭但勿至瘠吾百姓耳<hi>江寧府志</hi>
　　王震字威遠邢臺人宏治十六年擢應天府尹奏<lb/>
　　罷上元江寧花園夫千餘人省諸官寺獄具銀千<lb/>
　　餘兩覈江灘蘆葦千餘頃以佐赤縣里甲費<hi>江寧府志</hi>
<pb n="KR2k0042_WYG_112-15a"/>
　　冦天敘字凃水榆次人正德間擢應天府丞時武<lb/>
　　廟南幸供億浩煩天敘處之有方江彬寵冠一時<lb/>
　　百司賀生辰四拜天敘獨長揖彬啣之偵其私無<lb/>
　　所得每日小帽一繖坐堂上自供應朝廷外毫不<lb/>
　　妄費彬有所需天敘曰倉庫久虗百姓窮苦無可<lb/>
　　措辦府丞所以微服待罪專候挐問耳彬亦曰冦<lb/>
　　公真君子也於是他嬖倖皆歛迹中外皆服其才<lb/>
　　力治務民事興學均賦休息地方嘉靖初查舉七<lb/>
<pb n="KR2k0042_WYG_112-15b"/>
　　事如神帛堂匠十庫花園進解船隻等項冗役冗<lb/>
　　費一旦裁革歳苦饑竭力賑給疫作親行巡視給<lb/>
　　藥以救<hi>江寧府志</hi>
　　萬廷珵字欽之安福人正德間知六合流亡之後<lb/>
　　立九等法以均財役至今稱便<hi>六合縣志</hi>
　　王爌字存約黃巖人嘉靖初應天尹時賦徭繁重<lb/>
　　富人多投内監神帛堂以避而積累貧者爌奏革<lb/>
　　織匠銅竹匠守庫薪夫等八百餘人裁齊庶人供<lb/>
<pb n="KR2k0042_WYG_112-16a"/>
　　億他如議罷京邑種馬發内帑絲織神帛内府局<lb/>
　　監不當索用紅站船隻輕荒稅蘇流亡等疏數十<lb/>
　　上皆切時病暇更拔諸生異等者課之有京兆遺<lb/>
　　愛錄傳世<hi>江寧府志</hi>
　　楊璨字仲玉華亭人嘉靖中應天府丞數署尹篆<lb/>
　　節財賦平物價都人稱便故事仇家多假手獄卒<lb/>
　　甘心繫囚璨時巡獄中令凡囚有病非累藥不效<lb/>
　　勿狀全活甚衆<hi>江寧府志</hi>
<pb n="KR2k0042_WYG_112-16b"/>
　　劉自强嘉靖中爲應天尹操持嚴峻歳旱撤葢步<lb/>
　　禱甘雨如注試士日置火爐於堂有私札即引而<lb/>
　　焚之<hi>江寧府志</hi>
　　龎嵩字振卿南海人嘉靖間爲治中屢攝府事歳<lb/>
　　凶督賑誠意懇惻全活六萬有竒部民苦役重嵩<lb/>
　　議寛之江寧葛仙永豐二鄉數有水患居民裁餘<lb/>
　　七户嵩築堤闢萊流移盡還<hi>江寧府志</hi>
　　程㸅字文純南城人嘉靖間知上元廉幹有治才<lb/>
<pb n="KR2k0042_WYG_112-17a"/>
　　善政爲諸邑最考滿日囊止俸金七兩自騎一驢<lb/>
　　二蒼頭隨之糧長許翺等持八十金候於大栁驛<lb/>
　　進之㸅笑曰好良民恐父母饑死耶持歸訓子孫<lb/>
　　讀書可也取其馬鞭鞭驢而去<hi>上元縣志</hi>
　　房韞玉字以輝靈石人嘉靖中令上元時坊廂積<lb/>
　　弊年久韞玉力申諸司節之民得蘇息爲建惠澤<lb/>
　　祠祀焉<hi>上元縣志</hi>
　　劉啟東字伯陽羅山人嘉靖中授高淳縣令時淳<lb/>
<pb n="KR2k0042_WYG_112-17b"/>
　　民苦於養馬啟東善爲經畫後得均之宣城至建<lb/>
　　學宫起各署設壇社築七門百廢具舉<hi>高淳縣志</hi>
　　甘惠崇陽人嘉靖中令高淳有善政治西有渡惠<lb/>
　　易爲梁民稱之曰甘棠橋<hi>高淳縣志</hi>
　　徐九經一名九思貴溪人嘉靖中知句容清介愛<lb/>
　　民嘗圖一菜於壁上曰吾民不可有此色士大夫<lb/>
　　不可不知此味<hi>廣輿記</hi>
　　何宏字道充廣東人嘉靖中令六合廉潔自矢莅<lb/>
<pb n="KR2k0042_WYG_112-18a"/>
　　事詳明貴戚與豪民訟久不決當道屬之處斷皆<lb/>
　　懾服嘗決戍囚御史三駁而三執不改京尹稱其<lb/>
　　清慎勤一字不少<hi>江寧府志</hi>
　　鄧德昌字順之廣東人陳獻章弟子爲京學司訓<lb/>
　　以實行誘進諸生無敢操贄及門者嘗歎曰士始<lb/>
　　入黌舍如處女然而我軰首以利導之欲成人材<lb/>
　　正風俗得乎<hi>江寧府志</hi>
　　鄭汝舟字宜濟莆田人嘉靖中應天教授誨迪多<lb/>
<pb n="KR2k0042_WYG_112-18b"/>
　　士必約之矩矱寮友有講學者汝舟曰六經語孟<lb/>
　　聖賢心印熟讀而躬行之即學也何以唇吻標異<lb/>
　　哉<hi>江寧府志</hi>
　　汪宗尹字子衡崇陽人隆慶初爲應天府尹條畫<lb/>
　　上元江寧徭賦歳省萬餘金著爲額諸濫差爲民<lb/>
　　害者皆奏罷之<hi>江寧府志</hi>
　　劉應雷萬安人隆慶三年知溧水時傍邑有以糧<lb/>
　　數千石規移溧水者應雷力爭當路盛氣臨之執<lb/>
<pb n="KR2k0042_WYG_112-19a"/>
　　益堅事竟得直又丈量田畝因高下制賦被召去<lb/>
　　卒於塗民立祠祀之<hi>溧水縣志</hi>
　　徐申字維嶽吳縣人萬歴中擢應天尹時御府傳<lb/>
　　造龍旂帘屏諸供具費鉅萬無所措手申乃増置<lb/>
　　錢局鼓鑄以贏金充之裁減各科派妄費民力得<lb/>
　　紓帑藏錢糧出入故稱難核申立指掌册綱目井<lb/>
　　井數延見鄉先達問民疾苦及利害興革所宜故<lb/>
　　周知而善應云<hi>江寧府志</hi>
<pb n="KR2k0042_WYG_112-19b"/>
　　黃承元字與參秀水人萬歴二十年授應天尹下<lb/>
　　車首咨民瘼亟議興革時届賓興供億悉出帑金<lb/>
　　市廛不擾爲尹僅踰年而德徧風行士民思之<hi>江寧</hi>
　　<hi>府志</hi>
　　姚思仁字羅浮秀水人萬歴中授應天府尹風裁<lb/>
　　凜然所治有罡黨害民御史不能治思仁悉行訪<lb/>
　　捕寘於法遠邇快之朔望謁廟後必與諸生立詢<lb/>
　　時務次及德行文藝膏火不繼者捐俸給之<hi>江寧府志</hi>
<pb n="KR2k0042_WYG_112-20a"/>
　　衞一鳳字伯瑞璐州人萬歴中應天府丞單車莅<lb/>
　　任自奉寒儉錢穀出入一覽洞然<hi>江寧府志</hi>
　　李棠字英拔平和人萬歴間擢判京兆轉治中嘗<lb/>
　　攝理刑及兩縣事於訟獄多所平反民稱神明溧<lb/>
　　水漕卒糧户交鬨幾成變亂棠奉檄往按之片言<lb/>
　　立解<hi>江寧府志</hi>
　　余若楠河南人萬歴間應天推官爲政剛柔互濟<lb/>
　　清正不私直指按臨詞訟浩煩若楠奉委勘鞫十<lb/>
<pb n="KR2k0042_WYG_112-20b"/>
　　行俱下批决如流<hi>江寧府志</hi>
　　劉大川易州人應天推官好士愛民請托盡謝同<lb/>
　　官敬而畏之<hi>江寧府志</hi>
　　林大黼字朝介莆田人萬歴間授上元縣令性明<lb/>
　　敏簿書積案一覽無餘聽斷如神黠吏莫能窺其<lb/>
　　意㫖革坊廂長改編丁銀省浮費十之七八民立<lb/>
　　祠祀之<hi>上元縣志</hi>
　　賈應龍祥符人知上元縣鄉民多溺女應龍責里<lb/>
<pb n="KR2k0042_WYG_112-21a"/>
　　胥呈報始多存活請於上官推丁銀入田畝民困<lb/>
　　以甦<hi>上元縣志</hi>
　　徐良彦字季良新建人萬歴間知溧水縣應天八<lb/>
　　邑舊有解京皇磚之役重爲民累良彦請於田糧<lb/>
　　少増分毫悉付蘓州匠作彚解以免駁換議行而<lb/>
　　民便焉<hi>溧水縣志</hi>
　　張錫命潼川人萬歴間知溧水申請田糧改折如<lb/>
　　高淳例合邑便之<hi>溧水縣志</hi>
<pb n="KR2k0042_WYG_112-21b"/>
　　董岐鳳石屏州人萬歴十四年令高淳時大水諸<lb/>
　　圩盡沒岐鳳懇訴於京兆許孚遠得疏請内帑銀<lb/>
　　三千兩修築買當塗湖灘作遮浪埂以捍南蕩圩<lb/>
　　田一萬七千餘畝至今賴之<hi>高淳縣志</hi>
　　宗祖騰字爾英莆田人萬歴三十四年任高淳明<lb/>
　　年大水民居盡沒祖騰督丞尉吏役操舟往救多<lb/>
　　所全活又力請於上緩征發粟民得再生各鄉專<lb/>
　　祠祀焉<hi>高淳縣志</hi>
<pb n="KR2k0042_WYG_112-22a"/>
　　米萬鍾字仲詔北京衞籍爲六合令有水鏡慈母<lb/>
　　之稱<hi>六合縣志</hi>
　　甄偉璧字連城許州人令六合清操自勵聽斷如<lb/>
　　神邑有士人妻殉夫死偉璧率屬往奠歳給粟布<lb/>
　　於遺孤聞者感泣<hi>六合縣志</hi>
　　劉餘佑字玉孺順天人崇禎時爲應天尹勸課耕<lb/>
　　穫積穀救荒全活數萬人<hi>江寧府志</hi>
　　徐石麒字寳摩嘉善人崇禎初官應天府丞時南<lb/>
<pb n="KR2k0042_WYG_112-22b"/>
　　都有絲商馬户兩差民被僉役家業立破石麒仿<lb/>
　　古雇役法令歳納銀若干衆皆稱便郭外通江支<lb/>
　　河久淤商販陸運所費加倍經營疏濬行人利之<lb/>
　　<hi>江寧府志</hi>
　　錢士貴字元冲松江人崇禎時爲應天府丞勸民<lb/>
　　積穀歳凶悉心賑給郡獄有罰贖久繫者捐金代<lb/>
　　納俸入不繼至變家産足之<hi>江寧府志</hi>
　　金蘭字楚畹紹興人崇禎時應天府丞時旱疫並<lb/>
<pb n="KR2k0042_WYG_112-23a"/>
　　作蘭與魏國公徐宏基及部寺諸臣設厰開賑更<lb/>
　　捐貲糴米江楚相續諸如慈幼局冬生房給藥施<lb/>
　　槥善政皆舉行焉<hi>江寧府志</hi>
　　彭期生浙江人崇禎時謫授應天推官遇事明了<lb/>
　　畧無停滯初之官不攜家室屬邑例供薪米悉却<lb/>
　　不受<hi>江寧府志</hi>
　　趙其昌永平人崇禎十六年爲應天治中案無留<lb/>
　　牘修城隍詰奸宄民皆德之<hi>江寧府志</hi>
<pb n="KR2k0042_WYG_112-23b"/>
　　周光霽字澹菴武康人崇禎時令高淳歳比旱民<lb/>
　　屑榆掘土以食而臺司督漕甚急時負圩諸鄉尚<lb/>
　　有薄收光霽自立印券貸之輸將如期明歳秋登<lb/>
　　悉償無逋人稱其才<hi>高淳縣志</hi>
　　楊以任字維節江西人崇禎中應天教授誨迪不<lb/>
　　倦諸生感悦卒於官服心䘮者數百人<hi>江寧府志</hi>
國朝李正茂字生周順天人順治二年爲江寧知府時<lb/>
　　百務草創正茂設立各署建修利涉上方石城等<lb/>
<pb n="KR2k0042_WYG_112-24a"/>
　　橋瘡痍初定一意撫循保全善類革減重刑居官<lb/>
　　數年境内安堵士民思之<lb/>
　　趙廷臣字君鄰奉天人順治初授江寧江防同知<lb/>
　　轄運務時欲以黃快船丁僉充運甲廷臣乞循舊<lb/>
　　册運丁歸運黃快丁歸黃快船軍衛無擾又優䘏<lb/>
　　士子凡列名庠序者復其家槩不僉運操院陳錦<lb/>
　　委廷臣練水師於直江口訓練有方江澨帖然㑹<lb/>
　　編審署篆江寧精心釐核照糧輸丁積弊一清<lb/>
<pb n="KR2k0042_WYG_112-24b"/>
　　崔掄竒字正誼夏邑人順治四年由進士授高淳<lb/>
　　縣縣故有虛糧爲民累掄竒力懇上官疏請永折<lb/>
　　著爲令又加意課士所拔識者多得雋秀後遷工<lb/>
　　部主事<lb/>
　　王鼎應字六符淄川人順治四年由進士知溧水<lb/>
　　縣時值丈量奸民藉端興訟訴牒紛然鼎應槩置<lb/>
　　不理民獲以安胥吏積年侵蠧財賦莫可稽核鼎<lb/>
　　應嚴爲釐晰纎毫不得欺匿<lb/>
<pb n="KR2k0042_WYG_112-25a"/>
　　　郭士賢奉天人順治六年知上元縣八年歳大祲<lb/>
　　　糧額莫辦士賢申請各院將罰贖銀兩糴米入倉<lb/>
　　　不足則以已俸益之二年之中一水一旱皆賴以<lb/>
　　　濟民力不困而<lb/>
　　國儲亦不虧最爲良法<lb/>
　　　閔派魯字伯崇祥符人順治十年知溧水縣敦儒<lb/>
　　　禮士多善政先是里糧多寡不齊每遇徭役照里<lb/>
　　　分派民苦不均派魯編審力爲劑平勒成一書曰<lb/>
<pb n="KR2k0042_WYG_112-25b"/>
　　　均里平徭册縣西南濱湖田齧於水者十萬餘畝<lb/>
　　　民苦虗賦派魯申請具　題邀<lb/>
恩永折著有復折全書<lb/>
　　　饒應元字善仙蘄水人順治十六年知溧水縣天<lb/>
　　　資長厚而事有執持有妖婦曹氏以邪敎惑民應<lb/>
　　　元摘其奸申請殱之初民間户役不均應元編審<lb/>
　　　定三十八石爲一排兩石爲一丁自此無偏重偏<lb/>
　　　輕之弊<hi>以上舊通志</hi>
<pb n="KR2k0042_WYG_112-26a"/>
　　張大垣字紫臣三原人順治己亥進士知高淳縣<lb/>
　　時檄下將易改折徵本色闔邑驚恐大垣力請於<lb/>
　　上官得寢其事又除本邑雜徵之累及詳減漕費<lb/>
　　千金民力大紓<lb/>
　　許力達通山人順治十六年知江浦為政慈惠均<lb/>
　　里甲興學校莅官未久海寇猖獗與縣尉蔣上達<lb/>
　　俱殉難事<lb/>
聞贈按察司副使廕一子與蔣尉同祀忠烈祠<lb/>
<pb n="KR2k0042_WYG_112-26b"/>
　　劉澤嗣字蘧修吳橋人康熙十三年知高淳縣臨<lb/>
　　政嚴肅萑苻屏跡修黌宫飭郵傳刱育嬰堂民不<lb/>
　　勞而事舉十九年行取户部主事<lb/>
　　于成龍字振甲奉天人康熙二十一年知江寜府時總<lb/>
　　督于成龍剛正於屬吏少許可獨奬成龍才由通州牧<lb/>
　題守江寜興利除弊知無不為是時徐州有奸民某<lb/>
　　走京師以左道惑衆上告事下制府檄江寧鎮江<lb/>
　　兩府㑹鞫成龍力白寃狀制府疑故縱詰責甚厲<lb/>
<pb n="KR2k0042_WYG_112-27a"/>
　　成龍持之愈力奸民卒坐誣瀕江蘆洲多爲豪强<lb/>
　　隱佔成龍以有課而無洲者爲坍江立予豁除有<lb/>
　　洲而無課者爲欺隱陞課而薄其罰人皆服其平<lb/>
　　擢安徽按察使<lb/>
　　　　蘇州府<lb/>
　周孫武齊人以兵法見吳王闔閭王以爲將破楚入<lb/>
　　郢威齊晉武與有力焉<hi>史記本傳</hi>
　　伍員字子胥爲吳行人吳以子胥之謀西破彊楚<lb/>
<pb n="KR2k0042_WYG_112-27b"/>
　　北威齊晉南服越人後數諫賜死<hi>史記本傳</hi>
　漢陸烈字伯元漢高帝時爲吳令遷豫章都尉卒吳<lb/>
　　人思之迎葬於胥屏亭<hi>朱長文吳郡圗經續記</hi>
　　任延字長孫南陽人建武初拜㑹稽都尉時年十<lb/>
　　九靜泊無爲祠延陵季子聘董子儀嚴子陵等待<lb/>
　　以師友之禮掾吏貧者分祿賑給之耕公田以周<lb/>
　　窮急行縣輒慰勉孝子吳有龍邱萇者志不降辱<lb/>
　　延修書記致醫藥吏使相望於道一歳萇乃詣府<lb/>
<pb n="KR2k0042_WYG_112-28a"/>
　　門遂署議曹祭酒<hi>後漢書循吏傳</hi>
　　鍾離意字子阿山隂人少爲郡督郵太守賢之任<lb/>
　　以縣事建武十四年㑹稽大疫死者萬數意獨身<lb/>
　　自隱親經給醫藥所部多䝉全濟<hi>後漢書本傳</hi>
　　第五倫字伯魚長陵人拜㑹稽太守躬自斬芻養<lb/>
　　馬妻執炊㸑受俸裁留一月糧餘皆賤貿與貧民<lb/>
　　俗多淫祀常以牛祭神財産以之困匱倫曉告百<lb/>
　　姓妄屠牛者輒行罰百姓以安後坐法徵老小攀<lb/>
<pb n="KR2k0042_WYG_112-28b"/>
　　車號呼<hi>後漢書本傳</hi>
　　王充字仲任上虞人明帝時仕郡爲功曹以數見<lb/>
　　爭不合去刺史董勤辟爲從事轉治中自免還家<lb/>
　　<hi>後漢書本傳</hi>
　　張霸字伯饒成都人永元中㑹稽太守表用處士<lb/>
　　顧奉公孫松等郡中爭勵志節習經者以千數道<lb/>
　　路但聞誦聲<hi>後漢書本傳</hi>
　　馬稜字伯威茂陵人永元中爲丹陽太守禽江湖<lb/>
<pb n="KR2k0042_WYG_112-29a"/>
　　賊轉㑹稽太守治亦有聲<hi>後漢書馬援傳</hi>
　　許貢吳郡太守時孫策方起貢表聞漢帝云策驍<lb/>
　　勇與項籍相似宜召還京邑若置於外必爲患策<lb/>
　　候吏得表以示策策遂殺貢<hi>江表傳</hi>
　三國吳滕允字承嗣劇人大帝時由丹陽太守徙吳<lb/>
　　郡每聽詞訟察言觀色務盡情理<hi>吳志本傳</hi>
　　賀邵字興伯山隂人吳景帝時吳郡太守諸强族<lb/>
　　輕之題府門曰㑹稽雞不能啼邵索筆足之云不<lb/>
<pb n="KR2k0042_WYG_112-29b"/>
　　可啼殺吳兒因檢校顧陸役使官兵及藏逋亡諸<lb/>
　　罪狀一部股栗<hi>世説</hi>
　晉傅咸字長虞北地人吳國内史顧榮與親故書曰<lb/>
　　長虞勁直忠果雖非周才亦足貴也<hi>姑蘇志</hi>
　　鄧攸字伯道襄陵人元帝時吳郡太守載米之郡<lb/>
　　惟飲吳水歳饑奏請賑貸未報輒開倉救之後引<lb/>
　　疾去郡有送迎錢數百萬攸去郡不受一錢百姓<lb/>
　　數千人牽攸船不得進攸乃小停夜中發去<hi>晉書良吏</hi>
<pb n="KR2k0042_WYG_112-30a"/>
　　<hi>傳</hi>
　　顔含字宏都琅琊人吳郡太守簡而有恩明而能<lb/>
　　斷王導嘆曰顔公在事吳人歛手矣<hi>晉書孝友傳</hi>
　　虞潭字思奥餘姚人清貞有檢操爲吳國内史時<lb/>
　　軍荒歳饑潭表出倉米賑救又修滬瀆壘以防海<lb/>
　　沙百姓賴之<hi>晉書本傳</hi>
　　王薈字敬文琅琊人爲吳國内史年饑粟貴人多<lb/>
　　死亡薈出私米作饘粥以飼饑者所濟甚衆<hi>晉書王導</hi>
<pb n="KR2k0042_WYG_112-30b"/>
　　<hi>傳</hi>
　南北朝宋羊元保太山人歴宣城東海㑹稽太守徙<lb/>
　　吳郡太守廉素寡欲頻典名郡爲政雖無幹績而<lb/>
　　去後常令人思<hi>宋書本傳</hi>
　齊王延之字希季臨沂人宋明帝時爲吳郡太守罷<lb/>
　　郡歸家産無所増益<hi>齊書本傳</hi>
　　陳珉潁川人宋吳令發摘奸隱境内以爲神明<hi>南畿</hi>
　　<hi>志</hi>
<pb n="KR2k0042_WYG_112-31a"/>
　　周洽汝南人爲吳令廉約無私<hi>姑蘇志</hi>
　　傅翽靈州人齊吳令孫廉問曰丈人發奸摘伏惠<lb/>
　　化如神何以至此答曰無他也惟勤而清清則吏<lb/>
　　不能欺勤則事無不理<hi>姑蘇志</hi>
　　蕭<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>字景業南蘭陵人建元初爲吳郡太守有能<lb/>
　　名竟陵王子良與之書曰竊承下風數十年來姑<lb/>
　　蘇未有此政<hi>齊書本傳</hi>
　梁王規字威明琅琊人梁大通中爲吳郡太守有惠<lb/>
<pb n="KR2k0042_WYG_112-31b"/>
　　政時主書芮珍宗家在吳前守宰皆傾意奉之規<lb/>
　　遇之薄珍宗密奏規不理郡事召還郡境千餘人<lb/>
　　詣闕請留不許求於郡樹碑許之<hi>梁書本傳</hi>
　　何敬容字國禮廬江人普通間出守吳郡治爲天<lb/>
　　下第一<hi>梁書本傳</hi>
　　江革梁武帝時監呉郡時境内荒歉盜劫公行革<lb/>
　　至郡惟有公給仗身二十人復省去游軍尉廣施<lb/>
　　恩撫明行制令盜賊靖息吏民安之<hi>梁書本傳</hi>
<pb n="KR2k0042_WYG_112-32a"/>
　　何遠字義方郯人梁初嘗監吳郡性耿介疾强富<lb/>
　　如仇讐視貧細如子弟特爲豪右所憚尤厲清節<lb/>
　　妻子饑寒不以動心所至立祠祀之<hi>梁書本傳</hi>
　　謝舉字言揚陽夏人梁大同中爲吳郡守先是何<lb/>
　　敬容有美績世稱何吳郡及舉爲政聲跡略相比<lb/>
　　<hi>梁書本傳</hi>
　陳沈君理字仲倫吳興人陳高祖時爲吳郡太守時<lb/>
　　兵革未寧百姓荒敝君理招集士卒修治器械士<lb/>
<pb n="KR2k0042_WYG_112-32b"/>
　　民悦附以幹理見稱<hi>陳書本傳</hi>
　隋皇甫績字功明安定人隋平陳以績為蘇州刺史<lb/>
　　開皇十年高智惠作亂州民顧子元發兵應之因<lb/>
　　以攻績相持八旬子元於冬至日遣人奉牛酒於<lb/>
　　績績乃遺子元書諭以順逆禍福子元得書頓首<lb/>
　　陳謝㑹楊素援兵至合擊破之<hi>隋書本傳</hi>
　唐劉太真宣城人行義修潔蘇州刺史李栖筠表為<lb/>
　　常熟令到官未期一邑自化<hi>唐書本傳</hi>
<pb n="KR2k0042_WYG_112-33a"/>
　　韋夏卿字雲客萬年人大歴中常州刺史以最績<lb/>
　　轉蘇州始至謀以息民布令曰矜老疾活艱困於<lb/>
　　是鄉計之而白於縣縣上之郡夏卿乃條其歳差<lb/>
　　並與蠲放<hi>唐書本傳</hi>
　　王綱爲崑山令始作學舍置博士弟子員民興於<lb/>
　　學有不被儒服者莫不恥焉<hi>南畿志</hi>
　　盧東美范陽人大歴中爲吳令梁肅稱其外寛内<lb/>
　　明敬事而信<hi>姑蘇志</hi>
<pb n="KR2k0042_WYG_112-33b"/>
　　韋應物長安人貞元初爲蘇州刺史性高潔所在<lb/>
　　焚香掃地而坐惟顧況劉長卿秦系邱丹皎然之<lb/>
　　儔與之倡酬<hi>姑蘇志</hi>
　　于頔字允元爲蘇州刺史罷淫祠濬溝澮端路衢<lb/>
　　爲政有績<hi>唐書本傳</hi>
　　李素隴西人元和初刺蘇州到官旬日李錡反素<lb/>
　　戰不勝賊入素端立責以義皆歛兵不敢逼送械<lb/>
　　軍中未及京口而錡敗素脫械還走州民抱扶迎<lb/>
<pb n="KR2k0042_WYG_112-34a"/>
　　之天子使貴人持紫衣金魚以賜居三年州稱治<lb/>
　　<hi>韓愈河南少尹李公墓志</hi>
　　王仲舒字宏中祁人元和中蘇州刺史堤松江爲<lb/>
　　路變屋瓦絶火災賦調與民爲期不擾自辦<hi>唐書本傳</hi>
　　狄兼謨字汝諧太原人文宗時爲蘇州刺史以治<lb/>
　　最擢給事中<hi>唐書狄仁傑傳</hi>
　　劉禹錫字夢得中山人蘇州刺史以政最賜金紫<lb/>
　　<hi>唐書本傳</hi>
<pb n="KR2k0042_WYG_112-34b"/>
　　盧商字爲臣以大理卿爲蘇州刺史吏以鹽法困<lb/>
　　民商令計口售鹽無常額人皆便之<hi>唐書鄭肅傳</hi>
　　滕遂長洲令攝吳縣吏才警敏百姓歌曰朝判長<lb/>
　　洲暮判吳道不拾遺人不孤<hi>姑蘇志</hi>
　　成及字宏濟錢塘人乾寧初爲吳越王錢鏐將以<lb/>
　　功授蘓州刺史楊行密圍蘇州及被執行密閲及<lb/>
　　家所蓄惟圖書藥物賢之與歸淮南將署爲行軍<lb/>
　　司馬及泣曰及百口在錢公所城陷不能死敢求<lb/>
<pb n="KR2k0042_WYG_112-35a"/>
　　富貴耶引佩刀欲自剄行密遽起持之舘於府舎<lb/>
　　光化元年具禮遣歸<hi>姑蘇志</hi>
　宋閻象鉅野人太平興國間吳越新附以禁兵五千<lb/>
　　人屬象安撫遂知蘇州象以齊魯之人悉能知越<lb/>
　　風俗而揉以善政恩涵澤濡民以蘇息<hi>歐陽修金部郎中閻</hi>
　　<hi>公神道碑</hi>
　　王禹偁字元之鉅野人知長洲縣歳凶民饑賦歛<lb/>
　　乖期不忍菜色之民日事鞭朴因出吏部考課歴<lb/>
<pb n="KR2k0042_WYG_112-35b"/>
　　納質於巨商得錢一萬七千市白粲代輸之<hi>自序</hi>
　　宋璫字寳臣渭南人賦性清簡淳化中三吳饑疫<lb/>
　　因命璫知蘇州璫素病足州地卑濕疾益甚或勸<lb/>
　　璫引疾歸璫曰天子以民病俾我撫綏又以疾辭<lb/>
　　非臣子之義也後卒於官<hi>宋史本傳</hi>
　　陳省華字善則閬中人至道初知蘇州時遇水災<lb/>
　　省華復流民數千户莩者悉瘞之詔書褒美<hi>宋史陳尭</hi>
　　<hi>佐傳</hi>
<pb n="KR2k0042_WYG_112-36a"/>
　　裴莊字端已閬中人真宗時知蘇州莊素有吏幹<lb/>
　　慷慨敢言<hi>宋史本傳</hi>
　　孫冕字伯純新淦人天禧中知蘇州治獄不濫斷<lb/>
　　訟如神吏畏而民愛之嘗病癰州人爭詣佛寺爲<lb/>
　　冕祈福<hi>姑蘇志</hi>
　　徐奭字武卿建安人天聖初通判蘇州時東南大<lb/>
　　水奭周視盡得水利舊跡乃築石塘九十里建橋<lb/>
　　十八所復良田數十萬畝疏隱田者二萬六千户<lb/>
<pb n="KR2k0042_WYG_112-36b"/>
　　塘成遷兩浙轉運使<hi>姑蘇志</hi>
　　章岵字伯望浦城人知蘇州始下車㑹暴風湖海<lb/>
　　之濱民多漂溺岵請蠲租賑䘏人不失所性剛介<lb/>
　　鉏治姦吏豪右畏懾政最詔褒之<hi>南畿志</hi>
　　王質字子野莘人通判蘇州州守黃宗旦得盜鑄<lb/>
　　者百餘人告質曰吾以術鈎致得之質曰以術鈎<lb/>
　　人寘之死而又喜仁者之政固如是乎宗旦慚沮<lb/>
　　爲薄其罪<hi>宋史本傳</hi>
<pb n="KR2k0042_WYG_112-37a"/>
　　劉立言字禹昌臨江人知長洲縣過客求發民挽<lb/>
　　船立言不許郡守移書亦不聽所至利興害革去<lb/>
　　後人皆思之<hi>南畿志</hi>
　　王幾字彦成江都人宰長洲爲政平允弛張以時<lb/>
　　境内豪强懾服貧細得以安堵<hi>南畿志</hi>
　　張方平字道安宋城人景祐中知崑山時吳越歸<lb/>
　　國未久豪民占田積訟不決方平按其所輸租大<lb/>
　　約百纔一二乃悉收其羨田以賦貧民自是訟獄<lb/>
<pb n="KR2k0042_WYG_112-37b"/>
　　衰息<hi>宋名臣言行録</hi>
　　司馬光字君實洓水人寳元中父池仕於杭因求<lb/>
　　僉書蘇州判官事以便省親許之<hi>姑蘇志</hi>
　　張伯玉字公達江西人慶歴初爲郡剛介有守范<lb/>
　　仲淹愛重之<hi>姑蘇志</hi>
　　王庭堅字世美慶歴三年爲吳江尉政稱平允建<lb/>
　　長橋三百餘丈民甚便之<hi>南畿志</hi>
　　邱與權建州人至和中爲崑山主簿時縣西民田<lb/>
<pb n="KR2k0042_WYG_112-38a"/>
　　漂汲奸人邀劫行旅吏莫能禁與權上五利於太<lb/>
　　守一曰便舟楫二曰闢田疇三曰復租賦四曰止<lb/>
　　盜賊五曰禁奸商築至和塘七十里達於郡<hi>姑蘇志</hi>
　　韓正彦字德師安陽人嘉祐中知崑山縣刱石堤<lb/>
　　疏斗門作塘七十里以達於郡得腴田數百萬頃<lb/>
　　比去爲立生祠作思韓記<hi>南畿志</hi>
　　胡瑗字翼之泰州人爲蘇州敎授嚴條約以身先<lb/>
　　之雖大暑必公服終日以見諸生解經至有要義<lb/>
<pb n="KR2k0042_WYG_112-38b"/>
　　懇懇爲言其所以治已而後治乎人者學徒千數<lb/>
　　日月刮劘爲文章皆傳經義必以理勝信其師說<lb/>
　　敦尚行實<hi>蔡謨胡安定先生墓志銘</hi>
　　薄宗孟字傳正新井人治平中爲蘇州推官英宗<lb/>
　　以水災求直言既又地震宗孟兩上疏指斥大臣<lb/>
　　宫禁及宦官除館閣校勘<hi>東都事略</hi>
　　沈兼字子達通判蘇州能名籍甚性剛果與守爭<lb/>
　　可否不少屈免官去怡然無戚容<hi>蘇州府志</hi>
<pb n="KR2k0042_WYG_112-39a"/>
　　李禹卿字君益通判蘇州堤太湖八十里爲渠以<lb/>
　　益漕運蓄水溉田千餘頃歳饑出羨粟三萬全活<lb/>
　　萬餘人<hi>南畿志</hi>
　　常安民字稀古卭州人元豐六年知長洲縣以主<lb/>
　　信爲治人不忍欺縣故多盜籍常犯者書其衣榜<lb/>
　　其門約能得他盜乃除盜爲之息追科不下吏使<lb/>
　　民自輸先他邑以辦民皆稱爲古良吏<hi>宋史本傳</hi>
　　李䕫字斯和邵武人元豐時爲平江節度推官常<lb/>
<pb n="KR2k0042_WYG_112-39b"/>
　　攝郡事承前守因循之後獄繋甚衆䕫命數吏分<lb/>
　　條所犯不日皆决遣之<hi>南畿志</hi>
　　王覿字明叟如皋人元祐中知蘇州有狡吏善刺<lb/>
　　守將意以撓其權前守用是得譏議覿窮其奸狀<lb/>
　　寘於法一郡肅然民歌詠其政有吏行水上人在<lb/>
　　鏡心之語徙江淮發運使<hi>宋史本傳</hi>
　　郭三益字慎求義興人元祐間爲常熟丞常平使<lb/>
　　者調蘇湖常秀之人濬青龍江分地程役三益所<lb/>
<pb n="KR2k0042_WYG_112-40a"/>
　　部前期告辦使者留其人使助他邑三益徑引衆<lb/>
　　歸<hi>姑蘓志</hi>
　　洪彦昇樂平縣人調常熟尉奉母之官既至前尉<lb/>
　　欲缷期三月以規薦而中分俸入彦昇處僧舍卻<lb/>
　　俸不納如約始交印<hi>宋史本傳</hi>
　　石公轍字道叟新昌人紹聖中爲吳江令初學宫<lb/>
　　在縣治西南厄於兵火公轍爲規建於東門外又<lb/>
　　置田給士今吳江儒學即其處<hi>姑蘇志</hi>
<pb n="KR2k0042_WYG_112-40b"/>
　　虞賓字舜臣山隂人知長洲縣大姓黠吏亂法賓<lb/>
　　廉得其狀悉治以法歳祲民無葢藏部使者猶檄<lb/>
　　徵宿負賓閣文書不問竟得免<hi>南畿志</hi>
　　程俱字致道開化人元符中爲吳江簿政平訟理<lb/>
　　有循良之風後簿高文虎以曽懋及俱爲此官作<lb/>
　　曽程堂以寓景仰范成大爲之記<hi>姑蘇志</hi>
　　李光字泰發上虞人崇寧間知常熟時朱勔父冲<lb/>
　　倚勢暴橫光械治其家僮後知平江府㑹朝廷以<lb/>
<pb n="KR2k0042_WYG_112-41a"/>
　　乏軍儲措置和糴數以萬計光曰主上屢有約束<lb/>
　　戒科斂今米或可得未知本錢安所取辦因論奏<lb/>
　　其事有㫖降本錢和糴不踰月而畢<hi>宋史本傳</hi>
　　張克戩字徳祥開封人大觀二年知吳縣俗好訟<lb/>
　　克戩一切繩以法奸猾屏氣<hi>宋史忠義傳</hi>
　　趙訓之字誨道知吳縣時朱勔怙勢凌州縣訓之<lb/>
　　不爲屈勔嘗執數人詣縣請治悉縱不問<hi>宋史忠義趙士</hi>
　　<hi>嶐傳</hi>
<pb n="KR2k0042_WYG_112-41b"/>
　　江衮字聖濳衢州人授平江府司兵曹事方臘之<lb/>
　　亂有商旅數十人皇遽入境郡將疑爲諜將殺之<lb/>
　　衮力爭得免<hi>蘇州府志</hi>
　　趙彦倓字安卿爲平江節度推官攝宜興縣時以<lb/>
　　牧馬券科爲負嘗預用二年後稅民以此病彦倓<lb/>
　　請諸司奏釋宿逋禁預借積弊遂絶<hi>宋史宗室傳</hi>
　　胡松年字茂老懷仁人高宗時知平江府未入境<lb/>
　　貪吏解印綬去以興利除害十七事揭都市百姓<lb/>
<pb n="KR2k0042_WYG_112-42a"/>
　　便之<hi>宋史本傳</hi>
　　章誼字宜叟浦城人紹興六年守平江時帝將臨<lb/>
　　幸供億繁夥誼處之皆當理召對賜帶笏<hi>宋史本傳</hi>
　　李衡字彦平江都人紹興中授吳江主簿有部使<lb/>
　　者怙勢侵削下民衡不忍以敲扑迎合投劾府中<lb/>
　　拂衣歸<hi>宋史本傳</hi>
　　周葵字立義宜興人紹興中知平江府時兩浙運<lb/>
　　使李椿年行經界法郡故田租不滿四十萬椿年<lb/>
<pb n="KR2k0042_WYG_112-42b"/>
　　披榛莽按倉碣欲以七十萬爲率葵力辨之椿年<lb/>
　　遂以圖經三十萬爲準<hi>姑蘇志</hi>
　　洪遵字景嚴鄱陽人紹興末知平江府蘇保衡由<lb/>
　　海道窺兩浙浙西副總管李寳禦之以舟師搗膠<lb/>
　　西凡資糧器械舟楫皆遵供億寳成功而歸遵之<lb/>
　　助爲多<hi>宋史洪皓傳</hi>
　　沈介字德和德清人知平江上曰平江輔郡極難<lb/>
　　其人知卿政事特加遴選介三典郡所莅繁劇綽<lb/>
<pb n="KR2k0042_WYG_112-43a"/>
　　有餘暇豪猾斂避焉<hi>姑蘇志</hi>
　　曽慎字叔重清源人紹興中宰常熟知足以知勇<lb/>
　　足以行御吏若西門之治鄴愛民如子産之治鄭<lb/>
　　<hi>王伯廣宣風樓記</hi>
　　鄭穆字應和長汀人常熟丞攝縣事有潰兵絶江<lb/>
　　由福山闖闗邑人大恐穆單車撫諭遂定<hi>宋史本傳</hi>
　　程沂字詠之河南人頤從子紹興間知崑山爲政<lb/>
　　中和有古循吏風<hi>姑蘇志</hi>
<pb n="KR2k0042_WYG_112-43b"/>
　　陳璧字君玉爲崑山主簿注情敎養講勸甚勞邑<lb/>
　　士造請無虛日<hi>姑蘇志</hi>
　　沈度乾道二年以考功郎中除知平江後召赴行<lb/>
　　在上曰甲寅之歳委卿守吳未幾治行昭著果如<lb/>
　　所料可謂得人矣<hi>姑蘇志</hi>
　　趙公廣字德儉淳熙初知吳江爲政知本末先後<lb/>
　　既建廟學復取羨租以餼生徒凡郵亭使館橋梁<lb/>
　　祠宇理葺殆遍<hi>呉江縣志</hi>
<pb n="KR2k0042_WYG_112-44a"/>
　　袁韶字彦淳鄞人嘉泰中爲呉江丞蘇師旦挾韓<lb/>
　　侂胄威福撓役法韶受提舉常平黃犖檄覈田定<lb/>
　　役師旦密諭吳江多姻黨倘相容當薦爲京朝官<lb/>
　　韶不聽承徭役者皆師旦黨師旦怒諷言者將論<lb/>
　　之未幾師旦敗改知桐廬縣<hi>宋史本傳</hi>
　　葉延年字公是處州人嘉泰中知吳縣有豪民居<lb/>
　　光福山澤間四出侵暴既三十餘年延年擒寘於<lb/>
　　法士民德之<hi>南畿志</hi>
<pb n="KR2k0042_WYG_112-44b"/>
　　孫應時字季和餘姚人從學於陸九淵爲黃巖尉<lb/>
　　有惠政朱熹重之改常熟縣秩滿郡將以私憾捃<lb/>
　　摭倉粟積逋三千斛詰之士民相率擔負詣郡代<lb/>
　　償<hi>姑蘇志</hi>
　　孫沂字彦温丹徒人紹定四年爲常熟丞民獄訟<lb/>
　　不决者皆請於臺府願以屬沂旁邑亦然臺府既<lb/>
　　以爲常沂亦不復計彼此<hi>南畿志</hi>
　　項公澤字德潤永嘉人淳祐間宰崑山以文學飾<lb/>
<pb n="KR2k0042_WYG_112-45a"/>
　　吏事買田養士爲政廉敏百廢具舉<hi>南畿志</hi>
　　王文雍寳祐中尹常熟修城闉及譙樓置刻漏創<lb/>
　　兩務官廨濬河築堤葺亭甃衢整飭版籍<hi>南畿志</hi>
　　黃震字東發慈谿人寳祐四年調吳縣尉縣多豪<lb/>
　　家凡告私債則以屬尉民多饑凍窘苦死尉卒手<lb/>
　　震至不受告府檄攝其縣及攝長洲華亭皆有聲<lb/>
　　<hi>宋史儒林傳</hi>
　　韓彦古字子師延安人世忠子兩知平江時酒禁<lb/>
<pb n="KR2k0042_WYG_112-45b"/>
　　甚嚴門卒捕一婦人肩輿載斗酒入門彦古問何<lb/>
　　從而獲卒曰舁轎之夫預以告彦古曰人奴而訐<lb/>
　　其主乎杖僕而遣之有士人持吏短長州將下車<lb/>
　　必先投狀以占能否彦古至其人亦來彦古曰此<lb/>
　　狀汝不能爲必有吏人敎汝其人錯愕以實告追<lb/>
　　吏杖之一郡以爲神明<hi>姑蘇志</hi>
　　謝師稷字務本邵武人知平江府撙節浮費未滿<lb/>
　　歳積四十萬緡奏請修城雉堞一新<hi>姑蘓志</hi>
<pb n="KR2k0042_WYG_112-46a"/>
　　沈作賓字賓主歸安人知平江招海盜餘黨錫以<lb/>
　　衣物又得强勇者幾千人置將統之號曰義士復<lb/>
　　募境内惡少亦幾千人號曰壯士衣糧器械皆視<lb/>
　　官軍而輕㨗善鬭過之於是海道息警市井無譁<lb/>
　　<hi>宋史本傳</hi>
　　李寳河北人浙西路副總管駐平江與守臣督海<lb/>
　　舟捍禦北軍將行西北風勁寳下令敢沮者斬遂<lb/>
　　入大洋忼慨自誓風即止明日破敵㨗聞上喜曰<lb/>
<pb n="KR2k0042_WYG_112-46b"/>
　　朕用李寳果立功爲天下倡矣<hi>宋史本傳</hi>
　　陳晞㸃字子與青田人淳熙中平江觀察推官樞<lb/>
　　密邱崇爲守屢以職事爭辯崇或陽怒折之晞㸃<lb/>
　　立退屏息俟其少霽執論如初後提舉羅㸃兼府<lb/>
　　事兩司事無大小咸以相屬行荒政修水利決積<lb/>
　　訟晞㸃悉左右之<hi>姑蘇志</hi>
　　陳造字唐卿平江敎授士被教養咸恨師承不早<lb/>
　　錫山尤袤讀其騷雅雜著曰吾自是得師矣<hi>蘇州府志</hi>
<pb n="KR2k0042_WYG_112-47a"/>
　　趙㦛夫字惟恭嘉定中權知平江府有婦人告其<lb/>
　　姑私酒㦛夫問曰汝事姑孝乎曰極孝㦛夫曰既<lb/>
　　能盡孝可代姑受杖郡人快之<hi>姑蘇志</hi>
　　李芾字叔章衡人浙東提刑以前官移浙西盜羣<lb/>
　　穴太湖中芾跡其出沒按捕之作虎邱書院以祠<lb/>
　　尹焞置學官親爲學規以敎之學者甚盛<hi>宋史忠義傳</hi>
　　趙彦橚字文長知平江郡海盜出沒莫可蹤跡彦<lb/>
　　橚奏分崑山之半置嘉定縣屯兵以守<hi>宋史宗室傳</hi>
<pb n="KR2k0042_WYG_112-47b"/>
　　王遂字去非金壇人理宗時知平江府崇學校寛<lb/>
　　民力抑豪强禁盂蘭盆㑹洞庭邨民徐汝賢以詐<lb/>
　　惑衆自號水仙太保掠人財賄妻妾爲害數十年<lb/>
　　遂收捕黥面鞭背投之盤門水中汚俗一變<hi>南畿志</hi>
　　吳潛字毅夫寧國人理宗時知平江府條具財計<lb/>
　　彫敝本末以寛郡民與轉運使王埜爭論利害尋<lb/>
　　改知鎮江<hi>宋史本傳</hi>
　　吳樵淳祐中平江節度推官賢而有才敏於吏事<lb/>
<pb n="KR2k0042_WYG_112-48a"/>
　　憲司請入僉幕多所裨贊諸司交薦之<hi>姑蘇志</hi>
　　包恢字宏父建昌人景定中知平江豪有奪民田<lb/>
　　寄公租誣上者恢上疏指爲以小民祈天永命之<lb/>
　　一事上覽奏惻然罪任事者即歸民田<hi>宋史本傳</hi>
　　趙順孫字和仲縉雲人咸祐四年知平江郡庾空<lb/>
　　乏例以夏初徵民租順孫謂古者十月納禾稼先<lb/>
　　期半載民何以堪爲經營助糴得免預徵<hi>姑蘇志</hi>
　　常懋字長孺淳祐七年調常熟尉公廉自持不畏<lb/>
<pb n="KR2k0042_WYG_112-48b"/>
　　强禦部使者交薦之後辟差平江府百萬倉檢察<lb/>
　　不受和糴事例戢吏卒苛取發運使趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>兼提<lb/>
　　㸃刑獄屬懋檢覆雪無錫翟氏寃獄監江淮茶鹽<lb/>
　　所蕪湖局不受商稅贏改知嘉定縣歳大水勸分<lb/>
　　和糴按籍均敷以薦簽書臨安府判官<hi>宋史本傳</hi>
　　文天祥字宋瑞廬陵人德祐元年知平江㑹獨松<lb/>
　　關告急趣天祥入衞去數日平江城守王邦傑開<lb/>
　　門降二年天祥以資政殿學士詣巴延軍前講解<lb/>
<pb n="KR2k0042_WYG_112-49a"/>
　　索多問曰何以去平江天祥曰有詔趣入衞問兵<lb/>
　　若干曰五萬索多嘆曰天也使丞相在平江必不<lb/>
　　降但累城内百姓耳<hi>宋史本傳</hi>
　　許應元字長卿臨安人授平江司户叅軍知府文<lb/>
　　天祥辟置幕下國亡不仕教授以終<hi>姑蘇志</hi>
　元孔文貞字從善東平人至元丁亥尹常熟歳大潦<lb/>
　　文貞發廩拯溺全活甚衆明年躬督郊民疏港浦<lb/>
　　洩積水以注之江秋乃大獲又覈實匿賦勢家感<lb/>
<pb n="KR2k0042_WYG_112-49b"/>
　　其誠亦樂輸納<hi>姑蘇志</hi>
　　王安貞字吉卿至元中遷常熟知州州治初遷安<lb/>
　　貞規畫刱建費鉅而民不擾<hi>姑蘇志</hi>
　　哈喇哈遜大德元年同知吳江州嘗語人曰守土<lb/>
　　之官不忠勤何以盡職分不公正何以聽獄訟不<lb/>
　　慈仁何以得民心歳荒且疫爲之流涕白州長留<lb/>
　　粟救之<hi>元史本傳</hi>
　　盧克治字仲敬濮陽人大德間爲常熟令獄無寃<lb/>
<pb n="KR2k0042_WYG_112-50a"/>
　　濫教育言氏子孫覈實學田<hi>姑蘇志</hi>
　　劉允字嗣宗良鄉人爲平江總管延祐初詔經理<lb/>
　　田糧允威信素孚人不敢欺江浙十八郡守臣欲<lb/>
　　槩定田賦允爭曰地有肥磽厥賦宜不齊一旦更<lb/>
　　改民病何時瘳乎衆議始息<hi>蘇州府志</hi>
　　高仁字壽之濟南人延祐初知吳江州時行省賑<lb/>
　　杭饑命吳江増糶三萬石仁抗言州小數已溢不<lb/>
　　可増鹽運使虧課省委仁取諸民補之仁言民貧<lb/>
<pb n="KR2k0042_WYG_112-50b"/>
　　不可妄動動且有外虞事並寢<hi>南畿志</hi>
　　師圖烈圖字敬之寧夏人延祐末爲平江路總管<lb/>
　　府縣未結之案積至二千餘編攝吏曹期以日決<lb/>
　　未幾而畢里正之役賠償往往破産或本都堪役<lb/>
　　調之他都吏夤縁爲奸圖烈圖如詔㫖先田多上户<lb/>
　　從上推排不役他都民乃便之<hi>姑蘇志</hi>
　　張顯祖泰定初爲吳江判官重建長橋以石易木<lb/>
　　爲竇六十有二每竇用鐵□八條仍布桫枋於水<lb/>
<pb n="KR2k0042_WYG_112-51a"/>
　　底築址以防傾圮遂爲永利<hi>姑蘇志</hi>
　　汪澤明婺源人爲平江推官任法允恕獄多平反<lb/>
　　淮寇闖境倡鄉人保里閈城陷遇害<hi>元史本傳</hi>
　　道通高昌人後至元二年轉平江總管持身嚴燭<lb/>
　　理明决事敏待人直然家益貧其去郡一物無取<lb/>
　　<hi>汪澤民撰去思碑</hi>
　　鄭元祐遂昌人至正間以學行薦爲平江路儒學<lb/>
　　副提舉訓迪一本經術吳人士甚重之<hi>蘇州府志</hi>
<pb n="KR2k0042_WYG_112-51b"/>
　　盧鎮淮南人至正間以領兵副元帥兼知常熟州<lb/>
　　戢兵禮士愛民<hi>姑蘇志</hi>
　明何質吳元年知蘇州府郡久苦張士誠虐政質勞<lb/>
　　來安集民慶更生時詔徙蘇民甚急質雍容部署<lb/>
　　朝㫖以爲怠事逮至闕將寘極典質曰殺一郡牧<lb/>
　　以活百萬生靈質含笑入地矣尋得釋復増秩旌<lb/>
　　之<hi>姑蘇志</hi>
　　魏觀字把山蒲圻人洪武五年出知蘇州府鋤暴<lb/>
<pb n="KR2k0042_WYG_112-52a"/>
　　樹良敬老䘏民大建學舍舉鄉飲酒禮未及三載<lb/>
　　風化興洽課績爲天下最召還賜宴奉天門命宋<lb/>
　　濂等賦詩紀之<hi>南畿志</hi>
　　李亨吉安人洪武十年知蘇州府性樂易事不茍<lb/>
　　爲爲之輒有惠利上賜勅奬勵曰恪慎廉謹古稱<lb/>
　　良吏不是過也<hi>南畿志</hi>
　　王觀祥符人洪武十九年除知蘇州府奸吏錢英<lb/>
　　累構陷長官觀至立捶殺之時洊菑民逋不能償<lb/>
<pb n="KR2k0042_WYG_112-52b"/>
　　乃延諸富家集郡衙風使出儲積以補之逋乃給<lb/>
　　<hi>姑蘇志</hi>
　　姚善字克一安陸人知蘇州府吳民侈僭洪武中<lb/>
　　重法以整齊之嚚者更藉持短長賊譎蠭起善洞<lb/>
　　達政體張弛協宜民俗一變治行爲列郡最靖難<lb/>
　　兵起不屈死<hi>南畿志</hi>
　　金絅嘉興人爲蘇州守時官民田則不齊上疏請<lb/>
　　減重額田得罪賜死<hi>南畿志</hi>
<pb n="KR2k0042_WYG_112-53a"/>
　　徐垕字崇實黃巖人洪武中通判蘇州奏發粟二<lb/>
　　十萬以活饑民春漲壞堤垕相度原隰大興版築<lb/>
　　之役部使者以爲勞民垕力爭卒就其役<hi>南畿志</hi>
　　成天竒河南人洪武中知常熟縣時大吏所遣胥<lb/>
　　役多橫暴不敢詰天竒擒一人立撲殺之民大悦<lb/>
　　事聞璽書褒美<hi>廣輿記</hi>
　　李彰洪武間出知常熟縣邑人朱蝦蟆爲亂已斃<lb/>
　　翌日蘇州太倉二衞兵至彰出牛酒勞軍從容謂<lb/>
<pb n="KR2k0042_WYG_112-53b"/>
　　其將曰民盜民捕之已盡吾已聞於朝矣㑹詔遣<lb/>
　　王御史來視彰逆境上陳其故乃令兵還<hi>姑蘇志</hi>
　　孔克中字庸夫宣聖裔洪武間知吳江重建縣治<lb/>
　　及垂虹亭三高三忠二祠<hi>姑蘇志</hi>
　　芮翀字子翔郾城人洪武中知崑山首革庫子祗<lb/>
　　侯諸蠧後坐事發遵化炒鐵耆老伏闕訟寃詔馳<lb/>
　　傳還職復奏除包荒田糧十八萬有竒開吳淞江<lb/>
　　淤塞二十餘里以母憂去服闋吏部奏崑爲劇邑<lb/>
<pb n="KR2k0042_WYG_112-54a"/>
　　翀素得民俾再還舊治<hi>姑蘇志</hi>
　　栁敬中慈谿人洪武中令常熟修學校濬河渠以<lb/>
　　嚴馭吏以公均賦<hi>南畿志</hi>
　　林鐘字仲鏞杭州人洪武中授崑山學接引後進<lb/>
　　惟恐不及士翕然宗之每相語曰見林先生覺意<lb/>
　　表言外别有箴規<hi>廣輿記</hi>
　　劉幹字孟楨修武人永樂初爲長洲丞兼理農事<lb/>
　　幹周行塍隴呼農人問所疾苦慈孺之色溢於眉<lb/>
<pb n="KR2k0042_WYG_112-54b"/>
　　靣歳饑民輸後期上官譴責幹曰此丞之怠職也<lb/>
　　請代其罰卒於官邑民殮之留衣冠葬半塘名劉<lb/>
　　公墩<hi>南畿志</hi>
　　况鐘字伯律靖安人宣德五年擇郡守九人鐘知<lb/>
　　蘇州府賜勅乘傳之任初佯不解事吏喜越三日<lb/>
　　縛諸吏拷掠投庭下輒死者數人吏又大懼乃盡<lb/>
　　覈屬吏斥貪墨者五人庸懦者十餘人八年夏旱<lb/>
　　既發預備糧賑農復與周忱究收糧法由永樂間<lb/>
<pb n="KR2k0042_WYG_112-55a"/>
　　轉輸北京餉道遼遠糧長以一徵三府二百七十<lb/>
　　萬石加徵至八百一十萬除正供及僦車船費盡<lb/>
　　爲糧長乾沒議别立糧頭同收受互覺察除免舊<lb/>
　　徵三之一以其二之一爲轉輸費餘皆入濟農倉<lb/>
　　爲來年經費本是年馬草米數十萬石及九年夏<lb/>
　　稅折布絲數十萬斤絹數十萬疋小麥數十萬石<lb/>
　　及雜出供費並代以餘米上無逋事下無橫科民<lb/>
　　大悅每旱又輒發此餘米賑活輒數萬人二十餘<lb/>
<pb n="KR2k0042_WYG_112-55b"/>
　　年積弊不戮一人而盡除民接遞終歳在官不得<lb/>
　　負販鐘敘丁差歳不過三日盡罷其在官者置綱<lb/>
　　運簿防運夫侵盜又置館夫簿防非禮需索綜理<lb/>
　　周密簡約易行專厲豪狡拊善良勢家犯法立死<lb/>
　　杖下吏民大驚奉約束寒門下士有行藝者時時<lb/>
　　賑贍正統初秩滿去民叩闕乞留者八萬餘人陞<lb/>
　　正三品仍知蘇州府七年卒市巷哭送其䘮競立<lb/>
　　祠祀之<hi>鄭曉名臣記</hi>
<pb n="KR2k0042_WYG_112-56a"/>
　　李從智宜賓人正統十年知蘇州府郡多淫祀家<lb/>
　　署小廟於門從智出行見之一日毁去<hi>姑蘇志</hi>
　　朱勝字仲高金華人正統間知蘇州府政尚中和<lb/>
　　而吏治精練物無遁情案無滯牘嘗曰吏貪吾詞<lb/>
　　不付房𨽻卒貪吾不行杖獄卒貪吾不繋囚人嘆<lb/>
　　服之<hi>姑蘇志</hi>
　　李謨字居定黃巖人正統間蘇州訓導自守過嚴<lb/>
　　諸生執贄槩拒不納有吳江生莫鉉取古畫題咏<lb/>
<pb n="KR2k0042_WYG_112-56b"/>
　　以贈謨曰茍如此使我爲市名矣録其詩而返之<lb/>
　　<hi>姑蘇志</hi>
　　黎擴字大量臨川人正統成化間蘇州教授惟擴<lb/>
　　與林智俱號知人擴嘗云英俊雖多惟吳寛當魁<lb/>
　　天下卒如其言智字居濬得王鏊卷評爲鄧林一<lb/>
　　校後果擢鄉㑹第一<hi>蘇州府志</hi>
　　張憲字廷式餘干人母䘮廬墓瑞竹叢生司訓蘇<lb/>
　　州日集諸生講大學<hi>蘇州府志</hi>
<pb n="KR2k0042_WYG_112-57a"/>
　　朱冕字士章嘉興人正統間崑山敎諭性方正諸<lb/>
　　生見者衣冠步趨必整每夜闌學舍中尚吚唔相<lb/>
　　屬冕時秉燭叩門與語以察勤惰廵撫周忱行縣<lb/>
　　至崑方抵岸怒撻一𨽻冕進曰恐損觀望請至行<lb/>
　　臺行法忱改容謝已而設太倉鎮海衞學忱薦為<lb/>
　　敎授謂兩衞官曰我爲爾子弟得一良師宜隆重<lb/>
　　之<hi>崑山縣志</hi>
　　金華蕭山人正統間爲崑山丞奉委勘災見百姓<lb/>
<pb n="KR2k0042_WYG_112-57b"/>
　　貧苦流涕不食曰田禾雖間有可望纔十之一二<lb/>
　　何以辦秋征竟以荒白曰有罪華自任之後得准<lb/>
　　災民不告饑<hi>崑山縣志</hi>
　　姚堂字仲升寧波人天順四年守蘇州敬士愛民<lb/>
　　雍然長者時林鶚知鎮江有聲廵撫劉孜請對易<lb/>
　　之民惜其去攀送盈路<hi>姑蘇志</hi>
　　鄭逵襄陽人景泰五年知崑山縣歳饑分穀以賑<lb/>
　　疫作延醫救治民廬舍沒於水逵市竹木撤官府<lb/>
<pb n="KR2k0042_WYG_112-58a"/>
　　敗屋給之全活無算<hi>崑山縣志</hi>
　　林鶚字一鶚浙太平人天順時知蘇州一切簡靖<lb/>
　　即有建革必審覈再三吳人重其名旦夕責效頗<lb/>
　　笑守迂緩已而見其深思曲算圖久遠利即又稱<lb/>
　　林太守康濟才也<hi>鄭曉名臣記</hi>
　　楊子器慈谿人知崑山改常熟下車即寘巨猾數<lb/>
　　人於法復興修學校宏奬人材<hi>南畿志</hi>
　　邢宥字克寛瓊州人成化初知蘇州有通變才乙<lb/>
<pb n="KR2k0042_WYG_112-58b"/>
　　酉郡大饑宥賙貸甚勤即流人在境者亦不失所<lb/>
　　而公帑不空富室無擾論者謂爲荒政最善云<hi>姑蘇</hi>
　　<hi>志</hi>
　　雍泰字世隆咸寧人成化六年知吳縣西華鄉田<lb/>
　　濱湖歳罹災傷泰躬履審視採旁近山石甃堤兩<lb/>
　　月告竣又鑿穹窿渠置三牐蓄水鄉民獲其利<hi>吳縣</hi>
　　<hi>志</hi>
　　余金字貢之内江人成化初知長洲民多爭訐金<lb/>
<pb n="KR2k0042_WYG_112-59a"/>
　　不設鈎距一以公義裁決人不敢犯有終訟者轉<lb/>
　　詣上司上司曰汝自有賢令無庸至我<hi>姑蘇志</hi>
　　紀智成化中崑山主簿質實有守官舍寂然如僧<lb/>
　　舍舉家食糜時或不繼<hi>崑山縣志</hi>
　　王鑑字克明吳橋人𢎞治三年主吳江簿常禄之<lb/>
　　外一介不取每公宴同僚衣錦鑑獨布袍<hi>吳江縣志</hi>
　　賀府字中甫渭南人正德間知長洲郡守王儀丈<lb/>
　　畆均賦府搜隠斥蠧平其輕重田賦由此畫一<hi>長洲</hi>
<pb n="KR2k0042_WYG_112-59b"/>
　　<hi>縣志</hi>
　　方豪字思道開化人正德中知崑山㑹吳中連遭<lb/>
　　巨浸豪以民皆逃死不能催科脫冠帶自詣郡獄<lb/>
　　獄中具奏請減租停糧俟豐年次第帶徵朝廷特<lb/>
　　從其請<hi>廣輿記</hi>
　　王儀字暘谷霸州人嘉靖間守蘇州釐剔錢糧諸<lb/>
　　弊以原額稽其始以事故除其虛以分項别其異<lb/>
　　以歸總正其實以坐派起其運以運餘撥其存以<lb/>
<pb n="KR2k0042_WYG_112-60a"/>
　　存餘考其積以徵一定其則及商稅酒醋房地魚<lb/>
　　課一切清理<hi>蘇州府志</hi>
　　任環潞安人嘉靖中蘇州同知倭寇東南環率兵<lb/>
　　出𠞰遍身書姓名曰死綏職也爲二親記此髪膚<lb/>
　　俸入悉犒戰士士樂爲死既晉兵備太倉疽發背<lb/>
　　聞賊至即裹創撃賊賊望環旌旗輒遁去甲寅賊<lb/>
　　犯蘇百姓爭避入城門扃不得入環曰苐啟之有<lb/>
　　我在遂活數十萬人時𠞰倭之功環爲最<hi>蘇州府志</hi>
<pb n="KR2k0042_WYG_112-60b"/>
　　彭藎臣嘉靖中倭變藎臣以宣慰司奉調來援與<lb/>
　　倭遇轉戰至盛墩斬首三千餘級力竭被創死倭<lb/>
　　亦敗退人改名其地爲勝墩<hi>蘇州府志</hi>
　　蘇祐字允吉濮州人嘉靖五年知吳縣懲奸戢暴<lb/>
　　縣向無志祐嗟典故漸湮聘楊循吉刱纂之<hi>吳縣志</hi>
　　王鈇順天人嘉靖中知常熟縣倭至率官軍追撃<lb/>
　　於湖上遇害事聞贈太僕少卿<hi>常熟縣志</hi>
　　安謙字子光成安人嘉靖中知吳縣當倭難之後<lb/>
<pb n="KR2k0042_WYG_112-61a"/>
　　繕城垣修橋路<hi>吳縣志</hi>
　　曹自守字伯化荏平人素精醫嘉靖中知吳縣值<lb/>
　　倭亂後繼以大水自守散糜施藥以濟衆三年不<lb/>
　　製一衣不宴一客署内惟蒼頭一人門笥不扃鑰<lb/>
　　有爲慮家計者自守笑曰吾他日居鄉賣藥足自<lb/>
　　給尋以憂去後吳民過荏平遇醫以驢負藥籠者<lb/>
　　則自守也驚拜道左<hi>吳縣志</hi>
　　宋儀望字望之吉安人嘉靖中知吳縣民輸白糧<lb/>
<pb n="KR2k0042_WYG_112-61b"/>
　　京師輒破家儀望令諸區各出公田計役授田贍<lb/>
　　之<hi>吳縣志</hi>
　　祝乾壽字健卿應城人嘉靖間知崑山性開敏通<lb/>
　　曉土俗時倭寇攻城乾壽率衆殱其魁餘悉潰散<lb/>
　　<hi>崑山縣志</hi>
　　王用章字汝平祥符人嘉靖中知崑山定雇役清<lb/>
　　改兌免儲總絶飛詭㑹廵撫海瑞濬吳淞工費浩<lb/>
　　繁用章應機立辦訟無留滯公庭闃然嘗從士夫<lb/>
<pb n="KR2k0042_WYG_112-62a"/>
　　遊或以私請則毅然去有某父子懷嫌適飲其家<lb/>
　　酒半用章忽正色曰今日當鞫一公事衆皆驚乃<lb/>
　　呼其子出開諭之一家感泣因復命酒極歡爲題<lb/>
　　其堂曰遂初<hi>崑山縣志</hi>
　　王重賢字子尚以户部主事清理江南宿逋上疏<lb/>
　　極言吳民彫敝未當重困尋左調去<hi>蘇州府志</hi>
　　錢德洪名寛以字行浙江人從王守仁逰嘉靖中<lb/>
　　敎授蘇州定祀典申學規日坐道山亭講學諸生<lb/>
<pb n="KR2k0042_WYG_112-62b"/>
　　翕然興起有舞雩沂水之風<hi>蘇州府志</hi>
　　朱燮元字懋和浙江人萬歴間守蘇州不事深刻<lb/>
　　人莫敢欺時郡丞及司李皆朱姓有政聲人稱三<lb/>
　　朱而燮元爲最云<hi>蘇州府志</hi>
　　韓原善萬歴中知長洲執法不撓而和氣藹如力<lb/>
　　請均役詭寄悉清<hi>長洲縣志</hi>
　　胡士容知長洲有經濟才嘗以沙湖之險爲行旅<lb/>
　　患築至和塘五十里以達崑山人稱爲胡公塘<hi>長洲</hi>
<pb n="KR2k0042_WYG_112-63a"/>
　　<hi>縣志</hi>
　　江盈科字進之湖廣人萬歴間知長洲常戴星出<lb/>
　　入不辭勞瘁<hi>長洲縣志</hi>
　　鄧雲霄字元度東莞人萬歴中莅長洲諸事科條<lb/>
　　畫一可垂永久<hi>長洲縣志</hi>
　　蕭景腆晉江人萬歴中授長洲縣丞太監張志聰<lb/>
　　過郡橫索不遂縛知縣郭波於車後景腆率所部<lb/>
　　弓手直前奪波手披志聰市民皆梯屋飛瓦助之<lb/>
<pb n="KR2k0042_WYG_112-63b"/>
　　事聞逮詔獄得免死吳人立碑紀其事<hi>長洲縣志</hi>
　　祁承㸁字爾光浙江人萬歴中知長洲縣歳大荒<lb/>
　　承㸁議賑議蠲民免於災又憫邑田半入官户細<lb/>
　　民所餘無幾條議更張不果行而去民思之<hi>廣輿記</hi>
　　葉成章字慕同同安人萬歴間長洲令甫至漫不<lb/>
　　省事人呼之爲葉木頭既而判決如流錢穀利弊<lb/>
　　洞若觀火吏胥屏息以最擢御史<hi>長洲縣志</hi>
　　傅光宅字伯俊聊城人萬歴八年知吳縣精心吏<lb/>
<pb n="KR2k0042_WYG_112-64a"/>
　　治案無積牘時有丈量之令里胥互爲奸詭光宅<lb/>
　　摘發如神徵拜御史<hi>吳縣志</hi>
　　袁宏道字中郎公安人萬歴二十三年知吳縣輕<lb/>
　　刑省訟然一干法立懲艾不少貸嘗自閉門六曹<lb/>
　　吏任其别營生業有所命則呼之定懲賦法命里<lb/>
　　長分儹五甲以恤經催之勞民便之永遵爲制<hi>吳縣</hi>
　　<hi>志</hi>
　　江桂馥字爾馨泰寧人任吳縣丞不攜家累性剛<lb/>
<pb n="KR2k0042_WYG_112-64b"/>
　　守潔雖强禦莫能撓人呼爲江鐵頭<hi>吳縣志</hi>
　　劉時俊字勿所隆昌人萬歴中知吳江下車即令<lb/>
　　民具沿門册就册摘大憝歴舉其隱罪人以爲神<lb/>
　　徵輸先分緩急賦辦而民不困公餘每微服輕輿<lb/>
　　講道學舍雅好琴瑟聲徹公廨<hi>吳江縣志</hi>
　　耿橘瀋陽人萬歴中知常熟首復子游書院濬福<lb/>
　　山鹽鐵梅李諸塘工畢而民不擾著有常熟水利<lb/>
　　興革實政二書<hi>常熟縣志</hi>
<pb n="KR2k0042_WYG_112-65a"/>
　　聶雲翰字摶羽曲周人萬歴間知崑山以抑豪强<lb/>
　　祛蠧弊爲主而才術足以相副將編賦役以爲非<lb/>
　　户清則田不出非田出則役不均乃總户履畆而<lb/>
　　校之造爲虎頭鼠尾册按上中下三等以定之修<lb/>
　　城陴所度丈尺工費屈指可得人以爲神<hi>崑山縣志</hi>
　　樊玉衡字元之黃岡人萬歴中爲崑山令甫至即<lb/>
　　取前令聶君政牘視之喜曰我願爲曹參㑹當編<lb/>
　　審隱覆萬狀玉衡以三日畢毫髪無爽時方責逋<lb/>
<pb n="KR2k0042_WYG_112-65b"/>
　　賦惻然曰民逋賦時吾數齡耳今其人少者壯壯<lb/>
　　者老老者死吾何愛吾官而窮此不可詰之逋哉<lb/>
　　其緩之然民願輸負恐後體素羸自奉至薄嘗乘<lb/>
　　小艇視水災與饑民相對噉菜粥甘之後以父疾<lb/>
　　告歸祠於馬鞍山巔至今有禱輒應<hi>崑山縣志</hi>
　　陳祖苞字令威海寧人萬歴中知崑山賦役弊蠧<lb/>
　　力加釐剔嘗一署太倉再署常熟兩邑交頌<hi>崑山縣志</hi>
　　楊漣字大洪應山人萬歴三十六年知常熟初至<lb/>
<pb n="KR2k0042_WYG_112-66a"/>
　　與城隍神約所不秉公而狥紳豪者有如日請囑<lb/>
　　遂絶久之政聲籍甚舉天下清官第一内擢給事<lb/>
　　中毁所束帶以辦行装<hi>常熟縣志</hi>
　　李三省字思曽鄖陽人萬歴中崑山縣丞邑頻潦<lb/>
　　丞職水利三省乘小艇自攜米粟循行阡陌便宜<lb/>
　　修救未嘗受民一鮭一菜已而病卒邑令劉應龍<lb/>
　　視含殮見其牀無幃爲出涕<hi>崑山縣志</hi>
　　楊姜天啟間蘇州同知督造漕艘及軍器有能聲<lb/>
<pb n="KR2k0042_WYG_112-66b"/>
　　攝滸墅鈔關商民便之時織造内監李實驕橫姜<lb/>
　　不爲屈實怒誣劾去官<hi>蘇州府志</hi>
　　陳文瑞字應萃同安人天啟間知吳縣按獄必持<lb/>
　　法推情豪貴莫敢撓於㷀獨尤加惠焉<hi>吳縣志</hi>
　　陳洪謐字龍甫晉江人崇禎時除蘇州知府郡多<lb/>
　　逋賦考成嚴切或勸其亟催科洪謐笑曰吾寧以<lb/>
　　民命博一官哉歳饑穀湧貴羣不逞聚黨入豪家<lb/>
　　劫粟密捕渠魁三人杖殺之於是發積穀勸富家<lb/>
<pb n="KR2k0042_WYG_112-67a"/>
　　出粟不三日價平亂遂息流寇犯安慶督撫檄蘇<lb/>
　　撤閶門傍城民居萬家爲防禦計洪謐曰撤恐擾<lb/>
　　民即有變願以百口保之卒不奉檄人服其鎮定<lb/>
　　<hi>蘇州府志</hi>
　　倪長玗字伯屏平湖人崇禎時授蘇州府推官抑<lb/>
　　豪强鋤奸猾一郡皆憚其威時郡守陳洪謐性慈<lb/>
　　和然遇事輒相諏度無齟齬郡人爲立雙清書院<lb/>
　　<hi>蘇州府志</hi>
<pb n="KR2k0042_WYG_112-67b"/>
　　牛若麟字鶴沙黃州人崇禎時知吳縣饑民蜂起<lb/>
　　若麟先賑而後治其首難變遂息<hi>吳縣志</hi>
　　熊開元字元年嘉魚人崇禎時知吳江縣性機警<lb/>
　　決獄多平反以南北糧運役法不均乃以南配北<lb/>
　　定爲例民困得甦<hi>吳江縣志</hi>
　　李實字如石遂寧人崇禎末知長洲縣每遇徵輸<lb/>
　　但以至誠勸諭不加敲扑而國課無缺<hi>長洲縣志</hi>
國朝丁允元字右海日照人順治二年知蘇州府時庻<lb/>
<pb n="KR2k0042_WYG_112-68a"/>
　　務草創允元練習典故因事釐正綱紀秩然山澤<lb/>
　　間餘寇未靖大兵駐郡者盈萬一切軍資器械皆<lb/>
　　區處合宜民不知擾尤加意人材所識拔多知名<lb/>
　　士<lb/>
　　郭文雄字鳴上文水人順治十六年以拔貢授崑<lb/>
　　山令簿書皆自鈎校不假手胥吏催科盡革耗羨<lb/>
　　摘欠之尤者掲之縣門不遣一役而民皆趨令崑<lb/>
　　俗多借假命恐喝取財文雄著令凡毆殺者必里<lb/>
<pb n="KR2k0042_WYG_112-68b"/>
　　鄰公舉得實而坐毋許一人首告時軍旗肆橫文<lb/>
　　雄奉行官兌之令力禁約之以疾卒官貧不能歸<lb/>
　　葬士民醵金葬於馬鞍山之南立祠墓前<lb/>
　　吳道煌字瑤如宛平人順治已丑進士康熙二年<lb/>
　　知蘇州郡故煩劇前守治事日不暇給道煌性寛<lb/>
　　厚以清靜爲理上官多疑其廢弛及察其政無不<lb/>
　　舉有投牒者輒緩其勾稽或悔而不願終訟輒聽<lb/>
　　之後以事報罷積案有未結者令吏抱牘至悉焚<lb/>
<pb n="KR2k0042_WYG_112-69a"/>
　　之曰吾不留此爲虐民地也去後民思之立祠於<lb/>
　　虎邱山麓<lb/>
　　師佐字靖公河南永寧人順治壬辰進士由福寧<lb/>
　　知州遷蘇郡督糧同知貧不能就道士民醵金助<lb/>
　　之及莅蘇不擅受一詞董理漕兌釐弊端却規例<lb/>
　　每諭糧户爾等省一分旁費則完一分正務民咸<lb/>
　　感悦三督漕白解餉江廣復疏濬吳淞水利勘荒<lb/>
　　履畝皆盡厥職督撫交薦之㑹卒<lb/>
<pb n="KR2k0042_WYG_112-69b"/>
　　沈恩舉字謙能汀州人順治丁酉舉人康熙初年<lb/>
　　知長洲縣吳中大水恩舉加意撫綏催輸不事鞭<lb/>
　　扑課亦及額邑𨽻素橫惡乃立需索單於里甲每<lb/>
　　月填報有無輿皂歛跡又旱蝗爲災齋沐步禱蝗<lb/>
　　不害稼雨亦隨降民祀之前令葉成章祠題爲雙<lb/>
　　清書院<lb/>
　　于宗尭字二巍廣寧人年十九以父廕除常熟知<lb/>
　　縣勇於爲治興利剔弊雖老吏弗及邑素有漕蠧<lb/>
<pb n="KR2k0042_WYG_112-70a"/>
　　爲民害視事三月即痛除之性孤介屏絶饋遺搏<lb/>
　　擊豪强而待良民慈恕三年如一日卒於官邑中<lb/>
　　罷市巷哭醵金治其䘮將北歸百姓遮道留之遂<lb/>
　　葬虞山南麓題其阡曰萬民留葬<hi>以上舊通志</hi>
　　劉定國字奠萬奉天人康熙三年爲吳江令邑當<lb/>
　　南北孔道師行所過繹騷定國具舟車待境上至<lb/>
　　則犒勞將士即導之出境民以無擾聽訟明敏兩<lb/>
　　造至庭立時決遣嘗閱視獄囚止三人當遣戍者<lb/>
<pb n="KR2k0042_WYG_112-70b"/>
　　明日即令就道囹圄一空<lb/>
　　霍勳字立<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>清苑人康熙十四年知吳江縣潔已<lb/>
　　愛民隨宜撫輯催科不遣胥𨽻聽訟不尚擊鷙以<lb/>
　　事繋獄者月給米冬給衣絮置草韉以藉之未期<lb/>
　　月丁内艱去官各項賠墊缺額三千餘兩邑民爭<lb/>
　　先輸助一月而完<lb/>
　　郭琇字華野即墨人康熙庚戌進士知吳江縣材<lb/>
　　力强幹屢斷疑獄民驚爲神徵輸行版串法分爲<lb/>
<pb n="KR2k0042_WYG_112-71a"/>
　　十限俾民依限完納又置戥縣門使民自稱投櫃<lb/>
　　胥吏無所假手總督于成龍嘗贈之以詩廵撫湯<lb/>
　　斌稱其清而能以卓異特薦<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0042_WYG_112-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南通志卷一百十三<lb/>
</p>
<p>
</p>
  </div>
</body>
</text>
</TEI>
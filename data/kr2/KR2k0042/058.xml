<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷五十九</head> <lb/>
    <p>
<pb n="KR2k0042_WYG_058-1a"/>
欽定四庫全書<lb/>
　江南通志卷五十九<lb/>
　　河渠志<lb/>
　　　運河<lb/>
　明洪熙元年十一月濬儀徵瓜洲壩河先是平江伯<lb/>
　　陳瑄奏儀徵瓜洲壩下河道年乆淤塞請發附近<lb/>
　　軍民疏濬上以東作方興姑俟農隙至是命鎭江<lb/>
　　揚州常州三府儀徵揚州鎭江三衛共以軍民二<lb/>
<pb n="KR2k0042_WYG_058-1b"/>
　　萬疏濬仍命瑄董之宣德五年平江伯陳瑄言淮<lb/>
　　安西湖河岸乃牽輓舟船徃来通路比因風浪衝<lb/>
　　激岸多坍塌樁木不存淮安府滿浦五壩閉廢已<lb/>
　　久其官吏壩夫俱無差役乞令守視西湖隄岸遇<lb/>
　　有損壊就令修治從之<lb/>
　　是年八月浚白塔河及儀徵等壩河明宣宗實録<lb/>
　　御史陳祚言白塔河宜開浚置牐又侍郎趙新言<lb/>
　　宜浚白塔河及儀徵舊江口鑰匙河黄泥灘清江<lb/>
<pb n="KR2k0042_WYG_058-2a"/>
　　牐俱宜浚導上遣主事潘厚及揚州淮安府官審<lb/>
　　視仍與平江伯陳瑄議可否及所用人力至是厚<lb/>
　　還奏開浚實便白塔河儀徵壩河約用四萬五千<lb/>
　　八百人計四十日可完清江牐河用一萬八千人<lb/>
　　計十五日可完上從之於是工部請發揚州淮安<lb/>
　　軍夫先開白塔河置牐工畢就浚清江牐儀徵鑰<lb/>
　　匙河上曰三處用工勞人太甚其儀徵鑰匙河俟<lb/>
　　明年農隙修浚<lb/>
<pb n="KR2k0042_WYG_058-2b"/>
　　七年七月置呂梁漕渠石牐明宣宗實録平江伯<lb/>
　　陳瑄以呂梁上洪地陡水急漕舟難行奏准令民<lb/>
　　於舊洪西岸鑿梁渠深二丈濶五丈有竒夏秋有<lb/>
　　水可以行舟至是復欲深鑿置石牐二時其啟閉<lb/>
　　以節水庶幾徃来無虞事聞命附近軍衛及山東<lb/>
　　布政司量發民夫工匠協力成之<lb/>
　　是年陳瑄於白塔河置新牐潘家大橋江口四牐<lb/>
　　令江南糧船自孟瀆河過江入白塔河至灣頭入<lb/>
<pb n="KR2k0042_WYG_058-3a"/>
　　漕河省瓜洲盤壩之費南河全考江南舟由瓜洲<lb/>
　　車壩入漕河自白塔河開瓜壩棄不用近白塔置<lb/>
　　壩舟行瓜儀<lb/>
　　正統三年築髙郵湖隄明英宗實録隄長四百二<lb/>
　　十五丈舊用土築遇風撞激輒敗即有木橛葦東<lb/>
　　蔽䕶亦不經乆至是甃以磚石用糯米糊和灰以<lb/>
　　固之始堅緻可乆矣<lb/>
　　六年修髙郵州北門起至張家溝一帶河隄<lb/>
<pb n="KR2k0042_WYG_058-3b"/>
　　七年修築淮安西湖中路十餘里以便漕運<lb/>
　　八年三月濬瓜洲壩東港明英宗實録洪武間瓜<lb/>
　　洲壩有東西二港永樂間廢東港壩為厰以貯材<lb/>
　　木正統初廷臣議徙木濬港未果至是督漕總兵<lb/>
　　官都督僉事武興言壩廢港塞非惟舟楫徃来遲<lb/>
　　延且艤泊大江有風濤之虞請俟秋成於鎭江揚<lb/>
　　州二府僉夫七千餘人復修從之<lb/>
　　又濬常州孟瀆河德勝河揚州白塔河明英宗實<lb/>
<pb n="KR2k0042_WYG_058-4a"/>
　　録漕運總兵官都督僉事武興廵撫侍郎周忱等<lb/>
　　奏常州府武進縣民言漕舟出夏港泝大江風濤<lb/>
　　險阻害不可勝言常州西城有德勝新河北入江<lb/>
　　江北揚州府泰興縣有北新河中間有淤淺者俱<lb/>
　　宜浚之以避大江險阻浙江都司署都指揮僉事<lb/>
　　蕭華言永樂宣德間漕舟自常州府孟瀆河出江<lb/>
　　入白塔河江行不踰半日今孟瀆河淤淺請浚之<lb/>
　　廣東按察司知事黄武浙江處州衛指揮使牛通<lb/>
<pb n="KR2k0042_WYG_058-4b"/>
　　皆以為言事下臣等計議華等所言皆有據請先<lb/>
　　浚孟瀆河其白塔河有四牐可於其中大橋牐築<lb/>
　　壩候運河水泛則啓牐行舟水落則仍閉塞德勝<lb/>
　　河亦宜修浚惟北新河計當役一十五萬五千人<lb/>
　　一月方完請俟浚理孟瀆河白塔河德勝河完再<lb/>
　　議上從之<lb/>
　　九年正月福建按察司謝莊奏請浚鎭江府丹徒<lb/>
　　縣甘露壩至常州府城東河道從之<lb/>
<pb n="KR2k0042_WYG_058-5a"/>
　　十二月疏常州鎭江運河<lb/>
　　十三年二月濬泰皇寺巴河續文獻通考徐州呂<lb/>
　　梁二洪皆分黄河水以通舟楫其泰皇寺巴河原<lb/>
　　係分水之處年久淤塞水脉微細先此都督同知<lb/>
　　武興奏請疏濬以冬寒土堅而止至是復請上命<lb/>
　　所司發軍夫濬之<lb/>
　　十四年四月修直𨽻髙郵州甎河塘<lb/>
　　景泰二年正月濬直𨽻鎭江常州運河<lb/>
<pb n="KR2k0042_WYG_058-5b"/>
　　七月浚徐州小黄河通漕明英宗實録初以河決<lb/>
　　沙灣水皆東注徐呂二洪淺澀敕右副都御史王<lb/>
　　暹處置至是暹上言黄河自崑崙發源流入中國<lb/>
　　其所經歴之處自陕州以西有山峡不能為害陕<lb/>
　　州以東則地勢平緩水易泛溢故為害甚多自洪<lb/>
　　武二十四年河改流從汴梁北相離四五里許東<lb/>
　　南轉至鳳陽入淮者為大黄河其支流分出徐州<lb/>
　　以南者為小黄河以通漕運自正統十三年以来<lb/>
<pb n="KR2k0042_WYG_058-6a"/>
　　河復故道從黑洋山復徑趨沙灣入海止存小黄<lb/>
　　河從徐州出岸髙水低隨濬隨塞故徐州之南不<lb/>
　　得飽水臣等遵聖諭自黑洋山東南直至徐州督<lb/>
　　同河南三司疏濬其臨清以南可令副都御史洪<lb/>
　　英督同山東三司疏浚從之<lb/>
　　三年鎭江知府林鶚請濬京口牐甘露壩從之七<lb/>
　　月築沙灣隄<lb/>
　　是年浙江參政胡清言直𨽻鎭江府有河通常州<lb/>
<pb n="KR2k0042_WYG_058-6b"/>
　　府河有新港奔牛等壩止能容小船徃来而輸運<lb/>
　　糧草大船俱渉歴大江風濤不測常致損溺請勅<lb/>
　　有司開疏其河革去其壩惟置石牐以蓄水則船<lb/>
　　通而害除矣事下工部移文覈實咸以為便從之<lb/>
　　五年七月直隷揚州府奏六月大風雨湖水泛溢<lb/>
　　決髙郵寶應隄岸命左副都御史王竑督有司修<lb/>
　　築之<lb/>
　　十月工部奏近聞儀徵瓜洲二壩每遇冬春潮水<lb/>
<pb n="KR2k0042_WYG_058-7a"/>
　　退縮之時往來舟船膠淺難行宜于二壩下各置<lb/>
　　牐於潮水漲時閉牐蓄水用通舟船從之<lb/>
　　是年陳泰遷左僉都御史疏理徐州吕梁二洪及運河<lb/>
　　天順元年冬尚寳司少卿淩信奏江南運糧者泛<lb/>
　　大江至𤓰洲壩有風浪之險宜從鎮江府裏河而<lb/>
　　裏河自新港至犇牛一百六十餘里河道淺狹又<lb/>
　　有三壩大船不利車盤七里港口又有金山横阻<lb/>
　　江水不得入以故糧船多冐險損壊宜通七里港<lb/>
<pb n="KR2k0042_WYG_058-7b"/>
　　口引江水灌入濬新港至奔牛一帶為便奏下工<lb/>
　　部覆奏宜令管理糧儲河道官僉都御史李秉及<lb/>
　　郎中沈彬提調附近有司通濬從之<lb/>
　　二年浚儀徵漕河及常鎮河明史稿右副都御史<lb/>
　　巡撫蘇松諸府崔恭與都督徐公浚儀徵漕河又<lb/>
　　浚常鎮河避江險<lb/>
　　三年四月工部奏國家大計莫先于糧運今聞自<lb/>
　　通州以南直抵揚州河道膠淺糧運難行宜馳文<lb/>
<pb n="KR2k0042_WYG_058-8a"/>
　　于管河道官令量起附近衛所府州縣軍民設法<lb/>
　　疏濬其水塘泉源亦宜疏通以濟運河從之<lb/>
　　六年疏濬淮安以南運河<lb/>
　　成化元年五月總督漕運副都御史陳恭請修築<lb/>
　　髙郵湖岸自杭家嘴北起至張家溝鎭南止凡三<lb/>
　　十里有竒從之<lb/>
　　三年七月總督漕運右副都御史滕昭言儀眞瓜<lb/>
　　洲孟瀆諸處河港乃貢賦必由之道舊因淺滯令<lb/>
<pb n="KR2k0042_WYG_058-8b"/>
　　旁近揚州鎭江常州諸府衛興工疏浚是後著令<lb/>
　　三年一浚然所司怠玩浚不以時直至窮冬召衆<lb/>
　　興役則手足皸瘃雖浚無實徒為勞耳請自後每<lb/>
　　于冬初即為興工從之<lb/>
　　四年六月工部管洪主事郭昇奏徐州洪勢最險<lb/>
　　自昔兩隄庳隘稍遇水漲舟行無路徃来甚艱而<lb/>
　　牐河上口一壩勢亦如之雖頻年修築亦唯取辦<lb/>
　　一時殊非經久之䇿又如外洪翻船等石裡洪壩<lb/>
<pb n="KR2k0042_WYG_058-9a"/>
　　下一灣尤為險惡屢壊行舟今欲以大石修砌兩<lb/>
　　隄其外則錮以鐵錠其内則填以雜石而又鑿去<lb/>
　　外洪翻船惡石用石鋪平裏洪隄岸以便来徃須<lb/>
　　勸率徃来中外官員及逺近客商以給其費量倩<lb/>
　　所屬各淺夫及本洪溜夫以供其役工部以聞詔<lb/>
　　可<lb/>
　　八年八月修築淮安抵儀徵瓜洲湖河隄岸衝決<lb/>
　　者一十五處南河全考河道侍郎王恕請治揚州<lb/>
<pb n="KR2k0042_WYG_058-9b"/>
　　至淮安湖塘造牐䃮引塘水接濟運河<lb/>
　　十一年置儀徵河港三牐明憲宗實録工部郎中<lb/>
　　郭昇奏江南進貢糧運等船至儀徵壩雖夏月潮<lb/>
　　盛亦須人力絞輓方能達河少有錯失船即損壊<lb/>
　　而裡河壩岸恐為潮水衝決多開缺口以殺其勢<lb/>
　　水退復修為費甚大儀徵縣羅泗橋舊有通江河<lb/>
　　港上至裡河幾四里許潮大之時内外水勢相等<lb/>
　　此港可置三牐潮来先啓臨江牐使船隨潮而進<lb/>
<pb n="KR2k0042_WYG_058-10a"/>
　　俟潮既平乃啓中二牐放之如此不惟徃来舟船<lb/>
　　利便而裡河水勢亦即疏洩不待決口重費也詔<lb/>
　　可之昇會督漕都御史李裕勘議修完而儀徵店<lb/>
　　户惡其奪己利賄囑所司假以走洩水利閉之至<lb/>
　　是昇復條陳開牐之利不開之患工部覆奏以昇<lb/>
　　言誠有益經久之䇿宜允所請從之<lb/>
　　是年總漕李裕等奏新開揚州白塔河潮水徃来<lb/>
　　恐久而淤淺宜下所司與瓜洲儀徵諸河皆三年<lb/>
<pb n="KR2k0042_WYG_058-10b"/>
　　一浚又言江南孟瀆河亦多淤淺乞下廵撫廵按<lb/>
　　等官勘騐疏浚以便漕運工部覆奏從之<lb/>
　　是年増設直𨽻江都縣留潮通江二牐<lb/>
　　十三年總漕都御史李裕巡河郎中郭昇重修白<lb/>
　　塔河<hi>附</hi>王嶼記<hi>維揚郡治東北兩舍許宜陵鎭側有河名白塔蓋古運河支流以南</hi>
　　<hi>屬於江北逹於淮者也宣徳壬子平江伯陳公瑄釃浚舊道建新開大橋潘家江口四牐以蓄洩水</hi>
　　<hi>以便江南漕運厯嵗滋久中多壅淤舟既不通牐亦隨毁乃者成化癸巳冬巡河郎中郭君昇上其</hi>
　　<hi>事於總漕都御史李公裕以詢於衆得修河事宜以屬郭君而總其成郭君召集旁近兵民二萬人</hi>
<pb n="KR2k0042_WYG_058-11a"/>
　　<hi>疏舊河二十里築東西捍水隄四十里建通江大同二牐其大橋新開牐之故存者咸修復之又增</hi>
　　<hi>建土壩三夏月潮漲則由牐冬月水涸則由壩又建減水牐五以防泛濫淺鋪五以備疏㵸凡有益</hi>
　　<hi>於河者無不為之經始於丁酉三月以是年六月畢工通判鮑克寛具事顛末来請記予嘗考之呉</hi>
　　<hi>城䢴溝昉於左傳渠通江湖載之遷史唐漕江淮撤牐置堰宋至紹興易堰以牐則漕河出於揚境</hi>
　　<hi>者最為切要漕法之講於先儒者最為詳備漕數之給於縣官者最為豐溢大抵建國於西北為不</hi>
　　<hi>抜之基取材於東南供不貲之費由今視昔初無少異興事勸功有待於人此白塔之所為濬理於</hi>
　　<hi>今日也雖然古人嘗以潤州北距𤓰步沙尾紆匯六十里舟多敗溺遂涉漕路由京口埭沿伊婁渠</hi>
　　<hi>以逹揚子嵗無覆舟且減運錢數萬今京埭既淤淺不勝重載則由常州孟瀆河入江遡流而趨伊</hi>
<pb n="KR2k0042_WYG_058-11b"/>
　　<hi>婁囘還百八十里視六十里既兩倍之而大江風濤之險漂溺之患月所不免斯河既成則江南漕</hi>
　　<hi>舟出孟瀆河者可徑投斷腰洪入夾江三十里入河又四十里而逹揚境脱不測之淵以即安流施</hi>
　　<hi>功當時敷被後世如此役者庸可得乎</hi>
　　十六年增甃吕梁洪二石堤堤長七十餘丈築石<lb/>
　　壩一百六十五丈復於壩西築堤二十餘丈<lb/>
　　𢎞治元年二月修儀徵𤓰洲二處壩下河口及淮<lb/>
　　安府福興牐<lb/>
　　七年七月髙郵康濟河成明孝宗實録初南京兵<lb/>
<pb n="KR2k0042_WYG_058-12a"/>
　　部左侍郎白昂奏漕船經髙郵甓社湖最忌西北<lb/>
　　風徃来舟楫多致覆溺若於磚塘内開複河一道<lb/>
　　四十里引水行舟可免風濤之患於是巡河監察<lb/>
　　御史孫衍管河郎中吳瑞因共挑濬並置牐堰築<lb/>
　　堤岸以利牽輓徃来稱便<lb/>
　　九年四月重甃髙郵堤巡按直𨽻監察御史鄧璋<lb/>
　　言髙郵湖為運河喉襟之地而自杭家牐迄於張<lb/>
　　家鎭凡三十餘里其堤面故磚為濤所齧屢修輒<lb/>
<pb n="KR2k0042_WYG_058-12b"/>
　　壊勞費無算宜易以石庶幾可久而新修康濟河<lb/>
　　西岸亦須豫為甃築以免衝決之虞河之北牐仍<lb/>
　　宜北遷五里許庶舟行可以盡避湖面之險從之<lb/>
　　十年建江口各牐明孝宗實録都御史李蕙請於<lb/>
　　瓜洲新壩至倉壩一壩至四壩港口儀徵鑰匙河<lb/>
　　及歇馬亭請各建一牐以便漕運工部覆奏謂二<lb/>
　　壩邊臨大江潮長則壩低水髙固易於車放潮落<lb/>
　　則壩髙水低殊不為便莫若於江口總港内各建<lb/>
<pb n="KR2k0042_WYG_058-13a"/>
　　一牐潮平之時下板蓄水令與壩相平為便從之<lb/>
　　十四年正月廵撫都御史彭禮奏鎭江府所屬運<lb/>
　　河南抵奔牛壩北至新港壩先因河道淺狭運船<lb/>
　　俱從孟瀆河出大江經行徑抵瓜洲逓年起夫四<lb/>
　　千徃瓜洲壩挑淺民實勞於重役乞令本府人夫<lb/>
　　止於本處挑濬其瓜洲壩一帶運河令江北府屬<lb/>
　　竝附近州縣人夫撈淺庶民無重役之勞從之<lb/>
　　二月儀徵新建攔潮牐成<hi>附</hi>楊一清記<hi>儀徵之有攔潮牐便</hi>
<pb n="KR2k0042_WYG_058-13b"/>
　　<hi>漕也儀徵為漕河自前代已然國家定都北方嵗漕東南粟以供京師多由此道蓋喉襟最要地也</hi>
　　<hi>顧漕河之水至是當入江髙卑勢殊河易洩且涸宋嘉定間置三牐為蓄水計尋再舉廢洪武辛亥</hi>
　　<hi>始築為壩成化甲午巡河郎中郭君昇建議置牐四為東關為響水為中牐為羅四牐以通於江一</hi>
　　<hi>時稱便獨妨罔利者煽為洩水之説牐遂不用𢎞治戊申朝命郎中施君恕相所宜復東關羅四二</hi>
　　<hi>牐廢響水中牐然江濱無牐潮無所瀦上牐啓注不可遏於是復起洩水之議漕運總戎郭公鋐嘗</hi>
　　<hi>欲增置江濱攔潮牐或謂江濱多浮沙不果𢎞治己未冬都御史張公敷華奉敕為巡撫總漕事有</hi>
　　<hi>以攔潮之䇿獻者公詢於衆揚州府同知葉君進曰元嘗承檄董濬河濬及江濱深七尺土黄壤無</hi>
　　<hi>沙牐必可置公曰然遂以聞乃㑹郭公檄葉君任其事卜以庚申十月八日始事度地勢定造牐之</hi>
<pb n="KR2k0042_WYG_058-14a"/>
　　<hi>規髙一丈八尺中廣二尺八寸袤三丈而東西亘加袤之二爰琢爰甃犬牙相入磨礲剷磢厓削砥</hi>
　　<hi>平叠石數重以固其涯松樁櫛比以固其底凡所取資得先年濬河羡餘銀千兩有竒不責辦於有</hi>
　　<hi>司故工鉅而官不知費事集而人不告勞距經始之期纔四閲月耳牐成謂牐啓閉宜有定規乃視</hi>
　　<hi>河□縮及潮之長落啓閉傳檄有司遵行之是嵗江河㑹通舟無留行比秋霖潦浹旬潮水大漲得</hi>
　　<hi>以時洩不横決為隄堰害亦惟牐是賴焉</hi>
　　十六年八月修通州至儀徵一帶河道<lb/>
　　十七年十月總督漕運都御史張縉請浚揚州淮<lb/>
　　安一帶運河及將清江口築塞淮安府仁信等壩<lb/>
<pb n="KR2k0042_WYG_058-14b"/>
　　修完以蓄水利漕<lb/>
　　十二月疏濬常州運河明孝宗實録工部議浙江<lb/>
　　蘇松等處運船俱由夏港口並孟瀆河出江二三<lb/>
　　百餘里方到瓜洲其大江中有黄團等山風濤險<lb/>
　　惡徃年糧運皆由常州奔牛壩直抵鎭江府京口<lb/>
　　牐不過一百五十餘里徑過江而就抵瓜洲近年<lb/>
　　以来此河淤淺宜下所司起附近軍民夫併力疏<lb/>
　　濬且修復練湖導引水源以防歲旱仍三年兩濬<lb/>
<pb n="KR2k0042_WYG_058-15a"/>
　　務成永久之計詔速行<lb/>
　　十八年重建儀徵通濟牐<hi>附</hi>黄瓚記<hi>儀徵縣東南自成化甲午</hi>
　　<hi>提河工部郎中郭君昇疏言於朝置牐曰臨江曰通濟曰響水曰裏河口而通濟當其中方其置牐</hi>
　　<hi>也狙儈之家狃於壩利往往浮言喧騰謂有洩水過鹽之患若無事於置牐然者及牐成僅踰兩紀</hi>
　　<hi>而通濟遂廢然潮水之至也不踰時而退船之羣次於牐也銜艫接舳無慮百數茍無通濟紆匯瀦</hi>
　　<hi>蓄有以逗其勢将跬步千里前響水而弗及後臨江而已逺其不淺涸損壊者幾希癸亥之厄可鑒</hi>
　　<hi>也故臨江諸牐不可無而通濟尤不可無於是南京工部分司署員外郎事何君白於總督漕運右</hi>
　　<hi>副都御史張公公韙其議檄通判揚州府事韓侯知儀徵縣事馬侯協力起廢肇事於𢎞治乙丑正</hi>
<pb n="KR2k0042_WYG_058-15b"/>
　　<hi>月朏未四閲月訖工凡用物以株計松杉榆木三百七以斤計黄白檾麻八百五十生熟鐵八百輭</hi>
　　<hi>篾油灰各千二百以石計秫米七十灰千二百二十五總費白金二百四十二兩有竒牐髙二丈五</hi>
　　<hi>尺襯石千七百四十九丈雖牐址仍舊而規制加壯云</hi>
　　是年管理河道工部郎中張瑋奏髙郵等州縣原<lb/>
　　設石牐石橋涵洞蓋專為湖河之計將以時其啟<lb/>
　　閉而蓄洩水利比来為近堤人家私立洞口掌理<lb/>
　　遇水溢則竊自閉水消又竊穵堤岸以致衝決遺<lb/>
　　患乞將涵洞築塞每五里改砌减水石牐一座以<lb/>
<pb n="KR2k0042_WYG_058-16a"/>
　　絶盗決之弊從之<lb/>
　　正德二年三月添設清江浦新壩牐二座明武宗<lb/>
　　實録議者謂春冬淮水退消清江浦淤淺外河與<lb/>
　　裡河湖水髙下懸隔設壩盤剝舟行未便宜將壩<lb/>
　　改作内外二牐以時啟閉節水通舟從之<lb/>
　　六月從督漕都御史洪鐘言復開白塔河及江口<lb/>
　　大橋潘家通江四牐<lb/>
　　十四年三月從督漕都御史臧鳳言修浚常州上<lb/>
<pb n="KR2k0042_WYG_058-16b"/>
　　下運河<lb/>
　　嘉靖五年工部郎中陳毓賢奏修汜光湖堤月河<lb/>
　　詔治河都御史章拯督漕都御史髙友璣會議相<lb/>
　　度<hi>附</hi>陳毓賢奏畧<hi>揚州寳應縣汜光湖為糧運必由之路湖四面甚廣水勢瀰漫</hi>
　　<hi>僅以三尺之堤障之一旦積雨水發則横奔衝決不惟阻糧運而河堤以東田土俱成巨浸此第一</hi>
　　<hi>患也臣以為障水固所當先洩水亦不可緩請於河隄以東修築月河以分水勢如工費浩繁財力</hi>
　　<hi>有限則請自淮安而下自寳應至髙郵建平牐數處以洩其流亦中䇿也</hi>
　　七年河道都御史盛應期奏開新河明世宗實録<lb/>
<pb n="KR2k0042_WYG_058-17a"/>
　　盛應期奏沛縣迤北河道地形庳下泥沙易集以<lb/>
　　故累濬累塞今詢之官民盛稱昭陽湖東自北進<lb/>
　　汪家口南出留城口約長一百四十餘里可改為<lb/>
　　運河北引運河之水東引山下之泉内設蓄水牐<lb/>
　　旁設通水門及減水壩以時節縮較之挑濬舊河<lb/>
　　勞逸甚逺且可為永久之利計用夫六萬五千人<lb/>
　　用銀二十萬兩有竒期六月而畢章下廷臣雜議<lb/>
　　皆言應期議是上乃命應期及春和督官興事至<lb/>
<pb n="KR2k0042_WYG_058-17b"/>
　　七月疏濬昭陽湖東一帶新河工已及半會旱灾<lb/>
　　修省言者多謂新河之開非計詔罷其役<lb/>
　　冬漕河侍郎潘希曽加築濟沛間東西兩堤以拒<lb/>
　　黄河<lb/>
　　十年十二月户部貟外郎范韶御史聞人銓奏於<lb/>
　　氾光湖宜建減水牐五座浚赴海渠五條築堤節<lb/>
　　流以防衝決之虞命總督漕運都御史會同勘視<lb/>
　　十五年從督漕都御史周金奏請於新莊更置一<lb/>
<pb n="KR2k0042_WYG_058-18a"/>
　　渠立牐<hi>附</hi>周金奏畧<hi>淮安清河口抵𤓰儀四百餘里乃運道咽喉所資白馬氾</hi>
　　<hi>光髙郵邵伯諸湖皆無源之水往者黄河北徙自飛雲橋榖亭分流入漕渠是以沽頭諸牐頗得其</hi>
　　<hi>濟自嘉靖六年後河流益南由渦河直下長淮而梁靖口趙皮寨二攴分流小浮橋小河口各入清</hi>
　　<hi>河匯於新荘牐遂灌裡河水退沙存日就淤塞故老皆言河自汴来本濁渦淮泗清新荘牐正當二</hi>
　　<hi>水之口河淮既合昔之為沛患者今移淮安矣請於新荘更置一渠立牐以資蓄洩</hi>
　　十九年九月運糧千户李顯疏築運河三事其一<lb/>
　　謂揚州南自儀徵北抵淮安俱藉寶應氾光湖諸<lb/>
　　水接濟乃湖南北相去三百里廣百二十餘里卒<lb/>
<pb n="KR2k0042_WYG_058-18b"/>
　　有暴風漂蕩不測議於汜光湖隄迤東開築越河<lb/>
　　以免水患其二謂北自淮安南至瓜儀水勢上下<lb/>
　　相去丈許惟賴瓜儀二壩闗防先年壩決水衝河<lb/>
　　道淤淺宜令瓜洲陳家灣儀徵新城地方並揚子<lb/>
　　橋及揚州東闗各增一牐若瓜洲壩衝決則下陳<lb/>
　　家灣儀徵壩衝決則下新城牐如二牐閉水不及<lb/>
　　則下揚子橋牐再不及則下東水闗牐以留水利<lb/>
　　其三謂儀徵下接揚子橋大江商舶輻輳河道壅<lb/>
<pb n="KR2k0042_WYG_058-19a"/>
　　塞糧運阻悞成化年間曽將新城通江舊河疏浚<lb/>
　　寛廣河道疏通官民稱便後廢不修今宜仍前修<lb/>
　　浚以禆漕政命工部議行<lb/>
　　三十一年九月河決徐州房村集至邳州新安運<lb/>
　　道淤阻五十里總河副都御史曽鈞上治河方畧<lb/>
　　乃濬房村至雙溝曲頭築徐州髙廟至邳州沂河<lb/>
　　四十四年七月河決沛縣上下二百餘里運道俱<lb/>
　　淤河漕工部尚書朱衡奏開新河總理河道潘季<lb/>
<pb n="KR2k0042_WYG_058-19b"/>
　　馴議復疏舊河衡廵行決口舊渠已成陸而盛應<lb/>
　　期所鑿新河故跡尚在地髙河決至昭陽湖不能<lb/>
　　復東乃定計開濬而季馴則謂新河土淺泉湧勞<lb/>
　　費不貲不如浚留城以上故道初淤可復也由是<lb/>
　　二人議不合<lb/>
　　四十五年二月遣工科右給事中何起鳴勘視河<lb/>
　　工明世宗實録朱衡持前議益堅身自督工時浮<lb/>
　　議籍籍有謂衡違衆自用故興難成之役以要功<lb/>
<pb n="KR2k0042_WYG_058-20a"/>
　　者給事中鄭欽疏請遣官勘視問新河與舊河孰<lb/>
　　便起鳴奉詔至沛縣勘河工還上言舊河之難復<lb/>
　　有五黄河全徙必殺上流如新集龎家屯趙家圏<lb/>
　　等處以不貲之財而投之於河流已棄之故道勢<lb/>
　　必不能一也自留城至沛莽為巨浸無所施工二<lb/>
　　也横亘數十餘里褰裳無路十萬之衆何所棲身<lb/>
　　三也挑浚則淖陷築岸則無土且南塞則北奔四<lb/>
　　也夏秋淫潦浚後難保不淤五也新河内多舊堤<lb/>
<pb n="KR2k0042_WYG_058-20b"/>
　　髙埠黃水難侵開鑿之費視舊河為省且可逺將<lb/>
　　来潰決之患故尚書朱衡任其必可開開成運道<lb/>
　　必利而議者見謂難成亦有三焉一以夏村迤北<lb/>
　　十六七里地髙恐難接水然地勢北髙南低大約<lb/>
　　止深三丈一照水平加深何患水淺一以三河口<lb/>
　　積沙深厚水勢湍急不無滯阻然或建壩攔截或<lb/>
　　用石包砌每歲挑淺如例何患沙壅一以馬家橋<lb/>
　　兩岸築堤五里微山取土不便又水口投埽勢必<lb/>
<pb n="KR2k0042_WYG_058-21a"/>
　　不堅恐難經久然此亦在委任得人培築髙厚無<lb/>
　　必不可措力之理臣又觀居民之情在新河者則<lb/>
　　稱新河可開在舊河者則執舊河可復皆為市廛<lb/>
　　之私非為國家運道計也天下之事勢窮則變變<lb/>
　　則通沛縣河患至此極矣徃時舊河淤塞未深都<lb/>
　　御史盛應期開新河垂成而廢至今惜之今黄水<lb/>
　　異常伏漕無日尚可溺於人情安土而不為通變<lb/>
　　之謀哉故臣斷以為開新河宜如衡言開新河而<lb/>
<pb n="KR2k0042_WYG_058-21b"/>
　　不全棄舊河宜如季馴言疏入下工部會廷臣議<lb/>
　　俱合上意乃決<lb/>
　　隆慶元年五月河工成新河自南陽達沛縣留城<lb/>
　　百四十一里舊河自留城達境山茶城五十三里<lb/>
　　役丁夫九萬餘人行水金鑑尚書朱衡從南陽以<lb/>
　　南東至夏村及東南至留城凡一百四十一里因<lb/>
　　故都御史盛應期所鑿而深廣之引鮎魚諸泉薛<lb/>
　　沙諸河注其中壩三河口又疏舊河築馬家橋堤<lb/>
<pb n="KR2k0042_WYG_058-22a"/>
　　遏河之出飛雲橋者使盡入秦溝自留城至赤龍<lb/>
　　潭又五十三里凡為牐八減水牐二十為壩十有<lb/>
　　二為隄三萬五千二百八十丈有竒石隄三十里<lb/>
　　由是黄水不復東運道通而沛流息<lb/>
　　三年九月總河都御史翁大立請於梁山之南别<lb/>
　　開漕河詔令相度地勢未果行<hi>附</hi>翁大立疏畧<hi>漕河</hi>
　　<hi>即泇河也新河既成水盡趨秦溝而南北各支河悉並流焉河勢漸大漲至是決沛縣徐州受其害</hi>
　　<hi>茶城淤塞漕船阻邳州不能進既雖稍通而黄水横溢臣按行徐州循于房山過梁山至於境山入</hi>
<pb n="KR2k0042_WYG_058-22b"/>
　　<hi>地浜溝直趨馬家橋上下八十里間可别開一河以通漕運其利有十自秦溝濁河至徐州洪諸狂</hi>
　　<hi>瀾激湍逺不相涉一也依山為隄雖有洪濤必不泛溢二也漕舟循堤而上牽輓不難三也無茶城</hi>
　　<hi>淤淺之患省盤剥之費四也由馬家橋至境山四十里由境山至徐州洪四十五里視舊河為近驛</hi>
　　<hi>逓夫價並可減省五也驛路改從新堤往来徑捷六也徐州募夫可並吕梁二洪徭夫可遂裁革七</hi>
　　<hi>也計沛縣六舖至境山築隄百里當用銀十三萬有竒今開新河則長堤可緩費益大省八也糴榖</hi>
　　<hi>貯倉假工役以濟饑民兼節財賑荒弭盗之術九也棄舊河以為水壑即河決谷亭沛縣從鴻溝以</hi>
　　<hi>泄徑從小浮橋下徐洪運道無梗十也顧其難亦有三地浜溝當築大壩接黑龍潭堤至楊山壩西</hi>
　　<hi>當别開一道至舊河繞出茶城及開渠建牐費皆不貲此其難在工費嵗屬大饑而徭夫工食往往</hi>
<pb n="KR2k0042_WYG_058-23a"/>
　　<hi>不繼待哺之民怨讟易生此其難在工食役夫二萬仍聽番休而錢糧不益淹以嵗月必招謗議此</hi>
　　<hi>其難在工程犯此三難以興十利臣固未易辦也惟上速集廷臣議之</hi>
　　十二月開濬裏河等處時淮河自板牐至西湖觜<lb/>
　　開濬垂成而裏口等處復塞總督漕運侍郎趙孔<lb/>
　　昭言清江一帶黄河五十里宜築堰以防河溢淮<lb/>
　　河髙家澗一帶七十餘里宜築堰以防淮漲工部<lb/>
　　覆請裏河等處亟行開濬以築堰事宜及海口築<lb/>
　　塞寶應越河二事均酌議舉行從之<lb/>
<pb n="KR2k0042_WYG_058-23b"/>
　　四年四月河道都御史翁大立修築髙郵等處湖<lb/>
　　堤是年秋黄河暴至茶城復淤淮水亦大溢自泰<lb/>
　　山廟至七里溝淤十餘里而水從諸家溝旁出至<lb/>
　　清河縣河南鎭以合於黄河大立言黄河在睢寧<lb/>
　　宿遷之間遷徙未知所定請濬古睢河由宿遷歴<lb/>
　　宿州出小浮橋以泄二洪之水且規復清河魚溝<lb/>
　　分河一道下草灣以免衝激之患則南北運河可<lb/>
　　保而大立已内遷方受代詔令新任都御史潘季<lb/>
<pb n="KR2k0042_WYG_058-24a"/>
　　馴區畫<lb/>
　　九月中河決邳州糧艘阻不進總河翁大立請開<lb/>
　　泇河以避黄水翁大立言比来河患不在山東河<lb/>
　　南豐沛而專在徐邳故先欲開泇河口以逺河勢<lb/>
　　開蕭縣河以殺河流者正謂河沙壅聚河面增髙<lb/>
　　為異日慮耳今秋水洊至横溢為災權宜之計在<lb/>
　　棄故道而就新衝經久之策在開泇河以避洪水<lb/>
　　乞決擇於二者會罷去而季馴則主復故道<lb/>
<pb n="KR2k0042_WYG_058-24b"/>
　　五年都御史潘季馴開復邳河<hi>附</hi>馮敏功記<hi>隆慶庚午</hi>
　　<hi>秋八月河決於睢寧之白浪淺既而白浪淺淤復決青羊淺既而青羊淺淤河益分裂潰決決而南</hi>
　　<hi>為王家口張擺渡口馬家淺口曲頭集口決而北為曹家口其小口在辛安左右者七於是河流悉</hi>
　　<hi>由決口南趨睢寧平地為湖漂没軍民田廬無算輕舟從此出小河口其支分而北者出直河而正</hi>
　　<hi>河故道自曹家口至邳之直河九十里胥為平陸淤運艘九百三十隻糧四十餘萬石官民船又數</hi>
　　<hi>百自曹家口上至曲頭直河下至宿遷又九十里河身淤淺不能通舟雎民昏墊運道阻絶於是起</hi>
　　<hi>大中丞歸安潘公於家俾治之公至博訪羣情時議多以為故道不可復有欲因睢寧決勢而利導</hi>
　　<hi>之者公謂河源盤折數萬里水夾泥沙急則沙隨水滚稍緩則水漫沙停比年因水勢散漫沙墊底</hi>
<pb n="KR2k0042_WYG_058-25a"/>
　　<hi>髙容受漸少每一泛溢輒便為患今舊河廣且百餘丈深且不測若仍復舊河中開小渠引水衝刷</hi>
　　<hi>兩堤夾束使不散漫則水勢歸漕淤淺漸去河身自可復舊若就新衝水勢散漫湖波平淺不能復</hi>
　　<hi>深工力所及能有幾何伏秋水至必壅不下徐邳之間将成魚鱉此必不可羣議乃定於是度逺邇</hi>
　　<hi>議工役具畚築計餱糧大發淮揚徐及廬鳳山東河南夫並徭淺各夫分司道官為五工綂之公指</hi>
　　<hi>示方畧畫地課工以隆慶五年春正月十有六日肇役羣工齊奮至二月二十日渠成二十三日縱</hi>
　　<hi>水歸渠淤沙漸刷河流乃通凡舊淤糧艘及官民船皆由渠出時築決之工張擺渡曹家二口已完</hi>
　　<hi>而曲頭馬淺王家三大口亦已有緒公且調集樁草益急羣謂急此何為但笑而不言翌日風雨驟</hi>
　　<hi>作不止兼以黄河桃花水漲會山東諸泉並至乃季春朔日水復大溢瀰漫淹浸莫辨湖河新舊堤</hi>
<pb n="KR2k0042_WYG_058-25b"/>
　　<hi>防潰決殆盡復決閻家口油房口曲頭舊口之東王家舊口之西房家口青羊口白浪淺口與諸小</hi>
　　<hi>口凡四十三處羣情大駭役夫懼且潰公時患背疽乃裹瘡而出撫慰勞来身自督率示以必成衆</hi>
　　<hi>志復定晝夜率作工料踵集隨用輒濟於是諸口漸合而縷水之堤亦漸成四月七日麥黄水又大</hi>
　　<hi>至狂風挾水勢復衝決閻家口之西及半戈山之左右公督率益勵親守築口六月三日諸築塞之</hi>
　　<hi>工咸畢先是淤河多淖沙人立輒陷工不得施公命以木横沙面決半瀝水左右互倒水盡沙乾工</hi>
　　<hi>乃得施決口懸溜數尺噴沫成雷負土入水輒便消去公命以大埽截流䋺以巨纜旁植巨樁其衝</hi>
　　<hi>之處湍猛溜急樁折埽滚勢難猝就乃復相視緩急偃仰合度卒復壓以厚土勢若岡陵衝乃克定</hi>
　　<hi>築堤捍水浮沙既不能堅而實土又為比年流沙所壓必深掘至尋丈及逺取於民間空基與隔河</hi>
<pb n="KR2k0042_WYG_058-26a"/>
　　<hi>運取山土往来力役竟日不能數筐公命囊土程衡唱籌課役土功乃集於是兩岸屹然河流受束</hi>
　　<hi>濬刷淤沙深廣如舊四百萬漕糧飛㠶直上雖伏秋水三至懐襄徐城而曲頭以下凡公經理之地</hi>
　　<hi>皆得安流如故矣是役也用夫五萬人興工五閲月決口築塞者五十有八浚河以丈計者三萬二</hi>
　　<hi>千四百築以丈計者七萬五千有零樁草栁葦以株束捆計者二十萬有零麻檾以斤計者八萬四</hi>
　　<hi>千有零所用河漕貯積撫按贓贖徐淮商税及淮徐糧米總計僅十一萬金有竒視初請未及三分</hi>
　　<hi>之二而決口增築堤工髙厚倍於原題者三蓋公之經畫素定而復以身先故下民率作罔敢不竭</hi>
　　<hi>心力事半功倍其成之速如此既成之後公又為之計久逺乃並修徐吕靈璧之堤以束上流復築</hi>
　　<hi>林房村之壩以防衝逸建鋪舍設官夫以時防守植草栁集工料以豫備禦其善後之圖又如此</hi>
<pb n="KR2k0042_WYG_058-26b"/>
　　五月工科給事中張博請改瓜洲土壩為牐以便<lb/>
　　漕舟<lb/>
　　六年禮科給事中雒遵會工部尚書朱衡勘泇口<lb/>
　　河<hi>附</hi>雒遵疏畧<hi>泇口河從馬橋東過微山赤山吕孟等湖踰葛墟嶺而南經侯家灣</hi>
　　<hi>良城至泇口鎮又涉蛤鰻周栁諸湖乃逹邳州直河口以入黄河凡二百六十里取道雖捷施工實</hi>
　　<hi>難葛墟嶺髙出河底六丈餘開鑿僅至二丈硼石水泉湧出侯家灣良城雖有河形水中多伏石不</hi>
　　<hi>可施鑿縱鑿之湍石不可以通漕且蛤鰻周栁諸湖築堤水中功費無算微山赤山吕孟等湖雖可</hi>
　　<hi>築堤然須鑿葛墟嶺以洩正𣲖開地浜溝以散餘波乃可施工與其煩勞厚費以開泇口之河孰若</hi>
<pb n="KR2k0042_WYG_058-27a"/>
　　<hi>時加修防如期儹運保百數十餘年之故道疏上詔尚書朱衡同總理河道都御史萬恭覆勘衡奏</hi>
　　<hi>有三難大畧如遵指乃罷</hi>
　　六月工部尚書朱衡報徐沛等處河堤工完<lb/>
　　是年總河侍郎萬恭請建瓜洲牐自時家洲達於<lb/>
　　花園港開渠長六里有竒其年冬牐成一名廣惠<lb/>
　　一名通惠於是五總船始下壩<lb/>
　　萬歴元年正月總河侍郎萬恭檄浚蘇松常鎭一<lb/>
　　帶河道建三汊河東水弔橋自是吳浙之運可與<lb/>
<pb n="KR2k0042_WYG_058-27b"/>
　　江西湖廣徵發相同<lb/>
　　是年萬恭建復淮南平水牐與淺船淺夫又建天<lb/>
　　妃廟口石牐修復境山牐儀徵建平水牐二座江<lb/>
　　都一座髙郵十座寶應八座山陽二座凡二十三<lb/>
　　座座三百金自儀徵至山陽有五十一淺淺設撈<lb/>
　　淺二小船船七金淺夫十名天妃口大牐一門除<lb/>
　　堪改廢牐石料仍用二千五百金境山舊牐五百<lb/>
　　二十金凡費工料一萬餘金<lb/>
<pb n="KR2k0042_WYG_058-28a"/>
　　二年三月工部奏改瓜洲下牐及建詹家洲中牐<lb/>
　　<hi>附</hi>部覆河道萬恭疏<hi>𤓰洲花園港等處原設建牐蓋俾江南糧運可以直逹免</hi>
　　<hi>盤壩之費也自隆慶六年花園港猪市上下牐成迄今二載糧艘無滯省民間不貲之費但上牐重</hi>
　　<hi>建方畢而下牐衝齧又壊合行河道将𤓰洲應改下牐詹家洲應建中牐作速興舉並議運河揚子</hi>
　　<hi>橋亦於明年接續修建以收全功</hi>
　　七月貢生許汝愚請浚練湖焦干杜墅以濟運河<lb/>
　　行水金鑑許汝愚上言東南運道水勢之澀莫甚<lb/>
　　於丹陽地勢之髙莫甚於夹港國初於此置為牐<lb/>
<pb n="KR2k0042_WYG_058-28b"/>
　　者四曰京口曰丹徒二牐居上以防三江之易涸<lb/>
　　曰呂城曰奔牛二牐居下以防五湖之易洩自丹<lb/>
　　陽起至鎭江蓄為湖者三曰練湖曰焦干曰杜墅<lb/>
　　以濟漕河之用遂免海運之艱以故四月交兌五<lb/>
　　月過淮維時雨澤大降江潮盛行不假湖水亦足<lb/>
　　以濟歲久延襲居民侵為田畝焦杜二湖俱為平<lb/>
　　陸僅存練湖猶有侵者而四牐俱空設矣今改為<lb/>
　　十月臨倉雨澤既少江水枯落不免剥淺纔十里<lb/>
<pb n="KR2k0042_WYG_058-29a"/>
　　之區有閲三四月而不得盡達於江者雖添設儹<lb/>
　　運枉費推挽而開河之議起矣夹港兩岸髙者數<lb/>
　　十丈而河僅闊數丈許下之開鑿愈深則上之坍<lb/>
　　塌愈速瀕冬役民以浚之春来淤塞如故歲興大<lb/>
　　役民何以堪莫若修三湖之故址就四牐之完基<lb/>
　　蓄洩以時下修呂城奔牛二牐以時糧運之入上<lb/>
　　修京口丹徒以時糧運之出况乎上流既溢則奔<lb/>
　　牛而下又何不通之患哉破此說者必以淹没民<lb/>
<pb n="KR2k0042_WYG_058-29b"/>
　　田為辭不知前此占湖為田今仍舊修葺非廢田<lb/>
　　以為湖也即欲補此數頃之田則沿江一帶新漲<lb/>
　　常稔洲田無慮千頃民方爭佃構訟不息其皆𨽻<lb/>
　　於丹徒以此相易不亦可乎時總理河道傅希摰<lb/>
　　言練湖先已疏築無容别議焦干杜墅二湖地窪<lb/>
　　源少無益運道四牐若廢有妨蓄洩其事遂寢<lb/>
　　三年二月總河右僉都御史傅希摰請開泇河<hi>附</hi>
　　傅希摯疏畧<hi>徐邳一帶河身墊淤壅決變徙之患不在今秋則在来嵗幸而決於徐吕</hi>
<pb n="KR2k0042_WYG_058-30a"/>
　　<hi>之下猶可言也若決於蕭碭之上則牐河中斷兩洪俱涸矣幸而決於南岸猶可為也若決於北岸</hi>
　　<hi>則不走張秋必射豐沛矣莫若開創泇河置黄河於度外庶為永圖耳泇河之議嘗建而中止謂有</hi>
　　<hi>三難而臣遣錐手步弓水平畫匠人等於三難去處逐一勘踏起自上泉河口開向東南則起處低</hi>
　　<hi>窪下流趨髙之難可避也南經性義村東則葛墟嶺髙堅之難可避也從堤溝河經郭家西之平坦</hi>
　　<hi>則梁城侯家灣之伏石可避也至於泇口上下則河渠深淺不一湖塘聯絡相因大較上泉河口水</hi>
　　<hi>所從入也下至大河口水所從出也自西北而東南長五百餘里比之黄河近八十里河渠湖塘十</hi>
　　<hi>居八九源頭活水脉絡貫通此天之所以資漕也昔尚書朱衡開新河都御史潘季馴開邳河權救</hi>
　　<hi>一時情事忙促工費浩大今雖尚幸無梗然相時度勢要之不免卒有不虞而後竭天下之財力以</hi>
<pb n="KR2k0042_WYG_058-30b"/>
　　<hi>通咽喉何啻如新河邳河之情事洶洶已哉若拚十年之費以成泇河泇河既成黄河無慮壅決矣</hi>
　　<hi>茶城無慮填淤矣二洪無慮艱險矣運艘無慮漂損矣洋山之支河可無開境山之牐座可無建徐</hi>
　　<hi>口之洪夫可盡省馬家橋之限工可中輟今日不貲之費他日所省尚有餘抵也故臣以為開泇河</hi>
　　<hi>便因列為議工費酌工程擬督工請監工四欵上之章下户工二部勘議</hi>
　　三月命工科給事中侯于趙會傅希摰及儧運按<lb/>
　　臣勘議泇河<hi>附</hi>侯于趙等題會勘泇河事宜<hi>自泉河口</hi>
　　<hi>至大河口五百三十餘里内自直河至清河三百餘里自来河道無恙無賴於泇斷在可已惟是徐</hi>
　　<hi>吕至直河上下二百餘里宜開以避二洪邳河之害約費一百五十餘萬金特良城伏石長五百五</hi>
<pb n="KR2k0042_WYG_058-31a"/>
　　<hi>十丈比原勘多四百七十丈開鑿之力難以逆料性義馬陵俱限隔河流之處二處既開則豐沛河</hi>
　　<hi>決必致灌入宜先鑿良城石土豫修豐沛堤防而後可徐議也又謂正河有目前之患而泇河非數</hi>
　　<hi>年不成故治河為急開泇為緩上責侯于趙等阻撓然議亦寢</hi>
　　七月修通濟福興新莊三牐<hi>附</hi>御史劉光國議<hi>以天</hi>
　　<hi>妃牐地勢髙於通濟淮水灌溢多於黄水謂宜将通濟牐及福興新荘二牐増卑培薄務令髙厚堅</hi>
　　<hi>固仍令清江厰分司專司啓閉每五月以後九月以前二水盛發之候嚴加封閉官民船聽其自行</hi>
　　<hi>轉盤惟囘空船至每二日啓放一次隨放隨閉不許官民船越規擅進以貽水患</hi>
　　八月總河都御史傅希摰言茶城一帶運道咽喉<lb/>
<pb n="KR2k0042_WYG_058-31b"/>
　　宜自梁山以下挑濬與茶城交相為用淤舊則通<lb/>
　　新而挑舊淤新則通舊而挑新惟築壩斷流通其<lb/>
　　一以備不虞從之<lb/>
　　是年河決崔鎭淮決髙家堰髙郵湖決清水潭丁<lb/>
　　志等口知府邵元哲開菊花潭以洩淮安髙寶三<lb/>
　　城之水東方芻米稍通清水潭口衝決督漕侍郎<lb/>
　　張翀以修復老隄工力浩大數十年始可成功恐<lb/>
　　新運已臨決口未就且令糧船暫由圏田以行而<lb/>
<pb n="KR2k0042_WYG_058-32a"/>
　　御史陳功則稱圏田淺澀不便牽挽外湖水闊四<lb/>
　　十餘里風有不順必至稽阻工科給事中侯于趙<lb/>
　　亦以兩臣持議未決恐致過淮後期乞敕所司速<lb/>
　　議並欲以淮南運道專責漕臣而以淮北運道命<lb/>
　　河臣傅希摰一意經理務時加挑濬以圖萬全從<lb/>
　　之命漕運及河道衙門嚴督郡縣將清水潭原決<lb/>
　　堤口設法堵塞勿得恃圏田外湖致稽糧艘<lb/>
　　四年五月河漕侍郎吳桂芳題請修復髙郵西河<lb/>
<pb n="KR2k0042_WYG_058-32b"/>
　　老隄復傍老隄由圏田改挑康濟越河並築中隄<lb/>
　　按髙郵捍湖老隄長亘四十里永樂時陳瑄所建<lb/>
　　至𢎞治間白昂於境内越民田三里鑿康濟越河<lb/>
　　通餉避河者為東堤其捍隔民田者為中堤中堤<lb/>
　　之中有田數十萬畝所謂圏田也嗣後圏田淹没<lb/>
　　老堤傾圮萬歴三年泗水南下衝決清水潭等處<lb/>
　　故塞決後即議修老隄甃砌磚石改越河廢東堤<lb/>
　　改築中隄以便牽挽<lb/>
<pb n="KR2k0042_WYG_058-33a"/>
　　是年淮安知府邵元哲修築淮安長堤又疏鹽城<lb/>
　　石䃮口下流入海<lb/>
　　五年三月修浚丹陽練湖武進孟瀆河以濟漕運<lb/>
　　<hi>附</hi>直𨽻巡按御史郭思極條奏<hi>一復練湖以資蓄洩蓋江南漕河北</hi>
　　<hi>髙南下京口一帶地形髙亢河流易涸雖奔牛吕城建牐啓閉蓄水以待運船而實仰藉練湖以為</hi>
　　<hi>之源也練湖北去丹陽城百步而近漕河縈遶其側周圍四十餘里仰受長山八十四溪之水匯為</hi>
　　<hi>巨浸唐宋以来築有中梗斗門石牐天順成化間屢嘗疏浚增修夏秋戽水溉田冬春放水濟運故</hi>
　　<hi>有湖水放一寸河水漲一尺之諺自往時守令狃於近利令豪右告佃成田寖失舊額而傍湖之民</hi>
<pb n="KR2k0042_WYG_058-33b"/>
　　<hi>私開涵洞網取魚利年涸一年今且揚塵矣為漕河經久計急宜請復一修孟河以旁通舟楫奔牛</hi>
　　<hi>吕城二牐例應冬閉春啓蓄水以待運船然秋冬之交囘空運船與往来官船必取道於此欲恪守</hi>
　　<hi>成規勢不可得有不由二牐而可以間道逹江者為武進之孟瀆河延袤六十餘里外通長江内資</hi>
　　<hi>灌溉自嘉靖間防倭入冦築壩堵塞於是河流漸微日就阻塞而船不復經行矣今計開浚約費五</hi>
　　<hi>萬餘金取諸漕運衙門無令獨累武進一縣此河一開既有私道以通舟楫而運牐得啓閉之宜又</hi>
　　<hi>引江潮以進奔牛而運河資接濟之力矣</hi>
　　是月廵按御史陳世寶條陳六事一增建儀徵二<lb/>
　　牐因江口去牐太逺欲於上下江口迤邐十數丈<lb/>
<pb n="KR2k0042_WYG_058-34a"/>
　　許各建一牐潮始来豫啟板以納之潮初退即下<lb/>
　　板以閉之使出江之船盡數入牐以免遲滯一開<lb/>
　　瓜洲河港塢將屯船塢挑濬深闊使船之先入者<lb/>
　　屯聚於内又於鹽壩之東開一曲港與新牐外港<lb/>
　　相合使船之後至者續泊於内以免金山挂江之<lb/>
　　險部覆允行<lb/>
　　是年冬髙郵湖土石二隄新開越河南北二牐及<lb/>
　　老隄加髙石層增設䕶堤木城各工竣事<hi>附</hi>總督<lb/>
<pb n="KR2k0042_WYG_058-34b"/>
　　漕運侍郎呉桂芳疏畧<hi>髙郵石堤工将底績宜及時開挑越河查先年侍郎</hi>
　　<hi>白昻開康濟越河去老隄太逺河成之後人心狃於目前越河之安而忘老隄外捍之力年復一年</hi>
　　<hi>不復省視遂致老隄與中隄俱壊而東隄不能獨存今宜倣侍郎王恕之議挨老隄十數丈取土成</hi>
　　<hi>河使隄工往来共由人得照管不致蹈前轍</hi>
　　六年九月河道侍郎潘季馴築髙家堰及清江浦<lb/>
　　柳浦灣以東加築禮智二壩修寶應八淺石隄長<lb/>
　　八十五丈六尺又復淮安新舊牐壩遷通濟牐於<lb/>
　　淮安甘羅城南以納淮水故道盡復<lb/>
<pb n="KR2k0042_WYG_058-35a"/>
　　十年河道尚書淩雲翼開永濟河雲翼以運船由<lb/>
　　清江浦出口多艱險乃自浦西開永濟河七十里<lb/>
　　起城南窑灣歴龍江牐至楊家澗出武家墩折而<lb/>
　　東合通濟牐出口更置牐三以備清江浦之險是<lb/>
　　時漕河就治淮揚免水灾者前後十餘年<lb/>
　　十二年八月吏科給事陳大科請開寶應越河報<lb/>
　　可<hi>附</hi>陳大科疏畧<hi>江南漕艘歴髙寳抵淮寳應汜光一湖浩蕩無際槐角樓一帶</hi>
　　<hi>據湖之中其形如兜兩翼向為運道梗所司議開越河而一主圏田以助夾攻一主靠堤以省修築</hi>
<pb n="KR2k0042_WYG_058-35b"/>
　　<hi>昔白侍郎昻康濟一河圏田之制也比南尚書呉桂芳靠堤開越河十餘年来未聞衝圮臣以為靠</hi>
　　<hi>堤便</hi>
　　十三年六月寶應越河工成賜名𢎞濟明神宗實<lb/>
　　録寶應有氾光湖素稱重險國初平江伯陳瑄築<lb/>
　　石堤於湖之東蓄水以為運道上有所受而下無<lb/>
　　所宣因決為八淺匯為六潭則興鹽諸場皆没而<lb/>
　　淮水又間從周家橋漫入洶湧排空萬歴十二年<lb/>
　　糧艘溺者數十總漕李世達按臣馬永登鹽臣蔡<lb/>
<pb n="KR2k0042_WYG_058-36a"/>
　　時鼎議於石隄之東開越河以避其險乃命工科<lb/>
　　給事中馮露徃視之河身長一千七百七十六丈<lb/>
　　凡為石牐三減水牐二為隄九千二百四十丈石<lb/>
　　隄三千三十六丈子隄五千三百九十丈費公帑<lb/>
　　二十餘萬<lb/>
　　八月都御史王廷瞻行工部郎中許應逵築髙郵<lb/>
　　䕶城隄杭家觜六百丈又小湖口堤五百三十丈<lb/>
　　十七年五月修清江浦運道濬武進横林漕河總<lb/>
<pb n="KR2k0042_WYG_058-36b"/>
　　河都御史潘季馴修建邵伯湖石隄長一千二百<lb/>
　　八十丈補舊石隄六百十二丈又於寶應縣白馬<lb/>
　　湖東築八淺石隄長八十五丈六尺又因漕水旁<lb/>
　　潰入寶應湖以致流緩沙停自黄浦至三官廟之<lb/>
　　西築西土隄長三千六百三十五丈束水由漕以<lb/>
　　省挑浚之費<lb/>
　　十九年三月總理河道潘季馴議以鎭口牐去河<lb/>
　　甚近雖淤易為疏通宜照舊道挑濬科臣復稱引<lb/>
<pb n="KR2k0042_WYG_058-37a"/>
　　衆議欲開月河以分水勢通蘇洵湖以導積水上<lb/>
　　命河漕等衙門勘議妥當具奏河防一覽徐北鎭<lb/>
　　口黄運交會之處伏秋黄水大發多灌入本口動<lb/>
　　至淤阻原任中河郎中陳瑛創建古洪内華二牐<lb/>
　　近工科都給事中常居敬題建鎭口一牐如遇水<lb/>
　　發下版謹閉俟黄水消落即啟牐縱水外衝而漕<lb/>
　　河無淤墊之患啟一閉二悉如清江裏河事規與<lb/>
　　近日題奉明例行之其鎭口牐外東西兩隄原係<lb/>
<pb n="KR2k0042_WYG_058-37b"/>
　　挑河所積客土未堅内水湧出未免剥損伏秋之<lb/>
　　前宻䕶樁笆隄固則牐無虞矣<lb/>
　　二十六年三月命漕河御史勘議泇河<hi>附</hi>工部題<lb/>
　　覆工科給事中楊應文議開泇河疏畧<hi>頃堌口一決黄河南</hi>
　　<hi>徙徐吕而下幾於斷流於是開李吉小浮橋等處及鎮口以下建牐引水以通漕目前似可無虞矣</hi>
　　<hi>然非永久之計也蓋泇河北接汶泗諸水東受沂䝉諸泉其源本不易竭而岸髙土堅又能東其流</hi>
　　<hi>而使之不漫即有湖也而涯涘可循即有石也而罅漏可鑿隆慶間河臣翁大立萬厯間河臣傅希</hi>
　　<hi>摯嘗議開而不果若以河道嵗修之費而用之於此事半功倍一勞永逸臣固以為泇河宜議也科</hi>
<pb n="KR2k0042_WYG_058-38a"/>
　　<hi>臣之言良有深見但事在彼中難以遥度宜咨河臣及巡漕等各御史勘議可否以為行止</hi>
　　是年總漕劉東星檄郎中顧雲鳳署道事揚州府知府<lb/>
　　楊洵督夫開挑邵伯越河長一十八里闊一十餘丈十一<lb/>
　　月又挑界首鎮越河長一千八百八十九丈七尺各建南<lb/>
　　北金門石牐二座其邵伯越河又建減水石牐一座<lb/>
　　三十年鳯陽廵撫李三才議治河𦂳急之䇿鎭口<lb/>
　　牐起至磨兒莊倣牐河之制每三十里建牐一座<lb/>
　　依時啟閉以濟新運及堅城集至鎭口牐止挑浚<lb/>
<pb n="KR2k0042_WYG_058-38b"/>
　　河渠約費銀一十九萬有竒<lb/>
　　五月髙郵北闗小牐口潰決長六丈郎中顧雲鳯<lb/>
　　築塞之仍加磚石包砌<lb/>
　　三十二年總理河道工部侍郎李化龍大開泇河<lb/>
　　自直河至李家港二百六十餘里漕船由以行盡<lb/>
　　避黄河之險明神宗實録工部題覆李化龍疏請<lb/>
　　亟開泇河酌浚故道大要言河自開歸而下合運<lb/>
　　河入海其路有三由蘭陽道考城至李吉口過堅<lb/>
<pb n="KR2k0042_WYG_058-39a"/>
　　城集入陸座樓出茶城而向徐邳是名濁河為中<lb/>
　　路由曹單經豐沛出飛雲橋泛昭陽湖入龍塘出<lb/>
　　秦溝而向徐邳是名銀河為北路由潘家口過司<lb/>
　　家道口至何家隄經符離道睢寧入宿遷出小河<lb/>
　　口入運是名符離河為南路前督臣排群議以興<lb/>
　　兹役竟以資用乏絶不得竣事然自堅城以至鎭<lb/>
　　口河形尚爾宛然故為今計惟守行隄開泇河其<lb/>
　　善有六其不必疑有二泇河開而運不借河有水<lb/>
<pb n="KR2k0042_WYG_058-39b"/>
　　無水聽之善一以二百六十里之泇河避三百三<lb/>
　　十里之黄河善二運不借河則我為政得以熟察<lb/>
　　機宜而治之善三估費二十萬金開二百六十里<lb/>
　　比朱尚書新河事半功倍善四開河必行召募春<lb/>
　　荒役興麥熟人散富民不苦賠窮民得以飬善五<lb/>
　　糧船過洪必約春盡實畏河漲運入泇河朝暮無<lb/>
　　妨善六為陵捍患為民禦災無疑者一徐州城向<lb/>
　　苦洪水暴至泇河既開徐民之為魚者亦少無疑<lb/>
<pb n="KR2k0042_WYG_058-40a"/>
　　者二題請遵照施行及工科都給事中侯慶逺亦<lb/>
　　題稱共贊河漕大計事部議泇河應挑直河應建<lb/>
　　牐座及築隄應用錢糧依議取用如或原議所開<lb/>
　　河底不無欠缺期日果爾太廹經費果爾不敷不<lb/>
　　妨照依科臣條議再為增益以圖久逺至科議歲<lb/>
　　廵歲報事規尤為河工急切要務各該府道督臣<lb/>
　　悉宜一體申飭上曰泇河既屢經料理端緒可成<lb/>
　　該總河身親籌度詳悉著及時上𦂳分工開浚所<lb/>
<pb n="KR2k0042_WYG_058-40b"/>
　　議經費如有不敷許其再為增益務圖久逺之計<lb/>
　　八月李化龍奏報分水河成糧艘由泇河者已過<lb/>
　　三分之二由黄河大溜者止三分之一而過洪曾<lb/>
　　不逾限國之福也<lb/>
　　三十五年二月總河曹時聘上泇河善後六事行<lb/>
　　水金鑑總河曹時聘言全河既已就軌泇河委應<lb/>
　　厚終開泇於梗漕之時固不可因泇而廢黄漕利<lb/>
　　於泇河之後亦不可因黄而廢泇兩利俱存庶緩<lb/>
<pb n="KR2k0042_WYG_058-41a"/>
　　急可賴如謂南陽之患已去而徐邳之險可乗異<lb/>
　　時有失誰司其咎乎因議築郗山之隄削頓莊之<lb/>
　　觜平大泛口之溜浚猫兒窩等處之淺建鉅梁首<lb/>
　　衝之牐增三市徐塘之壩以終泇河未就之功又<lb/>
　　議設河官置官夫建驛遞立廵司嚴牐禁加裁展<lb/>
　　以成新渠<lb/>
　　三十八年九月直𨽻巡按御史蘇惟霖疏陳黄泇<lb/>
　　利害請專力於泇<hi>附</hi>蘇惟霖疏畧<hi>黄河自清河縣經桃源北逹直</hi>
<pb n="KR2k0042_WYG_058-41b"/>
　　<hi>河口長二百四十里此在泇下流水平身廣極力催運舟止日行十里然以别無所經故必用之自</hi>
　　<hi>直河口而上厯邳徐二州逹鎮口長二百八十餘里是謂黄河又百二十里方抵夏鎮東自猫窩泇</hi>
　　<hi>溝逹夏鎮止長二百六十餘里是謂泇河東西相對舍此則彼黄河水在三四月則淺與泇同若五</hi>
　　<hi>月初旬後洶流自天而下一步難行又其水挾沙而来河口日髙一日七月初輒淺涸十倍無一時</hi>
　　<hi>可由者泇河一水安流嵗修有例既無溺溜終鮮風波率而由之計日可逹即河身稍狹而水不若</hi>
　　<hi>鋪灘之淺其猫窩諸淺亦不必浚蓋自河流至則牐水積山泉之胍止有此數河身髙則髙受低則</hi>
　　<hi>低受深淺相隨非云水深則深水淺則淺水之多寡不係河身深淺也或有稍宜拓而浚者但得實</hi>
　　<hi>心任事之河官嚴其稽覈因利乗便不三五年缺略悉補可成數百年之利唯於泇下流諸口謹嚴</hi>
<pb n="KR2k0042_WYG_058-42a"/>
　　<hi>防禁而夏鎮之吕公堂邳州之沂河口更甚庶所藉䝉獨諸泉洸泗濟諸流不至隨到隨涸伏乞敕</hi>
　　<hi>下工部詳酌利害一意修泇以濟新運</hi>
　　四十一年十一月帶管河道漕撫陳薦檄郎中何<lb/>
　　慶元揚州道熊尚文開寶應縣𢎞濟河北月河長<lb/>
　　一百三十丈南月河長一百五十丈又建近湖西<lb/>
　　堤九淺七淺滚水石壩二座於明年完工按𢎞濟<lb/>
　　河南北二牐遇夏秋淮水漲發二牐不及吞吐行<lb/>
　　舟覆溺至是開挑月河創建滚水二壩分殺河怒<lb/>
<pb n="KR2k0042_WYG_058-42b"/>
　　水溜遂平<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南通志卷五十九<lb/>
</p>
<p>
</p>
  </div>
</body>
</text>
</TEI>
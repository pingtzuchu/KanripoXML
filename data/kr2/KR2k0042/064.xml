<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷六十五</head> <lb/>
    <p>
<pb n="KR2k0042_WYG_064-1a"/>
欽定四庫全書<lb/>
　江南通志卷六十五<lb/>
　　河渠志<lb/>
　　　水利治績<hi>三</hi>　<hi>淮揚徐三府太通海三州</hi>
　　　淮安府<lb/>
　唐上元中於射陽湖置洪澤屯<lb/>
　　大厯中黜陟使李承置常豐堰<lb/>
　　雍熙初淮南轉運使喬維嶽開沙河四十里以蓄<lb/>
<pb n="KR2k0042_WYG_064-1b"/>
　　洩水利<lb/>
　　紹興五年修廣惠䃮<lb/>
　　淳熙六年教授劉煒重開廣惠䃮<lb/>
　　紹熙中淮東提舉陳損之言楚州髙郵間陂湖渺<lb/>
　　漫宜剏堤堰以為瀦洩乃築堰自江都經高郵楚<lb/>
　　州寳應北至淮隂達於淮鑿新河自高郵入興化<lb/>
　　東至鹽城極於海又於揚州墟鎮剏斗門引水由<lb/>
　　泰州海陵南至泰興徹於江所經畫甚具溉澤鹵<lb/>
<pb n="KR2k0042_WYG_064-2a"/>
　　田百萬頃兩淮之民賴焉<lb/>
　明洪武二十九年復修廣惠䃮<lb/>
　　洪武間築萬年堰<lb/>
　　河臣王宗沐修鹽城石䃮口<lb/>
　　隆慶六年修築髙家堰<lb/>
　　萬厯八年巡鹽御史姜璧題塞石䃮口<hi>附</hi>胡希舜<lb/>
　　記<hi>出鹽城東門一里許有石䃮口故有木橋以便往來者久之海溢橋壊萬厯丙子鹽城令杜君</hi>
　　<hi>善教以興化鉅公主議濬河建牐河通潮大至壊牐水澎湃震盪盡没民田一時居民溺死者無算</hi>
<pb n="KR2k0042_WYG_064-2b"/>
　　<hi>於是鹽城父老子弟鼔喙而争言塞石䃮口矣庚辰嵗楊令瑞雲言之巡鹽御史姜公璧是年題請</hi>
　　<hi>塞石䃮口修宋丞相范文正公捍海故堤而命楊令董其役自是海潮不得奪堤而上鹽人永永無</hi>
　　<hi>海患矣乃鄰縣興化嵗被水顧藉藉咎石䃮口塞之非便請于當事者固欲開石䃮口當事者屢遣</hi>
　　<hi>諸縣令率丁夫至石䃮口名為相視實令遂開之楊令以死拒之曰鹽城萬民之命皆懸石䃮口今</hi>
　　<hi>懸諸君諸君如遂開變隨手至矣諸君何以謝鹽城則又借箸畫地形曰夫地形若鬴興化則鬴腹</hi>
　　<hi>也鹽城高如鬴邉鬴邊既張其口安能洩鬴腹中水哉為我謝興化相公若諸父老子弟何諸縣令</hi>
　　<hi>遂皆負空手而去於是石䃮口卒不開楊令居恒語人曰雲令鹽城數年去矣顧如鹽城百年何蓋</hi>
　　<hi>不敢賣鹽城以狥當事者意鹽城士民則徵余紀述石䃮口之始末且以諗諸來者示無改也論曰</hi>
<pb n="KR2k0042_WYG_064-3a"/>
　　<hi>隆萬以來河淮南徙淮揚諸郡縣嵗䝉水患自頃築高堰障水不來然非大開海口莫能洩也孰知</hi>
　　<hi>諸海口可開石䃮口則不可開何者石䃮口薄城所憂不獨在田也昔人守疆土欲康利其民率講</hi>
　　<hi>水利酌通塞而用之鄴則西門豹吳起南陽則召父杜母並以開導為利蜀之石犀沛之鄭陂兗之</hi>
　　<hi>石堰咸障水以豐民也夫操治水之筴者顧可拘方而道哉矧范堤之築本以捍海潮今者塞石䃮</hi>
　　<hi>口築長堤最符范公始謀曰然范公堤外多民居每受海患楊公則遷其堤包民居於堤内功徳鉅</hi>
　　<hi>矣昔翟方進壊汝南陂怨者歌曰壊陂誰翟子威飯我豆食羮芋魁嗣來者幸無令鹽人興汝南之</hi>
　　<hi>歌哉</hi>
　　九年鹽城令楊瑞雲開射陽湖<hi>附</hi>余孟麟重開射<lb/>
<pb n="KR2k0042_WYG_064-3b"/>
　　陽湖記<hi>鹽城蔽長淮而阻於海去縣治一百四十里為射陽湖山陽寳應髙郵興化通泰之</hi>
　　<hi>水皆匯於湖出湖入海先是湖水濴流不堙不潰沃原膏土纚纚乎百利可興也嵗久填淤諸水叢</hi>
　　<hi>奔致無以洩水怒田廬既圮舟楫不通環湖居民一望荒墟用是胥戚蓋三十年所矣其有捍患興</hi>
　　<hi>利者或情狃於便安或事畫於惜費迄無成功邑大夫楊君至乃按行隠度備無遺謀因議上郡守</hi>
　　<hi>郡守上監司監司行事凡三反復而白於督府督府以奏聞下大司空決筴之然後報可而皆不能</hi>
　　<hi>易楊君之議也楊君既受事畫地分工奉其軀與肩負跣馳之衆同其甘苦疏濬積淤増葺頽岸蓋</hi>
　　<hi>合土木金石之工而使水得所壑經始於萬厯九年正月凡九閲月而告成邑人士相與言曰斯湖</hi>
　　<hi>之開邑大夫之澤異時大水㪚潰瀦城邑民且阽於危亡今庶幾流不他徙而公私家以萬計可倚</hi>
<pb n="KR2k0042_WYG_064-4a"/>
　　<hi>而宮也五方之材千里之貨所不能力致者今庶幾翼翼浮航可一息而馳至也田以水齧民故艱</hi>
　　<hi>食今庶幾禾棲於畝而可有秋也斯湖之開也大夫之澤弗可泯也乃徵文於予而記其開湖始末</hi>
　　<hi>以告後之君子</hi>
國朝康熙十七年給事中李宗孔請修翟家壩按壩屬<lb/>
　　山陽在周橋迤南接盱眙界長二十五里稱天然<lb/>
　　減水溝近被衝刷漸成河港淮水徑入寳應湖匯<lb/>
　　入髙郵嵗嵗決堤甚為漕患必築成堤岸平鋪壩<lb/>
　　基方可過水經久不壞蓋淮黄二瀆交㑹於清口<lb/>
<pb n="KR2k0042_WYG_064-4b"/>
　　由安東之雲梯闗入海此上流之故道也黄河過<lb/>
　　宿遷等處至白洋河與濉水合濉水漲易趨淮泗<lb/>
　　於是治歸仁堤以束之淮水經盱眙等處至清口<lb/>
　　又與黄之過清河者合淮水漲趨高寳於是治翟<lb/>
　　壩髙堰古溝以束之此又上流之要害也故患濉<lb/>
　　水南下則莫如急治歸仁患淮水南下則莫如急<lb/>
　　治翟壩等處<lb/>
　　三十六年奉<lb/>
<pb n="KR2k0042_WYG_064-5a"/>
上諭總漕總河㑹勘下河積水何故壅塞不能迅流應作<lb/>
　何策盡令歸海涸出民田詳閲議奏總河桑格等會題<lb/>
　　　疏濬各口及應牐之處次年七月<lb/>
命廷臣㑹議開下河<hi>詳見揚州府</hi>
　　　四十年正月<lb/>
允總河張鵬翮請開蝦鬚沙溝等下河<hi>附</hi>張鵬翮疏畧<hi>臣檢</hi>
<hi>上諭下查舊案康熙三十八年三月初一日奉河射陽湖      河見有積水不得不引出歸海将串塲</hi>
<hi>皇蝦鬚沙溝一帶挑通引積水流出歸海仰見我感頌我  上軫念民生指畫周詳下河數百萬蒼生莫不</hi>
<pb n="KR2k0042_WYG_064-5b"/>
<hi>皇上如天之仁矣因前河臣于成龍未暇兼顧今臣遵淮聖諭疏通海口黄水有歸路矣堵塞六壩開闢清口引</hi>
　　　<hi>水㑹黄二瀆合流入海矣上河漸次就緒乃親往查勘下河見水勢漸消高原已經種麥唯興化縣</hi>
　　　<hi>形如釡底積水不能一時全消較泰州鹽城水患尤甚臣相度形勢博採輿論高寳山陽鹽城一帶</hi>
　　　<hi>之水由射陽之蝦鬚二溝入廟灣以達於海今蝦鬚二溝因童家營漫溢淤為平地雖有戛梁河出</hi>
　　　<hi>水但河身淺狹不足宣洩是以泛濫於興化鹽城一帶今宜将蝦鬚二溝淤塞之處約計四十餘里</hi>
　　　<hi>挑穵口寛十丈深九尺一丈不等引水入朦朧河以達於海高郵滚水壩下之水由興化縣安豐鎮</hi>
　　　<hi>至白駒塲以達於海今自鮑家荘至白駒八十餘里地高水壅宜挑口寛八尺深六七尺不等引水</hi>
　　　<hi>由白駒塲入海其髙郵一溝以下見有河形一片汪洋興化白駒牐以下暢流入海俱不須挑穵又</hi>
<pb n="KR2k0042_WYG_064-6a"/>
　　　<hi>自興化車路河至丁溪由撈魚港以達於海今撈魚港淤塞八十餘里應挑口寛八丈深六七尺不</hi>
　　　<hi>等引水入海寳應縣之水由子嬰溝老河口入射陽湖以達於海今老河口一帶淤淺三里餘應挑</hi>
　　　<hi>口寛十丈深六七尺不等引水入湖泰州之水自淤溪至車兒埠滔子河以入於海今滔子河三十</hi>
　　　<hi>二里被土商築壩釘樁淤塞不通宜開口寛八丈深六七尺不等引水由苦水洋入海如此則水有</hi>
　　　<hi>去路積水可以漸消至於串塲河自泰州以至鹽城長三百餘里多有淤淺若挑至廟灣入海商民</hi>
　　　<hi>兩便但舊例係鹽商挑浚范公堤長三百里昔人築以捍海今已殘缺修治需費不貲應俟下河積</hi>
　　　<hi>水消後民有起色漸圖修舉</hi>
　　　雍正十年五月署總督尹繼善等議奏江南水利<lb/>
<pb n="KR2k0042_WYG_064-6b"/>
　　　事宜奉<lb/>
旨允行<hi>附</hi>尹繼善等疏<hi>江南水利鄂禮條奏淮揚工程事宜奉</hi>
<hi>旨令臣等詳酌定議臣等相度確勘公同籌畫查如臯之      丁堰至豐利掘港塲河道共計程一百二十里為</hi>
　　　<hi>鹽艘必由之道其浚口自丁堰起至三岔河三十五里俱係深通自岔河而北至豐利塲二十八里</hi>
　　　<hi>又自岔河而東至掘港塲五十里深止二尺至四尺餘不等應請各就淺深分段増浚均俾蓄水五</hi>
　　　<hi>尺以利運行又如臯之力乏橋内起至周于溝三十七里入泰州界之新河口至拚茶塲東新橋三</hi>
　　　<hi>十九里鹽河一道乃拚茶角斜兩塲運鹽要津兩岸數十里民竈糧田均資蓄洩灌溉現在水深二</hi>
　　　<hi>尺至三尺餘不等應請浚深蓄水五尺糧田鹽運受益𢎞多河既浚深新壩橋向有土壩一道内蓄</hi>
<pb n="KR2k0042_WYG_064-7a"/>
　　<hi>河水外攔海潮河水大聴其由滚水壩而出海潮大亦必過壩方入出入俱有分寸防禦更為合宜</hi>
　　<hi>又泰州之髙安場至鹽城縣境串塲河一百六十餘里前署督臣范時繹原經  題估通身開浚雍</hi>
　　<hi>正七年改估案内僅将興化之白駒塲起至鹽城之伍祐塲七十里開浚自白駒塲南段起至蓄安</hi>
　　<hi>塲九十餘里以水尚深通停浚在案今白駒塲南段三里灣與前浚之河𦂳接處起至草堰塲三十餘</hi>
　　<hi>里現今水深二尺至四尺餘不等鹽運每多淺塞仍須盤剥查草堰白駒劉荘伍祐等塲之鹽俱由</hi>
　　<hi>此運載而兩岸民竈田地亦資灌溉應請仍照新浚之河一律疏浚又山陽縣境内舊有河二道中</hi>
　　<hi>夾沙岡其南為大沙河其北為界溝河各長七千三百餘丈當年舟楫由此往來田畝賴以蓄洩自</hi>
　　<hi>康熙三十五年童家營堤工漫溢二河遂淤積水無從宣洩田疇運嵗被浸查看此河實屬𦂳要亟</hi>
<pb n="KR2k0042_WYG_064-7b"/>
　　<hi>應疏浚以利民生再揚州府城内城河二道又繞城河二道皆處處委積以致揚城内外積潦莫洩</hi>
　　<hi>百貨難通查疏浚城内之河應照城外之河稍狹而加深以資久蓄其出入水口各建單金門石牐</hi>
　　<hi>以便啓閉則内外暢達</hi>
　　　揚州府<lb/>
　周敬王三十五年吳城䢴溝通江淮東北至射陽口<lb/>
　　北至末口吳越春秋吳將伐齊掘江通淮按即今<lb/>
　　自儀徵江岸北至淮安府清江浦入淮之河路漕<lb/>
　　運水利俱賴之者也<lb/>
<pb n="KR2k0042_WYG_064-8a"/>
國朝史奭河防議<hi>江都河渠有關於河防水利者惟運河為大北接高郵南至大江一線漕</hi>
　　<hi>堤與河俱長而最險要者則自邵伯金家灣起北至露筋界牌止計堤四十餘里堤以西曰上河自</hi>
　　<hi>朱家湖黄子湖迤西地勢漸高常憂旱堤以東曰下河自堤迤東勢漸低常憂澇昔晉謝太傅始築</hi>
　　<hi>邵伯堤以界之堤以西無旱憂堤以東無澇患民皆便之其遺愛比之召伯甘棠云至明季髙堰失</hi>
　　<hi>修翟壩冲決水勢直灌髙江此江都漕堤之所以屢決也然患雖中於江都而所以受患之故則有</hi>
　　<hi>來源去路不僅在江都也試約而言之須分三路治水之法可得而該矣三路者何曰上流中流下</hi>
　　<hi>流也所謂上流者高堰周橋翟壩是矣高堰宜幫誾也周橋不可開也翟壩宜堅築也則淮水不致</hi>
　　<hi>旁洩得以全力冲出清口上而清口不淤下而高江不溺矣再查髙堰之上有歸仁堤又宜照舊制</hi>
<pb n="KR2k0042_WYG_064-8b"/>
　　<hi>實築也歸仁堤築而洪澤湖來流減半高堰翟壩俱為易守則來源既少而上流治矣所謂中流者</hi>
　　<hi>自淮至揚運河漕堤是也舊制十里設一小牐旱則蓄澇則洩以濟運漕以衛民田也堤西諸湖霪</hi>
　　<hi>雨非常及清江浦之上通濟牐水下與盱眙天長髙良澗水陡發運河不能容受於是在山陽則開</hi>
　　<hi>涇河黄浦二大牐在寳應髙郵搭界則開子嬰溝大牐在江都則開金灣三牐及新河十四里芒稻</hi>
　　<hi>河東西兩牐自邵伯至江不過三十二里洩水最為直捷康熙年間河院王光裕又於兩牐之西開</hi>
　　<hi>牐三門亦因此地洩水最易也但金灣牐門尚窄牐下新河孔家灣南北淤沙淺窄宜開通廣闊也</hi>
　　<hi>再將陸漫溝以北開二三大牐使運河水勢南北分洩則蓄洩有方而中流治矣所謂下流者則范</hi>
　　<hi>堤各塲之海口是也雲梯闗在昔止為淮水尾閭致能容受而無沙淤之患自宋神宗熙寧間黄河</hi>
<pb n="KR2k0042_WYG_064-9a"/>
　　<hi>南徙黄始入淮濁流夾沙而行稍一旁決則勢緩沙停沙停河塞愈塞愈決愈決愈塞且黄家嘴七</hi>
　　<hi>里溝相繼旁決而雲梯闗大淤正坐此病是雲梯闗為黄淮兩水之尾閭乃第一要𦂳海口不必言</hi>
　　<hi>矣其外若山陽之廟灣海口鹽城之石䃮天妃廟海口興化之流莊青龍橋口白駒之鬬龍港口草</hi>
　　<hi>灣之滷河口小海之小海團口泰州丁溪之龍開港口河垜車兒之滔子壩口凡此皆所以洩堤東</hi>
　　<hi>七邑之水者也年來非不開放而究竟田廬不免湮沒人民不免漂溺屢䝉破格蠲賑而仍不免於</hi>
　　<hi>水患者有二説焉一則各海口離漕堤俱三四百里而遥紆迴曲折不能直達也一則下河七邑四</hi>
　　<hi>髙中窪地形如釡沿堤減牐之水譬之由釡邊而入范公堤各塲口地勢反髙譬之由釡邊而出夫</hi>
　　<hi>水由釡邊而出則釡底之田廬已宛在深淵矣昔興化志有云沿堤三十餘減牐之水滔滔東注非</hi>
<pb n="KR2k0042_WYG_064-9b"/>
　　<hi>民田受之而焉往也又王文通云堤東下河之水既不通江又難到海者誠有見也故運河之水導</hi>
　　<hi>之入江入海者上策也不得已而洩之下河則當準漕堤牐口之水與各塲海口之數相等庶來源</hi>
　　<hi>去路足以相當而其中之行水河路積年淤塞尤不可不亟為深浚者也在涇河黄浦之下則射陽</hi>
　　<hi>湖一路子嬰溝之下則鹽城舊官河一路清水潭之下則泰廟東河一路以及興化之海溝河白望</hi>
　　<hi>河車路河邵伯之下則顔家莊楊家莊以達樊汊及泰州西溪河并各塲之串塲河與范堤東達海</hi>
　　<hi>河路俱開通深闊則水有去路而下流亦治矣</hi>
　漢廣陵太守陳登築塘以資溉田<lb/>
　　揚州刺史劉復開吳塘陂<lb/>
<pb n="KR2k0042_WYG_064-10a"/>
　晉太傅謝安築廣陵之邵伯堤<lb/>
　隋大業元年廣開䢴溝引淮通江<lb/>
　唐貞觀中李襲譽為揚州長史引雷塘水築句城塘<lb/>
　　灌田八百頃<lb/>
　　淮南節度使杜亞自江都西濬渠蜀岡之右疏勾<lb/>
　　踐湖及愛敬陂以通漕溉夾陂田<lb/>
　　元和三年淮南節度使李吉甫築平津堰富人塘<lb/>
　　溉田數千頃<lb/>
<pb n="KR2k0042_WYG_064-10b"/>
　　長慶中復修白水蕩<lb/>
　宋咸平初淮南轉運副使吳遵路於髙郵等處置斗<lb/>
　　門九十蓄洩水利<lb/>
　　熙寧間陳時開築陳公堨灌田千頃<lb/>
　　元豐中江都縣知縣羅適濬大石湖<lb/>
　　建炎中知興化縣黄萬頃築紹興堰<lb/>
　　乾道中轉運司修陳公塘<lb/>
　　淳熙四年泰州修桑子河堰<hi>附</hi>呂祖謙記<hi>淳熙元年夏六</hi>
<pb n="KR2k0042_WYG_064-11a"/>
　　<hi>月泰州本部潮大上敗捍海堰詔州與兩使者參治維堰初作於文正范公首起海陵尾屬鹽城兩</hi>
　　<hi>縣間百餘里及是半圮於水有司繕築未幾以訖工聞獨桑子河以南逕如臯境繚許氏荘後皆文</hi>
　　<hi>公規畧所未及春夏霖雨海汐暴興田廬冒没版籍日耗詔以委今魏侯不以造端立始無前規撫</hi>
　　<hi>而有所憚慨然憫民病之不可宿凡上功之政令與夫創修悉蒐悉講發命以四年十月乙酉甫半</hi>
　　<hi>月堰成其袤三十有五里其縱尋有三尺趾廣二丈四尺積工一十有七萬郡人擁府門讙賀又走</hi>
　　<hi>書蘄記侯不能禦昔吳起引漳水以溉鄴追修西門豹之遺利杜預將橋大河或者以商所都厯聖</hi>
　　<hi>賢而不作殆必難立二者之胥失也斯民之生理無極而陵陸川浸之勢屢遷顓守陳迹者既不足</hi>
　　<hi>與合變至於因時建置雖由已出然前人仁心仁聞經啓區畫之餘業蓋有以啓之矣侯於是役循</hi>
<pb n="KR2k0042_WYG_064-11b"/>
　　<hi>文正公先正之源委一旦身履其跡而手賦其功宜人樂為用能先事不惑已事不矜以興泰人之</hi>
　　<hi>長利以終文正公之遺緒以助成聖天子實邊之大計後之為政者將於此乎考侯名欽緒厯陽人</hi>
　　<hi>莅役者海陵尉朱棣督護者知如臯縣耿漢知海陵縣穆沂</hi>
　　淳熙八年提舉淮南東路常平茶鹽趙伯昌言通<lb/>
　　州楚州沿海舊有捍海堰東距大海北接鹽城袤<lb/>
　　一百四十二里始自唐黜陟使李承實所建遮護<lb/>
　　民田屏蔽鹽竈其功甚大厯時既久頽圮不存至<lb/>
　　木朝天聖改元范仲淹為泰州西溪鹽官日風潮<lb/>
<pb n="KR2k0042_WYG_064-12a"/>
　　泛溢渰没田産毁壞亭竈首請於朝調四萬餘夫<lb/>
　　修築三旬畢工遂使海瀕沮洳瀉鹵之地化為良<lb/>
　　田民得奠居至今賴之自後寖失修治纔遇風潮<lb/>
　　怒盛即有衝決之患自宣和紹興以來屢被其害<lb/>
　　阡陌洗蕩廬舍漂流人畜䘮亡不可勝數每一修<lb/>
　　築必請朝廷大興工役然後可辦望令淮東常平<lb/>
　　茶鹽司今後捍海堰如有塌損隨時修葺務要堅<lb/>
　　固可以經久從之<lb/>
<pb n="KR2k0042_WYG_064-12b"/>
　　九年淮南漕臣錢冲之言真州之東二十里有陳<lb/>
　　公塘乃漢陳登濬源為塘用救旱饑真州嵗藉此<lb/>
　　塘灌注長河流通漕運其塘周圍百里東西北三<lb/>
　　面倚山為岸其南帶東則係前人築疊成堤以受<lb/>
　　啓閉廢壊嵗久見有古來基址可以修築為旱乾<lb/>
　　溉田之備凡諸塲鹽綱糧食漕運使命往還舟艦<lb/>
　　皆仰之以通濟其利甚溥本司自發卒貼築周圍<lb/>
　　塘岸建置斗門石䃮各一所乞於揚子縣尉階銜<lb/>
<pb n="KR2k0042_WYG_064-13a"/>
　　内帶兼主管陳公塘六字或有損壊隨時補築庶<lb/>
　　幾久逺責有所歸<lb/>
　　紹熙中淮東提舉陳損之言楚州髙郵間陂湖渺<lb/>
　　漫宜剏堤堰以為瀦洩乃築堰自江都經高郵楚<lb/>
　　州寳應北至淮隂達於淮鑿新河自高郵入興化<lb/>
　　東至鹽城極於海又於揚州墟鎮剏斗門引水由<lb/>
　　泰州海陵南至泰興徹於江所經畫甚具溉澤鹵<lb/>
　　田百萬頃兩淮之民賴焉<hi>互見淮安府</hi>
<pb n="KR2k0042_WYG_064-13b"/>
　　嘉定中修陳公塘<hi>附</hi>李孟傳修陳公塘記<hi>真州揚子縣二</hi>
　　<hi>十里有塘名陳公漢建安中廣陵太守陳登所築周廣九十餘里西南所至全𨽻揚子惟東北接揚</hi>
　　<hi>之江都者僅十之二塘倚山為形獨一面為堤以受啓閉凡八百九十餘丈岡勢峻昂環又三十有</hi>
　　<hi>六畢匯於此故渟漫涵蓄為利不貲異時公私取給纔下其尺則已贍足淮人恃之用備不虞恭愛</hi>
　　<hi>之祠廟食弗替但中更搶攘久廢弗理芻茭障堙嵗益淺淤頽堤斷洫漫不可考敷文錢公以郡最</hi>
　　<hi>褒擢督漕於此躬厯其所周視形便規尋利源顧謂僚佐曰今連嵗旱暵茍有毫髮便於民者雖使</hi>
　　<hi>規剏猶不當避其勞况兹塘隠若天造豐功厚利肇自昔人即舊以謀顧安可後耶乃具其修復利</hi>
　　<hi>害疏言於朝報可即命屬吏米任舊僚劉瑋規圖其事量功計日度厚薄分畚築計徒庸慮材用以</hi>
<pb n="KR2k0042_WYG_064-14a"/>
　　<hi>授有司募流徙之民厚其直勉使赴工衆皆樂趨自春三月至秋八月告成總工徒凡三萬三千一</hi>
　　<hi>百一十有二舊有斗門石䃮各一嵗久缺敗不可復據則遷其䃮少西二十大而更新之浚東西兩</hi>
　　<hi>湫以謹蓄洩與斗門之建皆仍舊址飾龍祠以還舊觀作新亭以待臨察委官以專護守列卒以供</hi>
　　<hi>徼巡而為塘之謀益備昔信臣浚溝瀆杜母修南陽楚相起芍陂文公穿腴口古之致本利者未始</hi>
　　<hi>不賴後之人修其廢而後乃益彰恭愛之績自建安至今垂千三十餘年乃始因公而復興是豈偶</hi>
　　<hi>然哉</hi>
　明洪武九年詔揚州修髙郵寳應湖堤六十餘里以<lb/>
　　捍濤<lb/>
<pb n="KR2k0042_WYG_064-14b"/>
　　永樂六年髙郵知州韓簡言州管河西接新門河<lb/>
　　東通興化縣舊設上下二牐以時啓閉舟行甚便<lb/>
　　今牐壊河不通且子嬰溝塞旁田皆荒蕪又減水<lb/>
　　隂洞常閉塞其岸東田潦輙不收請俱浚治從之<lb/>
　　成化十三年總漕都御史李裕巡河郎中郭昇重<lb/>
　　修白塔河<hi>附</hi>王嶼記畧<hi>疏舊河二十里築東西捍水堤四十里建通江大同</hi>
　　<hi>二牐增建土壩三夏月潮漲則由牐冬月水涸則由壩又建減水牐五以防泛濫淺鋪五以備疏瀹</hi>
　　𢎞治中儀徵縣新建攔潮牐<hi>附</hi>楊一清記<hi>𢎞治辛酉春二</hi>
<pb n="KR2k0042_WYG_064-15a"/>
　　<hi>月二十四日儀徵縣新建攔潮牐成便漕也儀徵為漕河自前代已然我國家定都北方嵗漕東南</hi>
　　<hi>粟以供京師多由此道蓋喉襟最要地也顧漕河之水至是當入江髙卑勢殊河易洩且涸宋嘉定</hi>
　　<hi>間守臣建白置三牐為蓄水計尋再舉廢國朝洪武辛亥始即其地築而壩之舟之下上必車壩乃</hi>
　　<hi>達不盡剝載則不敢以舉力稍不齊舟輙壊由是儀徵之地舸艦雲接販鬻喧闐罔利之徒萍聚而</hi>
　　<hi>蟻附居貨食力惟壩是便牐不復講矣成化甲午巡河郎中郭君昇建議置牐四為東闕為響水為</hi>
　　<hi>中牐為羅四牐以通於江一時稱便獨妨罔利者煽為洩水之説任耳者和之牐遂不用𢎞治戊申</hi>
　　<hi>朝廷用言者下工部檄郎中施君恕相所宜復東闗羅四二牐廢響水中牐而新之舟復通利焉然</hi>
　　<hi>江濱無牐潮無所瀦上牐啓注不可遏於是復起洩水之議漕運總戎郭公鋐嘗欲増置濱江攔潮</hi>
<pb n="KR2k0042_WYG_064-15b"/>
　　<hi>牐或謂江濱多浮沙不果𢎞治己未冬都御史張公敷華奉勑為巡撫總漕事有以攔潮之策獻者</hi>
　　<hi>公詢於衆揚州府同知葉君元進曰元嘗承檄董濬河濬及江濱深七尺上黄壤無沙牐必可置公</hi>
　　<hi>曰然遂以聞即得旨乃會郭公檄葉君任其事君受命惟謹會稽桯物卜以庚申十月八日始事度</hi>
　　<hi>地勢定造牐之規髙一丈八尺中廣二尺八寸袤三丈翼而東西亘加袤之二爰琢爰甃犬牙相入</hi>
　　<hi>磨礱剷磢厓削砥平疊石數重以固其涯松樁櫛比以固其底凡用物石段八千七百九十木五千</hi>
　　<hi>四百七十株板四百九十片鐵二千九百八十斤麻一千六百七十斤篾六百十斤桐油一百斤石</hi>
　　<hi>灰二千一百三十担粳米四百八十林米三十三石諸傭售所取直得先年濬河羡餘銀千兩有奇</hi>
　　<hi>不責辦於有司故工鉅而官不知費亦事集而人不告勞距經始之期纔四閲月耳馮君謂牐啓閉</hi>
<pb n="KR2k0042_WYG_064-16a"/>
　　<hi>宜有定規乃會劉君議視河盈縮及潮之長落啓閉傳檄有司遵行之是嵗江河會通舟無留行揚</hi>
　　<hi>旗伐鼔通數十百艘於飲食談笑之頃比秋霖潦浹句潮水大漲得以時洩不横決為隄堰害亦惟</hi>
　　<hi>是牐賴焉所省漕士之費嵗當若何民船商舶所省又當若何以嵗繼嵗吁其不可量也</hi>
　　嘉靖中開濬句城塘其水東南流至烏塔溝<lb/>
　　十八年傅珮開興化縣河<hi>附</hi>傅珮興化縣玉帶河<lb/>
　　記<hi>興化居維揚奥區地勢卑抑溪湖河塘之水皆注焉河道膚直中無所容每雨霖霂輙復汎濫</hi>
　　<hi>田里城市蕩然為池北門勢尤峻絶諸水傾瀉而趨澎湃百里靡所渟蓄甚非所以奠民居厚黍㮨</hi>
　　<hi>毓靈氣也昔者先王建邦設邑必觀隂陽相流泉度隰原長策却慮以懐永圖興化若此其能靖哉</hi>
<pb n="KR2k0042_WYG_064-16b"/>
　　<hi>珮為此懼乃厯郊圻渉遐邇越二期始得海子河河形曲量宏可容可洩計決北河而通之則水遶</hi>
　　<hi>城郭環邑閭週遭流衍弗震弗騰為利大矣先旬日謀諸耆俊僉曰是役之議百十年於兹矣軍民</hi>
　　<hi>參錯廬其上弗可以輕徙工費之資數百計弗可以輕集盍慎諸予曰廬有值吾其償之役有貲吾</hi>
　　<hi>其勸之奚有於是乃捐俸為民先導下令經始之邑民曰吾事也侯先之其忍重累侯爰是富不愛</hi>
　　<hi>力智不愛謀協心共事不踰月而畚鍤告終厥易民舍地長一十七丈九尺東廣三丈六尺西廣一</hi>
　　<hi>丈九尺軍隙地長三十三丈六尺五寸東廣一丈七尺西廣三丈七尺七寸厥鑿池長四十  丈八</hi>
　　<hi>尺五寸廣一丈八尺深九尺五寸</hi>
　　萬厯十年泰州守李裕濬丁溪海口<hi>附</hi>陳應芳濬<lb/>
<pb n="KR2k0042_WYG_064-17a"/>
　　丁溪海口記<hi>大江以北長淮以南為廣陵郡其𨽻高寳邵伯之間諸水匯為湖者延袤</hi>
　　<hi>可百里而遥號澤國焉東則沮洳千有餘里蓋高寳興泰四邑田賦鹽利所從出地環其中國初平</hi>
　　<hi>江伯陳公瑄因故道而疆理之北築髙家堰以障淮之南徙使合河入海東築長堤以障湖之東注</hi>
　　<hi>使南疏入江是為東南轉漕咽喉而堤以内四郡邑之水各循其地形髙下派分之以達於海泰州</hi>
　　<hi>故海陵郡一稱吳陵若今丁溪塲龍開港則綰轂海陵之口而淤溪溱潼西溪寜郷及東臺河垜串</hi>
　　<hi>塲河之水所由以宣洩者也正徳己夘後稍就堙塞然故不為害迨己已之嵗河決而南淮受之髙</hi>
　　<hi>堰堤遂圮以注湖汪洋萬頃不復辨疆邑今詔遣重臣經畧其地修平江伯故事兩堤復還其舊然</hi>
　　<hi>水平沙積湖之髙幾與堤埒而減水之議起矣由淮隂達邵伯就堤為牐者四十有奇湖水自是嵗</hi>
<pb n="KR2k0042_WYG_064-17b"/>
　　<hi>嵗減而東注而興與秦視髙寳更若釡然内窪而外髙其來也日積其去也日壅而膏腴沃衍之壤</hi>
　　<hi>蕩而為萑葦瀦澤之郷者垂十二年嵗壬午巡按御史貴溪姚君士觀兼督學行部士民遮道以開</hi>
　　<hi>海口請狀累千百計御史下其事於海防兵備參政通城舒君大猷而以屬泰州及髙寳興化郡邑</hi>
　　<hi>各守若令議有異議者事遂寢是年秋黄岡李君裕銜命而來他務未遑毅然屬耆老而告之曰州</hi>
　　<hi>賦嵗六萬石佐縣官費而民不有田又安所從賦也事急矣議築舍無成守土者謂何即日駕小舸</hi>
　　<hi>渉海上周覽而咨度焉至丁溪之東由姚家口迄蔣家壩測之水可五尺由蔣家壩至馮家堰測之</hi>
　　<hi>水可三尺嘆曰此非入海故道乎而何云創始也由壩而下五里許是為龍開港其勢漸下其望彌</hi>
　　<hi>逺測之不下百數十里而民竈田在范堤内逺不相涉則又嘆曰此豈海潮所能至乎而胡虞鹹淡</hi>
<pb n="KR2k0042_WYG_064-18a"/>
　　<hi>交侵也港而下不越一線之河非有汪洋開拓之勢又安能受餘皇使浮海而入乎今而知所以策</hi>
　　<hi>矣無已則下流施品樁以杜舟楫之往來而馮壩以上建石牐司啓閉使蓄水者過四尺而洩則慮</hi>
　　<hi>且萬全奈何勘議者不察而徒曰海口海口使不逞者藉以駭貳人也歸而具其事於牘娓娓數百</hi>
　　<hi>言辨析甚剴切上之按御史按御史色動謂將親按部則以三月發廣陵道府以下皆從至凡所議</hi>
　　<hi>建置具如李君指因會疏以丁溪白駒工并列以請詔可於是兩郡邑畫地而治之三閲月而工竣</hi>
　　<hi>濬四尺者丈七千一百有奇濬三尺者丈二千七百有竒夫應募者三千有奇石牐一品樁四食若</hi>
　　<hi>金皆取給兩臺贖鍰及食糧之備賑者而白駒工在興化亦同時報成事矣蓋水自是以海為壑而</hi>
　　<hi>阡陌溝洫井井也</hi>
<pb n="KR2k0042_WYG_064-18b"/>
　　十二年邵夢弼剏築髙郵東通興化各塲鹽運東<lb/>
　　河一道堤岸北下低田盡為沃壤鹽船行人俱稱<lb/>
　　便涉<lb/>
　　十九年寳應縣令耿隨龍開隂隲河<lb/>
　　二十四年江都縣令張寧於宜陵鎮築壩塞山陽<lb/>
　　河為竇通水以資灌溉<lb/>
　　三十三年泰州知州李存信修宜陵壩<lb/>
　　建下河八港南岸大牐三座共九門<hi>牐下即髙郵芒稻河</hi>
<pb n="KR2k0042_WYG_064-19a"/>
　　天啓二年巡按房可壯築上下雷塘<hi>附</hi>明王恕請<lb/>
　　修復揚州水利疏畧<hi>竊惟揚州一帶河道南臨大江北抵長淮别無源泉止藉</hi>
　　<hi>髙郵邵伯等湖所積雨水接濟湖面雖與河面相等而河身比之湖身頗髙每遇旱乾湖水消耗則</hi>
　　<hi>河水輒至淺澁不可行舟若將河身比湖面濬深三尺則湖水自來河水自深雖旱乾亦不阻行前</hi>
　　<hi>項河道自南至北四百五十餘里中間除深闊不用挑濬外其淺窄可挑濬去處尚有二百餘里約</hi>
　　<hi>用九萬餘人六十工每人日給口糧二升該用糧米一十萬八千餘石捲埽打壩共用樁木一萬六</hi>
　　<hi>千餘根草二十餘萬束及看得髙郵湖自杭家嘴至張家溝南北三十餘里俱係磚砌堤岸每遇西</hi>
　　<hi>風大作波濤淘湧損壊船隻漂溺錢糧人命不可勝計况前項隄岸之外地勢頗低再濬三尺闊一</hi>
<pb n="KR2k0042_WYG_064-19b"/>
　　<hi>十二丈起土以為外隄就將内隄原有減水牐三座改作通水橋洞接引湖水于内行舟仍于外隄</hi>
　　<hi>造減水牐三座以節水利雖遇風濤可無前患若興此役約用一萬三千餘人六十工可完每人日</hi>
　　<hi>給口糧二升該用糧米一萬五千六百餘石合用築隄樁木五萬四千餘根草二十七萬餘束造減</hi>
　　<hi>水牐并改造通水橋洞約用甎石樁木等料并工價銀二百餘兩又看得揚州灣頭鎮迤東河道内</hi>
　　<hi>通通泰等五州縣二千户所富安等二十四鹽塲其間有魚鹽柴草之利在前河道䟽通之時二千</hi>
　　<hi>户所運糧船隻俱在本所修艌客商引鹽装至儀徴每引船錢不過用銀四五分揚州柴草每束止</hi>
　　<hi>賣銅錢二三文近年以來河道淤淺不曾挑撈加以天旱雨少河水乾斷舟楫不通魚鹽柴米等項</hi>
　　<hi>俱用旱車裝載二所運糧船隻不得囘還本所牛車脚價迥貴柴米價髙以致客商失陷本錢運民</hi>
<pb n="KR2k0042_WYG_064-20a"/>
　　<hi>難以遣日前項河道自灣頭起至通州白浦止三百四十餘里俱用挑闊八丈深三尺約用八萬五</hi>
　　<hi>千六百餘人六十工可完每人日給口糧二升該用糧米十萬二千七百九十餘石再看得雷公上</hi>
　　<hi>下塘勾城塘陳公塘俱係漢唐以來古蹟各有放水闌水牐座年久坍塌遺址見存近年以來止是</hi>
　　<hi>打築土壩闌水隨修隨塌不能蓄積水利若每塘修造板牐一座減水牐二座潦則減水不至衝決</hi>
　　<hi>塘岸旱則放水得以接濟運河以上四塘共造放水板牐四座減水牐八座除舊有甎石外約用甎</hi>
　　<hi>石樁木等料價值並匠作工價銀二千餘兩雜工止用各塘見在人夫不必勞民動衆臣雖無識嘗</hi>
　　<hi>詢之于衆咸以謂若將以上三件河道依前整理庶幾舟楫疏通永無淺阻風濤之患而為往來軍</hi>
　　<hi>民無窮之利</hi>
<pb n="KR2k0042_WYG_064-20b"/>
國朝許承宣請修復渠塘疏畧<hi>竊惟一方有一方之利害善為治者收其利而</hi>
　　<hi>絶其害伏見江北之揚州為漕運大道而揚州之水利莫過於五塘考明永樂二年平江伯陳瑄總</hi>
　　<hi>漕全資塘水宣徳八年大旱四塘乾枯運舟阻滯知府李貞奏專修五塘濟運成化四年侍郎王恕</hi>
　　<hi>奏發帑銀三千兩于上下雷塘勾城塘陳公塘各築石牐水䃮以瀦水旱則由淮子河烏塔溝放水</hi>
　　<hi>入河接濟運舟其餘開濬五塘灌注長河者不可殫述厥後湮廢不治而塘之利遂絶然其間石橋</hi>
　　<hi>梁獨存一二若能急為修復潦則瀦蓄之處而不至于泛堤旱則灌溉之資而兼可以濟運此江以</hi>
　　<hi>北之水利不可不議舉行也淮揚徐泗之水難于入海使五塘之利興而不為求其所歸猶非策之</hi>
　　<hi>全也臣聞近海三十六鹽塲尚有涵洞故迹今可修葺以洩水舊制洞門自外拴海潮至則海水内</hi>
<pb n="KR2k0042_WYG_064-21a"/>
　　<hi>衝而洞門自閉海潮退則海流直走而洞門自開門閉則潮不得入而無鹹水以害田門開則河無</hi>
　　<hi>所阻而有支港以達水如是則水咸趨海而無湮沒之患矣</hi>倪啓祚新修上下<lb/>
　　雷塘記<hi>揚之塘有五曰陳公塘曰句城塘曰小新塘曰上雷塘曰下雷塘句城為唐長史李</hi>
　　<hi>襲譽築四塘則皆漢太守陳登築也揚故以髙阜多陵名曰廣陵西自盱泗壽春諸汊磵泉潦之水</hi>
　　<hi>越十四塘注於髙寶三十六湖五塘蓋匯諸塘以導於湖者也揚當南北咽喉江南數千漕艘皆從</hi>
　　<hi>此飛輓而北偶當淺澁全堤一線之水勢必藉塘之時啓以濟漕運厯考前志四月漕粟渡淮入汴</hi>
　　<hi>唐書紀之宋都汴梁嵗漕東南粟六百萬石率由斯路至成祖定都北平罷海運跨江絶淮經河越</hi>
　　<hi>濟兼四瀆之水為漕用而是塘於分黄導淮之䇿均有賴焉嘉靖中仇鸞首沒塘為田嗣是馮夷為</hi>
<pb n="KR2k0042_WYG_064-21b"/>
　　<hi>沴而淮水湯湯而南山水由天長六合而東下率然遇合淮不得遂其就下之性輒逆走髙寳邵伯</hi>
　　<hi>諸湖每伏秋水發西風駕浪下河千里沃壤盡化為魚鼈之區萬厯二十年間備兵使者呉公秀御</hi>
　　<hi>史中丞郭公光復後先守揚力主復塘之議㑹工部題奏得旨遂先復小新上下雷三塘二租一租</hi>
　　<hi>報罷自是湖水安瀾河堤不得告潰即五塘未盡復而塘之興廢闗國家之大利大害也明矣乃謀</hi>
　　<hi>利塘民誤以除租之官塘認為子孫之世守隨修隨決迄無已時雖經前御史康公丕揚二千石宋</hi>
　　<hi>公錦斯郭公之琮多方繕葺亦僅保小新塘如舊而已彼上下雷塘延袤既廣竇穴滋多即有官私</hi>
　　<hi>料理但借費用不貲之説以成築舍嵗在辛酉侍御房公奉敕按揚下車之始乃以修塘之議累數</hi>
　　<hi>年未定者特匍匐請之公公俞其請且出奉鏹二百金以期告成事以今年二月初吉鳩工築堤約</hi>
<pb n="KR2k0042_WYG_064-22a"/>
　　　<hi>上塘補築者縱計百五十丈有奇横凡三十丈有奇舊牐衡突久樁木不堪再附因稍移於舊址上</hi>
　　　<hi>流築之下塘築土縱約百四十丈有奇横凡二十丈有奇二牐各加闊丈餘以殺勢又照舊底各加</hi>
　　　<hi>髙一尺而牐板則可徐議蓋前此水或夜發啓閉不時以故細人得為祟其間又水可内注而蓄洩</hi>
　　　<hi>一任其性所謂以水治水而不與之爭也未幾雨塘䝉茸之地汪洋千頃而侍御公之濊澤著矣是</hi>
　　　<hi>役也郡邑大夫仰承公意不以責營辦於胥吏而以重考成於師儒師儒者劉司訓世埜也</hi>
　　　興化令邊之靖請修丁溪草堰小海白駒劉莊攔<lb/>
　　　潮五牐明年湖河大漲匯流入海海潮突髙數尺<lb/>
　　　賴諸牐堵禦而潮無内灌河流亦迅駛入海禾麥<lb/>
<pb n="KR2k0042_WYG_064-22b"/>
　　　不害<lb/>
　　　四年修陳公塘<lb/>
　國朝康熙九年修築江都之范公堤<lb/>
　　　二十三年十一月初四日<lb/>
上諭吏部尚書伊桑阿朕車駕南巡省民疾苦路經髙郵<lb/>
　寳應等處見民廬舍田疇被水淹沒朕心深為軫念詢<lb/>
　問其故具悉梗概髙寳等處湖水下流原有海口以年<lb/>
　久沙淤遂致壅塞今將入海故道濬治疏通可免水患<lb/>
<pb n="KR2k0042_WYG_064-23a"/>
　自是往還每念及此不忍於懐此一方生靈必圖拯濟<lb/>
　安全咸使得所始稱朕意爾同工部尚書薩木哈往被<lb/>
　水災州縣逐一詳勘期於旬日内覆奏務期濟民除患<lb/>
　總有經費在所不惜爾等體朕至意速行<hi>恭紀運河</hi>
　　　二十五年七月初四日<lb/>
上諭工部右侍郎孫在豐朕前因巡幸爰至江南見髙寳<lb/>
　興鹽山江泰等處積水汪洋民罹昏墊朕甚憫之應行開<lb/>
　濬下河疏通海口俾水有所歸民間始得耕種特發帑<lb/>
<pb n="KR2k0042_WYG_064-23b"/>
　金拯救七邑災民屢集廷議兼詢輿情允協僉謀事當<lb/>
　釐舉兹命爾前往淮揚所屬下河一帶車路等河并串<lb/>
　塲河白駒丁溪草堰塲等口挑濬事務專屬於爾監修<lb/>
　爾宜往來親厯多方經畫講求源流脈絡次第興工督<lb/>
　率帶去司官等務實心任事毋得怠忽擾害其司道府<lb/>
　㕔州縣等官如有違玩貽誤及勢豪紳衿妄行干預包<lb/>
　攬生事阻撓工程者指名叅奏濬過工程丈尺用過夫<lb/>
　料數目造冊畫圖貼説具奏爾受兹專委須竭忠盡力<lb/>
<pb n="KR2k0042_WYG_064-24a"/>
　悉心區處速竣大工使海口疏通水消田墾蒸黎復業<lb/>
　以副朕救民至意如因循怠忽虚費財力責有所歸爾<lb/>
　其慎之故勅<lb/>
　　　三十六年十月十五日<lb/>
上諭大學士伊桑阿等下河地方久罹水患朕心時切軫<lb/>
　念前命挑濬白駒岡門等口原欲使水盡通流田皆涸<lb/>
　出今見興化泰州等州縣積水尚多田仍淹沒民生甚<lb/>
　屬苦累著行文總漕總河親往會勘將下河積水何故<lb/>
<pb n="KR2k0042_WYG_064-24b"/>
　壅塞不能迅流應作何盡令歸海涸出民田之處一一<lb/>
　詳閲議奏<hi>附</hi>總漕桑格等奏疏<hi>臣等看得下河為洩水入海之區自淮安以至</hi>
　　　<hi>邵伯鎮計運河東岸共有涵洞三十處牐十座滾水壩八座此皆運河及髙郵邵伯等湖之水由諸</hi>
　　　<hi>涵洞牐壩等口歸入射陽廣洋等湖就下流以至白駒岡門等口入海總由下河受水之處甚多而</hi>
　　　<hi>洩水入海之口猶少是以水勢汪洋易於停蓄在雨暘時若之年水循故道田猶無恙惟去嵗及今</hi>
　　　<hi>兩年夏秋霪雨異常諸河汎漲以致水勢洶湧通流不及瀰漫四散而下河之高郵寳應泰州興化</hi>
　　　<hi>鹽城廟灣等處地方皆窪下均受其災興化地方更低積水尤甚臣等謹遵</hi>
諭<hi>旨沿河踏勘詳閲洩水諸口除廟灣岡門白駒三口水    頗暢流無容置議及興化通丁溪草堰白駒之車</hi>
<pb n="KR2k0042_WYG_064-25a"/>
　　　<hi>路白塗海溝引河三道并射陽湖下海之蝦鬚溝朦朧院道港又髙郵湖通邵伯湖之曹家灣湯家</hi>
　　　<hi>絆七節橋日今水未全消不分堤岸無由勘明必須水落確勘再將應行疏浚情形另疏請</hi>
<hi>旨外今將臣等閲明亟宜疏浚各口及應建牐之處為我皇上陳之  一髙郵湖之水勢宜分也查邵伯鎮南有金</hi>
　　　<hi>灣三牐牐南有金灣滾水壩一座三牐之水由人字河入芒稻河下江其金灣壩外原無引河今議</hi>
　　　<hi>於壩外挑引河五里通人字河將髙郵湖之水引入邵伯湖由金灣牐壩同歸人字河入芒稻河下</hi>
　　　<hi>江其人字河計長十八里見今淺窄應加挑浚又芒稻河原有舊牐二座西牐六門東牐三門今俱</hi>
　　　<hi>損壊應加修建如是不但邵伯湖水不至下河髙郵湖水亦可分洩而下河受益矣  一車兒埠入</hi>
　　　<hi>海之口宜開也查泰州河垜塲有車兒埠口其上流乃髙郵漫漲之水及興化梓新河之水均至河</hi>
<pb n="KR2k0042_WYG_064-25b"/>
　　　<hi>埠塲之老壩匯流於車兒埠口以致不能宣洩今議將車兒埠口至姚子竈四十里河身淤淺應加</hi>
　　　<hi>挑浚姚子竈至苦水洋三十餘里間有河形應加開導入海其車兒埠口老壩兩處各應建牐一座</hi>
　　　<hi>以備啓閉而泰州之民田受益矣港一丁溪入海之口宜通也查丁溪牐口至撈魚  六十餘里河</hi>
　　　<hi>勢深通無容疏濬自撈魚港至苦水洋七十餘里河俱淤澱若循舊河挑濬其河勢甚平不能迅流</hi>
　　　<hi>費帑無益今相度情形議於撈魚港之北就近直挑四十里即入黄家港下海而丁溪入海之水疏</hi>
　　　<hi>通矣形一小海塲入海之口宜開也查小海塲有一河  原係洩水入海故道年久淤塞今議於小</hi>
　　　<hi>海河口建雙金門石牐一座自牐口起至鄧家窑計長四十里應照舊河再加挑深自鄧家窑起至</hi>
　　　<hi>姚子口計長二十里雖舊有河形然地勢紆迴宣洩不暢今相度情形自舊河北岸鄧家窑起向姚</hi>
<pb n="KR2k0042_WYG_064-26a"/>
　　　<hi>子口就近直挑十里以入舊河再自姚子口以下將舊河挑浚十餘里會入鬬龍港入海而興化又</hi>
　　　<hi>増一洩水之道矣雖一草堰塲洩水之牐宜増也查草堰入海之道  暢但因只有牐口一座兼之</hi>
　　　<hi>窄小上流水大不能一時宣洩常至漫溢今議於舊牐之上添建一牐下挑月河七十丈則上流無</hi>
　　　<hi>壅阻之患矣有一運河之水勢宜分也查淮安城南運河東岸  興文小牐一座此牐係分洩運河</hi>
　　　<hi>汎漲之水流入澗河由射陽湖下海見今澗河淤淺兼之牐門窄狹水不暢流今議將牐門改闊并</hi>
　　　<hi>將澗河八十餘里再加深浚以洩運河之水則運河之水不至髙郵而興化等處更有裨益矣</hi>
　　　三十七年七月<lb/>
命廷臣㑹議開下河<lb/>
<pb n="KR2k0042_WYG_064-26b"/>
　　　總漕等㑹勘得下河各州縣地方歴被水災皆由<lb/>
　　　上源受水之處甚多而洩水入海之處甚少兼之<lb/>
　　　各邑通水故道俱多淤澱以至泛濫横溢成此積<lb/>
　　　水之患也今欲救此災黎舍開濬故道多分水勢<lb/>
　　　之法别無善策是以前疏内議修芒稻河者欲分<lb/>
　　　髙郵邵伯兩湖之水入江使不至下河也議挑曹<lb/>
　　　家灣湯家絆七節橋者係開通髙郵邵伯兩湖淤<lb/>
　　　塞之水路使通芒稻河以下江也議挑車兒埠之<lb/>
<pb n="KR2k0042_WYG_064-27a"/>
　　滔子河者欲使泰州所受之水由苦水洋入海也<lb/>
　　議挑澗河者欲分運河之水流入澗河由射陽湖<lb/>
　　下海使不至髙郵也議挑海陵溪者欲使髙郵所<lb/>
　　受之水通岡門下海也議挑車路白塗海溝三河<lb/>
　　者欲使興化所受之水由丁溪草堰白駒入海也<lb/>
　　議挑蝦鬚二溝戞梁河并朦朧西首淤塞之射陽<lb/>
　　湖者欲使髙寳興泰鹽山等處之水俱由廟灣下<lb/>
　　海此海口為下河最窪最寛之地洩各處上流之<lb/>
<pb n="KR2k0042_WYG_064-27b"/>
　　水尤為宣暢也今臣細加覆勘與前無異毋容更<lb/>
　　議惟是九卿會議所云江海有無倒灌之處臣等<lb/>
　　細察各處海口以及江口皆係厯來洩水之舊跡<lb/>
　　而臣等所議挑建諸工皆内地淤阻之河道照舊<lb/>
　　開通使水得達於口洩之江海自無倒灌之虞至<lb/>
　　於㑹議所云或係海口髙阜内河低窪以致積水<lb/>
　　不能出海如照此挑浚下河積水果能入海田地<lb/>
　　果能涸出有益民生等語臣等閲厯形勢海口較<lb/>
<pb n="KR2k0042_WYG_064-28a"/>
　　　之内河終屬低窪見在洩水而目今水勢尚在汪<lb/>
　　　洋民間被淹田地多未涸出者皆由諸河水道澱<lb/>
　　　塞不通之故若使前議挑浚之工一舉水得循其<lb/>
　　　故道自必下流歸海田地自當涸出實為大有益<lb/>
　　　於生民<lb/>
　　　三十七年十一月十五日<lb/>
上諭大學士伊桑阿等開濬下河民生攸繫朕為閭閻疾<lb/>
　苦深切軫念曾命凱音布孫在豐于成龍王新命等專<lb/>
<pb n="KR2k0042_WYG_064-28b"/>
　司開濬伊等俱奏工程告竣民生大䝉利益載在冊籍<lb/>
　存部可考人亦具在可以質詢也由今觀之止是虚糜<lb/>
　國帑水勢並未消減田畝並未涸出所謂有益民生者<lb/>
　果何在耶今桑格又奏當行開濬而九卿並不詳詰從<lb/>
　前開濬諸人亦不稽考冊籍遽議准行如果此次開濬<lb/>
　巨浸全消疆理盡復民業得濟朕於錢糧絶無吝惜即<lb/>
　動發帑金令其興工而已至捐助事例並不宜允行即<lb/>
　今山陜所捐銀米其事尚未明晰也若下河果如其所<lb/>
<pb n="KR2k0042_WYG_064-29a"/>
請疏鑿開濬而桑格等能必水即消田即出有裨於民<lb/>
以身家保奏則即令開濬之御史吳甫生亦以此事條<lb/>
奏所言甚是可將其疏并發九卿詳詢前次督濬者復<lb/>
稽考諸冊籍然後確議以聞<lb/>
　　四十年總河張鵬翮請開蝦鬚沙溝等下河<hi>詳見淮安</hi>
　　<hi>府</hi>
　　雍正九年開濬江北等處河道工程告竣<lb/>
　　一濬烏塔溝自儀邑烏塔溝起至江都句城塘口<lb/>
<pb n="KR2k0042_WYG_064-29b"/>
　　止内髙外低自外開至塘口浚深七尺至九尺不<lb/>
　　等共濬二千八百七丈　一濬槐子河自運河口<lb/>
　　至下雷塘牐口止築堤開浚共濬一千八百五十<lb/>
　　四丈　一濬運鹽河西北承揚州灣頭牐下之水<lb/>
　　東南接通州白蒲之渠共浚二萬五千七百八十<lb/>
　　丈有奇　一濬丁溪牐下海河串塲河宣洩要津<lb/>
　　約共浚一萬一千一百五十四丈　一濬小海牐<lb/>
　　下海河既浚深且建牐座并開越河一百丈共浚<lb/>
<pb n="KR2k0042_WYG_064-30a"/>
　　一萬三千四百八十丈　一濬劉莊塲青龍橋下<lb/>
　　海河改橋為牐牐旁開越河共浚四千五百二十<lb/>
　　丈　一濬串塲河自白駒塲起至徐家巷止共浚<lb/>
　　一萬一千八百八十六丈五尺　一濬車路河在<lb/>
　　丁溪塲之西共浚五千四百三十丈　一濬界河<lb/>
　　在劉莊青龍牐之西共浚九千七百丈　一濬海<lb/>
　　溝河在白駒塲之西即路車界河之中共浚七千<lb/>
　　七百四十七丈　一濬澗河在淮安城外運河東<lb/>
<pb n="KR2k0042_WYG_064-30b"/>
　　岸興文閣下通河開濬并於湖口加築子堰共浚<lb/>
　　一萬五千二十四丈　一濬河垜塲在串塲河中<lb/>
　　道東接富安東臺等塲之水改建海道口橋　一<lb/>
　　濬小海塲在串塲河北岸係小海海門之河建造<lb/>
　　雙金門石牐一座　一建草堰塲雙金門石牐一<lb/>
　　座　一修白駒塲南北中三牐得宣洩分流之效<lb/>
　　　一改建石䃮口雙金門石牐一座在城東串塲<lb/>
　　河北岸　一改建廖家港單金門石牐一座洩鹽<lb/>
<pb n="KR2k0042_WYG_064-31a"/>
　　　城東西塘河下注之水歸新興等塲下海之道<hi>互見</hi>
　　　<hi>淮安府</hi>
　　　十年五月署總督尹繼善議奏江南水利事宜得<lb/>
旨允行<hi>詳見淮安府</hi>
　　　　徐州府<lb/>
　　明成化四年淮安府同知安鈍睢寧縣知縣何皥開<lb/>
　　　湖田<hi>附</hi>金銑開湖田記<hi>睢寧有肥磽湖田與黄河接境消長相為吞吐邑七</hi>
　　　<hi>社之民舊種二麥於其間罔知築堤捍患累嵗為黄河湮没無所於獲遂棄置不復經理以其所有</hi>
<pb n="KR2k0042_WYG_064-31b"/>
　　　<hi>易租償官不為怪近湖豪富因堰瀦水以擅魚利民庶不以告縣令不以言郡牧無所知垂四十年</hi>
　　　<hi>於兹矣成化四年秋淮安府同知睢陽安公鈍加意民瘼詢求以知其故適公安何君皥來知縣事</hi>
　　　<hi>意欲復我湖田公喜其忐合一委之檢勘始知頻歳湖淤髙於黄河而黄河水不復為患矣公得報</hi>
　　　<hi>大悦召豪横者語之不悛繩之以法剗其堤洩其所瀦輪廣共得地九百五十五頃有竒召民盡復</hi>
　　　<hi>故業自己丑至辛夘凡三嵗嵗藝麥有三穎四穎至五穎者兩岐者不可勝計所獲視他阡陌直不</hi>
　　　<hi>啻數倍而已民用富庶何令謂安公之功大不可無所紀述因書刻石置諸湖田之上</hi>
　　　修築呂梁洪堤壩<hi>附</hi>李東陽記<hi>徐州有二洪一以州名一以山名山</hi>
　　　<hi>名者曰呂梁呂梁之為洪有二上下相距可七里蓋河之下流與濟水㑹於徐以違於淮國家定都</hi>
<pb n="KR2k0042_WYG_064-32a"/>
　　<hi>北方東有漕運嵗餘萬艘使船來往無虚日民船賈舶多不可籍數率此焉道此其喉襟最要地也</hi>
　　<hi>洪石獰惡廉厲虎踞劍擢陽隘隂齟中僅可下上水勢為所束不得肆則激為飛流怒為奔湍哮吼</hi>
　　<hi>喧鬨見者皆駭愕失度巨纜弦引進不得尺寸乗流而放瞥掠瞬迅不復措手其艱如此鉛山費君</hi>
　　<hi>仲玉以工部主事督水利於徐顧而歎曰此可以人謀勝也乃循行洪北見其支流水所洩處舊閼</hi>
　　<hi>以束藁水至則蕩為浮梗以去㑹州縣所具藁嵗至二十五萬以錢輸者加十有三而恒病不足則</hi>
　　<hi>又歎曰謀之不臧勞無益也乃白諸部長及總漕都御史張公瓚平江伯陳公鋭聚徒給廩輦塊石</hi>
　　<hi>埴壤土疊為長堤百六十又五丈廣五丈而崇不過五尺水小則迫之歸洪河用不涸大則縱之使</hi>
　　<hi>漫流其上又於堤西築壩三十餘丈以殺湍悍而堤得以不齧又觀於東堤叢石間民困牽挽足不</hi>
<pb n="KR2k0042_WYG_064-32b"/>
　　<hi>能良步乃畚瓦礫實其窪隙外以石甃之為丈四百二十有竒又東則甃為長衢而行者亦因以為</hi>
　　<hi>利吕梁之險厯數千萬年而十去五六君于是有竒績焉然問其役則洪夫之餘力問其費所出則</hi>
　　<hi>嵗□之贏財問其食所由致則剝載之餘粟而自以經畫佐之未嘗責辦於有司勸假於漕士及往</hi>
　　<hi>來之商民而所奏減藁束嵗十餘萬民錢至二十餘萬功倍而費省可為難矣初君自成化庚子越</hi>
　　<hi>三年而成西隄任滿當代民交章借君又三年而東隄成君既報政選員外郎予友華容劉國紀亦</hi>
　　<hi>與君有宿昔適知徐州徧觀君所營作歎其績不可無述請予記予復聞於君從子翰林修撰子充</hi>
　　<hi>者為詳乃為説曰天地之道必賴於裁成輔相然後可以利乎民故唐虞置虞官益掌山澤佐禹治</hi>
　　<hi>水周禮以中士為川師掌川澤之名辯其物與其利害其為制不可詳然其職固在也今漕河所經</hi>
<pb n="KR2k0042_WYG_064-33a"/>
　　<hi>各有分職要害之地則委郎官以總之利病興革惟其所任然不過水道之疏塞如所謂溝逆地泐</hi>
　　<hi>之屬不就理者則濬滌之而已矣修治之而已矣若長慮倍力去險為夷因害以為利者詎不甚難</hi>
　　<hi>矣哉天下事固有一勞而永逸者故茍其力倍十於舊則雖殫財利而不惜今以利校之殆不訾矣</hi>
　　<hi>然則閲厯代之險而為永久不遷之利者誠可謂之難耶夫功不必已出惟其有益於民與世繼費</hi>
　　<hi>君者尚緝而保之則兹洪之益於國家愈大而聖天子財成之治不為小補矣君名宣仲玉其字其</hi>
　　<hi>為放舟之㕔集夫之營市易之塲皆洪事所賴又值嵗歉以餘粟千石賑州民六百石給漕士亦洪</hi>
　　<hi>之餘費故附載之</hi>
　　萬厯二十三年宿遷令何東鳳築羅家口新堤<hi>附</hi>
<pb n="KR2k0042_WYG_064-33b"/>
　　吳廉宿遷羅家口新堤碑記<hi>弋陽前進士何公以廬江才令調宿遷至</hi>
　　<hi>則治行為淮南第一下車兩稔河菑衍溢新決羅家道口無論潢潦泥淖往來使者輪蹄陷溺人吏</hi>
　　<hi>趦趄即河伯不仁黄淮相激直走東湖田穀湮沒遂成巨浸實宿遷一大要害也公日束帶供張使</hi>
　　<hi>者於羅家道上悵念久之乃手稿請築徧于當道時急分黄工竟無肯報可者公奮然曰事不同民</hi>
　　<hi>心難於出令是役也害息利興正佚道使民雖勞不怨奚俟於要費儲耶即命耆老許汝楫號召土</hi>
　　<hi>著小民各以其地之相近力之相當量出一切人徒薪米築而隄之徑輪三十丈廣袤二十尺頂髙</hi>
　　<hi>七尺有竒肇功於孟夏甲寅卒事於仲夏辛亥莽蒼相望長衢臥虹往來無褰裳之勞耘耔多有秋</hi>
　　<hi>之望由是郊原競勸庶民子來争相接築愈引愈長中流望之若天塹焉嗟夫小民至愚而人享其</hi>
<pb n="KR2k0042_WYG_064-34a"/>
　　<hi>利者為有徳昔蘇公之守杭也築西湖之堤以灌湖田數千頃民咸徳之於古何公之令宿也築河</hi>
　　<hi>東之堤以衛湖田數千頃民咸徳之於今孰謂古今不相及哉</hi>
　　　太倉州<lb/>
　宋景祐間郡守范仲淹開茜涇浦以洩水親至海濱<lb/>
　　因設填屯兵<lb/>
　　崇寧四年命司封員外郎李傳等疏浚婁江<lb/>
　　宣和三年開茜涇浦自太倉斂口<lb/>
　　隆興二年大水邑長李結濬茜涇七鴉下張顧浦<lb/>
<pb n="KR2k0042_WYG_064-34b"/>
　　淳熙元年提舉浙西常平薛元鼎開平江府茜涇<lb/>
　　七鴉下張諸浦<lb/>
　元至元二十四年水災宣慰朱清喻上户開浚自婁<lb/>
　　江導水以入於海<lb/>
　　泰定三年五月都水監僉事李居仁疏鹽鐵塘之<lb/>
　　在城中者十月浚鹽鐵塘南北并疏導<lb/>
　　天祐元年浚劉家港及白茅時張士誠據吳興是<lb/>
　　役<lb/>
<pb n="KR2k0042_WYG_064-35a"/>
　明洪武三十二年修築海岸先是晉湖州刺史虞潭<lb/>
　　於沿海築壘以遏潮衝至是因老人朱六安奏海<lb/>
　　患工部遣官修築南抵嘉定縣界北跨劉家河長<lb/>
　　一千八百一十丈髙一丈基廣三丈面廣二丈<lb/>
　　永樂元年四月户部尚書夏原吉浚劉家港入海<lb/>
　　二年冬户部尚書夏原吉復浚夏界顧浦引吳淞<lb/>
　　江水貫吳塘繇婁江入海白茅入江<lb/>
　　十三年冬浚太平河東至半涇闊十丈深一丈七<lb/>
<pb n="KR2k0042_WYG_064-35b"/>
　　尺<lb/>
　　宣徳五年巡撫周忱浚顧浦及太平河<lb/>
　　七年吳中大水秋七月颶風巡撫周忱奏請濬劉<lb/>
　　家港<lb/>
　　𢎞治四年濬鹽鐵塘<lb/>
　　八年嘉定浚鹽鐵塘至婁江<lb/>
　　十年冬工部主事姚文灝浚七鴉浦按郡志八年<lb/>
　　侍郎徐貫濬白茅七浦龔氏考又云四年蓋誤以<lb/>
<pb n="KR2k0042_WYG_064-36a"/>
　　奏請為工期也<lb/>
　　十一年八月通判陳暐浚鹽鐵塘自北門至七浦<lb/>
　　嘉靖二年工部郎中林文沛檄太倉州崑山縣開<lb/>
　　楊林河洩陽城湖水入於海開南大虞浦洩陽城<lb/>
　　湖水入於婁江<lb/>
　　四年水利僉事蔡乾濬嘉定等縣塘浦河港<lb/>
　　二十四年巡按御史呂光洵濬顧浦吳塘<lb/>
　　知州周士佐築婁江堤<hi>附</hi>張寅婁江新堤記<hi>蘇郡屬治</hi>
<pb n="KR2k0042_WYG_064-36b"/>
　　<hi>惟太倉處劇雄鎮婁江西受震澤之水震澤之水入三江而婁江為大其南東江吳淞江今且溢流</hi>
　　<hi>矣東受海潮之水入三港而劉家河為大其北戚浦白茅港今為圩渠矣州之西鄙東去城三里西</hi>
　　<hi>接吳塘口為里者半近郊稱險畫廬名關傳館送迎舳艫艤泊饋運連艘賈貨滋殖遊人喧渡漁户</hi>
　　<hi>圍網田無輟耰樵無停採地為至要勢當其衝知政君子治莫可緩其水涯舊址廣若康衢能捍水</hi>
　　<hi>患年代寖逺隄防漸壊况當湖潮二水之會波流瀠迴驚濤悍湍走陸齧道土隨流去十且六七舟</hi>
　　<hi>隔則揭跣以登岸逼則易㕓而徙往來局促行旅咨嗟公私病之牧守周侯士佐白於代巡呂公光</hi>
　　<hi>洵憲司敖公璠郡長范公慶悉可其議視厥庶民有偶爾犯科情可矜疑者條為法程使分治之計</hi>
　　<hi>直而自用其財鳩工而自食其力耕夫無所徭舶賈無所征官不為勞民不為擾不三月而事竣長</hi>
<pb n="KR2k0042_WYG_064-37a"/>
　　<hi>可八百尺廣仍加舊甃石於激射之傍柱木沸奔之下如岡如墉弗潰弗崩以遏亂流以薄江怒人</hi>
　　<hi>皆樂而利之召堰蘇堤不獨專美侯之功其永存也哉佐斯役者湯君拱閻君儀金君江而贊之則</hi>
　　<hi>阮君洪也</hi>
　　二十五年冬十有一月新建七浦斜堰牐<lb/>
　　二十六年冬十月巡撫都御史歐陽必進重浚七<lb/>
　　丫塘自石橋圩至於直塘河頭塗松横涇總丈四<lb/>
　　千五百六十有竒深一丈廣十丈至十五丈民夫<lb/>
　　萬八千四百糜銀兩七千八百二十三計九十七<lb/>
<pb n="KR2k0042_WYG_064-37b"/>
　　日告成共工五十一萬六千四百二十八<lb/>
　　隆慶二年巡鹽御史蔚元康等重濬七浦楊林塘<lb/>
　　鹽鐵塘<hi>附</hi>王世貞太倉州重濬七浦楊林鹽鐵三<lb/>
　　塘記<hi>前叅政臣淩雲翼言臣吳人頗習知吳事吳漕地固不能當天下五十之一而嵗賦十之二</hi>
　　<hi>粟給大司農遂當天下半其農比老死不能得一佚食日夜從事桔橰而間者水故道多閼無所灌</hi>
　　<hi>洩請一切治水委之御史於是侍御孝義蔚公元康議治水而侍御洛陽董公堯封以按來曰是小</hi>
　　<hi>借民力而大裨之於永永余敢以自諉及會蔚公及撫中丞巴陵謝公登之下按察使者湯公賓按</hi>
　　<hi>察使者下郡守蔡君國熙丞金君柱龍君慶雲吳君宗吉議曰水數治不能周南畝以憂吳父老至</hi>
<pb n="KR2k0042_WYG_064-38a"/>
　　<hi>煩叅政言然曩者尚書李公用大興法辟召官屬遍四郡甚屈縣官帑不二十餘年而塞不腆丁未</hi>
　　<hi>之役臺使者以名任一倅倅以丈報至委數萬緡水土間不二年而塞即計之今未有能用大興者</hi>
　　<hi>也然使縣官不愛食民不愛力而司役者不愛耳目則固未有不辦治者也夫計之力取民近利者</hi>
　　<hi>田二十而夫一逺者三十而夫一計之功夫三而丈一難者四而丈一計之食夫一而緡半計之耳</hi>
　　<hi>目則丞等請以不肖軀任三公曰善其申議議四郡則先蘇議蘇先常熟太倉次嘉定議太倉先七</hi>
　　<hi>浦次楊林鹽鐵則為議七浦曰夫七浦綰轂常熟之口貫太倉而東注海者也利最先於是即以元</hi>
　　<hi>年春金君任治七浦其役夫合諸七浦之傍田者而佐以楊林鹽鐵之民凡十八日而竣為丈七千</hi>
　　<hi>二百有竒工六十一萬一千五百十九食若金者六千一百五十有竒外創壩以距海潮費若金一</hi>
<pb n="KR2k0042_WYG_064-38b"/>
　　<hi>百二十八牐一以備止洩費若金三百五十七又拓月河以輔之工萬一千六百五十二食若金者</hi>
　　<hi>百三十七既報而謝公以遷去今中丞莆田林公潤來曰嗚呼是余所理賦乃以勤二三子亡何侍</hi>
　　<hi>御慶陽麻公永吉以瓜代蔚公曰惟余所奉璽書以嗣事余敢辭則會林公董公再下金君吳君及</hi>
　　<hi>倅吳君維京則復為議楊林鹽鐵曰夫楊林者横州之北其右多阜易咽而鹽鐵故漕河也是二河</hi>
　　<hi>者太倉幹也丈各八千有竒清魚涇至吳塘顧浦嘉定榦也丈各三千有竒出七浦壩而外者海沙</hi>
　　<hi>所沮洳不濬之即揚塵也為丈三千八百五十計之工四萬五千食若金者五千四百有竒俱報可</hi>
　　<hi>則又以戊辰春倅吳君與金君畫地而治之其規模大抵眎七浦其役夫合諸河之傍田者而佐以</hi>
　　<hi>七浦之民凡三十日而竣</hi>
<pb n="KR2k0042_WYG_064-39a"/>
　　萬厯五年巡視下江御史兼都水利林應訓浚崑<lb/>
　　山縣慢水港至嘉定縣徐公浦<hi>詳見蘇州府</hi>
　　十七年春知州韓策濬七浦塘及顧門涇又濬鹽<lb/>
　　鐵塘楊林塘<lb/>
　　二十六年太倉州知州丁永祚濬吳塘湖川塘<lb/>
　　三十二年太倉州知州陳隨濬湖川塘七浦塘<lb/>
　　三十三年太倉州判官李枝秀濬鹽鐵塘<lb/>
　　三十四年嘉定縣知縣吳道長濬走馬塘<lb/>
<pb n="KR2k0042_WYG_064-39b"/>
　　三十五年嘉定縣知縣陳一元濬虬江東小練祁<lb/>
　　新涇<lb/>
　　三十九年嘉定縣知縣胡士容濬北横瀝鵝艬浦<lb/>
　　四十年太倉州知州王萬祺濬七浦塘<lb/>
　　是年胡士容濬練祁塘馬路塘譚家浜<lb/>
　　四十一年胡士容濬走馬塘<lb/>
　　四十六年太倉州知州趙贊化濬楊林塘<lb/>
　　是年嘉定縣知縣柴紹勲浚練祁塘<lb/>
<pb n="KR2k0042_WYG_064-40a"/>
　　四十七年嘉定縣知縣卓邁濬沙浦長三千一百<lb/>
　　一十丈周家浜長一千二百一十四丈<lb/>
　　四十八年卓邁濬温草浜長三千一百一十九丈<lb/>
　　袁張浜長二千五百一十一丈小吉浦長七百丈<lb/>
　　天啓元年卓邁濬走馬塘長三千九百丈<lb/>
　　二年卓邁濬北横瀝公塘共長三千八百一十一<lb/>
　　丈沙浦長三千一百一十一丈川沙浦長二千一<lb/>
　　百一十一丈<lb/>
<pb n="KR2k0042_WYG_064-40b"/>
　　三年太倉州知州陳如松濬城濠長二千四百四<lb/>
　　十三丈面闊八丈底闊六丈加深六尺詳支民七<lb/>
　　軍三銀兩充費是年卓邁濬封家浜長三千五百<lb/>
　　一十丈<lb/>
　　五年嘉定縣知縣謝三賓濬新涇長二千七百二<lb/>
　　十丈陳華浜長二千四百丈黄姑塘長一千五百<lb/>
　　三十丈<lb/>
　　六年謝三賓濬東練祁馬路塘譚家浜共長八千<lb/>
<pb n="KR2k0042_WYG_064-41a"/>
　　二百一十三丈有奇<lb/>
　　七年巡撫都御史李待問檄太倉州知州劉彦崑<lb/>
　　山縣知縣秦士奇同謝三賓㑹詳導河夫等銀貼<lb/>
　　助民力濬夏駕浦長五千五十八丈面闊一十二<lb/>
　　丈不等加深五尺<lb/>
　　是年謝三賓濬吳塘長四千一百一十丈小漊塘<lb/>
　　長一千三百丈桃木浦長一千七百丈<lb/>
　　崇禎二年太倉州知州劉彦濬七浦塘長四千八<lb/>
<pb n="KR2k0042_WYG_064-41b"/>
　　百三十丈潞漕浜長一千六百四十丈<lb/>
　　是年謝三賓濬雙塘長二千一十丈姑蘇浜長一<lb/>
　　千三十丈<lb/>
　　三年劉彦濬城濠動支民七軍三銀兩開深五尺<lb/>
　　謝三賓濬東練祁馬路塘譚家浜吳淞所城濠泗<lb/>
　　塘共長九千一百一十丈<lb/>
　　四年嘉定縣知縣來方煒濬走馬塘長三千九百<lb/>
　　丈袁長浜長二千五百一十一丈界浜長五百一<lb/>
<pb n="KR2k0042_WYG_064-42a"/>
　　十一丈<lb/>
　　五年來方煒濬北横瀝公塘長三千八百一十一<lb/>
　　丈段浦長八百二十一丈俞涇浦長一千二百三<lb/>
　　十丈東小練祁長二千一百四十丈殷涇塘長一<lb/>
　　千一百丈中心横瀝長八百一十丈謝塘長二千<lb/>
　　一百丈<lb/>
　　六年來方煒濬虬江長三千六百二十一丈儼儻<lb/>
　　浦長二千二百一十一丈彭越浦長二千七百一<lb/>
<pb n="KR2k0042_WYG_064-42b"/>
　　十一丈<lb/>
　　嘉定縣知縣萬任濬東練祁馬路塘譚家浜共長<lb/>
　　八千二百一十三丈<lb/>
　　兵備兼水利副使馮元颺濬太倉州城濠將民七<lb/>
　　軍三分段派濬督令趨工軍三錢糧令泥夫徑赴<lb/>
　　道支領其民七下項下檄署州事知縣萬任調度<lb/>
　　支領<lb/>
　　九年巡撫都御史張國維檄太倉州知州錢肅樂<lb/>
<pb n="KR2k0042_WYG_064-43a"/>
　　修湖川塘<lb/>
　　十七年太倉州知州朱喬秀重濬七浦塘<lb/>
　　嘉定縣知縣錢黙浚鹽鐵塘顧浦吳塘練祁直城<lb/>
　　之西環南北及城中河<hi>附</hi>侯峒曾治河記<hi>東吳水區邑宅</hi>
　　<hi>海堧以殿厥疆土内承洪川原泉之所自出外卬江湖之流以股引為陂澤塘浦其水細而繁環紆</hi>
　　<hi>以弱上流以閼潮納沙出之不力壤輒墳衍嵗殺水道什之一下流以竭憂水也於閼憂旱也於竭</hi>
　　<hi>先是厯數百十年無大議鑿濬者吏囂囂高坐不事事前之人憚其勞且咎也以竢後之人曰前積</hi>
　　<hi>是吾何恤焉既害之也又利之每議役其地之緩急也畔道之逺邇也誣工之衆寡匿而役之勞逸</hi>
<pb n="KR2k0042_WYG_064-43b"/>
　　<hi>也畸以是雖大作將必無成其小成也財詘力勯而人不得一日之利水則如故嗚呼民其不生已</hi>
　　<hi>乎嵗甲申錢侯黙始來問疾苦竟首議河以其冬浚鹽鐵塘其明年春疏顧浦次吳塘次練祁直城</hi>
　　<hi>之西環南北次及城中河播導得序視役必躬必親而厥田之家𨽻卒無一跡焉其畚挶必良其楗</hi>
　　<hi>防必堅其□□必齊笤礫筊土必潔以完其表必準其繩必平其期㑹必疾其深廣衡縮之功必核</hi>
　　<hi>凡是者咸躬親之力於是萬夫嗷嘑雷斤雨臿日咫月仞往往不待期而畢為地凡五為道里凡一</hi>
　　<hi>百三十有奇訖月六而為日八十有六其為工凡一萬八千五百十有奇功既水於是乎大出延道</hi>
　　<hi>平陸艨艘歘凑農賈競賀酌酒歡喜餫夫榜人唱歎而如志蓋百十年童顔兒齒之叟未或見也烏</hi>
　　<hi>虖可以觀政矣其時省而功倍其費儉而利侈其水復故道而民不擾其民力盡而不癉且怨賞醲</hi>
<pb n="KR2k0042_WYG_064-44a"/>
　　　<hi>罰薄大蠲其祿而民用歌樂入其境者觀斯流也則侯之為政其所用心舉可知也已</hi>
　國朝順治三年濬鵝艬浦袁長浜張家浜陳涇<lb/>
　　　五年濬東練祁泗塘<lb/>
　　　六年濬新涇陳華浜雙塘彭越浦俞涇浦<lb/>
　　　七年濬溫草浜小練祁吳塘徐公浦<lb/>
　　　九年工科給事中胡之駿請濬劉河以洩巴陽之<lb/>
　　　水奉<lb/>
旨允行<hi>附</hi>吳偉業論開劉河<hi>夫劉河者婁江入海之口也禹貢曰三江既入震澤底定</hi>
<pb n="KR2k0042_WYG_064-44b"/>
　　　<hi>震澤者太湖三江者淞江婁江東江也必三江入而震澤始可底定則以東南之水太湖不足以受</hi>
　　　<hi>之而用大海以為歸也案令甲三江淤塞起六郡人夫挑濬夫淞江婁江其地在蘇松兩郡而起六</hi>
　　　<hi>郡人夫者則以三江所受之水非一郡之水而三江所救之田亦非一郡之田也今劉河塞矣太倉</hi>
　　　<hi>嘉定沿河腴産皆化為石田焦土不可復耕則其患在兩邑為尤切然兩邑之所資者獨有灌溉耳</hi>
　　　<hi>若夫宣洩之不通其害之逺且大有百倍於灌溉者不可不察也今即以崑山常熟之近者觀之其</hi>
　　　<hi>田瀦為巨浸以彼隄堰圩捍之防非不力也塘浦涇瀝之流非不疏也害且彌甚則以劉河之塞扼</hi>
　　　<hi>之於口也且非獨此也前此冬月水涸今冬月水不涸矣前此一年旱一年水今連年大水矣湖氿</hi>
　　　<hi>溪泖泛漲之勢日増而其民不得已迺争尺寸之地晝夜與水相持以益其怒萬一澤腹太滿挾五</hi>
<pb n="KR2k0042_WYG_064-45a"/>
　　<hi>六月之淫潦衝齧奔潰則漕賦於何而出民生於何而救故劉河之應開不待再計而決者也雖然</hi>
　　<hi>所以開之之道其難有五而小者不與焉一曰議費夫以七十五里之河而人工物價又百倍於往</hi>
　　<hi>年此其費非可以數計而臆度也東南為財賦重地誠慨然發帑金截部餉捐數十萬金錢於洪流</hi>
　　<hi>之中而為民生建不世之績此在公卿大臣之謀畫非草野之中所可揣摩而想望者也其次則責</hi>
　　<hi>之六郡譬如一人之身血脈扞格不通必其頭目手足聯絡呼應而疾乃可治顧人情各私其已而</hi>
　　<hi>又各為其郷今以崑山常熟之人督以治河其田之稍髙者曰我無所事河也其田之低窪者曰我</hi>
　　<hi>田在水底尚用力於數十里外之劉河哉數十里如此况於嘉湖之三四百里者哉雖然此其人未</hi>
　　<hi>覩治河之利也使其人覩治河之利則茍非併心合力其功何由而成也語曰愚民可與樂成難與</hi>
<pb n="KR2k0042_WYG_064-45b"/>
　　<hi>慮始然則為此者惟有於紛紜異論之際直以身當之而有所不顧如此則費集費集而事易辨矣</hi>
　　<hi>故曰議費之難也一曰度工夫地方興一大役須其工力寛然有餘俾公私煩費咸出其中而事乃</hi>
　　<hi>可就非可據尋丈之溝約其分寸層累而計者也今姑以土方之法算之劉河七十五里里一百八</hi>
　　<hi>十丈是長一萬三千五百丈也河面狹則易塞海忠介以十五丈為率今縱不能及額在十丈不可</hi>
　　<hi>復減土方之法上下四旁各一丈曰一方是十萬五千方也使其深一丈而又五尺則此五尺者舉</hi>
　　<hi>前數折而計之又六萬七千五百方也雖然此乃就河身言之也河之口乃有隂沙令河通而沙尚</hi>
　　<hi>為之梗則渾潮之入者退必緩弱淤泥不去河即旋塞耳如欲疏而去之則必用巨艦纜大海中木</hi>
　　<hi>犁鐵齒櫛爬澇掃隨風潮上下是若有鬼神焉非全藉人力者也不則避其漲口别鑿東南一道入</hi>
<pb n="KR2k0042_WYG_064-46a"/>
　　<hi>海勢必穿城堡犯村落置斗門築堤岸其事又至重不敢輕議也故曰度工之難也一曰派夫約畧</hi>
　　<hi>開挑之例以十五工開一方分段之例以十里分一段省計之例以一月開一程就一里算之其廣</hi>
　　<hi>十丈其深一丈五尺得二千七百方則四萬五百工也工程一月是每一夫分三十工矣統計一千</hi>
　　<hi>四百夫一月可開一里積算一月之中若開十里則當用一萬四千夫矣他若車戽有夫樁壩有夫</hi>
　　<hi>搭厰主爨有夫一切轉移執事之人不在此數夫沿河之地至磽瘠也一旦聚幾萬人於其間物價</hi>
　　<hi>騰踴將何以支惟有貯粟數百石官為之主糶準其工力而給之以粟庶公私上下可以不困故曰</hi>
　　<hi>派夫之難也一曰銷田向者以河為田而其民已受無窮之累今者以田為河而其民又失有形之</hi>
　　<hi>利則謂之何曰否否凡民之有蘆蕩者必其有老田者也河開則民之老田盡熟彼不喜田之熟而</hi>
<pb n="KR2k0042_WYG_064-46b"/>
　　<hi>惜此蘆蕩哉則又有疑之者曰蘆政自有專管衙門設令上請而所司堅持中撓則奈之何曰兩邑</hi>
　　<hi>之税收之公家甚少也茍興此役當捐數十萬金為之以為不大費者不大利耳豈在區區兩邑之</hi>
　　<hi>蘆税耶所患開河之初丈量不清冊籍不立其後衙門吏胥之生事者今日一查明日一勘是又一</hi>
　　<hi>重糧矣不可不慮也且其中有永捐之税有暫免之租夫永捐者河身開去之田所不必言者也其</hi>
　　<hi>暫免則以七十餘里之河開二十萬方之土其積之也廣矣其壊田也多矣即岡身髙仰種之仍可</hi>
　　<hi>薄收亦必三四年後農民以漸鋤鈀纔堪播種故曰銷田之難也一曰定法郷耆塘保開二三里陂</hi>
　　<hi>渠尚有賣段緩挑需索科擾之弊而况於劉河乎故為之算土以正其界為之立長以總其成為之</hi>
　　<hi>編號樁以量其淺深為之打水線以平其闊狹為之設接挑之擔以節其勞為之表堆泥之處以警</hi>
<pb n="KR2k0042_WYG_064-47a"/>
　　<hi>其惰法如是備矣猶未也官吏之踏勘文書之催督預定其制錢糧之支放物料之領辦審擇其人</hi>
　　<hi>故曰定法之難也</hi>
　　十二年太倉州知州白登明因婁江塞開鑿朱涇<lb/>
　　自東濠至和塘起由界涇石婆港湖州塘楊家浜<lb/>
　　南瀂漕東出江口旁濬北瀂漕至茜涇之新塘延<lb/>
　　袤六十餘里<hi>附</hi>陳瑚新劉河記<hi>𢎞治初割三邑壤建州治維時徳㝢</hi>
　　<hi>天覆隂陽交和生息涵煦百五十年物盛而衰蠧生其中百務庋閣農政不理既丁變革綱維縱弛</hi>
　　<hi>狼貪鼠竊因縁盤踞民怨作讐國有大恐忽一日白公登明至廉而劌仁而有體櫛垢爬癢與民更</hi>
<pb n="KR2k0042_WYG_064-47b"/>
　　<hi>始凡舊令之不如古者悉罷之首清徭賦嵗省里甲金以萬計鈎致大憝殱之於市月朝十五懸法</hi>
　　<hi>郷遂申孝弟之教立保甲興社學風俗丕變頌聲大作公以為未足乃召諸生而諏之曰予奉職守</hi>
　　<hi>土幸無獲戻於父老子弟雖然田賦重民生蹙辛苦墊隘無所控告其無乃有慙徳且聞之地廣大</hi>
　　<hi>荒而不治此亦士之辱也於是顧君士璉披圖考志畫策進曰水利者農田之本劉河者三江之一</hi>
　　<hi>劉河之議且數十年然役大力艱不潰於成竊謂東有朱涇可以代之厥便相埒公然其言即以其</hi>
　　<hi>任任之令甫下難者蠭起公不為動乃鳩聚徒衆立表刻期授之以法罔有掛漏公單騎周巡賞罰</hi>
　　<hi>其用命不用命者踰月而報績濬河五十里廣為丈者五深一丈有五尺用民工三十六萬有奇謂</hi>
　　<hi>之新劉河云此一役也蓋公之真實心誠信於國人又知人而善使之故能調一州之夫建百世之</hi>
<pb n="KR2k0042_WYG_064-48a"/>
　　<hi>利拯鄰邦之溺成全吳之安非偶然而已也嗚呼民命至重帝徳好生雖時有升降俗有因革而吏</hi>
　　<hi>能養人謂之勝任野多曠土是為溺職亘古迄今未之或改當夫有明之盛也夏忠靖周文襄諸公</hi>
　　<hi>絡繹道途問民疾苦䟽滌三江百川歸壑及其衰也朝廷以水利為閒官有司以治農為迂務災祲</hi>
　　<hi>疊告膏澤不通烟火蕭條公私交涸興亡治亂之故縱曰天命要有人事焉俛仰今昔可為啜泣者</hi>
　　<hi>也是用作詩銘之永久不獨贊揚仁政亦俾後之為牧者急所先務而毋替前人之功也其辭曰夏</hi>
　　<hi>周既徂水道湮塞潦則為魚暵乃龜拆農愁於原婦歎於澤不謀同辭劉河是亟設官擾民財又誰</hi>
　　<hi>出三年不成道旁築室賢哉我公獨有憂之政通人和與衆諏之諸生士璉抱圖來前劉河之北朱</hi>
　　<hi>涇在焉東迎潮汐西釃湖川疏以代之其利百年惟斷乃成毋惑衆言乃相形勢乃定猷畫世業出</hi>
<pb n="KR2k0042_WYG_064-48b"/>
　　<hi>資穡人出力歡聲雷動畚鍤雲集湯湯者流浸潤衍溢用民之勞二十五日公心如水公才如龍昔</hi>
　　<hi>漢本始亦有白公穿渠溉田人頌其功以今况古詎曰不同婁人苦饑公始飫之婁人苦寒公始被</hi>
　　<hi>之既富方穀以禮莅之</hi>
　　十四年巡按御史李森先用太倉州知州白登明<lb/>
　　議開劉河中段鹽鐵河起石家塘止<hi>附</hi>白登明開<lb/>
　　婁江説<hi>財賦闗乎農田農田闗乎水利自劉河塞而邑之東南皆成石田岡身之水倒注西</hi>
　　<hi>北是髙低俱困也甲午夏颶風駕潮沸溢無歸木棉淹盡予拊膺曰是予過也易曰窮則變變則通</hi>
　　<hi>通則久昔禹開三江鑿斷岡身曾何因襲且古今異宜不當别開新道稍代婁江之任耶適顧生士</hi>
<pb n="KR2k0042_WYG_064-49a"/>
　　　<hi>璉策濬東朱涇繪圖以進曰此十年之所究思婁民之所想望也有四大益焉救本邑旱潦一也洩</hi>
　　　<hi>鄰邦泛濫二也通東南舟楫三也開㢲方形勝四也予覽厥源委西起於至和塘東盡天妃鎮旁及</hi>
　　　<hi>茜涇市貫穿數支以成全河或仍舊迹用疏或創新道用鑿長六十里約計萬丈縱横界至咸就條</hi>
　　　<hi>理於是受幹河協濬之規斟酌派段絶泥頭包攬之弊給食佃夫銷各圩實田以杜規避照魚鱗號</hi>
　　　<hi>冊以免賄藏革塘長舊例而私耗可省開新様河尺而虚冒無庸别難段易段之繁簡均坐區客區</hi>
　　　<hi>之勞逸分督則有層級稽工則有標記以及立段分程賞勤罰惰測深量闊堆築開挑纎悉臚列懸</hi>
　　　<hi>諸國門民遂刋木伐荆負鋤荷畚以待既役夫四至疾於風雨蜂屯蟻聚萬衆齊施長河蜿蜒不日</hi>
　　　<hi>而就予每十日一巡一巡而工有其五再巡而工有其八三巡而功已竟矣創見之舉遂克有濟蓋</hi>
<pb n="KR2k0042_WYG_064-49b"/>
　　　<hi>用東南之民疏東南之河固其素願而又倣范希文遺意當農隙饑荒勸田主出粟田夫用力既役</hi>
　　　<hi>既賑故功倍焉若夫開江之任乃人與數相需有其候焉予有志而未逮也</hi>
　　　康熙十年巡撫馬祜請浚劉河<lb/>
恩准開劉家河淤道二十九里建牐三座<hi>詳見蘇州府</hi>
　　　雍正五年十二月二十日奉<lb/>
旨據范時繹奏稱太倉州鎮洋縣士民僉稱境内劉河鉅<lb/>
　工已䝉發帑開浚而七浦一河原係民田沾獲其利今<lb/>
　願照依舊例業主給食佃户出力不敢再費帑金等語<lb/>
<pb n="KR2k0042_WYG_064-50a"/>
朕思君民原屬一體民間之生計即國計也倘遇國用<lb/>
不敷之時勢不得不資藉於民今國家財用充足朕為<lb/>
地方畫萬世之利不惜多費帑金興修鉅工養育百姓<lb/>
若仍用民力以辦公事非朕本心也况小民効力工程<lb/>
或致荒其本業而又不免官吏之督催煩擾朕心實為<lb/>
不忍著將范時繹所奏士民捐助之處停止仍動用公<lb/>
帑辦理並將朕旨徧行曉諭州縣士民等當體朕愛養<lb/>
元元之心於工程告成之後加意照看嵗嵗疏濬俾地<lb/>
<pb n="KR2k0042_WYG_064-50b"/>
方永受其益則勝於目前之趨事赴工多矣<lb/>
　　六年户部議覆郎中鄂禮條奏近海諸河並設立<lb/>
　　犁船混江龍以疏積沙<lb/>
　　九年開濬江南蘇松常鎮等各屬境内河道工竣<lb/>
　　　海州<lb/>
　宋天禧四年淮南勸農使王貫之導海州石闥堰水<lb/>
　　入漣水以溉田<lb/>
　　　通州<lb/>
<pb n="KR2k0042_WYG_064-51a"/>
　宋紹熙中淮東提舉陳損之言楚州高郵間陂湖渺<lb/>
　　漫宜剏堤堰以為瀦洩乃築堰自江都經高郵楚<lb/>
　　州寳應北至淮隂達於淮鑿新河自髙郵入興化<lb/>
　　東至鹽城極於海又於揚州墟鎮剏斗門引水由<lb/>
　　泰州海陵南至泰興徹於江所經畫甚具溉澤鹵<lb/>
　　田百萬頃兩淮之民賴焉<hi>互見揚州府</hi>
　明嘉靖中泰興縣令朱箎濬馬橋河<lb/>
　　泰興縣令許希孟濬通泰河<lb/>
<pb n="KR2k0042_WYG_064-51b"/>
　　萬厯十年築范公堤浚串塲支河<hi>附</hi>凌雲翼疏<hi>維揚</hi>
　　<hi>古稱沃壤而地形高下大海環其東諸湖繞於西所賴堤厚河通斯田地可耕民竈俱利自范堤坍</hi>
　　<hi>壊高寳堤亦衝決不守其中大小支河所在淤塞於是以髙寳興泰四州縣為壑而洩水無路民竈</hi>
　　<hi>罷於昏墊矣臣等躬親勘視度地形探水勢其治之之道有二惟疏上流使入江洩下流使入海沿</hi>
　　<hi>漕堤一帶之水為上流沿范堤一帶之水為下流如西引邵伯湖之水轉南至新安湖復東入運河</hi>
　　<hi>至芒稻河入江有餘則聴其直洩不足則引以濟漕則上流疏矣如牛灣河姜家堰廟灣為三大海</hi>
　　<hi>口引各支河東會於串塲河北㑹於射陽湖俱入海則下流洩矣而興化之堂子鎮戴家窑海溝河</hi>
　　<hi>白駒三十團竈則牛灣河之支河也黄土溝皂角溝至岡門登瀛橋河則姜堰之支河也安豐鎮至</hi>
<pb n="KR2k0042_WYG_064-52a"/>
　　<hi>清溝灌鋪則廟灣之支河也其河垜塲至白駒塲一帶阻淺尤甚又河東一帶舊係糧鹽大河洪水</hi>
　　<hi>衝決河身與岸相平故水不循軌而淤溪秦漳艾陵葑子諸河之水北渰民田億千萬頃處處俱當</hi>
　　<hi>挑浚俱當經營惟是工有先後勢有緩急今將范堤數十里先行修築使外潮不得入串塲支河六</hi>
　　<hi>七道盡行䟽浚使内水有所出果蓄洩利便積水可消則海口不開亦可如支河既通之後水患如</hi>
　　<hi>故即并開海口置牐以備蓄洩</hi>
　　萬厯中泰興縣令馮渠建天井河<lb/>
　　天啟間如臯令李衷純建石䃮於江中<lb/>
國朝康熙六年開濬暇思港<lb/>
<pb n="KR2k0042_WYG_064-52b"/>
　　乾隆元年濬通州呂四等塲河長二萬六千八百<lb/>
　　八十四丈五尺<lb/>
　<lb/>
　<lb/>
　<lb/>
　<lb/>
　<lb/>
　江南通志卷六十五<lb/>
</p>
<p>
</p>
  </div>
</body>
</text>
</TEI>
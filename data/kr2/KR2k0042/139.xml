<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷一百四十</head> <lb/>
    <p>
<pb n="KR2k0042_WYG_139-1a"/>
欽定四庫全書<lb/>
　江南通志卷一百四十<lb/>
　　人物志<lb/>
　　　宦績<hi>二</hi>　<hi>蘇州一府</hi>
　　　　蘇州府<lb/>
　漢朱買臣字翁子吳人家貧好讀書嘗刈薪樵賣以<lb/>
　　給食隨上計吏至長安邑子嚴助方貴幸薦之召<lb/>
　　見說春秋楚辭武帝甚悅之拜中大夫時東越數<lb/>
<pb n="KR2k0042_WYG_139-1b"/>
　　反覆拜買臣㑹稽太守到郡治樓船備糧食水戰<lb/>
　　具與横海將軍韓說等俱擊破東越有功徵入為<lb/>
　　主爵都尉子山拊官至右扶風<lb/>
　三國顧卲字孝則吳人丞相雍子少與舅陸績齊名<lb/>
　　孫權妻以兄女為豫章太守舉善以教風化大行<lb/>
　　平日畱心下士世稱知人子譚字子黙赤烏中為<lb/>
　　左節度每省簿書未嘗下籌屈指心計盡發疑謬<lb/>
　　代薛綜為選曹尚書及祖父雍卒數月代雍平尚<lb/>
<pb n="KR2k0042_WYG_139-2a"/>
　　書事<lb/>
　　張温字慧恕吳人父允以輕財重士名顯州郡為<lb/>
　　孫權東曹掾卒温少修節操權問公卿曰温當今<lb/>
　　誰比顧雍曰温今無輩徵拜議郎選曹尚書以輔<lb/>
　　義中郎將使蜀蜀甚貴其才權嫌温聲名太盛以<lb/>
　　引暨艶事斥還本郡卒温二弟祗白亦有才名<lb/>
　晉吾彦字士則吳人出自寒微有文武才初以小將<lb/>
　　事陸抗抗竒其勇畧擢用之遷建平太守時王濬<lb/>
<pb n="KR2k0042_WYG_139-2b"/>
　　將伐吳造船於蜀彦覺之輙為鐵鎻横斷江路晉<lb/>
　　師攻之不能克乃退舍禮之吳亾始歸晉為交州<lb/>
　　刺史二十餘年威恩宣著南州寧靖<lb/>
　　顧榮字彦先吳人雍孫宜都太守裕子榮弱冠仕<lb/>
　　吳吳平與陸機兄弟同入洛時號三俊歴官成都<lb/>
　　王潁從事中郎避亂還吳值陳敏反假榮右將軍<lb/>
　　丹陽内史榮起兵攻敏敏率萬餘人出榮以羽扇<lb/>
　　揮之皆潰元帝鎮江東以榮為軍司加散騎常侍<lb/>
<pb n="KR2k0042_WYG_139-3a"/>
　　禮遇甚重謀畫皆諮焉卒諡曰元<lb/>
　　顧和字君孝榮族子幼有清操王導嘗謂和曰卿<lb/>
　　不獨東南之美實為海内之俊導為揚州請為别<lb/>
　　駕累遷中丞僕射居任多所獻納雖權臣不茍阿<lb/>
　　撓拜尚書令卒諡曰穆<lb/>
　南北朝宋顧覬之字偉仁吳人令山隂理繁以約縣<lb/>
　　用無事歴湘州刺史善於涖民治甚有績累官吏<lb/>
　　部尚書出為吳郡太守時戴法興權傾人主覬之<lb/>
<pb n="KR2k0042_WYG_139-3b"/>
　　未嘗降意心迹清全嘗以其意命弟子愿著定命<lb/>
　　論泰始三年加左將軍散騎常侍復為湘州刺史<lb/>
　　卒諡曰簡子<lb/>
　　陸徽字休猷吳人為建康令清平無私除廣州刺<lb/>
　　史士庻愛詠歴都督寧益二州諸軍事益州刺史<lb/>
　　威惠兼著卒於官家無餘財文帝惜之諡曰簡子<lb/>
　　張裕字茂度吳人初為何無忌㕘軍累遷揚州别<lb/>
　　駕武帝伐劉毅關洛皆居守畱任州事出為廣州<lb/>
<pb n="KR2k0042_WYG_139-4a"/>
　　刺史綏靖百越嶺外安之元嘉中除㑹稽太守職<lb/>
　　事甚理尋卒官諡恭子子演鏡永辯岱俱知名時<lb/>
　　謂之張氏五龍<lb/>
　　張邵字茂宗裕弟歴太尉㕘軍武帝以卲勤練憂<lb/>
　　公補揚州主簿邵悉心政事精力絶人以佐命功<lb/>
　　封臨沮伯除湘州刺史轉雍州至襄陽築圍立堰<lb/>
　　創田數千頃公私充給後為吳興太守卒諡曰簡<lb/>
　　張暢字少微邵兄郎中令禕子孝武鎮彭城暢為<lb/>
<pb n="KR2k0042_WYG_139-4b"/>
　　長史元嘉中魏太武南侵江夏王義恭統諸軍出<lb/>
　　鎮彭城魏師已逼義恭欲棄鎮南歸僚佐或議欲<lb/>
　　直趨歴城或欲席卷奔鬱洲自海道還都惟暢力<lb/>
　　持不可輕動孝武曰張長史言不可易也義恭乃<lb/>
　　止暢登城與魏尚書李孝伯徃復千言吐屬如流<lb/>
　　音韻詳雅風儀華潤魏人相視歎息魏師攻彭城<lb/>
　　南門暢躬自前戰身先士卒魏太武遂北還歴侍<lb/>
　　中㑹稽太守卒諡曰宣<lb/>
<pb n="KR2k0042_WYG_139-5a"/>
　　顧琛字𢎞瑋和曾孫謹確不尚浮華孝建初為吳<lb/>
　　郡太守以起義功封永新侯竟陵王誕據廣陵遣<lb/>
　　陸延稔齎書授琛及二子寶素寶先官琛執延稔<lb/>
　　斬之遣二子送其首世祖嘉之終員外常侍中散<lb/>
　　大夫<lb/>
　齊張岱字景山裕少子州辟從事歴三府諮議與典<lb/>
　　籖主帥其事事舉而情得嘗言我為政端平待物<lb/>
　　以禮悔吝之事無由而及元徽中為益州刺史數<lb/>
<pb n="KR2k0042_WYG_139-5b"/>
　　年益土安其政遷侍中吏部尚書齊武帝時為吳<lb/>
　　興太守更以寛恕著名卒諡貞子<lb/>
　　顧憲之字士思覬之孫性清直宋元徽中為建康<lb/>
　　令甚得人和都下飲㫖酒輙稱為顧建康謂其清<lb/>
　　且醇也仕齊為衡陽内史刺史王奐嘆曰顧衡陽<lb/>
　　之化至矣若九郡率然吾將何事永元初為豫章<lb/>
　　太守憲之雖累經宰郡貲無儋石及歸環堵不免<lb/>
　　飢寒<lb/>
<pb n="KR2k0042_WYG_139-6a"/>
　　陸慧曉字叔明吳人清介正立齊武帝為子廬陵<lb/>
　　王擇天下第一人為行事乃使慧曉為長史行南<lb/>
　　豫州事帝問何以輔持廬陵慧曉以静儉對凡歴<lb/>
　　輔五政治身清肅遇僚佐必以禮終南兖州刺史<lb/>
　　三子任僚倕並有美名時謂之三陸<lb/>
　梁陸杲字明霞徽孫少好學與舅張融齊名梁天監<lb/>
　　中位御史中丞婞直無所顧望嘗以公事彈領軍<lb/>
　　將軍張稷杲從舅也出為義興太守以寛惠稱卒<lb/>
<pb n="KR2k0042_WYG_139-6b"/>
　　諡簡子<lb/>
　　張充字延符吳人國子祭酒緒子仕齊歴義興太<lb/>
　　守為政清静入梁為吏部尚書居選以平允稱終<lb/>
　　吳郡太守諡穆子<lb/>
　唐陸元方字希仲吳人陳黄門侍郎琛曾孫舉八科<lb/>
　　皆中武后時累官鸞臺侍郎同平章事嘗以薦引<lb/>
　　親黨免官令白衣領職元方薦人如初曰舉臣所<lb/>
　　知不暇問仇黨尋復相元方素清慎后每進退羣<lb/>
<pb n="KR2k0042_WYG_139-7a"/>
　　臣必先訪問外祕莫知臨終悉焚其奏稿<lb/>
　　陸象先元方子舉制科高第景雲中歴遷中書侍<lb/>
　　郎同中書門下性恬靜寡欲議論高簡為時所推<lb/>
　　不附太平公主𤣥宗曰歲寒然後知松柏之後凋<lb/>
　　罷為劒南按察使為政尚仁恕卒諡文貞始象先<lb/>
　　名景初睿宗曰子能紹先徳是謂象賢者乃賜名<lb/>
　　弟景倩景融景倩為扶溝丞按察使覆州縣殿最<lb/>
　　以景倩為真清終監察御史景融亦知名<lb/>
<pb n="KR2k0042_WYG_139-7b"/>
　　歸崇敬字正禮吳人擢明經遭父喪以孝聞天寶<lb/>
　　中舉博通墳典科第一歴主客員外郎代宗幸陜<lb/>
　　召問得失極陳生民疲敝當以儉化天下大歴中<lb/>
　　奉使新羅及還囊槖惟衾衣海外傳其清徳後以<lb/>
　　兵部尚書致仕卒諡曰宣<lb/>
　　歸登字冲之崇敬子事繼母篤孝舉孝亷又策賢<lb/>
　　良貞元初為右拾遺裴延齡得幸右補闕熊執易<lb/>
　　疏論之以示登登曰願竄吾名雷霆之下君難獨<lb/>
<pb n="KR2k0042_WYG_139-8a"/>
　　處同列有所諫正輙聯署無所回諱憲宗問政所<lb/>
　　先登知帝睿而果於斷勸順納諫諍内外傳為讜<lb/>
　　言累遷工部尚書卒諡曰憲子融字章之開成初<lb/>
　　拜御史中丞湖南觀察使盧周仁違詔進羨錢鉅<lb/>
　　萬融劾之請以所進代貧民租終兵部尚書<lb/>
　　陸璪字仲采吳人太子詹事餘慶子舉明經仕以<lb/>
　　清幹稱歴洛陽令摧勒姦豪人不敢犯累遷西河<lb/>
　　太守從子長源字泳之有清譽頁元中由汝州刺<lb/>
<pb n="KR2k0042_WYG_139-8b"/>
　　史徙宣武行軍司馬去汝日送車二乘曰吾祖罷<lb/>
　　魏州有車一乘而圖書半之吾愧不及先人云<lb/>
　　顧少連字夷仲吳人父望有隱徳少連擢第後又<lb/>
　　舉書判㧞萃徳宗朝累遷翰林學士中書舍人以<lb/>
　　謹宻稱歴吏部侍郎嫉裴延齡之姦嘗與㑹飲挺<lb/>
　　笏欲擊之㑹解而止改京兆尹政尚寛簡遷吏部<lb/>
　　尚書徙兵部東都畱守表禁苑及汝州閑田募耕<lb/>
　　以便民卒諡曰敬<lb/>
<pb n="KR2k0042_WYG_139-9a"/>
　　沈傳師字子言吳人禮部員外郎既濟子貞元末<lb/>
　　舉進士累拜尚書右丞湖南江西觀察使徙宣州<lb/>
　　傳師吏治嚴明人不敢㒺所莅以亷静聞入為吏<lb/>
　　部侍郎太和初卒性冲粹無競更二鎮無書賄入<lb/>
　　權家及殁鬻宅以葬子詢字誠之咸通中歴昭義<lb/>
　　節度使政尚簡易人皆便安<lb/>
　　陸亘字景山吳人元和初策制科中第補萬年丞<lb/>
　　累遷太常少卿歴兖蔡虢蘇四州刺史浙東觀察<lb/>
<pb n="KR2k0042_WYG_139-9b"/>
　　使徙宣歙亘文明嚴重所至以善政稱<lb/>
　宋謝濤字濟之其先富陽人父崇禮為中吳軍節度<lb/>
　　推官始家於蘇濤祥符八年登第為梓州判官李<lb/>
　　順反成都有守禦功累遷著作郎通判壽州知興<lb/>
　　國軍以治行選擢太常博士歴侍御史知雜事清<lb/>
　　靜端介終太子賓客<lb/>
　　鄭戩字天休吳人天聖三年進士以右正言知制<lb/>
　　誥訓詞深雅知開封府政有能迹歴拜樞宻副使<lb/>
<pb n="KR2k0042_WYG_139-10a"/>
　　出知杭州浚治西湖民賴其利代范仲淹為陜西<lb/>
　　四路都總管兼經畧安撫招討使夏人懾服累遷<lb/>
　　奉國軍節度使卒諡文肅孫時舉進士改秩知當<lb/>
　　塗縣以寛厚稱<lb/>
　　葉清臣字道卿長洲人天聖二年舉進士甲科景<lb/>
　　祐中直史館京師地震疏請詳延忠直敢言之士<lb/>
　　由是以言獲譴范仲淹余靖等皆得遷徙出為兩<lb/>
　　浙運使疏水利民歴知永興軍浚三白渠溉田踰<lb/>
<pb n="KR2k0042_WYG_139-10b"/>
　　六千頃以侍讀學士知河陽卒清臣為人爽邁遇<lb/>
　　事敢言數陳世務皆可施行<lb/>
　　范師道字貫之吳人㕘知政事仲淹從子父琪字<lb/>
　　希世以進士仕至郎官師道舉天聖甲科擢侍御<lb/>
　　史累遷三司副史直龍圖閣知福州明州居官厲<lb/>
　　風操有聞即言請罷内降恩澤又言諸閤多遷擢<lb/>
　　恐内寵因縁以害政又請士大夫終葬始得從仕<lb/>
　　擇知典故近臣以任禮樂之官凡奏議二十卷皆<lb/>
<pb n="KR2k0042_WYG_139-11a"/>
　　經國大務嘗為唐詩史著君臣治忽之迹藏之祕<lb/>
　　閣子世京世亮皆進士世京居父喪以孝聞以著<lb/>
　　作郎知海鹽縣終祕書丞<lb/>
　　程師孟字公闢吳人景祐初舉進士甲科累遷提<lb/>
　　㸃䕫路刑獄歲凶以常平粟賑民不足即矯發他<lb/>
　　儲不俟報全活四十餘萬歴知楚遂洪福廣越青<lb/>
　　州為政簡而嚴發隱摘伏如神所部肅然<lb/>
　　徐師閔字聖徒其先建安人父奭官蘇遂為郡人<lb/>
<pb n="KR2k0042_WYG_139-11b"/>
　　熙寧末自司農少卿出知袁州修武備嚴號令劇<lb/>
　　賊詹遇不敢犯境為治鎮靜有惠愛吏民生為立<lb/>
　　祠子鑄字元鈞年少入官有能名所至課嘗居最<lb/>
　　政和初提舉兩浙常平修松江石堤闢常熟水田<lb/>
　　歴知杭廣揚三州<lb/>
　　范純禮字彞叟仲淹第三子以父䕃為祕書省正<lb/>
　　字元祐中累遷給事中凡所封駁正名分紀綱皆<lb/>
　　國體之大者徽宗立知開封府丞前尹深刻之後<lb/>
<pb n="KR2k0042_WYG_139-12a"/>
　　一切以寛濟之歴拜尚書右丞疏言今朝廷議論<lb/>
　　之臣皆是元豐而非元祐豈恤國事直以快私憤<lb/>
　　而售其奸不可不察純禮沉毅剛正以左朝議大<lb/>
　　夫奉祠卒紹興初追諡忠獻<lb/>
　　范純粹字徳孺純禮弟以䕃歴京東轉運使盡革<lb/>
　　前使吳居厚苛政時蘇軾自登州召還純粹與同<lb/>
　　建募役之議軾服其精詳復代兄純仁知慶州修<lb/>
　　明戰守救援舊制及夏人侵涇原純粹遣將疾馳<lb/>
<pb n="KR2k0042_WYG_139-12b"/>
　　赴援擊退其軍入為户部侍郎以徽猷閣待制致<lb/>
　　仕卒純粹沉毅有幹畧為帥恩威兼用邉人畏服<lb/>
　　鄭景平字希尹郡人熙寧三年與父伸同登第為<lb/>
　　人剛正不詭隨莅官有亷聲請老後復起知饒州<lb/>
　　未久即歸時朱勔用事士大夫多俛節從之獨景<lb/>
　　平終始不見<lb/>
　　李彌遜字似之吳人父撰字子約以進士仕至朝<lb/>
　　議大夫介特有守彌遜登第累遷起居郎以封事<lb/>
<pb n="KR2k0042_WYG_139-13a"/>
　　剴切謫官靖康二年以江東運判平建康牙校周<lb/>
　　徳之亂紹興中復為起居郎論事如初試户部侍<lb/>
　　郎秦檜主和議彌遜切諫檜以政府虚員動之爭<lb/>
　　愈力乞歸卒朝廷思其忠節詔復敷文閣待制<lb/>
　　李彌大字似矩彌遜弟崇寧中登第靖康初自刑<lb/>
　　部尚書詔除河東宣撫副使俄罷知陜州河東偏<lb/>
　　將李彦仙來謁彌大壯之留戌殽澠間以遏敵後<lb/>
　　彦仙果奏捷於陜彌大尋帥衆赴大元帥府紹興<lb/>
<pb n="KR2k0042_WYG_139-13b"/>
　　中歴官工部尚書<lb/>
　　葉夢得字少藴吳人少嗜學登進士第累官翰林<lb/>
　　學士知潁昌府李彦括公田以黠吏告訐籍舞陽<lb/>
　　民田數千頃夢得上其事捕吏治之民大悦紹興<lb/>
　　八年除江東安撫制置大使金兵至拓臯夢得據<lb/>
　　守江津使不得渡而去兼總四路漕計給諸大將<lb/>
　　餉軍用既足皆力戰退敵移福建安撫使殄平海<lb/>
　　寇拜崇信軍節度使致仕卒<lb/>
<pb n="KR2k0042_WYG_139-14a"/>
　　徐林字稚山蘇人少有特操中進士第與王黼有<lb/>
　　連不肻附麗紹興中以趙鼎薦歴太府少卿忤秦<lb/>
　　檜出為江西轉運副使又以劾檜親黨謫居興化<lb/>
　　隆興初為吏部侍郎以論事不合奉祠歸湯思退<lb/>
　　薦為給事中累辭不赴終龍圖閣學士子蕆字子<lb/>
　　禮舉進士乾道初知江隂軍興水利有治績歴官<lb/>
　　提舉浙東常平<lb/>
　　王葆字彦光崑山人弱冠通諸經舉宣和六年進<lb/>
<pb n="KR2k0042_WYG_139-14b"/>
　　士紹興中累遷考功御史秦檜專政百司莫敢可<lb/>
　　否事葆獨伸滯直枉當官不避出知廣徳軍移守<lb/>
　　漢瀘二州皆著政績歴浙東提刑丐祠歸葆學行<lb/>
　　深醇尤精鑒裁每賞識士於未遇時後多為名臣<lb/>
　　范成大字致能吳人登紹興進士第乾道中官禮<lb/>
　　部員外郎兼崇政殿説書以文學材氣為上所知<lb/>
　　及奉使金國力正受書之禮詞氣慷慨不辱命上<lb/>
　　知其忠勁益有意大用除中書舍人奏繳張説除<lb/>
<pb n="KR2k0042_WYG_139-15a"/>
　　簽書之命累遷㕘知政事卒諡文穆成大歴鎮靜<lb/>
　　江成都建康興利除害去思遺愛所在歌舞為文<lb/>
　　贍麗清逸尤工於詩<lb/>
　　胡元質字長文長洲人父珣以行義著元質舉進<lb/>
　　士光宗時歴遷給事中嘗論人主言動不可不謹<lb/>
　　至累百言帝書之座右恩眷特厚紹熙中除四川<lb/>
　　制置使知成都奏減蜀鹽虚額錢五萬餘貫又奏<lb/>
　　沿邉諸州軍事皆切中要害卒諡獻惠<lb/>
<pb n="KR2k0042_WYG_139-15b"/>
　　黄由字子由長洲人淳熙八年廷對論内侍甘昇<lb/>
　　與曾覿王抃相結招權納賄擢第一吳自設科來<lb/>
　　由始冠多士累遷將作監嘉王府贊讀紹熙五年<lb/>
　　孝宗疾光宗不能問安人情疑懼由請嘉王過重<lb/>
　　華宫問安孝宗為之感動慶元初有請斥偽學之<lb/>
　　黨者由執奏不可終刑部尚書<lb/>
　　衛涇字清叔崑山人淳熙十一年舉進士第一累<lb/>
　　遷著作郎紹熙二年正月震雷電大雪繼作涇言<lb/>
<pb n="KR2k0042_WYG_139-16a"/>
　　皆隂勝陽之證意指李后及諸佞倖慶元間論壽<lb/>
　　皇孝飬禮曠宜積誠意以得太上歡心嘗請誅韓<lb/>
　　侂胄論罷陳自強歴拜㕘知政事卒諡文節涇歴<lb/>
　　事三朝出入内外憂國㤀家始終如一<lb/>
　　冷世光字賓王常熟人與弟世修世南同入太學<lb/>
　　時稱三冷舉紹興進士淳熙中歴遷殿中侍御史<lb/>
　　條奏忠切彈劾無所避人謂之冷面御史世修字<lb/>
　　良器與兄同登第仕至朝奉大夫<lb/>
<pb n="KR2k0042_WYG_139-16b"/>
　　王介字元石郡人由進士授昭慶軍簽判光宗時<lb/>
　　入為學官疏請駕覲重華宫寧宗即位韓侂胄用<lb/>
　　御筆罷諫官介力攻之開禧中為尚書度支郎首<lb/>
　　陳用兵之禍後累遷中書舍人㑹不雨請冊免宰<lb/>
　　相史彌逺歴知慶元府卒諡忠簡介初學於吕祖<lb/>
　　謙故文學有原委子埜字子文工詩書效歐陽詢<lb/>
　　以父䕃補官復登第歴僉書樞宻院事以不阿丁<lb/>
　　大全罷歸<lb/>
<pb n="KR2k0042_WYG_139-17a"/>
　　麋溧字子長蘇人左司郎中師旦子以父郊恩授<lb/>
　　如臯尉復舉慶元進士嘉定末累遷監察御史理<lb/>
　　宗即位除右正言立朝剛正先後封事彈章數十<lb/>
　　上人稱其有仁者之勇大臣之節以祕閣修撰致<lb/>
　　仕子<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>字伯升由進士歴知安慶府弇字仲昭以<lb/>
　　䕃官提舉江西常平並有治績<lb/>
　　李韶字元善彌遜曾孫父文饒台州司理參軍多<lb/>
　　隂徳韶嘉定中與兄寧同舉進士累遷右正言疏<lb/>
<pb n="KR2k0042_WYG_139-17b"/>
　　請起魏了翁以台輔再疏劾内侍陳洵益女冠吳<lb/>
　　知古帝怒韶還笏乞歸不獲復乞外由起居舍人<lb/>
　　出知漳州號稱亷平嘉熙間召赴闕論事復數十<lb/>
　　上擢翰林學士奉祠歸卒韶平粹簡淡門無雜賓<lb/>
　元干文傳字壽道吳人登延祐進士乙科授同知昌<lb/>
　　國州事州居海島民多頑獷文傳柔以恩信俗為<lb/>
　　大變歴遷烏程長洲縣尹婺源吳江知州皆有善<lb/>
　　政擢集賢待制與修宋史供職勤恪三史成以禮<lb/>
<pb n="KR2k0042_WYG_139-18a"/>
　　部尚書致仕<lb/>
　明滕徳懋字思勉吳縣人元季辟帥府參謀討方國<lb/>
　　珍及國珍降留撫台州台人徳之太祖徵授中書<lb/>
　　行省掾歴官户部尚書徳懋才辯豪爽器量𢎞偉<lb/>
　　長於奏疏<lb/>
　　盧熙字公暨崑山人兖州知府熊弟博學工書洪<lb/>
　　武初以薦授睢州同知尋行知府事御史奉詔清<lb/>
　　軍欲按舊籍勾民充伍熙止以常𨽻尺籍數人畀<lb/>
<pb n="KR2k0042_WYG_139-18b"/>
　　之御史怒熙曰州軍籍止此迫之民且散竟不能<lb/>
　　奪後卒官吏民挽哭者千餘子充<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>有學行嘗以<lb/>
　　能書薦云<lb/>
　　俞貞木字有立長洲人名儒琰孫洪武初以薦知<lb/>
　　樂昌縣改都昌以禮化民清節尤著門人吳縣袁<lb/>
　　政字文理永樂中由薦授湘隂典史有政績夏原<lb/>
　　吉薦其才遷知遂安縣<lb/>
　　吕昭字克明崑山人洪武中以薦授徐州訓導改<lb/>
<pb n="KR2k0042_WYG_139-19a"/>
　　浦城縣丞永樂中以治行遷知沁州赴任過徐天<lb/>
　　寒尚未挾纊故所授經弟子共買裘衣之子旦既<lb/>
　　舉進士昭遺書勵以清節後旦仕終建昌推官亦<lb/>
　　稱亷吏時同縣有三亷宦之目謂昭及漢陽知府<lb/>
　　章亷中府都事朱顯也<lb/>
　　王英字俊伯崑山人洪武初由太學選授御史以<lb/>
　　身許國上特命署都御史事大書敦厚王英四字<lb/>
　　揭諸殿柱永樂初歴陜西按察使以簡靜稱又吳<lb/>
<pb n="KR2k0042_WYG_139-19b"/>
　　縣張朂字勉夫永樂丁酉舉人官御史言事激切<lb/>
　　終廣西僉事<lb/>
　　陳祚字永錫吳縣人永樂己丑進士官河南參議<lb/>
　　以言事謫佃太和宣徳初擢御史疏請頻御經筵<lb/>
　　講說大學衍義或摘其語激上怒逮繫詔獄正統<lb/>
　　初復官出按湖廣歴福建僉事致仕𤣥孫鎏字子<lb/>
　　兼嘉靖戊戌進士歴河南副使峻却屬吏餽鍰轉<lb/>
　　雲南釋武定亂民之脅從者<lb/>
<pb n="KR2k0042_WYG_139-20a"/>
　　陳鎰字有戒吳縣人永樂壬辰進士宣徳末累遷<lb/>
　　右副都御史鎮守陜西正統六年代還尋仍岀鎮<lb/>
　　進右都御史十年入理院事進左都御史景泰二<lb/>
　　年陜西旱饑朝廷從陜人請復遣鎰莅鎮軍民大<lb/>
　　悅鎰寛厚清慎先後在陜十餘年陜人愛戴呼為<lb/>
　　黒髯慈父家繪其像事之如神還朝踰年致仕卒<lb/>
　　諡僖敏裔孫太學生震有學行諸生世治工文翰<lb/>
　　並知名於時<lb/>
<pb n="KR2k0042_WYG_139-20b"/>
　　劉璉字廷璉崑山人永樂壬辰進士洪熙初歴官<lb/>
　　㕘贊宣府軍務宣徳中兼督邊儲尋以户部侍郎<lb/>
　　兼廵撫累降勅褒奬景泰初卒官璉公勤亷慎久<lb/>
　　鎮邊陲聲績甚偉<lb/>
　　俞士悅字士朝長洲人永樂甲辰進士自湖廣副<lb/>
　　使遷浙江㕘政所莅著丰采又城泎澉二浦以備<lb/>
　　倭正統己巳都城戒嚴士悦以右都御史督軍分<lb/>
　　守晝夜籌畫不釋甲胄事平進刑部尚書後謫戌<lb/>
<pb n="KR2k0042_WYG_139-21a"/>
　　赦還復官<lb/>
　　魚侃字希直常熟人永樂甲辰進士以刑部郎督<lb/>
　　漕清河置卒撩淺運道無滯知開封府斷决明允<lb/>
　　日進崧菜脱粟人比之包孝肅同縣錢昕正統己<lb/>
　　丑進士歴湖廣布政清節與侃齊名<lb/>
　　虞祥字仲貞崑山人永樂中舉人授金華府學訓<lb/>
　　導歴兵部侍郎卒為人謹飭達大體自教官入諫<lb/>
　　垣及以大臣廵視畿甸所在著聲孫臣累官四川<lb/>
<pb n="KR2k0042_WYG_139-21b"/>
　　㕘議清慎有家風<lb/>
　　范希正字以貞吳縣人宣徳三年舉賢良方正授<lb/>
　　曹縣知縣為奸吏所誣坐逮曹民八百餘人詣京<lb/>
　　白希正亷能被誣帝釋之使還縣正統十年山東<lb/>
　　饑惟曹以希正先積粟得無患大理寺丞張驥賑<lb/>
　　山東聞之因請升曹縣為州而以希正為知州從<lb/>
　　之希正治曹二十二年得民最久<lb/>
　　徐有貞字元武初名珵字元玊吳縣人宣徳癸丑<lb/>
<pb n="KR2k0042_WYG_139-22a"/>
　　進士選庻吉士歴諭徳始奏改名景泰四年河决<lb/>
　　張秋擢僉都御史徃治之建置水門開支河濬運<lb/>
　　河三策功成人稱其才遷左副都御史天順改元<lb/>
　　以迎復功進華盖殿大學士封武功伯尋謫戍金<lb/>
　　齒後放歸卒有貞博學多能詩文皆偉麗<lb/>
　　練綱字從道長洲人祖則成為御史有聲綱領宣<lb/>
　　徳乙卯鄉薦正統己巳之變上中興八策以薦擢<lb/>
　　御史按淮陽鹽政駙馬都尉趙輝侵利劾奏之又<lb/>
<pb n="KR2k0042_WYG_139-22b"/>
　　糾吏部尚書何文淵侍郎項文曜典選不公人多<lb/>
　　其侃直有練綱口之號後按福建與監司互訐謫<lb/>
　　判邠州卒<lb/>
　　仰瞻字宗泰長洲人正統間由貢累官大理丞時<lb/>
　　王振用事百官多奔走其門獨瞻與大理卿薛瑄<lb/>
　　不徃尋以辨寃獄事忤振謫戍大同振敗復起執<lb/>
　　法愈堅終大理少卿<lb/>
　　龔理字彦文崑山人正統丙辰進士官工部郎以<lb/>
<pb n="KR2k0042_WYG_139-23a"/>
　　亷幹聞㑹河决張秋廷議推理佐徐有貞治之景<lb/>
　　帝曰是不要錢龔郎中乎遂擢山東左布政督河<lb/>
　　工理置八閘作九堰築大洪口甚著勞績後以疾<lb/>
　　歸行李蕭然清節益著<lb/>
　　顧□字明徳吳縣人進士㢲子正統丙辰進士以<lb/>
　　御史理長蘆鹺政盡革宿弊復按山東自監司以<lb/>
　　下諸吏有不職者皆劾退之不少狥都御史王文<lb/>
　　以得廵方體移文諸御史當以□為法後平贛州<lb/>
<pb n="KR2k0042_WYG_139-23b"/>
　　長河洞巨盜<lb/>
　　張和字節之崑山人正統己未進士授南京刑部<lb/>
　　主事歴浙江提學副使儀範肅然待諸生有恩義<lb/>
　　殁後浙士數百人賻哭哀之如父<lb/>
　　張穆字敬之崑山人宣徳乙卯舉人以兄和未預<lb/>
　　鄉薦不赴公車及正統戊午和亦舉於鄉己未同<lb/>
　　登進士授工部主事歴擢山東副使表伯夷閔損<lb/>
　　孔融狄仁傑墓訪孫復石介之後給以衣廪東土<lb/>
<pb n="KR2k0042_WYG_139-24a"/>
　　服其風化後自浙江㕘政歸無以自給門人故吏<lb/>
　　為買田松江以老焉<lb/>
　　祝顥字維清長洲人正統己未進士授給事中建<lb/>
　　白務持大體景泰間歴遷山西參政時邊警屢告<lb/>
　　公私困竭顥規畫周宻倉儲充足汾州有妖人作<lb/>
　　亂顥已馳獲十六人而妄扳及千人顥欲簡釋三<lb/>
　　司難之顥竟具實奏聞後罷歸顥吏材精敏兼工<lb/>
　　詩文<lb/>
<pb n="KR2k0042_WYG_139-24b"/>
　　朱驥字漢房常熟人正統壬戌進士天順中官御<lb/>
　　史有風裁時閣臣李賢柄政尚書金濓依附之驥<lb/>
　　劾濓語并侵賢時人語曰朱驥手練綱口終廣西<lb/>
　　㕘議<lb/>
　　吳淳字厚伯常熟人都御史訥子正統戊辰進士<lb/>
　　擢御史以清謹聞子堂字子升𢎞治壬戌進士亦<lb/>
　　官御史抗論宸濠不法監陸完毛鋭軍有殲流寇<lb/>
　　功<lb/>
<pb n="KR2k0042_WYG_139-25a"/>
　　孫瓊字藴章崑山人正統戊辰進士天順中歴刑<lb/>
　　部郎中時錦衣門達羅織人罪法司承望風㫖刑<lb/>
　　多枉濫惟瓊多所平反太監牛玉假子犯法屬瓊<lb/>
　　寛之瓊執法不少狥積為權貴所忌謫戍遼東成<lb/>
　　化初復官致仕葉文莊盛嘗云鄉里作官前輩當<lb/>
　　法吳丈後輩當法藴章吳丈謂吳凱也字相虞宣<lb/>
　　徳中官部曹有治劇才家居四十年以禮自律風<lb/>
　　儀嚴峻<lb/>
<pb n="KR2k0042_WYG_139-25b"/>
　　葉盛字與中崑山人正統乙丑進士授兵科給事<lb/>
　　中土木之變盛疏請先正扈從失律諸將罪及寇<lb/>
　　廹都城三日間章奏七上皆中機宜寇退進都給<lb/>
　　事中出安集陳州流民還奏畿輔旱蝗請加寛恤<lb/>
　　以才擢山西右㕘政協贊大帥軍務復獨石等四<lb/>
　　城大興屯田擿戍卒之不任戰者給牛種耕之軍<lb/>
　　用以給天順二年廵撫兩廣屢破賊砦移鎮宣府<lb/>
　　修復屯堡七百餘所邉塞益寧入為吏部左侍郎<lb/>
<pb n="KR2k0042_WYG_139-26a"/>
　　卒諡文莊<lb/>
　　章格字韶鳯常熟人父珪字孟瑞正統中官御史<lb/>
　　有直聲格舉景泰辛未進士歴廣東按察副使廵<lb/>
　　視海道時琉球使臣以貨轉販他境遭風漂至香<lb/>
　　山守臣欲盡戮之以為功格為奏辯還其資而遣<lb/>
　　之遷雲南按察使撫綏得宜邉徼畏服終大理寺<lb/>
　　卿弟律字鳴鳯由進士歴廣西布政平荔浦獞賊<lb/>
　　終南副都御史<lb/>
<pb n="KR2k0042_WYG_139-26b"/>
　　陸昶字孟昭常熟人工詩文景泰辛未進士歴福<lb/>
　　建㕘政先通畨商舶肆掠海上莫能捕治昶練兵<lb/>
　　發艦迹其所在悉擒戮之海濱獲安其他築隄防<lb/>
　　實倉庾除宿蠧具有方畧閩人徳之<lb/>
　　盛㫤字允高吳江人景泰辛未進士授御史清山<lb/>
　　東馬政奏蠲被災逋賦復按廣東單騎諭降瀧水<lb/>
　　諸賊後以言事謫古田典史遷知羅江縣教民鑿<lb/>
　　池一千二百餘所自是旱不為害終叙州知府<lb/>
<pb n="KR2k0042_WYG_139-27a"/>
　　程宗字文伊常熟人景泰辛未進士知吉安府吉<lb/>
　　安素多舞文奸胥宗手自裁牒書之奸無所容累<lb/>
　　擢副都御史廵撫陜西率兵擊退洮州西畨潘松<lb/>
　　諸寇又奉璽書宣諭木邦孟宻爭地仇殺二酋皆<lb/>
　　俯聽約束而西南無事詔褒其績以南工部尚書<lb/>
　　致仕<lb/>
　　尤淳字公厚長洲人參議安禮孫景泰癸酉舉人<lb/>
　　知鉛山縣調永年雪寃獄以亷慎稱淨慧寺僧戕<lb/>
<pb n="KR2k0042_WYG_139-27b"/>
　　人惑衆捕置之法燔其寺後以抗直去官子樾字<lb/>
　　宗陽正徳戊辰進士歴太僕寺卿人稱其才守族<lb/>
　　人錫類字孝徵萬歴庚辰進士知真定府著亷直<lb/>
　　聲後預平播功終雲南布政<lb/>
　　劉瀚字約之長洲人天順丁丑進士歴大理知府<lb/>
　　鋤強綏弱民安其政即遷按察使精法比持憲體<lb/>
　　尋致仕歸同縣張翥字汝振與瀚同登第知南昌<lb/>
　　府理寃獄捕大猾折服中貴之乘傳横索者仕亦<lb/>
<pb n="KR2k0042_WYG_139-28a"/>
　　終滇臬<lb/>
　　陳易字一元常熟人天順壬午舉人除建昌推官<lb/>
　　雪平民為盜誣引者五十餘人遷黄州府同知冢<lb/>
　　宰王恕知<hi>缺</hi>　　　　　　以母老乞歸<lb/>
　　李傑字世賢常熟人成化丙戌進士入翰林累官<lb/>
　　禮部尚書高簡自重為正論所歸上邉務六條時<lb/>
　　稱碩畫以忤劉瑾致仕為文清醇有法卒諡文安<lb/>
　　胡琮字文徳長洲人成化丙戌進士知江陵遼王<lb/>
<pb n="KR2k0042_WYG_139-28b"/>
　　不檢束其下多剽掠為民患琮一繩以法始皆斂<lb/>
　　戢以最擢御史坐言事謫常徳同知有大璫自滇<lb/>
　　還過郡恣索金錢琮引伍伯出聲言欲檢視其槖<lb/>
　　璫懼即行後乞致仕歸<lb/>
　　顧福字天錫吳縣人成化丙戌進士歴刑部員外<lb/>
　　郎勘獄浙江摘發鉅贓尋以忤勢要出通判永州<lb/>
　　請罷牙茶香草之徵累遷河南參政分司南陽宗<lb/>
　　藩軍校多不戢福以禮裁斷皆帖然無怨福友於<lb/>
<pb n="KR2k0042_WYG_139-29a"/>
　　兄弟䘏其鄉黨人無間言<lb/>
　　徐恪字公肅常熟人成化丙戌進士授工科給事<lb/>
　　中彈劾無所避歴遷右副都御史廵撫河南恪素<lb/>
　　剛正所至抑豪猾祛奸弊及為廵撫以所部多王<lb/>
　　府持法尤嚴調撫湖廣吏民罷市泣送數十里不<lb/>
　　絶屬吏以羨金贐峻却之終南工部右侍郎<lb/>
　　瞿俊字世用常熟人成化己丑進士除崇仁知縣<lb/>
　　以最擢御史出按江西刺舉不避權要尤嚴懲墨<lb/>
<pb n="KR2k0042_WYG_139-29b"/>
　　吏遷廣西按察副使正已率下人多悚服<lb/>
　　王鼎字元勲常熟人成化己丑進士授南刑部主<lb/>
　　事有京衛指揮抵重法賂尚書求移獄鼎執不從<lb/>
　　歴湖廣㕘議杖殺大猾裁藩府預借禄米遷廣東<lb/>
　　㕘政尤著清勁聲<lb/>
　　褚祚字昌印常熟人成化壬辰進士授臨海知縣<lb/>
　　約已裕民政為屬邑最以薦擢御史理畿内馬政<lb/>
　　釐革宿弊殁不能殮同年吳寛為殮之<lb/>
<pb n="KR2k0042_WYG_139-30a"/>
　　張汝舟字濟民崑山人成化甲午舉人官南昌同<lb/>
　　知殲巨寇徐九齡時寧藩驕横汝舟一無所狥藩<lb/>
　　妃兄為盜捕論如法遷思南府知府治以簡靜聞<lb/>
　　吳洪字禹疇吳江人孝子璋子成化乙未進士官<lb/>
　　刑曹能斷疑獄出廵視廣東海道以清節著歴工<lb/>
　　部左侍郎時劉瑾用事誣劉大夏罪欲殺之洪力<lb/>
　　辯得解遷南刑部尚書以執法忤瑾勒令致仕子<lb/>
　　山巖崑<lb/>
<pb n="KR2k0042_WYG_139-30b"/>
　　吳瑞字徳徵崑山人成化乙未進士歴工部郎中<lb/>
　　督理河道鑿甓社湖左腹河四十餘里得免風濤<lb/>
　　之險以疾乞歸瑞素邃易學尤長古文詞子蘭𢎞<lb/>
　　治己未進士官御史<lb/>
　　徐源字仲山長洲人成化乙未進士歴兵部郎絶<lb/>
　　權貴請託核正濫冒武功爵𢎞治中廵撫山東歲<lb/>
　　饑奏行賑濟割臨清倉米八萬餘石抵漕額明年<lb/>
　　將徵償源奏民賴賑稍蘇而又遽徵與不賑何異<lb/>
<pb n="KR2k0042_WYG_139-31a"/>
　　詔悉蠲之後致仕歸卒源詩文博雅兼工書法有<lb/>
　　米氏風<lb/>
　　吳愈字惟謙崑山人成化乙未進士知叙州府平<lb/>
　　馬湖土司亂歴河南參政清藩府侵占屯田<lb/>
　　陳璚字玊汝長洲人成化戊戌進士由庻吉士改<lb/>
　　兵科給事中論奸僧繼曉罪置之法又封事屢上<lb/>
　　人咸謂得諫垣體歴大理少卿獄多平反屢遷南<lb/>
　　左副都御史兼管操江致仕歸卒<lb/>
<pb n="KR2k0042_WYG_139-31b"/>
　　劉纓字與清吳縣人成化戊戌進士歴知武陵滕<lb/>
　　縣擢御史出按廣東正豪猾誣陷罪及誅武弁之<lb/>
　　以捕盜肆虐者尋以劾外戚忤㫖武宗杖而釋之<lb/>
　　累擢右僉都御史再撫四川徧巡邊境調度精明<lb/>
　　威震諸番後以刑部尚書致仕<lb/>
　　沈林字材美長洲人成化辛丑進士知晉州有異<lb/>
　　績遷守順慶治行為諸郡甲以雲南參政入賀忤<lb/>
　　劉瑾落職尋復起歴副都御史廵撫貴州平鎮筸<lb/>
<pb n="KR2k0042_WYG_139-32a"/>
　　銅仁烏羅諸叛苖改撫山東以疾致仕<lb/>
　　馮玘字良玊常熟人成化辛丑進士除泌陽知縣<lb/>
　　捕豪猾撫流民以政最擢御史出按貴州疏請𠞰<lb/>
　　平都匀叛獠又按浙江治鎮守中貴不法事終福<lb/>
　　建副使<lb/>
　　盛洪字思禹崑山人成化甲辰進士歴海道副使<lb/>
　　捕斬海賊嚴禁通番堅却市舶中官之餽擢山東<lb/>
　　按察使卒<lb/>
<pb n="KR2k0042_WYG_139-32b"/>
　　沈杰長洲人成化甲辰進士知歸徳州州當黄河<lb/>
　　衝杰築長堤開白栁等河河水由之入淮民免墊<lb/>
　　溺歴知衢州府大興水利修復堤閘民得灌溉而<lb/>
　　城中絶水患終河南布政<lb/>
　　蔡昻字惟中長洲人通經學尤精法律成化甲辰<lb/>
　　以諸生貢入南雍尋歴南大理寺有盜發牛首山<lb/>
　　麓秦檜墓捕得法司議寘大辟昻獨建議檜罪通<lb/>
　　於天今墓被盜發殆天降之罰耳請從末減寺卿<lb/>
<pb n="KR2k0042_WYG_139-33a"/>
　　韙之昻由是知名以明法除九江府推官多雪寃<lb/>
　　獄<lb/>
　　馮琨字君夫崑山人成化丙午舉人𢎞治中官薊<lb/>
　　州知州以清覈牧地草塲事忤勲貴誣奏下獄孝<lb/>
　　宗閲其辨疏特詔復官正徳初劉瑾復以前事逮<lb/>
　　繫琨久乃得釋終登州知府<lb/>
　　毛埕字貞伯吳縣人成化丁未進士授南工科給<lb/>
　　事中劾巨璫薄琮罪論死鎮廣安逺侯栁景誣搆<lb/>
<pb n="KR2k0042_WYG_139-33b"/>
　　廣撫秦紘埕又劾之紘釋而景罷歴南太僕卿宸<lb/>
　　濠反大司馬喬宇採埕議委督泗潁和陽諸軍為<lb/>
　　江表聲援進右副都御史致仕𤣥孫堪字公輿萬<lb/>
　　歴戊戌進士官御史出按雲南疏爭貢金加額事<lb/>
　　又劾鎮臣驕横仕至通政使<lb/>
　　張瑋字嘉玊蘇州衛人成化丁未進士授工部主<lb/>
　　事分𣙜杭州嚴察奸蠧課贏而不以羨進進郎中<lb/>
　　督漕河徐州興革必盡民利不為勢撓中貴過其<lb/>
<pb n="KR2k0042_WYG_139-34a"/>
　　地皆斂戢為劉瑾所陷謫戍遼陽瑾敗釋歸瑋居<lb/>
　　官素亷晚歳益貧至晨夕不能自給及卒郡邑為<lb/>
　　賻襚鄉人斂資葬之<lb/>
　　葉紳字廷縉吳江人成化丁未進士歴禮科給事<lb/>
　　中𢎞治十年紳請太子早出閣擇講官諭教尋以<lb/>
　　修省陳八事復專劾中官李廣八大罪未久廣竟<lb/>
　　得罪紳擢尚寶少卿卒<lb/>
　　王哲字思徳吳江人𢎞治庚戌進士授御史歴按<lb/>
<pb n="KR2k0042_WYG_139-34b"/>
　　福建廣東江西所至清軍伍理鹽務平劇賊䘏民<lb/>
　　隱作士氣又劾江西鎮守董讓不法事上切責讓<lb/>
　　自是中官少戢後以僉都御史廵撫江西宸濠憚<lb/>
　　之旋為所毒乞歸卒從孫有功字可大萬歴癸未<lb/>
　　進士由遂昌知縣擢御史有清節贈光禄少卿<lb/>
　　張琮字廷獻吳縣人𢎞治庚戌進士自禮部郎中<lb/>
　　出為陜西㕘議劉瑾銜之謫濟寧州知州甫一月<lb/>
　　擢御史出撫甘肅時寘鐇初平人情未定琮廣布<lb/>
<pb n="KR2k0042_WYG_139-35a"/>
　　恩威邉陲以寧遷湖廣副使白蓮偽教嘯聚千餘<lb/>
　　琮俘戮渠魁而貸其餘襄地安堵累擢右副都御<lb/>
　　史廵撫湖廣平徳安襄陽芒部諸妖逆終南京右<lb/>
　　副都御史<lb/>
　　盧翊字鳯翀常熟人𢎞治庚戌進士歴御史出按<lb/>
　　四川兼視水利鑿都江堰連歲大熟撫降天全六<lb/>
　　畨招討司遷副使守禦松潘更定戍法禁戍長苛<lb/>
　　斂修鐵索橋及葺治棧閣以通道行者便之土人<lb/>
<pb n="KR2k0042_WYG_139-35b"/>
　　名盧崖閣進雲南參政建策築堡於姚安界中擇<lb/>
　　將屯守以絶生熟彞之入寇又洱海地素苦旱為<lb/>
　　開陂儲水築壩障泉而田得灌溉人食其利以薦<lb/>
　　擢廣西布政卒<lb/>
　　毛澄字憲清崑山人𢎞治癸丑廷對第一授修撰<lb/>
　　正徳中歴遷禮部尚書屢進讜言世宗由興邸即<lb/>
　　位以澄迎立功加官䕃堅辭不受大禮議起澄力<lb/>
　　持尊無二統之議帝不從澄苦爭不得遂引疾歸<lb/>
<pb n="KR2k0042_WYG_139-36a"/>
　　卒諡文簡澄歴事三朝論事侃直不少媕阿有古<lb/>
　　大臣風節同縣張羽由進士官刑部郎以議大禮<lb/>
　　忤㫖廷杖削籍<lb/>
　　吳一鵬字南夫長洲人𢎞治癸丑進士選庻吉士<lb/>
　　歴侍講忤劉瑾出為南京部曹瑾誅復故官嘉靖<lb/>
　　初累拜禮部左侍郎力爭大禮疏論興獻帝不當<lb/>
　　建廟京師又力糾給事中陳洸附㑹議禮之罪俱<lb/>
　　不從後以南吏部尚書致仕卒諡文端<lb/>
<pb n="KR2k0042_WYG_139-36b"/>
　　盛應期字斯徵吳江人𢎞治癸丑進士授工部主<lb/>
　　事忤太監李廣遂搆以罪謫安寧驛丞累遷雲南<lb/>
　　僉事以裁抑鎮守太監梁裕為所劾逮繫詔獄尋<lb/>
　　得釋歴右副都御史廵撫四川江西進督兩廣所<lb/>
　　莅皆著威惠屢奏平賊功既引疾歸里以河决徐<lb/>
　　沛特起右都御史徃治之應期建議開昭陽湖東<lb/>
　　百四十餘里為永久計興役垂成為言者所阻而<lb/>
　　罷<lb/>
<pb n="KR2k0042_WYG_139-37a"/>
　　楊昇字起同吳縣人𢎞治癸丑進士選庻吉士改<lb/>
　　户科給事中有大臣以罪斥復夤縁再進昇疏劾<lb/>
　　之人憚其勁補禮科覈視遼陽邉儲斥不法數人<lb/>
　　邉塞肅清子伊志嘉靖丙辰進士累官右副都御<lb/>
　　史廵撫南贛亦著聲績<lb/>
　　朱希周字懋忠崑山人父文官御史有直聲希周<lb/>
　　舉𢎞治丙辰廷試第一人授修撰遷侍讀以忤劉<lb/>
　　瑾左遷歴禮部侍郎嘉靖初大禮議起希周力持<lb/>
<pb n="KR2k0042_WYG_139-37b"/>
　　讜論風節挺特累官南京吏部尚書以考察忤權<lb/>
　　貴乞致仕家居益廉靜自持卒諡恭靖<lb/>
　　顧潛字孔昭崑山人𢎞治丙辰進士選庻吉士改<lb/>
　　御史屢論時政皆見採納又劾光禄少卿祝祥阿<lb/>
　　附外戚太常卿崔志端左道惑人皆斥去武宗即<lb/>
　　位疏言嗣服之始當崇敬畏戒佚欲任耆碩逺佞<lb/>
　　倖時論偉之出督京畿學政為劉瑾黨所搆罷歸<lb/>
　　周倫字伯明崑山人𢎞治己未進士自新安知縣<lb/>
<pb n="KR2k0042_WYG_139-38a"/>
　　擢御史正徳中勘太監李興伐禁林山木事上嘉<lb/>
　　其直以忤劉瑾斥歸瑾誅復起出按山西奏築太<lb/>
　　原南關新城寧武關上堡垜口濠塹邉境永賴嘉<lb/>
　　靖中累遷南京刑部尚書卒諡康僖子鳯鳴字于<lb/>
　　岐正徳戊辰進士歴刑兵二部郎中以吏幹稱終<lb/>
　　大理寺丞<lb/>
　　周用字行之吳江人𢎞治壬戌進士正徳初官南<lb/>
　　兵科給事中極諫以中㫖斥廷臣且請治鎮守江<lb/>
<pb n="KR2k0042_WYG_139-38b"/>
　　西中官罪時多其直出為廣東參議預平畨禺盜<lb/>
　　有功嘉靖中歴南刑部尚書致仕用端亮有節槩<lb/>
　　人惜其去以薦起工部尚書督河道尋改漕運未<lb/>
　　上召拜左都御史遷吏部尚書卒諡恭肅<lb/>
　　陳察字原習常熟人𢎞治壬戌進士正徳初由南<lb/>
　　昌推官擢南御史尋改北劉瑾既誅武宗猶日狎<lb/>
　　羣小察偕同官極諫出按雲南嘉靖初復按四川<lb/>
　　先後請罷鎮守中貴又伸救諫臣楊言直聲震朝<lb/>
<pb n="KR2k0042_WYG_139-39a"/>
　　野歴僉都御史撫南贛旋以忤㫖斥歸弟寰舉進<lb/>
　　士仕至祭酒正徳中以直諫奪俸<lb/>
　　陸鰲字鎮卿吳江人𢎞治壬戌進士授荆州府推<lb/>
　　官廉勤明允諸郡多疑獄上官檄鰲徃决之擢御<lb/>
　　史廵山海關疏籌邉三事悉見採納復按河南奪<lb/>
　　宣武等衛田為勢家所占者六千餘頃給諸貧軍<lb/>
　　歲增糧四萬石終浙江參政<lb/>
　　顧鼎臣字九和崑山人𢎞治乙丑廷試第一授修<lb/>
<pb n="KR2k0042_WYG_139-39b"/>
　　撰嘉靖初以直講受眷歴吏部左侍郎請授曾子<lb/>
　　後五經博士比三氏子孫從之進禮部尚書京師<lb/>
　　淫雨四方多水災鼎臣請賑饑弭盜報可尋以本<lb/>
　　官兼文淵閣大學士卒諡文康鼎臣官侍從時屢<lb/>
　　陳東南賦役不均之弊世宗特勅撫臣釐定之倡<lb/>
　　築崑山城後有倭警邑賴以全鄉人立祠祀之孫<lb/>
　　謙服天啟中田貢除昌化知縣治以嚴辦聞<lb/>
　　吳山字靜之吳江人尚書洪子正徳戊辰進士官<lb/>
<pb n="KR2k0042_WYG_139-40a"/>
　　刑部郎中抗直不撓權勢力諫武廟南廵忤㫖廷<lb/>
　　跪五日屢遷河南廵撫劾伊王府宦豎及臨漳王<lb/>
　　府將軍之為民害者左遷浙江參議後歴撫四川<lb/>
　　南贛並著聲績終刑部尚書弟巖同榜進士授給<lb/>
　　事中乾清宫災疏陳數十事語皆切直仕至四川<lb/>
　　參政子邦貞嘉靖癸丑進士官湖廣按察有撫討<lb/>
　　土司功終太僕卿曾孫易字日生明季癸未進士<lb/>
　　以名節著<lb/>
<pb n="KR2k0042_WYG_139-40b"/>
　　方鳯字時鳴崑山人正徳戊辰與兄鵬同舉進士<lb/>
　　鳯官御史武宗時屢諫廵幸江西副使胡世寧以<lb/>
　　忤宸濠被逮力救之薦王守仁當不次用世宗初<lb/>
　　大禮議起鳯力持正論以兄附張桂之議因并劾<lb/>
　　之旋自劾以謝兄遂免歸初鳯鵬素友愛及鳯罷<lb/>
　　鵬亦以太常卿告歸兄弟雍穆無間<lb/>
　　陳逅字良會常熟人正徳丁丑進士嘉靖初官御<lb/>
　　史同官以直諫逮訊逅抗疏申救下獄廷杖謫合<lb/>
<pb n="KR2k0042_WYG_139-41a"/>
　　浦主簿累官河南副使帝幸承天坐供具不辦落<lb/>
　　職後頻薦不起<lb/>
　　孫國華字珍凡萬歴甲戌進士知東平州擒劇盜<lb/>
　　决疑獄終廣州知府<lb/>
　　沈漢字宗海吳江人父奎有孝行漢舉正徳辛巳進<lb/>
　　士授刑科給事中論中官馬俊王堂罪嘉靖改元詔<lb/>
　　蠲逋税漢以民間己納者多飽吏槖請已徵未解者<lb/>
　　作來年正課又興獻帝議加皇號疏陳不可霍韜欲<lb/>
<pb n="KR2k0042_WYG_139-41b"/>
　　改官制力陳其謬及張寅獄起執法大臣<hi>多</hi>得罪漢<lb/>
　　抗章申救廷杖削籍隆慶初贈太常少卿<lb/>
　　王同祖字繩武崑山人正徳辛巳進士選庻吉士<lb/>
　　授編修嘉靖中以議興獻廟制被斥用薦起歴司<lb/>
　　業九廟災上言宗廟宜藏主石室引公羊傳及漢<lb/>
　　儀為証人服其博識子逢年字舜華高才嗜古能<lb/>
　　世其學<lb/>
　　朱觀字顒伯崑山人嘉靖癸未進士官御史言事<lb/>
<pb n="KR2k0042_WYG_139-42a"/>
　　忤㫖廷杖廵按陜西奏築花馬池至横城堡邉墻<lb/>
　　百六十餘里永為西陲利終河南布政<lb/>
　　顧夢圭字武祥崑山人御史濳子嘉靖癸未進士<lb/>
　　官南吏部郎應詔陳言論六事尤論中官鎮守之<lb/>
　　害得㫖撤還擢廣東參議乞止海北採珠之役參<lb/>
　　政福建平連江壽寧松溪諸寇終江西布政子允<lb/>
　　黙有文名同縣陸冕字子端夢圭同榜進士授禮<lb/>
　　部主事以劾方士陶仲文廷杖謫浮梁驛丞後歴<lb/>
<pb n="KR2k0042_WYG_139-42b"/>
　　陜西副使<lb/>
　　陸粲字子餘長洲人嘉靖丙戌進士選庻吉士改<lb/>
　　工科給事中勁挺敢言時張璁桂蕚擅政粲劾其<lb/>
　　罪帝悟立斥之尋復用霍韜言召還璁蕚下粲獄<lb/>
　　謫都鎮驛丞遷永新知縣前後獲盜數百姦猾屏<lb/>
　　迹以念母乞歸母殁毀甚未終喪而卒粲嗜學博<lb/>
　　通古今有著述行世<lb/>
　　秦鰲字子元崑山人嘉靖丙戌進士歴兵科給事<lb/>
<pb n="KR2k0042_WYG_139-43a"/>
　　中劾魏國公徐鵬舉中官賴義不法狀彗星見劾<lb/>
　　張孚敬妬賢病國帝遂罷孚敬及孚敬再相汪鋐<lb/>
　　承風㫖以考察謫鰲東陽縣丞屢遷福建參議卒<lb/>
　　曹逵字履中常熟人嘉靖己丑進士官御史以糾<lb/>
　　冢宰汪鋐罪忤㫖廷杖謫蘄水知縣中人從章聖<lb/>
　　梓宫過境恣索供帳逵令吏民牽板水次己公服<lb/>
　　前引中人素聞其剛直遽引去<lb/>
　　周大禮字子和崑山人嘉靖壬辰進士知興化府<lb/>
<pb n="KR2k0042_WYG_139-43b"/>
　　興木蘭障水之役以備旱澇歴山東登萊道除海<lb/>
　　壖漁税<lb/>
　　嚴訥字敏卿常熟人嘉靖辛丑進士選庻吉士歴<lb/>
　　侍讀三吳困倭患後歲復大祲有司徵斂益急訥<lb/>
　　疏請蠲貸帝從之累遷禮部尚書改吏部慎選曹<lb/>
　　郎務抑奔競振淹滯又仿先朝三途並用法州縣<lb/>
　　吏政績異者破格超擢銓政一新尋拜武英殿大<lb/>
　　學士仍掌銓政以疾告歸卒諡文靖孫栻字子張<lb/>
<pb n="KR2k0042_WYG_139-44a"/>
　　明季甲戌進士除信陽知州設守嚴宻寇不敢犯<lb/>
　　為督師盧象昇所重<lb/>
　　徐申字周翰崑山人嘉靖中由鄉舉歴刑部主事<lb/>
　　張延齡繫獄申奏記尚書宜援議貴議親例請於<lb/>
　　帝以慰昭聖太后心帝震怒盡収繫前後提牢主<lb/>
　　事申廷杖謫外任不赴官而歸與同里魏校輩歗<lb/>
　　咏為樂久之卒<lb/>
　　王賚汝字以善常熟人嘉靖中由鄉舉授增城知<lb/>
<pb n="KR2k0042_WYG_139-44b"/>
　　縣地接五嶺素多盜設方畧獲斬之歴漢陽知府<lb/>
　　溳水淤塞出府羨金募役開濬溉田千頃名王公<lb/>
　　河<lb/>
　　袁洪愈字抑之吳縣人嘉靖丁未進士歴禮科給<lb/>
　　事中以劾嚴嵩私人出為福建僉事屢遷湖廣參<lb/>
　　政所在以清節著嵩敗召為南太僕少卿歴南禮<lb/>
　　部尚書改吏部引年致仕卒諡安節洪愈通籍四<lb/>
　　十餘年所居不增一椽出入徒步及殁廵撫周孔<lb/>
<pb n="KR2k0042_WYG_139-45a"/>
　　教捐金葬之<lb/>
　　張勉學字益甫長洲人嘉靖丁未進士由翰林改<lb/>
　　給事中方士陶仲文受封爵抗疏駁之出勘邉事<lb/>
　　劾仇鸞濫殺冒功謫内黄丞累遷僉事分廵長沙<lb/>
　　平藩府租額聽縣徵解民便之分守衡永宣布恩<lb/>
　　威苖民懾服<lb/>
　　徐栻字世寅常熟人嘉靖丁未進士自宜春知縣<lb/>
　　擢南御史忤嚴嵩謫浙江布政司都事累遷江西<lb/>
<pb n="KR2k0042_WYG_139-45b"/>
　　參議監戚繼光軍破境内羣盜又平花園洞賊歴<lb/>
　　僉都御史廵撫浙江修築海鹽隄二十餘里以南<lb/>
　　工部尚書致仕孫復祚字陽初才名甚盛<lb/>
　　陳瓚字廷祼常熟人嘉靖丙辰進士自永豐知縣<lb/>
　　擢刑科給事中劾罷嚴嵩黨二人請録建言廢斥<lb/>
　　者廷杖削籍隆慶元年起官吏科請卹楊最楊繼盛而<lb/>
　　誅曲殺沈錬之楊順路楷皆報可擢太常少卿忤<lb/>
　　高拱謫官後以薦起累遷右副都御史振肅綱紀<lb/>
<pb n="KR2k0042_WYG_139-46a"/>
　　復以直言忤時相除南刑部侍郎卒諡莊靖<lb/>
　　楊成字汝大長洲人嘉靖丙辰進士授工部主事<lb/>
　　累遷四川㕘政按蜀藩侵占山林陂田悉還之民<lb/>
　　進廣西左布政桂林用兵成調畫有功擢都御史<lb/>
　　廵撫江西賑災荒修水利民尸祝之入為工部侍<lb/>
　　郎歴南兵部尚書劾巨璫張鯨罪斥之予告歸卒<lb/>
　　諡莊簡<lb/>
　　申時行字汝黙吳縣人嘉靖壬戌進士第一授修<lb/>
<pb n="KR2k0042_WYG_139-46b"/>
　　撰歴吏部左侍郎萬歴六年拜東閣大學士十一<lb/>
　　年進首輔時行性平粹承前相綜覈之後一切為<lb/>
　　寛大以諧人情亦數有獻納録建言諸臣罷内操<lb/>
　　皆有力焉嘗力言催科急廹徵派加增刑獄繁多<lb/>
　　用度侈靡之害十九年予告歸里又二十三年卒<lb/>
　　年八十諡文定<lb/>
　　郭諫臣字子忠長洲人嘉靖壬戌進士授袁州推<lb/>
　　官列嚴世蕃諸不法狀上廵按御史林潤潤以入<lb/>
<pb n="KR2k0042_WYG_139-47a"/>
　　奏世蕃伏誅歴吏部員外郎㑹中官毆御史闕下<lb/>
　　抗疏請正其罪屢擢鄖陽廵撫未任卒<lb/>
　　韓世能字存良長洲人隆慶戊辰進士選庻吉士<lb/>
　　授編修歴禮部左侍郎嘗奉使册封朝鮮及楚藩<lb/>
　　餽遺無所受分校鄉㑹試所拔多知名士又吳縣<lb/>
　　劉瑊字玊儔隆慶辛未第二人及第授編修歴中<lb/>
　　允亦有清望<lb/>
　　趙用賢字汝師常熟人隆慶辛未進士選庻吉士<lb/>
<pb n="KR2k0042_WYG_139-47b"/>
　　授檢討䟽論輔臣張居正奪情事廷杖削籍後起<lb/>
　　原官累遷吏部左侍郎初用賢以建言得譴名震<lb/>
　　一時及再起聲望益重為執政所忌遂不得安其<lb/>
　　位而去公論惜之卒諡文毅<lb/>
　　顧其志字太冲長洲人隆慶辛未進士萬歴中官<lb/>
　　陜西參政時西陲告警其志有保靈武功累遷陜<lb/>
　　西布政裁抑礦税二璫歴左副都御史總督三邉<lb/>
　　有紅水青陽諸㨗疏止礦税減織造發二璫惡跡<lb/>
<pb n="KR2k0042_WYG_139-48a"/>
　　撤之改總南憲<lb/>
　　顧九思字與睿長洲人隆慶辛未進士授豐城知<lb/>
　　縣萬歴初以治行擢户科給事中歴禮兵都給事<lb/>
　　中條奏皆有關軍國大計咸推其讜直累遷右通<lb/>
　　政以病乞歸裔孫太學生希喆以學行稱三典康<lb/>
　　熙庚辰進士盛有文譽<lb/>
　　沈璟字伯英吳江人漢曾孫萬歴甲戌進士歴吏<lb/>
　　部考功員外郎時有册封鄭貴妃之㫖璟疏請定<lb/>
<pb n="KR2k0042_WYG_139-48b"/>
　　國本并請王恭妃封號忤㫖謫行人司正遷光禄<lb/>
　　丞尋乞歸卒天啟初贈光禄少卿弟瓚字子勺萬<lb/>
　　歴丙戌進士歴江西僉事以行義著鄉里<lb/>
　　朱熙洽字鴻甫崑山人萬歴甲戌進士授濳江知<lb/>
　　縣清民田築磚城歴貴州副使所至皆以清嚴著<lb/>
　　孫日爃萬歴壬子舉人官工部員外郎督臨清厰<lb/>
　　有守城績<lb/>
　　陳子濳吳江人以字行僉事僎𤣥孫萬歴丁丑進<lb/>
<pb n="KR2k0042_WYG_139-49a"/>
　　士授行人選禮科給事中有清直聲降福建布政<lb/>
　　司照磨歴兵部郎中發武弁餽金事致之法終湖<lb/>
　　廣僉事子濳性篤孝母喪飲泣一目喪明<lb/>
　　顧雲程字務遠常熟人萬歴丁丑進士授淳安知<lb/>
　　縣調繁嘉興皆有善政擢御史出為江西僉事九<lb/>
　　江有景徳鎮之亂雲程撫其巨魁藍芳威後為名<lb/>
　　將歴貴州參議安輯容山銅仁二苖轉覇州兵備<lb/>
　　繩税使馬堂以法終南太常寺卿子大章<lb/>
<pb n="KR2k0042_WYG_139-49b"/>
　　張棟字伯任崑山人萬歴丁丑進士授新建知縣<lb/>
　　時清田議起棟徧歴相視定上中下三等遂為永<lb/>
　　利治以嚴辦聞擢工科給事中累陳時政皆得俞<lb/>
　　㫖歴兵科都給事中以疏爭國本救言官斥歸天<lb/>
　　啟初贈太常少卿<lb/>
　　吳之佳字公美長洲人萬歴庚辰進士授襄陽知<lb/>
　　縣有善政擢兵科給事中歴刑科都給事中以讜<lb/>
　　直著時册立久稽禮垣李獻可以豫教請上嚴謫<lb/>
<pb n="KR2k0042_WYG_139-50a"/>
　　之之佳偕同官抗疏力爭並削籍一時有吳中三<lb/>
　　諫之目謂之佳及張棟葉初春也天啓初贈之佳<lb/>
　　太僕少卿孫适字幼洪崇禎丁丑進士歴兵科右<lb/>
　　給事中因忤權奸得罪直聲震一時後遭母喪以<lb/>
　　毀卒<lb/>
　　葉初春字處元吳縣人萬歴庚辰進士授順徳知<lb/>
　　縣建水壩以扼海寇丈量阡陌賦額一清循良為<lb/>
　　嶺表最召拜禮科給事中轉左以疏救同官李獻<lb/>
<pb n="KR2k0042_WYG_139-50b"/>
　　可落職天啓初贈光禄少卿<lb/>
　　伍袁萃字聖起吳縣人萬歴庚辰進士歴兵部員<lb/>
　　外郎署職方事李成梁子求為錦衣大帥袁萃力<lb/>
　　寢之累遷廣東海北道副使中官李敬轄珠池其<lb/>
　　參隨擅殺人袁萃捕論如法後致仕歸時常熟陸<lb/>
　　枝字培吾以鄉舉知彞陵州税閹将抵荆爪牙恣<lb/>
　　為奸利枝率州人追而沈之閹不敢問<lb/>
　　申用懋字敬中吳縣人大學士時行子萬歴癸未<lb/>
<pb n="KR2k0042_WYG_139-51a"/>
　　進士授刑部主事歴兵部職方郎中熟悉九邉要<lb/>
　　害掌樞者深倚之先後歴樞曹十九年望最著天<lb/>
　　啓初累官右副都御史廵撫順天以忤璫罷崇禎<lb/>
　　初起兵部左侍郎進尚書拮据城守大著勞績弟<lb/>
　　用嘉字美中萬歴壬午舉人歴官貴州參政<lb/>
　　諸壽賢字延之崑山人萬歴癸未進士甫釋褐與<lb/>
　　同年生顧允成等疏論房寰誣劾海瑞罪奪冠帶<lb/>
　　放還久之起南陽教授歴禮部主事戚里中貴干<lb/>
<pb n="KR2k0042_WYG_139-51b"/>
　　請皆拒之以疾乞歸以經學指授後進築室吳之<lb/>
　　華山纂述周易未畢而卒<lb/>
　　袁黄字坤儀吳江人萬歴丙戌進士授寶坻知縣<lb/>
　　省重役裁苛派築堤扞海水闢曠土擢兵部職方<lb/>
　　主事時有援鮮之師黄疏請赴軍前贊畫遣竒士<lb/>
　　馮仲纓金相往說倭將約盟解甲事垂成為閫帥<lb/>
　　所忌遂落職天啓改元追叙東征功贈尚寶司少<lb/>
　　卿黄博學尚竒尤精律吕歴法<lb/>
<pb n="KR2k0042_WYG_139-52a"/>
　　王臨亨字止之崑山人萬歴己丑進士授西安知<lb/>
　　縣調海鹽守潔才敏讞獄如神擢刑部主事恤刑<lb/>
　　廣東故事減大辟不得過百人臨亨平反二百餘<lb/>
　　人吏執案請曰應活人耳寧計駁耶遷郎中大著<lb/>
　　明允之譽子志堅志長志慶皆知名時有一鳯三<lb/>
　　雛之目<lb/>
　　翁憲祥字兆隆常熟人萬歴壬辰進士除鄞縣知<lb/>
　　縣以課最徵入歴吏科都給事中疏請東宫講學<lb/>
<pb n="KR2k0042_WYG_139-52b"/>
　　福王之國糾中官黄勲等不法事知縣滿朝薦等<lb/>
　　以忤税使繫獄力請釋之遷太常少卿卒弟愈祥<lb/>
　　應祥并居官有清名憲祥子漢麟尚氣節終南安<lb/>
　　推官<lb/>
　　金士衡字秉中長洲人父應徵雲南參政以廉能<lb/>
　　稱士衡萬歴壬辰進士南工科給事中兼掌六科<lb/>
　　事極陳礦税之害請撤還中使語極剴切又爭輔<lb/>
　　臣沈一貫庇被察給事御史擢南通政參議歴太<lb/>
<pb n="KR2k0042_WYG_139-53a"/>
　　僕少卿士衡清介敢言士論推重<lb/>
　　陸化淳字君復常熟人萬歴壬辰進士授工部主<lb/>
　　事歴知金華府義東二邑困於開採遂定全浙補<lb/>
　　價議革守礦兵省費以千數復守贛州亷敏如在<lb/>
　　浙時以勤卒官弟化熙字羽明萬歴癸丑進士官<lb/>
　　工部出莅夏陽漕渠山東蓮妖驟發突犯東關化<lb/>
　　熙有禦寇䕶漕功終湖廣參政<lb/>
　　沈珫字季玉吳江人漢曾孫與兄琦弟珣號沈氏<lb/>
<pb n="KR2k0042_WYG_139-53b"/>
　　三鳯珫舉萬歴乙未進士以母老不謁選母殁服<lb/>
　　闋始仕歴東昌知府持守清介福藩就封中人過<lb/>
　　臨清暴横以珫約束嚴皆不敢肆遷副使歲旱蝗<lb/>
　　珫賑饑殲盜東土獲安少子自南以文學有盛名<lb/>
　　由進士除蓬萊知縣清操肖父<lb/>
　　繆國維字四備吳縣人萬歴辛丑進士累官貴州<lb/>
　　副使聞安酋難作叱馭兼程抵任枕戈坐甲者三<lb/>
　　閲月圍解叙功遷㕘政尋告歸子慧逺順治丁亥<lb/>
<pb n="KR2k0042_WYG_139-54a"/>
　　進士有文譽孫錦宣康熙癸丑進士授編修品行<lb/>
　　端雅繼讓戊辰進士彤丁未狀元有傳<lb/>
　　汪起鳯字無朋長洲人萬歴辛丑進士歴江西㕘<lb/>
　　政分守南瑞弭孽宗之變遷按察使分廵嶺北贛<lb/>
　　州兵譁辱帥圍署皆正其罪境内獲安累擢廣東<lb/>
　　布政<lb/>
　　徐待聘字廷珍常熟人栻從孫萬歴辛丑進士歴<lb/>
　　湖廣僉事分守荆南奢酋繹騷繕兵庀餉楚地晏<lb/>
<pb n="KR2k0042_WYG_139-54b"/>
　　然遷陜西按察使撫臣喬應甲希魏忠賢意急追<lb/>
　　故侍郎王之寀贓鉅萬待聘故緩之與應甲抗不<lb/>
　　少屈尋引疾歸從弟待任字廷葵以鄉薦歴沔陽<lb/>
　　知州楚藩中涓殺人捕置之法民田為相國子所<lb/>
　　奪斷還之亦以強直名<lb/>
　　葛錫璠字中恬崑山人萬歴辛丑進士歴刑部員<lb/>
　　外有大司馬私人受戎帥賂事露屬刑部庇之錫<lb/>
　　璠不可卒按以法屢擢河南分守道殲靈寶盜魁<lb/>
<pb n="KR2k0042_WYG_139-55a"/>
　　散其餘黨中州以安終河南按察使子鼏字端調<lb/>
　　崇禎庚午舉人篤學嗜古家多藏書悉鋟板行世<lb/>
　　王心一字繩甫吳縣人萬歴癸丑進士由行人選<lb/>
　　御史天啓初疏論客魏寵盛及救言官之攻客氏<lb/>
　　得罪者忤㫖斥歸尋復官歴遷應天府尹又以糾<lb/>
　　閹黨削籍直言勁節推重一時崇禎初起用終刑<lb/>
　　部侍郎<lb/>
　　陸康稷字宇粒吳縣人萬歴丙辰進士知貴溪廬<lb/>
<pb n="KR2k0042_WYG_139-55b"/>
　　陵二縣有亷能聲擢兵部主事忤魏忠賢落職崇<lb/>
　　禎初復官歴文選郎中長洲管玉音天啓乙丑進<lb/>
　　士授工部主事以督工節費忤璫被陷廷杖斥歸<lb/>
　　孫朝肅字恭甫常熟人萬歴丙辰進士授刑部主<lb/>
　　事光宗時紅丸一案朝肅首發正論又上書規切<lb/>
　　輔臣方從哲人多悚服出知兖州府預平蓮妖屢<lb/>
　　遷廣東布政弟朝讓由進士歴江西布政所至有<lb/>
　　循良聲<lb/>
<pb n="KR2k0042_WYG_139-56a"/>
　　瞿式耜字起田常熟人禮部侍郎景淳孫湖廣㕘<lb/>
　　議汝說子舉萬歴丙辰進士授永豐知縣有惠政<lb/>
　　調江寧永豐民乞留命再任崇禎初擢户科給事<lb/>
　　中矯矯立風節所建白多當帝意搏擊權豪人皆<lb/>
　　憚之尋以枚卜事牽連謫官復起應天府丞歴廣<lb/>
　　西巡撫<lb/>
　　姚希孟字孟長吳縣人舉萬歴己未進士選入翰<lb/>
　　林希孟力持清議以剛直稱天啓中希孟以母喪<lb/>
<pb n="KR2k0042_WYG_139-56b"/>
　　歸旋被論削籍崇禎初起左贊善時輔臣定逆案<lb/>
　　多所咨决歴遷詹事在講筵四年頻有獻納為温<lb/>
　　體仁所忌出掌南院尋移疾歸卒諡文毅子宗典<lb/>
　　字文初崇禎壬午舉人名行甚著孫田修字徳中<lb/>
　　康熙辛酉舉人通州學正<lb/>
　　顧宗孟字巖叟長洲人萬歴己未進士知定海縣<lb/>
　　㑹有調援之役定兵怒其帥婪侵鼔噪宗孟至武<lb/>
　　塲諭以大義得解散擢御史遇事敢言權要側目<lb/>
<pb n="KR2k0042_WYG_139-57a"/>
　　乞飬歸與文震孟姚希孟稱吳中三孟<lb/>
　　顧錫疇字九疇崑山人萬歴己未進士改庻吉士<lb/>
　　授檢討天啓中魏忠賢勢大熾以錫疇典試福建<lb/>
　　程策中有譏刺語遂削籍崇禎初召復原官歴禮<lb/>
　　部左侍郎條列用人五失五善及耗財諸弊帝善<lb/>
　　之因與楊嗣昌忤為所搆落職歸復起南京禮部<lb/>
　　左侍郎進尚書<lb/>
　　文震孟字文起吳縣人待詔徵明曾孫弱冠舉於<lb/>
<pb n="KR2k0042_WYG_139-57b"/>
　　鄉以學行負盛名十赴㑹試至天啟壬戌始舉進<lb/>
　　士第一授修撰時魏忠賢漸竊柄累逐大臣震孟<lb/>
　　上疏規切時政鐫秩調外旋斥為民崇禎初召為<lb/>
　　侍讀歴少詹事頻有建白讜直益著特拜禮部左<lb/>
　　侍郎兼東閣大學士甫兩月為温體仁所搆而罷<lb/>
　　震孟剛方貞介有古大臣風節卒諡文肅子諸生<lb/>
　　秉字孫符有高行<lb/>
　　顧其國字在一吳縣人天啓壬戌進士授永豐知<lb/>
<pb n="KR2k0042_WYG_139-58a"/>
　　縣靖萑苻革耗羨值歲災祲曲措糧賦民不知困<lb/>
　　以政最擢御史出廵按陜西茶馬解京馬匹獨踰常<lb/>
　　額<lb/>
　　許士柔字仲嘉常熟人天啟壬戌進士選庻吉士<lb/>
　　歴左庻子侃直負氣節時羣小所輯三朝要典雖<lb/>
　　燬而改削光宗實録未正士柔抗疏力爭遂與當<lb/>
　　國者忤出為南國子祭酒尋降尚寶司丞遷少卿<lb/>
　　卒族子重熙字子洽博雅有史才<lb/>
<pb n="KR2k0042_WYG_139-58b"/>
　　李模字子木吳縣人天啓乙丑進士授東莞知縣<lb/>
　　以政最擢御史慷慨論時事有慎獄詳刑諸疏廵<lb/>
　　按正定劾奏鎮守中官謫南京國子監典籍其後<lb/>
　　濳居著書以壽終<lb/>
　　朱天麟字㳺初崑山人崇禎戊辰進士授饒州推<lb/>
　　官凡攝六篆皆以廉惠得人心並建祠祀之戊寅<lb/>
　　考選以條對兵食稱㫖擢編修甲午正月奉差出<lb/>
　　都中塗聞京師陷一慟幾絶<lb/>
<pb n="KR2k0042_WYG_139-59a"/>
　　蔣燦字韜仲長洲人父育馨由鄉榜知清流縣有<lb/>
　　惠政燦舉崇禎戊辰進士除餘姚知縣捍禦蔡城<lb/>
　　獲全歴官樞曹出備兵天津作三臺為捍蔽保全<lb/>
　　南浙糧運長蘆鹽課歸里後遭母喪哭泣過哀兩<lb/>
　　目喪明人稱其孝<lb/>
　　趙士春字景之常熟人吏部待郎用賢孫叙州知<lb/>
　　府隆美子崇禎丁丑第三人及第授編修樞輔楊<lb/>
　　嗣昌奪情士春抗疏劾之末言臣祖用賢當神宗<lb/>
<pb n="KR2k0042_WYG_139-59b"/>
　　初輔臣張居正蔑倫起復臣祖慷慨建言幾斃杖<lb/>
　　下腊其敗肉以示子孫臣不敢背家學而㤀先訓<lb/>
　　疏入謫福建布政司檢校後復原官終左中允<lb/>
　　蔣棻字畹仙常熟人崇禎丁丑進士除南海知縣<lb/>
　　弭盜鋤奸豪猾屛跡調建安時多盜警棻濬城隍<lb/>
　　募鄉勇得勝兵數百屹若雄鎮撫臣舉通省亷幹<lb/>
　　第一以禮部主事歸里<lb/>
　　盛王贊字子裁長洲人崇禎丁丑進士授蘭溪知<lb/>
<pb n="KR2k0042_WYG_139-60a"/>
　　　縣以清惠稱舉卓異第一以忤廵按被糾崇禎素<lb/>
　　　知王贊名嘗對輔臣稱其強項後補東陽甫七日<lb/>
　　　以内艱歸遂隱居陽城為村塾師屋旁有田二畆<lb/>
　　　卒之日囑其子曰此吾祖宗所遺也<lb/>
　國朝金之俊字彦章吳縣人萬歴己未進士授中書舎<lb/>
　　　人屢擢兵部添註右侍郎<lb/>
　皇朝順治元年仍授以兵部右侍郎歴祕書院大學士<lb/>
　　　加太傅康熙元年予告歸里卒諡文通之俊受知<lb/>
<pb n="KR2k0042_WYG_139-60b"/>
世祖恩禮優渥有清勤端慎之褒疏陳江浙白糧民運之<lb/>
　　　累得改官運民至今賴之<lb/>
　　　顧予咸字小阮長洲人順治丁亥進士授寧晉知<lb/>
　　　縣畿南多盜廉其魁數人捕弗誅厚衣食之為耳<lb/>
　　　目盜悉驚散縣地多不耕上官徵賦如故力爭乃<lb/>
　　　免又平賦役而豪家不得匿田以累貧弱調知浙<lb/>
　　　之山隂兩舉卓異擢刑部主事歴吏部考功員外<lb/>
　　　郎時當掌計遽移疾歸適郡有大獄株累逮繫昭<lb/>
<pb n="KR2k0042_WYG_139-61a"/>
　　雪後居鄉風格峻整為後進所憚<lb/>
　　孫魯字孝若常熟人明廣東布政朝肅子順治壬<lb/>
　　辰進士授衢州推官西安有重獄久未决魯廉察<lb/>
　　得實論如法其餘多所平反逺近翕然稱神明歴<lb/>
　　大同知府地近邉而俗樸魯興禮教設義學弦誦<lb/>
　　相聞宿習丕變<lb/>
王師征吳逆調發旁午魯輓粟飛芻士獲宿飽以母老<lb/>
　　乞終養歸<lb/>
<pb n="KR2k0042_WYG_139-61b"/>
　　宋徳宜字右之長洲人明御史學朱子順治乙未<lb/>
　　進士選庻吉士授編修屢遷左都御史請弛海禁<lb/>
　　以資濱海居民生計嚴糾大帥之馭軍無法者歴<lb/>
　　吏部尚書杜絶請托清釐銓法進文華殿大學士<lb/>
　　徳宜風度端凝贊理機政尤稱慎宻卒於官諡文<lb/>
　　恪子駿業字聲求康熙乙卯副榜歴官兵部右侍<lb/>
　　郎大業字彦功康熙乙丑進士仕至内閣學士<lb/>
　　徐元文字公肅崑山人順治己亥殿試第一人授<lb/>
<pb n="KR2k0042_WYG_139-62a"/>
　　修撰屢遷國子祭酒訓士嚴肅歴左都御史整飭<lb/>
　　紀綱澄肅吏治屢陳時政多見採納以事鐫秩解<lb/>
　　任復原官洊陟刑户二部尚書進文華殿大學士<lb/>
　　兼掌翰林院事輔臣綰院篆異數也罷歸舟過臨<lb/>
　　清𣙜使檢視囊槖衣裝之外唯圖書千卷人服其<lb/>
　　清子樹本字道積康熙丁丑進士官編修<lb/>
　　許定升字升年長洲人順治甲午副榜授禹城知<lb/>
　　縣决斷明敏俗多投繯赴井以中怨家定升覽牒<lb/>
<pb n="KR2k0042_WYG_139-62b"/>
　　立察其虚實受事三年止定真命兩案又捕治豪<lb/>
　　蠧不少貸治聲大著引疾歸里力行善事與同志<lb/>
　　積粟賑饑復倡設育嬰堂鄉里稱之<lb/>
　　陸在新字蔚文長洲人康熙丙午舉人除松江教<lb/>
　　授舉卓異擢廬陵知縣清操特著每晨拜誦戒石<lb/>
　　四箴乃視事建二亭縣門榜曰問苦息事每置投<lb/>
　　牒者於中令諦思之多自悔求息者不息乃詳訊之<lb/>
　　曲直立判嘗裹糧詣鄉朂民孝悌力田藹如家人<lb/>
<pb n="KR2k0042_WYG_139-63a"/>
　　　暇則與諸生講徳論文士習益醇邑大治卒於官<lb/>
　　　民罷市巷哭<lb/>
　　　吳一蜚字翼生長洲人康熙丁未進士授山西山<lb/>
　　　隂知縣歲屢不登一蜚頻請緩征蠲賦賑粟平糶<lb/>
　　　又連决疑獄人頌為神補洪雅縣蜀中自遭明季<lb/>
　　　寇亂後征税不及原額十一時撫臣以承平日久<lb/>
　　　民稠土闢欲復賦額之舊一蜚力爭得減入為工<lb/>
　　　部主事擢御史累官刑部尚書轉吏部在職皆以<lb/>
<pb n="KR2k0042_WYG_139-63b"/>
　　　廉慎稱卒於位貧無以殮藉朝士賻始克庀喪事<lb/>
　　　蔣伊字謂公常熟人明禮部主事棻子康熙癸丑<lb/>
　　　進士選庻吉士改御史有陳六部積習及請減白<lb/>
　　　糧之價諸奏彈劾大吏無所撓避又集民間疾苦<lb/>
　　　繪十二圖以獻<lb/>
聖祖披覽嘉納出為參議督糧廣東多所興除遷河南提<lb/>
　　　學副使以實行移士習公明稱第一卒於官先是<lb/>
　　　閩逆之變禁兵駐蘇城以供調遣人皆惴恐伊疏<lb/>
<pb n="KR2k0042_WYG_139-64a"/>
　　言内地不必防禦以身家力保無他虞得撤回郡<lb/>
　　人徳之<lb/>
　　歸允肅字孝儀常熟人明刑部主事起先子康熙<lb/>
　　己未殿試第一人授修撰辛酉典試京闈所拔皆<lb/>
　　寒畯刑部尚書魏象樞昌言於朝慶其得人歴官<lb/>
　　少詹事與議政事持正不阿以疾吿歸居鄉有清<lb/>
　　望<lb/>
　　陶元淳字子師常熟人康熙戊辰進士授廣東昌<lb/>
<pb n="KR2k0042_WYG_139-64b"/>
　　化知縣作浮糧考魚鱗册㑹稽經費録區分縣事<lb/>
　　如家事為民請命與上官徃復千言動以至誠海<lb/>
　　外武弁驕横盡發其奸狀將吏斂戢時行村落問<lb/>
　　民疾苦行不坐乘暑不張葢以勞卒官邑人尸祝<lb/>
　　張孝時字嘉錫吳縣人康熙辛未進士選庻吉士<lb/>
　　改欒城知縣濬洨沙諸河故道延袤四十餘里列<lb/>
　　植榆栁以固隄防邑之水患遂息在官二載政績<lb/>
　　特著以廵撫薦及九卿保舉擢寧州知州撫綏疲<lb/>
<pb n="KR2k0042_WYG_139-65a"/>
　　　瘠民日休息又疏濬州西天池資民灌溉連歲大<lb/>
　　　稔以疾乞休未就道而卒<lb/>
　　　嚴虞惇字寶成常熟人明信陽知州栻孫康熙丁<lb/>
　　　丑殿試第二人授編修左遷大理寺副時通倉盜<lb/>
　　　米案有欲以私怨鍛入人罪者因虞惇力持不可<lb/>
　　　而止又有内務府殺人移獄事虞惇先上書本寺<lb/>
　　　少卿邵觀歴指疑狀又出不意執其人訊之遂吐<lb/>
　　　實獄始定累遷太僕少卿典試楚蜀皆稱得人平<lb/>
<pb n="KR2k0042_WYG_139-65b"/>
　　　日淹貫經史著述俱行世<lb/>
　　　蔣廷錫字揚孫康熙己卯舉北闈癸未<lb/>
欽賜進士選庻吉士明年即授編修才名冠史舘屢擢内<lb/>
　　　閣學士雍正元年遷禮部侍郎歴户部尚書勾稽<lb/>
　　　周宻諸曹宿弊釐剔無遺六年進文華殿大華士<lb/>
　　　仍兼理户部事廷錫品粹才優莅事精敏仰贊機<lb/>
　　　務悉協<lb/>
宸衷特加太子太傅給一等阿達哈哈畨世職九年七月<lb/>
<pb n="KR2k0042_WYG_139-66a"/>
　　卒於位諡文肅<lb/>
　　蔣杲字子遵長洲人明副使燦四世孫康熙癸巳<lb/>
　　進士歴户部郎中廉敏勤慎為諸曹最出知廉州<lb/>
　　府寛厚持大體而剖决明鋭廷無滯訟上官皆重<lb/>
　　其才守輙檄攝隣郡事所莅俱有聲以罣誤罷用<lb/>
　　薦監修海寧海神廟工埀竣而卒杲文學博贍兼<lb/>
　　長吏事未竟其用人多惜之<lb/>
　<lb/>
<pb n="KR2k0042_WYG_139-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南通志卷一百四十<lb/>
<pb n="KR2k0042_WYG_139-67a"/>
欽定四庫全書<lb/>
　江南通志卷一百四十<lb/>
　　人物志<lb/>
　　　宦績<hi>二</hi>　<hi>蘇州一府</hi>
　　　　蘇州府<lb/>
　漢朱買臣字翁子吳人家貧好讀書嘗刈薪樵賣以<lb/>
　　給食隨上計吏至長安邑子嚴助方貴幸薦之召<lb/>
　　見說春秋楚辭武帝甚悅之拜中大夫時東越數<lb/>
<pb n="KR2k0042_WYG_139-67b"/>
　　反覆拜買臣㑹稽太守到郡治樓船備糧食水戰<lb/>
　　具與横海將軍韓說等俱擊破東越有功徵入為<lb/>
　　主爵都尉子山拊官至右扶風<lb/>
　三國顧卲字孝則吳人丞相雍子少與舅陸績齊名<lb/>
　　孫權妻以兄女為豫章太守舉善以教風化大行<lb/>
　　平日畱心下士世稱知人子譚字子黙赤烏中為<lb/>
　　左節度每省簿書未嘗下籌屈指心計盡發疑謬<lb/>
　　代薛綜為選曹尚書及祖父雍卒數月代雍平尚<lb/>
<pb n="KR2k0042_WYG_139-68a"/>
　　書事<lb/>
　　張温字慧恕吳人父允以輕財重士名顯州郡為<lb/>
　　孫權東曹掾卒温少修節操權問公卿曰温當今<lb/>
　　誰比顧雍曰温今無輩徵拜議郎選曹尚書以輔<lb/>
　　義中郎將使蜀蜀甚貴其才權嫌温聲名太盛以<lb/>
　　引暨艶事斥還本郡卒温二弟祗白亦有才名<lb/>
　晉吾彦字士則吳人出自寒微有文武才初以小將<lb/>
　　事陸抗抗竒其勇畧擢用之遷建平太守時王濬<lb/>
<pb n="KR2k0042_WYG_139-68b"/>
　　將伐吳造船於蜀彦覺之輙為鐵鎻横斷江路晉<lb/>
　　師攻之不能克乃退舍禮之吳亾始歸晉為交州<lb/>
　　刺史二十餘年威恩宣著南州寧靖<lb/>
　　顧榮字彦先吳人雍孫宜都太守裕子榮弱冠仕<lb/>
　　吳吳平與陸機兄弟同入洛時號三俊歴官成都<lb/>
　　王潁從事中郎避亂還吳值陳敏反假榮右將軍<lb/>
　　丹陽内史榮起兵攻敏敏率萬餘人出榮以羽扇<lb/>
　　揮之皆潰元帝鎮江東以榮為軍司加散騎常侍<lb/>
<pb n="KR2k0042_WYG_139-69a"/>
　　禮遇甚重謀畫皆諮焉卒諡曰元<lb/>
　　顧和字君孝榮族子幼有清操王導嘗謂和曰卿<lb/>
　　不獨東南之美實為海内之俊導為揚州請為别<lb/>
　　駕累遷中丞僕射居任多所獻納雖權臣不茍阿<lb/>
　　撓拜尚書令卒諡曰穆<lb/>
　南北朝宋顧覬之字偉仁吳人令山隂理繁以約縣<lb/>
　　用無事歴湘州刺史善於涖民治甚有績累官吏<lb/>
　　部尚書出為吳郡太守時戴法興權傾人主覬之<lb/>
<pb n="KR2k0042_WYG_139-69b"/>
　　未嘗降意心迹清全嘗以其意命弟子愿著定命<lb/>
　　論泰始三年加左將軍散騎常侍復為湘州刺史<lb/>
　　卒諡曰簡子<lb/>
　　陸徽字休猷吳人為建康令清平無私除廣州刺<lb/>
　　史士庻愛詠歴都督寧益二州諸軍事益州刺史<lb/>
　　威惠兼著卒於官家無餘財文帝惜之諡曰簡子<lb/>
　　張裕字茂度吳人初為何無忌㕘軍累遷揚州别<lb/>
　　駕武帝伐劉毅關洛皆居守畱任州事出為廣州<lb/>
<pb n="KR2k0042_WYG_139-70a"/>
　　刺史綏靖百越嶺外安之元嘉中除㑹稽太守職<lb/>
　　事甚理尋卒官諡恭子子演鏡永辯岱俱知名時<lb/>
　　謂之張氏五龍<lb/>
　　張邵字茂宗裕弟歴太尉㕘軍武帝以卲勤練憂<lb/>
　　公補揚州主簿邵悉心政事精力絶人以佐命功<lb/>
　　封臨沮伯除湘州刺史轉雍州至襄陽築圍立堰<lb/>
　　創田數千頃公私充給後為吳興太守卒諡曰簡<lb/>
　　張暢字少微邵兄郎中令禕子孝武鎮彭城暢為<lb/>
<pb n="KR2k0042_WYG_139-70b"/>
　　長史元嘉中魏太武南侵江夏王義恭統諸軍出<lb/>
　　鎮彭城魏師已逼義恭欲棄鎮南歸僚佐或議欲<lb/>
　　直趨歴城或欲席卷奔鬱洲自海道還都惟暢力<lb/>
　　持不可輕動孝武曰張長史言不可易也義恭乃<lb/>
　　止暢登城與魏尚書李孝伯徃復千言吐屬如流<lb/>
　　音韻詳雅風儀華潤魏人相視歎息魏師攻彭城<lb/>
　　南門暢躬自前戰身先士卒魏太武遂北還歴侍<lb/>
　　中㑹稽太守卒諡曰宣<lb/>
<pb n="KR2k0042_WYG_139-71a"/>
　　顧琛字𢎞瑋和曾孫謹確不尚浮華孝建初為吳<lb/>
　　郡太守以起義功封永新侯竟陵王誕據廣陵遣<lb/>
　　陸延稔齎書授琛及二子寶素寶先官琛執延稔<lb/>
　　斬之遣二子送其首世祖嘉之終員外常侍中散<lb/>
　　大夫<lb/>
　齊張岱字景山裕少子州辟從事歴三府諮議與典<lb/>
　　籖主帥其事事舉而情得嘗言我為政端平待物<lb/>
　　以禮悔吝之事無由而及元徽中為益州刺史數<lb/>
<pb n="KR2k0042_WYG_139-71b"/>
　　年益土安其政遷侍中吏部尚書齊武帝時為吳<lb/>
　　興太守更以寛恕著名卒諡貞子<lb/>
　　顧憲之字士思覬之孫性清直宋元徽中為建康<lb/>
　　令甚得人和都下飲㫖酒輙稱為顧建康謂其清<lb/>
　　且醇也仕齊為衡陽内史刺史王奐嘆曰顧衡陽<lb/>
　　之化至矣若九郡率然吾將何事永元初為豫章<lb/>
　　太守憲之雖累經宰郡貲無儋石及歸環堵不免<lb/>
　　飢寒<lb/>
<pb n="KR2k0042_WYG_139-72a"/>
　　陸慧曉字叔明吳人清介正立齊武帝為子廬陵<lb/>
　　王擇天下第一人為行事乃使慧曉為長史行南<lb/>
　　豫州事帝問何以輔持廬陵慧曉以静儉對凡歴<lb/>
　　輔五政治身清肅遇僚佐必以禮終南兖州刺史<lb/>
　　三子任僚倕並有美名時謂之三陸<lb/>
　梁陸杲字明霞徽孫少好學與舅張融齊名梁天監<lb/>
　　中位御史中丞婞直無所顧望嘗以公事彈領軍<lb/>
　　將軍張稷杲從舅也出為義興太守以寛惠稱卒<lb/>
<pb n="KR2k0042_WYG_139-72b"/>
　　諡簡子<lb/>
　　張充字延符吳人國子祭酒緒子仕齊歴義興太<lb/>
　　守為政清静入梁為吏部尚書居選以平允稱終<lb/>
　　吳郡太守諡穆子<lb/>
　唐陸元方字希仲吳人陳黄門侍郎琛曾孫舉八科<lb/>
　　皆中武后時累官鸞臺侍郎同平章事嘗以薦引<lb/>
　　親黨免官令白衣領職元方薦人如初曰舉臣所<lb/>
　　知不暇問仇黨尋復相元方素清慎后每進退羣<lb/>
<pb n="KR2k0042_WYG_139-73a"/>
　　臣必先訪問外祕莫知臨終悉焚其奏稿<lb/>
　　陸象先元方子舉制科高第景雲中歴遷中書侍<lb/>
　　郎同中書門下性恬靜寡欲議論高簡為時所推<lb/>
　　不附太平公主𤣥宗曰歲寒然後知松柏之後凋<lb/>
　　罷為劒南按察使為政尚仁恕卒諡文貞始象先<lb/>
　　名景初睿宗曰子能紹先徳是謂象賢者乃賜名<lb/>
　　弟景倩景融景倩為扶溝丞按察使覆州縣殿最<lb/>
　　以景倩為真清終監察御史景融亦知名<lb/>
<pb n="KR2k0042_WYG_139-73b"/>
　　歸崇敬字正禮吳人擢明經遭父喪以孝聞天寶<lb/>
　　中舉博通墳典科第一歴主客員外郎代宗幸陜<lb/>
　　召問得失極陳生民疲敝當以儉化天下大歴中<lb/>
　　奉使新羅及還囊槖惟衾衣海外傳其清徳後以<lb/>
　　兵部尚書致仕卒諡曰宣<lb/>
　　歸登字冲之崇敬子事繼母篤孝舉孝亷又策賢<lb/>
　　良貞元初為右拾遺裴延齡得幸右補闕熊執易<lb/>
　　疏論之以示登登曰願竄吾名雷霆之下君難獨<lb/>
<pb n="KR2k0042_WYG_139-74a"/>
　　處同列有所諫正輙聯署無所回諱憲宗問政所<lb/>
　　先登知帝睿而果於斷勸順納諫諍内外傳為讜<lb/>
　　言累遷工部尚書卒諡曰憲子融字章之開成初<lb/>
　　拜御史中丞湖南觀察使盧周仁違詔進羨錢鉅<lb/>
　　萬融劾之請以所進代貧民租終兵部尚書<lb/>
　　陸璪字仲采吳人太子詹事餘慶子舉明經仕以<lb/>
　　清幹稱歴洛陽令摧勒姦豪人不敢犯累遷西河<lb/>
　　太守從子長源字泳之有清譽頁元中由汝州刺<lb/>
<pb n="KR2k0042_WYG_139-74b"/>
　　史徙宣武行軍司馬去汝日送車二乘曰吾祖罷<lb/>
　　魏州有車一乘而圖書半之吾愧不及先人云<lb/>
　　顧少連字夷仲吳人父望有隱徳少連擢第後又<lb/>
　　舉書判㧞萃徳宗朝累遷翰林學士中書舍人以<lb/>
　　謹宻稱歴吏部侍郎嫉裴延齡之姦嘗與㑹飲挺<lb/>
　　笏欲擊之㑹解而止改京兆尹政尚寛簡遷吏部<lb/>
　　尚書徙兵部東都畱守表禁苑及汝州閑田募耕<lb/>
　　以便民卒諡曰敬<lb/>
<pb n="KR2k0042_WYG_139-75a"/>
　　沈傳師字子言吳人禮部員外郎既濟子貞元末<lb/>
　　舉進士累拜尚書右丞湖南江西觀察使徙宣州<lb/>
　　傳師吏治嚴明人不敢㒺所莅以亷静聞入為吏<lb/>
　　部侍郎太和初卒性冲粹無競更二鎮無書賄入<lb/>
　　權家及殁鬻宅以葬子詢字誠之咸通中歴昭義<lb/>
　　節度使政尚簡易人皆便安<lb/>
　　陸亘字景山吳人元和初策制科中第補萬年丞<lb/>
　　累遷太常少卿歴兖蔡虢蘇四州刺史浙東觀察<lb/>
<pb n="KR2k0042_WYG_139-75b"/>
　　使徙宣歙亘文明嚴重所至以善政稱<lb/>
　宋謝濤字濟之其先富陽人父崇禮為中吳軍節度<lb/>
　　推官始家於蘇濤祥符八年登第為梓州判官李<lb/>
　　順反成都有守禦功累遷著作郎通判壽州知興<lb/>
　　國軍以治行選擢太常博士歴侍御史知雜事清<lb/>
　　靜端介終太子賓客<lb/>
　　鄭戩字天休吳人天聖三年進士以右正言知制<lb/>
　　誥訓詞深雅知開封府政有能迹歴拜樞宻副使<lb/>
<pb n="KR2k0042_WYG_139-76a"/>
　　出知杭州浚治西湖民賴其利代范仲淹為陜西<lb/>
　　四路都總管兼經畧安撫招討使夏人懾服累遷<lb/>
　　奉國軍節度使卒諡文肅孫時舉進士改秩知當<lb/>
　　塗縣以寛厚稱<lb/>
　　葉清臣字道卿長洲人天聖二年舉進士甲科景<lb/>
　　祐中直史館京師地震疏請詳延忠直敢言之士<lb/>
　　由是以言獲譴范仲淹余靖等皆得遷徙出為兩<lb/>
　　浙運使疏水利民歴知永興軍浚三白渠溉田踰<lb/>
<pb n="KR2k0042_WYG_139-76b"/>
　　六千頃以侍讀學士知河陽卒清臣為人爽邁遇<lb/>
　　事敢言數陳世務皆可施行<lb/>
　　范師道字貫之吳人㕘知政事仲淹從子父琪字<lb/>
　　希世以進士仕至郎官師道舉天聖甲科擢侍御<lb/>
　　史累遷三司副史直龍圖閣知福州明州居官厲<lb/>
　　風操有聞即言請罷内降恩澤又言諸閤多遷擢<lb/>
　　恐内寵因縁以害政又請士大夫終葬始得從仕<lb/>
　　擇知典故近臣以任禮樂之官凡奏議二十卷皆<lb/>
<pb n="KR2k0042_WYG_139-77a"/>
　　經國大務嘗為唐詩史著君臣治忽之迹藏之祕<lb/>
　　閣子世京世亮皆進士世京居父喪以孝聞以著<lb/>
　　作郎知海鹽縣終祕書丞<lb/>
　　程師孟字公闢吳人景祐初舉進士甲科累遷提<lb/>
　　㸃䕫路刑獄歲凶以常平粟賑民不足即矯發他<lb/>
　　儲不俟報全活四十餘萬歴知楚遂洪福廣越青<lb/>
　　州為政簡而嚴發隱摘伏如神所部肅然<lb/>
　　徐師閔字聖徒其先建安人父奭官蘇遂為郡人<lb/>
<pb n="KR2k0042_WYG_139-77b"/>
　　熙寧末自司農少卿出知袁州修武備嚴號令劇<lb/>
　　賊詹遇不敢犯境為治鎮靜有惠愛吏民生為立<lb/>
　　祠子鑄字元鈞年少入官有能名所至課嘗居最<lb/>
　　政和初提舉兩浙常平修松江石堤闢常熟水田<lb/>
　　歴知杭廣揚三州<lb/>
　　范純禮字彞叟仲淹第三子以父䕃為祕書省正<lb/>
　　字元祐中累遷給事中凡所封駁正名分紀綱皆<lb/>
　　國體之大者徽宗立知開封府丞前尹深刻之後<lb/>
<pb n="KR2k0042_WYG_139-78a"/>
　　一切以寛濟之歴拜尚書右丞疏言今朝廷議論<lb/>
　　之臣皆是元豐而非元祐豈恤國事直以快私憤<lb/>
　　而售其奸不可不察純禮沉毅剛正以左朝議大<lb/>
　　夫奉祠卒紹興初追諡忠獻<lb/>
　　范純粹字徳孺純禮弟以䕃歴京東轉運使盡革<lb/>
　　前使吳居厚苛政時蘇軾自登州召還純粹與同<lb/>
　　建募役之議軾服其精詳復代兄純仁知慶州修<lb/>
　　明戰守救援舊制及夏人侵涇原純粹遣將疾馳<lb/>
<pb n="KR2k0042_WYG_139-78b"/>
　　赴援擊退其軍入為户部侍郎以徽猷閣待制致<lb/>
　　仕卒純粹沉毅有幹畧為帥恩威兼用邉人畏服<lb/>
　　鄭景平字希尹郡人熙寧三年與父伸同登第為<lb/>
　　人剛正不詭隨莅官有亷聲請老後復起知饒州<lb/>
　　未久即歸時朱勔用事士大夫多俛節從之獨景<lb/>
　　平終始不見<lb/>
　　李彌遜字似之吳人父撰字子約以進士仕至朝<lb/>
　　議大夫介特有守彌遜登第累遷起居郎以封事<lb/>
<pb n="KR2k0042_WYG_139-79a"/>
　　剴切謫官靖康二年以江東運判平建康牙校周<lb/>
　　徳之亂紹興中復為起居郎論事如初試户部侍<lb/>
　　郎秦檜主和議彌遜切諫檜以政府虚員動之爭<lb/>
　　愈力乞歸卒朝廷思其忠節詔復敷文閣待制<lb/>
　　李彌大字似矩彌遜弟崇寧中登第靖康初自刑<lb/>
　　部尚書詔除河東宣撫副使俄罷知陜州河東偏<lb/>
　　將李彦仙來謁彌大壯之留戌殽澠間以遏敵後<lb/>
　　彦仙果奏捷於陜彌大尋帥衆赴大元帥府紹興<lb/>
<pb n="KR2k0042_WYG_139-79b"/>
　　中歴官工部尚書<lb/>
　　葉夢得字少藴吳人少嗜學登進士第累官翰林<lb/>
　　學士知潁昌府李彦括公田以黠吏告訐籍舞陽<lb/>
　　民田數千頃夢得上其事捕吏治之民大悦紹興<lb/>
　　八年除江東安撫制置大使金兵至拓臯夢得據<lb/>
　　守江津使不得渡而去兼總四路漕計給諸大將<lb/>
　　餉軍用既足皆力戰退敵移福建安撫使殄平海<lb/>
　　寇拜崇信軍節度使致仕卒<lb/>
<pb n="KR2k0042_WYG_139-80a"/>
　　徐林字稚山蘇人少有特操中進士第與王黼有<lb/>
　　連不肻附麗紹興中以趙鼎薦歴太府少卿忤秦<lb/>
　　檜出為江西轉運副使又以劾檜親黨謫居興化<lb/>
　　隆興初為吏部侍郎以論事不合奉祠歸湯思退<lb/>
　　薦為給事中累辭不赴終龍圖閣學士子蕆字子<lb/>
　　禮舉進士乾道初知江隂軍興水利有治績歴官<lb/>
　　提舉浙東常平<lb/>
　　王葆字彦光崑山人弱冠通諸經舉宣和六年進<lb/>
<pb n="KR2k0042_WYG_139-80b"/>
　　士紹興中累遷考功御史秦檜專政百司莫敢可<lb/>
　　否事葆獨伸滯直枉當官不避出知廣徳軍移守<lb/>
　　漢瀘二州皆著政績歴浙東提刑丐祠歸葆學行<lb/>
　　深醇尤精鑒裁每賞識士於未遇時後多為名臣<lb/>
　　范成大字致能吳人登紹興進士第乾道中官禮<lb/>
　　部員外郎兼崇政殿説書以文學材氣為上所知<lb/>
　　及奉使金國力正受書之禮詞氣慷慨不辱命上<lb/>
　　知其忠勁益有意大用除中書舍人奏繳張説除<lb/>
<pb n="KR2k0042_WYG_139-81a"/>
　　簽書之命累遷㕘知政事卒諡文穆成大歴鎮靜<lb/>
　　江成都建康興利除害去思遺愛所在歌舞為文<lb/>
　　贍麗清逸尤工於詩<lb/>
　　胡元質字長文長洲人父珣以行義著元質舉進<lb/>
　　士光宗時歴遷給事中嘗論人主言動不可不謹<lb/>
　　至累百言帝書之座右恩眷特厚紹熙中除四川<lb/>
　　制置使知成都奏減蜀鹽虚額錢五萬餘貫又奏<lb/>
　　沿邉諸州軍事皆切中要害卒諡獻惠<lb/>
<pb n="KR2k0042_WYG_139-81b"/>
　　黄由字子由長洲人淳熙八年廷對論内侍甘昇<lb/>
　　與曾覿王抃相結招權納賄擢第一吳自設科來<lb/>
　　由始冠多士累遷將作監嘉王府贊讀紹熙五年<lb/>
　　孝宗疾光宗不能問安人情疑懼由請嘉王過重<lb/>
　　華宫問安孝宗為之感動慶元初有請斥偽學之<lb/>
　　黨者由執奏不可終刑部尚書<lb/>
　　衛涇字清叔崑山人淳熙十一年舉進士第一累<lb/>
　　遷著作郎紹熙二年正月震雷電大雪繼作涇言<lb/>
<pb n="KR2k0042_WYG_139-82a"/>
　　皆隂勝陽之證意指李后及諸佞倖慶元間論壽<lb/>
　　皇孝飬禮曠宜積誠意以得太上歡心嘗請誅韓<lb/>
　　侂胄論罷陳自強歴拜㕘知政事卒諡文節涇歴<lb/>
　　事三朝出入内外憂國㤀家始終如一<lb/>
　　冷世光字賓王常熟人與弟世修世南同入太學<lb/>
　　時稱三冷舉紹興進士淳熙中歴遷殿中侍御史<lb/>
　　條奏忠切彈劾無所避人謂之冷面御史世修字<lb/>
　　良器與兄同登第仕至朝奉大夫<lb/>
<pb n="KR2k0042_WYG_139-82b"/>
　　王介字元石郡人由進士授昭慶軍簽判光宗時<lb/>
　　入為學官疏請駕覲重華宫寧宗即位韓侂胄用<lb/>
　　御筆罷諫官介力攻之開禧中為尚書度支郎首<lb/>
　　陳用兵之禍後累遷中書舍人㑹不雨請冊免宰<lb/>
　　相史彌逺歴知慶元府卒諡忠簡介初學於吕祖<lb/>
　　謙故文學有原委子埜字子文工詩書效歐陽詢<lb/>
　　以父䕃補官復登第歴僉書樞宻院事以不阿丁<lb/>
　　大全罷歸<lb/>
<pb n="KR2k0042_WYG_139-83a"/>
　　麋溧字子長蘇人左司郎中師旦子以父郊恩授<lb/>
　　如臯尉復舉慶元進士嘉定末累遷監察御史理<lb/>
　　宗即位除右正言立朝剛正先後封事彈章數十<lb/>
　　上人稱其有仁者之勇大臣之節以祕閣修撰致<lb/>
　　仕子<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>字伯升由進士歴知安慶府弇字仲昭以<lb/>
　　䕃官提舉江西常平並有治績<lb/>
　　李韶字元善彌遜曾孫父文饒台州司理參軍多<lb/>
　　隂徳韶嘉定中與兄寧同舉進士累遷右正言疏<lb/>
<pb n="KR2k0042_WYG_139-83b"/>
　　請起魏了翁以台輔再疏劾内侍陳洵益女冠吳<lb/>
　　知古帝怒韶還笏乞歸不獲復乞外由起居舍人<lb/>
　　出知漳州號稱亷平嘉熙間召赴闕論事復數十<lb/>
　　上擢翰林學士奉祠歸卒韶平粹簡淡門無雜賓<lb/>
　元干文傳字壽道吳人登延祐進士乙科授同知昌<lb/>
　　國州事州居海島民多頑獷文傳柔以恩信俗為<lb/>
　　大變歴遷烏程長洲縣尹婺源吳江知州皆有善<lb/>
　　政擢集賢待制與修宋史供職勤恪三史成以禮<lb/>
<pb n="KR2k0042_WYG_139-84a"/>
　　部尚書致仕<lb/>
　明滕徳懋字思勉吳縣人元季辟帥府參謀討方國<lb/>
　　珍及國珍降留撫台州台人徳之太祖徵授中書<lb/>
　　行省掾歴官户部尚書徳懋才辯豪爽器量𢎞偉<lb/>
　　長於奏疏<lb/>
　　盧熙字公暨崑山人兖州知府熊弟博學工書洪<lb/>
　　武初以薦授睢州同知尋行知府事御史奉詔清<lb/>
　　軍欲按舊籍勾民充伍熙止以常𨽻尺籍數人畀<lb/>
<pb n="KR2k0042_WYG_139-84b"/>
　　之御史怒熙曰州軍籍止此迫之民且散竟不能<lb/>
　　奪後卒官吏民挽哭者千餘子充<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>有學行嘗以<lb/>
　　能書薦云<lb/>
　　俞貞木字有立長洲人名儒琰孫洪武初以薦知<lb/>
　　樂昌縣改都昌以禮化民清節尤著門人吳縣袁<lb/>
　　政字文理永樂中由薦授湘隂典史有政績夏原<lb/>
　　吉薦其才遷知遂安縣<lb/>
　　吕昭字克明崑山人洪武中以薦授徐州訓導改<lb/>
<pb n="KR2k0042_WYG_139-85a"/>
　　浦城縣丞永樂中以治行遷知沁州赴任過徐天<lb/>
　　寒尚未挾纊故所授經弟子共買裘衣之子旦既<lb/>
　　舉進士昭遺書勵以清節後旦仕終建昌推官亦<lb/>
　　稱亷吏時同縣有三亷宦之目謂昭及漢陽知府<lb/>
　　章亷中府都事朱顯也<lb/>
　　王英字俊伯崑山人洪武初由太學選授御史以<lb/>
　　身許國上特命署都御史事大書敦厚王英四字<lb/>
　　揭諸殿柱永樂初歴陜西按察使以簡靜稱又吳<lb/>
<pb n="KR2k0042_WYG_139-85b"/>
　　縣張朂字勉夫永樂丁酉舉人官御史言事激切<lb/>
　　終廣西僉事<lb/>
　　陳祚字永錫吳縣人永樂己丑進士官河南參議<lb/>
　　以言事謫佃太和宣徳初擢御史疏請頻御經筵<lb/>
　　講說大學衍義或摘其語激上怒逮繫詔獄正統<lb/>
　　初復官出按湖廣歴福建僉事致仕𤣥孫鎏字子<lb/>
　　兼嘉靖戊戌進士歴河南副使峻却屬吏餽鍰轉<lb/>
　　雲南釋武定亂民之脅從者<lb/>
<pb n="KR2k0042_WYG_139-86a"/>
　　陳鎰字有戒吳縣人永樂壬辰進士宣徳末累遷<lb/>
　　右副都御史鎮守陜西正統六年代還尋仍岀鎮<lb/>
　　進右都御史十年入理院事進左都御史景泰二<lb/>
　　年陜西旱饑朝廷從陜人請復遣鎰莅鎮軍民大<lb/>
　　悅鎰寛厚清慎先後在陜十餘年陜人愛戴呼為<lb/>
　　黒髯慈父家繪其像事之如神還朝踰年致仕卒<lb/>
　　諡僖敏裔孫太學生震有學行諸生世治工文翰<lb/>
　　並知名於時<lb/>
<pb n="KR2k0042_WYG_139-86b"/>
　　劉璉字廷璉崑山人永樂壬辰進士洪熙初歴官<lb/>
　　㕘贊宣府軍務宣徳中兼督邊儲尋以户部侍郎<lb/>
　　兼廵撫累降勅褒奬景泰初卒官璉公勤亷慎久<lb/>
　　鎮邊陲聲績甚偉<lb/>
　　俞士悅字士朝長洲人永樂甲辰進士自湖廣副<lb/>
　　使遷浙江㕘政所莅著丰采又城泎澉二浦以備<lb/>
　　倭正統己巳都城戒嚴士悦以右都御史督軍分<lb/>
　　守晝夜籌畫不釋甲胄事平進刑部尚書後謫戌<lb/>
<pb n="KR2k0042_WYG_139-87a"/>
　　赦還復官<lb/>
　　魚侃字希直常熟人永樂甲辰進士以刑部郎督<lb/>
　　漕清河置卒撩淺運道無滯知開封府斷决明允<lb/>
　　日進崧菜脱粟人比之包孝肅同縣錢昕正統己<lb/>
　　丑進士歴湖廣布政清節與侃齊名<lb/>
　　虞祥字仲貞崑山人永樂中舉人授金華府學訓<lb/>
　　導歴兵部侍郎卒為人謹飭達大體自教官入諫<lb/>
　　垣及以大臣廵視畿甸所在著聲孫臣累官四川<lb/>
<pb n="KR2k0042_WYG_139-87b"/>
　　㕘議清慎有家風<lb/>
　　范希正字以貞吳縣人宣徳三年舉賢良方正授<lb/>
　　曹縣知縣為奸吏所誣坐逮曹民八百餘人詣京<lb/>
　　白希正亷能被誣帝釋之使還縣正統十年山東<lb/>
　　饑惟曹以希正先積粟得無患大理寺丞張驥賑<lb/>
　　山東聞之因請升曹縣為州而以希正為知州從<lb/>
　　之希正治曹二十二年得民最久<lb/>
　　徐有貞字元武初名珵字元玊吳縣人宣徳癸丑<lb/>
<pb n="KR2k0042_WYG_139-88a"/>
　　進士選庻吉士歴諭徳始奏改名景泰四年河决<lb/>
　　張秋擢僉都御史徃治之建置水門開支河濬運<lb/>
　　河三策功成人稱其才遷左副都御史天順改元<lb/>
　　以迎復功進華盖殿大學士封武功伯尋謫戍金<lb/>
　　齒後放歸卒有貞博學多能詩文皆偉麗<lb/>
　　練綱字從道長洲人祖則成為御史有聲綱領宣<lb/>
　　徳乙卯鄉薦正統己巳之變上中興八策以薦擢<lb/>
　　御史按淮陽鹽政駙馬都尉趙輝侵利劾奏之又<lb/>
<pb n="KR2k0042_WYG_139-88b"/>
　　糾吏部尚書何文淵侍郎項文曜典選不公人多<lb/>
　　其侃直有練綱口之號後按福建與監司互訐謫<lb/>
　　判邠州卒<lb/>
　　仰瞻字宗泰長洲人正統間由貢累官大理丞時<lb/>
　　王振用事百官多奔走其門獨瞻與大理卿薛瑄<lb/>
　　不徃尋以辨寃獄事忤振謫戍大同振敗復起執<lb/>
　　法愈堅終大理少卿<lb/>
　　龔理字彦文崑山人正統丙辰進士官工部郎以<lb/>
<pb n="KR2k0042_WYG_139-89a"/>
　　亷幹聞㑹河决張秋廷議推理佐徐有貞治之景<lb/>
　　帝曰是不要錢龔郎中乎遂擢山東左布政督河<lb/>
　　工理置八閘作九堰築大洪口甚著勞績後以疾<lb/>
　　歸行李蕭然清節益著<lb/>
　　顧□字明徳吳縣人進士㢲子正統丙辰進士以<lb/>
　　御史理長蘆鹺政盡革宿弊復按山東自監司以<lb/>
　　下諸吏有不職者皆劾退之不少狥都御史王文<lb/>
　　以得廵方體移文諸御史當以□為法後平贛州<lb/>
<pb n="KR2k0042_WYG_139-89b"/>
　　長河洞巨盜<lb/>
　　張和字節之崑山人正統己未進士授南京刑部<lb/>
　　主事歴浙江提學副使儀範肅然待諸生有恩義<lb/>
　　殁後浙士數百人賻哭哀之如父<lb/>
　　張穆字敬之崑山人宣徳乙卯舉人以兄和未預<lb/>
　　鄉薦不赴公車及正統戊午和亦舉於鄉己未同<lb/>
　　登進士授工部主事歴擢山東副使表伯夷閔損<lb/>
　　孔融狄仁傑墓訪孫復石介之後給以衣廪東土<lb/>
<pb n="KR2k0042_WYG_139-90a"/>
　　服其風化後自浙江㕘政歸無以自給門人故吏<lb/>
　　為買田松江以老焉<lb/>
　　祝顥字維清長洲人正統己未進士授給事中建<lb/>
　　白務持大體景泰間歴遷山西參政時邊警屢告<lb/>
　　公私困竭顥規畫周宻倉儲充足汾州有妖人作<lb/>
　　亂顥已馳獲十六人而妄扳及千人顥欲簡釋三<lb/>
　　司難之顥竟具實奏聞後罷歸顥吏材精敏兼工<lb/>
　　詩文<lb/>
<pb n="KR2k0042_WYG_139-90b"/>
　　朱驥字漢房常熟人正統壬戌進士天順中官御<lb/>
　　史有風裁時閣臣李賢柄政尚書金濓依附之驥<lb/>
　　劾濓語并侵賢時人語曰朱驥手練綱口終廣西<lb/>
　　㕘議<lb/>
　　吳淳字厚伯常熟人都御史訥子正統戊辰進士<lb/>
　　擢御史以清謹聞子堂字子升𢎞治壬戌進士亦<lb/>
　　官御史抗論宸濠不法監陸完毛鋭軍有殲流寇<lb/>
　　功<lb/>
<pb n="KR2k0042_WYG_139-91a"/>
　　孫瓊字藴章崑山人正統戊辰進士天順中歴刑<lb/>
　　部郎中時錦衣門達羅織人罪法司承望風㫖刑<lb/>
　　多枉濫惟瓊多所平反太監牛玉假子犯法屬瓊<lb/>
　　寛之瓊執法不少狥積為權貴所忌謫戍遼東成<lb/>
　　化初復官致仕葉文莊盛嘗云鄉里作官前輩當<lb/>
　　法吳丈後輩當法藴章吳丈謂吳凱也字相虞宣<lb/>
　　徳中官部曹有治劇才家居四十年以禮自律風<lb/>
　　儀嚴峻<lb/>
<pb n="KR2k0042_WYG_139-91b"/>
　　葉盛字與中崑山人正統乙丑進士授兵科給事<lb/>
　　中土木之變盛疏請先正扈從失律諸將罪及寇<lb/>
　　廹都城三日間章奏七上皆中機宜寇退進都給<lb/>
　　事中出安集陳州流民還奏畿輔旱蝗請加寛恤<lb/>
　　以才擢山西右㕘政協贊大帥軍務復獨石等四<lb/>
　　城大興屯田擿戍卒之不任戰者給牛種耕之軍<lb/>
　　用以給天順二年廵撫兩廣屢破賊砦移鎮宣府<lb/>
　　修復屯堡七百餘所邉塞益寧入為吏部左侍郎<lb/>
<pb n="KR2k0042_WYG_139-92a"/>
　　卒諡文莊<lb/>
　　章格字韶鳯常熟人父珪字孟瑞正統中官御史<lb/>
　　有直聲格舉景泰辛未進士歴廣東按察副使廵<lb/>
　　視海道時琉球使臣以貨轉販他境遭風漂至香<lb/>
　　山守臣欲盡戮之以為功格為奏辯還其資而遣<lb/>
　　之遷雲南按察使撫綏得宜邉徼畏服終大理寺<lb/>
　　卿弟律字鳴鳯由進士歴廣西布政平荔浦獞賊<lb/>
　　終南副都御史<lb/>
<pb n="KR2k0042_WYG_139-92b"/>
　　陸昶字孟昭常熟人工詩文景泰辛未進士歴福<lb/>
　　建㕘政先通畨商舶肆掠海上莫能捕治昶練兵<lb/>
　　發艦迹其所在悉擒戮之海濱獲安其他築隄防<lb/>
　　實倉庾除宿蠧具有方畧閩人徳之<lb/>
　　盛㫤字允高吳江人景泰辛未進士授御史清山<lb/>
　　東馬政奏蠲被災逋賦復按廣東單騎諭降瀧水<lb/>
　　諸賊後以言事謫古田典史遷知羅江縣教民鑿<lb/>
　　池一千二百餘所自是旱不為害終叙州知府<lb/>
<pb n="KR2k0042_WYG_139-93a"/>
　　程宗字文伊常熟人景泰辛未進士知吉安府吉<lb/>
　　安素多舞文奸胥宗手自裁牒書之奸無所容累<lb/>
　　擢副都御史廵撫陜西率兵擊退洮州西畨潘松<lb/>
　　諸寇又奉璽書宣諭木邦孟宻爭地仇殺二酋皆<lb/>
　　俯聽約束而西南無事詔褒其績以南工部尚書<lb/>
　　致仕<lb/>
　　尤淳字公厚長洲人參議安禮孫景泰癸酉舉人<lb/>
　　知鉛山縣調永年雪寃獄以亷慎稱淨慧寺僧戕<lb/>
<pb n="KR2k0042_WYG_139-93b"/>
　　人惑衆捕置之法燔其寺後以抗直去官子樾字<lb/>
　　宗陽正徳戊辰進士歴太僕寺卿人稱其才守族<lb/>
　　人錫類字孝徵萬歴庚辰進士知真定府著亷直<lb/>
　　聲後預平播功終雲南布政<lb/>
　　劉瀚字約之長洲人天順丁丑進士歴大理知府<lb/>
　　鋤強綏弱民安其政即遷按察使精法比持憲體<lb/>
　　尋致仕歸同縣張翥字汝振與瀚同登第知南昌<lb/>
　　府理寃獄捕大猾折服中貴之乘傳横索者仕亦<lb/>
<pb n="KR2k0042_WYG_139-94a"/>
　　終滇臬<lb/>
　　陳易字一元常熟人天順壬午舉人除建昌推官<lb/>
　　雪平民為盜誣引者五十餘人遷黄州府同知冢<lb/>
　　宰王恕知<hi>缺</hi>　　　　　　以母老乞歸<lb/>
　　李傑字世賢常熟人成化丙戌進士入翰林累官<lb/>
　　禮部尚書高簡自重為正論所歸上邉務六條時<lb/>
　　稱碩畫以忤劉瑾致仕為文清醇有法卒諡文安<lb/>
　　胡琮字文徳長洲人成化丙戌進士知江陵遼王<lb/>
<pb n="KR2k0042_WYG_139-94b"/>
　　不檢束其下多剽掠為民患琮一繩以法始皆斂<lb/>
　　戢以最擢御史坐言事謫常徳同知有大璫自滇<lb/>
　　還過郡恣索金錢琮引伍伯出聲言欲檢視其槖<lb/>
　　璫懼即行後乞致仕歸<lb/>
　　顧福字天錫吳縣人成化丙戌進士歴刑部員外<lb/>
　　郎勘獄浙江摘發鉅贓尋以忤勢要出通判永州<lb/>
　　請罷牙茶香草之徵累遷河南參政分司南陽宗<lb/>
　　藩軍校多不戢福以禮裁斷皆帖然無怨福友於<lb/>
<pb n="KR2k0042_WYG_139-95a"/>
　　兄弟䘏其鄉黨人無間言<lb/>
　　徐恪字公肅常熟人成化丙戌進士授工科給事<lb/>
　　中彈劾無所避歴遷右副都御史廵撫河南恪素<lb/>
　　剛正所至抑豪猾祛奸弊及為廵撫以所部多王<lb/>
　　府持法尤嚴調撫湖廣吏民罷市泣送數十里不<lb/>
　　絶屬吏以羨金贐峻却之終南工部右侍郎<lb/>
　　瞿俊字世用常熟人成化己丑進士除崇仁知縣<lb/>
　　以最擢御史出按江西刺舉不避權要尤嚴懲墨<lb/>
<pb n="KR2k0042_WYG_139-95b"/>
　　吏遷廣西按察副使正已率下人多悚服<lb/>
　　王鼎字元勲常熟人成化己丑進士授南刑部主<lb/>
　　事有京衛指揮抵重法賂尚書求移獄鼎執不從<lb/>
　　歴湖廣㕘議杖殺大猾裁藩府預借禄米遷廣東<lb/>
　　㕘政尤著清勁聲<lb/>
　　褚祚字昌印常熟人成化壬辰進士授臨海知縣<lb/>
　　約已裕民政為屬邑最以薦擢御史理畿内馬政<lb/>
　　釐革宿弊殁不能殮同年吳寛為殮之<lb/>
<pb n="KR2k0042_WYG_139-96a"/>
　　張汝舟字濟民崑山人成化甲午舉人官南昌同<lb/>
　　知殲巨寇徐九齡時寧藩驕横汝舟一無所狥藩<lb/>
　　妃兄為盜捕論如法遷思南府知府治以簡靜聞<lb/>
　　吳洪字禹疇吳江人孝子璋子成化乙未進士官<lb/>
　　刑曹能斷疑獄出廵視廣東海道以清節著歴工<lb/>
　　部左侍郎時劉瑾用事誣劉大夏罪欲殺之洪力<lb/>
　　辯得解遷南刑部尚書以執法忤瑾勒令致仕子<lb/>
　　山巖崑<lb/>
<pb n="KR2k0042_WYG_139-96b"/>
　　吳瑞字徳徵崑山人成化乙未進士歴工部郎中<lb/>
　　督理河道鑿甓社湖左腹河四十餘里得免風濤<lb/>
　　之險以疾乞歸瑞素邃易學尤長古文詞子蘭𢎞<lb/>
　　治己未進士官御史<lb/>
　　徐源字仲山長洲人成化乙未進士歴兵部郎絶<lb/>
　　權貴請託核正濫冒武功爵𢎞治中廵撫山東歲<lb/>
　　饑奏行賑濟割臨清倉米八萬餘石抵漕額明年<lb/>
　　將徵償源奏民賴賑稍蘇而又遽徵與不賑何異<lb/>
<pb n="KR2k0042_WYG_139-97a"/>
　　詔悉蠲之後致仕歸卒源詩文博雅兼工書法有<lb/>
　　米氏風<lb/>
　　吳愈字惟謙崑山人成化乙未進士知叙州府平<lb/>
　　馬湖土司亂歴河南參政清藩府侵占屯田<lb/>
　　陳璚字玊汝長洲人成化戊戌進士由庻吉士改<lb/>
　　兵科給事中論奸僧繼曉罪置之法又封事屢上<lb/>
　　人咸謂得諫垣體歴大理少卿獄多平反屢遷南<lb/>
　　左副都御史兼管操江致仕歸卒<lb/>
<pb n="KR2k0042_WYG_139-97b"/>
　　劉纓字與清吳縣人成化戊戌進士歴知武陵滕<lb/>
　　縣擢御史出按廣東正豪猾誣陷罪及誅武弁之<lb/>
　　以捕盜肆虐者尋以劾外戚忤㫖武宗杖而釋之<lb/>
　　累擢右僉都御史再撫四川徧巡邊境調度精明<lb/>
　　威震諸番後以刑部尚書致仕<lb/>
　　沈林字材美長洲人成化辛丑進士知晉州有異<lb/>
　　績遷守順慶治行為諸郡甲以雲南參政入賀忤<lb/>
　　劉瑾落職尋復起歴副都御史廵撫貴州平鎮筸<lb/>
<pb n="KR2k0042_WYG_139-98a"/>
　　銅仁烏羅諸叛苖改撫山東以疾致仕<lb/>
　　馮玘字良玊常熟人成化辛丑進士除泌陽知縣<lb/>
　　捕豪猾撫流民以政最擢御史出按貴州疏請𠞰<lb/>
　　平都匀叛獠又按浙江治鎮守中貴不法事終福<lb/>
　　建副使<lb/>
　　盛洪字思禹崑山人成化甲辰進士歴海道副使<lb/>
　　捕斬海賊嚴禁通番堅却市舶中官之餽擢山東<lb/>
　　按察使卒<lb/>
<pb n="KR2k0042_WYG_139-98b"/>
　　沈杰長洲人成化甲辰進士知歸徳州州當黄河<lb/>
　　衝杰築長堤開白栁等河河水由之入淮民免墊<lb/>
　　溺歴知衢州府大興水利修復堤閘民得灌溉而<lb/>
　　城中絶水患終河南布政<lb/>
　　蔡昻字惟中長洲人通經學尤精法律成化甲辰<lb/>
　　以諸生貢入南雍尋歴南大理寺有盜發牛首山<lb/>
　　麓秦檜墓捕得法司議寘大辟昻獨建議檜罪通<lb/>
　　於天今墓被盜發殆天降之罰耳請從末減寺卿<lb/>
<pb n="KR2k0042_WYG_139-99a"/>
　　韙之昻由是知名以明法除九江府推官多雪寃<lb/>
　　獄<lb/>
　　馮琨字君夫崑山人成化丙午舉人𢎞治中官薊<lb/>
　　州知州以清覈牧地草塲事忤勲貴誣奏下獄孝<lb/>
　　宗閲其辨疏特詔復官正徳初劉瑾復以前事逮<lb/>
　　繫琨久乃得釋終登州知府<lb/>
　　毛埕字貞伯吳縣人成化丁未進士授南工科給<lb/>
　　事中劾巨璫薄琮罪論死鎮廣安逺侯栁景誣搆<lb/>
<pb n="KR2k0042_WYG_139-99b"/>
　　廣撫秦紘埕又劾之紘釋而景罷歴南太僕卿宸<lb/>
　　濠反大司馬喬宇採埕議委督泗潁和陽諸軍為<lb/>
　　江表聲援進右副都御史致仕𤣥孫堪字公輿萬<lb/>
　　歴戊戌進士官御史出按雲南疏爭貢金加額事<lb/>
　　又劾鎮臣驕横仕至通政使<lb/>
　　張瑋字嘉玊蘇州衛人成化丁未進士授工部主<lb/>
　　事分𣙜杭州嚴察奸蠧課贏而不以羨進進郎中<lb/>
　　督漕河徐州興革必盡民利不為勢撓中貴過其<lb/>
<pb n="KR2k0042_WYG_139-100a"/>
　　地皆斂戢為劉瑾所陷謫戍遼陽瑾敗釋歸瑋居<lb/>
　　官素亷晚歳益貧至晨夕不能自給及卒郡邑為<lb/>
　　賻襚鄉人斂資葬之<lb/>
　　葉紳字廷縉吳江人成化丁未進士歴禮科給事<lb/>
　　中𢎞治十年紳請太子早出閣擇講官諭教尋以<lb/>
　　修省陳八事復專劾中官李廣八大罪未久廣竟<lb/>
　　得罪紳擢尚寶少卿卒<lb/>
　　王哲字思徳吳江人𢎞治庚戌進士授御史歴按<lb/>
<pb n="KR2k0042_WYG_139-100b"/>
　　福建廣東江西所至清軍伍理鹽務平劇賊䘏民<lb/>
　　隱作士氣又劾江西鎮守董讓不法事上切責讓<lb/>
　　自是中官少戢後以僉都御史廵撫江西宸濠憚<lb/>
　　之旋為所毒乞歸卒從孫有功字可大萬歴癸未<lb/>
　　進士由遂昌知縣擢御史有清節贈光禄少卿<lb/>
　　張琮字廷獻吳縣人𢎞治庚戌進士自禮部郎中<lb/>
　　出為陜西㕘議劉瑾銜之謫濟寧州知州甫一月<lb/>
　　擢御史出撫甘肅時寘鐇初平人情未定琮廣布<lb/>
<pb n="KR2k0042_WYG_139-101a"/>
　　恩威邉陲以寧遷湖廣副使白蓮偽教嘯聚千餘<lb/>
　　琮俘戮渠魁而貸其餘襄地安堵累擢右副都御<lb/>
　　史廵撫湖廣平徳安襄陽芒部諸妖逆終南京右<lb/>
　　副都御史<lb/>
　　盧翊字鳯翀常熟人𢎞治庚戌進士歴御史出按<lb/>
　　四川兼視水利鑿都江堰連歲大熟撫降天全六<lb/>
　　畨招討司遷副使守禦松潘更定戍法禁戍長苛<lb/>
　　斂修鐵索橋及葺治棧閣以通道行者便之土人<lb/>
<pb n="KR2k0042_WYG_139-101b"/>
　　名盧崖閣進雲南參政建策築堡於姚安界中擇<lb/>
　　將屯守以絶生熟彞之入寇又洱海地素苦旱為<lb/>
　　開陂儲水築壩障泉而田得灌溉人食其利以薦<lb/>
　　擢廣西布政卒<lb/>
　　毛澄字憲清崑山人𢎞治癸丑廷對第一授修撰<lb/>
　　正徳中歴遷禮部尚書屢進讜言世宗由興邸即<lb/>
　　位以澄迎立功加官䕃堅辭不受大禮議起澄力<lb/>
　　持尊無二統之議帝不從澄苦爭不得遂引疾歸<lb/>
<pb n="KR2k0042_WYG_139-102a"/>
　　卒諡文簡澄歴事三朝論事侃直不少媕阿有古<lb/>
　　大臣風節同縣張羽由進士官刑部郎以議大禮<lb/>
　　忤㫖廷杖削籍<lb/>
　　吳一鵬字南夫長洲人𢎞治癸丑進士選庻吉士<lb/>
　　歴侍講忤劉瑾出為南京部曹瑾誅復故官嘉靖<lb/>
　　初累拜禮部左侍郎力爭大禮疏論興獻帝不當<lb/>
　　建廟京師又力糾給事中陳洸附㑹議禮之罪俱<lb/>
　　不從後以南吏部尚書致仕卒諡文端<lb/>
<pb n="KR2k0042_WYG_139-102b"/>
　　盛應期字斯徵吳江人𢎞治癸丑進士授工部主<lb/>
　　事忤太監李廣遂搆以罪謫安寧驛丞累遷雲南<lb/>
　　僉事以裁抑鎮守太監梁裕為所劾逮繫詔獄尋<lb/>
　　得釋歴右副都御史廵撫四川江西進督兩廣所<lb/>
　　莅皆著威惠屢奏平賊功既引疾歸里以河决徐<lb/>
　　沛特起右都御史徃治之應期建議開昭陽湖東<lb/>
　　百四十餘里為永久計興役垂成為言者所阻而<lb/>
　　罷<lb/>
<pb n="KR2k0042_WYG_139-103a"/>
　　楊昇字起同吳縣人𢎞治癸丑進士選庻吉士改<lb/>
　　户科給事中有大臣以罪斥復夤縁再進昇疏劾<lb/>
　　之人憚其勁補禮科覈視遼陽邉儲斥不法數人<lb/>
　　邉塞肅清子伊志嘉靖丙辰進士累官右副都御<lb/>
　　史廵撫南贛亦著聲績<lb/>
　　朱希周字懋忠崑山人父文官御史有直聲希周<lb/>
　　舉𢎞治丙辰廷試第一人授修撰遷侍讀以忤劉<lb/>
　　瑾左遷歴禮部侍郎嘉靖初大禮議起希周力持<lb/>
<pb n="KR2k0042_WYG_139-103b"/>
　　讜論風節挺特累官南京吏部尚書以考察忤權<lb/>
　　貴乞致仕家居益廉靜自持卒諡恭靖<lb/>
　　顧潛字孔昭崑山人𢎞治丙辰進士選庻吉士改<lb/>
　　御史屢論時政皆見採納又劾光禄少卿祝祥阿<lb/>
　　附外戚太常卿崔志端左道惑人皆斥去武宗即<lb/>
　　位疏言嗣服之始當崇敬畏戒佚欲任耆碩逺佞<lb/>
　　倖時論偉之出督京畿學政為劉瑾黨所搆罷歸<lb/>
　　周倫字伯明崑山人𢎞治己未進士自新安知縣<lb/>
<pb n="KR2k0042_WYG_139-104a"/>
　　擢御史正徳中勘太監李興伐禁林山木事上嘉<lb/>
　　其直以忤劉瑾斥歸瑾誅復起出按山西奏築太<lb/>
　　原南關新城寧武關上堡垜口濠塹邉境永賴嘉<lb/>
　　靖中累遷南京刑部尚書卒諡康僖子鳯鳴字于<lb/>
　　岐正徳戊辰進士歴刑兵二部郎中以吏幹稱終<lb/>
　　大理寺丞<lb/>
　　周用字行之吳江人𢎞治壬戌進士正徳初官南<lb/>
　　兵科給事中極諫以中㫖斥廷臣且請治鎮守江<lb/>
<pb n="KR2k0042_WYG_139-104b"/>
　　西中官罪時多其直出為廣東參議預平畨禺盜<lb/>
　　有功嘉靖中歴南刑部尚書致仕用端亮有節槩<lb/>
　　人惜其去以薦起工部尚書督河道尋改漕運未<lb/>
　　上召拜左都御史遷吏部尚書卒諡恭肅<lb/>
　　陳察字原習常熟人𢎞治壬戌進士正徳初由南<lb/>
　　昌推官擢南御史尋改北劉瑾既誅武宗猶日狎<lb/>
　　羣小察偕同官極諫出按雲南嘉靖初復按四川<lb/>
　　先後請罷鎮守中貴又伸救諫臣楊言直聲震朝<lb/>
<pb n="KR2k0042_WYG_139-105a"/>
　　野歴僉都御史撫南贛旋以忤㫖斥歸弟寰舉進<lb/>
　　士仕至祭酒正徳中以直諫奪俸<lb/>
　　陸鰲字鎮卿吳江人𢎞治壬戌進士授荆州府推<lb/>
　　官廉勤明允諸郡多疑獄上官檄鰲徃决之擢御<lb/>
　　史廵山海關疏籌邉三事悉見採納復按河南奪<lb/>
　　宣武等衛田為勢家所占者六千餘頃給諸貧軍<lb/>
　　歲增糧四萬石終浙江參政<lb/>
　　顧鼎臣字九和崑山人𢎞治乙丑廷試第一授修<lb/>
<pb n="KR2k0042_WYG_139-105b"/>
　　撰嘉靖初以直講受眷歴吏部左侍郎請授曾子<lb/>
　　後五經博士比三氏子孫從之進禮部尚書京師<lb/>
　　淫雨四方多水災鼎臣請賑饑弭盜報可尋以本<lb/>
　　官兼文淵閣大學士卒諡文康鼎臣官侍從時屢<lb/>
　　陳東南賦役不均之弊世宗特勅撫臣釐定之倡<lb/>
　　築崑山城後有倭警邑賴以全鄉人立祠祀之孫<lb/>
　　謙服天啟中田貢除昌化知縣治以嚴辦聞<lb/>
　　吳山字靜之吳江人尚書洪子正徳戊辰進士官<lb/>
<pb n="KR2k0042_WYG_139-106a"/>
　　刑部郎中抗直不撓權勢力諫武廟南廵忤㫖廷<lb/>
　　跪五日屢遷河南廵撫劾伊王府宦豎及臨漳王<lb/>
　　府將軍之為民害者左遷浙江參議後歴撫四川<lb/>
　　南贛並著聲績終刑部尚書弟巖同榜進士授給<lb/>
　　事中乾清宫災疏陳數十事語皆切直仕至四川<lb/>
　　參政子邦貞嘉靖癸丑進士官湖廣按察有撫討<lb/>
　　土司功終太僕卿曾孫易字日生明季癸未進士<lb/>
　　以名節著<lb/>
<pb n="KR2k0042_WYG_139-106b"/>
　　方鳯字時鳴崑山人正徳戊辰與兄鵬同舉進士<lb/>
　　鳯官御史武宗時屢諫廵幸江西副使胡世寧以<lb/>
　　忤宸濠被逮力救之薦王守仁當不次用世宗初<lb/>
　　大禮議起鳯力持正論以兄附張桂之議因并劾<lb/>
　　之旋自劾以謝兄遂免歸初鳯鵬素友愛及鳯罷<lb/>
　　鵬亦以太常卿告歸兄弟雍穆無間<lb/>
　　陳逅字良會常熟人正徳丁丑進士嘉靖初官御<lb/>
　　史同官以直諫逮訊逅抗疏申救下獄廷杖謫合<lb/>
<pb n="KR2k0042_WYG_139-107a"/>
　　浦主簿累官河南副使帝幸承天坐供具不辦落<lb/>
　　職後頻薦不起<lb/>
　　孫國華字珍凡萬歴甲戌進士知東平州擒劇盜<lb/>
　　决疑獄終廣州知府<lb/>
　　沈漢字宗海吳江人父奎有孝行漢舉正徳辛巳進<lb/>
　　士授刑科給事中論中官馬俊王堂罪嘉靖改元詔<lb/>
　　蠲逋税漢以民間己納者多飽吏槖請已徵未解者<lb/>
　　作來年正課又興獻帝議加皇號疏陳不可霍韜欲<lb/>
<pb n="KR2k0042_WYG_139-107b"/>
　　改官制力陳其謬及張寅獄起執法大臣<hi>多</hi>得罪漢<lb/>
　　抗章申救廷杖削籍隆慶初贈太常少卿<lb/>
　　王同祖字繩武崑山人正徳辛巳進士選庻吉士<lb/>
　　授編修嘉靖中以議興獻廟制被斥用薦起歴司<lb/>
　　業九廟災上言宗廟宜藏主石室引公羊傳及漢<lb/>
　　儀為証人服其博識子逢年字舜華高才嗜古能<lb/>
　　世其學<lb/>
　　朱觀字顒伯崑山人嘉靖癸未進士官御史言事<lb/>
<pb n="KR2k0042_WYG_139-108a"/>
　　忤㫖廷杖廵按陜西奏築花馬池至横城堡邉墻<lb/>
　　百六十餘里永為西陲利終河南布政<lb/>
　　顧夢圭字武祥崑山人御史濳子嘉靖癸未進士<lb/>
　　官南吏部郎應詔陳言論六事尤論中官鎮守之<lb/>
　　害得㫖撤還擢廣東參議乞止海北採珠之役參<lb/>
　　政福建平連江壽寧松溪諸寇終江西布政子允<lb/>
　　黙有文名同縣陸冕字子端夢圭同榜進士授禮<lb/>
　　部主事以劾方士陶仲文廷杖謫浮梁驛丞後歴<lb/>
<pb n="KR2k0042_WYG_139-108b"/>
　　陜西副使<lb/>
　　陸粲字子餘長洲人嘉靖丙戌進士選庻吉士改<lb/>
　　工科給事中勁挺敢言時張璁桂蕚擅政粲劾其<lb/>
　　罪帝悟立斥之尋復用霍韜言召還璁蕚下粲獄<lb/>
　　謫都鎮驛丞遷永新知縣前後獲盜數百姦猾屏<lb/>
　　迹以念母乞歸母殁毀甚未終喪而卒粲嗜學博<lb/>
　　通古今有著述行世<lb/>
　　秦鰲字子元崑山人嘉靖丙戌進士歴兵科給事<lb/>
<pb n="KR2k0042_WYG_139-109a"/>
　　中劾魏國公徐鵬舉中官賴義不法狀彗星見劾<lb/>
　　張孚敬妬賢病國帝遂罷孚敬及孚敬再相汪鋐<lb/>
　　承風㫖以考察謫鰲東陽縣丞屢遷福建參議卒<lb/>
　　曹逵字履中常熟人嘉靖己丑進士官御史以糾<lb/>
　　冢宰汪鋐罪忤㫖廷杖謫蘄水知縣中人從章聖<lb/>
　　梓宫過境恣索供帳逵令吏民牽板水次己公服<lb/>
　　前引中人素聞其剛直遽引去<lb/>
　　周大禮字子和崑山人嘉靖壬辰進士知興化府<lb/>
<pb n="KR2k0042_WYG_139-109b"/>
　　興木蘭障水之役以備旱澇歴山東登萊道除海<lb/>
　　壖漁税<lb/>
　　嚴訥字敏卿常熟人嘉靖辛丑進士選庻吉士歴<lb/>
　　侍讀三吳困倭患後歲復大祲有司徵斂益急訥<lb/>
　　疏請蠲貸帝從之累遷禮部尚書改吏部慎選曹<lb/>
　　郎務抑奔競振淹滯又仿先朝三途並用法州縣<lb/>
　　吏政績異者破格超擢銓政一新尋拜武英殿大<lb/>
　　學士仍掌銓政以疾告歸卒諡文靖孫栻字子張<lb/>
<pb n="KR2k0042_WYG_139-110a"/>
　　明季甲戌進士除信陽知州設守嚴宻寇不敢犯<lb/>
　　為督師盧象昇所重<lb/>
　　徐申字周翰崑山人嘉靖中由鄉舉歴刑部主事<lb/>
　　張延齡繫獄申奏記尚書宜援議貴議親例請於<lb/>
　　帝以慰昭聖太后心帝震怒盡収繫前後提牢主<lb/>
　　事申廷杖謫外任不赴官而歸與同里魏校輩歗<lb/>
　　咏為樂久之卒<lb/>
　　王賚汝字以善常熟人嘉靖中由鄉舉授增城知<lb/>
<pb n="KR2k0042_WYG_139-110b"/>
　　縣地接五嶺素多盜設方畧獲斬之歴漢陽知府<lb/>
　　溳水淤塞出府羨金募役開濬溉田千頃名王公<lb/>
　　河<lb/>
　　袁洪愈字抑之吳縣人嘉靖丁未進士歴禮科給<lb/>
　　事中以劾嚴嵩私人出為福建僉事屢遷湖廣參<lb/>
　　政所在以清節著嵩敗召為南太僕少卿歴南禮<lb/>
　　部尚書改吏部引年致仕卒諡安節洪愈通籍四<lb/>
　　十餘年所居不增一椽出入徒步及殁廵撫周孔<lb/>
<pb n="KR2k0042_WYG_139-111a"/>
　　教捐金葬之<lb/>
　　張勉學字益甫長洲人嘉靖丁未進士由翰林改<lb/>
　　給事中方士陶仲文受封爵抗疏駁之出勘邉事<lb/>
　　劾仇鸞濫殺冒功謫内黄丞累遷僉事分廵長沙<lb/>
　　平藩府租額聽縣徵解民便之分守衡永宣布恩<lb/>
　　威苖民懾服<lb/>
　　徐栻字世寅常熟人嘉靖丁未進士自宜春知縣<lb/>
　　擢南御史忤嚴嵩謫浙江布政司都事累遷江西<lb/>
<pb n="KR2k0042_WYG_139-111b"/>
　　參議監戚繼光軍破境内羣盜又平花園洞賊歴<lb/>
　　僉都御史廵撫浙江修築海鹽隄二十餘里以南<lb/>
　　工部尚書致仕孫復祚字陽初才名甚盛<lb/>
　　陳瓚字廷祼常熟人嘉靖丙辰進士自永豐知縣<lb/>
　　擢刑科給事中劾罷嚴嵩黨二人請録建言廢斥<lb/>
　　者廷杖削籍隆慶元年起官吏科請卹楊最楊繼盛而<lb/>
　　誅曲殺沈錬之楊順路楷皆報可擢太常少卿忤<lb/>
　　高拱謫官後以薦起累遷右副都御史振肅綱紀<lb/>
<pb n="KR2k0042_WYG_139-112a"/>
　　復以直言忤時相除南刑部侍郎卒諡莊靖<lb/>
　　楊成字汝大長洲人嘉靖丙辰進士授工部主事<lb/>
　　累遷四川㕘政按蜀藩侵占山林陂田悉還之民<lb/>
　　進廣西左布政桂林用兵成調畫有功擢都御史<lb/>
　　廵撫江西賑災荒修水利民尸祝之入為工部侍<lb/>
　　郎歴南兵部尚書劾巨璫張鯨罪斥之予告歸卒<lb/>
　　諡莊簡<lb/>
　　申時行字汝黙吳縣人嘉靖壬戌進士第一授修<lb/>
<pb n="KR2k0042_WYG_139-112b"/>
　　撰歴吏部左侍郎萬歴六年拜東閣大學士十一<lb/>
　　年進首輔時行性平粹承前相綜覈之後一切為<lb/>
　　寛大以諧人情亦數有獻納録建言諸臣罷内操<lb/>
　　皆有力焉嘗力言催科急廹徵派加增刑獄繁多<lb/>
　　用度侈靡之害十九年予告歸里又二十三年卒<lb/>
　　年八十諡文定<lb/>
　　郭諫臣字子忠長洲人嘉靖壬戌進士授袁州推<lb/>
　　官列嚴世蕃諸不法狀上廵按御史林潤潤以入<lb/>
<pb n="KR2k0042_WYG_139-113a"/>
　　奏世蕃伏誅歴吏部員外郎㑹中官毆御史闕下<lb/>
　　抗疏請正其罪屢擢鄖陽廵撫未任卒<lb/>
　　韓世能字存良長洲人隆慶戊辰進士選庻吉士<lb/>
　　授編修歴禮部左侍郎嘗奉使册封朝鮮及楚藩<lb/>
　　餽遺無所受分校鄉㑹試所拔多知名士又吳縣<lb/>
　　劉瑊字玊儔隆慶辛未第二人及第授編修歴中<lb/>
　　允亦有清望<lb/>
　　趙用賢字汝師常熟人隆慶辛未進士選庻吉士<lb/>
<pb n="KR2k0042_WYG_139-113b"/>
　　授檢討䟽論輔臣張居正奪情事廷杖削籍後起<lb/>
　　原官累遷吏部左侍郎初用賢以建言得譴名震<lb/>
　　一時及再起聲望益重為執政所忌遂不得安其<lb/>
　　位而去公論惜之卒諡文毅<lb/>
　　顧其志字太冲長洲人隆慶辛未進士萬歴中官<lb/>
　　陜西參政時西陲告警其志有保靈武功累遷陜<lb/>
　　西布政裁抑礦税二璫歴左副都御史總督三邉<lb/>
　　有紅水青陽諸㨗疏止礦税減織造發二璫惡跡<lb/>
<pb n="KR2k0042_WYG_139-114a"/>
　　撤之改總南憲<lb/>
　　顧九思字與睿長洲人隆慶辛未進士授豐城知<lb/>
　　縣萬歴初以治行擢户科給事中歴禮兵都給事<lb/>
　　中條奏皆有關軍國大計咸推其讜直累遷右通<lb/>
　　政以病乞歸裔孫太學生希喆以學行稱三典康<lb/>
　　熙庚辰進士盛有文譽<lb/>
　　沈璟字伯英吳江人漢曾孫萬歴甲戌進士歴吏<lb/>
　　部考功員外郎時有册封鄭貴妃之㫖璟疏請定<lb/>
<pb n="KR2k0042_WYG_139-114b"/>
　　國本并請王恭妃封號忤㫖謫行人司正遷光禄<lb/>
　　丞尋乞歸卒天啟初贈光禄少卿弟瓚字子勺萬<lb/>
　　歴丙戌進士歴江西僉事以行義著鄉里<lb/>
　　朱熙洽字鴻甫崑山人萬歴甲戌進士授濳江知<lb/>
　　縣清民田築磚城歴貴州副使所至皆以清嚴著<lb/>
　　孫日爃萬歴壬子舉人官工部員外郎督臨清厰<lb/>
　　有守城績<lb/>
　　陳子濳吳江人以字行僉事僎𤣥孫萬歴丁丑進<lb/>
<pb n="KR2k0042_WYG_139-115a"/>
　　士授行人選禮科給事中有清直聲降福建布政<lb/>
　　司照磨歴兵部郎中發武弁餽金事致之法終湖<lb/>
　　廣僉事子濳性篤孝母喪飲泣一目喪明<lb/>
　　顧雲程字務遠常熟人萬歴丁丑進士授淳安知<lb/>
　　縣調繁嘉興皆有善政擢御史出為江西僉事九<lb/>
　　江有景徳鎮之亂雲程撫其巨魁藍芳威後為名<lb/>
　　將歴貴州參議安輯容山銅仁二苖轉覇州兵備<lb/>
　　繩税使馬堂以法終南太常寺卿子大章<lb/>
<pb n="KR2k0042_WYG_139-115b"/>
　　張棟字伯任崑山人萬歴丁丑進士授新建知縣<lb/>
　　時清田議起棟徧歴相視定上中下三等遂為永<lb/>
　　利治以嚴辦聞擢工科給事中累陳時政皆得俞<lb/>
　　㫖歴兵科都給事中以疏爭國本救言官斥歸天<lb/>
　　啟初贈太常少卿<lb/>
　　吳之佳字公美長洲人萬歴庚辰進士授襄陽知<lb/>
　　縣有善政擢兵科給事中歴刑科都給事中以讜<lb/>
　　直著時册立久稽禮垣李獻可以豫教請上嚴謫<lb/>
<pb n="KR2k0042_WYG_139-116a"/>
　　之之佳偕同官抗疏力爭並削籍一時有吳中三<lb/>
　　諫之目謂之佳及張棟葉初春也天啓初贈之佳<lb/>
　　太僕少卿孫适字幼洪崇禎丁丑進士歴兵科右<lb/>
　　給事中因忤權奸得罪直聲震一時後遭母喪以<lb/>
　　毀卒<lb/>
　　葉初春字處元吳縣人萬歴庚辰進士授順徳知<lb/>
　　縣建水壩以扼海寇丈量阡陌賦額一清循良為<lb/>
　　嶺表最召拜禮科給事中轉左以疏救同官李獻<lb/>
<pb n="KR2k0042_WYG_139-116b"/>
　　可落職天啓初贈光禄少卿<lb/>
　　伍袁萃字聖起吳縣人萬歴庚辰進士歴兵部員<lb/>
　　外郎署職方事李成梁子求為錦衣大帥袁萃力<lb/>
　　寢之累遷廣東海北道副使中官李敬轄珠池其<lb/>
　　參隨擅殺人袁萃捕論如法後致仕歸時常熟陸<lb/>
　　枝字培吾以鄉舉知彞陵州税閹将抵荆爪牙恣<lb/>
　　為奸利枝率州人追而沈之閹不敢問<lb/>
　　申用懋字敬中吳縣人大學士時行子萬歴癸未<lb/>
<pb n="KR2k0042_WYG_139-117a"/>
　　進士授刑部主事歴兵部職方郎中熟悉九邉要<lb/>
　　害掌樞者深倚之先後歴樞曹十九年望最著天<lb/>
　　啓初累官右副都御史廵撫順天以忤璫罷崇禎<lb/>
　　初起兵部左侍郎進尚書拮据城守大著勞績弟<lb/>
　　用嘉字美中萬歴壬午舉人歴官貴州參政<lb/>
　　諸壽賢字延之崑山人萬歴癸未進士甫釋褐與<lb/>
　　同年生顧允成等疏論房寰誣劾海瑞罪奪冠帶<lb/>
　　放還久之起南陽教授歴禮部主事戚里中貴干<lb/>
<pb n="KR2k0042_WYG_139-117b"/>
　　請皆拒之以疾乞歸以經學指授後進築室吳之<lb/>
　　華山纂述周易未畢而卒<lb/>
　　袁黄字坤儀吳江人萬歴丙戌進士授寶坻知縣<lb/>
　　省重役裁苛派築堤扞海水闢曠土擢兵部職方<lb/>
　　主事時有援鮮之師黄疏請赴軍前贊畫遣竒士<lb/>
　　馮仲纓金相往說倭將約盟解甲事垂成為閫帥<lb/>
　　所忌遂落職天啓改元追叙東征功贈尚寶司少<lb/>
　　卿黄博學尚竒尤精律吕歴法<lb/>
<pb n="KR2k0042_WYG_139-118a"/>
　　王臨亨字止之崑山人萬歴己丑進士授西安知<lb/>
　　縣調海鹽守潔才敏讞獄如神擢刑部主事恤刑<lb/>
　　廣東故事減大辟不得過百人臨亨平反二百餘<lb/>
　　人吏執案請曰應活人耳寧計駁耶遷郎中大著<lb/>
　　明允之譽子志堅志長志慶皆知名時有一鳯三<lb/>
　　雛之目<lb/>
　　翁憲祥字兆隆常熟人萬歴壬辰進士除鄞縣知<lb/>
　　縣以課最徵入歴吏科都給事中疏請東宫講學<lb/>
<pb n="KR2k0042_WYG_139-118b"/>
　　福王之國糾中官黄勲等不法事知縣滿朝薦等<lb/>
　　以忤税使繫獄力請釋之遷太常少卿卒弟愈祥<lb/>
　　應祥并居官有清名憲祥子漢麟尚氣節終南安<lb/>
　　推官<lb/>
　　金士衡字秉中長洲人父應徵雲南參政以廉能<lb/>
　　稱士衡萬歴壬辰進士南工科給事中兼掌六科<lb/>
　　事極陳礦税之害請撤還中使語極剴切又爭輔<lb/>
　　臣沈一貫庇被察給事御史擢南通政參議歴太<lb/>
<pb n="KR2k0042_WYG_139-119a"/>
　　僕少卿士衡清介敢言士論推重<lb/>
　　陸化淳字君復常熟人萬歴壬辰進士授工部主<lb/>
　　事歴知金華府義東二邑困於開採遂定全浙補<lb/>
　　價議革守礦兵省費以千數復守贛州亷敏如在<lb/>
　　浙時以勤卒官弟化熙字羽明萬歴癸丑進士官<lb/>
　　工部出莅夏陽漕渠山東蓮妖驟發突犯東關化<lb/>
　　熙有禦寇䕶漕功終湖廣參政<lb/>
　　沈珫字季玉吳江人漢曾孫與兄琦弟珣號沈氏<lb/>
<pb n="KR2k0042_WYG_139-119b"/>
　　三鳯珫舉萬歴乙未進士以母老不謁選母殁服<lb/>
　　闋始仕歴東昌知府持守清介福藩就封中人過<lb/>
　　臨清暴横以珫約束嚴皆不敢肆遷副使歲旱蝗<lb/>
　　珫賑饑殲盜東土獲安少子自南以文學有盛名<lb/>
　　由進士除蓬萊知縣清操肖父<lb/>
　　繆國維字四備吳縣人萬歴辛丑進士累官貴州<lb/>
　　副使聞安酋難作叱馭兼程抵任枕戈坐甲者三<lb/>
　　閲月圍解叙功遷㕘政尋告歸子慧逺順治丁亥<lb/>
<pb n="KR2k0042_WYG_139-120a"/>
　　進士有文譽孫錦宣康熙癸丑進士授編修品行<lb/>
　　端雅繼讓戊辰進士彤丁未狀元有傳<lb/>
　　汪起鳯字無朋長洲人萬歴辛丑進士歴江西㕘<lb/>
　　政分守南瑞弭孽宗之變遷按察使分廵嶺北贛<lb/>
　　州兵譁辱帥圍署皆正其罪境内獲安累擢廣東<lb/>
　　布政<lb/>
　　徐待聘字廷珍常熟人栻從孫萬歴辛丑進士歴<lb/>
　　湖廣僉事分守荆南奢酋繹騷繕兵庀餉楚地晏<lb/>
<pb n="KR2k0042_WYG_139-120b"/>
　　然遷陜西按察使撫臣喬應甲希魏忠賢意急追<lb/>
　　故侍郎王之寀贓鉅萬待聘故緩之與應甲抗不<lb/>
　　少屈尋引疾歸從弟待任字廷葵以鄉薦歴沔陽<lb/>
　　知州楚藩中涓殺人捕置之法民田為相國子所<lb/>
　　奪斷還之亦以強直名<lb/>
　　葛錫璠字中恬崑山人萬歴辛丑進士歴刑部員<lb/>
　　外有大司馬私人受戎帥賂事露屬刑部庇之錫<lb/>
　　璠不可卒按以法屢擢河南分守道殲靈寶盜魁<lb/>
<pb n="KR2k0042_WYG_139-121a"/>
　　散其餘黨中州以安終河南按察使子鼏字端調<lb/>
　　崇禎庚午舉人篤學嗜古家多藏書悉鋟板行世<lb/>
　　王心一字繩甫吳縣人萬歴癸丑進士由行人選<lb/>
　　御史天啓初疏論客魏寵盛及救言官之攻客氏<lb/>
　　得罪者忤㫖斥歸尋復官歴遷應天府尹又以糾<lb/>
　　閹黨削籍直言勁節推重一時崇禎初起用終刑<lb/>
　　部侍郎<lb/>
　　陸康稷字宇粒吳縣人萬歴丙辰進士知貴溪廬<lb/>
<pb n="KR2k0042_WYG_139-121b"/>
　　陵二縣有亷能聲擢兵部主事忤魏忠賢落職崇<lb/>
　　禎初復官歴文選郎中長洲管玉音天啓乙丑進<lb/>
　　士授工部主事以督工節費忤璫被陷廷杖斥歸<lb/>
　　孫朝肅字恭甫常熟人萬歴丙辰進士授刑部主<lb/>
　　事光宗時紅丸一案朝肅首發正論又上書規切<lb/>
　　輔臣方從哲人多悚服出知兖州府預平蓮妖屢<lb/>
　　遷廣東布政弟朝讓由進士歴江西布政所至有<lb/>
　　循良聲<lb/>
<pb n="KR2k0042_WYG_139-122a"/>
　　瞿式耜字起田常熟人禮部侍郎景淳孫湖廣㕘<lb/>
　　議汝說子舉萬歴丙辰進士授永豐知縣有惠政<lb/>
　　調江寧永豐民乞留命再任崇禎初擢户科給事<lb/>
　　中矯矯立風節所建白多當帝意搏擊權豪人皆<lb/>
　　憚之尋以枚卜事牽連謫官復起應天府丞歴廣<lb/>
　　西巡撫<lb/>
　　姚希孟字孟長吳縣人舉萬歴己未進士選入翰<lb/>
　　林希孟力持清議以剛直稱天啓中希孟以母喪<lb/>
<pb n="KR2k0042_WYG_139-122b"/>
　　歸旋被論削籍崇禎初起左贊善時輔臣定逆案<lb/>
　　多所咨决歴遷詹事在講筵四年頻有獻納為温<lb/>
　　體仁所忌出掌南院尋移疾歸卒諡文毅子宗典<lb/>
　　字文初崇禎壬午舉人名行甚著孫田修字徳中<lb/>
　　康熙辛酉舉人通州學正<lb/>
　　顧宗孟字巖叟長洲人萬歴己未進士知定海縣<lb/>
　　㑹有調援之役定兵怒其帥婪侵鼔噪宗孟至武<lb/>
　　塲諭以大義得解散擢御史遇事敢言權要側目<lb/>
<pb n="KR2k0042_WYG_139-123a"/>
　　乞飬歸與文震孟姚希孟稱吳中三孟<lb/>
　　顧錫疇字九疇崑山人萬歴己未進士改庻吉士<lb/>
　　授檢討天啓中魏忠賢勢大熾以錫疇典試福建<lb/>
　　程策中有譏刺語遂削籍崇禎初召復原官歴禮<lb/>
　　部左侍郎條列用人五失五善及耗財諸弊帝善<lb/>
　　之因與楊嗣昌忤為所搆落職歸復起南京禮部<lb/>
　　左侍郎進尚書<lb/>
　　文震孟字文起吳縣人待詔徵明曾孫弱冠舉於<lb/>
<pb n="KR2k0042_WYG_139-123b"/>
　　鄉以學行負盛名十赴㑹試至天啟壬戌始舉進<lb/>
　　士第一授修撰時魏忠賢漸竊柄累逐大臣震孟<lb/>
　　上疏規切時政鐫秩調外旋斥為民崇禎初召為<lb/>
　　侍讀歴少詹事頻有建白讜直益著特拜禮部左<lb/>
　　侍郎兼東閣大學士甫兩月為温體仁所搆而罷<lb/>
　　震孟剛方貞介有古大臣風節卒諡文肅子諸生<lb/>
　　秉字孫符有高行<lb/>
　　顧其國字在一吳縣人天啓壬戌進士授永豐知<lb/>
<pb n="KR2k0042_WYG_139-124a"/>
　　縣靖萑苻革耗羨值歲災祲曲措糧賦民不知困<lb/>
　　以政最擢御史出廵按陜西茶馬解京馬匹獨踰常<lb/>
　　額<lb/>
　　許士柔字仲嘉常熟人天啟壬戌進士選庻吉士<lb/>
　　歴左庻子侃直負氣節時羣小所輯三朝要典雖<lb/>
　　燬而改削光宗實録未正士柔抗疏力爭遂與當<lb/>
　　國者忤出為南國子祭酒尋降尚寶司丞遷少卿<lb/>
　　卒族子重熙字子洽博雅有史才<lb/>
<pb n="KR2k0042_WYG_139-124b"/>
　　李模字子木吳縣人天啓乙丑進士授東莞知縣<lb/>
　　以政最擢御史慷慨論時事有慎獄詳刑諸疏廵<lb/>
　　按正定劾奏鎮守中官謫南京國子監典籍其後<lb/>
　　濳居著書以壽終<lb/>
　　朱天麟字㳺初崑山人崇禎戊辰進士授饒州推<lb/>
　　官凡攝六篆皆以廉惠得人心並建祠祀之戊寅<lb/>
　　考選以條對兵食稱㫖擢編修甲午正月奉差出<lb/>
　　都中塗聞京師陷一慟幾絶<lb/>
<pb n="KR2k0042_WYG_139-125a"/>
　　蔣燦字韜仲長洲人父育馨由鄉榜知清流縣有<lb/>
　　惠政燦舉崇禎戊辰進士除餘姚知縣捍禦蔡城<lb/>
　　獲全歴官樞曹出備兵天津作三臺為捍蔽保全<lb/>
　　南浙糧運長蘆鹽課歸里後遭母喪哭泣過哀兩<lb/>
　　目喪明人稱其孝<lb/>
　　趙士春字景之常熟人吏部待郎用賢孫叙州知<lb/>
　　府隆美子崇禎丁丑第三人及第授編修樞輔楊<lb/>
　　嗣昌奪情士春抗疏劾之末言臣祖用賢當神宗<lb/>
<pb n="KR2k0042_WYG_139-125b"/>
　　初輔臣張居正蔑倫起復臣祖慷慨建言幾斃杖<lb/>
　　下腊其敗肉以示子孫臣不敢背家學而㤀先訓<lb/>
　　疏入謫福建布政司檢校後復原官終左中允<lb/>
　　蔣棻字畹仙常熟人崇禎丁丑進士除南海知縣<lb/>
　　弭盜鋤奸豪猾屛跡調建安時多盜警棻濬城隍<lb/>
　　募鄉勇得勝兵數百屹若雄鎮撫臣舉通省亷幹<lb/>
　　第一以禮部主事歸里<lb/>
　　盛王贊字子裁長洲人崇禎丁丑進士授蘭溪知<lb/>
<pb n="KR2k0042_WYG_139-126a"/>
　　　縣以清惠稱舉卓異第一以忤廵按被糾崇禎素<lb/>
　　　知王贊名嘗對輔臣稱其強項後補東陽甫七日<lb/>
　　　以内艱歸遂隱居陽城為村塾師屋旁有田二畆<lb/>
　　　卒之日囑其子曰此吾祖宗所遺也<lb/>
　國朝金之俊字彦章吳縣人萬歴己未進士授中書舎<lb/>
　　　人屢擢兵部添註右侍郎<lb/>
　皇朝順治元年仍授以兵部右侍郎歴祕書院大學士<lb/>
　　　加太傅康熙元年予告歸里卒諡文通之俊受知<lb/>
<pb n="KR2k0042_WYG_139-126b"/>
世祖恩禮優渥有清勤端慎之褒疏陳江浙白糧民運之<lb/>
　　　累得改官運民至今賴之<lb/>
　　　顧予咸字小阮長洲人順治丁亥進士授寧晉知<lb/>
　　　縣畿南多盜廉其魁數人捕弗誅厚衣食之為耳<lb/>
　　　目盜悉驚散縣地多不耕上官徵賦如故力爭乃<lb/>
　　　免又平賦役而豪家不得匿田以累貧弱調知浙<lb/>
　　　之山隂兩舉卓異擢刑部主事歴吏部考功員外<lb/>
　　　郎時當掌計遽移疾歸適郡有大獄株累逮繫昭<lb/>
<pb n="KR2k0042_WYG_139-127a"/>
　　雪後居鄉風格峻整為後進所憚<lb/>
　　孫魯字孝若常熟人明廣東布政朝肅子順治壬<lb/>
　　辰進士授衢州推官西安有重獄久未决魯廉察<lb/>
　　得實論如法其餘多所平反逺近翕然稱神明歴<lb/>
　　大同知府地近邉而俗樸魯興禮教設義學弦誦<lb/>
　　相聞宿習丕變<lb/>
王師征吳逆調發旁午魯輓粟飛芻士獲宿飽以母老<lb/>
　　乞終養歸<lb/>
<pb n="KR2k0042_WYG_139-127b"/>
　　宋徳宜字右之長洲人明御史學朱子順治乙未<lb/>
　　進士選庻吉士授編修屢遷左都御史請弛海禁<lb/>
　　以資濱海居民生計嚴糾大帥之馭軍無法者歴<lb/>
　　吏部尚書杜絶請托清釐銓法進文華殿大學士<lb/>
　　徳宜風度端凝贊理機政尤稱慎宻卒於官諡文<lb/>
　　恪子駿業字聲求康熙乙卯副榜歴官兵部右侍<lb/>
　　郎大業字彦功康熙乙丑進士仕至内閣學士<lb/>
　　徐元文字公肅崑山人順治己亥殿試第一人授<lb/>
<pb n="KR2k0042_WYG_139-128a"/>
　　修撰屢遷國子祭酒訓士嚴肅歴左都御史整飭<lb/>
　　紀綱澄肅吏治屢陳時政多見採納以事鐫秩解<lb/>
　　任復原官洊陟刑户二部尚書進文華殿大學士<lb/>
　　兼掌翰林院事輔臣綰院篆異數也罷歸舟過臨<lb/>
　　清𣙜使檢視囊槖衣裝之外唯圖書千卷人服其<lb/>
　　清子樹本字道積康熙丁丑進士官編修<lb/>
　　許定升字升年長洲人順治甲午副榜授禹城知<lb/>
　　縣决斷明敏俗多投繯赴井以中怨家定升覽牒<lb/>
<pb n="KR2k0042_WYG_139-128b"/>
　　立察其虚實受事三年止定真命兩案又捕治豪<lb/>
　　蠧不少貸治聲大著引疾歸里力行善事與同志<lb/>
　　積粟賑饑復倡設育嬰堂鄉里稱之<lb/>
　　陸在新字蔚文長洲人康熙丙午舉人除松江教<lb/>
　　授舉卓異擢廬陵知縣清操特著每晨拜誦戒石<lb/>
　　四箴乃視事建二亭縣門榜曰問苦息事每置投<lb/>
　　牒者於中令諦思之多自悔求息者不息乃詳訊之<lb/>
　　曲直立判嘗裹糧詣鄉朂民孝悌力田藹如家人<lb/>
<pb n="KR2k0042_WYG_139-129a"/>
　　　暇則與諸生講徳論文士習益醇邑大治卒於官<lb/>
　　　民罷市巷哭<lb/>
　　　吳一蜚字翼生長洲人康熙丁未進士授山西山<lb/>
　　　隂知縣歲屢不登一蜚頻請緩征蠲賦賑粟平糶<lb/>
　　　又連决疑獄人頌為神補洪雅縣蜀中自遭明季<lb/>
　　　寇亂後征税不及原額十一時撫臣以承平日久<lb/>
　　　民稠土闢欲復賦額之舊一蜚力爭得減入為工<lb/>
　　　部主事擢御史累官刑部尚書轉吏部在職皆以<lb/>
<pb n="KR2k0042_WYG_139-129b"/>
　　　廉慎稱卒於位貧無以殮藉朝士賻始克庀喪事<lb/>
　　　蔣伊字謂公常熟人明禮部主事棻子康熙癸丑<lb/>
　　　進士選庻吉士改御史有陳六部積習及請減白<lb/>
　　　糧之價諸奏彈劾大吏無所撓避又集民間疾苦<lb/>
　　　繪十二圖以獻<lb/>
聖祖披覽嘉納出為參議督糧廣東多所興除遷河南提<lb/>
　　　學副使以實行移士習公明稱第一卒於官先是<lb/>
　　　閩逆之變禁兵駐蘇城以供調遣人皆惴恐伊疏<lb/>
<pb n="KR2k0042_WYG_139-130a"/>
　　言内地不必防禦以身家力保無他虞得撤回郡<lb/>
　　人徳之<lb/>
　　歸允肅字孝儀常熟人明刑部主事起先子康熙<lb/>
　　己未殿試第一人授修撰辛酉典試京闈所拔皆<lb/>
　　寒畯刑部尚書魏象樞昌言於朝慶其得人歴官<lb/>
　　少詹事與議政事持正不阿以疾吿歸居鄉有清<lb/>
　　望<lb/>
　　陶元淳字子師常熟人康熙戊辰進士授廣東昌<lb/>
<pb n="KR2k0042_WYG_139-130b"/>
　　化知縣作浮糧考魚鱗册㑹稽經費録區分縣事<lb/>
　　如家事為民請命與上官徃復千言動以至誠海<lb/>
　　外武弁驕横盡發其奸狀將吏斂戢時行村落問<lb/>
　　民疾苦行不坐乘暑不張葢以勞卒官邑人尸祝<lb/>
　　張孝時字嘉錫吳縣人康熙辛未進士選庻吉士<lb/>
　　改欒城知縣濬洨沙諸河故道延袤四十餘里列<lb/>
　　植榆栁以固隄防邑之水患遂息在官二載政績<lb/>
　　特著以廵撫薦及九卿保舉擢寧州知州撫綏疲<lb/>
<pb n="KR2k0042_WYG_139-131a"/>
　　　瘠民日休息又疏濬州西天池資民灌溉連歲大<lb/>
　　　稔以疾乞休未就道而卒<lb/>
　　　嚴虞惇字寶成常熟人明信陽知州栻孫康熙丁<lb/>
　　　丑殿試第二人授編修左遷大理寺副時通倉盜<lb/>
　　　米案有欲以私怨鍛入人罪者因虞惇力持不可<lb/>
　　　而止又有内務府殺人移獄事虞惇先上書本寺<lb/>
　　　少卿邵觀歴指疑狀又出不意執其人訊之遂吐<lb/>
　　　實獄始定累遷太僕少卿典試楚蜀皆稱得人平<lb/>
<pb n="KR2k0042_WYG_139-131b"/>
　　　日淹貫經史著述俱行世<lb/>
　　　蔣廷錫字揚孫康熙己卯舉北闈癸未<lb/>
欽賜進士選庻吉士明年即授編修才名冠史舘屢擢内<lb/>
　　　閣學士雍正元年遷禮部侍郎歴户部尚書勾稽<lb/>
　　　周宻諸曹宿弊釐剔無遺六年進文華殿大華士<lb/>
　　　仍兼理户部事廷錫品粹才優莅事精敏仰贊機<lb/>
　　　務悉協<lb/>
宸衷特加太子太傅給一等阿達哈哈畨世職九年七月<lb/>
<pb n="KR2k0042_WYG_139-132a"/>
　　卒於位諡文肅<lb/>
　　蔣杲字子遵長洲人明副使燦四世孫康熙癸巳<lb/>
　　進士歴户部郎中廉敏勤慎為諸曹最出知廉州<lb/>
　　府寛厚持大體而剖决明鋭廷無滯訟上官皆重<lb/>
　　其才守輙檄攝隣郡事所莅俱有聲以罣誤罷用<lb/>
　　薦監修海寧海神廟工埀竣而卒杲文學博贍兼<lb/>
　　長吏事未竟其用人多惜之<lb/>
　<lb/>
<pb n="KR2k0042_WYG_139-132b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南通志卷一百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0042_WYG_111-1a"/>
　欽定四庫全書<lb/>
　　江南通志卷一百十二<lb/>
　　　職官志<lb/>
　　　　名宦<lb/>
　　　自邦之司憲至於一命以上有功德於民者皆得<lb/>
　　　祠於頖宫長吏春秋有事焉<lb/>
　　國家昭美報勸來者甚盛典也然昔之稱循吏曰所<lb/>
　　　去見思又曰悃愊無華豈非治實不治名故令名<lb/>
<pb n="KR2k0042_WYG_111-1b"/>
　　　益無窮歟江南藩翰之首簿領殷繁幸際<lb/>
　盛隆之運咸和兆民<lb/>
聖聖纘承<lb/>
　軫念三吳詳求理化有虞咨十二牧成周董正治官兼<lb/>
　　　而備之然則仰奉<lb/>
　德音以實心為實政之本抑亦借前事為後事之師歟<lb/>
　　　夫鄉有奉嘗陂名愛敬祥生白鹿之轓香播桃花<lb/>
　　　之米治行風操炳煥千載若兹異等固不乏人其<lb/>
<pb n="KR2k0042_WYG_111-2a"/>
　　有釐舉興革鑿鑿可見施行者並詳著於篇有所<lb/>
　　考鏡焉<lb/>
　　統部<lb/>
　周孫叔敖事楚莊王稱賢相嘗起芍陂在今壽州安<lb/>
　　豐縣東徑百里灌田數萬頃<hi>後漢書循吏王景傳註</hi>
　　黄歇楚考烈王元年以歇為相封春申君賜淮北<lb/>
　　地後請封江東因城故吳墟居之相楚八年楚復<lb/>
　　強<hi>史記本傳</hi>
<pb n="KR2k0042_WYG_111-2b"/>
　漢董仲舒廣川人元光元年舉賢良對策以為江都<lb/>
　　相王素驕好勇仲舒以禮誼匡正王敬重焉治國<lb/>
　　以春秋災異之變推陰陽所以錯行故求雨閉諸<lb/>
　　陽縱諸陰其止雨反是行之一國未嘗不得所欲<lb/>
　　<hi>漢書本傳</hi>
　　魏相字弱翁定陶人昭帝時揚州刺史考案守相<lb/>
　　多所貶退丙吉與書曰朝廷知弱翁治行方大用<lb/>
　　願愼事自重藏器於身相善其言為霽威嚴居部<lb/>
<pb n="KR2k0042_WYG_111-3a"/>
　　二嵗徵為諫大夫<hi>漢書本傳</hi>
　　黃霸字次公陽夏人宣帝時為揚州刺史三歲以<lb/>
　　賢良高第詔為潁州太守居官賜車葢特高一丈<lb/>
　　别駕主簿車緹油屏泥於軾前以章有德<hi>漢書循吏傳</hi>
　　何武字君公郫縣人宣帝時為揚州刺史二千石<lb/>
　　有罪應時舉奏其餘賢與不肖敬之如一是以郡<lb/>
　　國各重其守相州中清平行部必先即學宫見諸<lb/>
　　生試其誦論問以得失然後入傳舍出記問墾田<lb/>
<pb n="KR2k0042_WYG_111-3b"/>
　　頃畝五穀美惡已廼見二千石以為常<hi>漢書本傳</hi>
　　鮑永字君長屯留人光武初為揚州牧時多寇暴<lb/>
　　永以傷痍之後誅其強横鎮撫其餘百姓安之<hi>後漢</hi>
　　<hi>書本傳</hi>
　　歐陽歙字正思千乘人建武中為揚州牧李憲餘<lb/>
　　黨淳于臨等聚衆數千殺安豐令歙討平之<hi>後漢書儒</hi>
　　<hi>林傳</hi>
　　張禹字伯達襄國人建初中為揚州刺史行部理<lb/>
<pb n="KR2k0042_WYG_111-4a"/>
　　察枉訟郡邑深幽之處無不畢到多所明舉<hi>後漢書本</hi>
　　<hi>傳</hi>
　　滕撫字叔輔北海人順帝末劇賊范容徐鳳等為<lb/>
　　江淮巨患撫除九江都尉擊破斬之拜中郎將督<lb/>
　　揚徐二州事又乘勝斬歴陽賊華孟於是東南悉<lb/>
　　平<hi>後漢書本傳</hi>
　　馮緄字鴻卿巴郡人少學春秋司馬兵法順帝末<lb/>
　　持節督揚州諸郡軍事與中郎將滕撫討破羣賊<lb/>
<pb n="KR2k0042_WYG_111-4b"/>
　　<hi>後漢書本傳</hi>
　　楊秉字叔節華陰人太尉震中子為徐州刺史計<lb/>
　　日受俸以廉潔稱<hi>後漢書楊震傳</hi>
　　百里嵩字景山封邱人為徐州刺史境内旱嵩行<lb/>
　　部所至甘雨隨注<hi>後漢記</hi>
　　嚴遵揚州刺史行部聞道旁女子哭聲不哀繫問<lb/>
　　果以淫殺夫者按正其罪<hi>後漢記</hi>
　三國魏劉馥字元潁相人建安中為揚州刺史單馬<lb/>
<pb n="KR2k0042_WYG_111-5a"/>
　　造合肥空城建立州治數年中恩化大行立學校<lb/>
　　廣屯田興諸陂堨以溉稻田官民有畜又高城壘<lb/>
　　積木石編草苫為戰守備<hi>魏志本傳</hi>
　　吕䖍字子恪任城人文帝時為徐州刺史辟王祥<lb/>
　　為别駕民事一以委之世多其能任賢討利城叛<lb/>
　　賊斬獲有功<hi>魏志木傳</hi>
　　滿寵字伯寧昌邑人魏明帝時督揚州諸軍事時<lb/>
　　孫權頻歲攻合肥寵請移城西三十里依險立城<lb/>
<pb n="KR2k0042_WYG_111-5b"/>
　　以守誘寇入平地而掎其歸路遂連敗權兵又權<lb/>
　　遣兵佃江北寵伺其收穫時擊破諸屯盡焚穀物<lb/>
　　詔美之<hi>魏志本傳</hi>
　　孫禮字叔達涿郡人魏嘉平中為揚州刺史吳兵<lb/>
　　侵境禮勒兵禦之芍陂自旦及暮將士死傷過半<lb/>
　　禮手秉枹鼓奮不顧身敵人始退詔書慰勞賜絹<lb/>
　　七百匹禮盡付亡者家無以入身<hi>魏志本傳</hi>
　晉王渾字元冲太原人武帝初為徐州刺史嵗凶民<lb/>
<pb n="KR2k0042_WYG_111-6a"/>
　　飢渾開倉賑贍百姓賴之歴都督揚州諸軍事鎮<lb/>
　　壽春陳兵東疆察攻取之勢及大舉伐吳渾率師<lb/>
　　出横江以平吳功進爵為公復鎮壽春時吳人新<lb/>
　　附渾撫循綏納人情悦服<hi>晉書本傳</hi>
　　胡威壽春人武帝時歴徐州刺史勤於政術風化<lb/>
　　大行<hi>晉書良吏傳</hi>
　　郄鑒字道徽金鄉人明帝時拜兖州刺史都督揚<lb/>
　　州江西諸軍鎮合肥謀滅王敦遷都督徐兖青三<lb/>
<pb n="KR2k0042_WYG_111-6b"/>
　　州事兖州刺史鎮廣陵蘇峻反進都督揚州八郡<lb/>
　　軍事率衆渡江與陶侃㑹築大業曲阿庱亭三壘<lb/>
　　以拒賊斬蘇逸降男女萬餘口又海寇抄東南諸<lb/>
　　縣鑒城京口復率衆平諸寇<hi>晉書本傳</hi>
　　庾亮字元規鄢陵人成帝時督豫州揚州諸軍事<lb/>
　　豫州刺史鎮蕪湖將軍郭黙據湓口叛亮同太尉<lb/>
　　陶侃合軍討破之不受爵賞<hi>晉書本傳</hi>
　　蔡謨字道明考城人成帝時都督諸軍事領徐州<lb/>
<pb n="KR2k0042_WYG_111-7a"/>
　　刺史聞石虎於青州造船掠緣海諸縣謨遣將守<lb/>
　　中洲拒之時謨所統七千餘人置戍東至土山西<lb/>
　　至江乘城壘相望隨宜防備甚有算略<hi>晉書本傳</hi>
　　卞壼字望之寃句人蘇峻至東陵口詔以壼都督<lb/>
　　大桁諸軍時發背創猶未合力疾轉戰死之二子<lb/>
　　眕盱相隨赴賊同時見害<hi>晉書本傳</hi>
　　謝安字安石陽夏人太元中以太保出鎮廣陵築<lb/>
　　新城又築埭於城北後人追思之名曰召伯埭<hi>晉書</hi>
<pb n="KR2k0042_WYG_111-7b"/>
　　<hi>本傳</hi>
　　謝元字幼度安兄子孝武時苻堅屢寇邊境朝命<lb/>
　　擇良將可禦北方者安舉元應詔拜兖州刺史監<lb/>
　　江北諸軍事鎮廣陵進擊屢破之加領徐州刺史<lb/>
　　及堅兵次項城衆號百萬元為前鋒都督以精鋭<lb/>
　　八千大敗之於淝水南尋進駐彭城<hi>晉書本傳</hi>
　南北朝宋王懿字仲德太原人三臨徐州威德著於<lb/>
　　彭城<hi>宋書本傳</hi>
<pb n="KR2k0042_WYG_111-8a"/>
　　劉義欣彭城人宋長沙王道憐子元嘉中監豫司<lb/>
　　雍并四州諸軍豫州刺史鎮壽陽于時土荒民散<lb/>
　　城頽盗熾義欣綱維補葺隨時經理境内畏服道<lb/>
　　不拾遺城府庫藏並皆充實遂為盛藩又修芍陂<lb/>
　　通渒水旱患猶是得除<hi>宋書長沙景王道憐傳</hi>
　　沈慶之字𢎞先武康人宋孝武初督南兖豫徐兖<lb/>
　　四州諸軍事鎮軍將軍南兖州刺史鎮盱眙還鎮<lb/>
　　廣陵討魯爽有功後又討平竟陵王誕<hi>宋書本傳</hi>
<pb n="KR2k0042_WYG_111-8b"/>
　　宗慤字元幹南陽人宋孝建中歴豫州刺史監五<lb/>
　　州諸軍事竟陵王誕據廣陵反慤表求赴討遂引<lb/>
　　軍平之<hi>宋書本傳</hi>
　　吉翰字休文池陽人也監徐兖二州豫州之梁郡<lb/>
　　諸軍事徐州刺史其下畏服莫敢犯禁<hi>宋書本傳</hi>
　　檀道濟金鄉人宋高祖時監南徐兖之江北淮南<lb/>
　　諸郡軍事鎮北將軍南兖州刺史救東陽未至虜<lb/>
　　走還鎮廣陵後又增督青州徐州之淮陽下邳琅<lb/>
<pb n="KR2k0042_WYG_111-9a"/>
　　邪東莞諸軍事討謝晦晦不戰自潰<hi>宋書本傳</hi>
　梁蕭秀字彥達梁武帝弟都督南徐兖二州諸軍事<lb/>
　　南徐州刺史京口累被兵革人戸流散秀招懷撫<lb/>
　　納惠愛大行嵗饑以私財瞻百姓所濟甚衆<hi>梁書太祖</hi>
　　<hi>五王傳</hi>
　　蕭景字子昭梁宗室天監中以安右將軍監揚州<lb/>
　　稱眀斷符教嚴整有田舍老姥嘗訴得符還縣吏<lb/>
　　未即發姥語曰蕭監州符火煆汝手何敢留之其<lb/>
<pb n="KR2k0042_WYG_111-9b"/>
　　為人畏服如此<hi>梁書本傳</hi>
　　韋叡字懷文京兆人梁武帝時豫州刺史領歴陽<lb/>
　　太守魏來宼擊走之天監四年都督諸軍進討平<lb/>
　　合肥遷豫州於合肥後又大破魏軍於鍾離<hi>梁書本傳</hi>
　　馮道根字巨基酇人梁天監八年督豫州諸軍豫<lb/>
　　州刺史布政清簡十六年復前任豫部人皆喜悦<lb/>
　　武帝每稱曰道根所在能使朝廷不復憶有一州<lb/>
　　<hi>梁書本傳</hi>
<pb n="KR2k0042_WYG_111-10a"/>
　　裴邃字深明聞喜人梁豫州刺史加都督鎮合肥<lb/>
　　攻魏拔甓城諸戍又畧地汝潁所在響應大破魏<lb/>
　　兵於壽陽邃為政寛明能得士心居身方正有威<lb/>
　　重將吏憚之<hi>梁書本傳</hi>
　陳蕭濟字孝康蘭陵人大建中為揚州長史高宗嘗<lb/>
　　勅取揚州曹事躬自省覽見濟條理詳悉文無滯<lb/>
　　害顧左右曰我本期蕭長史長於經傳不圖精練<lb/>
　　煩劇乃至於此<hi>陳書本傳</hi>
<pb n="KR2k0042_WYG_111-10b"/>
　北魏王肅字恭懿臨沂人孝文時歴都督豫州刺史<lb/>
　　以破齊將裴叔業功加督四州及叔業降附兼督<lb/>
　　江西復大敗齊兵尋為都督淮南諸軍事揚州刺<lb/>
　　史肅頻在邊悉心撫馭遠近歸附自處儉約家無<lb/>
　　餘財<hi>魏書本傳</hi>
　　李崇字繼長頓邱人魏宣武時歴揚州刺史督淮<lb/>
　　南江西諸軍事屢决疑獄壽陽大水入城屋宇皆<lb/>
　　没將佐勸崇棄州保北山崇誓以死守水退州城<lb/>
<pb n="KR2k0042_WYG_111-11a"/>
　　獲全崇沈深有將畧寛厚善御衆在州十年鄰境<lb/>
　　憚其威名號曰臥虎<hi>魏書本傳</hi>
　　元顯和魏宗室為徐州安東府長史刺史元法僧<lb/>
　　叛顯和與戰被執法僧執手命坐顯和叱之及就<lb/>
　　刑神色自若<hi>魏書濟隂王小新城傳</hi>
　北齊蘇瓊字珍之武強人也皇極中歴徐州行䑓左<lb/>
　　丞行徐州事請弛渡淮之禁淮南北先後告饑两<lb/>
　　境商販得互取糴由是彼此兼濟水陸之利通於<lb/>
<pb n="KR2k0042_WYG_111-11b"/>
　　河北<hi>北齊書循吏傳</hi>
　　盧潛范陽涿人北齊揚州刺史在淮南十三年大<lb/>
　　樹風績為陳人所憚陳主與邊將書曰盧潛在卿<lb/>
　　宜深備之天統武平中江淮徵税頗雜百姓騷然<lb/>
　　潛隨事撫慰兼行權略境内以寧後為陳將吳明<lb/>
　　徹所獲閉氣而絶<hi>北齊書本傳</hi>
　　徐遠字彥遐石門人仕北齊為東楚州刺史邑郭<lb/>
　　大火遠躬自赴救為之流涕仍為經營乃得安集<lb/>
<pb n="KR2k0042_WYG_111-12a"/>
　　<hi>北齊書本傳</hi>
　隋元景山字瑶岳洛陽人後周亳州總管率輕騎五<lb/>
　　百追陳將樊毅等一日一夜行三百餘里戰於漳<lb/>
　　口二合皆剋其城邑為司馬消難所䧟者悉平之<lb/>
　　<hi>隋書本傳</hi>
　　賀若弼字輔伯洛陽人開皇元年為吳州總管以<lb/>
　　平陳為已任獻十策<hi>隋書本傳</hi>
　　盧昌衡字子均范陽人為徐州總管長史甚有能<lb/>
<pb n="KR2k0042_WYG_111-12b"/>
　　名吏部尚書蘇威考之曰德為人表行為士則轉<lb/>
　　壽州總管長史宇文述委以州務<hi>隋書本傳</hi>
　　房兆金州人徐州總管有勇略以禦海寇著功<hi>北史</hi>
　唐張鎮周舒人武德中壽州都督移舒州入舒以其<lb/>
　　鄉里就故宅多市酒餚召親戚與酣飲散髪箕踞<lb/>
　　如其為布衣時凡十日既而分贈金帛泣别曰今<lb/>
　　日鎮周猶得與故人歡飲明日則舒州都督治百<lb/>
　　姓耳諸公以禮隔不得復為交遊自是境内肅然<lb/>
<pb n="KR2k0042_WYG_111-13a"/>
　　<hi>唐書本傳</hi>
　　狄仁傑字懷英太原人高宗時拜冬官侍即持節<lb/>
　　江南巡撫使吳楚俗多淫祠仁傑一切毁之止留<lb/>
　　夏禹吳太伯季札伍員四祠<hi>唐書本傳</hi>
　　顏眞卿字清臣曲阜人浙西節度使時劉展有異<lb/>
　　謀眞卿選將訓卒為水陸備都統李峘以為生事<lb/>
　　密奏之及展舉兵渡淮峘敗走論者始多眞卿而<lb/>
　　咎峘<hi>唐書本傳</hi>
<pb n="KR2k0042_WYG_111-13b"/>
　　李光弼營州人肅宗時以河南副元帥兼淮南等<lb/>
　　五道節度事出鎮泗州諸大將皆憚服<hi>唐書本傳</hi>
　　劉晏字士安曹州人代宗時歴江淮轉運租庸鹽<lb/>
　　鐵常平使舊時由潤州陸運至揚子由揚子至河<lb/>
　　陰殊苦煩費晏命囊米載舟為歇艎支江船每船<lb/>
　　受千斛十船為綱減費數十倍未十年人習河險<lb/>
　　轉粟無升斗溺者又分官吏主丹陽湖禁引溉自<lb/>
　　是河漕不涸<hi>唐書食貨志</hi>
<pb n="KR2k0042_WYG_111-14a"/>
　　杜亞字次公京兆人興元初拜淮南節度使治漕<lb/>
　　渠引湖水入渠中以通大舟因得溉田民食其利<lb/>
　　<hi>唐書本傳</hi>
　　韓滉字太冲京兆人建中初歴鎮海軍節度使綏<lb/>
　　輯百姓均租調不踰年境内稱治德宗困奉天淮<lb/>
　　汴震騷滉遣將擊破李希烈兵漕路無梗完靖東<lb/>
　　南滉功最多人頻調發錢帛以濟朝廷當時賴之<lb/>
　　<hi>唐書韓休傳</hi>
<pb n="KR2k0042_WYG_111-14b"/>
　　杜佑字君卿萬年人建中中歴淮南節度使决雷<lb/>
　　陂以廣灌溉海濵棄地盡為良田積米至五十萬<lb/>
　　列營三十區士馬整飭四隣畏焉<hi>唐書本傳</hi>
　　崔衍字著深安平人德宗時宣歙池觀察使舊貢<lb/>
　　金錫十八品皆倍置市他州民匱多逃去衍蠲革<lb/>
　　之以簡靜為百姓所懷自奉儉約禄入悉賙親族<lb/>
　　<hi>唐書本傳</hi>
　　王緯字文卿太原人德宗時浙西觀察使初州縣<lb/>
<pb n="KR2k0042_WYG_111-15a"/>
　　有韓滉特罰錢未入者十八萬緡府史請裒為進<lb/>
　　奉緯上疏願蠲以紓民詔聽之<hi>唐書本傳</hi>
　　張建封字本立南陽人貞元四年除徐濠泗節度<lb/>
　　使地廹於寇常困蹙不支李泌請以建封代之由<lb/>
　　是復為雄鎮性樂士若韓愈許孟容等皆奏署幕<lb/>
　　府<hi>唐書本傳</hi>
　　李鄘字建侯貞元中徐州節度張建封卒兵亂廹<lb/>
　　建封子愔主軍務帝以鄘剛敢拜宣慰使鄘持節<lb/>
<pb n="KR2k0042_WYG_111-15b"/>
　　直入軍中諭以禍福衆皆俯首一軍以安元和間<lb/>
　　歴淮南節度使王師討蔡以兵二萬分壁鄆境籍<lb/>
　　府庫留一嵗儲餘盡納於朝<hi>唐書本傳</hi>
　　李吉甫字𢎞憲趙人元和中自政府出為淮南節<lb/>
　　度使奏蠲逋賦數百萬築富人固本二塘溉田萬<lb/>
　　頃漕渠不能居水乃築堤蓄洩江淮旱吉甫請分<lb/>
　　道賑之尋復召秉政<hi>唐書李栖筠傳</hi>
　　盧坦字保衡洛陽人元和中拜宣歙池觀察使時<lb/>
<pb n="KR2k0042_WYG_111-16a"/>
　　江淮早穀騰貴或請抑其價坦曰所部地狹穀來<lb/>
　　他州若直賤穀不至矣不如任之既而商以米坌<lb/>
　　至市估遂平民得不饑<hi>唐書本傳</hi>
　　路應字從衆京兆人元和中為宣歙觀察使至則<lb/>
　　出倉粟下其估半以廪餓人李錡將反以聞置鄉<lb/>
　　兵萬二千人錡反命將期以卒救湖常坐牢江東<lb/>
　　心錡以無助敗縛作響山亭營軍於左右權丞相<lb/>
　　善之鑱其説響山石<hi>韓愈平陽路公神道碑銘</hi>
<pb n="KR2k0042_WYG_111-16b"/>
　　崔從字子義齊州人敬宗時歴淮南節度使蠲除<lb/>
　　苛政及卒下有刲股以祭者<hi>唐書崔融傳</hi>
　　李德裕字文饒吉甫子太和中歴浙西觀察使時<lb/>
　　潤州承王國清之亂貲用空竭德裕躬自省約以<lb/>
　　留州財贍兵雖儉而均故士無怨初南方信禨祥<lb/>
　　父母有惡疾子棄不敢養德裕諭以孝慈大倫違<lb/>
　　者顯寘之法數年惡俗大變毁滛祠撤私邑山房<lb/>
　　千四百舍寇無所廋蔽天子下詔褒焉<hi>唐書本傳</hi>
<pb n="KR2k0042_WYG_111-17a"/>
　　穆贊字相明懐州人為宣歙池觀察使捐錢四十<lb/>
　　萬假民賦故嵗旱人不流<hi>唐書本傳</hi>
　　王凝字成庶乾符間宣歙觀察使時王仙芝黨屠<lb/>
　　建德欲襲南陵江南寰境皆盗區凝用強努據采<lb/>
　　石又遣别將馬潁解和州圍明年賊大至凝益修<lb/>
　　戰偹㑹大星隕寢庭術家勸託疾不視事凝不從<lb/>
　　誓與城相存亡賊解去尋卒贈吏部尚書諡曰貞<lb/>
　　<hi>唐書王翊傳</hi>
<pb n="KR2k0042_WYG_111-17b"/>
　　李珏字待價其先趙郡人客居淮陰宣宗時拜淮<lb/>
　　南節度使江淮旱發倉賑民以軍羡儲粟半價糶<lb/>
　　之卒於鎮淮南之人德之叩闕下乞立碑刻其遺<lb/>
　　愛<hi>唐書本傳</hi>
　　薛温河東人武宗時宣歙池觀察使有威重所部<lb/>
　　無敢犯<hi>舊史</hi>
　　杜審權字殷衡杜陵人咸通中歴鎭海節度使龎<lb/>
　　勛亂徐州審權連師犄角饋粟相衘王師以濟<hi>唐書</hi>
<pb n="KR2k0042_WYG_111-18a"/>
　　<hi>杜如晦傳</hi>
　　張延賞蒲州人為淮南節度使歲旱民多轉徙吏<lb/>
　　禁之延賞曰食者民恃以活拘此而斃不如適彼<lb/>
　　而生茍存吾人何限焉乃具舟遣之勅吏為修室<lb/>
　　廬寛逋責歸者更増於舊<hi>唐書張嘉貞傳</hi>
　五代劉仁贍彭城人南唐清淮軍節度使周世宗攻<lb/>
　　之百端自正月至四月不能下<hi>五代史本傳</hi>
　　盧綘字晉卿南昌人南唐後主時歴沿江諸營兵<lb/>
<pb n="KR2k0042_WYG_111-18b"/>
　　馬監押嘗遮敗吳越兵於海門及宋師深入授沿<lb/>
　　江都部署扼秦淮口拒之又出援丹陽大破吳越<lb/>
　　兵復授宣帥討平叛者<hi>南唐書本傳</hi>
　宋曹彬字國華眞定人太祖伐江南以彬為昇州西<lb/>
　　南路馬步軍都部署乘勝徑進遂圍金陵城垂克<lb/>
　　彬忽稱疾不視事諸將問疾彬曰余之疾非藥石<lb/>
　　能痊惟須諸公誠心自誓克城之日不妄殺一人<lb/>
　　則自愈矣諸將許諾明日城䧟士卒無敢肆者<hi>宋史</hi>
<pb n="KR2k0042_WYG_111-19a"/>
　　<hi>本傳</hi>
　　慕容德豐字日新太原人昇州都監市㕓安靜澤<lb/>
　　國富饒使者多裒聚金帛德豐獨以廉潔聞<hi>宋史慕容</hi>
　　<hi>延釗傳</hi>
　　喬惟嶽字伯周陳州人雍熙中為淮南轉運使先<lb/>
　　是建安北至淮澨總五堰運舟皆卸糧而過惟嶽<lb/>
　　命剙二斗門於西河第三堰相拒踰五十步設懸<lb/>
　　門積水俟潮平乃洩之自是漕舟無滯<hi>宋史本傳</hi>
<pb n="KR2k0042_WYG_111-19b"/>
　　葉清臣字道卿長洲人景祐四年出為兩浙轉運<lb/>
　　副使疏太湖盤龍匯滬瀆港入於海而民賴其利<lb/>
　　<hi>東都事略</hi>
　　趙賀字餘慶開封人為江淮發運使時舊軍將分<lb/>
　　部漕船主吏受賕不平賀分為三等視其功過自<lb/>
　　裁定吏巧不得施歲漕米溢常數一百七十萬蘇<lb/>
　　州太湖塘岸壞並海支渠多湮廢水浸民田賀與<lb/>
　　兩浙發運使徐奭伐石築堤流民歸業者二萬六<lb/>
<pb n="KR2k0042_WYG_111-20a"/>
　　千戸<hi>宋史本傳</hi>
　　王宗望字磻叟固始人江淮發運使楚州沿淮至<lb/>
　　漣州風濤險惡宗望開支氏渠引水入運河為公<lb/>
　　私利<hi>宋史本傳</hi>
　　李溥河南人淳化間制置江淮等路兼發運使高<lb/>
　　郵軍新開湖水散漫多風濤溥令漕舟東下者還<lb/>
　　過泗州載石輸湖中積為長堤自是舟行無患<hi>宋史</hi>
　　<hi>本傳</hi>
<pb n="KR2k0042_WYG_111-20b"/>
　　薛奎字宿藝綘州人眞宗時江淮發運使疏漕河<lb/>
　　廢三堰以便餉運<hi>宋史本傳</hi>
　　盧秉字仲甫德清人熙寧末提㸃兩浙淮東刑獄<lb/>
　　上訃神宗問曰聞滁民捕蝗而食有諸對曰民誠<lb/>
　　饑甚殍死相繼上惻然曰前此獨趙抃為朕言之<lb/>
　　耳<hi>宋史盧革傳</hi>
　　張綸字公信潁州人太宗時江淮發運副使奏除<lb/>
　　通泰楚三州鹽户宿負官助其器用鹽入優與之<lb/>
<pb n="KR2k0042_WYG_111-21a"/>
　　直復置監場於杭秀海三州居二歲增上供米八<lb/>
　　十萬又疏五渠以𨗳太湖開長蘆西河以避覆舟<lb/>
　　之患築漕堤為十䃮以泄横流修泰州捍海堰復<lb/>
　　逋戸二千六百民利之為立生祠<hi>宋史循吏傳</hi>
　　張浚字德逺漢州人判建康兼行宫留守高宗幸<lb/>
　　建康浚迎拜道左風采隱然軍民皆倚以為重<hi>宋史</hi>
　　<hi>本傳</hi>
　　吳中甫江淮發運使自洪澤鑿渠六十里以避長<lb/>
<pb n="KR2k0042_WYG_111-21b"/>
　　淮漕運之險<hi>南□志</hi>
　　韓世忠字良臣延安人建炎四年以宣撫使駐鎭<lb/>
　　江尋進屯大儀連捷江口論者以為中興武功第<lb/>
　　一六年以宣撫處置使屯楚州楚屢經兵革世忠<lb/>
　　披草萊立軍府與士卒同力役撫集流散通商惠<lb/>
　　工山陽遂為重鎮劉豫遣兵入寇輒擊却之<hi>宋史本傳</hi>
　　岳飛字鵬舉相州人初以秉義郎𨽻留守宗澤建<lb/>
　　炎四年頻捷收復建康遷通泰鎭撫使兼知泰州<lb/>
<pb n="KR2k0042_WYG_111-22a"/>
　　<hi>宋史本傳</hi>
　　張俊字伯英成紀人屢為浙西江南淮西諸路制<lb/>
　　置招討宣撫使頻立戰功與韓岳並為名將<hi>宋史本傳</hi>
　　吕祉字安老建陽人紹興七年遷兵部尚書陞督<lb/>
　　府叅謀軍事徃淮西撫諭諸軍時酈瓊與王德不<lb/>
　　協德還建康以軍𨽻督府命祉往廬州節制之密<lb/>
　　奏乞罷瓊語泄瓊叛執祉祉罵不已遇害<hi>宋史本傳</hi>
　　虞允文字彬甫隆州人紹興末㕘江淮督府軍事<lb/>
<pb n="KR2k0042_WYG_111-22b"/>
　　敵兵四十萬宋軍裁一萬八千允文部分諸將勉<lb/>
　　以忠義大敗之於采石<hi>宋史本傳</hi>
　　李顯忠青澗人隆興中拜淮西招撫使自濠梁渡<lb/>
　　淮與蕭琦鏖戰陡溝大敗之遂收復靈璧入城宣<lb/>
　　布德意不戮一人<hi>宋史本傳</hi>
　　羅㸃字春伯崇仁人淳熙中除浙西提舉崑山華<lb/>
　　亭之間有澱山湖洩諸水道土豪占以為田水由<lb/>
　　是壅㸃奏請開濬溉田百萬<hi>南畿志</hi>
<pb n="KR2k0042_WYG_111-23a"/>
　　眞德秀字景希浦城人嘉定八年為江東轉運副<lb/>
　　使歲旱蝗大講荒政以便宜發廩粟使林庠賑給<lb/>
　　竣事而還百姓送至郊外指道旁叢冡泣曰此皆<lb/>
　　往歲饑死者微公我輩相隨入此矣<hi>宋史本傳</hi>
　　李道傳字貫之井研人嘉定中提舉江東賑饑宣<lb/>
　　池徽三郡隆冬行風雪中徧歴村谷全活甚衆後<lb/>
　　攝宣州守行朱熹社倉法諸郡效之<hi>宋史本傳</hi>
　　崔與之字正子廣州人嘉定中權發遣揚州主管<lb/>
<pb n="KR2k0042_WYG_111-23b"/>
　　淮東安撫司事既至浚濠開月河置釣橋州城與<lb/>
　　保砦城不相屬舊築土夾城往來其中為易以甓<lb/>
　　又因山林之阻創五砦結忠義民兵沿邊得附山<lb/>
　　自固分強勇鎮淮兩軍月以三八日習馬射令所<lb/>
　　部兵皆放行之浙東流民渡江開門撫納活萬餘<lb/>
　　楚州叛卒給旗帖招之分𨽻諸軍後劉琸敗與之<lb/>
　　亟修守戰備遣精鋭布要害北軍深入無功召為<lb/>
　　祕書少監軍民遮道垂涕<hi>宋史本傳</hi>
<pb n="KR2k0042_WYG_111-24a"/>
　　趙范字武仲蒲圻人紹定初與弟葵殱李全於揚<lb/>
　　州詔加淮東安撫副使復進兵破全餘黨於淮安<lb/>
　　<hi>宋史趙葵傳</hi>
　　耿世安淮東副總管北兵至制置使賈似道調往<lb/>
　　漣水至漁溝以三百騎奮擊身被七創猶能追殺<lb/>
　　潰兵還走數里沒事聞贈官立廟賜諡忠武<hi>宋史忠義</hi>
　　<hi>傳</hi>
　　趙善湘字清臣濮安懿王五世孫紹定中歴江淮<lb/>
<pb n="KR2k0042_WYG_111-24b"/>
　　制置使平淮寇李全復平閩寇轉安撫使尋以復<lb/>
　　泰州淮安州鹽城淮隂縣四城及策應京湖功進<lb/>
　　端眀殿學士又復盱眙軍泗壽二州進資政學士<lb/>
　　<hi>宋史本傳</hi>
　　杜杲字子昕邵武人江淮制置使李珏羅致幕下<lb/>
　　滁州受兵檄杲提偏師往援民蔽野求入滁守固<lb/>
　　拒杲啟鑰納之登陴中矢益奮卒全其城辟監崇<lb/>
　　明鎮與總領議不合引去辟廬州節度推官浮光<lb/>
<pb n="KR2k0042_WYG_111-25a"/>
　　兵變杲單騎往誅其渠魁守將爭餉金帛悉封反<lb/>
　　之安豐戍將摇扇軍情杲呼諭之一軍帖然知六<lb/>
　　安縣部使者季衍覧所書牘擊節曰九州三十三<lb/>
　　縣令之最也知定遠縣李全犯邊以杲習邊事擢<lb/>
　　知濠州制置大使趙善湘欲復盱眙用其策成功<lb/>
　　知安豐軍元兵圍城大戰擢將作監朝議帥淮西<lb/>
　　無如杜杲者詔以安撫使兼廬州進大府卿淮西<lb/>
　　制置副使兼轉運使復與元兵戰累擢刑工二部<lb/>
<pb n="KR2k0042_WYG_111-25b"/>
　　尚書以直學士奉祠帝曰杜杲兩有守功若脱兵<lb/>
　　權使有後祸朕何以使人乃起知太平州俄擢華<lb/>
　　文閣學士沿江制置使知建康府行宫留守節制<lb/>
　　安慶和無為諸郡杲罷楊林堡以其費備歴陽淮<lb/>
　　民寓沙上者䕶以師首謁程顥祠置貢士莊蠲民<lb/>
　　租二萬八千石復與元兵戰眞州進敷文閣學士<lb/>
　　<hi>宋史本傳</hi>
　　陳塏字子爽嘉興人淳祐五年知太平州兼江東<lb/>
<pb n="KR2k0042_WYG_111-26a"/>
　　轉運副使部内諸郡災傷奏請蠲税發公帑代三<lb/>
　　縣轉折絲帛錢五十萬九千三百六十餘貫作浮<lb/>
　　淮書堂以教淮士<hi>宋史本傳</hi>
　　姜才濠州人徳祐初歴通州副都統善騎射撫士<lb/>
　　卒有恩至臨陣軍律凜凛敵攻揚州才為三疊陣<lb/>
　　逆之三里溝戰有功又戰揚子橋所向辟易<hi>宋史忠義</hi>
　　<hi>傳</hi>
　　趙淮衡山人丞相葵從子歴官淮東轉運使德祐<lb/>
<pb n="KR2k0042_WYG_111-26b"/>
　　中戍銀樹壩兵敗被執阿术使招李庭芝降啗以<lb/>
　　大官淮佯諾至揚州城下大呼曰庭芝男子死耳<lb/>
　　毋降也阿术怒殺之<hi>宋史忠義傳</hi>
　元張晉亨字進卿南宫人淄萊路總管詔伐宋晉亨<lb/>
　　在選分道由安慶渡江丞相巴延留之戍鎮江兼<lb/>
　　預民事以鎮靜為務戰焦山𤓰州皆有功<hi>元史本傳</hi>
　　董士選字舜卿眞定人成宗時拜江南行御史䑓<lb/>
　　中丞廉威素著不嚴而肅凛然有大臣風<hi>元史董文炳傳</hi>
<pb n="KR2k0042_WYG_111-27a"/>
　　高睿河西人江東道提刑按察使部内草竊聲言<lb/>
　　圍宣城睿命密治兵衞司開城門聽民出入貿易<lb/>
　　自便寇以有備不敢進遂討平之<hi>元史髙智耀傳</hi>
　　郝彬字景文霸州人擢揚州路治中鄞縣賊聚衆<lb/>
　　海島時出攻剽侵揚州彬討擒之泰興有人被殺<lb/>
　　二年賊不獲吏誣平人獄已具彬疑讞之獲真賊<lb/>
　　御史薦彬同知淮西道宣慰司事覈戸版理屯田<lb/>
　　諸廢修舉江淮財賦總管府掌東宫田賦其官屬<lb/>
<pb n="KR2k0042_WYG_111-27b"/>
　　皆從詹事院不𨽻中書往往為姦利彬為總管入<lb/>
　　見請受憲司糾察以革私弊罷所𨽻六提舉司以<lb/>
　　蘇民瘼從之兩淮鹽法日壞以彬行戶部尚書經<lb/>
　　理之彬請度舟楫所通道里所均建六倉煮鹽於<lb/>
　　塲運積之倉歲首聽羣商於轉運司探倉籌定其<lb/>
　　所乃買劵又定河商江商市易之不如法者著為<lb/>
　　法入為工部尚書<hi>元史木傳</hi>
　　鄧文原字善之綿州人延祐五年僉江南浙西道<lb/>
<pb n="KR2k0042_WYG_111-28a"/>
　　廉訪司事平江僧憾府判官理熙賄徒告贓熙誣<lb/>
　　服文原按問杖僧而釋熙吳興民夜歸巡邏執繫<lb/>
　　亭下遁去追者刺其脅仆地有司問直初更者曰<lb/>
　　張福兒械繫三年文原得眞殺人者而釋福兒桐<lb/>
　　廬人戴汝惟夜有焚其廬者文原得其妻與弟謀<lb/>
　　殺汝惟狀人以為神移江東道徽寧廣德三郡歲<lb/>
　　入茶課鈔三千錠後增至十八萬竭山谷所藏不<lb/>
　　能充其半餘皆鑿空取民間轉運司官聽鄉里豪<lb/>
<pb n="KR2k0042_WYG_111-28b"/>
　　黠動以犯法誣民文原請罷専司俾郡縣領之徽<lb/>
　　民謝蘭家僮死蘭姪回賂誣蘭文原得其情釋蘭<lb/>
　　而坐回時久旱不雨决獄乃雨<hi>元史本傳</hi>
　　趙璉字伯器甘陵人至正十三年立淮南江北行<lb/>
　　省於揚州以璉㕘知政事㑹張士誠䧟泰州興化<lb/>
　　命知府李齊招諭士誠請降因移璉鎮泰州士誠<lb/>
　　夜縱火登城璉力疾奮擊被創墜地瞋目大罵遂<lb/>
　　死之事聞賜鈔仍官其子<hi>元史忠義傳</hi>
<pb n="KR2k0042_WYG_111-29a"/>
　　姚天福字君祥絳州人至元十六年授淮西道按<lb/>
　　察使將吏有豪猾為民害者悉剷除之民大悅二<lb/>
　　十六年復為淮西按察使按鉅姦一人政化大行<lb/>
　　<hi>元史本傳</hi>
　　福壽唐古特人至正末為淮南行省平章政事是時<lb/>
　　濠泗陷師久無功福壽至督戰甚急而上游賊勢<lb/>
　　甚洶湧乃議築石頭斷江靣守禦有方衆恃以為<lb/>
　　固遷江南行䑓御史大夫集慶援絶勢孤人心震<lb/>
<pb n="KR2k0042_WYG_111-29b"/>
　　恐且倉庫無蓄積計未知所出民願為兵以自守<lb/>
　　福壽因下令民多貲者助糧餉激厲士衆為完守<lb/>
　　計城破百司奔潰福壽獨據胡床坐鳳皇䑓下指<lb/>
　　麾左右或勸之去叱之遂遇害同時死者達嚕噶<lb/>
　　齊達年達薩治書侍御史賀方<hi>元史本傳</hi>
　明湯和鳳陽人洪武初封信國公十八年上曰日本<lb/>
　　屢擾東海上卿雖老強為朕行視要地築城增戍<lb/>
　　固守備和乃築海上城起登萊抵江浙凡五十九<lb/>
<pb n="KR2k0042_WYG_111-30a"/>
　　城民丁四調一為戍兵<hi>鄭曉名臣記</hi>
　　張德林鳳陽人明初以元帥守揚州時兵火之餘<lb/>
　　城中居民僅十餘家徳林招集流亡戸口日繁威<lb/>
　　肅惠懐軍民輯睦<hi>分省人物考</hi>
　　王彬字文質東平州人巡江淮治揚州靖難兵至<lb/>
　　外禦内防七日不解甲為千戸徐政所縛舁至城<lb/>
　　上投兵中不屈死之<hi>鄭曉名臣傳</hi>
　　宋禮字大本永寧人永樂二年工部尚書修復㑹<lb/>
<pb n="KR2k0042_WYG_111-30b"/>
　　通河浚黄河故道自是挽漕京師罷海運禮功最<lb/>
　　大<hi>鄭曉名臣傳</hi>
　　陳遜字必恭浦城人永樂間巡按吳中平蘇松劇<lb/>
　　盜民賴以安<hi>舊通志</hi>
　　陳瑄字彥純合肥人永樂初以平江伯充總兵都<lb/>
　　督帥舟師海運又備倭閩海海溢江北岸崩瑄起<lb/>
　　堤自海門歴通泰北至鹽城凡八百里又役人二<lb/>
　　十萬起高邱嘉定為海運表識名寳山後開㑹通<lb/>
<pb n="KR2k0042_WYG_111-31a"/>
　　河罷海運瑄議造淺艖二千艘歲運二百萬石後<lb/>
　　増至五百萬疏清江浦引水由管家湖入鴨陳口<lb/>
　　達淮就管家湖築堤十里以便引舟浚儀真𤓰洲<lb/>
　　通湖鑿吕梁百步二洪石平水勢開泰州白河通<lb/>
　　大江築高郵湖堤堤内鑿渠亘四十里淮濱作常<lb/>
　　盈倉五十區貯江南輸税徐臨清德州皆建倉便<lb/>
　　轉輸河淺處輙膠舟濱河置舍五百六十八所舍<lb/>
　　置淺夫俾導舟可行處緣河隄鑿井樹木便人行<lb/>
<pb n="KR2k0042_WYG_111-31b"/>
　　獻陵初陳七事其一言江南轉漕軍民並困上覽<lb/>
　　之戚然議寛恤仍勅奬與世伯劵景陵時鎮守淮<lb/>
　　安兼督漕運漕政益修漕渠在江淮間者瑄功為<lb/>
　　大瑄久祠清江浦漕渠旁徃徃有瑄祠<hi>鄭曉名臣傳</hi>
　　夏原吉字維喆湘陰人戶部尚書永樂元年吳浙<lb/>
　　大水原吉行視水言嘉定劉家港即古婁江徑通<lb/>
　　大海常熟白茆港徑入大江皆廣川浚流宜疏吳<lb/>
　　淞江南北兩㟁安定等浦港引太湖諸水入劉家<lb/>
<pb n="KR2k0042_WYG_111-32a"/>
　　白茆二港使直注海人范家浜至南倉浦口可徑<lb/>
　　達海宜浚令深濶上接大黄浦以達泖湖之水各<lb/>
　　置石牐以時啟閉常修圩岸以禦暴流從之原吉<lb/>
　　布衣徒步日夜經畫盛暑揮葢去曰衆皆赤體暴<lb/>
　　日中吾何忍歲饑奏發粟三十萬石賑濟二年還<lb/>
　　朝復出治水水洩農田大利吳人尸祝之正統間<lb/>
　　勢家奪水利溝防盡壞周尚書忱治之景泰中李<lb/>
　　侍郎敏𢎞治中徐侍郎貫正德末李尚書充嗣皆<lb/>
<pb n="KR2k0042_WYG_111-32b"/>
　　治之<hi>鄭曉名臣傳</hi>
　　周忱字恂如吉水人任蘇松巡撫二十二年先是<lb/>
　　胡概用法嚴刻忱濟以寛時蘇州逋税七百九十<lb/>
　　萬石常松亦然忱創為平米官田民田並加耗蘇<lb/>
　　税額二百九十餘萬石疏減八十餘萬令縣立便<lb/>
　　民倉水次推糧長收兩税加耗不得過十一又為<lb/>
　　押運視遠近勞逸支撥為諸費羡餘存縣倉號餘<lb/>
　　米米有餘減耗次年十六徵又次年十五更有羡<lb/>
<pb n="KR2k0042_WYG_111-33a"/>
　　縣為倉名預備諸轉假至秋抵斗還官其為農事<lb/>
　　不責償又議奏裏河軍民舟至淮安或𤓰洲交兌<lb/>
　　江北衞所漕者出通關還繳加兌米如舟未渡江<lb/>
　　南京諸衞扺倉兌者加過江等米馬草歲運費不<lb/>
　　貲忱請通州草塲立官庫折銀職官俸糧皆支南<lb/>
　　京米賤時銀一兩得米七八石忱請以重額官田<lb/>
　　極貧下户兩稅准折納銀一兩米四石又定蘇州<lb/>
　　官布不拘輕重務在長濶如式又令馬頭所領於<lb/>
<pb n="KR2k0042_WYG_111-33b"/>
　　田畝收米升九合與糧俱徵正統初淮揚災鹽課<lb/>
　　虧忱巡視奏令蘇州等府撥剩餘米縣一二萬石<lb/>
　　貯鹽塲准為縣明年田租聽竈戸上私鹽給米官<lb/>
　　得積鹽民得食米公私大濟彩繪宫殿計牛膠萬<lb/>
　　餘觔勅上供甚急忱言京庫貯牛皮久朽腐請出<lb/>
　　煎膠以餘米市皮還庫十四年邊事急工部索兵<lb/>
　　仗數百萬忱出餘米造上明盔者錫沃旬日畢辦<lb/>
　　嘗至海鹽築捍海塘令郡七縣合役萬夫自七年<lb/>
<pb n="KR2k0042_WYG_111-34a"/>
　　正月至十一年費萬計皆出忱度支海不為患毎<lb/>
　　遇凶荒輙便宜從事凡百上供及廨舍學校賢祠<lb/>
　　古墓橋梁道路溝渠修葺一切取給餘米歲不下<lb/>
　　萬計施給僧道問報餽遺各得其歡心江南之人<lb/>
　　愛戴如父母没而尸祝至今思周尚書也<hi>鄭曉名臣記</hi>
　　羅汝敬吉水人宣德初以工部侍即奉使看詳蘇<lb/>
　　郡歲賦舊額共二百二十餘萬民間徵運不勝困<lb/>
　　弊為請於朝得赦常賦三之一自是民力稍紓<hi>南畿</hi>
<pb n="KR2k0042_WYG_111-34b"/>
　　<hi>志</hi>
　　王來字元之慈谿人宣徳間巡按蘇松中官陳武<lb/>
　　奉太皇太后懿㫖出使路經江南勢張甚獨為來<lb/>
　　所折歸訴之上上因心識之及代還臨軒慰勞賜<lb/>
　　宴光禄<hi>廣輿記</hi>
　　曹𢎞宣徳間巡撫淮南山東時歲凶民饑𢎞均徭<lb/>
　　儲粟俵牛種簡孳牧殺婚禮民德其施<hi>舊通志</hi>
　　賈諒正統二年巡視淮濟賑活饑民十餘萬築固<lb/>
<pb n="KR2k0042_WYG_111-35a"/>
　　安堤功成而民不知勞<hi>廣輿記</hi>
　　薛希璉麗水人正統八年奉命清理鳳陽等處軍<lb/>
　　民田地摘發奸伏無敢欺隱所造文册後人遵以<lb/>
　　為式<hi>舊通志</hi>
　　耿九疇字禹範盧氏人正統二年兩淮鹽法大弊<lb/>
　　擢運司同知性節儉嚴肅尤愼交接無毫髮私吏<lb/>
　　胥豪商勢家凛凛不敢肆嘗條奏鹽法便宜事著<lb/>
　　令内艱鹽場數千人走闕下乞留陞都轉運使嘗<lb/>
<pb n="KR2k0042_WYG_111-35b"/>
　　坐水旁童子曰水清不若使君清已而被誣得釋<lb/>
　　又以都御史清理兩淮鹽法景帝初陞刑部侍即<lb/>
　　尋又出理鹽法兼江北巡撫歲凶盗起拊循流民<lb/>
　　復業者七萬家勅錄諸郡大辟囚寃得釋者二十<lb/>
　　六人<hi>鄭曉名臣記</hi>
　　孫鼎字宜鉉廬陵人以御史督學南畿課藝之外<lb/>
　　更訓飭士子當以躬行為本一時感其徳化皆鏃<lb/>
　　礪文行無敗檢者<hi>舊通志</hi>
<pb n="KR2k0042_WYG_111-36a"/>
　　王竑字公度江夏人戍籍河州景泰二年總漕淮<lb/>
　　上三年兼巡撫清理鹽法賑濟劾巡河御史貪滛<lb/>
　　謫戍四年上疏言災異乞罷上嘉納引咎勅大臣<lb/>
　　修省下災郡邑賑濟竑疏言饑民流徙就食臣分<lb/>
　　遣屬吏沿河每遇過舟董令出米為粥分給賴存<lb/>
　　活者一百八十五萬八千五百人勸諭有力出米<lb/>
　　麥穀粟二十五萬七千三百石銀三千六百七十<lb/>
　　兩錢綿布半之量給被災者五十五萬七千四百<lb/>
<pb n="KR2k0042_WYG_111-36b"/>
　　七十九家缺農具種子七萬四千三百九十七家<lb/>
　　亦以官物賑給民流去撫來復業者五千五百九<lb/>
　　十三家他境流冗安輯者萬六百餘家朝議謂竑<lb/>
　　心純政平委曲調劑𢎞濟民艱况總督漕運姦貪<lb/>
　　畏憚兼理巡撫兵民慕戴陞副都御史仍治淮安<lb/>
　　<hi>鄭曉名臣記</hi>
　　陳泰光澤人景泰中巡撫應天時富室田多輕額<lb/>
　　而重者多在貧下泰均之令五升之田倍其賦而<lb/>
<pb n="KR2k0042_WYG_111-37a"/>
　　官田之重者止取正額澤均而賦不損上下便之<lb/>
　　而富者不怨<hi>舊通志</hi>
　　鄒來學字時敏麻城人景泰間巡撫應天時吳中<lb/>
　　水旱頻仍來學請以今歲額輸米三十萬石悉貸<lb/>
　　貧民來秋償官上從之又言蘇松等郡向俱軍兌<lb/>
　　輸京後因邊警調軍征守歲役民十五萬自輸民<lb/>
　　以重困今邊陲寧謐請仍舊上可其奏著為令吳<lb/>
　　民至今徳之<hi>舊通志</hi>
<pb n="KR2k0042_WYG_111-37b"/>
　　崔恭字克讓廣宗人天順二年巡撫蘇松等郡所<lb/>
　　至進耆老詢利害為興革㑹都督請浚儀真漕河<lb/>
　　恭役夫六萬人程工贍廪民不告勞又浚常鎮河<lb/>
　　避江險<hi>鄭曉名臣記</hi>
　　戴珊字廷珍浮梁人成化間以御史視學南畿珊<lb/>
　　剔歴中外所至有聲績學政尤著<hi>鄭曉名臣記</hi>
　　劉孜字顯孜萬安人天順中巡撫應天松江有荒<lb/>
　　田四千餘頃賦額皆重久廢不耕孜請召民開佃<lb/>
<pb n="KR2k0042_WYG_111-38a"/>
　　以田肥瘠定税輕重謂之官租著為定制民懽趨<lb/>
　　之蕪萊盡闢<hi>舊通志</hi>
　　高明字上達貴溪人天順間南京都御史南京久<lb/>
　　弛縱明振綱紀勅罷諸貪殘吏㑹滛雨極言宜修<lb/>
　　省以回災異揚州鹽寇起守兵失利勅明勦捕明<lb/>
　　造巨艦榜籌亭徃來江南北督戰又授方略御史<lb/>
　　戴琥顧以山擒賊九百餘人並江置邏堡高山望<lb/>
　　候賊出沒露踪跡不得逞中官粥私鹽縳儀眞指<lb/>
<pb n="KR2k0042_WYG_111-38b"/>
　　揮羣卒大閧明盡籍其鹽劾之<hi>鄭曉名臣記</hi>
　　陳濂鄞縣人成化六年督理漕運立均徭之法請<lb/>
　　免運船帶磚納鈔軍民便之<hi>廣輿記</hi>
　　李裕成化中總督漕運黜陟公明所部肅然張秋<lb/>
　　南旺湖淮安西湖諸防舊用椿木以捍衝激屢修<lb/>
　　復壞裕易以石利垂永久<hi>舊通志</hi>
　　李綱長清人成化時總督漕務居官二十餘年家<lb/>
　　無百金產<hi>舊通志</hi>
<pb n="KR2k0042_WYG_111-39a"/>
　　陳選字士賢天台人成化中以御史督學南畿力<lb/>
　　變浮華以身律士士多感化<hi>舊通志</hi>
　　王恕字宗貫三原人成化間巡撫江南賑貧理寃<lb/>
　　全活萬計恕以貢獻太多所在騷擾疏乞崇恭儉<lb/>
　　為天下先中官王敬乗傳至東南大索竒玩所在<lb/>
　　驚懼恕疏極言敬苛暴久之敬等收捕下獄斬其<lb/>
　　黨中外稱快<hi>鄭曉名臣記</hi>
　　馬文升字負圖鈞州人成化二十一年總督漕運<lb/>
<pb n="KR2k0042_WYG_111-39b"/>
　　兼江北巡撫法令一新綱紀大振<hi>王世貞史料</hi>
　　婁謙成化間以御史督學南畿名其堂曰畏天中<lb/>
　　官汪直新幸銜謙不與通使偵伺其短竟莫能得<lb/>
　　<hi>舊通志</hi>
　　彭韶字鳳樓莆田人成化間巡撫江南簡靜持大<lb/>
　　體不尚苛細奏折兩京文武俸糧省轉輸費公私<lb/>
　　便之<hi>廣輿記</hi>
　　朱瑄鄞縣人𢎞治間巡撫應天開三江下流以殺<lb/>
<pb n="KR2k0042_WYG_111-40a"/>
　　湖水濬孟瀆等河以通漕運築沙湖石堤以避其<lb/>
　　險疏請立太倉州有六利上從之<hi>舊通志</hi>
　　李充嗣字士修内江人正德間巡撫南畿時東南<lb/>
　　水利久廢充嗣隨宜濬治三月功成自是旱澇無<lb/>
　　患<hi>舊通志</hi>
　　歐陽鐸字崇道泰和人嘉靖中巡撫應天嘗曰蘇<lb/>
　　郡地止一隅而漕餉當天下半吾不能減而能均<lb/>
　　乃請於上權其輕重立法均之<hi>舊通志</hi>
<pb n="KR2k0042_WYG_111-40b"/>
　　雷應龍嘉靖間以御史督兩淮鹺政究官捕之倚<lb/>
　　法為奸者毁境内滛祠置邪説惑衆者於法輿論<lb/>
　　賢之<hi>舊通志</hi>
　　鄭元韶字善夫侯官人嘉靖中任松江同知㑹巡<lb/>
　　撫林潤奏請履畝均糧元韶以才望擢按察司僉<lb/>
　　事賜勅専理徧歴阡陌區畫經界繪形版籍書其<lb/>
　　步積之數乃量腴瘠分上中下以定賦復請以五<lb/>
　　年一編徭役著為令自是民戸一年力役得五載<lb/>
<pb n="KR2k0042_WYG_111-41a"/>
　　休息焉<hi>舊通志</hi>
　　董邦政字克平陽信人嘉靖間以僉事専領海防<lb/>
　　駐上海時倭寇犯境據高樓矙城内邦政登陴力<lb/>
　　戰用神鎗手擊却之又與同知任環合勦於界嘴<lb/>
　　西菴等處屢有斬獲<hi>舊通志</hi>
　　翁大立字道生餘姚人嘉靖中巡撫應天㑹倭寇<lb/>
　　聚三沙兵部郎中唐順之來視師因共設方略擊<lb/>
　　破之總理河道徐州水災居民漂溺疏請發粟賑<lb/>
<pb n="KR2k0042_WYG_111-41b"/>
　　濟<hi>舊通志</hi>
　　李遂字邦良豐城人嘉靖中巡撫淮揚時倭寇揚<lb/>
　　州屯白蒲諸將請擊之遂曰賊氣方鋭驟攻之如<lb/>
　　小挫事敗矣及賊兵益進遂曰賊過如臯必合合<lb/>
　　則道有三自泰揚逼天長鳳泗則陵寢震驚自黄<lb/>
　　橋逼瓜儀則摇南都而梗漕若從富安而東海濱<lb/>
　　斥鹵掠無所得至廟灣滅之必矣部分諸將遏賊<lb/>
　　毋得逾天長瓜儀賊果趨廟灣遂調兵設覆待之<lb/>
<pb n="KR2k0042_WYG_111-42a"/>
　　諸寇殱焉以功遷兵部侍郎<hi>舊通志</hi>
　　鄭曉字窒甫海鹽人嘉靖間歴兵部侍郎副都御<lb/>
　　史總督漕運時倭寇淮揚曉疏請造戰舸築城堡<lb/>
　　練兵將積芻糗廟灣諸海口皆增兵設候屢敗倭<lb/>
　　前後斬首九百餘級今如臯海門諸城皆鄭曉所<lb/>
　　築以禦倭者<hi>王鴻緒明史稿</hi>
　　潘季馴字時良烏程人嘉靖末及隆慶中再以僉<lb/>
　　都御史總理河道開新河築塞邳州睢寧決口萬<lb/>
<pb n="KR2k0042_WYG_111-42b"/>
　　厯五年歴刑部右侍郎時河決崔鎮黄水北流全<lb/>
　　淮南徙淮揚高寶間皆成巨浸首輔張居正薦季<lb/>
　　馴才出為河漕尚書季馴以淮清河濁淮弱河強<lb/>
　　當藉淮之清以刷河之濁築高堰束淮入清口以<lb/>
　　敵河之強詔從其議踰年功成累遷刑部尚書十<lb/>
　　六年復出總理河務河水暴漲衝夏鎮復築塞之<lb/>
　　季馴凡四奉治河命習知地形險易增築設防置<lb/>
　　官建牐下及木石樁埽綜理纎悉<hi>王世貞史料</hi>
<pb n="KR2k0042_WYG_111-43a"/>
　　徐節臨汾人任淮徐道故事驛馬辦自富室斃則<lb/>
　　責其補償節酌定上中下之值聽各邑自買尤嚴<lb/>
　　差役之序民多稱便又裁石山驛開新河皆節主<lb/>
　　其議<hi>廣輿記</hi>
　　海瑞字汝賢瓊山人穆宗初巡撫應天風采嚴峻<lb/>
　　所部凛然平賦役開水利行條編法遂為永利<hi>廣輿</hi>
　　<hi>記</hi>
　　王宗沐字新甫臨海人隆慶五年歴右副都御史<lb/>
<pb n="KR2k0042_WYG_111-43b"/>
　　總督漕運兼廵撫鳯陽故事漕舟五月渡淮宗沐<lb/>
　　請以正月起運春末過淮又以河決無常運道慮<lb/>
　　梗欲復海運條上便宜七事詔從之遂以六年二<lb/>
　　月運米十一萬石自淮入海五月抵天津敘功進<lb/>
　　秩並賚金帛<hi>廣輿記</hi>
　　周孔敎字宗尼臨川人萬厯中巡撫江南時遣中<lb/>
　　使征𣙜行旅苦之户部議漕折徑輸邊鎮孔敎言<lb/>
　　其害皆免三十六年大水條上荒政二十三事又<lb/>
<pb n="KR2k0042_WYG_111-44a"/>
　　請改折漕米百五十萬并留𣙜税及漁課諸色銀<lb/>
　　二十餘萬以賑疏入未報乃先發廩濟貸又括公<lb/>
　　帑羡金至荆襄市米方舟相接米價頓平<hi>舊通志</hi>
　　劉東星字子明泌水人萬厯二十六年河決單縣<lb/>
　　運道堙阻東星以工部侍郎兼右僉都御史總理<lb/>
　　河漕初河臣潘季馴議開黄河上流復元賈魯所<lb/>
　　浚故道朝廷以費鉅未果東星即其地開濬起曲<lb/>
　　里舖至三仙臺抵徐州小浮橋又濬漕渠自徐邳<lb/>
<pb n="KR2k0042_WYG_111-44b"/>
　　至宿計五閱月工竣費僅十萬敘功進本部尚書<lb/>
　　復開泇河引淮南北運艘工已成十之三㑹以疾<lb/>
　　卒後李化龍循其遺法與李三才共成之漕永便<lb/>
　　焉<hi>行水金鑑</hi>
　　丁賔字廷禮嘉善人萬厯初為句容令著聲績歴<lb/>
　　操江都御史諸大利弊多所興革覈三等九則之法<lb/>
　　輸錢官募題定稅役事宜坊廂踐更之累皆絶<hi>廣輿</hi>
　　<hi>記</hi>
<pb n="KR2k0042_WYG_111-45a"/>
　　馮叔吉字汝廸萬厯初江上有警設副使道於池<lb/>
　　州叔吉莅任即立池陽荻港二營列巡艦於江上<lb/>
　　加築池州及東流銅陵二邑城守禦既嚴盗警遂<lb/>
　　息<hi>舊通志</hi>
　　李三才字道甫北通州人萬厯中以僉都御史總<lb/>
　　督漕運巡撫鳳陽諸府三才豪邁有大略在淮凡<lb/>
　　十三年以折税監得民心及淮徐歲祲請賑恤蠲<lb/>
　　馬價又誅翦徐亳大盗趙古元等部内晏然<hi>舊通志</hi>
<pb n="KR2k0042_WYG_111-45b"/>
　　李維貞字本寧京山人萬厯中以兵偹道駐壽州<lb/>
　　修廢舉墜綏靖地方大著勞績為時所稱<hi>舊通志</hi>
　　熊廷弼字飛百江夏人萬厯間督學南畿嚴明有<lb/>
　　聲<hi>舊通志</hi>
　　陳玊輝萬厯間屯馬御史冰清自矢去之日行貲<lb/>
　　不辦同官醵金助之<hi>舊通志</hi>
　　周起元字綿貞海澄人天啓間巡撫吳中為政簡<lb/>
　　靜持大體性剛介織造内監李實怙魏忠賢勢恣<lb/>
<pb n="KR2k0042_WYG_111-46a"/>
　　為貪暴起元疏劾之忠賢怒嗾實劾起元與周順<lb/>
　　昌等六人同被逮死獄中<hi>紀事本末</hi>
　　鄭二陽鄢陵人崇禎八年備兵維揚時流寇告警<lb/>
　　二陽簡飭士卒戰守俱<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>鹽政壞竈丁欲為亂二<lb/>
　　陽扁舟諭之皆流涕歸服尋擢安撫劇賊革裏眼<lb/>
　　等五營受撫至太湖二陽移書戒監軍楊卓然勒<lb/>
　　兵以待未㡬果叛皖以有備獲全人服其先見<hi>舊通</hi>
　　<hi>志</hi>
<pb n="KR2k0042_WYG_111-46b"/>
　　倪元珙字賦汝上虞人崇禎時以御史督南畿學<lb/>
　　政㑹奸人詣闕訐復社罪欲盡陷一時清流事下<lb/>
　　所司案問元珙同兵備馮元颺申辨最力忤權貴<lb/>
　　意謫官<hi>紀事本末</hi>
　　鄭崑貞字十師龍溪人崇禎時巡按應天楚帥左<lb/>
　　良玉擅離本鎮擁兵東下去蕪湖二十里遠近震<lb/>
　　恐崑貞移書諭以順逆良玉得書立還又捐俸治<lb/>
　　黄山采石孔道行旅便之號鄭公堤<hi>舊通志</hi>
<pb n="KR2k0042_WYG_111-47a"/>
　　史可法字道鄰宛平人崇禎時歴安池巡道監江<lb/>
　　北諸軍敗賊於潛山桐城擢撫安慶立三大營以<lb/>
　　圖大舉賊多避其鋒歴總督漕運劾罷糧道之不<lb/>
　　職者三人又愼簡運官盡祛諸蠧弊後以樞輔督<lb/>
　　師死揚州<hi>舊通志</hi>
　　張國維字玉笥東陽人崇禎時巡撫應天寛惠得<lb/>
　　士大夫心屬郡災傷輙為請命多獲寛減時流賊<lb/>
　　躙江北國維引軍擊之屢摧寇解圍築太湖繁昌<lb/>
<pb n="KR2k0042_WYG_111-47b"/>
　　二城濬鎮江及江陰漕渠並有成績擢總理河道<lb/>
　　歲旱水涸國維浚治之漕艘無阻<hi>廣輿記</hi>
　　祁彪佳字㓜文山陰人崇禎時巡按南畿一日杖<lb/>
　　斃大猾七人所部稱快立易知由單以清賦弊捐<lb/>
　　俸置役田以甦徭困人稱真御史後巡撫應天威<lb/>
　　望尤著一時分鎮大帥多敬憚之<hi>廣輿記</hi>
　　黄希憲字又生宜春人崇禎時撫吳廉靜有守時<lb/>
　　蘇民困於役最重者為白糧解户其次則徴收地<lb/>
<pb n="KR2k0042_WYG_111-48a"/>
　　丁銀謂之收頭希憲請於朝以白糧委縣佐而收<lb/>
　　銀屬之吏民困盡釋其法至今不變<hi>廣輿記</hi>
　　凌義渠字駿甫烏程人崇禎時歴蘇松兵備以清<lb/>
　　操著吳俗好訟多詐義渠毎以片詞折之人又服<lb/>
　　其明<hi>舊通志</hi>
　　馮元颺字爾馨慈溪人崇禎時歴蘇松兵備至則<lb/>
　　選材官募勇士别設一營號中權軍威大振<hi>舊通志</hi>
　　王象晉字康宇新城人崇禎時任揚州兵備平海<lb/>
<pb n="KR2k0042_WYG_111-48b"/>
　　濱巨盗王虎子又通州民變焚劫諸巨室象晉馳<lb/>
　　往擒其魁立置之法<hi>舊通志</hi>
　　路振飛字見白曲周人崇禎時任漕撫訓練鄉兵<lb/>
　　招集義勇他郡多為寇躙而淮獨安堵<hi>舊通志</hi>
　　袁繼咸字臨侯分宜人崇禎時歴揚州兵備時中<lb/>
　　涓楊顯名銜命清理鹽漕恃寵驕蹇繼咸抗不為<lb/>
　　禮遂被誣劾繼咸以廉惠得人心去官日士民扳<lb/>
　　轅遮留者以萬計<hi>舊通志</hi>
<pb n="KR2k0042_WYG_111-49a"/>
國朝洪承疇同安人順治二年以内院大學士經略招<lb/>
　　撫江南拊循氓庶著有綏靖之功<hi>舊通志</hi>
　　李猶龍字紫函陜西人順治二年招撫安池等郡<lb/>
　　調度有方反側歸附平白雲大溪諸寨尤有功期<lb/>
　　年改巡撫天津皖人懷其德立祠祀之<hi>舊通志</hi>
　　趙福星奉天人順治二年以郡御史巡撫鳳揚四<lb/>
　　郡駐泰州戡亂鋤奸整飭吏治申雪冤獄又加意<lb/>
　　振興文敎修飭學宫功績茂著<lb/>
<pb n="KR2k0042_WYG_111-49b"/>
　　李日芄字培原奉天人順治七年擢安徽操江都<lb/>
　　御史時　大軍征粤滇道經安池諸郡日芃首嚴<lb/>
　　驛馬之禁非軍行重務不許擅索一騎革除蠧吏<lb/>
　　輕徭均税釐定經賦全書創立書院奬訓士類<lb/>
　　設江防營兵五里一汛江中羣盗屏跡行旅晏然<lb/>
　　潛山奸民嘯聚戮其渠魁餘黨悉散歸農又值海<lb/>
　　寇之警日芃率師控扼京口遣將截其歸路擒馘<lb/>
　　功多<hi>舊通志</hi>
<pb n="KR2k0042_WYG_111-50a"/>
　　李嵩陽字元佩封邱人順治七年以御史督學江<lb/>
　　南時士人風尚相沿明季餘習為文多牽綴子書<lb/>
　　不遵𫝊註嵩陽取士以朱程理學為宗凡辭涉浮<lb/>
　　譎者不錄自是文體漸歸於正<hi>舊通志</hi>
　　秦世貞字瑞寰廣寧人順治八年以御史按吳首<lb/>
　　彈貪墨收捕大蠧杖斃於市斷獄明决昭雪冤誣<lb/>
　　數十事漕卒驕横每米一石索加銀二三錢世貞<lb/>
　　奏立五米五錢法官為給之著為令<hi>舊通志</hi>
<pb n="KR2k0042_WYG_111-50b"/>
　　胡亶字葆林仁和人分守常鎮道凡賦稅獄訟事<lb/>
　　至立剖以執法不阿見稱<hi>舊通志</hi>
　　馮如京振武衞人順治十一年江南右布政使持<lb/>
　　已率屬峻整有丰采尤能振興文敎立五經文㑹<lb/>
　　訓勵多士皆習尚經學云<hi>舊通志</hi>
　　馬鳴佩奉天人順治十二年總督江南具幹濟才<lb/>
　　遇事精明果斷奬廉懲貪靖山海巨寇釋善良之<lb/>
　　囚繫者<lb/>
<pb n="KR2k0042_WYG_111-51a"/>
　　蔡士英字伯彥奉天人順治十二年總督漕運疏<lb/>
　　陳漕政五事漕弊九事又請定水次領兌之規及<lb/>
　　裁領運都司十四年致仕十六年復起原職士英<lb/>
　　凡両任督漕多所振刷釐革輓輸　天庾迄無虧<lb/>
　　額<hi>舊通志</hi>
　　李來泰字石臺撫州人順治十二年督學江南尋<lb/>
　　督蘇松糧儲復分守蘇松常道歴官勤愼皆有政<lb/>
　　績來泰文學該贍於視學尤為稱職云<hi>舊通志</hi>
<pb n="KR2k0042_WYG_111-51b"/>
　　即廷佐字一柱奉天人順治十三年由南贛巡撫<lb/>
　　陞兩江總督十六年海寇鄭成功入寇廷佐督厲<lb/>
　　將士調遣有方令崇鎮梁化鳳大破賊兵於得勝<lb/>
　　門外南土安堵<hi>舊通志</hi>
　　哈哈木滿洲人江寧將軍與總督郎廷佐同心殫<lb/>
　　力殄除海寇<hi>舊通志</hi>
　　石廷柱滿洲人順治十三年以鎮海大將軍駐鎮<lb/>
　　江嚴飭兵伍綏乂百姓民間稱為石佛<hi>舊通志</hi>
<pb n="KR2k0042_WYG_111-52a"/>
　　額楚滿洲人以都統鎮守江南戢兵安民滇閩之<lb/>
　　亂提兵援江右所至約東甚嚴閭閻無擾<hi>舊通志</hi>
　　郎賽滿洲人以都統駐蘇州時初設軍屯賽軍紀<lb/>
　　嚴肅㕓市晏然<hi>舊通志</hi>
　　李森先字琳枝平度人順治十三年以御史巡按<lb/>
　　江南捕豪猾胥吏倚官為虐者十一人置諸法又<lb/>
　　舉孝子節婦以興民行<hi>舊通志</hi>
　　姜圖南字匯思大興人順治十三年視兩淮鹽政<lb/>
<pb n="KR2k0042_WYG_111-52b"/>
　　時引滯課逋奸偽滋弊圖南疏通壅鹽課入應時<lb/>
　　又禁牟奪贏利竄附綱名者商人賴之<hi>舊通志</hi>
　　陳培貞字心盤奉天人順治十三年江南左布政<lb/>
　　使時海寇犯江寧城中居民多憂糧匱培貞請開<lb/>
　　聚寶門聽民運米入城衆心始安賊營環列城外<lb/>
　　培貞建議潛開小東門與崇明總兵官梁化鳳引<lb/>
　　兵突出繞賊營後一戰破之小東門者城西北門<lb/>
　　之東偏小門也久閉塞忽出其不意賊大驚潰遂<lb/>
<pb n="KR2k0042_WYG_111-53a"/>
　　以㨗聞總督即廷佐並上其功<hi>舊通志</hi>
　　宫家璧奉天人順治十四年分巡蘇松道裁决明<lb/>
　　敏案無留牘<hi>舊通志</hi>
　　梁化鳳字翀天榆林人自寧國總兵官移鎮崇明<lb/>
　　時海濱伏莽出沒無時平洋平安大安聨福等沙<lb/>
　　聨為窟穴化鳳悉收復之先是鎮兵皆寄居民間<lb/>
　　化鳳申請剙建營房兵民稱便順治十六年海寇<lb/>
　　犯江寧奉調赴援衝圍入城與城中兵合悉力守<lb/>
<pb n="KR2k0042_WYG_111-53b"/>
　　禦未㡬覘賊弛備提鋭卒潛出搗其中堅遂殲羣<lb/>
　　賊克復鎮江以功擢蘇松提督<lb/>
予世蔭<hi>舊通志</hi>
　　周維新奉天人以副都統駐鎮江居官簡靜和易<lb/>
　　鎮撫兵民歴八載卒於官<hi>舊通志</hi>
　　馬祜字篤周滿洲人康熙八年擢江蘇巡撫下車<lb/>
　　首撤供帳絶餽遺正已率屬不事苛細江南舊多<lb/>
　　逋賦有司率那移報完前後相䝉袩分别吏侵民<lb/>
<pb n="KR2k0042_WYG_111-54a"/>
　　　欠疏請銷追又密疏奉<lb/>
特㤙蠲免康熙元年至八年逋賦一百九十餘萬淮揚蘓<lb/>
　　　松常鎮六郡頻困水災勘實奏請咸邀捐賑濬劉<lb/>
　　　河吳淞江以利蓄洩清田畝以豁賠累行官收官<lb/>
　　　兌以甦役困修築南北塘以便兵旅殲盗魁雪沉<lb/>
　　　獄一時風俗清謐㑹霪雨淹沒田廬憂惶成疾臨<lb/>
　　　終自草遺疏極陳水災民困言不及私<hi>舊通志</hi>
　　　麻勒吉滿洲人康熙十年總督兩江甫莅任值旱<lb/>
<pb n="KR2k0042_WYG_111-54b"/>
　　　蝗倣行古理蝗之法又捐俸買蝗遠近負戴而至<lb/>
　　　量多寡授緡蝗漸絶歲不告饑其為治提綱挈領<lb/>
　　　務有所振起凡藩臬郡縣學校營衞驛遞場局市<lb/>
　　　井一切利弊宜罷行者及舟車徃來人物之數各<lb/>
　　　有品章條貫芟繁核實不苛不濫士民掇其尤著<lb/>
　　　者三十八條鑱之於碑立祠祀之<hi>舊通志</hi>
　　　王之鼎字公定瀋陽人以世襲伯任松江提督陞<lb/>
　　　鎮海將軍兵民愛之後提督四川吳逆叛罵逆自<lb/>
<pb n="KR2k0042_WYG_111-55a"/>
　　　刎死松人立祠祀之康熙四十六年<lb/>
頒賜純忠遺愛四字額<lb/>
　　　方國棟字干霄宛平人康熙十二年分守蘇松常<lb/>
　　　道律已甚嚴莫敢干以私吳下濱湖堤岸歲久頽<lb/>
　　　圮國棟躬率吏民併力修築又修沿海墩臺橋梁<lb/>
　　　及吳淞劉河兩牐措辦工費不以擾民滿洲䝉古<lb/>
　　　兵暫駐蘇州國棟請度城南隙地立營糗芻之屬<lb/>
　　　無不預備師旅如歸民得安堵<hi>舊通志</hi>
<pb n="KR2k0042_WYG_111-55b"/>
　　　阿席熙滿洲人康熙十三年總督兩江為政清靜<lb/>
　　　畫一吏民安之㑹逆藩煽變剙建營房修造戰艦<lb/>
　　　悉如期集事南討大軍絡繹過境席熙徵調供億<lb/>
　　　號令嚴明所部安堵及任滿還京行槖蕭然人服<lb/>
　　　其操<hi>舊通志</hi>
　　　白允明奉天人康熙十四年為京口左營副將均<lb/>
　　　旗丁供役嚴汛兵賞罰禁放牧學宫旁地鄉邑不<lb/>
　　　擾<lb/>
<pb n="KR2k0042_WYG_111-56a"/>
　　　張景仲京口防禦和輯兵民禁飭閑人不許入學<lb/>
　　　宫賑饑育嬰尤孶孶樂善云<lb/>
　　　慕天顔字鶴鳴靜寧人康熙十五年由江蘇布政<lb/>
　　　使陞巡撫天顔在藩司時值水旱相仍賑貸緩徵<lb/>
　　　開濬吳淞劉河尋入覲凡七上疏減賦除荒治黄<lb/>
　　　淮寛涸田調用守令均田役最其大者撫吳復條<lb/>
　　　上八疏又疏請蠲被災田賦請開濬白茒孟河並<lb/>
　　　建牐蓄洩為東南之利<lb/>
<pb n="KR2k0042_WYG_111-56b"/>
　　　丁思孔鑲黄旗人康熙十五年江蘇布政使以剛<lb/>
　　　方才幹著稱<lb/>
　　　靳輔字紫垣奉天人由翰林編修巡撫安徽晉兵<lb/>
　　　部尚書總督河道甫莅任即大挑山清高寶等四<lb/>
　　　州縣運河及清口以下至海口河道詳審兩河全<lb/>
　　　局上陳經理河工事宜八疏悉奉<lb/>
俞㫖大發帑金専任委成輔於是開濬引河修築遥堤縷<lb/>
　　　堤創立減壩坦坡大築高堰堵塞翟壩使淮水㑹<lb/>
<pb n="KR2k0042_WYG_111-57a"/>
　　　河河水入海運道通行無阻復請開中河三百餘<lb/>
　　　里令漕艘由仲家莊牐而上即入中河避百八十<lb/>
　　　里黄河湍悍之險勞績茂著輔嘗持議謂治下河<lb/>
　　　當竟治上河與衆議不符自康熙十六年至三十<lb/>
　　　一年凡三膺<lb/>
　簡命<lb/>
聖祖有實心任事之褒既老病寖劇又疏陳兩河善後之<lb/>
　　　策請豁開河築堤廢田之糧并請清淤出地畝之<lb/>
<pb n="KR2k0042_WYG_111-57b"/>
　　　賦卒<lb/>
賜祭葬諡文襄四十六年奉<lb/>
㫖沿淮軍民感頌靳輔治績衆口如一久而不衰著贈太<lb/>
　　　子太保仍給世職拜他喇布勒哈番為矢忠宣力<lb/>
　　　者勸輔所著有奏疏八卷治河書十二卷雍正十<lb/>
　　　二年奉<lb/>
㫖崇祀賢良祠<lb/>
　　　郝浴字氷滌定州人康熙十六年巡按兩淮鹽政<lb/>
<pb n="KR2k0042_WYG_111-58a"/>
　　時三逆未平鹺引壅滯浴恤商裕課措置有方以<lb/>
　　稱職留差一年尋擢左僉都御史<lb/>
　　劉選勝湖廣人康熙十七年為京口總兵官勤於<lb/>
　　訓練尤嚴防戍賞罰海氛寢息更修學中講堂射<lb/>
　　圃以助興文教<lb/>
　　劉果諸城人康熙十八年督學江南謝絶私交釐<lb/>
　　正文體委靡油<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>之習為之頓改<lb/>
　　孔興洪曲阜人康熙二十年任江常鎮道懲豪強<lb/>
<pb n="KR2k0042_WYG_111-58b"/>
　　恵良民奬勸孝友樂育單寒士民有去後之思<lb/>
　　于成龍字北溟汾陽人康熙二十一年總督兩江<lb/>
　　先是巡撫直𨽻風節著聞朝野及兩江節制貪墨<lb/>
　　吏望風解綬豪猾皆潛徙境外奢侈僭踰者亦皆<lb/>
　　斂戢莅任即杜苞苴禁加𣲖減火耗嚴保甲清營<lb/>
　　伍除蠧胥釐關政平鹽價凡有關國計民瘼者次<lb/>
　　第舉行成龍負經濟之學於程朱源流素多發明<lb/>
　　故尤以敎育多士為心創立虹橋書院檄取高才<lb/>
<pb n="KR2k0042_WYG_111-59a"/>
　　　生課習其中每親臨訓誨士當先勵品行為國棟<lb/>
　　　梁勿為稂莠其所提奬陶成後多貴顯自奉儉薄<lb/>
　　　有寒素所不能堪者以盡瘁遘疾卒於位<lb/>
　贈太子太保諡清端卒之日齠童耄叟皆入弔哭周身<lb/>
　　　之具麄布一衾而已士民建祠一在天妃宫側一<lb/>
　　　在雨花臺畔雍正十二年奉<lb/>
㫖崇祀賢良祠<lb/>
　　　湯斌字孔伯睢州人康熙二十三年由内閣學士<lb/>
<pb n="KR2k0042_WYG_111-59b"/>
　　　擢江蘇巡撫斌莅任初悉屏供帳諸物僚屬皆洗<lb/>
　　　心供職吳俗奢靡裁之以禮立嫁娶喪塟定式申<lb/>
　　　賽㑹演劇博戲拳勇掠販之禁重農事以興本業<lb/>
　　　復社學以訓子弟講孝經以敦人倫表揚名宦以<lb/>
　　　風厲來者悉推誠感動不徒條教虛文又累疏陳<lb/>
　　　吳民疾苦㑹淮揚水災斌倡屬捐濟毎口百日給<lb/>
　　　米五斗令無流播吳地楞伽山五通神祠賽禱無<lb/>
　　　虛日斌取神像投之石湖奏聞永禁奉<lb/>
<pb n="KR2k0042_WYG_111-60a"/>
㫖各省淫祠通行嚴禁斌撫吳三載食惟蔬菜供應日費<lb/>
　　　百餘錢二十五年<lb/>
聖祖諭江寧巡撫湯斌潔已率屬實心辦事宜拔擢大用<lb/>
特授禮部尚書詹事府掌詹事還　朝之日吳人攀送者<lb/>
　　　數千人生為立祠既沒追思不忘雍正十二年奉<lb/>
㫖崇祀賢良祠<lb/>
　　　施世綸字潯江晉江籍鑲黄旗人靖海侯諡襄壯<lb/>
　　　琅仲子以廕知泰州㑹歲饑請修築范公堤以濟<lb/>
<pb n="KR2k0042_WYG_111-60b"/>
　　　饑民歴揚州守移江寧所至豪右屏跡疑獄悉平<lb/>
　　　丁艱去攀留者數萬人建雙亭於府署號一文亭<lb/>
　　　累擢淮徐道安藩司總督漕運革羡金劾貪弁除<lb/>
　　　蠧役號稱嚴明<lb/>
　　　趙士麟字玉峰河陽人康熙二十五年巡撫江南<lb/>
　　　捕豪猾蠧胥悉置之法境内肅然時吳城河道久<lb/>
　　　湮舟楫多阻士麟疏濬永為民利尋擢吏部侍郎<lb/>
　　　楊素藴陜西人康熙二十六年巡撫安徽嚴懲墨<lb/>
<pb n="KR2k0042_WYG_111-61a"/>
　　　吏以儆官邪又優恤士民威惠兼著<lb/>
　　　傅臘塔滿洲人康熙二十七年以刑部尚書總督<lb/>
　　　兩江慰薦賢能懲黜貪墨摘發如神萑苻用戢讞<lb/>
　　　决明慎屢剖疑獄課士敎民疏河墾荒二十八年<lb/>
聖祖南巡垂問民間利病因請免江寧房號<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>搭地租歲<lb/>
　　　八千兩又疏請江南鄉試增廣解額議准蘆課丈<lb/>
　　　量五年一舉縣令親臨勘丈二載卒官<lb/>
特遣官予祭贈太子太保諡清端士民建祠祀之雍正十<lb/>
<pb n="KR2k0042_WYG_111-61b"/>
　　　二年奉<lb/>
㫖崇祀賢良祠<lb/>
　　　張思恭鑲藍旗人康熙二十九年為京口將軍思<lb/>
　　　恭自九年擢副都統鎮京口前後莅鎮凡十八年<lb/>
　　　雅尚節儉戢兵安民今<lb/>
　　文廟前立下馬牌思恭所奏請也<lb/>
　　　董元卿鑲黄旗人京口將軍輯和文武綏靖軍民<lb/>
　　　尤嚴旗丁重利剥民縱馬害稼之禁訓練將士勤<lb/>
<pb n="KR2k0042_WYG_111-62a"/>
　　明有法<lb/>
　　楊嘉山西聞喜人康熙二十九年分巡江常鎮道<lb/>
　　捕治衙蠧又按豪家奴置諸法嚴於律已屬吏無<lb/>
　　私謁<lb/>
　　許汝霖字時菴海寧人康熙三十年以春坊贊善<lb/>
　　督學江南汝霖浙中宿學通經書熟於文律其校<lb/>
　　士稔知甘苦宵分閲牘手定甲乙士咸服其公鑑<lb/>
　　宋犖字牧仲商邱人由江西巡撫移節江蘇凡民<lb/>
<pb n="KR2k0042_WYG_111-62b"/>
　　間利病諮訪甚勤每逄歉歲奏請蠲賑賓禮文彥<lb/>
　　奬激後進尤多造就撫吳十四載不為赫赫之譽<lb/>
　　而去後人皆思之<lb/>
　　高承爵奉天人康熙三十二年巡撫安徽時盱泗<lb/>
　　等州縣河流泛溢修築隄防三十九年再任捐俸<lb/>
　　賑飢皖人獲濟<lb/>
　　范承勲字蘇公奉天人總督兩江以鎮靜為治淮<lb/>
　　揚下河屢被水災撫綏賑恤人懷其德<lb/>
<pb n="KR2k0042_WYG_111-63a"/>
　　　佟國佐奉天人巡撫安徽政尚寛平人吏浹和<lb/>
　　　邵嗣堯山西人康熙三十三年以㕘議督江南學<lb/>
　　　政峻節清風屏絶竿牘雅不喜冗長繁縟之辭所<lb/>
　　　取制義以簡質為宗著有四書講義𫝊示學者以<lb/>
　　　勞卒官士立祠肖像祀之<lb/>
　　　張鵬翮字運青遂寧人康熙三十四年督學江南<lb/>
　　　三十八年擢兩江總督明年晉兵部尚書總理河<lb/>
　　　道首陳河工錢糧冐濫屬員因循積弊多所振刷<lb/>
<pb n="KR2k0042_WYG_111-63b"/>
　　　恪遵<lb/>
聖祖指授方略遍行履勘殫心經畫拆攔黄壩使黄水暢<lb/>
　　　達入海堅築高堰廣闢清口使淮水得暢流匯黄<lb/>
　　　疏人字芒稲等河引運河水注江築挑水壩疏陶<lb/>
　　　莊引河使清水敵黄永無倒灌之虞挑蝦鬚等河<lb/>
　　　引下河積水入海復疏請改中河於三義壩因築<lb/>
　　　堤攔舊中河水入新中河自是每歲糧艘通行無<lb/>
　　　滯又開張福口引河㑹裴家塲河諸水併力助淮<lb/>
<pb n="KR2k0042_WYG_111-64a"/>
　　　逼黄大溜向北黄淮皆循故道入海所著有河防<lb/>
　　　記若干卷雍正十二年奉<lb/>
㫖崇祀賢良祠<lb/>
　　　張雲翼陜西人世襲侯爵大理寺卿鎮八閩康熙<lb/>
　　　三十五年移節江南在任十四年詩書樽俎訓練<lb/>
　　　有方<lb/>
聖祖仁皇帝南巡閲軍容整肅嘉奬賞賚<lb/>
　　　李鈵鐵嶺人康熙三十八年任安徽巡撫戢兵安<lb/>
<pb n="KR2k0042_WYG_111-64b"/>
　　　民緩徵息訟立義學義倉又造江船以拯溺修馬<lb/>
　　　橋以利渉遺愛甚多<lb/>
　　　張泰交字公孚陽城人以太僕寺少卿督學江南<lb/>
　　　刻苦勵操雖周親宿好莫敢干以私每校士既定<lb/>
　　　甲乙集高等諸生環立几案論文章雅俗高下亹<lb/>
　　　亹不倦朂以立品修行為端人善士擢大理寺卿<lb/>
　　　副都御史刑部右侍郎一歲三遷仍令訖學政任<lb/>
　　　在任同蘇撫宋犖捐修南版廿一史<lb/>
<pb n="KR2k0042_WYG_111-65a"/>
　　　常名揚正白旗人康熙四十年安徽布政使以所<lb/>
　　　屬濱江洲地多為豪右侵奪而貧弱者至有無洲<lb/>
　　　之税親履丈勘還所侵地<lb/>
　　　陳鵬年字北溟湘潭人初知海州歴知江蘇二府<lb/>
　　　攝江藩篆並著聲績康熙六十年署河道總督尋<lb/>
　　　奉<lb/>
世宗特㫖授總督河道兵部侍郎時漕渠淺澀遣幹吏直<lb/>
　　　溯淮源疏其上流使清水暢達㑹黄濟運又挑穵<lb/>
<pb n="KR2k0042_WYG_111-65b"/>
　　　黄河南北岸引河四道使對岸險工淤塞又徧閱<lb/>
　　　河勢地形具得其源委高下區畫條貫將次第經<lb/>
　　　理㑹病卒<lb/>
賜賻金二千兩諡恪勤雍正十二年奉<lb/>
㫖崇祀賢良祠<lb/>
　　　張聖鐸分巡淮揚道戢吏懲奸多善政㑹伏水暴<lb/>
　　　漲淮安西門小壩水已溢堤城中人惶懼聖鐸冐<lb/>
　　　風雨躬率屬員集丁夫運料搶修越隄淮郡得全<lb/>
<pb n="KR2k0042_WYG_111-66a"/>
　　　明年黄漲尤甚淮郡安東同時告急聖鐸親臨捍<lb/>
　　　淮遴員馳救安東兩城卒保無虞以勞卒官<lb/>
　　　章秉法字程叔㑹稽人為江南掌印都司善治獄<lb/>
　　　雖老奸宿豪以數言折其機牙莫不詘服屢被檄<lb/>
　　　勘災監賑恩均弊絶<lb/>
　　　張伯行字孝先儀封人康熙四十九年由閩撫移<lb/>
　　　節江蘇素以清正著聞豪猾憚之望風遠遁舉劾<lb/>
　　　屬員無所阿狥奏請蠲𤓰洲浮税賑恤高寶下河<lb/>
<pb n="KR2k0042_WYG_111-66b"/>
　　　災黎建紫陽書院令諸生肄業其中訓廸以義理<lb/>
　　　之學㑹與督臣互㕘解任奉<lb/>
聖祖特諭有天下第一清官之褒仍起原職吳人遮道歡<lb/>
　　　迎額手稱慶伯行益矢恪勤始終一節撫吳前後<lb/>
　　　閲五載官吏莫敢冐法貪濫吳中推伯行清望與<lb/>
　　　湯斌相亞云<lb/>
　　　梁世勲延安人康熙五十年任安徽巡撫慈<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>和<lb/>
　　　易深恤民瘼其最著者皖城江磯險峻每遇風雨<lb/>
<pb n="KR2k0042_WYG_111-67a"/>
　　　數十里無泊舟處勲捐金於城東五里外鑿新河<lb/>
　　　四十里行旅便之<lb/>
　　　郎廷極鑲黄旗人康熙五十一年為督漕都御史<lb/>
　　　肅清漕政官吏弁丁皆便之<lb/>
　　　穆廷栻山海關人康熙五十三年提督松江持躬<lb/>
　　　清慎訓練嚴明自甘布衣藿食俸餘惠濟部兵<lb/>
　　　余正健字乾行古田人康熙五十四年督學江南<lb/>
　　　衡文根極理要訓士諄切按州郡傔從數人而已<lb/>
<pb n="KR2k0042_WYG_111-67b"/>
　　　陞奉天府尹<lb/>
　　　高其位鑲黄旗人其先屢立戰功宣勞異域康熙<lb/>
　　　六十年提督松江沉靜和易地方寧靖<lb/>
　　　齊蘇勒字金城正白旗人以兵部尚書總督河道<lb/>
　　　莅政清勤河防完固奉<lb/>
上諭勅部議叙又疏復𤓰洲花園港運道建牐啓閉以順<lb/>
　　　水勢堵𤓰洲城西新開河道以免江水逼城之患<lb/>
　　　尤為偉績雍正十二年奉<lb/>
<pb n="KR2k0042_WYG_111-68a"/>
㫖崇祀賢良祠<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0042_WYG_111-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　江南通志卷一百十二<lb/>
</p>
<p>
</p>
  </div>
</body>
</text>
</TEI>
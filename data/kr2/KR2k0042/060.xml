<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷六十一</head> <lb/>
    <p>
<pb n="KR2k0042_WYG_060-1a"/>
欽定四庫全書<lb/>
　江南通志卷六十一<lb/>
　　河渠志<lb/>
　　　水利<lb/>
　　夫漳水知用則潟鹵生稻粱雙江繞城則平疇為<lb/>
　　陸海水利與農田相表裏由来尚矣引源釃渠時<lb/>
　　其蓄泄導其尾閭疏之束之治水所以治田也禹<lb/>
　　貢揚州之田下下今呉中賦入幾半九州良由三<lb/>
<pb n="KR2k0042_WYG_060-1b"/>
　　江五湖之利經厯代脉分鏤刻使通灌漑遂號上<lb/>
　　腴然通塞因時則利害相乘議者謂淮北之水治<lb/>
　　其決江南之水治其閼葢是也而歙宣金陵諸河<lb/>
　　勢悉趨海而吐納於太湖太湖之需治尤急故首<lb/>
　　列之凡治水於江蘇松常鎭五府及太倉一州而<lb/>
　　合以治之者皆以治太湖也故並系之各府州以<lb/>
　　次分叙無水利者闕之<lb/>
　　　太湖<hi>卽江蘇松常鎭五府太倉一州水利</hi>
<pb n="KR2k0042_WYG_060-2a"/>
　　謹按太湖禹貢東南巨浸曰震澤周禮職方氏揚<lb/>
　　州藪曰具區卽太湖是也廣三萬六千頃周五百<lb/>
　　餘里中包七十二山四圍濵湖常蘇三郡之地明<lb/>
　　王鏊五湖記云襟帶三州東南諸水皆歸焉一自<lb/>
　　寧國建業等處入溧陽迤邐至長塘湖并潤州金<lb/>
　　壇延陵丹陽諸水以入一自宣歙天目諸山下杭<lb/>
　　之臨安餘杭湖之安吉武康長興以入而皆由呉<lb/>
　　江分流以入海則禹貢所謂三江旣入而後震澤<lb/>
<pb n="KR2k0042_WYG_060-2b"/>
　　底定者昭然可見又漢虞仲翔云太湖東通長洲<lb/>
　　松江南通烏程霅溪西通義興荆溪北通晉陵隔<lb/>
　　湖東連嘉興水凡五道故謂之五湖觀此則翕受<lb/>
　　旣多汎濫亦甚惟洩其下流之三江白茅港深疏<lb/>
　　暢達使歸墟無所阻而後上流沿厯之郡邑浸潤<lb/>
　　灌漑咸収其利也爰舉太湖灌注之堰瀆溪港湖<lb/>
　　河分上流下流開列于左其不與太湖接壤而自<lb/>
　　為水利者如江寧之秦淮湖諸水别見於後<lb/>
<pb n="KR2k0042_WYG_060-3a"/>
　　　太湖上流之堰瀆溪港其最著者凡三十有五<lb/>
　　五堰在溧陽縣西八十里髙淳縣東五十里一曰<lb/>
　　銀林堰長二十里少東曰分水堰長十五里又東<lb/>
　　五里曰苦李堰長八里又五里曰何家堰長九里<lb/>
　　又五里曰余家堰長十里所謂魯陽五堰也西有<lb/>
　　固城石臼丹陽南湖受宣歙金陵姑孰廣德及大<lb/>
　　江水東連三塔湖長蕩湖荆溪震澤中有三五里<lb/>
　　頗髙阜春秋時闔閭伐楚用伍員計開渠運糧今<lb/>
<pb n="KR2k0042_WYG_060-3b"/>
　　尚名胥溪鎭西有固城邑遺址則呉所築以拒楚<lb/>
　　者也自是湖流相通東南連兩浙西入大江唐景<lb/>
　　福二年楊行宻將臺濛作五堰拖輕舸饋糧其後<lb/>
　　東壩旣成遂不復通惟永陽江水入荆溪明太祖<lb/>
　　都金陵以蘇浙糧道自東壩入可避長江之險洪<lb/>
　　武二十五年浚胥溪治石牐司啟閉命曰廣通鎭<lb/>
　　永樂元年始改築土壩自是宣歙諸水希入震澤<lb/>
　　而壩猶低薄水間漏泄舟行猶能越之正徳七年<lb/>
<pb n="KR2k0042_WYG_060-4a"/>
　　增築壩三丈水勢相懸遠甚嘉靖三十五年復自<lb/>
　　壩東十里許更築一壩名東壩兩壩相隔湖水絶<lb/>
　　不復東矣傅同叔云自宜興航太湖經溧陽至鄧<lb/>
　　歩凡兩日水路自鄧歩登岸上小市名東壩自東<lb/>
　　壩陸行十八里至銀林復行水路百餘里乃至蕪<lb/>
　　湖入大江銀林之港鄧步之湖止隔陸路十有八<lb/>
　　里此十八里中有三五里髙阜而苦不甚髙遇暴<lb/>
　　漲則宣歙金陵之水皆由荆溪入太湖此髙阜不<lb/>
<pb n="KR2k0042_WYG_060-4b"/>
　　足以遏之五堰之所以作也單鍔著呉中水利書<lb/>
　　謂五堰廢則宣歙諸水盡入震澤三州水患無已<lb/>
　　王鏊震澤編云以此一源最鉅為蘇常患伍餘福<lb/>
　　三呉水利書亦諄切言之葢蘇常湖水利之一大<lb/>
　　鎖鑰也<lb/>
　　安港在鎭江府東北八十里通大江自安港而東<lb/>
　　北百里為丹陽之包港<lb/>
　　新豐湖在鎭江府東南三十五里亦曰新豐塘<lb/>
<pb n="KR2k0042_WYG_060-5a"/>
　　潤浦在鎭江府城東一里北通大江<lb/>
　　練湖在丹陽縣城北一名練塘俗謂之開家湖納<lb/>
　　丹徒長山髙驪諸山之水凡七十一流唐時近湖<lb/>
　　民築堤横截十四里遂分上下二湖開瀆洩水取<lb/>
　　下湖地作田<lb/>
國朝康熙中復下湖民賴其利<lb/>
　　九曲河在丹陽縣北南接漕渠北達大江委蛇七<lb/>
　　十餘里亦謂之新河河口舊有博望堰牐土人謂<lb/>
<pb n="KR2k0042_WYG_060-5b"/>
　　可以通潮利漕<lb/>
　　白鶴溪在金壇縣北上承金陵句曲之水東流入<lb/>
　　常州界漕渠考縣北有金壇河溧陽髙淳之水由<lb/>
　　此河出至丹陽城東七里橋其水可以濟運<lb/>
　　烈塘河在常州西十八里南枕運河北流四十三<lb/>
　　里入大江一名得勝新河<lb/>
　　西蠡河在常州府城東南北枕運河接滆湖宜興<lb/>
　　有東蠡河故此名西歲久淤塞明正德間疏濬亦<lb/>
<pb n="KR2k0042_WYG_060-6a"/>
　　曰西運河支流入揚子江<lb/>
　　綱頭河在常州府城北延袤六十五里入無錫江<lb/>
　　隂界支流入大江<lb/>
　　丁堰河在常州府東十五里南枕運河北流二十<lb/>
　　里接綱頭河<lb/>
　　黄汀河在常州府東北十五里西接綱頭河東入<lb/>
　　江隂界單鍔云常州運河北偏右有洩水入江一<lb/>
　　十四瀆卽孟瀆黄汀瀆之類也今所存葢無幾云<lb/>
<pb n="KR2k0042_WYG_060-6b"/>
　　陳墅河在常州府東二十五里南枕運河北接三<lb/>
　　山港三山港在常州府東三十里西接戚墅堰<lb/>
　　芙蓉湖在常州府東五十五里昔時湖岸南北相<lb/>
　　距凡八十里南入無錫北入江隂又北注於大江<lb/>
　　明周文襄公圍作圩田千餘頃東南流曰五瀉水<lb/>
　　滆湖在常州府西南三十五里南北百里東西三<lb/>
　　十餘里今北通漕河導流東注於湖<lb/>
　　孟瀆在常州府西三十里奔牛鎭東南枕運河北<lb/>
<pb n="KR2k0042_WYG_060-7a"/>
　　流一十里入揚子江<lb/>
　　澡港在常州府北五十里稍西卽魏村鎭與烈塘<lb/>
　　河口相接港南接綱頭河北入揚子江袤四十里<lb/>
　　歲久澱淤一名竈子港<lb/>
　　戚墅港在常州府東三十里南接運河東入於三<lb/>
　　山港東南與江隂接界西北入申利二港入揚子<lb/>
　　江<lb/>
　　廟堂港在常州府北今湮<lb/>
<pb n="KR2k0042_WYG_060-7b"/>
　　蠡湖在無錫縣東南五十里與長洲縣分界東西<lb/>
　　長三十里南北六里唐刺史孟簡開泰伯瀆東連<lb/>
　　蠡湖卽此陽湖在武進縣東五十里東西八里南<lb/>
　　北三十二里與無錫分界今多淤為田<lb/>
　　五瀉河在無錫縣北南枕運河北至江隂武進兩<lb/>
　　縣界又北至申港入揚子江<lb/>
　　濠湖在無錫縣東南六十五里北為常熟縣界東<lb/>
　　為長洲縣界<lb/>
<pb n="KR2k0042_WYG_060-8a"/>
　　梁溪在無錫縣西源出慧山北合運河南入太湖<lb/>
　　漑田數十頃<lb/>
　　洮湖一名長蕩湖在宜興縣西北與溧陽金壇分<lb/>
　　界周處酈道元皆以洮湖為五湖之一湖周一百<lb/>
　　二十里西通石臼丹陽等湖東通太湖自東壩築<lb/>
　　而丹陽石臼湖諸水俱西流入大江與長蕩湖相<lb/>
　　隔<lb/>
　　荆溪在宜興縣城南其在城西者亦曰西溪在城<lb/>
<pb n="KR2k0042_WYG_060-8b"/>
　　東者亦曰東溪凡廣德溧陽金壇并縣西諸山澗<lb/>
　　水俱流匯於西溪乃貫城繞郭為東溪以下太湖<lb/>
　　舊志荆溪上承百瀆兼受數郡之水是也今謂之<lb/>
　　東九里河西九里河河流甚長土人以九計里因<lb/>
　　名今自縣東分二流其一北達常州為漕河溧陽<lb/>
　　運船俱由此出其一東達太湖謂之東瀉溪本名<lb/>
　　東舎譌為瀉一名䝉溪又名五雲溪百瀆在宜興<lb/>
　　縣西南七十五里者為上瀆北六十里者為下瀆<lb/>
<pb n="KR2k0042_WYG_060-9a"/>
　　昔以荆溪居數郡下流於太湖口疏百派以分其<lb/>
　　勢又開横塘袤四十里以貫之瀕湖畎澮皆通焉<lb/>
　　後漸廢<lb/>
　　夾苧干瀆在宜興縣西北昔時瀉長蕩湖之水東<lb/>
　　入滆湖由滆湖入大呉瀆塘口瀆白魚灣髙梅瀆<lb/>
　　及白鶴溪而北入常州運河又由運河分流入一<lb/>
　　十四瀆注於大江今湮<lb/>
　　申港在江隂縣西三十里相傳春申君所開導江<lb/>
<pb n="KR2k0042_WYG_060-9b"/>
　　南流置田為上下屯又南經武進縣界分為二東<lb/>
　　入無鍚五瀉河西入武進三山港俱達於運河<lb/>
　　利港在江隂縣西五十里導江水南行入武進縣<lb/>
　　界下流亦達於運河<lb/>
　　黄田港在江隂縣北二里相傳春申君所開導江<lb/>
　　水漑田因名邑人於江口置牐號上牐於縣西南<lb/>
　　十里蔡涇口置牐曰下牐舊有支港數十處今多<lb/>
　　為潮汐所湮其南接於運河<lb/>
<pb n="KR2k0042_WYG_060-10a"/>
　　横河在江隂縣城東引黄田港水貫城而東達縣<lb/>
　　東六十四里之谷瀆港<lb/>
　　蔡涇在江隂縣西南十里西接夏港東通黄田有<lb/>
　　蔡涇牐又東穿運河而接於横河明天順間運道<lb/>
　　淺淤議改從孟瀆蔡涇出漕舟<lb/>
　　石頭港在江隂縣東三十里北通大江南入横河<lb/>
　　　此上皆江常鎭三郡之水或疏其經流以入太<lb/>
　　　湖或導其支流以入於大江而治於上流者也<lb/>
<pb n="KR2k0042_WYG_060-10b"/>
　　　太湖下流東南入海之大川有三<lb/>
　　呉淞江卽古松江一名松陵江自太湖分流出呉<lb/>
　　江縣城東南之長橋北流至龎山湖合尹山湖入<lb/>
　　長洲界折而東入獨墅湖過大姚鋪抵夏駕浦入<lb/>
　　崑山縣分為二南為呉淞江北為勦娘江復合為<lb/>
　　一東流入嘉定界經上海又東南流與黄浦合迤<lb/>
　　邐至呉淞口入於海<hi>附</hi>明沈幾水利議<hi>國家財賦仰給東南</hi>
　　<hi>東南民命懸於水利水利要害制於三江禹貢所稱三江旣入震澤底定者是也自海塘障而東江</hi>
<pb n="KR2k0042_WYG_060-11a"/>
　　<hi>湮止二江受全湖之水宋元以来多水患也然猶有二江也至嘉靖之季而松江塞矣嘉靖壬戍諸</hi>
　　<hi>年之所以多水患也海忠介公受符治之功未及半而松江之士夫齮齕焉謝事去萬厯己夘諸年</hi>
　　<hi>之愈多水患也然猶有半松江全婁江也自庚辰来五十年間松江以半開而易塞婁江以全身而</hi>
　　<hi>半塞是以半江受全湖之水十年九湮夫奚疑哉請先言婁江夫水勢必趨東南婁在太湖東北而</hi>
　　<hi>水全趨之者其故有二一者地近北為唯亭南為甪直皆去湖不五十里而潮汐通焉呼吸相接地</hi>
　　<hi>近則趨從其便也二者勢迫兩江既塞無從分𣲖全身趨婁其勢重其流愈急從其迫也若然則婁</hi>
　　<hi>之所係大矣而水利之議空設開濬之䇿不講者士夫為之碍也婁江自蘇之婁門出下雉瀆經唯</hi>
　　<hi>亭至崑山由奣子河抵太倉而入劉河者人以為婁江故道而非也此婁江之最平穩處故治以為</hi>
<pb n="KR2k0042_WYG_060-11b"/>
　　<hi>官道而險不在焉在北為陽城湖連亘百餘里而走白苑塘南遮松江之半身連亘四十餘里其廣</hi>
　　<hi>者可百餘丈狹者可十四丈而走安亭漳浦其大凡也而至廣至狹不與焉潮勢洶湧挾泥沙而上</hi>
　　<hi>泥停水去日漸一日泥壅沙浮河身髙淺小民射利傍岸俱種茭蘆茭蘆既生泥沙藉之可以安立</hi>
　　<hi>不二三年可種菱藕菱藕衍蔓泥沙愈凝不三四年可種苗稻築為外圩照前漸擴於是河之百餘</hi>
　　<hi>丈者漸為數丈數丈者漸為二三丈平時不覺迨至夏雨時行水勢一漲急不得瀉膏腴之壤盡為</hi>
　　<hi>巨浸直須臾耳以所陞之毫末易所湮之鉅萬以千百家之受利易萬姓之災荒其利害易知而士</hi>
　　<hi>夫為子孫計狃目前之利必不肯棄此以謀軍國之大計也故曰白苑開利歸蘇而阻撓者必蘇之</hi>
　　<hi>士夫也其次言松江夫水勢趨東南其正胍也而入海之道稍逺既合東江之水河浦最多最大汪</hi>
<pb n="KR2k0042_WYG_060-12a"/>
　　<hi>洋浩渺不可復治官道所以驛傳借路嘉興其中水勢既盛蓄洩甚難而松江泥沙同於嘉興其味</hi>
　　<hi>鹵其質重易於凝滯結為原壤向之河身已架髙屋樓房起為墳墓嘉定以南華上以北一望平蕪</hi>
　　<hi>百里之中不聞舟楫此豈尾閭之地所宜也哉就耳目所及舉一以例餘如呉江長橋浙直孔道凡</hi>
　　<hi>有軒車無不駐節試觀長橋之下為門七十有二以殺水勢古人苦心極慮觸目可思而間有貪利</hi>
　　<hi>者東西占為茭蘆數百頃漸填為平壤架為市房坐視呉江之民頻遭水厄湖水一漲灌城而入全</hi>
　　<hi>縣之田蕩然為患士民屢屢具呈貪者執不肯行寧兩府全荒不恤也又近之而一縣全荒不恤也</hi>
　　<hi>又近之而本户所荒百千餘畝子粒不存又不恤也而止顧此尺寸之村罔念滔天之害何愚一至</hi>
　　<hi>此哉觀此一處例知萬情故曰松江之開利歸松江而開之有阻撓者必松江士夫也然則棄小利</hi>
<pb n="KR2k0042_WYG_060-12b"/>
　　<hi>以弭大害捐情面以專責成是在今日當事矣</hi>
　　婁江亦名下江自太湖分流出呉江縣西北鮎魚<lb/>
　　口北流入運河經城東為婁門洪注流為上下雉<lb/>
　　瀆東南為陳湖東北為陽城湖巴城湖之水入焉<lb/>
　　厯崑山至和塘東合新洋江至太倉州城南又東<lb/>
　　為劉河口入海呉淞江一帶流至新洋江口及夏<lb/>
　　駕浦二處交會於婁<lb/>
　　黄浦在華亭上海境巨川自黄潦涇受黄橋斜塘<lb/>
<pb n="KR2k0042_WYG_060-13a"/>
　　水斜塘水自三泖来其上為澱湖為急水港為白<lb/>
　　蜆江自松江分派而来又受嘉興塘水東流至詹<lb/>
　　家匯為瓜涇塘演迤而東凡南北兩涯之水皆入<lb/>
　　焉至鄒家寺折而北流趨上海縣東西兩涯之水<lb/>
　　皆入焉又東北會呉淞江以入海浦約長二百五<lb/>
　　十餘里比呉淞婁江更濶大故論者指為東江焉<lb/>
　　<hi>附</hi>明歸有光寄王太守書<hi>某昨承明府論及水利匆遽辭别不及盡言某</hi>
　　<hi>非能知水學者然少嘗有意考求見盧公武郡志止抄録事蹟畧無綱要今新志因之而近来言水</hi>
<pb n="KR2k0042_WYG_060-13b"/>
　　<hi>利者不過祖述此耳嘗訪求故家野老得書數種獨取郟氏二三家斷以為專門之學遂彚録成書</hi>
　　<hi>非能特有所見也惟以三呉之水瀦於太湖太湖之水泄於松江古今之論無易此者故著論以暢</hi>
　　<hi>前人之㫖嘗又讀禹貢註三江者迄無定論惟郭景純及後来邉實之論為是故定以為三江之圖</hi>
　　<hi>明府見諭謂呉淞江與常熟縣無預某所論三呉之水非為常熟一縣之水也江水自呉江經由長</hi>
　　<hi>洲崑山華亭嘉定上海之境旁近之田固藉其灌漑要之呉淞江之所以為利者葢不止此獨以其</hi>
　　<hi>直承太湖之水以出之海耳今常熟東北江海之邉固皆髙仰中間與無錫長洲崑山接壤之田皆</hi>
　　<hi>低窪多積水此皆太湖東流不決之故若呉淞江開濬則常熟自無積水然則呉淞江豈當與許浦</hi>
　　<hi>白茅並論耶明府又謂揚子江錢塘江何與於呉中水利某意特欲推明三江之說葢自来論呉中</hi>
<pb n="KR2k0042_WYG_060-14a"/>
　　<hi>之水必本禹貢三江既入之文自孔安國以下以中江北江為據既失之泥班固韋昭桑欽近似而</hi>
　　<hi>不詳固當從郭景純惟三江之説明然後呉中之水可得而治也經曰三江既入震澤底定先儒亦</hi>
　　<hi>言三江自入震澤自定文不相䝉然呉淞一江之入震澤底定實係於此經文簡畧不詳耳某誠恐</hi>
　　<hi>論者不知此江之大漫與諸浦無别不辨原委或泥張守節顧夷之論止求太湖下之三江用力雖</hi>
　　<hi>勞反有攴流湮汩之患也但欲復禹之跡誠駭物聴即如宋郟亶時之丈尺時力亦恐未及而水勢</hi>
　　<hi>積壅為害欲求明府先令所在畧據今日河影開桃茭蘆使自崑山夏駕口至嘉定栅橋尋入海之</hi>
　　<hi>口則江水有通流之漸矣今春量撥賑饑之穀召募饑民或可即工又旁江之民積占茭蘆指以告</hi>
　　<hi>佃為名所納升斗之税所占即百頃之江兼之漲灘之税亦多吏胥𨼆没官司少獲其利昔宋時圍</hi>
<pb n="KR2k0042_WYG_060-14b"/>
　　<hi>田皆有禁約今姦民豪石占江以遏水道更經二三年無呉淞江矣若責所占之人免追花利止令</hi>
　　<hi>隨在開挑以復舊跡則官不費而姦有所懲矣某二十年屏居江上未嘗敢獻書當事者異日吕公</hi>
　　<hi>有意水利然以平日非相知不敢有所陳前以分司舊識因開瓦浦問及之而明府親屈二千石之</hi>
　　<hi>重敦行古誼虚懐下接且惓惓以吾民魚鱉為憂故特有言耳然區區所望於明府有大於此者昔</hi>
　　<hi>魏王召史起問漳水可以灌鄴田子何不為寡人為之史起曰臣恐王之不能為也王曰子誠能為</hi>
　　<hi>寡人為之寡人盡聴子矣史起敬譗曰臣為之民必大怨臣大者死其次乃籍臣臣雖死籍願王之</hi>
　　<hi>使他人遂之也王曰諾使為鄴令史起因往為之鄴民大怨欲籍史起史起不敢出而避之王乃使</hi>
　　<hi>他人遂為之水已行民大得其利由此言之興一世之功不當恤流俗之議也區區之見要以呉淞</hi>
<pb n="KR2k0042_WYG_060-15a"/>
　　<hi>冮必不可不開即日渡江逺離節下豈勝瞻戀因還船附此不宣</hi>水利後論<hi>單鍔以呉</hi>
　　<hi>江堤横截江流而岸東江尾茭蘆叢生泥沙漲塞欲開茭蘆之地遷沙村之民運去漲土鑿堤岸為</hi>
　　<hi>橋走水而於下流開白蜆安亭江使湖水由華亭青龍入海雖知松江之要而不識禹貢之三江其</hi>
　　<hi>所建白猶未卓然所以欲截西水壅太湖之上流也蘇軾有言欲松江不塞必盡徙呉江一縣之民</hi>
　　<hi>此論殆非鍔之所及今不鐫去堤岸而置為千橋亦守常之論耳崇寧二年宗正丞徐確提舉常平</hi>
　　<hi>考禹貢三江之説以為太湖東注松江正在下流請自封家渡古江開淘至大通浦直徹海口當時</hi>
　　<hi>惟確欲復古道然確為三江之説今亦不可得而考元泰定二年都水監任仁發開江自黄浦口至</hi>
　　<hi>新洋江江面纔濶十五丈仁發稱古者江狹處猶廣二里然二里即江之湮已久矣自宋元嘉中滬</hi>
<pb n="KR2k0042_WYG_060-15b"/>
　　<hi>瀆已壅噎至此何啻千年郟氏云呉淞古道可敵千浦又江旁縱浦郟氏自言小時猶見其濶二十</hi>
　　<hi>五丈則江之廣可知故古江蟠屈如龍形蓋江自大湖来源不逺而勢既廣若徑直則又易泄而湖</hi>
　　<hi>水不能蓄聚所以迂迴其途使如今江之淺狹何用蟠屈如此余家安亭在松江上求所謂安亭江</hi>
　　<hi>者了不可見而江南有大盈浦北有顧浦土人亦有三江口之稱江口有渡聞之百嵗老人云往時</hi>
　　<hi>南北渡一日往東僅一二迴可知古江之廣也本朝都御史崔恭鑿新道自大盈浦東至呉淞江巡</hi>
　　<hi>檢司又自新涇西南蒲匯塘入江自曹家河直鑿平地至新塲江面廣十四丈夫以郟氏所見之浦</hi>
　　<hi>尚有二十五丈而都水所開江面纔及當時之浦至本朝之開江乃十四丈則興工造事以今方古</hi>
　　<hi>日就卑微安能復見禹當時之江哉漢賈讓論治河欲北徙冀州之民當水衝者決黎陽遮害亭放</hi>
<pb n="KR2k0042_WYG_060-16a"/>
　　<hi>河北入海當開壊城郭田廬冡墓以萬數以為大禹治水山陵當路者毁之隳斷天地之性此乃人</hi>
　　<hi>功所造何足言也若惜區區漲沙茭蘆之地雖嵗嵗開浦而支本不正水終横行今自嘉靖以来嵗</hi>
　　<hi>多旱而少水愚民以為自今不復見白水之患余嘗聞正德五年秋雨七日夜呉中遂成巨浸設使</hi>
　　<hi>如漢建始間霖雨三十日将如之何天災流行國家代有一遇水潦吾民必有魚鼈之憂矣或曰今</hi>
　　<hi>獨開一江則其餘溪港當盡廢耶曰禹决九州距四海濬畎澮距川江流正則隨所在可引以漑田</hi>
　　<hi>且江流浩大其勢不能不漫溢如今小江尚有勦娘江分四五里而合者則奇分而旁出古婁江東</hi>
　　<hi>江之跡或當自見且如劉家港元時海運千艘所聚至今為入海大道而上海黄浦勢尤洶湧豈能</hi>
　　<hi>廢之但本支尊大則支庶俱得所矣</hi>
<pb n="KR2k0042_WYG_060-16b"/>
　　　此上皆承太湖之下流而納諸港之水以入海<lb/>
　　　者也<lb/>
　　　東北入江之大浦有八<lb/>
　　白茅港在昭文縣東七十里横廣三十餘丈長亘<lb/>
　　九十餘里為蘇常諸水東北出江第一要道葢震<lb/>
　　澤之水北注於陽城巴城等湖而江隂無錫諸邑<lb/>
　　接受宜興溧陽諸山之水又迴環聚於華蕩尚湖<lb/>
　　等巨瀦東江旣失故道婁淞淺澀震澤洪流東指<lb/>
<pb n="KR2k0042_WYG_060-17a"/>
　　之勢獨白茅為尾閭宋人言水利者每言導太湖<lb/>
　　分流東北由諸浦注之江而諸浦中白茅最大今<lb/>
　　屢議疏浚<lb/>
　　福山港在常熟縣北四十里自城北水門二十里<lb/>
　　經斜橋又二十里經福山入大江亦曰福山塘<lb/>
　　許浦在常熟縣東北七十里自縣城東北三十五<lb/>
　　里經梅李塘又三十五里為許浦入大江宋時以<lb/>
　　百涇七鴉白茅許浦下張為崑常間五大浦又以<lb/>
<pb n="KR2k0042_WYG_060-17b"/>
　　梅李塘白茅浦崔浦福山浦黄泗浦為常熟五浦<lb/>
　　屢議浚治今許浦淤塞不復為要口浦東有徐六<lb/>
　　涇西南出梅李塘為徃来通道<lb/>
　　梅李塘自雉浦入耿涇千歩涇迤邐常熟縣東入<lb/>
　　許浦出口<lb/>
　　李墓塘在常熟縣東其源自周涇而来至白茅塘<lb/>
　　入江<lb/>
　　黄泗浦在常熟縣西北入十里南通江隂縣境北<lb/>
<pb n="KR2k0042_WYG_060-18a"/>
　　入揚子江<lb/>
　　崔浦丁涇皆在福山港東北亦舊時通江之口今<lb/>
　　俱湮縣北五十里有崔浦橋卽入江處<lb/>
　　　入海之大浦有五<lb/>
　　七浦一名七浦塘亦曰七鴉浦在崑山縣西北三<lb/>
　　十里常熟縣東南三十里太倉州北三十六里接<lb/>
　　三縣界水自崑山至和塘而北合常熟昆承及陽<lb/>
　　城巴城諸川澤匯流為七浦塘經太倉州西三十<lb/>
<pb n="KR2k0042_WYG_060-18b"/>
　　里直塘市又東北十里為沙頭市又東北十里經<lb/>
　　塗松鎭一帶入海<lb/>
　　楊林塘在太倉州西北二十里其上流承七浦塘<lb/>
　　及巴城湖之流東經新塘而東至州東北八十里<lb/>
　　花浦口入海<lb/>
　　顧涇港在嘉定縣東四十里入海<lb/>
　　川沙港南接顧涇港東北入海<lb/>
　　黄姚港在嘉定縣東北四十里西接新涇東北入<lb/>
<pb n="KR2k0042_WYG_060-19a"/>
　　海<lb/>
　　　此上皆沿海沿江而洩三江之支流者也<lb/>
　　　其經絡於白茅港許浦梅李塘李墓塘者<lb/>
　　元和塘卽常熟北来運河俗訛雲和塘南屬長洲<lb/>
　　縣北屬常熟縣<lb/>
　　柴涇　　　　　　　　徐墅涇<lb/>
　　羅墩蕩　　　　　　　六里塘<lb/>
　　大和塘　　　　　　　官祿塘<lb/>
<pb n="KR2k0042_WYG_060-19b"/>
　　黄莊塘　　　　　　　五丫塘<lb/>
　　西陳涇　　　　　　　<graphic n="KR2224" url="https://raw.githubusercontent.com/kanripo/KR-Gaiji/master/images/KR2224.png" mimeType="image/png"/>涇<lb/>
　　魏涇　　　　　　　　東横涇<lb/>
　　徐涇塘　　　　　　　莫門塘<lb/>
　　衞涇塘　　　　　　　南張涇<lb/>
　　周涇　　　　　　　　黄涇<lb/>
　　龍涇　　　　　　　　南桑浜<lb/>
　　曹家浜　　　　　　　時涇塘<lb/>
<pb n="KR2k0042_WYG_060-20a"/>
　　北艾涇　　　　　　　朱堰塘<lb/>
　　嚴舍涇　　　　　　　懸涇<lb/>
　　徐涇　　　　　　　　楊尖涇<lb/>
　　戈莊涇　　　　　　　五瞿塘<lb/>
　　　此以上諸水流梅李塘者東北入許浦流李墓<lb/>
　　　塘者東入於白茅港流福山塘者北入於揚子<lb/>
　　　江<lb/>
　　　其經絡於七浦者<lb/>
<pb n="KR2k0042_WYG_060-20b"/>
　　茜涇<lb/>
　　　其沿湖洩水之口可指名者<lb/>
　　鮎魚口在太湖北去呉江縣十八里流為澹臺湖<lb/>
　　自分水墩南流逕呉縣城東南為龎山湖<lb/>
　　胥口太湖支流東出香山胥山之間者曰胥口東<lb/>
　　流為木瀆<lb/>
　　白洋灣太湖支流東出呉山南曰白洋灣北流為<lb/>
　　石湖東一溪北流横塘曰越来溪與木瀆水合入<lb/>
<pb n="KR2k0042_WYG_060-21a"/>
　　胥門運河曰胥江<lb/>
　　管瀆　　　　　　　　小溪港<lb/>
　　瓜涇　　　　　　　　夾浦<lb/>
　　張家河　　　　　　　北車橋<lb/>
　　漾湖溪　　　　　　　上瀆港<lb/>
　　陸家浜　　　　　　　虎山橋<lb/>
　　石家浜　　　　　　　南宫塘<lb/>
　　蒯家涇　　　　　　　九曲江<lb/>
<pb n="KR2k0042_WYG_060-21b"/>
　　後塘橋　　　　　　梅梁溪<lb/>
　　龍堂河　　　　　　迎城山<lb/>
　　菱湖港　　　　　　太平橋<lb/>
　　澤塘浜　　　　　　灌瀆浜<lb/>
　　和尚浜　　　　　　長洛浜<lb/>
　　王家漾　　　　　　山涇港<lb/>
　　渡水港　　　　　　黄瀆港<lb/>
　　後保河<lb/>
<pb n="KR2k0042_WYG_060-22a"/>
　　　其他水不可殫記皆洩太湖之水以東入三江<lb/>
　　　諸浦而歸於大海者也<lb/>
　　　湖之次大者<lb/>
　　石湖在呉縣呉江縣分界上承太湖東接澹臺湖<lb/>
　　澹臺湖在蘇州府西南十八里太湖之東其水過<lb/>
　　寶帶橋入運河分流入黄天蕩陳湖金涇渰北行<lb/>
　　經葑門環城為濠至婁門東入於婁江<lb/>
　　龎山湖在蘇州府南二十里當澹臺湖之東太湖<lb/>
<pb n="KR2k0042_WYG_060-22b"/>
　　之水自呉江縣之鮎魚口及長橋下東北出者皆<lb/>
　　匯於此導流為呉淞江東南流為黎湖菱湖葉澤<lb/>
　　湖新湖葉澤湖東為九里湖急水港又東姚城江<lb/>
　　白蜆江小龍港杓頭潭西禊袴湖笑面湖與汾湖<lb/>
　　接皆呉江縣界<lb/>
　　尹山湖在蘇州府東南二十五里西北接瀆墅湖<lb/>
　　及車坊漾之水委流入於三泖<lb/>
　　瀆墅湖在府城東南十里南接尹山湖東入大洮<lb/>
<pb n="KR2k0042_WYG_060-23a"/>
　　港及陳湖<lb/>
　　唐家湖在呉江縣南三十四里西連盛墩湖及夾<lb/>
　　馬路為太湖之委流東注於運河復溢而東出播<lb/>
　　為諸蕩漾凡數十計又北瀦為三白蕩西北去縣<lb/>
　　二十五里又北接白蜆江其東出則為急水港接<lb/>
　　松江之澱山湖<lb/>
　　鶯脰湖在呉江縣南四十里其上流納爛溪荻塘<lb/>
　　諸水出平望安德橋匯流成湖南達於汾湖北接<lb/>
<pb n="KR2k0042_WYG_060-23b"/>
　　太湖<lb/>
　　汾湖在呉江縣東南六十里與浙江嘉善縣分界<lb/>
　　東合諸湖蕩又東通三泖入華亭界其北連諸湖<lb/>
　　蕩又入鶯脰湖<lb/>
　　陳湖在蘇州府東南三十五里湖廣十八里接崑<lb/>
　　山縣界宋志陳湖自大姚港界浦渡頭浦朱里浦<lb/>
　　入呉淞江今渡湖而東南三十五里卽澱山湖路<lb/>
　　出松江三泖<lb/>
<pb n="KR2k0042_WYG_060-24a"/>
　　沙湖在蘇州府東二十里北對陽城湖湖中有至<lb/>
　　和塘岸道出崑山其南通呉淞江有湖堤<lb/>
　　陽城湖在蘇州府東北二十里上接呉淞江東流<lb/>
　　入崑山縣界常熟縣南境之水亦流滙焉吞吐羣<lb/>
　　川波流浩瀚灌漑甚溥東為包湖傀儡諸湖皆餘<lb/>
　　流所浸溢也東北為巴城湖<lb/>
　　巴城湖在崑山縣西北二十里其地有古巴城因<lb/>
　　名西為施澤涇出陽城湖南曰尤涇出至和塘東<lb/>
<pb n="KR2k0042_WYG_060-24b"/>
　　曰焦温涇達城<lb/>
　　尚湖在常熟縣西南四里長十五里廣九里虞山<lb/>
　　峙其北東通運河西出江隂縣<lb/>
　　昆承湖在常熟縣東南五里長三十六里廣十八<lb/>
　　里水經云廣長各十八里無錫以東長洲以北之<lb/>
　　水氾濫而出匯流於此昔時分流入白茅許浦以<lb/>
　　達於江其後諸浦漸湮湖流亦日狹土人於灘淺<lb/>
　　處占為田而分為涇港散入於太倉崑山之界從<lb/>
<pb n="KR2k0042_WYG_060-25a"/>
　　七鴉浦劉河諸口入海<lb/>
　　澱山湖一名薛澱湖在松江府西北七十二里與<lb/>
　　青浦崑山縣接界呉淞江水匯流處也唐宋以来<lb/>
　　澱湖深闊境内無水災宋南渡後漸至堙廢其源<lb/>
　　自長洲白蜆江經急水港而来北由趙屯浦東由<lb/>
　　大盈浦㵼於松江東南由爛路港以入三泖潮沙<lb/>
　　淤澱漸成圍田今趙屯大盈浦去湖益逺由何家<lb/>
　　港及南北曹港受湖水以洩於松江非復澱湖之<lb/>
<pb n="KR2k0042_WYG_060-25b"/>
　　舊矣<lb/>
　　泖湖在松江府西三十五里亦曰三泖泖有上中<lb/>
　　下三名圖經西北抵山涇水形圓者曰圓泖亦曰<lb/>
　　上泖南近泖橋水勢闊者曰大泖亦曰下泖自泖<lb/>
　　橋而上縈繞百餘里曰長泖一名谷泖亦曰中泖<lb/>
　　泖湖之水上承澱山湖凡嘉湖以東太湖以南之<lb/>
　　水多匯入焉下流合黄浦入海<lb/>
　　　此以上皆與太湖聯屬廣袤歴數百里其水則<lb/>
<pb n="KR2k0042_WYG_060-26a"/>
　　　東南出嘉定呉淞江及松江黄浦東出崑山婁<lb/>
　　　江及東北出常熟白茅港而入海入江者也<lb/>
　　　涇瀆港浦與呉淞江相貫注者<lb/>
　　白蜆江在呉江縣東南四十里西北與龎山諸湖<lb/>
　　相通又東為小龍港引流入呉淞江其西與諸湖<lb/>
　　蕩相連汾湖之水亦流匯焉<lb/>
　　姚成江在呉江縣東北三十里亦與白蜆江相接<lb/>
　　新江在崑山縣宋嘉祐間所開西接呉淞江南入<lb/>
<pb n="KR2k0042_WYG_060-26b"/>
　　陳湖<lb/>
　　千墩浦在崑山縣南四十里新洋諸江之水匯流<lb/>
　　於此浦接呉淞江入海<lb/>
　　大虞浦在崑山縣西南九里又有小虞浦在縣西<lb/>
　　南二浦皆北出新塘南通呉淞江<lb/>
　　白鶴江在嘉定縣西南四十三里自松江府青浦<lb/>
　　縣流入境北入呉淞江<lb/>
　　大盈浦在嘉定縣西南五十里自松江府流入境<lb/>
<pb n="KR2k0042_WYG_060-27a"/>
　　注於呉淞江<lb/>
　　大盧浦在嘉定縣西南南通青龍江北逕馮浦入<lb/>
　　呉淞江亦曰渡頭<lb/>
　　黄渡浦在嘉定縣西南四十里南通呉淞江對岸<lb/>
　　卽大盈浦也<lb/>
　　練祈塘在嘉定縣南東西長七十二里自縣中分<lb/>
　　曰東西練祈今自顧浦納淞江之流東折貫於呉<lb/>
　　塘又東過鹽鐵塘貫縣城而東抵羅店鎭稍東北<lb/>
<pb n="KR2k0042_WYG_060-27b"/>
　　入於大海<lb/>
　　走馬塘在嘉定縣東南二十里西通至於横瀝東<lb/>
　　南由灣浦入呉淞江<lb/>
　　趙涇在嘉定縣西南二十里北通練祈南為月河<lb/>
　　出呉淞江<lb/>
　　趙屯浦在松江府西北七十里舊當澱山湖北直<lb/>
　　受湖水瀉於呉淞江後水利不修浦去澱湖益遠<lb/>
　　湖水南入漕港分支北流愈北愈隘僅通舟楫其<lb/>
<pb n="KR2k0042_WYG_060-28a"/>
　　接曹港處又名新河浦分二友一曰南小趙屯浦<lb/>
　　一曰北小趙屯浦俱入呉淞江<lb/>
　　顧會浦在松江府西北二十二里其上源為通波<lb/>
　　塘出府城北流為五里塘又北為澤祥湖别流為<lb/>
　　崧子浦北出鳳凰橋又徃北簳山入青浦界又北<lb/>
　　通新江塘西接青龍江東為艾祈等浦入呉淞江<lb/>
　　崧子浦在松江府北十五里自顧會浦分流經縣<lb/>
　　之東北五十里入呉淞江<lb/>
<pb n="KR2k0042_WYG_060-28b"/>
　　盤龍浦在崧子浦東其上流曰盤龍塘自府東三<lb/>
　　里北流絶俞塘及上海青浦境内之六磊泗涇横<lb/>
　　塘蒲匯諸塘而北入於呉淞江長八十里其入江<lb/>
　　處曰盤龍匯<lb/>
　　沙岡塘在盤龍浦東南絶黄浦至捍海塘北入呉<lb/>
　　淞江<lb/>
　　横<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>塘在沙岡東其北絶呉淞江入嘉定縣界<lb/>
　　西上澳浦東上澳浦二浦皆南通烏泥涇北入呉<lb/>
<pb n="KR2k0042_WYG_060-29a"/>
　　淞江西蘆浦大蘆浦亦北入呉淞江<lb/>
　　上海浦即黄浦下流合呉淞江處<lb/>
　　新涇塘在松江府東八十里華亭瀕海塘浦之一<lb/>
　　也亦曰新涇浦北過呉淞江其支渠甚多皆能引<lb/>
　　水以灌田疇<lb/>
　　沈涇塘在松江府西五里南接秀州塘北合諸涇<lb/>
　　港之水北流為神山塘經佘山西又分流會諸涇<lb/>
　　港之水西北入大盈浦東入顧會浦而合呉淞江<lb/>
<pb n="KR2k0042_WYG_060-29b"/>
　　此塘所以洩西南上流之水歲旱浚之可引呉淞<lb/>
　　江水以資灌漑<lb/>
　　朱涇在松江府西南二十七里自秀州塘分流而<lb/>
　　東合於三泖為淞江西出之要路<lb/>
　　張涇在松江府南西接新運鹽河<lb/>
　　艾祈浦在青浦縣東北二十八里南接顧會浦東<lb/>
　　北流逹於呉淞江<lb/>
　　　呉淞江南諸浦之著名者<lb/>
<pb n="KR2k0042_WYG_060-30a"/>
　　北平浦　　　　　　破江浦<lb/>
　　養蠶浦　　　　　　南澥浦<lb/>
　　梁紇浦　　　　　　石臼浦<lb/>
　　分桑浦　　　　　　内勲浦<lb/>
　　石浦　　　　　　　道褐浦<lb/>
　　蕭市浦　　　　　　金竈浦<lb/>
　　注浦　　　　　　　張潭浦<lb/>
　　棠棃浦　　　　　　同邱浦<lb/>
<pb n="KR2k0042_WYG_060-30b"/>
　　諸天浦　　　　　　張浦<lb/>
　　㠶歸浦　　　　　　甪直浦<lb/>
　　渡頭浦　　　　　　甫里浦<lb/>
　　東齊浦　　　　　　刹刀浦<lb/>
　　界浦　　　　　　　浮髙浦<lb/>
　　順德浦　　　　　　大姚浦<lb/>
　　破墩浦　　　　　　盞頭浦<lb/>
　　　此以上皆西受陳湖等水而入呉淞江者也<lb/>
<pb n="KR2k0042_WYG_060-31a"/>
　　　呉淞江北諸浦之著名者<lb/>
　　安亭浦　　　　　　徐公浦<lb/>
　　北澥浦　　　　　　瓦浦<lb/>
　　三林浦　　　　　　顧墓浦<lb/>
　　金城浦　　　　　　木瓜浦<lb/>
　　下界浦　　　　　　奣浦<lb/>
　　廣浦　　　　　　　社城浦<lb/>
　　馬仁浦　　　　　　尤涇浦<lb/>
<pb n="KR2k0042_WYG_060-31b"/>
　　梁里浦　　　　　　華祥浦<lb/>
　　心瀆浦　　　　　　樂浦<lb/>
　　薛莊浦　　　　　　黄瀆浦<lb/>
　　直義浦　　　　　　下里浦<lb/>
　　戴墟浦　　　　　　上顧浦<lb/>
　　青邱浦　　　　　　鳳里浦<lb/>
　　任浦<lb/>
　　　此以上皆西受陽城湖諸水横絶至和塘而入<lb/>
<pb n="KR2k0042_WYG_060-32a"/>
　　　於呉淞江者也<lb/>
　　　婁江之西<lb/>
　　至和塘自蘇州府城婁門東經沙湖又東入唯亭<lb/>
　　諸水至崑山縣一南繞城為濠東行北轉一北行<lb/>
　　而東横行城中並入婁江<lb/>
　　　其支流相貫注者<lb/>
　　半涇横帶太倉州城東數里南入婁江北逕湖川<lb/>
　　楊林屬於劉家港<lb/>
<pb n="KR2k0042_WYG_060-32b"/>
　　呉塘在太倉州城西三里南入婁江<lb/>
　　太倉塘引婁江水入州城大西門相傳為至和塘<lb/>
　　稍南為陳門塘引婁江水入小西門<lb/>
　　湖川塘在太倉東環出小塘子入婁江<lb/>
　　徐公浦在嘉定縣西北南通顧浦北達劉河<lb/>
　　劉家港在太倉州城南自崑山縣流入境又東南<lb/>
　　七十里為劉河口即古婁江入海之口自此抵崇<lb/>
　　明一百二十四里為濵海要道元人海運由此入<lb/>
<pb n="KR2k0042_WYG_060-33a"/>
　　海水面寥廣與他港不同自劉家港而西為北瀂<lb/>
　　漕為糜長河又西為北時溝為揚子涇為小塘子<lb/>
　　為三江口為石婆港南盤曲處為湄塲灣北為新<lb/>
　　開河為青福涇為菖蒲涇為半涇<lb/>
　　　此以上皆引諸河水而入於婁江以達海者也<lb/>
　　　其通呉淞江而達婁江者<lb/>
　　夏駕浦在崑山縣東南二十里志云新洋江南口<lb/>
　　即夏駕浦明夏原吉以松江自夏駕而東沙漲猝<lb/>
<pb n="KR2k0042_WYG_060-33b"/>
　　不可去江北岸有劉家河入海乃鑿夏駕浦掣江<lb/>
　　接浦匯於劉家河故名<lb/>
　　新洋江在崑山縣東南六里呉淞江北南通松江<lb/>
　　下其流漑於岡身北通至和塘即婁江<lb/>
　　横<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>在嘉定縣治東南北袤六十里自縣治中分<lb/>
　　有南北横<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>之名自縣西南二十七里孫基港口<lb/>
　　受呉淞江水折而東合上槎等浦經南翔鎭又北<lb/>
　　二十里貫城而北出抵南北十二里之婁塘又東<lb/>
<pb n="KR2k0042_WYG_060-34a"/>
　　北折而為雙塘復少折而西北曰公塘俱入劉河<lb/>
　　今漸㣲<lb/>
　　鹽鐵塘在嘉定縣西十五里南接陸皎浦抵呉淞<lb/>
　　江北貫練祈塘經葛隆鎭達於劉河<lb/>
　　顧浦在嘉定縣西南五里引呉淞江水入吉涇自<lb/>
　　吉涇塘稍東復北為下戚虞涇與南鹽鐵張涇横<lb/>
　　<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>水東西相並俱入婁江南鹽鐵在戚虞涇之左<lb/>
　　張涇横<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>在戚虞涇之右而鹽鐵横<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>其所通猶<lb/>
<pb n="KR2k0042_WYG_060-34b"/>
　　甚遠<lb/>
　　　此以上皆呉淞交會於婁江而入海者也<lb/>
　　　黄浦之源委支流<lb/>
　　秀州塘在金山縣西俗呼為官塘其源出杭州西<lb/>
　　湖厯嘉興縣而東至楓涇鎭入界去府六十里由<lb/>
　　鎭而東過白牛塘絶長泖至萬安橋北流合滕港<lb/>
　　又合黄門橋合斜塘過李塔匯石湖塘過吉陽匯<lb/>
　　合古浦塘東流入市為沈涇塘過小青河至平政<lb/>
<pb n="KR2k0042_WYG_060-35a"/>
　　橋入郡之西水門出東門與俞塘諸水合循西城<lb/>
　　而南合張涇米市塘入官涇塘北過採花涇東北<lb/>
　　合顧會浦自萬安橋東流為朱涇自斜塘東流入<lb/>
　　横潦涇為黄浦<lb/>
　　斜塘在金山縣西北自大泖来與黄橋門水皆湍<lb/>
　　悍東入横潦涇<lb/>
　　横潦涇在金山縣北即潦涇黄浦之首也楚黄歇<lb/>
　　所開今東江注焉西起秀州塘東入上海境又有<lb/>
<pb n="KR2k0042_WYG_060-35b"/>
　　小横潦涇西引秀州塘水東南入於黄浦<lb/>
　　御史涇在松江府東門外起南俞塘北為斜塘<lb/>
　　南俞塘自松江府東門經三里汀至吕塘廟南入<lb/>
　　鹽鐵塘分流東南為語兒涇入黄浦華亭上海二<lb/>
　　縣於此分界<lb/>
　　鹽鐵塘自吕塘廟南入黄浦<lb/>
　　北俞塘自松江府東門東流貫沙竹岡横濼新涇<lb/>
　　東入黄浦<lb/>
<pb n="KR2k0042_WYG_060-36a"/>
　　蒲匯塘在上海縣西南四十里自青浦縣受盤龍<lb/>
　　泗涇之水絶沙岡竹岡横瀝諸水東經縣南入於<lb/>
　　黄浦<lb/>
　　六磊塘在上海縣西南自盤龍塘分支東北流為<lb/>
　　烏泥涇入黄浦<lb/>
　　烏泥涇在上海縣南三十里其西南與華亭縣分<lb/>
　　界北為鄭家漕曹湖涇等浦並自西南入黄浦<lb/>
　　界涇在松江府城西南接嘉善縣界北通秀州塘<lb/>
<pb n="KR2k0042_WYG_060-36b"/>
　　東南為横泖<lb/>
　　横泖其源自當湖長泖来華亭縣與平湖縣分界<lb/>
　　其交流為華家涇丁家洋丁家洋之東為惠髙涇<lb/>
　　彭巷港北為處士涇又北瀝瀆塘<lb/>
　　胥浦塘相傳伍子胥所鑿自長泖接界涇而東盡<lb/>
　　納惠髙彭巷處士瀝瀆諸水東為驅塘掘撻涇二<lb/>
　　水並出横潦涇<lb/>
　　望湖涇在南橋北入黄浦<lb/>
<pb n="KR2k0042_WYG_060-37a"/>
　　運鹽河自金山衞城北流經張堰鎭西為張涇過<lb/>
　　前後岡塘髙蔣涇等北至張涇橋與郡城河接凡<lb/>
　　西南諸水皆由之以入於黄浦<lb/>
　　牐港在上海縣東南新塲鎭西入黄浦其入處乃<lb/>
　　浦之折而北行處<lb/>
　　都臺浦在運鹽河西因明廵撫崔恭浚故名通運<lb/>
　　鹽河入浦<lb/>
　　沈莊塘在上海縣西入黄浦<lb/>
<pb n="KR2k0042_WYG_060-37b"/>
　　周浦塘在上海縣西入黄浦<lb/>
　　三林塘在周浦塘北西入黄浦<lb/>
　　楊溜港在三林塘北入黄浦<lb/>
　　南蹌浦在上海縣東北三十六里即永樂中導黄<lb/>
　　浦由此入江處今故址已湮而縣東北有蹌港大<lb/>
　　蹌浜南近都臺浦相傳即南蹌舊流<lb/>
　　滬瀆江在上海縣北二十里呉郡記曰松江東瀉<lb/>
　　海曰滬海亦謂之滬瀆即黄浦<lb/>
<pb n="KR2k0042_WYG_060-38a"/>
　　　此皆黄浦之水也皆蘇松二郡治於下流者也<lb/>
　　　以上見太湖灌注之水綿亘四郡一州而入江<lb/>
　　　入海以全収其利者也其别為水利如江寧之<lb/>
　　　秦淮等則續見次卷<lb/>
　<lb/>
　<lb/>
　<lb/>
　<lb/>
<pb n="KR2k0042_WYG_060-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南通志卷六十一<lb/>
</p>
<p>
</p>
  </div>
</body>
</text>
</TEI>
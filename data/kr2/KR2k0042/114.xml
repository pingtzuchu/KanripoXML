<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷一百十五</head> <lb/>
    <p>
<pb n="KR2k0042_WYG_114-1a"/>
欽定四庫全書<lb/>
　江南通志卷一百十五<lb/>
　　職官志<lb/>
　　　名宦<hi>四</hi>　<hi>淮揚徐三府太海通三州</hi>
　　　　淮安府<lb/>
　漢汲黯字長孺濮陽人後元中東海太守治尚清静<lb/>
　　擇丞吏分任之責大指不細苛多病臥閣内不出<lb/>
　　郡中大治<hi>漢書本傳</hi>
<pb n="KR2k0042_WYG_114-1b"/>
　　尹翁歸字子兄平陽人宣帝時拜東海太守過辭<lb/>
　　廷尉于定國于欲有所托與語終日不敢及曰此<lb/>
　　不可干以私及治郡以明察稱<hi>漢書本傳</hi>
　　于公東海郯人為縣獄史郡決曹決獄平羅文法<lb/>
　　者于公所決皆不恨屬嵗旱雪孝婦之寃境内大<lb/>
　　雨<hi>漢書于定國傳</hi>
　　鄭𢎞字巨君山隂人守淮隂嵗旱隨車致雨有白<lb/>
　　鹿夾轂而行𢎞怪問主簿黄國國賀曰三公車轓<lb/>
<pb n="KR2k0042_WYG_114-2a"/>
　　作鹿明府必為宰相<hi>謝承書</hi>
　　黄浮桓帝時東海相時中官兄子令下邳强奪故<lb/>
　　汝南守女歸舍殺之浮執其家屬按法棄市<hi>後漢紀</hi>
　　徐璆海西人獻帝時以汝南太守轉東海相所在<lb/>
　　化行<hi>後漢書本傳</hi>
　晉祖逖字士稚范陽人建興初帝以逖為奮威將軍<lb/>
　　豫州刺史給千人不給鎧仗使自招募逖屯淮隂<lb/>
　　起冶鑄兵器得二千餘人而後進<hi>晉書本傳</hi>
<pb n="KR2k0042_WYG_114-2b"/>
　南北朝宋蕭僧珍元嘉末守山陽㑹魏人為寇僧珍<lb/>
　　蓄陂水令滿待至決灌之魏不敢攻<hi>南史</hi>
　隋高勵字敬徳渤海人楚州刺史民安其政城北有<lb/>
　　伍子胥廟祈禱者至破産勵告諭所部自此遂止<lb/>
　　<hi>隋書本傳</hi>
　唐宋璟常貶楚州刺史為政清毅簡肅不可干以私<lb/>
　　<hi>唐書本傳</hi>
　　李聴字正思洮州人為楚州刺史時憲宗方討李<lb/>
<pb n="KR2k0042_WYG_114-3a"/>
　　師道聴振勵軍士掩賊遂取海州攻朐山降之懐<lb/>
　　仁漣水望風納欵<hi>唐書李晟傳</hi>
　五代何敬洙廣陵人南唐楚州團練使嘗親出里巷<lb/>
　　察人疾苦有訴事者剖析無不厭服<hi>南唐書本傳</hi>
　　張彦卿楚州防禦使周世宗親禦旗鼓攻楚州自<lb/>
　　城以外皆已下發州民濬老鸛河遣齊雲戰艦數<lb/>
　　百自淮入江勢如震霆烈熖彦卿獨不為動城陷<lb/>
　　彦卿猶列陣城内誓死奮擊日暮轉至州廨長短<lb/>
<pb n="KR2k0042_WYG_114-3b"/>
　　兵皆盡彦卿取繩床搏戰及都監鄭昭業千餘人<lb/>
　　皆死之無一人生降者<hi>南唐書本傳</hi>
　宋王宗望字磻叟江淮發運使楚州沿淮至漣水風<lb/>
　　濤險惡宗望開支渠引水入運河<lb/>
　　李宣知楚州決斷明敏時稱照天燭<hi>南畿志</hi>
　　應純之嘉定八年知楚州崇重儒術廣城堞深濠<lb/>
　　池寇不能害<hi>南畿志</hi>
　元謝處信字子忠至正間知安東州事修學課農通<lb/>
<pb n="KR2k0042_WYG_114-4a"/>
　　水利辨寃抑刋訓辭以戒吏民<hi>南畿志</hi>
　　褚布哈字君實石樓人至正十一年以淮東亷訪<lb/>
　　副使守淮安城陷布哈踞西門力鬬中傷見執子<lb/>
　　伴哥冒刃䕶之亦見殺布哈守淮安五年殆數十<lb/>
　　百戰精忠大節人比之張巡云<hi>元史忠義傳</hi>
　　幹羅思延祐中知桃源縣捐俸廣學宫撥膏腴田<lb/>
　　以贍貧寠<hi>桃源縣志</hi>
　　盛昭字克明歸徳人淮南行省照磨張士誠據高<lb/>
<pb n="KR2k0042_WYG_114-4b"/>
　　郵遣昭徃諭士誠不聴拘之舟中逼使出拒官軍<lb/>
　　昭罵不絶口賊先剜其背肉而後磔之<hi>元史忠義傳</hi>
　明范中呉元年守淮安先是郡為偽漢所據政苦苛<lb/>
　　急中勤於撫綏寛厚不擾公署祠宇皆所經畫<hi>南畿</hi>
　　<hi>志</hi>
　　姚斌洪武中知淮安府勤謹亷静一郡稱治<hi>淮安府志</hi>
　　潘傑夀州人洪武間知淮安府剛正明豁吏民敬<lb/>
　　服<hi>淮安府志</hi>
<pb n="KR2k0042_WYG_114-5a"/>
　　陳天瑞合肥人呉元年知鹽城創縣治建學宫<hi>南畿</hi>
　　<hi>志</hi>
　　孔克勳江西人洪武元年知清河縣修廢舉墜勇<lb/>
　　於任事而才足以副之<hi>南畿志</hi>
　　束䞇宣城人洪武二年知安東縣開置公署分設<lb/>
　　街巷遷鄉民以實之<hi>南畿志</hi>
　　黄玨安岳人洪武二年知鹽城縣革弊除奸亷介<lb/>
　　有為<hi>南畿志</hi>
<pb n="KR2k0042_WYG_114-5b"/>
　　俞順辰南昌人洪武中知鹽城縣興學崇儒勸民<lb/>
　　力農<hi>鹽城縣志</hi>
　　蘭輔平度人洪武中以御史出知鹽城勞心撫字<lb/>
　　<hi>鹽城縣志</hi>
　　汪仁洪武初知桃源縣敎民力田孝弟縣治祠廟<lb/>
　　壇壝皆所創建<hi>南畿志</hi>
　　喻有立江西人洪武十五年知清河縣勤政愛民<lb/>
　　興學禮士<hi>清河縣志</hi>
<pb n="KR2k0042_WYG_114-6a"/>
　　李信圭泰和人洪熙元年知清河縣公正亷能士<lb/>
　　民敬服秩滿詣闕乞留擢知州仍攝縣事<hi>南畿志</hi>
　　彭逺南昌人宣徳中知淮安府嵗饑流民四至逺<lb/>
　　構舍勸輸日給二餉全活者鉅萬民乏耕牛為立<lb/>
　　法貸給農務以興<hi>南畿志</hi>
　　邱陵蘭陽人正統中知淮安府崇祀興學鑿水渠<lb/>
　　以便稼穡<hi>淮安府志</hi>
　　楊㫤仁和人天順間守淮安募粟賑荒流民皆頼<lb/>
<pb n="KR2k0042_WYG_114-6b"/>
　　全活課最詔晉秩叅政仍視郡事<hi>淮安府志</hi>
　　鄭同閩縣人天順間知安東縣以憂去民為立一<lb/>
　　清坊以表之<hi>南畿志</hi>
　　涂昇豐城人成化中知鹽城縣寛平樂易甚得民<lb/>
　　心<hi>鹽城縣志</hi>
　　李尚達莆田人成化中知桃源課農賑飢民立像<lb/>
　　祀之<hi>桃源縣志</hi>
　　張翔成化中鹽城敎諭講明冠婚喪祭禮士習一<lb/>
<pb n="KR2k0042_WYG_114-7a"/>
　　變<hi>鹽城縣志</hi>
　　徐鏞興國州人𢎞治中知淮安府嵗大祲芻粟幾<lb/>
　　絶亟修糴賑之法郡學圮重恢擴之<hi>淮安府志</hi>
　　才寛遷安人𢎞治中知淮安操履清峻有盜殺人<lb/>
　　無主名適蛛墮几上鷹下於庭寛曰是其有名姓<lb/>
　　符同者耶獲朱英按之伏辜人以為神<hi>廣輿記</hi>
　　郭郛肥鄉人𢎞治間以治最自英山調清河亷潔<lb/>
　　明斷<hi>清河縣志</hi>
<pb n="KR2k0042_WYG_114-7b"/>
　　郭韶霍州人𢎞治中知安東縣亷以持身嚴以馭<lb/>
　　吏<hi>安東縣志</hi>
　　黄成章𢎞治間知安東縣請改漕折<hi>安東縣志</hi>
　　羅循吉水人正徳中守鎮江禦賊有功賜朱衣一<lb/>
　　襲調守淮安餘寇尚熾用計綏之招徠撫輯民以<lb/>
　　大安<hi>鎮江府志</hi>
　　劉經正徳間知鹽城亷正有為以非罪免後起甘<lb/>
　　肅僉事<hi>鹽城縣志</hi>
<pb n="KR2k0042_WYG_114-8a"/>
　　歐陽周密縣人正徳間知安東縣持身清慎嵗饑<lb/>
　　賑恤有方<hi>安東縣志</hi>
　　路迎嘉靖中知淮安府奸民縱恣迎下車捕治境<lb/>
　　内肅然户部督逋租急大吏亟欲按劾或諷當徃<lb/>
　　謝迎曰民困極矣吾有去耳何謝為<hi>淮安府志</hi>
　　王鳳靈莆田人嘉靖中知淮安造士勸農清商税<lb/>
　　濬市河㑹中官押貢道淮誣以闕供逮詔獄囊無<lb/>
　　寸儲士大夫醵金佽之百姓呼號填路詔使為之<lb/>
<pb n="KR2k0042_WYG_114-8b"/>
　　感動<hi>淮安府志</hi>
　　俞縉鄱陽人嘉靖中清河敎諭嵗旱䖍禱即雨見<lb/>
　　民困乏每捐貲賑給<hi>清河縣志</hi>
　　邵元哲貴陽人萬厯二年知淮安府城東澗河通<lb/>
　　射陽湖入海為輸灌咽喉請疏之增築城西長堤<lb/>
　　防黄河下流之決建牐壩以通漕艘士民立像祀<lb/>
　　之<hi>淮安府志</hi>
　　劉大文博平人萬厯中知淮安府奸民妄奏江淮<lb/>
<pb n="KR2k0042_WYG_114-9a"/>
　　遺税中使挾詔令至大文力持不可皇木困民為<lb/>
　　計道里議津貼定夫價禁科擾民立遺愛祠<hi>廣輿記</hi>
　　高㨗淄川人萬厯間知淮安府東省饑流民麕至<lb/>
　　㨗勸民出粟大建粥厰全活無筭收贖子女表彰<lb/>
　　節義建社倉設官渡創浮橋起書院民為立祠西<lb/>
　　門外<hi>淮安府志</hi>
　　宋統殷即墨人萬厯末知淮安河淮交漲城内外<lb/>
　　危迫統殷市薪塞決不遺餘力流賊逼淮守禦之<lb/>
<pb n="KR2k0042_WYG_114-9b"/>
　　具咄嗟立辦尋擢兵備副使賊望麾幟遁去<hi>淮安府志</hi>
　　王用予字宜蘓黄岡人崇禎時淮安推官屢白枉<lb/>
　　獄淮海有妖稱石觀音白日變現作禍福數郡謁<lb/>
　　香如狂將煽亂用予單騎以徃舉笏鞭石背蹴其<lb/>
　　像碎之颶作湖溢鹽城海州贛榆諸境居民漂没<lb/>
　　上官檄徃拯之晨夕拮据全活無算<hi>淮安府志</hi>
　　　　揚州府<lb/>
　漢馬稜字伯威茂陵人章和初為廣陵太守時穀貴<lb/>
<pb n="KR2k0042_WYG_114-10a"/>
　　民饑奏罷鹽官以利百姓賑貧羸薄賦税興復陂<lb/>
　　湖漑田二萬餘頃<hi>後漢書本傳</hi>
　　張綱字文紀犍為人漢安中廣陵太守時張嬰等<lb/>
　　久寇揚徐勢張甚綱單車詣嬰壘諭以逆順禍福<lb/>
　　賊感悟面縛歸降<hi>後漢書張皓傳</hi>
　　荀曇字元智潁隂人漢末廣陵太守正身疾惡志<lb/>
　　除宦官其黨在郡者纎罪必治用是禁錮終身<hi>後漢</hi>
　　<hi>書荀淑傳</hi>
<pb n="KR2k0042_WYG_114-10b"/>
　　趙苞字威豪東武城人舉孝亷為廣陵令視事三<lb/>
　　年政敎清明郡表其狀遷遼西太守<hi>後漢書獨行傳</hi>
　　張超東平人初平元年廣陵太守時董卓擅政郡<lb/>
　　功曹説超曰王室將危賊臣虎視宜起義兵以誅<lb/>
　　國賊超然其計與兄邈及劉岱起兵討卓後為袁<lb/>
　　紹所害<hi>後漢記</hi>
　　陳登字元龍下邳人建安中廣陵太守明審賞罰<lb/>
　　威信宣布海賊萬餘户束手歸命未及期年功化<lb/>
<pb n="KR2k0042_WYG_114-11a"/>
　　以就後遷東城守民拔郡隨登老幼襁負追之<hi>三國</hi>
　　<hi>先賢行狀</hi>
　南北朝宋賀弼字仲輔山隂人竞陵王誕記室初誕<lb/>
　　圖逆弼固諫誕拔刃向之及兵屢敗或勸弼出降<lb/>
　　弼曰公舉兵事不可從然荷厚恩義無違背惟當<lb/>
　　以死明心耳乃飲藥自殺<hi>南史</hi>
　　裴昭明聞喜人建武初廣陵太守歴郡皆有勤績<lb/>
　　<hi>齊書本傳</hi>
<pb n="KR2k0042_WYG_114-11b"/>
　梁祖皓易州人大同中為江都令後拜廣陵太守侯<lb/>
　　景陷臺城皓起兵糾合勇士耿光等馳檄逺近討<lb/>
　　景景大懼率侯子鑒等攻之城陷見執為景車裂<lb/>
　　死<hi>南史</hi>
　　霍雋太清中為廣陵令侯景叛從邵陵王綸發兵<lb/>
　　討之綸敗雋為賊所獲送廣陵城下逼令云王已<lb/>
　　被擒雋大呼曰王小失利全軍還京口城中但堅<lb/>
　　守援兵尋至矣景脅以刃雋辭色不變景義而釋<lb/>
<pb n="KR2k0042_WYG_114-12a"/>
　　之<hi>南史</hi>
　隋馮慈明字無佚長樂人大業中攝江都郡丞奉使<lb/>
　　至東都為李密所執宻延坐謂欲問罪江都卿謂<lb/>
　　何如答曰慈明直道事人有死而已不義之言非<lb/>
　　所敢對密不悦冀其後改厚加禮焉慈明潛使人<lb/>
　　奉表江都及致書東都留守論賊形勢事泄密義<lb/>
　　而釋之出營門為翟讓所害<hi>隋書誠節傳</hi>
　唐李襲譽字茂實安康人為揚州都督府長史俗喜<lb/>
<pb n="KR2k0042_WYG_114-12b"/>
　　商賈不事農業襲譽引雷陂水築句城塘漑田八<lb/>
　　百頃民歸本業所得廪祿盡散宗戚以餘資寫書<lb/>
　　罷揚州書遂數車載<hi>唐書李襲志傳</hi>
　　姚崇字元之陜州人睿宗時為揚州長史政條簡<lb/>
　　肅人為紀徳於碑<hi>唐書本傳</hi>
　　第五琦字禹珪長安人至徳初謁肅宗于彭原言<lb/>
　　江淮賦藪若假臣一職請悉東南粟飛餉函洛帝<lb/>
　　悦拜御史勾當江淮租庸使始變鹽法國用以饒<lb/>
<pb n="KR2k0042_WYG_114-13a"/>
　　<hi>唐書本傳</hi>
　五代朱昻字舉之潭州人周世宗南征韓令坤統兵<lb/>
　　揚州昻謁陳方畧令坤令攝永正令有政績<hi>東都事畧</hi>
　　向拱字星民河内人周顯徳二年揚州初平南唐<lb/>
　　出師潛謀收復擢拱淮南節度使時師久駐維揚<lb/>
　　都将驕恣有劫人妻女者拱至戮不奉命者數人<lb/>
　　軍中肅然周師圍夀春久不下拱請徙揚師併力<lb/>
　　攻夀春乃封庫付揚州使者遣将分部巡城秋毫<lb/>
<pb n="KR2k0042_WYG_114-13b"/>
　　不犯軍民感悦<hi>宋史本傳</hi>
　　荆罕儒信都人周顯徳中泰州初下拜刺史兼海<lb/>
　　陵鹽城兩監屯田使世宗臨幸以為團練使有金<lb/>
　　帶鞍馬之賜軍吏耆艾詣闕請留恭帝詔褒之<hi>宋史</hi>
　　<hi>本傳</hi>
　宋李處耘上黨人太祖命知揚州時境内彫殘處耘<lb/>
　　勤於撫綏奏減城中屋税民皆悦服<hi>宋史本傳</hi>
　　胡宿字武平晉陵人為揚子尉縣大水漂沒居民<lb/>
<pb n="KR2k0042_WYG_114-14a"/>
　　令不能救宿曰拯溺吾職也即率公私船活數千<lb/>
　　人<hi>歐陽修贈太子太傅胡公墓誌</hi>
　　范仲淹字希文蘇州人嘗為興化令時海堰久廢<lb/>
　　鹹水入田害稼乃請築堤通泰海三州蜿蜒數百<lb/>
　　里以衛農田<hi>宋史本傳</hi>
　　胡令儀陳留人天聖中淮南轉運使范仲淹請築<lb/>
　　捍海堰㑹大雨雪役夫有陷濘死者讙言堰不可<lb/>
　　成朝命令儀按可否令儀熟知潮患力主仲淹議<lb/>
<pb n="KR2k0042_WYG_114-14b"/>
　　堰卒成民至今賴之<hi>南畿志</hi>
　　韓𤦺字稚圭相州人以資政殿學士知揚州琦所<lb/>
　　至設條敎葺帑廪治武庫勸農興學人人樂其愷<lb/>
　　悌<hi>東都事畧</hi>
　　劉敞字原父新喻人元祐元年知揚州府雷塘舊<lb/>
　　為民田其後官取瀦水民皆失業敞據舊券遂悉<lb/>
　　還之天長縣鞫王甲殺人既具獄敞以委户曹不<lb/>
　　能有所平反乃親按問之雪其寃相傳以為神明<lb/>
<pb n="KR2k0042_WYG_114-15a"/>
　　<hi>宋史本傳</hi>
　　蘇軾字子瞻眉州人元祐六年以翰林學士知揚<lb/>
　　州舊發運司主東南漕聴操舟者私載物貨闕吏<lb/>
　　不得留難故所載率皆速達近嵗一切禁之舟人<lb/>
　　困敝多盜所載以濟饑寒公私交病軾請復舊從<lb/>
　　之<hi>宋史本傳</hi>
　　張次山通州人初調泰興簿督開河部夫整肅工<lb/>
　　多先辦見知於司馬光擢知泰州<hi>泰興縣志</hi>
<pb n="KR2k0042_WYG_114-15b"/>
　　劉䝉政和六年通判揚州江淮水患流民轉聚於<lb/>
　　揚䝉曲加賙恤得以存活事聞特遷一秩旌之<hi>揚州</hi>
　　<hi>府志</hi>
　　蔡伸字伸道莆田人宣和間通判真州火燔民舍<lb/>
　　多露處雪中伸闢寺宇官廨分處之且發常平廪<lb/>
　　粟以賑守者不可伸曰此國家所以備非常也如<lb/>
　　得咎請獨當之<hi>揚州府志</hi>
　　翁彦約政和初知高郵軍商旅貿易茶鹽多詭挾<lb/>
<pb n="KR2k0042_WYG_114-16a"/>
　　抵罪彦約至凡有告訐片言立決嵗大旱步禱疲<lb/>
　　甚旣雨得疾曰民蘇而吾疾死不恨矣乞休未報<lb/>
　　而卒<hi>高郵州志</hi>
　　呂好問字舜徒夀州人崇寧初治黨籍好問以元<lb/>
　　祐子弟坐廢官揚州議曹蔡卞為帥欲扳附善類<lb/>
　　待之特異好問以禮自持卞不得親及卞秉政諷<lb/>
　　之曰子少親我即階顯列矣好問笑而不答<hi>宋史本傳</hi>
　　呂頤浩字元直樂陵人建炎初知揚州劇賊張遇<lb/>
<pb n="KR2k0042_WYG_114-16b"/>
　　聚衆焚掠頤浩單騎造壘諭以逆順悉釋甲降<hi>宋史</hi>
　　<hi>本傳</hi>
　　馬尚泰興令修築城隍民不知役擢通判泰州巨<lb/>
　　冦王琳合兵圍城尚晝夜巡禦時率死士出戰殺<lb/>
　　獲甚衆賊終不能犯進知泰州招徠軍民墾闢鹽<lb/>
　　塲境内以饒<hi>南畿志</hi>
　　張郯字彦知烏江人知儀真㑹詔兩淮郡守各上<lb/>
　　用錢劵利害郯力言兩淮凋瘵無土産可貿易所<lb/>
<pb n="KR2k0042_WYG_114-17a"/>
　　賴錢幣而已若用券商賈且不行帝采其言請城<lb/>
　　真州身自督役四旬告竣<hi>儀徴縣志</hi>
　　洪興祖丹陽人紹興中知真州始至以瘡痍之後<lb/>
　　請復租一年明年再請俱從之<hi>宋史儒林傳</hi>
　　莫濛字子濛歸安人乾道二年知揚州城圮命濛<lb/>
　　增築分授諸将各刻姓名甃堞間懸賞激勸閱月<lb/>
　　告成<hi>宋史本傳</hi>
　　吴機字子發天台人嘉定中以運判兼知真州創<lb/>
<pb n="KR2k0042_WYG_114-17b"/>
　　閲武亭設抵當庫鑿横河浚重濠導塘水置堰牐<lb/>
　　穿地為網匝濠三隅分兵五等畫城捍禦初載運<lb/>
　　悉用客艘機捐官錢置舟數百自是民旅不擾<hi>揚州</hi>
　　<hi>府志</hi>
　　方信孺字孚君興化軍人知真州即北山匱水築<lb/>
　　石堤二十里人莫知其所為北兵薄儀真守將決<lb/>
　　匱退敵城乃獲全<hi>宋史本傳</hi>
　　賈涉字濟川天台人嘉定中寳應擇令堂差涉至<lb/>
<pb n="KR2k0042_WYG_114-18a"/>
　　邑請城之役興以憂去北軍犯光州起涉竟前役<lb/>
　　<hi>宋史本傳</hi>
　　潘友文字文叔東陽人嘉定初知真州時兵燹後<lb/>
　　民無屋廬饑饉相望乃築翼城架屋居之開賑局<lb/>
　　施藥餌全活數萬户<hi>揚州府志</hi>
　　林伯成長樂人開禧中知真州築城五百餘丈鑿<lb/>
　　濠深廣之翼城之築自伯成始<hi>揚州府志</hi>
　　李道傳字貫之井研人嘉定間知真州甓圯城築<lb/>
<pb n="KR2k0042_WYG_114-18b"/>
　　兩石壩以䕶並江居民益浚二濠又隄陳公塘有<lb/>
　　警則決之以為阻人心始固<hi>宋史本傳</hi>
　　豐有俊字宅之四明人嘉定間知真州嵗大旱計<lb/>
　　口賑給置贍軍莊創防城庫增治陶冶為守禦計<lb/>
　　民徳之為立生祠<hi>揚州府志</hi>
　　袁申儒知真州上便宜十二事作翼城開茆家山<lb/>
　　塘築堤置牐匯諸山水環城以防敵是春敵騎果<lb/>
　　至疑不敢前<hi>揚州府志</hi>
<pb n="KR2k0042_WYG_114-19a"/>
　　徐景興化令楚民胡徳等冦掠景諭以逆順賊怒<lb/>
　　欲加害景曰死王事足矣但願無殺百姓耳賊義<lb/>
　　而釋之<hi>興化縣志</hi>
　　葉秀發金華人紹定中知高郵軍時湖水高堤防<lb/>
　　不固秀發建石埭以疏水勢瀦洩有恒後馬光祖<lb/>
　　思其功構祠樊良堤祀之<hi>南畿志</hi>
　　陳垓知泰州鑿東西北外濠并浚南濠遷貢院新<lb/>
　　學宫創建亭館數十所<hi>泰州志</hi>
<pb n="KR2k0042_WYG_114-19b"/>
　　上官渙酉字元之邵武人寳慶初以運判權真州<lb/>
　　事請改築翼城以衞城南之民立常平倉修車馬<lb/>
　　備器械守戰之需皆具<hi>揚州府志</hi>
　　趙范字武仲蒲圻人嘉定十七年知揚州大修軍<lb/>
　　政剙馬軍三千招游手之强壯及牢城重役人充<lb/>
　　之别籍民為半年兵春夏在田秋冬敎閲<hi>宋史趙葵傳</hi>
　　趙葵字南仲紹定三年為淮東提調刑獄李全攻<lb/>
　　揚州葵親出搏戰與全隔濠相語切責之全無以<lb/>
<pb n="KR2k0042_WYG_114-20a"/>
　　對每戰輒㨗<hi>宋史本傳</hi>
　　王鑑字仲明紹定三年李全犯揚州鑑從趙葵徃<lb/>
　　救賊識鑑旗幟曰淮東硬軍也明年趙范約日出<lb/>
　　戰鑑擐甲待旦躍馬疾趨斃全於新塘㨗聞授團<lb/>
　　練使<hi>南畿志</hi>
　　許堪知泰州建堡浚濠四角為月河冦至濠深不<lb/>
　　敢向<hi>泰州志</hi>
　　杜庶字康侯邵武人淳祐中權知真州州素缺備<lb/>
<pb n="KR2k0042_WYG_114-20b"/>
　　庶大修守禦積排杉木殆十萬株後又知真州兼<lb/>
　　淮東提㸃刑獄逾年移淮西兼廬州安撫副使人<lb/>
　　歡迎如見慈父治績甚多<hi>宋史本傳</hi>
　　楊文仲字時發彭山人寳祐初通判揚州牙契舊<lb/>
　　額嵗為錢四萬緡累增至十六萬開告訐以求羨<lb/>
　　文仲持不可卒如舊額時議舉行沙田力爭乃得<lb/>
　　寢<hi>宋史本傳</hi>
　　胡拱辰知興化城陷不屈死<hi>興化縣志</hi>
<pb n="KR2k0042_WYG_114-21a"/>
　　李庭芝字祥甫應山人開慶初知揚州州新遭火<lb/>
　　廬舍燬以鹽為利而亭户多亡去庭芝悉貸逋假<lb/>
　　錢為屋屋成又免其假錢一嵗官民居皆具鑿河<lb/>
　　四十里入金沙餘慶場以省軍運釋亭户負鹽百<lb/>
　　餘萬平山堂瞰揚城元兵樓其上以射城中乃築<lb/>
　　大郛包城募流民以實之詔命為武鋭軍又大修<lb/>
　　學為詩書俎豆習射禮郡有水旱發廪不足以私<lb/>
　　財賑之民徳之如父母徳祐初元人持榜招之庭<lb/>
<pb n="KR2k0042_WYG_114-21b"/>
　　芝焚書斬其使後應端宗召東入海元兵追及於<lb/>
　　泰州死之<hi>宋史本傳</hi>
　　苖再成徳祐初知真州文天祥為元所執與客杜<lb/>
　　滸等亡入真州再成出迎喜且泣欲説李庭芝以<lb/>
　　淮東軍攻灣頭揚子橋夏貴以淮西軍趨建康而<lb/>
　　已以舟師擣鎮江天祥稱善事不果元阿珠來攻<lb/>
　　城陷不屈死<hi>南畿志</hi>
　　孫虎臣徳祐初守泰州元人來攻援兵不至城陷死<lb/>
<pb n="KR2k0042_WYG_114-22a"/>
　　之<hi>泰州志</hi>
　元詹士龍宋都統詹鈞子世祖見而嘆曰此忠臣子<lb/>
　　也除興化縣時捍海堰頽壊鹹鹵浸入高郵郡諸<lb/>
　　郡農桑湮沒民饑死流亡者半士龍竭力修築數<lb/>
　　月堰成<hi>南畿志</hi>
　　張震字威亨清苑人泰定元年知真州州介江淮<lb/>
　　百貨叢委率為駔儈所困震誅其尤者又新廟學<lb/>
　　鑄祭器繕陂塘鞫寃獄士民感畏焉<hi>揚州府志</hi>
<pb n="KR2k0042_WYG_114-22b"/>
　　胡長孺字汲仲永康人其學九經諸史下逮百氏<lb/>
　　名墨縱横旁行敷落律令程章無不包羅而揆序<lb/>
　　之至元二十五年拜集賢修撰與宰相議不合改<lb/>
　　敎授揚州<hi>元史儒學傳</hi>
　　李齊字公平廣平人至正中知高郵府張士誠呼<lb/>
　　齊使跪齊曰吾膝如鐵豈為賊屈士誠怒碎其膝<lb/>
　　而咼之論者謂大科三魁若台哈布哈没海上李黼<lb/>
　　隕九江洎齊之死皆不負所學云<hi>元史忠義傳</hi>
<pb n="KR2k0042_WYG_114-23a"/>
　明張遇林廬州人洪武元年知泰州創置官署興學<lb/>
　　勸農修復橋梁坊巷士民懐之<hi>廣輿記</hi>
　　鄧剛揚州衞指揮使靖難兵至御史王賔命剛贊<lb/>
　　畫戎務尋被執不屈死<hi>南畿志</hi>
　　王思旻黄岡人正統間以同知署泰州事嵗大祲<lb/>
　　適巡按至思旻迎於河干叩泣求題未許思旻曰<lb/>
　　百姓旦暮且死忍獨生耶抱籍躍入湍流巡按驚<lb/>
　　救為具題如請又造廣運望江二橋置預備倉八<lb/>
<pb n="KR2k0042_WYG_114-23b"/>
　　十間徳政益勵<hi>泰州志</hi>
　　王漢贛州人景泰四年知儀真縣嵗旱禱雨不應<lb/>
　　迺詣城隍神告曰令之不徳責與神等遂以身與<lb/>
　　神像同鎖以示罰俄而大雨如注民獲有秋<hi>儀徴縣志</hi>
　　陸愈字抑之平湖人成化中知江都縣嵗荒計口<lb/>
　　給賑饑民有鬻子女者捐俸贖之鑿花園港以備<lb/>
　　蓄洩增築邵伯湖堤嵗辦餘錢皆用儲粟民勒石<lb/>
　　紀之<hi>江都縣志</hi>
<pb n="KR2k0042_WYG_114-24a"/>
　　劉廷瓚成化中令興化堰堤久廢旱潦無所恃廷<lb/>
　　瓚為規畫修築民號曰劉公堤<hi>興化縣志</hi>
　　彭福字綏之安福人成化十九年知泰州巡河使<lb/>
　　者令泰州月發濬夫三十名代寳應役福堅却之<lb/>
　　州北舊為監運鹽司廨址當事欲隳民居復之力<lb/>
　　争得寢嵗徴給兵豆草民苦輸倉滋累福以折價<lb/>
　　請報可詔各郡縣遵行<hi>泰州志</hi>
　　趙有初沙河人𢎞治五年授揚州府管糧同知有<lb/>
<pb n="KR2k0042_WYG_114-24b"/>
　　聲尋遷知府大吏檄徴完任内逋課方可其行有<lb/>
　　初行部至興化見積逋最多鞭笞號苦因垂涕曰<lb/>
　　吾何愛一知府置汝曹於死耶遂棄官歸全活甚<lb/>
　　衆邑人立像視之<hi>揚州府志</hi>
　　徐淮字必東武城人𢎞治中知儀真縣至則汰奢<lb/>
　　靡辨貴賤令行禁止以忤中官被誣謫官<hi>南畿志</hi>
　　王恩餘姚人𢎞治中授揚州知府嵗饑請移商鹽<lb/>
　　留兑運以助不給又取貯馬價糴米騐口分給自<lb/>
<pb n="KR2k0042_WYG_114-25a"/>
　　劾擅移之罪活民無算<hi>南畿志</hi>
　　陳憲西平人正徳七年知江都流賊猖獗憲隨事<lb/>
　　區畫守禦備具官兵頓城下者數萬供億旁午而<lb/>
　　閭井晏然<hi>江都縣志</hi>
　　成樂字以和石首人正徳十年知泰州政尚寛惠<lb/>
　　操持清謹卒於官無以為斂士民哭之甚哀<hi>泰州志</hi>
　　蔣瑤字粹鄉歸安人正徳十三年知揚州武宗南<lb/>
　　巡將駐蹕維揚寮屬欲徵已免之糧以供儲偫瑶<lb/>
<pb n="KR2k0042_WYG_114-25b"/>
　　叱曰民胡可欺若有罪請自當之比車駕至權璫<lb/>
　　倖帥百計需求瑤一無所應璫矯上命欲刷民間<lb/>
　　女瑤密令三日内畢嫁娶璫恨甚繫瑶於舟不得<lb/>
　　食者三日後遷去夫婦覔輕舸載原攜二衣橐以<lb/>
　　行<hi>揚州府志</hi>
　　謝在南陽人正徳十六年知高郵讞獄執法不避<lb/>
　　權貴以公帑羨餘置田八百畆補官俸士廪之缺<lb/>
　　<hi>高郵州志</hi>
<pb n="KR2k0042_WYG_114-26a"/>
　　劉恩字以忠高陽人嘉靖元年知寳應邑大饑疫<lb/>
　　死者相籍恩力請發帑糴榖分委義民於各坊村<lb/>
　　設糜賑濟<hi>寳應縣志</hi>
　　易瓚嘉靖初知揚州府嵗連饑瓚請於朝詔悉蠲<lb/>
　　免税糧賑以太倉銀米全活者十九萬餘人貸種<lb/>
　　三萬七千餘户<hi>揚州府志</hi>
　　周寵字君錫臨海人嘉靖五年知儀真甫下車祛<lb/>
　　里胥宿弊清鹽商包索地租代補嵗辦之賦審丁<lb/>
<pb n="KR2k0042_WYG_114-26b"/>
　　夫立九則一切以宜民為本<hi>儀徴縣志</hi>
　　聞人銓字邦正餘姚人嘉靖五年知寳應縣嵗大<lb/>
　　旱運河水涸漕運御史檄令蓄水通漕禁勿啟牐<lb/>
　　銓命啟之曰民命得甦獲譴何憾是嵗旱不為災<lb/>
　　邑有湖患欲開越河以避其險未果行後銓為御<lb/>
　　史力持前議竟得請邑人祠之<hi>寳應縣志</hi>
　　簡籍巴縣人嘉靖中泰州訓導州學田久被占匿<lb/>
　　籍力請當事清還仍增義田五百四十畝<hi>泰州志</hi>
<pb n="KR2k0042_WYG_114-27a"/>
　　王臣字公佐南昌人嘉靖六年知泰州浚闗河寛<lb/>
　　徭役行保甲連坐之法撤淫祠毁其銅像以鑄文<lb/>
　　廟罇鉶增修樂器選樂舞生供祀廟廷剙尊經閣<lb/>
　　立宋范仲淹胡瑗祠以化導斯民為己任<hi>泰州志</hi>
　　晏鋭四川人嘉靖中高郵衞經歴倭難起鋭所統<lb/>
　　皆新募卒猝與倭遇衆大奔寇乗之鋭陷陣死<hi>揚州</hi>
　　<hi>府志</hi>
　　侯秩字季常長垣人嘉靖十一年知揚州勤儉率<lb/>
<pb n="KR2k0042_WYG_114-27b"/>
　　下多方儲粟至二十萬石倉庾不能容他郡民與<lb/>
　　揚民爭田殺揚民且誣以罪㑹問時其有司偏䕶<lb/>
　　之秩據法忤其意遂妄誣秩罪㑹巡撫御史白其<lb/>
　　事得解<hi>揚州府志</hi>
　　傅珮仁和人嘉靖中知興化縣賦重役煩加以軍<lb/>
　　竈錯處民大困珮力請上官均平賦役又減站役<lb/>
　　民兵嵗省私財以千計<hi>興化縣志</hi>
　　吴桂芳字子實新建人嘉靖三十一年知揚州時<lb/>
<pb n="KR2k0042_WYG_114-28a"/>
　　倭寇江北為募練鄉勇備禦之䇿復議築海門泰<lb/>
　　興如臯瓜洲四城城成民得保聚<hi>揚州府志</hi>
　　石茂華字崇質益都人嘉靖三十四年知揚州時<lb/>
　　倭冦作羽書旁午茂華從容應之不動聲色築外<lb/>
　　城捍環河商民至今呼為石城<hi>揚州府志</hi>
　　朱公節山隂人嘉靖中知泰州繕城郭浚河濠倭<lb/>
　　寇不復窺伺胥吏以常例進峻却之<hi>泰州志</hi>
　　朱裒嘉靖三十五年授揚州同知倭寇犯境裒同<lb/>
<pb n="KR2k0042_WYG_114-28b"/>
　　高郵衞經歴晏鋭禦之俱戰死即其地立祠賜額<lb/>
　　雙忠<hi>揚州府志</hi>
　　譚黙字仁卿仁化人萬厯中知泰州先是河水齧<lb/>
　　田無以辦漕黙請上官出倉中陳穀并貸鹺金以<lb/>
　　糴榖漕事獲竣又煮糜以活饑民城頺令饑民供<lb/>
　　畚鍤役不至轉徙姜堰盜起黙購誅渠魁州境寜<lb/>
　　謐<hi>泰州志</hi>
　　韓介臨淄人萬厯中知寳應縣時湖水暴溢南城<lb/>
<pb n="KR2k0042_WYG_114-29a"/>
　　角堤將決介出立堤上集千人培以剛土堤得全<lb/>
　　<hi>寳應縣志</hi>
　　耿隨龍滑縣人萬厯十四年知寳應縣值大水嵗<lb/>
　　祲隨龍曰不大更張民不濟於是革坊長厫皂里<lb/>
　　夫暨耆民官農由是民盡歸農不復到縣嵗省金<lb/>
　　以萬計在任五年無弊不革所積俸金盡以給兩<lb/>
　　鄉開河之用<hi>寳應縣志</hi>
　　歐陽東鳳字千仞潛江人萬厯十九年知興化縣<lb/>
<pb n="KR2k0042_WYG_114-29b"/>
　　時水漲堤決屢請蠲賑不應即自草疏上之以越<lb/>
　　奏罰俸然卒蠲積逋改浮糧折色如所請<hi>廣輿記</hi>
　　崔國裕長安人萬厯四十二年知泰州催科不施<lb/>
　　鞭扑輸者恐後招徠流移至四千餘户<hi>泰州志</hi>
　　劉鐸泰和人天啟中知揚州府魏璫肆虐鐸憤甚<lb/>
　　徃徃形之歌咏邏者刺得鐸所書扇以為謗訕朝<lb/>
　　政逮繫論死璫敗特賜贈廕<hi>揚州府志</hi>
　　王徵字良甫涇縣人為揚州推官值三王之國從<lb/>
<pb n="KR2k0042_WYG_114-30a"/>
　　者如林征求百出徵挺身白之王得以無擾及魏<lb/>
　　忠賢搆黄山獄連巨室數百人黠者乘機搆煽下<lb/>
　　徴按問徵據法力爭全宥甚衆時建魏璫祠成徴<lb/>
　　與淮揚道來復獨不徃拜人稱為闗西二勁<hi>廣輿記</hi>
　　趙龍字浴菴番禺人崇禎初知興化縣時盜賊蠭<lb/>
　　起高郵鹽城徃來道絶龍率鄉兵徃捕獲渠魁三<lb/>
　　十七人悉斃杖下餘黨立㪚水患頻仍民殣相望<lb/>
　　請緩徴不得即自拜疏上之被劾落職<hi>興化縣志</hi>
<pb n="KR2k0042_WYG_114-30b"/>
　　姜埰字士農萊陽人崇禎五年知儀徴邑故掣鹽<lb/>
　　地御史委令掣騐諸商或以羨例進輙斥去國事<lb/>
　　日棘軍需旁午埰獨加意撫字人比之陽城元結<lb/>
　　云<hi>儀徴縣志</hi>
　　李含乙字青藜四川人崇禎九年知高郵州風度<lb/>
　　雅飭剖決如流有掾以五百金私餽痛懲之嵗大<lb/>
　　旱疫倡諸紳士煮糜設賑全活數萬<hi>高郵州志</hi>
　　湯來賀南豐人崇禎十四年授揚州推官發奸摘<lb/>
<pb n="KR2k0042_WYG_114-31a"/>
　　伏有神明之譽又宅心仁厚嘗親至獄中慮囚輕<lb/>
　　罪及株連者槩為省釋<hi>揚州府志</hi>
　　任民育山東人崇禎末知揚州府城陷冠服坐堂<lb/>
　　上兵欲擁之出城不從遂遇害<hi>揚州府志</hi>
國朝王宇春奉天人順治五年知揚州府為政虚已和<lb/>
　　衷諮詢民間疾苦勾稽㑹計皆手自考定不假掾<lb/>
　　吏每戎旅經過輒親至郊外設供帳犒勞約東出<lb/>
　　境無敢譁者<hi>舊通志</hi>
<pb n="KR2k0042_WYG_114-31b"/>
　　趙汲字潤宇錦州人順治八年知泰州下車即首<lb/>
　　擒劇盜游三游四等一境肅然䟽濬河淤修學宫<lb/>
　　設藥厰代貧户完漕欠訟獄衰息州被水災田禾<lb/>
　　盡沒力請奏　䝉蠲恤其子良相知揚州府<hi>舊通志</hi>
　　牟文龍字紀伯錦州人順治九年為儀徴令機警<lb/>
　　有幹才催科政善民無逋賦為邑學請增士額得<lb/>
　　如大縣多士徳之征戍徃來多索牽挽夫役文龍<lb/>
　　應付有方民賴不憊<lb/>
<pb n="KR2k0042_WYG_114-32a"/>
　　陳洪諫徳州人康熈七年知興化縣時河水為灾<lb/>
　　力請具　題蠲賦流民迫于饑寒走險剽掠洪諫<lb/>
　　練鄉勇嚴保甲守禦有方又厚加撫循招徠復業<lb/>
　　盜賊衰息民賴以安置義塚設育嬰堂皆自捐俸<lb/>
　　不費民間錢<lb/>
　　張可立奉天人康熈十六年為興化令開濬市河<lb/>
　　設立藥局息訟省刑水旱灾傷必奔籲上臺得所<lb/>
　　請而後已邑志㪚軼為聘名人排纂後遷秩去邑<lb/>
<pb n="KR2k0042_WYG_114-32b"/>
　　人垂泣送之<lb/>
　　熊開楚字文友石首人康熙二十四年知江都縣<lb/>
　　徴輸立易知由單以杜胥吏侵蝕包攬之弊邑遶<lb/>
　　大江蘆洲坍漲不常開楚履洲清大賦均訟息嵗<lb/>
　　祲力請賑䘏為貧民贖還所鬻子女署高郵及儀<lb/>
　　徴篆皆著政績調直𨽻新安縣卒於官後部議行<lb/>
　　追江都逋賦奉<lb/>
　予豁免<lb/>
<pb n="KR2k0042_WYG_114-33a"/>
　　　　徐州府<lb/>
　漢張禹字伯達襄國人元和三年為下邳相蒲陽坡<lb/>
　　久堙禹開水門灌溉遂成良田鄰郡歸者千餘户<lb/>
　　功曹吏戴閏故太尉掾權傾郡内有小譴禹令自<lb/>
　　致徐獄正其法長吏以下莫不震悚<hi>後漢書本傳</hi>
　　韓稜字伯師舞陽人章帝時為下邳令多異政邑<lb/>
　　獨不雹徴拜尚書邳人廟祀之<hi>南畿志</hi>
　　牟融字子優安邱人為豐令視事三年縣無獄訟<lb/>
<pb n="KR2k0042_WYG_114-33b"/>
　　為州郡最<hi>後漢書本傳</hi>
　　費汎字仲虞呉興人為蕭令先敎後罰風化大行<lb/>
　　沛有蝗不入蕭境朝廷嘉之<hi>後漢記</hi>
　　魏朗字少英上虞人桓帝時彭城令時中官子弟<lb/>
　　多行不法朗與更相章奏幸臣忿之<hi>後漢書黨錮傳</hi>
　　陳登字元龍下邳人為徐州典農校尉巡土田之<lb/>
　　宜盡鑿溉之利秔稻豐積<hi>三國先賢行狀</hi>
　三國王祥字休徴琅琊臨沂人為魏徐州刺史呂䖍<lb/>
<pb n="KR2k0042_WYG_114-34a"/>
　　别駕委以州事時寇盜充斥祥頻討破之時人歌<lb/>
　　曰海沂之康實賴王祥邦國不空别駕之功<hi>晉書本傳</hi>
　南北朝魏劉渴侯不知何許人禀性剛烈太和中為<lb/>
　　徐州後軍適寇至力戰不敵遂被獲瞋目大罵為<lb/>
　　賊所殺贈立忠將軍平州刺史<hi>魏書節義傳</hi>
　隋劉高彭城人大業時為蕭令時長吏多贓汚高清<lb/>
　　節愈勵風敎大洽獄無繫囚為吏民所稱<hi>南畿志</hi>
　唐韋恒陽武人開元初為碭山令臨政寛惠吏民愛<lb/>
<pb n="KR2k0042_WYG_114-34b"/>
　　之天子東巡州縣供帳皆鞭朴趣辦恒不立威而<lb/>
　　事集<hi>唐書韋思謙傳</hi>
　　許孟容字公範長安人辟武寧張建封府李納以<lb/>
　　兵拒境建封遣使諭止三徃不聴孟容徃敷陳順<lb/>
　　逆納即悔謝罷兵<hi>唐書本傳</hi>
　　韓愈字退之鄧州南陽人為張建封推官操行堅<lb/>
　　正鯁言無所忌<hi>唐書本傳</hi>
　　李藩字叔翰趙州人張建封辟為判官建封病篤<lb/>
<pb n="KR2k0042_WYG_114-35a"/>
　　豪州刺史杜兼隂圖代之疾驅至徐藩泣謂曰府<lb/>
　　帥疾危公宜謹守土何棄州而來不速歸當行舉<lb/>
　　劾兼錯愕去<hi>唐書本傳</hi>
　宋曹彬雍熙中鎮徐州性仁愛有犯法者逾年然後<lb/>
　　杖之人問其故彬曰吾聞此人新娶婦若遽杖之<lb/>
　　彼舅姑必以婦為不祥吾故緩其事而卒亦不赦<lb/>
　　也<hi>宋史本傳</hi>
　　孔道輔字原魯宣聖四十五代孫景祐初知徐州<lb/>
<pb n="KR2k0042_WYG_114-35b"/>
　　道輔不避權勢以剛直聞於時<hi>宋史本傳</hi>
　　梁適字仲賢東平人知淮陽軍奏減京東預買紬<lb/>
　　百三十萬論景祐赦書不當錄朱梁後仁宗記其<lb/>
　　名<hi>宋史本傳</hi>
　　程珦慶厯初知沛縣會久雨平地出水晩種不入<lb/>
　　珦謂俟可種而耕則時已過矣募富民捐菽數千<lb/>
　　石以貸農使布之水中水未涸而甲已露是年遂<lb/>
　　不艱食<hi>朱子文集</hi>
<pb n="KR2k0042_WYG_114-36a"/>
　　王洙字原叔宋城人皇祐初知徐州時京東饑值<lb/>
　　賦薪揵塞商胡河輸半已足洙命更其餘為榖粟<lb/>
　　誘愿輸者以餔流民因募壯健為兵得千餘人盜<lb/>
　　賊衰息部使上最第一<hi>宋史本傳</hi>
　　蘇軾熙寜末知徐州河決曹村水漲城下富民爭<lb/>
　　出避軾曰富民出衆皆動搖驅令復入隨呼營卒<lb/>
　　築東南長堤起戯馬臺屬於城會天晝夜雨城不<lb/>
　　浸者三版軾遂廬城上令官吏分堵以守城卒獲<lb/>
<pb n="KR2k0042_WYG_114-36b"/>
　　全<hi>宋史本傳</hi>
　　曾肇元祐七年以刑部侍郎出知徐州仁厚謙和<lb/>
　　而執法頗嚴雖親故有犯未嘗少貸在州多善政<lb/>
　　公餘著書不輟<hi>南畿志</hi>
　　米芾字元章呉人由禮部員外郎出知淮陽軍用<lb/>
　　文雅為治尚禮敎袪淫祀秩滿歸橐蕭然遇風舟<lb/>
　　危作詩矢諸神風頓止<hi>宋史本傳</hi>
　　田晝字承君陽翟人徽宗時知淮陽軍嵗大疫日<lb/>
<pb n="KR2k0042_WYG_114-37a"/>
　　挾醫問病者救之後卒民祀為土神<hi>宋史本傳</hi>
　　王復以龍圖閣待制知徐州建炎三年金兵圍徐<lb/>
　　復與子倚嬰城固守外援不至城陷嫚罵死闔門<lb/>
　　百口皆遇害其帳下趙立為掩其屍奏請立廟時<lb/>
　　敎授鄭褒巡檢楊彭年同死之<hi>南畿志</hi>
　元揚珠吉達徹爾世祖時為徐州達嚕噶齊崇尚經<lb/>
　　術周知民隱鋤强扶弱吏民畏而愛之<hi>徐州志</hi>
　　耶律廷瑞至元中為蕭縣尹改建學宫士風一振<lb/>
<pb n="KR2k0042_WYG_114-37b"/>
　　<hi>蕭縣志</hi>
　　趙野字子開濟南人大徳初為沛縣尹勸農興學<lb/>
　　政平訟理<hi>南畿志</hi>
　　苖澤大徳六年知睢寧縣有幹濟才嵗饑建言宜<lb/>
　　蠲賦賑給河水衝決置大舟以濟民涉<hi>南畿志</hi>
　　楊㤗大徳十一年為碭山縣尹加意庠序勸課農<lb/>
　　桑政敎兼舉<hi>碭山縣志</hi>
　　郭瑄字廷玉至正五年為豐縣尹沈毅有為凡有<lb/>
<pb n="KR2k0042_WYG_114-38a"/>
　　大興作皆不動聲色人爭趨之<hi>豐縣志</hi>
　　諤勒哲圖字仲玉至正中監蕭縣政簡賦平吏畏民<lb/>
　　愛行部所至一飯必酬其直<hi>蕭縣志</hi>
　明文景宗合肥人洪武初知徐州招徠勸課民皆安<lb/>
　　業善因事成功多所創建<hi>南畿志</hi>
　　楊節中樊城人洪武戊寅以薦舉知徐州以厚風<lb/>
　　俗為務會郡大疫遣醫四出療治躬自督視貧者<lb/>
　　并捐俸給之<hi>南畿志</hi>
<pb n="KR2k0042_WYG_114-38b"/>
　　曾本雩都人洪武五年為豐令亷潔寛平吏民懷<lb/>
　　服<hi>豐縣志</hi>
　　陳葵慈谿人洪武中知邳州興學校勸農桑有遺<lb/>
　　愛百姓懐之<hi>南畿志</hi>
　　郝玘永樂元年知碭山勸督耕桑鼓勵庠序明敏<lb/>
　　亷慎政化大行以憂去服闋謁選蕭人請為令政<lb/>
　　績復著<hi>碭山縣志</hi>
　　梁孟嶽貴谿人永樂初知宿遷歴二考賦均訟平<lb/>
<pb n="KR2k0042_WYG_114-39a"/>
　　婚姻死喪皆有贍給<hi>南畿志</hi>
　　甯直滕縣人宣徳初知宿遷縣莅事公平政敎兼<lb/>
　　舉<hi>南畿志</hi>
　　宋誠字彦實蘄州人景泰中知徐州器宇才能迥<lb/>
　　出人表吏民畏服<hi>南畿志</hi>
　　周廣榮吉水人成化中知邳州文章政事俱優<hi>邳州</hi>
　　<hi>志</hi>
　　何皥公安人成化六年知睢寜縣蝗不入境瑞麥<lb/>
<pb n="KR2k0042_WYG_114-39b"/>
　　叢生<hi>睢寜縣志</hi>
　　曹卿成化間以御史謫判邳州興利除害治績甚<lb/>
　　著<hi>邳州志</hi>
　　張夢輔澄州人成化中知碭山剛果有為盜賊屏<lb/>
　　跡<hi>南畿志</hi>
　　李惟聰杞縣人𢎞治中知邳州為政平易讞獄詳<lb/>
　　慎<hi>邳州志</hi>
　　雷爵朝邑人𢎞治中知邳州令善民安<hi>邳州志</hi>
<pb n="KR2k0042_WYG_114-40a"/>
　　張瓛福山人𢎞治中知宿遷縣百廢具興<hi>宿遷縣志</hi>
　　樊準南昌人正徳中知徐州先是中貴督廣運倉<lb/>
　　儲左右恣肆莫敢誰何準至一繩以法會進鮮横<lb/>
　　索驛遞準亷其所挾私物狀裁抑之被誣逮繫老<lb/>
　　幼號泣追送事白調任<hi>徐州志</hi>
　　張淮字本豫義勇前衞人正徳中知徐州會上南<lb/>
　　幸鄉民惶懼僉思竄匿淮與判官董相慰安之悉<lb/>
　　心經畫秋毫不以擾民時服其才<hi>徐州志</hi>
<pb n="KR2k0042_WYG_114-40b"/>
　　馬裕臨朐人正徳三年知蕭縣嵗饑發廪以賑仍<lb/>
　　日煮豆粥三百釡食之又撫流移墾荒萊補助不<lb/>
　　給邑人依若慈母焉<hi>蕭縣志</hi>
　　胡守約字希會合州人知沛縣中官史宣進貢經<lb/>
　　沛陵轢郡縣守約與宣訐奏被誣繫獄比鞫對持<lb/>
　　論侃侃得釋歸<hi>沛縣志</hi>
　　周尚化太和人正徳四年知邳州强寇壓境修築<lb/>
　　土城竭力守禦<hi>邳州志</hi>
<pb n="KR2k0042_WYG_114-41a"/>
　　高巖瀘州人正徳中知邳州不避權勢臨民莊而<lb/>
　　禮士優<hi>邳州志</hi>
　　王治字純甫永平人知沛縣沛故無城治為剙築<lb/>
　　又撤龍泉寺徙建學宫<hi>沛縣志</hi>
　　劉陽字一舒安福人嘉靖中知碭山縣俗多盜陽<lb/>
　　捕其魁撲殺之奸民震慴邑苦河患乃齋沐七日<lb/>
　　率父老請禱河忽自疏者二十七里<hi>碭山縣志</hi>
　　李文憲字從周北直人嘉靖中授沛縣丞有賊百<lb/>
<pb n="KR2k0042_WYG_114-41b"/>
　　餘人突夜入城劫掠憲率民兵徃捕賊挺身當先<lb/>
　　矢盡遇害<hi>沛縣志</hi>
　　任惟賢黄陂人知豐縣築新堤崇節孝抑奸貪雪<lb/>
　　幽滯緩征薄斂與民休息<hi>豐縣志</hi>
　　劉順之馬平人隆慶六年知徐州徐頻年被水築<lb/>
　　張村站堤塞房村決口乂創築周圍䕶城堤遍歴<lb/>
　　郊原問民間疾苦請賑䘏之嵗旱禱雨輒應火延<lb/>
　　城樓望拜即滅居四年百度具飭<hi>徐州志</hi>
<pb n="KR2k0042_WYG_114-42a"/>
　　呉文光高安人萬厯元年知豐縣裁冗役修縷堤<lb/>
　　墾荒田作士氣貧民有逋賦者請以地變直措資<lb/>
　　市為學田<hi>豐縣志</hi>
　　王廷卿荆門人為碭山令多方撫字賢聲流聞當<lb/>
　　路薦章凡七上萬厯初入覲上簡循吏得二十五<lb/>
　　人廷卿與焉<hi>碭山縣志</hi>
　　申其學日照人萬厯十年知睢寧縣建城築堤不<lb/>
　　擾民亦不糜公帑舉行保甲鄉約皆有實效<hi>睢寧縣志</hi>
<pb n="KR2k0042_WYG_114-42b"/>
　　傅惟翼富順人萬厯四十五年知徐州為政簡要<lb/>
　　凡可因者因之不可者務與衆參酌而後去賦平<lb/>
　　役省循良為一時之冠<hi>徐州志</hi>
　　張鏡心字湛虛磁州人天啟四年知蕭縣里長苦<lb/>
　　丁糧繁費過多鏡心自為解兌不以累民邑内有<lb/>
　　故河久湮疏通之得增民田千頃<hi>蕭縣志</hi>
國朝周祚永西安人順治十一年知宿遷縣招流移墾<lb/>
　　荒瘠徴賦令民自封納櫃盡除耗羨米麥二税収<lb/>
<pb n="KR2k0042_WYG_114-43a"/>
　　　用制斛革行户供應之擾胥𨽻非奉憲檄不濫差<lb/>
　　　遣四境晏然<lb/>
　　　王相呂泰州舉人授睢寧敎諭順治九年膠寇陷<lb/>
　　　城抗義不屈遂被害奉<lb/>
㫖贈國子監博士<lb/>
　　　李之實夀州嵗貢授睢寧訓導順治九年膠寇陷<lb/>
　　　城抗義不屈與敎諭王相呂同被害奉<lb/>
㫖贈國子監博士<lb/>
<pb n="KR2k0042_WYG_114-43b"/>
　　　江鴈卿江西人康熙八年知徐州政尚寛和不事<lb/>
　　　刑扑州舊有版荒地四千七百餘頃丁糧未除力<lb/>
　　　請上官<lb/>
　　題免卒於官囊無一錢州民為之營殮<hi>以上舊通志</hi>
　　　李允貞徳州人順治二年知豐縣時經制未定賦<lb/>
　　　役孔亟允貞秩然有條應以暇豫民得不擾會碭<lb/>
　　　山令缺頑民煽亂奉檄兼攝碭事時首惡已就擒<lb/>
　　　鎮將欲窮治寇黨允貞亷其無辜具文陳請願以<lb/>
<pb n="KR2k0042_WYG_114-44a"/>
　　身家保之事得寢因撫綏招徠逃亡者皆復業明<lb/>
　　年代者至百姓攀轅泣送之<lb/>
　　閻玿太原人順治三年知豐縣毎周諮邑中利病<lb/>
　　輒與興除禁兑糧解頭及收糧大户民尤便之時<lb/>
　　山東逋寇未殄玿解槖增修土城不以費民<lb/>
　　孫枝蕃三原人康熙十二年知徐州時黄河汎溢<lb/>
　　居民洶懼乃出私錢募人夫取石築堤䕶城城賴<lb/>
　　以全州苦協濟夫役一徵發率數百千人枝蕃力<lb/>
<pb n="KR2k0042_WYG_114-44b"/>
　　請免之滇閩變作官兵道徐竭力供億不擾民間<lb/>
　　以勞卒官<lb/>
　　佟國弼奉天人康熙三十九年知徐州嵗饑力請<lb/>
　　蠲賑嘗發常平倉麥二千石假貸饑民明年又饑<lb/>
　　民不能盡償國弼代為償之河北田舊無隄數遭<lb/>
　　水患乃出私錢築子堰數十里嵗得有秋徐俗貧<lb/>
　　人産子多不舉捐貲立育嬰堂募乳嫗哺養存活<lb/>
　　頗衆卒於官奔哭者不絶<lb/>
<pb n="KR2k0042_WYG_114-45a"/>
　　　　太倉州<lb/>
　宋高衍孫嘉定初置縣衍孫首知縣事剙建治廨城<lb/>
　　隍坊陌壇壝學校靡不周飭<hi>太倉州志</hi>
　元伊埒哈雅䝉古人任崇明達嚕噶齊嵗旱齋宿寳<lb/>
　　慶觀禱雨妻死弗顧謂家人曰女等殮之吾為民<lb/>
　　禱雨未獲不可歸也言既雨大注<hi>崇明縣志</hi>
　　孟集至正間知崇明州州有三沙東沙視兩沙為<lb/>
　　最貧不宜五榖米常貴集置常平倉於州治之南<lb/>
<pb n="KR2k0042_WYG_114-45b"/>
　　以時糶糴價乃平<hi>崇明縣志</hi>
　　巴哩雅至正間崇明州達嚕噶齊州址為潮吞齧<lb/>
　　相地遷之<hi>崇明縣志</hi>
　　任立太原人授嘉定知州釋寃獄四十九人嵗祲<lb/>
　　全活饑民六千餘户<hi>嘉定縣志</hi>
　明劉秩字伯序豐城人呉元年知崇明州渡海誓曰<lb/>
　　茍犯民秋毫者有如此水既至興利除害奏減酒<lb/>
　　税鹽課與塗田未成而有賦者章四上嵗省三萬<lb/>
<pb n="KR2k0042_WYG_114-46a"/>
　　石有竒<hi>南畿志</hi>
　　王瑛建安人洪武中知崇明時徙建城郭創縣治<lb/>
　　定坊巷構公宇相度經畫瑛之功居多從子鋭正<lb/>
　　統中亦令崇明審驗人户定其徭役貢賦之法庠<lb/>
　　士素乏科第選敏者與講經傳竄改程業自是登<lb/>
　　庸相望時天旱蝻生為文祭八蜡之神即雨三日<lb/>
　　<hi>葉盛撰刻石文</hi>
　　練達新淦人建文間知嘉定縣視事甫三月靖難<lb/>
<pb n="KR2k0042_WYG_114-46b"/>
　　師渡江從父子寧被誅達知不免一夕載妻子赴<lb/>
　　海死<hi>嘉定縣志</hi>
　　連俊邠州人宣徳中知崇明縣嵗旱正賦缺供俊<lb/>
　　請以麥豆代解報可民以為便明年復大饑迺請<lb/>
　　借常熟官糧萬石賑給海中田坍糧存者悉言於<lb/>
　　大吏奏蠲之<hi>南畿志</hi>
　　祖述字尚賢宣徳中以福建參政左遷知嘉定邑<lb/>
　　田數嚙於海賦無所出上疏蠲之又嵗造船以供<lb/>
<pb n="KR2k0042_WYG_114-47a"/>
　　漕運及漑田之河久淤塞悉疏上聞自是船罷造<lb/>
　　而河亦浚<hi>南畿志</hi>
　　龍晉吉水人天順元年由御史出知嘉定縣有獄<lb/>
　　訟累年不決者晉至立辨決之呉淞江鹽鐵塘久<lb/>
　　淤塞晉督丁夫開浚獲一石刻於江岸其文曰得<lb/>
　　一龍江水通人為歎異<hi>嘉定縣志</hi>
　　呉哲成化間知嘉定誠心質行常以六事箴之座<lb/>
　　右<hi>嘉定縣志</hi>
<pb n="KR2k0042_WYG_114-47b"/>
　　李端字表正棗陽人𢎞治十年立太倉州端以御<lb/>
　　史知州事時當草創兩衞弁爭長軍伍侮鄉民端<lb/>
　　平以法皆斂手服<hi>太倉州志</hi>
　　王應鵬正徳間知嘉定縣被召赴京僚佐餽贐一<lb/>
　　介不取行至淮有持金二鎰布百疋以獻者驚問<lb/>
　　之曰感恩切骨敢以為獻應鵬笑曰有是哉乃受<lb/>
　　布一疋仍製衣以賞篙工其清介如此<hi>嘉定縣志</hi>
　　倪宗正餘姚人正徳中由翰林出知太倉州嵗大<lb/>
<pb n="KR2k0042_WYG_114-48a"/>
　　水賑活甚衆復條陳地方利弊六事於朝凡興水<lb/>
　　利均田税數十年皆用其策<hi>太倉州志</hi>
　　李資坤字伯生昆陽州人嘉靖中知嘉定清節絶<lb/>
　　倫尤篤於風義建忠孝貞烈二祠立社學十有六<lb/>
　　皆有田有廛為圖永久<hi>嘉定縣志</hi>
　　熊桴字元乘武昌人嘉靖間知太倉州倭薄城桴<lb/>
　　晝夜守禦倭退苦旱請上官疏免一嵗税糧孑遺<lb/>
　　全活<hi>太倉州志</hi>
<pb n="KR2k0042_WYG_114-48b"/>
　　陳如松字向南同安人知太倉州負高才有强力<lb/>
　　事無劇易立解嘗試童子千餘一日夜榜發有遺<lb/>
　　斥者求署如松問姓名隨誦其疵句大驚而退<hi>太倉</hi>
　　<hi>州志</hi>
　　馬麟字子振嘉靖間知嘉定縣嚴重寡言笑邑有<lb/>
　　桀黠為伍衆患苦之一日密召其魁令自相摘發<lb/>
　　先後盡寘之法嘗濬練祁塘自治城至外岡鎮止<lb/>
　　舍於外七日而畢工<hi>嘉定縣志</hi>
<pb n="KR2k0042_WYG_114-49a"/>
　　張守直字時舉遵化人嘉靖中知嘉定故事賦入<lb/>
　　例有收頭一充是役無不破家守直罷不復用諸<lb/>
　　如庫子里長為民所不便者悉罷之<hi>嘉定縣志</hi>
　　萬思謙字益甫南昌人嘉靖中知嘉定倭寇薄東<lb/>
　　城乗風焚倉舍城幾陷思謙叩頭籲天風反火滅<lb/>
　　賊酋中矢石死乃解去邑城土堞難守請易以甓<lb/>
　　明年城成賊果大至恃以無恐<hi>嘉定縣志</hi>
　　唐一岑嘉靖間知崇明縣時縣治新徙平洋沙一<lb/>
<pb n="KR2k0042_WYG_114-49b"/>
　　岑築城未畢倭寇猝至死之<hi>崇明縣志</hi>
　　韓浚字邃之淄川人萬厯間知嘉定催科舊以十<lb/>
　　日為期浚易之以月茍輸將如約則終嵗不至縣<lb/>
　　庭有鄉民入市横被毆劫不識其主名浚訊知形<lb/>
　　狀曰此必某某捕之不刑而服<hi>嘉定縣志</hi>
　　張世臣新野人萬厯二十九年知崇明縣築海堤<lb/>
　　七十餘里捍田萬餘頃<hi>崇明縣志</hi>
　　王廷舉萬厯中嘉定敎諭與諸生砥礪名節邑令<lb/>
<pb n="KR2k0042_WYG_114-50a"/>
　　知其賢數咨以政人謂與侯暱欲有所干望其顔<lb/>
　　色輒慚沮而退<hi>嘉定縣志</hi>
　　劉士斗字瞻夫南海人崇禎時知太倉州官衙不<lb/>
　　取一物值生子市呉紬四尺人以為竒<hi>太倉州志</hi>
　　錢肅樂字希聲鄞縣人知太倉州不畏强禦常以<lb/>
　　孝友勸導州民有母訟子扶其子令跪母前因諭<lb/>
　　其母以爾子罪不至死且子死將誰依皆感動泣<lb/>
　　謝去有兄弟訟者曰汝小忿奈何傷天性盍退思<lb/>
<pb n="KR2k0042_WYG_114-50b"/>
　　之越數日兄弟果來謝<hi>太倉州志</hi>
　　李玉森字木公高要人崇禎時為嘉定丞甫至謁<lb/>
　　直指其僚俱叩頭襲不典之稱玉森獨長跪呼大<lb/>
　　人直指怒玉森極論大人之名美而未易踐不典<lb/>
　　之稱乃輿臺小人所宜直指改容禮之<hi>嘉定縣志</hi>
　　文祖堯字心傳雲南人崇禎時為太倉學正繕文<lb/>
　　廟整祭噐諄諄訓諸生以聖賢之道已而棄官寓<lb/>
　　荒寺尋歸卒於道諸生即寓室為祠曰思賢廬<hi>太倉</hi>
<pb n="KR2k0042_WYG_114-51a"/>
　　<hi>州志</hi>
國朝閔有義孝感人順治二年嘉定典史盜入城焚劫<lb/>
　　縣庫巡撫王國寳疑有變欲遣兵屠戮有義叩頭<lb/>
　　力爭乃止<lb/>
　　白登明字林九蓋州人太倉州知州甫莅任立四<lb/>
　　禁一衙蠧一地棍一賭博一奸淫犯者置重法境<lb/>
　　内肅然訪究地方利弊纎悉皆知之故摘發無不<lb/>
　　中隣境有寃抑者輒愬上官願下州為理其為政<lb/>
<pb n="KR2k0042_WYG_114-51b"/>
　　以誅强暴全善類為務州田高仰需蓄洩自劉河<lb/>
　　湮塞嵗苦旱潦乃先濬朱涇後及劉河凡六十里<lb/>
　　不兩月告竣州及崑嘉二邑咸賴其利<hi>舊通志</hi>
　　潘師質字敏慎宜春人知嘉定縣官舍蕭然日食<lb/>
　　粗糲時邑蠧導衞弁為奸索額外加漕耗若干師<lb/>
　　質置不應會民毆擊其為首者致殞憲府檄詰其<lb/>
　　事師質自投秦淮河死而以書繫臂極言衞弁加<lb/>
　　耗之害百姓聞者無不感泣<hi>舊通志</hi>
<pb n="KR2k0042_WYG_114-52a"/>
　　陳慎字懐藎文安人順治十年授崇明知縣會海<lb/>
　　潮溢傷禾稼慎力請於撫臣具　題邀<lb/>
　免本年正供一萬八千有竒復設法賑䘏民賴全活<lb/>
　　者甚衆十六年海寇犯江寧崇邑孤懸海外慎練<lb/>
　　鄉勇措兵餉以死守之築文成壩使兩沙聲勢聨<lb/>
　　絡民恃以無恐積勞成疾卒以守禦功<lb/>
　察司僉事<lb/>
　　陸隴其字稼書平湖人康熙庚戌進士授嘉定知<lb/>
<pb n="KR2k0042_WYG_114-52b"/>
　　縣縣俗婚䘮諸禮多以侈靡相倣效隴其下令禁<lb/>
　　飭示以品制而率之勤儉為政務鋤强梗抑胥吏<lb/>
　　然不甚拘於法輒以至情悱惻相感動大賈某結<lb/>
　　長吏横行里中僕占賣薪者妻論如律某大恐諭<lb/>
　　之曰人無不可自新若自新未晩某感泣一變前<lb/>
　　所為市鎮少年數十為朋以拳勇毆擊為事亷其<lb/>
　　尤者責而械於門出入臨視誡諭警切視其情色<lb/>
　　果悔而釋之其黨悉㪚役𨽻向以千數後乃稍稍<lb/>
<pb n="KR2k0042_WYG_114-53a"/>
　　　易業自去踰年訟者絶少催科立甘限法應輸者<lb/>
　　　自限輸若干届期及半即得宥以故絶不用杖而<lb/>
　　　輸者爭至性淡泊一介不取食米俱自平湖載來<lb/>
　　　署中隙地種蔬自給婢嫗治織絍每公事出父老<lb/>
　　　爭看清官上官嫌其儒生迂緩劾去之民罷市三<lb/>
　　　日乞留不得去之日送者數萬人填塞道路所著<lb/>
　　　困勉錄三魚堂集等書闡發義理有功後學崇祀<lb/>
　　　名宦雍正二年奉<lb/>
<pb n="KR2k0042_WYG_114-53b"/>
㫖升入　文廟從祀西廡<lb/>
　　　　　海州<lb/>
　　南北朝齊桓崇祖字敬逺下邳人泰始二年崇祖自<lb/>
　　　魏將部曲奔朐山宋以為戍主魏人襲之城中大<lb/>
　　　懼皆下船欲去崇祖曰賊非有宿謀者可急去二<lb/>
　　　里外大呼而來云艾塘義人已破賊請戍軍速徃<lb/>
　　　逐之舟中人果喜爭上岸崇祖引入據城堅守遣<lb/>
　　　羸弱入島人持兩炬登山鼔譟魏軍乃退<hi>齊書本傳</hi>
<pb n="KR2k0042_WYG_114-54a"/>
　隋張孝徴東海令嘗築西海堰捍潮民免水患<hi>南畿志</hi>
　　元曖東海令於境内築兩堰西南接蒼梧山東北<lb/>
　　至巨平山外捍海潮内貯山水民獲灌漑之利<hi>南畿</hi>
　　<hi>志</hi>
　唐杜令昭海州刺史值海漲築永安隄以防民患<hi>南畿</hi>
　　<hi>志</hi>
　宋石延年字曼卿通判海州廉能有為吏民悦服<hi>南畿</hi>
　　<hi>志</hi>
<pb n="KR2k0042_WYG_114-54b"/>
　　孫洙字巨源廣陵人神宗時知海州免役法行常<lb/>
　　平使者欲加斂緡錢洙力爭之旱蝗為害禱朐山<lb/>
　　得雨蝗赴海死<hi>宋史本傳</hi>
　　劉彝字執中福州人知朐山䘏孤寡作陂池敎種<lb/>
　　藝平賦抑奸邑人紀其事目曰治範<hi>宋史本傳</hi>
　　張叔夜字稽仲徽宗時知海州宋江趨海濵劫鉅<lb/>
　　舟十餘載鹵獲叔夜設伏近城而出輕兵距海誘<lb/>
　　之戰先匿壯士海旁伺兵合舉火焚其舟賊聞之<lb/>
<pb n="KR2k0042_WYG_114-55a"/>
　　皆無鬬志伏兵乗之擒其副賊江乃降<hi>宋史本傳</hi>
　　侯畐字道子樂清人寳佑五年通判海州兼河南<lb/>
　　府計議官李松夀據山東突出漣泗間畐鏖城下<lb/>
　　死之闔門遇害太學生三十二人言於朝即海州<lb/>
　　賜廟諡曰節毅<hi>宋史忠義傳</hi>
　元沂川至元二年知沭陽縣創建縣治修學宫招徠<lb/>
　　流亡敎之樹畜<hi>南畿志</hi>
　明郎廷珪湖廣人洪武初知贛榆縣百度皆所創建<lb/>
<pb n="KR2k0042_WYG_114-55b"/>
　　<hi>南畿志</hi>
　　馬希賢浙江人洪武八年知沭陽專務徳化不尚<lb/>
　　刑威興利除弊知無不為<hi>南畿志</hi>
　　陶昺南城人成化五年知海州有守有為衆務具<lb/>
　　舉<hi>海州志</hi>
　　陸逺秀水人成化間知海州途遇怪風遣吏跡之<lb/>
　　風所止處有人死樹下亷得謀殺者寘之法又中<lb/>
　　途犢鳴馬前驅之不去隨犢至坡下有盜牛者殺<lb/>
<pb n="KR2k0042_WYG_114-56a"/>
　　其母一訊而服人以為神<hi>海州志</hi>
　　劉魁高唐人成化間知贛榆公平亷潔去後民思<lb/>
　　之<hi>南畿志</hi>
　　王舉鄒縣人成化中知贛榆亷明擢御史<hi>贛榆縣志</hi>
　　林廷玉𢎞治中由工科謫判海州清明果斷學宫<lb/>
　　及祠廟壇壝次第修治<hi>南畿志</hi>
　　盛鵬襄城人先知贛榆調沭陽均徭薄税興學䘏<lb/>
　　民<hi>沭陽縣志</hi>
<pb n="KR2k0042_WYG_114-56b"/>
　　王相汝寧人正徳初知沭陽流賊犯境築壘濬濠<lb/>
　　民賴以安<hi>沭陽縣志</hi>
　　易瓚肅寧人正徳中知沭陽流寇初平治尚寛厚<lb/>
　　省刑薄斂逃民悉歸<hi>沭陽縣志</hi>
　　陳治典宋平人嘉靖末知贛榆招撫流移與民休<lb/>
　　息胥吏作奸生事痛懲抑之<hi>贛榆縣志</hi>
　　劉士燝遼東人崇禎十五年以江都敎諭署沭陽<lb/>
　　縣事尋實授得士民心十六年城破死之<hi>沭陽縣志</hi>
<pb n="KR2k0042_WYG_114-57a"/>
國朝穆爾謨山海人順治四年知贛榆縣精明嚴毅聴<lb/>
　　㫁如流羽寇猖獗爾謨親率鄉兵勦捕民賴以安<lb/>
　　遷内部主事<hi>舊通志</hi>
　　李士麟定襄人順治六年授海州同知居官慈恕<lb/>
　　臨事果毅海寇薄城士麟登陴守禦間督鄉勇出<lb/>
　　竒兵擊之已而賊大至城潰被執不屈死之<lb/>
　　　　通州<lb/>
　宋曾易占祥符間知如臯縣嵗大饑請於州得越海<lb/>
<pb n="KR2k0042_WYG_114-57b"/>
　　轉粟全活數萬人明年稍稔州課民賦如常易占<lb/>
　　力請緩至嵗盡又立孔子廟諷縣人興於學<hi>王安石太</hi>
　　<hi>常博士曾公墓誌</hi>
　　王隨字子正河南人乾興間以秘書少監出知通<lb/>
　　州州瀕海人不知學隨徙孔子廟起學舍州人喜<lb/>
　　始遣子弟就學<hi>宋史本傳</hi>
　　呉遵路字安道丹陽人明道二年知通州時天下<lb/>
　　旱蝗遵路乘未饑時募閭右出錢遣人航海糴米<lb/>
<pb n="KR2k0042_WYG_114-58a"/>
　　以備平糶又結蓬茆百間出俸設糜以處流移諸<lb/>
　　郡多轉死惟通獨完後為淮南轉運副使於真泰<lb/>
　　高郵軍廣常平儲蓄備賑置斗門十九以蓄泄水<lb/>
　　利凡所規畫後皆便之<hi>宋史本傳</hi>
　　任建中寳元間通判通州築隄二十里以捍江潮<lb/>
　　田無嚙沒民咸稱為任公隄<hi>南畿志</hi>
　　沈起字興宗鄞人至和中知海門縣瀕海地卑間<lb/>
　　嵗潮至冒民田舍起為築隄百里引江水灌溉其<lb/>
<pb n="KR2k0042_WYG_114-58b"/>
　　中田益闢民相率以歸至立祠以報<hi>宋史本傳</hi>
　　胡安國字康侯崇安人以右文殿修撰知通州會<lb/>
　　敵薄都城安國子寅為郎在城中或憂之安國曰<lb/>
　　主上被重圍臣子方恨効死無路敢愛子乎<hi>南畿志</hi>
　　李大有東陽人通州通判農月苦旱大有鑿狼山<lb/>
　　麓引江水入河漑之嵗以大稔<hi>通州志</hi>
　元張𢎞綱字憲臣益都人定逺大將軍招討使鎮江<lb/>
　　隂盜起安吉𢎞綱率兵徃捕未踰旬擒之<hi>元史本傳</hi>
<pb n="KR2k0042_WYG_114-59a"/>
　明熊春洪武初知通州自州治學校以至旗亭郵舍<lb/>
　　一皆春所創建吏弊民奸釐剔殆盡<hi>南畿志</hi>
　　蕭盛陽武人成化間判通州修學宫濬河渠造橋<lb/>
　　梁築隄岸百二十里民享其利<hi>南畿志</hi>
　　蔡暹成化間知泰興縣築江堰一萬六千餘丈賑<lb/>
　　借饑糧一萬三千餘石<hi>南畿志</hi>
　　鄭重字本𢎞慈谿人成化二十年知通州修石牐<lb/>
　　唐家壩水洞十五所重濬金沙河及西亭河數十<lb/>
<pb n="KR2k0042_WYG_114-59b"/>
　　里葺明倫堂及齋舍三十餘間<hi>通州志</hi>
　　劉文寵玉田人𢎞治四年知如臯縣縣養馬止百<lb/>
　　匹永樂間六安州以災暫寄養馬千三百餘匹沿<lb/>
　　習不改大為民厲值朝使清理馬政文寵力請如<lb/>
　　原額<hi>如臯縣志</hi>
　　羅賢蓬溪人𢎞治中知泰興敝衣垢履有寺僧與<lb/>
　　民爭田不得因獻於貴戚賢曰貧民恒業詎可奪<lb/>
　　以媚豪貴哉執法愈堅<hi>泰興縣志</hi>
<pb n="KR2k0042_WYG_114-60a"/>
　　黄璉山西人正徳七年泰興主簿流賊經縣劫掠<lb/>
　　璉率民兵與戰生擒賊黨李南乗勝追奔被創死<lb/>
　　<hi>泰興縣志</hi>
　　裴紹宗字伯修渭南人正徳十三年令海門裁抑<lb/>
　　浮費奏蠲坍糧後官給事中以諫死<hi>南畿志</hi>
　　張承恩字君賜易州人正徳間知通州不避彊禦<lb/>
　　有獻沙漲田於戚畹者承恩曰若彼得地吾民失<lb/>
　　業逃矣出榜諭之其人懾而止<hi>通州志</hi>
<pb n="KR2k0042_WYG_114-60b"/>
　　黎堯勲四川人嘉靖中知如臯縣豪室悍竈兼并<lb/>
　　為患堯勲特請均田辨肥磽以定税分上中下三<lb/>
　　則迄今便之<hi>如臯縣志</hi>
　　稽鑘徳清人嘉靖中知如臯縣甫至罷私奉金二<lb/>
　　千有竒釋坐盜誣者十八人與戍將約毋犯民俄<lb/>
　　卒殺漁者鑘執而詰之卒伏辜<hi>如臯縣志</hi>
　　包檉芳嘉興人隆慶三年以督學左遷通州運判<lb/>
　　初至海潮大作溺死人畜無算檉芳行勘以舊隄<lb/>
<pb n="KR2k0042_WYG_114-61a"/>
　　主省費各竈户多在堤外今當迂十五六里費雖<lb/>
　　多然有益於民堤成民為立祠呼其堤曰包公堤<lb/>
　　<hi>通州志</hi>
　　李衷純字元白秀水人萬厯末知如臯縣瀕海徙<lb/>
　　嚙不時或有浮漲成洲豪家輒據為業洲民爭之<lb/>
　　不得則以其田獻於勳弁每秋穫戈船旗鼓勢猖<lb/>
　　甚𠂻純單車諭解之有大盜數百倚洲恣劫衷純<lb/>
　　捕馘其渠餘醜盡散造戰艦募兵巡邏江上以寧<lb/>
<pb n="KR2k0042_WYG_114-61b"/>
　　<hi>如臯縣志</hi>
國朝陳棐光州人順治二年知泰興縣邑中伏莽與援<lb/>
　　將相抗棐守禦策應盡協機宜寇盜屏息丈田畆<lb/>
　　均賦役平獄訟繕學宫以最擢御史<hi>舊通志</hi>
　　陳秉彝字大倫奉天人順治五年知如臯縣留心<lb/>
　　利弊興革得宜九年淫雨江水泛民多流亡秉彜<lb/>
　　倡募設賑三月全活甚衆邑人許吏部直明季殉<lb/>
　　難秉彜擢諫垣為特疏請䘏<hi>舊通志</hi>
<pb n="KR2k0042_WYG_114-62a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0042_WYG_114-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江南通志卷一百十五<lb/>
</p>
<p>
</p>
  </div>
</body>
</text>
</TEI>
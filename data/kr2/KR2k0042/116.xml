<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江南通志卷一百十七</head> <lb/>
    <p>
<pb n="KR2k0042_WYG_116-1a"/>
欽定四庫全書<lb/>
　江南通志卷一百十七<lb/>
　　職官志<lb/>
　　名宦<hi>六</hi>　<hi>池太廬鳳四府</hi>
　　　池州府<lb/>
　唐韋仲堪字權輿令青陽豈弟而民從<hi>南畿志</hi>
　　李芃字茂初趙州人李勉觀察江西表芃為判官<lb/>
　　永泰初宣饒劇賊方清等截江刧商旅支黨盤結<lb/>
<pb n="KR2k0042_WYG_116-1b"/>
　　芃請以秋浦置州扼衿要使不得合從勉是其計<lb/>
　　奏以宣之秋浦青陽饒之至德置池州即詔芃行<lb/>
　　州事<hi>唐書本傳</hi>
　　蕭復字履初池州刺史有治行<hi>唐書本傳</hi>
　　張嚴建中初池州刺史因公坐法免苦節立身直<lb/>
　　躬激俗㢘潔惠愛特異常流<hi>李冉舉嚴自代疏</hi>
　　孫愿貞元後三任池州刺史積漸所致民濡澤焉<lb/>
　　<hi>南畿志</hi>
<pb n="KR2k0042_WYG_116-2a"/>
　　李方元字景業刺池州勾檢戸籍所以差量徭賦<lb/>
　　者皆有科品章程吏不得私嘗曰沈約年八十手<lb/>
　　寫簿書蓋為此<hi>唐書李遜傳</hi>
　　杜牧字牧之萬年人㑹昌中刺池州牧之剛直有<lb/>
　　竒節不為齪齪小謹論列大事指陳利病尤切<hi>南畿</hi>
　　<hi>志</hi>
　　竇潏乾符六年刺池州黄巢亂後百姓死徙城邑<lb/>
　　為墟潏檢訪鄉籍安集流亡築城浚濠立廨舍<hi>竇潏</hi>
<pb n="KR2k0042_WYG_116-2b"/>
　　<hi>重建大㕔壁記</hi>
　　陶雅合肥人池州團練使時諸州多貪暴獨雅寛<lb/>
　　厚得民<hi>舊史</hi>
　南唐呉仲舉興國人為池陽令宋曹彬伐江南遣使<lb/>
　　招降仲舉殺其使及破池州執仲舉仲舉曰世禄<lb/>
　　李氏國亡而死職也彬義而舍之<hi>薛居正舊史</hi>
　宋成昂開寳間知池州始建學校興教化<hi>南畿志</hi>
　　羅彦輔嘉祐間知池州屬歲旱善舉荒政奏課第<lb/>
<pb n="KR2k0042_WYG_116-3a"/>
　　一<hi>南畿志</hi>
　　王哲字微之嘉祐中以學士知池州司馬光有齊<lb/>
　　山記寄頌其美<hi>南畿志</hi>
　　汪奕字公偉績溪人哲宗初第進士知東流縣有<lb/>
　　書生上書觸時忌憲使欲置重典奕以為狂疾宜<lb/>
　　寛其罪奏上果貸死憲使謝曰微君幾陷失入矣<lb/>
　　<hi>南畿志</hi>
　　楊元秉紹興中知青陽縣毎事精覈羣吏縮手臺<lb/>
<pb n="KR2k0042_WYG_116-3b"/>
　　省亦難屈以私遷儒學於縣治東南邑人宜之<hi>南畿</hi>
　　<hi>志</hi>
　　黄子游紹興十九年知池州論青陽苗税多於諸<lb/>
　　邑悉為之蠲除<hi>南畿志</hi>
　　陳昇卿乾道二年知青陽縣減南唐宋齊邱私增<lb/>
　　之賦<hi>南畿志</hi>
　　林桷字子長玉山人淳熙七年知銅陵縣晝日垂<lb/>
　　簾庭無訟者以最增秩<hi>南畿志</hi>
<pb n="KR2k0042_WYG_116-4a"/>
　　許介髙陽人淳熙十一年知青陽縣有惠政嘗建<lb/>
　　九華祠及去民思之請于朝以介配享其中<hi>南畿志</hi>
　　潘鋗字叔剛長樂人慶元四年知銅陵縣自處儉<lb/>
　　約折服豪强<hi>南畿志</hi>
　　趙方字彦直衡山人慶元五年知青陽縣誠心愛<lb/>
　　民告其守曰催科不擾是催科中撫字刑罰無差<lb/>
　　是刑罰中教化人以為名言<hi>宋史本傳</hi>
　　王伯大字㓜學福州人嘉定間知池州尋召還端<lb/>
<pb n="KR2k0042_WYG_116-4b"/>
　　平二年復以江東提舉常平兼知池州興學校拓<lb/>
　　貢院奏增貢額繕城浚池葺齊山諸亭<hi>南畿志</hi>
　　張洽字元德清江人嘉定中通判池州州民張德<lb/>
　　修誤蹴人死獄吏誣以故殺洽疑之請覆鞫不聽<lb/>
　　㑹天大旱洽言于提㸃常平袁甫甫乃閱獄遂從<lb/>
　　徒罪復白郡請蠲征税寛催科以召和氣守為寛<lb/>
　　税三日果大雨<hi>宋史道學傳</hi>
　　焦煥炎字晦甫紹定間差知池州兼沿江制置使<lb/>
<pb n="KR2k0042_WYG_116-5a"/>
　　奉省劄令逐沿江流民不得寄住煥炎憫之為疏<lb/>
　　撫綏之策朝廷嘉納之<hi>池州府志</hi>
　　趙昴發字漢卿四川人咸淳十年權通判池州元<lb/>
　　兵渡江池守棄官去昴發繕壁聚糧為守禦計明<lb/>
　　年元兵至都統制張林隂降昴發晨起書几上曰<lb/>
　　君不可叛城不可降夫婦同死節義成雙乃與妻<lb/>
　　雍氏同縊元丞相巴延為具棺斂合𦵏祭其墓而<lb/>
　　去<hi>宋史忠義傳</hi>
<pb n="KR2k0042_WYG_116-5b"/>
　元陳伯奎天台人至元初為銅陵尹建學校表先賢<lb/>
　　士知嚮學<hi>銅陵縣志</hi>
　　程端禮字敬叔鄞縣人有經術篤於踐履傳朱子<lb/>
　　明體達用之㫖至元間教諭建德增學舍以居生<lb/>
　　徒著讀書日程使學有師法盡復學田之為民占<lb/>
　　者始田三百畝及受代增至一千畝<hi>元史儒學傳</hi>
　　陳思濟字濟民柘城人池州路總管江浙行省平<lb/>
　　章伊蘇岱爾威勢赫然摘淘金戸三千括民間田<lb/>
<pb n="KR2k0042_WYG_116-6a"/>
　　畝檄下力上章以止之<hi>元史本傳</hi>
　　史午至元二十九年尹青陽旌表節義以勵風俗<lb/>
　　<hi>南畿志</hi>
　　實都䝉古人大德四年監石埭縣舊制歲輸秋苗<lb/>
　　二萬八千石皆本色轉輸山陂所費不貲都請改<lb/>
　　折色名輕齎著為令<hi>石埭縣志</hi>
　　周應極字南翁鄱陽人至大間同知池州案無留<lb/>
　　滯散羨賦還民<hi>池州府志</hi>
<pb n="KR2k0042_WYG_116-6b"/>
　　張士元字𢎞道延祐中尹貴池嘗平反殺人獄吏<lb/>
　　弗忍欺<hi>貴池縣志</hi>
　　徐泰亨字和甫至順二年為青陽尹邑舊有荒田<lb/>
　　千四百頃出租税泰亨募人墾闢其累始除有告<lb/>
　　四十人同發廩粟者吏欲准盜論泰亨曰吾不忍<lb/>
　　其發粟求生而反抵死悉笞而遣之銅陵人爭魚<lb/>
　　池三十年不決泰亨數語立剖<hi>青陽縣志</hi>
　　蕭文孫廬陵人至元間池州路經歴建宋趙公祠<lb/>
<pb n="KR2k0042_WYG_116-7a"/>
　　祀趙昴發夫婦著忠孝二史褒表人物<hi>池州府志</hi>
　　王興祖字國珍吉州人至正七年為池州路總管<lb/>
　　㢘惠建三賢祠碑猶存<hi>池州府志</hi>
　　李宗可蘄州人至正十八年為池州路判官陳友<lb/>
　　諒屢冦安慶余闕命宗可權義兵萬戸統新軍守<lb/>
　　砦嘗横槊入賊中殺傷甚衆及城陷宗可馳還盡<lb/>
　　殺其妻子自刎死<hi>池州府志</hi>
　　上官凝邵武人元末為銅陵尉秩滿有十數叟送<lb/>
<pb n="KR2k0042_WYG_116-7b"/>
　　之餽藥數器至前路發視皆白金也追召其人語<lb/>
　　之曰吾奉法循理本非私汝詎可以私終乎卒不<lb/>
　　受<hi>銅陵縣志</hi>
　明王祖順洪武初知池州創制畢舉調度有方<hi>南畿志</hi>
　　王希顔洪武十八年知池州府時有舍人劉蠻兒<lb/>
　　以解囚馳府甬道直入㕔事希顔擒治之狀聞太<lb/>
　　祖嘉其不避權勢遣使勞焉<hi>池州府志</hi>
　　趙安洪武二十一年知池州以㢘能膺上考<hi>南畿志</hi>
<pb n="KR2k0042_WYG_116-8a"/>
　　尹安茶陵人洪武五年知石埭勞來安集興學教<lb/>
　　士<hi>南畿志</hi>
　　夏霖字民悦洪武中建德知縣御史劉天錫名其<lb/>
　　堂曰忠勤記之<hi>南畿志</hi>
　　孟常鄱陽人洪武中知石埭調建德邑多逋賦為<lb/>
　　撙節區畫以償又力請於朝得減賦額萬計秩滿<lb/>
　　民赴闕乞留兩邑俱崇祀<hi>石埭縣志</hi>
　　吕復衛輝人洪武末以國子生授東流典史勞于<lb/>
<pb n="KR2k0042_WYG_116-8b"/>
　　撫字後官工部郎中<hi>南畿志</hi>
　　商賔洛陽人洪熙元年以吏科謪知銅陵縣請聴<lb/>
　　民墾闢俟熟而後賦之增額田以數千計秩滿銅<lb/>
　　民赴闕請留歴三考皆以最聞<hi>銅陵縣志</hi>
　　楊俊巴陵人正統元年知池州有惠政卒於官遺<lb/>
　　槖一琴<hi>池州府志</hi>
　　葉恩臨海人正統二年知府事葺學宫興士類凡<lb/>
　　聽斷有關大閑者系詩于牘尾以示勸誡人皆愧<lb/>
<pb n="KR2k0042_WYG_116-9a"/>
　　悟<hi>南畿志</hi>
　　雷浩華容人成化三年池州同知不染一塵卒於<lb/>
　　官無以殮<hi>池州府志</hi>
　　洪達淳安人成化四年知青陽縣仁恕重建縣㕔<lb/>
　　<hi>青陽縣志</hi>
　　趙珪鄞縣人成化六年池州同知公平簡肅無敢<lb/>
　　私干<hi>池州府志</hi>
　　王政字布德易州人成化十六年知青陽縣四境<lb/>
<pb n="KR2k0042_WYG_116-9b"/>
　　多盜嚴加捕緝大葺學校製祭器購書籍邑東五<lb/>
　　阡圩患水溢為建橋三座以濟行者<hi>青陽縣志</hi>
　　周源同安人成化十七年知石埭縣律已㢘臨民<lb/>
　　惠遇災能䘏<hi>南畿志</hi>
　　楊季方番禺人成化二十二年東流知縣單騎之<lb/>
　　官㢘豪强者置之法察鬻子女者為贖還之<hi>東流縣志</hi>
　　陳良器字彦成錢塘人𢎞治二年知池州内和外<lb/>
　　剛聽斷眀決<hi>南畿志</hi>
<pb n="KR2k0042_WYG_116-10a"/>
　　言芳鄒平人𢎞治四年由知府左遷池州同知攜<lb/>
　　一僕之官謁臺使不屈節而禮賢士若不及焉卒<lb/>
　　於官篋中止二袴餘俸五星<hi>池州府志</hi>
　　祁司員山隂人𢎞治十二年知池州府吏民畏懐<lb/>
　　雖聲若不出口而毅然有任重道逺之意政績炳<lb/>
　　然<hi>南畿志</hi>
　　錢瓚鄞縣人𢎞治十五年知青陽縣豪右貧細各<lb/>
　　安其業<hi>南畿志</hi>
<pb n="KR2k0042_WYG_116-10b"/>
　　何紹正字繼宗淳安人正德九年知池州建府學<lb/>
　　大成殿修明倫堂及兩廡又修建德銅陵青陽三<lb/>
　　縣學宫建齊山書院又增城浚濠築新河堤及銅<lb/>
　　陵五十餘圩<hi>池州府志</hi>
　　杜秉彝號滏涯永年人嘉靖二十九年知池州毁<lb/>
　　淫祠折節正士水旱有禱立應<hi>池州府志</hi>
　　詹萊常山人嘉靖三十六年池州同知大盜章玉<lb/>
　　九等刧掠江上萊悉擒之捐俸置趙昴發祭田葺<lb/>
<pb n="KR2k0042_WYG_116-11a"/>
　　其祠宇<hi>池州府志</hi>
　　厲汝進灤州人嘉靖中池州推官執法不骫擢戸<lb/>
　　科給事首劾大學士嚴嵩降典史<hi>池州府志</hi>
　　陳萬言南海人嘉靖三十九年池州推官有風采<lb/>
　　景王之國閹寺驛騷萬言毎裁抑之署銅陵尤多<lb/>
　　惠政<hi>池州府志</hi>
　　楊茂清鄞縣人嘉靖中知貴池縣其政因土俗順<lb/>
　　時宜興廢皆當民情<hi>張時徹撰碑銘</hi>
<pb n="KR2k0042_WYG_116-11b"/>
　　余初字復之淳安人嘉靖中知東流縣造黄冊均<lb/>
　　里甲平徭役<hi>東流縣志</hi>
　　徐衍慶永清人嘉靖中知貴池清介質實㑹章聖<lb/>
　　太后梓宫返𦵏承天道經池郡衍慶趣辦夫役溽<lb/>
　　暑奔趨卒橐無殮資<hi>貴池縣志</hi>
　　鍾大賔字體嘉曲江人嘉靖三十八年知東流丈<lb/>
　　量田畝不失尺寸定賦均平<hi>東流縣志</hi>
　　劉孜江夏人嘉靖四十年令銅陵景王道江上孜<lb/>
<pb n="KR2k0042_WYG_116-12a"/>
　　與推官陳萬言經理夫役民以不擾立祠與陳並<lb/>
　　祀<hi>銅陵縣志</hi>
　　李得春鍾祥人嘉靖四十一年由禮科謫知石埭<lb/>
　　量田公平加意士類民為立祠於仙壇宫<hi>石埭縣志</hi>
　　田登年忠州人嘉靖四十三年令青陽奉檄築城<lb/>
　　令民照丁田自購磚石一月工具<hi>青陽縣志</hi>
　　李子躍東平人隆慶二年知石埭和而慤遇旱步<lb/>
　　禱赤日中對槁禾流涕雨大注<hi>石埭縣志</hi>
<pb n="KR2k0042_WYG_116-12b"/>
　　王頤字觀生沔陽人萬厯三年以南給諫來知府<lb/>
　　事公餘不休私署於堂左構琴鶴堂寢處其内使<lb/>
　　客脯餼例取給於里甲頤悉除之一切皆給市值<lb/>
　　佐兵憲繕城堞築千栁堤以備江警勞卒無以為<lb/>
　　殯士民泣賻之<hi>池州府志</hi>
　　劉孟雷字靜之廬陵人萬厯十一年知池州㢘猾<lb/>
　　胥十數人置之法建興濟橋甃青雲堤以通行旅<lb/>
　　備蓄洩<hi>池州府志</hi>
<pb n="KR2k0042_WYG_116-13a"/>
　　何思登蒲圻人萬厯二十年知府事民有寃抑力<lb/>
　　為申雪權勢弗能撓尋遷副使單車襆被就道<hi>池州</hi>
　　<hi>府志</hi>
　　方遂京山人萬厯中由進士知池州易直子諒民<lb/>
　　依之如父母尋調守開封老㓜卧轍不得行<hi>池州府志</hi>
　　徐金星字玉垣鄞縣人萬厯中知建德縣賑活無<lb/>
　　算讞獄平允當道薦表凡十一上擢御史<hi>建德縣志</hi>
　　葉明元同安人萬厯中知石埭省浮費清滯獄請<lb/>
<pb n="KR2k0042_WYG_116-13b"/>
　　上官裁減差使以節夫馬<hi>石埭縣志</hi>
　　陸階字五雲桐鄉人萬厯二十一年知石埭縣旱<lb/>
　　禱即雨革里甲供億諸費罪罰皆從其寛卒於官<lb/>
　　貧不能殮士民為之經紀喪事<hi>石埭縣志</hi>
　　羅憲凱字元甫豐城人萬厯三十年知貴池清介<lb/>
　　不為鷙擊而人自憚之<hi>貴池縣志</hi>
　　劉受書萬厯中令建德端方愷悌嘗質米而炊訟<lb/>
　　不赴訊者聽囹圄空虚吏胥多告歸農<hi>建德縣志</hi>
<pb n="KR2k0042_WYG_116-14a"/>
　　徐一科字瀹盈弋陽人萬厯中知銅陵歲大水諸<lb/>
　　圩盡潰乃剏築都埂長八十餘里民名之曰徐公<lb/>
　　堤<hi>銅陵縣志</hi>
　　張燦垣字紫城成都人天啓末知貴池庭訊數十<lb/>
　　百人無不了了輕徭減役<hi>貴池縣志</hi>
　　何應明字曙初晉江人崇禎五年知建德精於釐<lb/>
　　剔稍有餘羨即充各里逋欠<hi>建德縣志</hi>
　　田瑞龍字蒼霖固始人崇禎七年知貴池流冦在<lb/>
<pb n="KR2k0042_WYG_116-14b"/>
　　皖瑞龍募壯丁守禦尤留心文學訪舉名賢<hi>貴池縣志</hi>
　　王家柱字石卿江陵人崇禎十一年知青陽調貴<lb/>
　　池時講荒政至解章服市米以食餓者江北冦警<lb/>
　　繕治城堞訓士儲糧為備<hi>青陽縣志</hi>
　　葉幹字伯貞金華人崇禎十四年知石埭楚帥舟<lb/>
　　師東下江上震動幹親率涇太青石四縣鄉兵扼<lb/>
　　龍口以備不虞<hi>石埭縣志</hi>
　　李際明順德人崇禎十四年知建德杜苞苴贖鍰<lb/>
<pb n="KR2k0042_WYG_116-15a"/>
　　槩不入私橐<hi>建德縣志</hi>
　　向思敬貴池典史㢘介有為致仕去士大夫贈言<lb/>
　　盈篋邑令龔守愚詩曰歸心浩蕩鷗波濶宦况蕭<lb/>
　　條馬骨髙<hi>貴池縣志</hi>
　　胡鯤化鹿邑人崇禎十六年知銅陵縣時過兵索<lb/>
　　餉鯤化以身當之及左夢庚兵水陸并下親冒矢<lb/>
　　石城破被害訓導安東張緯典史餘姚胡國瑨同<lb/>
　　死之<hi>銅陵縣志</hi>
<pb n="KR2k0042_WYG_116-15b"/>
　　程九萬湖廣人崇禎十七年以府知事署東流縣<lb/>
　　事乙酉叛將楊么兒破縣死之<hi>東流縣志</hi>
　　龎昌印西充人崇禎十七年知青陽縣未數月以<lb/>
　　治聞明亡被逮至五溪服鴆卒縣人立祠祀之<hi>青陽</hi>
　　<hi>縣志</hi>
國朝馬𢎞良本姓張名自昌號文寰昌平人順治二年<lb/>
　　以院辦事官隨督帥洪承疇南下池州降即以𢎞<lb/>
　　良為知府時山谷負固鎮池總兵于永綏欲殱之<lb/>
<pb n="KR2k0042_WYG_116-16a"/>
　　𢎞良請𠞰撫並用兵之所指輒先一舍招降全活<lb/>
　　數十萬人山谷平百姓稍稍復業𢎞良存撫備至<lb/>
　　復學校勸耕桑并約束守兵使不為民擾調知岳<lb/>
　　州池人泣送數百里<lb/>
　　蔣應仔山隂人順治二年知銅陵縣安集流散勸<lb/>
　　督農桑民漸樂業以次補築雉堞復起堂皇悉心<lb/>
　　規畫民不煩而事集<lb/>
　　劉曰義遼陽人順治七年知銅陵縣築城垣修學<lb/>
<pb n="KR2k0042_WYG_116-16b"/>
　　宫規制悉勝其舊又修紫陽書院以造士濬河道<lb/>
　　治街衢諸廢具舉<lb/>
　　岳申字式南沔縣人康熙三年令貴池年將七十<lb/>
　　案牘皆手自裁定嘗策一馬行郊原於陂塘圩堰<lb/>
　　處指示疏濬蓄洩之法布衣糲食署中毎至絶糧<lb/>
　　<hi>舊通志</hi>
　　姚子莊字六康歸善人康熙五年知石埭縣首條<lb/>
　　錢糧六弊六法行之編里甲均徭役置義塾十二<lb/>
<pb n="KR2k0042_WYG_116-17a"/>
　　所以訓民間子弟人咸徳之<lb/>
　　汪元綬宛平人康熙十八年授池州府同知清介<lb/>
　　自矢嚴防禦查汛守境以大寧歲凶監賑活者萬<lb/>
　　數<hi>舊通志</hi>
　　馬得貞介休人康熙二十一年知銅陵縣性剛介<lb/>
　　明於聽斷縣多圩田毎值水溢輒躬履圩岸率民<lb/>
　　增築隄防不辭勞瘁<lb/>
　　李燦字君章奉天人康熙二十五年授池州府知<lb/>
<pb n="KR2k0042_WYG_116-17b"/>
　　府飭六邑減耗羨嚴保甲倡修府學大其規模令<lb/>
　　六邑皆如制又築貴池黄屯阪埂開銅陵洋山磯<lb/>
　　路重建城南濟川橋起城東迴瀾書院<lb/>
　　趙衍東陽人康熙癸丑進士知貴池縣邑多積逋<lb/>
　　弊由於總戸催科者莫得其主名衍為按戸清註<lb/>
　　俾以實田辦實賦宿弊頓除建縣㕔事起學宫文<lb/>
　　昌閣用形家言作水德亭於城東城内遂少火災<lb/>
　　　太平府<lb/>
<pb n="KR2k0042_WYG_116-18a"/>
　晉胡毋輔之字彦國泰山奉髙人性嗜酒永昌中為<lb/>
　　繁昌令始節酒自厲甚有能名<hi>晉書本傳</hi>
　南北朝梁丘仲孚字公信呉興人永明七年為于湖<lb/>
　　令有能名太守吕文顯以權幸凌轢屬吏仲孚獨<lb/>
　　不為屈<hi>梁書本傳</hi>
　唐張邈為郡司功叅軍開元以來良吏邈居其一有<lb/>
　　寒松貞玉之操<hi>陳簡甫記</hi>
　　李陽氷字少温廣漢人寳應初為當塗令李白來<lb/>
<pb n="KR2k0042_WYG_116-18b"/>
　　依之贈詩云華邑艱難時浮雲空古城居人若薙<lb/>
　　草掃地無纎莖惠澤及飛走農夫盡歸耕廣漢水<lb/>
　　萬里長流玉琴聲雅頌播呉越還如泰階平<hi>李白詩集</hi>
　宋宋準字子平雍丘人開寳六年知平南軍㑹改軍<lb/>
　　為州即以準知州事準美丰儀善談論居官所至<lb/>
　　有治聲<hi>宋史文苑傳</hi>
　　王知微字幾之仁宗時以祕書丞知當塗縣時築<lb/>
　　萬春圩工役甚急知微請俟農隙使者始不悦久<lb/>
<pb n="KR2k0042_WYG_116-19a"/>
　　乃信重之<hi>南畿志</hi>
　　夏希道字太初慶厯間令繁昌邑陋民貧希道至<lb/>
　　惠愛多方日以生聚修舉廢墜規模一新<hi>南畿志</hi>
　　何述字<hi>缺</hi>道浦城人為當塗令邑瀕江歲多水患<lb/>
　　述為築堤捍禦之<hi>南畿志</hi>
　　汪汝則字叔方宣和初除蕪湖縣丞以助平方臘<lb/>
　　功改衢州士曹時廷臣奏對有論及守令人材者<lb/>
　　上曰使人人如汪汝則何患不治<hi>南畿志</hi>
<pb n="KR2k0042_WYG_116-19b"/>
　　周葵字立義宜興人紹興中知州事水壊圩堤葵<lb/>
　　悉繕完歲乃大熟市河久湮令城中家出一夫官<lb/>
　　給之食併力濬導公私便之<hi>宋史本傳</hi>
　　張運字南仲紹興三十二年知太平州當兵飢疾<lb/>
　　癘之餘殫勞來安集之方嚴斥堠攻守之備理財<lb/>
　　賦造戰艦繕甲兵申禁令民賴以安<hi>宋史本傳</hi>
　　曾覺晉江人紹興末令繁昌歲飢發廩賑給又捐<lb/>
　　資修葺學宫<hi>南畿志</hi>
<pb n="KR2k0042_WYG_116-20a"/>
　　虞允文隆興元年以敷文閣學士知太平州舊制<lb/>
　　民舉子必納添丁錢歲額百萬貧民生子多不育<lb/>
　　允文憫之為措置官項代補自後戸口日增<hi>宋史本傳</hi>
　　呉芾字明可仙居人舉進士第乾道三年知太平<lb/>
　　州造舟以梁姑溪歴陽築者久役潰歸聲言欲趨<lb/>
　　郡境芾呼至城下厚犒遣之而宻捕倡亂者繫獄<lb/>
　　以聞詔褒諭之<hi>宋史本傳</hi>
　　楊倓字和義淳熙三年知太平州學宫祭器用錫<lb/>
<pb n="KR2k0042_WYG_116-20b"/>
　　倓易以銅重建四齋令秀民肄業其中精選師儒<lb/>
　　以司訓導甫期年行藝皆斐然可觀<hi>南畿志</hi>
　　李椿字壽翁洺州人淳熙五年知太平州力圖上<lb/>
　　流之備請選將練習緩急列艦上可以援東闗濡<lb/>
　　須下可以應采石<hi>宋史本傳</hi>
　　洪邁字景盧樂平人淳熙十五年知州事政尚寛<lb/>
　　簡民皆向化郊産異麻狀若靈芝進敷文閣學士<lb/>
　　<hi>南畿志</hi>
<pb n="KR2k0042_WYG_116-21a"/>
　　呉箕字嗣之休寧人嘗宰當塗剖析民訟編類成<lb/>
　　書名聽辭類稿<hi>南畿志</hi>
　　趙汝愚字子直紹熙元年知州事存心仁厚持身<lb/>
　　潔白收召賢能大有政績吏民懐之<hi>南畿志</hi>
　　孫懋宣州人紹熙三年知太平州首汰冗吏士民<lb/>
　　稱服朱子嘗稱之曰愛立而教明古良吏也<hi>南畿志</hi>
　　趙汝勣宋宗室慶元三年令當塗年饑穀貴汝勣<lb/>
　　開倉散米萬斛一邑全活事聞詔他郡皆倣汝勣<lb/>
<pb n="KR2k0042_WYG_116-21b"/>
　　賑濟法<hi>宋史宗室傳</hi>
　　呉柔勝字勝之寧國人嘉定間知州事州故舊時<lb/>
　　授經處親戚交游有犯柔勝一繩以法罷城下税<lb/>
　　減萬春圩租市河淤塞捐貲濬之<hi>宋史本傳</hi>
　　王習之三山人嘉定中令繁昌學校壇壝驛傳無<lb/>
　　不修舉<hi>南畿志</hi>
　　徐鹿卿字德夫豐城人淳祐初領太平州蠲采石<lb/>
　　蕪湖兩務蘆税蝗入當塗境鹿卿露香黙禱忽飄<lb/>
<pb n="KR2k0042_WYG_116-22a"/>
　　風大起蝗悉渡淮<hi>宋史本傳</hi>
　　牟子才字存叟井研人寳祐三年知州事首教民<lb/>
　　孝弟以前人慈竹義木二詩刻而頌之間詣學為<lb/>
　　諸生講説經義修采石戰艦百餘艘造兵仗以千<lb/>
　　計前官負綱錢七十萬緡悉為補之蠲黄池酒息<lb/>
　　及秋苗畸零併夏税畸零紬帛絲棉麥若干郡有<lb/>
　　平糴倉以米五十石益之又以緡錢二十五萬創<lb/>
　　抵庫歲收其息以助糴本建李白祠自為記<hi>宋史本傳</hi>
<pb n="KR2k0042_WYG_116-22b"/>
　元白珽字廷玉錢塘人至元二十八年授太平路學<lb/>
　　正時兵燹後聖殿齋廡祭器俱廢珽悉心修葺建<lb/>
　　天門采石二書院<hi>太平府志</hi>
　　歐陽𤣥字原功瀏陽人延祐初調蕪湖尹縣多疑<lb/>
　　獄久不決𤣥察其情悉為平反貢賦徵發及時民<lb/>
　　樂趨事教化大行蝗不入境<hi>元史本傳</hi>
　　賈煥字華甫開封人泰定元年授太平路總管歲<lb/>
　　饑募粟分賑建壇壝修學舍築石城濬尚書塘<hi>太平</hi>
<pb n="KR2k0042_WYG_116-23a"/>
　　<hi>府志</hi>
　　王惟中字擇卿懐孟人泰定三年尹當塗㑹水潦<lb/>
　　旱蝗相仍惟中捍堤禱雨捕蝗無寧晷以禮義感<lb/>
　　富民令出粟分賑全活甚衆<hi>當塗縣志</hi>
　　浦源字以開長洲人泰定中令蕪湖境内大水募<lb/>
　　粟賑給㑹郡發廩米千石令減直以糶源謂民有<lb/>
　　錢可糴則不饑矣盡以米濟之語同列曰郡有責<lb/>
　　吾獨償不以累諸君也<hi>蕪湖縣志</hi>
<pb n="KR2k0042_WYG_116-23b"/>
　　倪淵字仲深烏程人泰定中授當塗主簿先是延<lb/>
　　祐初邑令經理田土考覈失實令淵署篆乃分畫<lb/>
　　編次為圖籍釐隠匿除增加衆大悦歲祲四境上<lb/>
　　災狀郡戒縣弗受淵爭之不得即日求解組去郡<lb/>
　　守驚悟遣吏謝即委以檢視淵躬視阡陌稽實蠲<lb/>
　　税民賴以甦<hi>當塗縣志</hi>
　　暢師文字純甫南陽人至正間太平路總管歲大<lb/>
　　旱捐俸致禱㴻雨大降公田米積之盈屋曰我家<lb/>
<pb n="KR2k0042_WYG_116-24a"/>
　　能盡食此乎呼貧士及細民恣其取去<hi>元史本傳</hi>
　　靳義字處宜河南人至正十二年守太平寛仁勤<lb/>
　　敏溧水彭賔等倡亂分道來冦義列營要害且戰<lb/>
　　且撫賔等皆敗降明兵渡采石義赴水死<hi>太平府志</hi>
　明楊偁字廷舉合肥人元至正乙未太祖取太平丙<lb/>
　　申偁知蕪湖民散賦逋偁首詢疾苦興利除害招<lb/>
　　徠遺黎撫摩凋瘵邑以治稱壬寅建縣治立坊舍<lb/>
　　<hi>南畿志</hi>
<pb n="KR2k0042_WYG_116-24b"/>
　　許瑗字栗夫樂平人明初知太平府厲士卒修城<lb/>
　　池撫黎庶陳友諒以兵十萬來攻瑗偕樞宻院判<lb/>
　　王鼎守將花雲堅壁拒守城陷皆死之<hi>南畿志</hi>
　　花雲懐逺人為太平守將元至正二十年五月陳<lb/>
　　友諒圍城雲率麾下三千人結陣迎戰三日友諒<lb/>
　　不得入乃以巨舟乗漲泊城西南隅舟尾髙與城<lb/>
　　平士卒縁之上時城中乏食士不能戰丙辰城遂<lb/>
　　陷賊縛雲急雲怒罵曰賊奴爾縛吾吾主必滅爾<lb/>
<pb n="KR2k0042_WYG_116-25a"/>
　　斬為膾也遂奮躍大呼起縛盡絶奪守者刀連殺<lb/>
　　五六人復罵曰賊非吾主敵也曷不速降賊怒縛<lb/>
　　雲舟檣叢射之比死罵不絶口妻郜氏赴水死<hi>谷應</hi>
　　<hi>泰通鑑紀事本末</hi>
　　黄朝弼明初知蕪湖縣蕭然類寒畯公務雖冗退<lb/>
　　必讀書去官士民爭醵金為贐不受惟出所攜書<lb/>
　　一篋易鈔而行<hi>南畿志</hi>
　　呉聰潮州人明初蕪湖縣丞性至孝嘗畫海雲南<lb/>
<pb n="KR2k0042_WYG_116-25b"/>
　　望圖懸於壁民有不得乎親者痛治之復泣語曰<lb/>
　　吾以不得侍親為憂汝幸在膝下何為不孝聞者<lb/>
　　多感悔焉<hi>廣輿記</hi>
　　王俊字用章永平人洪武五年知當塗出俸錢創<lb/>
　　建邑學不足則售其家田園助之以德化民濟以<lb/>
　　威嚴<hi>當塗縣志</hi>
　　周鑄洪武中知繁昌撫民有方律巳以嚴尋擢御<lb/>
　　史<hi>繁昌縣志</hi>
<pb n="KR2k0042_WYG_116-26a"/>
　　孟㢘洪武中知當塗縣坐事與縣丞趙森同逮獄<lb/>
　　耆民具列善政詣闕以請遣還任<hi>當塗縣志</hi>
　　顔宣永樂中令繁昌修縣㕔建城隍廟禱雨即應<lb/>
　　<hi>繁昌縣志</hi>
　　黄誠合浦人宣德七年授蕪湖教諭勤於學政規<lb/>
　　矩嚴整與司訓廖驩兩人相濟<hi>蕪湖縣志</hi>
　　盧忠字以誠漳州人正統初授府學訓導日進諸<lb/>
　　生講解寒暑不輟巡撫薦其才堪戎伍上曰與其<lb/>
<pb n="KR2k0042_WYG_116-26b"/>
　　戎伍得人何如學校得師<hi>太平府志</hi>
　　張嵓字具瞻上虞人初授宣城教諭正統三年巡<lb/>
　　撫周忱薦知當塗題梅詩贈之云疎影横斜出泮<lb/>
　　池一氊清冷最相宜彈琴却傍青山去百里春田<lb/>
　　在此時嵓蒞官清勤黌宫縣治譙樓驛傳橋梁道<lb/>
　　路修葺一新簿書填委暮必至學舍省諸生勤惰<lb/>
　　後歴官知荆州府<hi>當塗縣志</hi>
　　李慶景泰末令繁昌縣治濵江數有水患慶建議<lb/>
<pb n="KR2k0042_WYG_116-27a"/>
　　内遷<hi>繁昌縣志</hi>
　　周鳳字文祥汲縣人成化九年知太平府衣食寒<lb/>
　　素不以家累自隨嘗疏通市河郡人便之<hi>太平府志</hi>
　　唐詔陽信人成化中同知太平清謹簡易吏民愛<lb/>
　　服卒於官啓笥惟書數卷<hi>太平府志</hi>
　　劉憲字廷式益陽人成化間知蕪湖百廢俱修遷<lb/>
　　瀂港驛於縣市遷河口鎮巡司於瀂港邑人便之<lb/>
　　<hi>蕪湖縣志</hi>
<pb n="KR2k0042_WYG_116-27b"/>
　　徐禮字敬先餘杭人成化中令繁昌建社學起舖<lb/>
　　舍弊除利興尋擢御史<hi>繁昌縣志</hi>
　　包羲民字淳夫合浦人成化末知繁昌撫下寛仁<lb/>
　　尤毅然有守不喜飾厨傳以媚上官㑹以憂去士<lb/>
　　民惜焉<hi>繁昌縣志</hi>
　　徐節字時中壽昌人以御史出知太平建學宫修<lb/>
　　郡志造浮橋均郵遞民間失火節奔救禱天火隨<lb/>
　　滅㑹觸直指怒突至府清庫并檢内宅僅得敝衣<lb/>
<pb n="KR2k0042_WYG_116-28a"/>
　　數事直指慙云如此賢太守安用撫按為特疏薦<lb/>
　　之<hi>太平府志</hi>
　　張伯祥字元吉鄞縣人𢎞治中知蕪湖勤䘏民隠<lb/>
　　有古循吏風邑庠舊無尊經閣為經營創建功成<lb/>
　　而民不知擾<hi>蕪湖縣志</hi>
　　趙文奎字璧仲江陵人𢎞治間知繁昌建旌善申<lb/>
　　明亭修壇壝贍孤寡<hi>繁昌縣志</hi>
　　趙祐字汝翼雙流人𢎞治中令繁昌重農勸學政<lb/>
<pb n="KR2k0042_WYG_116-28b"/>
　　肅獄平隣邑訟不得直多求聽斷尋擢御史<hi>繁昌縣志</hi>
　　底藴字希準廣寧人正德間以給事中出知太平<lb/>
　　府明爽愷悌建養濟院<hi>太平府志</hi>
　　林有年字以永莆田人正德初知繁昌㢘而有才<lb/>
　　以課最擢御史<hi>繁昌縣志</hi>
　　李永蕃字貽錫永興人正德中知當塗振興士類<lb/>
　　繕築圩堤均徭除羨決訟如流<hi>當塗縣志</hi>
　　汪本字惟中浮梁人正德間知蕪湖流冦猖獗客<lb/>
<pb n="KR2k0042_WYG_116-29a"/>
　　兵四集本悉心籌畫軍需不缺民無所病<hi>蕪湖縣志</hi>
　　王軾字子敬揭陽人正德十五年知蕪湖甫下車<lb/>
　　值宸濠反中官擁兵作威福僚屬逃匿軾身當之<lb/>
　　芻糧委積咄嗟而具<hi>蕪湖縣志</hi>
　　郭湍莆田人正德中府學教授拔諸生之秀者讀<lb/>
　　書齋中夜分省其勤惰或煮茗炊粥佐之正德己<lb/>
　　卯嘉靖壬午乙酉三科貢士皆出其門<hi>太平府志</hi>
　　林鉞字宏用晉江人嘉靖中守太平興賢造士養<lb/>
<pb n="KR2k0042_WYG_116-29b"/>
　　老䘏孤嘗築姑溪壩建亭其上由是姑水瀠折不<lb/>
　　苦衝決<hi>太平府志</hi>
　　馬森字孔養嘉靖中知府事歲祲出官粟數萬斛<lb/>
　　以活民善讞獄隣郡有寃抑俱願就決<hi>太平府志</hi>
　　陳璋字圭仲光州人嘉靖中授太平同知勇敢多<lb/>
　　才長於應變倭賊蕭顯破上海操撫交薦璋能辦<lb/>
　　賊命同蘇州同知任環統兵籌畫璋上禦倭二十<lb/>
　　事從之七月破顯斬首千餘級寇遁<hi>太平府志</hi>
<pb n="KR2k0042_WYG_116-30a"/>
　　李价番禺人嘉靖中知當塗雅負通才為政專尚<lb/>
　　寛簡禮賢敬老周䘏無告尤加意庠序士民皆愛<lb/>
　　服焉<hi>當塗縣志</hi>
　　王德溢字懋中連江人嘉靖中知蕪湖徭役里甲<lb/>
　　與江夫事宜裁處悉當<hi>蕪湖縣志</hi>
　　張永明字衷誠烏程人嘉靖間知蕪湖㢘慎公平<lb/>
　　時章聖太后梓宫南祔道經江上中貴多所誅求<lb/>
　　永明委曲劑量供應悉如禮制民賴以安子天德<lb/>
<pb n="KR2k0042_WYG_116-30b"/>
　　産於蕪署後成進士復為蕪令有惠政邑人顔其<lb/>
　　堂曰繼美<hi>蕪湖縣志</hi>
　　陳一道字邦緒晉江人嘉靖間任蕪湖丞倭寇犯<lb/>
　　江上奉檄南陵防𠞰臨敵衆潰一道獨奮勇殺賊<lb/>
　　以勢孤遇害家人子義赴援亦死事聞贈一道應<lb/>
　　天通判子義贈應天經歴立祠縣治東祀之<hi>蕪湖縣志</hi>
　　錢立字守禮仁和人初授刑部主事海瑞言事繫<lb/>
　　獄立謹視之得無恙萬厯二年知太平府築蕪湖<lb/>
<pb n="KR2k0042_WYG_116-31a"/>
　　城剏官圩東石堤四十里遷當塗學宫于城南蘇<lb/>
　　馬賦<hi>太平府志</hi>
　　王貽德字師禹全州人萬厯中守太平門無私謁<lb/>
　　郡齋可羅雀時詔居官㢘介者特賜宴賚貽德名<lb/>
　　居第一<hi>太平府志</hi>
　　王繼明字用晦永嘉人萬厯間由當塗令歴知太<lb/>
　　平府秩滿瀕行餘俸二百金悉散給貧乏抵家無<lb/>
　　擔石儲所居不蔽風雨<hi>太平府志</hi>
<pb n="KR2k0042_WYG_116-31b"/>
　　何士林字翹甫富順人萬厯二十九年知太平府<lb/>
　　歲頻水士林糴穀分賑又刻木為隷閭井不聞追<lb/>
　　呼復馬政增其價值民免貽累<hi>太平府志</hi>
　　馬重德字瑞軒遼陽人萬厯中授太平通判以㢘<lb/>
　　能屢署上考攝篆當塗及𣙜闗蕪湖均有惠政<hi>太平</hi>
　　<hi>府志</hi>
　　蔡時鼎漳浦人以御史直言降典史萬厯中遷太<lb/>
　　平推官讞獄一以仁恕署府篆歲祲請于撫按築<lb/>
<pb n="KR2k0042_WYG_116-32a"/>
　　堤開糴<hi>太平府志</hi>
　　李春熙字皥如建寧人萬厯中太平推官不以擊<lb/>
　　斷為能署篆當塗禁勾攝緩徵徭拓儒學基址築<lb/>
　　姑溪壩買田為增修費視事裁數月所興革皆切<lb/>
　　中利弊<hi>太平府志</hi>
　　章嘉貞字元禮德清人萬厯丙申知當塗歲祲疫<lb/>
　　死者載道嘉貞賑饑施藥暑雨不輟大水圩岸將<lb/>
　　崩躬督捍救經月露宿水愈溢泣曰堤潰民其魚<lb/>
<pb n="KR2k0042_WYG_116-32b"/>
　　矣無民奚以令為躍入巨浸中若有物翼之者衆<lb/>
　　亟挽以上得不死水漸平堤得無恙<hi>當塗縣志</hi>
　　鄧光祚字日昌曲江人萬厯間知當塗建天門書<lb/>
　　院集多士肄業其中<hi>當塗縣志</hi>
　　朱汝鼇字雨化長興人萬厯間知當塗條畫築圩<lb/>
　　十五則曲盡其利釐剔里甲積蠧㢘邑大憝寘之<lb/>
　　法建集賢樓大成坊<hi>當塗縣志</hi>
　　葉繼美字含章嘉善人萬厯中知蕪湖㢘明剛果<lb/>
<pb n="KR2k0042_WYG_116-33a"/>
　　下車即遷學金馬門吉址尋擢給事中<hi>蕪湖縣志</hi>
　　勞永嘉字無施崇德人萬厯三十年知蕪湖不諂<lb/>
　　事上官送迎幾廢歲時遣吏問民疾苦以時存䘏<lb/>
　　<hi>蕪湖縣志</hi>
　　曾袠字資銘東莞人萬厯中知蕪湖縣牒訴喧沓<lb/>
　　袠目視耳聽手批口答一時并舉了無錯謬百姓<lb/>
　　畏而愛之<hi>蕪湖縣志</hi>
　　鄧一儒沔陽州人萬厯中知繁昌待士有禮撫民<lb/>
<pb n="KR2k0042_WYG_116-33b"/>
　　有恩馭吏有法救荒必實決獄不爽<hi>繁昌縣志</hi>
　　王柱字克中長沙人萬厯三十八年知繁昌歲頻<lb/>
　　饑捐俸設粥復勸富家出粟助之諭民增築圩堤<lb/>
　　躬為督察建横塘河口二壩以資蓄洩<hi>繁昌縣志</hi>
　　胡爾慥字孟修德清人萬厯間知郡事濬河建闗<lb/>
　　節費代餉<hi>太平府志</hi>
　　李若訥字季重臨邑人萬厯末知太平禮士勤民<lb/>
　　<hi>太平府志</hi>
<pb n="KR2k0042_WYG_116-34a"/>
　　陳善道字敬甫華亭人萬厯末當塗教諭對諸生<lb/>
　　藹若家人不受貧士餽遺且推解之性至孝丁母<lb/>
　　憂哭踊幾殞去之日諸生泣送者二百餘人<hi>當塗縣志</hi>
　　晏清字元州黄岡人天啓元年知蕪湖㢘介明允<lb/>
　　尋調呉江百姓請留呉吏來迎至相爭于路不得<lb/>
　　行再宿然後去<hi>蕪湖縣志</hi>
　　鄭瑜字崑石東莞人崇禎時知太平府正已率屬<lb/>
　　一時撫按監司皆加敬禮歲饑發廩不繼捐俸佽<lb/>
<pb n="KR2k0042_WYG_116-34b"/>
　　之仍諭富室出糶左良玉兵南下瑜嚴加守備增<lb/>
　　城浚濠屹然無恐<hi>太平府志</hi>
　　徐養心字無所江陵人崇禎六年知當塗流寇屠<lb/>
　　和陽難民數千聚江干無舟不得渡賊且近呼號<lb/>
　　將赴水養心望見曰隣民猶吾民亟命船盡渡之<lb/>
　　姑孰無備衆心危殆養心令沿江徹夜張炬礟聲<lb/>
　　不絶賊懼乃退尋擢御史<hi>當塗縣志</hi>
　　梁應材號瑶石陽春人崇禎時知蕪湖毎晨出視<lb/>
<pb n="KR2k0042_WYG_116-35a"/>
　　事必焚香告天誓與百姓興利除害訟獄無擾徵<lb/>
　　斂不苛學舍久圮經營修建<hi>蕪湖縣志</hi>
　　張繼曾字省之清江人崇禎十年知繁昌先是邑<lb/>
　　令羅明祖嘗議築城中止繼曾次第經營身先督<lb/>
　　察功成而民不擾<hi>繁昌縣志</hi>
　　井焜字虞章霸州人崇禎十二年知蕪湖毎春親<lb/>
　　歴村社勸課農桑時江北流寇猖獗焜修城堡為<lb/>
　　防衛計躬自措辦不取諸民民恃以無恐<hi>蕪湖縣志</hi>
<pb n="KR2k0042_WYG_116-35b"/>
國朝張京澤州人順治二年知當塗縣清操節儉飯脱<lb/>
　　粟服御無華飾為政簡易折獄明敏自輯讞語為<lb/>
　　琴餘録徵收田糧正額外不留耗羨民咸德之陞<lb/>
　　工科給事中<lb/>
　　林中瑜字玉崑遼陽人順治三年協鎮太平奉檄<lb/>
　　𠞰撫麻姑港口所至有功郡東土寇竊發中瑜統<lb/>
　　兵搗其巢穴馬陷深塹殁於陣<lb/>
　　范為憲字眉生内江人順治三年知繁昌縣土寇<lb/>
<pb n="KR2k0042_WYG_116-36a"/>
　　千餘人薄城下憲率衆登陴面中流矢不少動指<lb/>
　　麾勇士從城南隅出力戰殺賊賊驚遁事平士民<lb/>
　　有為仇家所陷以賊案株連者憲力為申雪悉荷<lb/>
　　全宥<lb/>
　　劉震龍字駕甫莆田人順治間舉人令繁昌敝衣<lb/>
　　蔬食一介不取里役陋規革除殆盡凡讞獄片言<lb/>
　　決遣蠧猾斂跡㑹部使者清丈江洲震龍躬冒霜<lb/>
　　雪奔走蘆葦中絶不假手胥吏以故繁邑獨無增<lb/>
<pb n="KR2k0042_WYG_116-36b"/>
　　課之累以疾卒官士民醵金為賻始得歸葬<hi>以上舊通</hi>
　　<hi>志</hi>
　　張邦寄字震軒遼東人由浙東監司左遷蕪湖令<lb/>
　　㢘介平允自奉粗糲五年如一日<lb/>
　　畢髙選字萬青萊州人順治十三年授蕪湖丞勤<lb/>
　　于吏治毎邑有大事輒毅然自任不辭勞瘁斷決<lb/>
　　疑獄摘發如神嘗修葺學宫兩廡集邑弟子肄業<lb/>
　　其中出俸錢以廩給之<lb/>
<pb n="KR2k0042_WYG_116-37a"/>
　　　廬州府<lb/>
　漢王景字仲通建初八年為廬江太守先是民不知<lb/>
　　牛耕地力有餘食常不足景驅率吏民教用犂耕<lb/>
　　又訓令蠶織為作法制皆著于鄉亭<hi>後漢書循吏傳</hi>
　　應融字義髙汝南人守廬江八年有惠政拜司𨽻<lb/>
　　校尉<hi>漢紀</hi>
　　范式字巨卿金鄉人順帝時為廬江守有威名<hi>後漢</hi>
　　<hi>書獨行傳</hi>
<pb n="KR2k0042_WYG_116-37b"/>
　　羊續字興祖太山平陽人桓帝時廬江太守㑹黄<lb/>
　　巾賊攻舒焚燒城郭續發男子二十以上皆持兵<lb/>
　　勒陳其小弱者使負水灌火力戰大破之安豐賊<lb/>
　　戴風等作亂續復擊破斬首三千餘級生獲渠帥<lb/>
　　其餘黨貸與佃器使歸農業<hi>後漢書本傳</hi>
　　盧植字子榦涿郡人靈帝時拜廬江太守深達政<lb/>
　　宜務存清靜𢎞大體<hi>後漢書本傳</hi>
　　陶謙字恭祖丹陽人少舉孝㢘除舒令郡守不樂<lb/>
<pb n="KR2k0042_WYG_116-38a"/>
　　而謙在官清無可糾劾<hi>呉書</hi>
　　陸康呉人靈帝時廬江太守申明賞罰擊破賊黄<lb/>
　　穰等<hi>後漢書本傳</hi>
　南北朝陳荀朗字深明潁隂人侯景之亂朗起兵據<lb/>
　　巢湖簡文帝宻詔授朗豫州刺史使討景朗率兵<lb/>
　　自巢湖出濡須邀破景軍<hi>陳書本傳</hi>
　唐朱敬則字少連亳州人武德中為廬州刺史代還<lb/>
　　無淮南一物所乗止一馬一子步從而歸<hi>唐書本傳</hi>
<pb n="KR2k0042_WYG_116-38b"/>
　　賈深長樂人乾元中廬州刺史李華稱其有文武<lb/>
　　才畧推心馭下治有嘉績<hi>舊史</hi>
　　路應求字從衆平陽人代宗時刺廬州州城故土<lb/>
　　為之應求始易以甓莅政精敏吏不敢欺民風為<lb/>
　　之一變<hi>舊史</hi>
　　羅珦㑹稽人德宗時刺廬州民間病者捨醫藥禱<lb/>
　　淫祠下令止之修學宫政教簡易有芝草白爵之<lb/>
　　祥以治最賜金紫<hi>唐書循吏傳</hi>
<pb n="KR2k0042_WYG_116-39a"/>
　　李翺字習之憲宗時刺廬州㑹歲旱疫亡籍口四<lb/>
　　萬權豪賤市田屋而窶戸仍輸賦翺下教使以田<lb/>
　　占租收豪室税萬二千緡貧弱以安<hi>唐書本傳</hi>
　　鄭綮字藴武僖宗時刺廬州黄巢掠淮南綮移檄<lb/>
　　請毋犯州境巢笑為斂兵歲滿去贏錢千緡藏州<lb/>
　　庫後他盜至終不敢犯鄭使君錢<hi>唐書本傳</hi>
　宋謝惟士陳留人建隆初以大理評事知廬江時江<lb/>
　　淮新定繕修縣治撫綏士民境内以安<hi>南畿志</hi>
<pb n="KR2k0042_WYG_116-39b"/>
　　陳堯佐字希元閬州人真宗朝再知廬州堯佐十<lb/>
　　典大州以方嚴束下使人知畏而重犯法至其過<lb/>
　　失多保佑之<hi>歐陽修陳公神道碑銘</hi>
　　劉筠字子儀大名人再知廬州筠臨事明達治尚<lb/>
　　簡嚴<hi>宋史本傳</hi>
　　劉綜字居正虞鄉人真宗時知廬州强敏有吏才<lb/>
　　所至挫抑豪右振興法度時論美之<hi>南畿志</hi>
　　陳希亮字公弼青神人仁宗朝知廬州時有虎翼<lb/>
<pb n="KR2k0042_WYG_116-40a"/>
　　軍士屯壽春者以謀不軌伏誅其黨數百人遷於<lb/>
　　廬各懐疑懼竊入府舍將為不利希亮流其渠魁<lb/>
　　以其餘給左右使令且守倉庫衆皆感激指心自<lb/>
　　誓迄不敢貳<hi>南畿志</hi>
　　張田字公載澶淵人嘉祐末知廬州治有善迹嘗<lb/>
　　作欽賢堂繪漢唐以來清能刺史晨夕拜之<hi>宋史本傳</hi>
　　楚建中字正叔洛陽人仁宗朝以天章閣待制出<lb/>
　　知無為軍㢘靜不擾去後歴三甲子民更立祠祀<lb/>
<pb n="KR2k0042_WYG_116-40b"/>
　　之<hi>南畿志</hi>
　　孫覺字莘老髙郵人神宗時為合肥主簿歲旱郡<lb/>
　　守檄民捕蝗輸官覺曰民方艱食若以米易之必<lb/>
　　盡力是為除害而享利也守悦推其法于他縣民<lb/>
　　賴之後為廬州守以明恕著聲<hi>宋史本傳</hi>
　　朱服字行中烏程人哲宗時知廬州值歲饑便宜<lb/>
　　賑䕶全活十餘萬口逾年大疫又課醫持善藥分<lb/>
　　拯之賴以安者甚衆<hi>宋史本傳</hi>
<pb n="KR2k0042_WYG_116-41a"/>
　　王蘧紹聖初知無為軍健於吏才興三圩開十二<lb/>
　　井又築北領以捍水患世䝉其利<hi>南畿志</hi>
　　李公麟字伯時舒州人元符中為無為州司尸叅<lb/>
　　軍政尚通敏聽事判決筆無停思剏製漏箭銅壺<lb/>
　　工巧獨絶<hi>宋史文苑傳</hi>
　　陳瓘字了翁南劍沙縣人大觀中以右司諫劾蔡<lb/>
　　京謫知無為軍為政㢘平<hi>南畿志</hi>
　　米芾政和間知無為軍善察民寃行法不畏强禦<lb/>
<pb n="KR2k0042_WYG_116-41b"/>
　　時飛蝗入境不傷禾稼人咸異之<hi>宋史文苑傳</hi>
　　呉懋字禹功陽羨人徽宗時令廬江時劇盜劉五<lb/>
　　掠州縣去廬江纔一驛懋之官行至中塗或止之<lb/>
　　懋笑曰男兒當斬賊平亂鼠輩何為者今行縛之<lb/>
　　賊聞其來不敢入境<hi>南畿志</hi>
　　胡伸字彦時婺源人以司業知無為軍㑹巢縣黠<lb/>
　　民訴其令斂錢數百千櫝藏列肆中伸察其妄遂<lb/>
　　按訴者罪伸政尚慈恕而利病灼然去之日士民<lb/>
<pb n="KR2k0042_WYG_116-42a"/>
　　繪像祀之<hi>南畿志</hi>
　　趙善俊字俊臣太宗七世孫紹興末知廬州㑹歲<lb/>
　　旱江浙饑民踵至善俊分給官田貸牛種僦屋以<lb/>
　　居至者如歸又以焦湖湮涸饋運不通乃募鄉兵<lb/>
　　保孤姥二山治屋儲粟以備敵增學舍修包拯祠<lb/>
　　人感其化<hi>宋史宗室傳</hi>
　　丁仁湖廣人寧宗時知無為軍嘗築堰蓄水以資<lb/>
　　灌溉民呼為丁公堰<hi>南畿志</hi>
<pb n="KR2k0042_WYG_116-42b"/>
　　江潤身字崇德婺源人咸淳初為合肥主簿清㢘<lb/>
　　剛決讞獄尤矜恕多所平反<hi>南畿志</hi>
　元塔海廬州路總管時飛蝗北來民患之海禱于天<lb/>
　　蝗乃引去亦有墜水死者民乏食開廩減直俾民<lb/>
　　糴之所活甚衆<hi>元史本傳</hi>
　　實喇布哈䝉古人泰定間任舒城縣達嚕噶齊歲<lb/>
　　旱民饑富家閉糴衆將肆焚掠溥化奬勵好義之<lb/>
　　民令出錢糴穀驗口賙給四境以安<hi>舒城縣志</hi>
<pb n="KR2k0042_WYG_116-43a"/>
　　王碩河南人延祐初授無為州同知㢘潔有幹材<lb/>
　　不畏彊禦嘗檄清理學田搜抉隠漏凡得田一百<lb/>
　　一十九頃又追積負糧米三百石自是廩有餘粟<lb/>
　　士得餼養<hi>無為州志</hi>
　明唐元字元亨臨淮人明初知無為州招徠流散安<lb/>
　　集有方以課最擢太僕寺卿<hi>無為州志</hi>
　　蘇敏昌平人洪武初授廬州推官刑政不苛擢知<lb/>
　　府莅任八載甚得民心卒於官民流涕<hi>南畿志</hi>
<pb n="KR2k0042_WYG_116-43b"/>
　　董曾知無為州陳友諒執曾欲降之不屈縛而沈<lb/>
　　諸江世傳泥汊口即曾遇害處<hi>無為州志</hi>
　　伍塾字貢均廬陵人洪武中知廬江開設縣治招<lb/>
　　撫流移嘗手書孝經論語教民誦讀<hi>廬江縣志</hi>
　　樂瓚潞州人洪武十年知無為州剛毅信直吏民<lb/>
　　畏服<hi>南畿志</hi>
　　鄒以信廬陵人永樂五年知無為州政尚德教州<lb/>
　　人感化以博學能文稱文章太守<hi>南畿志</hi>
<pb n="KR2k0042_WYG_116-44a"/>
　　王仕錫南城人永樂二十二年知無為州興學勸<lb/>
　　農修廢舉墜任滿民留之復任九年<hi>南畿志</hi>
　　揭稽字孟哲廣昌人宣德十年以御史出知廬州<lb/>
　　興革悉中矩度先是永樂中遷齊藩于廬王素驕<lb/>
　　衛士强攫民物頗為郡害稽力奏移之<hi>廬州府志</hi>
　　劉顯豐城人宣德十年知舒城縣課農桑興學校<lb/>
　　增開水利與漢劉馥俱祀羮頡侯廟<hi>舒城縣志</hi>
　　杜彪魏縣人知無為州初下車故不事事案牘紛<lb/>
<pb n="KR2k0042_WYG_116-44b"/>
　　積吏胥以為可欺已而情弊灼然迺振紀綱均賦<lb/>
　　役鋤强扶弱民大悦服<hi>無為州志</hi>
　　程文確山人成化中知舒城縣通練吏治興學校<lb/>
　　修水利歲災為民懇免歲辦繇賦尋擢御史<hi>舒城縣志</hi>
　　馬金字汝礪西充人初授廬州通判再遷知府歴<lb/>
　　任久盡去宿蠧建余忠宣公祠創景賢書院修郡<lb/>
　　庠尊經閣購書藏之<hi>廬州府志</hi>
　　呉英裕州人成化間知巢縣理繁劇井然有條奸<lb/>
<pb n="KR2k0042_WYG_116-45a"/>
　　胥無所措手<hi>巢縣志</hi>
　　楊璲字廷佩原武人正徳中知廬州府時劉瑾專<lb/>
　　政境内有巨惡張杲璫張龍兄也璲發其奸撲殺<lb/>
　　之庫吏循故事以羨餘獻璲曰盜官錢者法當遣<lb/>
　　速令歸之庫<hi>廬州府志</hi>
　　聶曼字子貞金谿人廬州教授邃於易終日端坐<lb/>
　　無惰容僚友喪𦵏多所佽助諸生窮甚者月給以<lb/>
　　米<hi>廬州府志</hi>
<pb n="KR2k0042_WYG_116-45b"/>
　　孫聰字克明北直人正德中知合肥寇亂之後招<lb/>
　　撫流移悉心安集<hi>合肥縣志</hi>
　　齊恩隆德人無為州同知善騎射流寇犯圌山檄<lb/>
　　恩往禦以衆寡不敵死之贈光禄寺丞<hi>無為州志</hi>
　　龍誥字孔錫攸縣人正德中知廬州府嘉靖癸未<lb/>
　　大旱開廩設粥平糶營建惠民倉鎮淮樓藉力役<lb/>
　　以給食所活數萬道死者設義塚瘞之<hi>廬州府志</hi>
　　呉嶽字汝喬汶上人嘉靖中知廬州設旌善癉惡<lb/>
<pb n="KR2k0042_WYG_116-46a"/>
　　二亭分列民之賢不肖朔望進諸生講經義歲大<lb/>
　　疫擇醫市藥設局以療之税課千金例輸府悉白<lb/>
　　上臺貯公帑西山産薪惟供官爨弛其禁與民共<lb/>
　　之<hi>廬州府志</hi>
　　胡奎字應文新淦人嘉靖庚寅授廬州推官議刑<lb/>
　　無失入詿誤者多為辨脱<hi>廬州府志</hi>
　　張瀚字子文仁和人嘉靖間守廬州州西闗故有<lb/>
　　濠源出李陵雞鳴諸山雨潦則病涉瀚跨流為橋<lb/>
<pb n="KR2k0042_WYG_116-46b"/>
　　民賴以濟歲祲發粟嚴禁糴販數讞大獄多所平<lb/>
　　反<hi>廬州府志</hi>
　　屠仲律字宗豫嘉興人嘉靖庚申以南御史出知<lb/>
　　廬州諳于吏治而愛民尤切歲歉罄囊代輸秋税<lb/>
　　不復徵補㑹疾作百姓祈禱四出願以身代竟卒<lb/>
　　于官<hi>廬州府志</hi>
　　王家賔嘉靖間知廬州府䘏荒興學皆極誠懇以<lb/>
　　拂權貴去官<hi>廬州府志</hi>
<pb n="KR2k0042_WYG_116-47a"/>
　　潘恕字行甫海陽人嘉靖間知合肥吏民一見輒<lb/>
　　不忘置學田數百畝歲收以給寒畯<hi>合肥縣志</hi>
　　陳其樂貴溪人嘉靖中知合肥雖居官家人不廢<lb/>
　　紡績其同邑夏言當路未嘗一通書問<hi>合肥縣志</hi>
　　陳懋觀福建人隆慶初知廬州遇士以禮嘗曰毎<lb/>
　　見諸生暴堦下心即不安斷獄不輕入罪情法相<lb/>
　　麗者猶矜慎再三<hi>廬州府志</hi>
　　何寵臨海人由進士知無為州不事苛察而法所<lb/>
<pb n="KR2k0042_WYG_116-47b"/>
　　當施絶無寛假倭入寇江上羽書日至寵修築城<lb/>
　　池申嚴烽燧一方賴焉<hi>無為州志</hi>
　　王俸字㢘父秀水人萬厯中知廬州剔蠧息民歲<lb/>
　　大旱手執槁禾流涕禱壇壝且拜且行赤日當午<lb/>
　　雷雨忽大作<hi>廬州府志</hi>
　　江沛然黄岡人以給事中謫官經歴署廬江事積<lb/>
　　弊之後力為振刷㢘渠奸寘之法一境肅清<hi>廬江縣志</hi>
　　陳應龍號起田侯官人萬厯十五年知無為州濵<lb/>
<pb n="KR2k0042_WYG_116-48a"/>
　　江一帶為圩三百六十有竒盛夏江流内灌膏腴<lb/>
　　盡没應龍親歴汙萊相度累月申請照糧派夫築<lb/>
　　堤五千二百七十餘丈民名之曰陳公壩<hi>無為州志</hi>
　　何邦漸浪穹人萬厯中知無為州州歲徵漕米八<lb/>
　　千九百有奇約以十之四運黄雒河交兑北上餘<lb/>
　　由長江行千三百里解鳳陽江濤覆溺及虧耗需<lb/>
　　索甚為民害邦漸請留鳳陽臨淮二縣米充鳳餉<lb/>
　　而本州併于黄雒河交兑彼此稱便<hi>無為州志</hi>
<pb n="KR2k0042_WYG_116-48b"/>
　　胡震亨字孝轅海鹽人萬厯中除合肥令英察若<lb/>
　　神民扞網者輒指數姓名蠧吏毫毛不敢有所犯<lb/>
　　邑有世家裔犯竊震亨則資以錢諭令自新其人<lb/>
　　感媿卒改行<hi>合肥縣志</hi>
　　洪邦光福建人知無為州州除養馬免糧田外一<lb/>
　　切歲辦不均邦光酌議申請分秋糧夏麥絲絹糖<lb/>
　　油四則以税糧馬價照畝均攤至今垂為定例<hi>無為</hi>
　　<hi>州志</hi>
<pb n="KR2k0042_WYG_116-49a"/>
　　呉大朴固始人崇禎時知廬州府乙亥春流寇薄<lb/>
　　城大朴守東門發礟斃其魁縱火燒城外民居之<lb/>
　　為賊窟者又起礟樓臨濠東石牐賊不敢逼<hi>廬州府志</hi>
　　熊文舉字公逺新建人崇禎時知合肥㢘平流賊<lb/>
　　薄城文舉分守西偏築威逺亭其上指畫有方<hi>合肥</hi>
　　<hi>縣志</hi>
　　嚴覺字知非歸安人崇禎時知巢縣乙亥春流寇<lb/>
　　陷城被執不屈舉家遇害<hi>巢縣志</hi>
<pb n="KR2k0042_WYG_116-49b"/>
　　趙興基字鶴天雲南人通判廬州崇禎壬午張獻<lb/>
　　忠薄城下興基分守水西門防禦甚力五月城陷<lb/>
　　仗劍下戍樓手刃數賊被創而死經歴鄭元綬浙<lb/>
　　江人分守南薰門亦死之<hi>廬州府志</hi>
國朝趙允光大興人順治初知廬州府時兵燹之後流<lb/>
　　亡未復允光招徠撫字輕徭均賦民獲其利無為<lb/>
　　巢縣間有頑民聚黨為患允光捕之悉獲其魁繩<lb/>
　　以法<lb/>
<pb n="KR2k0042_WYG_116-50a"/>
　　張鵾翔字鵬舉陜西人順治丁亥進士知合肥縣<lb/>
　　為政和平嚴不過刻寛不過縱時皆以循吏稱之<lb/>
　　<hi>舊通志</hi>
　　呉允昇字賔廷奉天人順治九年知廬州府寡慾<lb/>
　　省刑民被其惠時歲連旱允昇設法賑濟全活者<lb/>
　　衆學宫圮壊捐貲繕葺士民立祠祀之<hi>舊通志</hi>
　　王業興字鳴石奉天人順治中知廬州府值海氛<lb/>
　　逼境業興親率家丁及營卒登陴捍禦屢挫賊鋒<lb/>
<pb n="KR2k0042_WYG_116-50b"/>
　　州得無事治郡十三年勸課農桑減省刑獄民咸<lb/>
　　德之又出俸錢建斗文書院聚諸生肄習其中後<lb/>
　　遷荆南巡道<lb/>
　　佟國貞奉天人順治中知無為州瀕江田廬恃圩<lb/>
　　壩為捍蔽十六年三壩將圮國貞相度形勢自鮑<lb/>
　　家橋至周思溝預築堤四千丈有奇名曰四壩後<lb/>
　　三壩傾而田廬卒無恙<lb/>
　　王宗聖奉天人順治中知舒城縣年二十餘詳慎<lb/>
<pb n="KR2k0042_WYG_116-51a"/>
　　如老吏斷訟莅事吏不能欺兵燹後安輯流亡威<lb/>
　　德並著<lb/>
　　張可捷大同人順治中知舒城縣為人悃愊無華<lb/>
　　不炫才不沽名安靜寛和始終如一蔬食布袍順<lb/>
　　民好惡一時稱良吏焉<lb/>
　　祁文友廣東人順治十八年知廬江縣清丈量均<lb/>
　　里甲平賦役勸農桑<lb/>
　　薛之佐字鶴齊蒼溪人知廬州府精明强幹剔弊<lb/>
<pb n="KR2k0042_WYG_116-51b"/>
　　釐奸豪强不逞之徒皆潛徙境外士民頌之<lb/>
　　聶源字天水宣府人知廬州府為政寛簡愛民禮<lb/>
　　士值大兵至郡軍需旁午源殫心籌畫閭閻得以<lb/>
　　不擾未幾引年乞休士民皆泣送之<lb/>
　　顔堯揆永春人康熙六年知無為州時前令佟國<lb/>
　　貞所築新壩漸為江濤所齧揆自李家祠至王家<lb/>
　　渡築壩八百八十丈濶三丈髙一丈九尺次年大<lb/>
　　水田廬恃以無恙并和州含巢二縣皆賴焉州民<lb/>
<pb n="KR2k0042_WYG_116-52a"/>
　　勒石於壩上名之曰顔公壩<lb/>
　　何朝聘奉天人康熙初知舒城縣明敏有才畧正<lb/>
　　賦不缺於供而民無催科之擾招民墾田給以牛<lb/>
　　種治舒七載獄訟衰息<lb/>
　　董守義奉天人康熙中知舒城縣有幹濟才逆藩<lb/>
　　之亂舒為衝邑大兵往來驛絡舟車芻糗應時而<lb/>
　　辦閭閻無擾邑人戴之<lb/>
　　李衍芳字徵逺雲南人康熙二十三年知廬江邑<lb/>
<pb n="KR2k0042_WYG_116-52b"/>
　　南有二湖環湖皆圩田惟缺口一河通江洩水豪<lb/>
　　民毎截河作壩障上流以資灌溉澇則以隣為壑<lb/>
　　又編竹横於河以收漁利民病之衍芳特申請除<lb/>
　　去<lb/>
　　　鳳陽府<lb/>
　漢宋均字叔庠安衆人建武中遷九江太守郡多虎<lb/>
　　患均到退奸貪進忠善虎東渡中元元年山陽楚<lb/>
　　沛多蝗飛至九江境輒東西散去<hi>後漢書本傳</hi>
<pb n="KR2k0042_WYG_116-53a"/>
　　時苗鉅鹿人建安中為壽春令始之官用黄牸牛<lb/>
　　駕車歲餘生一犢及去謂主簿曰令來時本無此<lb/>
　　犢是淮南所生也留之而去<hi>後漢紀</hi>
　晉劉頌字子雅廣陵人武帝時為淮南王相在官嚴<lb/>
　　整甚有政績舊修芍陂歲用數萬人豪强兼并孤<lb/>
　　貧失業頌使計工受直百姓歌其平惠<hi>晉書本傳  互見揚</hi>
　　<hi>州府人物</hi>
　南北朝宋垣䕶之字彦宗桓道人元嘉中為鍾離太<lb/>
<pb n="KR2k0042_WYG_116-53b"/>
　　守王𤣥謨攻滑臺䕶之百舸為前鋒虜牽𤣥謨水<lb/>
　　軍大艚連以鐵鎖三重絶䕶之路䕶之中流而下<lb/>
　　以長柯斧斷鎖惟失一舸餘舸並全<hi>宋書本傳</hi>
　齊沈文季字伯達武康人官尚書右僕射魏軍南侵<lb/>
　　明帝遣文季鎮壽春文季入城嚴加守備魏軍遁<lb/>
　　百姓無所損<hi>齊書本傳</hi>
　梁曹景宗字子震新野人梁天監五年魏拓跋英攻<lb/>
　　鍾離詔景宗往援擊破之<hi>梁書本傳</hi>
<pb n="KR2k0042_WYG_116-54a"/>
　隋趙軌洛陽人為壽州總管長史芍陂舊有五門堰<lb/>
　　蕪穢不治軌更開三十六門灌田五十餘頃<hi>隋書循吏</hi>
　　<hi>傳</hi>
　　元孝矩洛陽人拜壽州總管髙祖賜璽書曰楊越<lb/>
　　氛祲侵軼邊鄙爭桑興役不識大猷以公志存逺<lb/>
　　略故令鎮邊服懐柔以禮稱朕意焉<hi>隋書本傳</hi>
　唐員半千字榮期齊州人為濠州刺史不專任吏所<lb/>
　　至禮化大行<hi>唐書本傳</hi>
<pb n="KR2k0042_WYG_116-54b"/>
　　張鎰字季權河南人大厯中刺濠州政條清簡延<lb/>
　　經術之士講教生徒比去州升明經者四十人李<lb/>
　　靈耀反鎰團鄉兵嚴守禦<hi>唐書本傳</hi>
　　張萬福元城人㓜從征有功賜名正德宗時李正<lb/>
　　已反屯兵埇橋江淮漕船不敢踰渦口乃以萬福<lb/>
　　刺濠州帝曰先帝改爾名者所以褒也朕謂江淮<lb/>
　　草木亦知爾威名若從所改恐賊不曉是卿復賜<lb/>
　　舊名萬福馳至渦口駐馬於岸悉發漕船賊兵倚<lb/>
<pb n="KR2k0042_WYG_116-55a"/>
　　岸熟視不敢動<hi>唐書本傳</hi>
　　李遜字友道為濠州刺史時觀察使多額外浮斂<lb/>
　　遜一不應<hi>唐書本傳</hi>
　　侯固大中間濠州刺史奏乞增植桑無加税有石<lb/>
　　刻在定逺縣門<hi>舊史</hi>
　五代李延鄒鄱陽人濠州録事叅軍郭廷謂降周時<lb/>
　　命草降表延鄒責以忠義廷謂以兵脅之延鄒投<lb/>
　　筆曰大丈夫終不負國為叛臣作降表遂遇害<hi>南唐</hi>
<pb n="KR2k0042_WYG_116-55b"/>
　　<hi>書郭廷謂傳</hi>
　宋王郁臨江人為濠州判官臨没謂家人曰吾歴官<lb/>
　　五十餘年慎于用刑活人多矣後其有興者乎<hi>宋史</hi>
　　<hi>王欽若傳</hi>
　　張式字景則建安人天禧時知濠州州人縊其妻<lb/>
　　而以自殺告獄既具式詰之立伏人以為神終身<lb/>
　　不營田宅得禄即以置書曰子孫業此足矣<hi>南畿志</hi>
　　魏琰字子浩知壽州盜殺寺童子有司執僧笞服<lb/>
<pb n="KR2k0042_WYG_116-56a"/>
　　琰㢘知其寃脱械縱之一府爭以為不可後數日<lb/>
　　得真盜<hi>宋史本傳</hi>
　　呉奎字長文濰州人至和二年知壽州專以仁恕<lb/>
　　及民事至立斷吏民久而思之<hi>宋史本傳</hi>
　　張昇字杲卿韓城人嘗守濠州昇忠信清儉不受<lb/>
　　私謁分俸禄以贍九族<hi>宋史本傳</hi>
　　陳堯佐字希元閬州人知壽州歲大饑堯佐自出<lb/>
　　米為糜以食饑者於是吏民皆爭出米所全活者<lb/>
<pb n="KR2k0042_WYG_116-56b"/>
　　數萬人<hi>宋史本傳</hi>
　　曾致堯字正臣南豐人知壽州州近京師諸豪大<lb/>
　　商結權貴號為難治致堯居歲餘斂手不敢犯人<lb/>
　　亦莫見其以何術而然也既去壽人遮留以一騎<lb/>
　　二卒逃去過他州猶有追之者<hi>歐陽修曾公神道碑銘</hi>
　　盛修已通判宿州建炎三年盜入宿修已被執不<lb/>
　　屈為所害<hi>南畿志</hi>
　　康允之建炎中知壽春府渠賊丁進聚衆萬餘人<lb/>
<pb n="KR2k0042_WYG_116-57a"/>
　　攻城允之率軍民固守賊解圍去奏至髙宗謂輔<lb/>
　　臣曰此郡守得人之效也<hi>南畿志</hi>
　　徐瑞益金華人為虹縣尉張邦昌偽詔至縣令以<lb/>
　　下迎拜宣讀如常儀獨瑞益不赴向子諲言於朝<lb/>
　　為易文資<hi>南畿志</hi>
　　邵青紹興中為兵馬鈐轄濠州陷青巷戰死之<hi>南畿</hi>
　　<hi>志</hi>
　　連南夫應山人髙宗時守濠州舊有東西二城濠<lb/>
<pb n="KR2k0042_WYG_116-57b"/>
　　水經其間入淮南夫決濠水由城西徑達於淮合<lb/>
　　二城為一<hi>南畿志</hi>
　　楊照濠州將官金圍城急照躍上角樓刺賊俄中<lb/>
　　流矢卒有統領丁元者呼其徒毋負國一舟二百<lb/>
　　人皆鬭死<hi>宋史忠義孫暉傳</hi>
　　王阮字南卿江州人紹熙中知濠州請復曹瑋方<lb/>
　　田修种世衡射法日講守備與邊民訪北境事終<lb/>
　　阮在濠無南侵患<hi>宋史本傳</hi>
<pb n="KR2k0042_WYG_116-58a"/>
　　王霆字定叟東陽人理宗朝知濠州節浮費糴粟<lb/>
　　買馬以備不虞尋差知安豐軍臣寮上言王霆在<lb/>
　　濠人甚安之不宜輕易詔再守濠職事修舉<hi>宋史本傳</hi>
　　李庭之淳祐中為兩淮制置司叅議官議栅清河<lb/>
　　五口增淮南烽火一百二十及知濠州復城荆山<lb/>
　　以備淮南凡所籌措皆切中機宜<hi>宋史本傳</hi>
　　趙士嶐字景瞻淮南西路兵馬鈐轄駐壽春劇賊<lb/>
　　丁一箭衆號十萬攻城三旬不退士嶐募軍中敢<lb/>
<pb n="KR2k0042_WYG_116-58b"/>
　　死士與之謀選壯士數百出賊不意擊走之<hi>宋史本傳</hi>
　元王庭玉字國寳清苑人至元十五年授招信路總<lb/>
　　管府達嚕噶齊崇教化勸農桑勵風俗境内稱治<lb/>
　　<hi>南畿志</hi>
　　李良祐為靈璧縣尹縣經兵燹城郭為墟至元二<lb/>
　　十四年復立縣良祐相度形勢内廨外市皆所經<lb/>
　　始<hi>靈璧縣志</hi>
　　安汝明寧晉人延祐中宰定逺興利除害三年土<lb/>
<pb n="KR2k0042_WYG_116-59a"/>
　　田闢戸口增盜息賦均民無勞役<hi>定逺縣志</hi>
　　嚴忠信東昌人知濠州政尚嚴明大興學校<hi>南畿志</hi>
　　谷杲字明之至治二年為安豐路總管有能聲<hi>南畿</hi>
　　<hi>志</hi>
　　哈喇字元素賜姓金至順間為鍾離縣達嚕噶齊<lb/>
　　平反寃獄政為諸邑最<hi>南畿志</hi>
　　呉昇字起東黄巖人至正間尹虹縣性㢘潔才具<lb/>
　　亦優士民稱之<hi>虹縣志</hi>
<pb n="KR2k0042_WYG_116-59b"/>
　　張謙字文益髙唐人至正六年安豐路總管歲饑<lb/>
　　賑䘏有方多所全活<hi>南畿志</hi>
　明蔣子杰奉化人洪武初任知府寛嚴相濟惠政甚<lb/>
　　多<hi>南畿志</hi>
　　樂徽洪武初知虹縣政教修舉百廢皆所興造<hi>虹縣</hi>
　　<hi>志</hi>
　　樂瓚陽城人洪武初知臨淮縣㢘幹賦均役平<hi>臨淮</hi>
　　<hi>縣志</hi>
<pb n="KR2k0042_WYG_116-60a"/>
　　鄭真鄞縣人洪武中教諭臨淮多方造士㑹晉王<lb/>
　　之國道經臨淮召講春秋真開陳大義王甚喜<hi>南畿</hi>
　　<hi>志</hi>
　　楊浩江陵人永樂中知府事律已無私御下有道<lb/>
　　<hi>鳳陽府志</hi>
　　楊鏞永樂中知懐逺縣㢘謹愛民遷知沂州百姓<lb/>
　　攀留<hi>懐逺縣志</hi>
　　閻斌乾州人宣德四年授臨淮縣丞盡心撫字吏<lb/>
<pb n="KR2k0042_WYG_116-60b"/>
　　民愛服將代相率詣上臺乞留在官二十三年終<lb/>
　　始一節<hi>臨淮縣志</hi>
　　何誠字則明莆田人正統元年知虹縣清慎慈惠<lb/>
　　士民愛戴秩滿父老三百餘人詣闕請留㑹以疾<lb/>
　　卒百姓行號坐哭如喪考妣<hi>虹縣志</hi>
　　楊瓚正統間知鳳陽府持身㢘介莅政公勤入覲<lb/>
　　上賜襲衣褒勞<hi>鳳陽府志</hi>
　　白玉後軍都督府同知成化元年守禦鳳陽修復<lb/>
<pb n="KR2k0042_WYG_116-61a"/>
　　芍陂興水利至今賴之<hi>廣輿記</hi>
　　章鋭字元進鄞縣人成化二十一年知府事持已<lb/>
　　公勤讞獄精審修學宫刻中都志綱舉目張得為<lb/>
　　政大體<hi>鳳陽府志</hi>
　　劉槩濟寧人成化間知壽州發姦摘伏豪黠屏跡<lb/>
　　禁師巫斥淫祀招延名儒振興黌序尤講禦荒之<lb/>
　　策量道里逺近分設預備倉又建石橋置義塜古<lb/>
　　良牧無以過焉<hi>壽州志</hi>
<pb n="KR2k0042_WYG_116-61b"/>
　　曾大有字世亨麻城人𢎞治中知定逺縣凡黌舍<lb/>
　　官廨城郭坊市悉為增拓修治撲滅妖賊孔布等<lb/>
　　一境晏然<hi>定逺縣志</hi>
　　呉九功雲南後衛人正德元年知臨淮縣莅政清<lb/>
　　平存心慈愛行取赴闕士民追送留鞭懸于縣門<lb/>
　　之左<hi>臨淮縣志</hi>
　　楊麓字孔瞻德州人正德二年知定逺縣創建磚<lb/>
　　城民賴保障<hi>定逺縣志</hi>
<pb n="KR2k0042_WYG_116-62a"/>
　　陳伯安黄陂人正德六年以御史謫知靈璧縣時<lb/>
　　流寇楊虎擁衆來攻伯安被執不屈賊義而釋之<lb/>
　　歸益圖守禦之計增髙城若干尺鑿河廣八里以<lb/>
　　環其外全邑藉屏障焉<hi>靈璧縣志</hi>
　　蔣賢隴州人正德六年授靈璧主簿楊虎入寇賢<lb/>
　　與指揮錢英率民兵扞禦被執大罵不屈皆遇害<lb/>
　　<hi>南畿志</hi>
　　趙楷嘉靖間知鳳陽縣身服布袍出入跨一羸馬<lb/>
<pb n="KR2k0042_WYG_116-62b"/>
　　從役二三人不畏强禦豪猾望風斂迹三日一至<lb/>
　　學宫拔弟子之秀者廩給之多所成就<hi>鳳陽縣志</hi>
　　劉熇字德輝完縣人嘉靖四年知定逺縣時大饑<lb/>
　　疫邑里蕭然熇拊循三年逃者以集居者以饒<hi>定逺</hi>
　　<hi>縣志</hi>
　　劉天民字希尹歴城人嘉靖四年知壽州崇奬節<lb/>
　　孝懲刈頑梗立鄉社以厚風俗北門石橋久圮增<lb/>
　　修二百餘丈積穀三萬石備荒<hi>壽州志</hi>
<pb n="KR2k0042_WYG_116-63a"/>
　　林大槐莆田人嘉靖四十五年知懐逺縣持身清<lb/>
　　約日食止一蔬修復陂塘積貯倉粟卒于官無以<lb/>
　　為殮士民悼之<hi>懐逺縣志</hi>
　　張淵江西人隆慶五年知鳳陽縣毎節省歲支公<lb/>
　　費及兊運餘米以代百姓之不能輸者加意恤民<lb/>
　　而嚴于馭吏以蜚語劾去吏有進藏中鏹為道里<lb/>
　　費者笑曰吾肯以官休易操耶斥不受<hi>鳳陽縣志</hi>
　　陳永直蒲州人萬厯中授捕盜通判執法甚嚴初<lb/>
<pb n="KR2k0042_WYG_116-63b"/>
　　至獲劇盜折其脛沈淮水中四境肅然<hi>鳳陽府志</hi>
　　王存敬號明洲確山人萬厯三十年知懐逺縣凶<lb/>
　　荒頻仍亟圖休養墾荒賑饑仁聲騰于逺邇<hi>懐逺縣志</hi>
　　黄克纘晉江人萬厯中知壽州愛民禮士而不避<lb/>
　　權要常語寮佐曰受職自有定分名節千古不磨<lb/>
　　申請編派等則名曰一條編至今賴之<hi>壽州志</hi>
　　賈應龍安陽人萬厯三十一年知臨淮縣縣自國<lb/>
　　初為鳳陽府治後府移鳳陽而縣仍名為附郭凡<lb/>
<pb n="KR2k0042_WYG_116-64a"/>
　　公事皆與鳳陽一例協辦民吏重困應龍始申請<lb/>
　　免之又調兩驛夫馬皆得均平<hi>臨淮縣志</hi>
　　陳泰交莆田人萬厯四十四年尹靈璧首革催頭<lb/>
　　包攬之弊除河夫馬戸外幫與里甲各色科擾流<lb/>
　　亡復業者數千家<hi>靈璧縣志</hi>
　　張中藴永嘉人萬厯四十八年知懐逺縣性亢直<lb/>
　　居官不攜眷屬一綈袍數年不易歴知鳳陽府<hi>鳳陽</hi>
　　<hi>府志</hi>
<pb n="KR2k0042_WYG_116-64b"/>
　　范紹裘字次濂㑹稽人天啓丙寅任糧馬通判署<lb/>
　　司李事攝鳳陽臨淮篆所至以㢘能稱時鎮守太<lb/>
　　監劉鎮建魏璫生祠於臨淮紹裘絶不為屈世尤<lb/>
　　服其勁節<hi>鳳陽府志</hi>
　　朱國相榆林人署正留守事乙亥流賊張獻忠由<lb/>
　　壽春攻鳳陽國相率營兵接戰于上窰山生擒賊<lb/>
　　騎二人射死甚衆頃之賊萬騎俱至矢如蝟集遂<lb/>
　　自刎死時留守中衛指揮陳𢎞道亦力戰死之<hi>鳳陽</hi>
<pb n="KR2k0042_WYG_116-65a"/>
　　<hi>府志</hi>
　　張國翰鳳陽衛指揮崇禎八年流賊攻城督衆力<lb/>
　　戰退之十七年劉良佐叛兵攻城又募敢死士縋<lb/>
　　城出戰城以得全<hi>鳳陽府志</hi>
　　顔容暄漳州人復聖裔知鳳陽府流賊犯境遣兵<lb/>
　　同朱國相接戰及聞敗暄冠帶坐堂上罵賊不屈<lb/>
　　賊殺之火其屍于堂階石上血漬成形宛如其像<lb/>
　　郡人立塜建祠祀焉<hi>鳳陽府志</hi>
<pb n="KR2k0042_WYG_116-65b"/>
　　莊祖誼成都人崇禎十五年知懐逺縣甫下車即<lb/>
　　設計擒崔乾兩劇賊以卓異聞<hi>懐逺縣志</hi>
　　李彬呈貢人崇禎十五年知定逺縣當流寇蹂躙<lb/>
　　之後總鎮黄得功移鎮定逺彬為修城練兵廣儲<lb/>
　　積造火器招撫流移協力䕶持民甚賴之<hi>定逺縣志</hi>
國朝史記功滿洲人順治初年知鳳陽府瘡痍之後以<lb/>
　　撫綏為事輕徭省役勸課耕桑民皆樂業<hi>舊通志</hi>
　　張純熙真定人順治間進士授鳳陽推官嚴明有<lb/>
<pb n="KR2k0042_WYG_116-66a"/>
　　守猾吏不敢營私權要請屬槩拒不應以持正稱<lb/>
　　<hi>舊通志</hi>
　　張啓泰長山人順治初知鳳陽縣當兵革之後撫<lb/>
　　育黎元奬拔士類人咸徳之<hi>舊通志</hi>
　　潘登貴字天章嘉定州人順治二年知懐逺縣時<lb/>
　　兵戈甫定民氣未復登貴寛和鎮靜一以噢咻為<lb/>
　　治境内安焉<hi>舊通志</hi>
　　張爾翮富平人順治二年知虹縣繕城池嚴守備<lb/>
<pb n="KR2k0042_WYG_116-66b"/>
　　賦税勸諭輸納徵比不苛預備糧糗以給往來士<lb/>
　　馬民不知擾<lb/>
　　王棐字再旦長山人順治三年知壽州州頻經寇<lb/>
　　亂廬舍蕭條棐一意休養釐剔弊蠧翦除强暴為<lb/>
　　民捍患禦災又加意造士禮髙年使諭民為善居<lb/>
　　數月政化大行<lb/>
　　王業北平人順治四年知壽州下車㢘胥蠧為民<lb/>
　　害者立除之一境稱快六年洪水驟至城門不得<lb/>
<pb n="KR2k0042_WYG_116-67a"/>
　　闔業挺身躍入甕城水中一手持重賞一手持刀<lb/>
　　云用命閉門者即給賞不用命者誅一時併力閉<lb/>
　　門億萬人得免沈溺<lb/>
　　李大升字木生猗氏人順治十年守壽州莅政精<lb/>
　　敏境内水利久湮為重修芍陂塘躬督畚鍤田疇<lb/>
　　資以灌溉清里甲革耗羨誅鉏姦蠧捐貲修學建<lb/>
　　東西齋舍集諸生奬誨之一科獲雋者十有三人<lb/>
　　為州中盛事<lb/>
<pb n="KR2k0042_WYG_116-67b"/>
　　聶士貞字元次監利人康熈七年知定逺縣先是<lb/>
　　邑苦逋賦或株繫無辜士貞盡行省釋令以限完<lb/>
　　納逋戸感德輸賦倍早期年流民盡歸田畝墾闢<lb/>
　　因崇學校奬節義優耆老恤㷀獨事簡民安鞭笞<lb/>
　　不用以憂去官士民號泣遮留三日方出境<lb/>
　<lb/>
　<lb/>
　江南通志卷一百十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>朝鮮史略卷一</head> <lb/>
    <p>
<pb n="KR2i0022_WYG_001-1a"/>
欽定四庫全書<lb/>
　朝鮮史略卷一<lb/>
　　檀君<lb/>
東方初無君長<hi>只有九種夷</hi>有神人降于太白山<hi>在今寜邉府即妙香</hi>
<hi>山</hi>檀木下國人立為君<lb/>
　唐堯二十五年戊辰<lb/>
國號朝鮮<lb/>
　在東表日出之地故曰朝鮮索隠曰以有汕水故名<lb/>
<pb n="KR2i0022_WYG_001-1b"/>
都平壤徙白岳後入阿斯達山<hi>今九月山</hi>為神是為檀君<lb/>
　名王儉古紀云禮君與堯並立至商武丁八年為神夀<lb/>
　四千十八然權近應制詩曰傳世不知幾厯年㑹過<lb/>
　千葢傳世厯年非檀君夀也<lb/>
　　箕子<lb/>
周武王克商箕子率中國人五千入朝鮮武王因封之<lb/>
都平壤是為後朝鮮教民禮義田蠶織作設八條之教<lb/>
　相殺以當時償殺相傷以榖償相盗者男沒入為其<lb/>
<pb n="KR2i0022_WYG_001-2a"/>
　家奴女為婢欲自贖者人五十萬雖免為民俗猶羞<lb/>
　之嫁娶無所售<lb/>
其民終不相盜無門戸之閉婦人貞信不淫辟飲食以<lb/>
籩豆有仁賢之化其後子孫稍驕虐燕乃攻其西滿潘<lb/>
汗為界朝鮮遂弱至四十代孫否屬於秦子準立為衞<lb/>
滿誘逼浮海南奔<lb/>
　　衞滿<lb/>
燕人衞滿因盧綰亂<hi>漢高祖時燕王綰亂</hi>亡命來渡浿水<hi>即今大同江</hi>
<pb n="KR2i0022_WYG_001-2b"/>
誘逐箕準據王儉城<hi>即今平壤</hi>仍號朝鮮至孫右渠不奉漢<lb/>
詔武帝遣公孫遂滅之<lb/>
　　四郡<lb/>
漢武帝討右渠分其地為樂浪<hi>平壤</hi>臨屯<hi>東□縣/今江陵</hi>𤣥菟<hi>東沃</hi>
<hi>沮城今咸鏡地</hi>真蕃<hi>雷縣</hi>
　　二府<lb/>
漢昭帝以平那𤣥菟郡為平州都督府臨屯樂浪郡為<lb/>
東府都督府<lb/>
<pb n="KR2i0022_WYG_001-3a"/>
　　三韓<lb/>
馬韓<hi>今全羅地</hi>箕準避衞滿浮海居韓地金馬郡<hi>今益山郡</hi>號韓<lb/>
王其民土著知蠶桑作綿布性勇悍居處作土屋其戸<lb/>
向上統國五十四後百濟王温祚并之<lb/>
　　自箕子至亡一千餘年<lb/>
辰韓<hi>今慶州</hi>秦亡人避入韓韓割東界以與之常用馬韓<lb/>
人作主地宜五榖俗饒蠶桑善作縑布乘駕牛馬男女<lb/>
有别行者讓路統國十二<lb/>
<pb n="KR2i0022_WYG_001-3b"/>
弁韓<hi>弁一作卞今平壤</hi>立國於韓地不知其始祖年代屬於辰<lb/>
韓亦統十二國<lb/>
　權近曰後漢書以為卞韓在南辰韓在東馬韓在西<lb/>
　其謂卞韓在南者蓋自漢界遼東之地而云耳非謂<lb/>
　卞韓在辰馬二韓之南也崔致逺因謂馬韓麗也卞<lb/>
　韓百濟也誤矣<lb/>
　　三國<lb/>
新羅始祖赫居世立<lb/>
<pb n="KR2i0022_WYG_001-4a"/>
　漢宣帝五鳯元年<lb/>
初高墟村長蘇伐公得大卵於蘿井林間剖有嬰兒養<lb/>
之岐嶷夙成六部異之<lb/>
　朝鮮遺民居東海濱分為六村或曰六部<lb/>
共立為君號居西干<hi>方言王也</hi>都辰韓地國號徐羅伐<lb/>
以朴為姓<lb/>
　俗以瓠為朴所剖卵似瓠故姓之<lb/>
立閼英為妃<lb/>
<pb n="KR2i0022_WYG_001-4b"/>
　初龍見於閼英井右脇生女老嫗養之以井名之<lb/>
妃能内輔人謂之二聖王巡撫六部勸督農桑不伐馬<lb/>
韓之喪使民敬讓樂浪來侵見夜戸不扃服其有道引<lb/>
兵退東沃沮稱為聖人<lb/>
　沃沮在麗之東北連挹婁南接濊貊人性强勇今咸<lb/>
　鏡地<lb/>
遣使獻馬卞韓以國來降<lb/>
　權近曰羅祖閼英之生皆怪而不常豈非海隅之地<lb/>
<pb n="KR2i0022_WYG_001-5a"/>
　有生之衆淳朴無知間有一為詭説者舉皆信而神<lb/>
　之以傳後世也<lb/>
高句麗始祖朱䝉立<lb/>
　漢元帝建昭二年新羅始祖二十一年<lb/>
先是東扶餘王金蛙<lb/>
　扶餘王解夫婁老無子求嗣祭山川所御馬至鯤淵<lb/>
　見大石相對而淚轉石有小兒金色蛙形喜而養之<lb/>
　名曰金蛙及長立為太子<lb/>
<pb n="KR2i0022_WYG_001-5b"/>
得河伯女栁花于太白山南優渤水<hi>在今寧邉府</hi>幽于室中<lb/>
為日影所炤而娠生一卵蛙欲剖之不能母裹置煖處<lb/>
有男子破殻而出骨表英偉七歳自作弓矢𤼵無不中<lb/>
名為朱䝉<lb/>
　扶餘俗謂善射者為朱䝉<lb/>
蛙七子忌欲殺之朱䝉乃與烏夷陜父摩離等行至掩<lb/>
㴲水無梁祝曰我天帝子河伯外甥今日逃亂追者將<lb/>
及奈何於是魚鼈成橋得渡橋解追兵不及至毛屯谷<lb/>
<pb n="KR2i0022_WYG_001-6a"/>
遇三賢<lb/>
　麻衣衲衣水藻衣<lb/>
俱至卒本扶餘<hi>今成川府</hi>其王無子妻以女生沸流及温祚<lb/>
王薨朱䝉嗣自稱高辛之後國號高句麗因姓高時沸<lb/>
流水上松壤國王以國來降封為多勿侯<lb/>
　麗語復舊王為多勿<lb/>
又滅荇人國<lb/>
　在太白山東南即今三陟府<lb/>
<pb n="KR2i0022_WYG_001-6b"/>
及北沃沮<lb/>
　一名置溝婁北接挹婁挹婁在不咸山北東濱大海<lb/>
　多山險人多勇力土氣寒常居穴弓長四尺矢用楛<lb/>
　青石為鏃古之肅慎氏國也<lb/>
高句麗王母栁花卒於東扶餘其王金蛙以太后禮葬<lb/>
之立神廟<lb/>
高句麗王朱䝉薨<hi>號東明王</hi>太子𩔖利立移都國内<hi>即今義州</hi>又<lb/>
築尉那巖城<lb/>
<pb n="KR2i0022_WYG_001-7a"/>
　朱䝉在扶餘娶禮氏有娠朱䝉去後乃生有竒節善<lb/>
　彈丸誤中汲婦盆以無父被罵問于母知父所在搜<lb/>
　柱下得父所遺劍持徃卒得見王王以所藏斷劍合<lb/>
　之果驗乃立為太子<lb/>
新羅遣瓠公聘于馬韓韓王讓之瓠公對曰我國自二<lb/>
聖肇興人事脩天時和倉庾充實人民敬讓辰韓卞韓<lb/>
樂浪倭人無不畏懷而猶謙虚遣下臣脩聘反怒劫之<lb/>
何耶韓王欲殺之左右諫乃聴還瓠公本倭人初以瓠<lb/>
<pb n="KR2i0022_WYG_001-7b"/>
渡海來故號焉<lb/>
百濟始祖温祚立<lb/>
　漢鴻嘉三年羅始祖四十年<lb/>
父高句麗王朱䝉以在東扶餘時所娶禮氏女子𩔖利<lb/>
為太子温祚與兄沸流恐不相容南行沸流居彌鄒忽<lb/>
<hi>今仁州府</hi>温祚都河南慰禮城<hi>今稷山縣</hi>國號百濟<lb/>
　初以鳥干等十人從行故號十濟後以百姓樂從改<lb/>
　百濟<lb/>
<pb n="KR2i0022_WYG_001-8a"/>
後徙南漢山城<hi>今廣州</hi>又徙南平壤城<hi>今漢京</hi>以扶餘為氏<lb/>
　系出扶餘故云<lb/>
沸流以其都水土鹹濕不能居到慰禮見宫室之盛慚<lb/>
憤死<lb/>
百濟患靺鞨來侵<lb/>
　靺鞨在不咸山北與北沃沮相接古肅慎氏國即今<lb/>
　野人善冦鈔三國並被其侵<lb/>
以族父乙音有智識為右輔委兵事及卒以解婁代之<lb/>
<pb n="KR2i0022_WYG_001-8b"/>
神識淵奥年過七十膂力不愆<lb/>
百濟王都有老嫗化為男<lb/>
百濟遣使馬韓告遷都漢山仍定疆域北至浿河南限<lb/>
熊川西窮大海東極走壤<lb/>
百濟王立東明王廟及國母廟<lb/>
　史臣曰百濟與高句麗自别為宗立東明之廟則不<lb/>
　當配以他國之母而别祀其母也<lb/>
百濟漢城人家馬生牛一首二身<lb/>
<pb n="KR2i0022_WYG_001-9a"/>
　日者曰牛一首二身者大王并鄰國之應也王喜遂<lb/>
　有并吞辰馬之志<lb/>
新羅王赫居世薨<hi>在位六十一年</hi>太子南解立<hi>漢元始四年</hi>號次次<lb/>
雄<lb/>
　或云慈充方言巫蓋神而敬畏之稱<lb/>
新羅有昔脱解者身長九尺風神秀朗智識過人精專<lb/>
學問兼通地理王妻以女以為大輔委以軍國政事<lb/>
　多婆那國王娶女國女生大卵置櫝中浮海至阿珍<lb/>
<pb n="KR2i0022_WYG_001-9b"/>
　浦老嫗開櫝有兒養之以櫝來時有鵲隨鳴省鵲以<lb/>
　昔為姓以解櫝而出名脱解<lb/>
倭侵新羅邉郡<lb/>
　自此屢犯邉郡<lb/>
高句麗王遷都尉那巖城太子解明不隨恃强力結怨<lb/>
鄰國<lb/>
　解明留都黄龍國王贈强弓解明對其使彎折之<lb/>
王賜死太子曰父命不可逃乃徃礪津原以槍插地走<lb/>
<pb n="KR2i0022_WYG_001-10a"/>
馬觸槍死<hi>年二十一</hi>王莽𤼵高句麗兵伐胡王不欲從莽遣<lb/>
嚴尤擊之降封王為下句麗侯<lb/>
高句麗王𩔖利薨<hi>天鳯五年</hi>號琉璃明王太子無恤立以乙<lb/>
豆智為左輔<lb/>
高句麗王北伐扶餘北溟人怪由道請從征拔劍大號<lb/>
直進斬扶餘王帶素其季弟<hi>皆金蛙之子</hi>自立為王移都曷<lb/>
思水濱從弟率國人來降賜姓絡氏<lb/>
　皆有絡文故也<lb/>
<pb n="KR2i0022_WYG_001-10b"/>
新羅王南解薨遺命朴昔以年長相襲太子儒理立<lb/>
　漢更始二年<lb/>
號尼師今<lb/>
　儒理讓于昔脱解曰智人多齒以儒理多齒立之尼<lb/>
　師今方言齒理也<lb/>
百濟始祖温祚薨太子多婁王立<lb/>
　漢建武四年<lb/>
新羅分六部為二仍賜姓<lb/>
<pb n="KR2i0022_WYG_001-11a"/>
　李崔孫鄭裴薛<lb/>
二部有會蘇曲<lb/>
　王女每年自七月既望率部内女子會六部庭績麻<lb/>
　夜分罷至八月十五日校功負者置酒謂之嘉俳作<lb/>
　會蘇曲歌之<lb/>
新羅改官制置十七品<lb/>
　曰伊伐餐曰伊尺餐曰迎餐曰波珍餐曰大阿餐皆<lb/>
　授直骨王族曰阿餐曰一吉餐曰沙餐曰級伐餐曰<lb/>
<pb n="KR2i0022_WYG_001-11b"/>
　大柰麻曰柰麻曰大舍曰舍知曰吉士曰大烏曰小<lb/>
　烏曰造位<lb/>
高句麗王以貪暴廢沸流部長仇都逸茍焚永為庶人<lb/>
舉鄒勃素代之三人詣堂下謝罪勃素曰人孰無過過<lb/>
而能改則善莫大焉仇都等感愧不復為惡<lb/>
高句麗王元妃恐王子好童以愛奪嫡譖無禮王疑之<lb/>
或勸自釋曰我若釋之是顯母之惡貽父之憂遂伏劍<lb/>
死<lb/>
<pb n="KR2i0022_WYG_001-12a"/>
百濟始種稻<lb/>
駕洛國<hi>即今金海府</hi>始祖金首露立<lb/>
　漢建武十九年<lb/>
初九千酋長<lb/>
　駕洛無君臣位號有九千各總衆為酋長<lb/>
得金合于龜峯開視之有六金卵皆化為男竒偉長大<lb/>
衆推始生者為主姓金氏<lb/>
　因金卵為姓<lb/>
<pb n="KR2i0022_WYG_001-12b"/>
以始見名首露國號大駕洛<lb/>
　又稱伽倻<lb/>
餘五人各為五伽倻主<lb/>
　曰阿羅伽倻曰古寧伽倻曰大伽倻曰星山伽倻曰<lb/>
　小伽倻駕洛後改金官<lb/>
漢遣兵伐樂浪以其地為郡縣薩水以北屬漢<lb/>
高句麗王無恤薨號大武神王王拔怪由舉豆智以貪<lb/>
鄙斥仇都以知能褒勃素征蓋馬滅樂浪扶餘奔竄而<lb/>
<pb n="KR2i0022_WYG_001-13a"/>
自避勾茶畏威而來降然信内䜛殺賢子好童惜也太<lb/>
子解憂幼王弟解邑朱立<lb/>
　建武二十年<lb/>
高句麗王解邑朱薨號閔中王前王太子解憂立<lb/>
　建武二十四年<lb/>
暴戾不仁不恤國事坐必藉人卧則枕之人或動搖輒<lb/>
殺之有諫者射之百姓多怨<lb/>
杜魯弑之號慕本王<hi>在位六年</hi>
<pb n="KR2i0022_WYG_001-13b"/>
國人迎琉璃王子再思之子宫立之<lb/>
　建武二十九年<lb/>
是為太祖王<lb/>
新羅王儒理薨王存問鰥寡孤獨賑老病隣國人聞而<lb/>
歸之者衆然從父亂命卒傳之昔氏非貽謀燕翼之道<lb/>
也<hi>在位三十四年</hi>
昔脱解立<lb/>
　漢中元二年<lb/>
<pb n="KR2i0022_WYG_001-14a"/>
　南解王婿也史臣曰新羅朴氏為王者十昔氏為王<lb/>
　者八金氏為王者二十八是新羅者金氏之新羅非<lb/>
　朴昔之新羅豈不由於南解之亂命儒理之處不得<lb/>
　宜乎<lb/>
以瓠公為太輔遣宗戚朴<hi>闕</hi>分理州郡號州主郡主<lb/>
新羅王得閼智<hi>小兒之稱</hi>養為子姓金氏<lb/>
　初王夜聞金城西始林間有鷄聲遣瓠公視之有小<lb/>
　金櫝掛樹梢白鷄鳴于下開櫝視之有小兒王喜養<lb/>
<pb n="KR2i0022_WYG_001-14b"/>
　為子名閼智姓金氏改始林為鷄林因以為國號<lb/>
　權近曰姦人見王以神異得國故亦神異其子行詐<lb/>
　而盜國如黄歇吕不韋之尤者也<lb/>
百濟王多婁薨<hi>在位四十年</hi>
太子已婁立<lb/>
新羅脱解王薨王以南解之婿不當立而立又惑金櫝<lb/>
之説使重器卒歸之金氏然傳於儒理之子則善矣<hi>在位</hi>
<hi>二十四年</hi>
<pb n="KR2i0022_WYG_001-15a"/>
婆娑王立<lb/>
　儒理王子　漢章帝建初五年<lb/>
王節儉愛民勸農桑練兵甲問高年賜榖分遣十人亷<lb/>
察州郡有不勤職事者黜之築月城移都之在位三十<lb/>
三年薨<lb/>
太子祇摩立<lb/>
　漢安帝永初六年<lb/>
高句麗王與濊貊襲漢𤣥菟<lb/>
<pb n="KR2i0022_WYG_001-15b"/>
　濊貊本朝鮮之地南與辰韓北與高句麗沃沮接東<lb/>
　窮大海西至樂浪漢武帝元朔五年濊君南閭叛降<lb/>
　于漢以其地為滄海郡濊即今江陵府貊即今春川<lb/>
　府<lb/>
高句麗王以其弟遂成統軍國事丸都地震王夢一豹<lb/>
齧虎尾<lb/>
　占者曰虎者百獸之長豹者同𩔖而小者也意者王<lb/>
　之族𩔖殆有謀絶大王之後者乎王不悦問高福章<lb/>
<pb n="KR2i0022_WYG_001-16a"/>
　福章對以作善則災反為福<lb/>
高句麗以穆度婁為左輔高福章為右輔與㕘遂成政<lb/>
度婁知遂成有異心稱疾不仕<lb/>
百濟王已婁薨<hi>在位五十一年</hi>
太子蓋婁立<lb/>
新羅祇摩王薨<hi>在位二十三年</hi>
儒理王子逸聖王立<lb/>
　漢陽嘉三年<lb/>
<pb n="KR2i0022_WYG_001-16b"/>
高句麗王傳位于弟遂成高福章諌曰遂成忍而不仁<lb/>
今日受禪明日害大王之子孫王不聽<lb/>
　史臣曰當丸都地震之日或者占夢之時福章泛言<lb/>
　福善禍淫之説而一失其機後雖請誅吁亦晚矣<lb/>
遂成立<hi>年七十六</hi>
　漢質帝本初元年<lb/>
高句麗王遂成殺右輔高福章臨刑嘆曰今君以不義<lb/>
殺一忠臣吾與其生於無道之時不如死之速也乃即<lb/>
<pb n="KR2i0022_WYG_001-17a"/>
刑<lb/>
高句麗王遂成殺大祖王元子莫根其弟莫徳恐禍及<lb/>
自縊死<lb/>
新羅王逸聖薨王置政事堂脩堤防闢田野又禁民用<lb/>
金銀珠<hi>在位二十二年</hi>
子阿達羅王立<lb/>
　漢永興二年<lb/>
新羅置迎日縣<lb/>
<pb n="KR2i0022_WYG_001-17b"/>
　東海濱有二人夫曰迎烏妻曰細烏迎烏漂至日本<lb/>
　國小島為主其妻細烏尋其夫漂至其國立為妃人<lb/>
　以迎烏細烏為日月之精至是置迎日縣<lb/>
開竹嶺路<hi>在豐基縣</hi>
高句麗前王宫薨<hi>壽百十九嵗</hi>臨明荅夫弑其君遂成號次<lb/>
大王立其弟伯固伯固乃以臨明荅夫為國相以前王<lb/>
太子鄒安為讓國君<lb/>
　初荅夫之難鄒安逃竄至是詣闕謝罪王賜狗山賴<lb/>
<pb n="KR2i0022_WYG_001-18a"/>
　婁頭谷二所封為君<lb/>
百濟節婦都彌妻與其夫同奔高句麗<lb/>
　蓋婁王聞都彌妻艷留都彌使近臣詐為王欲私之<lb/>
　妻請更衣詐飾一婢薦之王知見欺誣都彌以罪矐<lb/>
　兩目置小船泛之河更欲亂其妻妻託月事不從逃<lb/>
　至泉城島遇其夫遂同奔高句麗<lb/>
百濟蓋婁王薨子肖古王立<lb/>
　漢延熹九年<lb/>
<pb n="KR2i0022_WYG_001-18b"/>
漢𤣥菟郡太守耿臨以大兵攻高句麗荅夫因其士卒<lb/>
饑窘引還追戰於坐原大敗之<lb/>
高句麗王伯固薨<hi>在位十五年</hi>號新大王<lb/>
太子男武立<lb/>
　漢光和二年<lb/>
姿表雄偉涖事聴斷寛猛得中立于氏為后<lb/>
新羅阿達羅王薨<hi>在位三十一年</hi>
無嗣伐休王立<lb/>
<pb n="KR2i0022_WYG_001-19a"/>
　脱解王孫漢中平元年<lb/>
占風雲預知水旱豐儉又能知人邪正人謂之聖<lb/>
高句麗左可慮等叛伏誅<lb/>
　初中畏大夫沛者於畀留評者左可慮皆以外戚執<lb/>
　國柄多行不義國人怨憤王怒欲誅之左可慮等叛<lb/>
　聚衆羣攻王都王徴兵討平<lb/>
高句麗聘處士乙巴素為國相<lb/>
　巴素隠鴨緑谷性質剛毅智慮淵深東都晏留薦之<lb/>
<pb n="KR2i0022_WYG_001-19b"/>
　除國相明政教信賞罰人民乂安内外無事<lb/>
立賑貸法<lb/>
　毎歳自三月至七月出官榖以賑貸至冬月還輸以<lb/>
　為定式<lb/>
新羅伐休王薨<hi>在位十五年</hi>
柰解王立<lb/>
　漢建安元年　伐休王次子伊買之子<lb/>
高句麗故國川王男武薨<hi>在位十九年</hi>
<pb n="KR2i0022_WYG_001-20a"/>
于后矯遺命立王弟延優<lb/>
　王薨后秘不發喪夜徃王弟發岐第曰王無後子宜<lb/>
　嗣之發岐不從責曰婦人夜行禮乎后慚又徃延優<lb/>
　第延優迎入飲之遂執延優手入宫翌日矯命立之<lb/>
男武弟發岐請師於遼東太守公孫康討延優其弟罽<lb/>
須以王命率兵禦之發岐不克自殺<lb/>
高句麗王延優立前王妃于氏為后<lb/>
駕洛國王首露卒<hi>壽百五十八嵗</hi>
<pb n="KR2i0022_WYG_001-20b"/>
新羅人勿稽子入𨼆于師彘山<lb/>
　勿稽子嘗從太子于老救伽羅國有功不見録及竭<lb/>
　火之戰斬獲甚衆又不見録遂被髪攜琴入師彘山<lb/>
　而不返<lb/>
高句麗王立子郊彘為太子<lb/>
　初郊豕逸至酒桶村有一女執之王聞而異之微行<lb/>
　幸其女生子因以郊豕而得名曰郊彘後改名優位<lb/>
　居<lb/>
<pb n="KR2i0022_WYG_001-21a"/>
百濟肖古王薨<hi>在位四十九年</hi>
子仇首王立<lb/>
　建安十九年<lb/>
高句麗王延優薨是為山上王<hi>在位三十一年</hi>
太子優位居立<lb/>
　魏明帝太和元年<lb/>
新羅柰解王薨<hi>在位三十五年</hi>
壻助賁王立<lb/>
<pb n="KR2i0022_WYG_001-21b"/>
　太和四年　助賁伐休王太子骨正子<lb/>
百濟仇首王薨<hi>在位二十一年</hi>
肖古王弟古爾王立<lb/>
　魏青龍二年<lb/>
新羅助賁王薨<hi>在位十八年</hi>
弟沾解王立<lb/>
　魏正始八年<lb/>
封父骨正為立神葛文王<lb/>
<pb n="KR2i0022_WYG_001-22a"/>
　新羅追封王皆曰葛文王<lb/>
魏遣幽州刺史毌丘儉屠高句麗丸都城王奔南沃沮<lb/>
魏兵退王還國移都平壤<lb/>
　初王至竹嶺軍士盡㪚東部人密友者募死士與赴<lb/>
　敵力戰王間行得脱魏軍追不止東部人紐由詐降<lb/>
　入魏軍藏刀食器刺殺魏將與之俱死魏軍退王還<lb/>
　國論二人功為第一<lb/>
高句麗東川王優位居薨<hi>在位二十二年</hi>
<pb n="KR2i0022_WYG_001-22b"/>
太子然弗立<lb/>
　魏正始九年<lb/>
東川之薨國人懐徳莫不哀傷近臣至欲自殺以殉及<lb/>
葬至墓自死者甚多<lb/>
倭使葛耶右聘新羅王使昔于老儐之于老戲言早晚<lb/>
以汝王為鹽奴王妃為爨婢倭主聞之遣將伐新羅于<lb/>
老以由已致冦單騎赴倭軍謝倭人執而燒殺之後倭<lb/>
使來于老妻請王私饗之及其醉使人執而焚之<lb/>
<pb n="KR2i0022_WYG_001-23a"/>
　于老柰解王子訖解王之父甞伐甘文沙伐爾國有<lb/>
　功<lb/>
高句麗王殺其夫人貫那<lb/>
　王后椽氏恐貫那専寵譛於王貫那懼反讒后於王<lb/>
　王怒以革囊盛之投西海<lb/>
百濟改官制置内臣佐平<hi>掌宣納事</hi>内頭佐平<hi>掌庫藏事</hi>内法佐<lb/>
平<hi>掌禮儀事</hi>衞士佐平<hi>掌宿/衞事</hi>朝廷佐平<hi>掌刑/獄事</hi>兵官佐平<hi>掌外兵馬</hi>
<hi>事六佐平並一品</hi>又置達率<hi>二/品</hi>恩率<hi>三/品</hi>徳率<hi>四/品</hi>扜率<hi>五/品</hi>柰率<hi>六品</hi>
<pb n="KR2i0022_WYG_001-23b"/>
將徳<hi>七品</hi>施徳<hi>八/品</hi>固徳<hi>九/品</hi>季徳<hi>十/品</hi>對徳<hi>十一/品</hi>文督<hi>十二品</hi>武<lb/>
督<hi>十三品</hi>佐軍<hi>十四/品</hi>振武<hi>十五品</hi>
新羅沾解王薨<hi>在位十五年</hi>
味鄒王立<lb/>
　魏景元二年　王姓金閼智七世孫助賁王以女妻<lb/>
　之王薨無嗣國人立之<lb/>
百濟立犯贓之禁<lb/>
　凡官人受財及盜者三倍徴贓禁錮終身<lb/>
<pb n="KR2i0022_WYG_001-24a"/>
新羅以伊餐良夫為舒弗邯兼知内外兵馬事<lb/>
高句麗中川王然弗薨<hi>在位二十三年</hi>
子藥盧立<lb/>
　晉泰始六年<lb/>
殺其弟逸友勃素<lb/>
　初二人詐稱病徃温陽戲樂無節出言悖逆王令力<lb/>
　士執而殺之<lb/>
肅慎侵高句麗屠邉岷王遣弟達賈伐之拔檀盧城殺<lb/>
<pb n="KR2i0022_WYG_001-24b"/>
其長封達賈為安國君<lb/>
新羅味鄒王薨<hi>在位二十三年</hi>
儒禮王立<lb/>
　晉太康五年<lb/>
味鄒問高年親政刑訪民疾苦不營宫室有人君之徳<lb/>
百濟古爾王薨<hi>在位五十五年</hi>
子責稽王立<lb/>
　太康七年<lb/>
<pb n="KR2i0022_WYG_001-25a"/>
高句麗西川王藥盧薨<hi>在位二十三年</hi>
太子相夫立<lb/>
　晉元康二年<lb/>
以其叔父安國君達賈有大功國人所倚望又謂其弟<lb/>
咄固蓄異心皆殺之國人知其無罪惜之<lb/>
燕慕容瘣屢侵高句麗國相倉助利乃薦北部大兄高<lb/>
奴子為新城太守善政有威聲瘣不復來侵<lb/>
伊西故國<hi>今清道郡</hi>攻新國金城新羅禦之不能克忽有異<lb/>
<pb n="KR2i0022_WYG_001-25b"/>
兵皆珥竹葉助羅軍撃賊破之竟不知所歸人或見竹<lb/>
葉數萬積於味鄒王陵前因號竹長陵<lb/>
　史臣曰伊西國已於漢建武十八年為新羅所滅而<lb/>
　復於晉元康七年攻新羅金城豈㓕而復起耶<lb/>
新羅王賜印觀署調二人爵<lb/>
　初印觀賣緜於市署調以榖買之而還忽有鳶攬緜<lb/>
　墮於印觀家印觀取還于署調署調以天與却不受<lb/>
　印觀乃還其本榖署調以賣已久矣拒之并棄於市<lb/>
<pb n="KR2i0022_WYG_001-26a"/>
　市官聞于上有是官<lb/>
百濟王責稽為貊兵所害<hi>在位十三年</hi>
子汾西王立<lb/>
　元康八年<lb/>
新羅儒禮王薨<hi>在位十五年</hi>
助賁王孫基臨王立<lb/>
　元康八年<lb/>
高句麗國相倉助利廢其王相夫立乙弗為王<lb/>
<pb n="KR2i0022_WYG_001-26b"/>
　晉永康元年　乙弗相夫弟咄固之子出遯水室村人<lb/>
　隂牟家傭作<lb/>
漢樂浪太守遣刺客刺殺百濟王汾西<hi>在位七年</hi>
比流王立<lb/>
　晉永興元年汾西諸子皆幼國人立仇首王子比流<lb/>
　久在民間寛慈愛人<lb/>
新羅王基臨薨<hi>在位十三年</hi>
訖解王立<lb/>
<pb n="KR2i0022_WYG_001-27a"/>
　晉永嘉四年角干于老子狀貌俊異心膽明敏<lb/>
忘父之讐聴昏島夷終受侵辱昔氏之祀於是絶矣<lb/>
高句麗美川王乙弗薨<hi>在位三十三年</hi>
太子斯由立改名釗<lb/>
　晉咸和六年<lb/>
燕王慕容皝攻陷丸都城發美川王墓載其尸虜王母<lb/>
王妃以歸<lb/>
　後王稱臣輸貢還母及父尸<lb/>
<pb n="KR2i0022_WYG_001-27b"/>
百濟比流王薨<hi>在位四十一年</hi>
契王立<lb/>
　汾西王子　　晉建元二年<lb/>
百濟契王薨<hi>在位三年</hi>
近肖古王立<lb/>
　比流王子　晉永和二年<lb/>
新羅訖解王薨<hi>在位四十七年</hi>
柰勿王立<lb/>
<pb n="KR2i0022_WYG_001-28a"/>
　柰勿姓金氏味鄒弟末仇子　永和十二年<lb/>
立金氏為妃<hi>味鄒女</hi>
百濟王大舉侵高句麗王拒戰中流矢薨<hi>在位四十一年</hi>是為<lb/>
故國原王<lb/>
太子丘夫立<lb/>
　晉文帝咸安元年<lb/>
移都漢山<lb/>
秦王苻堅遣使送浮屠順道及佛像佛經于高句麗<lb/>
<pb n="KR2i0022_WYG_001-28b"/>
　高句麗佛法始此<lb/>
百濟近肖古王薨<hi>在位三十年</hi>
太子近仇首立<lb/>
　晉寧康三年<lb/>
百濟自開國以來未有文字近肖古以高興為博士始<lb/>
有書記<lb/>
百濟近仇首王薨<hi>在位十年</hi>
子枕流王立<lb/>
<pb n="KR2i0022_WYG_001-29a"/>
　晉太元九年<lb/>
胡僧摩羅難陁自晉至王迎置宫内禮敬焉<lb/>
始立大學頒律令<lb/>
高句麗小獸林王薨<lb/>
弟伊連立<lb/>
　太元九年<lb/>
百濟枕流王薨<hi>在位三年</hi>
弟辰斯立<lb/>
<pb n="KR2i0022_WYG_001-29b"/>
　太元十一年<lb/>
設闗防自青木嶺北距八坤城西至于海<lb/>
高句麗故國壤王伊連薨<hi>在位九年</hi>
太子談徳立<lb/>
　太元十七年<lb/>
是為廣開土王<lb/>
百濟王畋于狗原薨于行宫<hi>在位八年</hi>
阿莘王立<lb/>
<pb n="KR2i0022_WYG_001-30a"/>
　太元十八年<lb/>
以其舅真武為左將委以兵事武沈毅有大略<lb/>
新羅柰勿王薨<hi>在位四十七年</hi>
嗣子幼國人立實聖<lb/>
　晉元興元年　實聖金閼智裔孫<lb/>
王以未斯品為舒弗委以軍國事<lb/>
百濟王阿莘薨<hi>在位十四年</hi>
太子腆支立<lb/>
<pb n="KR2i0022_WYG_001-30b"/>
　晉義熙元年　腆支質倭國仲弟訓解攝政以待太<lb/>
　子還季弟碟禮殺訓解自立腆支聞王訃請倭主歸<lb/>
　國倭主遣還以兵衞送至國界聞變依海島國人殺<lb/>
　碟禮迎立為王<lb/>
新羅王聞倭人置營於對馬島謀將襲之未斯品諫而<lb/>
止<lb/>
高句麗王談徳薨王甞下令崇佛求福立國社脩宗廟<lb/>
<hi>在位二十二年</hi>
<pb n="KR2i0022_WYG_001-31a"/>
子巨璉立是為長壽王<lb/>
　義熙九年<lb/>
新羅訥祇王<hi>柰勿王子</hi>弑實聖王自立號麻立干<lb/>
　取表位之稱　初柰勿王以實聖質於高句麗實聖<lb/>
　怨之及為王欲害其子訥祇以報之訥祇怨王弑之<lb/>
新羅㰱良州于朴堤上不屈倭死之<lb/>
　初訥祇王弟卜好質高句麗未斯欣質倭及王立思<lb/>
　見二弟聞㰱良州于朴堤上勇而有謀召問之堤上<lb/>
<pb n="KR2i0022_WYG_001-31b"/>
　請行遊徃説高句麗王與卜好同還又請囚家屬詐<lb/>
　為叛者入倭國倭人不疑使與未斯欣同處一日堤<lb/>
　上使未斯欣潛還倭主怒縳堤上諭以禍福堤上言<lb/>
　益抗倭主愈怒剥足皮刈蕪葭使趨其上更問之荅<lb/>
　如故乃燒殺之王聞之哀痛贈大阿餐使未斯欣娶<lb/>
　其第二女王得見二弟置酒極歡作憂息曲堤上妻<lb/>
　上鵄述嶺望倭國慟哭而死仍為鵄述神<lb/>
百濟腆支王薨<hi>在位十六年</hi>
<pb n="KR2i0022_WYG_001-32a"/>
子久爾辛立<lb/>
　宋高祖永初元年<lb/>
八年薨<lb/>
子毗有立<lb/>
　宋元嘉四年<lb/>
二十九年薨<lb/>
子餘慶立是為葢鹵王<lb/>
新羅教民牛車之法王親養老于南堂賜榖帛有差<lb/>
<pb n="KR2i0022_WYG_001-32b"/>
新羅訥祇王薨<hi>在位四十二年</hi>
子慈悲王立<lb/>
　宋大明二年<lb/>
納未斯欣女為妃<lb/>
高句麗王巨璉自將攻百濟殺其王餘慶<lb/>
　初浮屠道琳應募偽得罪亡入百濟王好碁琳曰臣<lb/>
　碁頗入妙王召與碁果國手遂信昵之琳乃説王葺<lb/>
　城郭脩宫室蒸土築城作石槨葬父骨倉廩虚竭人<lb/>
<pb n="KR2i0022_WYG_001-33a"/>
　民窮困琳逃還告之麗王伐百濟圍王都王死於兵<lb/>
子文周立<lb/>
　宋元徽三年<lb/>
移都熊津<hi>即今公州</hi>
耽羅國<hi>即今濟州</hi>來獻方物于百濟<lb/>
　耽羅在南海中初無人物有三那人從地湧出長曰<lb/>
　良乙那次曰高乙那三曰夫乙那一日三人獵海濱<lb/>
　得石函開之有三女及諸駒犢五榖種遂分娶三女<lb/>
<pb n="KR2i0022_WYG_001-33b"/>
　始播五穀養駒犢日就富庶或稱耽牟羅<lb/>
百濟兵官佐平解仇弑其君文周立太子三斤年十三<lb/>
二年王命真老討殺解仇三年王薨<lb/>
東城王牟大立<lb/>
　宋昇明三年　牟大文周王弟昆支子膽力過人善<lb/>
　射<lb/>
起臨流閣於宫東高五丈又穿池置囿以養竒禽諫臣<lb/>
抗疏不報恐有復諫者閉宫門<lb/>
<pb n="KR2i0022_WYG_001-34a"/>
新羅有百結先生者家極貧衣百結時人因號之慕榮<lb/>
啟期之為人常以琴自隨凡喜怒悲歡不平之事必於<lb/>
琴宣之歳將暮隣里舂粟其妻聞杵聲曰人皆有粟可<lb/>
舂我獨無何以卒歳先生仰天歎曰死生有命富貴在<lb/>
天其來也不可拒其徃也不可追汝何傷乎乃鼓琴作<lb/>
杵聲以慰之世傳為碓樂<lb/>
新羅慈悲王薨<hi>在位二十三年</hi>
子炤智王立<lb/>
<pb n="KR2i0022_WYG_001-34b"/>
九年始置郵驛市肆<lb/>
十年幸天泉亭得烏銜書射琴匣王妃及内殿焚脩僧<lb/>
伏誅<lb/>
　王幸天泉有烏銜書來鳴得其書外面云開見二人<lb/>
　死不開一人死日官奏云一人者君也王開視之書<lb/>
　曰射琴匣王入宫射之果有人乃内殿焚脩僧王妃<lb/>
　引與潛通者也皆伏誅自是國俗毎歳是日以糯飯<lb/>
　祭烏又以龍馬猪鼠之異毎於歳首辰午亥子日設<lb/>
<pb n="KR2i0022_WYG_001-35a"/>
　祭禁百事謂之怛忉<lb/>
高句麗長壽王薨<hi>在位七十九年</hi>
太孫羅雲立是為文咨王<lb/>
　齊永明九年<lb/>
新羅王納捺已郡<hi>即今榮州</hi>女<lb/>
　初王幸郡郡人波路獻其女碧花王不納後追念屢<lb/>
　至其第幸之路見老嫗問曰國人以王為何如主嫗<lb/>
　曰衆以為聖妾獨疑之王幸波路女屢微服而行夫<lb/>
<pb n="KR2i0022_WYG_001-35b"/>
　龍為魚服漁者所制今王不自慎重此而為聖孰非<lb/>
　聖乎王大慚潛匿其女納宫中<lb/>
是年冬王薨<hi>在位十二年</hi>
無嗣再從弟智大路立<lb/>
　齊永元二年<lb/>
四年始定國號<lb/>
新羅稱王<lb/>
　前此或稱新羅或稱斯盧言新者徳業日新羅者網<lb/>
<pb n="KR2i0022_WYG_001-36a"/>
　羅四方之意<lb/>
禁殉葬<lb/>
　前此王薨殉以男女各五人至是禁焉<lb/>
親定州郡縣以金異夫為阿琴羅州軍主伐于山國<hi>在溟</hi>
<hi>州正東海島名鬰陵</hi>降之在位十五年薨諡智證<lb/>
　新羅諡法始此<lb/>
　<lb/>
　<lb/>
<pb n="KR2i0022_WYG_001-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　朝鮮史畧卷一<lb/>
</p>
<p>
</p>
  </div>
<div>
<head>朝鮮史略卷二</head> <lb/>
    <p>
<pb n="KR2i0022_WYG_002-1a"/>
欽定四庫全書<lb/>
　朝鮮史略卷二<lb/>
　　新羅紀<lb/>
新羅原宗立是為法興王<lb/>
　智證王元子　梁天監十一年<lb/>
百濟芍加弑其君牟太子餘隆立<lb/>
　齊中興元年<lb/>
是為武寧王討芍加誅之<lb/>
<pb n="KR2i0022_WYG_002-1b"/>
高句麗文咨王薨<hi>在位二十九年</hi>太子興安王立<lb/>
　梁天監十八年<lb/>
是為安藏王在位十三年薨<lb/>
弟寳延立<lb/>
新羅頒律令始制百官公服<lb/>
新羅高句麗百濟三國並遣使朝梁<lb/>
新羅始行佛法初訥祇王時沙門墨胡子自高句麗至<lb/>
一善郡<hi>即今善山府</hi>郡人毛禮作窟室以居之至炤智王時<lb/>
<pb n="KR2i0022_WYG_002-2a"/>
有僧阿道者與其徒亦來毛禮家徃徃有信奉者至是<lb/>
王欲興佛教羣臣皆曰僧徒議論詭異若從之恐有後<lb/>
悔近臣異次頓獨曰佛法淵奥不可不信王以為異言<lb/>
下吏異次頓曰佛若有神吾死必有異及斬血從㫁處<lb/>
湧色白如乳衆怪之不復毁佛<lb/>
新羅以哲夫為上大等總知國事<lb/>
百濟移都泗泚<hi>即今扶餘縣</hi>國號南扶餘<lb/>
駕洛國王金仇衡降于新羅駕洛亡<lb/>
<pb n="KR2i0022_WYG_002-2b"/>
　自始祖至亡凡十王總五百二十年<lb/>
新羅法興王薨<hi>在位二十七年</hi>
王始建年號曰建元<lb/>
　自國初行中國年號南北朝分裂故也<lb/>
立外官挈家之法<lb/>
直興王彡麥宗立<lb/>
　梁大同六年　直興法興弟立宗子<lb/>
拜異斯夫為兵部令掌内外兵馬事又選童男容儀端<lb/>
<pb n="KR2i0022_WYG_002-3a"/>
正者號風月主求善士為徒以勵孝弟忠信<lb/>
高句麗王寳延薨<hi>在位十五年</hi>是為安原王<lb/>
太子平成立生而聰慧雄偉過人在位十五年薨<lb/>
太子陽城立<lb/>
　陳永定三年<lb/>
是為平原王<lb/>
新羅金居漆夫與百濟兵撃取高句麗十郡以僧惠亮<lb/>
來王以亮為僧統始置百座講會及八闗之法<lb/>
<pb n="KR2i0022_WYG_002-3b"/>
　初漆夫入高句麗詣亮聴法因欲覘麗國强弱亮曰<lb/>
　汝容貌非常流恐見執宜速返漆夫將還亮曰子燕<lb/>
　額鷹視他日必為將帥無貽我害漆夫與之相誓而<lb/>
　來至是亮見于道左遂與之俱來<lb/>
百濟不知有侯景之亂遣使如梁朝貢使者至見宫闕<lb/>
殘毁號泣端門外見者莫不洒淚<lb/>
伽倻樂師于勤知國將亂攜樂器入新羅王命法知階<lb/>
古萬徳等學樂<lb/>
<pb n="KR2i0022_WYG_002-4a"/>
　伽倻王嘉悉製十二絃琴命于勤造曲奏之名曰伽<lb/>
　倻初晉人以七絃琴送高句麗麗人不知鼓之之法<lb/>
　國相王山岳頗改其制以奏有𤣥鶴來舞遂稱𤣥鶴<lb/>
　琴又有王寳高者入地理山學琴五十年傳續命得<lb/>
　續命得傳貴金貴金亦入地理山不出王恐琴道不<lb/>
　傳以伊餐允興為南原守俾傳其業允興遣長清安<lb/>
　清詣山中學之傳其所秘飄風等三曲安傳其子克<lb/>
　宗克宗所製音曲有平調羽調<lb/>
<pb n="KR2i0022_WYG_002-4b"/>
百濟王明襛帥兵侵新羅軍主金武功撃殺之諡曰聖<lb/>
子昌立<lb/>
　梁承聖三年<lb/>
在位四十五年薨諡曰威徳<lb/>
子季明立二年薨是為惠王<lb/>
子宣立二年薨是為法王命博士李文真始脩國史<lb/>
子璋立風儀英偉志氣雄傑是為武王<lb/>
新羅王命脩國史<lb/>
<pb n="KR2i0022_WYG_002-5a"/>
　從伊餐異斯夫之請命大何餐金居漆夫等集文士<lb/>
　撰之<lb/>
新羅王命伊餐異斯夫討大伽倻<hi>即今高靈縣</hi>滅之<lb/>
　軍副斯多舍年十六先入栴檀門立白旗異斯夫引<lb/>
　兵臨之遂滅其國王賞以良田及所虜三百口斯多<lb/>
　舍以其田分與戰士生口放為良人始與武官郎約<lb/>
　為死友及武官死哭之慟七日亦死<lb/>
新羅烈女際厚卒歸白雲<lb/>
<pb n="KR2i0022_WYG_002-5b"/>
　初一達官同里閈一時生男女男曰白雲女曰際厚<lb/>
　二家約為婚姻白雲十五而盲際厚父母欲改聘李<lb/>
　俊平際厚密語白雲曰生同一辰約為夫婦久矣遂<lb/>
　潛出從俱行山谷間為俠客所掠去白雲之從金闡<lb/>
　追殺俠客奪際厚以還事聞王賜三人爵<lb/>
新羅王舍新宫為皇龍寺鑄丈六像<lb/>
　初黄龍見其地因舍為寺有畫工率居畫老松于壁<lb/>
　鳥雀徃徃飛入蹭蹬而落後畫色漫漶寺僧丹青補<lb/>
<pb n="KR2i0022_WYG_002-6a"/>
　之鳥雀不復至<lb/>
新羅廢源花置花郎<lb/>
　初簡美女二人奉為源花一曰南毛二曰俊貞聚徒<lb/>
　三百餘人俊貞置酒勸南毛醉殺之其徒以告俊貞<lb/>
　伏誅遂廢源花更取美男子粧飾之名花郎或道義<lb/>
　相磨或歌舞相悦邪正自見擇而用之<lb/>
新羅真興王薨<hi>在位三十七年</hi>
王改元鴻濟及末年剃髪被僧衣自號法雲妃亦為尼<lb/>
<pb n="KR2i0022_WYG_002-6b"/>
子金輪立<lb/>
　陳大建八年<lb/>
以伊餐金居漆夫為上大等委以軍國事四年薨諡真<lb/>
智<lb/>
太子銅輪子伯浄立是為真平王<lb/>
王生而有竒相身體魁梧志識沈毅明達<lb/>
新羅兵部令金后稷智證王之曽孫王好畋獵后稷切<lb/>
諫不見聴臨死謂其子曰吾生不能匡救君惡雖死思<lb/>
<pb n="KR2i0022_WYG_002-7a"/>
有以悟君須瘞我於王遊畋路側其子從之他日王出<lb/>
畋中路若有聲曰王毌去王顧問之從者曰來自后稷<lb/>
墓也仍陳臨死之言王流涕曰夫子生而忠諫死而不<lb/>
忘其愛我深矣終身不復獵<lb/>
新羅始置船府署<lb/>
　大監小監各一員<lb/>
又置禮部<lb/>
　令二員與兵部令同位<lb/>
<pb n="KR2i0022_WYG_002-7b"/>
調府<lb/>
　令二員一掌貢賦一掌車乘<lb/>
高句麗平原王薨<hi>在位二十三年</hi>
太子元立是為嬰陽王<lb/>
　隋開皇十年<lb/>
新羅國西秋大水漂没人戸三萬三百六十<lb/>
高句麗伐新羅不克其將温達死于兵<lb/>
　温達容貌龍鍾家甚貧常乞食養母平原王有少女<lb/>
<pb n="KR2i0022_WYG_002-8a"/>
　好啼王戲曰長必歸之温達及長將嫁高氏子女曰<lb/>
　王者無戲言王怒曰從汝所適女出宫門至温達家<lb/>
　温達見之疑其狐魅女備言之勸温達擇國馬病瘦<lb/>
　棄者養之會王獵樂浪丘温達以所養馬行其馳騁<lb/>
　常在人前王知其實備禮迎之至是請伐新羅與羅<lb/>
　軍戰于阿旦城下為流矢所中而死<lb/>
新羅有大世者少有方外志甞曰在此山谷間以終則<lb/>
無異池魚籠鳥吾將航海至吳越㝷師訪道遂與友人<lb/>
<pb n="KR2i0022_WYG_002-8b"/>
仇漆自南海乘舟而去不知所終<lb/>
百濟使解讐攻新羅四城小監貴山箒項死之又陷椵<lb/>
岑城縣令讚徳死之後其子金城幢主奚論又與百濟<lb/>
兵戰于椵岑城死之<lb/>
新羅遣使如隋<hi>煬帝大業八年</hi>請師討高句麗許之帝親御師<lb/>
進至遼東麗兵阻水拒守命宇文愷造浮橋以度大<lb/>
兵左翊衞將來䕶兒浮海先至浿水遇麗兵撃破之<lb/>
乘勝造城下為伏兵所敗大將軍宇文述于仲文等與<lb/>
<pb n="KR2i0022_WYG_002-9a"/>
諸將又分九道而出會于鴨緑水西高句麗大臣乙支<lb/>
文徳詣其營詐降備觀虚實而還述等進軍至平壤城<lb/>
三十里見官軍疲敝城又險固度難猝拔且戰且行還<lb/>
至薩水隋軍半濟麗軍自後撃其後軍八軍俱潰唯衞<lb/>
文昇一軍獨全帝大怒鎖繋述等引還文徳資質沉鷙<lb/>
有智數兼解屬文<lb/>
隋大業九年帝復攻高句麗遼東城二十餘日不拔會<lb/>
楊𤣥感反書至帝大懼引軍還及十年帝復欲伐幸涿<lb/>
<pb n="KR2i0022_WYG_002-9b"/>
郡親御戎服次懷逺鎮高句麗懼乞降因送斛斯政<lb/>
　政素與𤣥感善聞𤣥感反不自安來奔<lb/>
帝大悦班師<lb/>
新羅大饑沙梁宫諸舍人盜分倉穀有劍君者獨不受<lb/>
曰茍非其義雖千金豈可動心退詣近郎<hi>即花郎</hi>諸舍人<lb/>
恐言漏欲殺劍君而召之劍君欲徃近郎曰胡不白於<lb/>
有司曰畏我死而扺人罪所不忍也曰盍逃乎曰彼曲<lb/>
我直而反自逃非丈夫遂徃被毒死<lb/>
<pb n="KR2i0022_WYG_002-10a"/>
高句麗嬰陽王薨<hi>在位二十九年</hi>
異母弟建武立是為榮留王<lb/>
　唐武徳元年<lb/>
新羅薛罽頭隨海舶入唐<lb/>
　罽頭甞曰我國用人論骨品茍非其族雖有鴻材傑<lb/>
　功不能自振我願西遊中華奮百世之略立非常之<lb/>
　功至是入唐<lb/>
後唐太宗伐高句麗自薦為果毅深入疾鬭而死帝泫<lb/>
<pb n="KR2i0022_WYG_002-10b"/>
然流涕脱御衣覆之贈大將軍<lb/>
新羅王遣舒𤣥等率兵攻高句麗娘臂城<hi>今青州</hi>麗兵逆<lb/>
撃羅兵兵失利舒𤣥子庾信為中幢幢主謂其父曰庾<lb/>
信平生以忠信自期臨戰不可不勇乃跨馬突陣斬其<lb/>
將提首而來諸軍因奮撃城遂陷<lb/>
　舒𤣥首露王後裔也潛通肅訖宗女萬明後為萬努<lb/>
　郡守欲與偕徃訖宗不許囚萬明别室忽震屋門守<lb/>
　者驚亂萬明逃出隨之任舒𤣥甞于庚辰夜夢熒惑<lb/>
<pb n="KR2i0022_WYG_002-11a"/>
　鎮二星降于已萬明亦夢童子衣金甲乘雲入堂㝷<lb/>
　有娠二十月而生庾信背有七星文舒𤣥曰庚辰夜<lb/>
　有吉夢得此兒宜以為名然禮不以日月為名今庚<lb/>
　與庾字相似辰與信聲相近況古人有名庾信者遂<lb/>
　名焉庾信見麗濟靺鞨侵軼國疆慨然有削平之志<lb/>
　獨入中嶽石窑告天誓之有老人來授祕訣又攜寳<lb/>
　劍入咽薄山告天夜有虚角一星光芒下垂劍若搖<lb/>
　動然<lb/>
<pb n="KR2i0022_WYG_002-11b"/>
新羅上舍人實弓剛直為下舍人珍堤所讒謫冷林或<lb/>
謂曰何不自辯實弓曰昔屈原孤立而見擯黜李斯盡<lb/>
忠而被極刑佞臣惑主忠士被斥何足怪乎遂不言而<lb/>
徃<lb/>
新羅真平王薨<hi>在位五十四年</hi>
無子國立王女徳曼唐太宗亦遣使加册命是為善徳<lb/>
女主改元仁平<lb/>
　徳曼寛仁明敏唐帝賜牡丹花圖并花子徳曼曰此<lb/>
<pb n="KR2i0022_WYG_002-12a"/>
　花絶艷而畫無蜂蝶是必無香種其子果如其言<lb/>
百濟王率臣僚常游泗泚河北浦時人稱為大王浦又<lb/>
創王興寺臨水窮極壯麗每親詣行香<lb/>
新羅烈女薛氏破鏡相誓<lb/>
　初父陽秋衰病不堪戍薛自以婦人不得代居常憤<lb/>
　鬱有嘉實者願代父許之薛破鏡為信待戍還成禮<lb/>
　時國亂代者不至嘉實六年不還父欲改婚薛不從<lb/>
　將逃嘉實忽到以破鏡騐之遂為夫婦<lb/>
<pb n="KR2i0022_WYG_002-12b"/>
高句麗日無光三日<lb/>
百濟王璋薨謚曰武<hi>在位四十二年</hi>
太子義慈立<lb/>
　義慈幼有孝友之行時號東海曽子<lb/>
高句麗復令東部大人蓋蘓文監築長城東北自扶餘<lb/>
城東南至海千有餘里至是十六年乃畢<lb/>
　權近曰蘓文又因築城招集徒衆以行誅賞蓋欲其<lb/>
　附己者衆也惜乎麗之君臣不能察之於微也<lb/>
<pb n="KR2i0022_WYG_002-13a"/>
高句麗太子桓權朝唐帝遣郎中陳大徳報之大徳所<lb/>
至城邑託觀山水游歴殆遍悉得山川道里險易及還<lb/>
備陳高句麗虚實帝於是始有東征之志<lb/>
百濟既取新羅國西獼猴等四十城又與高句麗謀欲<lb/>
取党項城絶朝唐之路羅主告急于唐<lb/>
百濟將軍允忠陷新羅大耶城<hi>即今陜川</hi>都督金品釋殺妻<lb/>
子自刎幢下舍知竹竹閉城門拒之舍知龍石勸竹竹<lb/>
降以圖後效竹竹曰吾父名我以竹竹者使我歳寒不<lb/>
<pb n="KR2i0022_WYG_002-13b"/>
凋可折而不可屈豈可畏死生降乎遂力戰城陷與龍<lb/>
石同死王遣伊餐金春秋乞師於高句麗欲報之品釋<lb/>
妻乃春秋女以故憤然有滅百濟之志與金庾信嚙指<lb/>
誓歸期至麗國請師麗王曰麻峴竹嶺本我國地地若<lb/>
還兵可出春秋抗辭以對王怒囚之春秋以青布賂寵<lb/>
臣先道解道解喻春秋以龜兎之説<lb/>
　俗云東海龍女病甚欲得兎肝有一龜語龍王曰吾<lb/>
　能得之遂登陸見兎極言海島安居之樂因負兎行<lb/>
<pb n="KR2i0022_WYG_002-14a"/>
　既三里乃言其故兎曰吾神明之後能出五臟洗而<lb/>
　納之日者少覺心煩遂出肝洗之暫置巖石之㡳而<lb/>
　來若歸取肝汝得所求吾雖無肝尚活豈不兩相宜<lb/>
　哉龜信之乃還纔上岸兎脱入草中<lb/>
春秋悟移書於王曰臣得歸二嶺可還王信之厚禮歸<lb/>
之<lb/>
高句麗蓋蘓文弑其君建武立王姪臧是為寳藏王<lb/>
　貞觀十六年　蘓文一名蓋金姓泉氏自云生水中<lb/>
<pb n="KR2i0022_WYG_002-14b"/>
　以惑衆狀貌雄偉意氣鷙悍其父東部大人大對盧<lb/>
　死文嗣凶殘太甚諸大人與王密議誅之事泄遂為<lb/>
　所弑焉<lb/>
新羅遣使如唐乞師文皇帝不許<lb/>
　時百濟與高麗連和將伐新羅<lb/>
命司農丞相里𤣥奬賜璽書于高句麗喻以戢兵蘓文<lb/>
不奉詔帝又遣蔣儼諭㫖蘓文脅使者囚窟室於是帝<lb/>
自將伐之以張亮及李世勣為將進攻遼東城<lb/>
<pb n="KR2i0022_WYG_002-15a"/>
　時遼東屬高句麗<lb/>
拔之以其城為遼州又進攻白巖城城主孫伐音出降<lb/>
以其城為巖州高句麗將高延壽高惠真等帥其軍及<lb/>
靺鞨兵來救之帝敕諸軍齊出奮撃龍門人薛仁貴大<lb/>
呼陷陣所向無敵麗軍大潰延壽惠真帥其衆降帝進<lb/>
攻安市城城險兵精城主亦材勇圍城六旬交戰日六<lb/>
七合衝車礟石毁其城堞隨立木柵塞其缺堅守不下<lb/>
帝以遼左早寒糧食将盡敕班師<lb/>
<pb n="KR2i0022_WYG_002-15b"/>
高句麗東明王塑母像泣血三日<lb/>
新羅大臣毗曇亷宗等欲廢主舉兵屯於明活城王師<lb/>
營於月城金春秋等督將卒奮撃之毗曇等敗伏誅<lb/>
新羅主徳曼薨<hi>在位十六年</hi>主有知㡬數事見畫花知無香<lb/>
聞蛙知兵<lb/>
　宫西玉門池蝦蟆大集主謂左右曰蝦蟆怒目兵士<lb/>
　之相甞聞西南有玉門谷意有隣兵至其地乎命閼<lb/>
　川徃搜之果有百濟兵至谷掩撃盡殺之<lb/>
<pb n="KR2i0022_WYG_002-16a"/>
預言死期又作瞻星臺及薨真徳主勝曼立<lb/>
　真平王弟國飯女<lb/>
唐太宗貞觀二十一年復伐高句麗以牛進達李世勣<lb/>
為將攻南蘓石城等拔之<lb/>
百濟將軍義直圍新羅茂山甘勿洞岑三城金庾信帥<lb/>
兵拒之苦戰力竭軍有丕寧子者銳意力戰庾信謂曰<lb/>
今日事急矣非子誰能奮勵出竒以激衆心乎丕寧子<lb/>
横槊突陣殺數人而死其子舉真曰見父之死偷生茍<lb/>
<pb n="KR2i0022_WYG_002-16b"/>
存可乎亦突陣死其奴合節曰所天崩矣不死何為亦<lb/>
交鋒而死三軍感激齊進所向摧陷義直僅以身免<lb/>
新羅王遣金庾信伐百濟大破之佐平仲常言于王乃<lb/>
櫝還品釋夫妻之骨<lb/>
新羅王遣伊餐金春秋及其子文汪如唐太宗見春秋<lb/>
儀表英偉厚待之乃許詣國學觀釋奠及講論春秋因<lb/>
請天兵伐百濟乃勅蘓定方帥師征百濟春秋又請改<lb/>
章服從華制留文汪以備宿衞春秋還至海上遇高句<lb/>
<pb n="KR2i0022_WYG_002-17a"/>
麗邏兵從者温君解高冠大衣坐於船上邏兵以為春<lb/>
秋殺之春秋乘小船得免<lb/>
新羅王遣金法敏<hi>春秋子</hi>如唐高宗告破百濟<lb/>
　百濟將殷相攻陷新羅七城金庾信撃破之斬殷相<lb/>
王又自製太平頌織錦為紋以獻又遣波寳餐金仁問<lb/>
<hi>春秋第二子</hi>如唐宿衞<lb/>
　仁問幼而就學博覽羣書兼涉莊老浮圖之説工𨽻<lb/>
　書善射御曉音律識量宏逺時年二十三<lb/>
<pb n="KR2i0022_WYG_002-17b"/>
新羅王勝曼薨<hi>在位八年</hi>初改元太和後行永徽年號始受<lb/>
百官朝賀及薨羣臣立金春秋為王<lb/>
　永徽五年　春秋真智王後孫龍春子<lb/>
唐遣使備禮册王詔書有難解處有名牛頭者能解之<lb/>
王曰見卿頭骨可稱强首<hi>强首姓任忠州人</hi>使製謝表文工而<lb/>
意盡王竒之<lb/>
　初其母夢見人有角者有娠及生首角而黶既壯知<lb/>
　讀書通曉義理不學佛而學儒甞娶冶家女父令改<lb/>
<pb n="KR2i0022_WYG_002-18a"/>
　娶終不聴<lb/>
新羅金庾信攻百濟刀比川城克之<lb/>
　先是級餐末柙被虜於百濟為佐平任子家後逃歸<lb/>
　庾信知其可用令反間於任子曰兩國存亡可先知<lb/>
　若子國亡則子依於我我國亡則我依於子任子曰<lb/>
　子言已悉之可歸報庾信末柙還言百濟事甚悉於是<lb/>
　併吞之謀益急<lb/>
新羅王以金歆運<hi>王婿柰勿王八世孫</hi>為郎幢大監出屯百濟陽<lb/>
<pb n="KR2i0022_WYG_002-18b"/>
山下濟人乘夜來襲羅軍驚駭歆運横馬握槊以待大<lb/>
舍詮知曰賊起暗中雖死人無識者歆運曰既以身許<lb/>
國知與不知一也遂突陣殺數人而死大監穢破小監<lb/>
狄得亦相與戰死步騎幢主寳用那聞歆運死曰彼骨<lb/>
貴勢榮猶不畏死況予生而無益遂赴敵死王聞而傷<lb/>
悼各贈官時人作陽山歌以傷之又有沙梁人夫果驟<lb/>
徒兄弟亦死于戰<lb/>
百濟王作望海亭與宫人荒淫躭樂佐平成忠極諫王<lb/>
<pb n="KR2i0022_WYG_002-19a"/>
怒囚之成忠上書曰臣甞觀時察變必有兵革之事敵<lb/>
兵若來使陸不過沈峴<lb/>
　即炭峴在黄山今連山縣<lb/>
水不過入伎伐浦<hi>即白江</hi>據險隘以禦之王不省死獄中<lb/>
百濟王都井水及泗泚河水皆赤如血又有鬼入王宫<lb/>
大呼百濟亡<lb/>
新羅創漢山州壯義寺<lb/>
　羅王欲伐百濟請兵于唐不報憂形于色若有長春<lb/>
<pb n="KR2i0022_WYG_002-19b"/>
　罷郎者曰皇帝已命蘓定方等領兵將以明年五月<lb/>
　伐百濟因忽不見王異之創寺以資㝠福長春罷郎<lb/>
　甞戰死百濟者也<lb/>
唐太宗以蘓定方為神丘道行軍大縂管金仁問為副<lb/>
縂管帥水陸軍伐百濟敕新羅為聲援王帥金庾信等<lb/>
出師百濟王問戰守便宜佐平義直以為先撃唐兵達<lb/>
率常永以為先撃羅軍王猶豫未决問於興首<lb/>
　嘗以佐平得罪竄外<lb/>
<pb n="KR2i0022_WYG_002-20a"/>
對曰白江炭峴我國要衝宜簡勇士守之使唐兵不得入<lb/>
白江羅軍不得過炭峴大王重閉固守待其糧盡卒疲<lb/>
然後奮撃破之必矣左右沮而不用及聞唐羅兵已過<lb/>
白江炭峴以階伯為將帥死士五千拒之階伯知必敗<lb/>
盡殺家屬至黄山猝遇羅兵鏖戰力屈而死定方仁問<lb/>
等到伎伐浦濟軍不能禦唐師乘勝進薄都城濟王知<lb/>
不免歎曰悔不用成忠之䇿乃與太子孝率左右夜遁<lb/>
保熊津城<hi>即今公城</hi>王宫諸姬走大王浦嵓石上墮死者亦<lb/>
<pb n="KR2i0022_WYG_002-20b"/>
衆<lb/>
　世號落花岩<lb/>
於是王自熊津城詣定方降定方以濟王義慈及太子<lb/>
孝泰隆演及大臣將士八千人渡海還百濟亡自温祚<lb/>
開基歴三十王移都者四<lb/>
　温祚都慰禮城近肖古都漢城文周都熊川聖王都<lb/>
　南扶餘<lb/>
凡六百七十八年唐以其地分置熊津馬韓東明金漣<lb/>
<pb n="KR2i0022_WYG_002-21a"/>
徳安五都督府命劉仁願留鎮泗泚城<lb/>
　歴年圖曰始祖乃以東明之𦙍為太子所忌懼不見<lb/>
　容逃難奔竄間闗﨑嶇至河南建邦設都雖萬事草<lb/>
　創尚能嚴兵固守禦樂浪靺鞨吞馬韓而滅之又能<lb/>
　抗高句麗敵新羅成鼎足之勢以基七百年之業非<lb/>
　豪傑之主能然乎多婁作稻田賑窮民優禮大臣有<lb/>
　人君之度然搆釁新羅爭一小城數十年間兵革不<lb/>
　息已婁脩好新羅得交隣之義蓋婁雖史稱恭順納<lb/>
<pb n="KR2i0022_WYG_002-21b"/>
　叛臣而失鄰和誣小民而亂其妻何足道哉肖古仇<lb/>
　首歴年雖長無事可稱古爾喜游畋未免禽荒之失<lb/>
　然賑貧乏復租調定官制錮贓吏交隣脩好是足多<lb/>
　者責稽汾西以千乘之尊不自慎重或死于敵兵或<lb/>
　隕于賊手悲夫比流久在民間知民疾苦及其即位<lb/>
　賑窮賙乏史稱寛慈愛人庶矣而四十一年之間災<lb/>
　變屢見饑饉洊至民不聊生何哉契王在位纔二年<lb/>
　但比流代汾西而立其終也傳汾西之子契王契王<lb/>
<pb n="KR2i0022_WYG_002-22a"/>
　代比流而立其終也傳比流之子近肖古尚有遜讓<lb/>
　之風近肖古與高句麗失和至殺其主挑怨速禍世<lb/>
　為讐敵兩國之間干戈爛漫而不已近仇首在位十<lb/>
　年粗保其國枕流始信佛法迎胡僧創寺度僧欲以<lb/>
　徼福踰年薨而佛不足信明矣辰斯喜土木甘游畋<lb/>
　侈宫室池沼以畜珍竒玩物喪志田於狗原或旬或<lb/>
　月卒死行宫惜哉阿莘窮兵黷武殆無虚歳民困兵<lb/>
　革多奔敵國輕質國本於島夷㡬不得嗣腆支久質<lb/>
<pb n="KR2i0022_WYG_002-22b"/>
　於外王薨國有内難返而得國何其幸也久爾傳之<lb/>
　毗有毗有傳之蓋鹵蓋鹵驕奢昏闇請上國欲伐强<lb/>
　隣信敵間親昵戲玩大興工役惟宫室臺榭是崇是<lb/>
　飾至於蒸土築城縁河樹堰伐石作槨人力盡悴倉<lb/>
　廩告匱尚不知墮於敵國之術國勢魚爛而敵兵奄<lb/>
　至噬臍無及身死人手尚誰咎哉傳曰國必自伐而<lb/>
　後人伐之蓋鹵之謂矣文周嗣緒正卧薪甞膽之秋<lb/>
　而優柔不斷受制强臣身且不保三斤以童稚之年能<lb/>
<pb n="KR2i0022_WYG_002-23a"/>
　命將討賊復君父之讐快神人之憤是可稱也而享<lb/>
　年不永惜哉東城當國凶歉民饑不恤起臨流閣極<lb/>
　其壯麗游宴自恣閉宫門拒諫臣荒于游畋久而不<lb/>
　返為賊臣所害武寧誅芍加得討賊之義然失子民<lb/>
　之道不能勞來安集為敵國驅民前史稱仁慈寛厚<lb/>
　何耶聖王初立能斷大事國人稱聖逮至末年與新<lb/>
　羅謀伐高麗不得其志背舊好發忿兵遂死鋒鏑真<lb/>
　所謂一朝之忿亡其身者也威徳雖無徳政享國悠<lb/>
<pb n="KR2i0022_WYG_002-23b"/>
　久惠王即位二年而薨法王繼緒崇信佛教禁屠殺<lb/>
　放鷹鷂焚漁獵之具創寺度僧蓋欲延祚也而踰年<lb/>
　乃薨多見其惑也武王恃强驕驁侵掠新羅殆無寧<lb/>
　歳干戈逓侵流屍蔽野唐皇詔諭戢兵外雖陳謝而<lb/>
　内實不然晚年穿宫南池起望海樓游泗泚河般樂<lb/>
　怠傲惟日不足國之不亡幸矣義慈之為太子也事<lb/>
　親以孝與兄弟以友及其即位慮囚原罪其為政粗<lb/>
　足可觀但其闇於大體無深謀逺略不知新羅脣齒<lb/>
<pb n="KR2i0022_WYG_002-24a"/>
　之勢妄興干戈謀欲吞噬今年奪一城明年奪一城<lb/>
　席累勝之威驕氣遽溢視新羅為囊中之物欲取之<lb/>
　心囂然未已違帝詔無釋忿之心結高麗絶朝貢之<lb/>
　路猶且淫酗躭樂杜絶忠諫天怒于上屢出災異丁<lb/>
　寧譴告而猶不省悟晏然自肆不能保炭峴白江之<lb/>
　險唐兵一至而社禝丘墟扶餘氏不祀忽諸嗚呼悲<lb/>
　哉<lb/>
故百濟王義慈卒於唐帝贈衞尉卿葬于陳叔寳墓側<lb/>
<pb n="KR2i0022_WYG_002-24b"/>
新羅王金春秋薨<hi>在位八年</hi>
子文武王立<lb/>
　唐龍朔元年<lb/>
上諡曰武烈廟號太宗太宗統一三韓時和歳豐<lb/>
　京城匹布直租五十石<lb/>
民謂聖代后曰文明即金庾信之妺<lb/>
　初后姊寳姬夢登西兄山頂坐旋流徧國内覺與后<lb/>
　言后戲曰願買兄夢因與錦裙為值後武烈納為后<lb/>
<pb n="KR2i0022_WYG_002-25a"/>
唐遣蘓定方領水陸兵伐高句麗諭新羅王帥諸將會<lb/>
伐蓋蘓文遣子男生守鴨緑唐將契苾何力撃破之<lb/>
耽羅國主徒冬音律<hi>國主名</hi>來朝新羅<lb/>
　初高厚高清等渡海泊躭津來朝新羅時客星見南<lb/>
　方太史奏異國人來朝之象也王嘉其來朝稱長子<lb/>
　曰星主以其動星象也國號躭羅以來時初泊耽津<lb/>
　故也<lb/>
唐以新羅為鷄林州大都督府以王為大都督<lb/>
<pb n="KR2i0022_WYG_002-25b"/>
故百濟宗室福信等起兵迎立義慈之子豐<hi>甞質倭國</hi>為王<lb/>
據周留城唐留鎮將軍劉仁願郎將劉仁軌與新羅將<lb/>
金欽伐之豐奔高句麗達率黒齒常之詣仁軌降<lb/>
　常之百濟西部人驍毅有謀略嘯合逋亡據任存城<lb/>
　復百濟二國餘城至是乃降入唐累從征伐積功為<lb/>
　燕然大總管後周興等誣告與趙懐節叛詔繋獄死<lb/>
帝詔留仁軌鎮守以義慈之子在京師者隆為熊津都<lb/>
督遣還本國<lb/>
<pb n="KR2i0022_WYG_002-26a"/>
　隆畏新羅不敢入舊國寄治高句麗死<lb/>
高句麗泉蓋蘓文死子男生代為莫離支<lb/>
　官名如唐中書令<lb/>
其弟男建殺男生子獻忠自為莫離支討男生男生走<lb/>
保國内城遣子獻誠于唐求内附<lb/>
唐以李世勣為遼東道行軍大總管郝處俊薛仁貴等<lb/>
副之帥師伐高句麗使金仁問徴兵于新羅王帥師次<lb/>
唐城州以金欽純<hi>庾信弟</hi>金仁問為將徃助之<hi>時庾信有病留</hi>唐<lb/>
<pb n="KR2i0022_WYG_002-26b"/>
兵合新羅兵攻平壤城拔之高句麗王高臧降世勣執<lb/>
臧及其子福男徳男大臣男建等二十餘萬衆還京師<lb/>
高句麗亡自始祖東明王立國於卒本歴二十八王移<lb/>
都者七<lb/>
　琉璃王都國内城山上王都丸都東川王都平壤故<lb/>
　國原王復都丸都又移都平壤及東王城平原王移<lb/>
　都長安城<lb/>
共七百五年唐分高句麗百七十六城六十九萬戸為<lb/>
<pb n="KR2i0022_WYG_002-27a"/>
都督府置安東都䕶府于平壤以薛仁貴為都䕶鎮撫<lb/>
之後移三萬八千三百戸于江淮之南及京西諸州空<lb/>
曠之地<lb/>
　歴年圖曰始祖以英雄之資見忌於金蛙諸子逃難<lb/>
　至卒本披草萊建邦國未遑制作然威徳日盛歸附亦<lb/>
　衆降松讓斥靺鞨取荇人滅沃沮雄據一方虎視三<lb/>
　韓何成功之易也琉璃以遺腹在他國承襲難矣幸<lb/>
　而得嗣降鮮卑滅濊貊闢國浸廣然憤小罪而誅二<lb/>
<pb n="KR2i0022_WYG_002-27b"/>
　臣惡好勇而殺太子是可歎已大武英明雄武拔怪<lb/>
　由於微賤委豆智以軍國仇都以貪鄙被斥勃素以<lb/>
　智能見褒征蓋馬滅樂浪扶餘奔竄而自避勾茶畏<lb/>
　威而來降恢拓土宇國勢愈昌獨惜乎信夫人之讒<lb/>
　有子如好童之賢而尚不自明以至于死跡其行事<lb/>
　其晉獻之流乎閔中方喪宴樂游畋享年不永慕本<lb/>
　暴戻不仁戕殺諫臣得其善終者難矣太祖享國九<lb/>
　十餘年耋荒倦勤付托失人禍及忠臣愛子雖有闢<lb/>
<pb n="KR2i0022_WYG_002-28a"/>
　土强國之功何足道哉次大以寵弟窺伺大器積有<lb/>
　年紀及嗣位尚不悛心恣行誅殺天道好還其及也冝<lb/>
　矣新大逃難出亡國人歸心推戴立之宜先明荅夫<lb/>
　弑逆之罪以伸大義也而徳其援立之功反寵任之<lb/>
　故國川以英明之資奮有為之志誅權姦訪遺逸聘<lb/>
　巴素於草澤擢為國相推誠委任又賞舉者誠衰世<lb/>
　未有之盛舉然後嗣不定死肉未冷于妃淫穢濁亂<lb/>
　房闥山上烝于妃得國凟亂天倫所可道也言之醜<lb/>
<pb n="KR2i0022_WYG_002-28b"/>
　也東川天性寛仁有人君之量乃何愎忠臣之諌侵<lb/>
　犯上國驟勝輒驕及其一敗竄身狼狽幾於亡國乎<lb/>
　中川雖無徳可稱而能辨寵姬之誣殺之不疑何其<lb/>
　斷也西川禦肅慎拔檀盧諸部震懾晚年猜忌推刃<lb/>
　同氣烽上䦧狠尤甚殺叔及弟愎諫自恣峻宇雕牆<lb/>
　民困虐政卒及於禍美川早遯荒野備甞艱險宜有<lb/>
　徳慧術智矣而無徳可稱徒以侵犯上國為事故國<lb/>
　原值慕容之變奔敗鼠竄母妻見虜父尸亦發城郭<lb/>
<pb n="KR2i0022_WYG_002-29a"/>
　宫室焚蕩殆盡旄倪珍寳輸掠無遺㡬不保社稷至<lb/>
　於屈膝稱臣納質脩貢是宜卧薪甞膽之時也顧乃<lb/>
　忘仇讐噬我脣齒搆釁百濟血染敵鋒惜哉小獸林<lb/>
　立大學教子弟似可與有為而惑於異端邪説邀秦<lb/>
　僧創佛寺奉之彌謹為東韓佞佛之始主故國壤侵<lb/>
　强隣擾中國干戈糜爛猶且事佛求福福未獲而遽<lb/>
　夭惑哉廣開土雄偉有竒才能戰勝攻取長壽享年<lb/>
　愈長國富兵强文咨安藏安原皆中材庸主陽原武<lb/>
<pb n="KR2i0022_WYG_002-29b"/>
　略不競國步日蹙平原遇旱而懼停無用之費捐不<lb/>
　急之務勸農桑賑貧乏有足多者嬰陽初即位有志<lb/>
　安民然不知畏天事大之義黨靺鞨侵上國隋文命<lb/>
　將來討舉國震恐宜效順悔罪之不暇方且伐新羅<lb/>
　侵百濟喜兵樂禍復致煬帝討罪之舉百萬之衆渡<lb/>
　遼碣涉薩水搗巢覆穴不朝則夕不有文徳之應變<lb/>
　𤣥感之内叛則國之存亡未可知也榮留昏愚暗弱<lb/>
　賊臣蘓文有無將之心而不能辨之於早馴致堅冰<lb/>
<pb n="KR2i0022_WYG_002-30a"/>
　之禍欲以弱制强㡬有不密禍不旋踵寳藏為蘓文<lb/>
　所立權移於下政不已出國皆蘓文之國民皆蘓文<lb/>
　之民專擅自恣窮凶極惡違帝詔囚王人罪逆貫盈<lb/>
　唐太宗赫怒親將六師討之雖駐蹕之役不得志而還<lb/>
　高麗國勢亦岌岌乎是雖蘓文之罪惡而亦寳藏不<lb/>
　君之為也厥後太宗之憾不釋頻年命將出討將欲<lb/>
　再舉此正君臣協力圖存之時也而主昏于上臣虐<lb/>
　于下奢侈無度國事日非蘓文諸子自相魚肉至於<lb/>
<pb n="KR2i0022_WYG_002-30b"/>
　訴中國為鄉導雖以高宗中材之主遣一老將一舉<lb/>
　滅之如摧枯拉朽高氏七百年之宗社一朝丘墟悲<lb/>
　夫<lb/>
　<lb/>
　<lb/>
　<lb/>
　<lb/>
　　朝鮮史略卷二<lb/>
</p>
<p>
</p>
  </div>
<div>
<head>朝鮮史畧卷三</head> <lb/>
    <p>
<pb n="KR2i0022_WYG_003-1a"/>
欽定四庫全書<lb/>
　朝鮮史畧卷三<lb/>
　　新羅紀<lb/>
文武王<lb/>
　諱法敏大宗武烈王長子母文明王后庾信之妹<lb/>
故髙句麗大兄劍牟岑收合殘民迎致前王臧之庶子<lb/>
安勝于漢城為王請附王遣冊為髙句麗王後封報徳<lb/>
王妻以外妺<lb/>
<pb n="KR2i0022_WYG_003-1b"/>
　麗記曰王之庶子又曰外孫冊命之辭稱王之正嗣<lb/>
　未可諱也<lb/>
倭國更號日本<hi>以近日所出為名</hi>
彗星七出北方<lb/>
唐緫管薛仁貴遣僧琳潤致書於王責其異圗王報書<lb/>
歴陳唐時忠勤明其不反唐兵不信進攻平壤我軍大<lb/>
敗大監阿珍含死之王遣級餐原川等上表乞罪<lb/>
置大舒發翰<lb/>
<pb n="KR2i0022_WYG_003-2a"/>
　古無是官王以庾信功大特設是官<lb/>
金庾信卒年七十九王震悼贈<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>甚厚命有司立碑紀<lb/>
功初庾信疾革王親臨存問王泣曰脱有不諱奈人民<lb/>
社稷何對曰今者三韓為一家百姓無二心可謂小康<lb/>
然自古繼體之君鮮克有終甚可懼也願親君子逺小<lb/>
人使朝廷和於上民物安於下則臣死且無憾矣妻金<lb/>
氏大宗王女有子五人次子元述嘗獲罪出亡<lb/>
　平壤之戰元述軍敗欲死其僕淡陵止之乃不死庾<lb/>
<pb n="KR2i0022_WYG_003-2b"/>
　信以負家訓白王欲斬元述元述慚懼遁於野聞庾<lb/>
　信卒求見母母曰爾既不得為子於先君吾焉得為<lb/>
　爾母乎遂不見元述嘆曰為淡陵所誤乃至於此遂<lb/>
　入太白山後唐兵來攻買蘇州城元述欲雪前恥赴<lb/>
　敵力戰有功以不容於父母不仕終其身後庾信妻<lb/>
　金氏為尼聖徳王封為夫人嵗賜租一千石<lb/>
改用新歴<lb/>
　柰麻徳福入唐學厯術而還用其法<lb/>
<pb n="KR2i0022_WYG_003-3a"/>
唐削王爵遣劉仁軌來討<lb/>
　王納髙句麗叛衆又據百濟故地帝大怒削王爵以<lb/>
　王弟仁問為雞林州大都督發兵討之<lb/>
王遣使謝罪獻方物帝赦之復王官爵<lb/>
　仁問至中道還入唐<lb/>
阿餐薛秀真獻六陣兵法<lb/>
頒百司及州郡銅印<lb/>
靺鞨冦阿逹城城主素那死之<lb/>
<pb n="KR2i0022_WYG_003-3b"/>
　素那白城郡蛇山人其父沈那膂力過人百濟人指<lb/>
　為飛将素那雄豪有父風王遣素那于阿逹城俾禦<lb/>
　北鄙靺鞨猝入城素那奮刃大呼突擊矢集其身如<lb/>
　蝟遂死人有弔者妻哭曰亡人常曰大丈夫固當死<lb/>
　於王事今死其志也王聞之流涕<lb/>
王以僧信惠義安為政官大書省又命僧義相創浮石<lb/>
寺於太白山<hi>寺在榮州</hi>
王薨<hi>在位二十年統一三韓十一年</hi>諡曰文武太子政明立王姿表英特<lb/>
<pb n="KR2i0022_WYG_003-4a"/>
聦明多智畧始一三韓克成前志然納髙麗叛衆據百<lb/>
濟故地得罪於唐㡬不自保又從西教遺詔燒葬<lb/>
神文王<lb/>
　諱政明字日炤文武王長子母慈義后<lb/>
立國學<lb/>
髙句麗王臧卒於唐卭州<lb/>
　唐以臧為遼東都督朝鮮王遣歸移東都䕶府於新<lb/>
　城以統之臧至遼東謀叛帝召臧還卭州<lb/>
<pb n="KR2i0022_WYG_003-4b"/>
髙氏遂絶<lb/>
王納金歆運女為妃<lb/>
報徳王安勝族子大文據金馬渚謀復故國王遣将討<lb/>
平之以其地為金馬郡是戰也柰麻驟福之子弟監逼<lb/>
實将行語其妻曰二兄夫果驟徒既死王事吾何獨畏<lb/>
死茍存及戰獨出奮撃數十人而死又級餐盤屈之子<lb/>
歩騎監令𦙍嘗以名節自許及至椵岑城賊将結陣待<lb/>
之諸将皆引退令𦙍獨曰臨陣無勇禮經所誡遂赴敵<lb/>
<pb n="KR2i0022_WYG_003-5a"/>
力鬭死<lb/>
　史臣曰羅俗以進死為榮退死為辱死于王事者曰<lb/>
　貴山曰箒項曰讚徳父子曰奚論曰訥催曰東所曰<lb/>
　竹竹曰丕寧子父子曰金歆運曰穢破曰狄得曰寶<lb/>
　用那曰盤屈曰官昌曰匹夫曰阿珍含曰素那曰金<lb/>
　令𦙍曰逼實曰驟徒曰夫果曰脱起曰仙白曰悉毛<lb/>
　此其章章者也百濟之亡只有階伯髙麗之亡無一<lb/>
　死節者安能敵新羅哉至於新羅之亡效節不屈者<lb/>
<pb n="KR2i0022_WYG_003-5b"/>
　王子一人而已誰曰國家之興喪不係於忠節之有<lb/>
　無乎<lb/>
置州郡於百濟舊地<lb/>
賜文武官僚田有差<lb/>
王置燕居引薛聦曰子有異聞為我陳之聦乃設花王<lb/>
薔薇白頭翁之説以諷之<lb/>
　其畧曰昔花王之始來也有一佳人名曰薔薇朱顔<lb/>
　玉齒鮮粧靚服願薦枕於香帷又有一丈夫名曰白<lb/>
<pb n="KR2i0022_WYG_003-6a"/>
　頭翁布衣革帶戴白持杖傴僂而來曰不識王有意<lb/>
　乎王曰丈夫之言亦有道理而佳人難得如之何丈<lb/>
　夫曰凡為君者莫不親近老成而興昵比妖艷而亡<lb/>
　然而妖艷易合老成難親是以夏姬亡陳西施滅呉<lb/>
　孟軻不遇以終身馮唐郎潛而皓首自古如此吾其<lb/>
　奈何王謝曰吾過矣<lb/>
王曰請書之以為誡<lb/>
　聦字聦智父元曉為沙門淹該佛書既而反本自號<lb/>
<pb n="KR2i0022_WYG_003-6b"/>
　小生居士娶瑶石宫寡夫人生聦聦生而明鋭既長<lb/>
　博學能以方言解九經義訓導後生又善屬文<lb/>
沙餐任强首卒强首始以文辭顯用請唐兵平麗濟之<lb/>
時其徃復文辭皆出其手文武王以其功特授沙餐及<lb/>
卒其妻乏食欲還鄉里王賜租辭曰夫在之時受國恩<lb/>
多矣今縦未亡豈敢再辱厚賜不受而去<lb/>
王薨<hi>在位十一年</hi>太子理洪立<lb/>
孝昭王<lb/>
<pb n="KR2i0022_WYG_003-7a"/>
　諱理洪神文王子母神穆王后金氏　唐嗣聖九年<lb/>
金仁問卒於唐<lb/>
　仁問七入唐宿衛凡二十二年<lb/>
王薨<hi>在位十年</hi>王無嗣立王弟隆基<lb/>
聖徳王<lb/>
　諱隆基後改諱興光　嗣聖十九年<lb/>
王親製百官箴示羣臣<lb/>
唐以大祚榮為渤海郡王及卒私諡曰髙王子武藝立<lb/>
<pb n="KR2i0022_WYG_003-7b"/>
　渤海本栗末靺鞨祚榮父乞乞仲像保大白山東祚<lb/>
　榮嗣驍勇善騎射髙句麗餘燼稍稍歸之乃建國號<lb/>
　震國地方千里勝兵數萬頗知書契盡得扶餘沃沮<lb/>
　卞韓朝鮮之地至後孫仁秀開大境宇有五京十二<lb/>
　府六十二州遂為海東盛國至景哀王時契丹攻滅<lb/>
　之以為東丹國其世子及大臣等皆降于髙麗<lb/>
改詳文司為通文博士掌詞命又始造刻漏置刻漏典<lb/>
博士又置典祀典屬禮部<lb/>
<pb n="KR2i0022_WYG_003-8a"/>
太監守忠回自唐上文宣王十哲七十弟子畫像置太<lb/>
學<lb/>
王薨<hi>在位三十五年</hi>王教百官進言屢遣使如唐輸欵廵問髙<lb/>
年給租賑民諡曰聖徳太子承慶立<lb/>
孝成王<lb/>
　諱承慶聖徳王第二子母炤徳王后　唐開元一十<lb/>
　六年<lb/>
唐𤣥宗遣贊善大夫邢璹弔祭前王初帝謂璹曰新羅<lb/>
<pb n="KR2i0022_WYG_003-8b"/>
號為君子國頗知書記宜演經義使知大國儒教之盛<lb/>
又以國人善碁詔以參軍楊季鷹為副璹到國獻道徳<lb/>
經<lb/>
王以伊餐信忠為中侍<lb/>
　初王在潛邸嘗與信忠圍碁於栢下謂不相負有如<lb/>
　此栢未㡬即位録功臣而遺信忠信忠作歌貼栢栢<lb/>
　忽枯王怪使審之得歌大驚召賜爵栢乃蘇<lb/>
六年王薨無嗣弟憲英立以遺命燒柩於法流寺散骨<lb/>
<pb n="KR2i0022_WYG_003-9a"/>
東海<lb/>
景徳王<lb/>
　諱憲英　唐天寶二年<lb/>
以伊餐金思仁為上大等思仁以災異屢見上疏極論<lb/>
時政得失<lb/>
旌孝子向徳門號其地孝家里<lb/>
　向徳父母飢病濱死刲髀肉食之又母發癰吮之<lb/>
改新執事省中侍為侍中又置國學諸業博士助教<lb/>
<pb n="KR2i0022_WYG_003-9b"/>
幸太學命博士講尚書<lb/>
遣使朝帝于蜀<lb/>
　時𤣥宗避禄山亂幸蜀<lb/>
使泝江至成都帝親製十韻詩手札賜王<lb/>
置九州分統郡縣<lb/>
　前此分十道<lb/>
改郡縣名<lb/>
　以沙伐州為尚州㰱良州為良州菁州為康州漢山<lb/>
<pb n="KR2i0022_WYG_003-10a"/>
　州為漢州首若州為朔州西州為溟州熊川州為熊<lb/>
　州完山州為全州武珍州為武州<lb/>
又改官號<lb/>
始置貞察一員紏正百官<lb/>
大雷電震佛寺十六所又震真平王陵<lb/>
大奈麻李純棄官為僧累徴不至創斷俗寺居之聞王<lb/>
好樂詣宫門極諫王為之停樂引至正室論説數日<lb/>
二十三年王薨王存問鰥寡孤獨賜榖老疾納忠諌定<lb/>
<pb n="KR2i0022_WYG_003-10b"/>
州號太子乾運立<lb/>
惠恭王<lb/>
　諱乾運母滿月夫人金氏　唐代宗永泰元年<lb/>
兩日並出又三星隕宫庭相擊其光如火<lb/>
遣金岩聘日本<lb/>
　岩庾信後裔也性聦敏少入唐宿衛間就師學隂陽<lb/>
　家術而還嘗守良康漢三州所至盡心撫字至是聘<lb/>
　日本其王欲留之㑹唐使髙鶴林來相見懽甚以為<lb/>
<pb n="KR2i0022_WYG_003-11a"/>
　大國所知遣還<lb/>
金庾信墓前風忽起至始祖陵塵霧暗㝠不辨人物若<lb/>
有哭泣悲歎之聲王懼致祭謝過<lb/>
始立五廟<lb/>
　味鄒王大宗王文武王并祖稱為五廟一年六祭以<lb/>
　味鄒王為金氏始祖大宗王文武王平麗濟有大功<lb/>
　徳為不遷之主<lb/>
王幼冲嗣位母后臨朝及壮淫于聲色廵逰無度綱紀<lb/>
<pb n="KR2i0022_WYG_003-11b"/>
紊亂災異屢見伊餐志貞因聚衆作亂上大等金良相<lb/>
與伊餐敬信舉兵討志貞王與后妃為亂兵所害良相<lb/>
自立為王<lb/>
宣徳王<lb/>
　諱良相柰勿王十世孫<lb/>
五年王薨國人立敬信為王<lb/>
元聖王<lb/>
　諱敬信柰勿王十二世孫　唐徳宗貞元二年<lb/>
<pb n="KR2i0022_WYG_003-12a"/>
大舎武鳥獻兵法十五卷花鈴圗二卷<lb/>
始定讀書出身科<lb/>
　前次但以射選人至是改之<lb/>
十三年王薨遺命燒柩太子俊邕立<lb/>
昭聖王<lb/>
　諱俊邕元聖王孫　貞元十五年<lb/>
時有金生者父母㣲不知世系自幼能書平生不攻他<lb/>
藝好佛隱居不仕年踰八十猶操筆不休𨽻行草皆入<lb/>
<pb n="KR2i0022_WYG_003-12b"/>
神<lb/>
　髙麗洪灌入宋以金生行草示翰林楊球李革二人<lb/>
　曰天下除右軍焉有妙筆如此哉趙孟頫䟦金生昌<lb/>
　林寺碑曰字畫深有典刑雖唐人名刻未能逺過之<lb/>
梁悦入唐宿衛徳宗幸奉天従難有功帝授贊善大夫<lb/>
及還王擢用為豆肸小守<lb/>
二年王薨太子清明立<hi>年十三叔父彦昇攝政</hi>
哀莊王<lb/>
<pb n="KR2i0022_WYG_003-13a"/>
　諱清明改重熈　貞元十六年<lb/>
以兵部令彦昇為上大等<lb/>
創伽倻山海印寺<lb/>
改五廟之制<lb/>
　始祖大王髙祖明徳王曾祖元聖王皇祖惠忠王皇<lb/>
　考昭聖王為五廟别立太宗王文武王為二廟<lb/>
帝遣使冊王封太后叔氏為太妃<lb/>
　妃柰勿王後孫金胡叔女嫌於同姓以父名為氏<lb/>
<pb n="KR2i0022_WYG_003-13b"/>
十年兵部令彦昇弑王自立<lb/>
憲徳王<lb/>
　諱彦昇昭聖王弟　唐憲宗元和六年<lb/>
王命順天将軍金雄元率甲兵二萬應帝徴兵助討唐<lb/>
叛臣李師道<lb/>
上大等忠恭坐政事堂注擬請托坌至忠恭莫能舉措<lb/>
感疾而退醫診云病在心須服龍齒湯遂杜門不接賔<lb/>
客侍郎禄真徃見曰今公私愛憎不得其正取舎是非<lb/>
<pb n="KR2i0022_WYG_003-14a"/>
亂其心志豈獨害於國事為之者亦病矣若當官清白<lb/>
蒞事恪恭貨賄請托不得行黜渉予奪必以公則國家<lb/>
和平雖談笑自樂可也又何區區於服餌徒自費日廢<lb/>
事為哉忠恭謝醫朝王曰臣聞禄真之言同於藥石豈<lb/>
止飲龍齒湯而已哉王悦使告太子太子入賀<lb/>
命牛岑太守白永發漢山北諸州郡人一萬築浿江長<lb/>
城三百里<lb/>
熊川州<hi>即今公州</hi>都督憲昌以父周元不得立<lb/>
<pb n="KR2i0022_WYG_003-14b"/>
　宣徳無嗣羣臣欲立周元因水漲不及渡乃立敬信<lb/>
　周元退居溟州<lb/>
舉兵叛王遣一吉餐張雄等討之憲昌自殺子梵文與<lb/>
髙逹山賊壽神攻北漢山州都督聦明擒誅之<lb/>
十八年王薨太子秀宗立<lb/>
興徳王<lb/>
　諱秀宗改景徽憲徳弟王無嗣以為太子　唐文宗<lb/>
　太和元年<lb/>
<pb n="KR2i0022_WYG_003-15a"/>
大亷自唐還得茶種來命植智異山<lb/>
以張保臯為清海鎮大使保臯小字弓福入唐為徐州<lb/>
小将後歸國請鎮清海以禦中國冦鈔人王與卒萬人<lb/>
鎮之<lb/>
賜孝子孫順家一區嵗給米五十碩<lb/>
　順牟梁人父没家貧傭作以養母有小兒嘗奪母食<lb/>
　掘醉山北郊欲埋兒得石鐘驚怪将兒與鐘還懸而<lb/>
　撞之聲聞王宫有是命<lb/>
<pb n="KR2i0022_WYG_003-15b"/>
以金陽為固城郡太守尋拜中原大尹武州都督其祖<lb/>
宗基父貞茹皆為将相<lb/>
十一年王薨無嗣其堂弟均貞及堂弟之子悌隆爭立<lb/>
金陽與均貞子祐徴等奉均貞為王入積板宫以族兵<lb/>
宿衛悌隆黨金明等來圍陽突圍潛出均貞遇害明等<lb/>
立悌隆<lb/>
僖康王<lb/>
　諱悌隆元聖王孫　唐文宗開成元年<lb/>
<pb n="KR2i0022_WYG_003-16a"/>
三年金明<hi>忠恭子</hi>弑王自立<lb/>
金陽奉祐徴祐徴懼禍徃依張保臯起兵清海鎮討金<lb/>
明張保臯以兵五千授其友鄭年年能行水底五十里<lb/>
不噎與保臯角勇臯差不及俱入唐為小将保臯還國<lb/>
鎮清海年失職飢寒徃依保臯徃助之陽等晝夜兼行<lb/>
至逹伐丘明遣兵拒之戰大敗奔入月逰宅兵士追斬<lb/>
之諡閔哀立祐徴<lb/>
　權近曰金明初輔不正立以為君又従而弑之必討<lb/>
<pb n="KR2i0022_WYG_003-16b"/>
　之罪也若祐徴金陽則初能輔正終能討賊不君悌<lb/>
　隆况君金明乎能討君父之賊以明臣子之義亦足<lb/>
　嘉矣<lb/>
神武王<lb/>
　諱祐徴元聖王孫均貞之子　開成四年<lb/>
元年王薨太子慶膺立<lb/>
文聖王<lb/>
　諱慶膺　開成五年<lb/>
<pb n="KR2i0022_WYG_003-17a"/>
三日並出<lb/>
殺清海鎮大使張保臯先是王聞保臯怨王不納女神<lb/>
武王以保臯女配子至是王欲納之羣臣以海島人女<lb/>
不宜納王從之據鎮叛王遣刺客閻長殺之罷鎮徙其人<lb/>
於碧骨郡<lb/>
侍中金陽卒<lb/>
　史臣曰新羅人物英雄豪傑莫如金庾信明白正大<lb/>
　莫如金陽<lb/>
<pb n="KR2i0022_WYG_003-17b"/>
十八年王薨弟誼靖立<lb/>
憲安王<lb/>
　諱誼靖　唐宣宗大中十一年<lb/>
四年王薨無嗣壻膺亷立<lb/>
　王嘗宴羣臣臨海殿膺亷以王族與宴王欲試其志<lb/>
　問曰汝見異人乎曰嘗見三人一勲閥子弟而不先<lb/>
　人一家富而被服不侈一勢榮而驕氣不形王遂以<lb/>
　長女妻之是為寧花大人<lb/>
<pb n="KR2i0022_WYG_003-18a"/>
景文王<lb/>
　諱膺亷僖康王孫　唐懿宗咸通三年<lb/>
十四年王薨太子晸立<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0022_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝鮮史畧卷三<lb/>
</p>
<p>
</p>
  </div>
<div>
<head>朝鮮史畧卷四</head> <lb/>
    <p>
<pb n="KR2i0022_WYG_004-1a"/>
欽定四庫全書<lb/>
　朝鮮史畧卷四<lb/>
　　新羅紀<lb/>
憲康王<lb/>
　諱晸　唐僖宗乾符三年<lb/>
王出遊鶴城<hi>即今符山郡</hi>還至海浦忽雲霧晦㝠迷失道路<lb/>
禱于海神開霧因名開雲浦有異人處容者竒形詭服<lb/>
詣王前歌舞從王入京又有四人詣駕前歌舞其歌有<lb/>
<pb n="KR2i0022_WYG_004-1b"/>
智理多都都破等語<lb/>
　謂以智理國者多逃而都邑将破故歌以警之時人<lb/>
　不知反以為瑞<lb/>
王燕羣臣於臨海殿酒酣鼓琴左右各進歌詞<lb/>
崔致逺奉帝詔還自唐<lb/>
　致逺沙梁部人年十二隨海舶入唐尋師力學至十<lb/>
　八登第調溧水縣尉遷侍御史内供奉髙駢討黄巢<lb/>
　辟為従事其表状書啓多出其手黄巢見檄書不覺<lb/>
<pb n="KR2i0022_WYG_004-2a"/>
　下牀由是名振及東還王留為侍讀致逺欲展所藴<lb/>
　而被疑忌不能容出為太山富城等郡太守真聖女<lb/>
　主時疏陳時務主嘉納之以為阿餐致逺東還值世<lb/>
　亂無復仕進意自放山水間慶州南山剛州氷山陜<lb/>
　州清源寺智異山雙溪寺合浦縣月影臺皆其逰玩<lb/>
　之所挈家隱伽倻山與母兄浮圖賢俊及定𤣥師結<lb/>
　為道友以終老<lb/>
十二年王薨王性聦敏看書一覽輙誦弟晃立<lb/>
<pb n="KR2i0022_WYG_004-2b"/>
定康王<lb/>
　諱晃　唐僖宗光啓元年<lb/>
四年王薨無嗣女弟曼立<lb/>
真聖女主<lb/>
　諱曼定康王之女弟　唐僖宗文徳元年<lb/>
主素與魏𢎞通𢎞死潛引年少美丈夫私之授以要職<lb/>
由是佞倖肆志紀綱壊弛時有人譏謗時政榜於路主<lb/>
疑隱者王巨仁所為命下獄将誅之巨仁憤怨作詩書<lb/>
<pb n="KR2i0022_WYG_004-3a"/>
獄壁<lb/>
　詩曰于公慟哭三年旱鄒衍含愁五月霜今我幽愁<lb/>
　還似古皇天無語但蒼蒼<lb/>
是夕忽震雷雨雹主懼釋之<lb/>
弓裔叛于北原<hi>即今原州</hi>弓裔憲安王之庶子也以重午日<lb/>
生於外家生而有齒且其生日光燄異常日官勸王殺<lb/>
之使者取於襁褓中投樓下乳母竊捧之誤以手觸之<lb/>
眇一目抱而逃及長祝髪為僧號善宗不拘檢僧律軒<lb/>
<pb n="KR2i0022_WYG_004-3b"/>
輊有膽氣徃見北原賊梁吉吉分兵使東略地累戰輙<lb/>
勝聚衆漸多都松岳郡復移鐵圓國號泰封<lb/>
　弓裔自號彌勒佛常怨宗國見前王畫像抜劍撃之<lb/>
　又妻康氏嘗力諫其非裔怒以烈火燒鐵杵撞其隂<lb/>
　殺之<lb/>
甄萱叛據完山州<hi>即今全州</hi>自稱後百濟<lb/>
　萱尚州加恩縣人本姓李父阿慈介以農自活萱生<lb/>
　父耕野母餉之置於林下虎來乳之及壮自稱甄萱<lb/>
<pb n="KR2i0022_WYG_004-4a"/>
萱體貎雄竒志氣倜儻多智畧入王京為裨将時女主<lb/>
淫昏紀綱紊弛萱嘯聚亡命所至響應遂襲武珍州<hi>即今</hi>
<hi>光州</hi>自為王<lb/>
弓裔以王建為鐵圓郡太守<lb/>
　建松嶽郡人父隆築室嶽南僧道詵來相之曰此地<lb/>
　當出聖人仍授一封書曰明年公必得貴子既長與<lb/>
　之書秘世莫知也及期果生建神光紫氣繞室充庭<lb/>
　及年十七詵復來見建告以出師置陣地利天時之<lb/>
<pb n="KR2i0022_WYG_004-4b"/>
　法望秩山川感通保祐之理<lb/>
建龍顔日角方頥廣顙器度雄深寛厚有濟世之量至<lb/>
是投弓裔建父隆亦以松嶽郡<hi>時隆為郡沙餐</hi>歸裔<lb/>
十一年主薨太子嶢立<lb/>
孝恭王<lb/>
　諱嶢憲康王庶子真聖封為太子　唐昭宗光化元<lb/>
　年<lb/>
弓裔遣其将王建伐廣州忠州唐城<hi>即今南陽府</hi>青州槐壤<lb/>
<pb n="KR2i0022_WYG_004-5a"/>
<hi>即今槐山郡</hi>皆降之又敗甄萱於錦城<hi>即今羅州</hi>建自以功髙且<lb/>
見弓裔驕虐雖居髙位<hi>時為侍中</hi>常不樂復求閫外出鎮錦<lb/>
城一日裔召建曰卿聚衆謀反何耶建曰烏有是哉裔<lb/>
曰我能觀心掌奉崔凝佯墜筆下庭㣲語建不服則危<lb/>
建乃悟曰臣實謀反裔笑曰卿可謂直也以金銀粧鞍<lb/>
賜之建位冠百僚然非素志且畏䜛不樂居位毎出入<lb/>
公門平章國計惟抑情謹慎務得人心<lb/>
王嬖賤妾不恤政事大臣殷影諫不従影執其妾殺之<lb/>
<pb n="KR2i0022_WYG_004-5b"/>
十六年王薨無嗣國人立朴景暉<lb/>
神徳王<lb/>
　諱景暉姓朴氏阿逹羅王逺孫　後梁太祖乾化三<lb/>
　年<lb/>
六年王薨太子昇英立<lb/>
景明王<lb/>
　諱昇英　後梁末帝貞明三年甄萱二十七年弓裔<lb/>
　十八年髙麗太祖元年<lb/>
<pb n="KR2i0022_WYG_004-6a"/>
泰封諸將立王建為王國號髙麗初建有異夢<lb/>
　夢登海中九層金塔<lb/>
又得張昌瑾鏡文之符<lb/>
　市有異人賣古鏡唐商客張昌瑾買之有文畧曰三<lb/>
　水中四維下上帝降子於辰馬先操雞後摶鴨已年<lb/>
　中二龍見一則藏身青木中一則見形黑金東文人<lb/>
　宋含𢎞等解之曰三水中四維下上帝降子於辰馬<lb/>
　者辰韓馬韓也已年中二龍見一則藏身青木中一<lb/>
<pb n="KR2i0022_WYG_004-6b"/>
　則見形黑金東青木松也謂松嶽郡人以龍為名者<lb/>
　之子孫可為君王也黑金鐵也指鐵圓謂今王初盛<lb/>
　於此殆終滅於此乎先操雞後摶鴨者王侍中得國<lb/>
　後先得雞林後收鴨緑之意也弓裔令物色求異人<lb/>
　東州勃颯寺有鎮星塑像如其狀<lb/>
人心響附将軍洪儒斐𤣥慶申崇謙卜智謙等夜詣建<lb/>
第宻謀推戴建堅拒夫人栁氏提甲以被之諸将扶擁<lb/>
而出遂即位於布政殿建元天授弓裔聞變驚駭遁于<lb/>
<pb n="KR2i0022_WYG_004-7a"/>
巖谷為斧壤<hi>即今平康縣</hi>民所害<lb/>
隱士朴儒見髙麗王<lb/>
　儒仕弓裔見政亂隱於山谷<lb/>
髙麗王創法王王輪等十寺于都内又設八關㑹<lb/>
　毎嵗仲冬於闕庭置輪燈一座列香燈四旁又結兩<lb/>
　綵棚呈百戲歌舞于前皆新羅故事　八關之戒曰<lb/>
　不殺生曰不偷盗曰不淫佚曰不妄語曰不飲酒曰<lb/>
　不坐髙大牀曰不著奢華曰不自樂觀聴關者閉也<lb/>
<pb n="KR2i0022_WYG_004-7b"/>
　謂禁閉八罪不犯也<lb/>
髙麗王移都松嶽改鐵圓為東州<hi>即今鐵原府</hi>
八年王薨弟魏膺立<lb/>
髙麗王始定官制<lb/>
景哀王<lb/>
　諱魏膺　後唐同光二年甄萱三十四年髙麗太祖<lb/>
　八年<lb/>
甄萱襲髙鬱府<hi>今蔚山郡</hi>猝入王都時王出逰鮑石亭忽聞<lb/>
<pb n="KR2i0022_WYG_004-8a"/>
兵至倉卒不知所為與夫人走匿城南離宫侍從僚宫<lb/>
人伶官皆被陷没萱索王弑之强辱王妃乃立王族弟<lb/>
金傅為王麗王親率精騎五千邀擊萱於公山桐藪敗<lb/>
績大将申崇謙金樂皆死于兵後萱因吳越王貽書<lb/>
請和髙麗王為書報之<lb/>
髙麗王殺蘇判宗偘及将軍狄鈇<lb/>
　二人俱以姦佞得幸弓裔譖害良善麗王即位首誅<lb/>
　之<lb/>
<pb n="KR2i0022_WYG_004-8b"/>
敬順王<lb/>
　諱傅姓金氏文聖王之裔　後唐天成二年甄萱三<lb/>
　十七年髙麗太祖十一年<lb/>
甄萱圍古昌郡麗王従庾黔弼計進軍於瓶山<hi>在郡北十里</hi>
與萱戰萱敗走獲侍郎金渥以古城主全宣平為大匡<lb/>
權幸<hi>本姓金賜姓權</hi>張吉為大相陞郡為安東府<lb/>
王遣太守謙用于髙麗請相見麗王徃㑹于國都肅隊<lb/>
而行秋毫不犯都人相慶曰昔甄氏之來也如逢豺虎<lb/>
<pb n="KR2i0022_WYG_004-9a"/>
今王公之來也如見父母<lb/>
髙麗西京民家雌雞化為雄又大風屋瓦皆飛麗王曰<lb/>
昔有邪臣潛蓄異謀其家雌雞化為雄不悛其惡卒致<lb/>
誅滅吴王劉濞之時大風毁門抜木濞不知戒亦以覆<lb/>
亡且祥瑞志云行役不平貢賦煩重下民怨上有此之<lb/>
應今四方勞役不息供費既多貢賦未省竊恐縁此以<lb/>
致天譴尚慮羣臣不行公道使民怨咨或懐非分之心<lb/>
致變至此宜各悛心毋及於禍<lb/>
<pb n="KR2i0022_WYG_004-9b"/>
髙麗崔凝卒<hi>諡熈愷</hi>凝黄州土山人仕弓裔入髙麗官至<lb/>
内奉卿通五經善屬文兼識治體然恒齋素不食肉又<lb/>
製進其主𤼵願疏<lb/>
　麗王嘗謂凝曰昔新羅造九層塔遂成一統今欲於<lb/>
　開京造七層塔西京造九層塔冀借𤣥功合三韓為<lb/>
　一家卿為我作發願疏凝製進<lb/>
甄萱子神劍與國相能奐謀幽其父於金山佛宇殺其<lb/>
弟金剛自立<lb/>
<pb n="KR2i0022_WYG_004-10a"/>
　萱第四子金剛身長多智萱愛之欲傳位其兄神劍<lb/>
　良劍龍劍等憂憫二兄出鎮外神劍獨在内作亂移<lb/>
　萱於金山佛宇令壮士守之<lb/>
萱飲醉守卒與季男能乂等奔髙麗麗王待以厚禮號<lb/>
為尚父<lb/>
王與羣臣謀降髙麗王子曰國之存亡必有天命當與<lb/>
忠臣義士收合民心以死自守豈宜以一千年社稷輕<lb/>
與人乎王不聴使金封休齎書請降于髙麗王子哭泣<lb/>
<pb n="KR2i0022_WYG_004-10b"/>
以辭徑入皆骨山<hi>即金剛山在襄陽</hi>倚巖為屋麻衣草食終其<lb/>
身<lb/>
麗王受王降書遣使徃報王率百僚發王都香車寶馬<lb/>
連亘三十餘里入開京麗王館于栁花宫妻以長女樂<lb/>
浪公主行庭見之禮封為樂浪王國除為慶州<lb/>
　麗王納𫝊伯父億亷女生子郁是為顯宗之考安宗<lb/>
新羅亡朴氏十王昔氏八王金氏三十七王合五十五<lb/>
王共九百九十二年<lb/>
<pb n="KR2i0022_WYG_004-11a"/>
　歴年圗曰始祖之生異於常人是盡天命匪人為也<lb/>
　當此時蕞爾三韓各保一隅徒事干戈互相侵伐無<lb/>
　君臣名位之分始祖年方幼冲為國人推戴其寛厚<lb/>
　足以有容其雄偉足以濟民建邦設都築城郭營宫<lb/>
　室勸督農桑不伐鄰喪使民敬讓至於夜户不扃倭<lb/>
　人感徳而不犯卞韓舉國而來降樂浪服其有道沃<lb/>
　沮稱為聖人享國六十年之間家給人足民不見兵<lb/>
　以基一千年之業其殆天授乎南解遺命朴昔二姓<lb/>
<pb n="KR2i0022_WYG_004-11b"/>
　以年長而立新羅氏三姓相𫝊實兆於此儒理從父<lb/>
　亂命卒傳之昔氏非貽謀燕翼之道也脱解以南解<lb/>
　之壻不當立而立又惑雞林金櫃之説養閼智為子<lb/>
　使新羅重器卒歸之金氏惜也然其終也不傳於子<lb/>
　而傳於儒理之子視後世貪天之位欲傳己子而推<lb/>
　刃同氣者何其賢也婆娑節儉愛民勸農桑問髙年<lb/>
　亷察州郡屏黜尸素謹天災恤民隱年榖屢豐可謂<lb/>
　守成之良主也秖摩逸聖守而不失阿逹羅粗保厥<lb/>
<pb n="KR2i0022_WYG_004-12a"/>
　位及薨無子國人又立昔氏之後伐休能占天時又<lb/>
　知人邪正柰解睦鄰恤民助賁臨事明斷沾觧不能<lb/>
　强國怯於海寇使大臣見殺辱國甚矣味鄒金閼智<lb/>
　之裔繼朴昔之後得有大寶新羅易姓今已三矣其<lb/>
　授受雖未盡得宜然王能留意政刑訪民疾苦務農<lb/>
　桑省經費有人君之徳金氏之興其肇於此乎儒禮<lb/>
　基臨皆昔氏之後儒禮之委任重臣基臨之威信鄰<lb/>
　敵猶足可稱訖解忘父之讐聴婚島夷終受侵辱昔<lb/>
<pb n="KR2i0022_WYG_004-12b"/>
　氏之祀於是絶矣柰勿亦金氏也能以武畧自守實<lb/>
　聖嘗質髙句麗挾憾於前王欲殺其子而後快於心<lb/>
　其及也宜矣訥祇篡立新羅氏三姓相讓之風至是<lb/>
　掃地慈悲救患禦冦炤智謙恭自守然而晩年魚服<lb/>
　得免豫且之禍幸矣智證鋭意圖理定國號王洗累<lb/>
　朝因循之陋頒喪制禁殉葬有足多者法興始崇佛<lb/>
　教信之既篤奉之愈謹倡為裔戎之邪説聾瞽斯民<lb/>
　為新羅基禍之主又不知春秋大一統之義偕行年<lb/>
<pb n="KR2i0022_WYG_004-13a"/>
　號越禮犯分甚矣直興佞佛尤甚創興輪皇龍二寺<lb/>
　鑄成丈六金身朘民膏血且屈千乘之尊為桑門之<lb/>
　行方袍圓頂以終其身遂使佛刹半於閭閻齊民盡<lb/>
　為緇褐流禍無窮真智享年不永真平享國雖長而<lb/>
　繼嗣不定卒以神器付之女兒之手善徳真徳皆以<lb/>
　隂居尊牝雞司晨邦家杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>天厭穢徳太宗挺生以<lb/>
　不世出之資奮大有為之志倚任良佐言聴計従至<lb/>
　誠事大衣冠文物並從唐制崇奨節義激勵将士仗<lb/>
<pb n="KR2i0022_WYG_004-13b"/>
　天朝之威雪百濟世讐雄視髙句麗如囊中之物将<lb/>
　取而有之享年不永功業不究惜哉文武以英明之<lb/>
　資承先人之烈請唐兵滅髙麗始一三韓克成前志<lb/>
　何功烈之盛也何乃納髙麗叛衆據百濟故地得罪<lb/>
　於唐㡬不自保乎神文孝昭聖徳僅能守成孝成惑<lb/>
　佛滋甚景徳納忠諫定州號優於孝成惠恭荒于聲<lb/>
　色身且不保宣徳躬行不道元聖與聞其故昭聖短<lb/>
　祚哀荘昏弱憲徳簒弑禍亂相仍興徳不惑左道遇<lb/>
<pb n="KR2i0022_WYG_004-14a"/>
　災知懼猶可稱者僖康得不以正竟為金明所害蓋<lb/>
　自神文以降朴散淳離亂賊接踵其禍蔓延至是極<lb/>
　矣神武能知討賊復讐之義義旗一揮而元惡授首<lb/>
　撥亂反正人心痛快羅之國勢㡬㣲而復振文聖憲<lb/>
　安景文憲康之時中外寧謐民物阜成盛極而衰理<lb/>
　固然也定康昏闇復以大器付之女弟其家法所由<lb/>
　來逺矣真聖淫恣浮於唐曌斵喪邦基新羅氏之亡<lb/>
　於兹决矣自是羣盗蝟起弓裔叛北原甄萱據完山<lb/>
<pb n="KR2i0022_WYG_004-14b"/>
　生民塗炭疆宇日蹙孝恭昏弱特寄生之君耳神徳<lb/>
　景明景哀又以朴氏之逺裔當叔季之衰僅能相繼<lb/>
　國事已非謂之何哉况當景哀之時甄賊跋扈侵逼<lb/>
　郊畿猶且荒淫逰佚晏然自肆鮑石之樂方酣而萱<lb/>
　兵奄至君臣被戮宫闈見辱言之可為於邑敬順亦<lb/>
　以金氏之後為萱所立天命已去人心已離以區區<lb/>
　一州之地生聚圖存固亦難矣然不能効死一朝甘<lb/>
　為降虜宗社丘虗嗚呼惜哉<lb/>
<pb n="KR2i0022_WYG_004-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0022_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝鮮史畧卷四<lb/>
</p>
<p>
</p>
  </div>
<div>
<head>朝鮮史畧卷五</head> <lb/>
    <p>
<pb n="KR2i0022_WYG_005-1a"/>
欽定四庫全書<lb/>
　朝鮮史畧卷五<lb/>
　　髙麗紀<lb/>
太祖神聖王<lb/>
十九年<hi>後晉髙祖天福元年</hi>甄萱請討賊子神劍王與萱親率三<lb/>
軍趨天安進次一善神劍率文武官僚出降得逆臣能<lb/>
奐數罪誅之以神劍為人所脅且歸命乞罪特原之萱<lb/>
憂懣發疽死於黄山佛舎王入後百濟都城流良劍龍<lb/>
<pb n="KR2i0022_WYG_005-1b"/>
劍於真州尋殺之授萱壻朴英規爵佐丞<lb/>
　英規嘗與其妻議請降兼慰萱<lb/>
王自制政誡及誡百僚書頒中外以勵臣子節義<lb/>
二十年西天竺僧來王備兩街威儀法駕迎之<lb/>
始行後晉年號<lb/>
耽羅國太子末老來朝賜星主王子爵<lb/>
二十二年佐丞龔直卒直燕山昧谷人有勇畧新羅末<lb/>
為本邑将軍見時方亂投後百濟甄萱以其二子直逹<lb/>
<pb n="KR2i0022_WYG_005-2a"/>
金舒及一女為質直知萱無道必亡就與其子直逹諭<lb/>
以歸附髙麗之意直逹喜而勉之直遂與其子英舒來<lb/>
朝王拜大相萱怒收直逹及弟妹烙斷股筋直逹死及<lb/>
百濟滅金舒得還至是直卒諡奉義<lb/>
二十三年初定役分田<lb/>
　自朝臣至軍士勿論官階視人性行善惡功勞大小<lb/>
　給之有差<lb/>
改諸州郡號以慶州為大都督府<lb/>
<pb n="KR2i0022_WYG_005-2b"/>
大匡庾黔弼卒黔弼平州人以将畧仕太祖凡出征受<lb/>
命即行不宿於家嘗被䜛流鵠島後上書召還運州之<lb/>
役甄萱詐要和親黔弼獨以為不可不戰乃以勁騎數<lb/>
千突撃之熊津以北望風自降又為征南将軍遇神劍<lb/>
於槎灘百濟軍不戰自潰及卒諡忠節<lb/>
二十四年契丹遣使來歸槖駞五十匹王以契丹嘗與<lb/>
渤海連和一朝殄滅此為無道之國流其使於海島繋<lb/>
槖馳萬夫橋下皆餓死<lb/>
<pb n="KR2i0022_WYG_005-3a"/>
　史臣曰契丹之失信於渤海何與於我而為渤海報<lb/>
　復自是邉釁日深貽謀之失可勝歎哉<lb/>
二十六年王製訓要十條以訓後嗣<lb/>
　史臣曰麗祖始一三韓創業垂統宜徃求古先哲王<lb/>
　貽謀燕翼之道埀憲萬世可也今作訓要其條凡十<lb/>
　而一則曰奉佛二則曰創寺丁寧反復乎燃燈八關<lb/>
　山水地理之説従諫逺䜛輕徭薄賦儆戒無虞故居<lb/>
　其末欲以此而訓後世其可乎<lb/>
<pb n="KR2i0022_WYG_005-3b"/>
王薨<lb/>
　壽六十七葬顯陵<lb/>
太子即位遺命喪葬悉從儉約以神惠王后栁氏祔葬<lb/>
　史臣曰太祖御下以寛待人以誠甄萱父子相夷則<lb/>
　伐而取之金傅君臣來附則禮以待之契丹侵滅與<lb/>
　國則絶之渤海失地無歸則撫之屢幸西京以為根<lb/>
　本之地親廵北郡以鎮獷悍之俗草創更始雖未遑<lb/>
　於禮樂其規模逺畧深仁厚澤固已培養五百年之<lb/>
<pb n="KR2i0022_WYG_005-4a"/>
　國脉矣<lb/>
惠宗義恭王<lb/>
　諱武字承乾母吴氏<lb/>
元年<hi>後晉出帝開運元年</hi>平章事崔彦撝卒彦撝新羅人自少能<lb/>
文十八入唐登第四十二還國拜瑞書院學士新羅歸<lb/>
附太祖命為太子師委以文翰之任諡文英其子光𦙍<lb/>
以賔貢進士入晉遊學<lb/>
流星犯紫㣲<lb/>
<pb n="KR2i0022_WYG_005-4b"/>
大匡王規謀立廣州院君<lb/>
　太祖納規女生院君<lb/>
将行大逆崔知夢奏将有變宜移御王潛徙重光殿得<lb/>
免亦不罪規<lb/>
　史臣曰太祖不知規之匪人付托孤之任惠宗拱手<lb/>
　謹避不加之罪何也君弱臣强之端已兆於此若康<lb/>
　兆資謙仲夫義方之徒接迹於世而忠獻一家四世<lb/>
　専擅仁俊林衍日新相繼跋扈由其不能謹之於始<lb/>
<pb n="KR2i0022_WYG_005-5a"/>
　也<lb/>
王以長公主妻弟昭公主従母姓稱皇甫氏<lb/>
　史臣曰娶妻不娶同姓禮也况至親乎<lb/>
二年王薨於重光殿弟堯即位誅逆臣王規及其黨三<lb/>
百餘人王器度恢𢎞従征百濟有功然自經王規之亂<lb/>
多所疑忌喜怒無常内外嗟怨<lb/>
定宗文明王<lb/>
　諱堯字義天太祖第二子母神明王后劉氏<lb/>
<pb n="KR2i0022_WYG_005-5b"/>
元年<hi>開運三年</hi>王奉佛舎利歩至開國寺安焉<lb/>
二年始置光軍司<lb/>
　初崔彦撝之子光𦙍以賔貢入晉為契丹所虜以才<lb/>
　見用知契丹将侵我為書報之故選軍三十萬號光<lb/>
　軍<lb/>
始行後漢年號<lb/>
四年大臣王式亷卒式亷太祖從弟也以勤恪久鎮西<lb/>
京定王規之亂及卒諡威靜<lb/>
<pb n="KR2i0022_WYG_005-6a"/>
王薨弟昭受禪立王信圗䜟将移都西京大營宫室怨<lb/>
讟胥興<lb/>
光宗大成王<lb/>
　諱昭字日華<lb/>
元年<hi>後周太祖廣順元年</hi>大風抜木王問禳災之術司天奏曰莫<lb/>
如脩徳自是常讀貞觀政要<lb/>
　史臣曰光宗之治止於光宗而已者豈不由於法唐<lb/>
　宗不法帝王而然歟<lb/>
<pb n="KR2i0022_WYG_005-6b"/>
二年始行後周年號命翰林學士雙冀<lb/>
　冀周人隨冊命使薛文遇而來病留上表請為僚屬<lb/>
　遂擢用其父哲聞冀有寵亦來<lb/>
知貢舉試以詩賦頌及時務䇿自此文風乃興然冀倡<lb/>
以浮華之文貽弊後世<lb/>
命有司按檢奴婢推辨是非奴多背主陵上<lb/>
十一年<hi>宋太祖建隆元年</hi>定百官公服<lb/>
　元尹以上紫衫中壇卿以上丹衫都□卿以上緋衫<lb/>
<pb n="KR2i0022_WYG_005-7a"/>
　小主簿以上緑衫<lb/>
評農書史權信譖大相俊𢎞佐丞王同等貶之自是奴<lb/>
訴其主子䜛父母囹圄常溢别置假獄人人畏懼莫敢<lb/>
偶語<lb/>
十四年<hi>宋乾徳元年</hi>始行宋年號<lb/>
内議令徐弼卒弼利川人性通敏始以吏事進王嘗賜<lb/>
金酒器弼不受曰服用明等衰奢儉關理亂臣用金器<lb/>
君将何用時王禮重投化唐人擇臣僚第宅與之弼奏<lb/>
<pb n="KR2i0022_WYG_005-7b"/>
曰臣居第稍寛願獻焉王問其故對曰今投化唐人擇<lb/>
屋而處世臣故家反多失所臣愚誠為子孫計及臣之<lb/>
存請取之庶無後悔王感悟不復奪臣僚第宅又内廐<lb/>
馬死王欲罪主者弼引孔子不問馬之説以爭主者得<lb/>
免其謇諤𩔖此諡貞敏<lb/>
二十六年王薨王聦明聴斷始可與有為而猜愎日深<lb/>
邪佞得志誅夷骨肉屠害将相衆心離解斵喪邦本雖<lb/>
有文雅之美不足稱也太子即位還流竄减租調毁假<lb/>
<pb n="KR2i0022_WYG_005-8a"/>
獄焚䜛書中外大悦<lb/>
景宗獻和王<lb/>
　諱伷字長民<lb/>
元年<hi>宋太平興國元年</hi>禁擅殺復讐<lb/>
　先朝被䜛人子孫復讐擅殺故禁之<lb/>
始定職散官各品田柴科<lb/>
客星犯帝座<lb/>
　内議令崔知夢奏願戒宿衛<lb/>
<pb n="KR2i0022_WYG_005-8b"/>
王承等謀逆伏誅<lb/>
六年王稱疾留内禪於堂弟開寧君治薨於正寝王初<lb/>
鑒前王之失焚䜛書雪寃獄遽厭萬㡬沉溺聲色昵近<lb/>
小人疎逺君子政教衰替<lb/>
成宗文懿王<lb/>
　諱治字温古太祖孫<lb/>
元年<hi>太平興國七年</hi>改官號<lb/>
　内議省為内史門下廣評省為御事都省<lb/>
<pb n="KR2i0022_WYG_005-9a"/>
令京官五品以上各上封事論時政得失上柱國崔承<lb/>
老上書論列祖宗行事之美惡以及時君治政之得失<lb/>
皆指斥無隱承老蓋見王可與有為故進此書未㡬拜<lb/>
門下侍郎平章事<lb/>
二年春正月王祈榖於圜丘<lb/>
　祈榖籍田始此<lb/>
始置十二牧<lb/>
始定三省六曹七寺<lb/>
<pb n="KR2i0022_WYG_005-9b"/>
始臨軒覆試進士<lb/>
新定五服給假式<lb/>
　斬衰齊衰三年給百日齊衰期年給三十日大功九<lb/>
　月給二十日小功五月給十五日緦麻三月給七日<lb/>
六年内史令崔知夢卒知夢幼名聦進性清儉慈和聦<lb/>
敏博渉經史尤精於天文卜筮太祖聞其名召使占夢<lb/>
得吉兆曰必統御三韓太祖喜改名知夢及即位入侍<lb/>
禁中惠宗授司天職定宗賴先機奏變誅王規嘗従光<lb/>
<pb n="KR2i0022_WYG_005-10a"/>
宗幸寺被酒失禮貶隈傑縣令景宗召還授内議令王<lb/>
即位加左執政守内史令年八十二卒諡敏休<lb/>
置十二牧經學醫學博士各一員<lb/>
宋遣禮部侍郎吕端來冊王爵<lb/>
始定五廟<lb/>
守侍中崔承老卒承老慶州人性聦敏好學善屬文年<lb/>
十二太祖召見使讀論語嘉之自是委以文柄盡忠累<lb/>
代拜侍中封清河侯年六十三卒諡文貞<lb/>
<pb n="KR2i0022_WYG_005-10b"/>
置修書院於西京令諸生抄書史籍藏之<lb/>
始立社稷<lb/>
　教畧曰社土地之主也地廣不可盡敬故封土為社<lb/>
　以報功也稷五榖之長也榖多不可徧祭故立稷神<lb/>
　以祭之自聖祖至累朝未置夏松之祀尚虧周栗之<lb/>
　禋其令羣工擇地置壇<lb/>
流郁於泗水縣<lb/>
　郁太祖第八子烝景宗妃皇甫氏王知之乃流於外<lb/>
<pb n="KR2i0022_WYG_005-11a"/>
　妃生一子而卒初妃夢登鵠嶺旋流溢國中盡成銀<lb/>
　海卜之曰生子則王有一國至是夢果驗其子即詢<lb/>
　也是為顯宗<lb/>
十二年置常平倉於兩京及十二牧<lb/>
契丹遣蕭遜寧侵西鄙攻蓬山郡至安戎鎮王幸西京<lb/>
次安北府不得進中軍使内史侍郎徐熈請行奉國書<lb/>
如丹營遜寧欲令拜於庭熈據禮徃復不屈乃升堂行<lb/>
禮東西對坐遜寧語熈曰汝國興新羅地髙句麗之地<lb/>
<pb n="KR2i0022_WYG_005-11b"/>
我所有也而汝侵蝕之又與我連壤而越海事宋是以<lb/>
來討熈曰我國即髙句麗之舊也故號髙麗若論地界<lb/>
上國之東京皆在我境何得謂之侵蝕乎鴨緑江内外<lb/>
亦我境内今女真盗據其間朝聘之不通女真之故也<lb/>
辭氣慷慨遜寧知不可强遂具以聞丹帝許和勅罷兵<lb/>
　史臣曰方遜寧之入冦也大振聲勢恐喝脅降羣臣<lb/>
　獻議或乞降或割地徐熈獨力陳不可欲與一戰即<lb/>
　冦凖親征之䇿也即使契丹抗禮不屈强敵懾服終<lb/>
<pb n="KR2i0022_WYG_005-12a"/>
　講和親其奉使得體又豈下於富弼乎<lb/>
始行契丹年號<lb/>
始置鴨緑渡勾當以李承乾為使尋遣河拱辰代之<lb/>
定十道曰中原道曰關内道曰河南道曰江南道曰嶺<lb/>
南道曰嶺東道曰山南道曰海陽道曰朔方道曰浿西<lb/>
道<lb/>
平章事崔亮卒亮慶州人性寛厚能屬文王在潛邸引<lb/>
為師友及即位累遷至内史侍郎諡匡彬<lb/>
<pb n="KR2i0022_WYG_005-12b"/>
十六年王疾大漸召姪開寧君誦傳位平章事王瀜請<lb/>
赦王曰死生在天何至釋有罪枉求延命乎遂薨誦即<lb/>
位王天資嚴正器宇寛洪立宗社崇節義求賢䘏民以<lb/>
移風易俗為務政治有可觀者然以光宗之子𢎞徳院<lb/>
君之妻為妃其失大矣<lb/>
穆宗宣讓王<lb/>
　諱誦字孝伸景宗長子母皇甫氏<lb/>
元年<hi>宋咸平元年</hi>太保内史令徐熈卒熈弼之子十八擢科<lb/>
<pb n="KR2i0022_WYG_005-13a"/>
甲成宗幸西京欲㣲行永平寺熈上疏諫乃止又従成<lb/>
宗於海州王幸熈幕欲入熈曰臣之幕非君所臨也命<lb/>
進酒曰臣之酒不敢獻也癸巳之役至丹營抗禮不屈<lb/>
鄭又𤣥以越職論時政忤㫖當誅熈曰古者諫無官越<lb/>
職何罪又𤣥論事甚合時病成宗感悟擢又𤣥御史熈<lb/>
年五十七卒諡彰威<lb/>
六年千秋太后皇甫氏與外族金致陽通生一子謀為<lb/>
王後忌大良君詢逼令為僧出居三角山神穴寺中<lb/>
<pb n="KR2i0022_WYG_005-13b"/>
　詢出家初寓崇教寺有僧夢見大星隕庭變為龍俄<lb/>
　變為人即詢也<lb/>
七年門下侍郎韓彦恭卒彦恭嘗従王幸平州日暮寒<lb/>
甚王駐輦道傍酣飲不行彦恭進曰臣等醉飽奈軍士<lb/>
何王促駕入行宫其遇事直言多𩔖此諡曰貞信<lb/>
九年六月震天成殿䲭吻又彗星見<lb/>
十年有山湧于耽羅海中<lb/>
十二年王不豫恐有内變召給事中蔡忠順宻語曰太<lb/>
<pb n="KR2i0022_WYG_005-14a"/>
祖之孫唯大良君在卿與崔沆素懐忠義宜盡心匡扶<lb/>
使社稷不屬異姓忠順出語沆沆亦以為然忠順入内<lb/>
遂草王與大良君書授皇甫俞義迎詢于神穴寺王仍<lb/>
徴西北面廵檢使康兆入衛<lb/>
大良君詢即位康兆廢王為讓國公初被黜人魏従政<lb/>
崔昌等欲構難謁兆於洞州龍泉驛紿之曰王疾篤太<lb/>
后與致陽謀奪社稷恐公握兵不從矯命徴之兆懼還<lb/>
營與季鉉雲等領兵至廢王為讓國公誅致陽父子流<lb/>
<pb n="KR2i0022_WYG_005-14b"/>
其黨及太后親屬於外大良君自神穴寺來即位<lb/>
康兆弑前王于積城太后遜于黄州<lb/>
　李齊賢曰齊桓尸姜始皇轘毐何救萬世之恥哉穆<lb/>
　宗不戒覆車之轍防閑於初子母俱罹其殃社稷㡬<lb/>
　至於亡惜哉<lb/>
顯宗元文王<lb/>
　諱詢字安世安宗郁之子母孝肅王后<lb/>
元年<lb/>
<pb n="KR2i0022_WYG_005-15a"/>
　宋祥符三年　契丹統和二十八年<lb/>
復燃燈<lb/>
　國俗正月望燃燈二夜成宗廢之<lb/>
及八關㑹<lb/>
契丹主先遣使來問前王之故自将歩騎四十萬渡鴨<lb/>
緑江至通州執康兆誅之乘勝長驅攻西京<lb/>
　通州之役丹兵破三水砦兆驚起恍惚若見穆宗立<lb/>
　於其後叱之曰天伐詎可逃耶兆即脱鍪長跪曰死<lb/>
<pb n="KR2i0022_WYG_005-15b"/>
　罪死罪言未訖丹兵已縳兆以去丹主斬之<lb/>
王南幸<lb/>
　智蔡文奔還奏西京軍敗状羣臣議降姜邯贊獨曰<lb/>
　今日之事罪在康兆但當避其鋒耳遂勸南行蔡文<lb/>
　亦請従王嘉之乃與后妃及蔡忠順等禁軍五十餘<lb/>
　人出京城南奔<lb/>
二年契丹主陷京城<lb/>
河拱辰至丹營乞班師主留之<lb/>
<pb n="KR2i0022_WYG_005-16a"/>
丹兵退興化鎮廵檢使楊規邀擊前鋒於艾田斬一千<lb/>
餘級俄而大軍奄至規與龜州别将金叔興力戰矢窮<lb/>
俱陷陣死之鎮使鄭成追丹兵於鴨緑江擊之溺死者<lb/>
甚衆<lb/>
王發自羅州還京都<lb/>
賜智蔡文田贈楊規工部尚書金叔興将軍嵗廩粟母<lb/>
妻并録其子<lb/>
刑部奏趙容謙栁僧䖍李載崔檝崔成義林卓於南幸<lb/>
<pb n="KR2i0022_WYG_005-16b"/>
之時驚動行宫請除名支配従之又流康兆之黨卓思<lb/>
政朴昇崔昌魏從政康隠於海島<lb/>
契丹主殺河拱辰<lb/>
　拱辰被留内圗還國外示忠勤人有知其謀告之丹<lb/>
　主鞫之拱辰對以實且曰臣於本國不敢有二心不<lb/>
　願生事大朝辭益厲遂見害<lb/>
五年<lb/>
　宋祥符七年　契丹開泰三年<lb/>
<pb n="KR2i0022_WYG_005-17a"/>
遣内史舎人尹㣲古如宋請歸附如舊帝詔登州置館<lb/>
以待之<lb/>
上将軍金訓崔質等以奪軍田充禄俸激衆怒率諸衛<lb/>
作亂流中樞院使張延祐日直皇甫俞義王罷御史臺<lb/>
置金吾臺罷三司置都正署令武官常參以上皆兼文<lb/>
官<lb/>
　史臣曰人徒知武夫之勦殺文臣自領其職在於毅<lb/>
　宗之朝而不知已基禍於顯宗易置官府之時也<lb/>
<pb n="KR2i0022_WYG_005-17b"/>
王偽逰西京誅逆臣金訓崔質及其黨是時武臣用事<lb/>
布列臺閣朝綱紊亂和州防禦使李子琳與日直金猛<lb/>
恊䇿諭王以漢髙雲夢之逰遂幸西京宴羣臣於長樂<lb/>
宫乘訓等醉襲殺之<lb/>
　史臣曰特出於一時之幸耳非人君奉天討罪誅亂<lb/>
　禁暴之義也<lb/>
契丹遣使又索興化通州龍州鐵州郭州龜州等六城<lb/>
　前此再遣使索之<lb/>
<pb n="KR2i0022_WYG_005-18a"/>
以徐訥為中丞<lb/>
　初憲臺栢樹枯死至是復生<lb/>
復行宋年號<lb/>
髙句麗新羅百濟王陵墓並令所在州縣修治禁樵採<lb/>
過者下馬<lb/>
以姜邯贊為西京留守内史侍郎平章事<lb/>
　王手書告身後曰庚戌年中有戰塵干戈深入漢江<lb/>
　濱當時不用姜公䇿舉國皆為左袵人<lb/>
<pb n="KR2i0022_WYG_005-18b"/>
蔡忠順為吏部尚書參知政事<lb/>
契丹蕭遜寧率兵來侵姜邯贊姜民瞻等前後戰於興<lb/>
化鎮及龜州大敗之以姜邯贊檢挍太尉門下侍郎天<lb/>
水縣開國男<lb/>
十一年以安西道屯田施納𤣥化寺三省論駁不従<lb/>
贈崔致逺文昌侯<lb/>
　初太祖在潛邸致逺貽書有雞林黄葉鵠嶺青松之<lb/>
　句故謂有宻贊乃加是命<lb/>
<pb n="KR2i0022_WYG_005-19a"/>
薛聦𢎞儒侯並崇祀先聖廟庭<lb/>
知中樞府事姜民瞻卒民瞻晉州人起自書生射御非<lb/>
其所長然志氣剛果屢著戰功<lb/>
十五年<lb/>
　宋仁宗天聖二年　契丹大平四年<lb/>
禮部尚書周佇卒佇宋温州人穆宗朝隨商舶來蔡忠<lb/>
順知其才奏留之遂掌制誥兩朝交聘辭命多出其手<lb/>
門下侍郎平章事崔沆卒沆彦撝之孫性聦悟沉訥寡<lb/>
<pb n="KR2i0022_WYG_005-19b"/>
言善斷清儉持家一介不取於人計月請俸無甔石之<lb/>
儲但酷信浮圗請復八關修皇龍寺塔又捨私第為佛<lb/>
宇諡節義<lb/>
右僕射智蔡文卒<lb/>
　史臣曰契丹擁重兵壓境三軍敗衂思政紿道秀而<lb/>
　夜遁朴䢰挈妻子而南奔李元崔昌金應仁國近之<lb/>
　徒亦皆接踵亡匿蔡文自西京奔還與邯贊共贊南<lb/>
　幸之計卒能保䕶三宫旋軫京師不失舊物壮矣哉<lb/>
<pb n="KR2i0022_WYG_005-20a"/>
　其臣若背君天必誅之言既足以激一國忠義之氣<lb/>
　其動由仁義以收人心之語又足以為扶植綱常之<lb/>
　本其他如昌化丹棗之變出萬死之力捍衛艱難斯<lb/>
　皆扈従諸臣所不能者<lb/>
二十年千秋太后卒<lb/>
　史臣曰穆宗之遇害乘輿之播遷契丹之侵軼皆千<lb/>
　秋淫穢不禮之所使也特書于䇿者深著大惡不道<lb/>
　之罪也<lb/>
<pb n="KR2i0022_WYG_005-20b"/>
築開京羅城<lb/>
　姜邯贊請築之<lb/>
侍中姜邯贊卒邯贊衿州人性清儉不營産業少好學<lb/>
多竒畧體貎矮陋衣裳垢敝正色立朝臨大事决大疑<lb/>
屹然為邦家柱石年七十賜几杖辭職歸城南别墅諡<lb/>
仁憲年八十四<lb/>
　世傳有使臣夜入始興郡見大星隕於人家遣吏徃<lb/>
　視之適其家婦生男使臣心異之取歸以養是為邯<lb/>
<pb n="KR2i0022_WYG_005-21a"/>
　贊後宋使見之不覺下拜曰文曲星不見久矣今在<lb/>
　此<lb/>
二十二年王薨王性聦悟敏於學工詞翰太子欽即位<lb/>
　史臣曰顯王以姨母貽孽戎臣搆逆强鄰伺釁京闕<lb/>
　俱燼乘輿播遷艱否極矣反正之後和親結好偃武<lb/>
　修文薄賦輕徭登崇俊良修政公平内外底寧農桑<lb/>
　屢稔可謂中興<lb/>
徳宗敬康王<lb/>
<pb n="KR2i0022_WYG_005-21b"/>
　諱欽字元良母元成后金氏<lb/>
元年<lb/>
　宋明道元年　契丹重熈元年<lb/>
以王可道監修國史李端為平章事黄周亮皇甫俞義<lb/>
為參知政事<lb/>
　舊制宣麻於家至是集百官宣於乾徳殿<lb/>
命平章事栁韶創置北境關防<lb/>
　自國内城界鴨緑江入海處東洿朔州等十四城祇<lb/>
<pb n="KR2i0022_WYG_005-22a"/>
　和州等三城延袤千餘里以石為城<lb/>
三年<lb/>
　宋景祐元年<lb/>
納顯宗女為后<lb/>
以崔冲為刑部尚書<lb/>
王寝疾𫝊位于弟平壤君亨薨平壤君即位王性剛斷<lb/>
有執居喪能盡子之孝為政不改父之道任用舊臣徐<lb/>
訥王可道崔冲黄周亮朝廷無欺蔽而民安其生<lb/>
<pb n="KR2i0022_WYG_005-22b"/>
　李齊賢曰慶陵朝頭陁山人李承休進帝王韻記有<lb/>
　曰徳何止四年鳳鳥來呈瑞考之實録未見惟俚語<lb/>
　相𫝊言鳳鳥來儀於威鳳門羣烏隨而噪之鳳乃飛<lb/>
　去國人憎烏少長持弓彈射徳宗一代京城無烏夫<lb/>
　鳳羽族之長也為羣烏所逐豈曰鳳哉蓋韻記之無<lb/>
　稽耳<lb/>
靖宗容惠王<lb/>
　諱亨字申炤徳宗母弟<lb/>
<pb n="KR2i0022_WYG_005-23a"/>
元年<lb/>
　宋景祐二年<lb/>
凡教令稱制<lb/>
　至肅宗始稱詔<lb/>
築長城於西北路松嶺東以扼邉寇之衝<lb/>
二年祔徳宗於大廟<lb/>
　初王問昭穆之制於輔臣徐訥黄周亮等言惠定光<lb/>
　戴同班為昭景成為穆穆宗為昭而顯宗為穆則昭<lb/>
<pb n="KR2i0022_WYG_005-23b"/>
　二穆二與太祖為五廟今祔徳宗數過五廟請遷惠<lb/>
　定光三宗藏於太祖廟西壁戴追王之主遷祭於其<lb/>
　陵可也劉徴弼言太祖在曾祖行親未盡故惠定光<lb/>
　三宗不必遷惟遷戴宗於陵而祔徳宗於此室可矣<lb/>
　周亮等言前典云親過髙祖則毁其廟由是觀之自<lb/>
　禰祖曾髙而上論親盡未盡非以旁親論也惠定光<lb/>
　在従祖行不可比於親祖三宗宜遷毁王謂一時而<lb/>
　遷四神主意所未安乃從徴弼議<lb/>
<pb n="KR2i0022_WYG_005-24a"/>
三年以劉徴弼黄周亮同平章崔齊顔崔冲參知政事<lb/>
四年門下省乞放東池白鶴山羊等𩔖王従之<lb/>
五年<lb/>
　宋寶元二年　契丹重熈八年<lb/>
立賤者從母法<lb/>
六年以楊帶春為安北大都䕶府副使<lb/>
　帶春立志峻抜多智畧習兵事故崔冲奏若有邉虞<lb/>
　非此人無可遣者不宜出外不允<lb/>
<pb n="KR2i0022_WYG_005-24b"/>
判御史臺事李周佐卒<lb/>
　周佐東京人登第歴臺省立朝四十餘年倜儻瓌偉<lb/>
　時稱得大臣體<lb/>
内史令徐訥卒諡元肅訥熈之子弼之孫三世為宰相<lb/>
　初弼祖神逸郊居有鹿奔投神逸抜其箭而豢之夢<lb/>
　有人謝曰鹿吾子也賴君不死當令公之子孫世為<lb/>
　卿相云<lb/>
十二年王薨弟樂浪君即位有司奉遺命山陵制度悉<lb/>
<pb n="KR2i0022_WYG_005-25a"/>
　從儉約<lb/>
文宗仁孝王<lb/>
　諱徽字燭幽顯宗子母元惠太后金氏<lb/>
元年<lb/>
　宋慶厯七年<lb/>
以崔冲為侍中金令器金元冲為平章事朴有仁李子<lb/>
淵為參知政事<lb/>
三年饗國老庶老及義夫節婦孝子順孫下至鰥寡孤<lb/>
<pb n="KR2i0022_WYG_005-25b"/>
獨廢疾無養者賜物有差<lb/>
八年定田制<lb/>
　凡田品不易之地為上一易之地為中再易之地為<lb/>
　下其不易山田一結凖平田一結一易田凖二結再<lb/>
　易田凖三結<lb/>
十年<lb/>
　宋嘉祐元年　契丹清寧二年<lb/>
創興王寺於徳水縣移其縣於楊川知中樞院事崔惟<lb/>
<pb n="KR2i0022_WYG_005-26a"/>
善諫曰唐太宗不許創立寺觀我太祖訓要亦曰嗣王<lb/>
及公侯臣僚毋得爭修願刹奈何竭民財力以危邦本<lb/>
耶王優答之異日入侍王曰諫諍是忠従好佞惟善對<lb/>
曰創垂猶易守成難又御史盧成且忤㫖王怒命解冠<lb/>
幱将縳之惟善諫曰朝官有罪當行有司王怒霽只罷<lb/>
其職<lb/>
分遣撫問使兼侍御史李攸績金若珍崔尚安民甫閔<lb/>
昌壽于十三道按驗諸州郡守令勤慢清濁<lb/>
<pb n="KR2i0022_WYG_005-26b"/>
作長源亭於西江餅嶽南<lb/>
　道詵明堂記曰西江邉有君子御馬明堂之地自太<lb/>
　祖統一丙申嵗至百二十年就此創構國業延長至<lb/>
　是構亭<lb/>
十一年隕石于黄州州人上其石禮司以為自古有之<lb/>
此常事不關災祥王可其奏還其石<lb/>
始行封□之法<lb/>
　時署科甚濫中書舎人鄭惟産請之<lb/>
<pb n="KR2i0022_WYG_005-27a"/>
二十年契丹改國號曰大遼<lb/>
二十二年守太師中書令崔冲卒諡文憲<lb/>
　冲海州大寧郡人丰姿瑰偉性操堅貞少好學善屬<lb/>
　文穆宗朝擢甲科第一歴仕四朝資兼文武出入将<lb/>
　相年至七旬乞退然軍國大事悉就咨焉自顯宗中<lb/>
　興干戈纔息未遑文教冲收召先進教誨不倦諸生<lb/>
　填溢門巷遂分九齊謂之侍中崔公徒凡應舉者必<lb/>
　先𨽻徒中學焉自後舉子亦皆𨽻名九齊籍中謂之<lb/>
<pb n="KR2i0022_WYG_005-27b"/>
　文憲公徒又有儒臣立徒者十一冲徒為最盛東方<lb/>
　學校之興蓋由冲始時謂海東孔子<lb/>
王出子煦及窺為僧<lb/>
　史臣曰文宗號稱賢主而溺於異教使二子出家要<lb/>
　福田利益其源一開子孫視為家法祝髪為僧者實<lb/>
　繁一時名門大族爭慕效之立嫡立嗣顧為末事其<lb/>
　禍權輿於煦窺至冲曦極矣<lb/>
二十六年<lb/>
<pb n="KR2i0022_WYG_005-28a"/>
　宋熈寧五年　遼咸雍八年<lb/>
校尉臣身謀廢王立王弟平壤君基事覺伏誅<lb/>
二十八年録文昌侯崔致逺五代孫善之為都染署史<lb/>
二十九年<lb/>
　遼大康元年<lb/>
門下侍中崔惟善卒諡文和<lb/>
　惟善冲之子惟善為中書令弟惟吉攝尚書令父冲<lb/>
　年髙尚無恙王賜國老宴惟善惟吉扶以入赴時稱<lb/>
<pb n="KR2i0022_WYG_005-28b"/>
　盛事翰林學士金行瓊作詩賀曰尚書令侍中書令<lb/>
　乙状元扶甲状元<lb/>
三十一年創安興寺以待宋使<lb/>
　大府少卿李唐鑑奏中朝使命徃來髙巒島亭稍隔<lb/>
　水路請於貞海縣地創亭為迎送之所從之<lb/>
東蕃作亂以中書侍郎平章事文正及同知中樞院崔<lb/>
奭等将兵三萬出屯定州大破之<lb/>
三十七年王薨王性聦哲好學善射志畧宏逺寛仁容<lb/>
<pb n="KR2i0022_WYG_005-29a"/>
衆上事遼宋下交鄰國民賴以寧時號治平獨其佛宇<lb/>
塔廟之盛為盛徳累太子即位少有疾哀毁疾篤薨於<lb/>
喪次弟國原公運即位<lb/>
　李資仁如遼告喪帝詰問二君連逝必有他故資仁<lb/>
　對辨切直帝引見慰諭<lb/>
宣宗思孝王<lb/>
　諱運字繼天順宗母弟<lb/>
二年<lb/>
<pb n="KR2i0022_WYG_005-29b"/>
　宋元豐八年　遼大康十一年<lb/>
御宣政殿聽斷死囚停音樂進素膳<lb/>
王妺積慶公主適王弟扶餘侯□<lb/>
四年以崔奭守太尉判吏部事監修國史崔思齊參知<lb/>
政事朴寅亮同知中樞院事<lb/>
八年門下侍郎平章事栁洪卒<lb/>
　洪武人精於春秋左氏傳及兵家秘訣每國家有虞<lb/>
　疑寤寐精思引古决䇿多有中者時議重之<lb/>
<pb n="KR2i0022_WYG_005-30a"/>
九年參知政事崔思諒卒<lb/>
　思諒儀表端雅沉靜寡言秉國鈞主文柄名重一時<lb/>
十一年王薨元子昱即位王聦慧恭儉博覽經史然逰<lb/>
幸無度多創寺塔天怒民怨災異興矣<lb/>
　<lb/>
　<lb/>
　<lb/>
　<lb/>
<pb n="KR2i0022_WYG_005-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝鮮史畧卷五<lb/>
</p>
<p>
</p>
  </div>
<div>
<head>朝鮮史畧卷六</head> <lb/>
    <p>
<pb n="KR2i0022_WYG_006-1a"/>
欽定四庫全書<lb/>
　朝鮮史畧卷六<lb/>
　　髙麗紀<lb/>
獻宗恭殤王<lb/>
　諱昱宣宗子母思肅太后李氏<lb/>
元年<lb/>
　宋紹聖二年　遼夀隆元年<lb/>
正月日有暈两傍有彗<lb/>
<pb n="KR2i0022_WYG_006-1b"/>
　太史奏日有彗近臣亂諸侯欲有反者王幼不知脩<lb/>
　省<lb/>
李資義謀反伏誅<lb/>
　初宣宗於思肅太后生王又納侍中李頲之女元信<lb/>
　公主生漢山侯昀資義公主兄也以王幼弱不能聽<lb/>
　决萬幾謀欲立昀至是聚兵将舉事邵台輔使王國<lb/>
　髦率兵入衛令壮士髙義和斬資義及其黨崔忠伯<lb/>
　等<lb/>
<pb n="KR2i0022_WYG_006-2a"/>
以王國髦權尚書兵部事時王室㣲弱而權歸武将識<lb/>
者嘆之<lb/>
王禪位於叔父雞林公熈熈即位<lb/>
　李齊賢曰顯之三子兄弟相傳以及於順順以居喪<lb/>
　過哀夭折無嗣而傳於宣宣薨而太子嗣是為獻宗<lb/>
　國人熟習見聞乃謂宣有五弟而立孺子以是歸罪<lb/>
　何不思之甚也唯不得周公於親博陸於臣委任而<lb/>
　輔政其危且亂可翹足而待也後世有不幸而遺大<lb/>
<pb n="KR2i0022_WYG_006-2b"/>
　投艱於襁褓之中者可以此為誡哉<lb/>
肅宗明孝王<lb/>
　諱顯字天常初諱熈宣宗母弟<lb/>
元年前王出居興盛宫<lb/>
金謂磾上書請遷都南京<lb/>
　其書畧曰道詵記云髙麗有三京松岳為中京木覔<lb/>
　壤為南京平壤為西京四時各宜所住開國後百六<lb/>
　十餘年都木覔壤今時正當廵駐新京之期伏望於<lb/>
<pb n="KR2i0022_WYG_006-3a"/>
　三角山南木覔北平建立都城王置南京開創都監<lb/>
　遣崔思諏尹瓘䓁相之思諏等奏云臣等就慮原驛<lb/>
　視山水不合建都唯三角山南山形水勢符合古文<lb/>
　請随形建都王從之<lb/>
右僕射恭知政事朴寅亮卒諡文烈寅亮文詞雅麗宋<lb/>
熈寧中與金覲使宋其所著述宋人稱之至刋二公詩<lb/>
文號小華集<lb/>
　遼甞欲過鴨緑江為界寅亮脩表曰普天之下既莫<lb/>
<pb n="KR2i0022_WYG_006-3b"/>
　非王土王臣尺地之餘何必曰我疆我理又曰歸汶<lb/>
　陽之舊田撫綏敝境回長沙之拙袖抃舞昌辰遼帝<lb/>
　覧之寢其議<lb/>
二年前王薨于興盛宫<lb/>
東女真寇鎮溟縣東北面兵馬使金漢中遣判官康拯<lb/>
與戰克之斬首四十級<lb/>
始設鑄錢官使錢<lb/>
　使猶行也<lb/>
<pb n="KR2i0022_WYG_006-4a"/>
三年民貧不能興用命州縣出米穀許民貿易使知錢<lb/>
利<lb/>
始用銀瓶為貨其制以銀一斤為之像本國地形俗號<lb/>
濶口<lb/>
七年<lb/>
　宋崇寧元年　遼天祚帝乾統二年<lb/>
宰相邵台輔等奏國學養士麋費不貲實為民弊中國<lb/>
之法難以行於我國請罷之不報<lb/>
<pb n="KR2i0022_WYG_006-4b"/>
　史臣曰台輔罷學之請雖窮巷庸夫所不敢出諸口<lb/>
　者肅宗乃擢置於論道經邦之位及其三表請老盛<lb/>
　稱儒雅不允其請何也肅宗非不知其為人特以其<lb/>
　溺於立已之私恩而昧於擇相之公義也時稱肅宗<lb/>
　好文其好文也豈亦玩心於章句之末而與羣臣賦<lb/>
　詩唱和而已耶<lb/>
置京城左右酒務又於街衢兩傍勿論尊卑各置店鋪<lb/>
以興使錢之利<lb/>
<pb n="KR2i0022_WYG_006-5a"/>
禮部奏我國教化禮義自箕子始而廟貌猶闕不在祀<lb/>
典乞使求其墳塋立祠以祭從之<lb/>
遼遣中書舍人孟初來賀生辰兵部貟外郎金縁為館<lb/>
伴初見其年少頗易之一日並轡出郊雪始霽初唱云<lb/>
馬蹄踏雪乾雷動縁即對曰旗尾翻風烈火飛初愕然<lb/>
曰真天才也由是情好日篤相唱和及别觧金帶贈之<lb/>
八年東女真太師英格遣使來朝<lb/>
　有本國醫自完顔部來言女真居黑水者部落日强<lb/>
<pb n="KR2i0022_WYG_006-5b"/>
　兵益精悍王遣使相通即金之先也<lb/>
以崔思諏為門下侍中林幹為門下侍郎平章事李䫨<lb/>
為中書侍郎平章事栁伸為僕射政堂文學崔𢎞嗣為<lb/>
樞宻院使尹瓘知樞宻院事<lb/>
命林幹伐東女真<lb/>
　女真本靺鞨苗裔散居山澤未有統一及英格烏雅<lb/>
　舒為部長頗得衆心界上有連山險絶人馬不能渡<lb/>
　間有一徑俗謂瓶項若塞其徑則女真路絶故邀功<lb/>
<pb n="KR2i0022_WYG_006-6a"/>
　者獻議請出師平之<lb/>
幹與女真戰於定州城外敗績<lb/>
　初内侍林彦主出兵之議直史館李永曰兵凶戰危<lb/>
　不可妄動彦當無事時欲用兵生釁不可也王不聽<lb/>
　幹又邀功引不教之兵遽出與戰敗績<lb/>
復以尹瓘為東北面行營兵馬都統與女真戰斬三十<lb/>
餘級我軍死傷陷没者過半軍勢不振遂卑辭請和結<lb/>
盟而還<lb/>
<pb n="KR2i0022_WYG_006-6b"/>
政堂文學栁伸卒<lb/>
　伸狀貌不踰中人而有膽量少擢髙第以清謹名嘗<lb/>
　牧清州民敬之如神國家欲移都南京伸獨言其不<lb/>
　可凡論國家事悉主忠義<lb/>
十年王還自西京不豫至長平門外薨於輦中太子俁<lb/>
即位王幼而聰慧及長孝敬勤儉雄毅果斷五經子史<lb/>
無不該覧然遊樂頗數屢幸寺院多致民敝<lb/>
　李齊賢曰以漢高知人之明欲易太子而不知代王<lb/>
<pb n="KR2i0022_WYG_006-7a"/>
　之終為太平天子封之邉郡唐太宗之賢而不克定<lb/>
　嗣卒用昬童乃使凶牝啄其孫殆盡然两漢四百年<lb/>
　臨天下者皆孝文之裔也唐三百年自中睿迄昭哀<lb/>
　亦文帝之後也我文考十九子而以再興宗國期肅<lb/>
　宗而肅宗由藩侯紹大統有子若孫繼繼繩繩以至<lb/>
　于今四百餘年斯豈非天乎<lb/>
睿宗文孝王<lb/>
　諱俁字世民母明懿太后栁氏<lb/>
<pb n="KR2i0022_WYG_006-7b"/>
元年<lb/>
　宋崇寧五年　遼乾統六年<lb/>
政堂文學鄭文卒<lb/>
　文恭儉朴訥不事生産居室卑陋僅庇風雨莅官謹<lb/>
　慎典刑曹十餘年未嘗出入人罪奉使入宋受賜金<lb/>
　帛分與從人将其餘買書以歸他無所求取宋人多<lb/>
　之<lb/>
侍中魏繼廷三上表請老王手詔不允繼廷稱疾不起<lb/>
<pb n="KR2i0022_WYG_006-8a"/>
王遣使敦諭乃入省視事御史以累旬稱病奏覈之即<lb/>
上表乞退許之<lb/>
　金富佾曰繼廷以文章名世清白謇直輔佐累朝宣<lb/>
　宗燈夕置酒王酒酣命繼廷舞繼廷辭曰有伶人何<lb/>
　用臣舞王不之强宣宗寵姬萬春起第壯麗繼廷奏<lb/>
　曰萬春誑惑上意勞役百姓大起私第請毁之書上<lb/>
　不報宣宗遣李資義使宋繼廷為副資義多市珍貨<lb/>
　繼廷一無所求舉世皆好佛繼廷獨不然是故國人<lb/>
<pb n="KR2i0022_WYG_006-8b"/>
　想望大用見其施設及為相循黙無所建明盖知其<lb/>
　勢之不可為又以老病耳至是乞退上惜其去再降<lb/>
　手詔以寵留之又遣中使而敦諭之故入朝數日復<lb/>
　告而歸焉御史不原情而劾之豈不謬哉<lb/>
二年以僧曇真為王師初欲封真為王師以諫議金緣<lb/>
為封崇使縁辭曰臣職在諫院已言封王師之不可未<lb/>
䝉俞允又從而行之則是欺殿下也王强之再三固辭<lb/>
不就<lb/>
<pb n="KR2i0022_WYG_006-9a"/>
平章事林槩卒<lb/>
　槩清直有大臣風<lb/>
平章事崔𢎞嗣等奏太史言自御松都今二百餘年欲<lb/>
延基業宜卜西京龍偃舊墟别創新闕移御受朝呉延<lb/>
寵言其三不可<lb/>
　一文宗作西京卒無應二近者創南京無吉應三今<lb/>
　新搆闕毁撤屋廬騷動人民<lb/>
王從𢎞嗣議<lb/>
<pb n="KR2i0022_WYG_006-9b"/>
以思肅王后李氏配宣宗廟<lb/>
　初宣宗為國原公納李預女為妃未幾而卒是為貞<lb/>
　信賢妃又納李碩女生獻宗封王后及獻宗即位尊<lb/>
　為太后薨謚思肅至是議宣廟之配王欲以貞信配<lb/>
　諫官奏云貞信為國原公妃年月甚淺思肅自嬪公<lb/>
　府以至踐位内助居多及太子繼統臨朝稱制者三<lb/>
　年獻宗遜位於肅宗退居舊宫永無失徳以思肅配<lb/>
　便制曰嫡庶之分不可不别更詳禮典以聞諫官復<lb/>
<pb n="KR2i0022_WYG_006-10a"/>
　奏云春秋之義國君即位未逾年者不合列序昭穆<lb/>
　國君如此况后妃乎請以思肅升配從之<lb/>
王欲成肅宗遺志<lb/>
　時咸州以北屬於女真肅宗有恢復之志<lb/>
将伐女真發兵十七萬以尹瓘為元帥呉延寵副之瓘<lb/>
與中軍兵馬使金漢忠左軍兵馬使文冠右軍兵馬使<lb/>
金徳珍各統兵由定州分道而進梁惟善鄭崇甫甄應<lb/>
陶等領兵舩出鱗道浦㑹之擊破女真一百三十五村<lb/>
<pb n="KR2i0022_WYG_006-10b"/>
<hi>村猶屯也</hi>斬四千九百四十級虜一千三十人乃相地築英<lb/>
州雄州福州吉州咸州宜州及泰通平戎公嶮鎮等九<lb/>
城使林彦作記勒功於英州㕔壁又立碑於公嶮鎮以<lb/>
為界<lb/>
　以先春嶺為界<lb/>
凱旋王賜功臣號迎勞之<lb/>
　是戰也柘俊京有摧陷之功庾翼宋忠朴懐節皆死<lb/>
　之<lb/>
<pb n="KR2i0022_WYG_006-11a"/>
四年還女真九城<lb/>
　初朴景緯及金漢忠皆以更深入敵境多置城鎮為<lb/>
　難守禦尹瓘不聽卒如其言出師亦未免敗軍之責<lb/>
時羣臣議多不同王猶豫未决諫議金縁曰人主之取<lb/>
土地本欲育民也今争城而殺人莫如還其地而息民<lb/>
王然之盡以九城還之女貞來謝獻馬及金<lb/>
　史臣曰自顯徳靖文以來昇平日久女真最號雄强<lb/>
　而亦自歸附何負於我哉當時武臣之邀功嗜利如<lb/>
<pb n="KR2i0022_WYG_006-11b"/>
　李日肅林彦之徒建議侵伐李永極陳不可肅宗不<lb/>
　聽再興師旅林幹既敗於前尹瓘又敗於後卑辭請<lb/>
　和忿猶未怠睿宗嗣位銳意徂征命尹瓘呉延寵将<lb/>
　兵擣巢覆穴得九城而恢拓之足以殺先朝之耻矣<lb/>
　然搆釁益深邉患日滋尹瓘呉延寵出師無功復還<lb/>
　九城自古人主忽近圗而勤逺畧者靡有不快於始<lb/>
　而忽於後肅睿之謂矣<lb/>
取大學崔敏庸等七十人武學韓子純等八人分處七<lb/>
<pb n="KR2i0022_WYG_006-12a"/>
齋<lb/>
　周易曰利澤尚書曰待聘毛詩曰經徳周禮曰求仁<lb/>
　戴禮曰服膺春秋曰養正武學曰講藝<lb/>
六年<lb/>
　宋靖和元年　遼天慶元年<lb/>
以胡宗旦權知直翰林院<lb/>
　宗旦宋福州人嘗為太學生聰敏博學能文遊兩浙<lb/>
　仍寄商船而來王寵顧優厚驟登清要然頗進壓勝<lb/>
<pb n="KR2i0022_WYG_006-12b"/>
　之術王不能無惑焉<lb/>
七年恭知政事文冠卒謚章敬<lb/>
　冠性清直寛厚不事生産當官執節不撓嘗為西北<lb/>
　面兵馬使與女真屢戰有功<lb/>
門下侍中尹瓘卒謚文肅<lb/>
　瓘坡平縣人少登科好學手不釋卷雖在軍中常以<lb/>
　五經自随好賢樂善冠於一時<lb/>
流僧統□于巨濟縣<lb/>
<pb n="KR2i0022_WYG_006-13a"/>
　□文宗子住俗離寺財累鉅萬厚施於人人多歸附<lb/>
　或告交通外人圖不軌故及未幾死坐流者右丞金<lb/>
　仁碩等八九人<lb/>
召前員外郎郭輿輿以烏巾鶴氅常侍禁中從容談論<lb/>
唱和時人謂之金門羽客王復微行至所居置酒論文<lb/>
　史臣曰輿盗竊官妓詐稱仙去則奸盗之雄也以婢<lb/>
　為伉儷不娶無後則亦不孝之大者也<lb/>
九年叅知政事庾禄崇卒<lb/>
<pb n="KR2i0022_WYG_006-13b"/>
　禄崇以儒術進性正直在官以公忠自許未嘗屈已<lb/>
　從人雖為宰相衣服第宅如布衣時<lb/>
王詣國學爵獻先聖先師命翰林學士朴昇中講書說<lb/>
命百官及生員七百餘人立庭聽講各進歌頌王製詩<lb/>
宣示左右令和進<lb/>
十年生女真完顔阿固達稱皇帝國號金紀元收國<lb/>
　其俗如匃奴無城郭無文字能控弦其地西直契丹<lb/>
　南直我境故嘗服事契丹及我朝其先平州人今俊<lb/>
<pb n="KR2i0022_WYG_006-14a"/>
　或曰平州人今幸之子克守入女真娶其女生太師<lb/>
　彀英彀英生太師和鑾和鑾多子長曰和哩布季曰<lb/>
　英格英格死和哩布長子烏雅舒嗣位烏雅舒卒弟<lb/>
　阿固達立<lb/>
中書令崔思諏卒<lb/>
　思諏冲之孫力學擢科所至有聲績為相論議務存<lb/>
　大體不敢輕改舊章門人子弟有來謁者常訓以事<lb/>
　君之道言不及私雖謝事家居憂國之心終始不替<lb/>
<pb n="KR2i0022_WYG_006-14b"/>
左遷知制誥崔瀹為春州府使<lb/>
　王幸西京置酒大同江與侍臣唱和瀹上書諫曰昔<lb/>
　唐文宗欲置詩學士宰相奏曰詩人多輕薄恐撓聖<lb/>
　聰文宗乃止帝王當好經術安事雕蟲有一詞臣乗<lb/>
　隙訴之曰瀹短於詩故有此言王怒黜之<lb/>
平章事呉延寵卒謚文襄<lb/>
　延寵海州人家世寒素少貧賤力學善屬文早擢科<lb/>
　第飭躬勤行恂恂然以忠儉自許當官持論務袪時<lb/>
<pb n="KR2i0022_WYG_006-15a"/>
　弊未嘗以私害公<lb/>
十一年作清讌閣於禁中選置學士直學士直閣<lb/>
　金縁作記洪灌書之<lb/>
朝夕講論經籍後以清讌閣在禁中學士直宿出入為<lb/>
難又置寳文閣移清讌閣學士充之加置待制<lb/>
王命金縁朴景仁<hi>舊名景緯</hi>及寳文閣學士註觧貞觀政要<lb/>
以進<lb/>
十二年改抱州為義州防禦使以鴨緑江為界置闗防<lb/>
<pb n="KR2i0022_WYG_006-15b"/>
　金兵攻遼耶律寧興常孝孫等移牒我寧徳城以來<lb/>
　逺抱州二城歸之遂泛海而遁我兵入其城收兵仗<lb/>
　錢穀甚多<lb/>
簽書樞宻院使金黄元卒<lb/>
　黄元自幼好學登科文詞推為海東第一性清勁不<lb/>
　附勢與李載同在翰林齊名時契丹使至黄元伴内<lb/>
　宴口號有鳳含綸綍從天降鰲駕蓬萊渡海來之句<lb/>
　使驚嘆然二人皆學古文不随時態宰相李子成惡<lb/>
<pb n="KR2i0022_WYG_006-16a"/>
　之謂必詿誤後生斥為京山府使有吏捕殺人强盗<lb/>
　以至熟視之以為非賊趣令放之僚佐力争不聽後<lb/>
　獲他盜果向之殺人者也嘗奉使于遼道見北鄙人<lb/>
　大飢人相食請發粟廪賑之及還百姓見之曰此活<lb/>
　我相公也後女真侵遼来逺抱二州城食盡以財减<lb/>
　價貿穀于我邉吏禁民貿易黄元上疏曰幸灾不仁<lb/>
　怒鄰不義請糶二城兼許貿易不報及卒金富軾請<lb/>
　謚當途有不悦者沮之<lb/>
<pb n="KR2i0022_WYG_006-16b"/>
李資諒使宋至汴京帝親賜宴内殿製詩示之命和進<lb/>
資諒即應制帝大加稱賞及還宻諭曰聞汝國與女真<lb/>
接壤後嵗來朝招引數人來資諒奏曰女真外域中最<lb/>
為强勁不可通有幸臣聞之言于帝曰女真珍竒雜出<lb/>
髙麗交通貿易不欲分利他國故沮之遂遣使交通致<lb/>
靖康之禍<lb/>
入宋進士權適趙奭金端中親試随李資諒還帝賜御<lb/>
製手札褒送其同時赴學康就正甄惟底死于宋<lb/>
<pb n="KR2i0022_WYG_006-17a"/>
召清平居士李資𤣥赴行在<lb/>
　時王幸南京<lb/>
資𤣥中書令子淵孫容貌魁偉性聰敏登第忽棄官入<lb/>
春州清平山葺文殊院居之嗜禪悦道逍遥自樂王累<lb/>
徵堅不就其上表有以鳥養鳥庻無鐘鼓之憂觀魚知<lb/>
魚俾遂江湖之性之辭王知不可致特幸南京遣其弟<lb/>
資徳徃諭乃赴召仍命留三角山及再見王問養生之要<lb/>
對曰莫善於寡欲王待遇特厚固請還山賜茶香法服<lb/>
<pb n="KR2i0022_WYG_006-17b"/>
以寵之<lb/>
十三年<lb/>
　宋重和元年　金天輔二年<lb/>
以李資謙判吏部事<lb/>
王妃李氏薨<lb/>
　資謙女<lb/>
諡順徳王后王屢舉哭臨及葬親祖送于神鳳門之外<lb/>
十四年始於國學立養賢庫以養士<lb/>
<pb n="KR2i0022_WYG_006-18a"/>
　國初肇立文宣廟於國子監建官置師至宣宗時將<lb/>
　欲教育而未遑王鋭意儒術廣設學舍置儒學六十<lb/>
　人武學十七人選名儒為學官博士講論經義以教<lb/>
　導之文風稍振<lb/>
增築長城三尺金邉吏發兵止之不從金主勅邉吏毋<lb/>
得侵軼生事<lb/>
十五年王命黜赴制科國生髙孝冲下獄<lb/>
　時妓玲瓘遏雲等以善歌屢承恩賚孝冲作感二女<lb/>
<pb n="KR2i0022_WYG_006-18b"/>
　詩以諷之舍人鄭克永言於王王不悦故黜之下獄<lb/>
　胡宗旦上書營救乃釋之<lb/>
迎入佛骨于禁中<lb/>
　初王字之使宋還帝以金函盛佛牙頭骨以賜<lb/>
恭知政事林景仁卒<lb/>
　景仁三為諫官言論鯁直無所依違<lb/>
十七年<lb/>
　宋宣和四年　遼保大二年<lb/>
<pb n="KR2i0022_WYG_006-19a"/>
御紗樓召文臣等刻燭賦牡丹詩安寳麟為第一<lb/>
　時康日用以能詩名王竚觀其作纔得一聨曰頭白<lb/>
　老翁看殿後眼眀儒者倚闌邊袖藁伏御溝中王取<lb/>
　見之曰所謂白頭花鈿滿面不如西施半粧<lb/>
門下侍郎平章事崔𢎞嗣卒<lb/>
　𢎞嗣起自寒㣲以文行聞性貞介寡欲朝無黨與居<lb/>
　家不言公事妻子未嘗見其戲笑人有餽遺雖蔬果<lb/>
　不受然務苛察見人小過輒不㤀<lb/>
<pb n="KR2i0022_WYG_006-19b"/>
十七年王薨太子幼李資謙<hi>順徳王后父</hi>奉太子即位<lb/>
　史臣曰睿宗志存拓境僥倖邊功歆慕華風信用胡<lb/>
　宗旦頗惑其言然知用兵之難棄怨脩好使隣境感<lb/>
　慕來服恤鰥寡養耆老開設學校教養生員置清讌<lb/>
　寳文兩閣日與文臣講論六經偃武脩文欲以禮樂<lb/>
　成俗云<lb/>
仁宗恭孝王<lb/>
　諱楷字仁表睿宗子母順徳王后李氏<lb/>
<pb n="KR2i0022_WYG_006-20a"/>
元年<lb/>
　金太宗天㑹元年<lb/>
詔曰李資謙於朕為外祖其班次禮數不可與百官同<lb/>
令大臣侍從㑹議學士鄭克永等議當上書表不稱臣<lb/>
及大宴㑹不與庭賀徑詣幕次拜上荅拜而後坐殿衆<lb/>
議雷同獨金富軾上議非之王遣近臣康侯顯問資謙<lb/>
資謙奏曰臣雖無識今觀富軾之議實天下之公論也<lb/>
微斯人羣公幾陷老臣於不義願從之詔可<lb/>
<pb n="KR2i0022_WYG_006-20b"/>
　富軾議畧曰漢髙祖初定天下五日一朝太公家令<lb/>
　說太公曰皇帝雖子人主也太公雖父人臣也奈何<lb/>
　令人主拜人臣髙祖善家令言上尊太公曰太上皇<lb/>
　以此論之雖天子之父若無尊號不可令人主拜故<lb/>
　後漢獻帝皇后父不其侯伏完鄭𤣥議曰在京師禮<lb/>
　事出入宜從臣禮若后息離宫及歸寧父母則從子<lb/>
　禮故伏完朝賀公庭如衆臣及皇后在宫后拜如子<lb/>
　又東晉穆帝母禇太后見父之禮博士徐禪依鄭𤣥<lb/>
<pb n="KR2i0022_WYG_006-21a"/>
　議曰王庭正君臣之禮私覿全父子之親是大順之<lb/>
　道也又魏帝父燕王宇上表稱臣雖父子至親禮數<lb/>
　尚如此况外祖乎云云<lb/>
以金縁判祕書省事監脩國史<lb/>
　縁有文名清節睿宗深器之擢置宰輔恩禮優重及<lb/>
　王幼冲嗣位外戚用事縁恐及害懇辭乞退不許至<lb/>
　是将赴衙聞街上童謡因墜馬歸卧求免愈篤故有<lb/>
　是命<lb/>
<pb n="KR2i0022_WYG_006-21b"/>
漢陽公李資謙殺中書侍郎韓安仁<lb/>
　流甘勿島殺之安仁力學善屬文以侍學舊恩宻近<lb/>
　用事遽乗勢謀軋資謙以至於敗<lb/>
流御史臺事李永于珍島<lb/>
　永安城郡吏仲宣子幼勤學登第歴臺諫史館以安<lb/>
　仁妺壻被流聞其母将没為婢嘆曰吾内省不疚故<lb/>
　忍死待時老母以予故没為賤𨽻吾何茍生乃飲酒<lb/>
　一斗憤懣死資謙遣衛士瘞道傍牛馬不敢踐或病<lb/>
<pb n="KR2i0022_WYG_006-22a"/>
　瘧者就禱則愈後資謙敗其子請改葬掘之屍不變<lb/>
　贈簽書樞宻院事永天資方直不為權貴所撓<lb/>
以崔𢎞宰為門下侍郎平章事拓俊京為吏部尚書𠫭<lb/>
知政事<lb/>
二年李資謙母金氏死<lb/>
　金氏以女故封三韓國太夫性貪㳫抑買市人財物<lb/>
　或全不與直又縱奴横暴及死市人相賀<lb/>
李資謙流崔𢎞宰于昇州褥地島<lb/>
<pb n="KR2i0022_WYG_006-22b"/>
　𢎞宰善射御資謙畏圗已流之<lb/>
李資謙釋䘮服上官坐中書省宰樞文武諸僚綴行陳<lb/>
賀天乃大雨雷電市道水深一丈震迎恩館<lb/>
　資謙以母喪去位王遣使冊功進爵朝鮮國公仍加<lb/>
　諸子之美之彦之甫之允之元及僧義荘爵追封祖<lb/>
　考朴昇中媚資謙議曰告墳日當賜樂金富軾以為<lb/>
　丘墟之地素服從事豈可用樂昇中又欲號資謙生<lb/>
　日為仁夀節富軾以為生日稱節自古所無唐𤣥宗<lb/>
<pb n="KR2i0022_WYG_006-23a"/>
　始稱節千秋未聞人臣有節稱者<lb/>
李資謙納第三女于王天乃驟雨大風拔木<lb/>
三年李資謙又納第四女于王天乃大風雨<lb/>
　史臣曰資謙去年納第三女今年納第四女昔魏公<lb/>
　操窺伺漢鼎納三女于帝為貴人宫中動静無不先<lb/>
　知今資謙之計即操之計資謙曽信圗䜟李氏得國<lb/>
　之語蓄無君之心非一朝夕<lb/>
清平山人李資𤣥卒<lb/>
<pb n="KR2i0022_WYG_006-23b"/>
　資𤣥生長富貴夤縁戚里乃厭紛華愛閑適棄官入<lb/>
　山以終其身然性慳多蓄財貨舉物積榖頗為一方<lb/>
　農民所苦<lb/>
四年内侍祗候金粲録事安甫鱗等與同知樞宻院事<lb/>
智禄延<hi>蔡文曽孫</hi>謀誅李資謙拓俊京<lb/>
　資謙子之元妻父與其弟俊臣用事<lb/>
率軍入宫先誅拓俊臣等資謙俊京聞變舉兵犯闕<lb/>
　朴昇中子深造自宫溷中出徑至資謙第告宫中事<lb/>
<pb n="KR2i0022_WYG_006-24a"/>
　状<lb/>
焚燒宫禁殺甫鱗禄延及僕射洪灌樞宻院事金縝赴<lb/>
　火死<lb/>
侍御臣僚皆被殺流粲于逺地遷王於重興宅西院<lb/>
　史臣曰資謙之惡極矣其亡可立而待禄延等欲除<lb/>
　君側之惡而智小謀淺卒至殺身亂國昔唐李訓鄭<lb/>
　注欲鋤剪宦官而不能克禍及國家其事畧同<lb/>
李資謙謀反王崔思全拓俊京討之流資謙及妻子支<lb/>
<pb n="KR2i0022_WYG_006-24b"/>
黨<hi>朴昇中朴彪為之冠</hi>于外<lb/>
　資謙欲圖不軌進毒餅中妃宻白王王以餅投烏烏<lb/>
　斃又送毒藥妃奉椀陽蹶而覆之妃即資謙第四女<lb/>
　也俊京與資謙搆隙思全又乗間說之俊京乃决筞<lb/>
　王手書小紙宻遣宦者趙毅以示之俊京即以示尚<lb/>
　書金珦珦泣曰有旨如此義當死事俊京與珦率将<lb/>
　挍僚吏僕𨽻入宫奉王以出御軍器監嚴兵衛召資<lb/>
　謙流之斬其将軍康好高珍守皆資謙所指使者也<lb/>
<pb n="KR2i0022_WYG_006-25a"/>
　分遣人逮捕支黨子姪流之<lb/>
召還金粲<hi>後改名安</hi>為殿中内給事賜洪灌金縝智禄延子<lb/>
壻爵一級<lb/>
王廢二妃李氏納任元凱女為妃<lb/>
　妃誕夕其外舅李瑋夢黄大旗竪於其第旗尾飄縈<lb/>
　於宣慶殿鴟尾及笄婚夕妃暴疾謝遣其人卜者占<lb/>
　病曰必為國母李資謙惡之斥元凱為開城府使其<lb/>
　倅夢府使㕔棟梁折作大竇黄龍從竇而出又王夢<lb/>
<pb n="KR2i0022_WYG_006-25b"/>
　得荏子五升黄葵三升拓俊京觧之曰荏者納任姓<lb/>
　后妃之兆也其數五者誕五子之瑞也黄者皇也葵<lb/>
　者揆也皇王執道揆御邦家之瑞也其數三者五子<lb/>
　之中三子御國之兆也果驗<lb/>
五年<lb/>
　宋建炎元年<lb/>
拓俊京恃功跋扈王忌之左正言鄭知常上疏畧曰五<lb/>
月之事一時之功也二月之事萬世之罪也於是流俊<lb/>
<pb n="KR2i0022_WYG_006-26a"/>
京于嵒墮島<lb/>
文公美韓安中文公裕皆召還復職<lb/>
　資謙所流者也<lb/>
門下侍中金仁存卒諡文成<lb/>
　初名縁上琦之子性明銳少登科老不釋卷一時詞<lb/>
　命多出其手有文名清節<lb/>
六年宋髙宗遣刑部尚書楊應誠等来諭假道仰問二<lb/>
帝于五國城王荅應誠書曰若使節假道入境金必猜<lb/>
<pb n="KR2i0022_WYG_006-26b"/>
疑生事不敢奉命且附表以謝應誠等不受而去<lb/>
王幸西京<lb/>
　時妖僧妙清日者白夀翰以不經之說眩惑衆人鄭<lb/>
　知常深信之以為上京基業已衰宜移御西京金安<lb/>
　洪彛叙李仲孚文公仁林景清從而和之<lb/>
移林原驛作新宫<lb/>
　妙清言林原乃大花勢若立宫闕御之可并天下故<lb/>
　有是役<lb/>
<pb n="KR2i0022_WYG_006-27a"/>
迎佛骨置仁徳宫<lb/>
忠州人劉挺弑其父中書門下奏請降州為郡王問左<lb/>
右對曰禮云邾婁定公時有弑父者殺其人毁其室洿<lb/>
其宫而止耳降州為郡非古法也允之<lb/>
八年左遷侍御史髙唐愈為工部貟外郎初資謙之亂<lb/>
朝臣皆脅從失節其支黨夤緣茍免至宰輔者多唐愈<lb/>
屢上書斥之曰雖聖王寛大掩其疵疾何面目立朝廷<lb/>
見日月乎王雖是其言不忍盡棄大臣左遷奪臺職<lb/>
<pb n="KR2i0022_WYG_006-27b"/>
　唐愈改名兆基<lb/>
禁諸生治荘老<lb/>
十年<lb/>
　宋紹興二年<lb/>
守太尉金富佾卒<lb/>
　其先新羅公族<lb/>
富佾入侍寳文閣討論經史雄辨折衷人莫之敵文亦<lb/>
華瞻睿宗以富佾富軾富轍皆為文翰侍從封其母太<lb/>
<pb n="KR2i0022_WYG_006-28a"/>
夫人嵗賜廪粟母以為既得諸子禄養何敢加辱厚賜<lb/>
遂不受富佾為人寛厚儉約不事産業<lb/>
任元凱上書請誅妙清等以絶禍萌不報<lb/>
　初王之幸西京也妙清等宻作大餅空其中穿一孔<lb/>
　盛熱油沉于大洞江油浮出水面望若五色妙清等<lb/>
　以為神龍吐涎時有業油韂者告曰熟油泛水則有<lb/>
　異色於是使泅者索得乃知其詐<lb/>
左遷平章事崔𢎞宰為守司空右僕射<lb/>
<pb n="KR2i0022_WYG_006-28b"/>
　𢎞宰納貨賣官諫官崔惟清等上疏斥之<lb/>
十二年六月震西京大花闕乾龍殿<lb/>
　史臣曰仁宗身經李拓之亂而復為妙清嬰弄何哉<lb/>
　天之警告未嘗不惓惓懇至<lb/>
十三年妙清栁旵<hi>丑減切</hi>與西京分司侍郎趙匡等矯制<lb/>
囚留守員僚凡上京人在西都者無貴賤皆拘之遣兵<lb/>
斷岊嶺道刼發諸城兵反國號大為改元天開自號天<lb/>
遣忠義軍王命平章事金富軾等討之富軾臨發議于<lb/>
<pb n="KR2i0022_WYG_006-29a"/>
諸将曰鄭知常金安白夀翰實與謀不去是人西都不<lb/>
可得平使勇士曵出三人於宫門外斬之乃奏<lb/>
　人言富軾素與知常齊名於文字間積不平至是託<lb/>
　以内應殺之<lb/>
至金郊驛諸将佐皆欲倍道疾馳掩賊不備富軾以為<lb/>
賊矯制徵兵列城狐疑莫辨真偽不若引軍間道繞出<lb/>
賊背告諭順逆徐以大兵臨之萬全計也遂引中軍由<lb/>
平州趣管山驛左右軍皆相次而行於是逆賊趙匡斬<lb/>
<pb n="KR2i0022_WYG_006-29b"/>
妙清栁旵以降使分司官尹贍等請罪兩府及臺諫俱<lb/>
請梟三人首于市下贍等獄匡等聞之復反富軾欲起<lb/>
土山以臨賊城而攻之將佐尹彦頥曰曠日持久事變<lb/>
難料不如潜師突撃可以成功於是富軾勑諸軍踰城<lb/>
進攻賊兵大潰趙匡自焚死誅賊魁崔永及其黨分司<lb/>
官不附賊者並原之西京平<lb/>
平章事金珦卒<lb/>
　珦起自胥吏雖無學識清慎有幹能其女嫁李資謙<lb/>
<pb n="KR2i0022_WYG_006-30a"/>
　子之甫不以姻婭附資謙及與拓俊京謀執資謙而<lb/>
　不伐其功<lb/>
詔曰廐焚孔子曰傷人乎不問馬此聖人貴人賤畜之<lb/>
義也今法官論殺牛准殺人之罪鈒面配島此非律文<lb/>
本意自今以本罪罪之<lb/>
貶尹彦頥為梁州防禦使<lb/>
　彦頥父瓘奉詔撰大覺國師碑文不工王令富軾改<lb/>
　撰時瓘在相府富軾不讓遂撰彦頥心嗛之後王幸<lb/>
<pb n="KR2i0022_WYG_006-30b"/>
　國子監命富軾講易令彦頥問難彦頥精于易問難<lb/>
　縱横富軾難于應荅汗流被面至是彦頥為幕下富<lb/>
　軾奏貶之<lb/>
知樞宻院使金富儀卒<lb/>
　即富轍也以文學特被眷倚擢授翰林學士王嘗問<lb/>
　以邊事富儀引文彦博之言曰須先自治不可畧近<lb/>
　勤逺妙清請營新宫又上疏極言其不可性坦蕩未<lb/>
　嘗干勢利詩文豪逸<lb/>
<pb n="KR2i0022_WYG_006-31a"/>
以金若温為侍中<lb/>
　若温性恭儉亷正力學歴任中外人皆便之與李資<lb/>
　謙為表兄弟亦不相比位雖華顯未嘗以富貴驕人<lb/>
樞宻院知奏事鄭沆卒<lb/>
　沆性頴悟好學中第久為内侍掌奏出納惟允且不<lb/>
　附李資謙甞勸王讀書及卒家無甔石之儲謚文安<lb/>
十七年<lb/>
　金天眷二年<lb/>
<pb n="KR2i0022_WYG_006-31b"/>
門下侍郎崔思全卒<lb/>
　思全初以醫術進諭拓俊京去李資謙以功驟登宰<lb/>
　司思全有二子曰弁曰烈思全賜金罍各一及没妾<lb/>
　竊其一弁怒欲鞭之烈曰此先君所愛當傾家産而<lb/>
　恤之况此物乎遂以所得罍遺弁王聞而嘉之御書<lb/>
　賜名曰仁孝<lb/>
二十二年<lb/>
　金皇統四年<lb/>
<pb n="KR2i0022_WYG_006-32a"/>
賜金敦中等二十六人及第敦中富軾之子初擬第二<lb/>
王欲慰其父升為第一敦中年少氣鋭後因宫庭除夕<lb/>
儺禮以燭燃牽龍鄭仲夫髯仲夫手搏辱之富軾怒白<lb/>
王將縳栲仲夫逃免遂嗛敦中<lb/>
　史臣曰敦中燭仲夫髯以啟武臣叛亂之心韓賴批<lb/>
　紹膺頬促成武夫簒弑之禍小人之能亡國敗家如<lb/>
　是何可不逺慮哉<lb/>
二十三年政堂文學李之氐卒謚文正<lb/>
<pb n="KR2i0022_WYG_006-32b"/>
　之氐公夀之子擢第拜正言持論公正與李資謙為<lb/>
　族亦不相比風標英雅秉心寛厚文章政事為一時<lb/>
　之傑然吝嗇財賄父没不分弟妹家奴肆横不能禁<lb/>
　制<lb/>
二十四年王疾大漸傳位于太子晛薨太子即位<lb/>
　史臣曰仁宗幼冲即位使奸兇䟦扈毒流三韓又深<lb/>
　信浮屠貽害生民惑於妙清等隂陽之説卒致西都<lb/>
　之反逆盖以天性一於慈愛優㳺不斷故耳然其不<lb/>
<pb n="KR2i0022_WYG_006-33a"/>
　喜逰宴减省宦竪恭儉以飭身誠信以交隣雖古帝<lb/>
　王何以加焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0022_WYG_006-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝鮮史畧卷六<lb/>
</p>
<p>
</p>
  </div>
<div>
<head>朝鮮史略卷七</head> <lb/>
    <p>
<pb n="KR2i0022_WYG_007-1a"/>
欽定四庫全書<lb/>
　朝鮮史略卷七<lb/>
　　髙麗紀<lb/>
毅宗莊孝王<lb/>
　諱晛字日昇仁宗子母恭睿太后任氏<lb/>
元年<lb/>
　宋紹興十七年　金皇統七年<lb/>
八月夜虎入大明宫<lb/>
<pb n="KR2i0022_WYG_007-1b"/>
王御西樓觀擊毬<lb/>
　或自擊日以為常<lb/>
禁親族相婚<lb/>
三年<lb/>
　金海陵王天徳元年<lb/>
政堂文學尹彦頥卒<lb/>
　彦頤少登科工文章甞作易觧傳于世晚年酷嗜佛<lb/>
　法請老退居坡平自號金剛居士甞與僧貫乗為空<lb/>
<pb n="KR2i0022_WYG_007-2a"/>
　門友<lb/>
中軍兵馬使奏古制天子六軍大國三軍次國二軍小<lb/>
國一軍請改五軍為三軍從之<lb/>
四年平章事髙兆基左遷為左僕射<lb/>
　金存中用事兆基屈已偷合為諫官所劾左遷<lb/>
五年侍中致仕金富軾卒謚文烈富軾豐貌碩體面黑<lb/>
目露以文章名世再掌禮闈以得士稱<lb/>
　宋使徐兢來富軾為接伴兢見富軾善属文通古今<lb/>
<pb n="KR2i0022_WYG_007-2b"/>
　乃著圖經載富軾世家又圖形歸奏天子鏤板以傳<lb/>
　名振天下<lb/>
樞宻院知奏事鄭襲明卒<lb/>
　襲明迎日縣人倜儻竒偉力學能文以鄉貢擢第王<lb/>
　為太子仁宗欲廢之而立次子襲明為東宫侍讀盡<lb/>
　力調護故得不廢久居諫職有諍臣風仁宗臨薨謂<lb/>
　太子曰治國須聽襲明之言及王即位自以先朝顧<lb/>
　托知無不言王憚之金存中等日夜短之襲明揣知<lb/>
<pb n="KR2i0022_WYG_007-3a"/>
　王意仰藥而死<lb/>
宰相崔惟清文公元庾弼等率諫官王軾等伏閣請曰<lb/>
郎中鄭叙交結大寧侯<hi>王弟暻也</hi>邀致宴樂宦者鄭諴以私<lb/>
怨謀陷臺諫<lb/>
　初於内宴諴帶犀臺官使吏取之諴怨之誘閔夀開<lb/>
　誣告臺省怨王謀推大寧侯<lb/>
乃罷諴杖流叙于東萊叙将行王謂曰今日迫于朝議<lb/>
行當召還既流召命久不至乃撫琴作歌詞極悽惋自<lb/>
<pb n="KR2i0022_WYG_007-3b"/>
號𤓰亭後人名其曲曰鄭𤓰亭<lb/>
　後移配巨濟鄭仲夫用事召還<lb/>
叙性輕薄有才藝其妻任氏乃任太后族也<lb/>
八年<lb/>
　金貞元二年<lb/>
更定科舉法<lb/>
　初塲迭試論筞中塲試經義終塲試詩賦又國學生<lb/>
　考以六行積十四分以上者許且赴終塲不拘其額<lb/>
<pb n="KR2i0022_WYG_007-4a"/>
　又除三塲連卷法<lb/>
水原吏崔婁伯者年十五父尚翥為虎所食即何斧斫<lb/>
之刳其腹取父骸肉以葬盛肉于瓮埋川中廬墓服闋<lb/>
盡食之後登第仕至起居舍人<lb/>
十年<lb/>
　金正隆元年<lb/>
少保金存中卒<lb/>
　存中性聰慧有詩名與鄭諴相結用事大張威福財<lb/>
<pb n="KR2i0022_WYG_007-4b"/>
　累鉅萬<lb/>
安定公任元厚卒<lb/>
　初名元凱器宇宏深風采嚴重博通經史為宰相勤<lb/>
　儉清白判吏部銓注甚公不信託請人服其明<lb/>
十一年幸國清敬天兩寺有司以行在所狹隘請去史<lb/>
官王曰史官記予言動不可暫離也<lb/>
　史臣曰毅宗之為君失徳滋甚假使懼直筆而欲去<lb/>
　史官為左右者當援古證今力陳其不可今乃先意<lb/>
<pb n="KR2i0022_WYG_007-5a"/>
　導之欲去史官何也欲逃姦諛之誅得乎<lb/>
遷太后任氏于普濟寺流弟大寕侯暻于天安府貶崔<lb/>
惟清為忠州牧史<lb/>
　王素信圗䜟不友諸弟宻諭臺諫劾大寕侯恐太后<lb/>
　先遷之<lb/>
以宦者鄭諴權知閤事祗候知御史臺事李公升等不<lb/>
署告身王怒皆貶黜<lb/>
　史臣曰宦寺與於搢紳之列古無其制王以乳媪之<lb/>
<pb n="KR2i0022_WYG_007-5b"/>
　故溺於私愛既授朝官又督告身何也由是閹人日<lb/>
　盛若王光就白子端輩相繼用事蔽塞聰明宰相臺<lb/>
　諫畏威脅勢緘黙不言終致普賢之變<lb/>
築東離宫城<lb/>
　以故大臣第宅為宫又毁民家五十餘區多作亭榭<lb/>
遣金柔立往審羽陵島<lb/>
　柔立回奏云島中有大山下有村落基址七所有石<lb/>
　佛鐵鐘石塔多生柴胡石橘然土多巖石民不可居<lb/>
<pb n="KR2i0022_WYG_007-6a"/>
　寢其議<lb/>
御史中丞吳中正死<lb/>
　中正起自胥吏嚴烈詭隨要結貴近能為禍福時崔<lb/>
　褒偁亦强狠疾不附已知中正依阿報恩讐故薦為<lb/>
　是職未幾死<lb/>
十二年門下侍郎平章事致仕梁元俊卒<lb/>
　元俊出自胥吏甞與諫官論鄭諴堅執不變時議重<lb/>
　之性清儉純直終始一節不事産業不通餽謝門巷<lb/>
<pb n="KR2i0022_WYG_007-6b"/>
　蕭然初守光州妻事姑不謹黜之妻子號哭乞哀終<lb/>
　不許至使其妻獨還人或譏其不仁<lb/>
右僕射申淑棄官歸田里<lb/>
　淑髙靈縣人博學經書以清儉忠正著名<lb/>
十七年<lb/>
　宋隆興元年　金大定三年<lb/>
左正言文克謙上疏言宦者白善淵專擅威福與宫人<lb/>
無比為醜行<lb/>
<pb n="KR2i0022_WYG_007-7a"/>
　無比得幸於王生三女九男<lb/>
術人榮儀左道取媚於上常侍崔褒偁職掌權要勢傾<lb/>
中外貪墨無厭請斬善淵無比黜榮儀罷褒偁以謝一<lb/>
國疏中又及宫禁帷薄之事王怒焚其疏貶克謙為晉<lb/>
州判官<lb/>
　初無比壻崔光鈎為録事諫官不署告身王召諫議<lb/>
　李知深尹麟瞻等督署之皆唯唯而退有人嘲之曰<lb/>
　莫説為司諫無言是正言口吃為諫議悠悠何所論<lb/>
<pb n="KR2i0022_WYG_007-7b"/>
　至是克謙作疏知深等又不連署克謙貶後視事自<lb/>
　若又有人誦宋人並游英俊顔何厚之句議之<lb/>
十八年冬十一月隂霧四塞行者失路太史奏五行志<lb/>
曰霧者衆邪之氣連日不觧其國昏亂又曰霧起十步<lb/>
外不見人是謂晝昏占曰破國王者出入起居不可無<lb/>
常今陛下處非其位任非其人明堂久曠而不居天災<lb/>
可懼而不省移徙無常號令不時故有此異王竟不悟<lb/>
十九年幸觀瀾亭<lb/>
<pb n="KR2i0022_WYG_007-8a"/>
　初吏部侍郎韓靖别創佛宇於仁濟院中内侍侍郎<lb/>
　金敦中待制金敦時重創觀瀾寺内宦鄭諴創奉靈<lb/>
　寺並為王祝釐之所王屢幸靖等争相務侈觀玩以<lb/>
　悦之城東沙川龍淵寺南有石壁數仭峭立臨川曰<lb/>
　虎岩流水停滀樹木蓊蔚命構亭其側名延福竒花<lb/>
　異木列植四隅與宰侍屢宴于此<lb/>
二十一年殺大寧侯暻家僮羅彦有成黄益<lb/>
　王以燃燈如奉恩寺夜還至觀風樓承宣金敦中馬<lb/>
<pb n="KR2i0022_WYG_007-8b"/>
　素不調聞鉦鼓聲益驚觸一騎士矢房矢躍出落輦<lb/>
　傍敦中不自首王驚愕以為流矢疾馳還宫於是逮<lb/>
　捕絡繹疑有成等所為鞫問深刻有成等誣服斬之<lb/>
　及有成妻百官稱賀<lb/>
幸衆美亭<lb/>
　亭在清寕齋南麓初是亭之役也有一卒貧甚不能<lb/>
　自給役徒共分飯一匙食之一日其妻具食來餉且<lb/>
　曰宜召所親共之卒曰家貧何以備辦将私於人而<lb/>
<pb n="KR2i0022_WYG_007-9a"/>
　得之乎豈竊人所有乎妻曰貌醜誰與私性拙安能<lb/>
　盜但剪髪買來耳因示其首卒嗚咽不能食聞者悲<lb/>
　之<lb/>
王馳馬至獺嶺茶院從臣皆莫及王獨倚院柱謂侍者<lb/>
曰鄭襲明若在吾豈得至此<lb/>
　史臣曰毅宗輕佻無人君之度即阼二十餘年荒滛<lb/>
　怠忽不仁不義習與性成不可救藥幸而天誘其衷<lb/>
　追念襲明悔心萌而善端已露茍有一二忠正之臣<lb/>
<pb n="KR2i0022_WYG_007-9b"/>
　因其牖而開導之不至於終迷不復矣<lb/>
二十二年<lb/>
　宋乾道四年<lb/>
耽羅賊良守等謀反安撫使趙冬曦討平之<lb/>
二十四年春正月朔御大觀殿受賀王自製臣僚賀表<lb/>
　史臣曰世之稱人主華藻浮靡者必以陳后主隋煬<lb/>
　帝為首然不過與臣下賦詩争能而已至於自撰表<lb/>
　贊徳則雖二主亦未嘗<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>然為之毅宗之失於兹甚<lb/>
<pb n="KR2i0022_WYG_007-10a"/>
　矣<lb/>
以内侍黄文荘為國子博士直翰林院<lb/>
　王幸延福亭時羣臣皆占所見之物為嘉瑞蓬艾三<lb/>
　莖生于庭以為瑞華文莊見水鳥指為𤣥鶴作詩贊<lb/>
　之王稱歎欲拜正言以年少改拜是職<lb/>
庚寅八月王幸普賢院武臣鄭仲夫李義方李髙等反<lb/>
大殺扈從文官宦寺等遣兵盡殺留都文官以王還宫<lb/>
　王荒滛不恤政事承宣林宗植起居注韓頼怙寵傲<lb/>
<pb n="KR2i0022_WYG_007-10b"/>
　物蔑視武士仲夫等憤激因王自興王寺幸普賢院<lb/>
　矯旨聚軍殺宗植等金敦中在途聞亂佯醉堕馬而<lb/>
　逃頼匿御床下髙等脅出殺之承宣李世通等凡扈<lb/>
　從文官及大小臣僚宦寺皆遇害唯承宣盧永醇以<lb/>
　兵家子免仲夫等選驍勇人往殺留都宰臣崔褒偁<lb/>
　許洪材金敦時李知深等五十餘人敦中匿紺嶽山<lb/>
　仲夫挾宿怨搆之急其奴重賞来告之按捕殺之敦<lb/>
　中臨死嘆曰流矢之變禍及無辜今日之及宜矣<lb/>
<pb n="KR2i0022_WYG_007-11a"/>
迎王弟翼陽公皓即位<lb/>
　初崔汝諧夢太祖授笏於皓至是果騐<lb/>
放王于巨濟縣太子于珍島縣殺太孫釋文克謙為承<lb/>
宣<lb/>
　普賢之亂克謙聞亂逃匿追迹獲之諸将素聞其名<lb/>
　不殺囚之<lb/>
文臣李公升等多頼以免武臣亦倚之多咨訪故事<lb/>
　毅宗性輕佻喜文藻好擊毬多作池臺亭榭與文臣<lb/>
<pb n="KR2i0022_WYG_007-11b"/>
　許洪材金敦中敦時李復基韓頼輩比狎游幸沉滛<lb/>
　詩酒日以繼夜侍衛武士飢困痛切骨髓卒及於亂<lb/>
明宗光孝王<lb/>
　諱皓字之旦毅宗母弟<lb/>
元年<lb/>
　宋乾道七年　金大定十一年<lb/>
李高與僧脩惠等謀反伏誅<lb/>
　髙有非望之志及元子冠将宴于麗正宫髙招致惡<lb/>
<pb n="KR2i0022_WYG_007-12a"/>
　少斬馬饗之将作亂金大用之子為髙驅使者聞其<lb/>
　謀以告義方素惡髙逼已即以鐵椎擊殺之<lb/>
遣工部郎中庾應圭如金借作前王使上表告以讓位<lb/>
金主曰廢兄篡位造飾虚辭欺㒺上國合行天罰應圭<lb/>
辨對不屈不食五日立庭待命金主嘉其忠誠乃授回<lb/>
詔厚慰而送之仍遣完顔靖詢問前王傳位事故王稱<lb/>
前王已避位出居他所病篤不能就位拜命路又險逺<lb/>
非使者所宜徃以故不得見前王王乃具前王表以附<lb/>
<pb n="KR2i0022_WYG_007-12b"/>
靖行<lb/>
平章事徐恭卒<lb/>
　恭有膽畧善騎射為宰相益謙遜深疾文吏驕傲禮<lb/>
　遇武人故不及庚寅之禍<lb/>
宫闕災<lb/>
　鄭仲夫等恐有變閉紫城門不納救火人殿宇悉焚<lb/>
　王出山呼亭痛哭庾應圭詣景靈殿出五室祖真又<lb/>
　出中省國印<lb/>
<pb n="KR2i0022_WYG_007-13a"/>
三年癸巳八月東北面兵馬使金甫當起兵與韓彦國<lb/>
李敬直等討鄭仲夫李義方等謀復前王不克死之仲<lb/>
夫義方等復大殺文臣<lb/>
　史臣曰甫當起兵於東南慷慨發憤以討亂逆救君<lb/>
　父為己任其用心不可謂之不正矣其與敬直純錫<lb/>
　寅俊諸輩同奉前王以倡大義可謂名正言順而事<lb/>
　亦出於是者不幸而敗至於殺身良可惜也<lb/>
李義旼弑前王于慶州初金甫當起兵於東界與李敬<lb/>
<pb n="KR2i0022_WYG_007-13b"/>
直張純錫栁寅俊裴允材韓彦國等合謀奉前王出居<lb/>
慶州仲夫等聞之遣李義旼等領兵趨慶州州人内應<lb/>
囚前王於館義旼出之至坤元寺北淵拉脊骨裹以褥<lb/>
合兩釜投淵中旋風卒起塵沙飛揚<lb/>
　寺僧有善泅者取釜棄屍屍出水涘有日烏鳶不食<lb/>
　州户長弼仁等宻具棺奉瘞水濵初金使來相金敦<lb/>
　中甚不差毅宗異之亦使人問曰寡人夀幾何金使<lb/>
　曰滿朝老少之臣盡逝然後有臨川之患及庚癸之<lb/>
<pb n="KR2i0022_WYG_007-14a"/>
　亂老少文臣皆被害而王亦遇淵上之變其言果驗<lb/>
四年<lb/>
　宋淳熙元年<lb/>
西京留守趙位寵起兵討鄭仲夫李義方檄召兩界諸<lb/>
城岊嶺以北皆應之平章事尹鱗瞻率三軍至岊嶺與<lb/>
戰敗績西兵陷和州<lb/>
　即今永興府<lb/>
西北郡縣皆陷後三年鱗瞻與将軍杜景升𤣥徳秀等<lb/>
<pb n="KR2i0022_WYG_007-14b"/>
攻拔西城斬位寵<lb/>
　史臣曰位寵為君父討賊可謂義舉也但不於金甫<lb/>
　當舉義之時而逗遛失機其計誤矣<lb/>
中書侍郎平章事崔惟清卒<lb/>
　惟清昌原郡人平章事奭之子少孤嗜學經史子集<lb/>
　靡不該通中第不求仕宦有薦舉者即曰學未就固<lb/>
　辭久之被薦直翰林院官至平章事庚癸之亂文臣<lb/>
　皆被害而諸将素服徳望戒軍士勿入其第期功之<lb/>
<pb n="KR2i0022_WYG_007-15a"/>
　親俱免嘗撰李翰林集注及栁文事實鏤板以傳但<lb/>
　好佛日誦經<lb/>
李義方伏誅義方自納女東宫益擅威福衆心憤怨時<lb/>
尹鱗瞻治兵西郊僧徒亦從軍義方偶出宣義門外鄭<lb/>
筠<hi>仲夫子</hi>宻誘僧宗旵等伺隙斬之分捕俊儀兄弟及其<lb/>
黨皆殺之奏黜義方女<lb/>
　俊儀嘗罵義方汝有三大惡放君而弑之取其第宅<lb/>
　姬妾一也脅姦太后女弟二也專擅國政三也義方<lb/>
<pb n="KR2i0022_WYG_007-15b"/>
　大怒欲殺之文克謙止之曰以弟殺兄惡莫大焉義<lb/>
　方不果<lb/>
五年工部侍郎庾應圭卒<lb/>
　應圭平章事弼之子性頴悟美丰儀時人謂之玉人<lb/>
　善屬文再舉不第入補内侍操行貞固持議端方斷<lb/>
　事若夙成然出倅南京政尚清介一介不取於人其<lb/>
　妻因免乳得疾但菜羮而已有衙吏宻饋隻雉妻曰<lb/>
　良人平生未嘗受人饋遺豈宜以我口腹累良人清<lb/>
<pb n="KR2i0022_WYG_007-16a"/>
　徳耶吏慙而退南人頌之甞告奏于金金人髙其使<lb/>
　節每于使介徃來必問安否卒年四十五<lb/>
發前王䘮改葬陵曰禧廟號毅宗百官𤣥冠素服三日<lb/>
　趙位寵起兵故也初将軍朴存威甞使於雲中道每<lb/>
　誇納釜之事至是雲州人應位寵斬之<lb/>
六年三月東海水變為血色<lb/>
中書侍郎平章亊尹鱗瞻卒<lb/>
　鱗瞻彦頤之子性聰悟過人雖千百人一問姓名輒<lb/>
<pb n="KR2i0022_WYG_007-16b"/>
　記不忘庚寅之後武臣用事鱗瞻每被掣肘脂韋自<lb/>
　保而已及平西賞罰不中措置失宜致使西北降附<lb/>
　之民屢叛物議少之<lb/>
九年同知樞宻院事于學儒卒<lb/>
　學儒倜儻有氣槩久宿衛忠謹無他季髙義方等作<lb/>
　亂議主兵者皆曰在今舍于公復何人哉遂詣其家<lb/>
　謀之學儒曰公之志大矣然吾父嘗戒曰武官見屈<lb/>
　於文官久矣能無憤乎去之易如拉朽然文官見害<lb/>
<pb n="KR2i0022_WYG_007-17a"/>
　禍及吾輩亦不旋踵汝宜慎之父雖没言猶在耳死<lb/>
　且不從及二李得志謀害之學儒懼求娶義方姊得<lb/>
　免<lb/>
叅知政事陳俊卒<lb/>
　俊性質直有勇力庚癸之亂文臣之家頼俊全活者<lb/>
　甚多時人謂有隂徳後必昌其孫次華温皆登第有<lb/>
　文名華善為詩詞與李奎報齊名時號李正言陳翰<lb/>
　林<lb/>
<pb n="KR2i0022_WYG_007-17b"/>
鄭仲夫宋有仁伏誅<lb/>
　将軍慶大升甞憤仲夫跋扈謀欲討之會其子筠潜<lb/>
　圗尚公主王患之又其壻有仁斥文克謙韓文俊大<lb/>
　失人心朝臣皆側目大升乃與勇士許升決䇿殺筠<lb/>
　於直所發禁軍分捕仲夫及有仁父子悉斬之梟首<lb/>
　于市朝士詣闕賀大升曰弑君者尚在焉賀為李義<lb/>
　旼聞之大懼<lb/>
十年内嬖明春死王失聲號哭太后寛譬之曰此雖鍾<lb/>
<pb n="KR2i0022_WYG_007-18a"/>
情然不可使聞於重房<lb/>
　鄭仲夫等置重房於内常自㑹直國家大事無不恭<lb/>
　决後亦仍之<lb/>
王猶嗚咽不能止<lb/>
冡宰閔令謨性訥怯少虧操履判兵部李光挺頑貪無<lb/>
識奔競賄賂無復亷恥郎舍奏舊制文吏散官補外者<lb/>
皆有年限今或一二年而超受或三十年而不調政濫<lb/>
人怨請依年限制韓文俊等力排其議<lb/>
<pb n="KR2i0022_WYG_007-18b"/>
　史臣曰庚癸以來政歸武夫雖有一二文臣之執國<lb/>
　政者復有貪鄙無節操不能奉公守正政以賄成則<lb/>
　又安得鎮武夫不遜之心乎如令謨之為冡宰光挺<lb/>
　之主銓選不滿公議而為郎舍論駁者盖以此也當<lb/>
　時選舉之法濫毁非獨武臣之罪亦文臣執政之過<lb/>
　也<lb/>
罷管城富城二縣<lb/>
　管城縣令洪彦荒滛虐民吏民執彦幽之富城令亦<lb/>
<pb n="KR2i0022_WYG_007-19a"/>
　與縣尉不相能害及于民民殺尉有司奏罷之<lb/>
十三年将軍慶大升卒<lb/>
　大升清州人膂力絶人早有大志不事家産父珍貪<lb/>
　鄙多奪人田及卒大升以其田案悉納選軍一無所<lb/>
　取人服其清常憤武人不法慨然有復古之志文官<lb/>
　倚以為重及誅鄭宋人多趨附然非有學識勇略者<lb/>
　輒拒之武臣畏憚不敢縱肆卒年三十<lb/>
王聽譛捕都房<lb/>
<pb n="KR2i0022_WYG_007-19b"/>
　大升去仲夫恐有害已者招死士百餘養門下號曰<lb/>
　都房<lb/>
並流逺島<lb/>
　金子格誣告都房恃勢作亂王命捕流之<lb/>
十四年召還李義旼初義旼畏慶大升歸其鄉慶州屢<lb/>
召不至及大升卒猶不至王懼其為亂遣中使敦諭乃<lb/>
至<lb/>
　史臣曰義旼躬行大事亂賊之魁而獨漏天誅王宜<lb/>
<pb n="KR2i0022_WYG_007-20a"/>
　明正典刑雪天地神人之憤顧為積威所怯屢下詔<lb/>
　諭待遇之恩比舊愈隆曽未數年身都將相手握重<lb/>
　兵亂臣賊子将何所懲艾乎<lb/>
以鄭邦祐知御史臺事鄭允當為吏部貟外郎李居正<lb/>
為左正言<lb/>
　邦祐起自胥吏特授臺諫不滿人意允當年少無知<lb/>
　其父世裕出為兵馬使歛民財貨連獻内府故有是<lb/>
　升居正無他材能王欲除正言林民庇與居正有舊<lb/>
<pb n="KR2i0022_WYG_007-20b"/>
　因薦曰居正性和平且訥黙非耿介者也乃授之王<lb/>
　凡用人唯與嬖臣宦竪議親署恭官以上封其草直<lb/>
　付政曺名曰下批<lb/>
兵部尚書朴純弼大營私第於東宫旁太子請上禁之<lb/>
王曰朴尚書必不聽我言聞者莫不憤歎<lb/>
十五年命文臣製瀟湘八景詩倣其詩意摹寫為圗<lb/>
　王精於圗畫與畫工李光弼等繪畫物像終日忘倦<lb/>
　光弼父寕亦以畫知名甞入宋徽宗以一竒畫誇之<lb/>
<pb n="KR2i0022_WYG_007-21a"/>
　寕曰臣筆也帝不信寕拆粧背果有其姓名<lb/>
散員同正盧克清家貧将賣宅未售因事之外郡其妻<lb/>
受郎中𤣥徳秀白銀十二斤賣之及克清還詣徳秀曰<lb/>
予甞買此只給九斤耳居數年無所加飾而贏得三斤<lb/>
豈理也請還之徳秀曰爾能守義而予獨未耶遂不受<lb/>
克清曰予平生不為非義豈可賤買貴賣以黷于貨子<lb/>
若不從即當悉還其直復吾家也徳秀不得已受之因<lb/>
謂曰予豈不逮克清者乎遂施銀佛寺聞者歎息<lb/>
<pb n="KR2i0022_WYG_007-21b"/>
侍御史二人與宦官㑹廣真寺為流頭飲國俗以六月<lb/>
十五日沐髪於東流水祓除不祥因㑹飲號流頭飲<lb/>
　史臣曰商鞅因景監見趙良寒心趙談驂乗爰絲變<lb/>
　色是故有志之士羞托宦䜿況處臺閣任風憲者而<lb/>
　與宦䜿㑹飲乎<lb/>
工部尚書咸有一卒<lb/>
　有一起於胥吏夙夜刻苦家貧衣敝履穿力排巫覡<lb/>
　焚毁滛祀平生不事生業其妻請為子孫立産業曰<lb/>
<pb n="KR2i0022_WYG_007-22a"/>
　予早孤無援清苦守節以立門户兒輩但當正直節<lb/>
　儉以俟命耳何戚戚于貧窶乎<lb/>
平章事李公升卒謚文貞<lb/>
　公升生而頴悟總角能屬文操行髙潔然卜延福亭<lb/>
　基遂興大役人多怨之癸巳之亂匿佛寺頼門生文<lb/>
　克謙得免性輕躁不能容人過見輒嫚罵<lb/>
十六年秘書監雀陟卿卒<lb/>
　陟卿完山人初侍郎朴椿齡守完山以聯句選郡童<lb/>
<pb n="KR2i0022_WYG_007-22b"/>
　陟卿及崔均崔松年皆擢第為名士時號完山三童<lb/>
　陟卿性亷介常補京山府判官秩滿還京足不至公<lb/>
　卿之門者餘年崔允儀判吏部知其清直拜為耽羅<lb/>
　令以鎮獷俗陟卿興利革弊民皆安之及還居京三<lb/>
　年貧不自存挈家歸鄉㑹耽羅人苦令尉侵暴反曰<lb/>
　如得陟卿當釋兵即除耽羅令邑人見之投戈羅拜<lb/>
　凡所至皆有聲績清名勁節老而不衰<lb/>
鎮星犯嵗設消災道塲<lb/>
<pb n="KR2i0022_WYG_007-23a"/>
以上将軍崔世輔同脩國事<lb/>
　時有人訴脩國史文克謙直書毅宗被弑之事宜令<lb/>
　武臣兼之使不得直書王重違武臣意然以同脩國<lb/>
　事下制世輔不請而以史字改之<lb/>
左倉竭無以頒禄借典牧司及将作監銀布補之<lb/>
流䜛人朴敦夫于逺島<lb/>
　時匿名書甚多人皆危懼重房宻令禁軍伺之敦夫<lb/>
　懐書将貼門捕得流之道死<lb/>
<pb n="KR2i0022_WYG_007-23b"/>
十七年秋七月晦日有食之<lb/>
工部尚書曹元正上將軍石隣等謀逆伏誅<lb/>
　初元正奪中書省公𪠘田租文克謙上章請治其罪<lb/>
　乃左遷其子英植英迪應倫及壻李住又在近宻貪<lb/>
　暴愈甚重房亦奏黜之石隣少寒㣲世居倉旁拾落<lb/>
　庭米以生補禁軍庚寅之亂從李義方擢郎將遂顯<lb/>
　甞受驛吏銀屬事於四海道按察康用儒不從隣憾<lb/>
　之請王免其職王不聽隣怒瞋目張拳厲聲曰吾不<lb/>
<pb n="KR2i0022_WYG_007-24a"/>
　復仕矣遂觧帶投地而去偃蹇不朝二人合謀夜遣<lb/>
　賊七十餘人踰垣入宫格殺梁翼等中郎将髙安祐<lb/>
　聞變赴闕至市樓橋邉見一髠詐為病乞兒卧糞壤<lb/>
　中即收捕有紅燭跋在腰間囚繫鞫問乃曹元正怨<lb/>
　文克謙欲去之與石隣石沖石夫朱迪等遣家臣作<lb/>
　亂悉捕誅之<lb/>
十八年秋七月大雨定張宣豫髙和六州漂流民屋不<lb/>
可勝數又鎮溟境内黄蟲黄鼠隨雨而下大損禾稼<lb/>
<pb n="KR2i0022_WYG_007-24b"/>
十九年平章事文克謙卒<lb/>
　克謙南平郡人知門下省事公裕子䕃補剛定都監<lb/>
　判官竟擢第為人忠孝勤儉慈仁正直三掌禮闈所<lb/>
　舉多名士然聽權豪請託不察賢否銓注乖錯又官<lb/>
　其齠齓子弟廣植田園<lb/>
二十年以崔世輔守太師杜景升守太尉李義旼同中<lb/>
書門下平章事朴純弼中書侍郎平章事史正儒守司<lb/>
空左僕射恭知政事李奕㽔恭知政事李知命為太子<lb/>
<pb n="KR2i0022_WYG_007-25a"/>
少傅白任至知門下省事<lb/>
　先是省宰增至七至是又增八里巷歌曰皇國實無<lb/>
　寺省中置七齋七齋今未了八齋復入來盖齋與宰<lb/>
　聲相近為廋辭以譏之<lb/>
二十一年<lb/>
　宋紹熙二年　金明昌二年<lb/>
以杜景升監脩國史<lb/>
　時有醫題壁自稱玉堂人有人嘲之曰戰将今為脩<lb/>
<pb n="KR2i0022_WYG_007-25b"/>
　國史不妨醫作玉堂人<lb/>
景升與李義旼坐省中論事相失義旼奮拳擊柱時有<lb/>
人作詩嘲之<lb/>
　詩云吾畏李與杜屹然與宰輔黄閣三四年拳風一<lb/>
　萬古<lb/>
政堂文學李知命卒<lb/>
　知命博覧羣書善詞賦工草𨽻擢第調黄州書記居<lb/>
　官亷正賑活飢民甚衆後為中州判官政如黄州庚<lb/>
<pb n="KR2i0022_WYG_007-26a"/>
　寅之亂内外文臣逃遁無地惟知命為州人所䕶得<lb/>
　免王以為有文行擢為諫官自是所著聲績再掌禮<lb/>
　闈若趙冲韓光衍李奎報俞升旦劉冲基皆其所取<lb/>
　世以得人稱之<lb/>
二十二年徳寧公主卒<lb/>
　仁宗女天姿艷麗舉止閑雅毅宗屢召入内頗有醜<lb/>
　聲<lb/>
大将軍金存傑自殺<lb/>
<pb n="KR2i0022_WYG_007-26b"/>
　時南賊金沙彌據雲門孝心據草田嘯聚亡命剽掠<lb/>
　州縣王命存傑率将軍李至純等討之至純義旼子<lb/>
　也義旼嘗夢紅霓起两腋頗自負又聞古䜟有龍孫<lb/>
　十二盡更有十八子之語因懐非望與南賊通謀其<lb/>
　子至純輒泄軍中動静故屢敗存傑憤曰治之則其<lb/>
　父必害我否則賊盗熾遂仰藥<lb/>
二十五年仁宗出妃福昌院主李氏卒<lb/>
　仁宗念其覆椀之功賜田宅奴婢王即位奉事彌篤<lb/>
<pb n="KR2i0022_WYG_007-27a"/>
　及卒塟以后禮<lb/>
二十六年<lb/>
　宋慶元二年　金承安元年<lb/>
将軍崔忠獻<lb/>
　忠獻以勇敢選補别抄以勞遷将軍<lb/>
與其弟忠粹發兵誅賊臣李義旼大殺朝臣<lb/>
二十七年秋九月大雷電崔忠獻廢王<hi>放于江華</hi>立王弟平<lb/>
凉公旼<lb/>
<pb n="KR2i0022_WYG_007-27b"/>
崔忠獻殺其弟忠粹<lb/>
　忠粹欲納其女于太子忠獻止之忠粹怒謀害忠獻<lb/>
　忠獻起兵誅之<lb/>
前中書令杜景升卒于紫燕島<lb/>
　初忠獻欲廢王乃流景升于島<lb/>
景升萬頃縣人性質寛厚少文有勇力初為牽龍庚寅<lb/>
之亂武人多劫奪人財景升獨不離殿門秋毫不犯及<lb/>
金甫當趙位寵之役征戰有功封功臣掌吏部銓注雖<lb/>
<pb n="KR2i0022_WYG_007-28a"/>
内寵權貴莫敢撓之舊制三品以上遷級例上讓表景<lb/>
升獨曰内不欲讓而借人筆以飾外禮吾不忍為也至<lb/>
是憂憤嘔血卒<lb/>
神宗靖孝王<lb/>
　諱旼改晫字至華明宗弟<lb/>
元年<lb/>
　宋慶元四年　金承安三年<lb/>
置山川禆補都監<lb/>
<pb n="KR2i0022_WYG_007-28b"/>
　崔忠獻從術士議置之<lb/>
金宣問使孫俁來詰遜位事必欲親見前王授詔門下<lb/>
侍郎趙永仁曰前王養疾南州計程三十日乃至俁曰<lb/>
茍如是不必親授遂傳詔于王<lb/>
二年崔忠獻以兵部尚書知吏部事總文武銓注出入<lb/>
禁闥以兵自衛<lb/>
　忠獻恐其生變不測大小文武官吏閑良之士至於<lb/>
　軍卒强有力者並皆招致分為六番更日值宿其家<lb/>
<pb n="KR2i0022_WYG_007-29a"/>
　號曰都房<lb/>
四年刑部尚書閔湜卒<lb/>
　湜令謨子豁達有大度明宗諸小各招納權賄朝士<lb/>
　争附湜獨不徃<lb/>
五年<lb/>
　宋嘉泰三年　金㤗和二年<lb/>
崔忠獻在私第與吏部貟外郎盧琯<lb/>
　忠獻外戚起市井性巧黠善承迎<lb/>
<pb n="KR2i0022_WYG_007-29b"/>
注擬文武官以奏王頷之二部判事但檢閲而已<lb/>
門下侍中趙永仁卒<lb/>
　永仁博學善屬文少時魁然有宰相器明宗命輔導<lb/>
　太子及為承宣多所匡救物議歸重<lb/>
前王薨于昌樂宫<lb/>
　王欲塟以王禮忠獻以為不可降從塟妃禮太子斥<lb/>
　在江華不得與喪事<lb/>
七年王患疽傳位太子移御徳陽侯邸薨<lb/>
<pb n="KR2i0022_WYG_007-30a"/>
　忠獻議減䘮十四日<lb/>
降東京留守為知慶州事陞安東都䕶為大都䕶府<lb/>
　忠獻以慶州有叛賊安東盡心捍禦故陞降之<lb/>
韓惟漢入隐智異山終身不出<lb/>
　惟漢世居京都見忠獻擅政曰難将至矣遂攜妻子<lb/>
　隐智異山清脩苦節不與世人交徵為西大悲院録<lb/>
　事不就乃移居深谷終身不返未幾果有契丹之難<lb/>
　䝉古兵再至<lb/>
<pb n="KR2i0022_WYG_007-30b"/>
熙宗成孝王<lb/>
　諱徳改韺字不陂神宗子母靖宣太后金氏<lb/>
元年<lb/>
　宋開禧元年　金泰和五年<lb/>
以守太師崔忠獻封晉康侯立府曰興寧<lb/>
　後改為晉康府<lb/>
置僚屬<lb/>
　自後出入宫禁便服張盖侍從門客殆三千餘人<lb/>
<pb n="KR2i0022_WYG_007-31a"/>
三年<lb/>
　䝉古太祖元年<lb/>
崔忠獻殺其甥朴晉材<lb/>
　晉材門客多於忠獻率皆勇悍晉材流言舅氏将有<lb/>
　無君之心忠獻知其必害己召至詰之斷脚筋流白<lb/>
　翎鎮尋死<lb/>
四年祔神宗于太廟<lb/>
　本朝廟制九室而有新祔主則奉出主安于本陵忠<lb/>
<pb n="KR2i0022_WYG_007-31b"/>
　獻議據古典有功者不遷親盡者毁之以順宗親盡<lb/>
　當出以神宗祔于第九室太祖在西東向惠顯同為<lb/>
　第一昭宣肅同為第二昭仁宗為第三昭文宗為第<lb/>
　一穆睿宗為第二穆神宗為第三穆<lb/>
　史臣曰漢書云父昭子穆孫復為昭公羊傳曰父為<lb/>
　昭子為穆孫從王父則昭穆之序一定不易矣今國<lb/>
　無恒典而随時變易昭穆之序大紊矣<lb/>
王曲宴于忠獻茅亭唱和終夜劇飲<lb/>
<pb n="KR2i0022_WYG_007-32a"/>
　亭在男山里第旁植雙松崔頤為賦雙松詩兩制文<lb/>
　士皆和李奎報作序記以美之<lb/>
五年秋九月崔忠獻㑹賔客設重陽宴使都房有力者<lb/>
手搏勝者即授校尉隊正以賞之<lb/>
　史臣任翊曰按國家頒政例六月謂權務政十二月<lb/>
　謂大政吏兵判事與諸同僚㑹坐于各部功者陟之<lb/>
　罪者黜之一陟一黜皆承上命過此時雖有所缺未<lb/>
　甞差授况無功者乎忠獻威侵一國獨專政柄若有<lb/>
<pb n="KR2i0022_WYG_007-32b"/>
　所缺則不顧官爵之為公器乃以眼前小戯亂其邦<lb/>
　憲又因左右所托或授東班權務之職若納賄稱意<lb/>
　者即許之其頒政無常專恣弄法未有甚于此者矣<lb/>
召明宗太子璹于江華<lb/>
　封漢南公改名貞<lb/>
平章事致仕崔讜卒<lb/>
　讜善屬文敡歴中外皆有聲績名重一時年未衰耄<lb/>
　上章乞退扁所居齋曰雙明與弟詵及張自牧李俊<lb/>
<pb n="KR2i0022_WYG_007-33a"/>
　昌白光臣髙莹中李世長𤣥徳秀趙通等為耆老㑹<lb/>
　逍遥自適圖形刻石傳於世時人謂之地上仙<lb/>
忠獻廢王遷于紫鷰島<lb/>
　王與王濬明于承慶等謀去忠獻事泄見廢<lb/>
奉立漢南公貞改名祦<lb/>
　<lb/>
　<lb/>
　<lb/>
<pb n="KR2i0022_WYG_007-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝鮮史畧卷七<lb/>
</p>
<p>
</p>
  </div>
<div>
<head>朝鮮史畧卷八</head> <lb/>
    <p>
<pb n="KR2i0022_WYG_008-1a"/>
欽定四庫全書<lb/>
　朝鮮史畧卷八<lb/>
　　髙麗紀<lb/>
康宗元孝王<lb/>
　諱祦字大華明宗子母光靖太后金氏<lb/>
元年<lb/>
　宋嘉定五年　金崇慶元年　䝉古太祖七年<lb/>
遣中書舍人李儀如金奉表請命金遣大理卿完顔惟<lb/>
<pb n="KR2i0022_WYG_008-1b"/>
基來冊王<lb/>
　金使欲入自儀鳯正門知奏事琴儀往諭曰天子廵<lb/>
　狩方岳自古有之若大國枉蹕小國當入自何門耶<lb/>
　使答曰天子出入捨中門而何儀曰然則人臣由正<lb/>
　門可乎使大服其言乃入自西門<lb/>
平章事任濡卒<lb/>
　濡元厚子性恬淡慈和不以勢位驕人歴仕五朝居<lb/>
　官勤恪處決明允掌制誥十六年髙文大冊皆出其<lb/>
<pb n="KR2i0022_WYG_008-2a"/>
　手四闢文闈所舉皆當時名士若趙冲李奎報金敞<lb/>
　俞承旦是已晩年奉佛彌篤<lb/>
二年<lb/>
　金宣宗貞祐元年<lb/>
王不豫𫝊位太子□太子即位<lb/>
髙宗安孝王<lb/>
　諱㬚字大明舊諱□又改晊康宗子母元徳太后栁<lb/>
　氏<lb/>
<pb n="KR2i0022_WYG_008-2b"/>
元年<lb/>
　宋嘉定七年　金貞祐二年　䝉古太祖九年<lb/>
封崔忠獻妻任氏及王氏皆加宅號<lb/>
　任氏本將軍孫洪𦙍妻忠獻殺洪𦙍聞其美私之王<lb/>
　氏康宗庶女<lb/>
二年崔忠獻移入别第劍㦸兵衛彌滿數里朝士追隨<lb/>
者甚衆簽書樞宻院事琴儀亦從之<lb/>
　史臣曰琴儀一時名儒也前日為雜端立語忠獻馬<lb/>
<pb n="KR2i0022_WYG_008-3a"/>
　前失臺臣體今日為樞宻陪忠獻馬後失大臣體甚<lb/>
　矣小人之無狀也<lb/>
兵部尚書𤣥徳秀卒<lb/>
　徳秀鐵面犀骨有膽畧以意氣自髙言語誇大人或<lb/>
　有譏之者嘗調安南政㢘明吏敬畏尤惡淫祀巫覡<lb/>
　不得入境時有吏執女巫以告徳秀曰此非女也令<lb/>
　審視果男子也前此假巫出入士家潛亂婦女者至<lb/>
　是一方服其神明<lb/>
<pb n="KR2i0022_WYG_008-3b"/>
以李奎報為正言知制誥<lb/>
　奎報以詩贄忠獻求參職乃拜是官<lb/>
三年宋洪烈卒<lb/>
　洪烈以忠獻姻戚恃勢驕横性又滑稽每至諸王第<lb/>
　見珍玩必丐奪而後已故聞其至急令收藏珍寳然<lb/>
　後見之<lb/>
契丹兵渡鴨緑江侵寧朔定戎之境<lb/>
　契丹遺種金山王子金始王子自稱大遼收國王建<lb/>
<pb n="KR2i0022_WYG_008-4a"/>
　元天成避金兵席卷而東皆以妻子自随彌滿山野<lb/>
　月餘食盡移入雲中道<lb/>
遣上將軍盧元純大將軍金就礪等統三軍禦之至朝<lb/>
陽驛與戰郎將丁純祐突入敵陣斬持纛者丹兵奔潰<lb/>
追斬八十餘級并獲楊水尺一人<lb/>
　楊水尺者太祖攻甄萱時所難制之遺種也多居雲<lb/>
　中道初李義旼子至榮為朔州將軍以水尺等本無<lb/>
　賦役乃招諭屬于率妓紫雲仙盡籍其名徵貢及至<lb/>
<pb n="KR2i0022_WYG_008-4b"/>
　榮死崔忠獻又以紫雲仙為妾計口徵貢滋甚水尺<lb/>
　等大怨故丹兵至迎降鄉導之水尺本無貫籍好逐<lb/>
　水草遷徙無常惟事田獵又編栁為器販鬻資業凡<lb/>
　妓種多出栁器匠家<lb/>
丹兵至延昌二州金就礪皆撃却之三軍又與丹兵戰<lb/>
于渭州<hi>即今渭原</hi>敗績將軍李陽升等千餘人死京都聞之<lb/>
哭者滿城冦履氷渡大同江遂入西海道<lb/>
宰樞重房奏勿論太祖苗裔及文科出身悉令充軍王<lb/>
<pb n="KR2i0022_WYG_008-5a"/>
從之元帥趙冲等㸃兵于順天館驍勇皆為忠獻父子<lb/>
<hi>子即瑀</hi>門客官軍所㸃只老弱羸卒<lb/>
四年<lb/>
　金興定元年<lb/>
僧徒謀誅忠獻不克忠獻遂大殺僧徒<lb/>
五軍潰于太祖灘大將軍李義儒白守貞將軍李希柱<lb/>
皆戰死元帥趙冲等奔還敵追至宣義門焚黄橋而退<lb/>
畧牛峯等縣寇忠厚二州歴楊根砥平趣咸州<lb/>
<pb n="KR2i0022_WYG_008-5b"/>
　即今咸興府<lb/>
遂入女真地得女真兵長驅復來寇<lb/>
五年復以趙冲為西北面元帥金就礪為兵馬使撃契<lb/>
丹䝉古元帥浩沁遣使我軍約同討契丹<lb/>
　時元帥浩沁等率兵一萬與東真萬努所遣完顔子<lb/>
　淵兵二萬聲言討契丹攻和猛順徳四城破之<lb/>
六年金就礪赴浩沁軍<lb/>
　浩沁使通事趙仲祥語就礪曰當先遥禮䝉古皇帝<lb/>
<pb n="KR2i0022_WYG_008-6a"/>
　次禮萬努皇帝就礪曰天下安有二帝只拜䝉古皇<lb/>
　帝就礪身長六尺五寸鬚過其腹浩沁見狀貌魁偉<lb/>
　又聞其言大竒之引與同坐<lb/>
數日趙冲亦至浩沁置酒作樂以待㑹伐丹兵至江東<lb/>
城降之<lb/>
　冲以契丹俘虜分送各道州縣擇閑曠之地俾之聚<lb/>
　居給土田為業農為民俗號為契丹塲<lb/>
䝉古兵來屯鎮溟城外督納嵗貢<lb/>
<pb n="KR2i0022_WYG_008-6b"/>
崔忠獻死<lb/>
　史臣曰忠獻起於微賤専執國命貪財好色鬻爵賣<lb/>
　獄至於放逐二主多殺朝臣元惡大憝上通於天而<lb/>
　得保首領天道之不可知乃如此耶<lb/>
七年義州别將韓恂郎將多智等殺其防守將軍以叛<lb/>
附東真兵馬使金君綏<hi>敦中之子</hi>遣使寄書於金元帥武格<lb/>
下誘誅之<lb/>
右諌議大夫李仁老卒<lb/>
<pb n="KR2i0022_WYG_008-7a"/>
　仁老初名得玉自幼能屬文又善書與當時名儒吳<lb/>
　世材林椿趙通皇甫沆咸淳李湛之結為七賢之游<lb/>
　庚癸之亂祝髮游山後擢巍科性褊急見忤當世不<lb/>
　為大用<lb/>
平章事趙冲卒諡文正<lb/>
　冲永仁子生一月而母亡稍壯極哀慕家稱孝童風<lb/>
　姿魁梧外莊重内寛和博聞强記諳練典故凡遇士<lb/>
　愉愉然不施㦸級三掌禮闈所選多名士出入將相<lb/>
<pb n="KR2i0022_WYG_008-7b"/>
　朝野倚重平時莅事未嘗露稜角故世徒知其為寛<lb/>
　厚豁逹長者及持大兵臨大事然後乃知磊落不常<lb/>
　之器矣為相開獨樂園於東臯每公餘必與賢士大<lb/>
　夫逍遥以琴酒自娛卒年五十人皆惜之<lb/>
八年䝉古皇太弟遣珠格爾等來索土物<lb/>
　獺皮一萬領細紬三千匹細苧二千匹緜子一萬觔<lb/>
　龍團墨一千丁筆二百管紙十萬張紫菜五觔紅花<lb/>
　藍筍朱紅各五千觔雌黄光漆桐油各千觔<lb/>
<pb n="KR2i0022_WYG_008-8a"/>
以金希磾知詩禮有膽畧善辭語為𩔖㑹使以待䝉使<lb/>
凡所開説莫不合理故前後使者皆服其處分<lb/>
　珠格致詰希磾荅曰其迎迓之禮與夫國贐等事敢<lb/>
　不盡心然君在都䕶府手射一人死生未可知若生<lb/>
　則君之福死則君之一行必見拘留珠格慙服又䝉<lb/>
　使與東真人來在客館宴飲唱和東真使先唱云東<lb/>
　君初報暖希磾即和云北帝已收寒客使曰有何意<lb/>
　而賦此句耶荅曰君以春意唱吾以春事和之客使<lb/>
<pb n="KR2i0022_WYG_008-8b"/>
　歎服不復詰<lb/>
九年<lb/>
　金天光元年<lb/>
城宜州和州鐵闗<lb/>
　凡四旬而畢<lb/>
十年以平虜鎮女生九子皆有文武才嵗給租終其身<lb/>
大將軍李克仁謀誅崔瑀被殺<lb/>
右副承宣李公老卒<lb/>
<pb n="KR2i0022_WYG_008-9a"/>
　公老文章富贍尤工於四六充趙冲幕獻擒敵之策<lb/>
　多有中者及拜承宣王倚為心腹將大用之病卒家<lb/>
　無甔石<lb/>
十二年<lb/>
　宋理宗寳慶元年　金正大二年<lb/>
崔瑀置政房於私第<lb/>
　舊制吏部掌文銓兵部掌武選第其年月分其勞逸<lb/>
　標其功過論其才否具載於書謂之故案中書擬升<lb/>
<pb n="KR2i0022_WYG_008-9b"/>
　黜以奏之門下承制勅以行之自崔忠獻擅權私取<lb/>
　案注擬除受授其黨與為承宣謂之政色承宣僚佐<lb/>
　之任此者三品謂之政色尚書四品謂之政色小卿<lb/>
　其㑹所謂之政房至是百官詣私第上政簿瑀坐聴<lb/>
　事受之六品以下再拜堂下<lb/>
十四年崔瑀遷前王于喬桐<lb/>
　初森溪縣人崔山甫犯罪而逃變姓名周演之以隂<lb/>
　陽占術惑衆瑀召語親信一日宻語瑀曰公有王侯<lb/>
<pb n="KR2i0022_WYG_008-10a"/>
　之相瑀以語腹心金希磾希磾問演之演之詣瑀曰<lb/>
　宻語洩恐禍及瑀謂演之侮已㑹有人譖瑀曰頃者<lb/>
　公有疾希磾等㑹演之家謀欲害公奉前王復位瑀<lb/>
　信之遷前王於喬桐沉演之於海又沉希磾子宏已<lb/>
　希磾時在全羅州道捕者至略無懼色自投於海<lb/>
遣及第朴寅聘于日本<lb/>
　時倭賊侵掠州縣遣寅講和諭以歴世和好日本推<lb/>
　檢賊倭誅之齎和好牒來<lb/>
<pb n="KR2i0022_WYG_008-10b"/>
十七年<lb/>
　宋紹定三年　䝉古太宗二年<lb/>
平章事琴儀卒<lb/>
　儀體貌竒爽器度雄偉少力學善屬文嘗監清道剛<lb/>
　直不撓民目為鐵太守與人面折無所諱然諂事崔<lb/>
　忠獻敭歴華要頗用事門生皇甫瓘夜詣直廬作詩<lb/>
　諷以休官儀以告忠獻流瓘于島<lb/>
太倉八廩地庫皆災<lb/>
<pb n="KR2i0022_WYG_008-11a"/>
崔瑀弟珦作亂於洪州知事敗自殺<lb/>
十八年崔瑀妻鄭氏死王命用順徳王后例𦵏<lb/>
䝉古元帥薩喇達將兵攻咸新鎮副使金僴防守將軍<lb/>
趙叔昌<hi>叔昌冲之子</hi>降叔昌為書諭朔州宣徳鎮使迎降鐵<lb/>
州郎將文大判官李希勣皆拒戰死之王以蔡松年為<lb/>
北界兵馬使仍徴諸道兵<lb/>
䝉古兵圍龜州三旬百計攻之兵馬使朴犀及分道將<lb/>
軍金慶孫随機設備應變如神䝉兵不克乃退<lb/>
<pb n="KR2i0022_WYG_008-11b"/>
　史臣曰朴犀金慶孫以孤城弱卒拒天下方張□驁<lb/>
　之敵使不得東下屹然如山岳吾東方善守城者安<lb/>
　市之後又有龜州犀慶孫之功誠不細矣<lb/>
䝉古兵分屯京城四門外王遣閔曦徃犒仍結和親時<lb/>
元帥薩喇達駐軍安北都䕶府三軍皆降王遣淮安公<lb/>
侹講和<lb/>
　初䝉使珠格爾還國道死䝉人疑我殺之構為釁<lb/>
十九年以慈州副使崔椿命不降䝉兵遣内侍李白全<lb/>
<pb n="KR2i0022_WYG_008-12a"/>
徃西京將斬之椿命辭色不變䝉古官人見之問知其<lb/>
人乃曰於我雖逆命在爾為忠臣我且不殺爾既與我<lb/>
約和矣殺全城忠臣其可乎固請釋之<lb/>
遣上將軍趙叔昌侍御史薛慎如䝉古上表稱臣獻方<lb/>
物<lb/>
䝉古西河元帥寄書并送金繒二匹<lb/>
　其書稱令公者蓋指瑀也瑀使李奎報作淮安公侹<lb/>
　書荅之<lb/>
<pb n="KR2i0022_WYG_008-12b"/>
崔瑀脅王遷都江華殺指諭金世冲<lb/>
　瑀欲遷都以避䝉兵與宰樞議于其第人情安土重<lb/>
　遷然畏瑀無敢言者俞承旦極言其不可世冲排門<lb/>
　而入詰瑀遷都之誤瑀怒殺之<lb/>
王發開京入御江華客館<lb/>
金允侯射殺䝉古元帥薩喇達<lb/>
　允侯嘗為僧避亂處仁城薩喇達來攻允侯射殺之<lb/>
　王嘉其功授上將軍不受乃改攝郎將<lb/>
<pb n="KR2i0022_WYG_008-13a"/>
二十年<lb/>
　金哀宗天興二年<lb/>
畢賢甫伏誅<lb/>
　賢甫西京人與洪福源舉城叛殺宣諭使鄭顗兵馬<lb/>
　使閔㬢討之獲賢甫送京腰斬福源逃入䝉古擒其<lb/>
　父大純弟百夀于安子徙餘民于海島後福源在䝉<lb/>
　古為東京總管領髙麗軍民降附四十城讒搆本國<lb/>
　隨兵徃來時人以為吠主瑀官其父及弟選張暐為<lb/>
<pb n="KR2i0022_WYG_008-13b"/>
　壻賂遺不絶讒搆稍弛自是兵陷州郡皆福源導之<lb/>
二十一年<lb/>
　宋端平元年<lb/>
誅趙叔昌<lb/>
　辭連畢賢甫<lb/>
侍中金就礪卒諡威烈<lb/>
　就礪彦陽人節儉正直持軍嚴士卒不犯秋毫有酒<lb/>
　即用一巵與最下者均飲故得其死力江東之役事<lb/>
<pb n="KR2i0022_WYG_008-14a"/>
　皆讓于冲至臨陣制敵多出竒計以成大功然未嘗<lb/>
　自矜為相正色率下人不敢欺真忠義人也<lb/>
冊崔瑀為晉陽侯<lb/>
二十二年太子納知奏事金若先女為妃<lb/>
　若先崔瑀壻也後其妻因燈夕入内王以太子妃母<lb/>
　僕從輿蓋服飾一如王妃<lb/>
平章事金仁鏡卒<lb/>
　仁鏡初名良鏡才識精敏文武吏材俱贍文詞清新<lb/>
<pb n="KR2i0022_WYG_008-14b"/>
　尤工近體詩賦世稱良鏡詩賦諡貞肅<lb/>
二十三年曲宴内殿僕射宋景仁作處容舞略無愧色<lb/>
䝉古兵又來渡義州江分屯安北府及嘉慈龜朔郭博<lb/>
之地遂入黄州至信安二州衝斥東南二道城邑<lb/>
二十四年<lb/>
　宋嘉熈元年<lb/>
前王薨於法天精舍𦵏碩陵廟號貞宗後改熈宗<lb/>
遣將軍金寳鼎等如䝉古上表乞解兵䝉古遣使來詔<lb/>
<pb n="KR2i0022_WYG_008-15a"/>
諭召兵還<lb/>
　自是麗使徃來不絶<lb/>
二十六年崔怡<hi>怡瑀也舊改名</hi>孽子僧萬宗萬全<hi>萬全後歸俗名沆</hi>皆<lb/>
聚無賴惡僧貨殖為業倚勢作威凌辱守宰二道按察<lb/>
使王諧金之岱獨不屈裁抑之<lb/>
　時王諧按慶尚州道令曰民未納税先督私債者罪<lb/>
　之二僧畏威不敢肆之岱按全羅州道萬全住珍島<lb/>
　邵寺其徒號通知者尤恣横其所請謁之岱皆不納<lb/>
<pb n="KR2i0022_WYG_008-15b"/>
　後至其營數其罪命縳而沉殺之然萬全以之岱㢘<lb/>
　慎少過莫能害之<lb/>
平章事致仕李奎報卒<lb/>
　奎報初名仁氐以夢奎星報異改之九嵗能屬文時<lb/>
　號竒童稍長經史百家佛老之書一覽輒記放曠以<lb/>
　詩酒自娛號白雲居士中第十年不調宰相禁省交<lb/>
　薦之久司兩制為詩文不蹈古人畦徑横騖别駕汪<lb/>
　洋大肆諡文順<lb/>
<pb n="KR2i0022_WYG_008-16a"/>
三十二年<lb/>
　宋淳祐五年<lb/>
崔怡宴宗室及宰樞於其第<lb/>
　時五月以八面銀釦貝鈿四大盆各盛氷峯又四大<lb/>
　樽滿揷紅紫芍藥十餘品結棚為山張繡幕置彩帛<lb/>
　山張羅幃中結鞦韆飾以文繡綵花八坊廂工人皆<lb/>
　盛飾入庭奏樂絃歌鼓吹轟震天地賞賜金帛鉅萬<lb/>
三十三年<lb/>
<pb n="KR2i0022_WYG_008-16b"/>
　䝉古定宗元年<lb/>
冬十月雨毒蟲<lb/>
　其蟲身裹細網剖之如斫白毛隨飲食入人腹中或<lb/>
　咂入皮膚人輒死時號食人蟲試以諸藥不死塗以<lb/>
　葱汁便死<lb/>
晉州副使王諧卒<lb/>
　諧少登第拜監察御史守法不撓為晉州吏畏民懐<lb/>
　及遷東都留守老幼涕泣請留遂復舊任沈毅剛正<lb/>
<pb n="KR2i0022_WYG_008-17a"/>
　清白有大節其所計畫皆利於國<lb/>
三十五年以崔沆為樞宻院知奏事<lb/>
　沆即怡子僧萬全也怡分與家兵五百餘人<lb/>
三十六年崔怡死其子沆服䘮二日而除及𦵏杜門不<lb/>
出烝父所愛諸妾<lb/>
宣㫖云晉陽公怡左右輔弼三韓如仰父母今忽棄世<lb/>
無所依頼子沆繼世鎮定可超授相位<lb/>
三十七年崔沆權除清州金州洪州及安東京山府等<lb/>
<pb n="KR2i0022_WYG_008-17b"/>
處徵納雪緜子黄麻白苧布魚染船税等物以收人心<lb/>
崔沆以司天臺事崔允旦大史丞吳安矩奏星變皆罷<lb/>
之<lb/>
　時言路塞惟司天據占直奏欲使修徳自此日官之<lb/>
　奏亦廢<lb/>
貶知刑部事庾碩為安北都䕶副使<lb/>
　碩應圭孫性剛直嘗忤崔怡竄蓮花島沆繼政欲收<lb/>
　人望召為知刑部金寳鼎李輔以私怨訴沆出之尋<lb/>
<pb n="KR2i0022_WYG_008-18a"/>
　卒初碩為安東都䕶副使怡信讒流岩墮島將行老<lb/>
　幼遮道號哭其妻亦擕子女以行鄉人各出人馬䕶<lb/>
　送其妻辭曰家公流配妾與児息皆罪人何煩人馬<lb/>
　鄉人固請竟不許後為東北面兵馬使前有一官以<lb/>
　江鰩柱餽怡因以為例江鰩柱海物捕之甚難一禁<lb/>
　絶之流民盡還碩清白守法不阿權貴屢以微過見<lb/>
　斥執節不少屈<lb/>
樞宻院副使權守平卒<lb/>
<pb n="KR2i0022_WYG_008-18b"/>
　守平嘗貧居遞食竄外人卜章漢田及章漢遇赦還<lb/>
　守平素不知識且其田租已漕於江而袖租簿就與<lb/>
　之章漢拒不受曰還其田亦足矣何用租為相讓久<lb/>
　之守平竟投簿而去時用權貴子弟補牽龍守平辭<lb/>
　以家貧親舊勸改娶富家曰貧富天也何忍棄糟糠<lb/>
　之妻以求富室言者慚服<lb/>
三十八年守司空左僕射孫抃卒<lb/>
　抃初名襲卿性剛毅長於吏事剖决如流嘗按慶尚<lb/>
<pb n="KR2i0022_WYG_008-19a"/>
　有一民臨死有女長而已嫁末子在襁褓其財産盡<lb/>
　與女而與子者只緇衣冠各一繩鞵一兩紙一卷而<lb/>
　已文契甚明子長乃訟久未决抃召二人問曰父没<lb/>
　時母安在曰先亡子年㡬許曰在齠齓抃因諭之曰<lb/>
　父母之心於子女均也夫豈厚於有家之女而薄於<lb/>
　無母髫齓之子耶顧兒所賴者姊也若遺與女等恐<lb/>
　其愛之或不至養之或不全耳兒既長則欲此紙作<lb/>
　狀服緇衣冠履繩鞵以告於官也兒與姊聞而感悟<lb/>
<pb n="KR2i0022_WYG_008-19b"/>
　相對而泣遂中分與之抃且以妻派聨孽不得拜清<lb/>
　要其妻勸改娶不聼<lb/>
崔沆流繼母大氏於海島尋弑之滅其族又殺樞宻院<lb/>
副使金慶孫<lb/>
　初大氏助外孫金籹不右沆故沆怨之沉前夫子吳<lb/>
　承績於海承績因潮退得不死沆聞之捕索殺之以<lb/>
　慶孫為姻親又沉殺之慶孫台瑞子其母夢青衣童<lb/>
　自天墮懐中遂有娠而生故初名雲來頭上有起骨<lb/>
<pb n="KR2i0022_WYG_008-20a"/>
　龍爪怒則鬚髮皆立智勇絶人守黽州平羅州功無<lb/>
　與比<lb/>
四十年<lb/>
　宋寳祐元年　䝉古憲宗三年<lb/>
以崔沆為門下侍中判吏部御史臺事沆在家遥謝<lb/>
䝉古主又以雅克為元帥統兵渡鴨緑江分攻國内諸<lb/>
州縣仍𫝊詔責以不出降迎命<lb/>
䝉兵陷春州文學曹孝立死之<lb/>
<pb n="KR2i0022_WYG_008-20b"/>
　孝立知城不守與妻赴火死<lb/>
四十一年李峴伏誅<lb/>
　峴性貪婪好傷人嘗為選軍别監多受賄賂人號銀<lb/>
　尚書及使䝉古被留二年説雅克受金牌為鄉導常<lb/>
　隨䝉軍諭降諸城軍中所獲婦女財寳盡為己有銀<lb/>
　釵至滿一笥他物稱是及誅有人蹴其口曰喫盡㡬<lb/>
　人銀帛耶<lb/>
廵門使李純孝性清白處事如流嘗使䝉古無一物齎<lb/>
<pb n="KR2i0022_WYG_008-21a"/>
還囊橐皆空<lb/>
遣門下平章事崔璘如䝉古元帥竒嚕逹屯所請罷兵<lb/>
車羅大言崔沆奉王出降則兵可罷是嵗䝉兵所虜男<lb/>
女無慮二十萬六千八百餘人殺戮者不可勝數所經<lb/>
州郡皆為煨燼自有䝉兵之亂未有甚於此也<lb/>
　竒嚕逹繼雅克又領兵五千來<lb/>
四十二年以崔竩為殿中内給事<lb/>
　竩沆之婢妾出也沆無適子欲以為嗣<lb/>
<pb n="KR2i0022_WYG_008-21b"/>
四十三年制諸道被兵凋殘租賦耗少其令州縣其人<lb/>
耕閒地收租補經費<lb/>
　國初選州郡鄉吏子弟為質於京謂之其人<lb/>
以䝉兵停發六道宣㫖使時奉使者剥民横斂以固恩<lb/>
寵民甚苦反喜䝉兵之至<lb/>
金守剛還自䝉古守剛從䝉主入和林城乞罷兵主以<lb/>
不出降為辭守剛奏曰譬如獵人逐獸入於窟穴持弓<lb/>
矢當前困獸何從而出又氷雪慘冽土脈閉塞則草木<lb/>
<pb n="KR2i0022_WYG_008-22a"/>
豈能生哉主嘉之曰汝誠使乎當結兩國之好遂遣徐<lb/>
趾來命班師車羅大等收兵北還<lb/>
平章事崔璘卒璘屢使䝉古有専對才<lb/>
四十四年崔沆死王即以其子竩為借將軍贈沆為晉<lb/>
平公<lb/>
四十五年流宋吉儒於揪子島<lb/>
　吉儒性貪酷諂事崔沆嘗為掖别抄鞫囚縳兩手拇<lb/>
　指懸於梁架合結兩足拇指縋以重石去地尺餘熾<lb/>
<pb n="KR2i0022_WYG_008-22b"/>
　炭其下使兩人交杖腰膂囚不勝毒皆誣服及為慶<lb/>
　尚道水路别監有不從令入島者必朴殺之又奪人<lb/>
　土田財物按察使宋彦庠劾報都兵馬其書至都堂<lb/>
　其黨金仁俊等營救之竩舅巨成元拔聞之以告竩<lb/>
　竩怒流吉儒罵仁俊等仁俊始與竩相疑貳<lb/>
栁璥與金仁俊林衍等誅崔竩王御康安殿百官陳賀<lb/>
如新即位𤼵竩家貲分賜有差<lb/>
金仁俊請除宦者金仁宣參職王亦欲授之恐後人援<lb/>
<pb n="KR2i0022_WYG_008-23a"/>
以為例終不許<lb/>
䝉古誅其總管洪福源<lb/>
　初永寧公綧之入質也寓於福源漸積不平以福源<lb/>
　作木偶咒咀奏於帝帝遣使騐之蹴殺福源以故其<lb/>
　子察球爾謀陷本國無所不至<lb/>
䝉古竒嚕達復來侵桑節大王等亦領兵來屯古和州<lb/>
之地<hi>即今永興府</hi>殺守將慎執平於是和州迤北皆附於䝉<lb/>
古䝉古乃置雙城總管府於和州<lb/>
<pb n="KR2i0022_WYG_008-23b"/>
　趙暉卓青等引䝉兵殺掠州縣至是以暉為總管以<lb/>
　青為萬户<lb/>
四十六年<lb/>
　宋開慶元年<lb/>
春二月燃燈宴諸王宰樞王再舉手以示羣臣曰凡赴<lb/>
宴者拍手以助予樂酒闌王猶樂甚羣臣拍手踊躍汗<lb/>
流被體至暮乃置<lb/>
遣太子倎奉表如䝉古<lb/>
<pb n="KR2i0022_WYG_008-24a"/>
　參知政事李世材等四十人從行斂百官銀布以充<lb/>
　其費國贐䭾馬不足抑買路人馬以故乘馬者少<lb/>
判衛尉事河干旦卒<lb/>
　干旦善屬文事大表箋多出於手<lb/>
命營假闕於三郎城及神泥洞<lb/>
　王問延基之地於術士白勝賢勝賢請創闕以試其<lb/>
　驗<lb/>
王疾薨時太子倎入䝉古未還大將軍金仁俊初欲立<lb/>
<pb n="KR2i0022_WYG_008-24b"/>
安慶公卒從兩府議奉太孫諶入大内權監國事<lb/>
　史臣曰康宗外為强敵所逼内為權臣所脅跋前㚄<lb/>
　後動必掣肘棄宗廟捐城郭寓居海島操縱進退不<lb/>
　出於强敵則必出於權臣真所謂寄生之君耳然循<lb/>
　黙端拱以正自處享國垂五十年豈非麗運未窮天<lb/>
　之眷顧未怠而黙有所相歟<lb/>
諸功臣畋於江外置酒張樂逹曙<lb/>
　時國恤未終<lb/>
<pb n="KR2i0022_WYG_008-25a"/>
濟州副使金之錫蠲豆馬之貢<lb/>
　濟州舊俗凡男年十五以上者嵗貢豆一斛衙門吏<lb/>
　數百人各嵗貢馬一匹之錫並蠲之<lb/>
政清如水吏民懐服先是有慶世封者守濟亦以清白<lb/>
稱州人曰前有世封後有之錫<lb/>
元宗順孝王<lb/>
　諱徳字日新舊諱倎髙宗長子母安恵太后栁氏以<lb/>
　太子入朝䝉古髙宗薨明年還國即位<lb/>
<pb n="KR2i0022_WYG_008-25b"/>
元年<lb/>
　宋景定元年　䝉古世宗中統元年<lb/>
太孫以判禮賔省事羅得璜為濟州副使州人語曰昔<lb/>
經小盗今遇大盗<lb/>
　言前守宋佋坐贓免<lb/>
時又有知天文而拜太學博士者能暴虎而為侍御醫<lb/>
者人嘲之曰占星太學博捉虎侍御醫<lb/>
太子倎自䝉古還即位於康安殿<lb/>
<pb n="KR2i0022_WYG_008-26a"/>
　初太子自燕京赴憲宗行在過京兆潼闗中主者迎<lb/>
　至華清宫請浴温泉太子曰此唐明皇所嘗御者雖<lb/>
　異世人臣安敢䙝乎聞者嘆其知禮<lb/>
門下侍郎平章事致仕崔滋卒<lb/>
　初滋名安<lb/>
崔怡嘗品第朝士手疏屏風當銓注輒考閲而叙之滋<lb/>
名在下故十年不調一日怡謂李奎報曰誰可繼公文<lb/>
秉者對曰有學諭崔安者及第金坵其次也怡乃試才<lb/>
<pb n="KR2i0022_WYG_008-26b"/>
　時李儒李百順河干旦李咸任景蕭皆有文名怡欲<lb/>
　試才令製書表使奎報第之凡十選滋五魁五副<lb/>
遂超擢代奎報掌文柄金仁俊等舉義反正滋時為冡<lb/>
宰以清嚴鎮俗<lb/>
太府少卿張季烈等還自䝉古主呼必賚曰朕即祚後<lb/>
爾國最先來賀朕甚喜焉賜衣帛<lb/>
王聚宫女於水房淫縱無節御史大夫金仁俊移置水<lb/>
房於房<lb/>
<pb n="KR2i0022_WYG_008-27a"/>
四年遣大官署丞洪泞詹事府録事郭王府如日本國<lb/>
請禁賊船<lb/>
　初約以嵗常進奉一度船不過二艘至是有賊船二<lb/>
　艘犯境故請禁之<lb/>
以李藏用守太傅判兵部事栁璥守太保參知政事金俊<lb/>
守太尉參知政事判御史臺事<lb/>
　俊即仁俊<lb/>
五年秋八月王如䝉古命金俊監國李藏用從行<lb/>
<pb n="KR2i0022_WYG_008-27b"/>
　王入䝉古永寧公綧言於中書省曰髙麗有三十八<lb/>
　領領各千人若遣我當盡率來為朝廷用史丞相召<lb/>
　藏用問之對曰我太祖之制蓋如此比來死於兵荒<lb/>
　雖曰千人其實不然請與綧東歸㸃閲綧言是斬我<lb/>
　我言是斬綧綧在側不敢復言又問髙麗州郡户口<lb/>
　㡬何曰不知曰子為相國何為不知藏用指窗櫺曰<lb/>
　丞相以為凡㡬個丞相曰不知藏用曰有司存宰相<lb/>
　焉能盡知丞相黙然<lb/>
<pb n="KR2i0022_WYG_008-28a"/>
冬十二月乃還<lb/>
六年<lb/>
　宋度宗咸淳元年　䝉古至元二年<lb/>
以金俊為侍中封海陽侯<lb/>
　王以俊誅權臣且有擁立功凡封爵立府一依晉陽<lb/>
　公故事<lb/>
七年平章事致仕金之岱卒<lb/>
䝉古聽趙彞言<lb/>
<pb n="KR2i0022_WYG_008-28b"/>
　彞本我國咸安人為僧歸俗入䝉古能解諸國語讒<lb/>
　毁本國為事<lb/>
欲通和日本乃遣哈達殷宏等來令本國為嚮導王命<lb/>
宋君斐金賛與哈達等往日本至巨濟松邊浦畏風濤<lb/>
而還即令君斐隨哈達如䝉古奏其故䝉古又遣哈達<lb/>
偕君斐來諭書以責王又遣起居舍人潘阜齎䝉古書<lb/>
及國書如日本亦值風濤不達而還於是䝉古欲征日<lb/>
本遣托多爾等來閲軍額戰艦仍視日本水道黒山島<lb/>
<pb n="KR2i0022_WYG_008-29a"/>
七年北界四十餘城上書請金方慶復來鎮撫王乃以<lb/>
方慶判禮賔省事北界兵馬使<lb/>
誅金俊夷其族<lb/>
　俊奪龍山别監李碩所獻内膳船二艘納其家未㡬<lb/>
　見王王以碩所上膳狀示俊俊變色而退由是王益<lb/>
　惡俊俊列置農莊以家臣文武柱管全羅池濬管忠<lb/>
　清二人爭事聚斂諸子效之競聚無賴怙勢恣横侵<lb/>
　奪人田怨讟甚多時林衍與俊有隙且揣知王惡俊<lb/>
<pb n="KR2i0022_WYG_008-29b"/>
　宻與宦者康允紹謀遂言於王召俊至便殿使人斬<lb/>
　之夷其族並誅其弟冲冲清介自守見其兄所為常<lb/>
　切責及誅人皆惜之其黨誅流殆盡羣臣表賀遣使<lb/>
　䝉古奏誅俊<lb/>
十年流平章事栁璥於黒山島<lb/>
　初璥與大司成金坵禮部郎朱悦友善數相過從容<lb/>
　談笑璥日聞衛社事以為實然命見其人皆羣小也<lb/>
　又論古史言及當世宦官之事金鏡聞而銜之訴於<lb/>
<pb n="KR2i0022_WYG_008-30a"/>
　王遂籍其家流之王又召坵切責之並流悦於島<lb/>
世子諶如䝉古<lb/>
林衍反立安慶公淐廢王幽之<lb/>
　宦官金鏡崔□等既與衍誅金俊勢傾朝野衍恐將<lb/>
　害已乃收□等斬之集三别抄六番都房于氈庭與<lb/>
　宰樞議廢立侍中李藏用以遜位為言參政俞千遇<lb/>
　曰此大事也請公反復思之况今世子在上國待其<lb/>
　還亦未晚也衍未決罷翼日衍㑹百僚奉王弟安慶<lb/>
<pb n="KR2i0022_WYG_008-30b"/>
　公淐即位<lb/>
遣郭汝弼如䝉古以遜位請世子諶自䝉古還至婆娑<lb/>
府聞變<lb/>
　静州官奴丁伍孚奔告<lb/>
時因從官羅裕策止行乃執奏告使郭汝弼悉得其狀<lb/>
痛哭還䝉古<lb/>
西北面兵馬使營<hi>闕</hi>吏崔坦韓慎等起兵以誅林衍為<lb/>
名嘯聚龍岡咸從三和人殺西京留守及諸邑守令以<lb/>
<pb n="KR2i0022_WYG_008-31a"/>
反乃以西京附䝉古請兵三千來鎮之䝉古主賜坦金<lb/>
牌其徒李延令<hi>三和人</hi>銀牌仍令内屬改號西京為東寧<lb/>
府畫慈悲嶺為界<lb/>
　初平章事洪鈞再鎮北界人懐其恵以父稱其子禄<lb/>
　道代李信孫為兵馬使至營十月亂作坦不加害禄<lb/>
　道奔還以張鎰代之<lb/>
<hi>原闕</hi>
矢石俱盡士皆中矢不能起方慶據胡床指揮將軍楊<lb/>
<pb n="KR2i0022_WYG_008-31b"/>
東茂以䝉衝撃救之賊解去乃潰圍而出<lb/>
十二年侍中李藏用免<lb/>
　䝉古布哈等宣言林衍廢立時與謀者尚在朝列不<lb/>
　正其罪何以懲惡遂免<lb/>
宻城人方甫桂年等嘯聚郡人殺副使李頥欲應珍島<lb/>
賊未㡬為其黨趙阡所斬賊遂平<lb/>
官奴崇謙等聚其徒謀殺逹嚕噶齊及國中在位者徃<lb/>
投珍島賊逹嚕噶齊托多爾與察球爾㑹宰樞捕崇謙<lb/>
<pb n="KR2i0022_WYG_008-32a"/>
等按問皆服察球爾欲使辭連本國因謀起兵襲取京城<lb/>
托多爾執不可斬崇謙等四人餘悉釋之<lb/>
　隊正宋思均告變拜攝别將<lb/>
䝉古遣實都及史樞代阿海行經畧司於鳳州等處營<lb/>
軍屯田實都奏䝉古云叛臣裴仲孫稽留使命負固不<lb/>
服乞追討從之<lb/>
　先是䝉古下詔諭之仲孫勒留䝉使不受詔<lb/>
金方慶又與實都等討珍島賊大破之斬偽王淐賊黨<lb/>
<pb n="KR2i0022_WYG_008-32b"/>
金通精率餘衆竄入耽羅<lb/>
　淐永寧公綧母兄也綧囑熈雍當救兄死察球爾先入<lb/>
　殺淐及其子桓初卜還舊京得半存半亡之兆淐以<lb/>
　亡者為出陸存者為入海乃随賊南下曰龍孫十二<lb/>
　盡向南作帝京之讖於此騐矣<lb/>
王遣鄭子璵如䝉古謝平賊<lb/>
　時䝉古兵討珍島者六千人馬無慮一萬八千加以<lb/>
　鳳州屯田農牛亦不下五六千其糧餉一令本國供<lb/>
<pb n="KR2i0022_WYG_008-33a"/>
　辨中外俱困民食草木之實<lb/>
制將軍𤣥文奕妻直學鄭文鑑妻皆投水而死不為賊<lb/>
汚節義可賞加封贈官其子孫<lb/>
右副承宣洪子藩奏曰比來不親聽政凡有司章奏一<lb/>
委宦豎出納中外觖望請自今復親庻政以慰輿望王<lb/>
不納<lb/>
　時臺諌及士大夫緘黙保位自謂有智唯子藩讜論<lb/>
　如此時議多之<lb/>
<pb n="KR2i0022_WYG_008-33b"/>
逹嚕噶齊托多爾告王曰我兵之戍南方者侵掠州郡<lb/>
民不聊生宜遣使諸道安撫於是遣張鎰于慶尚朱悦<lb/>
于全羅郭汝弼于忠清<lb/>
逹嚕噶齊托多爾卒<lb/>
　䝉古所遣留國中聽斷國政者托多爾沉重寛厚撫<lb/>
　恤人民聽斷明白未嘗枉法及疾作國醫進藥托多爾<lb/>
　郤之曰我病殆不起若飲藥而死則讒搆爾國者必<lb/>
　曰髙麗毒之遂不飲而卒<lb/>
<pb n="KR2i0022_WYG_008-34a"/>
䝉古建國號曰大元<lb/>
十三年置東西學堂以判秘書省事金軌尚書左承宣<lb/>
文烈為别監<lb/>
大府注簿姜渭賛文習圭等祝髪而逃<lb/>
　時大府虛竭官吏雖殫私財以供御亦不免徵責渭<lb/>
　贊等不堪其苦辭職不許故逃去<lb/>
十四年金方慶與元實都察球爾等討耽羅賊中軍入<lb/>
自咸徳浦左軍入自飛揚島攻破内外城賊魁金通精<lb/>
<pb n="KR2i0022_WYG_008-34b"/>
遁入山中賊將李順恭曹時適等降斬金元允等六人<lb/>
耽羅遂平於是實都留元兵五百方慶亦使將軍宋甫<lb/>
演等領兵一千留鎮而還王以方慶為侍中遣方慶子<lb/>
金綬如元告平耽羅<lb/>
以俞千遇為中書侍郎平章事<lb/>
十五年元遣總管察呼監造戰艦三百艘察球爾監督<lb/>
又發征東兵萬五千人及漕運東京米二萬碩仍令本<lb/>
國發軍五千助征日本國<lb/>
<pb n="KR2i0022_WYG_008-35a"/>
元遣使來索婦女以妻蠻子<lb/>
以衣冠子弟從王為圖嚕古者分番宿衛號和克齊<lb/>
王不豫薨於堤上宫遥尊世子諶為王<lb/>
　諶在元未還<lb/>
元冊諶為王王至自元謁殯殿始服斬衰𦵏韶陵釋服<lb/>
　史臣曰元宗之薨在六月間二月而世子以吉服受<lb/>
　朝賀宴使臣又閲月而始服衰三日而釋之其服也<lb/>
　何如是其緩其釋也何如彼其急也及王之薨忠宣<lb/>
<pb n="KR2i0022_WYG_008-35b"/>
　當䘮未𦵏縱情犯禮者其家法所由來漸矣<lb/>
都督使金方慶將中軍朴之亮金忻知兵馬事任愷為<lb/>
副使金侁為左軍使韋得儒知兵馬事孫世貞為副使<lb/>
金文庇為右軍使羅裕朴保知兵馬事潘阜為副使號<lb/>
三翼軍與元都元帥呼敦左右副元帥察球爾劉復亨<lb/>
以䝉漢軍二萬五千我軍八千梢工引海水手六千七<lb/>
百戰艦九百餘艘𤼵合浦<hi>今昌原</hi>越十一日至一岐島倭<lb/>
兵陣於岸上諸將力戰斬千餘級遂捨舟三郎浦分道<lb/>
<pb n="KR2i0022_WYG_008-36a"/>
以進倭兵大敗伏屍如麻方慶請復决戰呼敦不聽乃<lb/>
引兵還㑹夜大風雨戰艦觸巖崖多敗金侁墮水死及<lb/>
還合浦軍未還者無慮萬三千五百餘人<lb/>
王遣竒藴迎公主親幸西北面逆之以元服同輦入國<lb/>
觀者駭愕時從行宗宰不開剃<lb/>
　元制剃頂至額方其形留髪謂之察球爾<lb/>
王責之<lb/>
　史臣曰大元威制天下元宗親朝欵附得結姻好摧<lb/>
<pb n="KR2i0022_WYG_008-36b"/>
　伏權奸宜可以少紓國患而反見侵擾國家亦多故<lb/>
　矣<lb/>
　<lb/>
　<lb/>
　<lb/>
　<lb/>
　<lb/>
　朝鮮史略卷八<lb/>
</p>
<p>
</p>
  </div>
<div>
<head>朝鮮史略卷九</head> <lb/>
    <p>
<pb n="KR2i0022_WYG_009-1a"/>
欽定四庫全書<lb/>
　朝鮮史略卷九<lb/>
　　高麗紀<lb/>
忠烈王<lb/>
　諱謀後改昛元宗長子母順敬太后金氏<lb/>
元年<lb/>
　宋孝恭帝徳祐元年　元至元十二年<lb/>
太府卿朴榆上疏言我國男少女多而尊卑止於一妻<lb/>
<pb n="KR2i0022_WYG_009-1b"/>
其無子者亦不敢畜妾異國人來娶妻無定限臣恐人<lb/>
物皆將北流宜令臣僚許娶庶妻隨品降殺庶人得娶<lb/>
一妻一妾其庶妻所生子皆比適子得仕于朝怨曠以<lb/>
消户口日増疏上宰相有畏妻者寢其議<lb/>
　榆嘗言東方屬木木之生數三而成數八東方之男<lb/>
　寡女多理數然也<lb/>
元遣蠻子軍來分處海鹽白三州<hi>一千四百人</hi>
王及公主幸洛山寺<lb/>
<pb n="KR2i0022_WYG_009-2a"/>
　自是屢幸寺院<lb/>
禁白衣<lb/>
　太史局言東方木位色尚青而白者金之色也國人<lb/>
　自易服多裼以白紵之衣木制於金之象也請禁白<lb/>
　色故從之<lb/>
罷全羅道按察使安戩長興府副使辛佐宣<lb/>
　鷹坊吳淑富怙勢肆暴戩等不禮淑富譖王罷之<lb/>
初作宣傳消息<lb/>
<pb n="KR2i0022_WYG_009-2b"/>
　舊制凡命令徵求必下宣㫖王即位宣㫖頻煩州郡<lb/>
　疲於迎命李汾成建白令承宣奉王㫖作書署名紙<lb/>
　尾發下諸道按察守令謂之消息於是消息蜂午州<lb/>
　縣苦之<lb/>
王問李汾成曰聞郎將中將等以不得臨民之任為憾<lb/>
今欲交差何如對曰武人有吏才知民事者蓋寡如有<lb/>
才兼文武寛猛相濟者無論東西使之臨民可也王納<lb/>
之<lb/>
<pb n="KR2i0022_WYG_009-3a"/>
　自庚癸以來權臣柄國立文武交差之法始以武官<lb/>
　補外及承宣朴恒掌銓注東班必外補然後授朝官<lb/>
　西班不補外至是武官請王左右復之且故事政房<lb/>
　員當除授晨入暮出干謁填門自恒掌銓注始留宿<lb/>
　禁中除授訖乃出<lb/>
王不豫欲下赦承宣洪子藩以數赦不可請以口傳放<lb/>
囚<lb/>
　史臣曰使犯法得脱宣㫖與口傳何别乎後世權豪<lb/>
<pb n="KR2i0022_WYG_009-3b"/>
　藉口傳釋法司罪囚未必非子藩啟之也<lb/>
定朝官服章<lb/>
　宰樞以上玉帶六品以上犀帶七品以下黒帶<lb/>
以金光逺為慶尚道都指揮使修戰艦<lb/>
　以元將復征日本故也<lb/>
二年<lb/>
　宋端宗景炎元年<lb/>
王及公主獵于猫串<lb/>
<pb n="KR2i0022_WYG_009-4a"/>
　自此幸獵無常<lb/>
改宣㫖曰王㫖朕曰孤赦曰宥奏曰呈<lb/>
　先是達嚕噶齊詰其僭故遣使請改<lb/>
知僉議府事致仕張鎰卒<lb/>
　鎰性恭温正直善屬文優於吏才<lb/>
置通文館令禁内學館七品以下年未四十者習漢語<lb/>
　時譯者多起微賤傳語多不以實懐姦濟私故參文<lb/>
　學事金坵獻議置之<lb/>
<pb n="KR2i0022_WYG_009-4b"/>
參文學事俞千遇卒<lb/>
　千遇性聰敏多機辨為崔怡所器重入政房多受賂<lb/>
　為史官不修史曰當時國事皆晉陽公所為吾䝉厚<lb/>
　恩何敢傳其惡於後耶<lb/>
𬈑州吏金遷得母於遼陽以歸<lb/>
　母及弟徳麟為䝉兵所虜遷時年十五傳聞母死服<lb/>
　衰三年後十四年有習成者傳母書即欲贖來齎白<lb/>
　金入遼東得母於軍卒要左家徳麟亦生在鄰家遷<lb/>
<pb n="KR2i0022_WYG_009-5a"/>
　贖母而還後徳麟隨元使來亦以白金贖之<lb/>
僉議府言公主怯怜口及内僚廣佔良田多受賜牌不<lb/>
納租税請收還賜牌不聽<lb/>
　怯怜口華言私屬也公主立府置屬及僚故因縁作<lb/>
　弊<lb/>
四年<lb/>
　宋帝昺祥興元年<lb/>
流侍中金方慶于大青島<lb/>
<pb n="KR2i0022_WYG_009-5b"/>
　先是韋得儒盧進義以私怨謀陷金方慶誣告云方<lb/>
　慶與其子忻壻趙忭等謀去王及公主達嚕噶齊入<lb/>
　據江華以反王命栁璥與實都大衢等雜問知誣妄<lb/>
　釋之察球爾挾憾本國嘗欲伺釁及聞方慶事奏于<lb/>
　帝請中書省來鞫詔與王公主同問於是王與實都<lb/>
　察球爾復鞫方慶及其子忻察球爾以鐡索圈其首若將<lb/>
　加釘又叱杖者擊其頭裸立終日時天極寒肌膚凍<lb/>
　如潑墨察球爾必欲服之加以慘毒身無完肌絶而復<lb/>
<pb n="KR2i0022_WYG_009-6a"/>
　蘇者屢矣方慶曰小國戴上國如天愛之如親豈有<lb/>
　背天逆親自取滅亡哉顧謂察球爾曰欲殺便殺我不<lb/>
　以不義屈於是只以藏甲為罪流方慶于大青島忻<lb/>
　于白翎島國人皆遮道泣送<lb/>
右司議大夫鄭興辭職歸羅州<lb/>
　時李汾禧兄弟附察球爾醖釀金方慶之罪故興恥與<lb/>
　同朝乞歸養母王怒諭遣之尋召還<lb/>
令境内變元服<lb/>
<pb n="KR2i0022_WYG_009-6b"/>
　時自宰相至下僚無不開剃唯禁内學館不剃左承<lb/>
　㫖朴恒呼執事官諭之於是學生皆剃<lb/>
帝命金方慶父子韋得儒盧進義等從王入朝對辨於<lb/>
是方慶父子得儒進義如元至姚家寨進義舌爛而死<lb/>
得儒至元亦死人以為天誅<lb/>
參文學士金坵卒<lb/>
　坵善屬文掌國文翰時上國徵詰殆無虚嵗坵撰表<lb/>
　章遇事措辭皆中於理元學士王鶚每見其表必稱<lb/>
<pb n="KR2i0022_WYG_009-7a"/>
　美之以不見其面為恨性悃愊無華寡言語至論國<lb/>
　事切直無所避諡文真<lb/>
新置必且齊以朴恒金周鼎等為之又以内僚鄭承伍<lb/>
為申聞色<lb/>
　舊制凡國家事宰樞㑹議令承宣稟㫖而行周鼎建<lb/>
　議曰宰樞既衆無適謀政宜别置必且齊委以機務<lb/>
　又内僚不可皆令啓事當更擇人為申聞色而罷其<lb/>
　餘恒等常㑹禁中參決機務號别㕔<lb/>
<pb n="KR2i0022_WYG_009-7b"/>
五年用樂祀新殿瓦鷲<lb/>
　史臣曰臧文仲祀爰居以金奏夫子謂之不智況用<lb/>
　樂以祀瓦鷲乎<lb/>
日本倭人殺元使<lb/>
　初帝遣使日本王令舍人郎將徐贊及梢工上左等<lb/>
　三十人導行倭人皆殺之<lb/>
王遣郎將池瑄如元奏之<lb/>
火星食月<lb/>
<pb n="KR2i0022_WYG_009-8a"/>
六年監察侍丞崔有渰以論時務直言忤㫖流大青島<lb/>
承㫖趙仁規言於王曰有渰勵節奉上不可輕棄固請<lb/>
再三王怒稍解召還<lb/>
監察侍史沈諹等伏陳王遊田馳馬之失以及忽赤鷹<lb/>
坊爭設内宴窮奢極侈之弊且舉將軍尹秀侍宴内殿<lb/>
登床起舞犯禮不恭之罪禪師祖英淫穢無行出入卧<lb/>
内之事皆直斥不諱王大怒命鞫于崇文館究問首議<lb/>
之人闗木索置瓦股間令人迭踏其上血迸流地諹終<lb/>
<pb n="KR2i0022_WYG_009-8b"/>
不言遂囚巡馬所白文節臯郭預閔漬乘間乞賜寛貸<lb/>
乃釋之<lb/>
　諹謇諤無他以振綱自任初為公州副使有長城縣<lb/>
　女言錦城大王降我為神堂巫矣吾將往上國與縣<lb/>
　人孔允邱行所過州縣皆公服郊迎至公州諹不待<lb/>
　巫怒傳神語曰我必禍諹退寓日新驛諹使人覘之<lb/>
　巫與允邱宿遂捕鞫之俱服<lb/>
王以詩賦親試文臣取趙簡等九人賜黄牌籍内侍<lb/>
<pb n="KR2i0022_WYG_009-9a"/>
　王留意詩文親試文臣中考謂殿試門生待遇異常<lb/>
　只試當年登第者僧祖英請不限登第久近並赴將<lb/>
　其姪子宣等試藁達王請拆糊封定行目以子宣為<lb/>
　首王召朴恒郭預等改考及榜出簡居首皆非祖英<lb/>
　所定<lb/>
七年王與實都察球爾議征日本事王南面實都等東面<lb/>
　事元以來王與使者東西相對今實都等不敢抗禮<lb/>
　國人大悦<lb/>
<pb n="KR2i0022_WYG_009-9b"/>
議畢實都察球爾及金方慶朴球金周鼎等復以舟師至<lb/>
日本大明浦周鼎先與倭交鋒諸軍皆力與戰郎將康<lb/>
彦等死之向一岐島船軍及梢工遭風多失所之方慶<lb/>
等又與倭力戰斬首三百餘級日本兵突進軍潰察球<lb/>
爾僅免軍中大疫死于兵疫者三千餘人實都等累戰<lb/>
不利且范文虎過期不至<lb/>
　文虎將南軍由南海期㑹實都等于日本<lb/>
議迴軍既而文虎以戰艦三千五百艘蠻軍十餘萬至<lb/>
<pb n="KR2i0022_WYG_009-10a"/>
適值大風蠻軍皆溺死屍隨潮汐入浦浦為之塞可踐<lb/>
而行文虎實都等遂北還元軍不返者十萬有竒我軍<lb/>
不返者亦七千餘人元乃罷征東行省<lb/>
贊成事朴恒卒<lb/>
　恒春州人初䝉兵陷州恒自京往視失父母所之積<lb/>
　屍中得肖貌者輒收瘞凡三百餘人恒能文章長於<lb/>
　吏才寛厚善接人但臨事自用不恤人言掌銓注其<lb/>
　所擢多其恩舊<lb/>
<pb n="KR2i0022_WYG_009-10b"/>
王與公主幸慶尚道南州按亷閔萱茍容自衒專擅啟<lb/>
事以媚於王人謂内按亷<lb/>
元置鎮邉萬户府於金州等處以印侯為昭勇大將軍<lb/>
鎮邉萬户賜虎符<lb/>
以昇天<hi>即今順天府</hi>府使崔碩為秘書郎<lb/>
　昇天舊俗每邑守遞還贈以馬八匹及碩還邑人例<lb/>
　持馬請擇碩笑曰馬能至京足矣何擇焉至家以馬<lb/>
　歸之吏不受碩曰吾守汝州吾有牝馬生駒今帶以<lb/>
<pb n="KR2i0022_WYG_009-11a"/>
　來是我之貪也汝之不受豈非知我之貪而以我為<lb/>
　貌辭耶并其駒與之自是其弊遂絶州人頌徳立石<lb/>
　號八馬碑<lb/>
作大屋于禁苑使張恭李平養鷹王日必再至二人殺<lb/>
城中雞狗無算<lb/>
八年大司成白文節卒<lb/>
　文節文詞富贍為一時所推不以才自負元宗復位<lb/>
　如元林衍以其子惟幹及腹心扈行固要勿言廢立<lb/>
<pb n="KR2i0022_WYG_009-11b"/>
　事王使文節撰表言以病辭位文節閣筆泣諫王感<lb/>
　悟奏以實文節常若懶拙及是人知其有志節<lb/>
尹秀朴義李貞元卿等勸王遊獵世子年九嵗忽泣下<lb/>
曰今兹百姓困窮又當東作時父王何為逺獵顧謂義<lb/>
曰每以鷹犬縱臾吾君者此老狗也義慙靦而退<lb/>
九年元欲復征日本本國人庾賙言於帝曰以蠻夷攻<lb/>
蠻夷中國之勢也請令髙麗蠻子征日本勿遣䝉古軍<lb/>
又令髙麗備兵糧二十萬碩帝許之圖嚕古金忻謂賙<lb/>
<pb n="KR2i0022_WYG_009-12a"/>
曰汝非黔弼資諒之孫耶而欲壞國家如此王又用尹<lb/>
秀之言將令儒士充軍右承㫖鄭可臣曰先王用人文<lb/>
武隨其材比之於身如左右手故上國之法儒户不與<lb/>
軍事今殿下欲使褎博之徒被堅執鋭逺從征伐恐虧<lb/>
聖徳王然之<lb/>
王謂宰樞曰國小民貧旱魃為虐欲罷鷹坊印侯曰鷹<lb/>
坊請於帝而置之豈宜罷<lb/>
十年典法判書金壻卒<lb/>
<pb n="KR2i0022_WYG_009-12b"/>
　時貞和院妃有寵於王認民為𨽻民訴于典法司有<lb/>
　㫖督令斷與貞和壻與同僚知其寃不能違㫖唯郎<lb/>
　李行儉死執不可㑹疾作在告壻等遂斷為𨽻有人<lb/>
　夢利刃自天而下亂斫一司之吏明日壻發背疽而<lb/>
　死其後同僚相繼而死唯行儉獨免<lb/>
十一年東寧府千户崔坦來享王<lb/>
　史臣曰坦背本國附大元割國之半而據之噬主之<lb/>
　心狺然未已其享之也豈真出於誠邪安知不隂懐<lb/>
<pb n="KR2i0022_WYG_009-13a"/>
　睥睨之心而陽為此區區之禮也哉王何不察待仇<lb/>
　讐如腹心甘受其享而不之疑乎<lb/>
同知貢舉左承㫖崔守璜事佛甚篤當宴賀客略具酒<lb/>
饌不肉而素王㫖别監林貞杞遺白粲一舟守璜曰吾<lb/>
於王賜尚不受況民膏乎拒不納貞杞慚怒即以米舟<lb/>
賂權貴代守璜為承㫖<lb/>
十二年王欲以參官授一内官左承㫖安戩執不可王<lb/>
强之對曰題品銓注豈臣所堪乞擇賢者代之言甚切<lb/>
<pb n="KR2i0022_WYG_009-13b"/>
王怒起入内戩隨之啟曰臣明當見代其内豎參官之<lb/>
命乞留之以須後日王已逾閫顧而厲聲曰可左右皆<lb/>
懼戩退徐曰殿下許臣矣遂削去擬牒人皆嘆服<lb/>
知密直司事郭預如元卒于道年五十五<lb/>
　為人平淡勁直謙遜樂易雖至貴顯如布衣時善屬<lb/>
　文書法瘦勁成一家體當世效之翕然一變其在翰<lb/>
　院每雨中跣足持<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>獨至龍化池賞蓮後人髙其風<lb/>
　致多詠其事<lb/>
<pb n="KR2i0022_WYG_009-14a"/>
十三年罷僉議府事金周鼎<lb/>
　王宴羣臣周鼎稱觴而退公主呼曰卿子深逼妻自<lb/>
　縊父不能懲子耶周鼎跪白曰虎且不食其子公主<lb/>
　不恱周鼎退支頥而睡公主使人責之曰卿醉耶睡<lb/>
　耶周鼎曰臣無睡也公主大怒罷其職<lb/>
監試試員林貞杞享王<lb/>
　故事掌試者宴賀客凡三日近年先試享王謂之品<lb/>
　呈蓋以宴品先呈于王也遂為常例<lb/>
<pb n="KR2i0022_WYG_009-14b"/>
全羅道王㫖别監權宜以銀四十斤虎皮二十領獻世<lb/>
子世子曰此物皆剥民斂怨非吾所欲遣人悉還其主<lb/>
知僉議府事朱恱卒諡文節<lb/>
　恱綾城縣人嘗任羅靜二州昇天長興二府皆有聲<lb/>
　績及按忠清慶尚全羅威名日振人皆敬畏國有大<lb/>
　事擇使命則必首舉性剛直嚴重不與世俯仰疾惡<lb/>
　如讐必厲聲大罵嘗以事至相府聽宰相語坐而不<lb/>
　伏為按亷時内寺崔仲卿奉使來以美服誇人恱衣<lb/>
<pb n="KR2i0022_WYG_009-15a"/>
　敝衣伸脚而坐捫蝨而談傍若無人仲卿慙赧而退<lb/>
　恱有豁達寛厚之量不營家産雖為達官自奉如寒<lb/>
　士文章富贍筆法亦竒恱貌醜鼻如爛橘公主宴羣<lb/>
　臣恱起而為夀公主驚曰何遽令老醜鬼近前耶王<lb/>
　曰此老貌醜如鬼心清如水公主敬重舉觴而飲<lb/>
十四年禁慶尚道勸農使獻細麻布<lb/>
　先是蔡謨為勸農使多斂細麻布獻于王又賂左右<lb/>
　權貴及李徳孫代之稍増其數至是薛永仁又倍其<lb/>
<pb n="KR2i0022_WYG_009-15b"/>
　尺數布極細民甚苦之王聞之有是命<lb/>
知都僉議司事亷承益免<lb/>
　時洪子藩為首相趙仁規為亞相承益次之承益得<lb/>
　幸兩宫常居禁中希至都堂一日子藩先出仁規語<lb/>
　承益曰國人謂洪公真宰相謂我為老譯謂公為老<lb/>
　咒我等不預真宰相之目唯當勤朝衙夕直耳承益<lb/>
　即辭免蓋仁規以譯語承益以神咒顯云<lb/>
世子以各道勸農使聚斂為事傷民害財白王罷之以<lb/>
<pb n="KR2i0022_WYG_009-16a"/>
按亷使兼其任世子嘗踞内僚元奕膝上奕謂世子曰<lb/>
人主不宜聰察殿下聰明太過宜小寛容世子作色曰<lb/>
汝輩使我癡暗持弄掌上如軟餅乎奕懼<lb/>
　世子時年十四<lb/>
賜尹佐宣等及第宰相趙仁規子禑名居同進士頭王<lb/>
為禑嫌之<lb/>
　國制科舉之目乙科三人丙科七人同進士二十三<lb/>
　人世以同進士頭宦不達人皆惡之指為同頭<lb/>
<pb n="KR2i0022_WYG_009-16b"/>
問於李混加丙科八人置禑其末<lb/>
林貞杞死<lb/>
　貞把雖以科第進然昧於文學嘗掌監試不能命題<lb/>
　人笑之為王㫖别監務聚斂媚權貴驟遷擢至是暴<lb/>
　死時有宰相洪休女寡為尼性喜言人短公主欲問<lb/>
　民間事令出入卧内公主聞貞把死有悽愴色尼在<lb/>
　側詐曰貞杞之死不足怪也以血成身其死宜速謂<lb/>
　割民血以立其身也公主勃然色變<lb/>
<pb n="KR2i0022_WYG_009-17a"/>
王及公主選良家美女將獻于帝樞密院副使洪文系<lb/>
女亦在選中圖免未得文系遂剪其女髪公主聞之大<lb/>
怒囚文系痛加酷刑籍其家又囚其女問剪髪之故女<lb/>
曰我自剪之父實不知公主使人以鐵鞭亂捶身無完<lb/>
肌終不伏時宰相及致仕金方慶等詣殿門營救不聽<lb/>
流文系後數日洪子藩更力請命還家産然疾之甚卒<lb/>
以女賜䝉古阿固岱<lb/>
十五年康煦死王問左右曰莫是燃頭臂以救王疾者<lb/>
<pb n="KR2i0022_WYG_009-17b"/>
歟世子曰人臣事上之道在忠勤盡節燃頭燃臂乃浮<lb/>
屠之事非君子之所為而媚上敢行非禮雖死何惜聞<lb/>
者嘆服<lb/>
李㻂暴死<lb/>
　㻂好勇善騎射養鷹遊獵為事生捕鳥雀去其毛口<lb/>
　嚼以飼鷹隼或割生雞留其半而飼之王之好獵皆<lb/>
　㻂導之<lb/>
僉議中贊致仕栁璥卒諡文正<lb/>
<pb n="KR2i0022_WYG_009-18a"/>
　璥文化縣人公權之孫三别抄之亂璥在江華闔門<lb/>
　被執不汚賊脱走徒步見王于松京璥有藻鑑論文<lb/>
　章先體製後工拙累典禮闈所取皆知名士<lb/>
十六年元詔罷東寧府復歸我西北諸城王拜其總管<lb/>
韓慎桂文庇為大將軍𤣥元烈為太僕尹羅公彦李翰<lb/>
為將軍復置西北諸城守令以將軍鄭復均為西京留<lb/>
守<lb/>
前知僉議府事金周鼎卒<lb/>
<pb n="KR2i0022_WYG_009-18b"/>
　周鼎少好學沈厚寡言不妄交遊初調富城尉時北<lb/>
　兵大至國家驚擾周鼎備敵撫民威惠並著一方稱<lb/>
　之其罷達嚕噶齊王京留戍軍合浦鎮守軍屯田等<lb/>
　軍請赦金方慶皆周鼎筴也王益重之東征之役颶<lb/>
　風覆舟官軍多溺死周鼎以計拯溺所活甚衆然為<lb/>
　鷹坊都監使以鷹犬媚主頗張威福<lb/>
世子如元謁帝引見便殿問爾讀何書對曰有師儒鄭<lb/>
可臣閔漬從行來宿衛之暇時從質問孝經論語帝大<lb/>
<pb n="KR2i0022_WYG_009-19a"/>
悦試喚可臣來世子引與俱入賜坐問本國世代相傳<lb/>
之序理亂之迹風俗之宜聽之不倦其後命公卿議征<lb/>
交趾又召與同議二人對稱㫖於是授可臣翰林學士<lb/>
漬直學士後一年帝召見世子于紫檀殿御案前有物<lb/>
大圓小鋭色潔而貞高可尺有五寸内可受酒數斗乃<lb/>
摩訶鉢國所獻駱駞鳥卵也命世子觀之仍使可臣賦<lb/>
詩以進<lb/>
　詩曰有卵大如甕中藏不老春願將千嵗夀醺及海<lb/>
<pb n="KR2i0022_WYG_009-19b"/>
　東人<lb/>
十七年元叛賊納延餘黨哈坦兵前數年來陷和州登<lb/>
州殺人為糧得婦女聚麀而脯之始遣萬户印侯禦之<lb/>
王避兵江都丹兵又踰鐵嶺闌入交州道<hi>交州即今淮陽府</hi>陷<lb/>
楊根攻原州雉嶽城鄉貢進士元沖甲以數十人奮擊<lb/>
却之於是州兵稍集遂與合擊聲振山嶽斬賊帥圖烈<lb/>
圖等六十八人射殺者㡬半賊鋒挫鋭諸城亦堅守始<lb/>
有輕賊之心於是元遣將軍色徹肯奈曼岱等來助討<lb/>
<pb n="KR2i0022_WYG_009-20a"/>
之與我軍合撃哈坦于燕岐正左山下大敗之伏屍三<lb/>
十餘里賊精騎千餘渡河而遁金忻韓希愈與元軍復<lb/>
與賊騎戰又大敗之<lb/>
　是戰賊有一勇士射我軍每發輒倒韓希愈持鎗馳<lb/>
　馬突入賊陣人馬辟易扼勇士而出斬之掲其首于<lb/>
　鎗示之賊皆褫氣大軍合擊敗之哈坦父子潰圍遁<lb/>
　去<lb/>
僉議中贊計珙卒諡文敬<lb/>
<pb n="KR2i0022_WYG_009-20b"/>
　珙孔岩縣人性恭儉不事生産雖至達官食不過一<lb/>
　器布被蒲薦處之怡然羣居慎口其少也常率一僕<lb/>
　掩骼埋胔殆無虚日見棄屍自負瘞之嘗夜月彈琴<lb/>
　鄰有處女踰牆而奔珙不敢近喻以禮義其女慙悔<lb/>
　而退<lb/>
十八年金延夀還自元報世子還期且以世子言白王<lb/>
曰嵗歉民饑車駕所至供億不貲願上毋出迎境上況<lb/>
父不可為子屈也王怒曰世子言不當如是<lb/>
<pb n="KR2i0022_WYG_009-21a"/>
　史臣曰世子之失言於王王之加怒於世子實悖於<lb/>
　天性以一小釁而嫌隙遽萌明者已知有後日父子<lb/>
　相殘之變矣<lb/>
王以監察御史金有成為宣諭使置文翰署郭麟為書<lb/>
狀官䕶送入元日本人還其國仍致書招諭<lb/>
　帝有詔故也<lb/>
時書狀闕人人皆以計避麟獨曰事不辭難臣子之義<lb/>
宰相喜遂充書狀婦翁崔諹欲圖免麟奮然曰死一也<lb/>
<pb n="KR2i0022_WYG_009-21b"/>
死國事不猶愈於死妻子手乎乃行<lb/>
　日本嘗憾東征皆拘留不還二人存殁世不得聞<lb/>
十九年元洪巴圖爾<hi>福源孫</hi>來管造船<lb/>
　復征日本也<lb/>
望王宫下馬禮遇宰相甚恭<lb/>
二十年王在元世祖皇帝崩奠薦之禮哀慕之誠皆致<lb/>
其極見新天子請歸耽羅<lb/>
　曽屬䝉古<lb/>
<pb n="KR2i0022_WYG_009-22a"/>
帝從之<lb/>
　耽羅雖還我國然買馬不絶<lb/>
罷造戰艦<lb/>
　帝崩洪君祥白丞相完顔澤罷東征<lb/>
二十一年<lb/>
　元成宗元貞元年<lb/>
以洪子藩為僉議令趙仁規為僉議中贊鄭可臣為僉<lb/>
議侍郎贊成事金忻知僉議司事金之淑判三司事安<lb/>
<pb n="KR2i0022_WYG_009-22b"/>
珦為密直司事李混同知三司事洪君祥為益城侯<lb/>
　洪茶丘常怨本國君祥以為寧怨永寧公不敢負國<lb/>
　為本國興利除害無不用力故論功褒封<lb/>
世子署事于都僉議司<lb/>
　世子南向中贊西向侍郎贊成事以下東向<lb/>
及入朝于王士庶人擁馬上書訟寃馬不得前<lb/>
　史臣曰世子之於君父侍膳問安之外皆非所預今<lb/>
　忠烈除世子為都僉議使之署事忠宣以世子奏請<lb/>
<pb n="KR2i0022_WYG_009-23a"/>
　除臣僚又受寃民訴訟父子胥失之矣卒至忠烈謀<lb/>
　欲廢嫡忠宣脅制君父交搆相夷之禍已形於此矣<lb/>
監察侍史許有全被讒囚巡馬所將撻于市無敢救者<lb/>
指諭高宗秀乃白王曰監察為王耳目糾彈百官今以<lb/>
小人之讒撻子市人以上為何如主再三譬解得免<lb/>
二十二年王夜宴香閣見壁上明皇夜宴謂左右曰寡<lb/>
人雖君小國遊宴獨不及明皇自是夜以繼日奇技淫<lb/>
巧無所不至<lb/>
<pb n="KR2i0022_WYG_009-23b"/>
賜閔漬米百碩<lb/>
　王嘗遣内僚高汝舟命漬製詩漬餽汝舟以白酒青<lb/>
　𤓰汝舟白其清貧故有此賜<lb/>
世子尚晉王噶瑪拉之女布達實哩公主<lb/>
金元祥朴允材因王幸妓謫仙來製進太平曲得拜官<lb/>
　皆梁川人<lb/>
二十三年<lb/>
　元大德元年<lb/>
<pb n="KR2i0022_WYG_009-24a"/>
公主薨世子自元奔喪殺閹人陶成器等四人又治巫<lb/>
蠱事殺宫人無比<lb/>
　即王之幸姬泰山郡人<lb/>
國人震懾<lb/>
　史臣曰世子席元朝之寵輕視本國其奔母喪略無<lb/>
　顔色之戚哭泣之哀遽收王之宦寺與寵姬斬之父<lb/>
　子相猜終至竄逐為天下笑者豈非不知父在斯為<lb/>
　子君在斯為臣之禮而然乎<lb/>
<pb n="KR2i0022_WYG_009-24b"/>
二十四年元遣咸寧侯王維詔王傳位於世子封王為<lb/>
逸壽王世子謜即位<lb/>
以慶尚全羅忠清地大事劇置按亷使副<lb/>
　按亷之有使副始此<lb/>
王下書徵前司諫李承休<lb/>
　時承休隱居三陟縣龍溪别業<lb/>
罷政房以翰林院主選法<lb/>
　令學士崔旵等四人及承㫖金承掌銓選<lb/>
<pb n="KR2i0022_WYG_009-25a"/>
僉議中贊鄭可臣卒諡文靖<lb/>
　可臣羅州人性正直端嚴諳練典故題品銓衡皆當<lb/>
　物議一時辭命多出其手及為冢宰人想望太平至<lb/>
　是暴卒或曰太上王之遜位也可臣製表有人言表<lb/>
　中語有非太上王意者若詰其由撰表者豈得逭責<lb/>
　可臣憂懼飲藥死<lb/>
宻直司使安戩卒<lb/>
　戩久典銓選守正不阿時稱鐵餻<lb/>
<pb n="KR2i0022_WYG_009-25b"/>
元遣博勒呼來趣國王公主入朝王餞于金郊酒酣博<lb/>
勒呼以帝命取國王印授逸夀王逸夀王幸壽寧宫受<lb/>
詔詔曰聞謜莅政以來頗涉專擅處决失宜衆心疑懼<lb/>
蓋以年少無所經練故然耳今使卿依前統理國政且<lb/>
召謜入侍闕庭使之明習于事謜入元帝使丞相召問<lb/>
扈從安珦曰汝王何不近公主耶珦對曰閨闥之間非<lb/>
外臣所知丞相以奏帝曰此人可謂知大體不復問<lb/>
閹人黄石良夤緣用事譖左司諫秋適將囚巡馬所<lb/>
<pb n="KR2i0022_WYG_009-26a"/>
　闕内獄<lb/>
押者欲由徑行適不肯曰凡有罪者皆歸有司未有枷<lb/>
鎖王所者吾當行官道使國人知何必效婦兒掩面委<lb/>
巷乎<lb/>
王幸夀康宫倖臣呉祁金元祥内僚石天補天卿等選<lb/>
中外官妓官婢巫女有姿色善歌舞者籍置宫中於管<lb/>
絃坊大樂才人外别作一隊衣羅綺戴馬尾笠稱為男<lb/>
粧教以新聲各私名妓日夜歌舞無復君臣之禮<lb/>
<pb n="KR2i0022_WYG_009-26b"/>
　其歌曰三藏寺裏㸃燈去有社主兮執吾手倘此言<lb/>
　兮出寺外謂上座兮是汝語又云有蛇含龍尾聞過<lb/>
　太山岑萬人各一語斟酌在兩心<lb/>
二十五年上洛公金方慶卒<lb/>
　方慶安東人新羅敬順王逺孫母有娠屢夢餐雲霞<lb/>
　及生養於祖敏成家小有嗔恚必卧啼街衢牛馬為<lb/>
　之避性忠直信厚嚴毅寡言器宇寛宏不拘小節多<lb/>
　識典故能斷事檢身勤儉不遺故舊雖致仕閒居憂<lb/>
<pb n="KR2i0022_WYG_009-27a"/>
　國如家國有大議必咨之年八十九頭髪不白氣骨<lb/>
　異常能寒暑無疾翛然而逝時用事者惡方慶遂沮<lb/>
　禮葬後諡忠烈<lb/>
竒爾濟蘇欲革本國奴婢之法王上表請止<lb/>
　其表略曰我始祖垂訓後嗣云賤𩔖其種有别若許<lb/>
　從良必通仕路謀亂國家由是小邦之法於其八世<lb/>
　户籍不干賤𩔖然後乃得筮仕凡為賤𩔖父若母一<lb/>
　賤則賤雖本主放許為良其所生子孫却還為賤又<lb/>
<pb n="KR2i0022_WYG_009-27b"/>
　其本主絶嗣亦屬同宗所以然者不欲使從良也<lb/>
二十七年併省内外官其官名有同上國者悉改之又<lb/>
以芝黄代赭袍紅傘代黄傘除蹈舞警蹕之禮<lb/>
　皆從元命也<lb/>
以命貂為忠清道按亷使<lb/>
　先是朱悦子印逺為慶尚按亷貢二十升黄麻布又<lb/>
　惡聞烏鵲聲令人嚇以弓矢一聞其聲即徵銀瓶民<lb/>
　甚苦之王欲罷其職以貂代宰相曰貂曽為龍山别<lb/>
<pb n="KR2i0022_WYG_009-28a"/>
　監侵於百姓又為安東判官坐賍流以貂代印逺猶<lb/>
　以暴易暴王不聽印逺仍舊不罷貂出按忠清<lb/>
僉議中贊致仕崔守璜卒<lb/>
　守璜性正直勤儉家貧不能衣食恬不為意初以國<lb/>
　學學諭兼都兵馬錄事一日以公事歴詣諸相家署<lb/>
　案有一相不冠與客坐守璜抱案而進既又退跪其<lb/>
　相屢使之前守璜若進而不進者良久其相乃悟起<lb/>
　入冠而出其執禮不諂如此<lb/>
<pb n="KR2i0022_WYG_009-28b"/>
二十八年僉議中贊薛公儉卒<lb/>
　公儉性亷謹好禮六品官有父母喪不論知否必素<lb/>
　服往弔蔡洪哲嘗問疾入卧内見布被莞席蕭然若<lb/>
　僧居出而嘆曰自吾輩而望公所謂壤蟲之與黄鶴<lb/>
二十九年洪子藩元沖甲等與諸宰相率三軍圍王宫<lb/>
執呉祁送于元鄭瑎曰退一奸臣不過一武夫力耳何<lb/>
至用兵不聽元杖流祁及石天補于安西<lb/>
　初祁以䜛佞得幸離間王父子陷害忠良人皆切齒<lb/>
<pb n="KR2i0022_WYG_009-29a"/>
　言于特穆爾布哈不聽而還同行元使李學士者於<lb/>
　都亭唱一句曰白酒紅人面囑安珦和之珦遲留李<lb/>
　自和曰黄金黒吏心蓋諷特穆爾布哈受祁賂緩其<lb/>
　罪也<lb/>
王如元至西京帝不許入朝乃還蓋欲入朝沮前王還<lb/>
國且請以前王公主改嫁王姪瑞興侯琠也<lb/>
　史臣曰忠宣公主之琴瑟不調人所難言也忠烈信<lb/>
　用憸小膚愬離間之言不念幹蠱之重既阻忠宣還<lb/>
<pb n="KR2i0022_WYG_009-29b"/>
　國欲以佳婦嫁與同姓之親綱常天理於是大毁矣<lb/>
三十年僉議中贊成事伍允孚卒<lb/>
　允孚世為太史局官精於占候又善卜筮無不驗中<lb/>
　性切直寡言頗以國事為已憂每因災異推之於時<lb/>
　政得失即入諫不聽涕泣固爭期於必從嘗告朔太<lb/>
　祖真殿既奠且拜泣曰太祖太祖君之國事非矣因<lb/>
　嗚咽不自勝其誠懇𩔖如此嘗自圖天文以獻日者<lb/>
　傳法焉<lb/>
<pb n="KR2i0022_WYG_009-30a"/>
置國學贍學錢<lb/>
　初贊成事安珦憂庠序大毁儒學日衰議兩府令六<lb/>
　品以上各出銀一斤七品以下出布有差歸之養賢<lb/>
　庫存本取息永為教養之資王聞之亦出内庫錢穀<lb/>
　以助之珦又以餘貲附愽士金文鼎赴燕畫先聖及<lb/>
　七十子之像又購祭器樂器六經諸子史以來請以<lb/>
　李㦃李瑱為經史教授都監使於是横經受業者以<lb/>
　數百數<lb/>
<pb n="KR2i0022_WYG_009-30b"/>
三十一年達嚕噶齊和琳卒<lb/>
　和琳疾篤有為之進藥者和琳曰汝國奸臣執命父<lb/>
　子相圖故帝遣我來監我若飲藥死其得無後言乎<lb/>
　况死生有命良藥奚為竟不飲而卒<lb/>
王召僧紹瓊于宫中與瓊昌院妃受菩薩戒韓希愈崔<lb/>
崇諫之不聽<lb/>
三十二年僉議中贊韓希愈卒<lb/>
　希愈性樸素豁達善射御有膽力從金方慶討珍島耽<lb/>
<pb n="KR2i0022_WYG_009-31a"/>
　羅日本皆有功家無蓄積屢丐貸於人嘗從王出田<lb/>
　每射輒中王賜馬亦不畜輒以與人其平居治弓矢<lb/>
　繕甲胄若臨戰陣年雖老每月夜操長鎗且走且跳<lb/>
　曰吾力尚可用也<lb/>
僉議中贊致仕安珦卒諡文成<lb/>
　珦興州人莊重安詳在相府能謀善斷同列但順承<lb/>
　惟謹不敢爭常以養育人材興復斯文為已任且有<lb/>
　鑑識初見金怡白元恒曰後必貴又李齊賢李異少<lb/>
<pb n="KR2i0022_WYG_009-31b"/>
　俱有名召令賦詩觀之曰齊賢必貴且壽異則不年<lb/>
　矣後皆驗晚年常掛晦菴先生真以致景慕之意遂<lb/>
　號晦軒其文章亦清勁可觀及葬七館十二徒皆素<lb/>
　服祭於路<lb/>
慶興君洪子藩卒於元<lb/>
　子藩僕射瓘之後性敏達魁梧俊偉材幹絶人三為<lb/>
　首相議論持正有大臣風度至是入朝謁丞相具言<lb/>
　王惟紹廢嫡之謀且欲奉二王東還未就而卒先喪<lb/>
<pb n="KR2i0022_WYG_009-32a"/>
　母事父孝雖迫於官事不廢定省性又好潔每更衣<lb/>
　必盥手日沐浴夜必具衣冠拜天諡忠正<lb/>
王如元欲與前王俱東還王惟紹宋邦英韓慎等讒搆<lb/>
兩宫謀廢嫡以瑞興侯琠尚前王公主為嗣洪子藩崔<lb/>
有渰等力言其非<lb/>
三十三年元成宗崩前王與皇姪阿裕爾巴里巴特喇太<lb/>
子及右丞相達爾罕等定䇿迎立懷寧王哈尚為帝奉<lb/>
太子㫖捕王惟紹等囚之遷王於慶夀寺<lb/>
<pb n="KR2i0022_WYG_009-32b"/>
　初王同在前王邸<lb/>
王所任事者悉罷之即以從臣權漢功主選法除拜所<lb/>
親信者王拱手行印而國政盡歸於前王乃誅瑞興侯<lb/>
琠及王惟紹宋邦英韓慎宋璘宋義崔涓籍其家以韓<lb/>
希愈生時略無規諫竄其子儉于嘉州復吏役<lb/>
　希愈本嘉州吏也　史臣曰王惟紹等離間父子之<lb/>
　罪固所當誅然豈無自而然耶忠宣流父王近臣殺<lb/>
　父王嬖妾又各樹黨援自相傾軋至於逼遷父子之<lb/>
<pb n="KR2i0022_WYG_009-33a"/>
　變於斯極矣忠宣不能改行自新移怒於父王左右<lb/>
　而盡誅之是可忍乎哉<lb/>
直史館尹頎以前王命奉所撰先代實錄如元<lb/>
　史臣曰古者列國皆有史官掌記時事未聞有出之<lb/>
　邦域之外者何忠宣之不思也<lb/>
元遣王還國因署行省<lb/>
三十四年王薨於神孝寺遺教機務委付瀋陽王王嘗<lb/>
與金坵李松縉等唱和有龍樓集<lb/>
<pb n="KR2i0022_WYG_009-33b"/>
　史臣曰忠敬之世内則權臣擅政外則强敵來侵禍<lb/>
　變極矣一朝誅戮權臣歸附上國天子嘉之釐降公<lb/>
　主再朝京師敷奏東方之弊召還官軍東民以安奈<lb/>
　何驕心遽生耽于遊田廣置鷹坊使惡少李貞輩侵<lb/>
　暴州郡溺於宴樂唱和龍樓使僧祖英等昵近左右<lb/>
　及其晩年過聽左右之譖至欲廢適而立姪其在東<lb/>
　宫雖曰明習典故讀書知大義果何用哉<lb/>
前王自元來詣殯殿入哭設奠夀寧宫受羣臣朝賀禮<lb/>
<pb n="KR2i0022_WYG_009-34a"/>
未畢大雷電雨雹<lb/>
王幸許琮家納故平陽公昡妻許氏又幸金文衍家烝<lb/>
淑昌院妃<lb/>
　妃文衍妹也<lb/>
時獨監察糾正禹倬白衣持斧束藁上書敢諫近臣展<lb/>
疏不敢讀倬厲聲曰卿為近臣未能格非而逢惡至此<lb/>
卿知其罪耶左右震慄王有慚色然未幾封妃為淑妃<lb/>
禁外從兄弟通㛰<lb/>
<pb n="KR2i0022_WYG_009-34b"/>
　高麗自國初宫闈不避五服之㛰國人效之<lb/>
忠宣王<lb/>
　諱謜改璋字仲昻䝉古諱益智禮普化忠烈長子母<lb/>
　元世祖女大長公主<lb/>
元年<lb/>
　元至大二年<lb/>
初立𣙜鹽法<lb/>
　王欲備國用公私各處鹽盆盡令入官估價銀一斤<lb/>
<pb n="KR2i0022_WYG_009-35a"/>
　六十四碩銀壹兩四碩布一疋二碩令用鹽者皆赴<lb/>
　義鹽倉和買若私置鹽盆及私相貿易者嚴行治罪<lb/>
　又發民為鹽户民甚苦之嵗入諸道鹽價布四萬疋<lb/>
元太后幸五臺山王扈從<lb/>
　時王在元<lb/>
上洛公金忻卒<lb/>
　忻方慶子性豁達慈恵愛人尤恤親戚之窮者<lb/>
王命致仕密直副使呉良遇撰上昇王請諡表仍令自<lb/>
<pb n="KR2i0022_WYG_009-35b"/>
今給以見官之俸表箋製撰一切委之<lb/>
二年王在元凡國事傳㫖而已欲傳位世子鑑為從臣<lb/>
所沮乃止未幾殺世子<lb/>
　史臣曰忠宣自入元朝信讒近佞左右前後罔非憸<lb/>
　壬小人侍從羈緤無非兇悍健兒朝夕膚愬王與上<lb/>
　王父子之間讒隙已成安知王與世子讒亦行必置<lb/>
　之死地而後已耶<lb/>
王表請元追王祖曰忠敬考曰忠烈始改宗為王<lb/>
<pb n="KR2i0022_WYG_009-36a"/>
　畏元威也<lb/>
以贊成事栁清臣為僉議政丞<lb/>
　先是崔有渰年髙故令五月一至都堂議軍國大事<lb/>
　清臣理細務至是遂以清臣代有渰<lb/>
以式目都監掌邦國重事僉議政丞判三司使<hi>三司即今户曹</hi>
<hi>掌錢穀</hi>密直使宻直司<hi>宻直掌/兵務</hi>陞二品與僉議府<hi>僉議府即今議</hi>
<hi>政府</hi>同稱兩府<lb/>
又改諸司及州郡號<lb/>
<pb n="KR2i0022_WYG_009-36b"/>
以入元宦者李大順等十六人同日封為君<lb/>
　安平公主嘗獻本國閹寺數人於世祖頗得親寵至<lb/>
　有奉制來東復其家官其族於是父兄爭相宦其子<lb/>
　弟又有强暴者小有憤怨輒自割勢故不數十年刀<lb/>
　鋸者甚多成宗皇帝以來閹人用事至官大司徒者<lb/>
　王在京師出入三宫與此輩親狎故並封之<lb/>
僉議中贊金之淑卒<lb/>
　之淑性亷潔剛正三别抄之亂陷賊不汚及卒二女<lb/>
<pb n="KR2i0022_WYG_009-37a"/>
　以家貧未嫁為尼<lb/>
三年權㫜性耿介不茍合嘗有遁世之志父韙强留之<lb/>
為四州<hi>禮昇孟价</hi>副使皆以亷能精明稱又為東都留守撤<lb/>
甲坊<lb/>
　前此作一庫賦民綾羅貯之名甲坊以充貢獻留守<lb/>
　私其贏餘㫜撤去之<lb/>
後為僉議贊成事然信浮屠斷葷肉自號夢庵居士一<lb/>
夕遁入禪興社剃髪其子溥馳往大哭㫜曰汝復鬚髪<lb/>
<pb n="KR2i0022_WYG_009-37b"/>
我耶竟不聽至是卒<lb/>
四年<lb/>
　元仁宗皇慶元年<lb/>
齊安大君淑卒<lb/>
　淑為人亷正諳練典故國稱為宗室之賢<lb/>
密直司使李思温等以王久留元實由權漢功崔誠之<lb/>
久掌銓選利其贈賂勸王不歸乃請徽政使失列門<hi>人名</hi>
矯太后制下漢功等獄王怒白太后釋之流思温等于<lb/>
<pb n="KR2i0022_WYG_009-38a"/>
臨洮<lb/>
僉議政丞李混卒<lb/>
　混性寛厚與鄭瑎尹珤在政房相推致一日相語以<lb/>
　所失混謂瑎曰人謂君巧謂珤曰人謂君好自尊瑎<lb/>
　乃謂混曰人謂君不亷然乎混久掌選性且不亷故<lb/>
　家稍富務為疎散喜賔客好琴棋嘗泛寧海得海浮<lb/>
　查製為舞鼓至今傳于樂府<lb/>
憲府囚妖僧曉可<lb/>
<pb n="KR2i0022_WYG_009-38b"/>
　曉可嘗持宻水米屑示人以為甘露舍利皆吾身所<lb/>
　出人莫知其詐至有飲且藏者又得一窟可容身者<lb/>
　積薪其上而登之謂其徒曰吾欲茶毗後七日當化<lb/>
　為法身遂爇薪煙焰四起乃自薪中入窟食柿栗至<lb/>
　期撥灰而出憲司覺其詐按問遂服至是又以罪囚<lb/>
五年元欲王歸國王請帝傳位于長子江陵大君燾又<lb/>
以侄延安君暠為世子<lb/>
　暠即王異母兄江陽公滋子也王愛撫如子<lb/>
<pb n="KR2i0022_WYG_009-39a"/>
欲仍留朝廷不聽遂與王及公主還稱上王<lb/>
　史臣曰忠宣以侄暠為世子父子兄弟卒搆猜嫌其<lb/>
　禍至于數世而未弭貽謀之不臧如此吐蕃之竄非<lb/>
　不幸也<lb/>
　<lb/>
　<lb/>
　<lb/>
　<lb/>
<pb n="KR2i0022_WYG_009-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝鮮史略卷九<lb/>
</p>
<p>
</p>
  </div>
<div>
<head>朝鮮史略卷十</head> <lb/>
    <p>
<pb n="KR2i0022_WYG_010-1a"/>
欽定四庫全書<lb/>
　朝鮮史略卷十<lb/>
　　高麗紀<lb/>
忠肅王<lb/>
　諱燾字宣孝忠宣王第二子母䝉古女伊遜展<lb/>
元年<lb/>
　元延祐元年<lb/>
上王自記其德十餘條密下式目都監令上箋陳賀<lb/>
<pb n="KR2i0022_WYG_010-1b"/>
　史臣曰忠宣以聰明强記之資用之于不善處身接<lb/>
　物無一可稱乃欲求譽于上國自記其德密令臣下<lb/>
　上箋陳賀其所記之德不知何德也靈殿之營先揚<lb/>
　父惡謂之徳可乎轉輸燕京財殫力痡謂之德可乎<lb/>
　以謂孝則失父子之親以為仁則殺無罪之子常在<lb/>
　元朝不親國政則無克勤之徳也重營一宫私占食<lb/>
　邑則無克儉之德也飯佛㸃燈萬僧之㑹糜費鉅萬<lb/>
　謂無一日之遊絲毫之費可乎<lb/>
<pb n="KR2i0022_WYG_010-2a"/>
元命上王留京師上王構萬卷堂于燕邸召李齊賢於<lb/>
府中迎致文儒閻復姚燧趙孟頫虞集等與之從遊以<lb/>
考究書史自娯<lb/>
　時有鮮卑僧以帝師帕克斯巴製䝉古字有功請天下<lb/>
　立祠比孔子王曰孔子百王之師祀以德不以功製<lb/>
　字之功何可比哉聞者韙之元朝科舉乆廢王以姚<lb/>
　燧之言白帝許之及李孟為相行之王嘗問齊賢曰<lb/>
　近來我國學者皆從釋子學章句何耶對曰庚癸之<lb/>
<pb n="KR2i0022_WYG_010-2b"/>
　亂文士逃竄窮山蜕冠帶而䝉伽梨以終餘年其文<lb/>
　治稍復學者無所於學有志之士皆從此輩學從釋<lb/>
　氏學其源始此<lb/>
遣權漢功如元賀始行科舉<lb/>
二年改東堂為應舉試<lb/>
三年上王奏請傳瀋王<hi>元嘗封王為瀋王</hi>位于世子暠自稱太<lb/>
尉王帝授暠開府儀同三司瀋王令尚梁王女<lb/>
潘氏弑其夫上王赦之<lb/>
<pb n="KR2i0022_WYG_010-3a"/>
　潘尚書永源之女其夫李楫為黄州牧使潘氏與衛<lb/>
　引金南俊通遂弑之<lb/>
四年王微行幸妓萬年歡家<lb/>
王畋于西海道<lb/>
僉議政丞閔漬撰進本朝編年綱目上起國初下訖高<lb/>
宗書凡四十二<lb/>
　漬稍有文藻而心術不正不知性理之學其論昭穆<lb/>
　至以朱子之議為非<lb/>
<pb n="KR2i0022_WYG_010-3b"/>
設九齋朔試<lb/>
　時監試廢已乆始以朔試代之<lb/>
五年王及公主宴於延慶宫還途記姚安道所賦唐𤣥<lb/>
宗打毬圖詩吟詠者乆之<lb/>
　詩曰金殿千門白晝開三郎沈醉打毬回九齡已老<lb/>
　韓休死明日應無諫疏來<lb/>
罷州郡事審官<lb/>
　事審官之設本為宗主人民甄别流品均平賦役表<lb/>
<pb n="KR2i0022_WYG_010-4a"/>
　正風俗而廣占公田多匿民户擅作威福有害于鄉<lb/>
　無補于國乃罷之民甚悦未㡬權豪復自為之害甚<lb/>
　于前<lb/>
置辨違都監大索豪勢所占田民還其主中外大悦獨<lb/>
豪勢患之訴上王罷之<lb/>
　後王復置之<lb/>
以安震權適之後始登制科自檢閲擢拜藝文應教<lb/>
六年上王請於帝降御香南遊江浙至寶陁山而還<lb/>
<pb n="KR2i0022_WYG_010-4b"/>
　時權漢功李齊賢等從行命記所歴山川勝景為行<lb/>
　錄一卷<lb/>
以文成公珦從祀文廟<lb/>
七年上王知時事將變欲避患<lb/>
　時仁宗皇帝崩<lb/>
復請帝降香江南行至金山寺<hi>在潤州</hi>帝遣使急召令騎<lb/>
士擁逼以北侍從臣僚恐王不免皆奔竄或有仰藥者<lb/>
上王還大都帝托以學佛經為名祝髪流於吐蕃朴仁<lb/>
<pb n="KR2i0022_WYG_010-5a"/>
幹等十八人從<lb/>
　巴延托果斯本國人也自宫為閹入元事仁宗皇帝<lb/>
　藩邸佞險多不法上王深疾之白太后以所奪土田<lb/>
　臧獲悉還其主又以無禮杖之故仁宗崩後太后無<lb/>
　權讒訴不已禍㡬不測賴丞相拜珠營救得免至吐<lb/>
　蕃李齊賢等獻書中書省請還帝命量移未㡬帝見<lb/>
　弑晉王即位召還<lb/>
改朔試為舉子試<lb/>
<pb n="KR2i0022_WYG_010-5b"/>
復置政房<lb/>
八年<lb/>
　元英宗至治元年<lb/>
下權漢功蔡洪哲等于廵軍獄籍其家杖流逺島<lb/>
　漢功自厠竇逃還見捕<lb/>
李瑱<hi>齊賢父</hi>出餞漢功曰天地雖廣大一身藏處難瑱曰<lb/>
厠竇好漢功大慙<lb/>
　漢功等扈從上王在元招權納賂親戚故舊濫授朱<lb/>
<pb n="KR2i0022_WYG_010-6a"/>
　紫王頗懷不平及上王被流王命吴潛金千寶等鞫<lb/>
　之自西幸以後宦官左右謀改上王之政放逐舊臣<lb/>
　無虚日倉庫俱竭全英甫僧山枳及無佛奴等附伯<lb/>
　顔秃古思蜂起煽亂<lb/>
王被詔入元<lb/>
　内豎大䕶軍朴仁平以姦巧得幸潛結曺頔頔養子<lb/>
　宦者楊安吉時在帝側用事其妹適人已乆安吉黜<lb/>
　其夫以嫁仁平至是仁平先至瀋王所與頔安吉相<lb/>
<pb n="KR2i0022_WYG_010-6b"/>
　為唇齒遂背王反以國家隂事訴瀋王誘引清臣潛<lb/>
　與之比趙璉趙延壽金元祥等隂附之時人目仁平<lb/>
　人貓<lb/>
寓巴延托果斯家帝聽瀋王暠譖收印章<lb/>
　史臣許應麟曰忠宣王嫉惡如讐而閹人巴延托果<lb/>
　斯以其姦險見惡誣譖於英宗皇帝竄王吐蕃在忠<lb/>
　肅義不共戴天也其入朝也既不能白于天子正其<lb/>
　吠主之罪乃反寓其家至以其族免𨽻為良獨何心<lb/>
<pb n="KR2i0022_WYG_010-7a"/>
　哉<lb/>
鷹揚軍上䕶軍元冲甲卒<lb/>
　冲甲為人短小精悍眼有電光臨難忘身後以擊走<lb/>
　哈坦賜功臣號<lb/>
蔡河中<hi>洪哲子</hi>偕元使來詐傳帝以瀋王暠為國王又謂<lb/>
辨違都監官曰從汝惡王命奪我父田民斷與人耶<lb/>
　史臣曰河中謀立瀋王為日已乆今矯帝命稱暠為<lb/>
　王以惑羣心尋復如元凡所以陷王者無所不至而<lb/>
<pb n="KR2i0022_WYG_010-7b"/>
　至稱其王為惡王是不可出諸臣子之口矣<lb/>
九年密直副使裴廷芝卒<lb/>
　廷芝嘗從印侯討哈坦于燕岐流矢貫輔車裹瘡復<lb/>
　戰俘馘甚衆以功拜中郎將忠宣王設典農司有備<lb/>
　倉以廷芝幹其事以非罪在縲絏其子天慶請以身<lb/>
　代不聽遂父子俱竄及還閉門謝病日以琴棋自娱<lb/>
　口不言利<lb/>
僉議贊成事趙璉卒<lb/>
<pb n="KR2i0022_WYG_010-8a"/>
　時王在元璉權攝省事元使絡繹率使氣逞暴璉善<lb/>
　辭以對怒輒解及卒國人皆泣然貳于瀋王臣節不<lb/>
　完<lb/>
權漢功蔡洪哲李光逢等怨王之杖流乃邀驪興君閔<lb/>
漬等欲請立瀋王㑹百官上書中書省執義尹宣佐曰<lb/>
臣而訴君狗彘不為唾之而去贊成事閔宗儒亦以為<lb/>
非彦陽君金倫不署名臺諫史翰皆不署名議郎趙湜<lb/>
賫書呈中書省及翰院並不受<lb/>
<pb n="KR2i0022_WYG_010-8b"/>
　史臣曰漢功小人得罪于王因王蹉跌謀欲陷王于<lb/>
　不測之地首唱邪謀天人之所共憤者也是故今日<lb/>
　㑹議而天大雨雹明日㑹議而天又震雷雨雹天之<lb/>
　震怒于上者可知矣及書之上也中書翰林皆不受<lb/>
　其不為天下公論所容者亦可知矣漢功之罪於是<lb/>
　而通乎天地矣<lb/>
十年上王自吐蕃還大都<lb/>
　李齊賢崔誠之上書丞相拜珠量移圖沙瑪之地又<lb/>
<pb n="KR2i0022_WYG_010-9a"/>
　御史大夫特克實弑英宗皇帝皇叔晉王即帝位召還<lb/>
　都<lb/>
元議立行省于本國尋罷之<lb/>
　初吴潛栁清臣謀立瀋王暠㑹英宗崩泰定帝登極<lb/>
　清臣等未遂其謀上書請立行省罷國號比内地時<lb/>
　元前通事舎人王觀及本國人崔誠之李齊賢等交<lb/>
　相上書都堂議遂寢<lb/>
十一年<lb/>
<pb n="KR2i0022_WYG_010-9b"/>
　元泰定帝元年<lb/>
元勅王還國復賜印章<lb/>
曹頔蔡河中等又令留元無賴子弟二千餘人連名呈<lb/>
省訴王不已<lb/>
僉議贊成事致仕閔宗儒卒<lb/>
　宗儒天資莊重風度秀朗明識典故優于吏幹不妄<lb/>
　交游篤于宗族未嘗干謁退公便杜門謝客晚年喜<lb/>
　絲竹廣植花木以聲妓自娯<lb/>
<pb n="KR2i0022_WYG_010-10a"/>
十二年化平府使李晟卒<lb/>
　晟弱冠登第窮討墳典若將終身年五十九拜左思<lb/>
　補棄官歸田上王在燕邸聞其名拜内書舎人累遷<lb/>
　至成均祭酒所至學者如雲又謂之五經笥<lb/>
崔有渰還自元時朝廷欲立省我國革世禄奴婢之法<lb/>
有渰詣中書省力言請因舊制從之及還國人舉手加<lb/>
額泣曰存我三韓者崔侍中也<lb/>
　時有渰年八十六<lb/>
<pb n="KR2i0022_WYG_010-10b"/>
王及公主至自元上王薨于元王煦等奉梓宫還百官<lb/>
𤣥冠素服郊迎<lb/>
延興君朴全之卒<lb/>
　少以衣冠子弟入元與中原名士商確古今如指諸<lb/>
　掌忠宣世子時以全之為傅性慈厚仁愛通經史究<lb/>
　術數瀋王之黨誣王罪上書都堂也逼以署名全之<lb/>
　曰狗奴敢汚我耶遂遣其子瑗聞于王所及王復位<lb/>
　拜瑗代言起全之視事以老固辭乃授僉議政丞致<lb/>
<pb n="KR2i0022_WYG_010-11a"/>
　仕<lb/>
蠻人王三錫見寵于王賣官鬻獄其妹夫張世奪人馬<lb/>
憲府捕繫治之三錫以杖擊持平金開物擅釋世以李<lb/>
齊賢為政堂文學<lb/>
十四年僉議中贊金怡卒諡匡定<lb/>
　怡春陽縣人初名之琔改廷美忠宣賜今名嘗調長<lb/>
　興府哈坦入冦國家禁民出耕怡以為耕種有時况<lb/>
　天兵制此小冦猶几上肉何至邉郡不從賊果到燕<lb/>
<pb n="KR2i0022_WYG_010-11b"/>
　岐而滅府獨大熟逺近賴之又忠烈在元欲廢忠宣<lb/>
　立瑞興侯琠二王之臣角立怡密取忠宣受封詔冊<lb/>
　潛帶腰間以他紙納忠宣匣中居數日果為奸人所<lb/>
　竊羣小計垂成怡乃出所佩冊命驗之事遂寢<lb/>
王欲請元禪位于瀋王密以表授代言韓宗愈趣令印<lb/>
之宗愈不從固諫不得命乃退托以墜馬與李兆年謀<lb/>
諸宰相執政斥之事竟不行<lb/>
十五年栁清臣呉潛等詣中書省誣訴王盲聾瘖啞帝<lb/>
<pb n="KR2i0022_WYG_010-12a"/>
遣平章政事瑪魯來問王對辨如常禮容嚴肅言詞有<lb/>
序瑪魯乃曰向者之訴誣也前到淹留使臣並督令還<lb/>
歸即去王饋金銀綾羅苧布皆不受<lb/>
胡僧指空設戒於延福亭士女奔走以聽<lb/>
　雞林司錄李光順亦受無生戒令州民祭城隍不得<lb/>
　用肉禁甚嚴州人一日盡殺其豚<lb/>
定銀瓶價<lb/>
　資膳司言銀瓶之價日賤自今上品瓶折賨布十疋<lb/>
<pb n="KR2i0022_WYG_010-12b"/>
　貼瓶折布八九匹違者科罪從之<lb/>
十六年盜發馬韓祖虎康王陵<lb/>
　時賊捕繫典法司未㡬逸政丞鄭方吉欲劾法官贊<lb/>
　成事林仲沇沮之方吉曰固知發塜人多金仲沇大<lb/>
　慙<lb/>
栁清臣死于元<lb/>
　清臣與吴潛從王如元背王附瀋王誣訴王盲聾喑<lb/>
　啞及王即位二人懼罪留燕九年而死清臣本高伊<lb/>
<pb n="KR2i0022_WYG_010-13a"/>
　部曲人時有猫部曲人仕朝國亡之䜟俗稱猫曰高<lb/>
　伊<lb/>
行黒冊政事<lb/>
　元使完者族黨在本國王欲官之命高用賢等掌銓<lb/>
　注用賢等因此多自擅除及批下用事者塗抺竄定<lb/>
　朱與墨至不可辨故時人謂之黒冊<lb/>
十七年<lb/>
　元至順元年<lb/>
<pb n="KR2i0022_WYG_010-13b"/>
元䇿世子禎為國王遣七十堅<hi>使臣名</hi>來取國王印使王<lb/>
<hi>忠惠</hi>尚闗西王焦八女<lb/>
　是為徳寧公主<lb/>
置知印房<lb/>
王委㡬務於嬖臣裴佺朱柱日與内豎為角力戲起居<lb/>
注李湛曰君舉不可不慎左右書之王曰書者誰耶湛<lb/>
曰史臣之職也王曰書我過失者書生也<lb/>
　王本不好儒由是益惡之<lb/>
<pb n="KR2i0022_WYG_010-14a"/>
光陽君崔誠之卒<lb/>
　誠之從忠宣在元定内亂立武宗常在左右多所贊<lb/>
　襄又精于數學得授時厯法傳于東方及暠黨疏列<lb/>
　國家事將訴中書省厲聲却之不署名<lb/>
檢校政丞金台鉉卒諡文正<lb/>
　台鉉性亷正言動循禮晝不卧暑不袒事母孝睦親<lb/>
　姻無妄交事三朝進退以義裁決精敏通究歴代典<lb/>
　故少時受業先進門先進奇愛之屢引入内饗之其<lb/>
<pb n="KR2i0022_WYG_010-14b"/>
　家有女新寡稍解詩一日忽投詩窻隙而挑之自此<lb/>
　不徃<lb/>
始令舉子誦律詩四韻一百首通小學五聲字韻乃許<lb/>
赴試<lb/>
忠惠王<lb/>
　諱禎肅王長子母明徳太后洪氏<lb/>
元年<lb/>
　元至順二年<lb/>
<pb n="KR2i0022_WYG_010-15a"/>
太寧府院君崔有渰卒<lb/>
　有渰平章滋之子性恬退不求名譽故乆從仕宦十<lb/>
　年不遷時論惜之忠烈聞其名乆及即位除監察雜<lb/>
　端自是歴仕四朝為國元老諡忠憲<lb/>
忠肅王<lb/>
後元年<lb/>
　元至順三年<lb/>
上王復位<lb/>
<pb n="KR2i0022_WYG_010-15b"/>
二年<lb/>
　元順帝元統元年<lb/>
李榖應舉于元中制科第二甲授翰林國史院檢閲官<lb/>
四年<lb/>
元罷求童女<lb/>
　時本國典儀府令李殷在元言于御史臺代作疏請<lb/>
　罷帝納之<lb/>
六年<lb/>
<pb n="KR2i0022_WYG_010-16a"/>
　元順帝至元三年<lb/>
贊成事元忠卒<lb/>
　忠性端慤雖不學善處事王之見留于元侍從大臣<lb/>
　皆携貳忠獨終始一節<lb/>
元勅本國人不得藏軍器除官員存留馬匹外盡行拘<lb/>
刷百官皆不視事征東省據世祖不改土風之詔奏于<lb/>
帝帝從之<lb/>
七年有黄守者世居平壤父母年俱七十餘有弟妹五<lb/>
<pb n="KR2i0022_WYG_010-16b"/>
人同㸑而食具甘㫖先奉父母日三退而共食二十餘<lb/>
年子孫服習無小怠贊成姜融親訪其第具狀以聞<lb/>
八年王薨遺命前王襲位<lb/>
　史臣曰自烈宣肅惠世歴四代父子相夷至與之訟<lb/>
　于天子之庭貽笑天下後世孝為百行之先而政事<lb/>
　之本也本既失焉他無足觀者<lb/>
前王私置寶興庫<lb/>
前王淫其舅洪戎繼室黄氏又烝庶母壽妃權氏及慶<lb/>
<pb n="KR2i0022_WYG_010-17a"/>
華公主<lb/>
　若聞人妻妾有姿色則無問親戚貴賤或至其第淫<lb/>
　之<lb/>
曹頔反舉兵圍王宫兵敗伏誅<lb/>
　頔與洪彬等聲言逐去前王羣小而隂為瀋王地取<lb/>
　國印置于永安宫乃曰我為政丞見淫無道若不聞<lb/>
　于朝廷罪在我身舉兵圍前王宫射王中臂未㡬頔<lb/>
　為前王先鋒所敗頔被誅于是下其黨廵軍獄治之<lb/>
<pb n="KR2i0022_WYG_010-17b"/>
　金倫獨曰此輩詿誤于頔指嗾何足責哉遂弛刑諸<lb/>
　囚感悦首惡無隱<lb/>
忠惠王<lb/>
後元年<lb/>
　元至元六年<lb/>
順天君蔡洪哲卒<lb/>
　為人精巧于文章技藝皆盡其能尤好釋教嘗棄官<lb/>
　閒居十四年以浮屠禪㫖琴書劑和為日用忠宣王<lb/>
<pb n="KR2i0022_WYG_010-18a"/>
　素知其名召用之遂至為相性貪婪喜營私多取民<lb/>
　田以致巨富於第北構旃檀園食禪僧又施藥人多<lb/>
　賴之又于第南作中和堂邀國老八人為耆英㑹作<lb/>
　紫霞洞新曲今樂府有譜<lb/>
元執前王囚于刑部使五府雜問之<lb/>
　五府中書樞密御史翰林宗正<lb/>
曹頔之黨多利口金倫折以片言辭語簡直五府官改<lb/>
容目之時丞相巴延蓄宿憾故使王與頔黨辨李兆年<lb/>
<pb n="KR2i0022_WYG_010-18b"/>
慷慨發憤謂李齊賢曰吾欲面訴丞相前其意可回然<lb/>
列㦸守門莫呌其閽幸其出田城南吾當上書道左碎<lb/>
首馬蹄之下死明吾君吾子其把筆書吾書夜起沐浴<lb/>
雞鳴將行巴延適敗未果然聞者悚然托克托奏帝釋王<lb/>
復位王還國以兆年為正堂文學<lb/>
元封本國女奇氏為第二皇后<lb/>
　后幸州人摠郎子敖之女生皇太子阿裕爾實哩達喇<lb/>
　軾轍輪轅皆后兄<lb/>
<pb n="KR2i0022_WYG_010-19a"/>
檢校成均大司成崔瀣卒<lb/>
　瀣致逺之後平生不治家人生業自號拙翁為文章<lb/>
　不資師友超然自得務合于古人至論同異雖老師<lb/>
　宿儒必詰而折之性亢少許可人不茍合於俗排斥<lb/>
　異端喜説人善惡故輒舉輒斥卒無子家甚貧朋友<lb/>
　致賻乃克葬<lb/>
二年<lb/>
　元至正元年<lb/>
<pb n="KR2i0022_WYG_010-19b"/>
王聞權漢功貳室康氏有姿色納之宫中<lb/>
　䕶軍朴伊拉齊承命取康氏時先奸之事覺王怒皆<lb/>
　撲殺之<lb/>
以李凌幹為政丞<lb/>
星山君李兆年見王步行彈雀於松岡指斥切諫且諫<lb/>
林信之事<lb/>
　商人林信以賣砂器為業王納其女有寵封為翁主<lb/>
　時稱砂器翁主信恃勢毆奇輪王以信為是兆年亦<lb/>
<pb n="KR2i0022_WYG_010-20a"/>
　諫之<lb/>
王盛怒不納兆年歸第嘆曰王年方强而肆於欲吾既<lb/>
老矣而又無助不去必及于禍且數諫而不納責有所<lb/>
歸非臣之所以愛主也不如去之遂還鄉不出終身<lb/>
　兆年京山府吏長庚子短小精悍力學能文少懐志<lb/>
　節堅確敢言以嚴見憚每入見王聞履聲曰兆年來<lb/>
　矣屏左右整容以俟所歴多聲績及退居鄉里不交<lb/>
　人間事諡文烈<lb/>
<pb n="KR2i0022_WYG_010-20b"/>
成均祭酒禹倬卒<lb/>
　倬丹山人<lb/>
倬登科調寧海司錄毁八鈴祠<lb/>
　郡有妖神人名八鈴民惑靈怪奉祀甚凟<lb/>
碎其神而沈于海淫祠遂絶後退老于福州之禮安縣<lb/>
忠肅王嘉其忠義再召不起倬通經史尤深于易學卜<lb/>
筮無不中程初來東方無能知者倬乃閉門月餘參究<lb/>
乃解教授生徒義理之學始行矣卒年八十一<lb/>
<pb n="KR2i0022_WYG_010-21a"/>
四年罷習射塲屬東西大悲院<lb/>
　時僧翯仙勸王創院城外聚城病人救藥贍衣食王<lb/>
　問翯仙長生訣對曰人有定分無過限之理但不可<lb/>
　為惡以促之<lb/>
初徵職税<lb/>
　六品以上布百五十匹七品以下百匹散職十五匹<lb/>
　聞令下或挈家登山或乗舟而遁民甚怨之時慶尚<lb/>
　道有一散員同正貧甚盡賣家産不充其額其女㫁<lb/>
<pb n="KR2i0022_WYG_010-21b"/>
　髮貿布以納父及女縊死初嬖人寗夫金承命徃江<lb/>
　陵道索人參參貴不多得懼罪擅徵職税還説王曰<lb/>
　見有職退居鄉里病民頗衆故為徵其職税藏諸州<lb/>
　郡以待上命非獨江陵五道皆然王納之代言閔渙<lb/>
　勸之於是分遣徵之<lb/>
東界存撫使崔昌義力言其弊罷之未㡬復之<lb/>
評理致仕尹宣佐卒<lb/>
　宣佐生而頴異七歲能屬文未嘗戲謔歌舞慎交游<lb/>
<pb n="KR2i0022_WYG_010-22a"/>
　重然諾閒居嘗若對賔唯以經史自娯<lb/>
元遣納珠多爾濟等詐索鞍鞽且頒赦詔高龍普勸王出<lb/>
迎王率百官郊迎聽詔征東省乃住等蹴王縛之使者<lb/>
皆拔劒執侍從羣小百官皆走匿金永煦等中槊亦有<lb/>
被殺者辛裔伏兵禦外以助之乃住等即掖王載一馬<lb/>
馳去王悶甚索酒有一嫗獻之王至肅州索衾于州守<lb/>
安鈞鈞不獻訴于多爾濟多爾濟曰汝王怕寒索衾汝不與<lb/>
於人臣之義何乃以鐵尺擊之垂死<lb/>
<pb n="KR2i0022_WYG_010-22b"/>
　史臣元松夀曰王雖凶虐乃其主也龍普小人既不<lb/>
　足論辛裔儒者何至此耶<lb/>
彦陽君金倫家居聞王被執乃以陳乞朝廷之意言蔡<lb/>
河中㑹議宰相國老于旻天寺醴泉君權漢功曰今王<lb/>
無道天子誅之何得而救之乎諸相皆以為不可救倫<lb/>
厲聲曰臣之於君子之於父當盡其恩義耳其父被罪<lb/>
為其子者忍不救乎今之呈省雖不蒙俞然救其主而<lb/>
得罪吾未聞也金永暾亦曰君辱臣死宜矣一座皆然<lb/>
<pb n="KR2i0022_WYG_010-23a"/>
之遂決上書令金海君李齊賢草其書<lb/>
　後宰相等㑹百官國老于旻天寺欲署名國老多不<lb/>
　至事竟未就<lb/>
元以檻車流王于揭陽縣無一人從行<lb/>
　掲陽在南方距燕京二萬餘里<lb/>
五年王未至配所薨于岳陽縣<lb/>
　或云遇鴆或云食橘而殂初宫中及道路歌曰阿也<lb/>
　麻古之那從今去㡬時來至是人解之曰岳陽亡故<lb/>
<pb n="KR2i0022_WYG_010-23b"/>
　之難今日去何時還<lb/>
王性豪俠好騎射<lb/>
　王在元太保巴延稱之曰潑皮潑皮者豪俠之稱<lb/>
喜營財利荒淫無度羣小得志忠直見斥一有直言輒<lb/>
見誅戮内則見責于父上則得罪于天子雖有李兆年<lb/>
之切諫韓宗愈之忠直亦不能容卒至於禍<lb/>
　史臣曰烈宣肅惠相繼尚主憑仗甥舅之親在元日<lb/>
　多在國日少自置東省政教號令皆出于元羣不逞<lb/>
<pb n="KR2i0022_WYG_010-24a"/>
　之徒因縁盤結徃復猜譖子訴其父臣訴其君子立<lb/>
　則父廢父立則子廢圖新君者吠舊主背本國者喜<lb/>
　生事無復有君臣父子之分夷考其行忠烈忠肅之<lb/>
　驕溢荒怠莫能相尚忠宣忠惠之淫縱穢䙝瀆亂天<lb/>
　常吐蕃之流掲陽之竄皆自取也尚誰咎哉<lb/>
元子昕在元年甫八嵗天性聰慧帝命襲位王下教國<lb/>
内臣僚一革弊政以韓宗愈為左政丞李齊賢判三司<lb/>
使金倫朴忠佐贊成事<lb/>
<pb n="KR2i0022_WYG_010-24b"/>
　忠佐性温厚儉約雖為卿相居室衣服如布衣時好<lb/>
　讀易老而不輟<lb/>
王欲觀杜詩韓宗愈曰抽黄對白無補於政托以無竟<lb/>
不進<lb/>
　史臣曰宗愈歴事四朝當烈宣肅惠多事之時事不<lb/>
　辭難精忠大節有大過人者今輔幼主亦得大臣體<lb/>
　其賢矣哉<lb/>
罷内乗鷹坊其所𨽻土田奴婢各還本處<lb/>
<pb n="KR2i0022_WYG_010-25a"/>
置書筵官分為四番更日侍讀直提學李仁復貌嚴辭<lb/>
氣簡重每進講王謂左右曰吾見李公不覺竦然安震<lb/>
言於王曰臣等備員兩府不可竟日侍講宜擇端士以<lb/>
備顧問春秋修撰元松夀藝文檢閲許湜其人也判三<lb/>
司李齊賢又言之王從之<lb/>
改定科舉法<lb/>
　初場試六經義四書疑中場古賦終場䇿問<lb/>
僉議參理羅益禧卒<lb/>
<pb n="KR2i0022_WYG_010-25b"/>
　益禧性耿介慕節義恥與人爭其母分財别遺臧獲<lb/>
　辭曰以一男居五女間烏忍茍得其贏以累鳴鳩之<lb/>
　仁母義而許之忠宣好立新法多所封駁以錦城君<lb/>
　閒居每念生民休戚人材用捨負手蹙鼻獨行園庭<lb/>
　若有隱憂至是復入政府未㡬卒諡良節<lb/>
罷政房歸之典理軍簿<lb/>
京畿禄科田為權貴所奪者悉還其主<lb/>
忠穆王<lb/>
<pb n="KR2i0022_WYG_010-26a"/>
　諱昕忠惠長子母徳寧公主<lb/>
元年<lb/>
　元順帝至正五年<lb/>
復置政房<lb/>
左司議評理鄭誧卒于元<lb/>
　誧好學善屬文忠惠朝為左司議多所封駁執政惡<lb/>
　之出守蔚州雖在謫中吟嘯自若慨然有遊宦上國<lb/>
　之志遂如元謁丞相將薦之天子㑹病卒<lb/>
<pb n="KR2i0022_WYG_010-26b"/>
瀋王暠卒<lb/>
王煦罷<lb/>
　煦罷政房復科田故為貪姦所惡而罷時人觖望<lb/>
二年王以閔漬所撰編年綱目多闕漏乃命李齊賢安<lb/>
軸李榖安震李仁復等更撰進<lb/>
三年置整治都監以王煦金永旽及安軸金光轍為判<lb/>
事以治豪勢奇皇后族親奇三萬奇柱等倚勢肆虐恣<lb/>
行並下獄杖之三萬死于獄其妻訴于元元遣使下整<lb/>
<pb n="KR2i0022_WYG_010-27a"/>
治官白文寶田禄生等十餘人于獄杖之<lb/>
參理安子由攝事太廟憫牛之死不殺牲監察司請免<lb/>
其官王不聽<lb/>
　史臣金仲鏘曰梁武惑浮屠果報之説以麪代犧牲<lb/>
　卒致臺城之餓今子由奉君命祭太室擅不血薦其<lb/>
　罪當誅王乃以姑息之仁不聽憲司之請其享年不<lb/>
　永宜矣<lb/>
彦陽府院君金倫卒諡貞烈<lb/>
<pb n="KR2i0022_WYG_010-27b"/>
　倫嘗為辨正都監官發奸摘伏如神鎮合浦卒乗精<lb/>
　鍊號令嚴明喜觀書多諳典故人有問者響應無疑<lb/>
興寧君安軸卒諡文貞<lb/>
　軸力學工文時忠肅王被留于元四年軸謂同志曰<lb/>
　主憂臣辱主辱臣死乃上書訟王無他軸處心公正<lb/>
　持家勤儉嘗曰吾平生無可稱四為士師凡民之屈<lb/>
　抑為奴者必理而良之<lb/>
四年王薨時辛裔田淑䝉等相繼用事代言鄭四度依<lb/>
<pb n="KR2i0022_WYG_010-28a"/>
阿進用乆在政房中外輻凑時人目裔曰辛王貝母后<lb/>
盛年居中康允中裴佺出入得幸秉政權作威福王煦<lb/>
金永旽奉帝命欲整理舊弊卒為允忠輩所陷<lb/>
忠定王<lb/>
　諱㫝忠惠王庶子母禧妃尹氏<lb/>
元年<lb/>
　元至正九年<lb/>
元命忠惠王子㫝入朝仍令嗣王位<lb/>
<pb n="KR2i0022_WYG_010-28b"/>
王命鐵城君李君侅<hi>即學嵓</hi>斷聽國務<lb/>
政丞王煦還自元道卒<lb/>
　忠宣愛煦如子及竄于吐蕃煦欲以身代及薨每月<lb/>
　朔朢祭陵下至没身剛正莊重平生不妄語稍讀書<lb/>
　通大義再為相以興利除害為心及卒驛吏望柩號<lb/>
　泣迎入祭之如父母諡正獻<lb/>
流前密直金敬直于島貶前密直李承老為宣州勾當<lb/>
前代言尹澤為光陽監務<lb/>
<pb n="KR2i0022_WYG_010-29a"/>
　初忠肅在燕邸澤上謁一見器重因有托孤之語意<lb/>
　在江陵大君祺後忠肅寢疾復以燕邸所語語澤故<lb/>
　澤於祺素歸心遂與承老以民望歸于祺乃獻書中<lb/>
　書省言本國兄弟叔侄相繼之故幼君不堪保釐之<lb/>
　狀王恨之及嗣位有是命敬直亦嘗毁王故及<lb/>
咸陽府院君朴忠佐卒<lb/>
　忠佐性温厚儉約雖為卿相居室衣服如布衣時讀<lb/>
　易老而不輟<lb/>
<pb n="KR2i0022_WYG_010-29b"/>
罷整治都監<lb/>
權漢功死<lb/>
漢陽府院君韓宗愈致仕<lb/>
　時權倖用事宗愈退居其鄉非有事未嘗至京師<lb/>
二年倭冦固城巨濟等處合洽萬户崔禪等擊却之<lb/>
　倭冦始此此後年年冦竊不絶<lb/>
二年贊成事李榖卒諡文孝<lb/>
　榖寒山吏早䘮父事母孝性端嚴剛直與中朝文士<lb/>
<pb n="KR2i0022_WYG_010-30a"/>
　交遊所造者深為文章典雅高古<lb/>
初命文武兩選各分于吏兵曹<lb/>
　三司使金光載白王罷政房復舊制<lb/>
元以江陵大君祺為王<lb/>
　祺忠惠王母弟時在元<lb/>
遣使封倉庫收國璽以歸前王遜于江華一年遇鴆薨<lb/>
　王初遜時唯韓脩等二人從行供膳不充徃來又絶<lb/>
　憂愁號泣及訃至都人莫不流涕王狂悖嘗與近侍<lb/>
<pb n="KR2i0022_WYG_010-30b"/>
　相戲謔或有近女色而行者便生妬心雖宰相至見<lb/>
　撞擊徃徃以鐵椎擊人㡬死　史臣曰史書遇鴆而<lb/>
　不言鴆者之名既書前王遜于江華繼書遇鴆而薨<lb/>
　比事以觀恭愍不得辭篡弑之罪矣<lb/>
德興君塔斯特穆爾奔于元<lb/>
　德興乃忠宣元子嘗為僧者也<lb/>
王命李齊賢攝政丞權斷征東省事<lb/>
　措置得宜人賴以安<lb/>
<pb n="KR2i0022_WYG_010-31a"/>
王及公主至自元即位<lb/>
　公主乃衛王女即魯國公主<lb/>
祝忠惠王孽子釋器髪置萬德寺<lb/>
　<lb/>
　<lb/>
　<lb/>
　<lb/>
　<lb/>
<pb n="KR2i0022_WYG_010-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝鮮史畧卷十<lb/>
</p>
<p>
</p>
  </div>
<div>
<head>朝鮮史畧卷十一</head> <lb/>
    <p>
<pb n="KR2i0022_WYG_011-1a"/>
欽定四庫全書<lb/>
　朝鮮史畧卷十一<lb/>
　　髙麗紀<lb/>
恭愍王<lb/>
　諱顓古改祺䝉古諱巴延特穆爾忠肅子忠惠弟<lb/>
元年<lb/>
　元至正十二年<lb/>
金羅道萬户栁濯持軍嚴整不擾州縣與士卒同甘苦<lb/>
<pb n="KR2i0022_WYG_011-1b"/>
賜教書衣酒勞之<lb/>
王結髪監察大夫李衍宗諫之王悦解之賜衍宗衣褥<lb/>
以寵之衍宗附趙日新拜是職後日新被劾恐禍及棄<lb/>
官歸田里<lb/>
　史臣曰衍宗姦諛憸佞之尤者也其諫王結髪皆欺<lb/>
　世盗名後趙日新恃功專恣衍宗為憲長阿附不劾<lb/>
　若非日新事安知衍宗一生之真偽哉<lb/>
罷政房<lb/>
<pb n="KR2i0022_WYG_011-2a"/>
宥裴佺<lb/>
　史臣曰元惡大憝當置于法佺用事於明陵以紊政<lb/>
　刑其得免竄殛幸矣而王於發政之初曲貸其罪何<lb/>
　以懲<lb/>
李齊賢避日新之忌三上書辭職不許<lb/>
李穡上書言時事曰正經界曰禦倭寇曰論文武曰崇<lb/>
學校曰抑異端<lb/>
召僧普虗入内問法虗曰為君之道在修明教化不必<lb/>
<pb n="KR2i0022_WYG_011-2b"/>
崇信佛法若不能理國家雖致勤於佛有何功徳無已<lb/>
則但修太祖所置寺社慎勿新創又曰君王去邪用正<lb/>
則為國不難矣<lb/>
　虚後改名普愚封為王師立府曰圓融置官屬出入<lb/>
　内佛堂多占田園牧馬滿野擅除僧職僧徒競趨<lb/>
吉昌府院君權凖卒<lb/>
　忠肅與瀋王相持羣不逞多附瀋王凖守義不變曹<lb/>
　頔之亂凖閉門不出性純重寡言笑儀表秀偉望之<lb/>
<pb n="KR2i0022_WYG_011-3a"/>
　巍然可尊然倚勢占奪土田招納賄賂以致鉅富識<lb/>
　者譏之<lb/>
趙日新作亂犯行宫殺宿衛臣僚<lb/>
　日新與其黨鄭天起崔和尚等十餘人募閭里惡少<lb/>
　謀去竒轍輪轅髙龍普李壽山等乗夜分捕之皆逃<lb/>
　散唯執轅殺之圍行宫殺直宿崔徳林等四人刼王<lb/>
　開御寶自為右政丞鄭天起為左政丞官其黨有差<lb/>
旋欲歸罪其黨以自免即斬崔和尚固請王幸十字街<lb/>
<pb n="KR2i0022_WYG_011-3b"/>
捕斬張升亮等八九人下天起于獄斬其子明道自加<lb/>
功臣號王宻召李仁復决議執日新誅之隂霾開霽於<lb/>
是以李齊賢為右政丞曹益清為左政丞流金鏞于海<lb/>
島<lb/>
　史臣曰易曰履霜堅氷至夫亂賊之徒隂圖不軌非<lb/>
　一朝一夕之故其所由來者漸矣趙日新嘗蓄無君<lb/>
　之心暴横驕恣㺯權自專不待行宫之變而知其有<lb/>
　叛亂也行宫之變宿衛将士皆被殺戮鏞獨免焉鏞<lb/>
<pb n="KR2i0022_WYG_011-4a"/>
　之亂逆又豈待興王之變然後知也哉當日新之搆<lb/>
　逆鏞亦與謀王不辨之於早馴致堅氷之禍豈不深<lb/>
　可惜也<lb/>
二年李穡擢元朝制科第二甲第二名勅授應奉翰林<lb/>
文字承仕郎同知制誥兼國史編修官<lb/>
三年元徴將士討張士誠王以亷悌臣栁濯等四十餘<lb/>
人率軍士二千餘人赴征<lb/>
　元丞相托克托欲討髙郵賊張士誠以帝命召悌臣濯<lb/>
<pb n="KR2i0022_WYG_011-4b"/>
　及鄭世雲崔瑩李芳實安祐等四十餘人悌臣率兵<lb/>
　如元以國人在燕京者緫二萬三千人為前鋒城将<lb/>
　陷韃靼知院老長忌我國人專其功令曰今日暮矣<lb/>
　明日乃取之麾軍而退其夜賊堅壁設備明日攻之<lb/>
　不克拔㑹有人譖托克托帝流托克托于淮安自後南賊<lb/>
　日盛我軍陷六合城又移防淮安路李權崔謜等六<lb/>
　人戰死崔瑩力戰身被數鎗<lb/>
五年日無光中有黑子者連日竒轍權謙盧頙等謀反<lb/>
<pb n="KR2i0022_WYG_011-5a"/>
伏誅<lb/>
　轍倚竒皇后之勢謙頙亦皆納女于元聲勢相依知<lb/>
　天下亂自念積惡歛怨恐一朝勢去難保将圖大逆<lb/>
　王先知之託以曲宴召轍謙頙並誅之并誅流黨與<lb/>
罷征東行中書省理問所停至正年號復舊官制以洪<lb/>
彦博為門下侍郎尹桓守門下侍中<lb/>
命印璫姜仲卿崔瑩及栁仁雨貢天甫金元鳳等討鴨<lb/>
江以西雙城以北<lb/>
<pb n="KR2i0022_WYG_011-5b"/>
　初龍津人趙暉以雙城等地叛入元自髙宗戊午咸<lb/>
　州以北皆没于元<lb/>
雙城人趙小生千户卓都卿寺丞趙暾<hi>小生叔父</hi>舉兵為拒<lb/>
守計仁雨乃以蠟書遺暾暾誘小生謀主趙都赤都赤<lb/>
遂來附於是仁雨與我桓祖<hi>時為雙城千户</hi>攻破雙城收復和<lb/>
登定長預髙文宜州及宣徳元興寧仁耀徳靜邉等鎮<lb/>
諸城小生等逃入伊板嶺北立石之地<lb/>
　仁雨貪財好殺戮及都赤為千户忌而殺之北人歸<lb/>
<pb n="KR2i0022_WYG_011-6a"/>
　附之心遂沮<lb/>
都堂令百司議幣諫官請廢銀瓶<lb/>
　銀瓶重一斤直布百餘匹價重買寡<lb/>
用銀錢<lb/>
　其議畧曰銀一兩其直八匹宜令鑄為錢隨其兩數<lb/>
　以准帛穀多寡比之銀瓶鑄造易而用力少比之銅<lb/>
　錢輸轉易而取利多并用五升布則公私便<lb/>
六年王聽僧普愚䜟説命李齊賢相宅于漢陽築宫闕<lb/>
<pb n="KR2i0022_WYG_011-6b"/>
致仕尹澤上言曰妙清惑仁廟㡬至覆國厥鑑不逺矧<lb/>
今四境有虞訓兵養士猶懼不給興工勞衆恐傷本根<lb/>
命寫無逸篇賜宰臣命尹澤講澤因陳周公輔成之勞<lb/>
乃言曰願殿下法成王能聽周公之訓嚴恭抑畏社稷<lb/>
之福王為改容澤嘗乞以大學衍義及崔承老上成宗<lb/>
書進講又諫王信佛又勸節用上皆深納之<lb/>
下蔡河中于獄自殺<lb/>
　河中初流順天有僧逹禪自河中流所訪全贊曰蔡<lb/>
<pb n="KR2i0022_WYG_011-7a"/>
　相欲與公謀大事語泄繫禪廵軍逮捕河中拷掠累<lb/>
　旬河中誣服自縊斬于市<lb/>
門下侍中致仕李凌幹卒<lb/>
　忠宣王嘗以所幸二姫賜凌幹及白文舉凌幹置姫<lb/>
　别室莫敢犯従忠宣在元為盤纒别監同事者皆致<lb/>
　富凌幹獨清苦自勵冬月破布單袴不私一錢及王<lb/>
　竄吐蕃凌幹懐金潛附驛吏獻王王及從臣賴以不<lb/>
　乏忠宣薨奉柩東歸號呼跋渉勤苦備至<lb/>
<pb n="KR2i0022_WYG_011-7b"/>
政堂文學安輔卒<lb/>
　輔性剛直亷潔不事生産及没家無甔石之儲<lb/>
分遣諸道鹽鐵别監諫官李穡田禄生李寶林鄭樞等<lb/>
上書諫之左諫議南兢獨以為便乃遣之<lb/>
司天少監于必興上書言玉龍記云我國始于白頭終<lb/>
于智異其勢水根木幹之地以黑為父母以青為身若<lb/>
風俗順土則昌逆土則災風俗者君臣百姓衣服冠蓋<lb/>
樂調禮器什用是也今後文武百官黑衣青笠僧服黑<lb/>
<pb n="KR2i0022_WYG_011-8a"/>
巾大冠女服黑羅又於諸山栽松茂宻凡器用鍮銅瓦<lb/>
器以順風土從之<lb/>
復歸銓選于吏兵部<lb/>
七年趙小生卓都卿逃據海陽<lb/>
張士誠方國珍並遣使獻方物<lb/>
　時國珍據台州士誠據江浙<lb/>
八年門下侍郎李承慶<hi>兆年之子</hi>言于王曰臣以李仁復為<lb/>
奸人王曰何謂也曰仁復平生所學經濟之術何不一<lb/>
<pb n="KR2i0022_WYG_011-8b"/>
陳於王<lb/>
東北面兵馬使鄭暉獻海青王曰今軍務方興宜崇儉<lb/>
約安用珍禽放之<lb/>
紅頭賊偽平章毛居敬衆號四萬氷渡鴨緑江陷義州<lb/>
靜州<hi>靜今并入義州</hi>殺守將朱永世金元鳳遂陷麟州<hi>今并入義州</hi>
王以侍中李嵓為都元帥慶千興為副元帥金得培為<lb/>
都指揮使金希祖為西海道都指揮使安祐為安州都<lb/>
萬户李芳實為上萬户以禦之嵓不能軍賊陷西京刼<lb/>
<pb n="KR2i0022_WYG_011-9a"/>
掠州郡遣李承慶代之<lb/>
九年李芳實遇賊于鐵化斬百餘級諸軍次生陽驛進<lb/>
攻西京賊退屯龍岡咸從安祐等進軍咸従再戰斬二<lb/>
萬級虜偽元帥黄志善賊退保甑山李芳實以精兵一<lb/>
千騎追賊至延州江安祐金得培金於珍亦率精騎繼<lb/>
至是夜賊遁芳實蓐草追至古宣州斬數百級餘賊三<lb/>
百餘人一日一夜至義州渡鴨緑江而走遂班師王賜<lb/>
李承慶等功臣號斬黄志善<lb/>
<pb n="KR2i0022_WYG_011-9b"/>
倭冦全羅道沃溝等處及楊廣道平澤等十餘縣至喬<lb/>
桐京城戒嚴以栁濯為京畿兵馬都統使李春富東江<lb/>
都兵馬使我桓祖為西江兵馬使發丁坊里為軍又令<lb/>
百官助戰諫官詣宫門拜辭㕘政鄭世雲曰諫官従軍<lb/>
古所未聞王特免之國子博士等上言學官従軍古無<lb/>
其例亷悌臣李嵓皆曰爾雖不侍孔子孔子焉逃僉書<lb/>
金希祖爭之不得<lb/>
平章事李承慶卒<lb/>
<pb n="KR2i0022_WYG_011-10a"/>
　承慶入仕元朝亷訪諸路以能斷决聞<lb/>
京城大饑<lb/>
　布一匹直米五升<lb/>
以偰遜為髙昌伯<lb/>
　遜髙昌國人王在元有舊後避兵挈家東來<lb/>
十年政堂文學尹澤曰臣深荷毅陵之知無報萬一乞<lb/>
命工寫睟容以賜臣於村荘日夕瞻敬又曰近來饑饉<lb/>
薦至加以師旅民病極矣前既構南京之闕今又營白<lb/>
<pb n="KR2i0022_WYG_011-10b"/>
嶽之宫民何以堪又曰用人為政之本進賢退不肖又<lb/>
曰凡事得失上意雖灼知其然委之大臣未即區處因<lb/>
仍之間其害已成救之莫及澤雖致仕自以先朝顧託<lb/>
知無不言王亦優容<lb/>
以我桓祖為東北面兵馬使兼拜户部尚書<lb/>
　本國人入彼土者皆順命出來未幾薨王悼甚士大<lb/>
　夫咸驚曰東北無人矣<lb/>
上洛侯金永煦卒<lb/>
<pb n="KR2i0022_WYG_011-11a"/>
　永煦性嚴毅沉重親姻故舊有匱乏者無不賙給其<lb/>
　孫士安士衡年已冠或勸求官永煦曰子弟果賢耶<lb/>
　國家自用之茍不賢耶雖求而得之其可保乎<lb/>
紅頭賊偽平章潘誠沙劉關先生朱元帥等十餘萬衆<lb/>
渡鴨緑江冦朔州泥城以李芳實為西北面都指揮使<lb/>
金得培為都兵馬使安祐為上元帥擊之我軍敗績于<lb/>
安州賊又攻破岊嶺柵我軍大潰安祐等奔還王知事<lb/>
急奉太后南幸崔瑩大呌請守京城不聽次利川縣<hi>是日</hi>
<pb n="KR2i0022_WYG_011-11b"/>
<hi>賊陷京城</hi>至福州<hi>即今安東</hi>留駐以鄭世雲為總兵官拜中書平<lb/>
章事督諸軍討賊<lb/>
十一年鄭世雲與都元帥安祐元帥金得培李芳實及<lb/>
我太祖大破紅賊復京城餘黨奔渡鴨緑江而走獲元<lb/>
帝玉璽二顆金寶一顆金銀銅印等物<lb/>
金鏞矯㫖令安祐等殺鄭世雲<lb/>
　鏞素與世雲妬寵又恐祐芳實得培等成大功為王<lb/>
　所重欲使祐等殺世雲因以為罪而并盡殺之乃矯<lb/>
<pb n="KR2i0022_WYG_011-12a"/>
　㫖為書使其姪金琳宻諭祐等令圖世雲且曰世雲<lb/>
　素忌卿等盍先圗之祐與芳實齎鏞書就得培議之<lb/>
　得培曰昔穰苴擅誅荘賈衛青不殺蘓建古今明鑑<lb/>
　不可不慎若不獲已執至闕下聴上區處堅執不可<lb/>
　祐等强之於是置酒邀致世雲令壮士擊殺之<lb/>
王自福州還至尚州安祐凱還詣行宫上謁金鏞宻令<lb/>
門者搥其首祐顔色自若三指所佩囊大呼曰姑少緩<lb/>
願獻上前後就戮搥者更擊殺之<lb/>
<pb n="KR2i0022_WYG_011-12b"/>
　囊書即鏞紿祐等令殺世雲書也<lb/>
鏞恐金琳泄其謀先斬之遂白王曰祐等擅殺主将不<lb/>
可赦乃禀宣㫖分捕芳實得培並殺之觀者莫不嗟悼<lb/>
　史臣曰生殺人主之大柄安有人臣擅殺大臣於宫<lb/>
　門而君不知者乎是王之左右皆鏞腹心壅蔽耳目<lb/>
　而然也又誣搆得培芳實之罪而分捕殺之王之昏<lb/>
　暗何如是之甚耶昔宋督殺孔父而及其君今鏞殺<lb/>
　三元帥而旋有興王之變亂臣賊子之為惡古今一<lb/>
<pb n="KR2i0022_WYG_011-13a"/>
　也髙麗五百年間强冦侵軼殆無寧嵗賴有英雄豪<lb/>
　傑文武智勇之才左右宣力能禦外侮而鎮國家者<lb/>
　如徐熈之平丹冦姜邯贊之制契丹尹瓘之逐女真<lb/>
　趙冲金就勵之定遼孽朴犀金慶孫之却䝉古金方<lb/>
　慶之靖海冦功在社稷而為時君所倚重也今紅賊<lb/>
　之變焚蕩宫闕屠戮生靈元帥克復廓清之功又有<lb/>
　大於向之将相矣惜哉㨗音纔報而緫兵為賊鏞所<lb/>
　圗三帥相繼遇害一國人人皆欲食鏞之肉而不可<lb/>
<pb n="KR2i0022_WYG_011-13b"/>
　得王何不察以死報功乎鄭文忠夢周為文以悼之<lb/>
　曰使泰山之礪轉為鋒刃之血蓋未嘗不痛恨於恭<lb/>
　愍也<lb/>
陞福州牧為安東大都䕶府安城縣為郡降水原府為<lb/>
郡<lb/>
　王之駐福也福人盡心供頓卒徴兵諸道收復京都<lb/>
　紅賊之招降楊廣也水原最先下州郡莫敢挫其鋒<lb/>
　安城獨以小邑設計殱賊賊不敢南下故割水原四<lb/>
<pb n="KR2i0022_WYG_011-14a"/>
　部曲以𨽻之<lb/>
趙小生誘引納克楚<lb/>
　時元亂納克楚據有瀋陽之地稱行省丞相<lb/>
入冦薩克繖等地<lb/>
　薩克繖即北青<lb/>
以我太祖為東北面兵馬使以禦之太祖遇於徳山洞<lb/>
擊走之又戰于韃靼洞大敗之<lb/>
　是戰納克楚妻謂其夫曰公周行天下復有如此将<lb/>
<pb n="KR2i0022_WYG_011-14b"/>
　軍乎宜遜而歸其妹亦曰斯人也天下無雙<lb/>
納克楚敗歸後遣人獻馬于王且及太祖蓋心服之也<lb/>
置禄轉色<lb/>
　自播遷來禄轉出納不任倉官别立一所謂之禄田<lb/>
　色又増斂民米豆名曰無端米民甚苦之<lb/>
冬十月地震監察大夫金續命等上書論臣道淆亂以<lb/>
致地震王召臺諫詰之臺諫面爭益切王怒甚栁淑進<lb/>
曰既求直言而怒言者可乎王怒小觧<lb/>
<pb n="KR2i0022_WYG_011-15a"/>
濟川請𨽻于元元以副樞阿勒坦布哈為耽羅萬户<lb/>
十二年二月王發清州地震及駐駕都城南興王寺金<lb/>
鏞反遣其黨犯行宫宦者安都赤右政丞洪彦博死之<lb/>
　是夜賊金守等五十餘人突至興王寺斬門者直入<lb/>
　詐稱奉帝㫖宿衛奔散宦者李剛達負王走詣大妃<lb/>
　宻室䝉毯而匿盗入王寢殿安都赤貎𩔖王欲以代<lb/>
　王遂臥于寝内賊認為王而殺之至右政丞洪彦博<lb/>
　所令曰出之帝命彦博正衣冠出見曰爾乃賊也何<lb/>
<pb n="KR2i0022_WYG_011-15b"/>
　稱命㫖賊殺之又分遣其黨殺留都宰相㑹左政丞<lb/>
　栁濯因朔例祝釐在妙蓮寺聞變将集兵討賊由間<lb/>
　道至廵軍鏞獨不赴妙蓮先至廵軍揚言討賊令諸<lb/>
　宰先詣行在與其門客華之元相目凡賊被執來者<lb/>
　不訊輙殺滅口<lb/>
遂轘鏞于雞林府<lb/>
　自宻城移囚于此<lb/>
傳首京城籍其家流斬其黨三十餘人王尚未忘鏞為<lb/>
<pb n="KR2i0022_WYG_011-16a"/>
之泣下<lb/>
遣贊成事李公遂如元進陳情表初諸竒敗皇后挾憾<lb/>
㑹崔濡在元諂事丞相搠思監及本國宦者朴不花又<lb/>
以金鏞為内應因説后謀搆王廢之而立徳興君<lb/>
　忠宣孽子為僧時在元<lb/>
公遂竒后外従兄也至是入元竒后厚待公遂歴言王<lb/>
實無罪只以諸竒盛滿不知足所致耳后怒猶未己令<lb/>
公遂奉徳興君東歸公遂托疾請留崔濡亦囑徳興須<lb/>
<pb n="KR2i0022_WYG_011-16b"/>
率公遂東歸公遂聞之謂書状官林樸曰吾既無父母<lb/>
又無後位已極矣豈復有顧藉意耶當祝髪入山不從<lb/>
彼也二人入奏帝不允<lb/>
太子<hi>竒后出</hi>以帝命召公遂上廣寒殿指殿額及金玉柱<lb/>
<hi>皆在萬夀山</hi>問之公遂皆對以諷語太子以公遂言奏帝曰<lb/>
朕固知此老賢汝外家唯此一人耳<lb/>
三司右使金光載卒諡文簡<lb/>
　鉉台子事忠定甚見委任及王即位杜門不出事母<lb/>
<pb n="KR2i0022_WYG_011-17a"/>
　盡孝母没廬墓終制每時祭涕泣不止王命旌表所<lb/>
　居曰靈昌孝子里家居不治生産左右書琴湛如也<lb/>
亷悌臣罷以栁濯為右政丞遥授李公遂為左政丞<lb/>
　紅賊之亂悌臣䭾妻帑財賄車馬甚盛棄母而去母<lb/>
　没不歛而𦵏㑹以金鏞姻好罷相<lb/>
元以徳興君為國王遣使收王印章王不出令百官陳<lb/>
兵衛以迎之使還百官耆老上書中書省請執送徳興<lb/>
君及崔濡<lb/>
<pb n="KR2i0022_WYG_011-17b"/>
十三年崔濡奉徳興君以元兵一萬渡鴨緑江圍義州<lb/>
弓庫門安遇慶七戰却之濡入據宣州候騎至定州遇<lb/>
慶又擊敗之虜其将宋臣吉刳以徇軍運慶為左翼我<lb/>
太祖為右翼崔瑩為中軍大敗賊兵于隨州之獺川奔<lb/>
還燕京者纔十七騎於是帝遣翰林學士承㫖竒田龍<lb/>
<hi>本國伊川縣人</hi>詔王復位執送崔濡王誅之<lb/>
以李公遂領都僉議洪淳李子松金庾等並除右職<lb/>
　初徳興之來國人在元者皆從之唯公遂等不従故<lb/>
<pb n="KR2i0022_WYG_011-18a"/>
　有是命<lb/>
十四年公主以難産薨葬正陵王手寫真日夜對食悲<lb/>
泣三年不御肉膳<lb/>
以妖僧遍照為師傅賜號清閒居士咨訪國政封真平<lb/>
侯<lb/>
　照靈山縣玉川寺奴也為僧目不知書王夢人抜劍<lb/>
　刺已有僧救之得免㑹金亢命以照見其貎惟肖王<lb/>
　大異之與語聦慧辯給王素信佛又惑夢屢宻召入<lb/>
<pb n="KR2i0022_WYG_011-18b"/>
　内與之談空李承慶見之曰亂國家者必此髠也鄭<lb/>
　世雲以為妖僧欲殺之王宻令避之承慶世雲死髠<lb/>
　而為頭陀復來見王始入内用事士大夫妻以為神<lb/>
　僧聴法求福而來照輙私焉<lb/>
宻直金蘭引照主其家以其二處女與之崔瑩責之照<lb/>
譖瑩出為雞林尹照以其愛憎即譖于王陞黜百官或<lb/>
至誅流人皆趨附<lb/>
瑞興君栁淑初見遍照出入禁闥稍抑之及其進用中<lb/>
<pb n="KR2i0022_WYG_011-19a"/>
傷大臣虐焰可畏每被招不徃照深銜之且惡忠直䜛<lb/>
毁百端王稍信之乃召淑執手歎曰何其衰耗乃爾淑<lb/>
乞歸田里遂許之<lb/>
任君輔雖因遍照復相内懐慚愧嘗白王曰崔瑩李龜<lb/>
壽皆興王功臣何罪貶黜且師傅本僧也雖國朝乏人<lb/>
豈可使賤僧為政取笑天下王不聴君輔退謂人曰以<lb/>
累葉衣冠幸䝉上恩承乏政府使無識僧得肆其奸後<lb/>
世其謂我何金普亦屢言於王遍照䜛普罷相欲并斥<lb/>
<pb n="KR2i0022_WYG_011-19b"/>
君輔王以不可一時俱黜只罷普君輔自是不復預聞<lb/>
國事<lb/>
王復以遍照為領都僉議使司事封鷲城君始稱姓辛<lb/>
改名盹王請屈行以救世盹陽不應以堅王意曰恐王<lb/>
信䜛王乃手書盟辭以誓之盹於是與議國政用事三<lb/>
旬罷逐親勲名望冡宰臺諫皆出其口始出禁中寓竒<lb/>
顯家以為僧時素通顯後妻主中饋貪淫日甚賂貨輻<lb/>
凑百官詣門議事飲酒啗肉恣意聲色謁王則清談齕<lb/>
<pb n="KR2i0022_WYG_011-20a"/>
菜菓茗飲宻直提學李逹衷嘗於廣坐謂盹曰人謂公<lb/>
酒色過度盹不悦即罷之<lb/>
十五年前刑部尚書鄭云敬卒<lb/>
　云敬剛直善治民嘗以書状如元竒后方寵中貴多<lb/>
　東人來饋頗倨傲云敬正色曰今日之饋為舊主也<lb/>
　中貴愕然曰秀才教我矣後任全州有元使盧某暴<lb/>
　横所至凌辱守令疾馳入州欲罪以不及郊迎云敬<lb/>
　引禮不屈即日棄去父老呼哭盧亦愧服留之不得<lb/>
<pb n="KR2i0022_WYG_011-20b"/>
　其剛直𩔖此<lb/>
王觀呼旗<lb/>
　國俗四月八日為佛生日家家燃燈羣童剪紙注竿<lb/>
　為旗周呼城中街里施米布為其費謂之呼旗<lb/>
左司議鄭樞右正言李存吾上疏極論盹王大怒召樞<lb/>
等面責時盹與王並據胡床存吾叱之曰老僧何得無<lb/>
禮如此盹惶駭不覺下床王愈怒下樞等于廵軍獄命<lb/>
李春富李穡鞫之必欲殺之春富問樞等曰誘爾上疏<lb/>
<pb n="KR2i0022_WYG_011-21a"/>
者誰歟皆不服抗對激烈穡謂春富曰自我太祖以來<lb/>
五百年間未嘗殺一諫官今因令公殺諫官恐惡聲逺<lb/>
播春富等然之得免死貶樞為東萊縣令存吾為長沙<lb/>
監務自是盹之桀驁尤甚宰相臺諫附盹而言路塞矣<lb/>
　初王在位日久宰相多不稱意嘗謂世臣大族親黨<lb/>
　根連互相掩蔽草野新進矯情飾行儒生懶而少剛<lb/>
　黨比徇情三者皆不足用也思欲得離世獨立之人<lb/>
　以革其弊及見盹以其出於賤㣲無所顧藉故抜於<lb/>
<pb n="KR2i0022_WYG_011-21b"/>
　髠緇授以國政而不疑也<lb/>
置田民推刷都監以辛盹為判事李仁任李春富為參<lb/>
佐<lb/>
　婦人訟者有姿色盹外示哀矜誘致其家輙淫焉由<lb/>
　是女謁盛行<lb/>
大起魯國公主影殿<lb/>
前政堂文學元松壽卒<lb/>
　松壽參銓注八年慎重名器不少私王敬重見松壽<lb/>
<pb n="KR2i0022_WYG_011-22a"/>
　至必起待之及盹用事以憂卒年四十三有宰相器<lb/>
　國人惜之<lb/>
侍中栁濯享王王安兩妃在東辛盹在西盹戲王曰二<lb/>
妃年少聖體不已勞乎<lb/>
　史臣曰龍樓建章之嚴尊卑所以定位桂掖椒房之<lb/>
　邃内外所以别嫌也而恭愍之於盹寵眤亦甚内外<lb/>
　無禁當享徳寧也與盹入見驚母后心其選二妃也<lb/>
　與盹共觀今濯之享也盹及王妃坐分東西使淫穢<lb/>
<pb n="KR2i0022_WYG_011-22b"/>
　之賊䙝近宫闕雖戲侮不遜亦莫之恤是何心哉平<lb/>
　居不嚴宫闈内外之别長姦宄肆伴奐無涯之心則将<lb/>
　何以禁其未然乎<lb/>
十六年有民兄弟偕行弟得黄金二錠以其一與兄至<lb/>
陽川江同舟而濟弟忽投金于水兄怪而問之答曰吾<lb/>
平日愛兄甚篤今而分金忽萌忌兄之心此乃不祥之<lb/>
物也不若投諸江而忘之兄曰汝言誠是亦投金于水<lb/>
時同舟者皆愚民故無有問其姓名邑里云<lb/>
<pb n="KR2i0022_WYG_011-23a"/>
以判開城府事李穡兼大司成增置生員又選經術之<lb/>
士金九容鄭夢周朴尚裏朴宜中李崇仁等皆兼學官<lb/>
　初館生不過數十穡更定學式每日坐明倫堂分經<lb/>
　授業講畢論難忘倦於是學者坌集程朱性理之學<lb/>
　始興時經書至東方只朱子集註耳夢周講説𤼵越<lb/>
　出人意聞者頗疑及得胡炳文四書通無不脗合穡<lb/>
　曰夢周論理横説竪説無非當理推為東方理學之<lb/>
　祖<lb/>
<pb n="KR2i0022_WYG_011-23b"/>
以僧千禧為國師禪顯為王師<lb/>
　二僧皆盹所善者王九拜禪顯立受百官朝服就班<lb/>
　盹獨戎服立殿上顧謂史官尹紹宗曰毋妄書國事<lb/>
　吾将取觀之<lb/>
知都僉議呉仁澤與前侍中慶千興等八九人宻議曰<lb/>
辛盹邪佞隂狡好䜛毁人斥逐勲舊殺戮無辜黨與日<lb/>
盛道詵記有非僧非俗亂政亡國之語必是此人宜白<lb/>
王早除之判書辛貴聞之以告盹盹入告于王捕繫仁<lb/>
<pb n="KR2i0022_WYG_011-24a"/>
澤等並杖流南裔<lb/>
雞林府院君李齊賢卒諡文忠<lb/>
　齊賢頊之子自幼嶷然如成人忠宣留元構萬卷堂<lb/>
　姚燧閻復元明善趙孟頫等諸學士咸逰王門齊賢<lb/>
　周旋其間學益進天資厚重加以文學發於議論措<lb/>
　諸事業俱有可觀平生未嘗疾言遽色自號益齋人<lb/>
　無貴戚皆稱益齋然不樂性理之學無定力嘗權行<lb/>
　省陞陛上拜表儀衛與王無異人譏之<lb/>
<pb n="KR2i0022_WYG_011-24b"/>
林樸好詭異又喜立名嘗自言但知奉公未嘗千謁然<lb/>
每夜敝衣徒行出入盹家為盹畫計蹤跡詭秘且譽盹<lb/>
盛徳盹悦之譖罷劄子房知印成石璘以樸代之自是<lb/>
樸善伺候王意又揣盹好惡惟務迎合見遇日宻<lb/>
　史臣曰樸名士也當紅冦之㨗運籌戎幕當徳興之<lb/>
　變誓死不從出使耽羅秋毫不犯屢抗疏定科舉之<lb/>
　法陳時政之弊當時物論孰不以樸為賢為能也哉<lb/>
　使樸死於徳興之變而不至於今日則一生終始千<lb/>
<pb n="KR2i0022_WYG_011-25a"/>
　載之下孰得而知者哉<lb/>
十七年<lb/>
　元至正二十八年　大明太祖洪武元年<lb/>
罷國子監試<lb/>
都僉議侍中栁濯與鄭思道上書極諫影殿之役<lb/>
　自上輪寺移營于馬巖<lb/>
王怒下濯等于廵軍欲殺之命李穡製教諭衆穡請罪<lb/>
名而不奉教王大怒并下穡于獄使李仁任鞫之穡曰<lb/>
<pb n="KR2i0022_WYG_011-25b"/>
今濯在獄穡為問事官而敢盡言者欲王動心省悟也<lb/>
因泣下仁任具以聞王感悟命釋濯等<lb/>
𤣥風人郭儀每遇名日徃靈山奠盹父墳令直墳者具<lb/>
辭逹盹盹喜召之拜正言後除按亷使<lb/>
辛盹殺栁淑<lb/>
　初淑之退歸也於餞席作詩末云不是忠衰誠意薄<lb/>
　大名之下久居難盹隂求淑罪有人為盹誦此詩盹<lb/>
　譖于王曰淑以句踐比上范蠡自比罪莫大焉王乃<lb/>
<pb n="KR2i0022_WYG_011-26a"/>
　命杖之除名籍没旽遣人縊殺之初家人送龍腦又<lb/>
　謂不如走乃送良馬淑曰君父天也天可逃乎死生<lb/>
　有命亡将何之遂就死顔色如平時人皆為之流涕<lb/>
　其子實與厚皆流竄及盹誅王始知其然悼甚雪其<lb/>
　寃諡文僖<lb/>
金文鉉譖辛旽弑其父逹祥及其兄君鼎<lb/>
　初文鉉夜入其兄君鼎妾房見捕其父欲黜之故譖<lb/>
　於旽<lb/>
<pb n="KR2i0022_WYG_011-26b"/>
遣禮儀判書張子温聘于吴王王禮接甚厚使六部御<lb/>
史臺宴會至臺宴日張樂大夫謂子温曰憲司之㑹未<lb/>
曾用樂今日之樂為使臣耳子温曰樂以和為主諸公<lb/>
既以和氣相接何必用樂夫子曰禮云禮云玉帛云乎<lb/>
哉樂云樂云鐘鼓云乎哉大夫曰尚書既知禮樂之本<lb/>
不必用樂乃止吴王聞之加厚禮以遣<lb/>
　史臣曰子温市井之人也尚以一言見重於他國以<lb/>
　盗一時之譽則其使於四方者選用士大夫有學問<lb/>
<pb n="KR2i0022_WYG_011-27a"/>
　者遣之可也<lb/>
十八年用循資格<lb/>
大明太祖髙皇帝遣符寶郎偰斯賜王璽書以諭之於<lb/>
是停元至正年號行洪武年號<lb/>
　七月為始<lb/>
王遣洪尚戴如大明賀登極<lb/>
王謁太后語及旱甚太后曰王知天之所以旱歟奈何<lb/>
委政臣下多殺有功無罪之人大興土木致傷和氣耶<lb/>
<pb n="KR2i0022_WYG_011-27b"/>
因泣下沾襟王有不豫色曰母后何彰子之過若是其<lb/>
甚耶自是孝衰蓋因盹譖也<lb/>
二十年前長沙監務李存吾卒<lb/>
　存吾慶州人早孤力學慷慨有志節簡重寡言年十<lb/>
　餘賦江漲詩云大野皆為没孤山獨不降識者異之<lb/>
　及疏逆旽貶黜退居公州之石灘旽勢益熾憂憤成<lb/>
　疾疾革令左右扶起曰旽尚熾乎曰然還臥曰旽亡<lb/>
　吾乃亡返席未安而逝後王思其忠贈成均大司成<lb/>
<pb n="KR2i0022_WYG_011-28a"/>
　其子來時年十嵗王手書諫臣存吾之子安國下政<lb/>
　房授直長安國來小字<lb/>
辛盹謀反伏誅王嘆曰益齋嘗言旽骨相似古兇人必<lb/>
貽後患先見之明不可及已<lb/>
　盹初以僧行見信于王既納金蘭女又蓄妾無算卿<lb/>
　大夫妻貎美者必宻招私之凡在朝者希恩畏威爭<lb/>
　獻臧獲寶器王猶以不受禄不近色不置田園信重<lb/>
　之盹恣行威福恩讐必報世家大族誅殺殆盡出則<lb/>
<pb n="KR2i0022_WYG_011-28b"/>
　<hi>原缺</hi>
　<lb/>
　相之職舉而庶司百寮各供其職及其弊也省宰增<lb/>
　至七八人事元以來事多倉猝僉議宻直每於都評<lb/>
　議使司㑹議而商議之名又起與國政者至六七十<lb/>
　人於是六部徒為虚設百司渙散無統而政事不復<lb/>
　修舉國隨以亡嗚呼悲哉<lb/>
置子弟衛選年少貎美者屬焉以代言金興慶緫之<lb/>
<pb n="KR2i0022_WYG_011-29a"/>
　洪倫韓安權縉洪寛盧瑄等在選中以淫穢得幸王<lb/>
　慮無嗣使倫安輩强辱諸妃冀其生男以為已子定<lb/>
　惠慎三妃死拒不從王性不喜色又不能御故公主<lb/>
　生時御幸甚希及薨雖納諸妃置諸别宫不敢近日<lb/>
　夜悲思公主遂成心疾嘗納年少之婢于房中召倫<lb/>
　輩亂之王旁穴窓壁視之及心歆動引倫等入臥内<lb/>
　使為其状<lb/>
倭船二十七艘入揚州留三日諸将領兵出戰大敗王<lb/>
<pb n="KR2i0022_WYG_011-29b"/>
以各司成衆愛馬及五部坊里人分𨽻五軍親率出昇<lb/>
平遂次龍泉寺以閲兵<lb/>
　先是倭冦時時竊發於慶尚全羅等道邉境而已至<lb/>
　是倭勢大熾西北東南諸道畿甸郡縣無處不發國<lb/>
　之兵備疎虞又不習水戰兵出輙敗<lb/>
中郎将李禧鄭准提等上平冦䇿王大悦以禧為楊廣<lb/>
道安撫使准提為全羅道安撫使<lb/>
　准提與禧上疏凡數十條其畧以為深陸之民不嫻<lb/>
<pb n="KR2i0022_WYG_011-30a"/>
　舟楫難以禦倭但簽生長海島及自請水戰者令臣<lb/>
　等将之期以五年可清海道都廵問使則徒費軍餉<lb/>
　擾民生乞罷之准提改名地<lb/>
二十二年左正宫尹紹宗以金興慶等羣小在王側亂<lb/>
政宦者金師幸迎合王意大興影殿之役草疏欲請去<lb/>
興慶斬師幸罷影殿役獻納金允升諫議禹𤣥寶等托<lb/>
以紹宗在告曠職劾去之<lb/>
王朝太后太后曰影殿壮麗天下罕比勞民傷財莫甚<lb/>
<pb n="KR2i0022_WYG_011-30b"/>
焉水旱災害靡不由此請罷其役又人臣出從王事入<lb/>
治家産而金興慶等諸子弟日夜在宫不得歸家豈不<lb/>
怨王王嘗偏信賊盹不聴予言㡬至誤國今又若爾何<lb/>
耶宜令子弟輪番宿衛且萬㡬至繁宵旰勤政猶懼不<lb/>
給今王日中而起軍國之務豈無稽滯王宜夙興夜寐<lb/>
親聴國政以孝老母王不悦欲辭出后三復言之乃對<lb/>
曰謹従命太后又問曰何不御妃嬪王曰無如公主者<lb/>
因泣下太后笑曰死理之常王亦終不免矣何慟之甚<lb/>
<pb n="KR2i0022_WYG_011-31a"/>
恐為人笑慎勿復然<lb/>
遣贊成事崔瑩討濟州平之<lb/>
　韓邦彦受命徃徴進獻馬于濟州州酋等曰何敢以<lb/>
　元世祖蓄放之馬獻大明只送三百匹明使林宻等<lb/>
　大怒於是遣瑩討平之<lb/>
作花園八角殿於泥峴<lb/>
　周植花木以備宴逰<lb/>
二十三年興安府院君李仁復卒諡文忠<lb/>
<pb n="KR2i0022_WYG_011-31b"/>
　仁復為人正大謹厚以禮自守力學善屬文國家辭<lb/>
　命多出其手王方寵辛旽仁復宻啓旽非端人他日<lb/>
　必為變請逺之不聴及旽誅王嘆其先見之明至是<lb/>
　患疽垂殁弟仁任勸念佛對曰吾平生素不佞佛今<lb/>
　豈可自欺<lb/>
改牟尼奴名曰禑封江寧府院大君追封故宫人韓氏<lb/>
祖考以禑冒稱韓氏出也<lb/>
宦者崔萬生幸臣洪倫等弑王<lb/>
<pb n="KR2i0022_WYG_011-32a"/>
　前一日萬生侍王如厠宻啓曰益妃與洪倫合有身<lb/>
　已五月矣王曰明日謁昌陵将殺倫以滅口汝知此<lb/>
　謀亦不免萬生懼是夜與倫瑨寛安瑄等謀乗王醉<lb/>
　手刃之呼曰賊自外至也黎明李仁任入見屏障及<lb/>
　萬生衣上有渫血痕下萬生獄鞫之得其状遂繫倫<lb/>
　等<lb/>
百官㑹于市轘萬生倫斬韓安權瑄洪寛盧瑨及其諸<lb/>
子並流父兄親黨<lb/>
<pb n="KR2i0022_WYG_011-32b"/>
金興慶伏誅<lb/>
　初吾獻聞洪倫等謀以告興慶以倫等有寵恐王不<lb/>
　信反為所害猶豫未敢聞及亂作獻具告崔瑩瑩遣<lb/>
　獻與興慶貶所對辨興慶顧獻曰汝尚乳臭吾薦汝<lb/>
　先王汝反欲噬我耶獻曰吾以倫等逆謀告公乃所<lb/>
　以報公徳也興慶無以對<lb/>
稷山君白文寶卒<lb/>
　文寶善屬文性質直不惑異端<lb/>
<pb n="KR2i0022_WYG_011-33a"/>
金義殺大明使蔡斌奔于北元<lb/>
　仁任為宰相恐有問罪之師宻遣安師琦囑義殺斌<lb/>
　以滅口仍欲與北元和親<lb/>
辛禑<lb/>
　小字牟尼奴辛盹娶私婢般若生禑恭愍稱為已子<lb/>
　辛禑元年　大明洪武八年<lb/>
遣崔源如京師告喪請諡及承襲<lb/>
　𤣥陵被弑金義殺使國人以通使為疑鄭夢周朴尚<lb/>
<pb n="KR2i0022_WYG_011-33b"/>
　衷建議請遣<lb/>
北元以𤣥陵無嗣封瀋王暠孫托克托布哈為國王<lb/>
　納克楚遣使來告<lb/>
擢安東府使李寶林為大司憲後寶林阿仁任意劾<lb/>
林樸為世所少<lb/>
　寳林嘗宰京山府道聞婦人哭聲若有喜者執訊之<lb/>
　果與奸夫謀殺夫者有人訟鄰人割我牛舌鄰人不<lb/>
　服寳林渴其牛㑹里人各将水次第飲牛里人如令<lb/>
<pb n="KR2i0022_WYG_011-34a"/>
　至所割人則牛駭走訊之果服云食我禾故斷其舌<lb/>
　又人馬逸食人麥苗殆盡麥主将訴之馬主曰我有<lb/>
　麥田稔與汝請勿訴麥主許之及夏麥再苗猶可取<lb/>
　馬主曰汝麥亦稔不與麥主訴寳林命馬主坐麥主<lb/>
　立曰俱走不及者罸馬主不及詰之曰彼立我坐其<lb/>
　能及乎寳林曰麥亦然牧而後苗其及稔乎汝逸馬<lb/>
　食麥罪一也乞令不告罪二也違約不與罪三也亂<lb/>
　法之民不可不懲遂杖之以麥與告者為政嚴明𩔖<lb/>
<pb n="KR2i0022_WYG_011-34b"/>
　此至是以治最擢拜是職<lb/>
羅興儒上書請行成日本乃以興儒為通信使遣之<lb/>
　興儒初至日本國人以為諜者囚之我國良柔在其<lb/>
　國請釋之其國僧周佐寄書云西海亂臣割據西邉<lb/>
　觀釁出冦非我所為當克復後誓天指日禁約海冦<lb/>
北元遣使來李仁任池淵等欲迎之金九容李崇仁鄭<lb/>
道傅權近等上書都堂曰若迎北使舉國之人皆䝉亂<lb/>
賊之罪仁任與慶復興不受其書令道傅迎元使道傅<lb/>
<pb n="KR2i0022_WYG_011-35a"/>
詣復興第曰我當斬使首而來不爾則縳送于明辭頗<lb/>
不遜復興仁任怒乃流道傅于㑹津大司成鄭夢周等<lb/>
亦上書言迎元使之不可判典校寺事朴尚衷再上疏<lb/>
極論迎北使棄順從逆背强向弱之非計辭意俱切獻<lb/>
納李詹正言全伯英亦上疏糾舉仁任池淵唇齒煽變<lb/>
將然之禍不可測請誅之禹仁烈韓理阿仁任意上書以<lb/>
為諫官論宰相非細故也於是下詹伯英于獄使崔瑩<lb/>
淵鞫之辭連尚衷及田禄生瑩酷加刑訊並杖流之禄<lb/>
<pb n="KR2i0022_WYG_011-35b"/>
生尚衷皆道死又以鄭夢周金九容李崇仁林孝先亷<lb/>
廷秀亷興邦朴形鄭思道李成林尹虎崔乙義趙文信<lb/>
等謀害已並流之<lb/>
　尚衷慷慨有大志博學善屬文兼通星命其行已蒞<lb/>
　官必以其道不義而富且貴視之蔑如也<lb/>
　史臣曰瑩以正直自許而反助兇黨嚴加酷刑賊害<lb/>
　忠良觀後日攻遼之計則瑩之心自見矣<lb/>
改定都城五部户數凡屋間架二十以上為一户出軍<lb/>
<pb n="KR2i0022_WYG_011-36a"/>
一丁間架小則或併四五家為一户<lb/>
　史臣曰太祖始置六衛衛有三十八領領各千人上<lb/>
　下體統相為維持有唐府衛之遺意肅宗志吞女真<lb/>
　日事鍊兵置别班吏胥商賈僕𨽻髠緇亦皆𨽻焉雖<lb/>
　得一時之少效已不合於古制矣毅明已後軍政一<lb/>
　歸於權姦國無一旅一伍之卒将皆私家之将兵皆<lb/>
　私家之兵及至封疆多事倉皇調發括中外文武散<lb/>
　職白丁雜色賤𨽻家僮無問賢愚皆編行伍或以屋<lb/>
<pb n="KR2i0022_WYG_011-36b"/>
　架多少出丁有差軍政之不修一至於此雖欲禦外<lb/>
　侮保邦家得乎<lb/>
下金義母妻于廵軍獄将殺之憲府言義雖叛逆婦女<lb/>
何知請勿殺乃没為尚州官婢<lb/>
以河允源為大司憲允源嘗書知非誤斷皇天降罸八<lb/>
字牌於柱每赴臺必掛後視事<lb/>
　辛禑二年　洪武九年<lb/>
卒盹妾般若夜潛入太后宫呼曰我實生主上何母韓<lb/>
<pb n="KR2i0022_WYG_011-37a"/>
氏耶仁任下般若獄兩府臺諫及耆老㑹興國寺議辨<lb/>
般若事竟投般若于臨津<lb/>
　般若臨鞫呼曰天若知吾寃此門必頽司議許時纔<lb/>
　入門門自頽人頗疑之<lb/>
放僧懶翁于宻城郡<lb/>
　時懶翁于揚州檜巖寺設文殊㑹寺外士女無貴賤<lb/>
　爭齎布帛果餅施與猶恐不及寺門填咽故放之行<lb/>
　至驪興神勒寺死懶翁惠勤號也<lb/>
<pb n="KR2i0022_WYG_011-37b"/>
知貢舉政堂文學洪仲宣復以詩賦取士罷鄉試殿試<lb/>
議者非之<lb/>
以栁濴為全羅道元帥河乙沚聞濴代已來輙歸晉州<lb/>
農荘倭乗隙而至無敢禦者杖流乙沚配河東<lb/>
　乙沚無才行且有簠簋之誚賂權貴得任閫寄<lb/>
倭冦扶餘至公州元帥朴仁桂戰死崔瑩請自徃擊之<lb/>
乃與楊廣道元帥崔公哲等擊倭於鴻山賊隠林中射<lb/>
瑩中口血流離神色自若射其賊應弦而倒戰益力遂<lb/>
<pb n="KR2i0022_WYG_011-38a"/>
大敗之俘斬殆盡凱還論功以瑩為鐵原府院君<lb/>
禑始習馳馬放鷹<lb/>
　禑初稍志于學李仁任池淵林堅味等不喜儒竟以<lb/>
　珍玩導之<lb/>
葬順敬王后韓氏于懿陵<lb/>
　時韓畧自言我韓氏宗人也初韓氏卒我與韓氏族<lb/>
　僧能祐火其屍收骨厝于奉恩寺松林乃于寺之北<lb/>
　岡𤼵燒骨一缸備儀物移葬顯陵之西轜車至十川<lb/>
<pb n="KR2i0022_WYG_011-38b"/>
　橋祖奠将徹燒魂帛延及柩幄并爇儀物惟柩賴救<lb/>
　得免時人怪之或云天火<lb/>
　辛禑三年　大明洪武十年<lb/>
始行北元宣光年號<lb/>
池淵欲娶故大司憲王重貴妻至其第重貴妻捽其胡<lb/>
批其頰曰寧死従汝乎遂奔告崔瑩曰淵以妾有華屋<lb/>
故欲有之暴辱於妾公以清白聞故來告耳淵後與仁<lb/>
任有隙相積不平㑹淵門客結朋黨自謂池門四傑<lb/>
<pb n="KR2i0022_WYG_011-39a"/>
　金允升華之元李悦金承徳<lb/>
且議仁任厚接北使停洪武年號之非仁任聞之以為<lb/>
誹謗朝政鞫流悦之元承徳于清州又嗾臺諫劾允升<lb/>
朋黨於是允升隂與淵謀去仁任仁任知其状與慶復<lb/>
興白禑誅淵及允升益謙<hi>益謙淵子</hi>遣人斬之元悦承徳等<lb/>
于配所<lb/>
遣前大司成鄭夢周于日本<lb/>
　時朝廷忌夢周故遣之<lb/>
<pb n="KR2i0022_WYG_011-39b"/>
始置火焰都監<lb/>
　從判事崔茂宣之言也時元焰焇匠李元與茂宣同<lb/>
　里閈茂宣竊問其術使家僮數人私習試之建白于<lb/>
　朝<lb/>
慶尚道倭冦大熾守将不能禦乃遣我太祖與金得齋<lb/>
等徃擊之太祖并日而行與賊戰於智異山相距二百<lb/>
許歩有一賊背立俯身手扣其臀示無畏心辱之太祖<lb/>
用片箭射之一矢而倒賊驚懼氣奪即大破之餘賊狼<lb/>
<pb n="KR2i0022_WYG_011-40a"/>
狽登山臨絶崖露刃垂槊如蝟毛官軍不得上太祖令<lb/>
軍中曰我馬先登則汝登當隨之遂觀地勢抜劒用刃<lb/>
背打馬一躍而上軍士或推或攀而隨之賊墜崖死者<lb/>
大半遂奮擊殱之後又擊倭於海州大破之<lb/>
　辛禑四年　大明洪武十一年<lb/>
鄭夢周至自日本<lb/>
復行洪武年號<lb/>
　辛禑五年　洪武十二年<lb/>
<pb n="KR2i0022_WYG_011-40b"/>
殺贊成事楊伯淵洪仲宣于流所<lb/>
又殺前提學金濤等七人杖流成石磷栁曼殊等四人<lb/>
　仲宣與李仁任林堅味等同在政房有隙罷歸宜寧<lb/>
　田里伯淵恃戰功頗自驕矜仁任堅味等嗾憲府劾<lb/>
　伯淵通弟妻又奸李仁壽成大庸妾削職流于陜州<lb/>
　崔瑩白禑曰伯淵謀害兩侍中欲自為相請按治其<lb/>
　黨禑命瑩治之辭連仲宣臨死仰天誓曰予若無罪<lb/>
　<hi>闕</hi>　　　　威及死天果大雷電以風又殺<hi>闕</hi>
<pb n="KR2i0022_WYG_011-41a"/>
　　　濤臨死對獄官曰我死不足惜<hi>闕</hi>
　其殃獄官皆惕然知其寃濤門生<hi>闕</hi>　　　　随至<lb/>
　門外䕶屍有李悰者抱屍入川洗血<hi>闕</hi>　衣之裹以<lb/>
　簟網其頭而懸之再拜而去瑩之斷此獄刑戮過重<lb/>
　國人寃之<lb/>
　辛禑六年　洪武十三年<lb/>
明徳太后洪氏薨<lb/>
　恭愍王母臨薨謂禑曰我國傳世将五百年人君多<lb/>
<pb n="KR2i0022_WYG_011-41b"/>
　不聴臣僚所言願王稽大義决大事必咨慶復興李<lb/>
　仁任崔瑩及諸相慎勿觸情直行又君舉必書不可<lb/>
　數出郊野以事逰觀<lb/>
禑出逰里巷射狗<lb/>
　自是射殺雞犬日以為常城中雞犬㡬盡<lb/>
李仁任林堅味忌侍中慶復興清直托以嗜酒不治事<lb/>
白禑流清州又杖流復興所善評理薛徳等于外以尹<lb/>
桓為侍中<lb/>
<pb n="KR2i0022_WYG_011-42a"/>
以崔瑩兼海道都統使以我太祖為楊廣全羅慶尚道<lb/>
都廵察使邉安烈等為副皆受其節制<lb/>
　倭自鎮浦之敗攻陷郡縣奮志殺掠三道沿海之地<lb/>
　蕭然一空自有倭患未有如此之比故有是命<lb/>
元帥裴克亷鄭地等擊倭于沙斤乃驛敗績倭焚雲峯<lb/>
縣屯引月驛聲言将牧馬于光之金城北上中外大震<lb/>
太祖與安烈等引兵至南原克亷等來謁歡悦咸曰賊<lb/>
在險不若俟其屈與戰太祖慨然曰興師敵愾猶恐不<lb/>
<pb n="KR2i0022_WYG_011-42b"/>
見賊今遇賊不擊可乎遂部署諸将入險與戰大敗之<lb/>
　太祖入險賊竒鋭果突出太祖以大羽箭栁葉箭迭<lb/>
　射七十餘發皆中其面應弦而斃凡三遇鏖戰殱之<lb/>
　後又接戰有賊将引槊向太祖甚急偏将李豆蘭射<lb/>
　殪之太祖馬中矢而仆易乗又中仆又易乗飛矢中<lb/>
　太祖左脚抽矢氣益壮賊有一将年纔十五六骨貎<lb/>
　端麗驍勇無比乗白馬舞槊馳突所向披靡稱阿只<lb/>
　抜都太祖欲射之以其人面上皆被堅甲無隙可射<lb/>
<pb n="KR2i0022_WYG_011-43a"/>
　太祖謂豆蘭曰我射兠牟頂子落汝便射之遂躍馬<lb/>
　射之正中頂子兠牟絶纓而側其人急整之太祖即<lb/>
　射之又中頂子兠牟遂落豆蘭便射殺之於是賊挫<lb/>
　氣太祖挺身奮擊遂大破之川流盡赤獲馬一千六<lb/>
　百餘匹餘賊七十餘人奔智異山<lb/>
　辛禑七年　洪武十四年<lb/>
禑乗醉馳馬于龍首山墜馬輿還崔瑩泣諫曰忠惠王<lb/>
好色然必以夜不使人見忠肅王好逰然必以時不使<lb/>
<pb n="KR2i0022_WYG_011-43b"/>
民怨今殿下逰戲無度以致墜馬傷體臣等備位宰相<lb/>
不能匡相何面目見人禑曰自今改之<lb/>
　辛禑八年　洪武十五年<lb/>
政堂文學鄭公權卒<lb/>
　公權性恭儉謹厚居官以正家廟制廢公權以祭器<lb/>
　藏于别室堂祭之日必手自滌之奠物務極蠲潔疾<lb/>
　權姦用事常懐憤惋遂患背疽而卒<lb/>
禑嘗馳騁閭里而尚畏懼臺諫宦豎進説曰臺諫皆上<lb/>
<pb n="KR2i0022_WYG_011-44a"/>
所除如有忤㫖替之何難自是禑益輕臺諫無復忌憚遊<lb/>
戲畋獵無虚日權近屢上疏又與同僚極諫禑醉甚欲<lb/>
射之<lb/>
胡抜都嘗虜掠東北面至是來冦端州我太祖以都指<lb/>
揮使赴東北面時李豆蘭以母喪在青州<hi>即今北青</hi>太祖使<lb/>
人强起之豆蘭乃脱衰服拜哭告天佩弓箭従行為前<lb/>
鋒先與戰大敗而還太祖尋至胡抜都著厚鎧三重襲<lb/>
紅褐衣乘黑牝馬横陣待之意輕太祖獨抜劒挺身馳<lb/>
<pb n="KR2i0022_WYG_011-44b"/>
出太祖亦單騎抜劒馳進揮劒相擊交相閃過不能中<lb/>
胡抜都未及勒馬太祖急廻騎射其背鎧厚箭未深入<lb/>
復射其馬馬倒而墮太祖又欲射之其麾下大至共救<lb/>
胡抜都僅以身遁去<lb/>
　辛禑九年　大明洪武十六年<lb/>
遣政堂文學鄭夢周如京師賀聖節且請諡承襲<lb/>
　時本國與朝廷多釁帝怒将加兵於我増定嵗貢乃<lb/>
　以五嵗貢不如約杖流使臣洪尚載金寶生李子庸<lb/>
<pb n="KR2i0022_WYG_011-45a"/>
　等于逺地至是當遣使賀聖節人皆憚行規避最後<lb/>
　乃擬遣宻直副使陳平仲平仲以臧獲賂林堅味遂<lb/>
　辭疾堅味即舉夢周禑召面諭對曰君父之命水火<lb/>
　尚不避况朝天乎然我國去南京凡八千里除候風<lb/>
　渤海實九十日程今去聖節纔六旬脱候風浹旬則<lb/>
　餘日僅五十日此臣恨也禑曰何日就道對曰安敢<lb/>
　留宿遂行<lb/>
　辛禑十一年　大明洪武十八年<lb/>
<pb n="KR2i0022_WYG_011-45b"/>
代言尹就掌成均試皆取勢家乳臭之童時人譏之以<lb/>
為粉紅榜<lb/>
　兒童好著粉紅衣故云<lb/>
鄭夢周與金庾洪尚載周謙等還自京師<lb/>
　初夢周倍道及節日進表帝嘉之特賜慰撫優禮以<lb/>
　送前此賀聖節使金庾及賀正使洪尚載周謙賀千<lb/>
　秋使李子庸以海道阻險皆不及期故帝詰其受命<lb/>
　稽緩且鞫弑君殺使之故竄于大理至是皆放還且<lb/>
<pb n="KR2i0022_WYG_011-46a"/>
　許通朝聘<lb/>
地震聲如陣馬之奔牆屋頽圯人皆出避松岳西嶺石<lb/>
崩禑曰此地震無乃天欲陷遼東耶<lb/>
命贊成事沈徳符檢㸃進獻物于平壤府禁私挾金銀<lb/>
者押物魏堅犯令斬以徇<lb/>
雞林君李逹衷卒<lb/>
　逹衷剛直不撓有識鑑嘗為東北面都廵問使及還<lb/>
　我桓祖餞于野行酒逹衷立飲太祖行酒跪飲桓祖<lb/>
<pb n="KR2i0022_WYG_011-46b"/>
　怪問之曰此子誠異人非公所及公之家業必此子<lb/>
　大之因以子孫屬之恭愍朝擢為宻直提學忤旽罷<lb/>
　所著詩文大為李齊賢所稱賞<lb/>
帝遣張溥段祐等來賜詔周倬雒英等來册禑為王又<lb/>
賜敬孝王諡恭愍於是禑焚黄于太廟致膰于溥及倬<lb/>
溥躬迎以受倬方食齎膰者不告置厨而去倬大怒責<lb/>
以三大不敬<lb/>
　慢天子之命一也忽國王之教二也輕祖宗之賜三<lb/>
<pb n="KR2i0022_WYG_011-47a"/>
　也<lb/>
倬等又求見我國祀典乃書社稷籍田風雲儀目以示<lb/>
之倬仍加忠臣烈士孝子順孫義夫節婦使并祀之及<lb/>
還禑贐以白金苧布衣服鞍馬不受曰今身不受寒且<lb/>
不徒行受将焉用但受朝臣贈行詩覽而歎曰東方有<lb/>
人矣禑遣曹敏脩河崙禹𤣥寶等如京師謝恩<lb/>
禑調馬于花園謂左右曰将水青木公文來予将制此<lb/>
馬<lb/>
<pb n="KR2i0022_WYG_011-47b"/>
　時李仁任林堅味亷興邦縦其家人有良田率以水<lb/>
　青木杖而奪之其主雖有公家文劵莫敢與辨時人<lb/>
　謂之水青木公文禑聞而惡之故每言之<lb/>
　辛禑十二年　洪武十九年<lb/>
禑在李仁任第仁任妻進大爵禑盡爵戲曰吾一則為<lb/>
孫一則為婢婿今而對飲無乃失禮耶乃冒處容假面<lb/>
作戲以悦之<lb/>
韓山府院君李穡掌貢舉以舊例享禑于花園禑以穡<lb/>
<pb n="KR2i0022_WYG_011-48a"/>
為師傅敬重之親執手入欲對榻坐穡固辭禑親牽内<lb/>
廐鞍馬賜之<lb/>
漆原府院君尹桓卒<lb/>
　桓家鉅富嘗乞告歸漆原嵗大饑人相食乃散家財<lb/>
　以賑之又取貧民稱貸契劵悉燒之時方乆旱忽水<lb/>
　湧桓田浸及人田大熟慶尚之民稱之不已<lb/>
又遣鄭夢周如京師請蠲減嵗貢夢周奏對詳明得除<lb/>
五年未納者及増定嵗貢常數禑喜甚賜衣帶鞍馬<lb/>
<pb n="KR2i0022_WYG_011-48b"/>
　辛禑十三年　洪武二十年<lb/>
定百官冠服<lb/>
　一品至九品皆服紗帽圓領其品帶有差主是議者<lb/>
　鄭夢周河崙亷廷秀姜淮伯李崇仁也百官皆服之<lb/>
　禑與宦者及幸臣獨不服<lb/>
禑徴六道倡優陳百戲于東江必竭帑藏以供雜戲宰<lb/>
執臺諫不能諫至有作竒技以逢迎者一日禑裸水中<lb/>
以交羣妓天大雷電以雨<lb/>
<pb n="KR2i0022_WYG_011-49a"/>
張萬平李玖李種徳朝京師至遼東帝以本國執政之<lb/>
臣輕薄譎詐難以信憑勅遼東都司不許入聘乃還<lb/>
倭冦光州執前政金彦卿妻金氏欲汚之金罵賊大呌<lb/>
賊殺之井邑縣景徳妻安氏李得仁妻李氏亦不汚于<lb/>
賊皆死之<lb/>
　辛禑十四年　洪武二十一年<lb/>
誅亷興邦林堅味都吉敷李成林王福海并其族黨先<lb/>
是前宻直副使趙胖以奪田凌辱之故斬興邦奴李光<lb/>
<pb n="KR2i0022_WYG_011-49b"/>
于白州興邦聞之大怒誣胖謀叛收其妻及母仍逮捕<lb/>
胖禑命廵軍官及臺諫典法雜訊胖曰六七貪婪宰相<lb/>
縦奴四方奪人田民戕害百姓是大賊也今斬李光者<lb/>
為國家除民賊耳何云謀叛拷掠竟日不服時興邦為<lb/>
廵軍上萬户必欲誣服治極慘酷胖罵辱不小屈興邦<lb/>
使人亂擊其口左司議金若采以為不可而止之後數<lb/>
日禑如崔瑩第議胖獄命釋胖及母妻賜醫藥遂誅興<lb/>
邦等諸族黨其子孫在襁褓者皆投之江於是置田民<lb/>
<pb n="KR2i0022_WYG_011-50a"/>
辨正都監考覈林亷等奪佔民田又遣使各道捕其家<lb/>
臣惡奴誅之獨赦李仁任安置京山府<lb/>
　初仁任謀竊國柄援立禑一國威福在其掌握支黨<lb/>
　根據殺害忠良時又比之李猫堅味為其腹心放黜<lb/>
　文臣請與興邦為婚三奸為一權奸親黨布列兩府<lb/>
　中外要職無非私人奪人土田籠山絡野奪人奴婢<lb/>
　千百為羣州縣津驛陵寝宫庫之田皆被攘取背主<lb/>
　逃賊之人歸之如市亷使守令莫敢徴發瑩與太祖<lb/>
<pb n="KR2i0022_WYG_011-50b"/>
　同心協力導禑除之瑩獨以仁任右已白禑不誅只<lb/>
　安置流其孽子瓛及其弟仁敏仁敏子稷于玊州國<lb/>
　人恨其網漏李仁復嘗惡二弟所為曰敗國亡家者<lb/>
　必二弟也至是其孫存性果連坐見斬其黨何籥李<lb/>
　存仁亦杖流<lb/>
以崔瑩為門下侍中我太祖守侍中李穡判三司事<lb/>
禑納崔瑩女為寧妃<lb/>
　禑欲納瑩女瑩不可曰臣女鄙陋不可配至尊必欲<lb/>
<pb n="KR2i0022_WYG_011-51a"/>
　納之臣當披剃入山泣且固拒後為鄭承可等所誤<lb/>
　竟納之<lb/>
自李謹妃而下<hi>謹妃即仁任族琳之女</hi>九妃及三翁主<hi>皆倡妓</hi>供上<lb/>
煩夥倉庫俱竭預徴三年貢又加横歛其弊極矣<lb/>
帝以鐵嶺迤北本屬于元並令歸之遼東命立鐵嶺衛<lb/>
遣遼東百户來告禑稱疾不出迎<lb/>
崔瑩勸禑攻遼東李子松力言不可瑩托以堅味黨而<lb/>
殺之<lb/>
<pb n="KR2i0022_WYG_011-51b"/>
　子松清亷國人注意復相聞其死莫不悲嘆<lb/>
遂徴八道兵禑與瑩如西海道<lb/>
　名為獵海州白沙事<lb/>
至鳳州<hi>今鳳山郡</hi>召太祖始言攻遼之意太祖條陳四不可<lb/>
　以小逆大一不可夏月興師二不可舉國逺征倭乘<lb/>
　其虚三不可暑雨弓膠觧疾疫起四不可<lb/>
禑不納次平壤以瑩為八道都統使曹敏脩為左軍都<lb/>
統使我太祖為右軍都統使分諸将屬左右<lb/>
<pb n="KR2i0022_WYG_011-52a"/>
　共三萬八千八百三十號十萬<lb/>
督令發行<lb/>
停洪武年號令國人復元服<lb/>
左右軍渡鴨緑江屯威化島都統使等再請班師禑與<lb/>
瑩皆不聴我太祖乃諭諸将以逆順利害遂回軍還渡<lb/>
鴨緑江禑聞變與瑩馳還京都諸軍來屯近郊為書請<lb/>
去瑩禑不従欲拒戰太祖領右軍由崇仁門入城與左<lb/>
軍犄角而進瑩知勢窮奔還花園不勝憤怒以槊洞刺<lb/>
<pb n="KR2i0022_WYG_011-52b"/>
門者乃入與禑在八角殿諸軍毁垣闌入郭忠輔等索<lb/>
瑩禑執瑩手泣别太祖謂瑩曰國家未寧人民勞困故<lb/>
不得已焉相對而泣遂流瑩于髙峯縣諸将更㑹議移<lb/>
配瑩于合浦<lb/>
　後移于忠州<lb/>
放禑于江華百官奉傳國寶獻于定妃<lb/>
　恭愍王妃<lb/>
立禑子昌<lb/>
<pb n="KR2i0022_WYG_011-53a"/>
　年九嵗我太祖欲立王氏曹敏脩念仁任薦抜之恩<lb/>
　謀立李謹妃子昌恐諸将違已以李穡為時名儒欲<lb/>
　藉其言宻問於穡穡曰當立前王之子遂以定妃教<lb/>
　立昌<lb/>
朴宜中還自京師帝引見待有加遂寝鐵嶺立衛之議<lb/>
　宜中之行装無一物遼東䕶送鎮撫徐顯索布宜中<lb/>
　傾囊示之觧所衣苧衣與之顯嘆其清亷以告禮部<lb/>
　帝特厚待顯出曰偰宰相而下吾見麗使多矣未有<lb/>
<pb n="KR2i0022_WYG_011-53b"/>
　若朴宰相者<lb/>
倭冦光州判典校寺事康好文妻文氏被虜不汚賊<lb/>
　文氏擕二兒将走匿忽被虜行至夢佛山極樂菴有<lb/>
　石崖髙可千餘尺文氏謂同被虜隣女曰汚賊求生<lb/>
　不如潔身就死奮身而墜賊殺兒而去崖下有蘿蔓<lb/>
　蒲草布宻得不死折右臂久而復蘓居三日聞賊退<lb/>
　乃還鄉里莫不驚嘆<lb/>
遣政堂文學偰長壽以禑遜位表如京師<lb/>
<pb n="KR2i0022_WYG_011-54a"/>
流曹敏脩于昌寧<lb/>
　敏脩當林亷之誅恐禍及已凡攘奪民田悉還其主<lb/>
　既得志稍稍還奪復肆貪婪沮革私田大司憲趙浚<lb/>
　劾而逐之<lb/>
以李穡為門下侍中我太祖守侍中<lb/>
始復銓選法舊制吏兵部分掌文武銓注<lb/>
大司憲趙浚上書請正田制<lb/>
　初麗祖既一三韓首正田制分給臣民百官則視其<lb/>
<pb n="KR2i0022_WYG_011-54b"/>
　品而給之身歿則收之府兵二十而受六十而還士<lb/>
　人夫受田者有罪則收之國有定制臣民安業光宗<lb/>
　定貢賦景宗立田柴科及成憲經界愈詳文宗恭儉<lb/>
　節用家給人足中葉以降權姦蠧國逮事前元朝覲<lb/>
　饋遺國贐等事殆無虚日省官逹魯花赤迭相徃來<lb/>
　誅求無厭徴督無藝遂至叔季世族巨室占奪民田<lb/>
　所在連阡陌絡山野一嵗徴租或再或三猶以為不<lb/>
　足革田柴為私有版籍不明民胥咨怨<lb/>
<pb n="KR2i0022_WYG_011-55a"/>
以洪永通領門下府事國人皆曰以彼貪婪得免正月<lb/>
之誅今值更化之初尚不見斥又位上相真福人也<lb/>
改諸道按亷使為都觀察黜陟使賜教書鈇鉞皆用臺<lb/>
諫薦復以士人為縣令監務<lb/>
鄭地擊倭兵于南原大敗之<lb/>
　時倭冦慶尚全羅楊廣自秋及夏屠燒州郡地時為<lb/>
　三道都指揮使擊倭大㨗人謂非此戰三道民㡬盡<lb/>
　矣朴葳亦為元帥擊倭頗有功<lb/>
<pb n="KR2i0022_WYG_011-55b"/>
西海道觀察使趙云仡将行上書其畧云國界自西海<lb/>
歴楊廣全羅至于慶尚海道㡬二千餘里有水中可居<lb/>
之洲曰大青小青喬洞江華珍島絶影南海巨濟等二<lb/>
十小島不可勝數皆有沃壤魚鹽之利乞於五軍将帥<lb/>
八道軍官各給虎符金牌至于千户百户授以牌面仍<lb/>
以大小海島為其食邑𫝊諸子孫則不惟将帥一身之<lb/>
富貴亦且子孫萬世衣食有餘人人各自為戰戰艦自<lb/>
備兵糧自齎而為㳺兵無時擊之則賊不敢窺覦民得<lb/>
<pb n="KR2i0022_WYG_011-56a"/>
以富庶民獲魚鹽之利國無漕轉之虞祖宗土地復全<lb/>
於今日矣<lb/>
　云仡農壤縣人金得培壻立志竒古跌宕瑰偉徑情<lb/>
　直行不肯隨時俯仰恭愍時登第退居尚州露隂山<lb/>
　下辛禑朝起授諫議大夫又退居廣州古垣江村重<lb/>
　營板橋沙平兩院自稱院主人本朝授江陵府使尋<lb/>
　以病辭歸廣陵别墅将終自述墓誌<lb/>
遷禑于驪興<lb/>
<pb n="KR2i0022_WYG_011-56b"/>
改政房為尚瑞司以我太祖及李穡文逹漢安宗源兼<lb/>
判尚瑞寺事<lb/>
遣侍中李穡簽書宻直司事李崇仁如京師賀正請王<lb/>
官監國自𤣥陵薨帝每徴執政大臣入朝皆畏懼不行<lb/>
穡為相自請行以我太祖威徳日盛中外歸心恐其未<lb/>
還有變請一子従行太祖以太宗為書状官従行及還<lb/>
穡曰皇帝中無所主之主也<lb/>
典法及郎舎上疏曰瑩事𤣥陵定亂興王驅僧北鄙却<lb/>
<pb n="KR2i0022_WYG_011-57a"/>
倭冦蕩羣兇以濟生民誠社稷臣也然闇於大體决䇿<lb/>
攻遼獲罪天子願斷以大義昌從焉命斬之<lb/>
　瑩鐵原人惟清五世孫風姿魁偉膂力過人剛直忠<lb/>
　清年十六父元直臨終戒之曰見金如石瑩佩服遺<lb/>
　訓不事生業居第湫隘服食儉素其視乘肥衣輕者<lb/>
　如犬豕然每臨陣對敵神氣安閒矢石交於前畧無<lb/>
　懼色戰士却一歩者悉斬故大小百戰未嘗一敗雖<lb/>
　為将相握重兵關節不行世服其清務持大體終身<lb/>
<pb n="KR2i0022_WYG_011-57b"/>
　掌重兵麾下軍士所識面者不過數十人每赴都堂<lb/>
　正色直言不少隱左右無應者獨自歔欷而已然性<lb/>
　少戇不學無術凡事斷以已意喜殺立威及其衰耗<lb/>
　妄興攻遼之師尹紹宗論曰功葢一國罪滿天下世<lb/>
　以為名言臨刑辭色自若死日都人罷市逺近聞者<lb/>
　至於街童巷婦皆為之流涕死在道傍行者下馬<lb/>
　<lb/>
　朝鮮史畧卷十一<lb/>
</p>
<p>
</p>
  </div>
<div>
<head>朝鮮史畧卷十二</head> <lb/>
    <p>
<pb n="KR2i0022_WYG_012-1a"/>
欽定四庫全書<lb/>
　朝鮮史畧卷十二<lb/>
　　髙麗紀<lb/>
恭讓王<lb/>
　神宗七代孫初封定昌府院君我太祖與沈徳符鄭<lb/>
　夢周定䇿立之在位四年<lb/>
元年<lb/>
　大明洪武二十二年<lb/>
<pb n="KR2i0022_WYG_012-1b"/>
慶尚道元帥朴葳以兵船一百艘擊對馬島燒倭船三<lb/>
百艘廬舎殆盡元帥金宗衍崔七夕朴子安繼至搜被<lb/>
虜民百餘以還昌賜葳衣服鞍馬銀錠奨諭之<lb/>
禮儀司請每月用六衙日朝參<lb/>
諫官呉思忠等劾李崇仁流京山府權近上書論救亦<lb/>
被流牛峯徙寧海府李穡亦不自安乞觧職歸長湍别<lb/>
業<lb/>
　尹紹宗嫉崇仁才髙又憾穡譽崇仁而不譽已䜛毁<lb/>
<pb n="KR2i0022_WYG_012-2a"/>
　多方<lb/>
放昌于江華<lb/>
立宗室定昌府院君瑶為王<lb/>
　初崔瑩甥金佇潛徃黄驪謁禑禑授一劒使遺所善<lb/>
　郭忠輔圖復位忠輔陽諾奔告我太祖太祖囚佇廵<lb/>
　軍鞫之辭連邉安烈李琳禹𤣥寶禹仁烈王安徳禹<lb/>
　洪壽於是遷禑于江陵廢為庶人太祖與沈徳符等<lb/>
　議奉瑶立之<lb/>
<pb n="KR2i0022_WYG_012-2b"/>
李穡自長湍詣闕賀王召入内下床而待乃曰平生閒<lb/>
逰不意今日得此也願卿輔之<lb/>
誅辛禑辛昌臺諫交章司宰輔令尹㑹宗亦上疏請罪<lb/>
故也<lb/>
　禑妻崔氏大哭曰妾之至此吾父之過也不食十餘<lb/>
　日晝夜哭泣得粒輙精舂供奠時人憐之<lb/>
二年郎舎尹紹宗李詹上疏以邉安烈欲迎立辛禑流<lb/>
漢陽<lb/>
<pb n="KR2i0022_WYG_012-3a"/>
立積慶園置祠官祀四代<lb/>
　禮官奏漢光武繼漢舊統别立四親廟於洛陽祀南<lb/>
　頓君以上至舂陵節侯宋英宗以仁宗從兄濮王之<lb/>
　子入繼大統司馬光議為人後者為之子宜尊以髙<lb/>
　官大爵稱皇伯而不名程子曰為人後者謂其所後<lb/>
　者為父母謂其所生者為伯叔父母然所生之義至<lb/>
　大不可盡絶於私恩今當依漢宋故事西原君以下<lb/>
　四代尊以髙官大爵立園置祠官别子奉祀而子孫<lb/>
<pb n="KR2i0022_WYG_012-3b"/>
　襲爵在禮當然王従之<lb/>
始置經筵官<lb/>
　前此只稱書筵至是始改而於世于稱書筵<lb/>
鄭夢周進言曰儒者之道皆日用平常之事飲食男女<lb/>
人所同也至理存焉堯舜之道亦不外此佛氏之教則<lb/>
不然辭親戚絶男女獨坐巖穴草衣木食觀空寂滅為<lb/>
宗豈是平常之道<lb/>
　時王欲迎僧粲英為師故夢周語及此<lb/>
<pb n="KR2i0022_WYG_012-4a"/>
以我太祖領八道軍馬置軍營分番更宿廪以軍資<lb/>
時有强盗刼人於城門外大司憲成石璘左常侍尹紹<lb/>
宗援引呉元濟遣人殺武元衡之事以為刼盗之發實<lb/>
由邉安烈輩上疏請罪遣金伯興就貶所誅之<lb/>
王御經筵謂侍講官曰予年齒已暮雖讀聖經恐無益<lb/>
也朴宜中引師曠秉燭之喻反復陳勸王嘉納<lb/>
　晉平公謂師曠曰吾年七十七欲學恐年老矣對曰<lb/>
　何不秉燭乎公以為戲已怒之對曰盲者安敢戲君<lb/>
<pb n="KR2i0022_WYG_012-4b"/>
　少而學之如初出之陽壮而好學如日中之光老而<lb/>
　好學如秉燭之明孰與昧行公然之<lb/>
置宫城宿衛府始立提調提舉<lb/>
　王欲罷偽朝添設職鄭道𫝊請依宋大丹館福源宫<lb/>
　提舉提調之置别置宫城宿衛而秩髙者授提調秩<lb/>
　卑者授提舉則政得其宜體統嚴矣王従之<lb/>
臺諫上疏請治李穡曹敏脩議立辛昌又欲迎還辛禑<lb/>
之罪王遣人鞫穡于長湍穡曰回軍議立之際敏脩問<lb/>
<pb n="KR2i0022_WYG_012-5a"/>
宗親與子昌孰當時敏脩以主将領兵且與昌之外祖<lb/>
李琳聨族同心穡不敢違以禑立已久當立子昌為對<lb/>
無首勸擅立之語去年朝京師禮部尚書李原明曰汝<lb/>
家逐父立子天下安有是理王與崔瑩皆被拘囚是何<lb/>
義耶予曰崔瑩教王謀犯遼陽将軍曹敏脩與李<hi>太祖舊諱</hi>
以為不可到義州不敢發瑩數促之不獲已回兵繫瑩<lb/>
於獄於是王怒欲害諸将故太后廢王置于江華去開<lb/>
京二十餘里舊都勝地怡養情性無如此地且宰相侍<lb/>
<pb n="KR2i0022_WYG_012-5b"/>
衛儀仗器物朝夕膳奉皆如平日何放之有及還謂李<lb/>
侍中曰原明之言耳可得聞口不可道驪興地逺迎置<lb/>
近地可免放君之名如何但此語而已固無迎立之議<lb/>
　穡嘗與人曰晉元帝入繼大統致堂胡氏論曰元帝<lb/>
　姓牛而冒續晉宗東晉君臣何以安之而不革也必<lb/>
　以胡羯交侵江左㣲弱若不憑依舊業安能係屬人<lb/>
　心舎而創初難易絶矣此亦乘勢就事不得已而為<lb/>
　之者也今穡於立辛氏不敢有異議者亦此意也<lb/>
<pb n="KR2i0022_WYG_012-6a"/>
王欲迎僧粲英為師臺諫伏閣力爭不果<lb/>
金星貫月王謂鄭道𫝊曰将有何災道𫝊曰咎在上國<lb/>
不關我朝時議非之<lb/>
王昉趙胖等還自京師啓曰禮部召臣等曰爾國人有<lb/>
坡平君尹彞<lb/>
　尹彞有麟從弟嘗為僧犯贓亡入上國改名彞<lb/>
中郎将李初者來訴于帝言髙麗李侍中立其姻親瑶<lb/>
為王謀動兵馬将犯上國宰相李穡等以為不可即将<lb/>
<pb n="KR2i0022_WYG_012-6b"/>
李穡等十人殺害<lb/>
　十人穡及曹敏脩李琳邉安烈權仲和張夏李崇仁<lb/>
　權近李種學李貴生<lb/>
将禹𤣥等九人逺流<lb/>
　九人𤣥寶及禹仁烈鄭地金宗衍尹有麟洪仁桂陳<lb/>
　乙瑞慶補李仁<lb/>
其在貶宰相潛遣我來告天子仍請親王動兵來討乃<lb/>
出彞初所記穡等姓名示之於是臺諫請鞫彞初之黨<lb/>
<pb n="KR2i0022_WYG_012-7a"/>
遂下𤣥寶等于廵軍<lb/>
　有麟仁桂死獄中<lb/>
逮繫穡等于清州獄<lb/>
　穡及琳仁烈仁敏地崇仁種學貴生<lb/>
時評理尹虎同觀察使栁玽方鞫穡等于清州忽雷雨<lb/>
大作前川暴漲毁城南直衝北門城中水深丈餘漂没<lb/>
官舎民居殆盡獄官蒼黄攀樹木以免事聞遣判書趙<lb/>
温放諸囚安置臺諫復論執不已鄭夢周因邀崇之慶<lb/>
<pb n="KR2i0022_WYG_012-7b"/>
請王大霈鴻恩王命宥穡等任使居住<lb/>
　後鄭道𫝊還自京師帝言朕既不信彞初之誣已斷<lb/>
　罪流溧水縣汝國復何憂疑<lb/>
禮成江水赤沸三日王有憂色牢元弼曰安知其不為<lb/>
祥也人譏其諂<lb/>
焚公私田籍于市街火數日不滅<lb/>
遷都漢陽判書安瑗力言術士之妄乞還都王従之<lb/>
三年省五軍為三軍都總制府以我太祖為都總制使<lb/>
<pb n="KR2i0022_WYG_012-8a"/>
鄭道𫝊為右軍總制使<lb/>
王欲御經筵宦者金師幸止之曰日月多矣一月不講<lb/>
無害於政王従之<lb/>
置各道牧府儒學教授官<lb/>
中郎将房士良上時務十一事一曰崇儉素二曰貴賤<lb/>
服飾有等三曰婚姻家勿用綾錦褥衾四曰税行商以<lb/>
抑末五曰禁鍮銅器専用瓷木六曰禁麄布行用錢楮<lb/>
為貨七曰西北萬户千户用兩府六曹臺諫之薦八曰<lb/>
<pb n="KR2i0022_WYG_012-8b"/>
禁潛賣牛馬於他境九曰罷其人之役十曰都城外凡<lb/>
墳塚所在禁樵採十一曰徃時勲烈之臣枉被刑戮如<lb/>
金得培安祐李芳實朴尚忠等追加褒贈王深納拜士<lb/>
良刑曹正郎<lb/>
帝遣宦者韓龍黄秃蠻來求馬一萬匹宦者二百人<lb/>
定喪服制一依大明服制<lb/>
　唯外祖父母妻父母服與親伯叔同無後人以三嵗<lb/>
　前遺棄兒冒姓附籍者即同已子其同宗之子以親<lb/>
<pb n="KR2i0022_WYG_012-9a"/>
　近繼後者許行其職唯軍官只許行百日喪三年内<lb/>
　不許娶婦及宴飲<lb/>
前典醫副正金琠前户曹判書鄭士倜俱上書請重營<lb/>
佛寺加給田丁以興釋教於是成均生員朴礎等上疏<lb/>
極斥佛法以詆崇奉之非且論金琠佞佛媚王之罪請<lb/>
轘諸都市以示萬世王大怒<lb/>
　礎等将上疏生員徐復禮不署名博士金貂等鳴鼓<lb/>
　而黜之司藝栁伯淳止礎等不得言於知申事成石<lb/>
<pb n="KR2i0022_WYG_012-9b"/>
　容曰礎等疏請勿納礎等議将不受業大司成金子<lb/>
　粹等惡其無禮且怒貂等不告擅黜生徒囚貂等家<lb/>
　奴召復禮還入學及子粹赴衙貂等不庭迎子粹上<lb/>
　箋辭不允下貂等于廵軍将欲殺之而不得罪名左<lb/>
　代言李詹啓曰我朝自太祖以來崇信佛法今貂斥<lb/>
　之是破毁先王成典以此罪之不患無辭王然之兵<lb/>
　曹左郎鄭擢上疏論救得免只笞四十<lb/>
鄭道𫝊上書都堂請誅李穡禹𤣥寶臺諫亦交章請治<lb/>
<pb n="KR2i0022_WYG_012-10a"/>
穡𤣥寳種學等罪乃流穡于咸昌𤣥寳于鐵原種學于<lb/>
逺地時司藝栁伯淳與順寧君𣆀相語曰今儒者鄭道<lb/>
𫝊謀弄國柄儻有毅宗朝廷之亂吾等恐陷其禍臺諫<lb/>
刑曹聞之執伯淳等訊之流于外<lb/>
三道水軍都體察使王康請開蓴堤渠以通<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>運調發<lb/>
楊廣道下夫浚之不克<lb/>
都評議使司上書以為銀銅本非國産錢<hi>闕</hi>之貨卒難<lb/>
復行宜令有司參酌古今倣會子寳鈔之法置髙麗通<lb/>
<pb n="KR2i0022_WYG_012-10b"/>
行楮貨印造流布與五綜布相兼行以資國用事竟不<lb/>
行<lb/>
省憲刑曹上疏曰道𫝊濫居功臣之列内懐姦惡外施<lb/>
忠直染汚國政請加其罪王放歸其鄉奉化縣<lb/>
省憲刑曹論列立子昌迎辛禑及宗衍<lb/>
　先是西京千户尹龜澤來告我太祖曰金宗衍趙裕<lb/>
　等與沈徳符等十二人謀作亂欲害侍中於是獄大<lb/>
　起絞裕捕宗衍斬之流餘人于外<lb/>
<pb n="KR2i0022_WYG_012-11a"/>
彞初益富之黨以聞王召鄭夢周等議夢周曰敏脩昌<lb/>
之近親欲立昌者敏脩之志當是之時穡雖欲立宗室<lb/>
敏脩之志其可奪乎則穡之罪應末減矣王然之命籍<lb/>
敏脩安烈家李乙珍按律斷罪池湧竒朴可興仍舊付<lb/>
處禹仁烈王安徳朴葳外方従便餘皆京外従便夢周<lb/>
啓王著令曰今後復有論劾者以誣告論<lb/>
判開城府事鄭地卒諡景烈<lb/>
　地少有大志姿魁偉性寛厚為将好讀書通大義凡<lb/>
<pb n="KR2i0022_WYG_012-11b"/>
　出入常以書籍自隨彞初之獄逮繫清州不服言必<lb/>
　誓天辭㫖慷慨竟以水災免退居光川至是被召未<lb/>
　赴而卒<lb/>
召還李穡李崇仁<lb/>
四年憲府劾栁曼殊不侍母奉養奪諸弟田民請治其<lb/>
罪不聴再論之只削上䕶軍職<lb/>
世子奭還自京師太祖迎于黄州遂畋于海州墜馬病<lb/>
篤王連遣中使問候獨鄭夢周聞之有喜色<lb/>
<pb n="KR2i0022_WYG_012-12a"/>
諫官金震陽李擴李來<hi>來存吾子</hi>李敢權𢎞等上疏曰道𫝊<lb/>
起身賤地竊位堂司欲掩賤根謀去本主織成萋斐之<lb/>
罪連坐衆多之人<lb/>
　初禹𤣥寶族人金戩嘗為僧私其奴樹伊妻生一女<lb/>
　宻加愛䕶以嫁士人禹延生女適鄭云敬生道𫝊<lb/>
三卿相間偶起嫌讐與道𫝊同心賣弄權勢誘脅諸人<lb/>
誾在等為扇亂之羽翼紹宗璞等為造言之喉舌唱和<lb/>
而起廣張罪網施刑於不可刑之人求罪於本無罪之<lb/>
<pb n="KR2i0022_WYG_012-12b"/>
地衆心危懼咸怨咨嗟請令有司收浚等職牒功劵而<lb/>
明正其刑亦於道𫝊貶所置典刑以令後疏留中不下<lb/>
於是震陽等伏閣更請王召鄭夢周等議乃流浚誾紹<lb/>
宗在于逺地震陽等使人執道𫝊于奉化囚浦州<hi>即今真寶</hi>
<hi>縣</hi>憲府又論呉思忠罪與紹宗同請并流之<lb/>
鄭夢周忌我太祖威徳日盛中外歸心知道𫝊浚誾等<lb/>
有推戴之心欲乘墜馬病篤圖之令臺諫劾道𫝊浚誾<lb/>
及素所歸心者五六人将殺之以及太祖太宗與李濟<lb/>
<pb n="KR2i0022_WYG_012-13a"/>
等議於麾下士乃謀去夢周卞仲良<hi>太祖兄元桂壻也</hi>洩謀於<lb/>
夢周夢周詣太祖邸欲觀變及還太宗遣英珪等要於<lb/>
路擊殺之籍其家<lb/>
　夢周迎日縣人為人豪邁絶倫有忠孝節少好學不<lb/>
　倦精研性理之學有所得謀説發越超出人意大為<lb/>
　我太祖所器重屢加薦引同升為相時國家多故機<lb/>
　務浩繁夢周處大事决大疑不動聲色而左酬右答<lb/>
　咸適其當多所張設時謂王佐之才時俗不行三年<lb/>
<pb n="KR2i0022_WYG_012-13b"/>
　喪夢周獨廬墓三年始令士庶倣朱子家禮立家廟<lb/>
　奉先祀又内建五部李堂外設鄉校以具學術如立<lb/>
　義倉設水站皆其畫也所著詩文豪放峻潔<lb/>
流震陽李擴李來李敢權𢎞鄭熈金畆徐甄李作李申<lb/>
于逺地放穡于韓州<lb/>
　今韓山穡貫鄉也<lb/>
王使謂穡曰兩江之外惟卿所適穡憮然曰臣顧無田<lb/>
宅果安歸乎遂貶矜州尋徙驪興<lb/>
<pb n="KR2i0022_WYG_012-14a"/>
　穡天資明敏博覽羣書為詩文操紙立就畧無疑滯<lb/>
　勉進後學以興起斯文為已任學者皆仰慕掌文翰<lb/>
　數十年屢見稱中國平生無疾遽色不露圭角不治<lb/>
　生産雖至屢空不以為意與鄭夢周同心終始不變<lb/>
　臣節<lb/>
又廢崇仁趙瑚種學種善<hi>二人皆穡子</hi>震陽擴為庶人<lb/>
　崇仁天資英鋭文辭典雅穡每嘆賞曰此子文章求<lb/>
　之中國不多得也帝每覽所撰表曰表辭誠切中原<lb/>
<pb n="KR2i0022_WYG_012-14b"/>
　士大夫觀其著述莫不嘆服<lb/>
司憲府又上疏論贊趙浚忠功極陳夢周之罪請流餘<lb/>
黨偰長壽李茂李彬金履安魯生崔關金贍于逺地後<lb/>
臺諫又極論震陽罪杖流逺方尋卒<lb/>
　震陽慶州人清直慷慨常居草屋號草屋子<lb/>
沈徳符裴克亷等請罷諸道觀察使復按亷使罷節制<lb/>
使經歴都事復掌務録事且罷新定監務諸驛丞儒學<lb/>
教授官資贍諸貨庫人物推刷都監東西遞運所水站<lb/>
<pb n="KR2i0022_WYG_012-15a"/>
及户口成籍牛馬烙印州郡鄉社里長等法又令各司<lb/>
凡受禀事皆令直報都堂勿𨽻六曹<lb/>
召還趙浚鄭道𫝊南誾<lb/>
都評議使司執宗親南平君和等六人及禹𤣥寶五父<lb/>
子安翊金南得崔乙義王承貴都興安瑗栁廷顯許應<lb/>
朴興澤安俊申元弼崔咸流于逺地使經歴張志和啓<lb/>
王曰𤣥寶等屢干罪犯更欲謀亂禍機甚廹未及啓聞<lb/>
已将分配于外以趙浚為京畿左右道節制使南誾為<lb/>
<pb n="KR2i0022_WYG_012-15b"/>
慶尚道節制使各道皆如之使掌其道戎馬且以浚判<lb/>
三司事鄭道𫝊為奉化郡忠義君趙胖知宻直司事我<lb/>
恭靖王為三司右使南誾同知宻直司事權仲和商議<lb/>
贊成事尹虎成石璘為贊成事李仁敏判開城府事慶<lb/>
儀鄭熈啓為門下評理金士衡為三司左使尹師徳判<lb/>
宻直事金用超金乙貴李薿金祵並為宻直副使李行<lb/>
為藝文館提學<lb/>
王召我太宗及司藝趙庸曰予将與李侍中同盟卿聴<lb/>
<pb n="KR2i0022_WYG_012-16a"/>
侍中言草盟書來豈無故事庸言列國同盟則古有之<lb/>
矣君與臣盟則無經籍可據王曰第草之庸言於我太<lb/>
祖退草以進王遜于原州尋移扞城郡降封恭讓君後<lb/>
三年甲戌薨于三陟府追封恭讓王髙麗亡厯數歸于<lb/>
真主<hi>壬申年即位</hi>
　　右髙麗太祖以後梁末帝貞明四年戊寅即位<hi>都松</hi>
　　<hi>岳郡</hi>至恭讓王四年壬申大明太祖髙皇帝洪武二<lb/>
　　十五年而亡合三十二王共四百七十五年<lb/>
<pb n="KR2i0022_WYG_012-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝鮮史畧卷十二<lb/>
</p>
<p>
</p>
  </div>
        </body>
</text>\m</TEI>
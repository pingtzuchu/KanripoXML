<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷五</head> <lb/>
    <p>
<pb n="KR2a0034_WYG_005-1a"/>
欽定四庫全書<lb/>
　遼史拾遺卷五<lb/>
　　　　　　　　　　　錢塘　厲鶚　撰<lb/>
　　本紀第六<lb/>
穆宗孝安正敬皇帝諱璟小字舒嚕<lb/>
　資治通鑑曰帝更名明　契丹國志曰帝年少好逰<lb/>
　戯不親國事毎夜酣飲逹旦乃寐日中方起國人謂<lb/>
　之睡王<lb/>
<pb n="KR2a0034_WYG_005-1b"/>
應厯元年　秋九月遣劉承訓告哀于漢<lb/>
　十國春秋曰北漢乾祐四年秋九月遼遣劉承訓來<lb/>
　告哀帝命樞宻直學士王得中如遼賀即位復以叔<lb/>
　父事之請兵以擊晉州隨使如遼行弔禮<lb/>
冬十月<lb/>
　契丹國志曰冬十月遼遣蕭伊濟將奚遼兵三萬㑹<lb/>
　北漢兵伐周攻晉州周太祖自將由澤州與王峻㑹<lb/>
　兵救之十二月峻至晉州遼兵夜遁　十國春秋曰<lb/>
<pb n="KR2a0034_WYG_005-2a"/>
　乾祐四年冬十月遼遣彰國軍節度使蕭伊濟率兵<lb/>
　五萬來㑹漢帝帥兵二萬出陰地闗攻晉州丁未軍<lb/>
　於城北三靣置寨周廵檢使王萬敢龍㨗都指揮使<lb/>
　史彦超虎㨗指揮使何徽帥兵拒之十二月乙巳王峻<lb/>
　引兵救晉州晉州南有䝉阬最險要峻憂漢兵據之<lb/>
　是日聞前鋒已度䝉阬喜曰吾事濟矣漢帝攻晉州<lb/>
　不克㑹大雪軍士乏食契丹兵思歸聞峻至燒營夜<lb/>
　遁峻入晉州契丹兵至晉陽士馬什䘮三四伊濟恥<lb/>
<pb n="KR2a0034_WYG_005-2b"/>
　無功釘大將一人于市旬日而斬焉<lb/>
二年春正月戊午朔南唐遣使奉蠟丸書及進犀兕甲<lb/>
萬屬<lb/>
　陸㳺南唐書曰元宗嗣位遣使者公乘鎔航海繼好既<lb/>
　至而契丹主烏雲被殺弟舒嚕遺元宗書大契丹天<lb/>
　順皇帝謹致書大唐皇帝闕下貴朝使乘鎔等自去<lb/>
　秋已逹東京海岸適遭國禍今年二月二十六日部<lb/>
　署一行并諸儀物兵鎧已至燕京兹䝉敦念先朝踐<lb/>
<pb n="KR2a0034_WYG_005-3a"/>
　修舊好既增摧痛又切感銘貴長直官王朗陳纂取<lb/>
　間道先回用附咨報公乘鎔等已遣伴送使陳植等<lb/>
　同回止俟便風即令引道而公乘鎔等亦以蠟封帛<lb/>
　書其詞曰臣鎔自去年六月離罌油七月至鎮東闗<lb/>
　遣王朗奉表契丹九月乃有畨官額爾竒木部牛車百<lb/>
　餘乘及鞍馬沿路置頓十月至東京留三日契丹主<lb/>
　遣閑廐使王廷秀稱詔勞問兼述泰寜王燕王九<lb/>
　月同行大事烏雲即世母妻并命又遼東以西水潦<lb/>
<pb n="KR2a0034_WYG_005-3b"/>
　壊道𢾗百里車馬不通今年正月方至幽州館於愍<lb/>
　忠寺先迎御容入宫先欲識唐皇帝靣乃引見倣舊<lb/>
　儀問國書中機事臣即述奕世歡好當謀分裂之事<lb/>
　契丹主喜問復有何事臣云軍機别有宻書契丹主<lb/>
　接置䄂間乃云吾與唐皇帝一如先朝徃來因置酒<lb/>
　合樂乂諭臣曰使人逺汎巨海而至不期骨肉間倐<lb/>
　起此事道路所聞亦必憂恐手斟一玉鐘酒先自啜<lb/>
　乃以勸臣令歡釂自旦至日晡始罷自是數遣使宣<lb/>
<pb n="KR2a0034_WYG_005-4a"/>
　勞三日一賜食謹遣王朗齎骰號子歸聞奏骰號子<lb/>
　不知何等語也<lb/>
夏四月<lb/>
　册府元龜曰廣順二年四月定州言契丹羽林部署<lb/>
　辛覇卿等三十三人馬三匹來奔<lb/>
六月壬辰國舅政事令蕭黙赫特宣政殿學士李澣等<lb/>
謀南奔事覺詔暴其罪<lb/>
　資治通鑑曰廣順二年六月己亥太子賔客李濤之<lb/>
<pb n="KR2a0034_WYG_005-4b"/>
　弟澣在契丹為勤政殿學士與幽州節度使蕭哈濟<lb/>
　契丹主烏雲之妻弟也澣説哈濟内附哈濟欣然許<lb/>
　之澣因定州諜者田重霸齎絹表以聞且與濤書言<lb/>
　契丹主童䝉専事宴游無逺志非前人之比朝廷若<lb/>
　能用兵必克不然與和必得二者皆利於速度其情<lb/>
　勢他日必不能力助河東者也<hi>河東謂北漢</hi>壬寅重霸至<lb/>
　大梁㑹中國多事不果從　册府元龜曰李澣初仕<lb/>
　晉為翰林學士晉末契丹犯闕明年春隨廬帳北行<lb/>
<pb n="KR2a0034_WYG_005-5a"/>
　契丹主永康王善待之永康入國以澣華人不令隨<lb/>
　從留住幽州供給亦厚永康為舍音所殺舒嚕代立<lb/>
　部族首領多被戮永康妻弟曰蕭哈濟亦謂之楚徳<lb/>
　錫里為幽州節度使與澣相善每與澣言及中國<lb/>
　意深慕之澣嘗以微言挑之欣然遂納㑹定州節<lb/>
　度使遣諜者田重覇繼徃幽州偵邏軍事毎令潜至<lb/>
　澣所宻謀還計澣亦致書於定帥致謝定帥表其事<lb/>
　太祖哀澣覉離異域嘗有南歸之意乃令田重覇齎<lb/>
<pb n="KR2a0034_WYG_005-5b"/>
　詔賜之兼令澣兄太子賔客濤宻通家問澣得詔甚<lb/>
　感太祖恩因重覇廻致謝曰重覇至伏䝉恩慈特頒<lb/>
　明詔降日中之文字慰天外之流離别述宸慈俾傳<lb/>
　家信如見骨肉倍感君親又奏陰事曰昨田重覇至<lb/>
　為無與蕭哈濟詔敕秪有兄濤家書不敢將出方欲<lb/>
　遣田重覇却回至五月四日哈濟差中門使趙珮傳<lb/>
　語臣云昨擬差人齎絹書上南朝皇帝請發兵來兼<lb/>
　取得姚漢英等奏狀所貴聼信其絹文印押了未封<lb/>
<pb n="KR2a0034_WYG_005-6a"/>
　被趙珮懐内遺失交下憂怕不知所為臣既認實心<lb/>
　遂喚趙珮通事嘉哩來呈與書詔當時聞於哈濟極<lb/>
　喜引臣竊謝㝷喚重覇於私宅相問至五月二十六<lb/>
　日又喚重覇於衙内一宿今月四日令趙佩將銀十<lb/>
　兩令與重覇兼傳語與臣云我心如鐡石但令此人<lb/>
　且廻諸事宿時説與一一令口奏候南朝有文字來<lb/>
　則别差人去至于機事兵勢權謀非臣愚能為敢<lb/>
　陳鄙欵伏乞妙延良弼周訪嘉謀斷於宸衷用叶廟<lb/>
<pb n="KR2a0034_WYG_005-6b"/>
　勝又與濤書言契丹舒嚕事云今皇驕騃唯好擊鞠<lb/>
　耽於内寵無四方之志觀其事勢不同已前親宻貴<lb/>
　臣尚懐異志即㣲弱可知不敢偹奏一則煩文一則<lb/>
　恐渉為身計大好乘其亂弱之時計亦易和若辦得<lb/>
　來討唯速若且和亦唯速將來必不能力助河東也<lb/>
秋九月<lb/>
　資治通鑑曰廣順二年九月契丹將高謨翰以葦栰<lb/>
　渡胡盧河入冦至冀州成徳節度使何福進遣龍㨗<lb/>
<pb n="KR2a0034_WYG_005-7a"/>
　都指揮使劉誠誨等屯貝州以拒之契丹聞之遽引<lb/>
　兵北渡所掠冀州丁壯數百人望見官軍争鼓譟欲<lb/>
　攻契丹官軍不敢應契丹盡殺之<lb/>
冬十月<lb/>
　契丹國志曰應厯二年冬十月遼瀛節幽州大水流<lb/>
　民入塞者四十萬口　册府元龜曰廣順二年十月<lb/>
　契丹鈞䑓鎮將王彦鎮都將盧曉文招收軍使王瓊<lb/>
　等八人來奔<lb/>
<pb n="KR2a0034_WYG_005-7b"/>
十一月<lb/>
　册府元龜曰十一月契丹界闗南都船務使王希乾<lb/>
　寜軍使孫章而下二十四人來奔　又曰契丹殿頭<lb/>
　王進龍武羽林軍校及通事舍人胡延等六人來奔<lb/>
三年春正月<lb/>
　册府元龜曰廣順三年春正月定州言契丹三千攻<lb/>
　圍義豐軍遣定州都指揮使楊𢎞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>選兵二百夜斫<lb/>
　寨殺蕃酋烏遜以下六十人得馬八匹契丹遁去<lb/>
<pb n="KR2a0034_WYG_005-8a"/>
　又曰廣順三年正月契丹王子元祿二人羽林軍使<lb/>
　王遇軍將張超等十六人來奔<lb/>
二月　三月<lb/>
　册府元龜曰廣順三年二月鎮州言部送契丹來奔<lb/>
　銀院使等七人三月契丹羽林軍士十五人來奔<lb/>
　十國春秋曰乾佑六年三月庚辰朔南唐遣使貢遼<lb/>
　因附書于漢遼主詔逹其貢<lb/>
夏四月　五月　六月<lb/>
<pb n="KR2a0034_WYG_005-8b"/>
　册府元龜曰廣順三年夏四月契丹乾寜軍使張韜<lb/>
　等三十八人羽林軍將王興等十五人來奔五月<lb/>
　深州送契丹來奔麴院官李緒等十七人指揮使<lb/>
　李重筠等十人為儀四十人至京師六月契丹瀛州<lb/>
　戍軍陶洞交等十二人及廵檢指揮使葛知友雲州<lb/>
　牙將崔崇等十九人招收軍使李彦暉等二十一人<lb/>
　來奔是月定州送奚契丹來奔繡院使邢福順等十<lb/>
　三人并順州刺史戴原等赴闕<lb/>
<pb n="KR2a0034_WYG_005-9a"/>
秋七月　八月　九月<lb/>
　册府元龜曰七月契丹羽林軍士楊士澤等十三人<lb/>
　殿直楊晏得等二十五人來奔是月滄州李暉送契<lb/>
　丹降人蘆䑓軍使張藏英等二百二十二人馬二十<lb/>
　三匹八月定州部送契丹歸明軍士齊武等二十九<lb/>
　人至京師九月雲州吐渾指揮使黨富逹等五十一<lb/>
　人馬駞四十二并朔州軍使馬延嗣等來奔　五代<lb/>
　史曰馮玉從出帝入契丹契丹以為太子太保周廣<lb/>
<pb n="KR2a0034_WYG_005-9b"/>
　順三年其子傑自契丹逃歸玉　以憂卒<lb/>
四年春二月丙午朔周攻漢命政事令耶律達魯援之<lb/>
　資治通鑑曰周顯徳元年北漢主聞太祖晏駕謀大舉<lb/>
　入冦遣使請兵于契丹二月契丹遣武定節度使政<lb/>
　事令楊衮將萬餘騎如晉陽北漢主自將兵三萬以<lb/>
　白從暉為行軍都部署張元徽為前鋒都指揮<lb/>
　使自團南超潞洲昭義節使李筠遣其將穆令<lb/>
　均將歩騎二千逆戰筠自將大軍壁於太平驛張<lb/>
<pb n="KR2a0034_WYG_005-10a"/>
　元徽與令均戰陽北令均逐之伏發殺令均筠遁歸<lb/>
　上黨嬰城自守筠即李榮也避上名改焉世宗聞北<lb/>
　漢主入冦欲自將兵禦之羣臣皆曰陛下新即位山<lb/>
　陵有日人心易揺不宜輕動帝曰以吾兵力之強破<lb/>
　劉崇如山壓卵耳三月乙邜朔北漢乗勝進逼潞州<lb/>
　丁丑詔天雄節度使符彦卿引兵自磁州固鎮出北<lb/>
　漢兵後以鎮寜節度使劉崇副之又詔河中節度使<lb/>
　王彦超引兵自進州東出邀北漢以保義節度使韓通<lb/>
<pb n="KR2a0034_WYG_005-10b"/>
　副之又令馬軍都指揮使樊愛能歩軍都指揮使何<lb/>
　徽義成節度使白重賛鄭州防禦使史彦超前耀州<lb/>
　團練使符彦能將兵先趣澤州宣徽使向訓監之壬<lb/>
　辰軍過澤州癸巳前軍與北漢軍遇擊之北漢主以<lb/>
　中軍陳於巴公原張元徽軍其東楊衮軍其西衆頗<lb/>
　嚴整北漢主見周軍少悔召契丹謂諸臣曰吾自用漢<lb/>
　軍可破也何必契丹今日不惟克周亦可使契丹心<lb/>
　服諸將皆以為然楊衮䇿馬前望周軍謂北漢主曰<lb/>
<pb n="KR2a0034_WYG_005-11a"/>
　勍敵也未可輕進北漢主奮髯曰時不可失公勿言<lb/>
　時東北風方盛俄而忽轉南風北漢樞宻副使王延<lb/>
　嗣使司天監李義白北漢主云時可戰矣樞宻直學士<lb/>
　王得中扣馬諫曰義可斬也風勢如此豈助我者耶<lb/>
　北漢主曰吾計已决老書生勿妄言且斬汝麾東軍<lb/>
　先進張元徽將千騎擊周右軍樊愛能何徽引騎兵<lb/>
　先遁右軍潰歩兵千餘人解甲呼萬嵗降于北漢帝<lb/>
　見軍勢危自引親兵犯矢石督戰太祖皇帝時為宿<lb/>
<pb n="KR2a0034_WYG_005-11b"/>
　衛將與張永徳各將二千人進戰馳犯其鋒士卒死<lb/>
　戰無不一當百北漢兵披靡内殿直馬仁瑀躍馬引矢<lb/>
　大呼連斃數人殿前右畨行首馬全乂引數百騎進<lb/>
　䧟陣北漢主知帝自臨陣褒賞張元徽趋使乘勝進<lb/>
　兵元徽前畧陣馬倒為周兵所殺元徽北漢之驍將<lb/>
　也北軍由是奪氣時南風益盛周兵争奮北漢兵大<lb/>
　敗北漢主自舉赤幟以救兵不能止楊衮畏周兵之<lb/>
　盛不敢救且恨北漢主之語全軍而退時北漢主尚<lb/>
<pb n="KR2a0034_WYG_005-12a"/>
　有衆萬餘人阻澗而陳薄暮劉詞至復與諸軍擊之<lb/>
　北漢兵又敗殺王延嗣追至高平僵尸滿山谷委棄<lb/>
　御物及轁重器械雜畜不可勝紀丁酉北漢主自高<lb/>
　平被褐戴笠乘契丹所贈黄騮帥百餘騎由雕窠嶺<lb/>
　遁歸宵迷俘村民為導誤之晉州行百餘里乃覺殺<lb/>
　導者晝夜北走所至得食未舉筯或傳周兵至蒼黄<lb/>
　而去北漢主衰老力<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>伏于馬上書夜馳驟殆不能<lb/>
　支僅得入晉陽　五代史曰旻歸為黄騮治廐餙以<lb/>
<pb n="KR2a0034_WYG_005-12b"/>
　金銀食以三品料號自在將軍<lb/>
夏五月乙亥忻代二州叛漢遣南院大王塔拉助達魯<lb/>
討之丁酉塔拉敗周將符彦卿於忻口<lb/>
　十國春秋曰壬寅周以符彦卿為河東行營都部署<lb/>
　郭崇副之向訓為都監李重進為馬歩都虞候史彦<lb/>
　超為先鋒將歩騎二萬發潞州入冦又命王彦超韓<lb/>
　通自陰地闗入與彦卿合又以劉詞為隨駕都部署<lb/>
　白重賛副之夏四月庚午周主發潞州趋太原癸酉<lb/>
<pb n="KR2a0034_WYG_005-13a"/>
　忻州監軍李勍叛殺漢刺史趙臯及遼通事楊諾衮<lb/>
　舉城降周周以勍為忻州刺史五月乙亥遼遣南院<lb/>
　大王塔拉來援丙子周主至太原旗幟環城四十里<lb/>
　是日代州防禦使鄭處謙舉城降周先是楊衮疑處<lb/>
　謙有二心使騎兵守城門處謙殺之閉門拒衮衮奔<lb/>
　歸遼遼主以其無功囚之處謙遂叛丁丑周置静塞<lb/>
　軍于代州以處謙為節度使契丹屯數千騎于忻代<lb/>
　間為漢援兵庚辰周主遣符彦卿擊之彦卿擊入忻<lb/>
<pb n="KR2a0034_WYG_005-13b"/>
　州契丹退保忻口丁酉塔拉敗彦卿于忻口周代州<lb/>
　將桑珪等誣鄭處謙通遼殺之周將史彦超與契丹<lb/>
　戰死周主初來攻晉陽彦卿彦超北控忻口以斷契<lb/>
　丹援路而晉陽城方四十里周師去城三百歩圍之<lb/>
　數匝百計攻之不能克彦卿既數為契丹所挫至是復<lb/>
　以身殉周主于是徴懐孟蒲陜丁夫數萬亟攻晉陽<lb/>
　㑹久雨士卒皆罷病乃議引還<lb/>
秋七月<lb/>
<pb n="KR2a0034_WYG_005-14a"/>
　馬令南唐書曰保大十二年秋七月契丹使其舅來<lb/>
　聘昇元中宋齊邱選宫嬪雜以珠貝羅綺泛海北通<lb/>
　契丹欲頼之以復中原而契丹使至則厚幣遣還迨<lb/>
　至淮北輒使人刺之復遣使㳂海齎琛寳以報聘契丹<lb/>
　意晉人殺其使數犯中原至是館契丹使于清風驛夜<lb/>
　讌更衣盗斬其首契丹自此不至葢中原間之也<lb/>
　陸游南唐書曰初宋齊邱謀間晉㑹契丹使燕人髙<lb/>
　覇來聘歸至淮北唐陰遣人刺殺之霸有子乾從行<lb/>
<pb n="KR2a0034_WYG_005-14b"/>
　匿之濠州於是契丹信以為覇之死出於晉人保大<lb/>
　十二年舒嚕遣其舅來夜晏清風驛已更衣忽仆於<lb/>
　地視之失其首矣厚賞捕賊不得久乃知周大將荆<lb/>
　罕儒知契丹使至思遣客刺之以間唐乃下令能得<lb/>
　吾枕者賞三百緡俄有劔客田英得之即給賞如約<lb/>
　仍屛人語之曰能得江南畨使頭賞三千緡英果得<lb/>
　之自是唐與契丹遂絶<lb/>
五年　冬十一月乙未朔漢主崇殂子承鈞遣使來告<lb/>
<pb n="KR2a0034_WYG_005-15a"/>
且求嗣立遣使弔祭遂封册之<lb/>
　王保衡晉陽見聞錄曰甲寅年春漢主旻南伐敗歸<lb/>
　夏周師攻圍旻積憂勞成心疾是冬卒鈞即位丁巳<lb/>
　年正月旦改乾祐十年為天㑹元年　册府元龜曰<lb/>
　後漢劉崇周廣順元年以河東節度使僭號于太原稱<lb/>
　漢改名旻仍以乾祐為年號崇卒子鈞襲偽位　鶚<lb/>
　案吳氏十國春秋大定錄紀年通譜遼史周世宗<lb/>
　實錄薛居正五代史俱云崇死于乙邜年惟王保衡<lb/>
<pb n="KR2a0034_WYG_005-15b"/>
　故旻舊臣言當足信崇應以應厯四年冬十一月殂<lb/>
　　契丹國志曰冬十一月北漢主旻殂承鈞告哀于<lb/>
　遼遼册命為帝其事遼上表稱男遼賜詔謂之兒皇<lb/>
　帝<lb/>
七年春二月辛酉南唐遣使奉蠟丸書<lb/>
　胡三省資治通鑑注曰自徐温執呉政屢汎海使契<lb/>
　丹欲與共圖中國至唐烈祖及中主皆然<lb/>
冬十一月<lb/>
<pb n="KR2a0034_WYG_005-16a"/>
　十國春秋曰北漢天㑹元年十一月遼遣大同節度<lb/>
　使侍中髙勲將兵㑹李存瓌擊周至潞州城下而還<lb/>
　帝知契丹不足恃而不敢遽絶贈勲甚厚<lb/>
十二月<lb/>
　十國春秋曰天㑹元年十二月唐使者陳處堯<hi>十國紀年</hi>
　<hi>作兵部郎中叚處常晉陽見聞錄云陳處堯如契丹乞兵因來游今從其説</hi>自契來游太<lb/>
　原漢帝厚禮之留數日北還　陸游南唐書曰叚處<lb/>
　常失其鄉里家世保大中為兵部郎中周侵淮南元<lb/>
<pb n="KR2a0034_WYG_005-16b"/>
　宗命處常浮海使契丹乞援處常為契丹陳利害甚<lb/>
　悉契丹雖通本國徒持虚辭利南方茶藥珠貝而已<lb/>
　至是了無出師意而留處常不遣處常怨其無信誓<lb/>
　死國事數靣誚契丹主契丹主亦媿其言優容之以<lb/>
　病卒于契丹<lb/>
八年　夏五月<lb/>
　契丹國志曰五月朔日食<lb/>
九年　夏四月丙戌周來侵戊戌以南京留守蕭思温<lb/>
<pb n="KR2a0034_WYG_005-17a"/>
為兵馬都總管擊之是月周㧞益津瓦橋淤口三闗五月<lb/>
乙巳朔䧟瀛莫二州<lb/>
　資治通鑑曰周顯徳六年夏四月庚寅韓通奏自滄<lb/>
　州治水道入契丹境栅于乾寜軍南補防開游口三<lb/>
　十六遂通瀛莫辛邜上至滄州即日率步騎數萬發滄<lb/>
　州直趋契丹之境壬辰至乾寜軍契丹寜州刺史王<lb/>
　洪舉城降乙未大治水軍分命諸將水陸俱下以韓<lb/>
　通為陸路都部署太祖皇帝為水路都部署丁酉<lb/>
<pb n="KR2a0034_WYG_005-17b"/>
　上御龍舟㳂流而北舳艫相連數十里己亥至獨流<lb/>
　口泝流而西辛丑至益津闗契丹守將終廷輝以城<lb/>
　降自是以西水路漸隘不能勝巨艦乃舍之癸邜入<lb/>
　瓦橋闗契丹莫州刺史劉楚信瀛州刺史髙彦腪皆<lb/>
　舉城降於是闗南悉平　司馬光涑水紀聞曰張藏<lb/>
　英燕人父為人所殺藏英尚㓜稍長擒讐人生臠割<lb/>
　以祭父然後食其心肝鄉人謂之報讐張孝子契丹<lb/>
　用以為蘆䑓軍使逃歸中國從世宗征契丹蔵英請不<lb/>
<pb n="KR2a0034_WYG_005-18a"/>
　用兵先徃説下瓦橋闗乃单騎徃城下呼曰汝識我<lb/>
　乎張蘆䑓也因陳世宗威徳曰非汝敵也不下且見<lb/>
　屠藏英素為燕人所信重契丹遂自北門遁去城中<lb/>
　人開門請降　王稱東都事畧曰姚内斌盧龍人也<lb/>
　少仕契丹周顯徳末世宗北伐我太祖將兵至瓦橋<lb/>
　闗内斌為闗門使開門請降世宗以為汝州刺史<lb/>
　契丹國志曰瀛莫之失幽州急遞以聞帝曰三闗本<lb/>
　漢地今以還漢何失之有　五代史補曰周世宗末<lb/>
<pb n="KR2a0034_WYG_005-18b"/>
　年大舉以取幽州契丹聞其親征君臣恐懼沿邊城<lb/>
　壘皆望風而下凡蕃部之在幽州者亦連宵遁去車<lb/>
　駕至瓦橋闗探邏得實甚喜以為大勲必集因登髙<lb/>
　阜以觀六師頃之有父老百餘輩持牛酒以獻世宗<lb/>
　問曰此地何名對曰厯世相傳謂之病龍䑓世宗黙<lb/>
　然遽上馬馳去是夜聖體不豫即詔回戈未到闗而<lb/>
　晏駕初幽州聞車駕將至父老窃議曰天子姓柴幽<lb/>
　州為燕燕者亦烟火之謂也柴入火不利之兆安得<lb/>
<pb n="KR2a0034_WYG_005-19a"/>
　成功果如其言　鶚案周世宗旋師大梁崩于滋徳<lb/>
　殿陶岳所云亦俗説耳　王存元豐九域志曰獨流<lb/>
　口在乾寜軍北一百二十里　金人疆宇圖曰涿州<lb/>
　管下固安縣有獨流村　錢逹道霸州志曰益津闗<lb/>
　本唐幽州永清縣地後石晉䧟于契丹周復以其地<lb/>
　置霸州草橋闗在城東一里宋遼分界處楊延朗建<lb/>
　淤口闗在城東五十里五代周於此立寨　胡三省<lb/>
　通鑑注曰瓦橋闗在涿州歸義縣九域志在益津闗<lb/>
<pb n="KR2a0034_WYG_005-19b"/>
　東八十里宋白曰瓦子齊橋在涿州南易州東當九<lb/>
　河之末　王鞏隨手雜錄曰柴世宗銷天下銅像以<lb/>
　為錢真定像髙大不可施工有司請免既而北伐命<lb/>
　以砲擊之中佛乳竟不能毁未㡬世宗癰發乳間而<lb/>
　殂　陳燿文學圃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蘇曰周世宗毁銅佛像鑄錢曰<lb/>
　佛教以為頭目髓腦有利於衆生尚無所惜寜復以<lb/>
　銅像為愛乎鎮州大悲銅像甚有靈應擊毁之際以<lb/>
　斧钁自腦鑱破之後世宗北征病疽發腦間或謂報<lb/>
<pb n="KR2a0034_WYG_005-20a"/>
　應出談苑<lb/>
十年　夏五月壬子漢以潞州歸附遣使來告<lb/>
　契丹國志曰夏五月朔日食<lb/>
　十國春秋曰漢天㑹四年春正月乙巳周禪位于宋<lb/>
　宋改元建隆夏四月周昭義節度使李筠起兵拒宋<lb/>
　遂殺澤州刺史據其城已而遣牙將劉繼冲判官孫<lb/>
　孚奉表稱臣執其監軍周光遜閑廐使李廷玉送漢<lb/>
　乞兵為援帝欲謀于遼繼沖述筠意請無用契丹兵<lb/>
<pb n="KR2a0034_WYG_005-20b"/>
　帝即率本國兵自將出團柏谷至于太平驛封筠西<lb/>
　平王筠見帝儀衛不備非如王者心甚悔因自陳受<lb/>
　郭氏恩不敢愛死帝與周世讐不悦其説遂使宣徽<lb/>
　使盧賛監其軍事筠心益不平與賛多不恊乃㽞長<lb/>
　子守節居潞而自引衆南向帝聞賛與筠異遣平章<lb/>
　事衛融和解之是月遣河陽節度使范守圗將兵援<lb/>
　筠癸邜宋將石守信敗李筠于長平壬子以潞州歸<lb/>
　附遣使告遼丁巳宋帝親征筠丁邜宋石守信高懐<lb/>
<pb n="KR2a0034_WYG_005-21a"/>
　徳大破筠兵盧賛死焉筠走保澤州宋帝列栅圍之<lb/>
　六月辛未澤州䧟李筠赴火死乙酉宋帝攻潞州丁<lb/>
　亥李守節以潞州來降<lb/>
十三年　秋九月<lb/>
　十國春秋曰漢天㑹七年九月以契丹兵攻平晉軍<lb/>
　宋雒州防禦使充西山廵檢郭進將兵來擊契丹兵<lb/>
　遂引歸<lb/>
冬十二月<lb/>
<pb n="KR2a0034_WYG_005-21b"/>
　李燾續資治通鑑長編曰北漢主嗣位所以事契丹<lb/>
　者多畧不如世祖時每事禀之<hi>劉旻廟號世祖</hi>於是契丹遣<lb/>
　使來責云爾先父窮來歸我我先兄天授皇帝待以<lb/>
　骨肉洎余繼統益修前好爾父即世我用命爾即位<lb/>
　柩前丹青之約我無所負爾父據有汾國七年止稱<lb/>
　乾祐爾不遵先志輒肆改更李筠包藏禍心捨大就<lb/>
　小無所顧慮姑為覬覦軒然舉兵曽不我告叚常本<lb/>
　爾父故吏本無大惡一旦誣害誅及妻子婦言是聼<lb/>
<pb n="KR2a0034_WYG_005-22a"/>
　非爾而誰我務敦大義曲容瑕垢父子之道所不忍<lb/>
　渝爾且率徳改行母自貽伊戚也北漢主得書恐懼<lb/>
　遣使幣徃謝契丹執其使不報北漢地狹産薄又嵗<lb/>
　輸契丹故國用日削乃拜五䑓僧繼顒為鴻臚卿繼<lb/>
　顒故燕王劉守光之孽子守光死削髪為浮圗居五<lb/>
　䑓山為人多智善商財利能誦華嚴經四万供施多<lb/>
　積蓄以佐國用五䑓當契丹界上繼顒常得其馬以獻<lb/>
　號添都馬嵗率數百匹又於栢谷置銀冶北漢主取<lb/>
<pb n="KR2a0034_WYG_005-22b"/>
　其銀以輸契丹嵗千斤因即其冶建寳興軍　清異<lb/>
　錄曰僧繼顒住五䑓山手執香如意紫檀鏤成芬馨<lb/>
　滿室名為握君　十國春秋曰漢天㑹七年十二月<lb/>
　帝遣從子侍衛親軍使劉繼文如遼遼拘之不遣<lb/>
　本紀第七<lb/>
　　穆宗二<lb/>
十四年　二月壬子詔西面詔討使塔拉進兵援漢<lb/>
　晁公武郡齋讀書志曰晉朝陷蕃記皇朝范質撰石<lb/>
<pb n="KR2a0034_WYG_005-23a"/>
　晉末在翰林為出帝草降表知其事為詳記少主初<lb/>
　遷于黄龍府後居於建州凡十八年而卒按契丹丙<lb/>
　午嵗入汴順數至甲子嵗為十八年寔國朝太祖乾<lb/>
　徳二年也　鶚案晉出帝卒于契丹之嵗遼史不載<lb/>
　惟見此書　彭百川太平治迹統類曰乾徳二年昭<lb/>
　義軍節度使李繼勛攻遼州將杜延韜以城来降契<lb/>
　丹衆步騎六萬来援繼勛與彰徳軍節度使羅彦環洛<lb/>
　州防禦使郭進内客省使武懷節率馬步軍六萬人<lb/>
<pb n="KR2a0034_WYG_005-23b"/>
　擊其衆於遼州城下敗之契丹又冦平晉軍上遣郭<lb/>
　進與内客省使曹彬等領步騎萬餘赴之未至而遁<lb/>
十五年春二月壬寅朔日有食之<lb/>
　契丹國志曰二月壬寅朔日當食不虧　太平治迹<lb/>
　統類曰乾徳三年冬契丹来冦易州畧居民上令監<lb/>
　軍李謙昇率兵入其境俘生口如所畧之數俟契丹<lb/>
　放還易州之民然後歸之<lb/>
十六年<lb/>
<pb n="KR2a0034_WYG_005-24a"/>
　太平治迹統類曰乾徳四年正月契丹又冦易州監<lb/>
　軍任徳義擊走之天徳軍節度使于延超與其子来<lb/>
　降上以延超為左千牛衛大將軍六月横海軍節度使<lb/>
　桑興来降<lb/>
十七年<lb/>
　契丹國志曰春三月五星聚奎夏六月朔日食<lb/>
十八年　秋七月辛丑漢主承鈞殂子繼恩立来告遣<lb/>
使弔祭<lb/>
<pb n="KR2a0034_WYG_005-24b"/>
　續資治通鑑長編曰辛丑漢世祖女為晉䕶聖營卒<lb/>
　薛釗妻生子繼恩漢髙祖典禁衛以世祖故釋釗軍<lb/>
　籍館于門下釗無材能髙祖衣食之而無所用其妻<lb/>
　常居中釗罕得見意怏怏因辭㧞刀刺之傷而不死<lb/>
　釗即自裁其妻復改適何氏生子繼元而何與妻俱<lb/>
　卒世祖以孝和帝無子使養繼恩及繼元俱冐姓劉<lb/>
　氏繼恩事孝和帝盡禮及為太原尹選輭不治孝和<lb/>
　帝憂之謂宰相郭無為曰繼恩純孝然非濟世才<lb/>
<pb n="KR2a0034_WYG_005-25a"/>
　恐不能了我家事無為不對孝和殂繼恩遣使告終<lb/>
　稱嗣于契丹契丹許之然後即位繼恩怨郭無為與<lb/>
　其父言不助己且惡其専政欲逐之未果服縗裳視<lb/>
　事寢處皆居勤政閣其左右親信悉留太原府繼恩<lb/>
　置酒晏大臣及宗子飲罷臥閣中供奉官侯霸榮率<lb/>
　十餘人挺刃入閣反扄其户繼恩驚起繞書堂屏風<lb/>
　環走霸榮以刃揕其胸殺之無為遣兵以梯登屋入<lb/>
　殺霸榮并其黨迎立太原尹繼元繼恩立纔六十<lb/>
<pb n="KR2a0034_WYG_005-25b"/>
　日或謂無為使霸榮作亂亟誅霸榮以滅口故人無<lb/>
　知者<lb/>
十九年春三月甲寅漢劉繼元嗣立遣使求封冊辛酉<lb/>
遣韓知範冊為皇帝<lb/>
　十國春秋曰漢天㑹十三年春二月宋帝將發自卞<lb/>
　先遣李勲趙質郭進司超等帥兵赴晉陽三月帝至<lb/>
　于太原及城下李繼勲已先敗漢兵宋帝命築長連<lb/>
　城圍之立砦于城四面繼勲軍于南趙賛軍于西曹<lb/>
<pb n="KR2a0034_WYG_005-26a"/>
　彬軍于北党進軍于東帝命劉繼業等乘晦突圍犯<lb/>
　東西砦戰敗遁歸宋帝又命壅汾晉二水以灌城并<lb/>
　人大恐㑹城中有積草漂出塞之得無害甲寅遣使<lb/>
　乞封冊于遼且趣援師夏四月契丹分道入援宋何<lb/>
　繼筠逆戰于陽曲北韓重贇逆戰于定州契丹大敗<lb/>
　閏五月遼主遣韓知璠冊立帝為大漢皇帝知璠習<lb/>
　兵事居圍城中晝夜督察盡心固守宋驍將石漢卿<lb/>
　等多戰死漢兵亦屢敗宋師頓兵甘草地中㑹暑雨<lb/>
<pb n="KR2a0034_WYG_005-26b"/>
　軍士多疾遂引兵還帝命決城下水注之臺駘澤已<lb/>
　涸而城多摧圮韓知璠嘆曰宋師之引水灌城也知<lb/>
　其一不知其二若先浸而後涸則并人無噍類矣<lb/>
已已如懐州獵獲熊歡飲方醉馳還行宫是夜近侍霄<lb/>
格盥水華格庖人錫衮等六人反帝遇弑<lb/>
　五代史曰舒嚕有疾不能近婦人左右給事多以宦<lb/>
　者　楊循吉遼史曰穆宗嗜酒好殺不恤政事京師<lb/>
　置百尺牢以處罪囚　契丹國志曰是時承㑹同之<lb/>
<pb n="KR2a0034_WYG_005-27a"/>
　餘威中原多事藩鎮争强莫不求援于遼國以自存<lb/>
　晉陽之北漢江南之南唐使車狎至饋遺絡繹遼帝<lb/>
　以政昬兵弱不能應之帝體氣卑弱惡見婦人居藩<lb/>
　時舒嚕太后欲為納妃帝辭以疾即位後嬪御滿前<lb/>
　並不以顧朝臣有言椒房虚位者皆拒而不納左右<lb/>
　近侍房帷供奉率皆閹人帝不以屑意上京東北有<lb/>
　山曰黒山曰赤山曰太保山山水秀絶麋鹿成羣四<lb/>
　時逰獵不離此山逮至末年殘忍猜忌左右小有過<lb/>
<pb n="KR2a0034_WYG_005-27b"/>
　愆至于親手刃之數年之間重足屏息人人無不虞<lb/>
　禍㑹飲酒索食諸物不得欲斬庖人掌膳者恐禍及<lb/>
　已捧食以進挟刃弑帝于黒山下在位凡十九年諡<lb/>
　曰天順皇帝廟號穆宗<lb/>
　<lb/>
　<lb/>
　<lb/>
　遼史拾遺卷五<lb/>
</p>
<p>
</p>
  </div>
</body>
</text>
</TEI>
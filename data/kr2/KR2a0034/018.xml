<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷十八</head> <lb/>
    <p>
<pb n="KR2a0034_WYG_018-1a"/>
欽定四庫全書<lb/>
　遼史拾遺卷十八<lb/>
　　　　　　　　　　　　　錢塘厲鶚　撰<lb/>
　表第八<lb/>
　　屬國表<lb/>
渤海<lb/>
　文獻通考曰渤海本粟末靺鞨附髙麗者姓大氏俗<lb/>
　謂王曰可毒失對面呼聖王牋表呼基下梁開平元<lb/>
<pb n="KR2a0034_WYG_018-1b"/>
　年王大諲譔遣王子來貢方物天成元年遣使入貢<lb/>
　進兒口女口先是契丹耶律安巴堅兵力雄盛東北<lb/>
　諸蕃多臣屬之以渤海土地相接常有吞併之志是<lb/>
　嵗率諸蕃部攻渤海扶餘城下之後改扶餘城為東<lb/>
　丹府命其子托雲留兵鎮之　松漠紀聞曰渤海國<lb/>
　去燕京女真所部皆千五百里以石累城足東並海<lb/>
　其王舊以大為姓右姓曰髙楊張竇烏李不過數種<lb/>
　部曲奴婢無姓者皆從其主婦人皆妬悍大氏與他<lb/>
<pb n="KR2a0034_WYG_018-2a"/>
　姓相結為十姊妹迭譏察其夫不容側室及他游聞<lb/>
　則必謀寘毒死其所愛一夫有所犯而妻不之覺者<lb/>
　九人則羣聚而詬之爭以嫉忌相誇故契丹女真諸<lb/>
　國皆有女倡而其良人皆有小婦侍婢唯渤海無之<lb/>
　男子多智謀饒勇出他國右至有三人渤海當一虎<lb/>
　之語契丹安巴堅滅其主大諲譔徙其名帳千餘戸<lb/>
　于燕給以田疇捐其賦入往來貿易闗市皆不征有<lb/>
　戰則用為前驅　契丹國志曰渤海螃蟹紅色大如<lb/>
<pb n="KR2a0034_WYG_018-2b"/>
　椀螯巨而厚其跪如中國蟹螯鮀魚之屬皆有也<lb/>
回鶻<lb/>
　王溥唐㑹要曰貞元五年迴紇使李義進請因咸安<lb/>
　公主下降改紇字為鶻字葢欲誇國俗俊健如鶻也<lb/>
　五代㑹要曰回鶻本牙在天徳西北娑陵水上距長<lb/>
　安六千九百里唐天寳中安禄山犯闕有助國之功<lb/>
　累朝尚主自㑹昌初其國為黠戛斯所侵部族擾亂<lb/>
　及移帳至天徳振武閒又為石雄劉沔所襲破之復<lb/>
<pb n="KR2a0034_WYG_018-3a"/>
　為幽州節度使張仲武所攻餘衆部曲奔歸於吐蕃<lb/>
　吐蕃處之甘州其後時通中國世以中國為舅朝廷<lb/>
　毎賜書詔亦甞以甥稱之　松漠紀聞曰回鶻自唐<lb/>
　末浸㣲甘涼𤓰沙舊皆有族帳後悉羈縻于西夏唯<lb/>
　居四郡外地者頗自為國有君長其人卷髪深目眉<lb/>
　修而濃自眼睫而下多虯髯土多瑟瑟珠玉帛有兜<lb/>
　羅緜毛㲲狨錦注絲熟綾斜褐藥有腽肭臍碙砂香<lb/>
　乳香安息篤耨善造賔鐵刀劍烏金銀器多為商賈<lb/>
<pb n="KR2a0034_WYG_018-3b"/>
　于燕載以橐駝過夏地夏人率十而指一必得其最<lb/>
　上品者賈人苦之後以物美惡雜貯毛連中<hi>毛連以羊毛緝</hi>
　<hi>之單其中所頭為袋以毛繩或線封有甚麄者有間以雜色毛者則輕細</hi>　然所征亦不<lb/>
　貲其來浸熟始厚賂税吏宻識其中下品者俾指之<lb/>
　尤能别珍寳蕃漢為市者非其人為儈則不能售價<lb/>
　奉釋氏最盛共為一堂塑佛像其中毎齋必刲羊或<lb/>
　酒酣以指染血塗佛口或捧其足而吮之謂為親敬<lb/>
　誦經則衣袈裟作西竺語燕人或俾之祈禱多驗婦<lb/>
<pb n="KR2a0034_WYG_018-4a"/>
　人類男子白晳著青衣如中國道服然以薄青紗羃<lb/>
　首而見其面　契丹國志曰回鶻豆髙二尺許直榦<lb/>
　有葉無傍枝角長二尺毎角止兩豆一根才六七角<lb/>
　色黄味如栗<lb/>
党項<lb/>
　冊府元龜曰党項其種有巖昌白銀狠東接臨洮西<lb/>
　拒葉護南北數千里處山谷間毎姓别為部落大者<lb/>
　五千餘騎小者千餘騎　五代史曰党項西羌之遺<lb/>
<pb n="KR2a0034_WYG_018-4b"/>
　種其國在禹貢析支之地東至松州西接葉護南界<lb/>
　春桑北鄰吐渾有地三千餘里無城邑而有室屋以<lb/>
　毛罽覆之其人喜竊盜而多壽往往至百五六十嵗<lb/>
　其大姓有細封氏費聴氏析氏野利氏拓拔氏為最<lb/>
　强<lb/>
波斯國<lb/>
　唐㑹要曰波斯國在京師西萬五千里俗事天地日<lb/>
　月水火諸神西域諸故事火祅者皆諸波斯受法焉<lb/>
<pb n="KR2a0034_WYG_018-5a"/>
　以六月一日為嵗首地多名馬又多駿犬今所謂波<lb/>
　斯犬也　冊府元龜曰波斯國其先有波斯匿王者<lb/>
　子孫以王父字為氏因為國號<lb/>
濊貊國<lb/>
　冊府元龜曰濊貊國南與辰韓北與髙句麗沃沮接<lb/>
　東窮大海朝鮮之東皆其地也<lb/>
大食國<lb/>
　冊府元龜曰大食國在南海中其國男夫黒色多鬚<lb/>
<pb n="KR2a0034_WYG_018-5b"/>
　鼻長而大似婆羅門婦人白晳亦有文字出駝馬驢<lb/>
　騾羖羊等其馬大于諸國兵刃勁利其俗勇于戰鬬<lb/>
　合事天神而土多沙石不堪耕種惟食鳥獸等肉<lb/>
日本國<lb/>
　文獻通考曰倭在帶方郡東南大海中大較在㑹稽<lb/>
　東治之東與朱崖儋耳相近更號日本言國近日所<lb/>
　出以為名宋雍熈元年本國僧奝然與其徒五人浮<lb/>
　海而至獻銅器十餘事并本國職貢今年代紀各一<lb/>
<pb n="KR2a0034_WYG_018-6a"/>
　卷奝然書曰國中有五經及佛經白居易文集七十<lb/>
　卷並得自中國土宜五穀而少麥交易用銅錢文曰<lb/>
　乾文大寳畜有水牛驢羊多羣象産絲蠺多織絹薄<lb/>
　緻可愛樂有中國髙麗二部四時寒暑大類中國國<lb/>
　之東境接海島夷人所居身面皆有毛東奥州産黄<lb/>
　金西别島出白銀以為貢賦國王以王為姓傳襲至<lb/>
　今王六十四世文武寮吏皆世官<lb/>
新羅國<lb/>
<pb n="KR2a0034_WYG_018-6b"/>
　契丹國志曰新羅國在髙麗東本漢時樂浪地其言<lb/>
　語名物有似中國人名國為邦弓為弧賊為㓂行酒<lb/>
　為行觴相呼皆為徒文字甲兵同于中國人選壯健<lb/>
　者悉入軍毎月旦相賀王設宴㑹班賚羣官大事則<lb/>
　聚官詳議定之田甚良沃水陸兼種服色尚素婦人<lb/>
　辮髪繞頭以雜綵及珠為飾婚嫁唯酒食而已輕重<lb/>
　隨貧富　文獻通考曰新羅其先本辰韓種也辰韓<lb/>
　始有六國稍分為十二新羅其一也<hi>初曰斯盧或曰斯羅</hi>
<pb n="KR2a0034_WYG_018-7a"/>
　其國在百濟東南五百餘里<hi>亦在髙麗東南兼有漢時樂浪郡之地</hi>東<lb/>
　濱大海其人雜有華夏髙麗百濟之屬兼有沃沮不<lb/>
　耐韓濊之地後唐同光元年王金朴英遣使朝貢<lb/>
吐蕃<lb/>
　冊府元龜曰吐蕃在長安之西八千里本漢西羌地<lb/>
　也後魏神瑞初南涼秃髪樊尼率衆西奔濟黄河逾<lb/>
　積石於羌中建國開地千里以秃髪為國號語訛謂<lb/>
　之吐蕃其後子孫蕃昌又侵伐不息土宇漸廣唐髙<lb/>
<pb n="KR2a0034_WYG_018-7b"/>
　宗時吐蕃盡收羊同党項及諸羌之地東與涼松茂<lb/>
　巂等州相接南至婆羅門西又攻䧟龜兹疎勒四鎮<lb/>
　北抵突厥地方萬餘里自漢魏以來西戎之盛未之<lb/>
　有也　五代史曰吐蕃國地君世部族名號物俗見<lb/>
　于唐著矣至五代時吐蕃已㣲弱囘鶻党項諸羌夷<lb/>
　分侵其地而不有其人民值中國衰亂不能無有惟<lb/>
　甘涼𤓰沙四川常自通于中國甘州為回鶻牙而涼<lb/>
　𤓰沙三州將吏猶稱唐官數來請命<lb/>
<pb n="KR2a0034_WYG_018-8a"/>
沙陀突厥<lb/>
　冊府元龜曰沙陀突厥在甘州習俗左老右壯溷雜<lb/>
　男女畧與吐蕃同其悍捷便弓馬勝之<lb/>
靺鞨<lb/>
　五代史曰黑水靺鞨本號勿吉其國東至海南界髙<lb/>
　麗西接突厥北鄰室韋葢肅慎氏之地也其衆分為<lb/>
　數十部而黑水靺鞨最䖏其北尤勁悍無文字之記<lb/>
　其兵尤尚弧矢<lb/>
<pb n="KR2a0034_WYG_018-8b"/>
鐵驪<lb/>
　通典曰鐵勒之先匈奴之苗裔也種類衆多自西海<lb/>
　之東依據山谷往往不絶並有君長屬東西兩突厥<lb/>
　隨水草流移人性凶忍善于騎射貪婪尤甚以㓂抄<lb/>
　為生近西邉者頗為藝植多牛羊而少馬突厥國有<lb/>
　東西征討皆資其用以制北荒十六國慕容垂時北<lb/>
　塞後魏末河西並云有勅勒部鐵勒葢言訛也　鶚<lb/>
　案金史云鐵勒者古部族之號奚有其地號稱鐵勒<lb/>
<pb n="KR2a0034_WYG_018-9a"/>
　州又書作鐵驪州奚有五世族世與遼人為昏因附<lb/>
　姓述律氏中<lb/>
吐谷渾<lb/>
　㑹海菁華曰吐谷渾本遼東鮮卑也西晉時首帥徒<lb/>
　何涉歸有二子長曰吐谷渾少曰若洛廆代統郡落<lb/>
　别為慕容氏渾庶長廆正嫡父在時分七百户與渾<lb/>
　渾與廆二部俱牧馬馬鬭相傷渾擁馬西行乃附隂<lb/>
　山屬永嘉之亂始度隴西止于抱罕而後子孫據有<lb/>
<pb n="KR2a0034_WYG_018-9b"/>
　甘松之南洮水之西南極于白蘭在益州西北有青<lb/>
　海周迴千餘里海中有小山毎冬冰合後以良牝馬<lb/>
　置此山至來冬收之馬有孕所生得駒號曰龍種時<lb/>
　稱青海驄焉至其孫葉延以禮云公孫之子得以王<lb/>
　父字為氏吾祖始自昌黎先宅于此今以吐谷渾為<lb/>
　氏尊祖之義也<lb/>
吐渾<lb/>
　五代㑹要曰吐渾本吐谷渾也唐咸通中酋長有赫<lb/>
<pb n="KR2a0034_WYG_018-10a"/>
　連鐸者從太原節度使康承訓平徐方有功朝廷授<lb/>
　振武節度使復盜據雲中後唐太祖逐之乃歸幽州<lb/>
　李厈濤其部旌散居蔚州界立為酋長有白承福者<lb/>
　同光初代為都督依中山地石門為柵莊宗賜其額<lb/>
　為寧朔奉化两府以都督為節度使仍賜承福姓李<lb/>
　名紹魯至晉髙祖天福元年髙祖以契丹助立之功<lb/>
　割雁門以北及幽州之地以賂之繇是吐渾部族皆<lb/>
　𨽻于契丹其後復為鎮州節度使安重榮所誘乃背<lb/>
<pb n="KR2a0034_WYG_018-10b"/>
　契丹率車帳羊馬取五䑓路歸國契丹大怒以朝廷<lb/>
　招納叛亡遣使責讓六年正月晉髙祖命供奉官張<lb/>
　澄率兵二千捜索并鎮忻代四州山谷吐渾還其舊<lb/>
　地<lb/>
突厥<lb/>
　胡嶠陷北記曰契丹西則突厥回紇西北至嫗厥律<lb/>
　其人長大髦頭地苦寒水出大魚契丹仰食又多黑<lb/>
　白黄貂䑕皮諸國皆仰之其人最勇鄰國不敢侵又<lb/>
<pb n="KR2a0034_WYG_018-11a"/>
　其西轄戛又其北單子突厥皆與嫗厥律略同　冊<lb/>
　府元龜曰突厥者葢匈奴之别種居金山之陽金山<lb/>
　形似兜鍪其俗謂兜鍪為突厥因以為號<lb/>
沙州燉煌王曹夀沙州回鶻曹順<lb/>
　五代史曰沙州梁開平中有節度使張奉自號金山<lb/>
　白衣天子至唐莊宗時回鶻來朝沙州留後曹義金<lb/>
　亦遣使附回鶻以來莊宗拜義金為歸義軍節度使<lb/>
　𤓰沙等州觀察䖏置等使　文獻通考曰沙州留後<lb/>
<pb n="KR2a0034_WYG_018-11b"/>
　曹義金卒子元忠嗣宋興國五年元忠卒咸平四年<lb/>
　封子延禄為譙郡王五年延禄為從子宗夀所害宗<lb/>
　夀權知留後表求旌節乃授宗夀節度使子賢順為<lb/>
　衙内都指揮使大中祥符末宗夀卒授賢順本軍節<lb/>
　度　鶚案曹氏父子遼史去宗賢二字避廟諱也<lb/>
于闐國<lb/>
　五代史曰于闐國去京師萬里外其國西南近蔥嶺<lb/>
　與婆羅門為鄰國而相去猶三千里南接吐蕃西北<lb/>
<pb n="KR2a0034_WYG_018-12a"/>
　至疎勒二千餘里晉天福三年于闐國王李聖天遣<lb/>
　使者馬繼榮來貢紅鹽鬰金氂牛尾牛㲲等晉遣供<lb/>
　奉官張匡鄴假鴻臚卿彰武軍節度判官髙居誨為<lb/>
　判官冊聖天為大寳于闐國王是嵗冬十二月匡鄴<lb/>
　等自靈州行二嵗至于闐至七年冬乃還而居誨頗<lb/>
　記其往復所見山川諸國而不能道聖天世次也居<lb/>
　誨記曰自靈州過黄河行三十里始涉沙入党項界<lb/>
　曰細腰沙神樹沙三公沙宿月支都督帳自此沙行<lb/>
<pb n="KR2a0034_WYG_018-12b"/>
　四百餘里至黑堡沙遂登沙嶺沙嶺党項牙也其酋<lb/>
　曰捻崖天子渡白亭河至涼州自涼州西行五百里<lb/>
　至甘州甘州回鶻牙也其南山百餘里漢小月支之<lb/>
　故地也有别族號鹿角山沙陀云朱耶氏之遺族也<lb/>
　自甘州西始涉磧磧無水載水以行甘州人教晉使<lb/>
　者作馬蹄木澀木澀四竅馬蹄亦鑿四竅而綴之駝<lb/>
　蹄則包以氂牛皮乃可行西北五百里至肅州渡金<lb/>
　河西百里出天門闗又西百里出玉門闗經吐蕃界<lb/>
<pb n="KR2a0034_WYG_018-13a"/>
　吐蕃男子冠中國㡌婦人辮髪戴瑟瑟珠云珠之好<lb/>
　者一珠易一良馬西至𤓰州沙州二州多中國人聞<lb/>
　晉使者來其刺史曹元忠等郊迎問使者天子起居<lb/>
　𤓰州南十里鳴沙山山冬夏殷殷有聲如雷云禹貢<lb/>
　流沙也又東南十里三危山云三苗之所竄也其西<lb/>
　渡都鄉河曰陽闗沙州西曰仲雲其牙帳居胡盧磧<lb/>
　云仲雲者小月支之遺種也其人勇而好戰𤓰沙之<lb/>
　人皆憚之胡盧磧漢明帝時征匈奴屯田于胡盧葢<lb/>
<pb n="KR2a0034_WYG_018-13b"/>
　其地也地無水而常寒多雪毎天暖雪消乃得水匡<lb/>
　鄴等西行入仲雲界至大屯城仲雲遣宰相四人都<lb/>
　督三十七人候晉使者匡鄴等以詔書慰諭之皆東<lb/>
　向拜自仲雲界西始涉鹻磧無水掘地得濕沙人置<lb/>
　之胷以止渴又西渡䧟河伐檉置水中乃渡不然則<lb/>
　䧟又西至紺州紺州于闐所置也在沙州西南去京<lb/>
　師九千五百里矣又行二日至安軍州遂至于闐聖天<lb/>
　衣冠如中國其殿皆東向曰天冊殿有樓曰七鳯樓<lb/>
<pb n="KR2a0034_WYG_018-14a"/>
　以蒲桃為酒又有紫酒青酒不知其所釀而味尤美<lb/>
　其食粳沃以蜜粟沃以酪其衣布帛有園圃花木俗<lb/>
　喜鬼神而好佛聖天居處常以紫衣僧五人列侍其<lb/>
　年號同慶二十九年其國東南曰銀州盧州湄州其<lb/>
　南千三百里曰至州云漢張騫所窮河源出于闐而<lb/>
　山多玉者此也其河源所出至于闐分為三東曰白<lb/>
　玉河西曰緑玉河又西曰烏玉河三河皆有玉而色<lb/>
　異毎嵗秋水涸國王撈玉于河然後國人得撈玉<lb/>
<pb n="KR2a0034_WYG_018-14b"/>
髙昌國<lb/>
　王明清揮塵前録曰太平興國六年詔遣供奉官王<lb/>
　徳延殿前承㫖白勲使髙昌雍熙元年四月延徳等<lb/>
　叙其行程來上云初自夏州厯玉亭鎮次厯黄羊平<lb/>
　其地平而産黄羊度沙磧無水行人皆載水凡二日<lb/>
　次都囉囉族漢人過者遺以財貨謂之打當次厯茅<lb/>
　家喎子族臨黄河以羊皮為囊吹氣實之浮于水或<lb/>
　以囊駝牽木栰而渡次厯茅女王子開道族行入六<lb/>
<pb n="KR2a0034_WYG_018-15a"/>
　窠沙沙深三尺馬不能行行者皆乗橐駝不育五穀<lb/>
　沙中生草名登相收之以食次厯樓子山無居人行<lb/>
　沙磧中以日為占旦則背日暮則向日日下則止又<lb/>
　行朢月亦如之次厯臥羊梁劾時族地有都督山唐<lb/>
　回鶻之地次厯太子大蟲族接契丹界人衣尚錦緜<lb/>
　器用金銀馬乳釀酒飲之亦醉次厯屋地目族盖達<lb/>
　爾罕裕悦王之子次至逹爾罕裕悦王子族此九族逹靼<lb/>
　尤尊者次厯伊喇王子族有合羅州唐回鶻公主所<lb/>
<pb n="KR2a0034_WYG_018-15b"/>
　居之地城基尚在有湯泉池傳曰契丹舊為回鶻牧<lb/>
　羊達靼舊為回鶻牧牛回鶻徙甘州契丹逹靼遂各<lb/>
　爭長攻戰次厯何墩族經馬鬉山望鄉嶺嶺上石庵<lb/>
　有李陵題字處次厯格囉美源西方百川所㑹極望<lb/>
　無際鷗鷺鳬雁之類甚衆次至托邉城亦名李僕<lb/>
　城城中首領號通天大王次厯小石川次厯伊州州<lb/>
　將陳氏其先自唐開元二年領州凡數十世唐時詔<lb/>
　勅尚在地有野蠶生苦參上可為綿帛有羊尾大而<lb/>
<pb n="KR2a0034_WYG_018-16a"/>
　不能走尾重者三斤小者一斤肉如熊白而甚美又<lb/>
　有礪石剖之得賓鐵謂之喫鐵石又有胡桐樹經雨<lb/>
　即生胡桐律次厯益都次厯納職城在大患鬼魅磧<lb/>
　之東南望玉門闗甚近地無水草載糧以行凡三日<lb/>
　至思谷曰避風驛本俗試出詔押御風風乃息凡八<lb/>
　日至澤田寺髙昌聞使至遣人來迎次厯寳莊又厯<lb/>
　六鍾乃至髙昌即西川也其地南距于闐西南距大<lb/>
　食波斯西距西天步露沙雪山葱嶺皆數千里地無<lb/>
<pb n="KR2a0034_WYG_018-16b"/>
　雨雪而極熱毎盛暑人皆穿地為穴以處飛鳥羣萃<lb/>
　河濱或飛起即為日氣所鑠墜而傷翼屋室覆以白<lb/>
　堊開寳二年雨及五寸即廬舎多壞有水出金嶺道<lb/>
　之周繞國城以溉田園作水磑地產五穀惟無蕎麥<lb/>
　貴人食馬餘食牛及鳬雁樂多箜篌出貂䑕白㲲繡<lb/>
　文花蘂布俗多騎射婦人戴油㡌謂之蘇幕遮用開<lb/>
　元七年厯以三月九日為寒食餘二社冬至亦然以銀<lb/>
　或鍮為筒貯水激以相射或以水交潑為戯謂之壓<lb/>
<pb n="KR2a0034_WYG_018-17a"/>
　陽氣去病好游賞行者必抱樂器佛寺五十餘區皆<lb/>
　唐朝所賜額寺中有大藏經唐韻玉篇經音等居民<lb/>
　春月多游羣聚遨樂于其間遊者馬上持弓矢射諸<lb/>
　物謂之禳灾有勅書樓藏唐太宗明皇御札詔勅緘<lb/>
　鎖甚謹後有摩尼寺波斯僧各持其法佛經所謂外<lb/>
　道者也統有南突厥北突厥大衆熨小衆熨様磨割<lb/>
　禄黠戛司末蠻格哆族預龍族之名甚衆國中無貧<lb/>
　民絶食者共振之人多夀考率百餘嵗絶無夭死時<lb/>
<pb n="KR2a0034_WYG_018-17b"/>
　四月獅子王避暑于北廷以其舅阿多于越守國先<lb/>
　遣人致意于延徳曰我王舅也使者拜我乎延徳曰<lb/>
　持朝命而來禮不當拜阿多裕悦後數日始出相見<lb/>
　然其禮頗恭獅子王邀延徳至其北廷厯交河州凡<lb/>
　六日至金嶺口寳貨所出又兩日至漢家寨又五日<lb/>
　上金嶺温嶺即多雨雪上有龍王刻石記云小雪山<lb/>
　也嶺上有積雪行人皆服毛罽度嶺一日至北廷憇<lb/>
　髙臺寺其王烹羊馬以具饍尤豐潔地多馬王及太<lb/>
<pb n="KR2a0034_WYG_018-18a"/>
　后太子各養馬牧放于平川中彌亘數百里以毛色<lb/>
　分别為羣莫知其數北廷川廣長數千里鷹鷂鵰鶻<lb/>
　之所生多美草下生花砂䑕大如䨲鷙禽捕食之至<lb/>
　七日見其王及王子侍者皆東向拜受賜傍有持磬<lb/>
　者擊以節拜王聞磬聲乃拜既而王之兒女親屬皆<lb/>
　出羅拜以受賜遂張樂飲宴為優戯至暮明日汎舟<lb/>
　于池中池四面作鼓樂又明日遊佛寺曰應運泰寧<lb/>
　之寺貞觀十四年造北廷北山中出碙砂山中常有<lb/>
<pb n="KR2a0034_WYG_018-18b"/>
　烟氣湧起而無雲霧且又光燄若炬照見禽䑕皆赤<lb/>
　采碙砂者著木底鞵若皮為底者即焦下有穴生青<lb/>
　泥出穴外即變為砂石土人取以治皮城中多樓臺<lb/>
　草木人白晳端正性工巧善治金銀銅錢為器及攻<lb/>
　玉善馬直絹一疋其駑馬充食者纔直一文貧者皆<lb/>
　食肉西抵安西即唐之西境七月令延徳先還其國<lb/>
　其王九月始至亦聞有契丹使來脣缺以銀葉蔽之<lb/>
　謂其王曰聞漢遣使入達靼而道出王境誘王窺邊<lb/>
<pb n="KR2a0034_WYG_018-19a"/>
　宜早送至達靼無使久留因曰髙昌本漢土漢使來<lb/>
　覘視封域將有異圖王當察之延徳偵知其語因謂<lb/>
　王曰契丹數不順中國今乃反間我欲殺之王固勸<lb/>
　乃止自六年五月離京師七年四月至髙昌所厯以<lb/>
　詔賜諸番君長襲衣金帶繒帛八年春與其謝恩使<lb/>
　凡百餘人復循舊路而還雍熙元年四月至京師延<lb/>
　徳初至達靼之境頗見晉末陷契丹者之子孫咸相<lb/>
　率遮迎獻飲食問其鄉里親戚意甚悽感留旬日不<lb/>
<pb n="KR2a0034_WYG_018-19b"/>
　得去延徳之自叙云　契丹國志曰髙昌都交河漢<lb/>
　車師前王庭也四面多大山晉以其地為髙昌郡地<lb/>
　石磧氣候温暖厥土良沃麥一嵗再熟宜蠶有草名<lb/>
　羊刺其上生蜜味甚佳引水溉田出赤鹽甚美俗事<lb/>
　天神兼信佛法其官有八長史五將軍又有侍郎校<lb/>
　郎主簿從事階位相次契丹時一年一次朝貢進獻<lb/>
　大珠乳香斜合里皮褐里絲等亦有互市其國王親<lb/>
　與北主評價　湯垕畫鑒曰髙昌國畫用金銀箔子<lb/>
<pb n="KR2a0034_WYG_018-20a"/>
　及朱墨㸃㸃如雨銷灑在紙上畫翎毛如中國花草<lb/>
　亦佳<lb/>
嗢熱<hi>以下補</hi>
　松漠紀聞曰嗢熱者國最小不知其始所居後為契<lb/>
　丹徙置黄龍府南百餘里曰賓州州近混同江即古<lb/>
　之粟末河黑水也部落雜處以其族類之長為千戸<lb/>
　統之契丹女真貴游子弟及富家兒月夕被酒則相<lb/>
　率携尊馳馬戯飲其地婦女聞其至多聚觀之閒令<lb/>
<pb n="KR2a0034_WYG_018-20b"/>
　坐與之酒則飲亦有起舞謳歌以侑觴者飲食皆以<lb/>
　木器好寘蠱他人欲其不騐者云三彈指于器上則<lb/>
　有毒自解亦間有遇毒而斃者族多李姓<lb/>
韃靼<lb/>
　建炎以來朝野雜記曰韃靼之先與女真同種葢皆<lb/>
　靺鞨之後也其國在元魏齊周之時稱勿吉至隋稱<lb/>
　靺鞨也直長安東北六千里東瀕海離為數十部部<lb/>
　有黑水白山等名白山本臣髙麗唐滅髙麗其遺人<lb/>
<pb n="KR2a0034_WYG_018-21a"/>
　迸入渤海惟黑水完强及渤海盛皆役屬之後為奚<lb/>
　契丹所攻部族分散其居混同江之上者曰女真乃<lb/>
　黑水遺種也其居隂山者自號為韃靼唐末五代常<lb/>
　通中國太祖太宗朝各再入貢皆道靈武而來及繼<lb/>
　遷叛命遂絶不通因為契丹所服役韃靼之人皆勇<lb/>
　悍善戰其近漢地者謂之熟韃靼尚能種秋穄以平<lb/>
　底瓦釜煮而食之其逺者謂之生韃靼止以射獵為<lb/>
　生無器甲矢用骨鏃而已葢以地不産鐵也契丹雖<lb/>
<pb n="KR2a0034_WYG_018-21b"/>
　通其和市而鐵禁甚嚴及金人得河東廢鐵錢由是<lb/>
　秦晉鐵錢皆歸韃靼韃靼得之遂大作軍器而國以<lb/>
　益强方金人盛時韃靼嵗時入貢金人置河東招討使<lb/>
　以統𨽻之衛王既立韃靼特穆津始自稱青吉斯皇<lb/>
　帝<lb/>
遼境四至<hi>附</hi>
　契丹國志曰東南至新羅國西以鴨緑江東八里黄<lb/>
　土嶺為界至保州一十一里　次東南至五節度熟<lb/>
<pb n="KR2a0034_WYG_018-22a"/>
　女真部族共一萬餘戸皆雜處山谷尤精弋獵有屋<lb/>
　居舍門皆于山牆下闢之耕鑿與渤海人同無出租<lb/>
　賦或遇北主征伐各量差下戸充兵馬回各逐使歸<lb/>
　本處所産人參白附子南星茯苓松子豬苓白皮等<lb/>
　物並係契丹樞宻院所轄差契丹或渤海人充節度<lb/>
　管押其地南北七百餘里東西四百里西北至東京<lb/>
　五百餘里　又次東南至生女真國不屬契丹所管<lb/>
　其地東西八百餘里南北一千餘里居民雜處山林<lb/>
<pb n="KR2a0034_WYG_018-22b"/>
　耕牧屋宇與熟女真五節度同然無君長首領統押<lb/>
　精于騎射今古以來無盜賊詞訟之事任意遷徙多<lb/>
　者百家少者三兩家而已不與契丹爭戰或居民等<lb/>
　相率以金帛布黄蠟天南星人參白附子松子蜜等<lb/>
　諸物入貢北蕃或只令于邊上買賣訖郤歸本國契<lb/>
　丹商賈人等就入其國買賣亦無所礙契丹亦不以<lb/>
　為防禦西至東京二百餘里東北至女真國西南至<lb/>
　熟女真國界東至新羅國界東北不知其極居民屋<lb/>
<pb n="KR2a0034_WYG_018-23a"/>
　宇耕鑿言語衣裝與熟女真國並同亦無君長所管<lb/>
　精于騎射前後屢與契丹為邊患契丹亦設防備南<lb/>
　北二千餘里沿邊創築城堡般運粮草差撥兵甲屯<lb/>
　守征討三十年來深為患耳南界西南至東京六百<lb/>
　里　又東北至烏舎國阿里瑪國布古魯特等國毎國<lb/>
　各一萬餘戸西南至生女真國界衣裝耕種屋宇言<lb/>
　語與女真人異契丹樞宻院差契丹或渤海人充逐<lb/>
　國節度使管押然不出征賦兵馬毎年惟貢進大馬<lb/>
<pb n="KR2a0034_WYG_018-23b"/>
　蛤珠青䑕皮貂䑕皮膠魚皮蜜蠟之物與北蕃人往<lb/>
　來買賣西至上京四千餘里　正界北至鐵離國南<lb/>
　至阿里瑪等國界居民言語衣裝屋宇耕養稍通阿<lb/>
　里瑪等國無君長皆雜處山林不屬契丹管押亦不<lb/>
　與契丹爭戰惟以大馬蛤珠鷹鶻青䑕貂䑕等皮膠<lb/>
　魚皮等物與契丹交易西南至上京五千餘里　次<lb/>
　東北至靺鞨國東北與鐵離國為界無君長統押㣲<lb/>
　有耕種春夏居屋宇中秋冬則穿地為洞深可數丈<lb/>
<pb n="KR2a0034_WYG_018-24a"/>
　居之以避其寒不與契丹爭戰惟以細鷹鶻鹿細白<lb/>
　布青䑕皮大馬膠魚皮等與契丹交易西南至上京<lb/>
　四千餘里　西北至䝉古國無君長所管亦無耕<lb/>
　種以弋獵為業不常其居毎四季出行惟逐水草所<lb/>
　食惟肉酪而已不與契丹爭戰惟以牛羊駞馬皮毳<lb/>
　之物與契丹交易南至上京四千餘里　又次北至<lb/>
　伊濟國無君長首領管押凡事並與䝉古國同甲寅<lb/>
　嵗曾率衆入契丹國為盜聖宗命駙馬都尉蕭從欲<lb/>
<pb n="KR2a0034_WYG_018-24b"/>
　統兵大破其國爾後不復為盜惟以牛羊駞馬皮毳<lb/>
　之物與契丹為交易東南至上京五千餘里　又次<lb/>
　西北至博和哩國又次北近西至韃靼國各無君長<lb/>
　毎部族多者三二百家少者五七十家以部族内最<lb/>
　富豪者為首領不常厥居逐水草以弋獵為業其婦<lb/>
　人皆精于騎射常與契丹爭戰前後契丹主命親近<lb/>
　為西北路兵馬都統率番部兵馬十餘萬防討自契<lb/>
　丹建國以來唯此二國為害如暫安靜以牛羊駞馬<lb/>
<pb n="KR2a0034_WYG_018-25a"/>
　皮毳為交易東南至上京六千餘里　西近北至生<lb/>
　吐蕃國又西至党項突厥等國皆不為契丹國害亦<lb/>
　不進貢往來葢以熟吐渾突厥党項等部族所隔東<lb/>
　南至雲州三千里<lb/>
　<lb/>
　<lb/>
　<lb/>
　<lb/>
<pb n="KR2a0034_WYG_018-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷十八<lb/>
</p>
<p>
</p>
  </div>
</body>
</text>
</TEI>
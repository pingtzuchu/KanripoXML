<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷二十二</head> <lb/>
    <p>
<pb n="KR2a0034_WYG_022-1a"/>
欽定四庫全書<lb/>
　遼史拾遺卷二十二<lb/>
　　　　　　　　　　　　　錢塘厲鶚　撰<lb/>
　二國外紀第四十五<lb/>
高麗<lb/>
　資治通鑑曰唐㓕高麗天祐初高麗石窟寺眇僧躬<lb/>
　乂聚衆㨿開州稱王號大封國性殘忍海軍統帥王<lb/>
　建殺之自立復稱高麗王以開州為東京平壌為西<lb/>
<pb n="KR2a0034_WYG_022-1b"/>
　京建儉約寛厚國人安之　徐兢宣和奉使高麗圖<lb/>
　經曰王氏之先葢高麗大族也當高氏政衰國人以<lb/>
　建賢遂共立為君長後唐長興三年遂自稱權知國<lb/>
　事請命于明宗乃拜建元菟州都督充大義軍使封<lb/>
　高麗王開運二年建卒子武立漢乾祐末武卒子昭<lb/>
　立至皇朝建隆二年昭遣使來朝賜以功臣之號仍<lb/>
　加食邑開寳九年昭卒子佃立遣使請命封高麗國<lb/>
　王太平興國七年佃卒弟治上章乞襲封從之淳化<lb/>
<pb n="KR2a0034_WYG_022-2a"/>
　六年契丹攻之治畏懦無守臣事北朝遂闕朝貢治<lb/>
　卒弟誦立祥符七年誦卒弟詢權知國事大破契丹<lb/>
　天聖中屢與女眞偕來貢方物詢卒子隆立優柔不<lb/>
　斷政荒力屈憚于北朝遂復臣事之貢使又絶隆卒<lb/>
　私謚曰正子徳王欽欽子穆王享皆朝貢不通朝廷<lb/>
　亦罷遣使享子徽熈寜四年以權知國事復條貢方<lb/>
　物元豐三年四年遣使來朝六年徽卒立凡三十八<lb/>
　年謚曰文世子勲立百日卒弟原國公運立元祐四<lb/>
<pb n="KR2a0034_WYG_022-2b"/>
　年卒謚曰宣子堯立未閲嵗以病廢國人乃請其叔<lb/>
　熈攝政未幾而堯卒謚曰懐熈乃襲位避契丹嫌名<lb/>
　改熈曰顒崇寜二年顒卒子俁立　石林燕語曰高<lb/>
　麗自三國以來見於史者句驪其國號高其姓也隋<lb/>
　去句字故自唐以來止稱高麗五代史記後唐同光<lb/>
　元年韓申來其王尚姓高則自三國至五代止傳一<lb/>
　姓長興中始稱權知國事王建王氏代高當在同光<lb/>
　長興之間而史失其傳元豐初王徽遣使金梯入貢<lb/>
<pb n="KR2a0034_WYG_022-3a"/>
　建之七世孫也其表章稱知國王事葢習用其舊而<lb/>
　年稱甲子以其受契丹正朔故也　續資治通鑑長<lb/>
　編曰高麗國王誦卒其弟詢權領國亊嘗築六城於<lb/>
　境上曰興化曰鐵州曰通州曰龍州曰龜州曰郭州<lb/>
　契丹以為貳於已遣使求六城詢不許遂舉兵奄至<lb/>
　城下焚蕩宫室剽劫居人詢徙居弁羅州以避之兵<lb/>
　退乃遣使請和　宣和奉使高麗圖經曰崧山廟在<lb/>
　王府之北出北昌門行五里許山路﨑嶇喬松森隂<lb/>
<pb n="KR2a0034_WYG_022-3b"/>
　俯視城中如指諸掌其神本曰高山國人相傳祥符<lb/>
　中契丹侵逼王城神乃夜化松數萬作人語敵疑有<lb/>
　援即引去後封其山為崧以祠奉其神也　葉夢得<lb/>
　石林詩話曰高麗自太宗後乆不入貢至元豐初始<lb/>
　遣使來朝神宗以張誠一館伴令問其復朝之意云<lb/>
　其國與契丹為鄰每因契丹誅求不能堪國主王徽<lb/>
　常誦華嚴經祈生中國一夕忽夢至京師備見城邑<lb/>
　宫闕之盛覺而慕之乃為詩以記曰惡業因縁近契<lb/>
<pb n="KR2a0034_WYG_022-4a"/>
　丹一年朝貢幾多般移身忽到中華地可惜中宵漏<lb/>
　滴殘　孫公談圃曰契丹有一佛寺甚壯麗使者至<lb/>
　必焚香寺有大佛銀鑄金鍍豐稷奉使見其供具噐<lb/>
　皿皆神宗賜高麗之物葢高麗制于契丹每遇契丹<lb/>
　使至其國所居殿上鴟尾皆暫撤去　文獻通考曰<lb/>
　高麗自王徽以降雖通使於我然受契丹封册奉其<lb/>
　正朔上朝廷及他文書葢有稱甲子者嵗貢契丹至<lb/>
　於六而誅求不已常云高麗乃我奴耳南朝何以厚<lb/>
<pb n="KR2a0034_WYG_022-4b"/>
　待之遼使至其國尤倨暴館伴及公卿小失意輙行<lb/>
　捽箠聞我使至必假他事來覘分取賜物嘗詰其南<lb/>
　向修貢事髙麗人表謝其畧曰中國五甲子方得一朝<lb/>
　大邦一周天每修六貢契丹悟乃得免　孫穆雞林<lb/>
　類事曰高麗王建自後唐長興中始代高氏為君長<lb/>
　傳位不欲與其孫乃及於弟生女不與國臣為姻而<lb/>
　令兄弟自妻之言王姫之貴不當下嫁也國人姻嫁<lb/>
　無聘財令人通説或男女相欲為夫婦則為之夏日<lb/>
<pb n="KR2a0034_WYG_022-5a"/>
　羣沭於溪流男女無别父母病閉於室中穴孔與藥<lb/>
　餌死不送　又曰國城三靣負山北最高峻有溪曲<lb/>
　折貫城中西南當下流故地稍平衍城周二十餘里<lb/>
　雖雜沙礫築之勢亦堅壯　又曰國官月下朝參文<lb/>
　班百七十二員六拜舞蹈而退國王躬身還禮禀亊<lb/>
　則膝下而前得㫖復行而退國人卑者見尊者亦如<lb/>
　之其軍民見國官甚恭尋常則屈膝而坐官民子拜<lb/>
　父父亦答以半禮風俗不盗少爭訟國法至嚴追呼<lb/>
<pb n="KR2a0034_WYG_022-5b"/>
　惟寸紙不至則罰凡人請官府少亦資米數斗民貧<lb/>
　甚憚之有犯不去中衣但禠袍帶杖笞頗輕束荆使<lb/>
　自擇以牌記其杖數最苦執縛交臂反接量罪為之<lb/>
　自一至九又視輕重制其時刻而釋之惟死罪可乆<lb/>
　甚者髀骨相摩腦皮折裂凡大罪亦刑部拘役也周<lb/>
　嵗待决終不逃其法惡逆及罵父母斬餘止杖亦不<lb/>
　甚楚嵗以八月論囚諸州不殺咸送三府夷姓人至<lb/>
　期多赦宥或配送青嶼黒水永不得還五榖皆有之<lb/>
<pb n="KR2a0034_WYG_022-6a"/>
　梁最大無秫穤以稉米為酒少絲蠶每一羅直銀十<lb/>
　兩故國中多衣麻苧地瘠惟生人參松子龍湏席籐<lb/>
　席視日早晩為市皆婦人挈一桞箱一小升以六合<lb/>
　為一刀<hi>以升為刀</hi>以稗米定物之價而貿易之他皆視此<lb/>
　為高下若數多則以銀缾每重一斤工人製用銀十<lb/>
　二兩半入銅二兩半作一斤以銅當工之直癸未年<lb/>
　倣本朝鑄錢交易以海東三韓通寳為記　王雲雞<lb/>
　林志曰龜山有佛龕林木盛遂傳云羅漢三藏行化<lb/>
<pb n="KR2a0034_WYG_022-6b"/>
　至此滌齒揚枝挿地生此木浄水所著今為清泉國<lb/>
　人以佛法始興之地極所崇奉　又曰高麗僧住寺<lb/>
　修行者或犯戒律配白黑二山輕亦斥遣籍其子孫<lb/>
　仍髠受差役　又曰高麗善染采紅紫尤妙紫草大<lb/>
　梗如牡丹擣汁染帛　又曰高麗黄漆生島山六月<lb/>
　刺取瀋色若金日暴則乾本出百濟今漆人號新羅<lb/>
　漆又曰高麗王於國中出債收有陳道曽入其國為<lb/>
　啇云今以官奴求息俾之日納磨絲貌好者倍其收<lb/>
<pb n="KR2a0034_WYG_022-7a"/>
　若得子則没為奴婢　宣和奉使高麗圖經曰在家<lb/>
　和尚不服袈裟不持戒律白紵窄衣束腰皁帛徒跣<lb/>
　以行間有穿履者自為居室取婦鞠子其于公上負<lb/>
　戴噐用埽除道路閑治溝洫修築城室悉以從事邉<lb/>
　陲有警則團結而出雖不閒于馳逐然頗勇壯其趨<lb/>
　軍旅之事則人自裹糧故國用不費而能戰也中間<lb/>
　契丹為麗人所敗正頼此輩　朝鮮志曰朴淵在天<lb/>
　磨聖居兩山之間狀若石甕窺之正黒有盤石涌出<lb/>
<pb n="KR2a0034_WYG_022-7b"/>
　中心曰島巖水赴絶壁怒瀑下垂可十餘丈宛如白<lb/>
　虹諺傅昔有朴進士者吹笛淵上龍女感之引以為<lb/>
　夫故名朴淵上有祠旱禱輙應高麗文宗嘗游此登<lb/>
　島巖上風雨暴作文宗驚怖時季靈幹作書數龍之<lb/>
　罪投于淵龍即出其脊乃杖之水為之盡赤<lb/>
西夏<lb/>
　曽鞏隆平集曰夏國姓拓㧞其逺祖仁福者思恭之<lb/>
　族也唐僖宗始以思恭為夏州節度使賜國姓思恭<lb/>
<pb n="KR2a0034_WYG_022-8a"/>
　族亂仁福繼之故亦稱李氏仁福死子彛超彛興相<lb/>
　繼為定難軍節度使彛超而上五代史有傳彛興死<lb/>
　子光叡繼光叡死子繼筠襲繼筠死弟繼捧襲位其<lb/>
　從父綏州刺史克文言繼捧不當襲請遣使與偕至<lb/>
　夏州諭令入覲繼捧乃舉族歸朝其弟繼遷在銀州<lb/>
　太宗賜以國姓俾𨽻屬籍又賜繼捧名曰保忠繼遷<lb/>
　名曰保吉為夏州節度使歸鎮　續資治通鑑長編<lb/>
　曰李繼遷之䧟西凉也都首領潘羅支偽降繼遷受<lb/>
<pb n="KR2a0034_WYG_022-8b"/>
　之不疑未幾羅支遞集六谷蕃部及者龍族合撃之<lb/>
　繼遷大敗中流矢創甚至靈州界三十里死其子阿<lb/>
　移嗣位　又曰夏王徳明凡娶三姓米母氏生元昊<lb/>
　咩迷氏生成遇訛藏屈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氏生成嵬元昊小名崖埋<lb/>
　羗語謂惜為崖富貴為埋性㓙鷙猜忍圓靣高凖長<lb/>
　五尺餘少時衣長袖緋衣冠黒冠佩弓矢從衛歩卒<lb/>
　張青葢出乗馬以二旗引百餘騎自幼曉浮屠學通<lb/>
　蕃漢文字案上置法律書常攜野戰歌太一金鑑<lb/>
<pb n="KR2a0034_WYG_022-9a"/>
　太平治迹通類曰元昊以兵法部勒諸𦍑始衣白窄<lb/>
　衫氊冠紅裹頂冠後垂紅結綬自號嵬名吾祖凡六<lb/>
　日九日則見官屬其偽官則分文武或靴笏幞頭或<lb/>
　冠金帖縷冠緋衣金塗銀黒束帶佩蹀躞穿靴或金<lb/>
　帖紙冠間起雲銀帖紙冠餘皆禿髪耳重環紫旋襴<lb/>
　六垂束帶佩解結錐短刀矢弓䪅乗鯢皮鞍打跨鈸<lb/>
　拂民庻衣青綠用此以别貴賤自制蕃書十二卷字<lb/>
　畫繁冗曲屈類符篆教國人紀事悉用蕃書　夏文<lb/>
<pb n="KR2a0034_WYG_022-9b"/>
　彦圖繪寳鑑曰夏國英宗元昊通蕃漢文字善繪畫<lb/>
　　儒林公議曰夏國元昊取契丹女號曰興平公主<lb/>
　乃宗眞之姊也元昊待之甚薄因晩被病元昊亦不<lb/>
　徃視之以至殁宗眞雖忿恨然亦無如之何但遣使<lb/>
　慰問之而已朝廷不知其故以為元昊畏耶律之強<lb/>
　諷宗眞使促元昊歸欵失之甚矣　又曰富弼使契<lb/>
　丹報聘再立盟約時吕夷簡方在相位命弼諷契丹<lb/>
　諭元昊使納欵宗眞是其言謂可指麾立定遂遣使<lb/>
<pb n="KR2a0034_WYG_022-10a"/>
　詣元昊諭以朝廷之意元昊但依随而已及楊守素<lb/>
　至延州道元昊語曰朝廷果欲議和當下諭本國何<lb/>
　煩轉求契丹契丹界夾山部落呆家等族離叛多附<lb/>
　元昊契丹以詞責問元昊辭不報自稱西朝謂契丹<lb/>
　為北邉又言請職所部落所貴不失兩朝歡好宗眞<lb/>
　既以強盛誇於中國深恥之乃舉衆西伐聚兵於雲<lb/>
　州西約五百里夾山之側國内擾動糧餽相繼先是<lb/>
　契丹預峙芻茭以備冬計元昊宻令人焚之殆盡兵<lb/>
<pb n="KR2a0034_WYG_022-10b"/>
　多餓死及與戰遂敗懼朝廷知之乃出牓幽州稱元<lb/>
　昊歸欵自以誇大其畧云元昊曩自先朝求為鉅援<lb/>
　㨿一方之裂壤迨三世以襲封又云梟音易變犬態<lb/>
　多端忘牢豢之深恩肆狂悖之兇性擅誘邉俗巧諜<lb/>
　歡鄰罪既貫盈理當難赦是用躬驅鋭旅徃覆危巢<lb/>
　方邇賊庭乞修覲禮云云然燕人皆知其妄我之諜<lb/>
　者又見輿尸重傷者相繼自西而至其敗益明然深<lb/>
　自蔽藏懼為朝廷所知　夢溪筆談日景祐中党項<lb/>
<pb n="KR2a0034_WYG_022-11a"/>
　首領趙徳明卒其子元昊嗣立朝廷遣郎中楊告入<lb/>
　蕃弔祭告至其國中元昊遷延遥立屢促之然後至<lb/>
　前受詔及拜起顧其左右曰先王大錯有國如此而<lb/>
　乃臣屬於人既而饗告於庭其東屋後若千百人鍜<lb/>
　聲告隂知其有異志還朝秘不敢言未幾元昊果叛<lb/>
　其徒遇乞先創造蕃書獨居一樓上累年方成至是<lb/>
　獻之元昊乃改元制衣冠禮樂下令國中悉用蕃書<lb/>
　蕃禮自稱大夏朝廷興師問罪彌嵗元昊戰士益少<lb/>
<pb n="KR2a0034_WYG_022-11b"/>
　而舊臣宿將如剛浪唆遇野利輩多以事誅元昊力<lb/>
　孤復奉表稱蕃朝廷因赦之許其自新元昊乃更稱<lb/>
　兀卒曩霄慶暦中契丹舉兵討元昊元昊與之戰屢<lb/>
　勝而契丹至者日益加衆元昊望之大駭曰何如此<lb/>
　之多也乃使人行成退數十里以避之契丹不許引<lb/>
　兵壓西師陣元昊又為之退舍如是者三几退百餘<lb/>
　里每退必盡焚其草萊契丹之馬無所食因其退乃<lb/>
　許平元昊遷延數日以老北師契丹馬益病亟引軍<lb/>
<pb n="KR2a0034_WYG_022-12a"/>
　攻之大敗契丹於金肅城獲共乗輿服噐子壻近臣<lb/>
　數十人而還先是元昊後房生一子曰寗令受寗令<lb/>
　者華言大王也其後又納没蔵訛厖之妹生諒祚而<lb/>
　愛之寗令受之母恚忌欲除没蔵氏授戈於寗令受<lb/>
　使圖之寗令受間入元昊之室卒與元昊遇遂刺之<lb/>
　不殊而走諸大臣没蔵訛厖輩仆寗令受梟之明日<lb/>
　元昊死立諒祚而舅訛厖相之有梁氏者其先中國<lb/>
　人為訛厖子婦諒祚私焉日視事於國夜則從諸没<lb/>
<pb n="KR2a0034_WYG_022-12b"/>
　蔵氏訛哤懟甚謀伏甲梁氏之宫湏其入而殺之梁<lb/>
　氏私以告諒祚乃使召訛哤執於内室没蔵強宗也<lb/>
　子弟族人在外者八十餘人悉誅之夷其宗以梁氏<lb/>
　為妻又命其弟乞埋為家相許其世襲諒祚凶忍好<lb/>
　為亂治平中遂舉兵犯慶州大順城諒祚乘駱馬張<lb/>
　黄屋自出督戰牌者彍弩射之中乃解圍去創甚馳<lb/>
　入一佛祠有牧牛兒不得出懼伏佛座下見其脱鞾<lb/>
　血涴於踝使人裹創舁載而去至其國死子秉常立<lb/>
<pb n="KR2a0034_WYG_022-13a"/>
　而梁氏自主國事梁乞埋死其子移逋繼之謂之没<lb/>
　寗令没寗令者華言天大王也秉常之世執國政者<lb/>
　有嵬名浪遇元昊之弟也最老於軍事以不附諸梁<lb/>
　遷下治而死存者三人移逋以世襲居長其次曰都<lb/>
　羅馬尾又次曰闗萌訛畧知書私侍梁氏移逋萌訛<lb/>
　皆以昵倖進唯馬尾粗有戰功然皆庸才秉常不得<lb/>
　志素慕中國有李青者本秦人亡㢚中秉常昵之因<lb/>
　説秉常以河南歸朝廷其謀洩青為梁氏所誅而秉<lb/>
<pb n="KR2a0034_WYG_022-13b"/>
　常廢　續資治通鑑長編曰曩霄凡七娶一曰米母<lb/>
　氏舅女也生一子以貌類他人殺之二曰索氏始曩<lb/>
　霄攻貓牛山傳者以為戰没索氏喜日調音樂及曩<lb/>
　霄還懼而自殺三曰都羅氏早死四曰咩迷氏生子<lb/>
　阿里謀殺曩霄為卧香乞所告沈於河殺咩迷氏於<lb/>
　王亭鎭五曰野利氏遇乞從女也頎長有智謀曩霄<lb/>
　畏之戴金起雲冠令他人不得冠生三子曰寜明喜<lb/>
　方術從道士路修篁學辟榖氣忤而死次寗令哥以<lb/>
<pb n="KR2a0034_WYG_022-14a"/>
　貌類已特愛之以為太子次薛埋早死後復納没移<lb/>
　皆山女營天都山以居之野利之族宣言曰吾女嫁<lb/>
　二十年止故居而没移女乃為修内曩霄怒㑹有告<lb/>
　遇乞兄弟謀以寗令哥娶婦之日作亂曩霄遂族遇<lb/>
　乞剛浪凌城逋等三家既而野利氏訴我兄弟無罪<lb/>
　見殺曩霄悔恨下令訪遺口得遇乞妻閻于三香家<lb/>
　後與之私通野里覺之不忍誅遇乞妻乃出為尼號<lb/>
　没藏大師六曰耶律氏七曰没移氏初欲納為寗令<lb/>
<pb n="KR2a0034_WYG_022-14b"/>
　哥妻曩霄見其美自取之號為新皇后寗令哥憤而<lb/>
　殺曩霄不死劓其鼻而去匿黄蘆訛厖家為訛厖所<lb/>
　殺曩霄遂因鼻創死年四十六没藏氏初為尼寓於<lb/>
　偽興州之戒壇院既娠而曩霄死曩霄遺言立從弟<lb/>
　委哥寗令其大酋悞移賞都埋移香熱嵬浪布野也<lb/>
　浪囉囉與没藏訛厖議所立没藏大族也訛厖為之<lb/>
　長衆欲如遺言立委哥寗令訛厖弗許曰委哥寗令<lb/>
　非先王子安得有國夏自祖考以來父死子繼今没<lb/>
<pb n="KR2a0034_WYG_022-15a"/>
　王尼娠先王之遺腹幸而生子則可以嗣先王矣誰<lb/>
　敢不服衆曰然遂立没藏氏偽號太后曩霄既死三<lb/>
　月諒祚生以毛惟昌高懐正之妻更乳之而政在没<lb/>
　藏氏惟昌懐正皆漢人本遇乞帳下故親待之已而<lb/>
　懐正貸銀夏人惟昌竊衣曩霄所與盤龍服皆為訛<lb/>
　厖所殺　鶚案曩霄為子寗令哥所殺始末沈括與<lb/>
　李燾所述不同當以燾為正　九朝編年備要曰曩<lb/>
　霄既死而諒祚生諒祚母没藏氏既通李守貴又通<lb/>
<pb n="KR2a0034_WYG_022-15b"/>
　保細吃多已守貴怒併殺之訛厖族守貴後以女妻<lb/>
　諒祚諒祚益長而驕心忌没臧訛厖専且通訛厖子<lb/>
　妻梁氏梁氏宻告訛厖将叛諒祚乃與左右舉兵共<lb/>
　誅訛厖㓕其族殺妻没藏氏而以梁氏忠於已因以<lb/>
　為妻諒祚性狂脱無常時遇酋豪大家輙私其婦女<lb/>
　酋豪多怨納叛人景詢親而用之以為樞宻使棄蕃<lb/>
　禮用漢制　康譽之昨夢録曰西夏有竹牛重數百<lb/>
　斤角甚長而黄黑相間用以製弓極佳尤且健勁其<lb/>
<pb n="KR2a0034_WYG_022-16a"/>
　近弝黒者謂之後醮近弰近弝俱黑而弓面黄者謂<lb/>
　之玉腰夏人常雜犀角以市人莫有知者　莊綽雞<lb/>
　肋編曰西夏興州出良弓中國購得之每張數百千<lb/>
　　太平老人袖中錦曰契丹鞍夏國劔高麗秘色皆<lb/>
　為天下第一他處雖效之終不及<lb/>
　<lb/>
　<lb/>
　<lb/>
<pb n="KR2a0034_WYG_022-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷二十二<lb/>
</p>
<p>
</p>
  </div>
</body>
</text>
</TEI>
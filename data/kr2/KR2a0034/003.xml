<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷三</head> <lb/>
    <p>
<pb n="KR2a0034_WYG_003-1a"/>
欽定四庫全書<lb/>
　遼史拾遺卷三<lb/>
　　　　　　　　　　　　　錢塘厲鶚　撰<lb/>
　本紀第四<lb/>
　　太宗下<lb/>
㑹同元年　秋七月戊辰遣中臺省右相耶律蘇哷特<lb/>
爾格使晉臨海軍節度使趙思温副之册晉帝為英武<lb/>
明義皇帝<lb/>
<pb n="KR2a0034_WYG_003-1b"/>
　册府元龜曰晋高祖天福三年十月戊寅北朝命使<lb/>
　以冊寳上帝徽號曰英武明義皇帝左右金吾六軍<lb/>
　儀仗兵部法物太常鼓吹殿中省扇傘等並出城迎<lb/>
　引至崇元殿前陳列帝受徽號畢御殿受百官賀<lb/>
秋九月庚戌邉臣奏晋遣守司空馮道左㪚騎常侍韋<lb/>
勲來上皇太后尊號左僕射劉昫右諌議大夫盧重上<lb/>
皇帝尊號遂遣監軍伊聶濟充接伴<lb/>
　五代史曰天福三年秋八月戊寅馮道及左僕射劉<lb/>
<pb n="KR2a0034_WYG_003-2a"/>
　昫為契丹册禮使辛丑歸伶官於契丹己未歸静鞭<lb/>
　官劉守威金吾勘契官王殷司天雞呌學生殷暉于<lb/>
　契丹<lb/>
十一月甲辰朔命南北宰相及伊勒希巴就館賜晋使馮<lb/>
道以下晏丙午上御開皇殿召見晋使壬子皇太后御<lb/>
開皇殿馮道韋勲册上尊號曰廣徳至仁昭烈崇簡應<lb/>
天皇太后甲子行再生柴册禮丙寅皇帝御宣政殿劉<lb/>
昫盧重册上尊號曰睿文神武法天啓運明徳章信至<lb/>
<pb n="KR2a0034_WYG_003-2b"/>
道廣敬昭孝嗣聖皇帝大赦改元㑹同<lb/>
　資治通鑑曰天福三年秋七月辛酉帝上尊號於契<lb/>
　丹主及太后戊寅以馮道為太后册禮使左僕射劉<lb/>
　昫為契丹主册禮使備鹵簿儀仗車輅詣契丹行禮<lb/>
　契丹主大悦帝事契丹甚謹奉表稱臣謂契丹主為<lb/>
　父皇帝毎契丹使至帝於别殿拜受詔勅嵗輸金帛<lb/>
　三十萬之外吉㓙慶弔嵗時贈遺玩好珍異相繼於<lb/>
　道乃至應天太后元帥太子偉王南北二王韓延徽<lb/>
<pb n="KR2a0034_WYG_003-3a"/>
　趙延夀等諸大臣皆有賂小不如意輙來責譲帝常<lb/>
　卑辭謝之晋使至契丹契丹驕倨多不遜語使者還<lb/>
　以聞朝野咸以為恥而帝事之曽無倦意以是終帝<lb/>
　之世與契丹無隙然所輸金帛不過數縣租賦徃徃<lb/>
　托以民困不能滿其數其後契丹主屡使止帝上表<lb/>
　稱臣但令為書稱兒皇帝如家人禮　薛居正五代<lb/>
　史曰契丹遣使加徽號于晋晋亦獻徽號於契丹命<lb/>
　宰相馮道充使及行將逹西楼契丹主欲自出迎道<lb/>
<pb n="KR2a0034_WYG_003-3b"/>
　契丹羣僚奏天子無迎宰相禮乃止其名動殊俗也<lb/>
　如此　阮閲詩話總龜曰晋天福三年與遼和晋祖<lb/>
　曰當遣輔相為使趙瑩桑維翰未言以遼雖通好而<lb/>
　反覆難測咸懼於將命馮道與諸公中書食訖分聼<lb/>
　堂吏前白道言北使事吏入變色手顫道索紙一副<lb/>
　書云道去即遣冩敕屬吏泣下道遣人語妻子不復<lb/>
　歸家舍都亭驛不數日即行晋祖餞之語以家國之<lb/>
　故煩耆徳使逺自酌巵酒飲之契丹以道有重名欲<lb/>
<pb n="KR2a0034_WYG_003-4a"/>
　留之命與其國相同列所賜皆相等遼賜臣下以象<lb/>
　笏及臘月賜牛酒皆為殊禮道皆得之以詩謝云牛<lb/>
　頭偏得賜象笏更容持王甚喜受賜悉市薪炭云北<lb/>
　地寒老年不堪及還京師作詩五章以述使北之意<lb/>
　其首章云去年今日奉皇華只為朝廷不為家殿上<lb/>
　一杯天子泣門前雙節國人嗟龍荒冬住時時雪兎<lb/>
　苑春歸處處花上下一行如骨肉幾人身死掩黄沙<lb/>
　北中大寒賜襖貂襖羊皮貂衾各一每入謁悉披四<lb/>
<pb n="KR2a0034_WYG_003-4b"/>
　襖夜宿館中并覆三衾詩曰朝披四襖專藏手夜葢<lb/>
　三衾怕露頭　孫光憲北夢𤨏言曰莊宗嫡夫人韓<lb/>
　氏後為淑妃伊氏為徳妃契丹入中原䧟入北廷宰<lb/>
　相馮道尊册契丹主帳殿宴席其國母后妃列坐同<lb/>
　宴王嬙蔡姬之比也　李昭玘樂静先生集記殘經<lb/>
　曰南臺古刹有佛書数百卷多唐季五代時所書字<lb/>
　畫精勁歴歴可喜有毘奈耶雜事一卷徳妃伊氏所<lb/>
　造唐莊宗次妃初神閔敬皇后劉氏以㣲賤得立歸<lb/>
<pb n="KR2a0034_WYG_003-5a"/>
　賜於佛性喜聚歛惟冩佛書饋賂僧尼而士卒不得<lb/>
　衣食妃為此經豈非畏后所逼也後有印章曰燕國<lb/>
　夫人伊氏盖未進封時所製也唐製太后皇后未嘗<lb/>
　有印凡封令書即太后用宫官印皇后用内侍省印<lb/>
　而夫人不聞有用印之禮是時兩宫交通藩鎮使者<lb/>
　旁午於道而恬不知禁則夫人私自鑄亦不為僭矣<lb/>
　按五代史稱徳妃與韓淑妃居太原晋高祖反時為<lb/>
　契丹所虜不知是經從何至也<lb/>
<pb n="KR2a0034_WYG_003-5b"/>
三年　閏月<lb/>
　資治通鑑曰天福四年閏月壬申初義武節度使王<lb/>
　處直子威避王都之難亡在契丹至是義武缺帥契<lb/>
　丹主遣使來言請使威襲父土地如我朝之法帝辭<lb/>
　以中國之法必自刺史團練防禦序遷乃至節度使<lb/>
　請遣威至此漸加進用契丹主怒復遣使來言曰爾<lb/>
　自節度使為天子亦有階級耶帝恐其滋蔓不已厚<lb/>
　賂契丹且請以處直兄孫彰徳節度使廷𦙍為義武<lb/>
<pb n="KR2a0034_WYG_003-6a"/>
　節度使以厭其意契丹怒稍釋<lb/>
九月<lb/>
　册府元龜曰天福四年九月契丹使尼瑪哈來獻牛<lb/>
　馬犬腊顛騱十駟<lb/>
冬十一月<lb/>
　資治通鑑曰十一月戊子契丹遣其臣楊珠來使遂<lb/>
　如呉越<lb/>
三年　春正月<lb/>
<pb n="KR2a0034_WYG_003-6b"/>
　資治通鑑曰初晋帝割雁門之北以賂喫丹由是吐<lb/>
　谷渾皆屬契丹苦其貪虐思歸中國成徳節度使安<lb/>
　重榮復誘之於是吐谷渾帥部落千餘帳自五臺來<lb/>
　奔契丹大怒遣使譲帝以招納叛人帝遣供奉官張<lb/>
　澄將兵二千索吐谷渾在并鎮忻代四州山谷者逐<lb/>
　之使還故土　鶚按吐谷渾奔晋通鑑係天福五年<lb/>
　十二月事至逐歸故土係六年正月事遼史首尾差<lb/>
　一年未知孰是<lb/>
<pb n="KR2a0034_WYG_003-7a"/>
夏四月庚子至燕備法駕入自拱辰門御元和殿行入<lb/>
閣禮<lb/>
　宋敏求春明退朝録曰唐入御宣政設殿中細仗兵<lb/>
　部旂旛等於廷朝官退皆賜食自開元後朔望宗廟<lb/>
　上牙盤食明皇意欲避正殿遂御紫宸殿喚仗入閣<lb/>
　門遂有入閣之名在唐時殊不為盛禮唐末常御殿<lb/>
　更無仗遇朔望特設之趨朝者仍給廊下食所以鄭<lb/>
　谷軰多形於詩詠歎羙而五代行之不絶　五代史<lb/>
<pb n="KR2a0034_WYG_003-7b"/>
　曰唐故事天子日御殿見羣臣曰常参朔望薦食諸<lb/>
　陵寢有思慕之心不能臨前殿則御便殿見羣臣曰<lb/>
　入閣宣政前殿也謂之衙衙有仗紫宸便殿也謂之<lb/>
　閣其不御前殿而御紫宸也乃自正衙喚仗由閣門<lb/>
　而入百官俟朝于衙者因随以入見故謂之入閣然<lb/>
　衙朝也其禮尊閣燕見也其事殺自乾符以後因亂<lb/>
　禮闕天子不能日見羣臣而見朔望故正衙常日廢<lb/>
　仗而朔望入閣有仗其後習見遂以入閣為重至出<lb/>
<pb n="KR2a0034_WYG_003-8a"/>
　御前殿猶謂之入閣五代之時羣臣五日一入見中<lb/>
　興殿便殿也此入閣之遺而謂之起居朔望一出御<lb/>
　文明殿前殿也反謂之入閣　五代㑹要曰入閣儀<lb/>
　司天進時刻牌閣門進班齊牌皇帝自内著袍衫穿<lb/>
　鞾乗輦至常朝殿門駐輦受樞宻使以下起居訖引<lb/>
　駕至正朝殿皇帝坐定卷簾殿上添香喝控鶴官拜<lb/>
　次雞呌次閣門勘契次閤門承㫖喚仗次閤門使引<lb/>
　金吾將軍南班拜訖分引至位對揖次細仗相次入<lb/>
<pb n="KR2a0034_WYG_003-8b"/>
　朝次執文武班簿至位對揖次宰臣南班拜訖分引<lb/>
　至位對揖次金吾將軍奏平安次文武百官入通事<lb/>
　舍人揖殿靸靴入沙墀兩拜立定次引宰臣及百官<lb/>
　金吾將軍合班立定閤門使喝拜搢笏舞蹈三拜奏<lb/>
　聖躬萬福又引宰相班首一人至近前又兩拜舞蹈<lb/>
　三拜引至位對揖通事舍人引宰臣於東西踏道下<lb/>
　立次文武百官出次兩省官南班揖殿出次翰林學<lb/>
　士南班揖殿出次執文武班簿南班揖殿出次金吾<lb/>
<pb n="KR2a0034_WYG_003-9a"/>
　將軍南班揖殿出次細仗出次引宰臣香案前奏事<lb/>
　訖宣徽使喝好去南班揖殿出次閣門使引待制官<lb/>
　到位兩拜引近前奏事訖即歸位罄折宣徽使宣所<lb/>
　奏知又兩拜舞蹈三拜舍人喝好去南班揖殿出次<lb/>
　刑法奏事准上次監察御史南班揖殿出次閣門承<lb/>
　㫖放仗次閤門使奏衙内無事次喝控鶴官門外祗<lb/>
　候次下簾皇帝上輦歸内<lb/>
乙巳幸留守趙延夀别墅<lb/>
<pb n="KR2a0034_WYG_003-9b"/>
　洛中紀異曰契丹主破團栢谷得趙延夀北歸情甚<lb/>
　狎宻復用之秉政晋主患之潛使上表述趙父子事<lb/>
　清㤗於上黨擁重兵窺玩神器清㤗亡國不忠不孝<lb/>
　天下所知請勿用北主以示趙趙覧訖曰晋主不欲<lb/>
　令皇帝用臣者欲負皇帝之厚恩也北主曰何也對<lb/>
　曰臣在中原日掌樞機此軰方收外鎮常為臣之所<lb/>
　制中原土地河山人民甲馬子女玉帛津梁要害内<lb/>
　外帑藏舟車轉輸臣並知之恐皇帝用臣即為晋主<lb/>
<pb n="KR2a0034_WYG_003-10a"/>
　之患也北主甚悦乃曰卿在中原日所為之事我不<lb/>
　能知自卿事我以來即未有過乃火其書曰我誓不<lb/>
　疑汝趙再拜復命兼鎮幽州後晋之滅皆趙賛而成<lb/>
　之　五代史曰天福五年夏四月契丹興化王來<lb/>
秋八月壬寅遣使南唐<lb/>
　陸㳺南唐書曰昇元四年九月戊辰契丹使美棱魯<lb/>
　庫來聘獻狐白裘<lb/>
九月庚午侍中崔窮古言晋主聞陛下數㳺獵意欲請<lb/>
<pb n="KR2a0034_WYG_003-10b"/>
節之上曰朕之畋獵非徒從樂所以練習武事也乃詔<lb/>
諭之<lb/>
　孫世芳宣府鎮志曰㑹同三年契丹主次奉聖州大<lb/>
　閲諸州軍時山後五州兵半𨽻營衛因閲騎兵於州<lb/>
　南歩兵於州北賞勞有差自是諸兵從獵不休侍中<lb/>
　崔窮古言晋主聞陛下数㳺獵意欲請節上曰朕之<lb/>
　畋獵非徒從樂所以練習武事也乃詔諭之<lb/>
冬十一月<lb/>
<pb n="KR2a0034_WYG_003-11a"/>
　册府元龜曰天福五年十一月契丹使錫里來聘致<lb/>
　馬百匹及玉鞍狐裘等<lb/>
四年春二月己未晋遣楊彦詢來貢且言鎮州安重榮<lb/>
跋扈狀遂留不遣是月晋鎮州安重榮執遼使伊喇<lb/>
　五代㑹要曰天福六年成徳軍節度使安重榮執契<lb/>
　丹使伊喇等以輕騎掠幽州之南界高祖累遣中使<lb/>
　齎詔開諭以契丹有助兵之功不欲負其宿約而重<lb/>
　榮好險肆志竟誅伊喇等馳檄天下言契丹之罪惡<lb/>
<pb n="KR2a0034_WYG_003-11b"/>
　　資治通鑑曰成徳軍節度使安重榮恥臣契丹見<lb/>
　契丹使者必箕踞慢罵使過其境或潛遣人殺之契<lb/>
　丹以譲帝帝為之遜謝六月戊午重榮執契丹使伊<lb/>
　喇遣騎掠幽州南境軍於博野上表計数千言大抵<lb/>
　斥帝父事契丹竭中國以媚無厭之欲又以此意為<lb/>
　書遺朝貴及移藩鎮云已勒兵必與契丹决戰帝以<lb/>
　重榮方握强兵不能制甚患之<lb/>
夏四月　秋八月　九月<lb/>
<pb n="KR2a0034_WYG_003-12a"/>
　五代史曰天福六年夏四月己未契丹使碩格來秋<lb/>
　八月甲寅光禄卿張澄使於契丹　册府元龜曰天<lb/>
　福六年九月遣供奉官李延業以時果送于契丹<lb/>
　資治通鑑曰九月乙亥帝以安重榮殺契丹使者恐<lb/>
　其犯邉遣安國寕節度使楊彦詢使於契丹彦詢至<lb/>
　其帳契丹責以使者死狀彦詢曰譬如人家有惡子<lb/>
　父母所不能制將如之何契丹怒乃釋　鶚案楊彦<lb/>
　詢使契丹史在二月鑑在九月未知孰是<lb/>
<pb n="KR2a0034_WYG_003-12b"/>
十二月戊子晋遣使來告山南節度使安重進反詔以<lb/>
便宜討之<lb/>
　戊申晋以敗安重榮來告遂遣楊彦詢歸<lb/>
五年春正月戊辰晋函安重榮首來獻<lb/>
　資治通鑑曰天福六年十二月丁亥安重榮聞安重<lb/>
　進舉兵反謀遂决大集境内軍民衆至數萬南向鄴<lb/>
　都帝聞重榮反壬辰遣䕶聖等馬歩三十九指揮擊<lb/>
　之以天平節度使杜重威為招討使安國節度使馬<lb/>
<pb n="KR2a0034_WYG_003-13a"/>
　全節副之前永清節度使王清為馬歩都虞侯戊戌<lb/>
　杜重威與安重榮遇於宗城西南重榮為偃月陣官<lb/>
　軍擊之不動重威懼欲退指揮使王重𦙍曰兵家忌<lb/>
　退鎮之精兵盡在中軍諸公分銳士擊其左右翼重<lb/>
　𦙍為公以契丹直衝其中軍彼必狼狽重威從之鎮<lb/>
　人陳稍却官軍從而乗之鎮人大潰斬首萬五千級<lb/>
　重榮收餘衆走保宗城官軍進攻夜分拔之重榮以<lb/>
　十餘騎走還鎮州嬰城自守㑹天寒鎮人戰及凍死<lb/>
<pb n="KR2a0034_WYG_003-13b"/>
　者二萬餘人契丹聞重榮反乃聼楊彦詢還天福七<lb/>
　年春正月丁巳鎮州牙將自西郭水碾門導官軍入<lb/>
　城殺守陴民二萬人執安重榮斬之杜重威殺導者<lb/>
　自以為功庚申重榮首至鄴都帝命漆之函送契丹<lb/>
　　五代史曰安從進反㐮陽重榮聞之乃亦舉兵是<lb/>
　嵗鎮州大旱蝗重榮聚飢民數萬驅以向鄴聲言入<lb/>
　覲行至宗城破家堤高祖遣杜重威逆之兵已交其<lb/>
　將趙彦之與重榮有隙臨陣卷旗以奔晋軍其鎧甲<lb/>
<pb n="KR2a0034_WYG_003-14a"/>
　鞍轡皆裴以銀晋軍不知其來降争殺而分之重榮<lb/>
　聞彦之降晋大懼退入于輜重中其兵二萬皆潰去<lb/>
　　陶岳五代史補曰安重榮出鎮常懐不軌之計久<lb/>
　矣但未發居無何廐中産朱鬉白馬有鴉生五色雛<lb/>
　以為鳯乃欣然謂天命在己遂舉兵反指揮使令取<lb/>
　宗嶺路以向闕時父老聞之徃徃竊議曰事不諧矣<lb/>
　且王姓安氏鞍得背而稳何不取路貝州若由宗嶺<lb/>
　是鞍及於鬉得無危乎未幾與王師先鋒遇一戰而敗<lb/>
<pb n="KR2a0034_WYG_003-14b"/>
閏月<lb/>
　册府元龜曰天福七年閏三月遣殿直官馬延理内<lb/>
　班王延斌送桃于契丹<lb/>
夏六月乙丑晋主敬瑭殂子重貴立戊辰晋遣使告哀<lb/>
輟朝七日庚午遣使往晋弔祭<lb/>
　五代㑹要曰天福七年六月高祖崩少帝嗣立八月<lb/>
　契丹遣隆鄂特來弔兼獻衣服鞍馬等至十月又遣<lb/>
　使大卿以下二十六人來聘以高祖山陵有日致祭<lb/>
<pb n="KR2a0034_WYG_003-15a"/>
　故也　陸游南唐書曰昇元六年六月契丹使魯庫<lb/>
　美棱來聘獻馬五駟<lb/>
秋七月庚寅晋遣金吾衛大將軍梁言判四方館事朱<lb/>
崇節來謝書稱孫不稱臣遣客省使喬榮譲之景延廣<lb/>
荅曰先帝則聖朝所立今主則我國自册為鄰為孫則<lb/>
可奉表稱臣則不可榮還具奏之上始有南伐之意<lb/>
　資治通鑑曰初河陽牙將喬榮從趙延夀入契丹契<lb/>
　丹以為回圖使<hi>凡外國與中國貿易者置回圖務猶今之回易場也</hi>徃來販易<lb/>
<pb n="KR2a0034_WYG_003-15b"/>
　於晋置邸大梁及契丹與晋有隙景延廣説帝囚榮<lb/>
　於獄悉取邸中之貨凡契丹之人販易在晋境者皆<lb/>
　殺之奪其貨大臣皆言契丹有大功不可負戊子釋<lb/>
　榮慰賜而歸之榮辭延廣延廣大言曰歸語爾主先<lb/>
　帝為北朝所立故稱臣奉表今上乃中國所立所以<lb/>
　降志於北朝者正以不敢忘先帝盟約故耳為鄰稱<lb/>
　孫足矣無稱臣之理北朝皇帝勿信趙延夀誑誘輕<lb/>
　侮中國中國士馬爾所目覩翁怒則來戰孫有十萬<lb/>
<pb n="KR2a0034_WYG_003-16a"/>
　横磨劔足以相待他日為孫所敗取笑天下毋悔也<lb/>
　榮自以為失貨財恐歸獲罪且欲為異時據驗乃曰<lb/>
　公所言頗多懼有遺忘願記之紙墨延廣命吏書其<lb/>
　語以授之榮具以白契丹契丹主大怒入㓂之志始<lb/>
　决　又曰帝之初即位也大臣議奉表稱臣告哀於<lb/>
　契丹景延廣請致書稱孫而不稱臣李崧曰屈身以<lb/>
　為社稷何恥之有陛下如此他日必躬擐甲胄與契<lb/>
　丹戰於時悔無益矣延廣固争馮道依違其問帝卒<lb/>
<pb n="KR2a0034_WYG_003-16b"/>
　從延廣議契丹大怒遣使來責譲且言何得不先承<lb/>
　禀遽即帝位延廣復以不遜答之契丹盧龍節度使<lb/>
　趙延夀欲自帝中國屡説契丹伐晋契丹主頗然之<lb/>
秋七月　八月<lb/>
　五代史曰秋七月甲辰契丹使通事來八月癸酉契<lb/>
　丹使共客省使張九思來<lb/>
冬十月　十一月　十二月<lb/>
　鄭麟趾高麗史曰太祖二十五年冬十月契丹遣使<lb/>
<pb n="KR2a0034_WYG_003-17a"/>
　來歸槖駞五十匹王以契丹嘗與渤海連和忽生疑<lb/>
　貳不顧舊好一朝殄滅此為無道之甚不足逺結為<lb/>
　鄰絶其交䀻流其使三十人于海島繫槖駞萬夫橋<lb/>
　下皆餓死　五代史曰冬十月己未契丹使錫里來<lb/>
　十一月契丹使大卿來己亥牛羊使董殷使于契丹<lb/>
　十二月庚午契丹裕悦使凌古結來辛未又使伊哷<lb/>
　濟來<lb/>
六年春正月　三月　夏四月　冬十月<lb/>
<pb n="KR2a0034_WYG_003-17b"/>
　陸游南唐書曰昇元七年春正月契丹使逹爾罕等<lb/>
　二十七人來聘獻馬三百羊三萬五千　五代史曰<lb/>
　天福八年春正月契丹裕悦使烏都温來三月辛丑<lb/>
　引進使太府卿孟承誨使於契丹夏四月庚午董殷<lb/>
　使于契丹冬十月丙寅契丹使通事劉𦙍來<lb/>
十一月辛夘上京留守耶律逹年得晋諜知有二心<lb/>
十二月丁未如南京議伐晉命趙延夀趙延昭安圖嘉<lb/>
哩等由滄恒易定分道而進大軍繼之<lb/>
<pb n="KR2a0034_WYG_003-18a"/>
　契丹國志曰會同六年十二月晋平盧軍節度使楊<lb/>
　光逺遣騎告遼以晋境大饑乗此攻之一舉可取趙<lb/>
　延夀亦勸之帝乃集兵五萬使延夀將之經營中國<lb/>
　曰若得之當立汝為帝延夀信之為盡力　宣府鎮<lb/>
　志曰㑹同六年契丹主將有事於征伐徴山後諸州<lb/>
　兵因下令曰兵行有傷禾稼損租賦者以軍法論又<lb/>
　敇有司於每村定有力人户充村長於村人議有力<lb/>
　人户出剰田苖補貧下不逮頃畆自願者據狀徴收<lb/>
<pb n="KR2a0034_WYG_003-18b"/>
七年春正月己夘趙延夀圍貝州其軍校邵珂開南門<lb/>
納遼兵太守呉巒投井死<lb/>
　契丹國志曰貝州軍校邵珂性兇悖節度使王令温<lb/>
　黜之珂怨望會令温入朝執政以呉巒權知州事遼<lb/>
　帝親攻貝州巒悉力拒之燒其攻具殆盡珂令遼兵<lb/>
　自南門入巒投井死<lb/>
己丑次元城授延夀魏博等州節度使封魏王率所部<lb/>
屯南樂丙申遣兵攻黎陽晋張彦澤來拒　二月甲辰<lb/>
<pb n="KR2a0034_WYG_003-19a"/>
攻博州刺史周儒以城降晋平盧軍節度使楊光逺宻<lb/>
道遼師自馬家口濟河<lb/>
　五代史曰開運元年春正月辛巳殿直王班使於契<lb/>
　丹至于鄴都不得進而復丙申契丹㓂黎陽辛丑劉<lb/>
　知逺及契丹戰於秀容敗之　資治通鑑曰開運元<lb/>
　年春正月庚辰帝遣使持書遺契丹契丹已屯鄴都<lb/>
　不得通而返壬午以侍衛馬歩都指揮使景延廣為<lb/>
　御營使前静難節度使李周為東京留守是日高行<lb/>
<pb n="KR2a0034_WYG_003-19b"/>
　周以前軍先發時用兵方略號令皆出延廣宰相以<lb/>
　下皆無所預延廣乗勢使氣凌侮諸將雖天子亦不<lb/>
　能制乙酉帝發東京丁亥滑州奏契丹至黎陽戊子<lb/>
　帝至澶州契丹主屯元城趙延壽屯南樂以延夀為<lb/>
　魏博節度使封魏王<hi>此契丹主所命也</hi>契丹冦太原劉知逺<lb/>
　與白承福合兵二萬擊之甲午以知逺為幽州道行<lb/>
　營招討使杜威為副使馬全節為都虞候丙申遣右<lb/>
　武衛上將軍張彦澤等將兵拒契丹於黎陽戊戌帝<lb/>
<pb n="KR2a0034_WYG_003-20a"/>
　復遣譯者孟守忠致書於契丹求修舊好契丹主復<lb/>
　書曰已成之勢不可改也辛丑太原奏破契丹偉王<lb/>
　於秀容斬首三千級契丹自鴉鳴谷遁去天平節度<lb/>
　副使知鄆州顔衎遣觀察判官竇儀奏博州刺史周<lb/>
　儒以城降契丹又與楊光逺通使徃還自馬家口濟<lb/>
　河擒左武衛將軍蔡行邁儀謂延廣曰敵若濟河與<lb/>
　光逺合則河南危矣延廣然之儀州人也<lb/>
晋將景延廣命石贇守麻家口白再榮守馬家口未幾<lb/>
<pb n="KR2a0034_WYG_003-20b"/>
周儒引遼兵滿逹營于河東攻暉州北津以應光逺晋<lb/>
遣李守貞皇甫遇梁漢璋薛懐譲將兵萬人縁河水陸<lb/>
並進遼軍圍晋别將於戚城晋主自救之遼師解去李<lb/>
守貞等至馬家口滿達遣歩卒萬人築營壘騎兵萬人<lb/>
守于外餘兵屯河西渡未已晋兵薄之遼軍不利<lb/>
　資治通鑑曰開運元年二月甲辰朔令前保義節度<lb/>
　使石贇守麻家口前威勝節度使何重建守楊劉鎮<lb/>
　䕶聖都指揮使白再榮守馬家口西京留守安彦威<lb/>
<pb n="KR2a0034_WYG_003-21a"/>
　守河陽未幾周儒引契丹將滿逹自馬家口濟河營<lb/>
　於南岸攻暉州北津以應楊光逺滿逹契丹主之從<lb/>
　弟也乙已遣侍衛馬軍都指揮使義成節度使李守<lb/>
　貞神武通軍皇甫遇陳州防禦使梁漢璋懐州刺史<lb/>
　薛懐譲将兵萬人縁河水陸並進守貞河陽漢璋應<lb/>
　州懐譲大原人也　册府元龜曰晋少帝開運元年<lb/>
　二月丙午先鋒指揮使石公覇遇敵数萬騎於戚城<lb/>
　之北為敵所圍高行周符彦卿在城之東南方息於<lb/>
<pb n="KR2a0034_WYG_003-21b"/>
　林下忽聞敵至駭愕督軍而進纔數千騎衆寡不敵<lb/>
　行周遣人馳告景延廣請益師延廣遲留俟帝進止<lb/>
　既而行周等為敵圍之數重三人大譟瞋目奮擊敵<lb/>
　衆死傷甚多帝自御親兵援之前軍獲免戊申李守<lb/>
　貞等兵至馬家渡敵歩卒萬人方築壘濬隍以騎軍<lb/>
　散列其外舟楫數十猶渡兵未已我師薄之敵師退<lb/>
　走遂攻其城四靣樹梯一鼔而上敵衆大敗乗馬赴<lb/>
　河溺者數千西岸敵軍數萬鼓譟揚旗以脅我軍及<lb/>
<pb n="KR2a0034_WYG_003-22a"/>
　見東岸俘執斬刈大半䧟没水中即大哭而去是日<lb/>
　獲其將莫城義節樓使崔裕先鋒梁思榮契丹大首<lb/>
　領新及兵馬都監常尊王令威吐渾將黨大地羽林<lb/>
　使閻令省軍校張興王佐張令覇等首領七十八人<lb/>
　部典節級五百人送於行在　鶚案莫城義節樓使<lb/>
　六字疑槧本冇誤　資治通鑑曰二月辛亥定難節<lb/>
　度使李彛殷將兵四萬自麟州濟河侵契丹之境壬<lb/>
　子以彜殷為契丹西南招討使　五代史曰開運元<lb/>
<pb n="KR2a0034_WYG_003-22b"/>
　年二月癸丑北面行營都虞候馬全節及契丹戰於<lb/>
　北平敗之<lb/>
三月癸酉朔趙延夀言晋諸軍㳂河置柵皆畏却不敢<lb/>
戰若率大兵直抵澶淵據其橋梁晋必可取是日晋軍<lb/>
駐澶淵其前軍高行周在戚城乃命延壽延昭以數萬<lb/>
騎出行周右上以精兵出其左戰至暮上復以勁騎突<lb/>
其中軍晋軍不能戰㑹有諜者言晋軍東靣数少沿河<lb/>
城柵不固乃急擊其東偏衆皆奔潰縱兵追及遂大敗<lb/>
<pb n="KR2a0034_WYG_003-23a"/>
之<lb/>
　契丹國志曰三月遼帝偽棄元城去伏精騎於古頓<lb/>
　丘城以俟晋軍與恒定之兵合而來擊大軍欲進追<lb/>
　之㑹霖雨而止遼兵馬飢瘦趙延夀曰晋軍悉在河<lb/>
　上畏我鋒鋭必不敢前不如即其城下四面攻之奪<lb/>
　其浮梁則天下定矣遼帝從之親將兵十餘萬陣於<lb/>
　澶州北城與晋高行周合戰自午至哺互有勝負遼<lb/>
　帝以精兵當中軍而來晋帝亦出兵待之遼帝望見<lb/>
<pb n="KR2a0034_WYG_003-23b"/>
　晋軍盛謂左右曰楊光逺言軍半已餒死今何其多<lb/>
　也以精騎左右掠陣晋軍不動萬弩齊發飛矢蔽地<lb/>
　遼軍稍卻兩軍死者不可勝数昏後各引去　册府<lb/>
　元龜曰時甲馬軍士千餘人在隄間治水塞使人亟<lb/>
　召之旗旛之末出於堰埭敵以為偽遁伏兵起遂<lb/>
　整軍而立良乆復戰李守貞在戰之後立馬於大塜<lb/>
　之端去陣三百餘歩不敢寸進俄頃王師又退至塜<lb/>
　下李守貞以数百騎短兵直進擊之敵稍退戰場之<lb/>
<pb n="KR2a0034_WYG_003-24a"/>
　地人馬死者無算㫁箭殘鏃交横厚数寸既而昏暝<lb/>
　敵擊鉦而去辛巳契丹主帳内小校竊徳光所乗馬<lb/>
　南奔契丹傳木書收軍北去<lb/>
壬午留趙延昭守貞州徙所俘户於内地夏四月癸丑<lb/>
還次南京辛未如凉陘五月癸酉耶律巴爾岱奏破徳<lb/>
州擒刺史尹居藩及將士二十七人<lb/>
　資治通鑑曰契丹主自澶州北分為兩軍一出滄徳<lb/>
　一出深冀而歸所過焚掠方廣千里民物殆盡留趙<lb/>
<pb n="KR2a0034_WYG_003-24b"/>
　延昭為貝州留後滿逹䧟徳州擒刺史尹居藩　五<lb/>
　代史曰三月己丑冀州刺史白從暉及契丹戰於衡<lb/>
　水敗之夏四月契丹䧟徳州㳂河廵檢使梁進敗之<lb/>
　取徳州己未馬全節及契丹戰於定豊敗之<lb/>
六月<lb/>
　資治通鑑曰夏六月初高祖割北邉之地以賂契丹<lb/>
　由是府州刺史折從逺亦北屬契丹欲盡徙河西之<lb/>
　民以實遼東州人大恐從逺固保險拒之及帝與契<lb/>
<pb n="KR2a0034_WYG_003-25a"/>
　丹絶遣使諭從遠使攻契丹從逺引兵深入㧞十餘<lb/>
　寨戊午以從逺為府州團練使從逺雲州人也<hi>府州領府</hi>
　<hi>各一縣後唐以麟州東北河濵之地置</hi>
九月<lb/>
　五代史曰九月丙子契丹㓂遂城樂夀代州刺史白<lb/>
　文珂及契丹戰於七里烽敗之　資治通鑑曰九月<lb/>
　丙子契丹㓂遂城樂夀深州刺史康彦進擊却之<lb/>
十二月癸夘南伐甲子次古北口閏月己巳朔閲諸道<lb/>
<pb n="KR2a0034_WYG_003-25b"/>
兵於温榆河己夘圍恒州下其九縣<lb/>
　資治通鑑曰十二月乙未契丹復大舉入㓂盧龍節<lb/>
　度使趙延夀引兵先進契丹前鋒至邢州順國節度<lb/>
　使杜威遣使間道告急帝欲自將拒之㑹有疾命天<lb/>
　平節度使張從恩鄴都留守馬全節䕶國節度使安審<lb/>
　琦㑹諸道兵屯邢州武寕節度使趙在禮屯鄴都契<lb/>
　丹主以大兵繼至建牙於元氏<hi>元氏縣屬恒州</hi>朝廷憚契丹<lb/>
　之盛詔從恩等引兵稍却於是諸軍洶懼無復部伍<lb/>
<pb n="KR2a0034_WYG_003-26a"/>
　委棄器甲所過焚掠不復能整　玉堂閑話曰晋少<lb/>
　主之代有婦人儀狀端嚴衣服鈆粉不下羙人而無<lb/>
　腿足繇帶以下如截而齊餘皆具備其父載之於獨<lb/>
　車自鄴南㳺浚都乞丐扵市日聚千人至於深坊曲<lb/>
　巷華屋朱門無所不至時人嗟異皆擲而施之後京<lb/>
　城獲北方間諜官司案之乃此婦為奸人之領袖所<lb/>
　聼察甚多遂戮之<lb/>
八年春正月庚子分兵攻邢洺磁三州殺掠殆盡<lb/>
<pb n="KR2a0034_WYG_003-26b"/>
　册府元龜曰契丹主耶律徳光晋少帝天福九年入<lb/>
　㓂䧟貝博及畧諸縣邑所至皆撫寕之給以符牒賞<lb/>
　以章服及戚城小戰不勝博州太衂青州阻絶遂大<lb/>
　怒所俘百姓屠戮者不可勝紀擒獲軍士皆炮烙之<lb/>
　　五代史曰開運二年徳光復傾國入㓂南掠邢洺<lb/>
　磁至於安陽河千里之内焚剽殆盡契丹見大桑木<lb/>
　罵曰吾知紫披襖出自汝身吾豈容汝活耶束薪於<lb/>
　木而焚之<lb/>
<pb n="KR2a0034_WYG_003-27a"/>
入鄴都境張從恩馬全節安審琦兵悉陳於相州安陽<lb/>
水之南皇甫遇與濮州刺史慕容彦超將兵千騎來覘<lb/>
遼軍至鄴都遇遼軍數萬且戰且却至榆林店遼軍繼<lb/>
至遇與彦超力戰百餘合遇馬斃歩戰審琦引騎兵踰<lb/>
水以救遼軍乃還<lb/>
　册府元龜曰皇甫遇為滑州刺史開運三年契丹主<lb/>
　率衆屯邯鄲遇與安審琦慕容彦超等禦之遇初渡<lb/>
　漳河敵前鋒大至遇引退轉闘二十里至鄴南榆林<lb/>
<pb n="KR2a0034_WYG_003-27b"/>
　店遇謂審琦曰彼衆我寡走無生路不如血戰遂自<lb/>
　辰至未戰百餘合所傷甚衆遇所乘馬中鏑而死遇<lb/>
　有紀綱杜知敏以馬授遇遇得馬復戰久之稍解顧<lb/>
　杜知敏己為㓂獲遇謂彦超曰知敏蒼黄之中以馬<lb/>
　授我義也安可使䧟於㓂中遂與彦超躍馬取知敏<lb/>
　而還敵騎壯之俄而軍士復合遇不能解時審琦已至<lb/>
　安陽河謂首將張從恩曰皇甫遇等未至必為敵騎<lb/>
　所圍若不救則成擒矣從恩曰敵勢甚熾無以支吾<lb/>
<pb n="KR2a0034_WYG_003-28a"/>
　將軍獨徃何益審琦曰成敗命也設若不濟則與之<lb/>
　俱死假若失此二將將何靣目以見天子遂率鐵騎<lb/>
　北渡赴之敵見塵起謂救軍并至乃引去遇彦超中<lb/>
　數創得還時諸軍嘆曰此三人者真猛將也<lb/>
三月戊戌師㧞祁州殺其刺史沈斌<lb/>
　册府元龜曰晋沈斌少帝開運中為祁州刺史契丹<lb/>
　入㓂自鎮州廻以羸兵驅牛羊過共城下斌乃出州<lb/>
　兵以擊之契丹以精騎剗其門邀之州遂䧟<lb/>
<pb n="KR2a0034_WYG_003-28b"/>
庚戌杜重威李守貞攻㤗州戊子趙延夀率前鋒薄泰<lb/>
城己未重威守貞引兵南遁追至陽城大敗之復以歩<lb/>
卒為方陣來拒與戰二十餘合壬戌復搏戰十餘里癸<lb/>
亥圍晉兵於白團衛村晋兵下鹿角為營是夕大風至<lb/>
曙命鐵鷂軍下馬㧞其鹿角奮短兵入擊順風縱火揚<lb/>
塵以助其勢晋軍大呼曰都招討何不用兵令士卒徒<lb/>
死諸將皆奮出戰張彦澤藥元福皇甫遇出兵大戰諸<lb/>
將繼至遼軍却數百歩風益甚晝晦如夜符彦卿以萬<lb/>
<pb n="KR2a0034_WYG_003-29a"/>
騎横擊遼軍率歩卒並進遼軍不利上乗奚車退十餘<lb/>
里晉兵追急獲一槖駞乘之乃歸晋兵退保定州<lb/>
　册府元龜曰杜重威為鎮州節度使契丹主連年入<lb/>
　㓂重威但閉壁自守部内城邑相繼破䧟未嘗以一<lb/>
　士一騎救之毎敵騎数十驅漢人千萬過城下如入<lb/>
　無人之境重威但登陴注目略無邀取之理開運元<lb/>
　年秋加北靣行營招討使二年大軍下㤗州滿城契<lb/>
　丹主自古北口廻軍追躡王師重威狼狽而旋至陽<lb/>
<pb n="KR2a0034_WYG_003-29b"/>
　城為敵所困㑹大風猛烈軍情憤激符彦卿張彦澤<lb/>
　諸將引軍四出敵衆大潰諸將欲追之重威曰逢賊<lb/>
　得命更望襆子也遂收軍馳歸常山　資治通鑑曰<lb/>
　開運二年三月乙巳杜重威等諸軍㑹于定州庚戌諸<lb/>
　軍攻契丹㤗州刺史晋廷謙舉州降甲寅取滿城獲<lb/>
　契丹酋長穆蘭及其兵二千人乙卯取遂城趙延夀<lb/>
　部曲有降者言契丹主還至虎北口聞晋取㤗州復<lb/>
　擁衆南向約八萬餘騎計來夕當至宜速為備杜重<lb/>
<pb n="KR2a0034_WYG_003-30a"/>
　威等懼丙辰退保㤗州戊午契丹至㤗州己未晋軍<lb/>
　南行契丹踵之晋軍至陽城庚申契丹大至晋軍與<lb/>
　戰逐北十餘里契丹踰白溝而去<hi>此南白溝也水經注所謂淇水北出</hi>
　<hi>為白溝者也</hi>壬戌晋軍結陣而南敵騎四合如山諸軍力<lb/>
　戰拒之是日纔行十餘里人馬飢乏癸亥晋軍至白<lb/>
　團衞村埋鹿角為行寨契丹圍之數重竒兵出寨後<lb/>
　㫁糧道是夕東北風大起破屋折樹營中掘井方及<lb/>
　水輙崩士卒取其泥帛絞而飲之人馬俱渴至曙風<lb/>
<pb n="KR2a0034_WYG_003-30b"/>
　尤甚契丹主坐大奚車中令其衆曰晉軍止此耳當<lb/>
　盡擒之然後南取大梁命鐵鷂四靣下馬㧞鹿角而<lb/>
　入奮短兵以擊晋軍又順風縱火揚塵以助其勢軍<lb/>
　士皆奮怒大呼曰都招討使何不用兵令士卒徒死<lb/>
　諸將請出戰杜重威曰俟風稍緩徐觀可否馬歩都<lb/>
　監李守貞曰彼衆我寡風沙之内莫測多少惟力鬬<lb/>
　者勝此風乃助我也若俟風止吾屬無類矣即呼曰<lb/>
　諸軍齊撃賊又謂重威曰令公善守禦守貞以中軍<lb/>
<pb n="KR2a0034_WYG_003-31a"/>
　决死矣馬軍左廂都排陣使張彦澤馬軍右廂副排<lb/>
　陣使藥元福馬歩左右廂都排陣使符彦卿及左廂<lb/>
　都排陣使皇甫遇引精騎出西門擊之諸將繼至契<lb/>
　丹卻數百歩彦卿等謂守貞曰且曵隊徃來乎直前<lb/>
　奮擊以勝為度乎守貞曰事勢如此安可廻鞚亦長<lb/>
　驅取勝耳彦卿等躍馬而去風勢益甚昏晦如夜彦<lb/>
　卿等引萬餘騎横擊契丹呼聲動天地契丹大敗而<lb/>
　走勢如崩山李守貞亦令歩兵盡㧞鹿角出鬬歩騎<lb/>
<pb n="KR2a0034_WYG_003-31b"/>
　俱進逐北二十餘里鐵鷂既下馬不能復上皆委棄<lb/>
　馬鎧仗蔽地契丹散卒至陽城東南水上稍復布列<lb/>
　杜重威曰敵已破膽不宜更令成列遣精兵擊之皆<lb/>
　渡水去契丹主乘奚車走十餘里追兵急獲一槖駞<lb/>
　乘之而走諸將請急追之重威揚言曰逢賊幸不死<lb/>
　更索衣嚢也李守貞曰兩日人馬渇甚今日得水飲<lb/>
　之皆足重難以追㓂不若全軍而還乃退保定州契<lb/>
　丹主至幽州散軍稍集以軍失利杖其酋長數百唯<lb/>
<pb n="KR2a0034_WYG_003-32a"/>
　趙延夀得免　册府元龜曰開運二年三月辛亥易<lb/>
　州安審約奏狼山守把孫方簡掩殺得敵頭轄哩相<lb/>
　公一千餘人奚車一兩内有轄哩妻及奴婢等甲寅<lb/>
　杜重威收獲滿城獲契丹首領穆蘭相公及守城兵<lb/>
　士一千九百六十四人<lb/>
秋八月<lb/>
　契丹國志曰八月朔日食<lb/>
九年　夏五月庚戌晋易州戍將孫方簡請内附<lb/>
<pb n="KR2a0034_WYG_003-32b"/>
　資治通鑑曰定州西山二百里有狼山土人築堡於<lb/>
　山上以避㓂堡中有佛舍尼孫深意居之以妖術惑<lb/>
　衆中山人孫方簡及弟行友自言深意之侄不飲酒<lb/>
　食肉事深意甚謹深意卒嗣行其術稱深意坐化嚴<lb/>
　餙事之如生會晉與契丹絶好北邉賦役煩重㓂盗<lb/>
　充斥方簡因帥郷里豪傑者據寺為寨以自保契丹<lb/>
　入㓂方簡率衆邀擊之頗獲其甲兵牛馬軍資挈家<lb/>
　徃依之者日益衆久之至千餘家遂為羣盗懼為吏<lb/>
<pb n="KR2a0034_WYG_003-33a"/>
　所討乃歸欵朝廷朝廷亦資禦盗㓂署東北招收指<lb/>
　揮使既而邀求不已朝廷小不如意則舉寨降於契<lb/>
　丹請為郷導以入㓂時河北大飢盗賊蠭起天雄節<lb/>
　度使杜重威遣元隨軍將劉廷翰市馬于邉方簡執<lb/>
　之獻于契丹延翰逃歸六月壬戌至大梁言方簡欲<lb/>
　乘中國凶飢引契丹入㓂宜為之備　册府元龜曰<lb/>
　孫方簡為定州節度先是州北二百里有狼山山上<lb/>
　有堡邉人頼之以避㓂患中置佛舍有孫氏尼者主<lb/>
<pb n="KR2a0034_WYG_003-33b"/>
　其事以香火之教聚其流俗遠近歸之徒衆甚盛人<lb/>
　亦異之尼死其徒聲言其屍不壊嗣行其道舉俗不<lb/>
　食葷茹其黨推之為主<lb/>
十一月戊子朔進圍鎮州丙申先遣候騎報晋兵至遣<lb/>
精騎斷河橋晋兵退保武强南院大王逹年将軍高模<lb/>
翰分兵由瀛州間道以進杜重威遣共將節度使梁漢<lb/>
璋率衆來拒與戰大敗之殺梁漢璋<lb/>
　册府元龜曰梁漢璋為永清軍節度使天福八年詔<lb/>
<pb n="KR2a0034_WYG_003-34a"/>
　領千騎戍冀州㝷以杜重威北討詔以漢璋充北靣<lb/>
　軍馬都排陣使戍游口関與敵騎五千相遇於浮陽<lb/>
　之北界苦戰竟日以衆寡不侔為流矢所中没於陣<lb/>
杜重威張彦澤引軍據中渡橋趙延夀以歩卒前擊高<lb/>
彦温以騎兵乘之追奔逐北殭尸數萬斬其將王清宋<lb/>
彦筠墮水死<lb/>
　資治通鑑曰開運三年冬十一月己酉契丹主大舉<lb/>
　入冦自易定趣恒州晋北靣行營都指揮使杜重威<lb/>
<pb n="KR2a0034_WYG_003-34b"/>
　等至武强彰徳節度使張彦澤在恒州引兵㑹之重<lb/>
　威等復趣恒州以彦澤為前鋒甲寅重威等至中渡<lb/>
　橋契丹已據橋彦澤帥騎爭之契丹焚橋而退晋兵<lb/>
　與契丹夾滹沱而軍始契丹見晋軍大至又争橋不<lb/>
　勝恐晉軍急渡滹沱與恒州合勢擊之議引兵還及<lb/>
　聞晋軍築壘為持久之計遂不去杜重威雖以貴戚為<lb/>
　上將性懦怯偏禆皆節度使但日相承迎置酒作樂<lb/>
　罕議軍事磁州刺史兼北靣轉運使李榖說重戚及<lb/>
<pb n="KR2a0034_WYG_003-35a"/>
　李守貞曰今大軍去恒州咫尺烟火相望若多以三<lb/>
　股木置水中積薪布土其上橋可立成宻約城中舉<lb/>
　火相應夜募將士斫敵營而入表裏合勢敵必遁逃<lb/>
　諸將皆以為然獨杜重威不可遣榖南至懐孟督軍<lb/>
　糧契丹潛遣其將蕭翰將百騎並西山出晋後軍㫁<lb/>
　晋糧道及歸路翰等獲晋民黥其靣曰奉敇不殺縱<lb/>
　之南走運夫在道遇之皆棄車驚潰十二月壬戌奉<lb/>
　國都指揮使王清言於重威曰今大軍去恒州五里<lb/>
<pb n="KR2a0034_WYG_003-35b"/>
　守此何為營孤食盡勢將自潰請以歩卒五千為前<lb/>
　鋒奪橋開道公率諸軍繼之得入恒州則無憂矣重<lb/>
　威遣清與宋彦筠俱進清戰甚鋭契丹勢少却諸將<lb/>
　請以大軍繼之重威不許彦筠為契丹所敗浮水抵<lb/>
　岸得免清獨帥麾下陣於水北力戰互有殺傷屢請<lb/>
　救於重威重威竟不遣一騎助之清謂其衆曰上將<lb/>
　握兵坐視吾軰困急而不救此必有異志吾軰當以<lb/>
　死報國耳衆感其言莫有退者至暮戰不息契丹以<lb/>
<pb n="KR2a0034_WYG_003-36a"/>
　新軍繼之清及士卒盡死由是諸軍皆奪氣清洺人<lb/>
　也　册府元龜曰王清為奉國都虞候谿州刺史少<lb/>
　帝開運二年從杜重威北征觧陽城之圍清苦戰為<lb/>
　歩校之最加檢校司空及從杜重威收瀛州聞契丹<lb/>
　大至重威率諸軍㳂滹水而下將保常山及至中渡<lb/>
　橋敵已屯於北岸且扼歸路清知勢蹙請於重威曰<lb/>
　軍出常山五里守株於此營孤食盡將如之何請以<lb/>
　歩軍二千為其前鋒奪橋開路公可率諸軍繼之期<lb/>
<pb n="KR2a0034_WYG_003-36b"/>
　入常山必矣重威可之遣宋彦筠俱行清一獲其橋<lb/>
　敵為之小卻重威猶豫不進宻已貳於國矣彦筠尋<lb/>
　退走清列陣北岸嚴戒部曲日暮酣戰不息敵以全<lb/>
　軍繼至我無寸刃益之清與下俱没焉　鶚案中渡<lb/>
　橋五代史亦云宋彦筠退走通鑑以為浮水而免遼<lb/>
　史云墮水死誤也陶岳五代史補云乾祐中宋彦筠<lb/>
　為鄭州節度使足證彦筠之仕漢矣<lb/>
重威等退保中渡寨義武軍節度使李殷以城降遂進<lb/>
<pb n="KR2a0034_WYG_003-37a"/>
兵夾滹沱而營去中寒寨三里分兵圍之夜則列騎環<lb/>
守晝則出兵抄掠復命大内特哩衮耶律楚庫勒及趙延<lb/>
夀分兵圍守自將騎卒夜渡河出其後攻下欒城降騎<lb/>
數千分遣軍士據其要害下令軍中預備軍食三日不<lb/>
得舉烟火但獲晉人即黥靣而縱之諸饋運見者皆棄<lb/>
而走於是晉軍内外隔絶食盡勢窮十二月丙寅杜重<lb/>
威李守貞張彦澤等帥所部二十萬衆來降上擁數萬<lb/>
騎臨大阜立馬以受之授重威守太傅鄴都留守守貞<lb/>
<pb n="KR2a0034_WYG_003-37b"/>
天平節度使餘各領舊職<lb/>
　資治通鑑曰甲子契丹遥以兵環晋營軍中食且盡<lb/>
　杜重威與李守貞宋彦筠謀降契丹潛遣腹心詣契<lb/>
　丹牙帳邀求重賞契丹主紿之曰趙延夀威望素淺<lb/>
　恐不能帝中國汝果降當以汝為之重威喜遂定降<lb/>
　計丙寅重威遣閤門使高勲齎降表詣契丹是日悉<lb/>
　命軍士出陳於外軍士皆踴躍以為且戰重威親諭<lb/>
　之曰食盡途窮當與汝曹共求生計因命釋甲軍士<lb/>
<pb n="KR2a0034_WYG_003-38a"/>
　皆慟哭聲振原野重威守貞仍於衆中揚言主上失<lb/>
　徳信任奸邪猜忌於已聞者無不切齒契丹主遣趙<lb/>
　延夀衣赭袍至晋營撫慰軍士曰彼皆汝物也杜重<lb/>
　威以下皆迎謁於馬前亦以赭袍衣重威以示晋軍<lb/>
　其實皆戲之耳以重威為太傅守貞為司徒重威引<lb/>
　契丹主至恒州城下諭順國節度使王周以己降之<lb/>
　狀周亦出降戊辰契丹主入恒州遣兵襲代州刺史<lb/>
　王暉以城降先是契丹屡攻易州刺史郭璘固守拒<lb/>
<pb n="KR2a0034_WYG_003-38b"/>
　之契丹主毎過城下指而嘆曰吾能吞併天下而為<lb/>
　此人所扼及杜重威既降契丹主遣通事舍人耿崇<lb/>
　羙至易州誘諭其衆衆皆降璘不能制遂為崇羙所<lb/>
　殺璘邢州人也義武軍節度使李殷安國留後方太<lb/>
　皆降於契丹契丹主以孫方簡為義武節度使滿逹<lb/>
　為安國留後以客省副使馬崇祚權知恒州事<lb/>
命御史大夫嘉哩監軍傅珠爾張彦澤持詔入汴諭晋<lb/>
帝母李氏以安其意且招桑維翰景延廣先来留騎兵<lb/>
<pb n="KR2a0034_WYG_003-39a"/>
千人守魏自率大軍而南壬申嘉哩等至汴晋帝重貴<lb/>
䘮服拜命與母李氏奉表請罪<lb/>
　資治通鑑曰契丹主引兵自邢相而南遣張彦澤將<lb/>
　二千騎先取大梁且撫安吏民以通事傅珠爾為都<lb/>
　監癸酉未明彦澤自封丘門斬闗而入頓兵明徳門<lb/>
　外城中大擾帝於宫中起火自擕劔驅後宫十餘人<lb/>
　將赴火為親軍將薛超所持俄而彦澤自寛仁門傳<lb/>
　契丹主與太后書撫慰之帝乃命滅火悉開宫城門<lb/>
<pb n="KR2a0034_WYG_003-39b"/>
　帝坐苑中與后妃相聚而泣召翰林學士范質草降<lb/>
　表自稱孫男臣重貴禍至神惑運盡天亡今與太后<lb/>
　及妻馮氏舉族于郊野靣縛待罪次遣男鎮寕節度<lb/>
　使延煦威信節度使延寳奉國寳一金印三出迎太<lb/>
　后亦上表稱新婦李氏妾傅珠爾入宣契丹主命帝<lb/>
　脱黄袍服素衫再拜受宣左右皆掩泣　五代史曰<lb/>
　范質為帝草降表曰孫男臣重貴言頃者唐運告終<lb/>
　中原失馭数窮否極天缺地傾先人有田一成有衆<lb/>
<pb n="KR2a0034_WYG_003-40a"/>
　一旅兵連禍結力屈勢孤翁皇帝捄患摧剛興利除<lb/>
　害躬擐甲胄深入㓂場犯露䝉霜度雁門之險馳風<lb/>
　擊電行中冀之誅黄鉞一麾天下大定勢凌宇宙義<lb/>
　感神明功成不居遂興晋祚則翁皇帝有大造於石<lb/>
　氏也旋屬天降鞠凶先君即世臣遵承遺㫖纂紹前<lb/>
　基諒闇之初荒迷失次凡有軍國重事皆委將相大<lb/>
　臣至於擅繼宗祧既非禀命輕發文字輙敢拒尊自<lb/>
　啓釁端果貽赫怒禍至神惑運盡天亡十萬師徒望<lb/>
<pb n="KR2a0034_WYG_003-40b"/>
　風束手億兆黎庶延頸歸心臣負義抱羞貪生忍恥<lb/>
　自貽顛覆上累祖宗偷度朝昏苟存視息翁皇帝若<lb/>
　惠顧疇昔稍霽電霆未賜靈誅不絶先祀則百口荷<lb/>
　更生之徳一門衘無報之恩雖所願焉非敢望也臣<lb/>
　與太后妻馮氏於郊野靣縛俟命皇太后降表云晋<lb/>
　室皇太后新婦李氏妾言張彦澤傅珠爾等至伏䝉<lb/>
　皇帝阿翁書安撫者伏念先皇帝頃在并汾適逢屯<lb/>
　難危同累卵急若倒懸智勇俱窮朝夕不保皇帝阿<lb/>
<pb n="KR2a0034_WYG_003-41a"/>
　翁發自冀北親抵河東跋履山川踰越險阻立平巨<lb/>
　孽遂定中原救石氏之覆亡立晋朝之社稷不幸先<lb/>
　帝厭代嗣子承祧不能繼好息民而反虧恩辜義兵<lb/>
　戈屡動駟馬難追戚實自貽咎將誰執今穹昊震怒<lb/>
　中外擕離上將牽羊六師觧甲妾舉宗負釁視景偷<lb/>
　生惶惑之中撫問斯至明宣恩㫖曲示含容慰諭丁<lb/>
　寕神爽飛越豈謂垂絶之命忽䝉更生之恩省罪撫<lb/>
　躬九死未報今遣孫男延煦延寳奉表請罪陳謝以聞<lb/>
<pb n="KR2a0034_WYG_003-41b"/>
初重貴絶和好維翰数諌止之不從至是彦澤殺維翰<lb/>
紿言自經死詔收塟之復其田園第宅仍厚恤其家<lb/>
　五代史曰自契丹與晋盟始成於維翰而終敗於延<lb/>
　廣耶律徳光犯京師遣張彦澤遺太后書問此兩人<lb/>
　在否可使先來而帝以維翰嘗議毋絶盟而已違之<lb/>
　也不欲使維翰見徳光因諷彦澤圖之而彦澤亦利<lb/>
　其貲産維翰貎狀既異素以威嚴自持晋之老將大<lb/>
　臣見之無不屈服彦澤入京師左右勸維翰避禍維<lb/>
<pb n="KR2a0034_WYG_003-42a"/>
　翰曰吾為大臣國家至此安所逃死耶安坐府中不<lb/>
　動彦澤以兵入府問維翰何在維翰厲聲曰吾晋大<lb/>
　臣自當死國安得無禮耶彦澤股栗不敢仰視退而<lb/>
　謂人曰吾不知桑維翰何如人今日見之猶使人恐<lb/>
　懼如此其可再見乎乃以帝命召維翰維翰行遇李<lb/>
　崧立馬而語軍吏前白維翰請赴侍衛司獄維翰知<lb/>
　不免顧崧曰相公當國使維翰獨死崧慙不能對是<lb/>
　夜彦澤使人縊殺之以帛加頸告契丹曰維翰自縊<lb/>
<pb n="KR2a0034_WYG_003-42b"/>
　徳光曰我本無心殺維翰維翰何必自裁徳光至京<lb/>
　師使人騐其屍信為縊死乃以屍賜其家而貲財悉<lb/>
　為彦澤所掠　玉堂閑話曰魏公維翰尹開封一日<lb/>
　嘗中夜於正寢獨坐忽大驚悸如有所見向空厲聲<lb/>
　云汝焉敢此來如是者数四旬日憤懣不已雖齊體<lb/>
　亦不敢有所發問未幾夢已整衣冠嚴車騎將有所<lb/>
　詣就乘之次忽所乘馬亡去追㝷莫知所在既寤甚<lb/>
　惡之不數日及難　五代史補曰當維翰之縊也猶<lb/>
<pb n="KR2a0034_WYG_003-43a"/>
　嗔目直視嘘其氣再三毎一嘘皆有火出其光赫然<lb/>
　三嘘之外火盡滅就視安然矣　通鑑考異曰薛史<lb/>
　帝思維翰在相時累進謀畫謀與契丹和契丹主到<lb/>
　則顯彰已過欲殺維翰以滅口因令張彦澤殺之按<lb/>
　是時彦澤豈肯復從少帝之命今不取　資治通鑑<lb/>
　曰帝使召張彦澤欲與計事彦澤曰臣無靣目見陛<lb/>
　下帝復召之彦澤笑不應宣徽使孟承誨素以佞巧<lb/>
　有寵於帝至是帝召承誨欲與之謀承誨伏匿不至<lb/>
<pb n="KR2a0034_WYG_003-43b"/>
　張彦澤捕而殺之彦澤縱兵大掠貧民乘之亦争入<lb/>
　富室殺人取其貨二日方止都城為之一空彦澤所<lb/>
　居山積自謂有功於契丹晝夜以酒樂自娯出入騎<lb/>
　從常數百人其旗幟皆題赤心為主見者笑之軍士<lb/>
　擒罪人至前彦澤不問所犯但瞋目豎三指即驅出<lb/>
　㫁其腰領彦澤素與閤門使高勲不恊乘醉至其家<lb/>
　殺其叔父及弟尸諸門首士民不寒而慄<lb/>
甲戌彦澤遷重貴及其母若妻於開封府署以控鶴指<lb/>
<pb n="KR2a0034_WYG_003-44a"/>
揮使李筠督兵<lb/>
　五代史曰明日遷帝於開封府帝與太后皇后肩輿<lb/>
　宫嬪宦者十餘人皆走從彦澤遣控鶴指揮使李筠<lb/>
　以兵監守内外不通帝與太后所上徳光表章皆先<lb/>
　示彦澤乃敢遣帝使取内庫帛数叚主者曰此非帝<lb/>
　所有也不與又使求酒於李崧崧曰臣家有酒非敢<lb/>
　惜慮陛下憂燥飲之有不測之虞所以不敢進帝姑<lb/>
　烏氏公主私賂守門者得入與帝訣歸第自經死<lb/>
<pb n="KR2a0034_WYG_003-44b"/>
　資治通鑑曰楚國夫人丁氏延煦之母也有羙色彦<lb/>
　澤使人取之太后遲廻未與彦澤詬詈立載之去高<lb/>
　行周符彦卿皆詣契丹降<hi>二人自澶州來降</hi>契丹主以陽城<lb/>
　之戰為彦卿所敗詰之彦卿曰臣當日惟知為晋主<lb/>
　竭力今日死生惟命契丹主笑而釋之己夘延煦延<lb/>
　寳自牙帳還契丹主賜帝手詔且遣嘉哩謂帝曰孫<lb/>
　勿憂必使汝有噉飯之所帝心稍安上表謝恩契丹<lb/>
　以所獻傳國寳追琢非工又不與前史相應疑其非<lb/>
<pb n="KR2a0034_WYG_003-45a"/>
　真以詔書詰帝使獻真者帝奏頃潞王從珂自焚舊<lb/>
　傳國寳不知所在必與之俱燼此寳先帝所為羣臣<lb/>
　備知臣今日焉敢匿寳乃止帝聞契丹主將渡河欲<lb/>
　與太后於前途逢迎張彦澤先奏之契丹主不許<lb/>
　五代史曰徳光渡河帝欲郊迎彦澤不聼遣白徳光<lb/>
　徳光報曰天無二日豈有兩天子相見於道路耶乃<lb/>
　止<lb/>
壬午次赤岡重貴舉族出封丘門槀索牽羊以待上不忍<lb/>
<pb n="KR2a0034_WYG_003-45b"/>
臨視改館封禪寺晋百官縞衣紗㡌俯伏待罪上曰<lb/>
其主負恩其臣何罪命領職如故<lb/>
　鶚案通鑑曰有司欲使帝衘璧牽羊大臣輿襯迎於<lb/>
　郊外先具儀注白契丹主契丹主不許参之遼史仍<lb/>
　用牽羊之禮但未衘璧輿櫬耳至諸書所記嵗月不<lb/>
　同當由傳聞之誤<lb/>
即授安叔千金吾衛上將軍叔千出班獨立上曰汝邢<lb/>
州之請朕所不忘乃加鎮國軍節度使盖在邢嘗宻請<lb/>
<pb n="KR2a0034_WYG_003-46a"/>
内附也<lb/>
　五代史曰安叔千狀貎堂堂而不通文字所為鄙陋<lb/>
　時人謂之安没字晋出帝時為左金吾上將軍契丹<lb/>
　犯京師晋百官迎見耶律徳光于赤岡叔千出班北<lb/>
　語徳光勞曰是安没字否汝在邢州已通誠欵吾今<lb/>
　至此當與汝一喫飯處叔千再拜乃以為鎮國軍節<lb/>
　度使<lb/>
將軍康祥執景延廣來獻詔以牙籌數其罪八縶送都<lb/>
<pb n="KR2a0034_WYG_003-46b"/>
道自殺<lb/>
　五代史曰契丹至中渡延廣屯河陽聞杜重威降乃<lb/>
　還徳光犯京師行至相州遣騎兵數千雜晋軍渡河<lb/>
　趨洛以取延廣戒曰延廣南奔呉西奔蜀必追而取<lb/>
　之而延廣顧慮其家未能引决敵騎奄至乃與從事閻<lb/>
　丕馳騎見徳光於封丘并丕見鎖延廣曰丕臣從事<lb/>
　以職相隨何罪而見鎻丕乃得釋徳光責延廣曰南<lb/>
　北失懽皆因爾也召喬瑩<hi>瑩通鑑作榮</hi>質其前言延廣初<lb/>
<pb n="KR2a0034_WYG_003-47a"/>
　不服瑩從衣領中出所藏書延廣乃服因以十事責<lb/>
　延廣每服一事授一牙籌授至八籌延廣以面伏地<lb/>
　不能仰視遂叱而鎻之將送之北行至陳橋止民家<lb/>
　夜分延廣伺守者怠引手扼吭而死<lb/>
大同元年春正月丁亥朔備法駕入汴御崇元殿受百<lb/>
官賀<lb/>
　契丹國志曰帝初入宫諸門皆用兵守衛磔犬於門<lb/>
　以竿懸羊皮於庭為厭勝法謂晉羣臣曰自今不修<lb/>
<pb n="KR2a0034_WYG_003-47b"/>
　甲兵不市戰馬輕賦省役天下太平矣帝改服中國<lb/>
　衣冠百官皆如舊制　吴任臣十國春秋曰開運四<lb/>
　年春正月丁巳朔契丹主下制稱大遼㑹同十年大<lb/>
　赦遣使冊楚王馬希範為尚父　五代史補曰馬希<lb/>
　範武穆之嫡子嗣位未幾大興土木有金華九龍等<lb/>
　殿用丹砂塗其壁令既下東境山崩湧出丹砂委積<lb/>
　於丘陵於是收而用之契丹南侵聞其事以為希範<lb/>
　非常人遽使册為尚父　鶚案遼史稱二月丁巳朔<lb/>
<pb n="KR2a0034_WYG_003-48a"/>
　建國大遼大赦改元大同十國春秋所記誤<lb/>
戊子殺秦繼旻李彦紳及鄭州防禦使楊承勲以其弟<lb/>
承信為平盧軍節度使襲父爵初楊光逺在青州求内<lb/>
附其子承勲不聴殺其判官丘濤及弟承祚等自歸于<lb/>
晉故誅之<lb/>
　資治通鑑曰契丹主入汴殺左金吾大將軍李彦紳<lb/>
　宦者秦繼旻以其為唐潞王殺東丹王故也以其家<lb/>
　財賜東丹王之子烏雲執鄭州防禦使楊承勲至大<lb/>
<pb n="KR2a0034_WYG_003-48b"/>
　梁責以殺父叛契丹命左右臠食之　冊府元龜曰<lb/>
　東丹長子烏雲晉開運末從契丹主徳光入汴契丹<lb/>
　主遂殺秦繼旻李彦紳于東市復東丹之讐也命烏<lb/>
　雲弟留珪為滑州節度使以處東丹之舊地<lb/>
己丑以張彦澤擅徙重貴開封府殺桑維翰縱兵大掠<lb/>
不道斬於市晉人臠食之<lb/>
　資治通鑑曰高勲訴張彦澤殺其家人於契丹主契<lb/>
　丹主亦怒彦澤剽掠京城并傅珠爾鎻之以彦澤之<lb/>
<pb n="KR2a0034_WYG_003-49a"/>
　罪宣王百官問應死否皆言應死百姓亦投牒争疏<lb/>
　彦澤罪己丑斬彦澤珠爾于北市仍命髙勲監刑彦<lb/>
　澤前所殺士大夫子孫皆絰杖號哭随而詬詈以杖<lb/>
　朴之勲命斷腕出鎻剖其心以祭死者市人争破其<lb/>
　腦取髓臠其肉而食之<lb/>
癸邜遣趙瑩馮玉李彦韜將三百騎送負義侯及其母<lb/>
李氏太妃安氏妻馮氏弟重睿子延煦延寳等于黄龍<lb/>
府安置<lb/>
<pb n="KR2a0034_WYG_003-49b"/>
　資治通鑑曰天福十二年<hi>漢復以天福紀年</hi>春正月辛夘契丹<lb/>
　以晉主為負義侯置於黄龍府契丹主使謂李太后<lb/>
　曰聞重貴不用母命以至於此可求自便勿與偕行<lb/>
　太后曰重貴事妾甚謹所失者違先君之志絶兩國<lb/>
　之歡耳今幸蒙大恩全生保家母不隨子欲何以歸<lb/>
　癸巳遷晋主及其家人於封禪寺遣大同節度使兼<lb/>
　侍中崔廷勲以兵守之契丹主數遣使存問晉主每<lb/>
　聞使至舉家憂恐時雨雪兼旬外無供億上下凍餒<lb/>
<pb n="KR2a0034_WYG_003-50a"/>
　太后使謂寺僧曰吾嘗於此飯僧數萬今日獨無一<lb/>
　人相念耶僧辭以契丹意難測不敢獻食晉主隂祈<lb/>
　使者乃稍得食癸卯晉主與太后安太妃馮后及弟<lb/>
　重睿子延煦延寳俱北遷後宫左右從者百餘人契<lb/>
　丹遣三百騎援送之又遣晋中書令趙瑩樞宻使<lb/>
　馮玉都指揮使李彦韜與之俱晉主在途供饋不繼<lb/>
　或時與太后俱絶食舊臣無敢進謁者獨磁州刺史<lb/>
　李榖迎謁于路相對泣下榖曰臣無狀負陛下因傾<lb/>
<pb n="KR2a0034_WYG_003-50b"/>
　貲以献晉主至中渡橋見杜重威寨歎曰天乎我家<lb/>
　何負為此賊所破慟哭而去　周煇北轅録曰至東<lb/>
　都未至城二三里車夫指一土岡云是名愁臺乃晉<lb/>
　少帝北狩之路　江萬里宣政雜録曰徽宗北狩經<lb/>
　薊縣梁漁務有還鄉橋石少主命名至今呼之　資<lb/>
　治通鑑曰晉主既出塞契丹無復供給從官宫女皆<lb/>
　自采木實草葉而食之至錦州契丹令晋主及后妃<lb/>
　拜契丹主安巴堅墓晉主不勝屈辱泣曰薛超誤我<lb/>
<pb n="KR2a0034_WYG_003-51a"/>
　馮后隂令左右求毒藥欲與晉主俱自殺不果　五<lb/>
　代史曰晉帝北行衛以騎兵三百所經州縣皆故晉<lb/>
　將吏有所供饋不得通路旁父老争持羊酒以獻衛<lb/>
　兵擁隔不使見帝皆涕泣而去自幽州行十餘日過<lb/>
　平州出榆関行砂磧中饑不得食遣從官宫女採木<lb/>
　實野蔬而食又行七八日至錦州遼人迫帝與太后<lb/>
　拜安巴堅畵像帝不勝其辱泣而呼曰薛超誤我不<lb/>
　令我死又行五六日過海北川至東丹王墓遣延煦<lb/>
<pb n="KR2a0034_WYG_003-51b"/>
　拜之又行十餘日渡遼水至渤海國鐡州又行七八<lb/>
　日過南海府遂至黄龍府　册府元龜曰晉馮玉為<lb/>
　右僕射平章事開運末張彦澤引契丹䧟京城軍士<lb/>
　爭凑其第家財巨萬一夕罄空翼日至假葢而出猶<lb/>
　繞指以謟彦澤且請引送玉璽於契丹主将利其復<lb/>
　用少帝蒙塵終無一言勸之以死欲共偷生視息深<lb/>
　為士大夫所恥　王明清揮塵前録曰韓似夫與先<lb/>
　子言頃使金國見金主所繫犀帶倒透中正透如圓<lb/>
<pb n="KR2a0034_WYG_003-52a"/>
　鏡狀光彩絢目似夫注視乆之金主曰此石晉少帝<lb/>
　歸獻耶律氏者唐世所寳日月帶也又命磁盆一枚<lb/>
　示似夫云此亦石晉少帝所獻中有畵雙鯉存焉水<lb/>
　滿則跳躍如玉覆之則無他矣二物誠絶代之珍也<lb/>
　　周宻齊東野語曰靖康之禍大率與開運之事同<lb/>
　一時記載雜書極多而最無忌憚者莫若所謂南燼<lb/>
　紀聞其説謂出帝之事歐公本之王淑私史淑本小<lb/>
　吏其家為少帝所殺遁入契丹洎出帝黄龍之遭淑<lb/>
<pb n="KR2a0034_WYG_003-52b"/>
　時為契丹諸司吏於是文移郡縣故致其饑寒以逞<lb/>
　宿怨且述其幽辱之事書名幽懿録比之周幽衞懿<lb/>
　然考之五代新舊史初無是説安知非托子虚以欺<lb/>
　世哉　資治通鑑曰癸丑契丹主以前燕京留守劉<lb/>
　晞為西京留守永康王烏雲之弟留珪為義成節度<lb/>
　使烏雲姊壻潘實納為横海節度使族人隆鄂特為鎮<lb/>
　寕節度使趙延壽之子匡贊為䕶國節度使漢將張<lb/>
　彦超為雄武節度使史佺為彰義節度使客省副使<lb/>
<pb n="KR2a0034_WYG_003-53a"/>
　劉晏僧為忠武節度使前䕶國節度使侯益為鳯翔<lb/>
　節度使權知鳯翔府事焦繼勲為保大節度使既而<lb/>
　何重建附蜀<hi>秦州附蜀張彦超無所詣</hi>史匡威不受代<hi>史匡威據涇州以拒</hi>
　<hi>史佺</hi>契丹勢稍沮晉主之絶契丹也匡國節度使劉繼<lb/>
　勲為宣徽北院使頗預其謀契丹主入汴繼勲入朝<lb/>
　契丹主責之時馮道在殿上繼勲急指道曰馮道為<lb/>
　首相與景延廣實為此謀臣位卑何敢發言契丹主<lb/>
　曰此叟非多事者勿妄引之命鎻繼勲將送黄龍府<lb/>
<pb n="KR2a0034_WYG_003-53b"/>
　晉昌節度使趙在禮入朝至洛陽謂人曰契丹主嘗<lb/>
　言荘宗之亂由我所致此行良可憂契丹遣契丹將<lb/>
　髙舍音奚王伊喇渤海將髙謨翰戍洛陽在禮入謁<lb/>
　拜於庭下拽剌等皆踞坐受之乙夘在禮至鄭州聞<lb/>
　繼勲被鎻大驚夜自經於馬櫪間契丹主聞在禮死<lb/>
　乃釋繼勲繼勲憂憤而卒劉晞在契丹嘗為樞宻使<lb/>
　同平章事至洛陽詬奚王曰趙在禮漢家大臣汝北<lb/>
　方一酋長耳安得慢之如此立於庭下以挫之由是<lb/>
<pb n="KR2a0034_WYG_003-54a"/>
　洛人稍安趙延夀請給上國兵廪食契丹主曰吾國<lb/>
　無此法乃縱强騎四出以牧馬為名分畨剽掠謂之<lb/>
　打草榖丁壮斃于鋒刃老弱委于溝壑自東西兩畿<lb/>
　及鄭滑漕濮數百里間財畜殆盡契丹主謂判三司<lb/>
　劉昫曰契丹兵三十萬既平晉國應有優賜速宜<lb/>
　營辦時府庫空竭昫不知所出請括借都城士民錢<lb/>
　帛自將相以下皆不免又分遣使者數十人詣諸州<lb/>
　括借皆廹以嚴誅人不聊生其實無所頒給皆蓄之<lb/>
<pb n="KR2a0034_WYG_003-54b"/>
　内庫欲輦歸其國於是内外怨憤始患苦契丹皆思<lb/>
　逐之矣<lb/>
三月丁巳朔建國號大遼大赦改元大同<lb/>
　資治通鑑曰契丹主召晉百官悉集於庭問曰吾國<lb/>
　大方數萬里有君長二十七人今中國之俗異於吾<lb/>
　國吾欲擇一人君之如何皆曰天無二日中外之心<lb/>
　皆願推戴皇帝如是者再契丹主乃曰汝曹既欲君<lb/>
　我今該所行何事為先對曰王者初有天下應大赦<lb/>
<pb n="KR2a0034_WYG_003-55a"/>
　二月丁巳朔契丹主服通天冠絳紗袍登正殿設樂<lb/>
　懸儀衞於庭百官朝賀下制稱大遼㑹同十年大赦<lb/>
　仍云自今節度使刺史母得置牙兵市戰馬<lb/>
辛未河東節度使北平王劉知逺自立為帝國號漢<lb/>
　資治通鑑曰初晉主與河東節度使中書令北平王<lb/>
　劉知逺相猜忌雖以為北面行營都統徒尊以虚名<lb/>
　而諸軍進止不得預聞知逺因之廣募士卒陽城之<lb/>
　戰諸軍散卒歸之者數千人又得吐谷渾財畜由是<lb/>
<pb n="KR2a0034_WYG_003-55b"/>
　河東富强冠諸鎮歩騎至五萬人晉主與契丹結怨<lb/>
　知逺知其必危而未嘗論諌契丹屢深入知逺初無<lb/>
　邀遮入援之志及聞契丹入汴知逺分兵守四境以<lb/>
　防侵軼遣客將安陽王峻奉三表詣契丹一賀入汴<lb/>
　二以太原蕃民雜居戍兵所聚未敢離鎮三以應有<lb/>
　貢物值契丹將劉九一軍自土門西入屯於南川城<lb/>
　中憂懼俟召還此軍道路始通可以入貢契丹主賜<lb/>
　詔褒美及進書親加兒字於知逺姓名之上仍賜以<lb/>
<pb n="KR2a0034_WYG_003-56a"/>
　木拐知逺又遣北都㽞守太原白文珂入獻竒繒名<lb/>
　馬契丹主知知逺觀望不至及文珂還使謂知逺曰<lb/>
　汝不事南朝又不事北朝意欲何所俟耶丙寅將佐<lb/>
　勸知逺稱尊號以號令四方觀諸侯去就知逺不許<lb/>
　聞晉主不還聲言欲出兵井陘迎歸晉陽丁邜命武<lb/>
　節都指揮使榮澤史宏肇集諸軍於毬埸告以出軍<lb/>
　之期軍皆曰今契丹䧟京城執天子天下無主主天<lb/>
　下者非我王而誰宜先正位號然後出師行軍司馬<lb/>
<pb n="KR2a0034_WYG_003-56b"/>
　潞城張彦澤等三上牋勸進知逺疑未决郭威與都<lb/>
　押牙冠氏楊邠入説知逺曰今逺近之心不謀而同<lb/>
　此天意也王不乗此際取之謙譲不居人心且移移<lb/>
　則反受其咎矣知逺從之辛未劉知逺即皇帝位自<lb/>
　言未忍改晉又惡開運之名仍更稱天福十二年壬<lb/>
　申詔諸道為契丹括率錢帛者皆罷之其晉臣被脅<lb/>
　為使者勿問遣詣行在自餘契丹所在誅之甲戌帝<lb/>
　自將東迎晉主及太后至夀陽聞已過恒州乃㽞兵<lb/>
<pb n="KR2a0034_WYG_003-57a"/>
　戍承天軍而還　又曰建雄㽞後劉在明朝于契丹<lb/>
　以節度副使駱從朗知州事漢帝遣使者張晏洪等<lb/>
　如晉州諭以己即帝位從朗皆囚之大將藥可儔殺<lb/>
　從朗推晏洪權㽞後庚辰遣使以聞契丹主遣右諌<lb/>
　議大夫趙熙使晉州括率錢帛徴督甚急從朗既死<lb/>
　民相帥共殺熈契丹主賜趙暉詔即以為保義㽞後<lb/>
　暉斬契丹使者焚其詔遣支使河間趙矩奉表詣晋<lb/>
　陽契丹遣其將髙謨翰攻暉不克　又曰鎮寜節度<lb/>
<pb n="KR2a0034_WYG_003-57b"/>
　使耶律隆鄂特性殘虐澶州人苦之賊帥王瓊帥其徒<lb/>
　千餘人夜襲據南城北渡浮航縱兵大掠圍郎五於<lb/>
　牙城契丹主聞之甚懼始遣天平節度使李守頁天<lb/>
　雄節度使杜重威還鎮由是無乆㽞河南之意遣兵<lb/>
　救澶州瓊退屯近郊遣弟超奉表求救癸未帝厚賜超<lb/>
　遣還瓊兵敗為契丹所殺　又曰契丹舒嚕太后遣<lb/>
　使以其國中酒饌脯果賜契丹主賀平晉國契丹主<lb/>
　與羣臣晏於永福殿每舉酒立而飲之曰太后所賜<lb/>
<pb n="KR2a0034_WYG_003-58a"/>
　不敢坐飲　又曰東方羣盗大起䧟宋亳宻三州契<lb/>
　丹主謂左右曰我不知中國之人難制如此亟遣㤗<lb/>
　寜節度使安審琦武寜節度使符彦卿等歸鎮仍以<lb/>
　契丹兵送之<lb/>
三月丙戌朔以蕭翰為宣武軍節度使<lb/>
　資治通鑑曰三月丙戌朔契丹主服赭𫀆坐崇元殿<lb/>
　百官行入閤禮壬辰契丹主復召晋百官諭之曰<lb/>
　天時向熱吾難乆㽞欲暫至上國省太后當㽞一親<lb/>
<pb n="KR2a0034_WYG_003-58b"/>
　人於此為節度使百官請迎太后契丹主曰太后族<lb/>
　大如古栢根不可移也契丹主欲盡以晉之百官自<lb/>
　隨或曰舉國北遷恐揺人心不如稍稍遷之乃詔有<lb/>
　職事者從行餘㽞大梁以汴州為宣武軍以蕭翰為<lb/>
　節度使　陶榖清異録曰耶律徳光入京師春日聞<lb/>
　杜鵑聲問李崧曰此是何物崧曰杜鵑杜甫詩曰西<lb/>
　川有杜鵑東川有杜鵑涪萬無杜鵑雲安有杜鵑洛<lb/>
　京亦有之徳光曰許大一箇世界一箇飛禽任地㨂<lb/>
<pb n="KR2a0034_WYG_003-59a"/>
　選要生處便生不生處亦無佛經中所謂觀自在也<lb/>
　　龍衮江南野史曰耶律徳光䧟梁宋遣二使來告<lb/>
　其价言語通于中國嗣主問其故曰臣本范陽人厯<lb/>
　世冠冕仕郡為從事後唐清㤗主失御晉太祖以太<lb/>
　原敗投契丹通好結為父子事之為君臣晉主既因<lb/>
　其兵入洛陽登極割幽州五城之地入蕃以奉朝貢<lb/>
　故今臣事于契丹主守職為郎焉嗣主曰契丹為治<lb/>
　何如對曰蕃不治漢漢不治蕃自古而然嗣主曰朝<lb/>
<pb n="KR2a0034_WYG_003-59b"/>
　見何如對曰詔則呼漢兒曰蕃家既無翰墨何以徴<lb/>
　賦對曰蕃地不産榖故無徴賦然臣仕其朝迨今方<lb/>
　數嵗亦未嘗睹朝庭之事或傳徴兵率以箭為號毎<lb/>
　一部落傳箭一雙曰以限多少白皮為約曰何為皮<lb/>
　約曰築隘卷以皮藉之兵騎過而踐焉以糜壊為度<lb/>
　徴多則以駱駝次以羊以兎為准曰卿主所以命孤<lb/>
　者将奚為曰晉少主逆命背約既遣入蕃我主欲與<lb/>
　君繼先君之好將冊君為中原之主矣嗣主曰孤守<lb/>
<pb n="KR2a0034_WYG_003-60a"/>
　江南社稷系嗣與梁宋阻修若契丹不忘先好恵賜<lb/>
　行人孤受賜多矣其他不敢拜命之辱蕃使聞之遂<lb/>
　行　陳霆唐餘紀傳曰保大五年春三月契丹㓕晉<lb/>
　使來告㨗且請㑹盟于境上辭不赴遂請差官如長<lb/>
　安修復唐帝諸陵契丹不許<lb/>
壬寅晉諸司僚吏嬪御官寺方技百工圖籍厯象古經<lb/>
銅人明堂刻漏太常樂譜諸宫縣鹵簿法物及鎧仗悉<lb/>
送上京<lb/>
<pb n="KR2a0034_WYG_003-60b"/>
　資治通鑑曰壬寅契丹主發大梁晉文武諸司從者<lb/>
　數千人諸軍吏卒又數千人宫女宦官數百人盡載<lb/>
　府庫之實以行所留樂器儀仗而已夕宿赤岡契丹<lb/>
　主見村落皆空命有司發榜數百通所在招撫百姓<lb/>
　然竟不禁兵士剽畧　鶚案遼史太宗以四月丙辰<lb/>
　朔始發自汴州通鑑係之三月壬寅首尾凡差十四<lb/>
　日誤矣<lb/>
磁州帥梁暉以相州降漢己酉命髙唐英討之<lb/>
<pb n="KR2a0034_WYG_003-61a"/>
　資治通鑑曰契丹入汴縱其兵打草榖又多以其子<lb/>
　弟及親信左右為節度刺史妄作威福掊克貨財民<lb/>
　不堪命所在相聚為盗滏陽賊帥梁暉有衆數百送<lb/>
　欵晉陽求效用漢帝許之磁州刺史李榖宻通表<lb/>
　帝令暉襲相州暉偵知髙唐英未至相州積兵器無<lb/>
　守備二月丁丑夜遣壮士踰城入啓闗納其衆殺契<lb/>
　丹數百守将突圍走暉據州自稱留後表言其狀<lb/>
　鶚案梁暉降漢二月事也契丹命討三月事也　五<lb/>
<pb n="KR2a0034_WYG_003-61b"/>
　代史曰徳光北歸自黎陽渡河行至湯隂登愁死岡<lb/>
　謂其宣徽使髙勲曰我在上國以打圍食肉為樂自<lb/>
　入中國心常不快若得復吾本土死亦無恨相州梁<lb/>
　暉殺契丹守將閉城拒守徳光引兵攻破之城中男<lb/>
　子無少長皆屠之婦女悉驅以北後漢以王繼𢎞鎮<lb/>
　相州得髑髏數十萬枚為大塚葬之徳光至臨洺見<lb/>
　其井邑荒殘矣謂晉人曰致中國至此皆燕王為罪<lb/>
　首又顧張礪曰爾亦有力焉<lb/>
<pb n="KR2a0034_WYG_003-62a"/>
夏四月丙辰朔發自汴州以馮道李崧和凝李澣徐台<lb/>
符張礪等從行次赤岡夜有聲如雷起於御幄大星復<lb/>
隕於旗鼓前乙丑濟黎陽渡顧謂侍臣曰朕此行有三<lb/>
失縱兵掠芻粟一也括民私財二也不遽遣諸節度還<lb/>
鎮三也<lb/>
　資治通鑑曰契丹主以船數十艘載晉鎧仗將自汴<lb/>
　泝河歸其國命寜國都虞候榆次武行徳將士卒千<lb/>
　餘人部送之至河隂行徳與將士謀曰今為契丹所<lb/>
<pb n="KR2a0034_WYG_003-62b"/>
　制將逺去郷里人生㑹有死安能為異域之鬼乎契<lb/>
　丹勢不能乆㽞中國不若共逐其黨堅守河陽以俟<lb/>
　天命之所歸者而臣之豈非長䇿乎衆以為然行徳<lb/>
　即以鎧仗授之相與殺契丹監軍使㑹契丹河陽節<lb/>
　度使崔廷勲以兵送耿崇美之潞州行徳遂乗虚入<lb/>
　據河陽衆推行徳為河陽都部署行徳遣行友奉蠟<lb/>
　表問道詣晉陽契丹遣武定節度使方太詣洛陽廵<lb/>
　檢至鄭州州有戍兵共迫太為鄭王梁嗣宻王朱乙<lb/>
<pb n="KR2a0034_WYG_003-63a"/>
　逃禍為僧<hi>梁太祖兄存之子友倫封宻王乙葢梁亡之後避禍而為僧也</hi>嵩山賊帥<lb/>
　張遇得之立以為天子取嵩岳神衮冕以衣之帥衆<lb/>
　萬餘襲鄭州太擊走之太以契丹尚强恐事不濟説<lb/>
　諭戍兵欲與俱西衆不從太自西門逃奔洛陽戍兵<lb/>
　既失太反譛太於契丹云脅我為亂太遣子師明自<lb/>
　訴於契丹契丹將滿逹殺之太無以自明㑹羣盗攻<lb/>
　洛陽契丹㽞守劉晞棄城奔許州太乃入府行㽞守<lb/>
　事與廵檢潘環擊羣盗却之張遇殺朱乙請降伊闕<lb/>
<pb n="KR2a0034_WYG_003-63b"/>
　賊帥自稱天子誓衆於南郊壇將入洛陽太迎擊走<lb/>
　之太欲自歸於晉陽武行徳使人誘太曰我禆校也<lb/>
　公舊帥此地今虚位相待太信之至河陽為行徳所<lb/>
　殺蕭翰遣髙謨翰援送劉晞自許還洛陽晞疑潘環<lb/>
　構其衆逐已使謨翰殺之戊辰武行友至晉陽庚午<lb/>
　史𢎞肇奏遣先鋒將馬海擊契丹斬首千餘級時耿<lb/>
　崇美崔廷勲至澤州聞𢎞肇兵已入潞州不敢進引<lb/>
　兵而南𢎞肇遣海追擊破之崇美廷勲與奚王伊喇<lb/>
<pb n="KR2a0034_WYG_003-64a"/>
　退保懐州辛未以武行徳為河陽節度使契丹主聞<lb/>
　河陽亂嘆曰我有三失宜天下之叛我也諸道括錢<lb/>
　一失也令上國人打草榖二失也不早遣節度還鎮<lb/>
　三失也　五代史雜傳曰馮道朝耶律徳光於京師<lb/>
　徳光責道事晉無狀道不能對又問曰何以來朝對<lb/>
　曰無城無兵安敢不來徳光誚之曰尔是何等老子<lb/>
　對曰無才無徳癡頑老子徳光喜以道為太傅徳光<lb/>
　北歸從至常山漢髙祖立乃歸漢徳光嘗問道曰天<lb/>
<pb n="KR2a0034_WYG_003-64b"/>
　下百姓如何救得道為俳語以對曰此世佛出救不<lb/>
　得惟皇帝救得人皆以為契丹不夷㓕中國之人者<lb/>
　頼道一言之善也　北夢𤨏言曰和凝少年時好為<lb/>
　曲子詞布於汴洛洎入相専託人收拾焚毁不暇契<lb/>
　丹入夷門號曲子相公<lb/>
戊辰次髙邑不豫丁丑崩于欒城年四十六是嵗九月<lb/>
壬子朔塟于鳯山陵曰懐陵廟號太宗<lb/>
　洛中紀異曰太宗在欒城病時上京西八十里有獵<lb/>
<pb n="KR2a0034_WYG_003-65a"/>
　人見太宗容貌如故乗白馬追奔一白狐因射殺之<lb/>
　獵人驚國主南征未囬何忽至此因獲其死狐并箭<lb/>
　失國主所在不浹旬而凶問至騐其日乃得疾之日<lb/>
　騐其箭則國主南征所帶之箭失其一矣國人於其<lb/>
　地置堂塑白狐形并箭在焉名曰白狐堂　資治通<lb/>
　鑑曰乙亥契丹主至臨城得疾及欒城病甚苦熱聚<lb/>
　氷於胷腹手足且啖之丙子至殺狐林而卒國人剖<lb/>
　其腹實鹽數斗載之北去晉人謂之帝羓　張舜民<lb/>
<pb n="KR2a0034_WYG_003-65b"/>
　使遼録曰契丹太宗北歸于鄴西愁死岡得疾至欒<lb/>
　城殺狐林而崩愁死岡者本魏陳思王不為文帝所<lb/>
　容于此悲哀呌號名愁思岡訛為愁死殺狐林者村<lb/>
　民於林中射殺一狐因以名之　趙與時賔退録曰<lb/>
　蘭亭石刻惟定武者得其真葢唐太宗以真蹟刻之<lb/>
　學士院朱梁徙置汴都石晉亡耶律徳光輦而歸徳<lb/>
　光道卒輜重俱棄之中山慶厯中為土人李學究所<lb/>
　得　桑世昌蘭亭考曰定武蘭亭石世傳善本宣和<lb/>
<pb n="KR2a0034_WYG_003-66a"/>
　中從仕中山詢訪故老以謂石晉之末契丹自中原<lb/>
　輦載寳貨圖書而北至真定徳光卒漢祖起太原永<lb/>
　康自立而歸與其祖母交兵於國棄此石於中山慶<lb/>
　厯中土人李學究者得之不以視人韓忠獻之守定<lb/>
　武也李生始以墨本獻後守者堅索之生乃瘞之地<lb/>
　中又一紀李生謝世其子乃出石散摸售人毎本須<lb/>
　錢一千由是好事者爭取之其後李氏子負緡無從<lb/>
　取償時宋景文守定武乃以公帑金代輸之因取石<lb/>
<pb n="KR2a0034_WYG_003-66b"/>
　匣藏于庫非貴㳺交舊不可得也熈寜間薛師正出<lb/>
　牧其子紹彭又刻别本留之中山易古石刻携歸長<lb/>
　安大觀中詔取其石置宣和殿中外間不便見矣<lb/>
　俞松蘭亭續考曰右軍序字為遺蹤之冠太宗寤寐<lb/>
　求之以王氏家傳在其孫智永之弟辨才處用房元<lb/>
　齡計得之及攷紀聞所載乃云元帖為隋末時五羊<lb/>
　一僧所藏誓於死守太宗以威驅勢脅而得之二説<lb/>
　之不同如此自匣殉之後獲見硬黄響榻者且為欣<lb/>
<pb n="KR2a0034_WYG_003-67a"/>
　幸迨明皇始刋之於學士院洎顯宗朝又刋於翰林<lb/>
　待詔所考其二石一乃懐仁所臨前廋而後肥一乃<lb/>
　王承規模刻豐殺得所轉折精神至石晉時耶律輦<lb/>
　藏北去遺是石於中山遂號之為定武本亦不知其<lb/>
　學士院本耶或待詔所本也　詩話總龜曰幽薊數<lb/>
　州自石晉敗後懐中華不已有使北者見燕京傳舍<lb/>
　寫墨鴉甚精旁題詩曰星稀月明夜皆欲向南飛<lb/>
　<lb/>
<pb n="KR2a0034_WYG_003-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷三<lb/>
</p>
<p>
</p>
  </div>
</body>
</text>
</TEI>
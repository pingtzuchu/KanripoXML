<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷二十一</head> <lb/>
    <p>
<pb n="KR2a0034_WYG_021-1a"/>
欽定四庫全書<lb/>
　遼史拾遺卷二十一<lb/>
　　　　　　　　　　　　　錢塘厲鶚　撰<lb/>
　列傳第三十三<lb/>
　　文學上<lb/>
李澣<lb/>
　資治通鑑曰長興四年十一月秦王從榮之亂河南<lb/>
　巡官李澣江文蔚等六人勒歸田里澣回之族曽孫<lb/>
<pb n="KR2a0034_WYG_021-1b"/>
　也<hi>李回唐武宗朝宰相</hi>五代史補曰李澣有逸才每作文則筆<lb/>
　不停綴而性嗜酒楊凝式甞受詔撰錢鏐碑自以作<lb/>
　不逮澣於是多市美酒召澣飲俟其酣且使代筆經<lb/>
　宿而成凡一萬五千字莫不詞理典贍凝式歎伏久<lb/>
　之少主之入蕃也宰相馮道等至鎮州北主皆放還<lb/>
　澣時為翰林院學士北主以其才特留之竟卒於蕃<lb/>
　中其後人有得其文集者號曰丁年集葢取蘇武丁<lb/>
　年奉使之意　又曰李濤為人不拘禮法弟澣娶禮<lb/>
<pb n="KR2a0034_WYG_021-2a"/>
　部尚書竇寧固之女年甲稍髙成婚之夕竇氏出參<lb/>
　濤輙望塵下拜澣驚曰大哥風狂耶新婦參阿伯豈<lb/>
　有答禮儀濤應曰我不風只將謂是親家母澣且慙<lb/>
　且怒既坐竇氏復拜濤又叉手當胸作歇後語曰慙<lb/>
　無竇建繆作梁山喏喏喏聞者莫不絶倒　古今詩<lb/>
　話曰李澣及第於和凝榜下後與座主同任學士㑹<lb/>
　凝作相澣為承㫖適當批詔次日於玉堂輙開和相<lb/>
　舊閣悉取圖書器玩去因留一詩於榻上云座主登<lb/>
<pb n="KR2a0034_WYG_021-2b"/>
　庸歸鳯閣門生批詔立鼇頭玉堂舊閣多珍玩可作<lb/>
　西齋潤筆不人皆笑其疎縱<lb/>
　列傳第三十四<lb/>
　文學下<lb/>
王鼎<lb/>
　髙麗史崔思諏傳曰思諏宣宗朝拜殿中少監知尚<lb/>
　書戸部事出為西京副留守駕幸西京時遼使王鼎<lb/>
　來思諏為館伴聞鼎每夜獨坐為文以計取其書奏<lb/>
<pb n="KR2a0034_WYG_021-3a"/>
　之乃諫疏也其疏極言遼太平日久不修武備又言<lb/>
　大宋伐南夏事<lb/>
王正<hi>以下六人補</hi>
　王正燕山雲居寺碑曰雲居寺東一里有髙峰峰之<lb/>
　上十餘步有九室室之内有經四百二十萬言本自<lb/>
　靜琬始厥謀厯道暹諸公成其事佛宇經厨僧坊鐘<lb/>
　閣材唯杞梓砌則琳珉古檜星羅流水環遶缺堤相<lb/>
　望門闥洞開風俗以四月八日共慶佛生凡水之濱<lb/>
<pb n="KR2a0034_WYG_021-3b"/>
　山之缺不逺百里預饋供糧號為義食先是庚午年<lb/>
　寺主謙諷和尚為門徒時僕自皇后臺被褐來游論<lb/>
　難數宵以道相得自兹一别僕以職倅於瀛掌記於<lb/>
　武定亷察於奉聖陟在憲臺遷在諫署佐兹邦計迨<lb/>
　今十五年復㑹於兹寺和尚建庫堂一座五間六架<lb/>
　厨房一座五間五架轉輪佛殿一座五間六架暖㕔<lb/>
　一座五間五架又化助前燕王侍中蘭陵公建講堂<lb/>
　一座五間七架又化助公主建碑樓一座五間六架<lb/>
<pb n="KR2a0034_WYG_021-4a"/>
　并諸腰座次建飯廊一十三間四架次又建東庫四<lb/>
　間五架次建梵網經廊房八間四架次葢後門屋一<lb/>
　座餘有捨短從長加朱施粉周而復始不可殫論乙<lb/>
　丑嵗天順皇帝御宇之十五載丞相秦王統燕之四<lb/>
　年泰階平格澤明八風草偃四海鏡清和尚慶此得<lb/>
　時懇請求作記僕以謙諷等同徳經營協力倡和結<lb/>
　一千人之社合一千人之心春不妨耕秋不廢穫立<lb/>
　其信導其教無貧富後先無貴賤老少施有定例納<lb/>
<pb n="KR2a0034_WYG_021-4b"/>
　有常期貯於庫司補兹寺缺寺不壞於平地經不墜<lb/>
　於東峰稽首靈巖載銘貞石鹽鐵判官朝議郎行右<lb/>
　補闕賜緋魚袋王正述前鄉貢進士鄭熙書<lb/>
李仲宣<lb/>
　盤山志曰李仲宣知薊州軍事判官文林郎試祕書<lb/>
　省校書郎祐唐寺剏建講堂碑記曰夫幽燕之分列<lb/>
　郡有四薊門為上地方千里籍冠百城紅稻香秔實<lb/>
　魚鹽之沃壤襟河控嶽當旂㦸之奥區于古堞之外<lb/>
<pb n="KR2a0034_WYG_021-5a"/>
　西北一舍有盤山者乃箕尾之巨鎮也深維地軸髙<lb/>
　闢天門㬉碧凝霄寒青壓海珠樓璇室仰窈窱于崑<lb/>
　丘寳洞瓊臺耀旁礴於衡嶽崆峒左倚太行右道懷<lb/>
　珠之水𣲖其陽削玉之峰峭其後嶺上時興于瑞霧<lb/>
　谷中虚老于喬松竒樹珍禽異花靈草絶頂有龍池<lb/>
　焉向旱嵗而能興雷雨岩下有潮井焉依旦暮而不<lb/>
　虧盈縮于名山之内最處其佳此境舊有五寺祐唐<lb/>
　者乃備其一自昔相傳有尊者挈杖逺至求植足之<lb/>
<pb n="KR2a0034_WYG_021-5b"/>
　所僧室東北隔巖下有澄泉恍惚之間見千僧洗鉢<lb/>
　瞬息而冺因兹構精舍晏坐矣厥後于谿谷磵石之<lb/>
　面刻千佛之像而以顯其殊勝也雖雨漬苔斑睠儀<lb/>
　相而猶在陽舒隂慘流善譽而不隳向此藍垣之北<lb/>
　長松之下有大石焉重萬餘鈞或遇敬信者㣲觸而<lb/>
　動迄今游閲之士冠葢相望不絶于阡陌也當昔全<lb/>
　盛之時砌叠龍蟠簷排鳳翅晨鐘暮磬上聞兠率禪<lb/>
　宗律學宛是祇園駢闐可類于清凉赫奕遥同於白<lb/>
<pb n="KR2a0034_WYG_021-6a"/>
　馬乃法侣輻輳之鄉也爰自大兵之後並已爐滅因<lb/>
　謂物不可以久廢故享利於徳人徳人者即寺主大<lb/>
　徳乃當寺之景𣲖也厥本惟裔其神不測苦隨念盡<lb/>
　樂與人同化六趣之茫然歸十方之安隠年臘未晩<lb/>
　行業彌髙既多有續之開宜示無窮之績寺主大徳<lb/>
　俗姓瑯琊氏釋諱希悟鎮陽夏博人也爰自聚沙之<lb/>
　嵗禮當寺寺主在楚禪師授法焉勦除五葢慕别四<lb/>
　生舍怨棹而誓汎慈舟棄毒藥而願食甘果年二十<lb/>
<pb n="KR2a0034_WYG_021-6b"/>
　詣長興寺具尸羅由啟𢎞願延僧一十萬次第竟矣<lb/>
　由是謂其友曰聞二儀舒慘四序推遷人生幾何<lb/>
　嵗不我與覽斯基址孰忍凄涼野鹿羣麋晝夜而草<lb/>
　眠香徑壞碑毀塔髙低而蔓挂藤蘿玉毫消盡于華<lb/>
　鬘金磬罷聞于齊懺上漏下濕日就月將徐興再造<lb/>
　之心爰起從新之務于是乎手披榛棘力用經營移<lb/>
　怪石而截斷雲根伐灌木而摧折烟色應厯十二年<lb/>
　化求財賮葢佛殿一座欒櫨娟妙丹艧新鮮塑佛中<lb/>
<pb n="KR2a0034_WYG_021-7a"/>
　央圖像四壁保寧四年又建厨庫僧堂二座俾㸑饈<lb/>
　之有所作也賓旅之有所歸也乾亨二年加授紫衣<lb/>
　載議門迎廣陌地處幽凉虞生肇之徒見臨顧講讃<lb/>
　之所交闕乃于僧室之隂叠磷磷之石瀹瑟瑟之泉<lb/>
　髙廣數㝷駢羅萬樹薙除沙礫俯就基坰而又請邑<lb/>
　人醵緡聚賂四逺之樂施者如鱗介之歸巨海也即<lb/>
　乃市木雲嶠采石烟巖窮斤斧之力極磨礱之妙初<lb/>
　心纔啟大厦攸成式導昬衢彌光世徳其堂也保寧<lb/>
<pb n="KR2a0034_WYG_021-7b"/>
　十年剏建帶雲川之渺渺緫逺岫之峩峩東觀種玉<lb/>
　之田西掞築金之闕蘭楹鏤彩桂柱凝丹月入秋窗<lb/>
　風含夏戸簷外之杉松郁鬰檻前之烟水潺湲所貴<lb/>
　安苾蒭僧置狻猊座髙談玉偈然慧炬而絶煩惱薪<lb/>
　妙演金文揮智刃而剖無明□長依佛住永壓山門<lb/>
　對延靈岫之峯闡説瑜伽之㫖此皆邑人等心獨慕<lb/>
　善志乃忘筌知浮生石火以難停覺幻質風烟而易<lb/>
　滅各捐淨施共搆良因即寺主希悟大徳激勸之所<lb/>
<pb n="KR2a0034_WYG_021-8a"/>
　致也縁惠之所被也厥外井有甘泉地多腴壤閑栽<lb/>
　珍果棋布蔬畦清風起兮緑幹香細雨霽兮紅葵茂<lb/>
　淨供必飭白足咸来其供給之費恒不闕于衹贍<lb/>
　者大徳寺主力辦也葢惟寺主大徳道洽空有識洞<lb/>
　幽㝠全資化導于多方以至圓成于能事所冀皇嗣<lb/>
　永安神業矣相國長調鼎鼐矣京尹之仁無秕稗矣<lb/>
　郡牧之信及竹童矣一切含靈同沾利樂一切惑溺<lb/>
　並向真如爰述懿徽俾雕翠琰其邑人姓號具列碑<lb/>
<pb n="KR2a0034_WYG_021-8b"/>
　隂仲宣靡職之嵗華構方成命修辭以序之序之伊<lb/>
　何即為銘而記之曰峭壯靈峯剏興華宇式開講肆<lb/>
　用陳法侣物置人多利圓三寳庶幾乎作善之祥傳<lb/>
　名曠古統和五年嵗次丁亥四月八日<lb/>
南抃<lb/>
　盤山志曰南抃薊州人官少府少監知秘書少監上<lb/>
　方感化寺碑記曰噫西聖人教既一唱而東也應而<lb/>
　和者其徒半天下是以城閭邑聚塔廟日興後數百<lb/>
<pb n="KR2a0034_WYG_021-9a"/>
　年競相髙以奢麗有大苾蒭衆樂諸阿蘭若巖居野<lb/>
　處如鷲峯鹿苑者比比而是方之城邑則又過焉漁<lb/>
　陽古郡之西北叢岫迤邐其勢雄氣秀曰田盤山岡<lb/>
　巒倚叠富有名寺而感化者舊號元宫物無常名事<lb/>
　窮則變㑹幽州主帥清和張公奏請之故因以是額<lb/>
　易其前號獨亢爽清勝確乎不移既肘腋于絶巘又<lb/>
　襟袖于列刹故自往昔目為上方非清信舍財而附<lb/>
　益髙流擇地以來集則何以増崇垂逺至于是哉魏<lb/>
<pb n="KR2a0034_WYG_021-9b"/>
　太和十九年無終縣民田氏兹焉營辦唐太和咸通<lb/>
　間道宗常實二大師前季後昆繼踵而至故碑遺像<lb/>
　文迹俱存爾後人多住持處亦成就布金之地廣在<lb/>
　山麓法堂佛宇敝乎下禪竇經龕出乎松杪雲際髙<lb/>
　低相望居然緇屬殆至三百自師資傳衣而後無城<lb/>
　郭乞食之勞以其剏始以來占籍斯廣野有良田百<lb/>
　餘頃園有甘栗萬餘株清泉茂林半在疆域斯為許<lb/>
　久之業又在形勝之境宜乎與法常住如山不騫是<lb/>
<pb n="KR2a0034_WYG_021-10a"/>
　使居之則安不為爭者所奪奈何太康初鄰者侵競<lb/>
　割據嵓壑鬬諍堅固適在此時徒積訟源久不能决<lb/>
　先于薊之屬縣三河北鄉自乾亨前有莊一所闢土<lb/>
　三十頃閒蓺麥千畆皆原隰沃壤可謂上腴營佃距<lb/>
　今即有年禩利資日用衆實頼之大安中燕地通括<lb/>
　天荒使者馳至按視厥土以幸民所首謂執契不明<lb/>
　遂圍以官封曠為牧地吞我林麓既如彼廢我田壤<lb/>
　又若此使庖舍缺薪蒸之供齋堂乏餅餌之給而至<lb/>
<pb n="KR2a0034_WYG_021-10b"/>
　於是可歎香火寺僧法雲暨法逍次言及衆曰先世<lb/>
　有所遺籍吾儕不能嗣守亦空門之不肖者也安忍<lb/>
　坐受其弊拱黙而已相與詣闕陳訴厯官辯論一旦<lb/>
　得直其誣兩者復為所有㝷奉上命就委長吏辨封<lb/>
　立表取舊為定自是樵㸑耕穫之利隨用而足以小<lb/>
　大協力始終一心而令釋氏家肥不减疇昔赫矣能<lb/>
　事于前有光雖汶陽歸已侵之疆興平還既奪之地<lb/>
　不是過也乾統六年冬老比丘崇簡與前薊州管内<lb/>
<pb n="KR2a0034_WYG_021-11a"/>
　都綱提㸃寺事前沙門士賢元悟上座僧士侃都和<lb/>
　僧圓淨等以甞往時具嚮之始末紀石為謂㑹余有<lb/>
　故不果頃又走書來速文勤至再三豈可無述夫藏<lb/>
　用於形迹者莫妙於理智顯用于事為者莫大乎勢<lb/>
　力佛之道理與智也𢎞之在人勢與力也若兹寺者<lb/>
　像設攸在法相所寄智與形㑹理隨事集向内不資<lb/>
　徒侣之力外不託王臣之勢則有所廢矣孰能興之<lb/>
　今豪奪者止誣取者予使禪枝律裔保有其業良以<lb/>
<pb n="KR2a0034_WYG_021-11b"/>
　此也後之補處是者其念之乎乾統七年春正月元<lb/>
　日<lb/>
耶律某<lb/>
　詩話緫龜曰北遼多有文籍亦以文雅相尚王矩為<lb/>
　工部郎中本燕人為遼將耶律某忘其名掌書記甞<lb/>
　從其出入耶律兄及兄之子太平興國中戰歿于大<lb/>
　郡後耶律經舊戰處覽其遺迹作詩矩記其兩句云<lb/>
　父子盡從蛇陣歿弟兄空望雁門悲<lb/>
<pb n="KR2a0034_WYG_021-12a"/>
馬堯俊<lb/>
　文昌雜録曰元豐三年髙麗國王王徽以疾表乞太<lb/>
　醫朝廷遺閤門通事舍人王舜封押至彼國舜封上<lb/>
　言十二月一日徽生辰北遼遣起居郎知制誥馬堯<lb/>
　俊充使留仙賔館堯俊獻徽詩曰始從鉤裂海東天<lb/>
　世世英雄稟自然掌上寳符鈐造化胸中神劒畫山<lb/>
　川太宗莫取龍州道煬帝難乗鴨緑船真是金輪長<lb/>
　理國豈論八萬四千年徽以錦紬八百匹為謝云<lb/>
<pb n="KR2a0034_WYG_021-12b"/>
無名使臣<lb/>
　能改齋漫録曰崇寧三年大遼賀生辰使至賜宴且<lb/>
　賜柑有謝表云聘禮適陳祝帝齡於紫闕恩華固異<lb/>
　錫仙實於公郵方厥包來貢之期捧兹徳惟馨之賜<lb/>
　天香滿袖染淮水之清霜雲液盈盤挹洞庭之餘潤<lb/>
　梓里豈遑於遺母公朝切願於獻君感徳滋深諭言<lb/>
　罔既<lb/>
　列傳第三十六<lb/>
<pb n="KR2a0034_WYG_021-13a"/>
　　卓行<lb/>
唐中和<hi>以下二人補</hi>
　江鄰幾雜志曰予奉使迓遼賀正使於雄州介曰唐<lb/>
　中和自作借職割俸錢與弟請至今四十年士大夫<lb/>
　恐罕能如此　鶚案遼史載卓行三人皆止足恬退<lb/>
　之流如中和者篤念天顯為人所難何異李充繆肜<lb/>
　乎應從後漢書獨行傳之例入卓行傳<lb/>
張潜<lb/>
<pb n="KR2a0034_WYG_021-13b"/>
　許鋌武清縣志曰遼張潜邑人精于易不樂仕進安<lb/>
　貧樂道鄉里稱其賢有餽以𤓰田者辭不受卒于家<lb/>
　列傳第三十七<lb/>
　　列女<lb/>
邢簡妻陳氏<lb/>
　大同府志曰一經樓在應州城内遼郎中邢簡妻陳<lb/>
　夫人教子讀書處<lb/>
韓慶民妻<hi>補</hi>
<pb n="KR2a0034_WYG_021-14a"/>
　金史曰韓慶民妻者不知何許人亦不知其姓氏慶<lb/>
　民事遼為宜州節度使天㑹中攻破宜州慶民不屈<lb/>
　而死以其妻配將士其妻誓死不從遂自殺世宗讀<lb/>
　太宗實録見慶民夫婦事歎曰如此節操可謂難矣<lb/>
　　鶚案天祚亡殉國者寥寥故遼史無忠義傳慶民<lb/>
　亦忠義中一人史何以不為立傳其妻不屈于金而<lb/>
　死宜改入遼史列女傳<lb/>
　列傳第三十八<lb/>
<pb n="KR2a0034_WYG_021-14b"/>
　　方技<lb/>
王白<lb/>
　文瑩續湘山野録曰太祖收晉水侵河東之年晉侯<lb/>
　使偽命殿直程再榮間道入契丹求救兵至西樓叩<lb/>
　於契丹宣徽使王白曰南朝今收敝國危蹙不保乞<lb/>
　師救之白深于術數謂再榮曰晉必無患南兵五月<lb/>
　十七日當回晉次日必大濟再榮因問他日安危之<lb/>
　數白曰後十年晉破破即掃地矣非唯晉破而契丹<lb/>
<pb n="KR2a0034_WYG_021-15a"/>
　亦裒然扶困郤犯中原飲馬黄河而返子但記之是<lb/>
　時王師果不克晉殆後十年當太平興國四年方平<lb/>
　晉壘又白甞謂契丹扶困再犯之事者即太宗征漁<lb/>
　陽旋兵雍熙丙戌嵗會曹武惠彬伐燕不利是年冬<lb/>
　契丹報役王師失勢於河間契丹乗勝抵黄河而退<lb/>
　皆如白言年八十卒<lb/>
劉鑾<hi>以下六人補</hi>
　郝經陵川文集四賢祠碑畧曰辛亥之秋過督亢至<lb/>
<pb n="KR2a0034_WYG_021-15b"/>
　易水投文酌酒弔太子丹聞水汭有祠國公劉鑾所<lb/>
　塑技極精巧不知為何神遂往觀之四像皆南面列<lb/>
　坐一王者拱其側衣冠極古殆皆周制問諸守祠丈<lb/>
　人言祠故有榜曰四賢不知為何代之賢契丹時有<lb/>
　題曰樂將軍者亦不知孰為樂將軍也某乃大悟其<lb/>
　列坐曰郭隗樂毅劇辛鄒衍拱而侍其側者燕昭王<lb/>
　也　山西通志曰劉鑾寺在大同府城外鑾遼人能<lb/>
　塑諸佛像因以名寺乃其家佛堂也　析津日記曰<lb/>
<pb n="KR2a0034_WYG_021-16a"/>
　京師像設之竒古者曰劉鑾塑説者疑鑾與元音相<lb/>
　近而誤考郝伯常陵川集燕有四賢祠其像塑自劉<lb/>
　鑾則鑾别是一人著名於正奉之先者也元史方技<lb/>
　傳劉元字東元薊之寳坻人<lb/>
蕭瀜<lb/>
　繪事備考曰蕭瀜遼之貴族官至南院樞宻使好讀<lb/>
　書親翰墨尤善丹青慕唐裴寛邊鸞之蹟凡奉使入<lb/>
　宋者必命購求有名蹟不惜重價裝潢既就而後攜<lb/>
<pb n="KR2a0034_WYG_021-16b"/>
　歸本國臨摹咸有法則興宗清寧中以義宗千角鹿<lb/>
　圖賜焉<lb/>
陳升<lb/>
　圖繪寳鑑補遺曰陳升聖宗翰林侍詔甞奉詔冩南<lb/>
　征得勝圖<lb/>
常思言<lb/>
　郭若虚圖畫見聞志曰余熙寧辛亥冬被命接勞北<lb/>
　使為輔行日與其副燕人馬禋邢希古結駟並馳希<lb/>
<pb n="KR2a0034_WYG_021-17a"/>
　古恭順詳敏有儒者之風從容語及圖畫且云燕京<lb/>
　有一布衣常其姓思言其名善畫山水林木求之者<lb/>
　甚衆然必在渠樂與即為之既不可以利誘復不可<lb/>
　以勢動此其所以難得也<lb/>
吳九州<lb/>
　鄧椿畫繼曰吳九州燕人善畫鹿窮盡蕃鹿之態牛<lb/>
　鹿馬鹿養葺退角老嫩之别無不曲盡其似<lb/>
樂先生<lb/>
<pb n="KR2a0034_WYG_021-17b"/>
　洪邁夷堅志曰契丹季年常勝軍校龎太保妻耶律<lb/>
　氏詣燕山樂先生卜肆問命卦成樂驚曰平生所閲<lb/>
　人無如夫人之貴非后妃不足以當之今服飾若此<lb/>
　何也耶律笑曰吾夫一營卒耳近以㣲功方遷隊首<lb/>
　猶未免飢寒安望王侯樂曰夫人不大貴吾當焚五<lb/>
　行之書既而金人滅契丹首領烏珠至燕見耶律氏<lb/>
　美納之而殺其夫後封越國王妃妃方頥修額明眸<lb/>
　華髪權畧過男子烏珠敬畏之先公在燕時熟識其<lb/>
<pb n="KR2a0034_WYG_021-18a"/>
　狀予奉使日接伴使曰工部侍郎龎顯忠葢耶律在<lb/>
　龎氏時所生也<lb/>
劉操<hi>以下道釋五人附</hi>
　都邛三餘贅筆曰道家有南北二宗其南宗自東華<lb/>
　少陽君得老聃之道以授漢鍾離權權授唐進士吕<lb/>
　巖巖授遼進士劉操　薛大訓神仙通鑑曰劉元英<lb/>
　字宗成號海蟾子初名操字昭逺後得道改稱焉燕<lb/>
　地廣陵人也<hi>一云大遼人</hi>以明經擢第仕燕主劉守光為<lb/>
<pb n="KR2a0034_WYG_021-18b"/>
　相素喜性命之説欽崇黄老之教一日忽有道人來<lb/>
　謁海蟾乃邀坐堂上待以賓禮問其氏族名氏俱不<lb/>
　對但自稱正陽子海蟾順風請益道人為演清靜無<lb/>
　為之宗金液還丹之要既竟乃索雞卵十枚金錢十<lb/>
　文以一文置之几上累十卵於錢若浮圖之狀海蟾<lb/>
　驚異之歎曰危哉道人曰人居榮禄之場履憂患之<lb/>
　地其危有甚於此者復盡以其錢擘破為二擲之而去<lb/>
　海蟾因此大悟翌早解印辭朝易服從道有詩云抛<lb/>
<pb n="KR2a0034_WYG_021-19a"/>
　離火宅三千指屏去門兵十萬家紀當時之實也後<lb/>
　遇吕洞賔得金丹之秘㫖自此往來終南泰華間後<lb/>
　結張無夢神放訪陳希夷先生為方外友亦間作詩<lb/>
　有詩集行於世其詠修鍊則有還金篇行於世<lb/>
法均<lb/>
　釋明河補續髙僧傳曰法均族里失詳蘭茁幽潛珠<lb/>
　英秘潤人莫之知唯京西紫金寺非辱律師異之收<lb/>
　為童子究律學謹持犯得性自然非矯揉也雖行在<lb/>
<pb n="KR2a0034_WYG_021-19b"/>
　毘尼而志尚禪悦尋師求指者决十餘年清寧中被<lb/>
　徵較定諸家章抄或有豔之謀為代者師力求退與<lb/>
　息貪競時議多之道聲遐震授紫方袍師號乆之歸<lb/>
　隠馬鞍山逺近挹其清風咸雍間上以金臺僧務繁<lb/>
　劇須才徳並茂者録其事僉以非師不可命亟下雖<lb/>
　欲退辭不得也當是時戒壇肈闢來集如雲師為大<lb/>
　和尚儼臨萬衆雖遐荒絶域冐險輕生自萬里而來<lb/>
　暨一瞻慈範一領音教如獲至寳而還似有神物告<lb/>
<pb n="KR2a0034_WYG_021-20a"/>
　語而然者遼主渴思一見上待以師禮后妃以下皆<lb/>
　展接足之敬特㫖授榮禄大夫守司空并傳戒大師<lb/>
　之號寵以詩章有行高峰頂松千尺戒淨天心月一<lb/>
　輪之句其見重如此太康元年三月四日怡然别衆<lb/>
　而逝世夀五十五僧臘三十九訃聞遼主悼歎命太<lb/>
　常卿楊温嶠董後事茶毘收靈骨搭于方丈之右繼<lb/>
　其道者曰裕窺守徳嚴戒有師之風遼主嘉之仍襲<lb/>
　傳大師賜崇禄大夫檢校太尉提㸃天慶寺并賜製<lb/>
<pb n="KR2a0034_WYG_021-20b"/>
　菩提心戒本命開戒壇説一如師在日年七十而化<lb/>
　　鶚案道宗紀咸雍七年十二月戊午加圓釋法鈞<lb/>
　二僧並守司空名已見遼史矣均史作鈞<lb/>
常在<lb/>
　王圻續文獻通考曰釋常在遼重熙間在寳坻縣城<lb/>
　南隅渠水之隂建彌陀佛舍結廬其旁持經侍佛棲<lb/>
　心入道澹然而居其中後趺坐而化茶毘之日火身<lb/>
　不灰僧徒以其身立于佛側已而髪再生焉踰月則<lb/>
<pb n="KR2a0034_WYG_021-21a"/>
　削之後有女子以手捫其頂髪遂不生<lb/>
非覺<lb/>
　盤山志曰遼非覺大師塔太康三年癸亥七月十七<lb/>
　日建其文曰師諱非覺俗姓劉氏析津良鄉人有大<lb/>
　名聞車駕幸燕重師道徳詔入内説法特賜紫衣併<lb/>
　賜號儀範大師春秋七十二僧臘四十七示化大昊<lb/>
　天寺歸葬甘泉普濟寺<lb/>
等偉<lb/>
<pb n="KR2a0034_WYG_021-21b"/>
　盤山志曰遼嚴慧大師名等偉俗姓李氏析津龎津<lb/>
　人太康元年剃落禮儀範大師為師從師住慧濟寺<lb/>
　受戒宣充三學殿主賜號嚴慧後示疾而終茶毘舌<lb/>
　根不燼如青蓮色<lb/>
　列傳第四十<lb/>
　　姦臣上<lb/>
耶律伊遜<lb/>
　文獻通考曰洪基能守成柔惠愛民安靜不撓然嬖<lb/>
<pb n="KR2a0034_WYG_021-22a"/>
　幸其臣耶律英弼<hi>即伊遜</hi>累封魏王北人諺云寧違敕<lb/>
　㫖無違魏王白帖子<lb/>
　列傳第四十三<lb/>
　　逆臣中<lb/>
蕭翰<lb/>
　契丹國志曰蕭翰從太宗入大梁以汴州為宣武軍<lb/>
　翰為節度使滋徳宫有宫人五十餘人翰欲取之宦<lb/>
　者張環不與翰欲鎖奪宫人執環灼鐵燒之腹爛而<lb/>
<pb n="KR2a0034_WYG_021-22b"/>
　死　五代㑹要曰唐明宗第五子從益許王開運三<lb/>
　年契丹犯京師為首將蕭翰偽立為帝知南朝軍國<lb/>
　事漢高祖入洛遇害　五代史唐家人傳曰徳光北<lb/>
　歸留蕭翰守汴州漢髙祖起太原翰欲北去乃使人<lb/>
　召從益委以中國從益母子逃于徽陵域中以避使<lb/>
　者使者迫之以東遂以從益權知南朝軍國事從益<lb/>
　御崇元殿翰率契丹諸將拜殿上晉羣臣拜殿下羣<lb/>
　臣入謁太妃妃曰吾家子母孤弱為翰所迫此豈福<lb/>
<pb n="KR2a0034_WYG_021-23a"/>
　耶禍行至矣乃以王松趙上交為左右丞相李式翟<lb/>
　光鄴為樞宻使燕將劉祚為侍衛親軍都指揮使翰留<lb/>
　契丹兵千人屬祚而去漢高祖擁兵而南從益遣人<lb/>
　召高行周武行徳等為拒行周等皆不至乃與王松<lb/>
　謀以燕兵閉城自守妃曰吾家亡國之餘安敢與人<lb/>
　爭天下乃遣人上書迎漢高祖高祖聞其甞召行周<lb/>
　而不至遣郭從義先入京師殺妃母子妃臨死呼曰<lb/>
　吾家母子何罪何不留吾兒使毎嵗寒食持一盂飯<lb/>
<pb n="KR2a0034_WYG_021-23b"/>
　灑明宗墳上聞者悲之從益死時年十七　鶚案從<lb/>
　益翰傳作從敏誤<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷十一</head> <lb/>
    <p>
<pb n="KR2a0034_WYG_011-1a"/>
欽定四庫全書<lb/>
　遼史拾遺卷十一<lb/>
　　　　　　　　　　　　　錢塘厲鶚　撰<lb/>
　本紀第二十七<lb/>
　　天祚皇帝一<lb/>
天祚皇帝諱延禧字延寜小字阿果<lb/>
　趙良嗣燕雲奉使録曰阿果天祚小字　蔡絛鐵圍<lb/>
　山叢談曰政和八年改十一月冬至朔旦為重和元<lb/>
<pb n="KR2a0034_WYG_011-1b"/>
　年㑹左丞范致虚言犯北遼年號蓋遼先有重熈年<lb/>
　時後主名禧其國中因避重熈凡稱重熈則為重和<lb/>
　朝廷不樂是年三月遽改重和二年為宣和元年<lb/>
乾統元年<hi>二月朔改元</hi>春正月<lb/>
　契丹國志曰春正月朔有流星燭地自西南入尾抵<lb/>
　距星是夕有赤氣起東北方亘西方中出白氣二氣<lb/>
　將散復有赤氣起在旁<lb/>
二年<lb/>
<pb n="KR2a0034_WYG_011-2a"/>
　東國史略曰髙麗紀肅宗明孝王七年遼天祚帝乾<lb/>
　統二年遣中書舍人孟初來賀生辰兵部員外郎金<lb/>
　緣為舘伴初見其年少頗易之一日並轡出郊雪始<lb/>
　霽初唱云馬啼踏雪乾雷動緣即對曰旗尾翻風烈<lb/>
　火飛初愕然曰真天才也由是情好日篤相唱和及<lb/>
　别解金帯贈之<lb/>
四年夏四月<lb/>
　東國通鑑曰肅宗明孝王顒九年夏四月遼遣安逺<lb/>
<pb n="KR2a0034_WYG_011-2b"/>
　軍節度使耶律嘉謨利州管内觀察使夏資睦來册<lb/>
　王為忠勤奉國功臣開府儀同三司守太尉兼中書<lb/>
　令上柱國髙麗國王食邑七千戸食實封七百戸賜<lb/>
　車輅衣帯匹叚鞍馬弓箭等物泰州管内觀察使耶<lb/>
　律傳鴻臚卿張織來册太子為順義軍節度朔武等<lb/>
　州觀察處置等使特進檢校太尉兼侍中使持節朔<lb/>
　州諸軍事行朔州刺史上柱國三韓國公食邑三千<lb/>
　戸食實封五百戸賜車輅衣服匹叚鞍馬弓箭等物<lb/>
<pb n="KR2a0034_WYG_011-3a"/>
五月冬十一月丙辰高麗三韓國公王顒薨子俁遣使<lb/>
來告<lb/>
　東國通鑑曰肅宗明孝王十年十月王薨太子俁即<lb/>
　位遣中書舍人金緣如遼告哀緣至遼賜宴将奏樂<lb/>
　緣曰臣來時本國羣臣皆服衰絰今至上國獲䝉賜<lb/>
　宴臣子之情不忍聞樂遼主義而從之朝見時又乞<lb/>
　除吉服舞蹈學士孟郎謂緣曰殿廷服色宜從吉但<lb/>
　除舞蹈可也<lb/>
<pb n="KR2a0034_WYG_011-3b"/>
六年春正月卒丑遣知北院樞密使蕭塔喇台知南院<lb/>
樞密使事牛温舒使宋諷歸所侵夏地　冬十月乙亥<lb/>
宋與夏通好遣劉正符曹穆來告<lb/>
　契丹國志曰夏四月遼遣簽書樞密院蕭良詣宋言<lb/>
　朝廷出兵侵夏國今大遼以帝妺嫁夏國主請還所<lb/>
　侵地五月宋徽宗遣龍圖閣直學士林攄報聘見天<lb/>
　祚跪上國書仰首曰夏人數冦邊朝廷興師問罪以<lb/>
　北朝屢講和之使故務含容今踰年不進誓表不遣<lb/>
<pb n="KR2a0034_WYG_011-4a"/>
　使賀天寜節又築席經嶺馬練川西堡侵冦不已北<lb/>
　朝若不窮詰恐非所以踐勸和之意天祚出不意為<lb/>
　愕然秋八月天祚以林攄來使失情遣使復往宋尋<lb/>
　遣禮部侍郎劉正夫來報酬對敏博議皆如約　趙<lb/>
　彦衛雲麓漫抄曰宣政間林攄奉使契丹國中新為<lb/>
　碧室云如中國之明堂伴使舉令曰白玉石天子坐<lb/>
　碧室林對曰口耳王聖人坐明堂伴使云奉使不識<lb/>
　字只有口耳壬却無口耳王林詞屈罵之幾辱命彼<lb/>
<pb n="KR2a0034_WYG_011-4b"/>
　之大臣云所爭非國事豈可以細故成隙遂備牋奏<lb/>
　上朝廷一時為之降黜　東國通鑑曰春正月遼遣<lb/>
　祭奠使耶律演左企弓來又遣弔慰使耶律忠劉企<lb/>
　常來又遣劉鼎臣命王起復<lb/>
七年冬十月<lb/>
　契丹國志曰冬十一月朔日食<lb/>
八年<lb/>
　東國通鑑曰睿宗文孝王俁三年二月遼遣崇禄卿<lb/>
<pb n="KR2a0034_WYG_011-5a"/>
　張掞來命王落起復清安軍節度使蕭良益州管内<lb/>
　觀察使李仁洽來册王為守太尉兼中書令加食邑<lb/>
　賜冠冕車輅衣帯匹叚鞍馬等物　遼駐蹕寺沙門<lb/>
　奉航石幢記曰師諱奉航俗姓李氏涿水新城縣渠<lb/>
　村人㓜入緇門訪道尋師就至燕京在街駐蹕寺禮<lb/>
　祥玉上人為親教焉清寜元年受具自後負笈遊方<lb/>
　復歸本寺辦修殿宇大安五年涿州恵化寺請師為<lb/>
　提㸃壽昌二年秋九月京北花嚴寺請為提㸃乾統<lb/>
<pb n="KR2a0034_WYG_011-5b"/>
　八年四月遷化於駐蹕之本院門弟子志堅塟師於<lb/>
　祖師塋側刻石為窣堵波述師實行焉<lb/>
九年冬十二月<lb/>
　東國通鑑曰睿宗文孝王四年十二月遣都官郎中<lb/>
　李國瓊如遼奏還女真九城<lb/>
十年<lb/>
　契丹國志曰秋九月朔日食　周煇清波别志政和<lb/>
　和詵接伴遼使至邢臺遼使柴誼指呼左右令獵回頋<lb/>
<pb n="KR2a0034_WYG_011-6a"/>
　詫曰南朝有樂事乎詵曰南朝所樂獵徳耳遼使為<lb/>
　之羞恨<lb/>
天慶元年<lb/>
　契丹國志曰天慶元年秋九月宋遣鄭允中童貫使<lb/>
　遼貫至遼君臣相聚指笑曰南朝人才如此然天祚<lb/>
　方縱肆貪得中國玉帛珍玩而貫所齎皆極珍奇至<lb/>
　運兩浙髹藤之具火閣書櫃牀椅等往獻天祚所以<lb/>
　遺貫者亦稱是貫使歸至盧溝河有燕人馬植者得<lb/>
<pb n="KR2a0034_WYG_011-6b"/>
　罪於燕見貫陳㓕燕之策改姓李名良嗣薦於朝遂<lb/>
　賜姓趙後天祚移檄索取貫諱不與復燕之議蓋始<lb/>
　此　岳珂桯史曰趙良嗣既來降頗自言能文間以<lb/>
　詩篇進益簡眷遇至命兼官史局令續通鑑長編重<lb/>
　和元年十二月丁未推修國朝㑹要帝系后妃吉禮<lb/>
　三類賞良嗣實竄名參詳與轉一秩亦可占其非據<lb/>
　矣余讀北遼遺事見良嗣與王瓌使女真随軍攻遼<lb/>
　上京城破有詩曰建國舊碑邉月暗興王故地野風<lb/>
<pb n="KR2a0034_WYG_011-7a"/>
　乾回頭笑向王公子騎馬隨軍上五鑾上京乃契丹<lb/>
　所謂西樓者良嗣世仕其國身踐其朝貴為九卿一<lb/>
　旦决去視宗國顛覆殊無禾黍之悲反吟咏以志喜<lb/>
　其為人從可知也五鑾乃上京殿名<lb/>
二年冬十月辛亥高麗三韓國公王俁之母死來告即<lb/>
遣使致祭起復<lb/>
　東國通鑑曰睿宗文孝王七年秋七月己巳王太后<lb/>
　栁氏薨八月丙申遣殿中監李徳羽如遼告哀遼遣<lb/>
<pb n="KR2a0034_WYG_011-7b"/>
　勅祭使永州管内觀察使耶律固太常少卿王侁勅<lb/>
　弔使㤗州管内觀察使蕭辿來<lb/>
四月春正月如春州初女真起兵以赫舍哩部人阿蘓<lb/>
不從遣其部薩哈討之阿蘇弟達呼布來告詔諭使勿<lb/>
討不聼阿蘓來奔至是女真遣使來索不發秋七月女<lb/>
真復遣使取阿蘇不發阿固逹乃與弟尼瑪哈烏舎等謀<lb/>
以尼楚赫伊哷羅索棟摩等為帥集女真諸部兵擒遼<lb/>
障鷹官及攻寜江州東北路統軍司以聞時上在慶州<lb/>
<pb n="KR2a0034_WYG_011-8a"/>
射鹿聞之畧不介意遣海州刺史髙仙壽統渤海軍應<lb/>
援蕭托卜嘉遇女真戰於寜江東敗績<lb/>
　東都事畧曰女真有俊禽曰海東青次曰玉𤓰駿俊<lb/>
　異絶倫一飛千里非鷹鸇鵰鶚之比延禧縱馳失道<lb/>
　荒於畋獵喜此二禽善捕天鵝命女真國人過海詣<lb/>
　深山窮谷搜取以獻國人厭苦遂叛　契丹國志曰<lb/>
　女真服屬大遼二百餘年世襲節度使兄弟相傳周<lb/>
　而復始至天祚朝賞刑僣濫禽色俱荒女真東北與<lb/>
<pb n="KR2a0034_WYG_011-8b"/>
　五國為鄰五國之東接大海出名鷹自海東來者謂<lb/>
　之海東青小而俊健能擒鵞鶩𤓰白者尤異遼人酷<lb/>
　愛嵗嵗求之女真女真至五國戰鬬而後得之女真<lb/>
　不勝其擾及天祚嗣位責貢尤苛又天使所至百般<lb/>
　需索於部落稍不奉命則召酋長加杖甚者誅之諸<lb/>
　部怨叛潛結阿固逹至是舉兵謀叛先是有𣙜場女<lb/>
　真以北珠人參生金松實白附子蜜蠟麻白之類為<lb/>
　市寜江州人抵其直且拘奪之州既陷殺之無遺類<lb/>
<pb n="KR2a0034_WYG_011-9a"/>
　獲遼兵甲馬三千退保長白山之阿穆呼　徐夢莘<lb/>
　三朝北盟㑹編曰天祚嗣位立未久當中國崇寜之<lb/>
　間漫用奢侈宫禁競尚北珠北珠者皆北中來𣙜場<lb/>
　相貿易天祚知之始欲禁絶其下謂中國傾府庫以<lb/>
　事無用之物此為利中國可以困恣聼之而天祚亦<lb/>
　驕汰遂從而慕尚焉北珠美者大如彈子小者若梧<lb/>
　子皆出遼東海汊中每八月望月如晝則必大熟乃<lb/>
　以十月方採取珠蚌而北方沍寒九十月則堅氷厚<lb/>
<pb n="KR2a0034_WYG_011-9b"/>
　已盈尺矣鑿氷没水而捕之人以為病焉又有天鵞<lb/>
　能食蚌則珠蔵其嗉又有俊鶻號海東青者能擊天<lb/>
　鵞人既以俊鶻而得天鵞則於其嗉得珠焉海東<lb/>
　青出五國五國之東接大海自海東而來者謂之海<lb/>
　東青小而俊健𤓰白者尤以為異必求之女真毎歳<lb/>
　遣外鷹坊子弟趣女真發甲馬千餘人入五國界即<lb/>
　海東巢穴取之與五國戰鬬而後得其後女真不勝<lb/>
　其擾　遼金紀事曰海東青出於女真東北鐵甸等<lb/>
<pb n="KR2a0034_WYG_011-10a"/>
　五國遼主延禧酷愛之每歳大寒發使趣女真以海<lb/>
　東青入貢發甲馬數百取之五國界巢穴中往往戰<lb/>
　爭而得國人厭苦　方輿紀要曰五國頭城在㑹寜<lb/>
　府東北自此而東分為五國因名　葉子竒草木子<lb/>
　曰海東青鶻之至俊者也出於女真在遼國已極重<lb/>
　因是起變而契丹以亡其物善擒天鵞飛放時旋風<lb/>
　羊角而上直入雲際　松漠紀聞曰初女真有戎器<lb/>
　而無甲遼之近親有以衆叛間入其境上為女真一<lb/>
<pb n="KR2a0034_WYG_011-10b"/>
　人見而擒之得甲冑五百女真賞其人為伊拉齊阿<lb/>
　格<hi>彼云第三箇官人亦呼為相公</hi>既起師才有千餘騎用其五百甲<lb/>
　攻破寜江州遼衆五萬禦之不勝復倍遣之亦折北<lb/>
　遂益至二十萬女真以衆寡不敵謀降大帥尼瑪哈烏<lb/>
　舍羅索等曰我殺遼人已多降必見勦不若以死拒<lb/>
　之時勝兵至三千既連敗遼師器甲益備與戰復克<lb/>
　　契丹國志曰初女真之叛也率皆騎兵旗幟之外<lb/>
　各有字號小木牌繫人馬上為號五十人為一隊前<lb/>
<pb n="KR2a0034_WYG_011-11a"/>
　二十人全装重甲持槍或棍棒後三十人輕甲操弓<lb/>
　矢毎遇敵必有一二人躍馬而出先觀陣之虚實或<lb/>
　向其前後左右結陣而馳擊之百歩之外弓矢齊發<lb/>
　無不中者勝則整陣而後追敗則聚而不散其分合<lb/>
　出入應變若神人人皆自為戰所以勝也　三朝北<lb/>
　盟㑹編曰阿固逹自宴漁河歸疑遼見伐尼瑪哈曰迎<lb/>
　風縱棹順坂走丸禍至速矣不如乗其無備先併鄰<lb/>
　國聚衆為備以待其變於是併東<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>西渤二海部族<lb/>
<pb n="KR2a0034_WYG_011-11b"/>
　用尼瑪哈古新烏舍為謀主參與論議以尼楚赫移喇<lb/>
　羅索棟摩等為將帥阿固逹有度量善謀尼雅滿善用<lb/>
　兵好殺古實剛毅而强忍烏舍姦猾而有才自製女<lb/>
　真法律文字成其一國人號為薩滿薩滿者女真語<lb/>
　巫嫗也以其通變如神尼瑪哈之下皆莫能及天慶四<lb/>
　年率兵叛遼㑹集各部全装軍二千餘騎首犯混同<lb/>
　江之寧江州攻破之殺戮無噍類大敗渤海之衆獲<lb/>
　甲馬二千又敗蕭嗣先於出河店又敗淶流河黄龍<lb/>
<pb n="KR2a0034_WYG_011-12a"/>
　府咸州好草谷四路都統誅殺不可勝計丁壯即加<lb/>
　斬截嬰孺貫槊上盤舞為樂所過赤地無餘<lb/>
十一月辛丑以西北路招討使耶律鄂爾多為行軍都<lb/>
統副㸃檢蕭伊實同知南院樞宻使事耶律章努副之<lb/>
十二月咸賔祥三州及鐵驪烏舍皆叛入女真伊實往<lb/>
援賔州南軍諸將錫林徳哷勒等往援咸州並為女真所<lb/>
敗<lb/>
　契丹國志曰遼國舊例凡闗軍國大事漢人不預天<lb/>
<pb n="KR2a0034_WYG_011-12b"/>
　祚自兩戰之敗意謂蕭奉先不知兵始欲改用將<lb/>
　付以東征之事宰相張琳呉庸等碌碌儒生非經濟<lb/>
　才統御無法遽奏曰前日之敗失於輕舉若用漢軍<lb/>
　二十萬分路進討無不克者天祚謂其數多且差十<lb/>
　萬即降宣劄副上京長春遼西諸路計人戸家業錢<lb/>
　毎三百貫自備一軍限二十日各赴期㑹時富民有<lb/>
　出一百軍二百軍家資遂竭琳等非將帥材器甲聼<lb/>
　從自便人人就易槍刀氊甲充數弓弩鐵甲百無一<lb/>
<pb n="KR2a0034_WYG_011-13a"/>
　二雜以畨軍分出四路北樞宻副使耶律鄂爾多來<lb/>
　流河路都統衛尉卿蘇壽吉副之黄龍府耶律寜黄<lb/>
　龍府路都統桂州觀察使耿欽副之復州節度使蕭<lb/>
　湜曷咸州都統將作藍龔誼副之左祇侯郎君詳衮<lb/>
　蕭呼嚕古草峪都統商州團練使張維協副之獨來<lb/>
　流河一路遂深入女真軍馬初一戰稍却各退保寨<lb/>
　栅是夕都統鄂爾多誤聽漢軍已遁即離遼奚之兵<lb/>
　棄營而奔明早漢軍尚餘三萬衆遂推將作監武朝<lb/>
<pb n="KR2a0034_WYG_011-13b"/>
　彦為都統再與女真合戰遂大敗餘三路聞之各退<lb/>
　保本路防城數月間遂為女真攻陷丁壯斬戮無遺<lb/>
　嬰孺貫之槊上盤舞為戲所過赤地無餘應遼東界<lb/>
　内熟户女真亦為阿固逹吞併分揀强壯人馬充軍<lb/>
　遂有鐵騎萬餘<lb/>
　本紀第二十八<lb/>
　　天祚皇帝二<lb/>
五年秋七月<lb/>
<pb n="KR2a0034_WYG_011-14a"/>
　契丹國志曰秋七月朔日食<lb/>
八月丙寅以圍場使鄂博為中軍都統耶律章嘉努為<lb/>
都監率畨漢兵十萬蕭奉先充御營都統諸行營都部<lb/>
署耶律章努為副以精兵二萬為先鋒餘分五部為正<lb/>
軍貴族子弟千人為硬軍扈從百司為䕶衛軍北出駱<lb/>
駝口以都㸃檢蕭呼塔噶為都統樞宻直學士柴誼為<lb/>
副將漢歩騎三萬南出寜江州自長春州分道而進發<lb/>
數月糧期必㓕女真<lb/>
<pb n="KR2a0034_WYG_011-14b"/>
　契丹國志曰八月天祚下詔親征南出寜江路自長<lb/>
　春州分道而進一夕軍中戈㦸有光馬皆嘶鳴咸以<lb/>
　為不祥<lb/>
十二月乙巳耶律章嘉努叛戊申親戰於呼岱巴岡敗<lb/>
績盡亡其輜重<lb/>
　汪藻録曰天慶五年春天祚下詔親征八月率蕃漢<lb/>
　兵五十萬出長春路命蕭奉先為御營都統耶律章<lb/>
　努副之以精兵二萬為先鋒餘分五部為正兵大臣<lb/>
<pb n="KR2a0034_WYG_011-15a"/>
　貴族子弟千餘人為硬軍扈從百司為䕶軍北出駱<lb/>
　駝口車騎一日一百里鼓角旌旗震耀原野則以漢<lb/>
　軍歩騎三萬人命蕭呼塔噶為都統柴誼副之南出<lb/>
　寜江州路自長春州分路而進賫數月之糧期必滅<lb/>
　女真北軍深入鴨淥江人心疑懼章努與衆謀曰天<lb/>
　祚失道燕王親賢若廢天祚而迎燕王女真可不戰<lb/>
　而服章努謀泄竟奔上京立燕王燕王後所謂耶律<lb/>
　淳者也翌日天祚退三十里欲班師或言於天祚曰<lb/>
<pb n="KR2a0034_WYG_011-15b"/>
　兵已深入皆願一戰退舍何為天祚亟召諸將問策<lb/>
　皆顧望莫敢言再傳令進兵十二月十三日女真乗<lb/>
　契丹未陳三面急擊之是日天大寒積雪數尺日正<lb/>
　赤無光天祚親臨陳戰三合已横屍紛然忽御旗西<lb/>
　南傾衆隨之而遁去女真亦不急追徐收所獲輜重<lb/>
　牛馬而已天祚畫夜馳五百里退保長春州<lb/>
六年春正月丙寅朔東京夜有惡少年十餘人乗酒執<lb/>
刃踰垣入留守府問留守蕭保先所在今軍變請為備<lb/>
<pb n="KR2a0034_WYG_011-16a"/>
蕭保先出刺殺之戸部使大公鼎聞亂即攝留守事與<lb/>
副留守髙清明集奚漢兵千人盡捕其衆斬之撫定其<lb/>
民東京故渤海地太祖力戰二十餘年乃得之而蕭保<lb/>
先嚴酷渤海人苦之故有是變其裨將渤海髙永昌僭<lb/>
號稱隆基元年閏月己亥遣蕭罕嘉努張琳討之<lb/>
　東國通鑑曰睿宗文孝王十一年三月遼東京渤海<lb/>
　人作亂殺留守蕭保先立供奉官髙永昌僭號皇帝<lb/>
　國號大元建元隆基<lb/>
<pb n="KR2a0034_WYG_011-16b"/>
五月女真軍攻下瀋州復陷東京擒髙永昌<lb/>
　契丹國志曰天祚命張琳討渤海五月初自顯州進<lb/>
　兵渤海止備遼河三乂梨樹口張琳遣羸卒數千疑<lb/>
　其守兵以精騎間道渡河趨瀋州渤海始覺遣兵迎<lb/>
　敵旬日間三十餘戰渤海稍卻退保東京張琳兵距<lb/>
　城五里隔太子河劄寨先遣人移文招撫不從傳令<lb/>
　留五日糧决策破城越二日發安徳州義軍先渡河<lb/>
　次引大軍齊渡忽渤海上流有鐵騎五百突出其旁<lb/>
<pb n="KR2a0034_WYG_011-17a"/>
　諸軍少卻退保舊寨河路復為所斷三日不得渡衆<lb/>
　以饑告謀歸瀋州徐圖後舉初七日夜移寨渤海騎<lb/>
　兵尾襲强壯者僅得入城老㓜悉被殺掠是時軍伍<lb/>
　尚整方議再舉忽承女真西南路都統棟摩國王檄<lb/>
　凖渤海國王髙永昌狀遼國張宰相統領大軍前來<lb/>
　討伐伏乞救援當道於義即合應援已約五月二十<lb/>
　一日進兵檄到瀋州衆以渤海詐為此檄不為備是<lb/>
　日聞探東北有軍掩至將士呼曰女真至矣張琳急<lb/>
<pb n="KR2a0034_WYG_011-17b"/>
　整軍迎敵將士望見女真兵氣已奪遂敗走入城女<lb/>
　真遂入先據城西南後縱兵殺戮幾盡孟初劉思温<lb/>
　等死之張琳與諸子弟等并官屬縋城苟免盡失軍<lb/>
　資器械遂入遼州收集殘軍坐是謫授遼興軍節度<lb/>
　使女真初援渤海已而復相攻渤海大敗髙永昌遁<lb/>
　入海女真遣烏舍鄂摩貝勒以騎三千追及於長松<lb/>
　島斬之其潰散漢児軍多相聚為盗如侯槩呉橦天<lb/>
　等在所蟠結以千百計自稱雲隊海隊之類紛然並<lb/>
<pb n="KR2a0034_WYG_011-18a"/>
　起毎一飯屠數千人數路之民殆盡遼不能制之<lb/>
　又曰自天祚親征敗績中外歸罪蕭奉先於是謫奉<lb/>
　先西南面招討權用耶律大悲努為樞宻使蕭察喇<lb/>
　同知樞宻院使間有軍國大事天祚與南面宰相執<lb/>
　政吳庸馬人望柴誼等參謀數人皆昏繆不能裁决<lb/>
　當時國人諺曰五箇翁翁四百歳南面北面頓瞌睡<lb/>
　逺近傳為笑端　又曰是歳宋遣羅選侯益等充賀<lb/>
　生辰及正旦使入國道梗中京阻程兩月不得見天<lb/>
<pb n="KR2a0034_WYG_011-18b"/>
　祚而回<lb/>
七年　春二月<lb/>
　東國通鑑曰睿宗文孝王十二年二月金縁馳奏金<lb/>
　兵攻取遼開州襲來逺城下大夫清達栁白三營盡<lb/>
　燒戰艦統軍耶律寜與來逺城下刺史常孝孫等率<lb/>
　其衆載船一百四十艘出泊江頭移牒我寜德鎮以<lb/>
　來逺抱州城歸於我遂汎海而遁<lb/>
秋八月丙寅命都元帥秦晉王赴㳂邊㑹四路兵馬防<lb/>
<pb n="KR2a0034_WYG_011-19a"/>
秋九月上自燕至隂凉河置怨軍入營<lb/>
　契丹國志曰自張琳之敗國人皆稱燕王<hi>即秦晉王淳</hi>賢<lb/>
　而忠若付以東征士必樂為用兼遼民自渤海之敗<lb/>
　渡遼失所者衆若招之為軍彼必報怨此且報國必<lb/>
　以死戰天祚乃授燕王都元帥蕭徳恭副之永興軍<lb/>
　使耶律佛徳延昌宫使蕭昻並兼監軍聽辟官屬召<lb/>
　募遼東饑民得二萬餘謂之怨軍如郭藥師者是也<lb/>
　别選燕雲平路禁軍五千人并勸諭三路富民依等<lb/>
<pb n="KR2a0034_WYG_011-19b"/>
　第進獻武勇二千人如董龎兒張□是也又科敷車<lb/>
　脚三千乘凖備隨軍驅遣境内騷然矣燕王既招怨<lb/>
　軍合禁軍武勇軍共三萬人自六年八月進發十月<lb/>
　到乾州十三山劄寨至十一月二十四日夜忽管押<lb/>
　武勇軍太常少卿武朝彦率府屬馬僧辯潛謀作亂<lb/>
　遣百餘騎趨中軍帳先殺燕王燕王覺之奔他軍免<lb/>
　餘皆閉壁不應朝彦知謀不成擁騎二千欲南奔道<lb/>
　為張闗所殺七年夏天祚再命燕王㑹四路兵馬秋<lb/>
<pb n="KR2a0034_WYG_011-20a"/>
　九月初發燕山府十月至隂凉河聞怨軍時寒無衣<lb/>
　刦掠乾州都統蕭幹一面招安十一月到衛州蒺藜<lb/>
　山遂留大軍就糧司農領輕騎二千欲赴顯州處置<lb/>
　作過怨軍行次懿州或報女真前軍已過明王墳即<lb/>
　召大軍㑹徽州有星如月徐徐南行而落光照人物<lb/>
　與月無異<lb/>
十二月丙寅都元帥秦晉國王淳遇女真軍戰於蒺藜<lb/>
山敗績女真復㧞顯州旁近州郡<lb/>
<pb n="KR2a0034_WYG_011-20b"/>
　汪藻録曰天慶七年夏命燕王再㑹四路軍馬防秋<lb/>
　十月至隂凉河州聞淵軍無衣刦乾州十一月燕王<lb/>
　領輕騎二千如顕州討淵軍次懿州報女真前軍已過<lb/>
　明王墳即號召大軍㑹徽州天慶八年正月十三日<lb/>
　遇女真州東陳未合而潰初女真入冦多占天象如<lb/>
　白氣經天白虹貫月之類契丹輙敗是夕有氣若火<lb/>
　光起東北赫然如晝軍中皆無鬬志燕王與麾下百<lb/>
　餘騎退保長泊魚務女真渡西入新州節度使王從<lb/>
<pb n="KR2a0034_WYG_011-21a"/>
　輔開門降焚掠而去經成懿濠衛等州亦然别遣棟<lb/>
　摩國王攻淵軍于顯州淵軍復大敗副統蕭幹者奔<lb/>
　毉巫閭山入宜州招收殘卒不滿萬人女真以馬疫破<lb/>
　乾顯等州而歸　鶚按秦晉王淳蒺藜山之敗汪藻<lb/>
　録作天慶八年與史差一年　契丹國志曰天祚在<lb/>
　中京聞燕王兵敗女真入新州晝夜憂懼潛令内庫<lb/>
　三局官打包珠玉玩好五百餘嚢駿馬二千夜入飛<lb/>
　龍廐餵養為備常謂左右曰若女真必來吾有日行<lb/>
<pb n="KR2a0034_WYG_011-21b"/>
　五百里馬若干又與宋朝為兄弟夏國為甥舅皆可<lb/>
　以歸亦不失一生富貴所憂者軍民受禍耳識者聞<lb/>
　之私相謂曰遼其亾矣自古人主豈有棄軍民而自<lb/>
　謀身計者其能享國乎暨聞女真焚刦新州以歸即<lb/>
　以謂威徳可加彼何能為復自縱肆<lb/>
是嵗女真阿固逹用鐵州楊樸䇿即皇帝位建元天輔<lb/>
國號金<lb/>
　契丹國志曰楊樸者遼東鐵州人也本渤海大族登<lb/>
<pb n="KR2a0034_WYG_011-22a"/>
　進士第累官校書郎髙永昌叛時降女真頗用事<lb/>
　三朝北盟㑹編曰有楊樸者鐵州人少第進士累官<lb/>
　至袐書郎説阿固逹曰匠者與人規矩不能使人巧<lb/>
　師者人之模範不能使人必行大王創興師旅當變<lb/>
　家為國圖霸天下謀萬乗之國非千乗不能比者諸<lb/>
　部兵衆皆歸大王今力可㧞山填海而不能革故鼎<lb/>
　新願大王册帝號封諸蕃傳檄響應千里而定東接<lb/>
　海隅南連大宋西通西夏北安逺國之民建萬世之<lb/>
<pb n="KR2a0034_WYG_011-22b"/>
　鎡基興帝王之社稷行之有疑禍如發矢大王如何<lb/>
　阿固逹大悦烏竒邁等皆推尊楊樸之言上阿古逹<lb/>
　尊號為皇帝國號大金以水名愛新遂以為國號愛<lb/>
　新女真語金也以其水産金而名之故曰大金猶遼<lb/>
　人以遼水名國也改元收國令韓企先訓字以王為<lb/>
　姓以旻為名　金太祖實録曰太祖先為完顔部人<lb/>
　以遼天慶五年建國曰遼以鑌鐵為國號鑌鐵雖堅<lb/>
　終有銷壞唯金一色最為珍寶自今本國可號大金<lb/>
<pb n="KR2a0034_WYG_011-23a"/>
　　鶚案金史太祖即帝位建元收國二年乃改明年<lb/>
　元為天輔則楊樸之請當在收國元年遼史誤矣<lb/>
八年<lb/>
　大金國志曰天慶八年春遼燕王淳將淵軍討金而<lb/>
　金人適至淳遇于徽州未陳而潰退保長泊魚務于<lb/>
　是金人大掠經新城懿濠衛五州皆降之<lb/>
夏五月<lb/>
　契丹國志曰五月壬午朔日有食之秋女真陷東京<lb/>
<pb n="KR2a0034_WYG_011-23b"/>
　黄龍府咸信蘇復辰海同銀通韓烏遂春泰靖等五<lb/>
　十餘城内並邊二十餘州各有和糴倉依祖宗法毎<lb/>
　嵗出陳易新許民自願假貸收息二分所有無慮三<lb/>
　五十萬石累嵗舉兵未嘗支用至是女真悉取之據<lb/>
　遼東長春兩路<lb/>
九年　春三月丁未朔遣右額爾竒木蕭實訥埒等<lb/>
册金主為東懷國皇帝<lb/>
　契丹國志曰天慶九年春有赤色大三四圍長二三<lb/>
<pb n="KR2a0034_WYG_011-24a"/>
　丈索索如樹西方有火五團下行十餘丈不至地而<lb/>
　㓕　汪藻録曰楊朴既為女真建號因説曰自古英<lb/>
　雄開國須受禪或求大國封册天慶八年八月阿固<lb/>
　逹遂遣人契丹求封册其事有十徽號大聖大明一<lb/>
　也國號大金二也玉輅三也衮冕四也玉刻御前之<lb/>
　寶五也以兄弟通問六也生辰正旦遣使七也嵗輸<lb/>
　銀絹二十五萬疋兩如南宋嵗賜之半八也割遼東<lb/>
　長春路九月送還女真阿固齊趙三大王十也天祚<lb/>
<pb n="KR2a0034_WYG_011-24b"/>
　付羣臣議蕭奉先等喜以為自此無患遂差靜江軍<lb/>
　節度使蕭實訥埒翰林學士楊勉充册封使副歸州<lb/>
　觀察使張孝偉太常少卿王甫充慶問使副衛尉少<lb/>
　卿劉湜充管押禮物使將作少監楊立忠充讀册使<lb/>
　備天子衮冕玉册金印車輅法駕之屬册女真阿固<lb/>
　逹為東懷國皇帝册文曰朕對天地之閎休荷祖宗<lb/>
　之丕業九州四海咸在統臨一日萬幾敢忘重任宵<lb/>
　衣為事嗣服宅心眷惟肅慎之區實介扶餘之俗土<lb/>
<pb n="KR2a0034_WYG_011-25a"/>
　濱巨浸材布中區雅有山川之名承其祖父之緒碧<lb/>
　雲袤野固須挺于渠材皓雪飛箱疇不推于絶駕章<lb/>
　封屢服誠意交孚載念遥芬宜膺多戬嗚呼義敦友<lb/>
　睦地列豐腴惟信可以持人惟寛可以馴物戒只敬<lb/>
　只式孚於休以大聖大明犯安巴堅號改為至聖至<lb/>
　明而已餘悉從之<lb/>
秋七月金遣烏凌阿贊謨來責册文無兄事之語不言<lb/>
大金而云東懷乃小邦懷其徳之義及册文有渠材二<lb/>
<pb n="KR2a0034_WYG_011-25b"/>
字語渉輕侮若遥芬多戩等語皆非善意殊乖體式如<lb/>
依前書所定然後可從九月復遣實訥埒楊立忠先持<lb/>
册藁使金<lb/>
　汪藻録曰十二月至金國阿固逹召楊朴髙慶裔髙<lb/>
　隨等雜駁朴以儀物不全用天子制東懷國乃書稱<lb/>
　小邦懷其徳之義及無䇿為兄之文如遥芬多戩皆<lb/>
　非美意彤矢象輅亦諸侯事渠材二字意尤輕侮命<lb/>
　實訥埒歸易其文契丹云兄友弟㳟出自周書言友<lb/>
<pb n="KR2a0034_WYG_011-26a"/>
　睦則兄之意見矣楊朴等面折以為非是阿固逹大<lb/>
　怒叱出副使欲腰斬之尼雅滿諸帥為解人笞百餘三<lb/>
　月遣實訥埒楊立忠回云册文詈我我不能曉徽號<lb/>
　國號玉輅御寶我自有之須稱我大金國皇帝兄即<lb/>
　已能從我來秋至軍前不然我提兵取上京矣天祚<lb/>
　惡聞女真事蕭奉先揣其意不以聞遷延久之聞上<lb/>
　京破和議遂已後天祚雖復請和皆不報　松漠紀<lb/>
　聞曰女真乗勝入黄龍府五十餘州浸逼中京<hi>中京古白</hi>
<pb n="KR2a0034_WYG_011-26b"/>
　<hi>霤城</hi>天祚懼遣使立阿固逹為國王阿固逹留之遣人<lb/>
　邀請十事欲册帝為兄弟國及尚主使數往反天祚<lb/>
　不得已欲立之而他請益堅天祚怒囚其使不報<lb/>
　鶚按汪藻録所載十事無尚主之文且天祚囚金使<lb/>
　于事不實<lb/>
十年　夏五月金主親攻上京克外郛留守托卜嘉率<lb/>
衆出降<lb/>
　東都事畧曰先是建隆以來女真由遼東蘓州泛海<lb/>
<pb n="KR2a0034_WYG_011-27a"/>
　至登州買馬故道猶存有髙藥師者以大舟泛海來<lb/>
　具言女真攻遼國奪其地事知登州王師中以聞詔<lb/>
　蔡京童貫遣人伺其實委師中選將校七人同高藥<lb/>
　師過海見女真邏者不敢前復廻青州知青州崔直<lb/>
　躬奏其事詔復委童貫措置已而遣武義大夫馬政<lb/>
　與平海軍卒長呼延慶仍與髙藥師過海為邏者執縳<lb/>
　送女真黏罕兀室詰問其由政以實對遂遣李善慶等<lb/>
　同政等回明年善慶等至京師徽宗令蔡京童貫見<lb/>
<pb n="KR2a0034_WYG_011-27b"/>
　之議事差歸朝官趙有開及馬政王師中之子瓌充<lb/>
　使與李善慶等渡海聘之至登州有開死未往㑹河<lb/>
　北諜者言遼國與女真修好于是罷遣使者止差呼延<lb/>
　慶同善慶等歸宣和二年呼延慶至自女真持其書来<lb/>
　云遼國修好不成請别遣人修好朝廷遂欲倚之復<lb/>
　燕以歸朝官右文殿修撰趙良嗣充使忠訓郎王瓌<lb/>
　副之由登州海道用故事買馬為名因與之約契丹<lb/>
　若亡取燕雲舊地時女真已出師趨上京趙良嗣㑹<lb/>
<pb n="KR2a0034_WYG_011-28a"/>
　阿古逹于青牛山徑攻上京破之良嗣遂與約同入<lb/>
　燕京取燕雲地阿固逹曰燕京本漢地當與南朝遂<lb/>
　議嵗賦如契丹舊數遣良嗣等回約來年同舉差錫<lb/>
　喇赫嚕為使大徳古高隨為副持其國書來　大金<lb/>
　國志曰時金人出師三路攻遼之上京是夏趙良嗣<lb/>
　等在青牛山追及國主遂從至上京觀其攻城不旋<lb/>
　踵而破　趙良嗣燕雲奉使録曰宣和二年春二月<lb/>
　詔遣中奉大夫右文殿修撰趙良嗣假朝奉大夫由<lb/>
<pb n="KR2a0034_WYG_011-28b"/>
　登州泛海使女真忠訓郎王瓌副之良嗣自咸州㑹<lb/>
　于青牛山諭令㸔攻上京城破遂與阿固逹相見于<lb/>
　龍岡約入上京㸔契丹大内居室相與上馬並轡由<lb/>
　西偏門入並乗馬過五鑾宣政等殿遂置酒于延和<lb/>
　樓良嗣有詩云建國舊碑邉月暗興王故地野風乾<lb/>
　回頭笑向王公子騎馬隨軍上五鑾又令上京俘獲<lb/>
　呉王妃作舞獻酒妃初已配呉王既而延禧私納之<lb/>
　又與其下犯法故幽囚於上京　汪藻録曰阿固逹<lb/>
<pb n="KR2a0034_WYG_011-29a"/>
　留趙良嗣飲食數日及令吳王妃歌舞妃初配吳王<lb/>
　天祚私納復與其下通囚于上京女真破上京得之<lb/>
　女真謂良嗣曰此契丹兒婦也今作奴婢為使人歡<lb/>
　　契丹國志曰金人攻陷上京諸路祖州則太祖之天<lb/>
　膳堂懷州則太宗之崇元殿慶州則望仙望聖神儀<lb/>
　三殿并先破乾顯等州如凝神殿安元聖母殿木葉<lb/>
　山之世祖殿諸陵并皇妃子弟影堂焚燒殆盡發掘<lb/>
　金銀珠玉所司即以聞蕭奉先皆抑而不奏後天祚<lb/>
<pb n="KR2a0034_WYG_011-29b"/>
　雖知問及陵寝事奉先對以初雖侵犯元宮刦掠諸<lb/>
　物尚懼列聖威靈不敢毁壞靈柩已指揮有司修葺<lb/>
　廵䕶奉先迎合誕漫類皆如此　亡名氏宣和遺事<lb/>
　曰宣和二年金國遣使同趙良嗣歸且言金主約女<lb/>
　真兵自平地松林趨古北口宋朝兵自白溝河夾攻<lb/>
　遼國若㓕後以燕京一帯歸南朝誓為兄弟之國又<lb/>
　遣使詐作新羅人來朝其書畧曰大金皇帝謹致書<lb/>
　于大宋皇帝闕下蓋縁素昩未致禮容酌以權宜交<lb/>
<pb n="KR2a0034_WYG_011-30a"/>
　馳使傳趙良嗣等言燕京本是漢地若許復舊将自<lb/>
　來與契丹銀絹轉交雖無國信諒不妄言若將來貴<lb/>
　朝不為夾攻即不依得已許為定具形弊幅冀諒鄙<lb/>
　悰　汪藻録曰宣和二年九月十八日差令登州兵<lb/>
　馬鈴轄武義大夫馬政報聘十一月末達來流河金<lb/>
　帳前金以朝廷欲全還山前山後故地故意皆疑吝<lb/>
　留南使十餘日始草國書差大使赫嚕副使大徳古<lb/>
　與馬政等來回聘書中大畧云前日趙良嗣等回許<lb/>
<pb n="KR2a0034_WYG_011-30b"/>
　燕京路州鎮書載若不夾攻難應已許今若更欲西<lb/>
　京請就便計度收取若難果意為兾報示宣和二年<lb/>
　三月十七日赫嚕達登州先是女真往來議論皆主<lb/>
　以童貫以良嗣上京阿固逹之約欲便舉兵應之故<lb/>
　選西兵宿將㑹京師又詔環慶鄜軍與河北禁軍更<lb/>
　戍㑹方臘叛貫以西兵討賊朝廷罷更戍指揮赫嚕<lb/>
　凡留三月餘八月二十日王黼議復國書止付赫嚕<lb/>
　等還不遣使書曰逺勤専使薦示華緘且承契好之<lb/>
<pb n="KR2a0034_WYG_011-31a"/>
　修深悉封疆之事惟夙敦于大信已備載于前書所<lb/>
　有漢地事宜並如初議俟聞舉兵至西京的期以慿<lb/>
　夾攻再遣呼延慶送歸<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0034_WYG_011-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷十一<lb/>
</p>
<p>
</p>
  </div>
</body>
</text>
</TEI>
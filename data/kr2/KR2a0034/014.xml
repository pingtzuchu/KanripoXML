<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷十四</head> <lb/>
    <p>
<pb n="KR2a0034_WYG_014-1a"/>
欽定四庫全書<lb/>
　遼史拾遺卷十四<lb/>
　　　　　　　　　　　　　錢塘厲鶚　撰<lb/>
　志第十<lb/>
　　地理志四<lb/>
南京道<lb/>
南京析津府　諸官名<hi>補</hi>梳妝樓<hi>補/</hi>㑹同館<hi>補</hi>望京館<lb/>
<hi>補</hi>居庸松亭榆林之闗　古北之口　桑乾河　髙梁<lb/>
<pb n="KR2a0034_WYG_014-1b"/>
河　大安山　燕山　採魏院<hi>補</hi>蕭太后城<hi>補/</hi>白塔<hi>補</hi>
　契丹國志曰南京本幽州地乃古冀州之域舜以冀<lb/>
　州南北廣遠分置幽州以其地在北方隂幽也東有<lb/>
　朝鮮遼東北有樓煩白檀西有雲中九原南有滹沱<lb/>
　易水唐置范陽節度臨制奚契丹自晉割棄建為南<lb/>
　京又為燕京析津府戸口三十萬大内壯麗城北有<lb/>
　市陸海百貨聚于其中僧居佛寺冠於北方錦繡組<lb/>
　綺精絶天下膏　蔬蓏果實稻梁之類靡不畢出而<lb/>
<pb n="KR2a0034_WYG_014-2a"/>
　桑柘麻麦羊豕雉兎不問可知水甘土厚人多技藝<lb/>
　秀者學讀書次則習騎射耐勞苦石晉未割棄已前<lb/>
　其中蕃漢雜居勝負不相當既築城後數十里間宛<lb/>
　然如帯回環繚繞形勢雄傑真用武之國也　王士<lb/>
　㸃禁扁曰遼以幽州為南京宫之扁曰永興曰積慶<lb/>
　曰延昌曰章敏曰長寧曰崇徳曰興聖曰敦睦曰永<lb/>
　昌曰延慶曰長春曰太和曰延和殿之扁曰清涼曰<lb/>
　元和曰嘉寧堂之扁曰天膳樓之扁曰五花曰五鳳<lb/>
<pb n="KR2a0034_WYG_014-2b"/>
　曰迎日閣之扁曰乾文門之扁曰元和曰南端曰萬<lb/>
　春曰千秋曰鳯凰園曰栁園　沈徳符野獲編曰大<lb/>
　内北苑中有廣寒殿者舊聞為耶律后梳妝樓　髙<lb/>
　士竒金鼇退食筆記曰瓊華島在太液池中其巔古<lb/>
　殿相傳為遼后梳妝臺　范成大攬轡錄曰㑹同館<lb/>
　燕山客館也遼亦有之　孫承澤春明夢餘錄曰望<lb/>
　京館在城東北五十里孫候村遼建為南北使臣宿<lb/>
　息餞飲之所宋王曾上契丹事曰出燕北門至望京<lb/>
<pb n="KR2a0034_WYG_014-3a"/>
　館即此　樂史太平寰宇記曰居庸闗在昌平縣西<lb/>
　北北齊改為納欵淮南子云天下九塞居庸是其一<lb/>
　　北邉備對曰太行山南自河陽懐縣迤湟北出直<lb/>
　至燕北無有間㫁此其為山不同他地葢數千百里<lb/>
　自麓至脊皆險峻不可登越獨有八處粗通微徑名<lb/>
　之曰陘居庸闗者其最北之第八陘也此陘東西横<lb/>
　亘五十里而中間通行之地才濶五歩　羅璧識遺<lb/>
　曰河北以居庸諸闗為險葢居燕百里外闗外名虎<lb/>
<pb n="KR2a0034_WYG_014-3b"/>
　北口即漢上谷郡其山西連太行東亘遼海狼諸胥<lb/>
　諸山為襟帯闗南北通處路遶兩崖間風起人行或<lb/>
　為所掀彭文子謂隘如綫側如傾其峻絶天其降趨<lb/>
　井下有澗巨石磊塊凡四十五里艱折萬狀山外寒<lb/>
　氣先山南兩月燕之東百里曰榆闗葢自虎北口下<lb/>
　皆亂山層複至此循海方有狭徑寔遼東諸州之障<lb/>
　阻昔時守以土歩敵不能入自石晉割闗南十六州<lb/>
　劉仁恭割營平灤三州賂契丹由是北自定武逹灤<lb/>
<pb n="KR2a0034_WYG_014-4a"/>
　海千里失險　方輿紀要曰松亭闗在喜峯口北百<lb/>
　二十里遼人自燕之中京毎自松亭趨栁河　許亢<lb/>
　宗奉使行程錄曰出榆闗以東山川風物與中原殊<lb/>
　異當契丹全盛時但土城存居民數十百家及官舎<lb/>
　三數椽不及中朝一小鎮强名為州　又曰第十四<lb/>
　程自營州一百里至潤州離營州東行六十里至榆<lb/>
　闗並無保鄣但存遺址有居民三四家登髙四望東<lb/>
　自碣石西徹五臺幽州之地沃野千里北限大山重<lb/>
<pb n="KR2a0034_WYG_014-4b"/>
　巒中有五闗居庸可以通大車運轉餉松亭金坡古<lb/>
　北口止行人馬不可行車外有十八路盡兎徑鳥道<lb/>
　止能通人不可行馬山之南地則五榖百果良材美<lb/>
　木無所不有出闗未數十里則山童水濁皆瘠鹵彌<lb/>
　望黄茅白葦莫知其極葢天設此以限南北也　胡<lb/>
　三省資治通鑑注引沈括曰檀州東北五十里有金<lb/>
　溝館自館少東北乍原乍隰三十餘里至中頓過頓<lb/>
　曲折北行峽中濟灤水通三十餘里鉤折投山隙以<lb/>
<pb n="KR2a0034_WYG_014-5a"/>
　度所謂古北口也　髙士竒塞北小鈔曰古北口僧<lb/>
　寺刻宋蘓文定轍古北口道中詩曰亂山環合疑無<lb/>
　路小徑縈廻長傍溪髣髴夢中尋蜀道興州東谷鳯<lb/>
　州西宋史元祐間轍嘗代軾為翰林學士尋權吏部<lb/>
　尚書使契丹館客者侍讀學士王師儒能誦洵軾之<lb/>
　文及轍茯苓賦此葢奉使時所題也　韓琦安陽集<lb/>
　虎北口詩曰東西層巘鬰嵯峨闗口纔容數騎過天<lb/>
　意本將南北限即今天意又如何　顧炎武昌平山<lb/>
<pb n="KR2a0034_WYG_014-5b"/>
　水記曰古北口城北口外有楊業祠業以雍熈中為<lb/>
　雲州觀察使契丹䧟寰州遇於雁門北陳家谷力戰<lb/>
　不支被擒不食三日死忠矣然雁門之北口非古北<lb/>
　口也祠於斯者誤也　劉敬公是先生集楊無敵廟<lb/>
　詩曰西流不返日滔滔隴上猶歌七尺刀慟哭應知<lb/>
　賈誼意世人生死兩鴻毛<hi>自注云在古北口其下水西流</hi>蘓轍欒城<lb/>
　集古北口楊無敵廟詩曰行祠寂寞寄闗門野草何<lb/>
　知避血㾗一敗可憐非戰罪太剛嗟獨畏人言馳驅<lb/>
<pb n="KR2a0034_WYG_014-6a"/>
　本為中原用嘗享能令異域尊我欲比君周子隠誅<lb/>
　彤聊足慰忠魂　鶚案古北口楊無敵祠顧氏以為<lb/>
　誤考劉邍父蘓子由二詩在奉使時作則祠剙自遼<lb/>
　日可知無敵忠義感動敵境又何論古北口之非陳<lb/>
　家谷也　范成大石湖集曰盧溝去燕山三十五里<lb/>
　宋敏求謂蘆菰河即桑乾河也　太平寰宇記曰髙<lb/>
　梁河水在薊縣東四里南流合桑乾水桑乾水西北<lb/>
　自昌平縣界来南流經府西又東流經府南又東南<lb/>
<pb n="KR2a0034_WYG_014-6b"/>
　與髙梁河合又水經云桑乾水東與洗馬溝水合<lb/>
　方輿記要曰大安山在房山縣北八十里山髙險薛<lb/>
　居正曰大安幽州西名山也　又曰燕山在玉田縣<lb/>
　西北二十五里晉咸康四年石虎攻叚遼遼將北平<lb/>
　相陽裕登燕山以自固即此　水經注云燕山上懸<lb/>
　巖之側有石皷去地百餘丈望若數百石囷有石梁<lb/>
　貫之鼓之東南有石人援桴狀同擊勢耆舊言燕山<lb/>
　石鼓鳴則主有兵　春明夢餘錄曰採魏院石塔記<lb/>
<pb n="KR2a0034_WYG_014-7a"/>
　遼景福元年建燕京寳塔寺講律沙門如正述塔今<lb/>
　在蕃育署　劉定之呆齋集曰京師西南五六里外<lb/>
　有舊城唐藩鎮遼金别都之城也元遷都稍東於是<lb/>
　舊城東半遂入於朝市間而西半猶存號為蕭太后<lb/>
　城蕭太后者遼后皆以蕭為姓有子為帝則太后别<lb/>
　居宫城統部屬故其亡也末帝淳之妻猶得獨存稱<lb/>
　太后以主其國踰年乃滅也　劉侗帝京景物畧曰<lb/>
　白塔建自遼夀昌二年相傳蔵法寳種種静夜有光<lb/>
<pb n="KR2a0034_WYG_014-7b"/>
　至元八年世祖發視之舎利二十粒青泥小塔二千<lb/>
　石函銅缾香水盈滿前二龍王跪而守䕶案上無垢<lb/>
　浮光陀羅尼五部軸以水晶金石珠琢異果十種列<lb/>
　為供缾㡳一錢錢文至元通寳四字也世祖驚異乃<lb/>
　加崇餙或言遼至燕京五方各鎮以塔塔五色兵燹<lb/>
　後惟白塔存　蔣一葵長安客話曰妙應寺在阜城<lb/>
　門内寺右偏有白塔創自遼夀昌二年為釋迦佛舎<lb/>
　利建<lb/>
<pb n="KR2a0034_WYG_014-8a"/>
　析津府　薊丘<hi>補</hi>
　清類天文分野之書曰大興秦薊縣漢為廣陽國東<lb/>
　漢為郡兼立幽州仍為薊縣晉屬燕國元魏亦為幽<lb/>
　州立燕郡隋為涿郡唐為幽州治所開元二十三年<lb/>
　陞為望縣建中二年析西界置幽都縣五代亦為薊<lb/>
　縣石晉割地予遼開泰元年更縣為析津金天徳五<lb/>
　年改為大興　京東考古錄曰漢書薊古燕國召公<lb/>
　所封後漢書薊本燕國刺史治水經注城内西北隅<lb/>
<pb n="KR2a0034_WYG_014-8b"/>
　有薊邱因邱以名邑也唐書地理志幽州范陽郡治<lb/>
　薊開元十八年析置薊州漁陽郡治漁陽及遼改薊<lb/>
　為析津縣因此薊之名遂没於此而在於彼今人乃<lb/>
　以漁陽為薊而忘其本矣史記樂毅書薊丘之植植<lb/>
　於汶篁一統志城西北隅即古薊門舊有樓館並廢<lb/>
　但門外存二土阜旁多林木頗為近之<lb/>
　宛平縣　香山玉泉山五華山仰山菩薩山盧師山<lb/>
　覺山雙泉山<hi>俱補</hi>
<pb n="KR2a0034_WYG_014-9a"/>
　元混一輿地要覧曰宛平本幽都縣薊縣西界地唐<lb/>
　為燕州朱希彩奏為廣甯縣後為朱滔所䧟廢燕州<lb/>
　立幽都縣遼改宛平香山玉泉山五華山仰山菩薩<lb/>
　山俱在西北盧師山覺山雙泉山俱在西　徐善泠<lb/>
　然志曰香山寺址遼中丞阿里吉所捨　宋啓明長<lb/>
　安可遊記曰香山有乳峯石時噓雲霧類匡廬香爐<lb/>
　峰故名　鶚案北遼宣宗耶律淳塟燕西香山永安<lb/>
　陵香山之名已見遼史　孫國敉燕都游覧志曰玉<lb/>
<pb n="KR2a0034_WYG_014-9b"/>
　泉山有巨穴泉歕而上淙淙有聲或名之噴雪泉<lb/>
　長安客話曰盧師山以神僧得名師来居此山能馴<lb/>
　二龍子山有潭覆以巨石其下深不可測二龍潜焉<lb/>
　嵗旱禱雨輒應　明一統志曰覺山在府西三十里<lb/>
　懸崖之上與盧師平坡鼎峙西有三泉曰清泠曰清<lb/>
　㫖曰洊至　燕都遊覽志曰覺山漢左馮翊韓延夀<lb/>
　墓在焉五華雙泉翠微仰山諸峰環之如屏　明一<lb/>
　統志曰菩薩崖在府西北一百二十里山畔有三石<lb/>
<pb n="KR2a0034_WYG_014-10a"/>
　像　長安客話曰仰山峯巒拱秀中頂如蓮花心有<lb/>
　五峯曰獨秀翠微案葢妙髙紫微中多禪刹更在西<lb/>
　山外四十餘里人跡罕到<lb/>
　昌平縣　軍都山<hi>補</hi>溼榆河<hi>補/</hi>九聖寺<hi>補</hi>
　太平寰宇記曰軍都山又名居庸山在縣西北十里<lb/>
　後漢書曰尚書盧植隠居上谷軍都山立黌教授學<lb/>
　者自遠而至　輿地廣記曰縣北十五里有軍都陘<lb/>
　西北三十五里有欵納門即居庸故闗亦謂之軍都<lb/>
<pb n="KR2a0034_WYG_014-10b"/>
　闗　崔學履昌平州志曰濕榆河在州治東南五十<lb/>
　里源出軍都山南流又折而東以入於潞河　又曰<lb/>
　九聖寺在州治東遼乾統五年建<lb/>
　良鄉縣　鹽溝河<hi>補</hi>樂毅墓<hi>補</hi>
　許亢宗奉使行程錄曰良鄉縣乃唐莊宗時趙徳鈞<lb/>
　所鎮也幽州嵗苦契丹侵抄轉餉乃于鹽溝置良鄉<lb/>
　縣　鶚案鹽溝通鑑作閻溝　皇甫鑑域冡記曰燕<lb/>
　廣城君樂毅墓在縣南三里　牛象坤良鄉縣志曰<lb/>
<pb n="KR2a0034_WYG_014-11a"/>
　鹽溝河發源自宛平縣龍門闗東南流經縣境陶村<lb/>
　里入桑乾河<lb/>
　潞縣　平谷縣故城安樂縣故城<hi>補</hi>潞水　通潞亭<lb/>
　<hi>補</hi>
　通典曰漢平谷縣故城在今縣北又有漢安樂縣故<lb/>
　城在西北　太平寰宇記曰潞河一名沽河一名鮑<lb/>
　丘水北自檀州密雲縣界流入水經云鮑邱水東厯<lb/>
　夏溓澤後魏諸州地記云潞縣城西三十里有潞河<lb/>
<pb n="KR2a0034_WYG_014-11b"/>
　源出此山南流謂此水也　水經注曰髙梁水東至<lb/>
　潞縣注於鮑邱之水又南逕潞縣故城西王莽之通<lb/>
　潞亭也<lb/>
　安次縣　石梁城　常道城　桃水<hi>補</hi>定覺寺<hi>補</hi>劉<lb/>
　琨墓<hi>補</hi>韓澤墓<hi>補/</hi>留犢村<hi>補</hi>
　方輿紀要曰石梁城在舊州頭東南五十里或云南<lb/>
　北朝時所置戍守城也其地又有崧州城相傳遼實<lb/>
　哷王所置　又曰常道城在舊州頭西五里三國魏<lb/>
<pb n="KR2a0034_WYG_014-12a"/>
　燕王宇之子璜封常道鄉公甘露五年司馬昭迎立<lb/>
　之北魏主宏封宇文英為常道鄉公皆此城也　張<lb/>
　文舉東安縣志曰桃水道首受涞水分東至安次入<lb/>
　河見漢志　又曰定覺寺在縣西北七十里常道鄉<lb/>
　唐垂拱三年賜額五代燬於兵遼天慶間承直郎張<lb/>
　銑重建　明一統志曰劉琨墓在東安縣東二十里<lb/>
　　東安縣志曰遼中丞韓澤墓在縣西北五十里乾<lb/>
　統八年塟　曹學佺名勝志曰留犢村在縣西北六<lb/>
<pb n="KR2a0034_WYG_014-12b"/>
　十里魏鉅鹿時苖為夀春令及歸留犢而行回經于<lb/>
　此因以名里　鶚案元初克燕改縣為東安州明初<lb/>
　降為東安縣<lb/>
　永清縣<lb/>
　方輿紀要曰永清縣石晉時没于契丹周世宗復取<lb/>
　之宋初為霸州治景祐二年并入文安縣金復置<lb/>
　鶚案永清自周世宗復取後已入南朝版圖宋史政<lb/>
　和三年賜霸州郡名永清似不當存遼史地理志<lb/>
<pb n="KR2a0034_WYG_014-13a"/>
　武清縣　雍奴　廣濟寺<hi>補</hi>直沽<hi>補</hi>
　順天府志曰三角淀南武清縣南圍二百里古之雍<lb/>
　奴也自范甕口王家陀河劉道口魚兒里諸水所聚<lb/>
　㑹大沽港　水經注曰南極虖池西至泉州雍奴東<lb/>
　極于海謂之雍奴藪其澤野有九十九淀　徐昌祚<lb/>
　燕山叢錄曰武清三角淀云是舊城隂晦之夕漁人<lb/>
　多見城堞市里人物填集　寳坻縣志曰廣濟寺有<lb/>
　遼碑二一銀青榮禄大夫檢校司徒宋璋佛殿記太<lb/>
<pb n="KR2a0034_WYG_014-13b"/>
　平五年立一重熈五年立　查為仁盤山記遊集曰<lb/>
　寳坻古廣濟寺殿有透靈碑相傳可以隔望此言雖<lb/>
　不足證然光澤如鏡亦異事也碑側記皇朝建號太<lb/>
　平十有一載仲夏之月商税麴鐵都監提㸃造船韓<lb/>
　紹孚時建供奉班祇候前𣙜鹽使監造海行舟船劉<lb/>
　可度重熈五年十二月二十九日受勅碑正面題檢<lb/>
　校司徒使持節儒州諸軍事儒州刺史兼御史大夫<lb/>
　上柱國廣平縣開國男食邑三百户宋璋撰文縣志<lb/>
<pb n="KR2a0034_WYG_014-14a"/>
　載寺有遼碑二此碑記重熈五年受勅當即是第二<lb/>
　碑前一碑太平五年立者已失　武清縣志曰大河<lb/>
　以北之水多從直沽入海此即古者九河入海之處<lb/>
　　鶚案寳坻本遼武清縣新倉地金大定中置縣<lb/>
　香河縣　海運故道<hi>補</hi>
　長安客話曰香河縣境南有大龍灣小龍灣二水夏<lb/>
　秋始合流經寳坻縣入七里海相傳遼時海運故道<lb/>
　玉河縣　劉仁恭於大安山創宫觀師煉丹羽化之<lb/>
<pb n="KR2a0034_WYG_014-14b"/>
　術於方士王若訥因割薊縣分置以供給之<lb/>
　宋祁唐書曰劉仁恭從方士王若訥學長年築館大<lb/>
　安山掠子女充之又招浮屠與講法以堇土為錢歛<lb/>
　真錢穴山蔵之殺匠滅口禁南方茶自擷山為茶號<lb/>
　山曰大恩以邀利<lb/>
　漷隂縣　獨秀園亭<hi>補</hi>
　張祥漷縣志曰獨秀園亭在縣北二里遼司徒郭世<lb/>
　珍建<lb/>
<pb n="KR2a0034_WYG_014-15a"/>
宋王曾上契丹事　督亢亭　劉李河　憫忠寺<lb/>
　太平寰宇記曰督亢陂在范陽縣東南十里劉向别<lb/>
　錄督亢燕膏腴之地孫暢之述畫云燕太子丹使荆<lb/>
　軻齎督亢地圖入秦謀殺秦王尋為秦滅也郡國志<lb/>
　引徐野曰方城縣有督亢亭　范成大石湖集曰琉<lb/>
　璃河又名劉李河在涿州北三十里水極清泚茂林<lb/>
　環之尤多鴛鴦千百成羣此河大中祥符間路振乗<lb/>
　軺錄亦謂琉璃河唯嘉祐中宋敏求入蕃錄乃謂之<lb/>
<pb n="KR2a0034_WYG_014-15b"/>
　六里河　文惟簡北使事實曰燕山京城東壁有大<lb/>
　寺一區名憫忠廊下有石刻云唐太宗征遼東髙麗<lb/>
　回念忠臣孝子没於王事者所以建此寺而薦福也<lb/>
　東西有兩甎塔髙可十丈云是安禄山史思明所建<lb/>
順州歸化軍中節度　温榆河　黍谷山　牛闌山<lb/>
　<hi>補</hi>齊長城　駮<hi>補</hi>
　王應麟通鑑地理通釋曰石晉十六州考云順州順<lb/>
　義郡在范陽郡城唐天寳初置治賔義縣九域志化<lb/>
<pb n="KR2a0034_WYG_014-16a"/>
　外順州領賔義一縣唐志突厥州順州貞觀四年平<lb/>
　突厥以其部落置於幽靈之境後僑治幽州城中<lb/>
　胡三省資治通鑑注引沈括曰幽州東北三十里有<lb/>
　望京館東行少北十餘里出古長城又二十里至中<lb/>
　頓又踰孫侯河行二十里至順州土厚冝稼　顧炎<lb/>
　武昌平山水記曰温餘河即昌平之榆河下流為沙<lb/>
　河入順義西南界下至通州入潞河順義謂之西河<lb/>
　金人名縣曰温陽以此遼史作温榆河本水經注之<lb/>
<pb n="KR2a0034_WYG_014-16b"/>
　濕餘河以字相似而譌也　朱彛尊日下舊聞曰後<lb/>
　漢書王霸為上谷太守陳委輸可從温水漕以省陸<lb/>
　輸之勞事皆施行章懐太子注引水經注本作温<lb/>
　餘水遼史順州有温榆河金更懐柔縣為温陽豈盡<lb/>
　無據又昌平多温泉有流入雙塔河者温餘之名竊<lb/>
　疑因此水經注既無善本今人習見坊刻遂指温字<lb/>
　為濕字之譌正恐類昔人所云以不悖為悖也　楊<lb/>
　霆順義縣志曰温榆河在縣治西南三十里起于口<lb/>
<pb n="KR2a0034_WYG_014-17a"/>
　北由沙河下逹于漕河中有三渡俗名葦溝河　明<lb/>
　一統志曰黍谷山在懐柔縣東四十里跨密雲界亦<lb/>
　名燕谷山　文昌雜錄曰余奉使北遼過順州有黍<lb/>
　谷坊接伴副使王仲淵指以謂副使文供備云觀此<lb/>
　可知其寒也劉向别傳曰燕地谷美而寒不生五榖<lb/>
　鄒子吹律召温氣至五榖生至今名黍谷北遼士子<lb/>
　多燕人故亦頗知學問也　塞北小鈔曰牛闌山在<lb/>
　順義縣北二十里相傳山有中峰洞洞内金牛時常<lb/>
<pb n="KR2a0034_WYG_014-17b"/>
　出現山不甚髙逺望之僅蜿蜒一邱耳　鶚案牛闌<lb/>
　山見王沂公上契丹事　昌平山水記曰順義縣西<lb/>
　南二十里有天柱村三十里有葦溝村村東臨温餘<lb/>
　河渡南有長城遺跡遼史順州南有齊長城城東東<lb/>
　北有華林天柱二莊遼建涼殿春賞花夏納涼者也<lb/>
　齊長城齊天保中所築沈括曰幽州東北三十里有<lb/>
　望京館東北行少北十里餘出古長城即此　羅願<lb/>
　爾雅翼曰劉原父奉使契丹時聞順州山中有異獸<lb/>
<pb n="KR2a0034_WYG_014-18a"/>
　如馬食虎豹契丹人不識以問之曰此所謂駮也為<lb/>
　言形狀聲音皆是契丹人歎服<lb/>
　　懐柔縣　呼奴山<hi>補</hi>看花臺<hi>補</hi>
　周仲士懐柔縣志曰呼奴山縣東南三十里漢鄧禹<lb/>
　子訓與上谷太守任興屯兵防匃奴烏桓于此　又<lb/>
　曰看花臺縣北三十里遼蕭后避暑北上常登臺看<lb/>
　花　明一統志曰呼奴山亦名狐奴山　昌平山水<lb/>
　記曰狐奴山西南百步有漢狐奴縣址魏文帝黄初<lb/>
<pb n="KR2a0034_WYG_014-18b"/>
　二年省<lb/>
　檀州武威軍下刺史　桑溪　鮑丘水　桃花山<lb/>
　螺山<lb/>
　劉敞公是先生集檀州詩曰窮谷廻看盡孤城平望<lb/>
　遥<hi>自古北口山至此都盡</hi>市聲衙日集<hi>此州衞/日市集</hi>海葢午時消<hi>每旦</hi>
　<hi>海氣如霧至午消盡土人謂之海葢</hi>冠帯才通漢山河更入遼春風解<lb/>
　氷雪最覺馬蹄驕　太平寰宇記曰三城河即沽水<lb/>
　也東北塞外流入桑溪水經注云三城水即經伏凌<lb/>
<pb n="KR2a0034_WYG_014-19a"/>
　山南與石門水合是水有桑溪之名葢源出桑溪故<lb/>
　也右注鮑丘水水經注鮑邱水又東南龍芻溪水注<lb/>
　之是也　水經注云鮑丘水又南逕傂奚縣故城東<lb/>
　王莽更之曰敦徳也　太平寰宇記曰桃花山在漁<lb/>
　陽西北十五里　明一統志曰紅螺山在懐柔縣北<lb/>
　二十里髙二百仞下有潭潭中常有二螺色殷紅夕<lb/>
　吐光燄土人異之因以名山<lb/>
　　密雲縣　潮河　密雲山　白檀山　普濟寺<lb/>
<pb n="KR2a0034_WYG_014-19b"/>
　　治山寺　劉存規墓<hi>俱補</hi>
　續通典曰檀州密雲縣即漢厗奚縣舊治<hi>厗音蹏</hi>塞北<lb/>
　小鈔曰潮河在縣東南自古北口流入縣界西南流<lb/>
　至順義縣合於白河　昌平山水記曰密雲山一名<lb/>
　横山郡所以名也　劉效祖密雲縣志曰普濟寺縣<lb/>
　東北八十里遼統和五年建清寧二年重脩内有顯<lb/>
　公和尚祠冶山上寺冶山下寺遼重熈八年建　又<lb/>
　曰劉存規字守範仕遼為積慶宫都提轄使金紫榮<lb/>
<pb n="KR2a0034_WYG_014-20a"/>
　禄大夫檢校司空兼御史大夫上柱國卒于應厯五<lb/>
　年塟密雲縣嘉禾鄉有墓志<lb/>
　涿州永泰軍上刺史　大房山　孔水洞<hi>補</hi>六聘山<lb/>
　　涿水　樓桑河　祁溝河　范村<hi>補</hi>陀羅口<hi>補</hi>涿<lb/>
　鹿山<hi>補</hi>雲居寺<hi>補</hi>
　許亢宗奉使行程錄曰涿州昔為契丹南寨邊城樓<lb/>
　壁俱存及郭藥師舉城内屬不經兵火人物富盛井<lb/>
　邑繁庶近城有涿河劉李河合范河東流入海故名<lb/>
<pb n="KR2a0034_WYG_014-20b"/>
　范陽　通鑑地理通釋曰涿州涿郡唐大厯四年節<lb/>
　度使朱希彩表析幽州之范陽歸義固安置治范陽<lb/>
　　王安石臨川集涿州詩曰涿州沙土望桑乾鞍馬<lb/>
　春風特地寒萬里如今持漢節郤尋此路使呼韓<lb/>
　太平寰宇記曰大防山在良鄉縣西北三十五里山<lb/>
　下有石穴　史恒徳涿鹿記曰房山在涿郡曲北五<lb/>
　十里北接居庸東抵漁陽西連紫荆所謂幽燕奥室<lb/>
　也　曹學佺名勝志曰大房山南晉霍原隠處　黄<lb/>
<pb n="KR2a0034_WYG_014-21a"/>
　榜房山縣志曰孔水洞在大房山東北其上縣崖千<lb/>
　尺其下石竇如門流水湧出深不可測時有白龍出<lb/>
　游往往樵牧聞絲竹之音開元間旱毎遣人投以金<lb/>
　龍玉璧禱之輒應　明一統志曰六聘山在房山縣<lb/>
　西三十里　太平寰宇記曰涿水源出縣西土山下<lb/>
　東北流經縣北五里又東流注壁水應劭注漢水涿<lb/>
　水出上谷涿鹿縣水西入海十三州志云涿郡南有<lb/>
　涿水北至上谷為涿鹿河其支入匃奴中者謂之涿<lb/>
<pb n="KR2a0034_WYG_014-21b"/>
　耶水　水經注曰樓桑里劉備之舊里也　長安客<lb/>
　話曰州西南五十里岐溝宋時置闗以備契丹者<lb/>
　方輿紀要曰范村在州西南宋宣和四年童貫伐遼<lb/>
　遣辛興宗揔西路兵趨范村為遼人所敗　又曰駞<lb/>
　羅口在州東北宋雍熈中圍涿州契丹主隆緒由駝<lb/>
　羅口應援即此　唐舜卿涿州志曰獨鹿山即涿鹿<lb/>
　山也在州城之西一十五里　遼沙門志才涿鹿山<lb/>
　雲居寺續秘蔵石經塔記曰古之碑者用木為之乃<lb/>
<pb n="KR2a0034_WYG_014-22a"/>
　塟祭聘饗之際所植一大木而字從石者取其堅久<lb/>
　也秦漢以降凡有功徳政事亦碑之欲圖不朽易之<lb/>
　以石雖失其本從来所尚不可廢焉浮圖經教来自<lb/>
　西國梵文貝葉此譯華言盡書竹帛或邪見而毁壊<lb/>
　或兵火而焚爇或時久而螙爛孰更印度求諸與有<lb/>
　隋沙門静琬深慮此事屬志發願於大業年中至涿<lb/>
　鹿山以大蔵經刻于貞珉蔵諸山竇大願不終而奄<lb/>
　化門人道公議公暹公法公資資相踵五代造經亦<lb/>
<pb n="KR2a0034_WYG_014-22b"/>
　未滿師願至遼劉公法師奏聞聖宗皇帝賜普渡壇<lb/>
　利錢續造次興宗皇帝賜錢又造相國楊公遵勗梁<lb/>
　公潁奏道宗皇帝賜錢造經四十七帙通前上石共<lb/>
　計一百八十七帙已厝東峰七石室内見今大蔵仍<lb/>
　未及半有通理大師經林㧞秀名實俱髙教風一扇<lb/>
　草偃八紘其餘徳業俱載寳峰本寺遺行碑中師於<lb/>
　茲山寓宿有續造念興無縁慈為不請友至大安九<lb/>
　年正月一日遂於茲寺放開戒壇士庶道俗入山受<lb/>
<pb n="KR2a0034_WYG_014-23a"/>
　戒叵以數知方盡暮春始得終罷所獲錢施及萬鏹<lb/>
　付門人右街僧錄通慧圓照大師善定校勘刻石石<lb/>
　類印板背面俱用鐫經兩紙至大安十年錢已盡功<lb/>
　且止碑四千八十片經四十四帙題名目錄刻如左<lb/>
　未知後代誰更繼之又有門人講經沙門善鋭念先<lb/>
　遺風不能續扇經碑未蔵或有殘壊與定師共議募<lb/>
　功至天慶七年於寺内西南隅穿地為穴道宗皇帝<lb/>
　所辦石經大碑一百八十片通理大師所辦石經小<lb/>
<pb n="KR2a0034_WYG_014-23b"/>
　碑四千八十片蔵瘞地穴之内上築䑓砌磚建塔<lb/>
　一座刻文標記石經所在　于奕正天下金石志曰<lb/>
　雲居寺續鐫石經記趙遵仁撰清寧四年　沙門智<lb/>
　光重脩雲居寺記曰應厯十四載寺主謙諷完葺一<lb/>
　寺結邑千人請右補闕瑯琊王公正作碑頃因兵火<lb/>
　遂至傷缺補闕子諸行宫都部置判官都官員外郎<lb/>
　賜紫金魚袋敦念先人遺跡出俸錢冄修以釋智光<lb/>
　乃考之執友也故命刋述勒之時睿徳神畧應運啟<lb/>
<pb n="KR2a0034_WYG_014-24a"/>
　化承天皇太后至徳廣孝昭聖皇帝御極之二十三<lb/>
　年統和乙已嵗八月丁丑朔十一日丁亥記　帝京<lb/>
　景物略曰房山縣西南四十里有山曰白帯山生<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>
　題草又曰<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>題山蔵石經者千年矣故曰石經山亦<lb/>
　曰小西天云　鶚案房山縣金為奉先縣元改房山<lb/>
　遼時未有縣地屬涿州白帯山即涿鹿山也王正碑<lb/>
　文已入文苑傳補<lb/>
　　范陽縣　涿州　范水<lb/>
<pb n="KR2a0034_WYG_014-24b"/>
　水經注云涿水出涿鹿山世謂之張公泉東北流逕<lb/>
　涿鹿縣故城王莽所謂禠陸也黄帝與蚩尤戰于涿<lb/>
　鹿之野留其民於涿鹿之阿即於是處　名勝志曰<lb/>
　范水在州西南水北曰陽范陽郡名以此<lb/>
　　固安縣　渾河<hi>補</hi>韓城　武陽城　法華寺　歸<lb/>
　　依寺　大師塔<hi>俱補</hi>
　蘓志臯固安縣志曰渾河在縣西二十餘里本桑乾<lb/>
　河又名漯河俗呼渾河亦曰小黄河以流濁故也源<lb/>
<pb n="KR2a0034_WYG_014-25a"/>
　出山西大同府馬邑縣東北十里桑乾山南經縣境<lb/>
　至武清縣小直沽與衞河合流入于海　水經注曰<lb/>
　固安東南逕韓城東詩韓奕章曰溥彼韓城燕師所<lb/>
　完王肅曰今涿郡方城縣有韓侯城世謂寒號非也<lb/>
　　固安縣志曰武陽城在縣西北燕昭王之所築也<lb/>
　　又曰法華寺在縣東二十五里石碣有云大遼國<lb/>
　燕京涿州固安縣萬春鄉皇臺里鄉貢進士張希顏<lb/>
　述考將仕郎試太子正字前守涿州司法㕘軍張鞏<lb/>
<pb n="KR2a0034_WYG_014-25b"/>
　書重熈間重修募縁碣有云時遷嵗暮隳殘螮蝀之<lb/>
　梁雨壊風摧打碎鴛鴦之瓦又云若抽鵞眼之資必<lb/>
　值龍華之㑹等語　又曰歸依寺在縣東北十八里<lb/>
　遼天慶七年立幢大師塔在東徐村遼奉聖州司候<lb/>
　判官給事郎試太子校書郎騎都尉蔡咨彦立碣有<lb/>
　進士焦山等字天慶元年建<lb/>
　　新城縣　白溝河　時承諫墓<hi>俱補</hi>
　程正惠公<hi>卓</hi>使金錄曰嘉定四年十二月二十三日<lb/>
<pb n="KR2a0034_WYG_014-26a"/>
　過白溝河昔與遼人分界又十里過大白溝河亦名<lb/>
　巨馬河　何濟新城縣志曰白溝河在縣南三十里<lb/>
　出山西代郡深山由涞水定興為　馬河至新城南<lb/>
　為白溝河即宋遼分界處　又曰時承諫墓在縣東<lb/>
　北二里本遼人金贈鎮東節度使兼侍中金李晏時<lb/>
　立愛墓志銘曰公父諱承諫積累巨萬發倉貸人毎<lb/>
　折其劵負郭沮洳常阻行路創石為梁人得平步善<lb/>
　慶攸鍾是生我公　鶚案金史時立愛傳承諫作承<lb/>
<pb n="KR2a0034_WYG_014-26b"/>
　謙誤<lb/>
　　歸義縣　易京　重脣魚<hi>俱補</hi>
　通典曰歸義縣漢易縣地公孫瓉于此置易京在今<lb/>
　縣南十八里又有巨馬水　涿州志曰重脣魚惟巨<lb/>
　萬馬河有之因此地魚重脣故名<lb/>
　易州髙陽軍上刺史　易水　黄金臺<hi>補</hi>燕子城<hi>補</hi>
　狼山　大寧山　樊館山<hi>補</hi>荆軻山<hi>補</hi>吟詩臺<lb/>
　五華樓<hi>補</hi>　福感寺<hi>補/</hi>　静覺寺<hi>補</hi>
<pb n="KR2a0034_WYG_014-27a"/>
　輿地廣記曰漢安故縣故城在今縣南易水所出燕<lb/>
　太子丹送荆軻入秦祖道於水上輒起為夀歌曰風<lb/>
　蕭蕭兮易水寒壯士一去兮不復還即此　戴銑易<lb/>
　州志曰黄金臺在州治東南四十里昔燕昭王師事<lb/>
　郭隗築臺置千金於上以延天下士士爭趨燕故號<lb/>
　黄金臺　周密癸辛雜識曰保定府之西有易州即<lb/>
　郭藥師起兵處在易水北州東南有故城土人號曰<lb/>
　燕子城　明一統志曰郎山在保定府城西北五十<lb/>
<pb n="KR2a0034_WYG_014-27b"/>
　里一名狼山其峯尖鋭如削皎然玉立　又曰大寧<lb/>
　山在易州西五十里中有大寧寺　冊府元龜曰劉<lb/>
　昫涿州人唐天祐中契丹䧟其郡昫被俘至新州逃<lb/>
　而獲免隠居上谷大寧山　林烇章易水志曰樊館<lb/>
　山在州西七里是樊於期授首處荆軻山在州西五<lb/>
　里昔燕丹尊軻上卿館此　潘自牧記纂淵海曰吟<lb/>
　詩臺在易州西大寧山五代馮道吟詩於此　明一<lb/>
　統志曰五華樓在易州治即燕候雲物臺遼聖宗嘗<lb/>
<pb n="KR2a0034_WYG_014-28a"/>
　御此樓書刺史馬質兵監趙質姓名于西壁　易水<lb/>
　志曰福感寺在州東一里遼統和二十八年建上中<lb/>
　下静覺寺在大寧山遼大安二年建<lb/>
　　涞水縣本漢道縣周大象十八年改涞水縣在<lb/>
　　州東四十里有涞水<lb/>
　易州志曰拒馬河在涞水縣治東一里許源出廣昌<lb/>
　涞山又東南至定興縣西與白澗河合又東至新城<lb/>
　縣界為白溝河又東注霸州合直沽入于海一名涞<lb/>
<pb n="KR2a0034_WYG_014-28b"/>
　水以其發源涞山得名非實有二也　髙士竒扈從<lb/>
　西廵日錄曰涞水縣城舊在拒馬河西北二里俗名<lb/>
　周城灣水經曰拒馬河出代郡廣昌縣涞山酈道元<lb/>
　注曰即涞水也　鶚案周城灣當即周大象中所改<lb/>
　城也<lb/>
　　容城縣　三臺城<hi>補</hi>
　記纂淵海曰三臺城在容城縣境昔燕魏分易水為<lb/>
　界築三臺以耀武<lb/>
<pb n="KR2a0034_WYG_014-29a"/>
　薊州尚武軍上刺史　<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>山　石門鎮　感化寺<lb/>
　獨樂寺　祐唐寺　韓氏賜田　芹菜山<hi>俱補</hi>
　夢溪筆談曰予使遼至古契丹界大薊茇如車葢中<lb/>
　國無此大者其地名薊恐其因此也如楊州冝楊荆<lb/>
　州冝荆之類荆或為楚楚亦荆木之别名也　熊相<lb/>
　薊州志曰<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>山一名<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>龍山在州西北二十五里髙<lb/>
　二十餘仞周百餘里勢磅礴而<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>桓因以名之山北<lb/>
　數峯陡絶林立如削曰紫葢曰宿猿尤為竒特最髙<lb/>
<pb n="KR2a0034_WYG_014-29b"/>
　者上<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>有二龍潭禱雨多應稍卑者曰中<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>東行十<lb/>
　餘里蔚然深秀恠石突起曰白崖日暮則山色蒼翠<lb/>
　嵐氣溶涇濛然如雨上有古寺七十餘所　方輿紀<lb/>
　要曰石門鎮在薊州東六十里山峽嶄絶壁立于中<lb/>
　洞門俗呼為石門口宋宣和五年遼蕭幹敗宋兵于<lb/>
　石門鎮遂䧟薊州　釋智樸<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>山志曰感化寺有遼<lb/>
　乾統七年碑漁陽南樸撰文沙門肅回書　又曰獨<lb/>
　樂寺在州治西南不知剏自何代至遼時重修有翰<lb/>
<pb n="KR2a0034_WYG_014-30a"/>
　林院學士承㫖劉成碑統和四年孟夏立石其文畧<lb/>
　曰故尚父秦王請談真大師入獨樂寺修觀音閣以<lb/>
　統和二年冬十月冄建上下両級東西五間南北八<lb/>
　架大閣一所中重塑十一面觀世音菩薩像　又曰<lb/>
　祐唐寺有統和五年碑知薊州軍事判官文林郎試袐<lb/>
　書省校書郎李仲宣撰文沙門徳麟書　元好問中<lb/>
　州集曰韓繼寧仕石晉為行軍司馬從出帝北遷居<lb/>
　析津曾孫知白仕遼為中書令孚為中書門下平章<lb/>
<pb n="KR2a0034_WYG_014-30b"/>
　事賜田<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>山遂為漁陽人　郭造鄉碣石叢譚曰薊<lb/>
　鎮三屯城東北二十五里為芹菜山遼進士馮唐卿<lb/>
　于山前結廬種芹自結故名<lb/>
　　漁陽縣　鮑丘水<lb/>
　桑欽水經曰鮑丘水從塞外来南過漁陽縣東又南<lb/>
　過潞縣西又南至雍奴縣北屈東入于海<lb/>
　　三河縣本漢臨朐縣地<lb/>
　王自謹三河縣志曰縣名三河以地近泃河鮑丘河<lb/>
<pb n="KR2a0034_WYG_014-31a"/>
　洳河三水也　京東考古錄曰一統志三河在漢臨<lb/>
　朐縣地今考二漢書並無臨朐縣唐書地理志幽州<lb/>
　范陽郡潞縣下云武徳二年置臨朐縣貞觀元年省<lb/>
　臨朐而薊州漁陽郡三河下云開元四年析潞縣置<lb/>
　故知本自一郡先分為臨朐後分為三河皆自唐非<lb/>
　漢也　鶚案明一統志之誤亦沿襲遼史耳<lb/>
　　玉田縣　無終山　燕昭王墓<hi>補</hi>徐無山<hi>補</hi>極樂<lb/>
　　院<hi>補</hi>
<pb n="KR2a0034_WYG_014-31b"/>
　太平寰宇記曰無終山一名翁田山又名隂山在漁<lb/>
　陽縣西北四里神仙傳云仙人白仲理者遼東人也<lb/>
　隠居無終山中和神丹又于山中作金五千斤以救<lb/>
　百姓又搜神記云無終山有陽翁玉田昔雍伯雒陽<lb/>
　人父母終塟于無終山上無水雍伯汲水作義漿行<lb/>
　者皆飲三年有一人就飲以石子一升遺之使于髙<lb/>
　平好地有石處種之有徐氏者為右北平著姓有女<lb/>
　人多求之不許雍伯試求徐以為狂乃云以白璧一<lb/>
<pb n="KR2a0034_WYG_014-32a"/>
　雙當即為婚雍伯至種玉處得五雙白璧徐氏大驚<lb/>
　即以女妻之　王大智玉田縣志曰燕昭王墓在無<lb/>
　終山九州記古漁陽北無終山上有昭王墓　薊州<lb/>
　志曰徐無山在玉田縣城東北二十里後漢田疇避<lb/>
　難于此開山圖載山出不灰之木生火之石　石邦<lb/>
　政豐潤縣志曰大天宫寺在城西遼清寧元年鹽監<lb/>
　張曰成創建有塔一十三級初名南塔院夀昌三年<lb/>
　賜額極樂院至金與宋修好行府悉寓于此天㑹五<lb/>
<pb n="KR2a0034_WYG_014-32b"/>
　年勅加大天宫寺　鶚案豐潤縣本玉田之泳濟務<lb/>
　大安初改豐潤<lb/>
　景州清安軍下刺史本薊州遵化縣　松亭山　獨<lb/>
　固門　石門峽　温泉　禪林寺<hi>俱補</hi>
　張杰遵化縣志曰松亭山邑東北一百二十里多古<lb/>
　松其峯下削腰有洞髙二丈餘深倍之　水經注曰<lb/>
　沽水南出峽岸有二城世謂之獨固門以其藉嶮慿<lb/>
　固易為依据両壁昇聳踈通若門故得是名也　名<lb/>
<pb n="KR2a0034_WYG_014-33a"/>
　勝志曰獨固門一名龍門在縣南十里上合下開開<lb/>
　處髙六丈許水自懸崖傾瀉而下觸石成井奔盪之<lb/>
　聲轟然若雷　松亭行記曰石門峽在遵化縣西五<lb/>
　十里有石將軍在峽西髙三丈水經注云灅水又東<lb/>
　南逕石門峽山髙嶄絶壁立洞開俗謂之石門口漢<lb/>
　中平四年漁陽張純反殺右北平太守劉政五年遼<lb/>
　東太守楊紘興中郎將孟溢率公孫瓉討純戰于石<lb/>
　門大破之即此地　王存元豐九域志曰遵化縣福<lb/>
<pb n="KR2a0034_WYG_014-33b"/>
　泉山下水沸出温可燖雞旁引為池方平如鑑　遵<lb/>
　化縣志曰禪林寺邑東北二十五里姚秦𢎞始中僧<lb/>
　至道建稱雲昌寺遼重熈間僧志紀重修改今名<lb/>
平州遼興軍上節度　商為孤竹國　漢末公孫度㨿<lb/>
有傳子康孫淵<lb/>
　太平寰宇記曰孤竹城在今盧龍縣東殷之諸矦即<lb/>
　伯夷叔齊之國又按縣道記云孤竹城在肥如縣南<lb/>
　二十里史記謂齊桓公伐山戎北至孤竹又隋圖經<lb/>
<pb n="KR2a0034_WYG_014-34a"/>
　云孤竹城漢靈帝時遼西太守亷翻夢人曰孤竹君<lb/>
　之子伯夷之弟遼海漂吾棺槨聞君仁善願見覆蔵<lb/>
　明日水際見浮棺于津收之仍為改塟吏人嗤咲者<lb/>
　皆無疾而死今改塟所尚存祠在山下極嚴　永平<lb/>
　府志曰府西北二十里雙子山有孤竹長君塟馬鞭<lb/>
　山有少君墓又五里有次君墓即光和之重塟也<lb/>
　京東考古錄曰晉書平州禹貢冀州之域於州為幽<lb/>
　州界漢屬右北平郡後漢末公孫度自號平州牧及<lb/>
<pb n="KR2a0034_WYG_014-34b"/>
　其子康康子淵並㨿遼東魏分遼東昌黎元菟帯方<lb/>
　樂浪等郡國五置平州後還合為幽州咸寧二年分<lb/>
　昌黎遼東元莬帯方樂浪等郡國五置平州治昌黎<lb/>
　是則公孫度之平州乃遼東而咸寧所置之平州乃<lb/>
　栁城即昌黎也魏書營州領郡六其一曰昌黎晉分<lb/>
　遼東置領縣三其一曰龍城太平真君八年併栁城<lb/>
　昌黎棘城屬焉有堯祠榆頓城狼水隋書遼西郡統<lb/>
　縣一柳城本魏龍城縣開皇九年改為龍山縣十八<lb/>
<pb n="KR2a0034_WYG_014-35a"/>
　年改為栁城縣而平州之名則自魏更立于遼西魏<lb/>
　書平州領郡二其一曰遼西領縣三其一曰肥如獨<lb/>
　其于平州之下注云晉置治肥如城未甚詳明其曰<lb/>
　晉置者謂平州之名始立于晉也其曰治肥如城者<lb/>
　謂魏之平州治肥如也上下本不相蒙且如遼西郡<lb/>
　下注云秦置亦謂遼西之名立于秦也豈可以秦之<lb/>
　遼西亦治肥如乎以此例之可見矣隋唐二書並未<lb/>
　有誤至遼史于平州遼興軍下云漢末公孫度所㨿<lb/>
<pb n="KR2a0034_WYG_014-35b"/>
　有傳子康孫淵是誤以拓㧞氏之平州為公孫度之<lb/>
　平州矣灤州下亦云不知其時皆曹氏所有也<lb/>
　安喜縣　龍紀城<hi>補</hi>
　白夏遷安縣志曰龍紀城在縣北二十里周圍二百<lb/>
　四十步遼蕭后所築　鶚案遼安喜縣金大定中改<lb/>
　遷安初省入盧龍尋復置明初因之<lb/>
　灤州永安軍中刺史　黄洛城　灤河　俞兒　扶<lb/>
　蘓泉　長春淀<hi>補</hi>臨榆山　榆河　華嚴寺<hi>補</hi>　卑<lb/>
<pb n="KR2a0034_WYG_014-36a"/>
　家寺<hi>補</hi>偏凉亭<hi>補/</hi>馮唐鄉<hi>附</hi>
　許亢宗奉使行程錄曰第十一程自清州九十里至<lb/>
　灤州州處平地負麓面岡東行三里許亂山重叠形<lb/>
　勢險峻河經其間河面濶三百步亦控扼之所也水<lb/>
　極清泚臨河有大亭名曰濯清為塞北之絶　元混<lb/>
　一輿地要覧曰灤州古無之唐末安巴堅䧟平營劉<lb/>
　守光㨿幽州暴虐民不堪命多逃亡依安巴堅築此<lb/>
　以居之　太平寰宇記曰黄洛城殷諸矦之國　呉<lb/>
<pb n="KR2a0034_WYG_014-36b"/>
　曾能改齋漫錄曰竇苹新唐書音訓本紀灤河云灤<lb/>
　力宫切灤水出奚國都水諸書山海經並無此字惟<lb/>
　見于切韵又忠義列傳灤河云音欒今大遼平州東<lb/>
　臨灤河是也予按北鄙湏知大遼有灤州西至燕京<lb/>
　五百里有灤河縣西至灤州四十里平州西至燕京<lb/>
　八百里以此見灤河縣在平州之西竇以為在東非<lb/>
　也　鶚案灤州所統遼史止義豐馬城石城三縣並<lb/>
　無灤河北鄙湏知誤也　松亭行紀曰按灤水前皆<lb/>
<pb n="KR2a0034_WYG_014-37a"/>
　無名禹貢夾右碣石入于河注云其水如遼濡滹易<lb/>
　皆中髙不與河通故必自北海然後能逹河也漢地<lb/>
　里志遼西肥如縣注元水東入濡水濡水南入海陽<lb/>
　顔師古曰濡音乃官反遼史黄洛水北出盧龍山南<lb/>
　流入于濡水而五音集䪨則云濡水名一作渜在遼<lb/>
　西肥如海陽又云濡奴官切葢音灤也方氏通雅亦<lb/>
　云濡水音乃官反今字書韵書失此音据此則今水<lb/>
　有灤而無濡且渜灤字形相類古或通用而然耶<lb/>
<pb n="KR2a0034_WYG_014-37b"/>
　太平寰宇記曰卑耳溪隋圖經按管子云齊桓公北<lb/>
　伐孤竹未至卑耳之溪見一人長尺人物具焉冠右<lb/>
　袪衣走馬疾前仲曰登山之神有俞兒霸王之君興<lb/>
　而登山之神見且走馬前導也袪衣示前有水也右<lb/>
　袪衣從右方涉也至卑耳之溪有賛水者曰従左<lb/>
　方渉其深及冠右方涉其深至膝已涉桓公拜曰仲<lb/>
　父之聖至此　陳士元灤志曰甘泉在城西北十五<lb/>
　里味甘秦太子扶蘓築長城駐此飲水又名扶蘓泉<lb/>
<pb n="KR2a0034_WYG_014-38a"/>
　　又曰長春淀在州城西南一百二十里遼蕭太后<lb/>
　建長春行宫　太平寰宇記曰臨餘山本名臨榆山<lb/>
　音訛為餘有闗通内外之路在今盧龍縣東一百八<lb/>
　十里　灤志曰華嚴寺在城西五十里遼夀昌年建<lb/>
　卑家寺在城西南七十里乾統年建　又曰偏凉亭<lb/>
　在城東北五里横山頭灤河西岸乾統元年建　又<lb/>
　曰遼大安元年灤馮唐卿登進士<lb/>
　　馬城縣　樂安鎮<hi>補</hi>
<pb n="KR2a0034_WYG_014-38b"/>
　潘敦復樂亭縣志曰唐開元中置馬城縣在今治西<lb/>
　北遼于今治置樂安鎮仍屬馬城金大定末於樂安<lb/>
　鎮置樂亭縣<lb/>
　　石城縣　碣石<hi>補</hi>姜將軍斬蛟廟<hi>補</hi>
　太平寰宇記曰石城漢舊縣取碣石立如城以名之<lb/>
　秦始皇使燕人盧生求羨門刻碣石漢武帝登之望<lb/>
　海當山有大石如柱號曰天橋柱往往而見立於巨<lb/>
　海之内狀如人造然非人力所能成也　太平御覧<lb/>
<pb n="KR2a0034_WYG_014-39a"/>
　曰大碣石山在右北平驪城西南王莽改曰碣石也<lb/>
　漢昭帝亦嘗登之以望鉅海而勒其名于此宛轉有<lb/>
　石如甬道數十里當山頂望之大石如柱形往往而<lb/>
　見立於海中潮至及潮退不動不没不知深淺世名<lb/>
　之天橋柱豈昭指此以為碣石也　閻若璩潜邱劄<lb/>
　記曰前漢志右北平郡驪城縣有大碣石山後漢志<lb/>
　遼西郡臨渝縣有碣石山文潁漢書注碣石山在遼<lb/>
　西絫縣魏地地形志肥如縣有碣石山隋志盧龍縣<lb/>
<pb n="KR2a0034_WYG_014-39b"/>
　有碣石山唐志平州石城縣有碣石山明一綂志碣<lb/>
　石山在昌黎縣西北二十里諸縣或省或改則今之<lb/>
　盧龍撫寧昌黎及灤州界耳此山綿跨四地故班固<lb/>
　曰大碣石山今人第因天橋柱屬諸昌黎陋矣　永<lb/>
　平府志曰元張朂灤州石城廢縣姜將軍斬蛟廟碑<lb/>
　云後唐潞王從珂清泰間將軍鎮榆闗碣石之石城<lb/>
　縣坤方山曰唐麓趾曰唐溪臨溪形勢幽阻林壑踈<lb/>
　迤將軍卜城居之溪有蛟嵗為害奔雷走電激波溢<lb/>
<pb n="KR2a0034_WYG_014-40a"/>
　涯將軍領衆斬蛟於溪上民乃安後塟南山冡若髙<lb/>
　山至今民念功建廟將軍夫人有二男女各七配享<lb/>
　以上已誕日致祭元至元丙子繕祠壬午畢為記按<lb/>
　天賛之元破石城次年䧟平州置灤州以領之後唐<lb/>
　天成之元平州歸唐三年復䧟歸遼至清泰建元則<lb/>
　厯七年矣安有唐將軍敢鎮此地儻有之遼事也<lb/>
營州鄰海軍下刺史　前燕慕容皝徙都於此<lb/>
　京東考古錄曰史言慕容皝以栁城之北龍山之西<lb/>
<pb n="KR2a0034_WYG_014-40b"/>
　福徳之地乃營立宗廟宫闕命曰龍城一綂志栁城<lb/>
　在永平府西二十里龍山在府西四十里永平府舊<lb/>
　志栁城在昌黎縣西南六十里漢末為烏桓所㨿隋<lb/>
　置縣屬遼西郡唐置營州元省入昌黎為静安社二<lb/>
　説不同案唐書營州栁城郡下云城西四百八十里<lb/>
　有渝闗守捉城又云西北接奚北接契丹通典營州<lb/>
　栁城郡下云東至遼河四百八十里南至海二百六<lb/>
　十里北至契丹界五十里東南到安東府二百七十<lb/>
<pb n="KR2a0034_WYG_014-41a"/>
　里西南到北平郡七百里西北到契丹界七十里東<lb/>
　北到契丹界九十里而平州北平郡下云東至栁城<lb/>
　郡七百里至漁陽郡三百里東北到栁城郡七百里<lb/>
　是栁城在今之永平東北七百里而慕容氏之龍城<lb/>
　昌黎及魏以後之營州並在其地唐萬嵗通天元年<lb/>
　為契丹所䧟聖厯二年僑治漁陽開元五年又還治<lb/>
　栁城而今之昌黎乃昔之廣寧縣大定二十九年改<lb/>
　為昌黎名同而城異也遼史載興中府栁城為慕容<lb/>
<pb n="KR2a0034_WYG_014-41b"/>
　皝建都之地頗為詳偹元世祖至元七年十月己丑<lb/>
　降興中府為州以城圖按之當在今前屯衞之北但<lb/>
　唐書平州下云又有栁城軍永泰元年置葢唐時栁<lb/>
　城之城屢被䧟没移遷無常此其在平州者或即今<lb/>
　之静安社未可知然不可以永泰元年之栁城為古<lb/>
　之栁城也鶚案遼史既載慕容皝栁城於中京興中<lb/>
　府之下則平州所屬之營州栁城自屬唐時僑置之<lb/>
　名何得以復和龍之地混之乎明一統志及永平府<lb/>
<pb n="KR2a0034_WYG_014-42a"/>
　志之誤亦沿遼史<lb/>
　　廣寧縣漢栁城縣　梁忭<hi>附</hi>
　元豐九域志曰化外州河北路營州下都督栁城郡<lb/>
　領羇縻十四州栁城一縣　鶚案漢栁城當作唐栁<lb/>
　城　元好問遺山文集賛皇郡太君墓銘曰夫人姓<lb/>
　梁氏廣寧人曾太父忭遼祕書監<lb/>
　<lb/>
　<lb/>
<pb n="KR2a0034_WYG_014-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺巻十四<lb/>
</p>
<p>
</p>
  </div>
</body>
</text>
</TEI>
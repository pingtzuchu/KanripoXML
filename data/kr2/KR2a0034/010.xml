<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷十</head> <lb/>
    <p>
<pb n="KR2a0034_WYG_010-1a"/>
欽定四庫全書<lb/>
　遼史拾遺卷十<lb/>
　　　　　　　　　　　　　錢塘厲鶚　撰<lb/>
　本紀第二十一<lb/>
　　道宗一<lb/>
道宗孝文帝諱洪基字納琳小字察喇<lb/>
　侯延慶退齋閑雅録曰劉拱衛逺宣和初守祁州嘗<lb/>
　接伴北使有李處能者北朝故相李集之子號李狀<lb/>
<pb n="KR2a0034_WYG_010-1b"/>
　元家燕人之最以學著者處能謂逺云本朝道宗皇<lb/>
　帝好文先人每荷異眷嘗於九日進菊花賦次日賜<lb/>
　批答一絶句云昨日吟卿菊花賦碎剪金英作佳句<lb/>
　至今襟袖有餘香零落秋風吹不去　錢芳標蒓䰻<lb/>
　詞話云遼主得其臣所獻黄菊賦題其後云云元張<lb/>
　肎繼孟櫽括其詞寄蝶戀花曰昨日得卿黄菊賦細<lb/>
　剪金英題作多情句冷落西風吹不去袖中猶有餘<lb/>
　香度滄海塵生秋日暮玉砌雕闌落葉鳴疎雨江摠<lb/>
<pb n="KR2a0034_WYG_010-2a"/>
　白頭心更苦素琴猶寫幽蘭譜繼孟手書於卷予嘗<lb/>
　見之　陶宗儀書史㑹要曰遼道宗喜作字秦越大<lb/>
　長公主捨棠隂坊為大昊天寺帝為書碑及額今在<lb/>
　燕京舊城　晁以道嵩山集曰契丹主洪基以白金<lb/>
　數百兩鑄兩佛像銘其背曰願後世生中國<lb/>
清寧元年夏五月<lb/>
　東國通鑑曰文宗仁孝王九年夏五月契丹遣匡義<lb/>
　軍節度使耶律革崇禄卿陳顗來册王為守太師加<lb/>
<pb n="KR2a0034_WYG_010-2b"/>
　食邑五千户實封五百户仍賜車輅冠服圭劍等物<lb/>
　又遣利州刺史蕭禄來册王太子為三韓國公<lb/>
冬十二月丙申宋遣歐陽修等來賀即位<lb/>
　葉夣得石林燕語曰契丹既修兄弟之好仁宗初隆<lb/>
　緒在位于仁宗為伯故明肅太后臨朝生辰正旦契<lb/>
　丹皆遣使致書太后本朝亦遣報之猶弟婦通書於<lb/>
　伯母無嫌也至和二年宗真卒洪基嗣位宗真妻臨<lb/>
　朝則仁宗之弟婦也與隆緒時異衆議每遣使但致<lb/>
<pb n="KR2a0034_WYG_010-3a"/>
　書洪基使專達禮意其報亦如之最為得體　歐陽<lb/>
　發文忠公事迹曰至和二年先公奉使契丹使其貴<lb/>
　臣陳留郡王宗愿特哩衮大王宗熙北宰相蕭知足尚<lb/>
　父中書令晉王蕭孝友來押宴曰此非常例以卿名<lb/>
　重宗愿宗熙並契丹皇叔北宰相蕃官中最高者尚<lb/>
　父中書令晉王是皇太后弟送伴使耶律元寧言自<lb/>
　來不曽如此一併差近上親貴太臣押宴<lb/>
二年秋七月八月<lb/>
<pb n="KR2a0034_WYG_010-3b"/>
　契丹國志曰秋七月彗出紫㣲垣歴七星其色白長<lb/>
　丈餘　八月朔日食<lb/>
三年春三月冬十月<lb/>
　續資治通鑑長編曰嘉祐二年春三月乙未契丹遣<lb/>
　林牙左監門衛上將軍耶律防樞密直學士給事中<lb/>
　陳顗來求聖容戊戌右諫議大夫權御史中丞張昇<lb/>
　為回謝契丹使單州防禦使劉永年副之初契丹主<lb/>
　宗真送其像及隆緒畫像凡二軸求易真宗皇帝及<lb/>
<pb n="KR2a0034_WYG_010-4a"/>
　上御容既許之㑹宗真死遂寢至是契丹遣使再求<lb/>
　故命昇等諭令更持洪基畫像來即與之昇等至契<lb/>
　丹果欲先得聖容昇拆之曰昔文成弟也弟先兄于<lb/>
　禮為順今南朝乃伯父當先致恭契丹不能對以未<lb/>
　如其請夜載巨石塞驛門衆皆恐永年擲去之由是<lb/>
　世傳永年有神力　秋九月庚子契丹遺樞密使左<lb/>
　金吾衛上將軍蕭扈宣政殿學士禮部尚書吳湛來<lb/>
　再求御容且言當致洪基像　冬十月己酉翰林學<lb/>
<pb n="KR2a0034_WYG_010-4b"/>
　士工部郎中知制誥史館修撰胡宿為回謝契丹使<lb/>
　禮賔使李綬副之且許以御容約因賀正使置衣篋<lb/>
　中交致焉<lb/>
四年春正月壬申朔遣使報哀于宋<lb/>
　契丹國志曰太皇太后崩帝遣懷徳節度使蕭尚延<lb/>
　詣宋告哀宋仁宗發哀于内東門幄殿百官進名奉<lb/>
　慰輟視朝七日<lb/>
癸酉宋遣使奉宋主繪像來<lb/>
<pb n="KR2a0034_WYG_010-5a"/>
　邵愽聞見後録曰嘉祐二年秋契丹求仁宗皇帝御<lb/>
　容議者慮有厭勝之術帝曰吾待契丹厚必不然遣<lb/>
　御史中丞張昇遺之契丹主盛儀衛親出迎一見驚<lb/>
　肅再拜語其下曰真聖主也<lb/>
秋八月<lb/>
　契丹國志曰秋八月朔日食<lb/>
五年春正月<lb/>
　契丹國志曰春正月朔日食<lb/>
<pb n="KR2a0034_WYG_010-5b"/>
二月<lb/>
　東國通鑑曰文宗仁孝王十三年春二月遣告奏使<lb/>
　尚書工部員外郎崔奭珍如契丹<lb/>
六年春正月<lb/>
　契丹國志曰春正月大星隕東南有聲如雷<lb/>
七年夏四月<lb/>
　東國通鑑曰文宗仁孝王十五年契丹東京回禮使<lb/>
　檢校工部尚書蕭色實來<lb/>
<pb n="KR2a0034_WYG_010-6a"/>
夏六月<lb/>
　契丹國志曰六月朔日食四分　魏坤倚晴閣雜抄<lb/>
　曰燕京歸義寺遼刹也天王殿前一碑無撰人姓氏<lb/>
　額題彌陀邑特建起院碑文稱寺肇自清寧七年買<lb/>
　徐員外地遂為歸義寺備書寺基墻垣尋尺以及佛<lb/>
　像經藏之數碑隂首書疏主懴悔師守司徒純慧大<lb/>
　師賜紫沙門守臻本行僧録檢校司空精修大師賜<lb/>
　紫沙門智清次載邑衆姓名開府儀同三司守太尉<lb/>
<pb n="KR2a0034_WYG_010-6b"/>
　兼中書令豳國公劉二元開府儀同三司兼侍中開<lb/>
　國公趙徽建雄軍節度使開國公劉需諫議馬子詮<lb/>
　尚書張挺中舍李思缺秘書省校書郎劉文左班殿<lb/>
　直韓允右班殿直王規燕遼國妃劉蕭氏遼國夫人<lb/>
　鄭杜氏其餘邑首邑長邑正押司官印官副正副録<lb/>
　収録錢物名號不一又數十人　鶚按道宗加僧守<lb/>
　志守司徒見于咸雍二年加圓釋法鈞二僧守司空<lb/>
　見于咸雍六年觀此碑知加司徒司空者先有守臻<lb/>
<pb n="KR2a0034_WYG_010-7a"/>
　智清名器之濫從可知矣<lb/>
　本紀第二十二<lb/>
　　道宗二<lb/>
九年春三月辛未宋主禎殂<lb/>
　邵愽聞見後録曰仁宗皇帝崩遣使訃于契丹燕境<lb/>
　之人無逺近皆聚哭契丹主執使者手號慟曰四十<lb/>
　二年不識兵革矣　後山談叢曰仁宗崩訃于契丹<lb/>
　𦵏而來祭以黄白羅為錢他亦稱是<lb/>
<pb n="KR2a0034_WYG_010-7b"/>
咸雍元年夏四月<lb/>
　東國通鑑曰文宗仁孝王十九年夏四月契丹遣寧<lb/>
　逺軍節度使耶律寕益州管内觀察使丁文通來加<lb/>
　册王為守正保義四字功臣食邑三千户食實封三<lb/>
　百户賜九旒冠九章服玉圭玉册象輅衣襨匹段弓<lb/>
　箭鞍馬等物又遣利州管内觀察使耶律廸衛尉卿<lb/>
　麻晏加册王太子為兼侍中加特進賜九旒冠九章<lb/>
　服牙笏竹册革輅衣襨匹段鞍馬弓箭等物<lb/>
<pb n="KR2a0034_WYG_010-8a"/>
二年春三月壬午彗星見於西方<lb/>
　契丹國志曰春三月彗見西方庚申晨見于室本大<lb/>
　如月長七尺許壬午孛于畢如月至五日沒　九朝<lb/>
　編年備要曰治平三年契丹改號大遼<lb/>
三年夏六月辛亥宋以即位遣陳襄來報<lb/>
　陳襄古靈文集使還咸熙館道中作詩曰土曠人稀<lb/>
　使驛賖山中殊不䫫中華白沙有路鴛鴦泊芳草無<lb/>
　情妯娌花氊館夜燈眠漢節石梁秋吹動邊笳歸來<lb/>
<pb n="KR2a0034_WYG_010-8b"/>
　攬照㸔顔色斗覺霜毛兩髩加<lb/>
　　鶚按宋史藝文志陳襄國信語録一卷<lb/>
四年<lb/>
　宇文懋昭大金國志曰太祖武元皇帝阿古逹生于<lb/>
　遼咸雍四年戊申初在妊娠時骨重異常將生河水<lb/>
　為沸野獸盡嘷及生若有光照其室部落咸異之<lb/>
　本紀第二十三<lb/>
　　道宗三<lb/>
<pb n="KR2a0034_WYG_010-9a"/>
九年夏四月<lb/>
　契丹國志曰夏四月朔日食<lb/>
十年春三月<lb/>
　契丹國志曰春三月遼遣使蕭扈詣宋争河東地界<lb/>
　國書大略言河東路㳂邉増修戍壘起鋪舎侵入彼<lb/>
　界蔚應朔三州界内乞行毁撤别立界至等事宋神<lb/>
　宗面諭以三州地界俟差官與北朝職官就地頭檢<lb/>
　視定奪雄州外羅城今修已十三年即非創築又非<lb/>
<pb n="KR2a0034_WYG_010-9b"/>
　近事北朝既不欲如此更不令接續修築白溝館驛<lb/>
　亦俟差官檢視如有創盖樓宇箭忩等並令拆去屯<lb/>
　戍兵級並令抽囬國書亦云倘事由夙昔固難狥情<lb/>
　誠有侵踰何怯改正秋九月遼使蕭素冄詣宋議疆<lb/>
　事宋遣劉忱吕大忠與之共議于代州遼指蔚應朔<lb/>
　三州分水嶺土隴為界凡山皆有分水嶺相持不决<lb/>
六月戊辰親出題試進士<lb/>
　元好問遺山文集顯武將軍吳君阡表云君諱璋字<lb/>
<pb n="KR2a0034_WYG_010-10a"/>
　器玉姓吳氏石晉末有官獻州從少帝北行者又自<lb/>
　遼陽遷㤗州其子孫遂為長春人六世祖匡嗣遼開<lb/>
　府儀同三司同中書門下平章事陳國公五世祖昊<lb/>
　咸雍十年劉霄牓登科　蘓軾東坡題跋曰昔余與<lb/>
　北使劉霄㑹食霄誦僕詩云痛飲從今有幾日西軒<lb/>
　月色夜來新公豈不飲者耶　癸辛雜識曰金人天<lb/>
　㑹中皇子郎君破真定拘境内進士立試場禇承亮<lb/>
　字茂先宣和中已擢第至此匿不出軍中知其才遂<lb/>
<pb n="KR2a0034_WYG_010-10b"/>
　押付安國寺對䇿大抵以徽宗無道欽宗失信為問<lb/>
　舉人承風㫖極行詆毁茂先詣主文劉侍中云君父<lb/>
　之過豈臣子所宜言耶即揖而出劉為變色劉侍中<lb/>
　名霄遼咸雍中狀元怨宋人海上之盟故發此問<lb/>
太康元年春三月冬十月<lb/>
　陳振孫書録解題曰熙寧正旦國信録一卷天章閣<lb/>
　待制竇卞熙寧八年使遼所記　契丹國志曰春三<lb/>
　月遼復遣蕭禧賫國書詣宋以劉忱等迂誕為言宋<lb/>
<pb n="KR2a0034_WYG_010-11a"/>
　命沈括為報使詣遼靣議括尋於樞密院閲案牘得<lb/>
　契丹頃嵗地界書指古長城為分界今所争乃黄嵬<lb/>
　山相逺三十里其議遂決　冬十月彗出軨　東都<lb/>
　事畧曰熙寧七年遼遣蕭禧來言代北對境有侵地<lb/>
　請遣使同分畫神宗許之遣太常少卿劉忱為使秘<lb/>
　書丞吕大忠為副已而大忠丁家難有詔起復忱出<lb/>
　疆遼主又遣蕭禧來時劉忱吕大忠執不可與執政<lb/>
　知不可奪乃罷忱許大忠終制於是王安石曰將欲<lb/>
<pb n="KR2a0034_WYG_010-11b"/>
　取之必固與之以筆畫其地圖以天章閣待制韓縝<lb/>
　奉使盡舉與之盖東西棄地五百餘里　葉夣得石<lb/>
　林詩話曰元豐初遼人來議地界韓丞相玉汝自樞<lb/>
　密院都承㫖出分畫玉汝有愛妾劉氏將行劇飲通<lb/>
　夕旦作樂府詞留别翌日神宗已密知忽中批步軍<lb/>
　司遣兵為般家追送之玉汝初莫測所自乆之方知<lb/>
　其自樂府發也劉貢父玉汝姻黨即作小詞寄之以<lb/>
　戯云嫖姚不復顧家為誰謂東山乆不歸卷耳幸容<lb/>
<pb n="KR2a0034_WYG_010-12a"/>
　攜婉孌皇華何啻有光輝　韓元吉桐隂舊話曰契<lb/>
　丹使每嵗至中國索食料多不時珍異之物州縣撓<lb/>
　動莊敏公<hi>諱縝玉汝</hi>之使契丹入其境稍深則必索猪肉<lb/>
　及胃臟之屬從者莫能曉盖燕北第産羊俗不畜猪<lb/>
　驛司馳騎疲於奔命無日不加箠楚所以困之爾既<lb/>
　回程與送伴者飲率盡醉然公翊日乗騎如故初不<lb/>
　病酲也益取隨行大盃酌勸之伴者不能勝屢至委<lb/>
　頓臨别痛飲達旦及叙違馬上幾不能相揖後聞契<lb/>
<pb n="KR2a0034_WYG_010-12b"/>
　丹責伴者以失儀沙袋擊之至死<lb/>
二年<lb/>
　書録解顯曰接送伴語録一卷集賢校理沈季長熙<lb/>
　寧九年接送伴使耶律運所記<lb/>
三年<lb/>
　宋史神宗紀熙寧十年以蘇頌為遼主生辰使　張<lb/>
　舜民畫墁録曰熙寧中蘇子容使遼姚麟為副曰盍<lb/>
　載些小圑茶乎子容曰此乃供上之物疇敢與遼人<lb/>
<pb n="KR2a0034_WYG_010-13a"/>
　未幾有貴公子使遼廣貯團茶自爾遼人非團茶不<lb/>
　貴也常以二團易蕃羅一疋　鶚按蔡寛夫詩史曰<lb/>
　韓襄客者漢南女子為歌詩知名漢襄間孟浩然贈<lb/>
　詩曰只為陽臺夣裏狂降來教作神仙客襄客閨怨<lb/>
　詩曰連理枝前同設誓丁香樹下共論心先公熙寧<lb/>
　中迓契丹使成堯錫見遺衣服刺此聨於褁肚上其<lb/>
　下復刺丁香連理男女設誓之狀契丹重此句為佳<lb/>
　製<lb/>
<pb n="KR2a0034_WYG_010-13b"/>
四年夏六月<lb/>
　契丹國志曰夏六月朔日食東南有大星出如瓠𤓰<lb/>
　聲如雷其光燭地<lb/>
　本紀第二十四<lb/>
　　道宗四<lb/>
六年<lb/>
　契丹國志曰秋七月彗出太㣲垣<lb/>
八年<lb/>
<pb n="KR2a0034_WYG_010-14a"/>
　龎元英文昌雜録曰元英昨充元豐五年賀北國正<lb/>
　旦國信使行至神水驛苦風眩昏亂不記省隨行小<lb/>
　吏軰皆環坐以泣通一昔方稍安是年正旦接伴杜<lb/>
　刑部鉉至深澤縣界中咯血幾不可救劉右司摯充<lb/>
　賀同天節接伴㳂路病傷寒至滑州増劇然艾數百<lb/>
　肩輿以歸後數月方安一嵗中奉使者皆得疾危甚<lb/>
　殊可怪也　契丹國志曰八月朔日食隂雲不見<lb/>
九年秋八月高麗王徽薨　己巳以高麗王徽子三韓<lb/>
<pb n="KR2a0034_WYG_010-14b"/>
國公勲權知國事　冬十二月辛夘髙麗王韓國<lb/>
公王勲薨<lb/>
　東國通鑑曰王勲少有疾居廬哀毁疾益篤十月乙<lb/>
　未薨于䘮次母命國原公運即位于宣政殿遣侍御<lb/>
　史李資仁如遼告哀資仁至遼帝勅不許入京館<lb/>
　詔問二君連逝必有他故合奏實情資仁奏國公夙<lb/>
　有疾恙加以哀毁遂至大漸實無他故願留臣等特<lb/>
　遣使到本國究問臣若誣罔當服重罪語甚切直帝<lb/>
<pb n="KR2a0034_WYG_010-15a"/>
　出御城外氊殿引見慰諭<lb/>
十年春正月丙午復建南京奉福寺浮圖<lb/>
　朱彛尊日下舊聞載遼奉福寺佛頂尊勝陀羅尼石<lb/>
　幢記曰京師奉福寺懴悔主崇禄大夫檢校太尉純<lb/>
　彗大師之息化也附靈塔之巽位樹佛頂尊勝陀羅<lb/>
　尼幢廣丈有尺門弟子狀師實行以記為請大師諱<lb/>
　非濁字貞照俗姓張氏其先范陽人重熙初禮故守<lb/>
　太師兼侍中圓融國師為師居無何嬰腳疾乃遯遷<lb/>
<pb n="KR2a0034_WYG_010-15b"/>
　盤山敷課于白繖蓋每宴坐誦持常有山神敬侍尋<lb/>
　克痊八年冬有詔赴闕興宗皇帝賜以紫衣十八年<lb/>
　勅授上京管内都僧録秩滿授燕京管内左街僧録<lb/>
　屬鼎駕上仙驛徴赴闕今上以師受眷先朝乃恩加<lb/>
　崇禄大夫檢校太保次年加檢校太傅太尉師搜訪<lb/>
　闕章聿修睿典撰徃生集二十卷進呈上嘉歎乆之<lb/>
　親為帙引尋龕次入藏清寧六年鑾輿幸燕回次花<lb/>
　林師侍坐于殿靣受燕京管内懴悔主菩薩戒師明<lb/>
<pb n="KR2a0034_WYG_010-16a"/>
　年設壇于本寺懴受之徒不可勝紀九年四月示疾<lb/>
　告終于竹林寺即以其年五月移窆于昌平縣司空<lb/>
　豳國公仰師高躅建立寺塔并營是幢庶陵<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>有遷<lb/>
　而音塵不冺清寧九年五月講僧真延撰并書　周<lb/>
　篔析津日記曰廣恩寺遼之奉福寺也在白雲觀西<lb/>
　南地名栗園按遼史南京有栗園蕭韓家嘗典之疑<lb/>
　即此地也　高麗史世家曰宣宗元年夏四月遼遣勅<lb/>
　祭使益州管内觀察使耶律信慰問使廣州管内觀<lb/>
<pb n="KR2a0034_WYG_010-16b"/>
　察使耶律彦等甲戌祭文宗曰惟靈性極禮義之端<lb/>
　體涵中和之粹王爵馭貴早襲青社之封本神則仁<lb/>
　全賦東方之氣躬懷忠欵以力行述職貢而嵗至一<lb/>
　匡致主朝廷頼其勲千里于蕃生民受其賜方當拱<lb/>
　手以仰成何意上天之不遺聞訃悼懷輟朝增欷嗚<lb/>
　呼嵗隂不留人生如寄一千年時運之逢五十載君<lb/>
　臣之義遽藏夜<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>之舟難秘東國之器宜遄遣於軺<lb/>
　音俾徃申於奠禮魂兮有知歆此至意丁丑祭順宗<lb/>
<pb n="KR2a0034_WYG_010-17a"/>
　曰惟靈辰象純精嶽瀆秀氣慶發世國才為王臣甫<lb/>
　從英妙之年爰被寵嘉之命撫封日域述職天朝翊<lb/>
　戴輸勤開庇底乂方茂稱藩之績遽纒陟岵之憂議<lb/>
　以奪情俾其襲爵指軺騑之既駕聞驛訃之云來復<lb/>
　嗟殱良益用震悼舟<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>之不永乃人琹之遽亡言念<lb/>
　忠圖想見風矩臨遣輪馭徃陳尊觴冥神有知諒我<lb/>
　遐意<lb/>
大安元年冬十一月丙辰遣使册三韓國公王勲子運<lb/>
<pb n="KR2a0034_WYG_010-17b"/>
為高麗國王<lb/>
　東國通鑑曰宣宗思孝王運二年冬十一月遼遣保<lb/>
　静軍節度使蕭璋崇禄卿温嶠等來册王為特進檢<lb/>
　校太師兼中書令上柱國食邑一萬户食實封一千<lb/>
　户兼賜冠冕車馬圭印衣帯綵段等物<lb/>
二年夏六月秋七月<lb/>
　契丹國志曰夏六月有星如𤓰出文昌　秋七月朔<lb/>
　日食隂雲不見<lb/>
<pb n="KR2a0034_WYG_010-18a"/>
戊寅高麗遣使謝封册<lb/>
　東國通鑑曰宣宗思孝王三年五月遣知中樞院事<lb/>
　李子威謝册命又遣尚書右丞韓瑩告奏時遼欲於<lb/>
　鴨緑江將起𣙜場故請罷之<lb/>
　本紀第二十五<lb/>
　　道宗五<lb/>
三年<lb/>
　陸游老學菴筆記曰趙相挺之使遼方盛寒在殿上<lb/>
<pb n="KR2a0034_WYG_010-18b"/>
　遼主忽顧挺之耳愕然急呼小閹指示之俄持一小<lb/>
　玉盒子至盒中有藥色正黄塗挺之兩耳周匝而去<lb/>
　其熱如火既出殿門主客者揖賀曰大使耳若用藥<lb/>
　遲且拆裂缺落甚則全耳皆墮而無血扣其玉盒中<lb/>
　藥為何物乃不肯言但云此藥市中亦有之價甚貴<lb/>
　方匕直錢數千某軰早朝遇極寒即塗少許吏卒軰<lb/>
　則别有藥以狐溺調塗之亦效　鶚案趙挺之哲宗<lb/>
　朝出使遼史失載宋史又無年月因附于此<lb/>
<pb n="KR2a0034_WYG_010-19a"/>
四年秋九月冬十一月<lb/>
　東國通鑑曰宣宗思孝王五年九月遣太僕少卿金<lb/>
　先錫如遼乞罷鴨緑江𣙜場冬十一月先錫還自遼<lb/>
　回詔曰屢抗封章請停𣙜場諒惟細故詎俟繁辭適<lb/>
　議便宜況末創置務從安帖以盡傾輸釋乃深疑體<lb/>
　予至意<lb/>
五年春三月秋八月<lb/>
　苕溪漁隠叢話曰蘇子由奉使契丹寄子瞻云誰將<lb/>
<pb n="KR2a0034_WYG_010-19b"/>
　家集過幽都每被行人問大蘇莫把文章動蠻貊恐<lb/>
　妨談笑卧江湖澠水燕談録云張芸叟奉使大遼宿<lb/>
　幽州館中有題蘇子瞻老人行者聞范陽書肆亦刻<lb/>
　子瞻詩數十篇謂之大蘇集　陸嘉淑辛齊詩話曰<lb/>
　蘇子由為賀遼生辰國信使在元祐四年八月子瞻<lb/>
　有詩送之既至國人每問大蘇學士安否子由經涿<lb/>
　州寄詩曰誰將家譜到燕都識底人人問大蘇莫把<lb/>
　聲名動蠻貊恐妨他日卧江湖子瞻得詩次韵云氊<lb/>
<pb n="KR2a0034_WYG_010-20a"/>
　毳年來亦甚都時聞鴂舌問三蘇那知老病渾無用<lb/>
　欲向君王乞鑑湖聞曩時有刻石于使館者今無存<lb/>
　矣　蘇轍欒城集北使還論北邊政事劄子曰北朝<lb/>
　皇帝年顔見今六十然舉止輕健飲㗖不衰在位既<lb/>
　乆頗知利害與朝廷和好年深人人安居不樂戰闘<lb/>
　加以其孫燕王㓜弱頃年契丹大臣誅殺其父常有<lb/>
　求報之心故欲依倚漢人託附本朝為自固之計接<lb/>
　伴耶律恭燕京三司使王經副留守邢希古中京度<lb/>
<pb n="KR2a0034_WYG_010-20b"/>
　支使鄭顓之流皆言及和好咨嗟歎息以為自古所<lb/>
　無有又稱道北朝皇帝所以館待南使之意極厚有<lb/>
　接伴臣等都管一人未到帳下除翰林副使送伴副<lb/>
　使王可離帳下不數日除三司副使皆言縁接伴南<lb/>
　使之勞　契丹國志曰春三月晝有流星出西北<lb/>
　岳珂桯史曰承平時國家與遼歡盟文禁甚寛輅客<lb/>
　者徃來率以談謔詩文相娛樂元祐間東坡實膺是<lb/>
　選遼使素聞其名思以竒困之其國舊有一對曰三<lb/>
<pb n="KR2a0034_WYG_010-21a"/>
　光日月星凡以數言者必犯其上一字於是徧國中<lb/>
　無能屬者首以請于坡坡唯唯謂其介曰我能而君<lb/>
　不能亦非所以全大國之體四詩風雅頌天生對也<lb/>
　盍先以此復之介如言方共歎愕坡徐曰某亦有一<lb/>
　對曰四徳元亨利使睢盱欲起辯坡曰而謂我忘其<lb/>
　一雅謹閟而舌兩朝兄弟邦卿為外臣此同仁廟之<lb/>
　諱也使出不意大駭服自愧弗及迄白溝徃返齚舌<lb/>
　不敢復言他<lb/>
<pb n="KR2a0034_WYG_010-21b"/>
六年<lb/>
　王暐道山清話曰元祐五年先公為契丹賀正使契<lb/>
　丹主問范純仁今在朝否公曰純仁去年六月以觀<lb/>
　文殿學士知頴昌府又問何故教出外先公云純仁<lb/>
　病足不能拜暫令補外飬病爾又問吕公著如何外<lb/>
　補先公曰公著去年卒于位初不曽外補乃咨嗟曰<lb/>
　朝廷想見闕人先公曰見在召用舊人先是契丹主<lb/>
　聞先公言純仁以足疾外補乃回顧近立之人㣲笑<lb/>
<pb n="KR2a0034_WYG_010-22a"/>
　先公既北歸不敢以是載於語録嘗因便殿奏陳上<lb/>
　㣲語曰通書說與純仁未幾先公捐館舎八年純仁<lb/>
　再入相上首以此告之<lb/>
八年<lb/>
　劉跂暇日記曰元祐七年遼賀正使耶律廸卒于滑<lb/>
　州遼人倒縣其尸出滓穢口鼻中又以筆管刺皮膚<lb/>
　出水以白礬塗尸令瘦但令支骨以歸<lb/>
九年冬十月甲子宋遣使告其母曹氏哀即遣使弔祭<lb/>
<pb n="KR2a0034_WYG_010-22b"/>
　畫墁録曰元祐末宣仁聖烈太后上賔遼人遣使弔<lb/>
　祭回至滑州使死刳其中央以頭内孔中植其足又<lb/>
　取葉數百披搯徧體别造轂車方能行次年春予被<lb/>
　差報謝入蕃見其轍路深尺餘此蕃國貴人禮也賤<lb/>
　者則燔之以歸　又曰元祐末宇文昌齡聘契丹皇<lb/>
　城使張璪价焉張頺齡樞府難其行璪哀請故事死<lb/>
　於境外朝廷恩數甚渥遼人棺銀装枝三百兩既行<lb/>
　璪飲冷食生無忌昌齡戒之不納果病噤不納粥藥<lb/>
<pb n="KR2a0034_WYG_010-23a"/>
　至十許日既而三病三愈竟復命登對進前上靣哂<lb/>
　之退語近臣曰張璪生還奈何詣政事堂諸公大笑<lb/>
　至其家婦孫睥睨阿翁剗地又郤來也　老學菴筆<lb/>
　記曰王聖美子韶元祐末以大蓬送北客至瀛賜宴<lb/>
　罷有振武都頭卒不堪一行人須索忽操白刃入斫<lb/>
　聖美其子冐死直前䕶救中三刀左肩幾斷虞候卒<lb/>
　繼至傷者六人死者一人聖美腦及耳皆傷甚明日<lb/>
　不能與遼使相見告以冐風得疾遼使戲之曰曽服<lb/>
<pb n="KR2a0034_WYG_010-23b"/>
　花蘂石散否　鶚按以上二事皆元祐末不知係何<lb/>
　年聊附于此<lb/>
十年夏六月辛未宋遣使來謝弔祭<lb/>
　郡齋讀書志曰張浮休使遼録二卷皇朝元祐甲戌<lb/>
　春張舜民被命為回謝大遼弔祭使鄭介為副録其<lb/>
　徃返地里及話言也舜民字芸叟自號浮休居士<lb/>
　東都事畧曰舜民少慷慨善論事其使遼也見耶律<lb/>
　延禧為皇太孫因著論以所喜者名茶古畫音樂美<lb/>
<pb n="KR2a0034_WYG_010-24a"/>
　殊它日必有如張義潮挈十三州以歸當不四十年<lb/>
　見之　鶚按宋史宣仁太后以元祐八年九月崩遣<lb/>
　使告哀于遼十二月遼人遣使來弔祭遼史不書使<lb/>
　臣姓名宋史失書遣使報謝今据盡墁録及郡齋讀<lb/>
　書志知為張舜民舜民自云次年春被差入蕃則甲<lb/>
　戌為紹聖元年而晁氏以為元祐者悞<lb/>
是夏高麗國王運薨子昱遣使來告即遣使賻贈<lb/>
　東國通鑑曰宣宗思孝王十一年五月壬寅王薨元<lb/>
<pb n="KR2a0034_WYG_010-24b"/>
　子昱即位冬十二月遼勅祭使蕭遵烈副使梁祖述<lb/>
　問慰使蕭裭起復使郭人文等來勅祭使詣魂堂祭<lb/>
　宣宗慰問使傳詔於乾徳殿兼賜賻贈起復使亦於<lb/>
　乾徳殿𫝊詔起復為驃騎大將軍檢校太尉兼中書<lb/>
　令上柱國高麗國王食邑七千户食實封七百户<lb/>
　本紀第二十六<lb/>
　　道宗六<lb/>
壽隆二年<lb/>
<pb n="KR2a0034_WYG_010-25a"/>
　東國通鑑曰九月高麗右僕射參知政事樸寅亮卒<lb/>
　寅亮文詞雅麗宋熙寧中與金覲使宋所著尺牘表<lb/>
　狀及題咏宋人稱之至稱二公詩文號小華集遼嘗<lb/>
　欲過鴨緑江為界寅亮修陳情表曰普天之下既莫<lb/>
　非王土王臣尺地之餘何必曰我疆我理又曰歸汶<lb/>
　陽之舊田撫綏敝邑回長沙之拙袖抃舞昌辰遼帝<lb/>
　覽之寢其議卒諡文烈<lb/>
三年夏六月秋八月<lb/>
<pb n="KR2a0034_WYG_010-25b"/>
　契丹國志曰夏六月朔日食　秋八月彗星見西方<lb/>
　又曰秋八月彗出氐斜指天井天市垣光芒三尺餘越<lb/>
　三夕長丈餘埽尾星<lb/>
五年春三月<lb/>
　契丹國志曰春三月帝命蕭徳崇等齎國書詣宋見<lb/>
　宋哲宗跪言曰北朝皇帝告于南朝皇帝西夏早休<lb/>
　得即甚好哲宗答曰西人累年犯順理須討伐何煩<lb/>
　遣使徳崇等唯唯而退其國書畧云粤惟夏臺實乃<lb/>
<pb n="KR2a0034_WYG_010-26a"/>
　藩輔累承尚主迭受封王近嵗以來連表馳奏稱南<lb/>
　兵之大舉入西界以深圖懇求救援之師用濟攻伐<lb/>
　之難理當依允事貴解和蓋遼之於宋情重祖孫夏<lb/>
　之於遼義隆甥舅必欲兩全於保合豈知一失於綏<lb/>
　存而且于彼慶歴元豐中曽有報聞皆為止退寜謂<lb/>
　輙違先㫖仍事逺征儻蔽議以無從慮造端而有自<lb/>
　宋國報書曰惟西夏之小邦乃本朝之藩鎮曲加封<lb/>
　植俾獲安全雖於北嘗與婚姻之親而在南全居人<lb/>
<pb n="KR2a0034_WYG_010-26b"/>
　子之分含容寢乆變詐多端爰自累嵗以來無復事<lb/>
　上之禮賜以金繒而不已加之封爵而愈驕殺掠吏<lb/>
　民圍犯城邑推原罪惡在所討除聊飭邊防稍修武<lb/>
　備據守要害控扼奔衝輙于去嵗之冬復驅竭國之<lb/>
　衆來攻近寨凡渉兩旬自取死傷數以萬計糧盡力<lb/>
　屈衆潰宵歸更為詭誕之辭徃求援救之力狡獪之<lb/>
　甚於此可知采聼之間固應洞曉必謂深加沮郤乃<lb/>
　煩曲為勸和示以華緘將之聘幣禮雖形於厚意事<lb/>
<pb n="KR2a0034_WYG_010-27a"/>
　實異於前聞𬗟料雅懷誠非得已顧於信誓殊不相<lb/>
　闗惟昔興宗致書仁祖諭恊力蕩平之意深同謀外<lb/>
　禦之情至欲全除使無噍類謂有稽於一舉誠無益<lb/>
　於兩朝祖宗昭謀斯為善美子孫繼志其可弭忘今<lb/>
　者詳味縟辭有所未喻輒違先㫖諒不在兹<lb/>
六年秋七月<lb/>
　契丹國志曰秋七月熒惑犯房心<lb/>
冬十一月丙子召醫巫閭山僧志達設壇于内殿<lb/>
<pb n="KR2a0034_WYG_010-27b"/>
　蘇轍欒城集北使還論北邊政事劄子曰北朝皇帝<lb/>
　好佛法能自講其書每夏季輒令諸京僧徒及其羣<lb/>
　臣執經親講所在修蓋寺院度僧甚衆因此僧徒縱<lb/>
　恣放債營利侵奪小民民甚苦之　洪皓松漠紀聞<lb/>
　曰道宗末年阿古逹來朝以烏舍從與遼貴人䨇陸<lb/>
　貴人投瓊不勝妄行馬阿古逹憤甚拔小佩刀欲剚<lb/>
　之烏舍急以手握鞘阿古逹止得其柄杙撞其胷不<lb/>
　死道宗怒侍臣以其強悍咸勸誅之道宗曰吾方示<lb/>
<pb n="KR2a0034_WYG_010-28a"/>
　信以待逺人不可殺或以王衍縦石勒張守珪<lb/>
　赦安禄山終致後害為言亦不聴卒至叛遼用<lb/>
　烏實為謀主阿固達且死嘱其子固倫善待<lb/>
　之<lb/>
十一月庚申宋遣使來謝帝不豫<lb/>
　陸游家世舊聞曰楚公佃字農師使遼歸擕所得獾<lb/>
　狸至京師先君言猶記其状如大鼠而極肥腯甚畏<lb/>
　日偶為隙光所射輒死惟能糜肉一鼎之肉用此物<lb/>
<pb n="KR2a0034_WYG_010-28b"/>
　一臠投鼎中當即糜然遼人亦不以此為貴但謂味<lb/>
　珍耳楚公使遼時有小契丹執事甚謹亦能華言因<lb/>
　食夾子以食不盡與之拜謝而不食問其故曰将以<lb/>
　遺父母公喜更多與之且問識此何物也曰人言是<lb/>
　石榴意其言食留也又遼人負戴隨行物不用兵夫<lb/>
　但遇道上行者即驅従耳一日将就道忽遇一擔夫<lb/>
　前訴曰某是燕京進士不能負擔公為言遣之楚公<lb/>
　言南使過中京舊例有樂來迎則以束帛與之公以<lb/>
<pb n="KR2a0034_WYG_010-29a"/>
　十一月二十日至中京遼人作樂受帛自若也明旦<lb/>
　迓使輒止不行曰國忌行香公照案牘則國忌正二<lb/>
　十日也因移文問之曰去年昨日作忌今年今日作<lb/>
　忌何為不可葢利束帛故徙忌日耳又囘途送使聞<lb/>
　其主喪而不能作哀也但以墨滅幞頭之光行數日<lb/>
　既除服則佩服如常矣副使忘洗幞頭見者大笑公<lb/>
　平生待物以誠因從容與語使之洗副使亟謝<lb/>
　<lb/>
<pb n="KR2a0034_WYG_010-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷十<lb/>
</p>
<p>
</p>
  </div>
</body>
</text>
</TEI>
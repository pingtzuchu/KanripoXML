<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷二十三</head> <lb/>
    <p>
<pb n="KR2a0034_WYG_023-1a"/>
欽定四庫全書<lb/>
　遼史拾遺卷二十三<lb/>
　　　　　　　　　　　　　錢塘厲鶚　撰<lb/>
　國語解第四十六<lb/>
太祖紀<lb/>
　耶律氏　蕭氏<lb/>
　文昌雜録曰余嘗見樞密都承㫖張誠一説昔年使<lb/>
　北遼因問耶律蕭姓所起使人云昔天皇王問大臣<lb/>
<pb n="KR2a0034_WYG_023-1b"/>
　云自古帝王英武為誰耶其大臣對曰莫如漢高祖<lb/>
　又問將相勲徳孰為優對以蕭何天皇王遂姓耶律<lb/>
　氏譯云劉也其后亦錫姓蕭氏歐陽少師作五代史<lb/>
　乃曰天皇王安巴堅以其所居横帳地名為姓錫里<lb/>
　譯者謂耶律昔蕭翰為契丹大族其號阿巴本無姓<lb/>
　氏李崧為製姓名曰蕭翰於是姓蕭二者未知孰是<lb/>
　　契丹國志曰契丹都部族本無姓氏惟各以所居<lb/>
　地名呼之婚嫁不拘地里至安巴堅變家為國始以<lb/>
<pb n="KR2a0034_WYG_023-2a"/>
　王族號為横帳仍以所居之地名曰錫里著姓錫里<lb/>
　者上京東二百里地復賜后族姓曰蕭氏番法王族<lb/>
　惟與后族通婚更不限以尊卑其王族后族二部落<lb/>
　之家若不奉北主之命皆不得與諸部之人通婚若<lb/>
　諸部族彼此自相婚姻不拘此限故北番惟耶律蕭<lb/>
　氏二姓也<lb/>
　奚霫<lb/>
　劉昫舊唐書曰霫匈奴之别種也居于潢水北亦鮮<lb/>
<pb n="KR2a0034_WYG_023-2b"/>
　卑之故地其國在京師東北五千里東接靺鞨西至<lb/>
　突厥南至契丹北與烏羅渾接地周二千里四靣有<lb/>
　山環繞其境人多善射獵好以赤皮為衣縁婦人貴<lb/>
　銅釧衣襟上下懸小銅鈴風俗畧與契丹同有都倫<lb/>
　紇斤部落四萬户勝兵萬餘人<lb/>
　君基太一神<lb/>
　夣溪筆談曰十神太一一曰太一次曰五福三曰天<lb/>
　一太一四曰地太一五曰君基太一六曰臣基太一<lb/>
<pb n="KR2a0034_WYG_023-3a"/>
　七曰民基太一八曰大游太一九曰九氣太一十曰<lb/>
　十神太一唯太一最尊更無别名止謂之太一三年<lb/>
　一游後人以其别無名遂對大游而謂之小游太一<lb/>
　此出於後人悞加之京師東西太一宫正殿祠五福<lb/>
　而太一乃在廊廡甚為失序熙寧中營中太一宫下<lb/>
　太史考定神位時予領太史預其議論令前殿祠五<lb/>
　福而太一别為後殿各全其尊深為得體然君基臣<lb/>
　基民基避唐明帝諱改為棊至今仍襲舊名未曽改<lb/>
<pb n="KR2a0034_WYG_023-3b"/>
　正　玉海曰天寳三載十月十六日術士蘇嘉慶上<lb/>
　言請于京城置九宫壇壇一成三尺四陛其上依位<lb/>
　置小壇髙尺五東南曰招揺正東曰軒轅東北曰太<lb/>
　隂正南曰天一中央曰天符正北曰太一西南曰攝<lb/>
　提正西曰咸池西北曰青龍五數為中戴九履一左<lb/>
　三右七二四為上六八為下符於遁甲此九宫定位<lb/>
　也每嵗祭以四孟位隨嵗改謂之行棊自乾元後止<lb/>
　依本位遂不飛易　又曰黄帝九宫經<hi>隋志</hi>一卷又三<lb/>
<pb n="KR2a0034_WYG_023-4a"/>
　卷行棊經三卷<hi>鄭元注</hi>房氏行棊法一卷　章俊卿山<lb/>
　堂考索曰漢立太一祠即甘泉㤗畤也唐謂之太清<lb/>
　紫極宫宋謂之太一宫　顧炎武曰知録曰史記天<lb/>
　官書中宫天極星其星明者為太一常居封禅書亳<lb/>
　人繆忌奏祠太一方曰天神貴者太一太一佐曰五<lb/>
　帝此太一祠之所自起易乾鑿度曰太一取其數以<lb/>
　行九宫鄭元注曰太一者北辰名也下行八卦之宫<lb/>
　每四乃還于中央中央者地神之所居故謂之九宫<lb/>
<pb n="KR2a0034_WYG_023-4b"/>
　天數以陽出以陰入陽起于子陰起于午是以太一<lb/>
　下行九宫從坎宫始自此而坤宫又自此而震宫既<lb/>
　又自此而巽宫所行者過半矣還息于中央之宫既<lb/>
　又自此而乾宫自此而兌宫自此而艮宫自此而離<lb/>
　宫行則周矣上游息于太一之星而反紫宫行起於<lb/>
　坎宫終於離宫宋朝尤重太一之祠以太一飛在九<lb/>
　宫每四十餘年而一徙所臨之地則兵役不興水旱<lb/>
　不作在太平興國中太宗立祠于東南郊而祀之則<lb/>
<pb n="KR2a0034_WYG_023-5a"/>
　謂之東太一宫在天聖中仁宗立祠于西南郊而祀<lb/>
　之則謂之西太一宫在熙寧中神宗建集福宫而祀<lb/>
　之則謂之中太一宮　鶚案君基太一神沈括以為避<lb/>
　唐諱改為棊然漢時已有行棊飛棊之說又似不因<lb/>
　避諱而改矣鄭氏太一下行九宫之說即所云行棊<lb/>
　也<lb/>
太宗紀<lb/>
　林牙<lb/>
<pb n="KR2a0034_WYG_023-5b"/>
　江鄰幾雜志曰冀州城南張耳墓在送客亭契丹使<lb/>
　林牙者猶翰林學士不知張耳何代人也問知州王<lb/>
　仲平告之大使耶律防謝曰契丹家翰林學士名目<lb/>
　而已<lb/>
世宗穆宗紀<lb/>
　葉格戯<lb/>
　錢希白南部新書曰李郃為賀牧與妓人葉茂蓮江<lb/>
　行因撰骰子選謂之葉子咸通以來天下尚之　歸<lb/>
<pb n="KR2a0034_WYG_023-6a"/>
　田録曰葉子格者自唐中世以後有之唐人藏書皆<lb/>
　作卷軸其後有葉子其制似今䇿子凡文字有備檢<lb/>
　用者卷軸難數卷舒故以葉子寫之如吳彩鸞唐韻<lb/>
　李郃彩選之類是也骰子格本備檢用故亦以葉子<lb/>
　寫之因以為名爾唐世士人宴聚盛行葉子格五代<lb/>
　國初猶然　焦竑國史經籍志曰徧金葉子格一卷<lb/>
　新定徧金葉子格一卷撃蒙小葉子格一卷<hi>李後主妃周氏</hi>
　小葉子例一卷<lb/>
<pb n="KR2a0034_WYG_023-6b"/>
天祚紀<lb/>
　頭魚宴<lb/>
　演繁露曰燕北雜録載契丹興宗重熙年間衣制儀<lb/>
　衛打圍射鹿釣魚事于景祐五年十月撰進不書撰<lb/>
　人姓名而著其所從聞曰昔鄉人武珪在遼十餘年<lb/>
　以善歌𨽻帳下故能習遼事詳悉凡其所錄皆珪語<lb/>
　也達魯河釣牛魚遼地盛禮意慕中國賞花鈎魚然<lb/>
　非釣也鈎也此之所紀于道宗為清寧四年其甲子<lb/>
<pb n="KR2a0034_WYG_023-7a"/>
　則戊戍正月也達魯河東與海接嵗正月方凍至四<lb/>
　月而泮其鈎是魚也遼主與其母皆設次氷上先使<lb/>
　人於河上下十里間以毛網截魚令不得散逸又從<lb/>
　而驅之使集遼主帳其牀前預開氷竅四名為水眼<lb/>
　中眼透水旁三眼環之不透苐斵减令薄而已薄者<lb/>
　所以候魚而透者將以施鈎也魚雖水中之物若乆<lb/>
　閉於氷遇可出水之處亦必伸首吐氣故透水一眼<lb/>
　必可以致魚而薄不透水者將以伺眎也魚之將至<lb/>
<pb n="KR2a0034_WYG_023-7b"/>
　伺者以告遼主即遂於斵透眼中用䋲鈎擲之無不<lb/>
　中者既中遂縱䋲令去乆魚倦即曵䋲出之謂之得<lb/>
　頭魚頭魚既得遂相與出氷帳于别帳作樂上壽<lb/>
　周必大二老堂雜志曰賛寧物類相感志引博物志<lb/>
　云東海有牛魚其形似牛剥其皮懸之潮水至則毛<lb/>
　起退則毛伏今東牟有海牛島其牛無角足似龜長<lb/>
　丈餘尾若鮎云　鶚案王易燕北録云牛魚即鱘之<lb/>
　大者程大昌又以為牛魚似牛形葢祖賛寧之說其<lb/>
<pb n="KR2a0034_WYG_023-8a"/>
　實非也<lb/>
營衛志<lb/>
　鶚案遼史目録本紀後志首營衞次兵衞次地理次<lb/>
　歴象次百官次禮次樂次儀衛次食貨次刑罰表首<lb/>
　世表次皇子次公主次皇族次外戚次遊幸次部族<lb/>
　次屬國以下列傳今國語解帝紀下即次以禮樂志<lb/>
　以及百官營衛地理儀衛兵衛食貨刑法表次世表<lb/>
　于皇子之下列傳中又分諸功臣傳先後錯雜無倫<lb/>
<pb n="KR2a0034_WYG_023-8b"/>
　與目録逈殊今採陳士元諸史譯語有可補正者附<lb/>
　著于卷<lb/>
　伊囉斡<lb/>
　鶚案此條史誤在岱拉哈下<lb/>
　岱拉哈<lb/>
　鶚案此條史誤在彀烏寧下伊囉斡前<lb/>
　嘉們<lb/>
　鶚案此條史誤在學順徳哩本下<lb/>
<pb n="KR2a0034_WYG_023-9a"/>
　沽依<lb/>
　鶚案此條史誤在農古下<lb/>
　農古<lb/>
　鶚案此條史誤在沽依上<lb/>
　阿敦<lb/>
　鶚案此條史誤在沽依下<lb/>
　阿果<lb/>
　諸史譯語曰阿果者華言寛大也阿果一作阿思又<lb/>
<pb n="KR2a0034_WYG_023-9b"/>
　作阿厮<lb/>
　鶚案此條史作阿果寛大誤作實大<lb/>
　學順徳哩本<lb/>
　鶚案此條史誤作得失得本<lb/>
　托輝<lb/>
　諸史譯語曰奚托輝部門名托輝太祖㓕奚因其門<lb/>
　名置為托輝部　鶚案此條本在營衛志奚王部史<lb/>
　更載于地理志誤矣<lb/>
<pb n="KR2a0034_WYG_023-10a"/>
兵衛志<lb/>
　舒新軍<hi>案舒新舊作屬珊</hi>
　諸史譯語曰應天皇后從太祖征討所俘人户有技<lb/>
　藝者置之帳下為屬珊葢比珊瑚之寳云　鶚案史<lb/>
　文所俘人户有下缺四字今補全又属珊軍本在兵<lb/>
　衛志史更移之地理志誤矣<lb/>
禮樂志<lb/>
　鶚案史禮志下次樂志國語解合為一宜依史分别<lb/>
<pb n="KR2a0034_WYG_023-10b"/>
　勘箭<lb/>
　夣溪筆談曰大駕鹵簿中有勘箭如古之勘契也其<lb/>
　壯謂之雄牡箭其牝謂之闢仗箭熙寧中罷之<lb/>
　扎拉巴<lb/>
　燕北雜記曰二月一日番中蕭姓者請耶律姓者于<lb/>
　本家筵席番中呼此節為扎拉巴六月十八日耶律<lb/>
　姓却請蕭姓者亦名扎拉巴<lb/>
　卓帳<lb/>
<pb n="KR2a0034_WYG_023-11a"/>
　宣和畫譜曰胡瓌有平逺番部卓歇圖二毳幕卓歇<lb/>
　圖一<lb/>
儀衛志<lb/>
　果下馬<lb/>
　後漢書東夷傳曰濊貊屬樂浪有果下馬高三尺乘<lb/>
　之可於果樹下行　徐堅初學記曰濊國出果下馬<lb/>
　漢時獻之高三尺<lb/>
世表<lb/>
<pb n="KR2a0034_WYG_023-11b"/>
　蠕蠕<lb/>
　魏収魏書列傳曰蠕蠕東胡之苗裔也姓郁乆閭氏<lb/>
　始神元之末掠騎有得一奴髪始齊眉忘本姓名其<lb/>
　王字之曰木骨閭木骨閭者首禿也木骨閭與郁乆<lb/>
　閭聲相近故後子孫因以為字木骨閭既壯免奴為<lb/>
　騎卒穆帝時坐後期當斬亡匿廣漠谿谷間収合逋<lb/>
　逃得百餘人依純突鄰部木骨閭死子車鹿會雄建<lb/>
　始有部衆自號柔然世祖以其無知狀類于蟲故改<lb/>
<pb n="KR2a0034_WYG_023-12a"/>
　其號為蠕蠕<lb/>
諸功臣傳<lb/>
　鶚案史無功臣傳之目國語解功臣二字無據當作<lb/>
　列傳<lb/>
　龍錫金佩<lb/>
　諸史譯語曰太祖從兄達噶濟以本帳下蛇鳴命知<lb/>
　蛇語者珊蘇庫解之知蛇謂穴旁有金達噶濟掘之<lb/>
　乃得金以為帯名龍錫金　鶚案史文穴旁下缺八<lb/>
<pb n="KR2a0034_WYG_023-12b"/>
　字今補全<lb/>
　榾柮犀<lb/>
　周密雲烟過眼録曰伯幾云骨柮犀迺蛇角也其性<lb/>
　至毒而能解毒葉森于延祐庚申得骨柮犀刀靶二<lb/>
　來㸔其花紋如今市中所賣糖糕或有白㸃以手摸<lb/>
　之作岩桂香若摩之無香者偽物也　劉郁西使記<lb/>
　曰骨篤犀大蛇之角也解諸毒　慎懋官華夷鳥獸<lb/>
　考曰骨咄犀蛇角也其性至毒而能解毒蓋以毒攻<lb/>
<pb n="KR2a0034_WYG_023-13a"/>
　毒也故曰蟲毒犀唐書有古都國必其所産今人訛<lb/>
　為骨柮耳<lb/>
　堂印<lb/>
　劉攽漢官儀曰傳采堂印又曰金印紫綬<lb/>
　堂帖<lb/>
　夣溪筆談曰唐中書指揮事謂之堂帖子曽見唐人<lb/>
　堂帖宰相簽格如今之堂劄子也<lb/>
　<lb/>
<pb n="KR2a0034_WYG_023-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷二十三<lb/>
</p>
<p>
</p>
  </div>
</body>
</text>
</TEI>
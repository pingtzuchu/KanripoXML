<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷四</head> <lb/>
    <p>
<pb n="KR2a0034_WYG_004-1a"/>
欽定四庫全書<lb/>
　遼史拾遺卷四<lb/>
　　　　　　　　　　　　錢塘　厲鶚　撰<lb/>
　本紀第五<lb/>
　　世宗一<lb/>
世宗孝和莊憲皇帝諱阮小字烏雲<lb/>
　册府元龜曰永康王烏雲即東丹王之長子也後改<lb/>
　名聿善丹青精音樂五代史曰徳光死欒城烏雲<lb/>
<pb n="KR2a0034_WYG_004-1b"/>
　與趙延壽及諸大將等俱入鎮州延壽自稱權知軍<lb/>
　國事遣人求鎮州管鑰於烏雲烏雲不與延夀左右曰<lb/>
　契丹大人聚而謀者詾詾必有變宜避之今中國之兵<lb/>
　猶有萬人可以擊敵不然事必不成延壽猶豫不决<lb/>
　烏雲妻延壽以為妺五月朔旦烏雲召延壽及張礪<lb/>
　李崧馮道等置酒酒數行烏雲謂延壽曰妺自上國<lb/>
　來當一見之延壽欣然與烏雲俱入食頃烏雲出坐<lb/>
　笑謂礪等曰燕王謀反鎖之矣諸君可無慮也又曰<lb/>
<pb n="KR2a0034_WYG_004-2a"/>
　先帝汴州與我算子一莖許我知南朝軍國事昨聞<lb/>
　寢疾無遺命燕王安得自擅耶礪等罷去烏雲召延<lb/>
　壽廷立而詰之延壽不能對乃遣人監之而籍其家<lb/>
　貲烏雲宣徳光遺制曰永康王大聖皇帝之嫡孫人<lb/>
　皇王之長子可于中京即皇帝位中京契丹謂鎮州<lb/>
　也遣使者告哀於諸鎮烏雲為人雋偉亦工畫能飲<lb/>
　酒好禮士徳光嘗賜以絹數千匹烏雲散之一夕而<lb/>
　盡<lb/>
<pb n="KR2a0034_WYG_004-2b"/>
甲申次定州命天徳實格嘉哩等䕶梓宫先赴上京<lb/>
　資治通鑑曰契丹主烏雲以契丹主徳光有子在國<lb/>
　已以元子襲位又無舒嚕太后之命擅自立内不自<lb/>
　安初契丹主安巴堅卒於勃海舒嚕太后殺酋長及<lb/>
　諸將凡數百人契丹主徳光復卒於境外酋長諸將<lb/>
　惧死乃謀奉契丹主烏雲勒兵北歸契丹主以安國<lb/>
　節度使滿達為中京㽞守以前武州刺史髙奉明為<lb/>
　安國節度使晉文武官及士卒悉㽞於恒州獨以翰<lb/>
<pb n="KR2a0034_WYG_004-3a"/>
　林學士徐台符李澣及後宫宦者教坊人自隨已已<lb/>
　發真定　契丹主䘮至國舒嚕太后不哭曰待諸部<lb/>
　一如故則𦵏汝矣<lb/>
太后聞帝即位遣太弟魯呼率兵拒之<lb/>
　資治通鑑曰天福十二年<hi>漢主仍稱天福</hi>六月壬申契丹<lb/>
　舒嚕太后聞契丹自立大怒發兵拒之契丹主以<lb/>
　偉王為前鋒相遇於石橋初晉侍衛馬軍都指揮<lb/>
　使李彦韜從晉主北遷𨽻舒嚕太后麾下太后以<lb/>
<pb n="KR2a0034_WYG_004-3b"/>
　為排陣使彦韜迎降於偉王太后兵由是大敗契<lb/>
　丹主幽太后於安巴堅墓　胡嶠陷北記曰烏雲<lb/>
　及舒嚕戰於石橋葢沙阿之橋也南則姚家州北<lb/>
　則宣化館至西樓　五代史曰是嵗六月契丹國<lb/>
　母徙晉帝於宻州州去黄龍府西北一千五百里<lb/>
　行過遼陽二百餘里而國母為永康王所囚永康<lb/>
　王遣帝太后還止遼陽稍供給　册府元龜曰馮道<lb/>
　仕晉為相北敵入闕迴先留與李崧和凝文武百官<lb/>
<pb n="KR2a0034_WYG_004-4a"/>
　等在常山閏七月二十九日敵中有偽詔追崧令選<lb/>
　朝士十人赴木葉山行事元帥嘉哩召道等至帳前以<lb/>
　所欲諭之崧偶先至見其㫖懼形於色嘉哩將與朝<lb/>
　士齊遣之崧乃不候道與凝先出既而相遇帳門外<lb/>
　因與分手俱歸俄而李筠等縱火與敵交鬬鈹槊相<lb/>
　及是日道若齊至與嘉哩相見稍躊躇則悉為俘矣<lb/>
　論者以道在布衣有至行立公朝有重徳其陰報昭<lb/>
　感多此䫫也　資治通鑑曰滿逹貪猾殘忍民間有<lb/>
<pb n="KR2a0034_WYG_004-4b"/>
　珍貨美婦女必奪取之又捕村民誣以為盗披面抉<lb/>
　目斷腕焚炙而殺之欲以威衆常以其具自隨左右<lb/>
　懸人肝膽手足飲食起居於其間語笑自若出入或<lb/>
　被黄衣用乗輿服御物曰兹事漢人以為不可吾國<lb/>
　無忌也又以宰相員不足乃牒馮道判𢎞文館李崧<lb/>
　判史館和凝判集賢劉煦判中書其僣妄如此然契<lb/>
　丹或犯法無所容貸故市肆不擾常恐漢人妄去謂<lb/>
　門者曰漢有窺門者即斷其首以來滿達遣使督運<lb/>
<pb n="KR2a0034_WYG_004-5a"/>
　於洺州洺州防禦使薛懐讓聞帝入大梁殺其使者<lb/>
　舉州降帝遣郭從義將兵萬人㑹懐讓攻劉鐸於邢<lb/>
　州不克鐸請兵於滿達滿逹遣其將楊安及前義武<lb/>
　節度使李殷將干騎攻懐讓於洺州懐讓嬰城自守<lb/>
　安等縱兵大掠於邢洺之境契丹所㽞兵不滿二千<lb/>
　滿達令所司給萬四十人食收其餘以自入滿達常<lb/>
　疑漢兵且以為無用稍稍廢省又損其食以飼北兵<lb/>
　衆心怨憤聞帝入大梁皆有南歸之志前頴州防禦<lb/>
<pb n="KR2a0034_WYG_004-5b"/>
　使何福進控鶴指揮使太原李榮潜結軍中壯士數十<lb/>
　人謀攻契丹然畏契丹尚彊猶豫未發㑹楊衮楊安<lb/>
　等軍出契丹㽞恒州者纔八百人福進遂决計約以<lb/>
　擊佛寺鐘聲為號辛巳契丹主烏雲遣騎至恒州召<lb/>
　前威勝節度使兼中書令馮道樞宻使李崧左僕射<lb/>
　和凝等㑹𦵏契丹主徳光於木葉山道等未行食時<lb/>
　鐘聲發漢兵奪契丹守門者兵擊契丹殺十餘人因<lb/>
　突入府中李榮先據甲庫悉召漢兵及市人以鎧仗<lb/>
<pb n="KR2a0034_WYG_004-6a"/>
　授之焚牙門與契丹戰榮召諸將并力䕶聖左廂都<lb/>
　指揮使恩州團練使白再榮狐疑匿於别室軍吏以<lb/>
　佩刀决幕引其臂再榮不得已而行諸將繼至烟火<lb/>
　四起鼓譟震地滿達等大驚載寳貨家屬走保北城<lb/>
　八月壬午朔契丹自北門入勢復振漢民死者二千<lb/>
　餘人前磁州刺史李糓恐事不濟請馮道李崧和凝<lb/>
　至戰所慰勉士卒士卒見道等争自奮㑹日暮有村<lb/>
　民数千譟於城下欲奪契丹寳貨婦女契丹惧而北<lb/>
<pb n="KR2a0034_WYG_004-6b"/>
　遁滿達劉晞崔廷勲皆奔定州與義武節度使邪律<lb/>
　忠合忠即隆鄂特也　太平御覽引周史曰徐台符仕<lb/>
　晉為翰林學士中書舍人契丹之陷中原也台符從<lb/>
　廬帳北至于薊門及戎人内潰乃竄身南歸初台符<lb/>
　所乗馬好嘶鳴及自廬中回常露宿于草中馬騎連<lb/>
　羣經其左右而台符馬若箝其口然及行至漢地即<lb/>
　嘶鳴如故時人以為積善之所致也　鶚按太宗滅<lb/>
　晉自汴歸北從行者六人惟李澣事遼最久張礪旋卒<lb/>
<pb n="KR2a0034_WYG_004-7a"/>
　馮道李崧和凝㽞恒州徐台符隨烏雲至燕逃歸兹<lb/>
　備其始末云又有趙瑩馮玉從北遷亦卒于契丹而<lb/>
　瑩歸骨于汴<lb/>
天祿二年　夏四月<lb/>
　資治通鑑曰乾祐元年四月乙未契丹主如遼陽故<lb/>
　晉主與太后馮后皆謁見有辰努者契丹主之妻兄<lb/>
　也聞晉主有女未嫁詣晉主求之晉主辭以㓜後数<lb/>
　日契丹主使人馳取其女而去以賜辰努　何薳春<lb/>
<pb n="KR2a0034_WYG_004-7b"/>
　渚紀聞云晉出帝既遷黄龍府北主新立召與相見<lb/>
　帝因以金盌魚盆為獻金盌半猶是磁云是唐明皇<lb/>
　令道士葉法静治化金藥成㸃磁盌試之者魚盆則<lb/>
　一木素盆也方圓二尺中有木紋成二魚狀鱗鬛畢<lb/>
　具長五寸許若貯水用則雙魚隠然湧起頃之遂成<lb/>
　真魚覆水則宛然木紋之魚也至今句容人鑄銅為<lb/>
　洗名雙魚者用其遺製也<lb/>
二年　夏四月<lb/>
<pb n="KR2a0034_WYG_004-8a"/>
　周篔析津日記曰京師仙露寺明一統志寰宇通志<lb/>
　俱不載順天新舊志亦無之近菜市西居民掘地得<lb/>
　石匣乃遼世宗天祿三年所瘞中藏舍利無有也匣<lb/>
　如石槨而短小傍刻僧志愿記具書布施金錢姓名<lb/>
　記後有千人邑三字具列大遼皇帝皇后東明王夫<lb/>
　人永寜大王燕主大王國舅相公宣徽令主李可與<lb/>
　洛京㽞守侍中劉琋齊國夫人張氏男三司使道紀<lb/>
　衙院馬九故太師侍中趙思温男延照司徒李徹藥<lb/>
<pb n="KR2a0034_WYG_004-8b"/>
　師努華喜寺行仙馬知讓邑頭尼定徽㓜澄喜㜑舍<lb/>
　利六百三十三粒欽送到舍利一百一十粒　朱彛<lb/>
　尊吉金貞石志載釋志愿𦵏舍利佛牙石匣記畧曰<lb/>
　逹摩禪師逺渉流沙登雪嶺得釋迦舍利佛牙授與<lb/>
　先師先師諱清珦閩川人自㑹同五載仲秋賫舍利<lb/>
　佛牙到此於八年季春月蓂凋十一葉染疴而逝臨<lb/>
　遷化時將舍利佛牙付仙露寺講維摩經比邱尼定<lb/>
　徽建窣堵波尋具表奏聞大遼皇帝降宣頭一道錢<lb/>
<pb n="KR2a0034_WYG_004-9a"/>
　三百貫以充資助於天祿三年嵗次己酉四月十三<lb/>
　日安塟施主名具鐫于後<lb/>
四年　春二月　秋七月<lb/>
　五代史曰乾祐二年二月徙晉帝太后於建州自遼<lb/>
　陽東南行千二百里至建州節度使趙延暉避正寢<lb/>
　以館之去建州數十里外得地五十餘頃帝遣從行<lb/>
　者耕而食之明年三月太后寢疾無醫藥嘗仰天而<lb/>
　泣南望㦸手罵杜重威李守貞等曰使死者無知則<lb/>
<pb n="KR2a0034_WYG_004-9b"/>
　已若其有知不赦爾於地下八月疾亟謂帝曰我死<lb/>
　焚其骨送范陽佛寺無使我為邊地鬼也遂卒帝與<lb/>
　皇后宫人宦者東西班皆被髪徒跣扶舁其柩至賜<lb/>
　地焚其骨穿地而塟焉　資治通鑑曰漢乾祐三年<lb/>
　春二月晉李太后詣契丹主請依漢人城寨之例給<lb/>
　田自贍契丹主許之并晉主遷于建州<hi>建州南至燕京一千二百</hi>
　<hi>里</hi>未至安太妃卒于路遺令必焚我骨南向颺之庻<lb/>
　㡬魂魄歸逹於漢既至建州得田五十頃晉主令從<lb/>
<pb n="KR2a0034_WYG_004-10a"/>
　者耕其中以給食頃之述律王遣騎取晉主寵姫趙<lb/>
　氏聶氏而去述律王者契丹主徳光之子也　秋七<lb/>
　月晉李太后在建州卧病無醫藥惟與晉主仰天號<lb/>
　泣㦸手罵杜重威李守貞曰吾死不置汝戊午卒周<lb/>
　顯徳中有自契丹來者云晉主及馮后無恙其從者<lb/>
　亾歸及物故過半矣<lb/>
冬十月自將南伐攻下安平内丘束鹿等城<lb/>
　五代史曰烏雲卒萬騎攻邢州陷内丘契丹入冦常<lb/>
<pb n="KR2a0034_WYG_004-10b"/>
　以馬嘶為候其來也馬不甚嘶鳴而矛㦸夜有光又月<lb/>
　蝕敵衆皆懼以為凶雖破内邱而人馬傷死者大半<lb/>
五年春正月漢郭威弑其主自立國號周遣朱憲來告<lb/>
即遣使致良馬<lb/>
　五代㑹要曰周廣順元年正月太祖令左千牛衛將<lb/>
　軍朱憲徃修和好烏雲亦遣使尼古察報命獻良<lb/>
　馬四匹太祖復命尚書左丞田敏供奉官蔣光<lb/>
　銜命徃報聘四月田敏等回烏雲遣使碩羅<lb/>
<pb n="KR2a0034_WYG_004-11a"/>
　獻碧玉金鍍銀裹鞍㘘并馬四十匹　册府元龜曰<lb/>
　晉趙瑩為中書令敵陷京城虜主遷少帝於北塞瑩<lb/>
　與馮玉李彦韜俱從契丹永康王代立乃授瑩太子<lb/>
　太保周廣順初遣尚書左丞田敏報命于契丹遇瑩<lb/>
　幽州瑩得見華人悲悵不已謂田敏曰老身漂零寄<lb/>
　命于此近聞室家䘮逝弱子無恙䝉中朝皇帝倍加<lb/>
　存恤東京舊第本屬公家亦聞優恩特給善價老夫<lb/>
　至死無以報效於是南望稽首涕泗横流<lb/>
<pb n="KR2a0034_WYG_004-11b"/>
夏五月壬戌朔太子太傅趙瑩薨輟朝一日命歸𦵏于<lb/>
汴<lb/>
　五代史曰瑩從出帝北徙瑩事烏雲為太子太保瑩子<lb/>
　易則易從當其徙而北也與易從俱而易則㽞事漢<lb/>
　官至刑部郎中後瑩病將卒告于契丹願以尸還中<lb/>
　國契丹許之及卒遣易從䕶具䘮南歸太祖憐之贈<lb/>
　瑩太傳𦵏于華隂<lb/>
漢劉崇自立於太原六月為周所攻遣使稱姪乞援且<lb/>
<pb n="KR2a0034_WYG_004-12a"/>
求封冊<lb/>
　十國春秋曰乾祐四年春正月戊寅北漢世祖劉崇<lb/>
　即位于晉陽是時遼將潘實納稱君命遺書皇子承<lb/>
　鈞帝令承鈞復書言本朝淪亾紹襲帝位願循晉室<lb/>
　故事求援北朝許之二月丁巳遣使通事舍人李𧦬<lb/>
　使于遼乞兵為援三月甲戌至于遼遼主烏雲與帝<lb/>
　約為父子之國使伊喇美棱來報聘　五代史曰劉<lb/>
　旻遣宰相鄭珙致書烏雲稱姪皇帝以叔父事之烏<lb/>
<pb n="KR2a0034_WYG_004-12b"/>
　雲遣燕主舍音政事令高勲以册尊旻為大漢神武<lb/>
　皇帝妻為皇后烏雲性豪雋漢使者至輒以酒肉困<lb/>
　之珙素有疾烏雲強之飲一夕而以醉卒然烏雲聞<lb/>
　旻自立頗幸中國多故乃遣其貴臣舍音髙勲以自<lb/>
　愛黄騮九龍十二稻玉帶報聘　王保衡晉陽見聞<lb/>
　錄曰鄭珙既逹北廷北主恩禮周厚北俗以酒池肉<lb/>
　林為名雖不飲如韋曜輩者亦加灌注縱成疾無復<lb/>
　信之珙魅岸善飲惟無量之逼宴罷載歸一夕腐脇<lb/>
<pb n="KR2a0034_WYG_004-13a"/>
　於穹廬之氊堵間輿尸而復命<lb/>
秋七月　八月<lb/>
　十國春秋曰乾祐四年秋七月北漢翰林學士衛融<lb/>
　等詣遼謝册禮且請兵　册府元龜曰周廣順元年<lb/>
　八月契丹遣幽州教使曹繼筠䕶送宰相趙瑩䘮柩<lb/>
　至其家先是開運末敵䧟京城瑩與馮玉李彦韜俱<lb/>
　遷於北塞未㡬卒至是方歸其柩<lb/>
九年庚申朔自將南伐壬戌次歸化州察克反帝遇弑<lb/>
<pb n="KR2a0034_WYG_004-13b"/>
　契丹國志曰天祿五年九月北漢主自團柏攻周帝<lb/>
　欲引兵㑹之與酋長議於九十九泉諸部皆不欲南<lb/>
　帝強之行至新州之火神淀燕王舎音及偉王之子<lb/>
　大寜王烏蘇等率兵作亂弑帝<lb/>
　<lb/>
　<lb/>
　<lb/>
　遼史拾遺卷四<lb/>
</p>
<p>
</p>
  </div>
</body>
</text>
</TEI>
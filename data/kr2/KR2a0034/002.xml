<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷二</head> <lb/>
    <p>
<pb n="KR2a0034_WYG_002-1a"/>
欽定四庫全書<lb/>
　遼史拾遺卷二<lb/>
　　　　　　　　　　　　　錢塘厲鶚　撰<lb/>
　本紀第三<lb/>
　　太宗上<lb/>
太宗孝武恵文皇帝諱徳光字徳謹小字耀庫濟唐天<lb/>
復二年生神光異常<lb/>
　釋念常佛祖通載曰遼主徳光名耀庫濟姓劉氏安<lb/>
<pb n="KR2a0034_WYG_002-1b"/>
　巴堅第二子誕于大部落東牙帳生時黒雲覆帳火<lb/>
　光照耀有聲如雷及長雄傑有大志精騎射　契丹<lb/>
　國志曰帝嘗從太祖至西樓有赤光紫氣葢其上左<lb/>
　右異之<lb/>
天顯元年七月太祖崩皇后攝軍國事<lb/>
　資治通鑑曰天成元年八月丁亥契丹舒嚕后使少<lb/>
　子安圖少君守東丹與長子托雲奉契丹主之䘮將<lb/>
　其衆發扶餘城庚子幽州言契丹冦邉命齊州防禦<lb/>
<pb n="KR2a0034_WYG_002-2a"/>
　使安審通將兵禦之<lb/>
冬十月<hi>補</hi>
　資治通鑑曰天成元年冬十月庚子幽州奏契丹盧<lb/>
　龍莭度使盧文進來奔初文進為契丹守平州帝即<lb/>
　位遣閒使説之以易代之後無復嫌怨文進所部皆<lb/>
　華人思歸乃殺契丹戌平州者帥其衆十餘萬車帳<lb/>
　八千乗來奔　馬令南唐書曰唐明宗即位盧文進<lb/>
　自平州率衆数萬歸唐明宗以為義成軍莭度使居<lb/>
<pb n="KR2a0034_WYG_002-2b"/>
　嵗餘徙鎮威勝加同平章事入為上將軍出鎮昭義<lb/>
　徙安逺晋髙祖與契丹約為父子文進懼不能自安<lb/>
　天福元年冬送欵於烈祖烈祖以文進為天雄統軍<lb/>
　節度使文進身長七尺狀貎偉然自其奔契丹也數<lb/>
　引契丹攻掠幽薊虜其人民教契丹以中國織絍工<lb/>
　作無不備契丹由此益强同光中契丹數以輕騎出<lb/>
　入塞上攻掠幽趙人無寧嵗唐兵屯涿州嵗時饋運<lb/>
　自瓦橋闗至幽州嚴斥堠常苦抄奪為唐患者十餘<lb/>
<pb n="KR2a0034_WYG_002-3a"/>
　年皆文進為之也初文進攻新州不克夜走墜塹一<lb/>
　躍而出明日視之乃郡之黒龍潭也絶岸數丈深不<lb/>
　可測又嘗有大蛇徑至座間引首及膝文進取食飼<lb/>
　之而去由是自負反復南北終無挫衂焉　錢希白<lb/>
　南部新書曰盧文進陷契丹中嘗於無定河見人脛<lb/>
　骨一條大如柱長可七尺<lb/>
明年秋治祖陵畢<lb/>
　冊府元龜曰唐明宗天成二年幽州奏契丹王差人<lb/>
<pb n="KR2a0034_WYG_002-3b"/>
　持書求碑石欲為其父表其塟所<lb/>
冬十一月壬戌人皇王貝率郡臣請於后曰皇子大元<lb/>
帥勲望中外攸屬宜承大統后從之是日即皇帝位<lb/>
　資治通鑑曰契丹舒嚕后愛中子徳光欲立之至西<lb/>
　樓命與托雲俱乗馬立帳前謂諸酋長曰二子吾皆<lb/>
　愛之莫知所立汝曹擇可立者執其轡諸酋長知其<lb/>
　意争執徳光轡讙躍願事元帥太子后曰衆之所欲<lb/>
　吾安敢違遂立之為天皇王天皇王性孝謹母病不<lb/>
<pb n="KR2a0034_WYG_002-4a"/>
　食亦不食侍於母前應對或不稱㫖母揚眉視之輒<lb/>
　懼而趨避非復召不敢見也　五代㑹要曰天成二<lb/>
　年十一月又遣使美棱等二十餘人朝貢兼申和好<lb/>
　之意明宗命飛勝指揮使安念徳齎錦綺綾羅及金<lb/>
　花銀器寳裝酒器等賜之又賜其母舒嚕氏繡被一<lb/>
　張并寳裝瓔珞<lb/>
三年春三月乙丑獵松山唐義武軍節度使王都遣人<lb/>
以定州來歸唐主出師討之使來乞援命奚圖哩塔拉<lb/>
<pb n="KR2a0034_WYG_002-4b"/>
往救之<lb/>
　册府元龜曰王都為定州節度臨戎數年惟以慘虐<lb/>
　為務周元豹見之曰形若鯉魚難免刀几　資治通<lb/>
　鑑曰初義武軍節度使兼中書令王都鎮易定十餘<lb/>
　年自除刺史以下官租賦皆贍本軍及安重誨用事<lb/>
　稍以法裁制帝亦以都篡父位惡之時契丹數犯塞<lb/>
　朝廷多屯兵於幽易問大將往來都隂為之備浸成<lb/>
　猜阻都恐朝廷移之它鎮腹心和昭訓勸都為自全<lb/>
<pb n="KR2a0034_WYG_002-5a"/>
　之計都乃求昏於盧龍節度使趙徳鈞又知成徳節<lb/>
　度王建立與安重誨有隙遣使結為兄弟隂與之謀<lb/>
　復河北事故<hi>欲復如唐河北諸鎮世襲不輸朝廷貢賦不受朝廷徴發</hi>建立陽許<lb/>
　而密奏之都又以蠟書遺青徐潞益梓五帥離間之<lb/>
　又遣人説北面副招討使王晏球晏球不從乃以金<lb/>
　遺晏球帳下使圖之天成三年春二月癸巳晏球以<lb/>
　都反狀聞詔宣徽使張延朗與北面諸將議討之<lb/>
夏四月丙申塔拉敗唐將王晏球於定州唐兵大集塔<lb/>
<pb n="KR2a0034_WYG_002-5b"/>
拉請益師辛丑命特哩衮尼嚕古都統扎拉赴之<lb/>
　資治通鑑曰天成三年夏四月庚子詔削奪王都官<lb/>
　爵壬寅以王晏球為北面招討使權知定州行州事<lb/>
　以横海節度使安審通為副招討使以鄭州防禦使<lb/>
　張䖍釗為都監發諸道兵討定州是日晏球發兵攻<lb/>
　定州拔其北闗城都以重賂求救於契丹托諾五月<lb/>
　托諾以萬騎突入定州晏球退保曲陽都與托諾就<lb/>
　攻之晏球與戰於嘉山下大破之契丹以二千騎奔<lb/>
<pb n="KR2a0034_WYG_002-6a"/>
　還定州辛酉晏球聞契丹發兵救定州將大軍趣望<lb/>
　都遣張延朗分兵進保新樂延朗遂之真定畱趙州<lb/>
　刺史朱建豐將兵修新樂城契丹已自他道入定州<lb/>
　與王都夜襲新樂破之殺建豐乙丑王晏球張延朗<lb/>
　㑹於行唐丙寅至曲陽王都乗勝悉其衆與契丹五<lb/>
　千騎合萬餘人邀晏球於曲陽晏球集諸將令之曰<lb/>
　王都輕而驕可一戰擒也今日諸君報國之時也悉<lb/>
　去弓矢以短兵擊之囘顧者斬於是騎兵先進奮撾<lb/>
<pb n="KR2a0034_WYG_002-6b"/>
　揮劍直衝其陣大破之僵尸蔽野契丹死者過半餘<lb/>
　衆北走都與托諾得數騎僅免盧龍節度使趙徳鈞<lb/>
　邀擊契丹北走殆無孑遺<lb/>
秋七月壬子王都奏唐兵破定州塔拉死之尼嚕古扎拉<lb/>
　等數十人被執<lb/>
　資治通鑑曰秋七月壬戌契丹復遣其大特哩衮將<lb/>
　兵七千騎救定州王晏球逆戰於唐河北大破之甲<lb/>
　子追至易州時乆雨水漲契丹為唐所俘斬及陷溺<lb/>
<pb n="KR2a0034_WYG_002-7a"/>
　死者不可勝數　冊府元龜曰天成三年八月鎮州<lb/>
　趙徳鈞馳驛上言今月二日於府西契丹敗黨數千生<lb/>
　擒首領特哩衮等五十餘人接殺皆盡契丹強盛僅三<lb/>
　十年雄據北部諸蕃竄伏屢為邊患漢兵憚之是役<lb/>
　也曲陽之敗已失千騎唐河之陣兵號七千潰散之<lb/>
　後官軍襲殺人不暇食秋雨繼降溝渠汎溢泥濘莫<lb/>
　進人饑馬乏雜投村落所在村人持白挺擊之徳鈞<lb/>
　生兵接於要路惟竒峯嶺北有棄馬潜遁脱者數十<lb/>
<pb n="KR2a0034_WYG_002-7b"/>
　餘無噍類<lb/>
閏八月<hi>補</hi>
　資治通鑑曰閏月戊申趙徳鈞獻契丹俘特哩衮等諸<lb/>
　將皆請誅之帝曰此曹皆彼中驍將殺之則彼絶望<lb/>
　不若存之以紓邊患乃赦特哩衮其餘酋長悉置之<lb/>
　親衛餘六百人悉斬之契丹遣穆爾濟蘇等入貢初<lb/>
　盧文進來降契丹以蕃漢都提舉使張希崇代之為<lb/>
　盧龍節度使守平州遣親将三百騎監之希崇本書<lb/>
<pb n="KR2a0034_WYG_002-8a"/>
　生為幽州牙將沒於契丹性和易契丹稍親信之因<lb/>
　與其部曲謀南歸部曲泣曰歸固寢食所不忘也然<lb/>
　彼衆我寡柰何希崇曰吾誘其將殺之兵必潰此去<lb/>
　國主帳千餘里比其知而徴兵吾屬去逺矣衆曰善<lb/>
　乃先為穽實以石灰明日召契丹將飲醉并殺從者<lb/>
　投諸穽中其營在城北發兵攻之契丹衆皆潰去希<lb/>
　崇悉舉所部二萬餘口来奔詔以為汝州刺史<lb/>
　冊府元龜曰天成三年閏八月契丹平州刺史張希<lb/>
<pb n="KR2a0034_WYG_002-8b"/>
　崇殺其契丹首領以一城居人歸國命中使齎茶藥<lb/>
　接之<lb/>
四年春正月　二月<lb/>
　資治通鑑曰天成四年春正月王都托諾欲突圍走<lb/>
　不得出二月癸丑定州都指揮使馬讓能開門納官<lb/>
　軍都舉族自焚擒托諾及契丹二千人托諾至大梁斬<lb/>
　於市　五代史曰王晏球屯軍望都與王都及契丹<lb/>
　戰大敗之曲陽都及托諾得數騎遯去閉城不復出<lb/>
<pb n="KR2a0034_WYG_002-9a"/>
　初莊宗軍中闌得一男子愛之使冒姓名李繼陶養<lb/>
　于宫中以為子明宗即位安重誨以乞段徊徊亦惡<lb/>
　而逐之都使人求得之至是紿其衆曰此莊宗太子<lb/>
　也被以天子之服使巡城上以示晏球軍軍士識者<lb/>
　曰此繼陶也共詬之都居城中甲兵少惟以契丹二<lb/>
　千人守城共呼托諾為王屈身事之諸將有欲降者<lb/>
　都伺察嚴宻殺戮無虚日以故堅守經年天成四年<lb/>
　二月城破都與家屬皆自焚死<lb/>
<pb n="KR2a0034_WYG_002-9b"/>
夏四月　五月<lb/>
　資治通鑑曰夏四月契丹冦雲州五月契丹冦雲州<lb/>
　<hi>兩月之間再冦雲州者契丹主耶律徳光將西徙也</hi>
五年　冬十一月戊寅東丹奏人皇王浮海適唐<lb/>
　馬端臨文獻通考曰安巴堅卒長子東丹王托雲當<lb/>
　立其母舒嚕愛徳光徳光智勇素服諸部共希㫖請<lb/>
　立徳光托雲不得立長興元年自扶餘汎海奔唐契<lb/>
　丹時安巴堅時侵滅諸國稱雄北方及救王都為王<lb/>
<pb n="KR2a0034_WYG_002-10a"/>
　晏球所敗䘮其萬騎又失哈瑪爾等皆名將而舒嚕徳<lb/>
　光思念托雲由是卑辭厚幣數遣使聘中國因求歸<lb/>
　哈瑪爾䇿棱等唐輙斬其使而不報當此之時中國之<lb/>
　威㡬振距幽州七百里有渝闗東臨海北有兔耳覆<lb/>
　舟山山皆斗絶並海東北有路狹僅通車其旁地可耕<lb/>
　植唐時置東西狹西渌疇采磚長楊黄花紫䝉白狼<lb/>
　等戌以扼契丹於此戍兵常自耕食惟衣絮嵗給幽<lb/>
　州久之皆有田宅養子孫以堅守為己利自唐末幽<lb/>
<pb n="KR2a0034_WYG_002-10b"/>
　薊戍兵廢散契丹因得出䧟平營而幽薊之人嵗苦<lb/>
　冦鈔自涿州至幽州百里人迹斷絶轉餉常以兵䕶<lb/>
　送契丹多伏兵䀋溝以擊奪之莊宗之末趙徳鈞鎮<lb/>
　幽州於䀋溝置良鄉縣又於幽州東五十里築城皆<lb/>
　戌以兵及破哈瑪爾等又於其東置三河縣由是幽薊<lb/>
　之人始得耕牧而轉餉可通徳光乃西徙横帳居納<lb/>
　蘭泊出冦雲朔之間明宗患之以石敬瑭鎮河東總<lb/>
　大同彰國振武威塞等軍禦之應順清泰之間調發<lb/>
<pb n="KR2a0034_WYG_002-11a"/>
　饋餉逺近勞敝<lb/>
六年春三月　夏五月　秋九月<lb/>
　冊府元龜曰後唐長興二年三月辛酉中書門下奏<lb/>
　東丹王托雲逺汎滄波來歸皇化既服冠帶難無姓<lb/>
　名兼特哩衮等以力助王都罪同托諾爰從必死並<lb/>
　獲冄生毎預入朝各宜授氏庶使族編姓譜世荷聖恩<lb/>
　克符前代之規永慰逺人之望自托雲已下請别賜<lb/>
　姓名仍准本朝蕃官入朝例安排敕㫖付中書門下<lb/>
<pb n="KR2a0034_WYG_002-11b"/>
　商量聞奏敕㫖托雲宜賜姓東丹名慕華仍授光禄<lb/>
　大夫檢校太保安東都䕶兼御史大夫上柱國渤海<lb/>
　郡開國公食邑一千五百户充懐化軍節度瑞慎等<lb/>
　州觀察處置押蕃落等使其從慕華歸國部曲哈濟<lb/>
　宜賜姓罕名支塔瑪噶宜賜姓穆名順義薩喇宜賜<lb/>
　姓羅名實徳頁穆宜賜姓易名師徳誥里宜賜姓葢<lb/>
　名來賔仍授哈濟等五人歸化歸徳小將軍中郎將<lb/>
　先助托諾擒獲特哩衮官蕃名哈瑪爾宜賜姓狄名<lb/>
<pb n="KR2a0034_WYG_002-12a"/>
　懐惠相公官蕃名達哩宜賜姓列名知恩仍並授銀<lb/>
　青階檢校散騎常侍錫里官蕃名䇿棱宜賜姓原名<lb/>
　知感福郎宜賜姓服名懐造奚王副使扎實結宜賜<lb/>
　姓乞名懐有三人並授銀青階檢校太子賔客　又<lb/>
　曰長興二年五月癸亥青州上言有百姓過海北樵<lb/>
　採附得東丹王堂兄京尹知整書問慕華行止欲修<lb/>
　貢也閏五月青州進呈東丹國首領耶律伊濟書二<lb/>
　封　資治通鑑曰長興二年秋九月己亥更賜東丹<lb/>
<pb n="KR2a0034_WYG_002-12b"/>
　慕華姓名曰李賛華<lb/>
七年春三月　夏五月　秋七月<lb/>
　五代㑹要曰長興三年三月契丹遣使人徳勒賔進<lb/>
　馬三十匹求䇿稜歸國故也五月遣䇿古錫里隨其<lb/>
　使歸七月遣使都督禄進馬三十匹　資治通鑑曰<lb/>
　初契丹錫里䇿稜與特哩衮皆為趙徳鈞所擒契丹屢<lb/>
　遣使請之上謀於群臣徳鈞等皆曰契丹所以數年<lb/>
　不犯邊數求和者以此軰在南故也縱之則邊患復<lb/>
<pb n="KR2a0034_WYG_002-13a"/>
　生上以問冀州刺史揚檀對曰䇿稜契丹之驍將曏<lb/>
　助王都謀危社稷幸而擒之陛下免其死為賜已多<lb/>
　契丹失之如喪手足彼在朝廷數年知中國虛實若<lb/>
　得歸為患必深彼纔出塞則南面發矢矣恐悔之無<lb/>
　及上乃止五月己亥契丹使者徳勒賔辭歸國上曰<lb/>
　朕志在安邊不可不少副其求乃遣䇿古錫里與之<lb/>
　俱歸契丹以不得䇿稜自是數冦雲州及振武<lb/>
冬十一月<lb/>
<pb n="KR2a0034_WYG_002-13b"/>
　薛居正五代史曰長興三年冬十一月雲州奏契丹<lb/>
　主在黒榆林南納蘭泊治造攻城之具是後石敬瑭<lb/>
　鎮河東因契丹近在雲應遂資其兵力以取中國而<lb/>
　燕雲十六州之地遂皆為北方引弓之民　資治通<lb/>
　鑑曰長興三年冬十一月蔚州刺史張彦超本沙陀<lb/>
　人嘗為帝養子與石敬瑭有隙聞敬瑭為河東總管<lb/>
　舉城附於契丹契丹以為大同軍節度使<lb/>
九年春正月<lb/>
<pb n="KR2a0034_WYG_002-14a"/>
　冊府元龜曰唐閔帝應順元年春正月乙亥契丹使<lb/>
　都督穆蘭來朝獻馬四百駞十先是遣供奉官西方<lb/>
　璟入契丹復命故有是獻<lb/>
秋九月<lb/>
　資治通鑑曰唐廢帝清泰元年秋九月己未雲州奏<lb/>
　契丹入冦北面招討使石敬瑭奏自將兵屯百井以<lb/>
　備契丹辛酉敬瑭奏振武節度使楊檀擊契丹於境<lb/>
　上郤之<hi>檀後避明宗廟諱賜名光逺</hi>陳思小字錄曰楊光逺字徳<lb/>
<pb n="KR2a0034_WYG_002-14b"/>
　明小字阿檀沙陀部人也<lb/>
十年　夏五月　六月<lb/>
　資治通鑑曰清泰二年夏五月丙申契丹冦新州及<lb/>
　振武六月契丹冦應州　王仁裕玉堂閑話曰乙未<lb/>
　嵗契丹據河朔晉師拒於澶淵天下騷然疲於戰伐<lb/>
　翰林學士王仁裕奉使馮翊路由於鄭過僕射陂見<lb/>
　州民及軍營婦女填咽於道路皆執錯彩小旗子揺<lb/>
　於陂中不知其數詢其居人皆曰鄭人比家夢李衛<lb/>
<pb n="KR2a0034_WYG_002-15a"/>
　公云請多造旗幡置於陂中我見集得無數兵為中<lb/>
　原翦除戎冦所乏者旌旗耳是以家别獻此幡幟初<lb/>
　未之信以為妖言累旬月之間擊敗契丹及使廻過<lb/>
　其陂使僕者下馬訪於草際存者尚多<lb/>
十一年　秋七月丙申唐河東節度使石敬瑭為其主<lb/>
所討遣趙瑩因西南路招討盧不姑求救上白太后曰<lb/>
李從珂殺君自立神人共怒宜行天討時趙徳鈞亦遣<lb/>
使至河東復遣桑維翰來告急遂許興師<lb/>
<pb n="KR2a0034_WYG_002-15b"/>
　資治通鑑曰清泰三年三月辛卯以石敬瑭為天平<lb/>
　節度使以馬軍指揮使河陽節度使宋審䖍為河東<lb/>
　節度使甲午以建雄節度使張敬達為西北蕃漢馬<lb/>
　歩都部署趣敬瑭之鄆州敬瑭疑懼謀於將佐曰吾<lb/>
　之冄來河東也主上面許終身不代除今忽有是命<lb/>
　得非如今年千春節與公主所言乎我不興亂朝廷<lb/>
　發之安能束手死於道路乎今且發表稱疾以觀其<lb/>
　意若其寛我我當事之若加兵於我我則改圖耳掌<lb/>
<pb n="KR2a0034_WYG_002-16a"/>
　書記洛陽桑維翰曰主上初即位明公入朝主上豈<lb/>
　不知蛟龍不可縦之深淵邪然卒以河東復授公此<lb/>
　乃天意假公以制器明宗遺愛在人主上以庶孽代<lb/>
　之群情不附公明宗之愛壻今主上以反逆見待此<lb/>
　非首謝可免但力為自全之計契丹素與明公約為<lb/>
　兄弟今部落近在雲應公誠能推心屈節事之萬一<lb/>
　有急朝呼夕至何患無成敬瑭意遂决戊戌昭義節<lb/>
　度使皇甫立奏敬瑭反壬寅制削奪敬瑭官爵乙巳<lb/>
<pb n="KR2a0034_WYG_002-16b"/>
　以張敬達兼太原四面排陣使河陽節度使張彦琪<lb/>
　為馬歩軍都指揮使以保義節度使相里金為歩軍<lb/>
　都指揮使以右監門上將軍武廷翰為壕寨使丙午<lb/>
　以張敬達為太原四面兵馬都部署以義軍節度使<lb/>
　楊光逺為副部署丁未又以張敬達知太原行府事<lb/>
　以前彰武節度使髙行周為太原四面招撫排陣使<lb/>
　張敬達將兵三萬營於晉安鄉　契丹國志曰天顯<lb/>
　十一年夏五月唐以石敬瑭為天平節度使敬瑭拒<lb/>
<pb n="KR2a0034_WYG_002-17a"/>
　命謀叛唐發兵討之秋七月唐殺石敬瑭子弟四人<lb/>
　敬瑭令掌書記桑維翰草表稱臣於契丹且請以父<lb/>
　事之約事㨗之日割盧龍一道及雁門闗以北諸州<lb/>
　為獻契丹大喜復書許俟仲秋傾國赴援　冊府元<lb/>
　龜曰桑維翰自後唐末帝清泰三年為太原掌書記<lb/>
　時髙祖將起義頗慮孤壘無成憂不遑處維翰揚言<lb/>
　曰蝮蛇在手壯士觧腕今日朝廷待以匪人無復手<lb/>
　免之理但竭力自完萬一不濟契丹族帳在雲應朝<lb/>
<pb n="KR2a0034_WYG_002-17b"/>
　呼夕至何患無成髙祖釋然自是民請搆蕃軍者多<lb/>
　矣然闗防重叠去者多獲朝廷又以契丹性多疑必<lb/>
　不以髙祖单詞容易應副髙祖使有達契丹者報曰<lb/>
　仲秋吾傾寨奉援且牢守偹朝廷知之攻城頗急城<lb/>
　中知之慮難支久乃令小僕何福懇告蕃首時八月<lb/>
　末也蕃首曰北侯漸涼别無顧慮爾名曰福戰㨗之<lb/>
　繇數日出軍與何福俱來壬寅契丹至及髙祖建號<lb/>
　制授禮部侍郎知樞密院事尋改中書侍郎平章<lb/>
<pb n="KR2a0034_WYG_002-18a"/>
　事<lb/>
九月丁酉入雁門戊戌次忻州祀天地己亥次太原庚<lb/>
子遣使諭敬瑭曰朕興師逺來當即與卿破賊㑹唐將<lb/>
髙行周符彦卿以兵來拒遂勒兵陳於太原及戰佯為<lb/>
之郤唐將張敬達楊光逺又陳於西未成列以兵薄之<lb/>
而行周彦卿為伏兵所㫁首尾不相救敬達光逺大敗<lb/>
棄仗如山斬首數萬級敬達走保晉安寨<lb/>
　資治通鑑曰九月契丹主將五萬騎號三十萬自揚<lb/>
<pb n="KR2a0034_WYG_002-18b"/>
　武谷而南旌旗不絶五十餘里辛丑契丹至晉陽陳<lb/>
　於汾北之虎北口與唐騎將髙行周符彦卿合戰敬<lb/>
　瑭遣劉知逺出兵助之張敬達楊光逺安審琦以歩<lb/>
　兵陣於城西北山下契丹遣輕騎三千不被甲直犯<lb/>
　其陣唐兵見其羸争逐之至汾曲契丹涉水而去唐<lb/>
　兵循岸而進契丹伏兵自東北起衝唐兵㫁而為二<lb/>
　歩兵在北者多為契丹所殺騎兵在南者引歸晉安<lb/>
　寨契丹縱兵乗之唐兵大敗步兵死者近萬人騎兵<lb/>
<pb n="KR2a0034_WYG_002-19a"/>
　獨全敬達等收餘衆保晉安是夕敬瑭出北門見契<lb/>
　丹主契丹主執敬瑭手恨相見之晩敬瑭問曰皇帝<lb/>
　逺來士馬疲倦遽與唐戰而大勝何也契丹主曰始<lb/>
　吾自北來謂唐必㫁雁門諸路伏兵險要則吾不可<lb/>
　得進矣使人偵視皆無之吾是以長驅深入知大事<lb/>
　必濟也兵既相接我氣方鋭彼氣方沮若不乗此急<lb/>
　擊之曠日持乆則勝負未可知矣此吾所以亟戰而<lb/>
　勝不可以勞逸常理論也敬瑭甚歎伏<lb/>
<pb n="KR2a0034_WYG_002-19b"/>
癸卯圍晉安<lb/>
　冊府元龜曰九月契丹軍至張敬達大敗晉髙祖與<lb/>
　蕃衆期廹一夕而圍合自晉安營南門之外長百餘<lb/>
　里濶五十里布以氊帳用毛索懸之銅鈴而部伍多<lb/>
　畜犬以備警急營中嘗有夜遁者出則犬吠鈴動跬<lb/>
　步不能行焉自是敬達與麾下雜部曲五萬人馬萬<lb/>
　匹無繇四奔但見穹廬如岡阜相屬諸軍相顧色如<lb/>
　死灰　契丹國志曰九月敬瑭引契丹兵圍晉安唐<lb/>
<pb n="KR2a0034_WYG_002-20a"/>
　潞王大懼下詔親征至懐州問䇿於群臣吏部侍郎<lb/>
　龍敏請立李賛華為契丹主令天雄盧龍二鎮分兵<lb/>
　送之自幽州趨西樓朝廷露檄言之契丹必有内顧<lb/>
　之憂然後選募精鋭以擊之此亦解圍之一䇿也潞<lb/>
　王深以為然而執政恐其無成議竟不決潞王憂沮<lb/>
　日夕酣飲悲歌群臣或勸其北行則曰卿勿言石郎<lb/>
　使我心膽墮地<lb/>
初圍晉安分遣精兵守其要害以絶援兵之路而李從<lb/>
<pb n="KR2a0034_WYG_002-20b"/>
珂遣趙延夀以兵二萬屯團柏谷范延光以兵二萬<lb/>
屯遼州幽州趙徳鈞以所部兵萬餘由上黨趨延夀軍<lb/>
合勢進擊知此有備皆逗留不進<lb/>
　資治通鑑曰初趙徳鈞隂蓄異志欲因亂取中原自<lb/>
　請救晋安寨唐主命自飛狐踵契丹後鈔其部落徳<lb/>
　鈞請将契丹銀鞍直三千騎由土門路西入帝許之<lb/>
　趙州刺史北面行營都指揮使劉在明先將兵戍易<lb/>
　州徳鈞過易州命在明以其衆自隨在明幽州人也<lb/>
<pb n="KR2a0034_WYG_002-21a"/>
　徳鈞至鎮州以董温琪領招討副使邀與偕行又表<lb/>
　兵少湏合澤潞兵乃自吳兒谷趣潞州癸酉至亂柳<lb/>
　時范延光受詔將歩兵二萬屯遼州徳鈞又請與魏<lb/>
　博軍合延光知徳鈞合諸軍志趣難測表稱魏博兵<lb/>
　已入賊境無容南行數百里與徳鈞合乃止十一月<lb/>
　以趙徳鈞為諸道行營都統依前東北面行營招討<lb/>
　使以宣武節度使同平章事李周副之辛夘以劉延<lb/>
　朗為河東道南面行營招討副使趙延夀遇趙徳鈞<lb/>
<pb n="KR2a0034_WYG_002-21b"/>
　於西湯<hi>歐史作西唐薛史作西唐店</hi>以兵属徳鈞徳鈞志在併范<lb/>
　延光軍逗畱不進詔書屢趣之徳鈞乃引兵北屯圑<lb/>
　柏谷口<lb/>
丁夘召敬瑭至行在所賜坐上從容語之曰吾三千里<lb/>
舉兵而來一戰而勝殆天意也觀汝雄偉𢎞大宜受茲<lb/>
南土世為我藩輔遂命有司設壇晉陽偹禮冊命十一<lb/>
月丁酉冊敬瑭為大晉皇帝<lb/>
　資治通鑑曰十一月丁酉契丹主作冊書命敬瑭為<lb/>
<pb n="KR2a0034_WYG_002-22a"/>
　大晉皇帝自解衣冠授之築壇扵柳林是日即皇帝<lb/>
　位割幽薊瀛莫涿檀順新媯儒武雲應寰朔蔚十六<lb/>
　州以與契丹仍許嵗輸帛三十萬匹己亥制改長興<lb/>
　七年為天福元年<hi>此清泰元年也而以為唐明宗長興七年以潞王為篡也</hi>
閏月<lb/>
　資治通鑑曰閏月趙延夀獻契丹主所賜詔及甲馬<lb/>
　弓劒詐云徳鈞遣使致書扵契丹主為唐結好説令<lb/>
　引兵歸國其實别為密書厚以金帛賂契丹主云若立<lb/>
<pb n="KR2a0034_WYG_002-22b"/>
　已為帝請即以見兵南平洛陽與契丹為兄弟之國<lb/>
　仍許石氏常鎮河東契丹主自以深入敵境晋安未下<lb/>
　徳鈞兵尚强范延光在其東又恐山北諸州邀其歸<lb/>
　路欲許徳鈞之請帝聞之大懼亟使桑維翰見契丹<lb/>
　主説之曰大國舉義兵以救孤危一戰而唐兵瓦解<lb/>
　退守一柵食盡力窮趙北平父子不忠不信畏大國<lb/>
　之强且素蓄異志按兵觀變非以死殉國之人何足<lb/>
　可畏而信其誕妄之辭貪毫末之利棄垂成之功乎<lb/>
<pb n="KR2a0034_WYG_002-23a"/>
　且使晉得天下將竭中國之財以奉大國豈此小利<lb/>
　之比乎契丹主曰爾見捕䑕者乎不偹之猶或齧傷<lb/>
　其手况大敵乎對曰今大國已扼其㗋安能齧人乎<lb/>
　契丹主曰吾非有渝前約也伹兵家權謀不得不爾<lb/>
　對曰皇帝以信義救人之急四海之人俱屬耳目奈<lb/>
　何二三其命使大義不終臣竊為皇帝不取也跪於<lb/>
　帳前自旦至暮涕泣争之契丹主乃從之指帳前石<lb/>
　謂徳鈞使者曰我已許石郎此石爛可改矣<lb/>
<pb n="KR2a0034_WYG_002-23b"/>
甲子楊光逺安審琦殺敬達以降<lb/>
　資治通鑑曰晉安寨被圍數月髙行周符彦卿數引<lb/>
　騎兵出戰衆寡不敵皆無功芻糧俱竭削柹淘糞以<lb/>
　飼馬馬相啗尾鬛皆秃死則将士分食之援兵竟不<lb/>
　至張敬達性剛時謂之張生鐡楊光逺安審琦勸敬<lb/>
　達降於契丹敬達曰吾受明宗及今上厚恩為元帥<lb/>
　而敗軍其罪已大况降敵乎援兵旦暮至且當俟之<lb/>
　必若力盡勢窮則諸君斬吾首携之出降自求多福<lb/>
<pb n="KR2a0034_WYG_002-24a"/>
　未為晩也光逺目審琦欲殺敬達審琦未忍髙行周<lb/>
　知光逺欲圖敬達常引壯騎尾而衛之敬達不知其<lb/>
　故謂人曰行周毎踵余後何意也行周乃不敢隨之<lb/>
　諸將毎旦集於招討使營甲子髙行周符彦卿未至<lb/>
　光逺乗其無備斬張敬達首帥諸將上表降於契丹<lb/>
　契丹主素聞諸將名皆慰勞賜以裘㡌因戲之曰汝<lb/>
　軰亦大惡漢不用䀋醋啗戰馬萬匹光逺等大慚契<lb/>
　丹主嘉張敬達之忠命收𦵏而祭之謂其下及晉諸<lb/>
<pb n="KR2a0034_WYG_002-24b"/>
　將曰汝曹為人臣當效敬達也<lb/>
庚午僕射蕭庫克克齊奏趙徳鈞等諸援兵將遁詔夜發<lb/>
兵追擊徳鈞等軍皆投戈棄甲自相蹂踐擠於川谷者<lb/>
不可勝紀仍命皇太子馳輕騎據險要追及步兵萬餘<lb/>
悉降之辛未兵度團柏谷以酒肴祀天地俄追及徳鈞<lb/>
父子乃率衆降次潞州召諸将議皆請班師從之<lb/>
　資治通鑑曰帝以晉安既降與契丹主將引兵而南<lb/>
　欲畱一子守河東咨於契丹主契丹主令帝盡出諸<lb/>
<pb n="KR2a0034_WYG_002-25a"/>
　子自擇之帝兄子重貴父敬儒早卒帝養以為子貎<lb/>
　類帝而短小契丹主指之曰此大目者可也乃以重<lb/>
　貴為北京畱守太原尹河東節度使契丹以其將髙<lb/>
　模翰為前鋒與降卒偕進丁夘至圑柏谷與唐兵戰趙<lb/>
　徳鈞趙延壽先遁符彦饒張彦琦劉延朗劉在明繼<lb/>
　之士卒大潰相騰踐死者萬計壬申趙徳鈞趙延夀<lb/>
　南奔潞州唐敗兵稍稍從之其將時賽帥輕騎東遷<lb/>
　漁陽帝先遣昭義節度使髙行周還具食至城下見<lb/>
<pb n="KR2a0034_WYG_002-25b"/>
　徳鈞父子在城上行周曰僕與大王鄉曲敢不忠告<lb/>
　城中無斗粟可守不若速迎車駕甲戌帝與契丹主<lb/>
　至潞州徳鈞父子迎謁於髙河契丹主慰諭之父子<lb/>
　拜帝於馬首進曰别後安否王亦不與之言<hi>以其欲争為帝</hi>
　<hi>恨之也</hi>契丹主問徳鈞曰汝在幽州所置銀鞍契丹直<lb/>
　何在徳鈞指示之契丹主命盡殺之於西郊凡三千<lb/>
　人遂鎖徳鈞延夀送歸其國<lb/>
壬申特哩衮斡林牙徳勒賔來獻俘晉帝辭歸上與宴飲<lb/>
<pb n="KR2a0034_WYG_002-26a"/>
酒酣執手約為父子以白貂裘一廐馬二十戰馬千二<lb/>
百餞之命徳勒賔將五千騎送入洛臨别謂之曰朕畱<lb/>
此候亂定乃還耳<lb/>
　冊府元龜曰晉髙祖即位於晉陽改號天福元年車<lb/>
　駕將入洛閏十一月甲戌契丹主舉酒言於帝曰余<lb/>
　逺來赴義大事已成皇帝頃赴京都今已令大詳衮<lb/>
　勒兵相送至於河梁要過河者即多少任意余亦且<lb/>
　在此州俟京雒已定便當北轅執手相泣乆不能别<lb/>
<pb n="KR2a0034_WYG_002-26b"/>
　脱白貂裘以衣帝贈馬二十匹戰馬一千二百匹仍<lb/>
　誡曰子子孫孫無相忘焉　洛中紀異曰契丹主徳<lb/>
　光嘗晝寝夢一神人花冠美姿容輜軿甚盛自天而<lb/>
　下衣白衣佩金帶執金骨朶有異獸十二隨其後内<lb/>
　一黒色兎入徳光懐而失之神人語徳光曰石郎使<lb/>
　人喚汝汝湏去覺告其母忽之不以為異後復夢即<lb/>
　前神人也衣冠儀貎宛然如故曰石郎已使人來喚<lb/>
　汝既覺而驚復以告母母曰可命筮之乃召巫者筮<lb/>
<pb n="KR2a0034_WYG_002-27a"/>
　言太祖從西樓來言中國將立天皇要爾為助爾須<lb/>
　去未浹旬唐石敬瑭反於河東為後唐張敬達所敗<lb/>
　亟遣趙瑩持表重賂許割燕雲求兵為援契丹帝曰<lb/>
　我非為石郎興師乃奉天帝敕使也率兵十萬直至<lb/>
　太原唐師遂衂立石敬瑭為晉帝後至幽州城中見<lb/>
　大悲菩薩佛相驚告其母曰此即向來神人冠冕如<lb/>
　故但服色不同耳因立祠木葉山名菩薩堂徳光生<lb/>
　於癸夘年黒兎入懐此其兆也<lb/>
<pb n="KR2a0034_WYG_002-27b"/>
辛巳晉帝至河陽李從珂窮蹙召人皇王倍同死不從<lb/>
遣人殺之乃舉族自焚<lb/>
　王禹偁五代史闕文曰晉髙祖引契丹圍晉安寨降<lb/>
　楊光逺清泰帝至自覃懐京師父老迎帝於上東門<lb/>
　外帝垂泣不止父老奏曰臣等伏聞前唐時中國有<lb/>
　難帝王多幸蜀以圖進取陛下何不且入西川帝曰<lb/>
　本朝兩川節度皆用文臣所以元宗僖宗避冦幸蜀<lb/>
　今孟氏已稱尊矣吾何歸乎因慟哭入内舉族自焚<lb/>
<pb n="KR2a0034_WYG_002-28a"/>
　洛中紀異曰先是甲子歌至清泰三年丙申嵗云數<lb/>
　在五樓前又云但看八九月兵至口干原後大軍於<lb/>
　大原南五樓村前大戰至九月晉祖勾契丹至於城<lb/>
　下王師敗績至十一月北主遣蕃軍送晉祖歸洛陽<lb/>
　即兵至口干原之應也　資治通鑑曰己丑唐主命<lb/>
　河陽節度使萇從簡與趙州刺史劉在明守河陽南<lb/>
　城遂斷浮梁歸洛陽遣宦者秦繼旻皇城使李彦紳<lb/>
　殺昭信節度使李賛華於其第己夘帝至河陽萇從<lb/>
<pb n="KR2a0034_WYG_002-28b"/>
　簡迎降舟楫已具<hi>唐王雖斷河浮梁而萇從簡具舟楫以濟晉兵</hi>彰聖軍執<lb/>
　劉在明以降帝釋之使復其所唐主命馬軍都指揮<lb/>
　使宋審䖍步軍都指揮使符彦饒河陽節度使張彦<lb/>
　琪宣徽南院使劉延朗將千餘騎至白馬陂行戰地<lb/>
　<hi>白司馬陂也在洛陽北史逸司字</hi>有五十餘騎奔於北軍諸將謂審<lb/>
　䖍曰何地不可戰誰肯立於此乃還庚辰唐主又與<lb/>
　四將議復向河陽而將校皆已飛狀迎帝帝慮唐主<lb/>
　西奔遣契丹千騎扼澠池辛巳唐主與曹太后劉皇<lb/>
<pb n="KR2a0034_WYG_002-29a"/>
　后雍王重美及宋審琦等携傳國寳登元武樓自焚<lb/>
　皇后積薪欲燒宫室重美諌曰新天子至必不露居<lb/>
　它日重勞民力死而遺怨將安用之乃止王淑妃謂<lb/>
　太后曰事急矣宜且避匿以俟姑夫太后曰吾子孫<lb/>
　婦女一朝至此何忍獨生妹自勉之淑妃乃與許王<lb/>
　從益匿於毬場獲免是日晩帝入洛陽止於舊第唐<lb/>
　兵皆解甲待罪帝慰而釋之帝命劉知逺部署京城<lb/>
　知逺分漢軍使還營館契丹於天宫寺城中肅然無<lb/>
<pb n="KR2a0034_WYG_002-29b"/>
　敢犯者<lb/>
十二月<lb/>
　資治通鑑曰十二月辛酉朔帝如河陽餞大詳衮及<lb/>
　契丹兵歸國癸已詔贈李賛華燕王遣使送其喪歸<lb/>
　國<lb/>
十二年春正月丙辰次堆子口唐大同軍節度判官吳<lb/>
巒閉城拒命遣崔廷勲圍其城庚申上親征至城下諭<lb/>
之巒降<lb/>
<pb n="KR2a0034_WYG_002-30a"/>
　資治通鑑曰天福二年春二月戊子契丹主自上黨<lb/>
　過雲州天同節度使沙彦珣出迎契丹主畱之不使<lb/>
　還鎮節度判官吳巒在城中衆推巒領州事閉城不<lb/>
　受契丹之命契丹攻之不克應州馬軍都指揮使金<lb/>
　城郭崇威亦耻臣契丹挺身南歸契丹主過新州命<lb/>
　威塞軍節度使翟璋斂犒軍錢十萬緍契丹主勞翟<lb/>
　璋曰當為汝除代令汝南歸己亥璋表乞徴詣闕既<lb/>
　而契丹遣璋將兵討叛奚有功畱不遣璋鬰鬰而卒<lb/>
<pb n="KR2a0034_WYG_002-30b"/>
　　五代史曰吳巒字寳州鄆州盧縣人少舉明經不<lb/>
　中清泰中為大同沙彦珣節度判官晉髙祖起太原<lb/>
　召契丹為援契丹過雲州彦珣出城迎謁為契丹所<lb/>
　虜城中推巒主州事巒即閉門拒守契丹以兵圍之<lb/>
　髙祖入立以雲州入於契丹而巒猶守城不下契丹<lb/>
　圍之凡七月髙祖義巒所為乃以書告契丹使解兵<lb/>
　去髙祖召巒以為武寧軍節度副使諫議大夫復州<lb/>
　防禦使　鶚案巒後在出帝時大臣以巒前守雲中<lb/>
<pb n="KR2a0034_WYG_002-31a"/>
　不下遣巒代王令温守貝州契丹攻貝州城破投井<lb/>
　死遼史諭降之事非實<lb/>
戊寅朝於皇太后進珍玩為夀<lb/>
　資治通鑑曰趙徳鈞見述律太后悉以所齎寳貨并<lb/>
　籍其田宅獻之太后問曰汝近者何為往太原徳鈞<lb/>
　曰奉唐王之命太后指天曰汝從吾兒求為天子何<lb/>
　妄語邪又自指其心曰此不可欺也又曰吾兒將行<lb/>
　吾戒之云趙大王若引兵北向渝関須引歸太原不<lb/>
<pb n="KR2a0034_WYG_002-31b"/>
　可救也汝欲為天子何不先擊退吾兒徐圖之亦未<lb/>
　晩汝為人臣既負其主不能擊敵又欲乗亂邀利所<lb/>
　為如此何面目復求生乎徳鈞俯首不能對又問器<lb/>
　玩在此田宅何在徳鈞曰在幽州太后曰幽州今屬<lb/>
　誰曰屬太后太后曰然則又何獻焉徳鈞益慚自是<lb/>
　鬰鬰不多食踰年而卒張礪與延夀俱入契丹契丹<lb/>
　主復以為翰林學士<lb/>
二月　夏四月　六月<lb/>
<pb n="KR2a0034_WYG_002-32a"/>
　五代史曰天福二年春二月丁酉契丹使皇太子嘉<lb/>
　哩來夏四月丁亥趙瑩使於契丹辛夘契丹使宫苑<lb/>
　使李可興來　冊府元龜曰天福二年六月契丹使<lb/>
　額爾欽進馬二百匹人參貂䑕皮走馬木椀等物<lb/>
八月庚寅晉及太原劉知逺南唐李昪各遣使來貢<lb/>
　資治通鑑曰天福二年五月吳徐知誥用宋齊邱䇿<lb/>
　欲結契丹以取中國遣使以美女珍玩泛海修好契<lb/>
　丹主亦遣使報之<lb/>
<pb n="KR2a0034_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷二終<lb/>
</p>
<p>
</p>
  </div>
</body>
</text>
</TEI>
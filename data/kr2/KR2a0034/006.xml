<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷六</head> <lb/>
    <p>
<pb n="KR2a0034_WYG_006-1a"/>
欽定四庫全書<lb/>
　遼史拾遺卷六<lb/>
　　　　　　　　　　　　　錢塘厲鶚　撰<lb/>
　本紀第八<lb/>
　　景宗<lb/>
景宗孝成康靖皇帝諱賢字賢寧小字眀扆<lb/>
　契丹國志曰景宗諱眀計火神淀弑逆之時舎音害<lb/>
　世宗并及于后復求帝殺之帝時九歳御厨尚食劉<lb/>
<pb n="KR2a0034_WYG_006-1b"/>
　嘉哩以氊束之藏于積薪中由是得免及即位嬰風<lb/>
　疾多不視朝<lb/>
保寧元年　夏五月壬寅漢遣李匡弼劉繼文李元素<lb/>
等來賀<lb/>
　十國春秋曰北漢天㑹十三年五月遣李匡弼李元<lb/>
　素等如遼賀天清節按遼史有劉繼文然繼文尚留<lb/>
　契丹今不從　太平治迹統類曰開寳二年太祖親<lb/>
　征河東契丹兩道率衆來援一道攻石嶺關為何繼<lb/>
<pb n="KR2a0034_WYG_006-2a"/>
　筠所破一道攻定州為韓重贇擊敗之是秋涿州刺<lb/>
　史許周瓊來降上以周瓊為涿州刺史於是豐州刺<lb/>
　史王仲晏上言契丹日利月利等一十六族歸欵上<lb/>
　以其大酋領羅莽四人為懷化將軍魯斯八人為懷<lb/>
　化郎將餘八十五人為歸徳司戈<lb/>
二年春正月<lb/>
　十國春秋曰天㑹十四年春正月契丹歸漢使臣十<lb/>
　六人韓知璠歸國言漢庶事多梗而無輔臣政事令<lb/>
<pb n="KR2a0034_WYG_006-2b"/>
　趙髙勲亦言晉陽為父子國盡拘其使無謂也遂有<lb/>
　是命<lb/>
冬十一月<lb/>
　陳均九朝編年備要曰開寳三年冬十一月契丹六<lb/>
　萬騎㓂定州命田欽祚領兵禦之戰蒲城敵騎小却<lb/>
　乗勝至遂城敵圍之數日欽祚度城中糧少整兵開<lb/>
　南門突圍一角出是夕至保塞軍中不亡一矢北邉<lb/>
　傳言三千打六萬<lb/>
<pb n="KR2a0034_WYG_006-3a"/>
六年　春三月宋遣使請和遼以涿州刺史耶律昌為<lb/>
侍中與宋議和<lb/>
　孫逢吉職官分紀曰契丹于開寳七年涿州刺史<lb/>
　耶律琮以書遺雄州孫全興願講好于朝廷八年<lb/>
　遣欵附使克實克舒蘇奉書來聘自是乃通使<lb/>
　矣　太平治迹統類曰開寳七年耶律琮以書<lb/>
　遺知雄州孫全興曰琮受君命交于境外言則<lb/>
　非宜事有利於國家専之亦可南北兩地古今所同<lb/>
<pb n="KR2a0034_WYG_006-3b"/>
　曷嘗不世載歡盟時通贄幣往者晉氏後主政出<lb/>
　多門惑彼强臣忘我大義干戈以之日用生靈于是<lb/>
　罹災今兹兩朝本無纎隙若或交馳一介之使顯布<lb/>
　二君之心用息疲民重修舊好長為與國不亦休<lb/>
　哉琮以甚微敢干斯義逺希通晤洞垂鑒詳太祖<lb/>
　命全興以書答焉<lb/>
七年春三月<lb/>
　太平治迹統類曰開寳八年閏三月契丹遣欵附使<lb/>
<pb n="KR2a0034_WYG_006-4a"/>
　克實克舒蘇奉書來聘稱契丹國上命閣門副使郝<lb/>
　崇信至境上迓之及至館于都亭驛太祖召見賜以<lb/>
　襲衣金帯銷金烏羅㡌烏皮靴器幣二百銀勒鞍馬<lb/>
　其僕從衣服器幣有差宴于内殿仍召至便殿觀諸<lb/>
　班騎射令其一使者與衛士馳射毛毬截栁枝及歸<lb/>
　國召見賜器幣衣服　十國春秋曰北漢廣運二年<lb/>
　春三月遼與宋求成遣使來告命漢通好于宋無妄<lb/>
　興師　潘自牧記纂淵海曰開寳七年契丹願講好<lb/>
<pb n="KR2a0034_WYG_006-4b"/>
　使命始通我朝遣郝崇信吕端為使此報聘也復遣<lb/>
　宋準郝文度為契丹國信使<lb/>
夏六月<lb/>
　十國春秋曰夏六月遼主册漢帝為大漢英武皇帝<lb/>
　賜御衣玉帯鞍馬等物<lb/>
八年　夏六月　秋七月<lb/>
　契丹國志曰夏六月彗出桞長三四丈晨見東方西南指<lb/>
　厯輿鬼距室壁凡十一舍八十三日乃㓕秋七月朔日食<lb/>
<pb n="KR2a0034_WYG_006-5a"/>
　本紀第九<lb/>
　　景宗二<lb/>
九年　夏四月<lb/>
　契丹國志曰夏四月宋葬太祖于永昌陵遼遣鴻臚<lb/>
　少卿耶律敞等往宋助𦵏宋太宗尋遣起居舍人辛<lb/>
　仲甫使遼右贊善大夫穆波副之時宋將用兵伐北<lb/>
　漢北漢寔倚遼為援仲甫遲留境上未敢進宋朝詔<lb/>
　趣行既至帝問曰聞中國有党進者真驍將如進之<lb/>
<pb n="KR2a0034_WYG_006-5b"/>
　比㡬人仲甫對曰名將甚多如進鷹犬之材何可勝<lb/>
　數帝頗欲留之仲甫曰信以成命義不可留有死而<lb/>
　已帝知其秉節不可奪厚禮遣還<lb/>
十年<lb/>
　查嗣璉人海記曰歸義寺剏于遼内有石幢記作駢<lb/>
　語末書㑹同九祀龍集敦牂元月二十一日謹記又<lb/>
　記云大遼保寧十年都亭嗣侯太原王公為皇妣自<lb/>
　㑹同九年捨資就奉福寺文殊殿前又建法幢于灝<lb/>
<pb n="KR2a0034_WYG_006-6a"/>
　村之墳京東之墓云云建幢女弟子張氏長男攝祁<lb/>
　州司馬慈次男留守押衙前都亭驛使　次男攝寰<lb/>
　州長史恕長女成郎婦次女李郎婦次女陳郎婦未<lb/>
　嫁女吉年孫男三年銀青崇禄大夫檢校工部尚書<lb/>
　兼御史大夫上柱國鄭承嗣表弟閤門使崇禄大夫<lb/>
　檢校兵部尚書兼御史大夫上柱國郭陟次表弟將<lb/>
　仕郎前守昌平縣主簿郭升鐫字者尹奉威也<lb/>
乾亨元年　春三月丁酉耶律沙等與宋戰于白馬嶺<lb/>
<pb n="KR2a0034_WYG_006-6b"/>
不利兾王廸里及圖魯卜部莭度使圖敏黄皮室詳衮<lb/>
唐古皆死之<lb/>
　十國春秋曰三月丁酉耶律沙等與宋將郭進遇于<lb/>
　白馬嶺時契丹兵阻大澗沙與諸將欲待後軍至而<lb/>
　戰兾王廸里監軍扎實等以為急擊之便沙不能奪<lb/>
　廸里等以先鋒渡澗未半為宋人所擊兵潰廸里及<lb/>
　其子斡實琿之子廸里圗魯卜部莭度使圖敏黄皮<lb/>
　室詳衮唐古等五將俱沒士卒死傷甚衆㑹南院大<lb/>
<pb n="KR2a0034_WYG_006-7a"/>
　王色珍兵至萬矢齊發敵軍始退<lb/>
夏五月己夘宋兵至河東漢與戰不利劉繼文盧俊來<lb/>
同奔六月劉繼元降宋漢亡<lb/>
　王應麟玉海曰太平興國四年正月庚寅命宣徽南<lb/>
　院使潘美等進師二月二日詔親征二十九日次徳<lb/>
　清軍三月庚辰朔次真定四月壬戌克岢嵐乙丑克<lb/>
　隆州己巳克嵐州繼元外援不至饟道絶王師四合<lb/>
　庚子上次太原駐蹕汾水東二十三日幸城四面按<lb/>
<pb n="KR2a0034_WYG_006-7b"/>
　行營壘閲視攻具翌日夜漏未盡幸城西督諸軍發<lb/>
　機石攻城二十七日命馬仁瑀慕容福超白重貴李<lb/>
　繼昇等分道攻城帝自草詔賜繼元五月壬戌幸城<lb/>
　南上曰翌日上午當食于城中癸未諸將急攻城欲<lb/>
　壊帝恐屠城麾衆少退是夜繼元納欵甲申幸城北<lb/>
　張樂宴從臣于城臺受降續資治通鑑長編曰太平<lb/>
　興國四年五月壬午上幸太原城南謂諸將曰翌日<lb/>
　重午當食于城中遂自草詔賜北漢主夜漏下一刻<lb/>
<pb n="KR2a0034_WYG_006-8a"/>
　城上有蒼白雲如人牀癸未幸城南督諸將急攻士<lb/>
　奮怒争乘城不可遏上恐屠其城因麾衆少退城中<lb/>
　人猶欲固守左僕射馬峯以病卧家舁入見北漢主<lb/>
　流涕以興亡諭之遂納欵繼元妻峯女也夜漏下十<lb/>
　刻北漢主遣客省使李勲上表納欵上喜即命通事<lb/>
　舍人薛文寳齎詔入城撫諭夜漏未盡幸城北宴從<lb/>
　臣于城臺受其降　十國春秋曰劉繼文世祖嫡孫<lb/>
　也為人魁梧有氣局沉毅寡言厯官侍御親軍使天<lb/>
<pb n="KR2a0034_WYG_006-8b"/>
　㑹時契丹來問罪輙拘係行人數輩睿宗乃命繼文<lb/>
　往賀因請命亦被留不發未㡬遼主怒觧盡歸使者<lb/>
　十六人厚禮以遣而繼文與焉時英武帝嗣位三年<lb/>
　也遼主仍移書令以繼文同平章事繼文歸秉國政<lb/>
　左右害其寵多譛毁之已而出為代州刺史國亡復<lb/>
　奔契丹封彭城郡王終于其國　九朝編年備要曰<lb/>
　自劉旻僣號厯四主凡二十九年至是年亡東都事<lb/>
　畧曰繼元之未敗也太宗先命郭進斷契丹之援于<lb/>
<pb n="KR2a0034_WYG_006-9a"/>
　石嶺關進至契丹果來援進擊走之繼元猶以蠟彈<lb/>
　帛書求救于契丹進得之以狥城下及降太宗宥其<lb/>
　罪授右衛上將軍封彭城郡公賜第京師<lb/>
宋主來侵丁夘北院大王實逹爾統軍使蕭托果伊實<lb/>
薩哈擊之戰于沙河失利己已宗主圍南京丁丑詔諭<lb/>
耶律沙及實逹爾托果等軍中事宜秋七月癸未沙等及<lb/>
宋兵戰于髙梁河少却休格色珍横擊大敗之宋主僅<lb/>
以身免至涿州竊乘驢車遁去<lb/>
<pb n="KR2a0034_WYG_006-9b"/>
　玉海曰太平興國四年既下并州上欲乘勝取范陽<lb/>
　殿前都虞侯崔翰曰乘破竹之勢時不可失六月甲<lb/>
　寅發京東河北軍儲赴北面行營庚申上北征丁夘<lb/>
　上躬率兵攻東易州遼刺史劉宁以州降留兵千人<lb/>
　守之戊辰涿州降以萬人戍守庚午駐蹕幽州城南<lb/>
　契丹不敢居城中有萬餘衆屯城北上率兵乘之斬<lb/>
　千餘級餘黨遁壬申命諸將攻城旬有五日以士卒<lb/>
　疲且食盡七月甲申班師　九朝編年備要曰太平<lb/>
<pb n="KR2a0034_WYG_006-10a"/>
　興國四年詔征契丹六月發鎮州易州涿州未降上<lb/>
　至幽州敗契丹于城北秋七月上至自幽州東都<lb/>
　事畧曰曹翰從征幽州所部攻城之東南隅卒掘土<lb/>
　得蟹以献翰謂諸將曰蟹水物而陸居失所也且多<lb/>
　足敵救將至不可進拔之象其班師乎已而果然<lb/>
　王鞏聞見近録曰太宗皇帝自并州乘勝直趋幽燕<lb/>
　有錫里郎君裕悦者請得五千騎以嘗王師不成退<lb/>
　處未晩從之乃騎持一幟由間道邀我歸路周環往<lb/>
<pb n="KR2a0034_WYG_006-10b"/>
　來晝夜不絶帝疑救兵大至宵歸定州王師多沒至<lb/>
　今號其竒兵曰裕悦軍　契丹國志曰秋七月宋太<lb/>
　宗至幽州攻城踰句不下士卒疲頓轉輸囬逺遂退<lb/>
　師先是宋師自并幸幽乘其無備帝方獵急歸牙帳<lb/>
　議棄幽薊以兵守松亭北岸口而已時耶律遜寧號<lb/>
　裕悦呼為錫里郎君<hi>北朝親近無職事者呼之</hi>請兵十萬至幽州<lb/>
　並西山薄幽陵入夜持兩炬朝舉兩旗選精騎三萬<lb/>
　從他道自宋軍南席卷而北遼兵先守幽州者皆脆<lb/>
<pb n="KR2a0034_WYG_006-11a"/>
　弱見宋師之盛望風而遁又為宋師所遏進退無計<lb/>
　反為堅守至是裕悦救至宋遂退師　王銍黙記曰<lb/>
　神宗與滕元發語及遼事曰太宗自燕京城下軍潰<lb/>
　敵追之僅得脱凡行在服御寳器盡為所奪從行宫<lb/>
　嬪盡䧟沒股上中兩箭嵗嵗必發竟以前創之故棄<lb/>
　天下<lb/>
九月己夘燕王韓匡嗣為都統南府宰相耶律沙為監<lb/>
軍特哩衮休格南院大王色珍權奚王穆濟等各率所部<lb/>
<pb n="KR2a0034_WYG_006-11b"/>
兵南伐仍命大同軍節度使善補領山西兵分道<lb/>
以進<lb/>
　九朝編年備要曰太平興國四年九月契丹㓂鎮州<lb/>
　趙延進等敗之初上以陣圖賜諸將俾分為八陣至<lb/>
　是敵騎坌至延進亟乘髙望之東西亘野不見其尾<lb/>
　崔翰等方按圖布陣相去百歩延進㑹翰等曰今敵<lb/>
　騎若此而我師星布其勢懸絶若合而擊之可以決<lb/>
　勝李繼隆亦曰兵貴通變安可預料于是分為二陣<lb/>
<pb n="KR2a0034_WYG_006-12a"/>
　前後相副大破之㨗書聞手詔嘉奬<lb/>
四年秋九月庚子幸雲州甲辰獵于祥古山帝不豫壬<lb/>
子次焦山崩于行在年三十五<lb/>
　宣府鎮志曰乾亨四年契丹以山後諸州給兵民力<lb/>
　凋敝田榖多躪于兵乃詔復今年租又勅諸州有逃<lb/>
　户莊田許蕃漢人承佃供給租税五週年内歸業者<lb/>
　三分交還二分十週年内還一半十五週年内三分<lb/>
　還一分詐認者罪之　契丹國志曰帝性仁懦雅好<lb/>
<pb n="KR2a0034_WYG_006-12b"/>
　音律喜醫術針灸之輩授以節鉞使相者三十餘人<lb/>
　自幼疾沉疴連年四時遊獵間循故典體<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>不能跨<lb/>
　馬令節大朝㑹欎欎無歡或不視朝者有之耽于酒<lb/>
　色早暮不少休燕燕皇后以女主臨朝國事一决于<lb/>
　其手大誅罰大征討畨漢諸臣甚衆共議皇后裁決<lb/>
　報知于帝而已易定幽薊間兩大戰烽火軍書旁午<lb/>
　國内惶惶帝嬰疾不能親駕基業衰焉<lb/>
　遼史拾遺卷六<lb/>
</p>
<p>
</p>
  </div>
</body>
</text>
</TEI>
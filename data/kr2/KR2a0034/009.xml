<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史拾遺卷九</head> <lb/>
    <p>
<pb n="KR2a0034_WYG_009-1a"/>
欽定四庫全書<lb/>
　遼史拾遺卷九<lb/>
　　　　　　　　　　　　　　錢塘厲鶚　撰<lb/>
　本紀第十八<lb/>
　　興宗一<lb/>
興宗神聖孝章皇帝諱宗真字雅布濟小字濟古爾聖宗<lb/>
長子改元景福<lb/>
　契丹國志曰興宗皇帝諱宗真番名實卜克聖宗第<lb/>
<pb n="KR2a0034_WYG_009-1b"/>
　八子順聖元妃所生帝生于顕州東錐子河<lb/>
秋九月辛亥宋遣王隨曺儀致祭王騣許懷信梅詢張<lb/>
綸來慰兩宫范諷孫繼業賀即位孔道輔魏昭文賀皇<lb/>
太后册禮<lb/>
　續資治通鑑長編曰天聖九年夏六月雄州以契丹<lb/>
　主聖宗訃聞命御史中丞王隨為祭奠使西上閤門<lb/>
　使曺儀副之龍圖閣待制孔道輔為賀登位使崇儀<lb/>
　副使孫繼業副之塩鐡副使司封員外郎王騣為國<lb/>
<pb n="KR2a0034_WYG_009-2a"/>
　主弔慰使内殿承制閤門祗候許懷信副之秋七月<lb/>
　丙午朔契丹使奉陵軍節度使耶律竒爾錫黙告哀戊<lb/>
　午命樞宻直學士㓂瑊為賀契丹登位使改賀登位<lb/>
　使孔道輔為契丹毋冊禮使西染院使魏昭文副之<lb/>
　　鶚按賀即位使長編作㓂瑊遼史作范諷未知孰是<lb/>
　　髙麗史王可道傳曰徳宗即位遣工部郎中栁喬<lb/>
　郎中金行恭如契丹㑹塟且賀即位可道奏契丹與<lb/>
　我通好交贄然每有并吞之志今其主殂駙馬必塔<lb/>
<pb n="KR2a0034_WYG_009-2b"/>
　叛據東京宜乗此時請毁鴨緑城橋歸所留我行人<lb/>
　若不聽可與之絶乃附表請之契丹不從王從可道<lb/>
　議停賀正使仍用聖宗太平年號<lb/>
重熈元年春二月<lb/>
　契丹國志曰春二月有星孛于東北光芒長二尺<lb/>
夏六月<lb/>
　契丹國志曰夏六月朔日食<lb/>
二年秋八月<lb/>
<pb n="KR2a0034_WYG_009-3a"/>
　契丹國志曰秋八月有星孛于張翼長七尺濶五寸<lb/>
　十二日而沒<lb/>
三年春正月丁夘宋使章頻卒詔有司賻贈命近侍護<lb/>
䘮以歸<lb/>
　夢溪筆談曰天聖中侍御史知雜事章頻使遼死于<lb/>
　道其地無棺櫬轝至范陽方就殮自後遼人常造数<lb/>
　漆棺以銀餙之每有使入境則載以隨行至今為例<lb/>
夏五月皇太后還政于上躬守慶陵<lb/>
<pb n="KR2a0034_WYG_009-3b"/>
　契丹國志曰法天皇后専制多殺功臣用蕭氏兄弟分<lb/>
　監南北番漢使蕭氏奴為團練防禦觀察節度使者<lb/>
　至四十餘人范陽無頼軰多占名樂工為蕭氏奴帝<lb/>
　以上尊酒銀帶賜樂工太后鞭樂工文五格帝知内<lb/>
　品髙慶郎告太后使左右殺髙慶郎太后愈怒下吏<lb/>
　雜治語連于帝帝曰我貴為天子而與囚同答狀耶<lb/>
　鬱鬱不樂與耶律喜孫謀率兵逐母法天太后登黄<lb/>
　布車載送慶州守聖宗冡遂誅永興軍都縂管剛嘎<lb/>
<pb n="KR2a0034_WYG_009-4a"/>
　及内侍数十族命内庫都提㸃王繼㤙内侍都知趙<lb/>
　安仁等監南北面畨漢臣僚每嵗宋朝自聖宗太平<lb/>
　四年遣使賀帝生辰及元旦賀太后則别遣使至是<lb/>
　不復别遣至重熙八年迎囘法天太后乃遣使如故<lb/>
冬十二月宋遣叚少連杜仁賛來賀來嵗正旦楊偕李<lb/>
守忠來賀永夀節<lb/>
　續資治通鑑長編曰景祐元年八月度支判官兵部<lb/>
　員外郎直集賢院謝絳為丹契生辰使内殿承制閤<lb/>
<pb n="KR2a0034_WYG_009-4b"/>
　門祗候李守忠副之度支判官刑部員外郎直集賢<lb/>
　院叚少連為正旦使供奉官閤門祗候杜費副之<lb/>
　鶚按史以謝絳為楊偕未知孰是<lb/>
四年<lb/>
　契丹國志曰帝因獵過祖州白馬山見齊天太后墳<lb/>
　冡荒穢又無影堂及埽灑人户惻然而泣左右皆沾<lb/>
　涕因詔上京留守耶律賛寜塩鐡使郎元化等于祖<lb/>
　州陵園内選吉地改塟其影堂廊庫等並同宣獻太<lb/>
<pb n="KR2a0034_WYG_009-5a"/>
　后園陵<lb/>
夏五月<lb/>
　東國通鑑曰靖宗恭惠王元年五月契丹來逺城牒<lb/>
　興化鎮曰竊念貴國元為附庸先帝每賜優洽積有<lb/>
　嵗月靡倦梯航昨因伐罪之年致阻來庭之禮既剪<lb/>
　除于兇逆合繼續于貢輸曷越数年不尋舊好累石<lb/>
　城而擬遮大路監木寨而欲礙竒兵不知蜀國之中<lb/>
　别有石牛之徑舉是役也深取誚也今皇上紹累聖<lb/>
<pb n="KR2a0034_WYG_009-5b"/>
　之基坰統八方之國界南夏帝王永慕義而通歡西<lb/>
　上諸王長向風而納欵唯獨東溟之域未賔北極之<lb/>
　尊或激怒于雷霆何安寜于黎庶<lb/>
五年秋七月<lb/>
　契丹國志曰秋七月有星数百從西南流至壁東其<lb/>
　光燭地黒氣長丈餘出畢宿下<lb/>
六年春正月<lb/>
　契丹國志曰春正月有衆星西北流<lb/>
<pb n="KR2a0034_WYG_009-6a"/>
秋八月<lb/>
　契丹國志曰秋八月熒惑犯南斗<lb/>
冬十二月<lb/>
　東國通鑑曰靖宗恭惠王三年冬十二月遣殿中少<lb/>
　監崔延嘏如契丹奏狀云當國伏自前皇太后聖帝<lb/>
　降冊命以頒宣疏土封而定分但兹東城仰戴北辰<lb/>
　連年不絶以勤王遞代相傳而述職頃以先臣亡兄<lb/>
　纂承祖業歸附皇朝聞一徳之君臨新頒慶澤時兩<lb/>
<pb n="KR2a0034_WYG_009-6b"/>
　條之公事専奏宸聰未垂俞允之㤙轉積遲疑之慮<lb/>
　自從曩嵗以到今辰雖送換于炎凉且乆停于朝貢<lb/>
　近䝉睿㫖頗愜鄙懷謹當遵太后之遺言固為藩屏<lb/>
　撫小邦之弊俗䖍奉闕庭更從文軌以輸誠永效梯<lb/>
　航而展禮<lb/>
七年春二月丁丑髙麗遣使來貢<lb/>
　東國通鑑曰靖宗恭惠王四年春三月崔延嘏賫詔<lb/>
　還自契丹詔曰卿世禀聲朔嵗奉梯航近覧奏章偹<lb/>
<pb n="KR2a0034_WYG_009-7a"/>
　觀誠懇嘉嘆良多勉思永圖無曠述職秋八月始行<lb/>
　契丹年號遣侍禮使閤門祗候金華彦如契丹東京<lb/>
　　髙麗史曰靖宗四年正月戊戌朔契丹遣馬保業<lb/>
　來夏四月遣尚書左丞金元冲如契丹起居謝㤙仍<lb/>
　請年號秋七月甲寅金元冲還自契丹詔曰省所上<lb/>
　表夏季起居事具悉卿挺生方畧善撫世封得愛戴<lb/>
　于東韓盡傾䖍于北闕屬歊蒸之在候馳章奏以問<lb/>
　安嘉矚之懷每興増切又詔曰省所上表謝㤙今朝<lb/>
<pb n="KR2a0034_WYG_009-7b"/>
　貢并進捧金吸缾銀菜瓶幞頭紗紵布貢平布腦原<lb/>
　茶大紙細墨龍鬚登席等事具悉卿權司國宇敬奉<lb/>
　朝廷昨遣使人逺敷忠欵述累世傾輸之莭逺近年<lb/>
　限阻之由乞重效于梯航願永為于藩翰載觀恭順<lb/>
　尋示允從煩致謝章仍陳貢篚頋閲之際媿嘆良深<lb/>
　又詔曰省所奏已行用重熙年號事具悉卿昨者乞<lb/>
　修朝貢尋允奉陳使介囘旋知我紀年之號書文禀<lb/>
　用見其向日之誠省覧歡嘉不忘於意<lb/>
<pb n="KR2a0034_WYG_009-8a"/>
八年春正月壬辰朔宋遣韓琦王從益來賀<lb/>
　韓琦安陽集使囘戲成詩曰専對慙非出使才拭圭<lb/>
　申好歛旌囘禮煩偏苦元正拜<hi>北庭元日拜禮最煩</hi>户大猶輕<lb/>
　永夀盃<hi>永夀北主生辰節名其日以大白酌南使</hi>歌枕頓無歸夢櫌㩀鞍<lb/>
　潜覺旅懷開明朝便是侵星去不怕東風拂靣來<lb/>
　契丹國志曰春正月朔日食　髙麗史曰靖宗五年<lb/>
　夏四月辛酉朔契丹遣大理卿韓保衡來冊王詔曰<lb/>
　地控東域星環北辰愈堅奉上之心宜舉䇿勲之典<lb/>
<pb n="KR2a0034_WYG_009-8b"/>
　遐馳使馭載啓王封是謂㤙榮所宜祗荷今差大理<lb/>
　卿韓保衡徃彼賜卿官誥一通勅牒一道到可祗受<lb/>
　官誥曰朕體天洪覆酌古通規内則推邦家懐逺之<lb/>
　誠外則付王國専征之柄航棧不可以輕入車書不<lb/>
　可以妄同庶及羣雄永全大義與其軒習弧矢而夏<lb/>
　陳干戚曷苦周分藩屏而漢誓山河其有業重桓文<lb/>
　望髙辰卞紹祖宗之云始革先王之不恭貢土疆而<lb/>
　廣我提封奉玉帛而首諸方面安和是務忠肅為容<lb/>
<pb n="KR2a0034_WYG_009-9a"/>
　宜舉彛章特敷龍数權知髙麗國王竒姿玉瑩偉量<lb/>
　淵停鰲丘聳架海之雄旁鍾秀㧞龍宿挺麗天之采<lb/>
　俯降精英而自守名區大開覇府動静先遵于典則<lb/>
　寐興能制于驕矜千里甸畿先臻富庶一方民俗嵗<lb/>
　荷㤙榮成奕世之令名得殿邦之異略是用專馳騑<lb/>
　轡逺降龍綸元菟全封榮加于一字温貂峻秩兼示<lb/>
　于三師馭賁崇階褒功懿號廣疏井賦茂奬忠庸於<lb/>
　戲星辰在拱北之躔則為合度江漢得朝宗之路乃<lb/>
<pb n="KR2a0034_WYG_009-9b"/>
　是安流勉服斯言勿煩常訓可授開府儀同三司守<lb/>
　太保兼侍中上柱國髙麗國王食邑七千户食實封<lb/>
　一千户仍賜輸忠保義奉國六字功臣<lb/>
秋七月丁巳謁慶陵致奠于望仙殿迎皇太后至顕州<lb/>
謁園陵還京<lb/>
　契丹國志曰先是帝于重熙三年幽法天太后于慶<lb/>
　州既改塟齊天后羣僚勸帝復迎之且以覬宋朝嵗<lb/>
　䀻之利皆不從因命僧建佛事聽講報㤙經感悟即<lb/>
<pb n="KR2a0034_WYG_009-10a"/>
　遣使迎法天太后館置中京門外筮曰以見母子如<lb/>
　初　隆平集曰天聖末宗真立隆緒之第八子也母<lb/>
　曰順聖元妃隆緒遺命以正室齊天皇后為太后元<lb/>
　妃蕭氏為太妃太妃殺齊天而自立為太后多殺戮<lb/>
　功臣而自用其兄弟御宗真甚嚴宗真不能堪景佑<lb/>
　初率兵逐其母使守隆緒冡其國人有勸迎其母以<lb/>
　覬朝廷嵗賜之物雖從之而所居相距常十餘里盖<lb/>
　懼其或相害爾<lb/>
<pb n="KR2a0034_WYG_009-10b"/>
九年春正月丙辰朔宋遣王拱辰彭再思來賀<lb/>
　夢溪筆談曰慶歴中王君貺使契丹宴君貺于混融<lb/>
　江觀釣魚臨歸契丹主置酒謂君貺曰南北修好嵗<lb/>
　乆恨不得親見南朝兄皇帝托卿為傳一盃酒到南<lb/>
　朝乃自起酌酒容甚恭親授君貺舉盃又自鼓琵琶<lb/>
　上南朝皇帝千萬嵗先是契主之弟重元為燕王有<lb/>
　全燕之衆乆蓄異謀契主恐其隂附于朝廷故特效<lb/>
　恭順重元後卒以穪亂誅　鶚按沈括世父名同故<lb/>
<pb n="KR2a0034_WYG_009-11a"/>
　諱混同江為混融江<lb/>
　本紀第十九<lb/>
　　興宗二<lb/>
十年冬十二月丙子朔宋遣劉沆王整來賀應聖節<lb/>
　劉攽中山詩話曰劉沆使北契丹館客曰有酒如澠<lb/>
　繫行人而不住沆應聲曰在北曰狄吹出塞以何妨<lb/>
十一年春正月庚戌遣南院宣徽使蕭特黙翰林院學<lb/>
士劉六符使宋取晉陽及瓦闗以南十縣地且問興師<lb/>
<pb n="KR2a0034_WYG_009-11b"/>
伐夏及㳂邊疏濬水澤増益兵戍之故<lb/>
　續資治通鑑長編曰慶歴二年三月己巳契丹遣宣<lb/>
　徽南院使歸義節度使蕭英翰林學士右諫議大夫知<lb/>
　制誥同修國史劉六符來致書曰弟大契丹皇帝謹致<lb/>
　書兄大宋皇帝粤自世修歡契時遣使軺封圻殊兩<lb/>
　國之名方冊紀一家之美盖欲洽於綿永固將有以<lb/>
　披陳切緣瓦橋闗南是石晉所割迄至柴氏以逮郭<lb/>
　周興一旦之狂謀掠十縣之故壤人神共怒廟社不<lb/>
<pb n="KR2a0034_WYG_009-12a"/>
　延至于貴國祖先肇創基業尋與敝境繼為善隣暨<lb/>
　乎太宗紹登寶位於有征之地才定并汾以無名之<lb/>
　師直抵燕薊羽召精鋭禦而獲退遂致移鎮國强兵<lb/>
　南北王府并内外諸軍彌年有戍境之勞繼日偹渝<lb/>
　盟之事始終反覆前後不常竊審専命將臣往平河<lb/>
　右炎凉屢易勝負未聞兼李元昊於北朝今已稱藩<lb/>
　累曽尚主克保君臣之道實為甥舅之親設罪合加<lb/>
　誅亦宜垂報邇者郭稹特至杜防又囘雖具音題但<lb/>
<pb n="KR2a0034_WYG_009-12b"/>
　虞詐諜已舉殘民之伐曽無忌噐之嫌營築長堤填<lb/>
　塞要路開决塘水添置邊軍既潛稔於猜嫌慮難敦<lb/>
　於信睦倘思久好共遣懷疑曷若以晉陽舊附之區<lb/>
　闗南元割之縣俱歸當國共康黎人如此則益深兄<lb/>
　弟之懷長守子孫之計納惟英晤深逺悃悰適届春<lb/>
　陽善綏冲裕福祉便蕃淑問遥傳龍光逺被云云<lb/>
　太平治迹統類曰慶厯三年春三月劉六符蕭英以<lb/>
　書來求闗南十縣正月己巳邊吏言契丹泛使且至<lb/>
<pb n="KR2a0034_WYG_009-13a"/>
　朝廷為之吁食歴選可使契丹者宰相吕夷簡舉右<lb/>
　正言知制誥富弼入對便殿叩頭曰主憂臣辱臣不<lb/>
　敢愛其死上為之動色壬申命弼為接伴以二月丙<lb/>
　子發京師至雄州久之英等始入境遣中使慰勞英<lb/>
　稱足疾不拜弼謂曰吾嘗使北卧病車中聞命輙拜<lb/>
　今中使至而君不起此何禮也英矍然起遂使人掖<lb/>
　而拜弼察英等自以契丹先違盟及其從者皆有懼<lb/>
　色可動故毎與之開懷盡言兾以鈎得其情英等以<lb/>
<pb n="KR2a0034_WYG_009-13b"/>
　故亦推誠無隠乃宻以其主所欲者告弼且曰可從<lb/>
　從之不從更以一事塞之王者愛飬生民舊好不可<lb/>
　失也弼具以聞及英等至命御史中丞賈曷朝館伴<lb/>
　朝廷議所欲與不許割地而許以信安僖簡王允寜<lb/>
　女與其子梁王洪基結婚或増嵗賂獨弼以結婚為<lb/>
　不可　龍川别志曰慶歴中契丹使劉六符求和親<lb/>
　賈曷朝館伴未有以拒之先是宗真之弟號太弟者<lb/>
　用事横于國中因信使嘗通書幣仁宗使曷朝謂六<lb/>
<pb n="KR2a0034_WYG_009-14a"/>
　符欲因今使答之六符辭曰此於太后甚善然于本<lb/>
　朝不便曷朝因曰即如此欲以太宗真宗之子求和<lb/>
　親皇帝豈安心乎六符不能答自是和親之議頗息<lb/>
夏五月<lb/>
　契丹國志曰夏五月朔日食<lb/>
六月乙亥宋遣富弼張茂實奉書來聘以書答之<lb/>
　續資治通鑑長編曰夏四月庚辰詔以右正言知制<lb/>
　誥富弼為囬謝契丹國信使西上閤門使符惟忠副<lb/>
<pb n="KR2a0034_WYG_009-14b"/>
　之復書曰昔我烈考章聖皇帝保有基圖惠飬黎庶<lb/>
　與大契丹昭聖皇帝弭兵講好通聘著盟肆余纂承<lb/>
　共遵謨訓邊民安堵垂四十年兹者専致使臣特詒<lb/>
　緘問且以瓦橋内地晉陽故封㧞石氏之割城述周<lb/>
　朝之復境繫于異代安及本朝粤自景徳之初始敦<lb/>
　隣國之信凡諸細故咸不寘懐况太宗皇帝親駕并<lb/>
　郊匪圖燕壌當時貴國亟發援兵既交石嶺之鋒遂<lb/>
　舉薊門之役義非反覆理有因緣元昊賜姓稱藩禀<lb/>
<pb n="KR2a0034_WYG_009-15a"/>
　朔受禄急謀狂僣俶擾邊陲曏議討除已嘗聞達杜<lb/>
　防郭稹傳述偹詳及此西征豈云無報聘軺旁午屡<lb/>
　聞嫉惡之談慶問交馳未諭聫親之故忽窺異論良<lb/>
　用惘然謂將軫于在原反致譏于忌噐復云營築隄<lb/>
　埭開決陂塘昨緣霖潦之餘大為衍溢之患既非疏<lb/>
　𨗳當稍繕防豈藴猜嫌以虧信睦至于偹塞隘路閲<lb/>
　習兵夫盡邊臣謹職之常乃卿兵充籍之舊在于貴<lb/>
　境寜撒戍兵一皆示於坦夷兩何形于疑阻頋惟歡<lb/>
<pb n="KR2a0034_WYG_009-15b"/>
　契方保悠長遽興請地之言殊非載書之約信辭至<lb/>
　悉靈鍳孔昭兩地不得相侵緣邊各守疆界誓書之<lb/>
　外一無所求期在乆要弗違先約諒惟聼達應切感<lb/>
　思甫屬清和妙臻戩榖自餘令弼口陳書詞翰林學<lb/>
　士王拱辰所撰也五月癸丑命知具州供偹庫使㤙<lb/>
　州團練使張茂實為囘謝契丹國信副使代符惟忠<lb/>
　也惟忠行至武强病卒富弼請以茂實代之詔從其<lb/>
　請　契丹國志曰初有涿州進士梁濟世嘗主文書<lb/>
<pb n="KR2a0034_WYG_009-16a"/>
　于帳下一日得罪歸宋言契丹將有割地之請又知<lb/>
　雄州杜惟序亦先得其事以聞至是宋仁宗發書示<lb/>
　輔臣色皆不動六符亦疑其書之先漏夏四月宋遣<lb/>
　知制誥富弼往契丹為囘謝使西上閤門張茂實副<lb/>
　之弼至契丹與帝徃反論難力拒其割地之意遼帝<lb/>
　感悟遂欲求婚弼曰婚姻易于生隙人命修短不可<lb/>
　知豈若嵗幣之為堅乆本朝長公主出降齎送不過<lb/>
　十萬緍豈若嵗幣無窮之利帝曰卿且歸再來當擇<lb/>
<pb n="KR2a0034_WYG_009-16b"/>
　一事為報并以誓書來弼歸復命<lb/>
八月丙申宋復遣富弼張茂實奉書來聘乞増嵗幣銀<lb/>
絹以書答之<lb/>
　契丹國志曰八月宋再命富弼同張茂實齎書至契<lb/>
　丹書曰來書云章聖皇帝與昭聖皇帝誓書每嵗以<lb/>
　絹二十萬疋銀十萬兩以助軍旅之費今以兩朝修<lb/>
　好三紀於兹闗南縣邑本朝傳守已乆俱難依從毎<lb/>
　年更増絹十萬疋銀十萬兩恭惟二聖威靈在天頋<lb/>
<pb n="KR2a0034_WYG_009-17a"/>
　兹纂承各當遵奉共循大體無介小嫌餘依景徳統<lb/>
　和兩朝誓書帝不復求婚而意在増幣乃曰南朝與<lb/>
　我書當曰獻否則曰納弼固争不可帝曰吾當遣人<lb/>
　議之于是留所許増幣誓書復使耶律仁先劉六符<lb/>
　以誓書詣宋求為獻納弼奏曰臣以死拒之可勿許<lb/>
　且無能為也帝從之時契丹固惜盟好特為虗聲以<lb/>
　動宋朝宋方困西夏許予過厚契丹既嵗得金帛五<lb/>
　十萬因勒碑紀功擢劉六符為顯官<lb/>
<pb n="KR2a0034_WYG_009-17b"/>
九月壬寅遣北院樞宻副使耶律仁先漢人行宫副部<lb/>
署劉六符使宋約和是時富弼為上言大意謂遼與宋<lb/>
和坐獲嵗幣則利在國家臣下無與與宋交兵則利在<lb/>
臣下害在國家上感其言和好始定<lb/>
　洪邁容齋四筆曰富公奉使契丹契丹主言欲舉兵<lb/>
　公曰北朝與中國通好則人主専其利而臣下無所<lb/>
　獲若用兵則利歸臣下而人主任其禍故北朝羣臣<lb/>
　争言舉兵者此皆其自謀非國計也勝負未可知就<lb/>
<pb n="KR2a0034_WYG_009-18a"/>
　使其勝所亡士馬羣臣當之歟抑人主當之歟是時<lb/>
　語録傳于四方蘇明允讀至此曰此一叚議論古人<lb/>
　有之否東坡未十嵗在旁對曰記得嚴安上書云今<lb/>
　狥南夷朝夜郎略薉州建城邑深入匃奴燔其龍城<lb/>
　議者美之此人臣之利非國家之長䇿也正是此意<lb/>
　明允以為然　王鞏聞見近録曰寶元康定間西人<lb/>
　犯邊用兵累嵗遼人窺我遣人求闗南之地富文忠<lb/>
　既行疑時相與已不恊輙發國書觀之乃與所授詞<lb/>
<pb n="KR2a0034_WYG_009-18b"/>
　果異歸請對具言之詔付文忠詣學士院視學士改<lb/>
　書然後行元授五凾皆許其添嵗賜也每出一凾待<lb/>
　不從然後旋出之文忠輙留二凾於雄州既至文忠<lb/>
　抗論不屈徐出一書遼人意未厭復出一書至於三<lb/>
　遼人宻探文忠篋中止有三書遂從約文忠使還持<lb/>
　二凾以歸嵗减聘幣者二十萬　太平治迹統類曰<lb/>
　富弼張茂實以八月乙未至契丹清泉入金氊館持<lb/>
　國書二誓書三以語館伴耶律仁先劉六符問所以<lb/>
<pb n="KR2a0034_WYG_009-19a"/>
　然者弼曰姻事合則以姻事誓能令夏國復歸欵則<lb/>
　嵗入金帛増二十萬否則十萬國書所以有二誓書<lb/>
　所以有三也翌日引弼等見契丹主太弟宗元子梁<lb/>
　王洪基侍蕭孝思孝穆馬保忠杜防分立帳外契丹<lb/>
　主曰姻事使南朝骨月暌違或公主與梁王不相和<lb/>
　恱則將奈何固不若嵗増金帛但患無名耳湏於誓<lb/>
　書加一獻字富弼曰此乃下奉上之辭非可施于敵<lb/>
　國况南朝為兄豈可兄獻于弟乎契主曰改為納字<lb/>
<pb n="KR2a0034_WYG_009-19b"/>
　何如弼曰自古惟唐髙祖借兵于突厥故臣事之當<lb/>
　日所遺或稱獻納不可知其後頡利為太宗所擒豈<lb/>
　復更有此理契丹主黙然弼遂面與劉六符言指帳<lb/>
　前髙山曰此尚可踰若獻納二字則如天不可得而<lb/>
　升也使臣頭可斷此議斷不敢諾於是契丹留所許<lb/>
　二十萬誓書復遣耶律仁先劉六符賫其國誓書來<lb/>
　仍求納字是月弼等還至雄州詔即以弼為接伴使<lb/>
　有朝廷合先知者急置以聞弼奏曰彼求獻納二字<lb/>
<pb n="KR2a0034_WYG_009-20a"/>
　既以死拒之契丹氣折矣不可復許然朝廷竟從晏<lb/>
　殊議許稱納字弼不預也<lb/>
　頋炎武日知録曰宋史富弼傳言使契丹争獻納二<lb/>
　字聲色俱厲契丹主知不可奪乃曰吾當自遣人議<lb/>
　之復使劉六符來朝廷竟以納字與之遼史劉六符<lb/>
　傳則曰宋遣使増嵗幣以易十六縣六符與耶律仁<lb/>
　先使宋定進貢名宋難之六符曰本朝兵强將勇人<lb/>
　人願從事于宋若恣其俘獲以飽所欲與進貢字孰<lb/>
<pb n="KR2a0034_WYG_009-20b"/>
　多宋乃從之嵗幣稱貢二史並托克托監修而不同如<lb/>
　此　續資治通鑑長編曰慶歴二年八月乙丑契丹<lb/>
　樞宻副使保大節度使耶律仁先樞宻使禮部侍郎<lb/>
　同修國史劉六符入見其誓書云兩朝修睦二紀于<lb/>
　此邊鄙用寜干戈載偃追懷先約炳若日月今綿禩<lb/>
　已深敦好如故闗南縣邑本朝傳守俱難依從别納<lb/>
　金帛之儀用代賦税之物毎年増絹一十萬疋銀<lb/>
　一　十萬兩搬至雄州白溝交割兩界塘淀已前開<lb/>
<pb n="KR2a0034_WYG_009-21a"/>
　畆者並依舊例自今以後不得添展其堤堰水口逐<lb/>
　時決洩壅塞量差兵夫取便修叠疏𨗳非時霖潦别<lb/>
　至大叚漲暴並不在闗報之限南朝河北沿邊北朝<lb/>
　自古北口以南沿邊兵民除見管數目依常教閲無<lb/>
　别故不得大叚添進兵馬如有别故添屯即令逐州<lb/>
　軍移牒闗報兩界所屬之處其自來成例更替及本<lb/>
　路移易不在闗報之限兩界迯走作過諸色人並依<lb/>
　本朝誓書外更不得似日前停留容縱恭惟二聖威<lb/>
<pb n="KR2a0034_WYG_009-21b"/>
　靈在天頋兹纂承各當遵奉共循大體毋介小嫌且<lb/>
　夫守約為信善隣為義二者缺一㒺以守國皇天厚<lb/>
　地實聞此盟文藏宗廟副在有司餘並依景徳統和<lb/>
　兩朝誓書頋惟不徳必敦大信苟有食言必如前誓<lb/>
　　陳振孫書録觧題曰奉使别録一卷河南富弼彦<lb/>
　國撰慶歴中使契丹歸為語録以進機宜事節則見<lb/>
　于此録又一本有兩朝往來書附于末　又云契丹<lb/>
　講和記一卷不著名氏載契丹初講和本末末有慶<lb/>
<pb n="KR2a0034_WYG_009-22a"/>
　歴増幣後誓書　韋君安梅磵詩話曰或傳富鄭公<lb/>
　奉使遼國遼使者云早登雞子之峰危如累卵荅曰<lb/>
　夜宿丈人之館安若㤗山又云酒如線因針乃見荅<lb/>
　曰餅如月遇食則缺<lb/>
冬十一月丁亥羣臣加上尊號曰聰文聖武英畧神功<lb/>
睿哲仁孝皇帝冊皇后蕭氏曰貞懿宣慈崇聖皇后<lb/>
　髙麗史曰靖宗八年冬十一月契丹遣檢校禮部尚<lb/>
　書王永言來詔曰朕以闗南十縣我國舊基將舉兵<lb/>
<pb n="KR2a0034_WYG_009-22b"/>
　師議復故壤宋朝累馳専介懇發重言定於舊貢銀<lb/>
　絹三十萬兩疋外每年别納金繒之儀用代賦與之<lb/>
　物再論盟約永卜歡和其諸道兵馬等優給蠲免賦<lb/>
　調並已放還本部夫何眇躬成此美事今文武百辟<lb/>
　屡拜封章加予以懿號鴻名不獲固辭勉依羣請已<lb/>
　撰定十一月五日兩宫並行大禮卿稱藩事上望闕<lb/>
　輸忠遐想聞知必増慶悦今遣使徃諭<lb/>
十二年春正月<lb/>
<pb n="KR2a0034_WYG_009-23a"/>
　書録觧題曰慶歴正旦國信使録十卷余靖慶厯<lb/>
　三年使遼所記　郭若虗圖畫見聞志曰皇帝與大<lb/>
　遼國馳禮于今僅七十載繼好息民之美曠古未有<lb/>
　慶歴中其主號興宗以五幅縑畫千角鹿圖為獻旁<lb/>
　題年月日御畫上命張圖于太清樓下召近臣縱觀<lb/>
　次日又勅中闈宣命婦觀之畢藏于天章閣　鶚按<lb/>
　此興宗事不記年月因附見于此　髙麗史世家曰<lb/>
　靖宗九年冬十一月辛巳契丹遣冊封使蕭慎㣲使<lb/>
<pb n="KR2a0034_WYG_009-23b"/>
　副韓紹文都部署利川管内觀察留後劉日行押冊<lb/>
　使殿中監馬至柔讀冊將作少監徐化治傳宣檢校<lb/>
　左散騎常侍韓貽孫等一百三十三人來丁亥王設<lb/>
　壇受命詔曰朕猥以眇徳嗣受丕圖頼六聖之垂休<lb/>
　致八方之咸服近從羣懇祗受鴻名凡在照臨畢均<lb/>
　慶賞卿世欽聲朔地襲土茅航深馨述職之儀事大<lb/>
　竭為臣之節屬陳鉅禮載舉彛章特推進秩之㤙併<lb/>
　茂疇庸之數今遣使左監門衛上將軍蕭慎㣲使副<lb/>
<pb n="KR2a0034_WYG_009-24a"/>
　尚書禮部侍郎韓紹文持節偹禮冊命并賜車服冠<lb/>
　劍印綬及國信等物具如别録到可祇受冊文曰朕<lb/>
　膺穹旻之寄紹祖宗之基四表歸仁偃靈旗而定覇<lb/>
　百官攷禮鏤寶冊以加尊遐眷帝臣踐開國社航海<lb/>
　之誠靡怠帶河之誓愈堅屬覃慶之在辰冝頒㤙而<lb/>
　及逺式遵徽典特舉寵章咨爾輸忠保義奉國功臣<lb/>
　開府儀同三司守太保兼侍中上柱國髙麗國王食<lb/>
　邑七千户食寔封一千户王亨英哲間時仁慈纉服<lb/>
<pb n="KR2a0034_WYG_009-24b"/>
　張皇土宇亘日域以分圻尊奨天朝仰宸居而送欵<lb/>
　戴舜樹弼成之業匡周規夹輔之勲化被蒼隅聲敷<lb/>
　青畎朕昨戒嚴駕廵撫京畿邦户展肆覲之儀都人<lb/>
　契来蘇之望干戈不試獄市惟齊羣方則慕義向風<lb/>
　交馳玉帛鄰國則畏威懐徳增納金縑聿臻累洽之<lb/>
　期適享虚名之册是推皇澤首及王藩進絶席之崇<lb/>
　資正專車之峻秩爰田益賦羙號褒功是用遣使蕭<lb/>
　愼㣲使副韓紹文持節偹禮冊命汝為守太傅兼中<lb/>
<pb n="KR2a0034_WYG_009-25a"/>
　書令加食邑三千户食寔封三百户仍賜同徳致理<lb/>
　四字功臣散官勲爵如故於戲守君子國冠諸侯王<lb/>
　論道而為周師奮庸而登漢相維堅臣節以答皇家<lb/>
　享富貴于昌時傳功名于長世輝流竹素永維欽哉<lb/>
十三年夏四月<lb/>
　契丹國志曰夏四月朔日食　六月以將伐夏遣延<lb/>
　曷宫使耶律髙嘉努告宋　九朝編年偹要曰慶歴<lb/>
　四年秋七月契丹來告伐元昊曰元昊負中國當誅<lb/>
<pb n="KR2a0034_WYG_009-25b"/>
　今將兵臨賊境或元昊乞稱臣幸無亟許其寔以納<lb/>
　契丹降人討之託中國為名也復書略曰聞親搃師<lb/>
　徒直臨賊境若以元昊於北朝失事大之禮則自宜<lb/>
　問罪若以其於本朝稽効順之故則不煩出師况延<lb/>
　州近奏元昊已遣楊宗素賫誓文入界若不依初約<lb/>
　則猶可沮還如盡遵承則何以却之也乃命右正言<lb/>
　余靖報使<lb/>
冬十月辛亥元昊遣使来進方物詔北院樞宻副使蕭<lb/>
<pb n="KR2a0034_WYG_009-26a"/>
革迓之壬子軍于河曲革言元昊親率党項三部来詔<lb/>
革詰其納叛背盟元昊服罪賜酒許以自新遣之召羣<lb/>
臣議皆以大軍既集宜加討伐癸丑督數路兵掩襲殺<lb/>
數千人駙馬都尉蕭呼都克為夏人所執<lb/>
　九朝編年偹要曰宗真親將至夏國境上各據山嚴<lb/>
　兵相待曩霄奉巵酒為夀大合樂折箭為誓及罷契<lb/>
　丹夜以兵劫曩霄反為所敗曩霄縱其去<lb/>
十四年春正月<lb/>
<pb n="KR2a0034_WYG_009-26b"/>
　續資治通鑑長編曰慶歴五年正月丙子契丹遣林<lb/>
　牙彰聖軍節度使耶律宗睦来告討夏人回<lb/>
春三月　夏六月<lb/>
　契丹國志曰春三月朔日食　夏六月有流星出營<lb/>
　室南大如杯其光燭地隠然有聲<lb/>
秋八月<lb/>
　續資治通鑑長編曰八月甲子監察御史包拯為契<lb/>
　丹正旦使閤門通事舍人郭琮副之<lb/>
<pb n="KR2a0034_WYG_009-27a"/>
　本紀第二十<lb/>
　　興宗三<lb/>
十七年春正月二月　秋九月<lb/>
　契丹國志曰春正月朔日食　二月彗出虚晨見東<lb/>
　方指西南歴紫微垣至婁凡一百二十四日而㓕<lb/>
　高麗史世家曰文宗元年春二月壬戌契丹遣忠順<lb/>
　軍莭度使蕭慎㣲守殿中少監康化成等来祭靖宗<lb/>
　于虞宫王往參之秋九月壬午契丹遣福州管内觀<lb/>
<pb n="KR2a0034_WYG_009-27b"/>
　察使宗璘来册王其冊曰眷乃馬韓之地素稱龍節<lb/>
　之邦代襲王封品髙人爵分頒金盩表榮觀於諸侯<lb/>
　申鍚彤旅得顓征于四履爰属傑時之器允膺纉服<lb/>
　之權載厯臧時式均徽典權知髙麗國王事王徽應<lb/>
　基運之數鍾英異之靈天麟逈首於龜龍遹明嘉瑞<lb/>
　日觀遍崇于嵩華夙煥函經負文武之全才識忠孝<lb/>
　之大本粤自勝衣有始構室推良靜守貞純動循禮<lb/>
　樂慕桓文之覇業精衛霍之兵符富厥令圖稔兹淑<lb/>
<pb n="KR2a0034_WYG_009-28a"/>
　㑹洎帥臣之告闕亟藩國之歸尊而能恵一方情恊<lb/>
　羣望及露章而斯暨故寵數以難稽是用宜顕被於<lb/>
　紫綸俾特建於元社倚為左相峻秩三師超躋馭貴<lb/>
　之階優賜褒功之號盈疏實賦劇轉清勲於戲周天<lb/>
　王之重非熊止遥分於齊壤漢髙祖之刑白馬仍納<lb/>
　約於劉宗順考古先罕偕㤙禮用卜悠長之祚愈堅<lb/>
　匡合之誠勉佩訓言仰廸神祐可特授開府儀同三<lb/>
　司守太保兼侍中上柱國封髙麗國王食邑七千户<lb/>
<pb n="KR2a0034_WYG_009-28b"/>
　食寔封一千户兼賜匡時致理竭節功臣之號<lb/>
十八年春正月<lb/>
　東國通鑑曰文宗仁孝王二年春正月契丹遣千牛<lb/>
　衛上將軍蕭維徳御史大夫王守道来冊王為守太<lb/>
　傅兼中書令髙麗國王加食邑三千户食實封三百<lb/>
　户仍賜資忠奉上四字功臣階勲如故并賜車服冠<lb/>
　劔印綬及衣帶匹叚等物王受冊於南郊<lb/>
十九年春二月<lb/>
<pb n="KR2a0034_WYG_009-29a"/>
　續資治通鑑長編曰皇祐二年春二月庚子契丹遣<lb/>
　殿前副㸃檢中正節度使耶律益彰徳節度使趙柬<lb/>
　之来告伐夏國還益自言契丹三路進討契丹主出<lb/>
　中路兵至西京府獲羊百萬橐駝二十萬牛五百俘<lb/>
　老㓜甚衆惟南路小失利恐夏人妄說軍勝誇南朝<lb/>
　然得邊奏皆以謂契丹主濟河不遇賊無水草馬多<lb/>
　死耶律貫寧大敗于師子口惟劉五常獲陕西所䧟<lb/>
　属户羗二十餘人因而来獻其言多俘獲盖妄也已<lb/>
<pb n="KR2a0034_WYG_009-29b"/>
　酉翰林學士刑部郎中知制誥趙槩為囬謝契丹國<lb/>
　信使西上閤門使貴州團練使錢晦副之　東都事<lb/>
　畧曰趙槩字叔平應天府虞城人也入翰林為學士<lb/>
　皇祐二年館伴契丹汎使遂報聘焉契丹請賦信誓<lb/>
　如山河詩詩成契丹主親酌玉杯以勸且以素扇授<lb/>
　其近臣劉六符寫槩詩置之懐䄂<lb/>
二十年秋八月<lb/>
　續資治通鑑長編曰皇祐三年秋八月乙未翰林學<lb/>
<pb n="KR2a0034_WYG_009-30a"/>
　士刑部郎中知制誥兼侍講史館修撰曽公亮為契<lb/>
　丹國母生辰使至鞾淀契丹使劉六符来伴宴且言<lb/>
　耶律防善畫向持禮南朝寫聖容歸欲持至館中王<lb/>
　洙曰此非瞻拜之地也六符言恐未得其真欲遣防<lb/>
　再往傳繪洙力拒之<lb/>
二十一年夏四月<lb/>
　續資治通鑑長編曰皇祐四年夏四月丙戌契丹國<lb/>
　母遣順義節度使右監門衛上將軍蕭昌右諫議大<lb/>
<pb n="KR2a0034_WYG_009-30b"/>
　夫劉嗣復契丹主遣彰國節度使蕭昱益州防禦使<lb/>
　劉士方来賀乾元節其國書始去國號而稱南北朝<lb/>
　且言書稱大宋大契丹非兄弟之義帝召二府議之<lb/>
　參知政事梁適曰宋之為宋受之于天不可改契丹<lb/>
　亦其國名自古豈有無名之國又下兩制䑓諫官議<lb/>
　皆以講和以来國書有定式不可輙許乃詔學士院<lb/>
　荅書仍稱大宋大契丹其後契丹復有書亦稱契丹<lb/>
　如故　王暐道山清話曰契丹遣使論國書中所稱<lb/>
<pb n="KR2a0034_WYG_009-31a"/>
　大宋大契丹似非兄弟之國今宜易曰南北朝上詔<lb/>
　中書宻院共議時輔臣多言此不計利害不從徒生<lb/>
　怨隙梁莊肅曰此易屈耳但答言宋盖本朝受命之<lb/>
　土契丹亦彼國號無故而自去非策其年賀正使復<lb/>
　稱大契丹如故<lb/>
二十二年夏四月<lb/>
　契丹國志曰夏四月朔日食<lb/>
二十三年秋九月<lb/>
<pb n="KR2a0034_WYG_009-31b"/>
　續資治通鑑長編曰至和元年秋九月乙亥契丹遣<lb/>
　忠正節度使同平章事蕭徳翰林學士左諫議大夫<lb/>
　知制誥史館修撰吴湛来告與夏國平且言通好五<lb/>
　十年契丹主思南朝皇帝無由一㑹見嘗遣耶律防<lb/>
　来使竊畵聖容曾未得其真故交馳畵像庶瞻覿之<lb/>
　以紓兄弟之情或者慮契丹得御容敢行咒詛趙抃<lb/>
　言其不然卒許之辛巳三司使吏部侍郎王拱宸為<lb/>
　囬謝契丹使徳州刺史李珣副之拱辰見契丹主于<lb/>
<pb n="KR2a0034_WYG_009-32a"/>
　混同江契丹每嵗春漲于水上置宴釣魚惟貴族近<lb/>
　臣得與每得魚必親酌勸拱宸又親鼓琵琶侑之謂<lb/>
　其相劉六符曰南朝少年状元入翰林十五年矣吾<lb/>
　故厚待之<lb/>
冬十一月<lb/>
　東都事略曰吴奎遷知制誥使契丹遇契丹主加稱<lb/>
　尊號邀使者入賀奎自以使事有職不為往比還中<lb/>
　道與契丹衣服以金冠為重紗冠次之而使人輙欲<lb/>
<pb n="KR2a0034_WYG_009-32b"/>
　以紗冠邀漢使盛服奎不許而殺其禮見之坐是黜<lb/>
　知夀州<lb/>
二十四年<lb/>
　周煇清波雜志曰至和二年劉原父敞使契丹檀<lb/>
　守李翰勞其行役對云䟦渉不辭但山路迂曲自過<lb/>
　長興却西北行六程到栁河方稍南行意甚不快又<lb/>
　云聞有直路自松亭闗往中京纔十餘日程自栁河<lb/>
　纔二百餘里翰笑曰盡如所示乃初踏逐修館舍己<lb/>
<pb n="KR2a0034_WYG_009-33a"/>
　定至今迂曲<lb/>
八月己丑帝崩于行宫年四十遺詔燕趙國王洪基嗣<lb/>
位清寧元年十月庚子上尊諡為神聖章孝皇帝廟號<lb/>
興宗<lb/>
　契丹國志曰八月國主崩先是日食正陽客星出于<lb/>
　昴宋著作佐郎劉羲叟曰遼主其死乎至是果騐<lb/>
　續資治通鑑長編曰至和二年八月己酉契丹主宗<lb/>
　真卒年四十一諡文成皇帝廟號興宗宗真性佻嘗<lb/>
<pb n="KR2a0034_WYG_009-33b"/>
　與教坊使王稅輕等數十人約為兄弟出入其家至<lb/>
　拜其父母數變服入酒肆佛寺道觀王綱姚景熈馮<lb/>
　立軰遇之于微行後皆任顯官尤重浮圖法僧有正<lb/>
　拜三公三師兼政事令者凡二十人馬保忠嘗勸以<lb/>
　臣下無勲勞宜且序進之怫然怒曰若爾是君不得<lb/>
　專豈社稷之福耶保忠恐自是欲有遷除必先厚賜<lb/>
　貴臣以絶其言故親信者哈喇王等數十人皆㧞處<lb/>
　將相嘗夜燕與劉四端兄弟王綱入樂命君妃易衣<lb/>
<pb n="KR2a0034_WYG_009-34a"/>
　為女道士后父蕭瑪展曰漢官皆在后妃入戲恐非<lb/>
　所宜宗真毆瑪展敗面曰我尚為之若女何人耶宗<lb/>
　真善畵鹿嘗以所畵鵝雁来獻上作飛白書答之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0034_WYG_009-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史拾遺卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑地理通釋卷九</head>
    <p>
<pb n="KR2b0011_WYG_009-1a"/>
欽定四庫全書<lb/>
　通鑑地理通釋卷九　　　宋　王應麟　撰<lb/>
　　七國形勢攷中<lb/>
　　　魏<lb/>
蘇秦說魏襄王曰大王之地南有鴻溝陳汝南許郾昆<lb/>
陽召陵舞陽新都新郪東有淮潁煑棗無胥西有長城<lb/>
之界北有河外卷衍酸棗地方千里地名雖小然而田<lb/>
舍廬廡之數曾無所芻牧人民之衆車馬之多日夜行<lb/>
<pb n="KR2b0011_WYG_009-1b"/>
不絶輷輷殷殷若有三軍之衆臣竊量大王之國不下<lb/>
楚　說趙曰秦之攻韓魏也無有名山大川之限稍蠶<lb/>
食之傅國都而止　衛鞅曰魏居嶺阨之西都安邑與<lb/>
秦界河而獨擅山東之利　張儀說魏王曰魏地四平<lb/>
諸侯四通輻凑無名山大川之限從鄭至梁二百餘里<lb/>
車馳人走不待力而至梁南與楚境西與韓境北與趙<lb/>
境東與齊境卒戍四方守亭鄣者不下十萬梁之地勢<lb/>
固戰場也梁南與楚而不與齊則齊攻其東東與齊而<lb/>
<pb n="KR2b0011_WYG_009-2a"/>
不與趙則趙攻其北不合於韓則韓攻其西不親於楚<lb/>
楚攻其南此所謂四分五裂之道也　蘇代約燕王曰<lb/>
秦正告魏曰我舉安邑塞女㦸韓氏太原卷我下軹道<lb/>
南陽封冀包兩周乗夏水浮輕舟彊弩在前鐵戈在後<lb/>
决滎口魏無大梁决白馬之口魏無外黄濟陽决宿胥<lb/>
之口魏無虛頓丘陸攻則擊河内水攻則滅大梁魏氏<lb/>
以為然故事秦　魏安釐王以秦救之故欲親秦而伐<lb/>
韓以求故地無忌謂魏王曰秦與戎翟同俗有虎狼之<lb/>
<pb n="KR2b0011_WYG_009-2b"/>
心貪戾好利無信不識禮義德行茍有利焉不顧親戚<lb/>
兄弟若禽獸耳此天下之所識也今韓氏以一女子奉<lb/>
一弱主内有大亂外交彊秦魏之兵王以為不亡乎韓<lb/>
亡秦有鄭地與大梁鄰王以為安乎王欲得故地今負<lb/>
彊秦之親王以為利乎秦非無事之國也韓亡之後必<lb/>
將更事更事必就易與利就易與利必不伐楚與趙矣<lb/>
是何也夫越山踰河絶韓上黨而攻彊趙是復閼與之<lb/>
事秦必不為也若道河内倍鄴朝歌絶漳滏水與趙兵<lb/>
<pb n="KR2b0011_WYG_009-3a"/>
決於邯鄲之郊是智伯之禍也秦又不敢伐楚道涉山<lb/>
谷行三千里而攻㝠阨之塞所行甚逺所攻甚難秦又<lb/>
不為也若道河外倍大梁右蔡左召陵與楚兵决於陳<lb/>
郊秦又不敢故曰秦必不伐楚與趙矣又不攻衛與齊<lb/>
矣夫韓亡之後兵出之日非魏無攻已秦固有懐茅邢<lb/>
丘安城垝津以臨河内河内共汲必危有鄭地得垣雍<lb/>
決滎澤水灌大梁大梁必亡王之使者出過而惡安陵<lb/>
氏於秦秦之欲誅之久矣秦葉陽昆陽與舞陽髙陵鄰<lb/>
<pb n="KR2b0011_WYG_009-3b"/>
聽使者之惡之隨安陵氏而亡之繞舞陽之北以東臨<lb/>
許南國必危國無害已夫憎韓不愛安陵氏可也夫不<lb/>
患秦之不愛南國非也異日者秦在河西晉國去梁千<lb/>
里有河山以䦨之有周韓以間之從林鄉軍以至于今<lb/>
秦七攻魏五入囿中邊城盡拔文臺墮垂都焚林木伐<lb/>
麋鹿盡而國繼以圍又長驅梁北東至陶衛之郊北至<lb/>
平監所亡於秦者山南山北河外河内大縣數十名都<lb/>
數百秦乃在河西晉去梁千里而禍若是矣又况於使<lb/>
<pb n="KR2b0011_WYG_009-4a"/>
秦無韓有鄭地無河山而䦨之無周韓而間之去大梁<lb/>
百里禍必百此矣<hi>吕氏曰信陵君之言深切綜練諳天下之大勢使魏王能用其計糾率楚</hi>
<hi>趙竭力助韓則韓不至於失上黨趙不至於敗長平六國亦不至為秦所吞矣</hi>
鴻溝<lb/>
　河渠書滎陽下引河東南為鴻溝以通宋鄭陳蔡曹<lb/>
　衛與濟汝淮泗㑹於楚索隱云楚漢中分之界文穎<lb/>
　云即今官渡水也葢為二流一南經陽武縣<hi>今屬東京</hi>為<lb/>
　官渡水一東經大梁城即河溝今之汴河是也正義<lb/>
<pb n="KR2b0011_WYG_009-4b"/>
　應劭云在滎陽東南二十里張華云大梁城在浚儀<lb/>
　縣此縣西北渠水東經此城南又北屈分為二渠其<lb/>
　一渠東南流始皇鑿引河水以灌大梁謂之鴻溝楚<lb/>
　漢㑹此處也<hi>程氏曰鴻溝之名蘇秦固嘗言之不待始皇乃有也</hi>其一渠東經<lb/>
　陽武縣南為官渡水<hi>張洎云大禹於滎澤下分大河為隂溝引注東南以通淮泗至</hi>
　<hi>大梁浚儀縣西北復分二渠一渠東經陽武縣中牟臺下為官渡水一渠始皇疏鑿以灌魏都謂之鴻溝</hi>
　<hi>莨菪渠自滎陽五池口東注之其鴻溝即出河之溝亦曰莨菪渠地理志滎陽縣汴水在西南有狼湯渠</hi>
　<hi>首受泲東南至陳入潁陳留縣魯渠水受狼湯渠東至陽夏入渦渠浚儀縣睢水首受狼湯水東至取慮</hi>
<pb n="KR2b0011_WYG_009-5a"/>
　<hi>入泗</hi>郡國志滎陽有鴻溝水<hi>正義云厯浚儀南晉志浚儀有鴻溝輿地廣記鄭州</hi>
　<hi>滎陽縣有鴻溝在西楚漢中分天下處東京開封縣有汴河葢古茛菪渠也祥符縣本大梁竹書紀年云</hi>
　<hi>梁惠王三十一年為大溝於此郛以行圃田之水縣北有浚水像而儀之故謂之浚儀中牟縣北十二里</hi>
　<hi>有中牟臺是為官渡城水經注禹塞滎澤開渠以通淮泗胡氏曰據後漢上疑其為鴻溝下疑其為官渡</hi>
　<hi>者恐未得其要官渡直黄河也故曹袁相距沮授曰悠悠黄河吾其濟乎汴渠自西而東鴻溝乃横亘南</hi>
　<hi>北史記將相表髙帝四年與楚界洪渠即鴻溝也水經注尉氏縣有鴻溝鄉鴻溝亭</hi>
陳　汝南<lb/>
　陳國楚滅為縣頃襄王自郢徙都兼為魏境<hi>今陳州</hi>汝<lb/>
<pb n="KR2b0011_WYG_009-5b"/>
　南春秋時屬沈蔡戰國屬楚魏漢置汝南郡<hi>今蔡州</hi>地<lb/>
　理志魏南有汝南之召陵㶏彊新汲西華長平<lb/>
許　郾　<hi>鄢</hi>
　許本許國漢為潁川許縣魏改曰許昌<hi>今省入潁昌府長社縣許</hi>
　<hi>田鎮</hi>郾戰國策作鄢楚昭陽伐魏取郾漢屬潁川<hi>唐郾城縣</hi>
　<hi>屬蔡州今屬潁昌府</hi>鄢春秋鄭伯克段于鄢<hi>鄭語八邑有鄢</hi>周語注妘<lb/>
　姓之國為鄭武公所滅漢陳留有傿縣應劭曰鄭伯<lb/>
　克段於傿是也後漢鄢屬梁國<hi>又晉敗楚鄢陵漢潁川有傿陵縣注曰六</hi>
<pb n="KR2b0011_WYG_009-6a"/>
　<hi>國曰安陵今東京鄢陵縣也二縣當有别而傳注雜而言之括地志鄢陵故城在許州鄢陵縣西北十五</hi>
　<hi>里張儀謂魏王曰楚破南陽九夷内沛許鄢陵危韓世家秦伐敗我鄢郡縣志故鄢城在宋州寧陵縣南</hi>
　<hi>五十三里漢之鄢縣鄭伯克段於此寧陵本朝屬拱州</hi>
昆陽<lb/>
　漢屬潁川應劭曰昆水出南陽<hi>南陽魯陽有昆水東南至定陵入汝</hi>汝<lb/>
　州葉縣北二十五里有昆陽城光武破尋邑之所<lb/>
召陵<lb/>
　漢屬汝南即齊桓公伐楚次于召陵括地志故城在<lb/>
<pb n="KR2b0011_WYG_009-6b"/>
　豫州<hi>即蔡州</hi>郾城縣東四十五里<hi>今屬潁昌府</hi>秦紀惠王十<lb/>
　四年伐楚取召陵<lb/>
舞陽<lb/>
　漢屬潁川應劭曰舞水出南<hi>樊噲所封</hi>唐屬許州括地志<lb/>
　故城在許州葉縣東十里<hi>今縣屬潁昌府</hi>
新都<lb/>
　漢屬南陽郡國志新野縣有東鄉故新都<hi>王莽封今新野省入</hi>
　<hi>鄧州穰縣</hi>
<pb n="KR2b0011_WYG_009-7a"/>
新郪<lb/>
　漢屬汝南索隱即郪丘<hi>故城在潁州汝隂縣西北見上</hi>
淮潁<lb/>
　二水名地理志淮水出南陽平氏縣<hi>今唐州桐柏縣</hi>桐柏大<lb/>
　復山潁水出潁川陽城縣<hi>今河南府登封縣</hi>陽乾山<hi>正義云淮陽潁</hi>
　<hi>川二郡</hi>
煑棗<lb/>
　徐廣曰在宛句<hi>輿地廣記興仁府曹州寃亭縣有故煑棗城樊噲從攻項籍屠煑棗晉灼</hi>
<pb n="KR2b0011_WYG_009-7b"/>
　<hi>曰地理志無也清河有煑棗城功臣表有煑棗侯顔師古曰既云攻項籍則其地當在大河之南非清河</hi>
　<hi>之城田齊世家蘇代謂田軫曰客有言曰魏王謂韓馮張儀曰煑棗將拔齊兵又進子來救寡人則可矣</hi>
　<hi>正義煑棗故城在冀州信都縣東北五十里漢革朱國故老傳云六國時於此煑棗油今按蘇秦謂東有</hi>
　<hi>煑棗當從煑棗之説寃句縣漢屬濟隂一作宛朐大觀二年改寃亭郡國志寃句有煑棗城水經注北濟</hi>
　<hi>自濟陽縣北東北逕煑棗城南</hi>
無胥<lb/>
　地闕戰國策東有淮潁沂黄煑棗海鹽無疎鮑氏云<lb/>
　沂水出泰山葢縣<hi>沂州新泰縣</hi>艾山黄即陳留外黄<hi>注東京雍</hi>
<pb n="KR2b0011_WYG_009-8a"/>
　<hi>丘縣戰國策韓氏圍黄</hi>海鹽未詳解州解安邑有鹽池<hi>地理志河東安</hi>
　<hi>邑鹽池在西經左傳郇瑕氏之地近盬注云猗氏縣鹽池是山海  景山南望鹽販之澤即解縣鹽池也</hi>
　<hi>水經注周穆王漢章帝並幸安邑觀鹽池</hi>
長城<lb/>
　徐廣曰滎陽卷縣有長城經陽武<hi>縣屬東京</hi>到密秦紀魏<lb/>
　築長城自鄭濵洛以北有上郡正義鄭華州縣洛漆<lb/>
　沮也魏世家惠王十九年築長城塞固陽<hi>以備秦及西戎  棝</hi>
　<hi>陽漢屬五原郡括地志漢舊縣在銀州銀城縣界正義按魏築長城自鄭濵洛北庭銀州至勝州固陽縣</hi>
<pb n="KR2b0011_WYG_009-8b"/>
　<hi>為塞也固陽有連山東至黄河西南至夏㑹等州水經注濟瀆又東逕陽武縣故城北又東絶長城竹書</hi>
　<hi>紀年梁惠成王十二年龍賈帥師築長城于西邊</hi>
河外<lb/>
　正義謂河南地按晉語入河外列城五注云河東也<lb/>
　晉以河東為河外魏以河南為河外張儀說魏王曰<lb/>
　秦下兵攻河外據卷衍酸棗說齊曰梁效河外索隱<lb/>
　謂河外河之南邑若曲沃平周等魏世家秦復予我<lb/>
　河外無忌率五國兵攻秦敗之河外蘇秦說趙曰魏<lb/>
<pb n="KR2b0011_WYG_009-9a"/>
　弱則割河外<lb/>
卷衍<lb/>
　正義卷城在鄭州原武縣西北七里漢河南有卷縣<lb/>
　<hi>輿地廣記故城在原武縣東</hi>衍在鄭州亦曰衍氏<hi>後漢注巻故城在原武縣西北</hi>
　<hi>蘇秦說趙曰據衛取淇巻則齊必入朝秦</hi>
酸棗<lb/>
　漢屬陳留<hi>以棘名邦</hi>魏世家文侯三十二年伐鄭城酸棗<lb/>
　取鄭地而城之也<hi>唐屬滑州今屬東京漢文帝時河決金隄即此有酸棗臺括地志故</hi>
<pb n="KR2b0011_WYG_009-9b"/>
　<hi>城在縣北十五里古酸棗縣南水經注竹書紀年曰魏襄王十年大霖雨疾風河水酸棗郛漢世塞之</hi>
　<hi>說苑翟黄曰酸棗無令臣進北門可而魏無齊憂  郡縣志故城在縣西南十五里</hi>
梁　大梁<lb/>
　地理志陳留郡浚儀故大梁<hi>魏惠王自安邑徙此號曰梁今東京祥符縣</hi>
　魏世家惠王三十一年秦用商君東地至河而齊趙<lb/>
　數破我安邑近秦於是徙治大梁<hi>水經注大梁城本春秋之陽武髙陽</hi>
　<hi>鄉於戰國為大梁周梁伯之居竹書紀年梁惠成王九年四月甲寅徙邦于大梁</hi>酈食其曰<lb/>
　陳留天下之衝四通五達之郊也太史公曰吾適故<lb/>
<pb n="KR2b0011_WYG_009-10a"/>
　大梁之墟墟中人曰秦之破梁引河溝而灌大梁三<lb/>
　月城壊王請降遂滅魏<hi>王假元年</hi>又曰吾過大梁之墟求<lb/>
　問其所謂夷門夷門者城之東門也張儀說魏史記<lb/>
　云從鄭至梁二百餘里戰國策云從鄭至梁不過百<lb/>
　里從陳至梁二百餘里按九域志鄭州至東京一百<lb/>
　四十里陳州至東京二百四十五里當以國策為正<lb/>
　又曰卒戍四方守亭障者參列粟糧漕庾不下十萬<lb/>
　鮑氏謂他國或有山川闕塞唯梁無之皆以卒戍守<lb/>
<pb n="KR2b0011_WYG_009-10b"/>
　本朝都大梁太祖欲西遷洛陽據山河之固曰不出<lb/>
　百年民力殫矣後山陳氏謂開封無山川之阻為四<lb/>
　戰之地故太祖以兵為衛畿内常用十四萬人<lb/>
安邑<lb/>
　郡縣志故城在陜州夏縣東北十五里禹所都地理<lb/>
　志河東安邑魏絳自魏徙此至惠王徙大梁<hi>唐屬河中府今</hi>
　<hi>屬解州</hi>魏世家武侯二年城安邑秦紀昭王二十一年<lb/>
　魏獻安邑<hi>以為河東郡</hi>汾水可以灌安邑<hi>正義云安邑在絳州夏縣本魏</hi>
<pb n="KR2b0011_WYG_009-11a"/>
　<hi>都汾水東北厯安邑西南入河</hi>戰國策城渾曰蒲坂平陽相去百里<lb/>
　秦人一夜而襲之安邑不知國子曰安邑者魏之柱<lb/>
　國也晉陽者趙之柱國也鄢郢者楚之柱國也<hi>柱國都也</hi>
女㦸<lb/>
　劉伯莊云葢在太行山之西戰國策蘇代謂齊王曰<lb/>
　秦舉安邑而塞女㦸韓之太原絶韓氏索隱云韓國<lb/>
　宜陽也太原劉伯莊云當為太行索隱云太衍字原<lb/>
　當為京京屬滎陽<lb/>
<pb n="KR2b0011_WYG_009-11b"/>
軹<lb/>
　索隱云河内軹縣水經注竹書紀年梁惠成王十三<lb/>
　年鄭釐侯使許息來致地平丘戸牖首垣諸邑及鄭<lb/>
　馳地我取枳道與鄭鹿戰國策蘇代曰秦下軹道南<lb/>
　陽而伐魏絶韓包二周蘇厲曰齊反温軹髙平於魏<lb/>
　輿地廣記漢軹縣屬河内唐貞觀元年省入孟州濟<lb/>
　源縣<hi>故城在縣東南正義軹在懐州濟源縣南三十里後屬孟州聶政軹深井里人秦紀昭王十六</hi>
　<hi>年左更錯取軹唐地理志濟源縣西有故軹闗蘇秦說趙曰秦下軹道則南陽危</hi>
<pb n="KR2b0011_WYG_009-12a"/>
南陽<lb/>
　地理志河内郡修武應劭云晉始啓南陽今南陽城<lb/>
　是也秦改曰修武<hi>水經注脩武故甯亦曰南陽馬季長曰晉地自朝歌以北至中山為</hi>
　<hi>東陽朝歌以南至軹為南陽應劭地理風俗記曰河内殷國也周名為南陽</hi>臣瓚云韓非<lb/>
　書秦昭王越趙長平西伐修武時秦未兼天下修武<lb/>
　之名久矣劉氏云修武則甯武王伐紂名之秦紀昭<lb/>
　王三十三年魏入南陽以和張儀傳魏絶南陽白起<lb/>
　傳攻南陽太行道絶之輿地廣記懐州修武縣本商<lb/>
<pb n="KR2b0011_WYG_009-12b"/>
　之甯邑武王伐紂勒兵於甯更名脩武<hi>韓詩外傳</hi>唐武德<lb/>
　四年改為武陟而别置修武縣於隋修武縣故城郡<lb/>
　國志修武故南陽<hi>南陽有二修武即晉魏之南陽也南陽郡今鄧州也</hi>魏世家<lb/>
　段干子請予秦南陽以和<lb/>
封冀<lb/>
　索隱封陵冀邑皆在魏境魏世家哀王十六年秦拔<lb/>
　我蒲阪陽晉封陵<hi>紀年作晉陽封谷正義封陵在蒲州今河中府</hi>徐廣云河<lb/>
　東皮氏縣東北有冀亭<hi>晉荀息曰冀為不道皮氏今河中府龍門縣秦紀惠王九</hi>
<pb n="KR2b0011_WYG_009-13a"/>
　<hi>年渡河取皮氏正義封陵在古蒲坂縣西南河曲之中</hi>
兩周<lb/>
　正義王城及鞏世本西周桓公居河南東周惠公居<lb/>
　洛陽吕氏曰平王東遷之後所謂西周者豐鎬也東<lb/>
　周者東都也威烈王之後所謂西周者河南也東周<lb/>
　者洛陽也考王封其弟揭於河南以續周公之職是<lb/>
　為河南桓公<hi>王城故地</hi>威烈王嗣位西周惠公封其少子<lb/>
　班於鞏以奉王實東周惠公此東西周公之始也<hi>東周</hi>
<pb n="KR2b0011_WYG_009-13b"/>
　<hi>王所居之洛陽也鞏班之采邑也</hi>顯王二年趙與韓分周為二東西<lb/>
　周各為列國顯王雖在東周特建空名於其上耳自<lb/>
　是而後凡征伐謀策稱東西周君者皆謂二周君也<lb/>
　周本紀云赧王時東西周分治非也赧王特徙都西<lb/>
　周耳<lb/>
滎口　滎澤<lb/>
　索隱滎澤之口與今汴河口通其水深可以灌大梁<lb/>
　<hi>敵國明言之而魏不為備</hi>水經濟水又東合滎瀆注云瀆水受河<lb/>
<pb n="KR2b0011_WYG_009-14a"/>
　水有石門謂之滎口石門葢故滎播所道自此始渠<lb/>
　出滎陽北河東南過中牟之北又東注浚儀注云秦<lb/>
　始皇二十二年王賁斷故渠引水東南出以灌大梁<lb/>
　<hi>溝洫志王横言秦攻魏決河灌其都決處遂大不可復補</hi>謂之梁溝濟水又東逕<lb/>
　滎澤北<hi>京相璠曰滎澤在滎陽縣東南與濟隧合穆天子傳曰甲寅天子浮於滎水乃奏廣樂晉</hi>
　<hi>地道志濟自大淮入河與河水鬬南泆為滎澤通典鄭州滎澤縣禹貢濟水溢為滎澤即此今濟水不復</hi>
　<hi>入滎濟水東流經温縣入河郡國志曰因王莽末旱此渠枯涸濟水但入河而已不復截流而南水經乃</hi>
　<hi>核禹貢舊道斯不詳之甚左傳注熒陽釋文云本或作滎史記正義云滎瀆渠首起滎澤縣西北二十里</hi>
<pb n="KR2b0011_WYG_009-14b"/>
　<hi>郡國志河南滎陽有費澤注云左傳宣十二年及滎澤杜預曰縣東滎澤也郡縣志鄭州滎陽縣西北四</hi>
　<hi>里有故瀆</hi>
白馬之口<lb/>
　索隱白馬津在東郡決其流以灌外黄濟陽水經注<lb/>
　竹書紀年梁惠成王十二年楚師出河水以水長垣<lb/>
　之外金隄既建<hi>金隄在白馬界</hi>故渠水斷尚謂之白馬瀆韓<lb/>
　非初見秦曰決白馬之口以沃魏氏張儀說趙曰守<lb/>
　白馬之津<hi>正義云在滑州白馬縣北三十里水經注白馬縣神馬亭開山圖所謂白馬山也山</hi>
<pb n="KR2b0011_WYG_009-15a"/>
　<hi>上常有白馬羣行悲鳴則河決</hi>
外黄濟陽<lb/>
　外黄漢屬陳留張晏曰魏郡有内黄故加外<hi>地理志注左氏</hi>
　<hi>傳曰惠公敗宋師于黄杜預以為外黄縣東有黄城故城在開封府雍丘縣東六十里唐貞觀元年省後</hi>
　<hi>梁太祖幸河北至内黄顧李珽曰何為内黄珽曰河南有外黄下黄故此名内黄太祖曰外黄下黄何在</hi>
　<hi>珽曰秦有外黄都尉今在雍丘下黄為北齊所廢今在陳留五代通録河南有外黄小黄故河北有内黄</hi>
　<hi>小黄為齊髙所廢其故城今在陳留小黄故城在陳留縣東北</hi>濟陽水經注云陳留<lb/>
　風俗傳曰縣故宋地竹書紀年梁惠成王三十年城<lb/>
<pb n="KR2b0011_WYG_009-15b"/>
　濟陽<hi>漢陳留郡濟陽縣唐省入宛句建隆四年為濟陽鎮屬開封府東明縣</hi>
宿胥之口<lb/>
　正義淇水出衛州清淇縣<hi>清淇省入衛縣一水經注淇水分為二水  水南注</hi>
　<hi>清水</hi>東至黎陽入河魏志云武帝於清淇口東因宿胥<lb/>
　故瀆開白溝道清淇二水入焉徐廣云紀年曰魏救<lb/>
　山塞集胥口<hi>索隱曰葢亦津名</hi>水經注宛水東南入淇水淇<lb/>
　水右合宿胥故瀆瀆受河於頓丘縣遮害亭東黎山<lb/>
　西北㑹淇水處立石堰遏水今更東北注魏武開白<lb/>
<pb n="KR2b0011_WYG_009-16a"/>
　溝因宿胥故瀆而加其功<hi>宿胥口舊河水北入</hi>故蘇代曰決宿<lb/>
　胥之口即指是瀆也<hi>通典淇水出其山東至衛縣界入河謂之淇水口曹公於水口</hi>
　<hi>下大枋本成堰遏淇水入白溝時人號枋頭溝洫志黎陽遮害亭西十八里至淇水口</hi>
虛頓丘<lb/>
　索隱虚邑名地與酸棗相近春秋桓十二年公㑹宋<lb/>
　公于虚注云宋地正義虛謂殷墟今相州所治是水<lb/>
　經注洹水出山連逕殷墟竹書紀年曰盤庚即位自<lb/>
　奄遷于此遂曰殷<hi>史記項羽與章邯盟洹水南殷虛上正義云括地志相州安陽縣盤</hi>
<pb n="KR2b0011_WYG_009-16b"/>
　<hi>庚所都即此北冢殷墟南去朝歌縣城百四十六里國都城記云鄴縣城西南四十里有洹水南岸三里</hi>
　<hi>有安陽城名殷中即殷所謂北冢者索隱汲冢古文云盤庚自奄遷于北冢曰殷虛南去鄴三十里太平</hi>
　<hi>御覽相州圖經曰安陽紂都也在淇洹二水之間本殷墟所謂北冢是也戰國策曰紂昔聚兵百萬左飲</hi>
　<hi>淇水使竭右飲洹水不流今按地理志河内殷墟更屬于晉注云殷虛汲郡朝歌縣魏世家秦拔我朝歌</hi>
　<hi>亦魏地也</hi>頓丘正義云故城在魏州頓丘縣東北二十里<lb/>
　水經注闞駰云頓丘在淇水南又屈逕頓丘西爾雅<lb/>
　曰山一成謂之頓丘釋名謂一頓而成丘無髙下小<lb/>
　大之殺詩所謂送子涉淇至于頓丘竹書紀年晉定<lb/>
<pb n="KR2b0011_WYG_009-17a"/>
　公三十一年城頓丘<hi>輿地廣記云本衛邑漢屬東郡唐屬魏州復置澶州晉天福四</hi>
　<hi>年以頓丘為德清軍熈寧四年省入開德府清豐縣戰國策張儀謂魏王曰齊伐趙取乗丘收侵地虛頓</hi>
　<hi>丘危</hi>
河内<lb/>
　地理志魏地其界自髙陵以東盡河東河内<hi>河内本殷之舊</hi>
　<hi>都朝歌周襄王以河内賜晉文公修武</hi>孟子梁惠王曰河内㓙則移其<lb/>
　民於河東魏世家文侯任西門豹守鄴而河内稱治<lb/>
　索隱曰大河在鄴東故名鄴為河内<hi>溝洫志史起引漳水溉鄴以富</hi>
<pb n="KR2b0011_WYG_009-17b"/>
　<hi>魏之河内無忌曰河内共汲必危</hi>
閼與<lb/>
　正義秦韓相攻於閼與而趙奢破秦軍郡縣志閼與<lb/>
　山在礠州武安縣西南五十里<hi>趙奢傳秦軍武安西徐廣曰武安在邯鄲</hi>
　<hi>西唐初屬洺州正義云按括地志言拒秦軍在此山疑其太近既去邯鄲三十里而軍又云趨之二日一</hi>
　<hi>夜至閼與五十里而軍軍壘成今洺州去潞州三百里間而隔相州恐潞州閼與聚城是所拒據處</hi>郡<lb/>
　國志上黨湼縣有閼與聚括地志閼與聚城今名烏<lb/>
　蘇城在潞州銅鞮縣西北二十里<hi>銅鞮今屬威勝軍</hi>又儀州<lb/>
<pb n="KR2b0011_WYG_009-18a"/>
　<hi>今遼州</hi>和順縣城亦云韓閼與邑未詳王翦攻閼與轑<lb/>
　陽韓信破代禽夏說閼與<hi>孟康曰在上黨隰縣</hi>
鄴<lb/>
　輿地廣記相州臨漳縣本漢鄴縣<hi>東魏析置</hi>漢袁紹為冀<lb/>
　州牧鎮鄴曹公以為鄴都作三臺<hi>石虎慕容儁東魏北齊都焉後周尉</hi>
　<hi>遲逈舉兵韋孝寛討平之乃焚鄴縣徙其民以安陽城置鄴縣熈寧六年省入臨漳水經注鄴本齊桓公</hi>
　<hi>所置管子曰築五鹿中牟鄴以衛諸夏後屬晉魏文侯七年始封此地故曰魏漢髙帝十二年置魏郡治</hi>
　<hi>鄴縣郡縣志故鄴城縣東五十步本齊桓公所築</hi>
<pb n="KR2b0011_WYG_009-18b"/>
朝歌<lb/>
　漢屬河内紂所都隋改為衛縣通典古城在衛州衛<lb/>
　縣西二十二里紂都有鹿臺謂之殷墟<hi>水經注本沫邑紂有新聲</hi>
　<hi>靡樂號邑朝歌墨子迴車顔淵不舍括地志朝歌故城在衛州東北七十三里帝王世紀帝乙徙朝歌</hi>
　<hi>衛縣省為鎮入濬州黎陽</hi>地理志衛為狄所滅更封於河南曹楚<lb/>
　丘而河内殷虚更屬于晉左傳齊伐晉取朝歌<lb/>
㝠阨之塞　鄳阨<lb/>
　括地志石城山在申州<hi>今信陽軍</hi>鍾山縣東南二十一里<lb/>
<pb n="KR2b0011_WYG_009-19a"/>
　魏攻㝠阨即此山吕氏春秋淮南子九塞此其一也<lb/>
　左傳定四年楚左司馬戍曰還塞大隧直轅㝠阨春<lb/>
　申君傳秦踰黽隘之塞而攻楚楚世家楚人對頃襄<lb/>
　王曰涉鄳塞而待秦之倦也戰國策莊辛曰穰侯受<lb/>
　命乎秦王填黽塞之内而投己乎黽塞之外蘇代曰<lb/>
　秦欲攻魏重楚則以南陽委於楚殘均陵<hi>今均州</hi>塞鄳<lb/>
　阨徐廣注云或為㝠今江夏鄳縣正義申州羅山縣<lb/>
　本漢鄳縣有平靖闗葢古鄳縣之阨塞<hi>劉伯莊云秦兵向楚有兩</hi>
<pb n="KR2b0011_WYG_009-19b"/>
　<hi>道涉谷西道河外東道從襃斜入梁州即東南至申州  石城山險阨之塞也通典申州春秋時申國之</hi>
　<hi>地魏置義陽郡有三闗之隘北接陳汝控帶許洛東鍾山縣開寳九年省入信陽縣㝠阨塞在信陽軍</hi>
　<hi>南五十五里</hi>㝠鄳黽並音萌<hi>戰國策云/危隘之塞</hi>涉谷<hi>索隱云往楚之險路</hi>
蔡<lb/>
　戰國策云右上蔡召陵無左字正義上蔡縣在豫州<lb/>
　北七十里<hi>今蔡州故蔡國</hi>從汴州南行向陳州之西郊則上<lb/>
　蔡召陵在南面向東皆身之右<lb/>
懐茅<lb/>
<pb n="KR2b0011_WYG_009-20a"/>
　周桓王與鄭蘇忿生之田有攢茅隤懐襄王與晉攢<lb/>
　茅之田括地志故懐城在懐州武陟縣西十一里<hi>漢河</hi>
　<hi>内懐縣本禹貢覃懐之地春秋時赤狄伐晉圍懐</hi>徐廣云修武古軹縣有茅<lb/>
　亭<hi>括地志在懐州獲嘉縣東北二十五里獲嘉古修武唐屬衛州</hi>
邢丘　安城　垝津<lb/>
　括地志平臯故城在懐州武德縣<hi>今河内縣</hi>東南二十里<lb/>
　本邢丘邑<hi>韓詩外傳武王代紂至邢丘更名曰懐左傳宣六年赤狄伐晉圍懐及邢丘則為二</hi>
　<hi>邑水經注梁惠成王三年鄭城邢丘鄭即韓也韓世家昭侯六年伐東周取陵觀邢丘</hi>安城在<lb/>
<pb n="KR2b0011_WYG_009-20b"/>
　鄭州原武縣東南二十里<hi>無忌曰使道安城</hi>索隱垝津在河<lb/>
　北<hi>九毁反正義云垝當作延括地志延津故城在衛州清淇縣西南二十六里杜預云汲郡城南有延</hi>
　<hi>津是也</hi>
共汲　<hi>共甯</hi>
　無忌又曰通韓上黨於共甯地理志共汲二縣屬河<lb/>
　内正義共衛州共城縣<hi>水經注共縣共和故國共伯歸政逍遥于共山之上山在</hi>
　<hi>國北所謂共北山也通典共城古共伯國故城在縣東</hi>汲在衛州所治汲縣西<lb/>
　南二十五里通典汲縣牧野之地<hi>魏世家秦拔我汲索隱曰汲一作波</hi>
<pb n="KR2b0011_WYG_009-21a"/>
　<hi>縣屬河内孟康曰今絺城括地志故郗城在懐州河内縣西三十二里蘇忿生邑</hi>懐州修武<lb/>
　縣本殷甯邑<hi>韓詩外傳武王勒兵於甯改曰修武</hi>
鄭地<lb/>
　徐廣云成臯滎陽屬鄭<hi>韓都鄭故稱韓為鄭</hi>
垣雍<lb/>
　括地志故城在鄭州原武縣西北七里<hi>徐廣曰在卷縣戰國策長</hi>
　<hi>平之役平都君説魏王曰王胡不為從魏王曰秦許吾以垣雍郡國志河南卷縣有垣雍城或曰古衡雍</hi>
　<hi>白起傳應侯言於秦王割韓垣雍以和秦紀昭王四十八年韓獻垣雍</hi>
<pb n="KR2b0011_WYG_009-21b"/>
安陵<lb/>
　括地志鄢陵縣西北十五里李竒曰六國時為安陵<lb/>
　<hi>戰國策安陵君曰吾先君成侯受詔襄王以守此地也手受大府之憲秦王謂安陵君曰欲以五百里之</hi>
　<hi>地易安陵陵鄢陵今東京縣輿地廣記本鄭地戰國謂之安  漢屬潁川唐屬許州梁屬開封府</hi>
葉陽　髙陵<lb/>
　括地志葉陽今許州葉縣<hi>今屬汝州</hi>髙陵今京兆府縣漢<lb/>
　屬左馮翊地理志魏地其界自髙陵以東謂京兆之<lb/>
　髙陵<lb/>
<pb n="KR2b0011_WYG_009-22a"/>
南國<lb/>
　周紀注江漢之間又曰南陽也此時屬韓<hi>正義云在魏之南</hi>
西河　河西<lb/>
　無忌曰異日秦在河西正義云同州按秦紀繆公送<lb/>
　夷吾夷吾謂曰誠得立請割晉之河西八城與秦背<lb/>
　約不與戰於韓虜晉君以歸夷吾獻河西地是時秦<lb/>
　地東至河秦數易君晉復强奪秦河西地<hi>正義云前八城</hi>孝<lb/>
　公元年下令曰三晉攻奪我河西地獻公欲東伐復<lb/>
<pb n="KR2b0011_WYG_009-22b"/>
　穆公之故地<hi>於是出兵東圍陜城十一年東地渡洛賈生過秦曰商君佐之拱手而取西河</hi>
　<hi>之外</hi>惠王六年魏納隂晉<hi>正義華/陰縣</hi>八年魏納河西地<hi>正義</hi>
　<hi>同丹二州</hi>十年魏納上郡十五縣<hi>正義今鄜綏等州盡河西濵洛之地矣</hi>魏<lb/>
　世家襄王五年予秦河西地<hi>正義自華州北至同州</hi>戰國策摎<lb/>
　留謂韓王曰魏兩用犀首張儀而西河之外亡<hi>吕氏曰孝</hi>
　<hi>公取河西地葢商鞅之力至是盡得河西地則犀首張儀之力也</hi>呉起守西河而秦<lb/>
　兵不敢東鄉<hi>正義云西河今汾州</hi>武侯浮西河而下<hi>正義即龍門西河</hi>
　吕氏春秋呉起去西河而泣曰君誠知我而使我畢<lb/>
<pb n="KR2b0011_WYG_009-23a"/>
　能秦必可亡而西河可以王今君聽讒人之議而不<lb/>
　知我西河之為秦也不久矣吴起果去魏入荆而西<lb/>
　河畢入秦魏日以削秦日益大<hi>韓信傳涉西河正義云即同州龍門河從</hi>
　<hi>夏陽度者之記檀弓子夏老於西河之上注西河龍門至華隂  地  齊語西征攘白翟之地至于西河</hi>
　<hi>注白翟之西</hi>
林鄉<lb/>
　正義徐廣云在宛陵<hi>戰國策芒卯曰秦之所欲於魏者長羊王屋洛林之地也</hi>劉<lb/>
　伯莊云春秋時鄭地之棐林在大梁之西北<hi>左傳注宛陵縣</hi>
<pb n="KR2b0011_WYG_009-23b"/>
　<hi>東南有林鄉括地志宛陵故城在鄭州新鄭縣東北三十八里本鄭舊縣</hi>蘇代曰兵困於<lb/>
　林中<hi>林鄉</hi>
囿中<lb/>
　索隱曰即囿田鄭藪屬魏輿地廣記開封府中牟縣<lb/>
　有囿田澤為豫州之藪<hi>中牟唐屬鄭州</hi>正義云囿劉伯莊音<lb/>
　圃<hi>括地志囿田澤在鄭州管城縣東三里按戰國策魏有梁囿温囿</hi>
文臺<lb/>
　括地志在曹州寃句縣<hi>今興仁府寃亭縣</hi>西北六十五里<hi>索隱</hi>
<pb n="KR2b0011_WYG_009-24a"/>
　<hi>云列士傳隱陵君施酒文臺</hi>
垂都<lb/>
　郡國志濟隂郡句陽有垂亭<hi>左傳隱八年遇于垂京相璠曰句陽縣小成陽</hi>
　<hi>東五里有垂亭句陽故城在今興仁府乗氏縣西</hi>
陶衛<lb/>
　正義陶定陶<hi>今廣濟軍定陶縣田齊世家蘇代曰有陶平陸梁門不開即穰侯所封</hi>衛<lb/>
　楚丘<hi>今開德府衛南縣秦紀始皇六年抜衛迫東郡其君角徙居野王阻其山以保魏之河内</hi>吕<lb/>
　氏春秋云舉陶削衛地方六百<hi>韓非子曰魏安釐王攻趙救燕取地河東</hi>
<pb n="KR2b0011_WYG_009-24b"/>
　<hi>攻盡陶魏之地加兵於齊私平陸之都攻韓拔管勝於淇下睢陽之事荆軍老而走蔡召陵之事荆軍破</hi>
　<hi>兵四布於天下威行於冠帶之國管故管叔所都</hi>
平監<lb/>
　徐廣曰平縣屬河南<hi>括地志故平縣城在洛州偃師縣西北二十五里今河南府正</hi>
　<hi>義兖州平陸縣今鄆州中都縣東平府</hi>史記齊闞止作監字闞在東平<lb/>
　須昌縣<hi>今鄆州須城國正義故闞城在平陸縣西南四十里  郡  志東平東平陸縣有闞亭</hi>
　<hi>左傳㑹于闞杜氏曰須昌縣東南有闞城音封禪書蚩尤在東平陸監鄉齊之西境也索隱監  闞皇覽</hi>
　<hi>云蚩尤冢在東平郡壽張縣闞鄉城中</hi>
<pb n="KR2b0011_WYG_009-25a"/>
山南山北河外河内<lb/>
　正義山華山也華山之東南七國時鄧州屬韓汝州<lb/>
　屬魏華山之北同華銀綏並魏地河外謂華州以東<lb/>
　至虢陜河内謂蒲州以東至懐衛<hi>吕氏曰山南山北指太行</hi>
嶺阨<lb/>
　索隱云葢安邑之東山領險阨之地即今蒲州之中<lb/>
　條已東連汾晉之嶮嶝是也通典汾州靈石縣東南<lb/>
　有髙壁嶺雀䑕谷汾水闗皆險固之處郡縣志河中<lb/>
<pb n="KR2b0011_WYG_009-25b"/>
　府元載上建中都議曰有羊腸底柱之險濁河孟門<lb/>
　之限以轘轅為襟帶與闗中為表裏<hi>或云江融設險圖之首篇也羊</hi>
　<hi>腸在潞州壺闗縣東南一百六里孟門在慈州文城縣西南三十六里即龍門上口</hi>雷首山一<lb/>
　名中條在河東縣南十五里<hi>漢蒲坂縣</hi>左傳晉表裏山河<lb/>
　<hi>外河内山</hi>林氏曰國險而多馬三家之所以分晉也曲沃<lb/>
　之民知有曲沃不知有宗國欒氏之民知有欒氏不<lb/>
　知有其君三家又可知矣故河北之地善用之則為<lb/>
　王伯之資不善用而失之則為㓂叛之資唐之中世<lb/>
<pb n="KR2b0011_WYG_009-26a"/>
　三鎮以河北叛二百餘年不能取<lb/>
　　　韓<lb/>
蘇秦說韓宣惠王曰韓北有鞏洛成臯之固西有宜陽<lb/>
商阪之塞東有宛穰洧水南有陘山地方九百餘里<hi>大王</hi>
<hi>事秦秦必求宜陽成臯</hi>　司馬錯欲伐蜀張儀曰不如伐韓　親<lb/>
魏善楚下兵三川塞什谷之口<hi>戰國策云轘轅緱氏之口</hi>當屯留之<lb/>
道魏絶南陽楚臨南鄭秦攻新城宜陽以臨二周之郊<lb/>
　張儀說韓王曰秦下甲據宜陽斷韓之上地東取成<lb/>
<pb n="KR2b0011_WYG_009-26b"/>
臯滎陽則鴻臺之宫桑林之苑非王之有也夫塞成臯<lb/>
絶上地則王之國分矣　蘇代約燕王曰秦正告韓曰<lb/>
我起乎少曲一日而斷太行我起乎宜陽而觸平陽二<lb/>
日而莫不盡繇我離兩周而觸鄭五日而國舉韓氏以<lb/>
為然故事秦　范睢謂秦昭王曰韓魏中國之處而天<lb/>
下之樞也　秦韓之地形相錯如繡秦之有韓也譬如<lb/>
木之有蠹也人之有心腹之病也天下無變則已天下<lb/>
有變其為秦患者孰大於韓乎王不如收韓　王下兵<lb/>
<pb n="KR2b0011_WYG_009-27a"/>
而攻滎陽則鞏成臯之道不通北斷太行之道則上黨<lb/>
之師不下王一興兵而攻滎陽則其國斷而為三夫韓<lb/>
見必亡安得不聴乎　戰國策頓子曰韓天下之咽喉<lb/>
魏天下之胷腹<lb/>
鞏洛<lb/>
　周地<hi>今河南府鞏縣洛陽縣</hi>左傳昭二十六年晉師克鞏周紀<lb/>
　惠公封其少子於鞏徐廣曰周比亡之時凡七縣河<lb/>
　南洛陽穀城平隂偃師鞏緱氏秦紀莊襄王元年東<lb/>
<pb n="KR2b0011_WYG_009-27b"/>
　周君盡入其國韓獻成臯鞏秦界至大梁初置三川<lb/>
　郡<hi>漢更曰河南</hi>地理志河南有雒陽縣<hi>是為/成周</hi>鞏縣<hi>東周所居</hi>
成臯<lb/>
　通典今汜水唐屬孟州戰國策三晉分智氏地段規<lb/>
　謂韓王曰分地必取成臯韓王曰成臯石溜之地也<lb/>
　無所用之段規曰不然一里之厚而動千里之權者<lb/>
　地利也萬人之衆而破三軍者不意也王用臣言則<lb/>
　韓必取鄭矣王曰善取成臯至韓之取鄭果從成臯<lb/>
<pb n="KR2b0011_WYG_009-28a"/>
　始<hi>韓哀侯二年滅鄭</hi>今按晉楚之霸也争鄭秦之并六國也<lb/>
　始於韓以虎牢成臯之險也秦拔成臯滎陽十九年<lb/>
　而韓亡<hi>李斯曰惠王用張儀之計東據成臯之險今按張儀之脅楚曰秦下甲據宜陽韓之上地</hi>
　<hi>不通下河東取成臯韓必入臣是時秦未取成臯也秦紀韓獻成臯在莊襄王元年</hi>
宜陽<lb/>
　六國表秦惠文三年拔韓宜陽<hi>韓昭侯二十四年</hi>秦武王四<lb/>
　年拔宜陽城<hi>韓襄王五年</hi>漢屬𢎞農郡正義在洛州<hi>河南府</hi>
　福昌縣東十四里通典故韓城在縣東縣城即魏一<lb/>
<pb n="KR2b0011_WYG_009-28b"/>
　金塢城<hi>東南北三面峭絶天險後周重兵於此以備髙齊</hi>甘茂傳秦武王謂<lb/>
　曰欲容車通三川以窺周室茂曰宜陽大縣也上黨<lb/>
　南陽積之久矣名曰縣其實郡也<hi>戰國策周君曰宜陽城方八里材士</hi>
　<hi>十萬</hi>今王倍數險行千里攻之難王使茂將兵伐宜陽<lb/>
　五月而不拔大兵起拔之<hi>地理志西接𢎞農得新安宜陽皆韓分也蘇秦說趙</hi>
　<hi>曰韓弱則效宜陽宜陽效則上郡絶吕氏曰黽池二殽皆在境内葢控扼之地也</hi>
商阪<hi>戰國策作常阪</hi>
　正義即商山也在商州商洛縣南一里亦曰楚山武<lb/>
<pb n="KR2b0011_WYG_009-29a"/>
　闗在焉通典商州上洛縣有商山<hi>亦名地肺山</hi>四皓所隱<lb/>
　其地險阻王莽命王級曰繞霤之固南當荆楚<hi>言四面塞</hi>
　<hi>阨屈曲水回繞如屋霤即今七槃十二䋫郡縣志即晉隂地也</hi>史記六國表秦孝公<lb/>
　十一年城商塞<hi>韓世家甘茂與昭魚遇於商於商君封於商張儀欺楚以商於之地於林</hi>
　<hi>在鄧州内鄉縣商即商洛地理志𢎞農商縣衛鞅邑</hi>戰國策楚魏戰於陘山魏<lb/>
　許秦以上洛以絶秦於楚<hi>地理志上雒縣屬𢎞農適索隱商阪葢商洛之間</hi>
　<hi>秦楚之險塞昌通典宜陽商阪即今福  山及商山</hi>
宛穰<lb/>
<pb n="KR2b0011_WYG_009-29b"/>
　南陽二縣地理志宛故申伯國<hi>西通武闗東受江淮一都之㑹也秦昭王</hi>
　<hi>十五年攻楚取宛韓釐玉五年秦拔我宛今鄧州南陽縣</hi>穰<hi>今鄧州穰縣戰國策謂穰侯曰君攻楚得</hi>
　<hi>宛穰以廣陶郡縣志本楚别邑取豐穰之義後屬韓秦武王攻取之封魏冉為穰侯六國表韓襄王十一</hi>
　<hi>年秦取我穰按穰侯傳取楚之宛葉則宛亦屬楚</hi>
洧水<lb/>
　通典河南宻縣有洧水鄭州新鄭有溱洧二水水經<lb/>
　出宻縣馬領山<hi>山在陽城縣東北</hi>又東南流潧水注之又東<lb/>
　過鄭縣南潧水從西北來注之<hi>郡縣志引蘇秦曰東有穰淯淯水東去南</hi>
<pb n="KR2b0011_WYG_009-30a"/>
　<hi>陽縣三里地理志𢎞農盧氏縣有淯水南至順陽入沔</hi>
陘山<lb/>
　通典今宻縣山楚世家齊桓公以兵侵楚至陘山括<lb/>
　地志在鄭州新鄭縣西南三十里<hi>在鄭州西南一百一十里</hi>魏伐<lb/>
　楚敗之陘山徐廣曰在宻縣蘇秦說楚曰北有陘塞<lb/>
　<hi>戰國策秦攻陘使人馳南陽之地山海經少陘之山器難之水出焉太平御覽舊傳器難之水即索水少</hi>
　<hi>陘山一曰嵩諸山俗名周山在滎陽縣三十五里唐志許州長葛縣有小陘山</hi>
三川<lb/>
<pb n="KR2b0011_WYG_009-30b"/>
　韋昭曰河洛伊曰三川<hi>秦置三川郡</hi>周東都也<hi>吕氏曰三川郡在今</hi>
　<hi>為衛懐孟開封鄭河南汝陜虢拱之地</hi>
什谷之口<lb/>
　郡國志河南鞏縣有尋谷水徐廣云什一作尋成臯<lb/>
　鞏縣有尋口尋什聲近故其名異水經洛又東北流<lb/>
　入于河注云山海經曰洛水成臯西入河是也謂之<lb/>
　洛汭即什谷之口<hi>南鄩亦曰上鄩鄩水出北山鄩溪其水南流世謂之温水故鄩城在</hi>
　<hi>鞏縣西南五十八里京相璠曰今鞏洛渡北有水鄩谷東入洛謂之下鄩亦謂北鄩括地志温泉水即尋</hi>
<pb n="KR2b0011_WYG_009-31a"/>
　<hi>源出鞏縣西南四十里</hi>郡縣志河南府鞏縣洛水東經洛汭北<lb/>
　對琅邪渚入河謂之洛口亦名什谷<hi>塞什谷之口即此也</hi>
轘轅緱氏<lb/>
　郡縣志河南府緱氏縣<hi>今省入偃師縣</hi>古滑國<hi>緱氏山在縣東南二十九</hi>
　<hi>里</hi>轘轅山在縣東南四十六里<hi>正義轘轅故闗在緱氏縣南四十里</hi>左<lb/>
　傳欒盈過周王使候出諸轘轅注曰緱氏縣東南有<lb/>
　轘轅闗<hi>道路險隘凡十二曲將去復還故曰轘轅後漢河南尹何進所置八闗此其一也陸機洛</hi>
　<hi>陽記洛陽四闗南有轘轅白起傳昭王四十六年秦攻韓緱氏藺拔之漢髙帝從轘轅至陽城樊噲攻轘</hi>
<pb n="KR2b0011_WYG_009-31b"/>
　<hi>轅正義云在緱氏東南三十里淮南王安曰塞轘轅伊闕之道</hi>
屯留之道<lb/>
　正義屯<hi>音純</hi>留潞州縣也<hi>地理志縣屬上黨</hi>道即太行羊腸阪<lb/>
　道也<hi>潞州壺闗縣有羊腸阪王莽命王嘉曰羊頭之阪北當燕趙</hi>括地志屯留故<lb/>
　城在潞州長子縣東北三十里<hi>左傳襄十八年晉人執孫蒯于純留三晉</hi>
　<hi>徙靖公於屯留</hi>
南鄭<lb/>
　戰國策注今河南新鄭今鄭州新鄭縣正義云令楚<lb/>
<pb n="KR2b0011_WYG_009-32a"/>
　兵臨鄭南塞轘轅鄩口斷韓南陽之兵<lb/>
新城<lb/>
　郡縣志河南府伊闕縣古戎蠻子國漢為新城縣<hi>隋改</hi>
　<hi>伊闕</hi>伊闕山在縣北四十五里兩山相對望之若闕伊<lb/>
　水流其間故名<hi>伊闕故闗在縣北四十五里何進八闗之一</hi>秦紀白起攻<lb/>
　新城敗韓魏於伊闕<lb/>
滎陽<lb/>
　鄭地屬韓通典鄭州滎陽縣故虢國<hi>所謂東虢</hi>秦置敖倉<lb/>
<pb n="KR2b0011_WYG_009-32b"/>
　楚漢戰京索間是也<lb/>
鴻臺宫桑林苑<lb/>
　韓之宫苑<hi>徐廣曰桑一作栗今按湯旱禱於桑林之社莊子栗林虞人其地未詳</hi>
少曲<lb/>
　索隱云地近宜陽劉氏以為葢在太行西南范睢傳<lb/>
　秦昭王四十二年東伐韓少曲髙平拔之正義括地<lb/>
　志髙平故城在懐州河陽縣西北四十里俗謂之韓<lb/>
　王城非也周桓王以與鄭竹書紀年云魏襄王四年<lb/>
<pb n="KR2b0011_WYG_009-33a"/>
　鄭侯使辰歸晉陽向更名陽為河雍向為髙平則少<lb/>
　曲當與髙平相近<hi>蘇代曰已得宜陽少曲致藺石</hi>　水經注康溝又<lb/>
　東逕扶溝縣之白亭北又東逕少曲亭陳留風俗傳<lb/>
　曰尉氏縣<hi>今東京</hi>有少曲亭俗謂小城<lb/>
太行<lb/>
　正義太行山羊腸坂道北過兩上黨韓世家秦擊我<lb/>
　於太行上黨降趙<hi>戰國策曰一軍臨滎陽一軍臨太行則韓請效上黨之地</hi>
平陽<lb/>
<pb n="KR2b0011_WYG_009-33b"/>
　韓世家貞子徙居平陽<hi>世本作景子徙</hi>正義晉州城地理志<lb/>
　河東平陽縣堯都也在平河之陽<hi>今晉州臨汾縣</hi>括地志晉<lb/>
　州城因平陽城東面為之<lb/>
上黨　上地<lb/>
　戰國策周最曰秦盡韓魏之上黨太原秦地天下之<lb/>
　半也制齊楚三晉之命犀武敗於伊闕周君之魏求<lb/>
　救魏王以上黨之急辭之綦毋恢見魏王曰秦悉塞<lb/>
　外之兵與周之衆以攻南陽而兩上黨絶矣樊餘謂<lb/>
<pb n="KR2b0011_WYG_009-34a"/>
　楚王曰韓兼兩上黨以臨趙即趙羊腸以上危　按<lb/>
　大事紀秦昭王十四年韓魏攻秦白起敗之於伊闕<lb/>
　又涉河取韓安邑以東至乾河<hi>正義源出絳州絳縣東南殽山南流注河</hi>
　<hi>是水冬乾夏流</hi>四十五年白起拔韓野王絶上黨道<hi>野王懷州河内</hi>
　<hi>縣太行山在西北</hi>韓獻上黨於秦上黨守馮亭以郡降趙<hi>趙世</hi>
　<hi>家馮亭入城市邑十七</hi>四十七年秦王齕攻上黨拔之四十八<lb/>
　年白起分軍為三使王齕拔趙武安<hi>正義故城在洛州武安縣西南</hi>
　<hi>五十里今屬礠州</hi>皮牢<hi>與武安相近</hi>司馬梗北定太原盡有上黨<lb/>
<pb n="KR2b0011_WYG_009-34b"/>
　地莊襄王三年王齕攻上黨諸城悉拔之初置太原<lb/>
　郡<hi>戰國策所謂兩上黨者葢在韓魏之間猶安邑魏地而云取韓安邑也  上地上黨之地也荀子曰</hi>
　<hi>韓之上地方數百里而趨趙趙不能凝也故秦奪之  後魏地形志上黨郡秦置治壺闗城漢治長子城</hi>
　蘇代曰龍賈之戰<hi>魏襄王五年秦敗我龍賈軍</hi>岸門之戰<hi>韓宣惠王十七</hi>
　<hi>年秦大破我岸門</hi>封陵之戰<hi>魏哀王十六年/秦敗我封陵</hi>髙商之戰<hi>此戰事不</hi>
　<hi>見</hi>趙莊之戰<hi>趙肅侯二十二年趙莊與秦戰敗秦殺趙莊河西</hi>秦之所殺三<lb/>
　晉之民數百萬今其生者皆死秦之孤也西河之外<lb/>
　上雒之地三川晉國之禍三晉之半秦禍如此其大<lb/>
<pb n="KR2b0011_WYG_009-35a"/>
　也<lb/>
　何氏論曰六國之勢莫利於為從莫害於為衡六國<lb/>
　固嘗收合從之利矣然而終敗於為衡之害者其禍<lb/>
　在於自戰其所可親而忘其所可讎故也齊楚自恃<lb/>
　其强有包吞燕趙韓魏之志而緩秦之禍燕趙韓魏<lb/>
　自懲其弱有疑惡齊楚之心而脅秦之威是以衡人<lb/>
　得而因之散敗從約曾不知齊楚雖强不足以致秦<lb/>
　之畏而其所甚忌者獨在乎韓魏也韓魏者秦之錯<lb/>
<pb n="KR2b0011_WYG_009-35b"/>
　壤也秦兵之加韓魏也戰於百里之内其加於四國<lb/>
　也戰於千里之外韓魏之致秦兵近在乎一日之間<lb/>
　而其待諸侯之救乃在乎三月之外秦攻韓魏既勝<lb/>
　而歸休兵則四國之乗徼者尚未及知也四國誠能<lb/>
　歲各更其國之一軍命一偏將提之以合戍韓魏而<lb/>
　佐其勢則是六國之師日萃於韓魏之郊仰闗而伺<lb/>
　秦秦誠勇者雖日辱而招之固不輕出而以腹背支<lb/>
　敵矣葢蘇秦不獲終見信於六國而張儀之志獨行<lb/>
<pb n="KR2b0011_WYG_009-36a"/>
　於秦此六國之所以見并於秦也林氏曰六國并於<lb/>
　秦者葢秦知天下之勢而六國不知故也秦之所以<lb/>
　知之者其謀出於范睢逺交近攻之策取韓魏以執<lb/>
　天下之樞也欲平天下者必先知難易之勢唐憲宗<lb/>
　欲平藩鎮張𢎞靖以為先淮蔡而後恒冀周世宗欲<lb/>
　平天下王朴以為先江南而後河東吕氏曰秦并六<lb/>
　國始於韓者葢李斯之策也杜牧曰秦萃銳三晉經<lb/>
　六世乃能得韓遂折天下脊復得趙因拾取諸國<lb/>
<pb n="KR2b0011_WYG_009-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑地理通釋卷九<lb/>
</p>
<p>
</p>
  </div>
</body>
</text>
</TEI>
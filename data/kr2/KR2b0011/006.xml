<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通鑑地理通釋卷六</head>
    <p>
<pb n="KR2b0011_WYG_006-1a"/>
欽定四庫全書<lb/>
　通鑑地理通釋卷六　　　宋　王應麟　撰<lb/>
　　周形埶攷<lb/>
周室㣲諸侯不享覲天子之廷者惟祭與虢通鑑記始<lb/>
於威烈王命魏趙韓稽古録曰三大夫始受天子之命<lb/>
禮之紀綱盡矣葢文侯之命書所以終平王東遷春秋<lb/>
所以始知趙韓魏<hi>闕</hi>左傳之終也魏趙韓為諸侯通鑑<lb/>
之始也源流貫通相為經緯觀通鑑者當自書春秋始<lb/>
<pb n="KR2b0011_WYG_006-1b"/>
今略攷周之地埶系於七國之前<lb/>
左氏傳景王使詹桓伯辭於晉曰我自夏以后稷魏駘<lb/>
芮岐畢吾西土也及武王克商蒲姑商奄吾東土也巴<lb/>
濮楚鄧吾南土也肅慎燕亳吾北土也吾何邇封之有<lb/>
　杜氏曰夏世以后稷功受五國為西土之長　魏陜<lb/>
　州芮城縣本魏國地魯桓公時芮伯萬出居于魏即<lb/>
　此地漢河北縣地後周改芮城　駘京兆府武功縣<lb/>
　本邰邑后稷所封亦作斄漢屬右扶風後漢省武功<lb/>
<pb n="KR2b0011_WYG_006-2a"/>
　亦漢縣治故斄城　芮同州馮翊縣本芮國漢臨晉<lb/>
　縣地屬左馮翊隋改縣曰馮翊　岐鳯翔府岐山縣<lb/>
　東北十里有岐山通典文王徙於岐即此縣孟子春<lb/>
　子言文王治岐杜氏注在美陽縣西北輿地廣記岐<lb/>
　陽縣漢美陽縣地太王邑岐山之下詩謂居岐之陽<lb/>
　文王亦治焉唐省入扶風縣為岐陽鎮　畢在京兆<lb/>
　府咸陽縣西北郡縣志畢原在京兆府萬年縣西南<lb/>
　二十八里詩注云畢終南之道名也書周公𦵏於畢<lb/>
<pb n="KR2b0011_WYG_006-2b"/>
　畢原即咸陽縣所理是也左傳畢文之昭也即謂此<lb/>
　地原南北數十里東西二三百里亦謂畢陌通典文<lb/>
　王𦵏畢初王季都之後畢公髙封焉　蒲姑注云博<lb/>
　昌縣北有蒲姑城通典姑幕縣故城在密州莒縣東<lb/>
　北古蒲姑氏國郡縣志薄姑故城在青州博昌縣東<lb/>
　北六十里<hi>今博興縣</hi>輿地廣記青州博興縣有薄姑城商<lb/>
　末為諸侯居此成王滅之晏子曰蒲姑氏因之而後<lb/>
　太公因之　商奄左傳因商奄之民説文䣍國在魯<lb/>
<pb n="KR2b0011_WYG_006-3a"/>
　括地志兖州曲阜縣奄里即奄國之地周有徐奄注<lb/>
　二國嬴姓書序成王東伐淮夷遂踐奄遷其君於蒲<lb/>
　姑　巴重慶府巴縣本江州縣古巴國今重慶黔達<lb/>
　施忠萬開涪州南平軍渠資普昌合州廣安軍皆其<lb/>
　地也秦取其地立巴郡　濮見牧誓伊尹為四方獻<lb/>
　令正南百濮郡國志越巂會無縣華陽國志曰故濮<lb/>
　人邑鄭語楚蚡冒始啟濮劉伯莊曰濮在楚西南左<lb/>
　傳麇人率百濮聚於選將伐楚通典有尾濮木綿濮<lb/>
<pb n="KR2b0011_WYG_006-3b"/>
　文面濮折腰濮赤口濮黒僰濮爾雅南至於濮鈆周<lb/>
　書王㑹卜人丹砂注云西南之蠻葢濮人也諸濮與<lb/>
　哀牢地相接　楚商頌奮伐荆楚荆州之楚國也周<lb/>
　封熊繹為楚子今歸州秭歸縣東南丹陽城　鄧襄<lb/>
　陽府鄧城縣漢為鄧縣唐為臨漢縣有故鄧城在縣<lb/>
　東北二十二里即鄧國　肅慎北夷在𤣥菟北三千<lb/>
　餘里通典挹婁即古肅慎之國在不咸山北夫餘東<lb/>
　北千餘里濵大海勿吉在髙句麗北亦古肅慎國地<lb/>
<pb n="KR2b0011_WYG_006-4a"/>
　靺鞨即勿吉也　燕在涿鹿山南召公所封都幽州<lb/>
　薊縣北燕伯欵始見春秋　亳秦紀寧公與亳戰皇<lb/>
　甫謐云西夷之國<hi>此土之亳未詳</hi>
國語史伯曰當成周者南有荆蠻申呂應鄧陳蔡隨唐<lb/>
北有衞燕翟鮮虞路洛泉徐蒲西有虞虢晉隗霍楊魏<lb/>
芮東有齊魯曹宋滕薛鄒莒<lb/>
　荆蠻注云羋姓之蠻鬻熊之後蠻羋蠻矣謂叔熊在<lb/>
　濮從蠻俗也今按詩云蠻荆叔向曰昔成王盟諸侯<lb/>
<pb n="KR2b0011_WYG_006-4b"/>
　于岐陽楚為荆蠻置茅蕝設望表與鮮牟守燎故不<lb/>
　與盟荆蠻即楚也<hi>春秋莊公世書荆僖元年乃書楚人伐鄭葢始改為楚</hi>　申<lb/>
　姜姓詩申伯故申城在鄧州南陽縣北二十里南陽<lb/>
　秦宛縣國在今鄧州信陽軍之境　呂姜姓書呂侯<lb/>
　故呂城在鄧州南陽縣西四十里林氏曰秦漢之際<lb/>
　南陽為要地楚有圖北方之志其君多居于申合諸<lb/>
　侯又在焉子重請申呂為賞田巫臣曰不可此申呂<lb/>
　所以邑也是以為賦以禦北方若取之是無申呂也<lb/>
<pb n="KR2b0011_WYG_006-5a"/>
　晉鄭必至于漢申即宛也方城之險楚所恃而申在<lb/>
　方城之内㝠阨之險又在方城之内　應姬姓武王<lb/>
　子封<hi>在汝州魯山縣</hi>漢志潁川郡父城縣應鄉故國秦范睢<lb/>
　封應侯縣廢入汝州葉縣　鄧曼姓<hi>見前</hi>　陳媯姓<lb/>
　周封舜後滿以備三恪在陳州宛丘縣　蔡姬姓文<lb/>
　王子所封蔡州上蔡縣蔡叔始封也平侯自上蔡遷<lb/>
　新蔡縣　隨姬姓在隨州隨縣左傳漢東之國隨為<lb/>
　大　唐姬姓隨州唐城縣故唐國漢為上唐鄉屬舂<lb/>
<pb n="KR2b0011_WYG_006-5b"/>
　陵晉置上唐縣隋改唐城　衞姬姓康叔之封都殷<lb/>
　之朝歌衞州及黎陽野王皆衞之分　燕姬姓<hi>見前</hi>
　　翟隗姓白狄有延安府鄜丹綏廓銀石州之地<lb/>
　鮮虞姬姓在翟者今中山府新樂縣<hi>古鮮虞國戰國為中山</hi>
　路妘姓春秋赤狄潞氏今潞州潞城縣　洛隗姓漢<lb/>
　匈奴傳武王放逐戎夷涇洛之北注云洛即漆沮水<lb/>
　也出上郡雕隂泰冒山東南入于渭後漢西羌傳洛<lb/>
　川有大荔之戎　泉隗姓左傳泉臯之戎注云今伊<lb/>
<pb n="KR2b0011_WYG_006-6a"/>
　闕北有泉亭　徐注云赤翟隗姓　蒲注云赤翟隗<lb/>
　姓　虞姬姓武王封太王子仲雍之後為虞公陜州<lb/>
　平陸縣呉山在西上有虞城　虢姬姓西虢虢叔之<lb/>
　後陜州陜縣上陽故城在縣東兼虢州為南境東虢<lb/>
　虢仲之後在孟州汜水縣制邑故虎牢城　晉姬姓<lb/>
　唐叔之後燮父改唐為晉今太原府陽曲縣　隗姬<lb/>
　姓<hi>未詳其地</hi>　霍姬姓文王子叔處所封在晉州霍<lb/>
　邑縣　楊姬姓晉州洪洞縣本楊侯國漢為楊縣隋<lb/>
<pb n="KR2b0011_WYG_006-6b"/>
　改洪洞取嶺為名　魏姬姓河中府永樂縣古魏國<lb/>
　詩謂魏地狹隘漢河北縣唐分芮城置永樂　芮姬<lb/>
　姓<hi>見前</hi>　齊姜姓太公望之後都營丘今青州臨淄<lb/>
　縣　魯姬姓周公旦之後伯禽宅曲阜今襲慶府仙<lb/>
　源縣　曹姬姓文王子振鐸之後宅陶丘今興仁府<lb/>
　濟隂縣東北三十七里定陶故城　宋子姓㣲子後<lb/>
　為宋公今應天府宋城縣　滕姬姓文王子叔繡所<lb/>
　封今徐州滕縣西南十四里有滕城　薛任姓奚仲<lb/>
<pb n="KR2b0011_WYG_006-7a"/>
　所封漢有薛縣故國後廢故城在徐州滕縣東　鄒<lb/>
　曹姓春秋邾子陸終之後今襲慶府鄒縣　莒己姓<lb/>
　東夷之國今密州莒縣　曹元首六代論曰三代之<lb/>
　君與天下共其民故天下同其憂秦王獨制其民故<lb/>
　傾危而莫救夫與人共其樂者人必憂其憂與人同<lb/>
　其安者人必拯其危先王知獨治之不能久也故與<lb/>
　人共治之知獨守之不能固也故與人共守之兼親<lb/>
　疏而兩用參同異而並進是以輕重足以相鎮親疏<lb/>
<pb n="KR2b0011_WYG_006-7b"/>
　足以相衞并兼路塞逆節不生及其衰也桓文帥禮<lb/>
　苞茅不貢齊師伐楚宋不城周晉戮其宰王綱弛而<lb/>
　復張諸侯傲而復肅二霸之後寖以陵遲呉楚慿江<lb/>
　負固方城雖心希九鼎而畏迫宗姬姦情散於胷懐<lb/>
　逆謀消於脣吻斯豈非信重親戚任用賢能枝葉碩<lb/>
　茂本根賴之與自此之後轉相攻伐呉并於越晉分<lb/>
　為三魯滅於楚鄭兼於韓暨乎戰國諸姬㣲矣唯燕<lb/>
　衞獨存然皆弱小西迫强秦南畏齊楚救於滅亡匪<lb/>
<pb n="KR2b0011_WYG_006-8a"/>
　遑相恤至於王赧降為庻人猶枝榦相持得居虛位<lb/>
　海内無主四十餘年　林氏曰春秋歴十三王君無<lb/>
　弑逆之禍臣無専擅之變外弱而内固枝傷而榦存<lb/>
　故晉齊多叛臣宋鄭多叛親魯多叛邑衞多叛民而<lb/>
　周無僭逆之亂齊俗好游秦俗好兵晉魏之俗褊鄭<lb/>
　衞之俗淫而周無變易之風齊作内政晉作爰田魯<lb/>
　作丘甲鄭作封洫而周之政則守先王之政晉大夫<lb/>
　貪鄭大夫侈魯大夫抗齊大夫驕而周之臣則貴先<lb/>
<pb n="KR2b0011_WYG_006-8b"/>
　王之禮齊晉有世臣而無公族宋魯有公族而無世<lb/>
　臣權在世臣則雖强而亡權在公族則雖存而削惟<lb/>
　周之立國兼而有之親疏相制本枝相維凡此者皆<lb/>
　非諸國之所及也故秦雖免冑而過門楚雖觀兵而<lb/>
　問鼎呉雖告勞而矜功亦終懾服内聽而不敢動況<lb/>
　中國之君乎<lb/>
左氏傳桓王八年與鄭人蘇忿生之田温原絺樊隰郕<lb/>
欑茅向盟<hi>音孟</hi>州陘隤懐惠王五年與鄭伯武公之略自<lb/>
<pb n="KR2b0011_WYG_006-9a"/>
虎牢以東與虢公酒泉襄王十七年與晉侯陽樊温原<lb/>
欑茅之田晉於是始啟南陽<lb/>
　漢地理志周地今河南雒陽榖城平隂偃師鞏緱氏<lb/>
　是其分也初雒邑與宗周通封畿東西長而南北短<lb/>
　短長相覆為千里至襄王以河内賜晉文公又為諸<lb/>
　侯所侵故其分墬小唐天文志周之興也王畿千里<lb/>
　及其衰也僅得河南七縣通典周之封城其西得今<lb/>
　河南洛陽偃師東至緱氏鞏縣南得伊闕北至于河<lb/>
<pb n="KR2b0011_WYG_006-9b"/>
　當戰國時其境最狹東西南北方百餘里　温孟州<lb/>
　温縣春秋僖十年狄滅温蘇子奔衞於是襄王以賜<lb/>
　晉文公　原在孟州濟源縣<hi>漢軹縣原鄉晉沁水縣南</hi>　絺在野<lb/>
　王縣西南今懐州河内縣　樊一名陽樊野王縣西<lb/>
　南有陽城國語陽人曰陽有夏商之嗣典樊仲之官<lb/>
　守樊仲山父食采於樊　隰郕在懐縣西南<hi>懐縣省入懐州</hi>
　<hi>武陟縣</hi>　欑茅在懐州脩武縣北　向軹縣有地名向<lb/>
　上<hi>軹縣唐省入孟州濟源縣</hi>　盟今盟津在孟州河陽縣　陘通<lb/>
<pb n="KR2b0011_WYG_006-10a"/>
　典河南府密縣有陘山　隤在脩武縣北　懐即懐<lb/>
　縣<hi>凡十二邑禹貢覃懐之地</hi>　南陽懐州脩武縣有南陽城晉啟<lb/>
　南陽即此今孟懐州皆春秋南陽之地　虎牢孟州<lb/>
　汜水縣　酒泉周邑<hi>未詳</hi>　陳氏曰九州川浸澤藪<lb/>
　各在職方不屬諸侯之版而詩不以圃田繫鄭春秋<lb/>
　不以沙麓繫晉略可覩矣周季諸侯始擅不朌之利<lb/>
　齊斡山海而桃林之塞郇瑕之地晉實私之僭侈滋<lb/>
　甚往往稱伯甚者至周成貢百二十金於魏以易温<lb/>
<pb n="KR2b0011_WYG_006-10b"/>
　圃　呂氏曰言周秦之彊弱者必歸之形埶其説始<lb/>
　於婁敬敬所見者特平王之周耳曷嘗見文武成康<lb/>
　之周哉敬以周之形埶為弱秦之形勢為彊抑不知<lb/>
　敬之所謂秦乃文武成康之周也文武成康之世岐<lb/>
　豐乃周之都如敬之言被山帶河四塞以為固者葢<lb/>
　皆周之形勢當是時安有所謂秦者耶迨至平王東<lb/>
　遷輕捐岐豐之地以封秦遂成秦之彊是秦非能自<lb/>
　彊也得周之形勢而彊也秦得周之形勢以無道行<lb/>
<pb n="KR2b0011_WYG_006-11a"/>
　之猶足以雄視諸侯并吞天下況文武成康本之以<lb/>
　盛徳輔之以形勢其孰能禦之耶是天下形勢之彊<lb/>
　者莫周若也敬何由見而遽以弱名周耶自平王捐<lb/>
　岐豐以封秦既失周之半以破裂不全之周兢兢自<lb/>
　保猶恐難立豈容復有所侵削今日割虎牢畀鄭明<lb/>
　日割酒泉畀虢至襄王又頓捐數邑於晉隧固王章<lb/>
　也千里之畿甸亦王章也襄王惜禮文不以與晉自<lb/>
　謂能守王章抑不知割地自削則畿甸之王章既不<lb/>
<pb n="KR2b0011_WYG_006-11b"/>
　全矣惜其一而墮其二烏在其能守王章耶　趙氏<lb/>
　曰周之始東也以父子之變東而又東也以兄弟之<lb/>
　爭　林氏曰周至平王而弱襄王而㣲敬王而亂此<lb/>
　東周之三變也平王當齊晉秦楚代興之始襄王當<lb/>
　齊晉秦楚爭伯之初敬王當齊晉秦楚俱弱之後夫<lb/>
　四國彊而周弱四國伯而周㣲固其埶也四國既弱<lb/>
　而周之亂又甚焉實周自為耳<hi>或曰觀史伯之言成周南有申吕而有荆</hi>
　<hi>蠻焉北有衞而有翟焉何以無亂華之憂曰大雅有云大邦維屏大宗維翰此立國之根本也申吕在宛</hi>
<pb n="KR2b0011_WYG_006-12a"/>
　<hi>維周之翰何畏乎荆衞在河朔行方伯連率之職何虞乎翟肅肅謝功召伯營之為申伯作也脩爾車馬</hi>
　<hi>弓矢戎兵衞武自儆也乃心罔不在王室諸夏安而四夷服周之衰也申侯啟西戎之禍而終為荆所滅</hi>
　<hi>衞宣稔淫亂之惡而終為狄所滅東遷之後晉鄭焉依晉有河東鄭有成臯滎陽皆洛都之屏翰也周亦</hi>
　<hi>不競於鄭奪其政取其田召狄以伐之於晉助蟊賊而翦覆焉賞簒逆而爵命焉征伐安得不自諸侯出</hi>
　<hi>乎然子頽之亂鄭之自入子帶之難又晉之由定猶有頼於二國也晉楚争鄭迭為勝負鄭以犧牲玉帛</hi>
　<hi>待於二竟宋之盟無夷夏之辨申之㑹諸侯胥為夷晉亦不臣而暴蔑宗周至於率隂戎伐潁況蠻荆何</hi>
　<hi>有於周室劉文公合十八國于召陵謀伐楚而晉大夫以賄敗之諸侯遂不知有周矣嘗以春秋書魯者</hi>
　<hi>攷之天王來聘者七錫命者三賵𦵏者四歸脤者一而公如京師者一朝王所者一卿大夫如京師者五</hi>
<pb n="KR2b0011_WYG_006-12b"/>
　<hi>君日卑而臣日慢福威下移冠屨易位履霜於曲沃之命堅冰於三晉之命周自是不可為雖孟子之言</hi>
　<hi>王道已絶望于周一魯仲連其能障横流之波乎</hi>　黄氏曰荆宛并韓其國<lb/>
　都皆近京師宛衞武關以制楚韓扞臨晉以制狄皆<lb/>
　天下形勝故宣王中興特著二詩焉大抵周人幽據<lb/>
　全燕<hi>制狄</hi>齊據海岱<hi>制徐淮</hi>兖冀翼蔽洛陽并荆控<lb/>
　扼咸雍此天下全勢也觀九州山川險要之處與其<lb/>
　建牧規模而經略大體可見矣　朱氏曰自申繒之<lb/>
　讐不復而母家之屯戍是急鍾巫之賊不正而諸侯<lb/>
<pb n="KR2b0011_WYG_006-13a"/>
　之盟會狎至春秋所以作也討夏南之亂不出於諸<lb/>
　華而反出於夷狄之國請討田恒之無君不見於公<lb/>
　卿而特出於去位之大夫更戰國與秦斯義愈晦然<lb/>
　三户亡秦之怨猶見於故楚之遺老使者五反必欲<lb/>
　復立魏後之義猶復見於先魏之故臣感五世相韓<lb/>
　之徳不憚破家捐軀而求報者猶有圯下孺子也天<lb/>
　命流行人心如故斯理詎可湮滅哉<lb/>
　<lb/>
<pb n="KR2b0011_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑地理通釋巻六<lb/>
</p>
<p>
</p>
  </div>
</body>
</text>
</TEI>
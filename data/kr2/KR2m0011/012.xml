<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>七國攷卷十二</head>
    <p>
<pb n="KR2m0011_WYG_012-1a"/>
欽定四庫全書<lb/>
　七國攷卷十二　　　　　　明　董說　撰<lb/>
　　秦刑法<lb/>
　　　什伍之法<lb/>
史記秦孝公既用衛鞅鞅欲變法恐天下議已衛鞅曰<lb/>
疑行無名疑事無功且夫有髙人之行者固見非于世<lb/>
有獨知之慮者必見敖于民愚者闇于成事知者見于<lb/>
未萌民不可以慮始而可與樂成論至徳者不和于俗<lb/>
<pb n="KR2m0011_WYG_012-1b"/>
成大功者不謀于衆是以聖人茍可以彊國不法其故<lb/>
茍可以利民不循其禮孝公曰善甘龍曰不然聖人不<lb/>
易民而教智者不變法而治因民而教不勞而成功緣<lb/>
法而治者吏習而民安之衛鞅曰龍之所言世俗之言<lb/>
也常人安于故俗學者溺于所聞以此兩者居官守法<lb/>
可也非所論于法之外也三代不同禮而王五伯不同<lb/>
法而覇智者作法愚者制焉賢者更禮不肖者拘焉杜<lb/>
摯曰利不百不變法功不十不易器法古無過循禮無<lb/>
<pb n="KR2m0011_WYG_012-2a"/>
邪衛鞅曰治世不一道便國不法古故湯武不循古而<lb/>
王夏殷不易禮而亡反古者不可非而循禮者不足多<lb/>
孝公曰善以衛鞅為左庻長卒定變法之令令民為什<lb/>
伍而相收司連坐不告姦者腰斬告姦者與斬敵首同<lb/>
賞匿姦者與降敵同罸民有二男以上不分異者倍其<lb/>
賦有軍功者各以卒受上爵為私闘者各以輕重被刑<lb/>
大小僇力本業耕織致粟帛多者復其身事末利及怠<lb/>
而貧者舉以為收孥宗室非有軍功論不得為屬籍明<lb/>
<pb n="KR2m0011_WYG_012-2b"/>
尊卑爵秩等級各以差次名田宅臣妾衣服以家次有<lb/>
功者顯榮無功者雖富無所芬華令既具未布恐民之<lb/>
不信已乃立三丈之木于國都市南門募民有能徙置<lb/>
北門者予十金民怪之莫敢徙復曰能徙者五十金有<lb/>
一人徙之輒予五十金以明不欺卒下令謂之什伍之<lb/>
法淮南子商鞅之啔塞許慎注云啟之以令塞之以禁<lb/>
商鞅之術也杜甫詩秦時任商鞅法令如牛毛按連坐<lb/>
者一家有罪什伍皆相連坐罪也至漢文帝元年除收<lb/>
<pb n="KR2m0011_WYG_012-3a"/>
孥諸相坐律令<lb/>
　　　舍人之法<lb/>
商君傳云商君亡欲宿客舍舍人曰商君之法舍人無<lb/>
騐者坐之商君喟然嘆曰嗟乎為法之弊一至此哉<lb/>
　　　棄灰之法<lb/>
鹽鐵論注云衛鞅之法步過六尺者有罸棄灰于道者<lb/>
被刑按韓非子殷之法刑棄灰于道者<lb/>
　　　步過六尺之法<lb/>
<pb n="KR2m0011_WYG_012-3b"/>
詳見棄灰<lb/>
　　　同室之禁<lb/>
通鑑秦孝公十九年令民父子兄弟同室内息者為禁<lb/>
胡三省云息止也秦俗父子兄弟同室居止商鞅始更<lb/>
制禁之堯教民以人倫教之有序有别秦用西戎之俗<lb/>
至于男女無别長幼無序商君令為之禁止古道也烏<lb/>
可以例言之<lb/>
　　　末利之禁<lb/>
<pb n="KR2m0011_WYG_012-4a"/>
秦法事末利及怠而貧者舉以為收孥詳什伍<lb/>
　　　私闘之禁<lb/>
為私闘者各以輕重被刑詳什伍<lb/>
　　　殿上之禁<lb/>
刺客傳曰秦法羣臣侍殿上者不得持尺寸之兵諸郎<lb/>
中執兵皆陳殿下非有詔不得上<lb/>
　　　肉刑<lb/>
漢書注衛鞅變法令增加肉刑大辟有鑿顛抽脅鑊烹<lb/>
<pb n="KR2m0011_WYG_012-4b"/>
之刑令之初作一日臨渭論囚刑七百餘人渭水盡赤<lb/>
新序云衛鞅内刻刀鋸之刑外深斧鉞之誅<lb/>
　　　車裂<lb/>
商君傳秦惠王車裂商君其後始皇車裂嫪毐文選注<lb/>
云商鞅車裂李斯腰斬刑轘之辟二人為首陸子謂秦<lb/>
始皇帝設為車裂之刑以歛姦邪非也<lb/>
　　　棄市<lb/>
史記昭襄王五十二年河東守王稽坐與諸侯通棄市<lb/>
<pb n="KR2m0011_WYG_012-5a"/>
注秦法論死于市謂之棄市<lb/>
　　　剖腹<lb/>
桓譚云秦惠文王剖賢人之腹刑法大壞鍾離意别傳<lb/>
引周書云秦史趙凱以私恨告國民吳旦生盜食宗廟<lb/>
御桃旦生對曰民不敢食也王曰剖其腹出其桃史記<lb/>
惡而書之曰食桃之肉當有遺核王不知此而剖人之<lb/>
腹以求桃非禮也<lb/>
　　　腰斬<lb/>
<pb n="KR2m0011_WYG_012-5b"/>
不告姦者腰斬詳見什伍之法許氏說文序腰本作要<lb/>
後人加月<lb/>
　　　戮屍<lb/>
始皇初即位遣將成橋擊趙反死屯留軍吏皆斬及戮<lb/>
其屍注已死者戮其屍見史記<lb/>
　　　體觧<lb/>
通志刑法畧秦體觧荆軻體觧即支觧也<lb/>
　　　梟首<lb/>
<pb n="KR2m0011_WYG_012-6a"/>
始皇初嫪毐作亂敗其徒二十人皆梟首車裂殉滅其<lb/>
宗輕者為鬼薪見史記在并天下之前<lb/>
　　　大辟<lb/>
自大辟至鑊烹并詳肉刑<lb/>
　　　鑿顛<lb/>
一作鑿項<lb/>
　　　抽脅<lb/>
按晉書刑法志云秦文初造參夷始皇加之抽脅誤<lb/>
<pb n="KR2m0011_WYG_012-6b"/>
　　　鑊烹<lb/>
漢書注云鼎大而無足曰鑊以鬻人也<lb/>
　　　囊撲<lb/>
史記茅焦曰陛下有狂悖之行不自知耳車裂假父囊<lb/>
撲二弟注以囊盛其人撲而殺之應劭曰秦自孝公以<lb/>
來有此法也<lb/>
　　　蒺藜<lb/>
說苑秦始皇太后不謹幸郎嫪毐始皇取毐四支車裂<lb/>
<pb n="KR2m0011_WYG_012-7a"/>
之取兩弟撲殺之取太后遷之咸陽宫下令曰以太后<lb/>
事諫者戮而殺之蒺藜其脊諫而死者二十七人茅焦<lb/>
曰陛下車裂假父有嫉妬之心囊撲兩弟有不慈之名遷<lb/>
母咸陽有不孝之行蒺藜諫士有桀紂之治<lb/>
　　　賜死<lb/>
史記昭襄王五十年十二月白起有罪死注謂賜死也<lb/>
清軒筆記云自周以來有大臣之優刑優刑者賜死之<lb/>
類是也<lb/>
<pb n="KR2m0011_WYG_012-7b"/>
　　　士伍<lb/>
史記昭襄王五十年十月武安君有罪為士伍遷隂密<lb/>
如淳曰嘗有爵而以罪奪爵謂之士伍自二級以上有<lb/>
刑罪則貶爵自一級以下有刑罪刖矣<lb/>
　　　黥<lb/>
商君傳秦太子犯法衛鞅刑其傅公子䖍黥其師公孫<lb/>
賈又秦法棄灰於道者黥<lb/>
　　　刖<lb/>
<pb n="KR2m0011_WYG_012-8a"/>
詳見士伍如淳注<lb/>
　　　宫<lb/>
列子云孟氏之一子之秦以術干秦王秦王曰當今諸<lb/>
侯力争所務兵食而已若用仁義治吾國是滅亡之道<lb/>
遂宫而放之<lb/>
　　　劓<lb/>
商君傳商君既變法行之四年公子䖍復犯法劓之<lb/>
　　　收孥<lb/>
<pb n="KR2m0011_WYG_012-8b"/>
詳見什伍之法謂收録其妻子沒為奴婢秦法一人罪<lb/>
收其室家鹽鐵論云紂為炮烙之刑而秦有收孥之法<lb/>
　　　沒家<lb/>
秦法降敵者誅其身沒其家見史記注謂沒其一家也<lb/>
　　　三族<lb/>
史記秦文公二十年法初有三族罪武公三年誅三父<lb/>
等而夷三族以其殺出子也漢志秦用商鞅連相坐之<lb/>
法造參夷之誅師古曰參夷夷三族張晏曰父母妻子<lb/>
<pb n="KR2m0011_WYG_012-9a"/>
兄弟如淳曰父族母族妻族又范雎傳云秦之法任人<lb/>
而所任不善者各以其罪罪之應侯罪當收三族秦昭<lb/>
王恐傷應侯之意乃下令國中有敢言鄭安平事者以<lb/>
其罪罪之<lb/>
　　　七族<lb/>
鄒陽獄中上書云荆軻之湛七族應劭曰荆軻為燕刺<lb/>
秦王不成而死其族坐之湛沒劉向曰荆軻刺秦王不<lb/>
中而死秦兵至燕求軻七族一時並殺之也張晏曰七<lb/>
<pb n="KR2m0011_WYG_012-9b"/>
族上至曾祖下至曾孫索隠七族父之姓一也姑之子<lb/>
二也姊妹之子三也女之子四也母之姓五也從子六<lb/>
也及妻父母凡七族也<lb/>
　　　十族<lb/>
韓詩外傳秦攻魏破之少子亡而不得令魏國曰有得<lb/>
公子者賜金千斤匿者罪至十族按書以親九族孔注<lb/>
髙祖𤣥孫之親釋文上自髙祖下至𤣥孫凡九族夏侯<lb/>
歐陽等以九族者父族四母族三妻族二皆緣異姓有<lb/>
<pb n="KR2m0011_WYG_012-10a"/>
服左傳隨季梁曰親其九族以致其禋祀注九族謂外<lb/>
祖父外祖母從母子及妻父妻母姑之子姊妹之子女子<lb/>
之子并已之同族皆外親有服者也今秦有十族之法<lb/>
無攷<lb/>
　　　滅宗<lb/>
詳見梟首即族也<lb/>
　　　鬼薪<lb/>
詳見梟首取薪給宗廟為鬼薪律曰鬼薪作三歳<lb/>
<pb n="KR2m0011_WYG_012-10b"/>
　　　贖死<lb/>
杜氏通典秦昭襄王與夷人盟傷人者論殺人得以賧<lb/>
錢贖死何承天纂文曰賧蠻夷贖罪貨也賧徒濫反華<lb/>
陽國志作煞人顧死倓錢<lb/>
　　　罰賦<lb/>
荀子注云秦國罰賦余按衛鞅之法民有二男以上不<lb/>
分異者倍其賦疑即罰賦也<lb/>
　　　罰甲<lb/>
<pb n="KR2m0011_WYG_012-11a"/>
韓非子秦昭王有疾百姓里出八牛而家為王禱王曰<lb/>
非法也人罰二甲一作訾其里正與伍老屯二甲屯亦<lb/>
罰也<lb/>
　　　囚<lb/>
史記秦昭王囚孟嘗君欲殺之孔衍春秋后語云秦穆<lb/>
公將兄子三人囚于内宫内宫疑宫中之獄也<hi>尸子云秦穆公</hi>
<hi>明于聴獄斷刑曰寡人不敏教不至</hi>
　　　遷<lb/>
<pb n="KR2m0011_WYG_012-11b"/>
史記衛鞅初下令有言令不便者及刑太子師傅有來<lb/>
言令便者衛鞅曰此皆亂法之人盡遷於邊城昭襄王<lb/>
時白起有罪遷隂密見士伍<lb/>
　　　赦<lb/>
昭襄王二十一年錯攻魏河内魏獻安邑秦出其人募<lb/>
徙河東賜爵徙罪人遷之二十五年拔趙二城二十六<lb/>
年赦罪人遷之二十七年錯攻楚赦罪人遷之二十八<lb/>
年大良造白起攻楚取鄢鄧赦罪人遷之莊襄王元年<lb/>
<pb n="KR2m0011_WYG_012-12a"/>
大赦罪人見史記　余讀商子秦之法一刑無等級自<lb/>
卿相將軍以至大夫庶人有不從王令犯國禁亂上制<lb/>
者罪死不赦有功于前有敗于後不為損刑有善于前<lb/>
有過于後不為虧法忠臣孝子有過必以其數斷守職<lb/>
之吏有不行王法者罪死不赦刑及三族真少恩矣至<lb/>
為法令置官吏有敢剟定法令損益一字以上者罪死<lb/>
不赦諸官吏及民有問法令之所謂必于王法之吏各<lb/>
為尺六寸之符明書年月日時所問法令之名以告吏<lb/>
<pb n="KR2m0011_WYG_012-12b"/>
民主法之吏不告及告而非法令所謂也即以吏民之<lb/>
所問法令之罪各罪主法者之吏天子之殿中為法令<lb/>
為禁室有鋌鑰為禁而封之内藏法令一副禁室中封<lb/>
以禁印有擅發禁室中印及入禁室視禁法令及剟一<lb/>
字以上者罪死不赦故桓譚曰秦之重法猶盛三代之<lb/>
重禮樂也初衛鞅學于李悝其嚴刑峻法皆李悝之教<lb/>
語在魏刑法攷中<hi>史記云商鞅凌轢公族傷殘百姓趙良曰君之出也后車載甲多力而駢</hi>
<hi>脅者為驂乗持矛而撡闒㦸旁車而趨此一物不具君固不出君之危若朝露而尚貪商於寵秦政畜百姓之</hi>
<pb n="KR2m0011_WYG_012-13a"/>
<hi>怨</hi>
<pb n="KR2m0011_WYG_012-14a"/>
　　田齊刑法<lb/>
　　　錦繡之禁<lb/>
𤨏語云齊威王時國中大靡民不衣布于是威王造錦<lb/>
繡之禁罪若誹謗王矣<lb/>
　　　麋鹿之禁<lb/>
孟子曰臣始至于境問國之大禁然後敢入臣聞郊闗<lb/>
之内有囿方四十里殺其麋鹿者如殺人之罪<lb/>
　　　烹<lb/>
<pb n="KR2m0011_WYG_012-14b"/>
吕氏春秋齊王疾痛使人迎文摯至視王疾謂太子曰<lb/>
非怒王則疾不可治王怒則摯必死太子頓首強請曰<lb/>
茍已王疾臣與母以死争之願先生勿患也摯曰諾與<lb/>
太子期而至將往不當者三齊王固已怒矣摯至不觧<lb/>
履登牀問疾王怒不與言摯因出固辭以重怒王吐而<lb/>
起疾乃遂已王大怒不恱將烹摯太子與王左右急争<lb/>
之不得果以鼎烹摯㸑之三日三夜顔色不變摯曰誠<lb/>
欲殺我則胡不覆之以絶隂陽之氣王使覆之乃死又<lb/>
<pb n="KR2m0011_WYG_012-15a"/>
史記威王召阿大夫語曰自子之守阿譽言日聞然使<lb/>
使視阿田野不闢貧民日多是子以幣厚我左右以求<lb/>
譽也是日烹阿大夫及左右嘗譽者皆并烹之釋名曰<lb/>
煮之於鑊曰烹若烹禽獸之肉也<hi>又齊威王設大鼎于庭中烹無鹽令見淮</hi>
<hi>南子</hi>
　　　殺<lb/>
史記威王三十三年殺其大夫牟辛徐廣曰一作夫人<lb/>
又湣王時齊孫室子陳舉直言殺之東閭<lb/>
<pb n="KR2m0011_WYG_012-15b"/>
　　　斮<lb/>
國䇿齊負郭之民有孤狐咺者正議閔王斮之檀衢百<lb/>
姓不附<lb/>
　　　車裂<lb/>
孔叢子云齊王行車裂之刑羣臣諫争之弗聽子髙見<lb/>
齊王曰車裂之刑無道之刑也而君行之臣竊以為下<lb/>
吏之過也王曰謹聞命遂除車裂又蘓秦傳云齊大夫<lb/>
多與蘓秦争寵者使人刺蘓秦不死殊而走齊王使人<lb/>
<pb n="KR2m0011_WYG_012-16a"/>
求賊不得蘓秦且死乃謂齊王曰臣即死車裂臣以狥<lb/>
于市曰蘇秦為燕作亂于齊如此則臣之賊必得矣于是<lb/>
如其言<lb/>
　　　刖<lb/>
韓子注齊刖罪人使守門也<lb/>
　　　金刀<lb/>
桓譚論齊宣王行金刀之法余按國語云齊桓公重罪<lb/>
贖以犀甲一㦸輕罪贖以鞼盾一㦸小罪讁以金刀宥<lb/>
<pb n="KR2m0011_WYG_012-16b"/>
閒罪索訟者三禁而不可上下坐成以束矢美金以鑄<lb/>
劍㦸試諸狗馬惡金以鑄鉏夷斤欘試諸囊土是金刀<lb/>
之法或即劍㦸贖罪之意也<lb/>
<pb n="KR2m0011_WYG_012-17a"/>
　　楚刑法<lb/>
　　　雞次之典<lb/>
國䇿吳與楚戰于柏舉䝉榖奔入大宫負雞次之典逃<lb/>
于雲夢之中昭王反郢䝉榖獻典而楚國大治劉向别<lb/>
録曰楚法書曰雞次之典或曰離次之典離次者朱度<lb/>
之謂也秦滅楚書遂亡矣<lb/>
　　　憲令<lb/>
史記楚懷王使屈平為憲令藁草未定上官大夫欲見<lb/>
<pb n="KR2m0011_WYG_012-17b"/>
奪之不與乃讒曰平為令衆莫不知王怒疎平憲令者<lb/>
法令也<lb/>
　　　將遁之法<lb/>
淮南子楚法兵相戰而將遁者誅若不及誅而死乃為<lb/>
桐棺三寸加斧鑕其上以徇于國<lb/>
　　　僕區之法<lb/>
左傳楚文王作僕區刑書名僕隠也區匿也作為隠匿<lb/>
亡人之法<lb/>
<pb n="KR2m0011_WYG_012-18a"/>
　　　茅門之法<lb/>
韓子楚莊王有茅門者法曰羣公大夫諸公子入朝馬<lb/>
蹄蹂霤者斬其輈而戮其御太子入朝馬蹄蹂霤廷理<lb/>
斬其輈而戮其御<lb/>
　　　僇　戮<lb/>
史記靈王㑹兵于申僇越大夫常夀過殺蔡大夫觀起<lb/>
索隠曰僇辱刑也與戮異<hi>戮見茅門法</hi>
　　　枝觧<lb/>
<pb n="KR2m0011_WYG_012-18b"/>
韓非子吳起收泣于㟁門痛西河之為秦卒枝觧于楚<lb/>
漢注云枝觧截其四肢也<lb/>
　　　轘<lb/>
左傳楚子為陳夏氏亂故伐陳謂陳人無動將討于少<lb/>
西氏遂入陳殺夏徴舒轘諸栗門杜預曰轘車裂也又<lb/>
淮南子云吳起刻削而車裂然吳起本枝觧非車裂也<lb/>
淮南以吳起枝觧于楚作車裂而以商鞅車裂于秦作<lb/>
支觧<lb/>
<pb n="KR2m0011_WYG_012-19a"/>
　　　烹<lb/>
說苑楚莊王大怒觧揚將烹之左傳楚白公為亂既死<lb/>
其徒徴之生拘石乞而問白公之死焉乞曰此事也克<lb/>
則為卿不克則烹固其所也何害乃烹石乞<lb/>
　　　貫耳<lb/>
左傳楚子將圍宋使子文治兵于暌終朝而畢不戮一<lb/>
人子玉復治兵于蒍終日而畢鞭七人貫三人耳<lb/>
　　　鞭<lb/>
<pb n="KR2m0011_WYG_012-19b"/>
詳見貫耳<lb/>
　　　笞<hi>笞王</hi>
說苑荆文王得如黄之狗箘簬之矰以畋于雲夢三月<lb/>
不反得舟之姬淫朞年不聽朝保申諫曰先王卜以臣<lb/>
為保吉今王之罪當笞匍伏將笞王王曰不榖免于襁<lb/>
褓託于諸侯矣願請變更而無笞保申諫曰君王不受<lb/>
笞是廢先王之命也王曰敬諾乃席王王伏保申束細<lb/>
荆五十跪而加之背如此者再謂王起矣王曰有笞<lb/>
<pb n="KR2m0011_WYG_012-20a"/>
之名一也遂致之細荆一作細箭保申吕氏春秋作葆<lb/>
申余按楚失刑矣夫君治人非治於人者也為保申者<lb/>
可諫諫不可可去從古及今未聞有笞君之臣與受笞<lb/>
之君也周公相成王成王有過則撻伯禽豈敢撻成王<lb/>
哉<lb/>
　　　墨<hi>墨盜</hi>
昭七年楚芋尹無宇曰吾先君文王作僕區之法曰盜<lb/>
所隠器與盜同罪所以封汝也劉向孟子注曰楚文王<lb/>
<pb n="KR2m0011_WYG_012-20b"/>
墨小盜而國不拾遺不宵行周官墨刑罰五百鄭言先<lb/>
刻面以墨窒之窒墨者使守門尚書刑徳攷曰涿鹿者<lb/>
鑿人顙也黥人者馬羈窄人面也鄭注云涿鹿黥世謂<lb/>
之刀墨之民<lb/>
　　　劓<lb/>
國䇿魏王遺楚王美人說之鄭褏妬之因說新人曰王<lb/>
愛子美矣雖然子為見王則必揜子鼻新人見王因揜<lb/>
其鼻王問鄭褏鄭褏曰其似惡聞王之臭也王曰悍哉<lb/>
<pb n="KR2m0011_WYG_012-21a"/>
令劓之王充論衡所謂鄭褏劓之者也又左傳公子以<lb/>
為王使觀從從師于乾谿而遂告之且曰先歸復所後<lb/>
者劓注劓截鼻也<lb/>
　　　則<lb/>
韓子曰楚人和氏得璞玉于楚山之中獻之武王武王<lb/>
使玉人相之曰石也王以和為謾刖其左足及文王即<lb/>
位又奉其璞玉又使玉人相之又曰石也文王刖其右<lb/>
足又鬻拳自刖詳見職官<lb/>
<pb n="KR2m0011_WYG_012-21b"/>
　　　宫<lb/>
左傳楚子曰吾以韓起為閽以羊舌肸為司宫注加宫<lb/>
刑使司宫也<lb/>
　　　梏<lb/>
左傳楚公子元歸自伐鄭而處于王宫闘射師諫則執<lb/>
而梏之注足梏曰桎手曰梏<lb/>
　　　囚<lb/>
史記楚平王以費無極之讒囚伍奢又懷王囚張儀<lb/>
<pb n="KR2m0011_WYG_012-22a"/>
　　　冥室櫝棺<lb/>
秦詛楚文云楚王暴虐不辜戮孕婦幽刺親戚拘圉其<lb/>
叔父寘諸㝠室櫝棺之中余按戮孕婦則桀紂故事㝠<lb/>
室櫝棺楚法之極創者也<lb/>
　　　棄市<lb/>
亢倉子楚平王棄左右近習三人于市<lb/>
　　　入宅<lb/>
國策郢人有獄三年不决者故令人請其宅以卜其罪<lb/>
<pb n="KR2m0011_WYG_012-22b"/>
注有罪則宅入官故可請卜測知之也<lb/>
　　　滅家<lb/>
國䇿春申君不聽朱英及攷烈王崩李園先入置死士<lb/>
止于棘門之内夾制刺春申君斬其頭投之棘門之外<lb/>
于是楚使吏盡滅春申君之家<lb/>
　　　夷宗<lb/>
通鑑楚悼王薨貴戚大臣作亂攻吳起起走之王尸而<lb/>
伏之擊起之徒因射刺起并中王尸既𦵏肅王即位使<lb/>
<pb n="KR2m0011_WYG_012-23a"/>
令尹盡誅為亂者坐起夷宗者七十餘家胡三省注夷<lb/>
殺也夷宗夷其同宗也<lb/>
　　　三族<lb/>
楚法麗兵于王尸者盡加重罪建三族見應劭漢注<lb/>
　　　錮<lb/>
左傳楚共王即位將為陽橋之役使屈巫聘于齊且告<lb/>
師期巫臣盡室以行遂奔晉晉人使為邢大夫子反請<lb/>
以重幣錮之注禁錮勿令仕<lb/>
<pb n="KR2m0011_WYG_012-24a"/>
　　趙刑法<lb/>
　　　國律<lb/>
張斐律序云鄭鑄刑書晉作執秩趙制國律楚造僕區<lb/>
兹述法律之名申韓之徒各自立制<lb/>
　　　夷<lb/>
通鑑公子章之敗也往走主父主父開之成兊因圍主<lb/>
父公子章死成兊謀曰以章故圍主父即觧兵吾屬夷<lb/>
矣迺遂夷之令宫中人後出者夷<lb/>
<pb n="KR2m0011_WYG_012-24b"/>
　　　沈<lb/>
說苑趙簡子與欒激遊將沈于河曰吾嘗好聲色矣而<lb/>
欒激致之吾嘗好宫室䑓榭矣而欒激為之吾嘗好良<lb/>
馬善御矣而欒激求之今吾好士六年矣而欒激未嘗<lb/>
進一人是進吾過而黜吾善也<lb/>
　　　刑徒<lb/>
山西太原府志三角城在太原縣治西北一名徒人城<lb/>
舊志云趙襄子所築以處刑徒其城三面故名三角<lb/>
<pb n="KR2m0011_WYG_012-25a"/>
　　　收家<lb/>
列女傳趙之法以城叛者身死家收<lb/>
　　　下獄<lb/>
趙下尹史于獄詳見災異攷<lb/>
　　　大赦<lb/>
惠文王三年主父自代道大通還歸行賞大赦見趙世<lb/>
家<lb/>
<pb n="KR2m0011_WYG_012-26a"/>
　　魏刑法<lb/>
　　　大府之憲<lb/>
國䇿安陵君曰吾先君成侯受詔襄王以守此地也手<lb/>
受大府之憲憲之上篇曰子弑父臣弑君有常刑國雖<lb/>
大赦降城亡守不得與焉按此是李悝以前魏國相仍<lb/>
之法又淮南子云惠子為惠王為國法已成而示之諸<lb/>
先生先生皆善之奏之惠王惠王甚說之以示翟璜曰<lb/>
善可行乎翟璜曰不可惠王曰善而不可行何也翟璜<lb/>
<pb n="KR2m0011_WYG_012-26b"/>
對曰今夫舉大木者前呼邪許後必應之此舉重勸力<lb/>
之歌也豈無鄭衛激楚之音哉然而不用者不若是其<lb/>
宜也<lb/>
　　　法經<lb/>
桓譚新書魏文侯師李悝著法經以為王者之政莫急<lb/>
于盜賊故其律始于盜賊盜賊劾捕故著囚捕二篇其<lb/>
輕狡越城博戲假借不亷淫侈踰制為雜律一篇又以<lb/>
具律具其加減所著六篇而已衛鞅受之入相于秦是<lb/>
<pb n="KR2m0011_WYG_012-27a"/>
以秦魏二國深文峻法相近正律略曰殺人者誅籍其<lb/>
家及其妻氏殺二人及其母氏大盜戍為守卒重則誅<lb/>
窺宫者臏拾遺者刖曰為盜心焉其雜律略曰夫有一<lb/>
妻二妾其刑<graphic n="KR3882" url="https://raw.githubusercontent.com/kanripo/KR-Gaiji/master/images/KR3882.png" mimeType="image/png"/>夫有二妻則誅妻有外夫則宫曰淫禁<lb/>
盜符者誅籍其家盜璽者誅議國法令者誅<hi>一作法禁</hi>籍其<lb/>
家及其妻氏曰狡禁越城一人則誅自十人以上夷其<lb/>
鄉及族曰城禁博戲罰金三市太子愽戲則笞不止則<lb/>
特笞不止則更立曰嬉禁羣相居一日以上則問三日<lb/>
<pb n="KR2m0011_WYG_012-27b"/>
四日五日則誅曰徒禁丞相受金左右伏誅犀首以下<lb/>
受金則誅金自鎰以下罰不誅也曰金禁大夫之家有<lb/>
侯物自一以上者族其減律略曰罪人年十五以下罪<lb/>
髙三減罪卑一減年六十以上小罪情減大罪理減武<lb/>
侯以下守為魏法矣<hi>唐長孫無忌律疏序云周衰刑重戰國異制魏文侯師于李悝集諸</hi>
<hi>國刑典造法經六篇一盜賊二贓法三囚法四捕請法五雜法六具法商鞅傳授改法經為律漢相蕭何更加</hi>
<hi>李悝所造户輿廐三篇謂之九章之律</hi>
　　　淫禁　狡禁　嬉禁　徒禁　金禁<lb/>
<pb n="KR2m0011_WYG_012-28a"/>
詳見法經<lb/>
　　　囚捕<lb/>
自囚捕至及母氏並詳法經<lb/>
　　　誅　左右伏誅<lb/>
余按左右伏誅者刑不上丞相故誅左右蔡邕所謂秦<lb/>
漢已前有恥辱之刑是也又受金罪薄故僅用辱刑耳<lb/>
　　　臏<lb/>
應劭曰臏截足也<lb/>
<pb n="KR2m0011_WYG_012-28b"/>
　　　刖<lb/>
應劭曰刖斬趾也<lb/>
　　　<graphic n="KR3882" url="https://raw.githubusercontent.com/kanripo/KR-Gaiji/master/images/KR3882.png" mimeType="image/png"/>
古無<graphic n="KR3882" url="https://raw.githubusercontent.com/kanripo/KR-Gaiji/master/images/KR3882.png" mimeType="image/png"/>刑疑即腐刑也又按斷耳曰聝耳月相近或傳<lb/>
冩之誤世俗寄猳者事露即割其耳豈亦魏法之遺乎<lb/>
　　　宫<lb/>
尚書刑徳攷云宫者女子執置宫中不得出也周刑一<lb/>
曰墨二曰劓三曰剕四曰宫五曰大辟五刑之法疏謂<lb/>
<pb n="KR2m0011_WYG_012-29a"/>
宫刑至隋乃赦崔浩漢律序文帝除肉刑而宫不易書<lb/>
正義隋開皇之初始除宫刑按通鑑西魏大統十三年<lb/>
三月除宫刑非隋也又按蔡質云宫刑者男子腐女子<lb/>
幽閉<lb/>
　　　戍<lb/>
應劭曰屯戍古之遷刑也<lb/>
　　　笞　特笞<lb/>
特笞不可觧疑重笞也<lb/>
<pb n="KR2m0011_WYG_012-29b"/>
　　　罰金<lb/>
秦亦有罰甲罰賦之法即籍家<lb/>
　　　族<lb/>
族滅宗也又國䇿云魏王與龍陽君共船而釣龍陽君<lb/>
得十餘魚而涕下于是魏王布令于四境之内有敢言<lb/>
美人者族<lb/>
　　　夷鄉<lb/>
夷鄉之法他國無有果行魏酷于秦矣<lb/>
<pb n="KR2m0011_WYG_012-30a"/>
　　　及妻氏　及母氏<lb/>
妻氏母氏猶言妻族母族也<hi>以上載法經</hi>
　　　烹<lb/>
說苑魏文侯時師經鼓琴魏文侯起舞賦曰使我言而<lb/>
無見違師經援琴而撞文侯不中中旈潰之文侯謂左<lb/>
右曰為人臣而撞其君其罪如何左右曰罪當烹<lb/>
　　　暴尸<lb/>
魏法戰而怯守而降暴其尸于市詳見兵制攷又惠王<lb/>
<pb n="KR2m0011_WYG_012-30b"/>
軍兵法有全伍全付之誅不重錄<lb/>
　　　黥<lb/>
孫吳列傳龎涓恐孫臏賢于已疾之則以法刑斷其兩<lb/>
足而黥之按斷兩足即臏也故司馬遷傳云孫子臏脚<lb/>
抱樸子李斯之誅韓非龎涓之刖孫臏又作則<lb/>
　　　流東荒<lb/>
桓譚新書魏之令不孝弟者流之東荒<lb/>
　　　丹巾漆領<lb/>
<pb n="KR2m0011_WYG_012-31a"/>
班固答人書昔者戰國之時大梁之法得罪小者别以<lb/>
丹巾漆其領有畫衣冠之心<lb/>
　　　射訟<hi>附</hi>
韓子云李悝為魏文侯上地之守而欲民之善射也乃<lb/>
下令曰民之有狐疑之訟者令人射的中之者勝不中<lb/>
者不勝令下而民皆疾習射日夜不休及與秦人戰<lb/>
大敗之以民之善射故也　余按古五刑之禁决闗梁<lb/>
踰城郭而略盜者其刑臏男女不以義交者其刑宫觸<lb/>
<pb n="KR2m0011_WYG_012-31b"/>
易君命革輿服制度姦軌盜攘傷人者其刑劓非事而<lb/>
事之出入不以道義而誦不祥之辭者其刑墨降畔冦<lb/>
賊刼略奪攘矯䖍者其刑死悝之法經何其深也衛鞅<lb/>
既不用于魏挾法入秦定刑令什伍連坐匿姦同罰為<lb/>
私闘則被刑怠耕織則收孥較魏法經先後一轍作俑<lb/>
無後悝不免矣魏之法經曰大夫之家有侯物自一以<lb/>
上者族惠王嘗乗夏車建九斿諸侯不得奸天子猶大<lb/>
夫不得奸諸侯防已極疎繩人徒急吾恐惠王之世國<lb/>
<pb n="KR2m0011_WYG_012-32a"/>
法不行矣<hi>海濱筆乗云李悝弟子衛鞅得其師書行秦政而伯天下</hi>
<pb n="KR2m0011_WYG_012-33a"/>
　　韓刑法<lb/>
　　　刑符<lb/>
劉臻孟子注引韓昭侯刑符曰一罪謂之犯二罪謂之<lb/>
干三罪大逆曰凶人按論衡云韓用申不害行其三符<lb/>
兵不侵境盖十五年其後不能用之又不察其書兵挫<lb/>
軍破國并于秦昭侯刑符者即申不害三符之一也史<lb/>
記云申不害者京人也故鄭之賤臣學術以干韓昭侯<lb/>
昭侯用為相内脩政外應諸侯十五年終申子之身國<lb/>
<pb n="KR2m0011_WYG_012-33b"/>
治兵強無侵韓者申子之學本于黄老而主刑名著書<lb/>
二篇號曰申子劉向别録云今民間所有上下二篇中<lb/>
書六篇皆合二篇已備過太史公所記也阮孝緒七略<lb/>
云申子三卷新序云申子之書言人主當執術以督責<lb/>
臣下其責深刻故號曰術商鞅所為書號曰法王應麟<lb/>
通鑑或問云秦之李斯阿二世以求容其書引申子曰<lb/>
有天下而不恣睢命之曰以天下為桎梏于是行督責<lb/>
嚴一言喪邦秦之亡也忽焉韓非子定法問者曰申不<lb/>
<pb n="KR2m0011_WYG_012-34a"/>
害公孫鞅此二家之言孰急于國應之曰是不可程也<lb/>
人不食十日則死大寒之隆不衣然亦死謂之衣食孰<lb/>
急于人則不可一無也皆養生之具也今申不害言術<lb/>
而公孫鞅為法術者因任而授官循名而責實<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>生殺<lb/>
之柄課羣臣之能者也此人主之所執也法者憲令著<lb/>
于官府刑罰必于民心賞存乎慎法而罰加乎姦令者<lb/>
也此臣之所師也又曰申不害韓昭侯之佐也韓者晉<lb/>
之别國也晉之故法未盡而韓之新法又生先君之令<lb/>
<pb n="KR2m0011_WYG_012-34b"/>
未收而後君之令又下申不害不擅其法不一其憲令<lb/>
則姦多故利在故法前令則道利在新法後令則道之<lb/>
利在故新相及前後相悖則申不害雖十使昭侯用術<lb/>
而姦臣猶有所譎其辭矣故託萬乗之勁韓七十年而<lb/>
不至于覇王者雖用術于上法不勤飾于官之患也公<lb/>
孫鞅之治秦也設告相坐而責其實連什伍而同其罪<lb/>
賞厚而信刑重而必是以其民用力勞而不休逐敵危<lb/>
而不却故其國冨而兵強然而無術以知姦則以其冨<lb/>
<pb n="KR2m0011_WYG_012-35a"/>
強也資人臣而已矣及孝公商君死惠王即位甘茂以<lb/>
秦循國周武王死昭襄王即位穰侯越韓魏而東攻齊<lb/>
五年而秦不益尺寸之地乃城其陶邑之封應侯攻韓<lb/>
八年城其汝南之封自是以來諸用秦者皆應穰之類<lb/>
也故戰勝則大臣尊益法則私封立主無術以知姦也<lb/>
商君雖十飾其法人臣反用其資故乗強秦之資數十<lb/>
年而不至于帝王者法雖勤飾于官主無術于上之患<lb/>
也又曰申子未盡于法也申子言治不踰官雖知弗言<lb/>
<pb n="KR2m0011_WYG_012-35b"/>
治不踰官謂之守職可也知而弗言是謂過也人主以<lb/>
一國目視故視莫明焉以一國耳聽故聽莫聰焉今知<lb/>
而弗言則人主安用假借矣<lb/>
　　　殺<lb/>
琴操云聶政父為韓冶劍過期不成王殺之<lb/>
　　　囚<lb/>
吕氏春秋云韓氏城期十五日而成段喬為司空有一<lb/>
縣後一日段喬執其吏而囚之　余按他國皆有酷刑<lb/>
<pb n="KR2m0011_WYG_012-36a"/>
如秦剖腹鑿顛車裂鑊烹齊斮燕刳腹趙魏收孥夷鄉<lb/>
楚櫝棺枝觧最為竒慘韓獨無攷<lb/>
　　　聽訟<lb/>
韓王有聽訟觀臺詳宫室<lb/>
<pb n="KR2m0011_WYG_012-37a"/>
　　燕刑法<lb/>
　　　截<lb/>
應劭漢書注引田光謂燕太子丹曰今燕國之法欺上<lb/>
罔國者截截謂腰斬也<lb/>
　　　刳腹<lb/>
劉歆七畧云戰國之世刑法深苦秦立鑿顛燕設刳腹<lb/>
余按國䇿張丑謂燕境吏曰我言子之奪我珠而吞之<lb/>
燕王必當殺子刳子之腹歆之說豈據是耶<lb/>
<pb n="KR2m0011_WYG_012-37b"/>
　　　斬<lb/>
通鑑樂毅圍齊二邑三年而猶未下或讒之于燕昭王<lb/>
昭王于是置酒髙㑹引言者而讓之曰汝何敢言若此<lb/>
乃斬之<lb/>
　　　繫獄<lb/>
淮南子鄒衍事燕惠王盡忠左右譛之王繫之獄<lb/>
　<lb/>
　七國攷卷十二<lb/>
</p>
<p>
</p>
  </div>
</body>
</text>
</TEI>
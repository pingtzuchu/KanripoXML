<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>七國攷卷一</head>
    <p>
<pb n="KR2m0011_WYG_001-1a"/>
欽定四庫全書<lb/>
　七國攷卷一　　　　　　　明　董說　撰<lb/>
　　秦職官<hi>封君后妃附</hi>
　　　相<lb/>
國策衛鞅亡入秦孝公以為相史記惠文王十年張儀<lb/>
相秦更元七年樂池相秦按禮諸侯有上大夫卿下大<lb/>
夫上士中士下士凡五等諸侯之大夫不世爵祿公孤<lb/>
國一人大國三卿皆命于天子次國三卿二卿命于天<lb/>
<pb n="KR2m0011_WYG_001-1b"/>
子一卿命于其君小國三卿一卿命于天子二卿命于<lb/>
其君每國下大夫五人上士二十七人大國之卿不過<lb/>
三命下卿再命小國之卿與大夫一命次國之上卿位<lb/>
當大國之中中當其下下當其上大夫小國之上卿位<lb/>
當大國之下卿中當其上大夫下當其下大夫至於周<lb/>
衰諸侯失制號令自己其名不一正卿當國皆謂之相<lb/>
楚謂之相亦謂之令尹荀子曰孫叔敖曰吾三相而心<lb/>
愈卑淮南子曰蘧伯玉為相又子産為鄭國相孔子攝<lb/>
<pb n="KR2m0011_WYG_001-2a"/>
行魯相事公儀休為魯相戰國又不可勝數矣<lb/>
　　　左右丞相<lb/>
史記秦武王二年初置丞相樗里疾甘茂為左右丞相<lb/>
茂為左疾為右莊襄王又以吕不韋為丞相按物原云<lb/>
諸臣稱丞自秦獻公置丞相始是獻公之時已置丞相<lb/>
武王特加左右之名耳杜氏通典曰丞相相國皆秦官<lb/>
金印紫綬掌丞天子助理萬幾曰丞相荀悦曰秦本次<lb/>
國命卿二人是以置左右丞相無三公官漢官儀云相<lb/>
<pb n="KR2m0011_WYG_001-2b"/>
國丞相皆六國時官余按二世已誅李斯乃拜趙高為<lb/>
中丞相是二世時又有中丞相矣<lb/>
　　　相國<lb/>
杜預曰始皇始置相國余按范睢傳秦昭王加賜相國<lb/>
應侯食物日益厚是昭王時有相國又莊襄王元年東<lb/>
周君與諸侯謀秦秦使相國吕不韋誅之見秦紀<lb/>
　　　師<lb/>
商君傅太子犯法衛鞅曰法之不行自上犯之將法太<lb/>
<pb n="KR2m0011_WYG_001-3a"/>
子太子君嗣也不可施刑刑其傅公子䖍黥其師公孫<lb/>
賈<lb/>
　　　傅<lb/>
詳見師<lb/>
　　　上卿<lb/>
國䇿秦王大說姚賈封千户以為上卿又秦封甘羅為<lb/>
上卿<lb/>
　　　亞卿<lb/>
<pb n="KR2m0011_WYG_001-3b"/>
晉公子雍仕秦為亞卿見左傳<lb/>
　　　客卿<lb/>
史記昭襄王三十六年客卿竈攻齊取剛壽<lb/>
　　　上大夫<lb/>
虞氏春秋秦繆公贖百里奚於楚欲爵之百里奚曰臣<lb/>
不及臣之友臣之友曰蹇叔是察於王道於是繆公使<lb/>
人厚幣迎蹇叔以為上大夫<lb/>
　　　右大夫<lb/>
<pb n="KR2m0011_WYG_001-4a"/>
左傳楚子囊乞旅於秦秦右大夫詹帥師從楚子又秦<lb/>
右大夫說<lb/>
　　　中大夫令<lb/>
史記秦始皇九年中大夫令齊等二十人皆梟首正義<lb/>
曰中大夫令秦官也齊名也<lb/>
　　　五校大夫<lb/>
秦昭王使五校大夫王陵將而伐趙見國䇿<lb/>
　　　將軍<lb/>
<pb n="KR2m0011_WYG_001-4b"/>
穰侯傳昭王以冉為將軍<lb/>
　　　䕶軍將軍<lb/>
漢書百官公卿表云䕶軍將軍從秦官舎人李斯為之<lb/>
　　　國尉<lb/>
白起傳白起遷為國尉正義曰言太尉通鑑秦尉錯錯<lb/>
伐魏襄城注尉國尉也月令云立夏命太尉贊桀俊注<lb/>
太尉秦官按尚書中候舜為堯太尉故徐陵碑云舜為<lb/>
太尉於是九澤載疏禹作司空然後百川咸導<lb/>
<pb n="KR2m0011_WYG_001-5a"/>
　　　廷尉<lb/>
李斯傳秦王除逐客之令復李斯官卒用其計謀官至<lb/>
廷尉二十餘年竟并天下據此秦并天下以前有廷尉<lb/>
　　　都尉<lb/>
通鑑始皇二十二年楚大敗李信入兩壁殺七都尉注<lb/>
此郡都尉將兵從伐楚者也又秦使都尉墨等從石牛<lb/>
道伐蜀<lb/>
　　　中尉<lb/>
<pb n="KR2m0011_WYG_001-5b"/>
華陽國志蜀王伐苴侯苴侯奔巴求救于秦秦惠王方<lb/>
欲謀楚羣臣議曰夫蜀西僻之國戎狄為鄰不如伐楚<lb/>
司馬錯中尉田眞黄曰蜀有桀紂之亂其國富饒得其<lb/>
布帛金銀足給軍用水通於楚有巴之勁卒浮大舶船<lb/>
以東向楚楚地可得<lb/>
　　　軍尉<lb/>
應劭漢注云秦惠文王置軍尉又國策有尉注有尉軍<lb/>
尉也<lb/>
<pb n="KR2m0011_WYG_001-6a"/>
　　　衛尉<lb/>
史記秦始九年衛尉竭内史肆佐弋竭中大夫令齊等<lb/>
二十人皆梟首漢書百官表曰衛尉秦官<lb/>
　　　秩官史<lb/>
史記秦襄公十三年初有秩史以紀事<lb/>
　　　御史<lb/>
劉歆略云戰國秦趙皆立御史又秦御史見亷頗藺相<lb/>
如傳按周禮有御史掌邦國都鄙及萬民之治令以贊<lb/>
<pb n="KR2m0011_WYG_001-6b"/>
冡宰凡治者受法令焉掌贊書<lb/>
　　　内史<lb/>
史記戎王使由余于秦繆公退而問内史廖漢書百官<lb/>
表内史周官又應侯謂昭王曰其令邑中自斗食以上<lb/>
至尉内史有非相國之人者乎注尉内史秦二官名<lb/>
　　　長史<lb/>
李斯傳秦王拜斯為長史<lb/>
　　　大良造<lb/>
<pb n="KR2m0011_WYG_001-7a"/>
史記惠文王五年陰晉人犀首為大良造昭襄王十五<lb/>
年大良造白起攻魏國策右行秦謂大梁造注秦官也<lb/>
以良作梁<lb/>
　　　庶長<lb/>
史記惠文王更元七年韓趙魏燕齊帥匈奴共攻秦秦<lb/>
使庶長疾與戰修魚虜其將申差余按秦爵二十等有<lb/>
左庶長右庶長此庶長當别是一官如有五大夫官大<lb/>
夫又有大夫也左傳秦庶長鮑庶長武帥師伐晉以救<lb/>
<pb n="KR2m0011_WYG_001-7b"/>
鄭又亢倉子秦景主將眎强兵于天下使庶長鮑戎必<lb/>
致命亢倉子余按春秋時有秦景公即景主也盖秦在<lb/>
春秋時即有庶長之官<lb/>
　　　太守<lb/>
風俗通秦昭王使陳氷為蜀郡太守史記昭襄王十三<lb/>
年任鄙為漢中守漢書百官表云郡守秦官<lb/>
　　　縣官<lb/>
史記秦王收穰侯之印使歸陶因使縣官給車牛以從<lb/>
<pb n="KR2m0011_WYG_001-8a"/>
玉海云周官有縣正春秋時縣大而郡小縣邑之長曰<lb/>
宰曰尹曰公曰大夫其職一也戰國郡大而縣小矣故<lb/>
甘茂謂秦武王曰宜陽大縣名曰縣其實郡也<lb/>
　　　令<lb/>
商君傳秦集小都鄉邑聚為縣置令丞<lb/>
　　　丞<lb/>
詳見令<lb/>
　　　常侍郎<lb/>
<pb n="KR2m0011_WYG_001-8b"/>
物原云諸官稱郎自秦武王置常侍郎始李斯傳李斯<lb/>
求為吕不韋舎人不韋賢之任以為郎<lb/>
　　　郎中<lb/>
國䇿段産謂新城君曰今臣處郎中能無議君於王不<lb/>
能使人無議臣於君荆軻傳秦有郎中又韓非子秦惠<lb/>
王愛公孫衍郎中皆曰兵秋起攻韓犀首為將于是日<lb/>
也郎中盡知之<lb/>
　　　執法<lb/>
<pb n="KR2m0011_WYG_001-9a"/>
國䇿秦自四境之内執法以下執法殿中法官<lb/>
　　　謁者<lb/>
史記秦昭王使謁者王稽於魏漢明帝詔曰昔燕太子<lb/>
使荆軻刼始皇變起兩楹之間其後謁者持匕首劍刺<lb/>
腋高祖偃武行文故易之以板<lb/>
　　　中車府令<lb/>
蒙恬傳趙高昆弟數人皆生隠宫其母被刑僇世世卑<lb/>
賤秦王聞高彊力通於獄法舉以為中車府令傳言秦<lb/>
<pb n="KR2m0011_WYG_001-9b"/>
王知未并天下之前也<lb/>
　　　右行<lb/>
國䇿石行秦謂大梁造曰欲决覇王之名不如偹兩周<lb/>
辨智之士注云石行一作右行右行秦官也<lb/>
　　　佐弋<lb/>
詳見衛尉漢書百官表曰秦時少府有佐弋漢武帝改<lb/>
為佽飛掌射弋者<lb/>
　　　主簿<lb/>
<pb n="KR2m0011_WYG_001-10a"/>
風俗通曰秦昭王時蜀守李氷與江神鬭主簿刺殺江<lb/>
神按玉海云主簿漢晉有之不言秦官應麟失攷也<lb/>
　　　主魚吏<lb/>
劉向列仙傳赤須子豐人也豐中傳世見之云秦穆公<lb/>
時主魚吏也<lb/>
　　　里正<lb/>
韓非子秦昭王有病百姓里出一牛而家為禱王訾其<lb/>
里正與五老屯二甲里正者司鄉邑者也<lb/>
<pb n="KR2m0011_WYG_001-10b"/>
　　　主鐵官<lb/>
司馬遷傳司馬蘄孫昌為秦主鐵官按楊升菴外集紀<lb/>
秦官名有工官鹽官鐵官銅官錦官服官羞官尊官渇<lb/>
官林官疇官湖官陂官樓船官發弩官均輸官橘官苑<lb/>
官洭浦官皆秦官名而漢因之雜見于諸傳百官表不<lb/>
悉載者㣲乎㣲者也余意秦并天下之後所置故鐵官<lb/>
外不具錄<lb/>
　　　市官<lb/>
<pb n="KR2m0011_WYG_001-11a"/>
華陽國志張儀與張若城成都置鹽鐵市官并長丞<lb/>
　　　寺人<lb/>
秦風未見君子寺人之令鄭箋云欲見國君者先令寺<lb/>
人使傳告之時秦仲又始有此官傳云寺人内小臣也<lb/>
正義曰天官序官云内小臣奄上士四人寺人王之正<lb/>
内五人則天子之官内小臣與寺人别官也燕禮諸侯<lb/>
之禮也經云獻左右正與内小臣是諸侯之官有寺人<lb/>
也<lb/>
<pb n="KR2m0011_WYG_001-11b"/>
　　　著人<lb/>
秦别紀云繆公享國三十九年天子致伯𦵏雍繆公學<lb/>
著人索隠曰著音貯又音宁著即宁也門屏之間曰宁<lb/>
謂學於宁屏門之人故詩云俟我于著乎而也楊慎曰<lb/>
三代之君必學於耆德以為師保而繆公乃學於宁人<lb/>
以刑餘為周召以法律為詩書又不待始皇胡亥矣則<lb/>
景監得以薦商鞅趙高得以殺扶蘓終於亡秦著人之<lb/>
禍也<lb/>
<pb n="KR2m0011_WYG_001-12a"/>
　　　侍醫<lb/>
史記荆軻逐秦王而卒惶急無以擊軻而以手共搏之<lb/>
是時侍醫夏無且以其所奉藥囊提荆軻也<lb/>
　　　掌卜<lb/>
左傳秦伯伐晉卜徒父筮之吉杜預曰徒父秦之掌龜<lb/>
卜者<lb/>
　　　大祝<lb/>
集仙傳注蕭史為秦大祝<lb/>
<pb n="KR2m0011_WYG_001-12b"/>
　　　宗祝<lb/>
秦詛楚文云又秦嗣王敢用吉玉瑄璧使其宗祝卲鼛<lb/>
布愍告於不顯大沉久湫按周禮有大祝小祝器祝詛<lb/>
祝宗祝疑詛祝之類也<lb/>
　　　舎人<lb/>
史記秦始初即位李斯為舎人注主廐内小吏名或曰<lb/>
侍從賓客謂之舎人也<lb/>
　　　行人<lb/>
<pb n="KR2m0011_WYG_001-13a"/>
道書注秦昭王時行人張固至楚按左傳文公十二年<lb/>
秦行人夜戒晉師<lb/>
　　　中庶子<lb/>
中庶子蒙嘉秦王寵臣見刺客傳<lb/>
　　　少庶子<lb/>
國䇿甘羅為文信侯少庶子盖家臣也<lb/>
　　　徹侯<hi>二十</hi>
商君為秦制爵二十等以賞功勞徹侯二十關内侯十<lb/>
<pb n="KR2m0011_WYG_001-13b"/>
九大庶長十八駟車庶長十七大上造十六少上造十<lb/>
五右更十四中更十三左更十二右庶長十一左庶長<lb/>
十五大夫九公乘八公大夫七官大夫六大夫五不更<lb/>
四簮褭三上造公士一詳應劭漢儀後漢志云徹侯金<lb/>
印紫綬功大者食縣小者食鄉亭得臣其所食吏民後<lb/>
避漢武帝諱改曰通侯或曰列侯<lb/>
　　　關内侯<hi>十九</hi>
顔師古曰言有侯號而居京畿無國邑也荀綽百官表<lb/>
<pb n="KR2m0011_WYG_001-14a"/>
註曰時六國未平將相皆居關中故以為號按吕覧春<lb/>
秋齊景公時已有關内侯又嬾眞子云僕仕於關中嘗<lb/>
見一方寸古印印文云闗外侯印然疑古有闗内侯不<lb/>
聞有闗外侯後於魏志見之建安二十三年始置名位<lb/>
侯十二級以賞軍功闗外侯乃其一也<lb/>
　　　大庶長<hi>十八</hi>
劉昭曰自左庶長以上至大庶長皆將軍也所將庶人<lb/>
更卒故以為大庶長即大將軍也左右庶長即左右偏<lb/>
<pb n="KR2m0011_WYG_001-14b"/>
禆也<lb/>
　　　駟車庶長<hi>十七</hi>
言乗駟馬之車而為衆庶之長<lb/>
　　　大上造<hi>十六</hi>
大上造少上造皆言主上造之士<lb/>
　　　少上造<hi>十五</hi>
詳上<lb/>
　　　右更<hi>十四</hi>
<pb n="KR2m0011_WYG_001-15a"/>
言主領更卒部其役使<lb/>
　　　中更<hi>十三</hi>
昭襄王三十八年中更胡傷攻閼與<lb/>
　　　左更<hi>十二</hi>
昭襄王時有左更白起及左更錯<lb/>
　　　右庶長<hi>十一</hi>
言為衆列之長<lb/>
　　　左庶長<hi>十</hi>
<pb n="KR2m0011_WYG_001-15b"/>
孝公拜鞅為左庶長秦舊有此官<lb/>
　　　五大夫<hi>九</hi>
五大夫大夫之尊者也劉昭曰自公士至大夫皆軍吏<lb/>
也昭襄王十三年五大夫禮出亡奔四十五年五大夫<lb/>
賁攻韓取十城葉陽四十八年五大夫陵攻趙邯鄲至<lb/>
始皇封松為五大夫<lb/>
　　　公乗<hi>八</hi>
言得乗公家之車也傅子云臨戰得乗公車故曰公乗<lb/>
<pb n="KR2m0011_WYG_001-16a"/>
　　　公大夫<hi>七</hi>
漢舊儀云公大夫領行伍兵漢書髙帝紀曰其七大夫<lb/>
以上皆令食邑師古注云七大夫公大夫也爵第七故<lb/>
謂之七大夫<lb/>
　　　官大夫<hi>六</hi>
官大夫亦謂之國大夫<lb/>
　　　大夫<hi>五</hi>
傅子云大夫者在車右也左傳楚人滅江秦伯為之降<lb/>
<pb n="KR2m0011_WYG_001-16b"/>
服出次不舉過數大夫諫又榖梁疏云秦無大夫秦處<lb/>
西戎罕接諸夏繆公始有大夫<lb/>
　　　不更<hi>四</hi>
不更者言不預更率之事漢舊儀云不更主一車四馬<lb/>
秦桓公時已有不更女父見左傳<lb/>
　　　簮褭<hi>三</hi>
以組帯馬曰褭簮褭者言飭此馬傅子云駕車馬者其<lb/>
形如簮故曰簮褭<lb/>
<pb n="KR2m0011_WYG_001-17a"/>
　　　上造<hi>二</hi>
造成也言有成命於上<lb/>
　　　公士<hi>一</hi>
言有爵命異於士卒　史記秦始四年百姓内粟千石<lb/>
拜爵一級按納粟拜爵始此<lb/>
　　　商君<hi>以下附</hi>
史記孝公以衞鞅為相封之於商號曰商君竹書紀年<lb/>
云周顯王二十八年秦封衞鞅於鄔改名曰尚胡應麟<lb/>
<pb n="KR2m0011_WYG_001-17b"/>
曰史無封尚之文尚恐商字之誤<lb/>
　　　涇陽君<lb/>
范睢曰太后擅行不顧穰侯出使不報涇陽華陽擊斷<lb/>
旡諱昭襄王同母弟二曰顯高陵君也曰悝涇陽君也<lb/>
　　　華陽君　新城君<lb/>
宣太后二弟冉同母芈戎異母芈戎封為華陽君又號<lb/>
新城君國䇿注云新城君芈戎也<lb/>
　　　高陵君<lb/>
<pb n="KR2m0011_WYG_001-18a"/>
詳見涇陽君<lb/>
　　　嚴君<lb/>
史記昭襄王元年嚴君疾為相正義曰盖封蜀郡嚴道<lb/>
縣因號嚴君疾樗里子名也<lb/>
　　　武安君<lb/>
昭襄王十三年左更白起攻新城十四年左更白起攻<lb/>
韓魏於伊闕十五年大良造白起攻魏二十七年白起<lb/>
攻趙二十八年大良造白起攻楚楚王走周君來白起<lb/>
<pb n="KR2m0011_WYG_001-18b"/>
為武安君<lb/>
　　　長安君<lb/>
始皇弟長安君將兵擊趙在始皇八年見漢書五行志<lb/>
　　　安國君<lb/>
昭襄王四十二年安國君為太子<lb/>
　　　陽泉君<lb/>
吕不韋見秦質異人竒之為説秦王后弟陽泉君以上<lb/>
並見史記王符曰戰國之制將相權臣必以親家皇后<lb/>
<pb n="KR2m0011_WYG_001-19a"/>
兄弟主壻外孫年雖童妙未脱桎梏由籍此官職功不<lb/>
加民澤不被下而取侯多受茅土又不得治民効能以<lb/>
報百姓虛實重禄素餐尸位而但事淫侈坐作驕奢破<lb/>
敗而不及傳世者也子産有言未能操刀而使之割其<lb/>
傷實多是故也<lb/>
　　　昌平君<lb/>
史記嫪毐為亂王使昌平君昌文君發卒攻毐<lb/>
　　　昌文君<lb/>
<pb n="KR2m0011_WYG_001-19b"/>
詳見昌平君<lb/>
　　　武信君<lb/>
秦惠王封儀五邑號曰武信君見傳<lb/>
　　　剛成君<lb/>
國䇿文信侯欲攻趙以廣河間使剛成君蔡澤事燕蔡<lb/>
澤傳云號為剛成君與國䇿異余按戰國封君有二一<lb/>
以封地為號如秦之華陽涇陽新城陽泉齊之安平楚<lb/>
之彭城襄城魏之平都中山之類是也一特立名號如<lb/>
<pb n="KR2m0011_WYG_001-20a"/>
秦之剛成武信齊之孟嘗楚之春申<hi>春申傳注云四君封邑檢皆不獲唯</hi>
<hi>平原有地又非趙境並盖號諡而孟嘗是諡然余按孟嘗亦非諡乃號耳</hi>趙之馬服信平武<lb/>
襄長安之類是也<lb/>
　　　南鄭公<lb/>
北史李氏之先出自帝顓頊高陽氏周時李耳字伯陽<lb/>
為柱下史子孫㪚居諸國或在趙或在秦在秦者名興<lb/>
族為將軍生子伯佑建功北狄封南鄭公<lb/>
　　　穰侯<lb/>
<pb n="KR2m0011_WYG_001-20b"/>
昭王時封魏冉于穰復益封陶號曰穰侯見穰侯傳<lb/>
　　　蜀侯<lb/>
華陽國志秦惠王封子通為蜀侯七年復封子惲為蜀<lb/>
侯十五年封惲子綰為蜀侯<lb/>
　　　應侯<lb/>
史記范睢封為應侯秦王謂范睢曰昔者齊桓公得管<lb/>
仲時以為父今吾得子亦以為父<lb/>
　　　文信侯<lb/>
<pb n="KR2m0011_WYG_001-21a"/>
異人既以不韋計得立以不韋為相號曰文信侯食藍<lb/>
田十二縣<lb/>
　　　長信侯<lb/>
秦封嫪毐為長信侯上並見史記　右封君<lb/>
　　　王后　夫人　羙人　良人　八子　七子<lb/>
　　　長使　少使<lb/>
應劭云秦自惠文王後嫡稱王后次稱夫人又有羙人<lb/>
良人八子七子長使少使之號羙人爵視二千石比少<lb/>
<pb n="KR2m0011_WYG_001-21b"/>
上造八子視千石比中更史記昭襄王母芊八子是也<lb/>
　右后妃爵秩<lb/>
<pb n="KR2m0011_WYG_001-22a"/>
　　田齊職官<hi>封君后妃附</hi>
　　　相<lb/>
國䇿鄒忌為齊相<lb/>
　　　司馬<lb/>
齊王建入朝於秦雍門司馬前諫見國䇿余按齊桓公<lb/>
時置王子成為大司馬景公以穰苴為司馬盖春秋列<lb/>
國皆置司馬也<lb/>
　　　師<lb/>
<pb n="KR2m0011_WYG_001-22b"/>
通鑑孫臏以刑徒陰見説齊使者齊使者竊載與之齊<lb/>
田忌善而客待之進於威王威王問兵法遂以為師<lb/>
　　　傅<lb/>
吕氏春秋齊宣王使淳于髠傅太子<lb/>
　　　太傅<lb/>
國䇿齊逐孟嘗君梁使三反孟嘗君固辭不受王聞之<lb/>
遣太傅齎黄金千斤文車二駟服劍一書謝孟嘗君注<lb/>
太傅本周官當是齊之大臣<lb/>
<pb n="KR2m0011_WYG_001-23a"/>
　　　御史<lb/>
史記齊威王置酒后宫問淳于髠曰先生能飲幾何而<lb/>
醉對曰賜酒大王之前執法在前御史在後髠恐懼不<lb/>
過一斗徑醉矣按戰國竝置御史<lb/>
　　　太史<lb/>
史記淖齒殺閔王於鼓里太子法章乃解衣免服逃去<lb/>
為太史家灌園太史后氏女知其貴人也善事之注后<lb/>
姓也太史官名以其姓后不可曰后故曰君王后也左<lb/>
<pb n="KR2m0011_WYG_001-23b"/>
傳疏云天子則内史主之外史佐之諸侯亦不異但春<lb/>
秋之時不能依禮諸侯史官多有廢闕或不置内史其<lb/>
䇿命之事多是太史<lb/>
　　　右師<lb/>
王驩為齊右師見孟子余按趙有左師古人吉禮尚左<lb/>
唯䘮禮軍禮尚右左陽右陰故䘮禮右也人左臂力少<lb/>
右臂力多故軍禮右也秦漢及前元之世丞相將軍以<lb/>
下官俱先右而後左秦于金石文及本紀稱右丞相去<lb/>
<pb n="KR2m0011_WYG_001-24a"/>
疾左丞相斯可證<lb/>
　　　士師<lb/>
劉向孟子注士師田齊獄官余按先齊景公時有士師<lb/>
見晏子春秋<lb/>
　　　祭酒<lb/>
荀卿三為齊祭酒見劉向目錄按史記注云三為祭酒<lb/>
者謂荀卿出入前后三度處列大夫康莊之位而皆為<lb/>
其所尊故云三為祭酒漢書注應劭云禮飲酒必祭示<lb/>
<pb n="KR2m0011_WYG_001-24b"/>
有先也故稱祭酒尊之也如淳云祭祠時唯尊長者以<lb/>
酒沃酹<lb/>
　　　博士<lb/>
五經異義曰戰國時齊置博士之官班固亦云六國時<lb/>
往往有博士掌通古今<lb/>
　　　卿<lb/>
孟子為卿於齊淳于髠曰夫子在三卿之中<lb/>
　　　上卿<lb/>
<pb n="KR2m0011_WYG_001-25a"/>
説苑淳于髠立為上卿<lb/>
　　　客卿<lb/>
蘇秦傳蘇秦詳為得罪於燕而亡走齊齊王以為客卿<lb/>
　　　大夫<lb/>
册府元龜魯謂之宰仲尼為中都宰是也齊謂之大夫<lb/>
齊威王封即墨大夫烹阿大夫是也<lb/>
　　　上大夫<lb/>
齊宣王喜文學游説之士如騶衍淳于髠之徒七十六人<lb/>
<pb n="KR2m0011_WYG_001-25b"/>
皆賜列第為上大夫見史記劉向荀子目錄曰方齊威<lb/>
王之時聚天下賢士於稷下尊寵之若鄒衍田駢淳于<lb/>
髠之屬甚衆號曰列大夫咸作書刺世是時荀卿年十<lb/>
五始來游學至齊襄王時荀卿最為老師齊尚修列大<lb/>
夫之缺余按列大夫即賜列第為上大夫也或曰齊有<lb/>
上大夫又有列大夫非<lb/>
　　　中大夫<lb/>
韓子云齊中大夫有夷射者<lb/>
<pb n="KR2m0011_WYG_001-26a"/>
　　　上將軍<lb/>
説苑田單為齊上將軍史記作將軍<lb/>
　　　駙駕<lb/>
韓子造父為齊王駙駕<lb/>
　　　執法<lb/>
詳見御史<lb/>
　　　掌書<lb/>
吕氏春秋春子諫大室宣王召掌書曰書之盖史官也<lb/>
<pb n="KR2m0011_WYG_001-26b"/>
劉向作召尚書書之干寶周禮注曰言司者總其柄言<lb/>
師者訓其徒言職者主其業言衡者平其政言掌者主<lb/>
其事言氏者世其官言人者終其身<lb/>
　　　郎中<lb/>
韓子齊威王時有郎中<lb/>
　　　諸侯主客<lb/>
滑稽傳齊王罷長夜之飲以髠為諸侯主客正義曰今<lb/>
鴻臚卿也按周禮有掌客掌四方賓客主即掌也<lb/>
<pb n="KR2m0011_WYG_001-27a"/>
　　　謁者<lb/>
國䇿先生王斗造門欲見齊宣王宣王使謁者延入注<lb/>
謁者掌賓讃受事延引也<lb/>
　　　五官<lb/>
靖郭君謂齊王曰五官之計不可不日聽也而數覧見國<lb/>
䇿鮑彪曰曲禮司徒司馬司空司士司冦典司五衆計其<lb/>
事之凡也正曰按記曽子問諸侯出命國家五官而后<lb/>
行高曰五官齊之計簿書者或作五大夫非也按楚亦<lb/>
<pb n="KR2m0011_WYG_001-27b"/>
有五官<lb/>
　　　守<lb/>
山東志盻子戰國時人齊威王使守高唐趙人不敢東<lb/>
漁於河<lb/>
　　　令<lb/>
雜事篇云齊田單為即墨令<lb/>
　　　靖郭君<hi>以下附</hi>
國䇿靖郭君將城薛舊注田嬰謚正曰此據史文索隠<lb/>
<pb n="KR2m0011_WYG_001-28a"/>
曰靖郭當是封邑之號漢齊王舅父駟鈞封靖郭侯也<lb/>
按戰國臣死無諡索隠為是耳靖郭君又名薛公<lb/>
　　　孟嘗君<lb/>
見國䇿田嬰子田文也<lb/>
　　　安平君<lb/>
貂勃惡田單曰安平君小人也注安平在青州臨淄縣<lb/>
東單初起安平故以為號<lb/>
　　　成侯<lb/>
<pb n="KR2m0011_WYG_001-28b"/>
成侯鄒忌為齊相高誘注成齊邑按田齊世家騶忌子<lb/>
以鼓琴見威王三月而受相印居朞年封以下邳號曰<lb/>
成侯則成侯為號矣<lb/>
<pb n="KR2m0011_WYG_001-29a"/>
　　楚職官<hi>封君附</hi>
　　　令尹<lb/>
史記郟敖三年以其季父康王弟圍為令尹考烈王以<lb/>
左徒為令尹封於吳號春申君應劭曰令尹楚相也陳<lb/>
軫所謂冠國之上又國䇿陳軫曰令尹貴矣王非置兩<lb/>
令尹也以此見楚令尹爵位最高傅遜氏曰春秋諸國<lb/>
惟楚英賢最多而為令尹執國政者皆其公族少有僨<lb/>
事旋即誅死所以强大累世而威畧無下移固其君之<lb/>
<pb n="KR2m0011_WYG_001-29b"/>
强明亦其傳國用人之制獨善也<lb/>
　　　小令尹<lb/>
國䇿為公仲謂白壽曰今公與楚解中封小令尹以桂<lb/>
陽<hi>一作杜陽</hi>
　　　柱國<lb/>
史記懐王六年楚使柱國昭陽將兵攻魏<lb/>
　　　上柱國<lb/>
國䇿楚國之法破軍殺將者其官為上柱國封上爵執<lb/>
<pb n="KR2m0011_WYG_001-30a"/>
珪又上柱國子良入見通典云柱國上柱國皆楚之寵<lb/>
官宛委餘編云上柱國楚為勲官在令尹下諸卿上其<lb/>
後隋為從一品階官在唐則為四品以階官皆不甚尊<lb/>
　　　相國<lb/>
國䇿周共太子死有五庶子皆愛之而無適立也司馬<lb/>
翦謂楚王曰何不封公子咎而為之請太子左成謂司<lb/>
馬翦曰周君不聽是公之智困而交絶於周也不如<lb/>
謂周君曰孰欲立也㣲告翦翦令楚王資之以地公若<lb/>
<pb n="KR2m0011_WYG_001-30b"/>
欲為太子因令人謂相國御展子廧夫空曰王類欲令<lb/>
若為之此健士也居中不便於相國相國令之為太子<lb/>
注相國楚官楚有相國柱國又楚置相璽<lb/>
　　　將軍<lb/>
史記楚成王三十九年伐宋宋告急於晉晉救宋成王<lb/>
罷歸將軍子玉請戰楚共王十六年共王召將軍子反<lb/>
　　　上將軍<lb/>
説苑田齊去齊奔楚楚郊迎至舎問曰楚萬乗之國也<lb/>
<pb n="KR2m0011_WYG_001-31a"/>
齊亦萬乗之國也常欲相并為之奈何對曰易知耳齊<lb/>
使申繻將則楚發五萬人使上將軍將之至禽將首而<lb/>
反耳<lb/>
　　　大將軍<lb/>
史記楚懷王十七年秦大敗我軍斬甲士八萬虜我大<lb/>
將軍屈匃禆將軍逄侯丑等七十餘人<lb/>
　　　禆將軍<lb/>
詳上<lb/>
<pb n="KR2m0011_WYG_001-31b"/>
　　　太宰<lb/>
左傳楚靈王即位薳罷為令尹薳啟疆為太宰先是伯<lb/>
州犁為太宰被殺<lb/>
　　　少宰<lb/>
左宣十二年楚少宰如晋師注少宰官名<lb/>
　　　太師<lb/>
史記穆王以其太子宫予潘崇使為太師掌國事<lb/>
　　　少師<lb/>
<pb n="KR2m0011_WYG_001-32a"/>
説苑楚莊王之時太子車立於茅門之内少師慶逐之<lb/>
太子怒入謁王曰少師逐臣之車王曰舎之老君在前<lb/>
而不踰少君在後而不豫是國之寶臣也<lb/>
　　　太子太傅<lb/>
史記平王時伍奢為太子太傅旡忌為少傅<hi>左傳作奢為太子建</hi>
<hi>師費無極為少師</hi>荀綽晉百官表曰太子太傅唐虞官<lb/>
　　　太子少傅<lb/>
詳上<lb/>
<pb n="KR2m0011_WYG_001-32b"/>
　　　保<lb/>
楚文王不治政保申諫曰先王卜以臣為保吉云云見<lb/>
吕氏春秋又楚語鍾儀曰其為太子也師保奉之以朝<lb/>
於嬰齊而夕於側也<lb/>
　　　司馬<lb/>
史記楚靈王十二年吳越兵立子比為王公子子晢為<lb/>
令尹棄疾為司馬<lb/>
　　　大司馬<lb/>
<pb n="KR2m0011_WYG_001-33a"/>
國䇿遣昭常為大司馬令徃守東地又左傳公子圍殺<lb/>
大司馬蒍掩而取其室申無宇曰王子必不免善人<lb/>
國之主也王子相楚國將善是封殖而虐之是禍國也<lb/>
且司馬令尹之偏而王之四體也<lb/>
　　　右司馬<lb/>
左傳楚公子申為右司馬<lb/>
　　　左司馬<lb/>
韓詩外傳楚使申鳴為左司馬又國䇿齊韓魏共伐燕<lb/>
<pb n="KR2m0011_WYG_001-33b"/>
燕使太子請救於楚楚使景陽將而擊之暮舎使左右<lb/>
司馬各營壁地又左傳載楚子田孟諸宋公為右盂鄭<lb/>
伯為左盂期思公復遂為右司馬子朱及文之無畏為<lb/>
左司馬<lb/>
　　　司徒<lb/>
左傳楚令尹蒍艾獵城沂使封人慮事以授司徒量功<lb/>
命日<lb/>
　　　司敗<lb/>
<pb n="KR2m0011_WYG_001-34a"/>
左傳子西曰臣免於死又有讒言謂臣將逃臣歸死於<lb/>
司敗也杜預曰陳楚名司冦為司敗<lb/>
　　　司宫<lb/>
左傳楚子朝其大夫曰晉吾仇敵也茍得志焉無恤其<lb/>
他今其來者上卿大夫若吾以韓起為閽以羊舌肸為<lb/>
司宫足以辱晉我亦得志矣注司宫謂加宫刑使為司<lb/>
宫之官也<lb/>
　　　莫敖<lb/>
<pb n="KR2m0011_WYG_001-34b"/>
左傳有莫敖屈瑕注莫敖楚官名又國䇿威王問於莫<lb/>
敖子華自從先君文王以至不榖之身亦有不為爵勸<lb/>
不為祿勉以憂社稷者乎按楚改司空為莫敖<lb/>
　　　新造盩<lb/>
國䇿棼冒勃蘇曰臣非異楚使新造盩鮑彪曰楚官<lb/>
余按戰國官號之竒者如新造盩犀首是也姓名之竒<lb/>
者如董之蘩菁及苦成帝是也<lb/>
　　　大夫<lb/>
<pb n="KR2m0011_WYG_001-35a"/>
登徒子好色賦大夫登徒子侍於楚王又懐王時上官<lb/>
大夫按榖梁傳云楚無大夫疏云無大夫凡有三等之<lb/>
例曹無大夫者本非㣲國後削小耳莒則是東夷夲㣲<lb/>
國也楚則蠻夷之國僣號稱王其卿不命於天子故不<lb/>
得同中國之例也册府元龜云楚命大夫為公余意楚<lb/>
公尹之外又有大夫之官但列國大夫皆尊爵楚不過<lb/>
備官耳<lb/>
　　　上大夫<lb/>
<pb n="KR2m0011_WYG_001-35b"/>
齊桓公七子奔楚楚以為上大夫見史記<lb/>
　　　五大夫<lb/>
吕氏春秋荆文王曰莧譆數犯我以義違我以禮與處<lb/>
則不安曠之而不榖得焉不以吾身爵之後世有聖人<lb/>
將以非不榖於是爵之五大夫<lb/>
　　　三閭大夫<lb/>
離騷注屈原名平與楚同姓仕於楚王為三閭大夫三<lb/>
閭之職掌王族三姓曰昭屈景屈原序其譜屬率其賢<lb/>
<pb n="KR2m0011_WYG_001-36a"/>
良以厲國士入則與王圖議政事决定嫌疑出則監羣<lb/>
下應對諸侯按戰國䇿楚有昭奚恤元和姓纂云楚武<lb/>
王子食采於屈因氏焉屈重屈蕩屈平屈建並其後又<lb/>
云景氏有景差至漢皆徙關中<lb/>
　　　公<lb/>
杜預曰楚僣號縣令皆稱公葉公諸梁申公鬭班之類<lb/>
是也册府元龜云魯謂之宰齊謂之大夫楚謂之尹亦<lb/>
謂之公公爵在侯伯之上楚僣天子之號故命大夫為<lb/>
<pb n="KR2m0011_WYG_001-36b"/>
公也又銅龍志云鄭公潭者乃楚之鄭鄉守邑大夫僣<lb/>
稱公故世以為鄭公潭耳漢書孟康注云楚舊僣稱王<lb/>
其縣宰為公陳渉為楚王沛公起應渉故從楚制稱曰<lb/>
公<lb/>
　　　卿<lb/>
楚武王子瑕受屈為卿因以為氏見離騷注<lb/>
　　　上卿<lb/>
譙周三巴記云周末巴國有亂巴國將軍㬅子請師於<lb/>
<pb n="KR2m0011_WYG_001-37a"/>
楚許以三城楚王與師㬅子既平巴國既而楚遣使請<lb/>
城㬅子曰吾城許予之君矣持頭往謝楚王城不可得<lb/>
乃自刎以頭與楚王楚王曰吾得臣若巴㬅子何以城<lb/>
為乃以上卿禮葬㬅子頭<lb/>
　　　執珪<lb/>
文選注楚爵功臣賜以圭謂之執圭比附庸國䇿注楚<lb/>
國之法破軍殺將其官為上柱國封上爵執珪者謂既<lb/>
為上柱國之官又虚受執珪之爵也余按上柱國執珪<lb/>
<pb n="KR2m0011_WYG_001-37b"/>
皆楚官名封上爵執珪即今尚書加宫保之比文選注<lb/>
未明國䇿楚嘗與秦搆難戰於漢中通侯執珪死者七<lb/>
十餘人注通侯執珪皆楚官又楚襄王以執珪授莊辛<lb/>
淮南子云佽非爵為執珪又云子發攻蔡踰之宣王郊<lb/>
迎列田百頃而封之執珪又云吳起為楚减爵祿之令<lb/>
而功臣畔矣徐注减爵减執珪之類<lb/>
　　　通侯<lb/>
詳見執珪<lb/>
<pb n="KR2m0011_WYG_001-38a"/>
　　　三旌<lb/>
莊子楚昭王延屠羊説以三旌之位注三旌三公位也<lb/>
司馬本作三珪謂諸侯之三卿皆執珪者韓詩外傳作<lb/>
昭王請屠羊説為三公一官爾或稱三公或稱三旌或<lb/>
稱三珪也屈原大招三圭重侯聽類神只王逸云三圭<lb/>
謂公侯伯也<lb/>
　　　五官<lb/>
國䇿楚昭王反郢五官失法蒙榖獻典五官得法劉歆<lb/>
<pb n="KR2m0011_WYG_001-38b"/>
云楚之五官者五卿也或云如秦五大夫一人官之者<lb/>
也<lb/>
　　　太史<lb/>
張華感應類從志云有蒼雲圍軫軫楚之分野是不善<lb/>
之徴楚太史唐勒乃夜以葭灰遺於地乃更滅拂之其<lb/>
蒼雲為之半滅春秋文耀鈎作唐舉詳見災異攷<lb/>
　　　左史<lb/>
國語左史倚相王應麟玉海云左史楚之史官也韓詩<lb/>
<pb n="KR2m0011_WYG_001-39a"/>
外傳楚史援筆而書之於䇿<lb/>
　　　左徒<lb/>
史記頃襄王二十七年使左徒侍太子於秦攷烈王立<lb/>
以左徒為令尹封於吳盖黄歇初為左徒官也又屈原<lb/>
為懐王左徒正義曰盖今左右拾遺之類<lb/>
　　　右領<lb/>
左傳子榖曰右領差車與左史老皆相令尹司馬以伐<lb/>
陳注右領官名<lb/>
<pb n="KR2m0011_WYG_001-39b"/>
　　　令<lb/>
史記楚以荀卿為蘭陵令又芈尹文為江南令見春秋<lb/>
翼<lb/>
　　　典令<lb/>
國䇿史疾謂楚王曰今王之國有柱國令尹司馬典令<lb/>
其任官置吏必曰亷潔勝任今盗賊公行而弗能禁也<lb/>
此烏不為烏鵲不為鵲也<lb/>
　　　市令<lb/>
<pb n="KR2m0011_WYG_001-40a"/>
史記莊王以為幣輕更以小為大百姓不悦市令言之<lb/>
相相言之王<lb/>
　　　市長<lb/>
眞仙通鑑云宋來子楚莊公時市長<lb/>
　　　尹<lb/>
左傳楚武王克權使鬭緡尹之以叛圍而殺之遷權於<lb/>
那處使閻敖尹之<lb/>
　　　亞尹<lb/>
<pb n="KR2m0011_WYG_001-40b"/>
亢倉子荆君熊圉問水旱理亂亢倉子曰水旱由天理<lb/>
亂由人若人事和理雖有水旱無能為害堯湯是也故<lb/>
周之秩官云人强勝天若人事壊亂縱無水旱日益崩<lb/>
離且桀紂之滅豈惟水旱荆君北面遵循稽首曰天不<lb/>
弃不榖及此言也乃以和璧十朋為亢倉子夀拜為亞<lb/>
尹曰庶吾國有瘳乎<lb/>
　　　王尹<lb/>
左傳楚莠尹然王尹麇帥師救潜孔頴逹疏曰楚官多<lb/>
<pb n="KR2m0011_WYG_001-41a"/>
以尹為名知二尹是官名耳其莠王之義不可知也服<lb/>
䖍曰王尹主宫内之政余按今本王作工然楚自有工<lb/>
尹此當是王尹也<lb/>
　　　右尹<lb/>
史記靈王聞太子祿之死自投車而下曰人之愛子亦<lb/>
如是乎侍者曰甚是王曰余殺人之子多矣能無及此<lb/>
乎右尹曰請待於郊以聽國人又左傳有右尹子辛右<lb/>
尹子革通志氏族略有右尹氏<lb/>
<pb n="KR2m0011_WYG_001-41b"/>
　　　左尹<lb/>
左傳楚左尹郤宛工尹壽帥師至於潜吳師不能退通<lb/>
志有左尹氏云楚左尹郄宛之後項羽本紀云楚左尹<lb/>
項伯者項羽季父也盖仍楚舊又廣陵人召平矯陳王<lb/>
命拜項梁為楚王上柱國懐王以吕青為令尹<lb/>
　　　工尹<lb/>
見上又左傳工尹路請曰君王命剝圭以為鏚柲敢請<lb/>
命王入視之析父謂子革吾子楚國之望也今與王言<lb/>
<pb n="KR2m0011_WYG_001-42a"/>
如響國其若之何檀弓有工尹商陽注工尹楚官名<lb/>
　　　寢尹<lb/>
左傳注栢舉之役寢尹由于以背受戈<lb/>
　　　莠尹<lb/>
左傳楚莠尹然王尹麇帥師救潜杜預曰二尹楚官然<lb/>
麇其名通志作季尹<lb/>
　　　藍尹<lb/>
通志氏族畧云藍尹氏楚大夫藍尹亹之後也楚書云<lb/>
<pb n="KR2m0011_WYG_001-42b"/>
藍尹陵尹分掌山澤位在朝廷<lb/>
　　　監馬尹<lb/>
劉向云楚有監馬尹官廐尹楚有監馬尹大心<lb/>
　　　宫廐尹<lb/>
詳上左傳公子圍弑王宫廐尹子晢出奔鄭<lb/>
　　　中廐尹<lb/>
左傳楚郤宛之難國言未巳進胙者莫不謗令尹沈尹<lb/>
戌言於子常曰夫左尹與中廐尹莫知其罪而子殺之<lb/>
<pb n="KR2m0011_WYG_001-43a"/>
以興謗讟杜預曰左尹郤宛也中廐尹陽令終<lb/>
　　　芈尹<lb/>
史記靈王饑不能起芈尹申無宇之子申亥曰吾父再<lb/>
犯王命王弗誅恩孰大哉乃求王奉之以歸<lb/>
　　　環列之尹<lb/>
左傳楚穆王立以其為太子之室與潘崇使為太師且<lb/>
掌環列之尹注環列之尹宫衞之官<lb/>
　　　清尹<lb/>
<pb n="KR2m0011_WYG_001-43b"/>
通志楚有清尹弗忌清尹楚官號也<lb/>
　　　陵尹<lb/>
通志氏族畧陵尹氏楚大夫陵尹喜陵尹招之後陵尹<lb/>
楚官<lb/>
　　　箴尹<lb/>
左傳有箴尹克黄玉海云楚有箴尹之官又楚有箴尹<lb/>
固見定公四年箴一作鍼<lb/>
　　　連尹<lb/>
<pb n="KR2m0011_WYG_001-44a"/>
左傳楚公子午為令尹公子罷戎為右尹蒍子馮為大<lb/>
司馬公子橐師為右司馬公子成為左司馬屈到為莫<lb/>
敖公子追舒為箴尹屈蕩為連尹養由基為宫廐尹以<lb/>
靖國人君子謂楚於是乎能官人又楚連尹襄老<lb/>
　　　縣尹<lb/>
左傳穿封戍囚皇頡公子圍與之爭之正於伯州犂伯<lb/>
州犂曰請問於囚乃立囚伯州犂曰所爭君子也其何<lb/>
不知上其手曰夫子為王子圍寡君之貴介弟也下其<lb/>
<pb n="KR2m0011_WYG_001-44b"/>
手曰此子為穿封戍方城外之縣尹也誰獲子<lb/>
　　　囂尹<lb/>
左傳楚子狩於州来次於潁尾使蕩侯潘子司馬督囂尹<lb/>
午陵尹喜帥師圍徐以懼吳<lb/>
　　　郊尹<lb/>
左傳楚子奪成然邑而使為郊尹許氏説文曰邑外謂<lb/>
之郊郊外謂之野野外謂之林林外謂之坰<lb/>
　　　玉尹<lb/>
<pb n="KR2m0011_WYG_001-45a"/>
新序荆人卞和奉玉璞而獻之楚武王武王使玉尹相<lb/>
之玉尹掌玉之官也<lb/>
　　　卜尹<lb/>
史記楚平王謂觀從恣爾所欲欲為卜尹王許之賈逵<lb/>
曰卜尹卜師大夫官故卜尹亦曰卜大夫也<lb/>
　　　樂尹<lb/>
左傳楚子入於郢將嫁季芈季芈辭曰所以為女子遠<lb/>
丈夫也鍾建負我矣以妻鍾建以為樂尹楚子昭王也<lb/>
<pb n="KR2m0011_WYG_001-45b"/>
樂尹樂大夫也<lb/>
　　　門尹<lb/>
左傳石乞尹門注為楚門尹也<lb/>
　　　樂師<lb/>
左傳鄭文夫人芊氏姜氏勞楚子於柯澤楚子使師縉<lb/>
示之俘馘杜預曰師縉楚樂師也又楚有樂師扈子作<lb/>
窮刼之曲見吳越春秋<lb/>
　　　樂長<lb/>
<pb n="KR2m0011_WYG_001-46a"/>
焦竑云予得漢延熹中碑云優孟楚之樂長史記所謂<lb/>
樂人優孟者也<lb/>
　　　泠人<lb/>
左傳晉侯觀於軍府見鍾儀問之曰南冠而縶者誰也<lb/>
有司對曰鄭人所獻楚囚也使稅之召而弔之再拜稽<lb/>
首問其族曰泠人也注泠人樂官名古泠氏世掌官因<lb/>
以為號泠音伶<lb/>
　　　封人<lb/>
<pb n="KR2m0011_WYG_001-46b"/>
詳見司徒<lb/>
　　　鋗人<lb/>
史記楚靈王獨傍徨山中野人莫敢入王行遇其故<lb/>
鋗人韋昭曰今之中鋗<lb/>
　　　工正<lb/>
左傳蒍賈為工正<lb/>
　　　軍正<lb/>
列子魯施氏之子好兵楚王以為軍正<lb/>
<pb n="KR2m0011_WYG_001-47a"/>
　　　廷理<lb/>
韓詩外傳楚昭王有士曰石奢其為人也公而好直王<lb/>
使為廷理説苑楚令尹子文之族有干法者廷理拘之<lb/>
聞其令尹之族也而釋之子文召廷理而責之曰凡立<lb/>
廷理者將以司犯王命而察觸國法也或作廷尉<lb/>
　　　郎中<lb/>
國䇿朱英謂春申君曰君先仕君為郎中君王崩李園<lb/>
入臣請為君撞其胸殺之<lb/>
<pb n="KR2m0011_WYG_001-47b"/>
　　　正僕<lb/>
左傳昭十三年陳蔡入楚蔡公使湏務牟與史猈先入<lb/>
因正僕人殺太子祿及公子罷敵注須務牟史猈楚大<lb/>
夫蔡公之黨也正僕太子之近官<lb/>
　　　謁者<lb/>
國䇿蘇秦謂楚王曰謁者難得見如鬼王難得見如帝<lb/>
　　　閽<lb/>
詳司宫即司門之官也職比大閽較卑<lb/>
<pb n="KR2m0011_WYG_001-48a"/>
　　　大閽<lb/>
左傳巴人伐楚楚子禦之大敗於津還鬻拳弗納遂伐<lb/>
黄敗黄師於踖陵還及湫有疾夏六月庚申卒鬻拳𦵏<lb/>
諸夕室亦自殺也而𦵏於絰皇初鬻拳强諫楚子楚子<lb/>
弗從臨之以兵懼而從之鬻拳曰吾懼之以兵罪莫大<lb/>
焉遂自刖也楚人以為大閽謂之大伯使其後掌之杜<lb/>
預曰大閽若今城門校尉官<lb/>
　　　御士<lb/>
<pb n="KR2m0011_WYG_001-48b"/>
左傳子南之子弃疾為王御士注云御士御王車者之<lb/>
官也周亦有御士<lb/>
　　　太官<lb/>
史記楚莊王有愛馬衣以文繡置華屋下席以露牀㗖<lb/>
以棗脯馬死欲以大夫禮𦵏之樂人優孟入殿門大哭<lb/>
曰請以君禮𦵏之以雕玉為棺文梓為椁豫章為題凑<lb/>
發甲卒為壙老弱負土諸侯聞之皆知大王賤人而貴<lb/>
馬也王曰為之奈何請為王言六畜之𦵏以籠竈為之<lb/>
<pb n="KR2m0011_WYG_001-49a"/>
槨銅䥶為之棺齊以薑桂薦以木蘭衣之以火光𦵏人<lb/>
腹中王乃以馬屬太官無令天下知聞也<lb/>
　　　銅官<lb/>
圖書記云楚設銅官鑄錢洲上遂名銅官按一統志銅<lb/>
官渚在湖廣長沙府城北六十里有洲舊傳楚鑄錢處<lb/>
即銅官洲也<lb/>
　　　太卜<lb/>
屈原卜居云屈原既放三年不得復見竭智盡忠蔽障<lb/>
<pb n="KR2m0011_WYG_001-49b"/>
於讒心煩意亂不知所從乃往見太卜鄭詹尹曰余有<lb/>
所疑願因先生决之注太卜楚掌卜者之官按周禮有<lb/>
太卜<lb/>
　　　嗇夫<lb/>
楚有嗇夫空詳見相國<lb/>
　　　主酒吏<lb/>
許愼淮南注楚㑹諸侯魯趙皆獻酒於楚王主酒吏求<lb/>
酒於趙趙不與吏怒乃以趙厚酒易魯薄者奏之楚王<lb/>
<pb n="KR2m0011_WYG_001-50a"/>
以趙酒薄遂圍邯鄲也<lb/>
　　　庖宰　監食<lb/>
賈子云楚惠王食寒葅而得蛭因遂吞之腹有疾而不<lb/>
能食令尹入問曰王安得此疾王曰吾食寒葅而得蛭<lb/>
念譴而不行其罪乎是法廢而威不立也非所聞也譴<lb/>
而行誅則庖宰監食者法皆當死心又弗忍也故吾恐<lb/>
蛭之見遂吞之<lb/>
　　　關吏<lb/>
<pb n="KR2m0011_WYG_001-50b"/>
吳越春秋子胥到昭關關吏欲執之伍員因詐曰上所<lb/>
以索我者羙珠也今我已亡矣將去取之關吏因舍之<lb/>
按周禮有司門司關<lb/>
　　　堂谿氏<hi>以下附</hi>
史記吳夫概敗楚楚封之堂谿號為堂谿氏或作堂谿公<lb/>
　　　白公<lb/>
楚惠王二年子西召故平王太子建之子勝於吳以為巢<lb/>
大夫號曰白公服䖍曰白邑名楚邑杜預曰汝陰襃信<lb/>
<pb n="KR2m0011_WYG_001-51a"/>
縣西南有白亭<lb/>
　　　春申君<lb/>
攷烈王以黄歇為令尹封於吳號春申君<lb/>
　　　彭城君<lb/>
昭奚恤與彭城君議於王前注彭城屬楚以上並見史<lb/>
記<lb/>
　　　襄城君<lb/>
説苑有襄城君<lb/>
<pb n="KR2m0011_WYG_001-51b"/>
　　　卾君<lb/>
楚辭后語越人歌者楚王之弟卾君泛舟於新波之中<lb/>
榜枻越人擁棹而歌<lb/>
　　　鄢陵君　壽陵君<lb/>
國䇿莊辛謂楚襄王曰君王左州侯右夏侯輦從鄢陵<lb/>
君與壽陵君<lb/>
　　　安陵君<lb/>
江乙説於安陵君注云失其姓盖楚之幸臣<lb/>
<pb n="KR2m0011_WYG_001-52a"/>
　　　陽陵君<lb/>
莊辛説襄王襄王聞之顔色變作身體戰慄於是乃以<lb/>
執珪授之為陽陵君與淮北之地<lb/>
　　　臨武君<lb/>
天下合從趙使魏加見楚春申君曰君有將乎曰有之<lb/>
僕將欲將臨武君魏加曰臨武君嘗為秦孽不可以拒<lb/>
秦之將也以上並見國䇿<lb/>
　　　陽文君<lb/>
<pb n="KR2m0011_WYG_001-52b"/>
史記黄歇為楚太子計曰陽文君子二人在中王若卒<lb/>
大命太子不在陽文君子必立為後太子不得奉宗廟<lb/>
矣不如亡秦<lb/>
　　　州侯　夏侯<lb/>
詳見鄢陵君<lb/>
　　　陵陽侯<lb/>
荆王封卞和為陵陽侯見謝詩註<lb/>
<pb n="KR2m0011_WYG_001-53a"/>
　　趙職官<hi>封君附</hi>
　　　丞相<lb/>
國䇿希冩見建信君建信君曰秦使人來仕僕官之丞<lb/>
相爵五大夫注秦武王二年初置丞相秦爵五大夫第九<lb/>
據此則趙亦有之戰國改置遞相效也按魏亦有丞相<lb/>
見魏職官<lb/>
　　　相國<lb/>
趙武靈王傳國於少子何肥義為相國見趙世家應劭<lb/>
<pb n="KR2m0011_WYG_001-53b"/>
曰相國之名始此秦漢因之又趙惠文王以相國印授<lb/>
樂毅<lb/>
　　　假相國<lb/>
亷頗傳趙以尉文封亷頗為信平君為假相國又趙世<lb/>
家孝成王十七年假相大將武襄君攻燕注假相假名<lb/>
相也余按項羽斬宋義頭自立為假上將軍韓信破齊<lb/>
遣使立為假王其端有自起<lb/>
　　　守相<lb/>
<pb n="KR2m0011_WYG_001-54a"/>
國䇿文信侯出走與司空馬之趙趙以為守相注守假<lb/>
官也<lb/>
　　　代相<lb/>
見後官帥將<lb/>
　　　柱國<lb/>
翟章從梁從甚善趙王王三延之以相不受田駟謂柱<lb/>
國韓向曰臣請為君刺之注云柱國楚官盖趙亦有<lb/>
　　　左師<lb/>
<pb n="KR2m0011_WYG_001-54b"/>
國䇿左師觸讋願見太后注春秋之時宋有左右師上<lb/>
卿也趙以觸讋為左師冗㪚之官以優老臣齊有右師<lb/>
王驩<lb/>
　　　師<lb/>
史記趙烈侯好音將賜歌者田萬畆相國公仲連乃進<lb/>
牛畜荀欣徐越牛畜侍烈侯以仁義約以王道荀欣選<lb/>
練舉賢徐越節財儉用烈侯悦使使謂相國曰歌者之<lb/>
田且止官牛畜為師荀欣為中尉徐越為内史或曰師<lb/>
<pb n="KR2m0011_WYG_001-55a"/>
即右師之官也<lb/>
　　　傅<lb/>
國䇿武靈王二十五年使周紹為王子傅<lb/>
　　　司冦<lb/>
公子成為相號安平君李兌為司冦見史記胡三省云<lb/>
司冦周六卿之一也<lb/>
　　　左司馬<lb/>
張孟談告趙襄子曰左司馬見使於國家安社稷不避<lb/>
<pb n="KR2m0011_WYG_001-55b"/>
死以成其忠注左司馬張孟談自謂也見國䇿余按趙<lb/>
必有左右司馬<lb/>
　　　上卿<lb/>
韓詩外傳趙以孫子為上卿史記趙惠文王十六年亷<lb/>
頗為趙將伐齊大破之取晉陽拜為上卿藺相如傳趙<lb/>
王以相如功大拜為上卿位在亷頗之右<hi>王劭按董勛答禮曰職高</hi>
<hi>者名錄在上於人為右職卑者名錄在下於人為左</hi>
　　　客卿<lb/>
<pb n="KR2m0011_WYG_001-56a"/>
春秋后語東里子趙之客卿也<lb/>
　　　大夫<lb/>
史記趙武靈王立何為王大夫悉為臣<lb/>
　　　上大夫<lb/>
相如既歸趙王以為賢大夫使不辱於諸侯拜相如為<lb/>
上大夫見史記<lb/>
　　　中大夫<lb/>
韓非子王登為中牟令上言於襄主曰中牟有士曰中<lb/>
<pb n="KR2m0011_WYG_001-56b"/>
章胥已者其身甚修其學甚博君何不舉之主曰子見<lb/>
之我將為中大夫按左傳晉有中大夫<lb/>
　　　五大夫<lb/>
詳見丞相<lb/>
　　　夣大夫<lb/>
右夣書引趙史記云趙簡子病五日不知人扁鵲視之<lb/>
曰不出三日必寤寤必有言也居二日半簡子寤語大<lb/>
夫曰我之帝所甚樂與百神遊於鈞天廣樂九奏萬舞<lb/>
<pb n="KR2m0011_WYG_001-57a"/>
不類三代之樂其聲動人心有一熊一羆來欲援我帝<lb/>
命我射之死帝賜我二笥皆有副吾見兒在帝側帝屬<lb/>
我一翟犬曰及而子之壯也以賜之夣大夫董安于受<lb/>
言而書藏之於府按趙世家無夣大夫三字<lb/>
　　　國尉<lb/>
史記趙以許厯為國尉<lb/>
　　　都尉<lb/>
新序秦趙戰於長平趙不勝亡一都尉應劭曰自上安<lb/>
<pb n="KR2m0011_WYG_001-57b"/>
下曰尉武官悉以為稱胡三省通鑑注曰戰國之時有<lb/>
國尉有都尉<lb/>
　　　中尉<lb/>
詳見師<lb/>
　　　尉文<lb/>
史記孝成王十五年以尉文封相國亷頗為信平君注<lb/>
尉文官名謂以尉文所食之地以封亷頗也或作邑名<lb/>
又作尉官文名俱非是<lb/>
<pb n="KR2m0011_WYG_001-58a"/>
　　　將軍<lb/>
史記幽繆王七年秦人攻趙趙大將李牧將軍司馬尚<lb/>
擊之<lb/>
　　　大將軍<lb/>
文選注李牧為趙大將軍又史記云趙王與大將軍亷<lb/>
頗謀大臣謀按左傳晉閻沒女寛謂魏獻子曰豈將軍<lb/>
食之而有不足又家語衛將軍文子問於子貢自戰國<lb/>
置大將軍周末又置前後左右將軍<lb/>
<pb n="KR2m0011_WYG_001-58b"/>
　　　官帥將<lb/>
漢書馮奉世傳馮奉世字子明上黨潞人也徙杜陵其<lb/>
先馮亭為韓上黨守秦攻上黨絶太行道韓不能守馮<lb/>
亭乃入上黨城守於趙趙封馮亭為華陽君與趙將括<lb/>
拒秦戰死於長平宗族繇是分散或留潞或在趙在趙<lb/>
者為官帥將官帥將子為代相師古曰帥音所類反字<lb/>
或作師<lb/>
　　　中候<lb/>
<pb n="KR2m0011_WYG_001-59a"/>
趙奢傳軍中候有一人言急救武安趙奢立斬之<lb/>
　　　内史<lb/>
詳見師漢書百官表云少府内史周官秦因之掌治<lb/>
京師<lb/>
　　　御史<lb/>
張儀説趙王曰敝邑秦王使臣獻書於大王御史應劭<lb/>
曰御史立於陛下者猶云陛下舊注御史周宗伯屬官<lb/>
秦因之趙亦有此官補曰御史周官以中士下士為之<lb/>
<pb n="KR2m0011_WYG_001-59b"/>
特小臣之傳命者余按亷頗藺相如傳相如顧趙御史<lb/>
曰某年某月趙王使秦王鼓缶是又紀事之官矣<lb/>
　　　尹史<lb/>
趙有尹史見月生齒齕畢大星占有兵變詳見災異攷<lb/>
　　　筮史<lb/>
史記孝成王夣乗飛龍上天不至而墜明日召筮史敢<lb/>
占之注筮史官敢名也周禮有□人□古筮字<lb/>
　　　代史<lb/>
<pb n="KR2m0011_WYG_001-60a"/>
竹書紀年愼靚王十三年邯鄲命將軍大夫適子代史<lb/>
皆貂服代史不知何官姑附於此<lb/>
　　　郎中<lb/>
國䇿秦召春平君因而留之泄鈞謂文信侯曰春平侯<lb/>
者趙王甚愛之而郎中妬之應劭曰郎中趙官名<lb/>
　　　中庶子<lb/>
詩傳曰扁鵲過趙趙王太子暴疾而死鵲造宫門曰吾<lb/>
聞國中卒有壤土之事得无有急乎中庶子之好言方<lb/>
<pb n="KR2m0011_WYG_001-60b"/>
者應之曰然王太子暴疾而死按扁鵲傳作虢太子不<lb/>
審孰是姑存之<lb/>
　　　行人<lb/>
國䇿馮忌請見趙王行人見之注行人趙官又趙簡子<lb/>
時有行人燭過見韓非子<lb/>
　　　宰人<lb/>
莊子説劍云宰人上食王三環之王者趙文王也又史<lb/>
記趙襄子請代王使厨人操銅枓以食代王及從者行<lb/>
<pb n="KR2m0011_WYG_001-61a"/>
斟陰令宰人各以枓擊殺代王注宰人趙之卑官余按<lb/>
宰人即周庖人之類<lb/>
　　　令<lb/>
詳見中大夫<lb/>
　　　家令<lb/>
古今注云羅敷為邑人千乗王氏妻王氏後為趙王家<lb/>
令家令疑官名<lb/>
　　　宦者令<lb/>
<pb n="KR2m0011_WYG_001-61b"/>
杜氏通典云天文有宦者四星在帝座之西周官有宫<lb/>
正宫伯宫人内宰閽人寺人戰國時有宦者令注云趙<lb/>
有宦者令繆賢是也<lb/>
　　　博聞師<lb/>
史記武靈王少未能聽政立博聞師三人左右司過二<lb/>
人應劭曰博聞師趙諫官余按司過乃諫官耳博聞師<lb/>
當是偹顧問者<lb/>
　　　司過<lb/>
<pb n="KR2m0011_WYG_001-62a"/>
詳見博聞師按湯有司直之臣周禮有司諫中士二人<lb/>
史二人徒二十人<lb/>
　　　司日<lb/>
劉向錄云趙武靈王立司日出納王命余按國語趙簡<lb/>
子田於螻史黯聞之以犬待於門簡子見之曰何為曰<lb/>
有所為得犬欲試之兹囿簡子曰何為不告對曰君行<lb/>
臣不從不順主將適螻而麓不聞臣敢煩當日注當日<lb/>
簡子當日之官武靈司日疑即此官也<lb/>
<pb n="KR2m0011_WYG_001-62b"/>
　　　太卜<lb/>
國䇿趙取周之祭地周君患之告於鄭朝鄭朝曰君勿<lb/>
患也臣請以三十金復取之周君予之鄭朝獻之趙太<lb/>
卜因告以祭地事及王病使卜之太卜譴之曰周之祭<lb/>
地為祟趙乃還之<lb/>
　　　典門<lb/>
子華子云子華子違趙趙簡子悅燭過典廣門之左簡<lb/>
子召而語之以其故余按古有典門之官吕氏春秋又<lb/>
<pb n="KR2m0011_WYG_001-63a"/>
云趙簡子時陽城胥渠處廣門之官<lb/>
　　　黒衣<lb/>
國䇿左師觸讋曰老臣賤息舒祺最少不肖而臣衰竊<lb/>
愛憐之願得補黒衣之缺以衞王宫注黒衣衞士之服<lb/>
也沈約史記注云黒衣趙官名戰國時官制紛亂如魏<lb/>
之犀首齊祭酒皆縁事起名不仍周舊趙衞宫之官衣<lb/>
黒衣遂名黒衣也<lb/>
　　　驂乗<lb/>
<pb n="KR2m0011_WYG_001-63b"/>
少室周為趙襄王驂乗見孟子注<lb/>
　　　筆吏<lb/>
吕覧章句趙簡子以周舎為筆吏<lb/>
　　　津吏<lb/>
列女傳趙簡子南擊荆至河津津吏醉卧不能渡<lb/>
　　　傳舎吏<lb/>
春秋后語秦急圍邯鄲邯鄲且欲降傳舎吏子李同説<lb/>
平原君曰今邯鄲之民析骨而炊易子而食可謂急矣<lb/>
<pb n="KR2m0011_WYG_001-64a"/>
而君之后宫以百數婢妾被綺縠餘粱肉而民敝衣不<lb/>
完糟糠不厭君器物鐘鼓自若使秦破趙安得而有此<lb/>
哉<lb/>
　　　田部吏<lb/>
史記趙奢者趙之田部吏也收租稅而平原君家不肯<lb/>
出趙奢以法治之<lb/>
　　　奉陽君<hi>以下附</hi>
蘇秦說趙肅侯曰奉陽君妬大王不得任事注肅侯令<lb/>
<pb n="KR2m0011_WYG_001-64b"/>
其弟成相號奉陽君<lb/>
　　　安陽君<lb/>
惠文王四年朝羣臣安陽君亦來朝<lb/>
　　　平陽君<lb/>
惠文王二十七年封趙豹為平陽君<lb/>
　　　華陽君<lb/>
白起傳趙封馮亭為華陽君<lb/>
　　　武陽君<lb/>
<pb n="KR2m0011_WYG_001-65a"/>
孝成王十一年武陽君鄭安平死徐廣曰故秦將降趙<lb/>
也<lb/>
　　　武襄君<lb/>
孝成王十六年以樂乗為武襄君正義曰襄舉也上也<lb/>
言樂乗功最髙也<lb/>
　　　武安君<lb/>
幽繆王三年秦政攻赤麗宜安李牧率師與戰肥下却<lb/>
之封牧為武安君又蘇秦傳趙封蘇秦為武安君以上<lb/>
<pb n="KR2m0011_WYG_001-65b"/>
見史記<lb/>
　　　建信君<lb/>
國䇿建信君貴於趙或謂建信君君之所以事王者色<lb/>
也建信君无考<lb/>
　　　平都君<lb/>
國䇿趙惠文王三十年相平都君田單謂趙奢曰吾非<lb/>
不悦將軍之兵也<lb/>
　　　廬陵君<lb/>
<pb n="KR2m0011_WYG_001-66a"/>
馮忌為廬陵君謂趙王曰廬陵君孝成王母弟見趙記<lb/>
　　　代成君<lb/>
趙世家襄子平代遂以代封魯伯子周為代成君<lb/>
　　　長安君<lb/>
趙世家孝成王三年王新立太后用事秦急攻之趙氏<lb/>
求救於齊齊曰必以長安君為質正義曰長安君者以<lb/>
長安善故名也<lb/>
　　　信平君<lb/>
<pb n="KR2m0011_WYG_001-66b"/>
史記孝成王十五年以尉文封相國亷頗為信平君正<lb/>
義曰信平亷頗號也言篤信而亷平也<lb/>
　　　馬服君<lb/>
惠文王二十九年趙使趙奢將擊秦大破秦軍閼與下<lb/>
賜號為馬服君見史記<hi>説在趙兵制中</hi>崔浩云馬服趙官名誤<lb/>
陳餘遺章邯書曰白起為秦將南征鄢郢北阬馬服往<lb/>
趙奢子括代號馬服<lb/>
　　　望諸君<lb/>
<pb n="KR2m0011_WYG_001-67a"/>
樂毅傳毅知燕惠王之不善畏誅遂西奔趙趙封樂毅<lb/>
於觀津號曰望諸君<lb/>
　　　平原君<lb/>
平原君趙勝見國䇿<lb/>
　　　春平君<lb/>
悼襄王時秦召春平君泄鈞為之説文信侯注春平君<lb/>
趙太子也<lb/>
　　　李侯<lb/>
<pb n="KR2m0011_WYG_001-67b"/>
平原傳秦圍邯鄲急傳舎吏子李談説平原君得敢死<lb/>
士三千人與赴秦軍秦兵遂罷李談戰死趙封其父為<lb/>
李侯徐廣曰河内成臯有李城正義曰懐州温縣本李<lb/>
城李談父所封<lb/>
<pb n="KR2m0011_WYG_001-68a"/>
　　魏職官<hi>封君附</hi>
　　　丞相<lb/>
史記蘇代曰太子自相是三人者皆以太子為非常相也<lb/>
皆務以國事魏欲得丞相璽也注魏置丞相余按太子<lb/>
自相亦竒<lb/>
　　　師<lb/>
通鑑魏文侯以卜子夏田子方為師虞夏商皆有師保<lb/>
凝丞師古官也<lb/>
<pb n="KR2m0011_WYG_001-68b"/>
　　　傅<lb/>
史記翟璜曰君之子無傅臣進屈侯鮒胡三省云傅者<lb/>
傅之以德義因以為官名<lb/>
　　　司徒<lb/>
芒卯謂秦王曰王能使臣為魏之司徒則臣能使魏獻<lb/>
長平王屋洛林之地也見國䇿按左傳晉以僖侯廢司<lb/>
徒注僖侯名司徒故廢司徒為中軍魏有司徒知三晉<lb/>
之官非晉舊也<lb/>
<pb n="KR2m0011_WYG_001-69a"/>
　　　犀首<lb/>
春秋后語魏以犀首官公孫衍劉向别錄云犀首大梁<lb/>
官名公孫衍嘗為是官因號犀首盖以官號也司馬彪<lb/>
曰犀首魏官若今虎牙將軍<lb/>
　　　將軍<lb/>
魏有將軍王敖見劉向孟子注<lb/>
　　　上將軍<lb/>
國䇿迎孟嘗君為上將軍魏世家令太子申為上將軍<lb/>
<pb n="KR2m0011_WYG_001-69b"/>
信陵君傳魏王以上將軍印授公子<lb/>
　　　客將軍<lb/>
國䇿秦圍趙之邯鄲魏安釐王使將軍晉鄙救趙畏秦<lb/>
止於蕩陽不進魏王使客將軍辛垣衍間入邯鄲應劭<lb/>
曰魏有客將軍官<lb/>
　　　五乗將軍<lb/>
韓子秦韓攻魏昭卯西説而秦韓罷齊荆攻魏昭卯東<lb/>
説而齊荆罷魏襄王養之以五乗將軍卯曰伯夷以將<lb/>
<pb n="KR2m0011_WYG_001-70a"/>
軍𦵏於首陽之下而天下曰夫以伯夷之賢與其稱仁<lb/>
而以將軍𦵏是手足不掩也按將軍周末官此言伯夷<lb/>
以將軍𦵏無攷注五乗將軍謂養之以五乗為將軍也<lb/>
余謂注非也當是五乗之將軍古者兵車一乗甲士三<lb/>
人歩卒七十二人五乗凡三百七十五人<lb/>
　　　公乗<lb/>
説苑魏文侯時有公乗不仁公乗疑官名晉有公乗之<lb/>
官是也<lb/>
<pb n="KR2m0011_WYG_001-70b"/>
　　　大夫<lb/>
孔叢子秦兵攻趙魏大夫以為於魏便國䇿魏武侯與<lb/>
諸大夫浮於西河<lb/>
　　　上大夫<lb/>
尹子文魏王賜獻玉者千金長食上大夫之祿<lb/>
　　　中大夫<lb/>
史記魏人范雎從中大夫須賈使於齊注戰國之時仍<lb/>
周制置上中下三大夫隋書百官志曰周監二代㳂革<lb/>
<pb n="KR2m0011_WYG_001-71a"/>
不同其道既文置官彌廣逮於戰國戎馬交馳雖時有<lb/>
變革然猶仍周制<lb/>
　　　國大夫<lb/>
韓非子吳起下令大夫曰明日且攻亭有能先登者仕<lb/>
之國大夫賜之上田宅吕氏春秋云吳起治西河欲諭<lb/>
其信於民夜日置表於南門之外令於邑中曰明日有<lb/>
人僨南門之外者仕長大夫明日日晏矣莫有僨表者<lb/>
民相謂曰此必不信有一人曰試徃僨表來謁吳起吳<lb/>
<pb n="KR2m0011_WYG_001-71b"/>
起自見而出仕之長大夫異文而同實也<lb/>
　　　五大夫<lb/>
國䇿信陵君使人謂安陵君曰君其遣縮高吾將仕之<lb/>
以五大夫使為持節尉<hi>或作執節尉</hi>吕氏云謂兼持節尉也<lb/>
　　　關内侯<lb/>
為竇屢謂魏王曰王不若與竇屢關内侯見國䇿<lb/>
　　　上卿<lb/>
新序魏文侯召翟黄入復為上卿<lb/>
<pb n="KR2m0011_WYG_001-72a"/>
　　　持節尉<lb/>
詳見五大夫注持節尉尉之持節者按周禮有掌節<lb/>
　　　御史<lb/>
國䇿安邑之御史死注六國已遣御史監郡不自秦始<lb/>
也<lb/>
　　　守<lb/>
魏文侯問於解狐曰寡人將置西河之守見説苑又呉<lb/>
起為苑守<lb/>
<pb n="KR2m0011_WYG_001-72b"/>
　　　令<lb/>
西門豹為鄴令見淮南子<lb/>
　　　樂人<lb/>
桓譚新論云漢文帝得魏文侯時樂人竇公百八十歲<lb/>
文帝奇之問何服食而至此對曰年十三失明父母教<lb/>
以鼓琴日以為常无所服餌<lb/>
　　　虞人<lb/>
魏文侯與虞人期獵見國策注虞人掌山澤之官按周<lb/>
<pb n="KR2m0011_WYG_001-73a"/>
禮有山虞澤虞<lb/>
　　　舎人<lb/>
説苑魏文侯封太子擊於中山三年使不往來舎人趙<lb/>
倉奉使<lb/>
　　　御庶子<lb/>
國策魏公叔痤病惠王往問之曰公叔病即不可諱<lb/>
將奈社稷何痤對曰痤有御庶子公孫鞅願王以國<lb/>
事聽之也史記作中庶子注云此公族官别於國官<lb/>
<pb n="KR2m0011_WYG_001-73b"/>
及太子官或以為御庶子痤之家臣如甘羅為文信<lb/>
侯少庶子也白帖作公叔之少子誤矣禮記曰古者<lb/>
周天子有庶子之官職諸侯卿大夫之庶子掌其戒<lb/>
令與其教理别其等正其位胡三省曰自戰國以來<lb/>
大夫之家有中庶子舎人青絲編曰中庶子魏官時<lb/>
公叔痤相魏中庶子其屬官也故曰痤有中庶子公<lb/>
孫鞅<lb/>
　　　博士<lb/>
<pb n="KR2m0011_WYG_001-74a"/>
漢書賈山傳賈山潁川人也祖父祛故魏王時博士弟<lb/>
子也師古曰六國時魏也<lb/>
　　　主書<lb/>
吕氏春秋魏攻中山樂羊將已得中山還反報文侯有<lb/>
貴功之色文侯知之命主書曰羣臣賓客所獻書者操<lb/>
以進之主書舉兩篋以進令將軍視之<lb/>
　　　信安君<hi>以下附</hi>
國䇿秦召魏相信安君注史不書無攷<lb/>
<pb n="KR2m0011_WYG_001-74b"/>
　　　平都君<lb/>
長平之役平都君説魏王<lb/>
　　　隱陵君<lb/>
詳見宫室攷<lb/>
　　　安陵君<lb/>
國䇿信陵君使人謂安陵君按征羌侯國有安陵亭<lb/>
　　　信陵君<lb/>
信陵君殺晉鄙救邯鄲破秦人存魏國見史記曹子建<lb/>
<pb n="KR2m0011_WYG_001-75a"/>
七啓云若夫田文無忌之儔乃上古之俊公子也皆飛<lb/>
仁揚義騰躍道藝游心無方抗志雲際揮袂則九野生<lb/>
風慷慨則氣盛虹蜺<lb/>
　　　寗陵君<lb/>
魏豹傳魏豹者故魏諸公子也其兄魏咎故魏時封為<lb/>
寗陵君秦滅魏遷咎為家<lb/>
　　　中山君<lb/>
魏文侯封擊為中山君見韓詩外傳及説苑<lb/>
<pb n="KR2m0011_WYG_001-75b"/>
　　　龍陽君<lb/>
國䇿魏王與龍陽君共船而釣胡元瑞筆叢云魏安釐<lb/>
王幸姬號龍陽君見名疑今以為男子非是余按古來<lb/>
羙人諒亦有稱龍陽者非男子矣婦人封君至隱怪也<lb/>
天下守箋注童而習之不知其非誣女為男號為幸臣<lb/>
封君之竒反聾瞽焉譬如晦夜不見星斗獨有雲霧<lb/>
　　　除寗侯<lb/>
續春秋云魏龎涓為除寗侯<lb/>
<pb n="KR2m0011_WYG_001-76a"/>
　　韓職官<hi>封君附</hi>
　　　相國<lb/>
國策謂韓相國曰人之善扁鵲者為有臃腫也史記韓<lb/>
懿侯八年申不害相韓修術行道國内以治諸侯不來<lb/>
侵伐<lb/>
　　　司空<lb/>
吕氏春秋韓氏城期十五日而成段喬為司空有一縣<lb/>
後二日段喬執其吏而囚之囚者之子走告封人子髙<lb/>
<pb n="KR2m0011_WYG_001-76b"/>
曰惟先生能活臣父之死孔安國曰司空主空土以居<lb/>
人按空穴也古者穴居一曰司空地官雖空處皆得司<lb/>
也言自地已上無不司<lb/>
　　　太守<lb/>
韓氏上黨守馮亭使者至曰願以上黨入之趙趙使平<lb/>
原君往受地以萬户都三封其太守為華陽君以千户<lb/>
都三封其縣令為侯見通鑑正義曰爾時未合言太守<lb/>
至漢景帝時始置太守此言太守衍字也余按國策中<lb/>
<pb n="KR2m0011_WYG_001-77a"/>
太守數見正義説<lb/>
　　　縣令<lb/>
詳見太守<lb/>
　　　封人<lb/>
詳見司空<lb/>
　　　客卿<lb/>
客卿為韓謂秦王見國䇿注云韓重客卿位在相國之<lb/>
下一等<lb/>
<pb n="KR2m0011_WYG_001-77b"/>
　　　大夫<lb/>
琴經疏聶伯為韓大夫出使於秦作怨離之曲别老母<lb/>
稚妻也<lb/>
　　　中庶子<lb/>
國䇿韓公叔與幾瑟爭國中庶子强謂太子曰不若及<lb/>
齊師未入急擊公叔<lb/>
　　　典冠<lb/>
韓非子韓昭侯醉而寢典冠者見君之寒也故加衣於<lb/>
<pb n="KR2m0011_WYG_001-78a"/>
君之上覺而問左右曰誰加衣者左右對曰典冠君因<lb/>
罪典衣與典冠其罪典衣以為失其事也其罪典冠以<lb/>
為越其職也<lb/>
　　　廩吏<lb/>
韓子韓昭侯之時廩吏竊黍種<lb/>
<pb n="KR2m0011_WYG_001-79a"/>
　　燕職官<hi>封君祿制附</hi>
　　　相國<lb/>
國䇿秦客卿謂穰侯君欲成之何不使人謂燕相國又<lb/>
韓非子郢人有遺燕相國書史記蘇秦之在燕與其相<lb/>
子之為婚又燕王喜命相栗腹約歡趙趙世家作燕王<lb/>
令丞相栗腹約驩<lb/>
　　　上卿<lb/>
蘇代説燕昭王王曰吾請拜子為上卿又太子丹尊荆<lb/>
<pb n="KR2m0011_WYG_001-79b"/>
軻為上卿並見史記<lb/>
　　　亞卿<lb/>
樂毅傳樂毅為魏昭王使於燕燕王以客禮待之樂毅<lb/>
辭讓遂委質為臣燕昭王以為亞卿<lb/>
　　　大夫<lb/>
王喜時有大夫將渠詳見兵制攷<lb/>
　　　太傅<lb/>
史記燕太子丹質於秦亡歸見秦且滅六國兵已臨易<lb/>
<pb n="KR2m0011_WYG_001-80a"/>
水太子丹患之謂其太傅鞠武曰燕秦不兩立<lb/>
　　　將軍<lb/>
史記燕噲讓位子之國大亂將軍市被與太子平謀將<lb/>
攻子之<lb/>
　　　上將軍<lb/>
典略燕以樂毅為上將軍<lb/>
　　　御書<lb/>
蘇代自齊獻書於燕王曰臣之行也固知有口事故獻<lb/>
<pb n="KR2m0011_WYG_001-80b"/>
御書而行應劭曰御書猶尚書也余按趙亦有御史盖<lb/>
謁者之官<lb/>
　　　右御<lb/>
韓非子右御冶工見外儲説<lb/>
　　　境吏<lb/>
國䇿張丑為質於燕燕王欲殺之走且出境境吏得丑<lb/>
　　　豕宰<lb/>
符子朔人獻燕昭王以大豕曰養奚若使曰豕也非大<lb/>
<pb n="KR2m0011_WYG_001-81a"/>
囿不居非人便不珍今年百二十矣人謂豕仙王乃命<lb/>
豕宰養之十五年大如沙獖足如不勝其體王異之命<lb/>
衡官橋而量之折橋豕不量又命水官舟而量之其重<lb/>
千鈞其巨無用燕相謂王曰奚不烹之王乃命宰夫膳<lb/>
之<lb/>
　　　衡官<lb/>
詳上按周禮有林衡川衡<lb/>
　　　水官<lb/>
<pb n="KR2m0011_WYG_001-81b"/>
詳豕宰<lb/>
　　　宰夫<lb/>
詳豕宰周宰夫之職掌治朝之法以正王及三公六卿<lb/>
大夫羣吏之位掌其禁令燕之宰夫乃膳人矣自春秋<lb/>
以來皆然<lb/>
　　　女伶官<lb/>
拾遺記燕昭王時廣延國獻善舞者二人容冶妖麗靡<lb/>
於鸞翔而歌聲輕颺廼使女伶代唱其曲余按伶樂官<lb/>
<pb n="KR2m0011_WYG_001-82a"/>
也黄帝時樂師伶倫世掌樂官故後世號樂官曰伶官<lb/>
女伶者女樂官也周禮有女祝女史後代有女尚書女<lb/>
侍中女學士女博士之類又有女將軍女司樂即女伶<lb/>
官也<lb/>
　　　昌國君<hi>以下附</hi>
史記樂毅勝齊燕昭王親至濟上勞軍行賞饗士封樂<lb/>
毅於昌國號為昌國君及樂毅奔趙後燕王復以其子<lb/>
樂閒為昌國君<lb/>
<pb n="KR2m0011_WYG_001-82b"/>
　　　奉陽君<lb/>
國䇿奉陽君甚不取於蘇秦正曰奉陽君李兌<lb/>
　　　成安君<lb/>
趙世家惠文王二十八年燕將成安君公孫操殺其主<lb/>
　右封君<lb/>
　　　三百石<lb/>
史記燕噲自三百石吏以上而效之子之注以石計祿<lb/>
始見於此又秦范雎曰自斗食以上有非相國之人者<lb/>
<pb n="KR2m0011_WYG_001-83a"/>
乎王翦歸斗食以下秩吕不韋舎人六百石以上奪爵<lb/>
孟子為齊卿其祿十萬鍾七國祿制僅見於此姑附燕<lb/>
職官俟博聞者<lb/>
　右禄制<lb/>
　<lb/>
　<lb/>
　<lb/>
　<lb/>
<pb n="KR2m0011_WYG_001-83b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　七國攷卷一<lb/>
</p>
<p>
</p>
  </div>
</body>
</text>
</TEI>
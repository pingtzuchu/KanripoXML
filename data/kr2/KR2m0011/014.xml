<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>七國攷卷十四</head>
    <p>
<pb n="KR2m0011_WYG_014-1a"/>
欽定四庫全書<lb/>
　七國攷卷十四　　　　　　明　董説　撰<lb/>
　　秦𤨏徴<lb/>
　　　覇水<lb/>
水經注覇者水上地名也古曰滋水矣秦穆公覇世更<lb/>
名滋水為覇水以顯覇功<lb/>
　　　秦䜟<lb/>
趙世家趙簡子疾五日不知人大夫皆懼醫扁鵲視之<lb/>
<pb n="KR2m0011_WYG_014-1b"/>
出董安于問扁鵲曰血脉治也而何怪在昔秦穆公嘗<lb/>
如此七日而寤寤之日告公孫支與子輿曰我之帝所<lb/>
甚樂吾所以乆者適有學也帝吿我晋國将大亂五世<lb/>
不安其後将覇未老而死覇者之子且令而國男子無<lb/>
别公孫支書而藏之秦䜟於是乎出矣封禪書云秦繆<lb/>
立病卧五日不寤寤乃言夢見上帝上帝命繆公平晋<lb/>
亂史書而記藏之府而後世皆曰秦繆公上天<lb/>
　　　小咸陽<lb/>
<pb n="KR2m0011_WYG_014-2a"/>
揚雄云秦使張儀作小咸陽於蜀按郡國志秦惠王二<lb/>
十七年使張儀築城以象咸陽沃野千里號曰陸海所<lb/>
謂小咸陽也<lb/>
　　　為市<lb/>
秦别紀秦獻公七年初行為市<lb/>
　　　狗堡<lb/>
三秦記䴡山西有白鹿原原上有狗堡秦襄公時有大<lb/>
狗來下有賊則狗吠之故一堡無患<lb/>
<pb n="KR2m0011_WYG_014-2b"/>
　　　馬城<lb/>
搜神記昔秦人築城於武周塞内以偹胡将成而崩者<lb/>
數矣有馬馳走周旋反覆父老異之因依馬跡築城城<lb/>
乃不崩遂以名焉<lb/>
　　　龜城<lb/>
寰宇記初張儀築成都城城屢壊不能立忽有大龜周<lb/>
旋行走巫言依龜行處築之城乃得立遂名<lb/>
　　　浮橋<lb/>
<pb n="KR2m0011_WYG_014-3a"/>
春秋后傳周赧王五十年秦作浮橋於河<lb/>
　　　機發橋<lb/>
燕丹子秦王為機發之橋欲䧟丹<lb/>
　　　上計<lb/>
史記秦昭王召王稽拜為河東守三年嵗不上計<lb/>
　　　檄楚書<lb/>
文心雕龍曰檄者皦也宣布於外皎然明白張儀檄楚<lb/>
書以尺一明白之文<lb/>
<pb n="KR2m0011_WYG_014-3b"/>
　　　秦紀<lb/>
列國紀聞秦史曰紀余按司馬遷本紀之名盖因秦舊<lb/>
　　　博箭<lb/>
韓子秦昭王使工人施鈎梯上華山以松柏之心為博<lb/>
箭長八尺棊長八寸勒之曰昭王嘗與天神博於此<lb/>
　　　鈎梯<lb/>
詳上博箭<lb/>
　　　沐<lb/>
<pb n="KR2m0011_WYG_014-4a"/>
世本云秦穆公作沐<lb/>
　　　輕粉<lb/>
秦穆公作輕粉見物原蕭史與秦穆公鍊飛雪丹苐一<lb/>
轉與㺯玉塗之今之水銀膩粉是也見古今注<lb/>
　　　男子書年<lb/>
始皇本紀十六年初令男子書年<lb/>
　　　斗桶　權衡　丈尺<lb/>
秦孝公十九年商鞅平斗桶權衡丈尺<lb/>
<pb n="KR2m0011_WYG_014-4b"/>
　　　白玉虎<lb/>
太平御覽始皇二年騫霄國獻善畫之工刻白玉為兩<lb/>
虎削玉為毛如真矣不㸃兩目睛始皇㸃之即飛去明<lb/>
年南郡有獻白虎二頭始皇使視之乃是先刻玉者始<lb/>
命去目睛二虎不復能去事見拾遺記<lb/>
　　　石牛<lb/>
蜀王本紀秦惠王欲伐蜀乃刻五石牛置金其後蜀人<lb/>
見之以為牛能大便金蜀王即發卒千人使五丁力士<lb/>
<pb n="KR2m0011_WYG_014-5a"/>
拖牛成道致三枚於城郭蜀道得通三牛力也後遣丞<lb/>
相張儀等将兵隨石牛道伐蜀焉<lb/>
　　　石犀<lb/>
華陽國志秦李氷為蜀守作石犀五頭以厭水精詳見<lb/>
河渠杜甫詩君不見秦時蜀太守刻石立作三犀牛志<lb/>
云五犀其説不同<lb/>
<pb n="KR2m0011_WYG_014-6a"/>
　　田齊𤨏徴<lb/>
　　　棧道<lb/>
國策田單為棧道木閣迎齊王與后於城陽山中王伯<lb/>
厚云據此非但蜀有棧道也<lb/>
　　　管仲之後<lb/>
傅子云昔田氏有齊而管仲之後去之或適魯或適楚<lb/>
漢興有管少卿為燕令始家朱虚世有名節九世而生<lb/>
管寜<lb/>
<pb n="KR2m0011_WYG_014-6b"/>
　　　轂擊<lb/>
蘇秦稱臨淄之中車轂擊以為盛樂府注云齊人本好<lb/>
轂擊相犯以為樂也盖其俗云<lb/>
　　　鬭雞　走狗　六博　蹹踘<lb/>
蘇秦説齊云臨菑甚冨而實其民無不吹竽鼓瑟撃筑<lb/>
彈琴鬭雞走狗六博蹹踘<lb/>
　　　以牛釁鐘<lb/>
孟子引胡齕曰王坐於堂上有牽牛而過堂下者王問<lb/>
<pb n="KR2m0011_WYG_014-7a"/>
曰牛何之對曰将以釁鐘陳祥道曰古之用釁者多矣<lb/>
若天府釁寳鎮及寳噐小子釁邦噐及軍噐龜人釁龜<lb/>
圉人釁廐以至社稷五祀與夫師行之主藏約之户或<lb/>
釁於始成或釁於将用其禮豈一端哉然釁有司行事<lb/>
而君不親犬羊為牲而牛馬不預有司爵弁而不冕牲<lb/>
駹而不純則釁之為禮也小矣後世有以牛釁鐘而甚<lb/>
者叩人鼻以衈社此先王之所棄也<lb/>
<pb n="KR2m0011_WYG_014-8a"/>
　　楚𤨏徴<lb/>
　　　典籍<lb/>
王子朝以典籍奔楚見左傳困學紀聞曰周之大寳河<lb/>
圖大訓列焉易象在魯三墳五典在楚周不能有寳矣<lb/>
然而老𣆀之禮萇𢎞之樂文獻猶存及王子朝之奔楚<lb/>
於是觀射父倚相皆誦古訓以華其國以得典籍故也<lb/>
　　　營丘九頭圖<lb/>
盛𢎞之荆州記云衡山南有南正重黎墓也楚靈王時<lb/>
<pb n="KR2m0011_WYG_014-8b"/>
山崩毁其墳得營丘九頭圖焉<lb/>
　　　離騷<lb/>
楚語伍舉曰德義不行則邇者騷離而逺者距違注騷<lb/>
愁也離畔也伍舉所謂騷離屈平所謂離騷皆楚言也<lb/>
揚雄為畔牢愁與楚語注合<lb/>
　　　檮杌<lb/>
列國記聞云楚史曰檮杌亦曰書曰志曰記檮杌獸名<lb/>
或曰木也湘東紀聞云檮杌之獸能逆知未來故人有<lb/>
<pb n="KR2m0011_WYG_014-9a"/>
掩捕輙逃匿史以示徃知來故名檮杌<lb/>
　　　夏州<lb/>
左傳楚子為陳夏氏亂伐陳鄉取一人焉以歸謂之夏<lb/>
州<lb/>
　　　縣<lb/>
楚㓕陳為縣見史記縣名始此非始於秦也<lb/>
　　　金陵<lb/>
立齋閒録云金陵即今南京戰國楚威王時以其地有<lb/>
<pb n="KR2m0011_WYG_014-9b"/>
王氣埋金以鎮之故名<lb/>
　　　覇山<lb/>
春秋説文云楚武王獵山自名覇山一統志武王山在<lb/>
棗陽縣東楚武王獵於此又名覇山<lb/>
　　　玉米田<lb/>
書舊云歸州有玉米田屈原耕於此産白米如玉楚人<lb/>
遂名其田曰玉米又見屈原外傳<lb/>
　　　競渡<lb/>
<pb n="KR2m0011_WYG_014-10a"/>
隋書志屈原以五月望日赴汨羅土人追至洞庭不見<lb/>
湖大船小莫得濟者乃歌曰何由得渡河因雨鼓櫂争<lb/>
歸競㑹亭上習以相傳為競渡之戯<lb/>
　　　牽鈎<lb/>
隋書志楚又有牽鈎之戯云從講武所出楚将伐呉以<lb/>
為教戰流遷不改習以相傳鈎初發動皆有鼓節羣噪<lb/>
歌謡振驚遠近俗云以此厭勝致豐穰<lb/>
　　　角抵<lb/>
<pb n="KR2m0011_WYG_014-10b"/>
漢武故事云内庭常設角抵戯角抵者六國時人所造<lb/>
也或曰角抵楚人造<lb/>
　　　竹卜<lb/>
楚辭索瓊茅以筳篿兮王逸注楚人名結草折竹卜曰<lb/>
篿筳荆楚嵗時記曰秋分以牲祠社擲茭於社神以占<lb/>
來嵗豐歉或折竹以卜<lb/>
　　　包茅<lb/>
左傳包茅不貢盛𢎞之荆州記曰零陵郡有香茅桓公<lb/>
<pb n="KR2m0011_WYG_014-11a"/>
所以責楚榖梁作菁茅也<lb/>
　　　畫羊懸榖<lb/>
廣州記曰州㕔梁上畫五羊又作五榖囊隨羊懸之云<lb/>
昔髙固為楚相五羊銜榖萃於楚庭故圖其象為瑞<hi>六國</hi>
<hi>時廣州屬楚</hi>
　　　雞駭犀<lb/>
國策楚王獻雞駭之犀夜光之璧於秦王抱朴子云通<lb/>
天犀中有一白理如線置米其上以飼雞雞見之驚故<lb/>
<pb n="KR2m0011_WYG_014-11b"/>
名雞駭犀<lb/>
　　　夜光璧<lb/>
詳上<lb/>
　　　明月珠<lb/>
魯連子云楚之明月出蚌蜃<lb/>
　　　和氏璧<lb/>
楚惠文王時得和氏璧見史記<lb/>
　　　白珩<lb/>
<pb n="KR2m0011_WYG_014-12a"/>
趙襄子問王孫圉曰楚之白珩猶在乎見國語<lb/>
　　　方府金<lb/>
見荘辛説楚㐮王注云方府之金四方所貢之金也<lb/>
　　　黄金　珠璣　犀象<lb/>
國策楚王曰黄金珠璣犀象出於楚寡人無求於晋國<lb/>
　　　朱鷺<lb/>
詩䟽義楚成王時有朱鷺合沓飛翔而來舞舊鼓吹朱<lb/>
鷺曲是也<lb/>
<pb n="KR2m0011_WYG_014-12b"/>
　　　茹黄狗<lb/>
吕覽荆文王得茹黄之狗説苑作如黄<lb/>
　　　鐵膓兎<lb/>
異苑云楚王與羣臣獵於雲夢縱良犬逐狡兎三日而<lb/>
獲之其膓似鐵良工曰可以為劍<lb/>
　　　文繡馬<lb/>
史記楚荘王有愛馬衣以文綉<lb/>
　　　康王谷<lb/>
<pb n="KR2m0011_WYG_014-13a"/>
青藤山人路史云世傳始皇并吞六國楚康王避難谷<lb/>
中名康王谷在匡廬山亦見一統志<lb/>
　　　采菱城<lb/>
一統志采菱城在桃源縣東北二十五里其湖産菱肉<lb/>
厚味甘楚平嘗采之<lb/>
<pb n="KR2m0011_WYG_014-14a"/>
　　趙𤨏徴<lb/>
　　　摩笄之山<lb/>
趙襄子擊殺代王其姊聞之泣而呼天摩笄自殺故趙<lb/>
氏有摩笄之山詳見音樂按今鎮江府城西南五里亦<lb/>
有摩笄山志云劉宋戴顒女于此摩笄誓不適人因名<lb/>
　　　米山<lb/>
一統志米山在山西澤州髙平縣東一十里趙将亷頗<lb/>
積米於此俗呼大粮山<lb/>
<pb n="KR2m0011_WYG_014-14b"/>
　　　夫人城<lb/>
郡國志洛州夫人城即趙武靈王夫人築也<lb/>
　　　潘吾刻迹<lb/>
韓子趙主父令工施鈎梯而緣潘吾刻踈人迹其上廣<lb/>
三尺長五尺而勒之曰主父常游於此<hi>潘吾山名</hi>
　　　正旦放生<lb/>
孔叢子邯鄲之民以正月之旦獻雀於趙王而綴之以<lb/>
五絲王大悦申叔以告子順曰王何以為也對曰正旦<lb/>
<pb n="KR2m0011_WYG_014-15a"/>
放之示有生也<lb/>
<pb n="KR2m0011_WYG_014-16a"/>
　　魏𤨏徴<lb/>
　　　徑寸珠<lb/>
史記齊威王二十四年與魏王㑹田於郊魏王問曰王<lb/>
亦有寳乎威王曰無有梁王曰若寡人國小也尚有徑<lb/>
寸之珠照車前後各十二乗者十枚<lb/>
　　　夜光璧<lb/>
鄒陽書曰白圭顯於中山中山人疑之魏文侯投以夜<lb/>
光之璧<lb/>
<pb n="KR2m0011_WYG_014-16b"/>
　　　君臣相博<lb/>
史記信陵君與魏王博<lb/>
　　　樂羊城<lb/>
郡國志定州博陵縣樂羊城魏文侯使樂羊取中山造<lb/>
　　　上計<lb/>
韓子西門豹為鄴令居期年上計新序魏文侯時東陽<lb/>
上計錢布十倍上計者上其計簿<lb/>
　　　木鵰<lb/>
<pb n="KR2m0011_WYG_014-17a"/>
異苑魏安釐王觀翔鵰而樂之曰寡人得如鵰之飛視<lb/>
天下如芥也呉客有隠游者聞之作木鵰而獻之王王<lb/>
曰此有形無用者也召隠游欲加刑焉隠游曰臣請為<lb/>
大王翔之乃取而騎焉遂翻然飛去莫知所之<lb/>
<pb n="KR2m0011_WYG_014-18a"/>
　　韓𤨏徴<lb/>
　　　氷井<lb/>
湖南志氷井在開封府延津縣西南二十里世傳韓襄<lb/>
王藏氷之處<lb/>
　　　韓王之爻<lb/>
古今萬物史魏時鑿土得尺鐵刻云韓王之爻不知爻<lb/>
為何物或云古大事必卜六爻已奠刻而記之疑亦影<lb/>
説姑附於此<lb/>
<pb n="KR2m0011_WYG_014-19a"/>
　　燕𤨏徴<lb/>
　　　三九之數<lb/>
王應麟曰燕三九之數書不傳<lb/>
　　　五位之卦<lb/>
應劭曰燕昭王作五位之卦是曰燕易<lb/>
　　　蠡卜<lb/>
春秋后語曰蘇秦事鬼谷學終辭歸道乏因行以燕人<lb/>
蠡卜傳説自給<lb/>
<pb n="KR2m0011_WYG_014-19b"/>
　　　黍谷<lb/>
劉向别録曰鄒子在燕燕有黍谷地美而寒不生五榖<lb/>
鄒子居之吹律而温氣至今名黍谷<lb/>
　　　龍膏燈<lb/>
拾遺記燕昭王二年海人乗霞舟以雕壺盛數斗膏以<lb/>
獻昭王王坐通雲之堂以龍膏為燈光耀百里烟色丹<lb/>
紫國人望之咸言瑞光世人遥拜之燈以火浣布為纒<lb/>
　　　荃蕪香<lb/>
<pb n="KR2m0011_WYG_014-20a"/>
燕昭王散荃蕪之香見拾遺記<lb/>
　　　銷暑招凉珠<lb/>
拾遺記昭王時有國獻珠於昭王王取瑶漳之水洗其<lb/>
沙泥乃嗟歎曰自懸日月以來見黑蚌生珠已八九十<lb/>
遇此千嵗一生珠也珠漸輕細昭王常懐此珠當隆暑<lb/>
之月體自清凉號曰銷暑招凉之珠也<lb/>
　　　恒春樹<lb/>
拾遺記燕昭王通霞䑓左右種恒春之樹葉如蓮花芬<lb/>
<pb n="KR2m0011_WYG_014-20b"/>
芳似桂花隨四時<lb/>
　　　明真里<lb/>
拾遺記昭王徹色减味居乎正寝賜甘需羽衣一襲表<lb/>
其墟為明真里也<lb/>
　<lb/>
　<lb/>
　<lb/>
　七國攷卷十四<lb/>
</p>
<p>
</p>
  </div>
</body>
</text>
</TEI>
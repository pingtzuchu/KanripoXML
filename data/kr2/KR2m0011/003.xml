<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>七國攷卷三</head>
    <p>
<pb n="KR2m0011_WYG_003-1a"/>
欽定四庫全書<lb/>
　七國攷卷三　　　　　　　明　董說　撰<lb/>
　　秦都邑<hi>關塞附</hi>
　　　犬丘<lb/>
秦紀非子居犬丘周孝王分土為附庸邑之秦注今天<lb/>
水隴西縣秦亭也地理志今隴西秦亭秦谷是也括地<lb/>
志秦州清水縣本名秦嬴姓邑漢屬天水郡水經注清<lb/>
水逕清水城南又西與秦水合水出東北大隴山秦谷<lb/>
<pb n="KR2m0011_WYG_003-1b"/>
厯三泉合成一水而厯秦川川有故亭秦仲所封也秦<lb/>
之為號始是秦水又西南厯隴川逕六槃口過清水城<lb/>
西南注清輿地廣記秦州隴城縣有秦谷郡縣志秦城<lb/>
在隴州東南二十五里世本云秦非子始封於秦故秦<lb/>
本紀稱周孝王曰朕分之土邑秦隴西秦谷亭是也<lb/>
　　　廢丘<lb/>
秦紀莊公居其故西犬丘世紀周懿王所都今槐里是<lb/>
也世本云秦非子𤣥孫莊公徙廢丘<lb/>
<pb n="KR2m0011_WYG_003-2a"/>
　　　汧渭之㑹<lb/>
秦紀平王封襄公為諸侯賜之岐以西之地於是始國<lb/>
文公居西垂宫東獵至汧渭之㑹乃卜居之占曰吉即<lb/>
營邑之括地志故汧城在隴州汧源縣南三里世紀云<lb/>
襄公二年徙居汧即此城郿縣故城在岐州鳯翔府郿<lb/>
縣東北十五里文公東獵汧渭之㑹卜居之乃營邑焉<lb/>
即此城也世紀文公從汧今扶風郿縣是也<lb/>
　　　平陽<lb/>
<pb n="KR2m0011_WYG_003-2b"/>
世紀云出公徙平陽郿之平陽亭是也秦紀云寧公徙<lb/>
平陽括地志平陽故城在岐州岐山縣西四十六里秦<lb/>
寧公徙都之處岐山縣有平陽鄉鄉内有平陽聚武公<lb/>
居平陽封宫正義云在平陽城内水經注汧水逕郁夷<lb/>
縣逕平陽故城南<lb/>
　　　雍城<lb/>
秦紀德公初居雍城大鄭宫卜居雍子孫飲馬於河世<lb/>
紀云今扶風雍是也括地志岐州雍縣南七里故雍城<lb/>
<pb n="KR2m0011_WYG_003-3a"/>
秦德公大鄭城也秦記康公居雍高寢桓公居雍太寢<lb/>
今鳯翔府天興縣<lb/>
　　　櫟陽<lb/>
秦紀獻公城櫟陽徙都之世紀今馮翊萬年是也括地<lb/>
志櫟陽故城一名萬年城在雍州東北百二十里漢七<lb/>
年分櫟陽城内為萬年縣通典漢萬年縣在京兆府櫟<lb/>
陽縣東北二十五里櫟陽故城是周明帝省萬年入廣<lb/>
陽更於長安城中置萬年縣仍移廣陽縣入舊萬年縣<lb/>
<pb n="KR2m0011_WYG_003-3b"/>
城即今櫟陽縣是也<lb/>
　　　咸陽<lb/>
秦紀孝公十二年作為咸陽築冀闕徙都之按别紀云<lb/>
孝公十三年始都咸陽盖十二年築闕而十三年都之<lb/>
也世紀漢元年更名新城屬扶風後并於長安故太史<lb/>
公曰長安故咸陽也元鼎三年復别為渭城今長安西<lb/>
北渭水陽有故城西京賦秦里其朔實為咸陽括地志<lb/>
咸陽故城一名渭城在雍州咸縣東十五里京城北四<lb/>
<pb n="KR2m0011_WYG_003-4a"/>
十五里即秦徙都者今咸陽縣古之杜郵劉伯莊云冀<lb/>
猶記事闕猶象魏也始皇置酒咸陽宫營作朝宫渭南<lb/>
上林苑中先作前殿阿房為閣道自殿下直抵南山為<lb/>
複道自阿房渡渭屬之咸陽自孝公至子嬰十世居咸<lb/>
陽元和郡縣圖志山南曰陽水北曰陽在北山之南渭<lb/>
水之北故曰咸陽西都賦云左據函谷二崤之阻表以<lb/>
太華終南之山右界褎斜隴首之險帯以洪河涇渭之<lb/>
川衆流之隈汧湧其西華寔之毛則九州之上腴焉防<lb/>
<pb n="KR2m0011_WYG_003-4b"/>
禦之阻則天地之奥區焉是故横被六合三成帝畿周<lb/>
以龍興秦以虎視蘇秦說秦惠王曰大王之國西有巴<lb/>
蜀漢中之利北有胡貉代馬之用南有巫山黔中之限<lb/>
東有殽函之固田肥羙民殷富戰車萬乗奮擊百萬沃<lb/>
野千里蓄積饒多地勢形便此所謂天府天下之雄國<lb/>
也<hi>淮南注云神農明堂曰天府蘇秦天府二字本此謂可以建都之地也</hi>胡三省通鑑注<lb/>
云河自龍門上口南抵華陰而東流秦國在河之西山<lb/>
自鳥鼠同穴連延為長安南山至於泰華秦國在山之<lb/>
<pb n="KR2m0011_WYG_003-5a"/>
西韓魏趙齊楚燕六國皆在河山以東荀子應侯問孫<lb/>
卿曰入秦何見孫卿曰其國塞險形勢便山林川谷羙<lb/>
天材之利多是形勝也入境觀其風俗其百姓樸其聲<lb/>
樂不流汙其服不佻甚畏有司而順古之民也及都邑<lb/>
官府其百吏肅然莫不恭儉敦敬忠信而不楉古之吏<lb/>
也入其國觀其士大夫出於其門入於公門出於公門<lb/>
歸於其家無有私事也不比周不朋黨倜然莫不明通而<lb/>
公也古之士大夫也觀其朝廷其間聽决百事不留恬<lb/>
<pb n="KR2m0011_WYG_003-5b"/>
然如無治者古之朝也故四世有勝非幸也數也是所<lb/>
見也故曰佚而治約而詳不煩而功治之至也秦類之<lb/>
矣雖然則甚有其諰也兼數具者而盡有之然而縣之<lb/>
以王者之功名則倜倜然其不及逺矣是何也則殆其<lb/>
無儒耶漢書志云秦地於天官東井輿鬼之分野也其<lb/>
界自𢎞農故關以西京兆扶風馮翊北地上郡西河安<lb/>
定天水隴西南有巴蜀廣漢犍為武都西有金城武威<lb/>
張掖酒泉敦煌又西南有牂牁越雋益州皆冝屬焉秦<lb/>
<pb n="KR2m0011_WYG_003-6a"/>
地於禹貢時跨雍梁二州詩風兼秦豳兩國昔后稷封<lb/>
<graphic n="KR1581" url="https://raw.githubusercontent.com/kanripo/KR-Gaiji/master/images/KR1581.png" mimeType="image/png"/>公劉處豳太王徙<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>文王作鄷武王治鎬其民有先<lb/>
王遺風好稼穡務本業故豳詩言農桑衣食之本甚備<lb/>
有鄠杜竹林南山檀柘號稱陸海為九州膏腴始皇之<lb/>
初鄭國穿渠引涇水溉田沃野千里民以富饒漢興立<lb/>
都長安徙齊諸田楚昭屈景及諸功臣家於長陵後世<lb/>
世徙吏二千石高訾富人及豪傑并兼之家於諸陵盖<lb/>
亦以彊幹弱支非獨為奉山園也是故五方雜厝風俗<lb/>
<pb n="KR2m0011_WYG_003-6b"/>
不純其世家則好禮文富人則商賈為利豪傑則遊俠<lb/>
通姦瀕南山近夏陽多阻險輕薄易為盜賊常為天下<lb/>
劇又郡國輻凑浮食者多民去本就末王侯貴人車服<lb/>
僭上衆庶放效羞不相及嫁娶尤崇侈靡送死過度天<lb/>
水隴西山多林木民以板為室屋及安定北地上郡西<lb/>
河皆廹近戎狄修習戰備高上氣力以射獵為先故秦<lb/>
詩曰在其板屋又曰王于興師修我甲兵與子偕行及<lb/>
車轔四鐵小戎之篇皆言車馬田狩之事漢興六郡良<lb/>
<pb n="KR2m0011_WYG_003-7a"/>
家子選給羽林期門以材力為官名將多出焉孔子曰<lb/>
君子有勇而無義則為亂小人有勇而無義則為盗故<lb/>
此數郡民俗質木不耻冦盜自武威以西本匈奴昆邪<lb/>
王休屠王地武帝時攘之初置四郡以通西域隔絶南<lb/>
羌匈奴其民或以關東下貧或以報怨過當或以悖逆<lb/>
無道家屬徙焉習俗頗殊地廣民稀水草宜畜牧故凉<lb/>
州之畜為天下饒保邉塞二千石治之咸以兵馬為務<lb/>
酒禮之㑹上下通焉吏民相親是以其俗風雨時節榖<lb/>
<pb n="KR2m0011_WYG_003-7b"/>
糴常賤少盜賊有和氣之應賢於内郡此政寛厚吏不<lb/>
苛刻之所致也巴蜀廣漢本南夷秦并以為郡土地肥羙<lb/>
有江水沃野山林竹木疏食果食之饒南賈滇僰僮西<lb/>
近卭莋馬旄牛民食稻魚無凶年憂俗不愁苦而輕易<lb/>
淫佚柔弱𥚹阸景武間文翁為蜀守教民讀書法令未<lb/>
能篤信道德反以好文刺譏貴慕權勢及司馬相如游<lb/>
宦京師諸侯以文辭顯於世鄉黨慕循其迹後有王褎<lb/>
嚴遵揚雄之徒文章冠天下繇文翁倡其教相如為之<lb/>
<pb n="KR2m0011_WYG_003-8a"/>
師故孔子曰有教無類武都地雜氐羗及犍為牂牁越<lb/>
嶲皆西南外夷武帝初開置民俗略與巴蜀同而武都<lb/>
近天水俗頗似焉故秦地天下三分之一而人衆不過<lb/>
什三然量其富居十六秦豳吳札觀樂為之歌秦曰此<lb/>
之謂夏聲自井十度至桞三度謂之鶉首之次秦之分<lb/>
也又漢志云雍州其山鎭曰吳嶽國語謂之西吳古文<lb/>
以為汧山秦都咸陽以為西嶽<lb/>
　　　函谷關<hi>以下附</hi>　<hi>東</hi>
<pb n="KR2m0011_WYG_003-8b"/>
賈子過秦論曰秦孝公據殽函之固范雎謂左關阪即<lb/>
殽函也鹽鐵論曰秦包商洛殽函以禦諸侯淮南墜形<lb/>
訓九塞曰殽阪按函谷關在陜州靈寶縣西南十二里<lb/>
西征記曰關城路在谷中深險如函故以為名其中劣<lb/>
通東西十五里絶岸壁立崖上栢林蔭谷中殆不見日<lb/>
關去長安四百里日入則閉鷄鳴則開秦法也東自崤<lb/>
山西至潼津通名函谷號曰天險所謂秦得百二也孟<lb/>
嘗君客雞鳴出函谷燕太子丹亦雞鳴出函谷百物志<lb/>
<pb n="KR2m0011_WYG_003-9a"/>
云秦前有藍田之鎮後有故苑之塞左崤函右隴蜀西<lb/>
通流沙險阻之國也西征賦云躡函谷之重阻㸔天險<lb/>
之襟帶跡諸侯之勇怯算嬴氏之利害或開關以延<lb/>
敵競遁逃以奔竄有噤門而莫啓不窺兵於山外班固<lb/>
西都賦注云函谷者其谷似函故曰函谷江統函谷關<lb/>
賦云唯七國之西征仰斯阻而震恐豈懊險之難犯將<lb/>
羣帥之無勇鹽鐵論云諸侯之有關梁庶人之有爵祿<lb/>
非升平之興盖自戰國始也<lb/>
<pb n="KR2m0011_WYG_003-9b"/>
　　　武關<hi>南</hi>散關<hi>西/</hi>蕭關<hi>北</hi>臨晉關<lb/>
張儀曰秦地被山𢃄河四塞以為固徐廣曰東函谷南<lb/>
武關西散關北蕭關武關即建武關也張衡東京賦秦<lb/>
負阻於二關注云二關武關函谷關也通鑑即墨大夫<lb/>
見齊王曰齊地方數千里帯甲數百萬王收而與之百<lb/>
萬人之衆使收三晉之故地即臨晉之關可以入矣鄢<lb/>
郢大夫不欲為秦而在城南下者百數王收而與之百<lb/>
萬之師使收楚故地即武關可以入矣胡三省云收三<lb/>
<pb n="KR2m0011_WYG_003-10a"/>
晉兵自河東攻秦則入臨晉關楚攻秦自南陽入武關<lb/>
七國形勢攷云秦地西有隴關東有函谷臨晉南有嶢<lb/>
武關北有蕭關居庸天井關以臨胡庭故曰關中賈誼新<lb/>
書云所為建武臨晉函谷關者大抵備山東諸侯也武<lb/>
關在商州商洛以限南諸侯函谷在陜州靈寶以限北<lb/>
諸侯臨晉在同州朝邑以限東諸侯隴關即隴山關也<lb/>
七國形勢考引正義云秦東有函谷蒲津龍門合河等<lb/>
關南山及武關嶢關西有大隴山及隴山關大震烏蘭<lb/>
<pb n="KR2m0011_WYG_003-10b"/>
等關北有黄河南塞故曰被山帯河四塞以為固臣瓚<lb/>
曰臨晉者秦築高壘以臨晉國故曰臨晉<lb/>
　　　湖關<lb/>
史記秦昭王使謁者王稽於魏載范雎入秦至湖關望<lb/>
見穰侯車騎東行縣邑<lb/>
　　　松栢塞<lb/>
荀子曰秦有松栢之塞<lb/>
　　　焉氏塞　鄭所塞<lb/>
<pb n="KR2m0011_WYG_003-11a"/>
吕覧曰公子連亡在魏欲入從鄭所之塞右主然守塞<lb/>
弗入公子連去入翟從焉氏塞筃改入之<lb/>
　　　長城<lb/>
王應麟曰秦昭王滅義渠於是秦有隴西北上郡築長<lb/>
城以距胡非自始皇始也古今注云秦築長城土色皆<lb/>
紫故稱紫塞楊泉物理論云始皇使蒙恬築長城死者<lb/>
相屬民歌曰生男愼勿舉生女哺用餔不見長城下尸<lb/>
骸相撑拄北邉備對云秦城多承燕趙燕城起於造陽<lb/>
<pb n="KR2m0011_WYG_003-11b"/>
而至襄平遼陽造陽者上谷地也襄平者遼東縣也遼<lb/>
陽者遼水之北也皆燕國邉胡之地故其建築亦在此<lb/>
地也趙之城則自代地而西屬於高闕代者鴈門都也<lb/>
高闕者靈州北流河之西陰山之上游也趙武靈王國<lb/>
於雲代故其備河之城但能並河而西以極乎趙境耳<lb/>
至秦已并六國天下為一西自上郡北地而東至遼東<lb/>
西悉為秦有故䝉恬之致役也西起臨洮則中國極西<lb/>
之地也北屬遼東則中國極東之地也自東迄西殆萬<lb/>
<pb n="KR2m0011_WYG_003-12a"/>
餘里無論燕趙之與岷蘭其在當時盖無一地而無長<lb/>
城也於是㑹合三制而要其所宿則秦城之長固周乎<lb/>
中國之北矣然審而求之則其城不皆秦築也秦但補<lb/>
築使足耳元和志云開皇城自代之繁畤縣北經蔚州<lb/>
北十里入飛狐縣夫其自代而蔚則極北而盡乎邉中<lb/>
國之地不出此外秦人為城以城中夏勝地固當在此<lb/>
矣志又曰開皇城起嵐州合河縣經幽州皆因古跡修<lb/>
築夫嵐州者樓煩郡也初為胡地後為趙惠文所取則<lb/>
<pb n="KR2m0011_WYG_003-12b"/>
合河縣固可立城矣幽州者戰國時屬燕地則非趙人<lb/>
所有何由可施版築也是前乎燕趙别有築之者史所<lb/>
不傳故槩言因古跡修築也<lb/>
<pb n="KR2m0011_WYG_003-13a"/>
　　田齊都邑<hi>關塞附</hi>
　　　臨淄<lb/>
通釋齊田和立為齊侯都臨淄國䇿蘇秦說齊宣王曰<lb/>
齊南有泰山東有瑯琊西有清河北有渤海此所謂四<lb/>
塞之國也臨淄甚富而實其民無不吹竽鼓瑟擊筑彈<lb/>
琴闘雞走犬六愽蹋鞠者臨淄之途車轂擊人肩摩連<lb/>
袵成幃舉袂成幕揮汗成雨家敦而富志高而揚田肯<lb/>
曰齊東有瑯琊即墨之饒南有泰山之固西有濁河之<lb/>
<pb n="KR2m0011_WYG_003-13b"/>
限北有渤海之利地方二千里持㦸百萬縣隔千里之<lb/>
外齊得十二焉此東秦也荀卿子說齊相曰今巨楚縣<lb/>
吾前大燕鰌吾後勁魏鈎吾右西壤之不絶若繩楚人<lb/>
則有襄賁開陽以臨吾左是一國作謀則三國必起而<lb/>
乗我如是則齊必斷而為四三國若假城然耳鹽鐵論<lb/>
曰齊撫阿甄關榮厯倚泰山負海隅漢地理志曰齊地<lb/>
虛危之分野也東有淄川東萊琅邪高密膠東南有泰<lb/>
山城陽北有千乗清河以南渤海之高樂高城重合陽<lb/>
<pb n="KR2m0011_WYG_003-14a"/>
信西有濟南平原皆齊分也少昊之世有爽鳩氏虞夏<lb/>
時有季崱湯時有逄公柏陵殷末有薄姑氏皆為諸侯<lb/>
國此地至周成王時薄姑氏與四國共作亂成王滅之<lb/>
以封師尚父是為太公詩風齊國是也臨淄名營丘故<lb/>
齊詩曰子之營兮遭我乎嶩之間兮又曰俟我于著乎<lb/>
而此亦其舒緩之體也吳札聞齊之歌曰泱泱乎大風<lb/>
也哉其太公乎國未可量也古有分土亡分民太公以<lb/>
齊地負海舄鹵少五榖而人民寡乃勸以女工之業通<lb/>
<pb n="KR2m0011_WYG_003-14b"/>
魚鹽之利而人物輻凑後十四世桓公用管仲設輕重<lb/>
以富國合諸侯成覇功身在陪臣而取三歸故其俗彌<lb/>
侈織作氷紈綺繡純麗之物號為冠𢃄衣履天下初太<lb/>
公治齊修道術尊賢智賞有功故至今其土多好經術<lb/>
矜功名舒緩濶逹而足智其失夸奢朋黨言與行繆虛<lb/>
詐不情急之則離散緩之則放縱始桓公兄襄公淫亂<lb/>
姑姊妹不嫁於是令國中民家長女不得嫁名曰巫兒<lb/>
為家主祠嫁者不利其家民至今以為俗痛乎道民之<lb/>
<pb n="KR2m0011_WYG_003-15a"/>
道可不愼哉臨淄海岱之間一都㑹也其中具五民云<lb/>
　　　陽關<hi>以下附</hi>　<hi>南</hi>
博物志云齊南有長城巨防陽關之險北有河濟足以<lb/>
為固越海而東通於九夷西界岱嶽配林之險坂固之<lb/>
國也史記齊世家魯伐我入陽關徐廣曰在鉅平括地<lb/>
志云兖州愽平縣南二十九里西臨汶水<lb/>
　　　穆陵關<lb/>
山東志穆陵關在沂水縣北一百二十里古齊關也<lb/>
<pb n="KR2m0011_WYG_003-15b"/>
　　　博關<lb/>
張儀說齊曰悉趙兵渡清河指博關臨淄即墨非王之<lb/>
有也史記齊宣王二年三晉之王皆因田嬰朝齊王於<lb/>
博望關而去輿地廣記博州戰國屬齊趙衞三國之交<lb/>
徐廣曰齊威王六年晉伐齊至博陵<lb/>
　　　長城<lb/>
泰山記云泰山西有長城縁河徑泰山千餘里至琅邪<lb/>
䑓入海國䇿蘇秦云長城鉅防以為塞齊記云齊宣王<lb/>
<pb n="KR2m0011_WYG_003-16a"/>
乗山嶺之上築長城東至海西至濟州千餘里以備楚<lb/>
括地志西北起濟州平陰縣縁河厯泰山城岡上經濟<lb/>
州淄州即西南兖州傅城縣北東至密州琅邪䑓入海<lb/>
正義長城西在濟州平陰縣界竹書紀年梁惠成王二<lb/>
十年齊閔王築防以為長城郡縣志故長城首起鄆州<lb/>
平陰縣北二十九里齊湣王所築外紀威烈王十六年<lb/>
王命韓趙伐齊入長城田世家趙人歸我長城在齊威<lb/>
王時山東志齊長城在諸城縣南四十里跨安丘境連<lb/>
<pb n="KR2m0011_WYG_003-16b"/>
亘蒙泰萊蕪直至平陰乃齊宣所築以禦楚冦者<lb/>
<pb n="KR2m0011_WYG_003-17a"/>
　　楚都邑<hi>關塞附</hi>
　　　丹陽<lb/>
通釋楚熊繹當周成王時封於楚蠻居丹陽輿地志秭<lb/>
歸縣東有丹陽城周廽八里熊繹始封也丹陽凡有數<lb/>
處楚鬻熊始封丹陽則在今秭歸縣后楚文王徙都江<lb/>
陵府枝江縣亦曰丹陽漢於宛陵置丹陽郡隋於丹州<lb/>
置丹陽郡唐於京口置丹陽郡而西漢志乃以曲阿之<lb/>
丹陽為楚所封誤矣<lb/>
<pb n="KR2m0011_WYG_003-17b"/>
　　　郢<lb/>
楚文王始都郢括地志云平王城郢在江夏陵縣東北<lb/>
六里故郢城是也楚始都丹陽在今枝江文王遷郢昭<lb/>
王遷鄢皆在今江陵境中杜預左傳注云楚國今南郡<lb/>
江陵縣北紀南城也謝靈運鄴中集詩云南登宛郢城<lb/>
今江陵北十二里而有紀南城即古之郢都也又謂之<lb/>
南郢桓譚新論曰楚之郢都車掛轂民摩肩市路相交<lb/>
號為朝衣新而暮衣敝<lb/>
<pb n="KR2m0011_WYG_003-18a"/>
　　　鄀<lb/>
楚昭王去郢北徙都鄀輿地廣記鄀縣故鄀國春秋時<lb/>
自商密遷此為楚附庸楚滅之昭王畏吳自郢遷焉後<lb/>
復還郢吳越春秋作昭王徙於蒍若注云蒍若字誤當<lb/>
作鄀蘇秦說楚威王曰楚地西有黔中巫郡東有夏州<lb/>
海陽南有洞庭蒼梧北有陘塞郇陽<lb/>
　　　陳城<lb/>
楚襄王二十三年秦㧞郢東北保於陳城<lb/>
<pb n="KR2m0011_WYG_003-18b"/>
　　　壽春<lb/>
考烈王二十二年東徙都壽春命曰郢今安豐軍壽春<lb/>
縣漢地理志云楚地翼軫之分野也今之南郡江夏零<lb/>
陵桂陽武陵長沙及漢中汝南郡盡楚分也周成王時<lb/>
封文武先師鬻熊之曽孫熊繹於荆蠻為楚子居丹陽<lb/>
後十餘世至熊逹是為武王寖以彊大後五世至嚴王<lb/>
總帥諸侯觀兵周室并吞江漢之間内滅陳魯之國後<lb/>
十餘世頃襄王東徙於陳楚有江漢川澤山林之饒江<lb/>
<pb n="KR2m0011_WYG_003-19a"/>
南地廣或火耕水耨民食魚稻以漁獵山伐為業果蓏<lb/>
蠃蛤食物常足故啙窳媮生而亡積聚飲食還給不憂<lb/>
凍餓亦無千金之家信巫鬼重淫祀而漢中淫佚枝柱<lb/>
與巴蜀同俗汝南之别皆急疾有氣勢江陵故郢都西<lb/>
通巫巴東有雲夣之饒亦一都㑹也<lb/>
　　　扞關<hi>以下附</hi>
七國形勢考云楚肅王四年周安王二十五年蜀伐楚<lb/>
取兹方楚為扞關以拒之鹽鐵論云楚自巫山起方城<lb/>
<pb n="KR2m0011_WYG_003-19b"/>
屬巫黔中設扞關以拒秦一名捍關括地志今峽州巴<lb/>
山縣界張儀說楚王曰秦西有巴蜀大船積粟起於汶<lb/>
山浮江以下不至十日而距扞關扞關驚則從竟陵以<lb/>
東盡城守矣黔中巫郡非王之有<lb/>
　　　江關陽關<lb/>
華陽國志巴楚相攻伐故置江關陽關括地志云江關<lb/>
今䕫州魚復縣南二十里江南岸白帝城是陽關今涪<lb/>
州永安縣治關城也<lb/>
<pb n="KR2m0011_WYG_003-20a"/>
　　　弱關<lb/>
水經注江水自關東逕弱關捍關弱關在建平秭歸界<lb/>
昔巴楚數相攻伐藉險置關以相防捍<lb/>
　　　昭關<lb/>
范雎傳子胥槖載而出昭關夜行晝伏<lb/>
　　　陘塞<lb/>
國䇿北有汾陘之塞徐廣曰春秋齊伐楚次于陘楚威<lb/>
王十一年魏敗楚陘山在密縣正義曰陘山在鄭州新<lb/>
<pb n="KR2m0011_WYG_003-20b"/>
鄭縣西南三十里楚世家魏取我陘山今按陘塞其說<lb/>
有三山海經有少陘之山太平御覧謂滎陽則正義新<lb/>
鄭近之滎陽春秋為鄭戰國為韓盖南北之隘道楚為<lb/>
塞以禦北方故蘇秦於韓曰南有陘山於楚曰北有陘<lb/>
塞其地一也楚漢亦於此决勝負焉左傳楚子庚治兵<lb/>
於汾注云襄城縣東北有汾丘城今襄城屬汝州汾陘<lb/>
之塞盖在汝鄭二州<lb/>
　　　黽阨之塞<lb/>
<pb n="KR2m0011_WYG_003-21a"/>
史記秦踰黽阨之塞而攻楚不便劉昭曰江夏郡鄳縣<lb/>
古黽阨之塞也<lb/>
　　　符離之塞<lb/>
國䇿楚苞九夷地方千里南有符離之塞北有甘魚之<lb/>
口<lb/>
　　　方城　萬城<lb/>
淮南兵畧訓曰楚地南卷沅湘北繞潁泗西包巴蜀東<lb/>
裹郯淮潁汝以為洫江漢以為池垣之以鄧林綿之以<lb/>
<pb n="KR2m0011_WYG_003-21b"/>
方城山高尋雲谿肆無景荀子議兵曰汝潁以為險江<lb/>
漢以為池限之以鄧林縁之以方城左傳曰方城以為<lb/>
城地理志葉縣有長城號曰方城朱熹曰荆地勢四平<lb/>
其守當在外楚人謂方城為城漢水為池是也博物志<lb/>
云楚後背方城前及衡嶽左則彭蠡右則九疑有江漢<lb/>
之流實險阻之國也盛𢎞之荆州記云葉東界有故城<lb/>
始犨縣東至瀙水逹泚陽界南北聫聫數百里號為方<lb/>
城一謂之長城南北雖無基築皆連山相接而漢水流<lb/>
<pb n="KR2m0011_WYG_003-22a"/>
其南郭仲産曰苦萊于東間有方城又楚狂接輿耕於<lb/>
城之南皆傍此長山方城而名者也又唐勒奏土論云<lb/>
楚世覇南土自越以至葉𢎞境萬里故號曰萬城楊用<lb/>
修以方城為萬城伯晦引史記阻之以鄧林縁之以方<lb/>
城及服䖍杜預之說以闢之<hi>桓寛鹽鐵論云楚有汝淵滿堂之固</hi>
<pb n="KR2m0011_WYG_003-23a"/>
　　趙都邑<hi>關塞附</hi>
　　　趙城<lb/>
史記趙之先造父封趙城通釋云在晉州趙城縣<lb/>
　　　耿<lb/>
晉獻公賜趙夙耿通釋云河中府龍門縣東南索隱云<lb/>
今河東皮氏耿鄉也<lb/>
　　　原<lb/>
趙世家重耳為晉文公趙衰為原大夫居原任國政括<lb/>
<pb n="KR2m0011_WYG_003-23b"/>
地志故原城在懐州濟源縣西北二里左傳云襄王以<lb/>
原賜晉文公原不服文公伐原以示信原降以趙衰為<lb/>
大夫即此也原本周畿内邑也索隱曰系本成季徙原<lb/>
列國紀聞云襄子嘗居原<lb/>
　　　晉陽<lb/>
趙世家趙襄子時知伯率韓魏攻趙趙襄子懼乃奔保<lb/>
晉陽列國紀聞云趙簡子居晉陽<lb/>
　　　中牟<lb/>
<pb n="KR2m0011_WYG_003-24a"/>
趙獻侯治中牟索隐曰在河北非鄭之中牟地理志河<lb/>
南中牟縣趙獻侯自耿徙此<lb/>
　　　邯鄲<lb/>
趙敬侯元年始都邯鄲蘇秦說趙肅侯曰山東之建國<lb/>
莫如趙强地方三千里西有常山南有河漳東有清河<lb/>
北有燕國宋白曰邯鄲本衛地後屬晉七國時為趙都<lb/>
趙敬侯自晉陽始都邯鄲地理志云自中牟徙此按史<lb/>
記六國年表周安王之十六年趙敬侯之元年烈王之<lb/>
<pb n="KR2m0011_WYG_003-24b"/>
二年趙成侯之元年成侯二十二年魏克邯鄲是年顯<lb/>
王之十六年也二十四年魏歸邯鄲若敬侯已都邯鄲<lb/>
魏克其國都而趙不亡何也至顯王三十二年公子范<lb/>
襲邯鄲不勝而死是年肅侯之三年也意此時趙方都<lb/>
邯鄲盖肅侯徙都非敬侯也漢志云趙地昴畢之分野<lb/>
趙分晉得趙國北有信都眞定常山中山又得涿郡之<lb/>
髙陽鄚州鄉東有廣平鉅鹿清河河間又得勃海郡之<lb/>
東平舒中邑文安束州成平章武河以北也南至浮水繁<lb/>
<pb n="KR2m0011_WYG_003-25a"/>
陽内黄斥丘西有太原定襄雲中五原上黨上黨本韓<lb/>
之别郡也遠韓近趙後卒降趙皆趙分也趙中山地薄<lb/>
人衆猶有沙丘紂淫亂餘民丈夫相聚游戱悲歌慷慨<lb/>
起則椎剽掘冡作姦巧多弄物為倡優女子彈弦跕躧<lb/>
游媚富貴徧諸侯之後宫邯鄲北通燕涿南有鄭衞漳<lb/>
河之間一都㑹也其土廣俗雜大率精急髙氣勢輕<lb/>
為姦太原上黨又多晉公族子孫以詐力相傾矜夸功<lb/>
名報仇過直嫁娶送死奢靡漢興號為難治常擇嚴猛<lb/>
<pb n="KR2m0011_WYG_003-25b"/>
之將或任殺伐為威父兄被誅子弟怨憤至告訐刺史<lb/>
二千石或報殺其親屬鍾代石北廹近邉徼民俗懻忮<lb/>
好氣為姦不事農商自全晉時已患其剽悍而武靈王<lb/>
又益厲之故冀州之部盗賊常為它州劇定襄雲中五<lb/>
原本戎狄地頗有趙齊衞楚之徙其民鄙樸少禮文好<lb/>
射獵鴈門亦同俗於天文别屬燕<lb/>
　　　信都<lb/>
李公緒趙記云趙孝成王造檀䑓之宫為趙都朝諸侯<lb/>
<pb n="KR2m0011_WYG_003-26a"/>
故曰信都亦見宫室攷又史記云客說張耳曰兩君覊<lb/>
旅難以獨立立趙後扶以義可以就功乃求趙歇立為<lb/>
趙王居信都<lb/>
　　　扞關<hi>以下附</hi>
蘇厲為齊遺趙王書曰秦之上郡近扞關至於榆中千<lb/>
五百里吕氏云扞者扞敵之扞非關名也趙之扞關陸<lb/>
道之關也楚之扞關水道之關也<lb/>
　　　句注塞<lb/>
<pb n="KR2m0011_WYG_003-26b"/>
句注塞者吕氏春秋九塞之一也匈奴傳趙襄子踰句<lb/>
注而破并代張儀說燕曰昔趙襄子欲并代與代王遇<lb/>
於句注之塞郡縣志晉咸寧二年句注碑曰盖北方之<lb/>
險有盧龍飛狐句注為之首天下之阻所以分别外内<lb/>
博物志云趙東臨九州西瞻恒嶽有沃瀑之流飛壺井<lb/>
陘之險至於潁陽涿鹿之野鹽鐵論云趙結飛狐句注<lb/>
以存荆代一統志云句注山在代州西二十五里一名<lb/>
西陘史語正義云夏屋與句注相接<lb/>
<pb n="KR2m0011_WYG_003-27a"/>
　　　鴈門塞<lb/>
鴈門山在代州北三十五里志云以鴈出其門故名鴈<lb/>
門塞關因山以立凡山西之關四十有餘皆踞隘保固<lb/>
而聳㧞雄壯則鴈門為最故趙李牧漢郅都偹邉於此<lb/>
匈奴不敢近塞固皆一時良將不可謂非地險也史記<lb/>
李牧者趙之北邉良將也常居鴈門備匈奴以便宜置<lb/>
吏市租皆輸入幕府為士卒費日擊數牛饗士習騎射<lb/>
謹𤇺火多聞間諜厚遇戰士為約曰匈奴即入盗即入<lb/>
<pb n="KR2m0011_WYG_003-27b"/>
收保有敢捕虜者斬匈奴每入𤇺火謹輙入收保不敢<lb/>
戰如是數歲亦不亡失<lb/>
　　　髙闕塞<lb/>
杜氏通典趙武靈王築長城自代傍陰山下至髙闕為<lb/>
塞水經注云長城之際連山刺天其山中斷兩岸䨇闕<lb/>
善能沄舉望若闕焉節收表目故有高闕之名也自闕<lb/>
北出荒中闕口有城跨山結局謂之高闕戍上右迄今<lb/>
常置重捍以防塞道<lb/>
<pb n="KR2m0011_WYG_003-28a"/>
　　　長城<lb/>
括地志云趙武靈王長城在朔州善陽縣北今按史記<lb/>
趙肅侯七年築長城及武靈王北畧中山之地至於房<lb/>
子遂之代北至無窮西至河登黄華之上召樓緩謀曰<lb/>
我先王因世之變以長南藩之地屬阻漳滏之險立長<lb/>
城是武靈王之前已有長城疑括地志脱一字當是武<lb/>
靈王修長城也圖書記云趙簡子築長城以備胡又在<lb/>
肅侯之前矣虞氏記云趙侯自五源河曲築長城東至<lb/>
<pb n="KR2m0011_WYG_003-28b"/>
陰山又於河西造大城一箱崩不就乃改卜陰曲而禱<lb/>
焉晝見羣鵠游於雲中徘徊經日光在其下乃即於<lb/>
其處築城今雲中城是也<lb/>
<pb n="KR2m0011_WYG_003-29a"/>
　　魏都邑<hi>關塞附</hi>
　　　魏<lb/>
史記晉獻公以魏封畢萬魏城在陜州芮城縣北五里<lb/>
漢河北縣輿地廣記河中府永樂縣古魏國唐分芮城<lb/>
置水經注永樂澗水北出於薄山南流逕河北縣故城<lb/>
西故魏國也晉以封畢萬左思賦魏土者畢昴之所應<lb/>
虞夏之餘人先王之桑梓列聖之遺塵考之四隈則八<lb/>
埏之中測之寒暑則霜露所均<lb/>
<pb n="KR2m0011_WYG_003-29b"/>
　　　霍<lb/>
魏悼子徙居霍晉州霍邑縣索隱曰系本云武仲生莊<lb/>
子絳無悼子又系本居篇曰魏武子居魏悼子徙霍宋<lb/>
忠曰霍地名今河東彘縣也則是有悼子系本卿大夫<lb/>
代自脫耳<lb/>
　　　安邑<lb/>
地理志河東安邑魏絳自魏徙此魏世家武侯二年城<lb/>
安邑秦紀昭王二十一年魏獻安邑國䇿云安邑者魏<lb/>
<pb n="KR2m0011_WYG_003-30a"/>
之柱國也晉陽者趙之柱國也鄢郢者楚之柱國也郡縣<lb/>
志安邑故城在陜州夏縣東北十五里禹所都<hi>柱國者都也</hi>
　　　大梁<lb/>
魏世家惠王三十一年秦用商君東地至河而齊趙數<lb/>
破我安邑近秦於是徙治大梁水經注大梁城本春秋<lb/>
之陽武高陽鄉於戰國為大梁周梁伯之居今開封府<lb/>
祥符縣也魏又有少梁史記韓魏戰於少梁注魏有大<lb/>
梁故此稱少梁耳蘇秦說魏襄王曰大王之地南有鴻<lb/>
<pb n="KR2m0011_WYG_003-30b"/>
溝陳汝南許郾昆陽召陵舞陽新都新郪東有淮潁煮<lb/>
棗無胥西有長城之界北有河外卷衍酸棗地方千里<lb/>
地名雖小然而田舎廬廡之數曽無所芻牧人民之衆<lb/>
車馬之多日夜行不絶輷輷殷殷若有三軍之衆臣竊<lb/>
料大王之國不下楚説趙曰秦之攻韓魏也無有名山<lb/>
大川之限稍蠶食之傳國都而止張儀說魏王曰魏地<lb/>
四平諸侯四通輻凑無名山大川之限從鄭至梁二百<lb/>
餘里車馳人走不待力而至梁南與楚境西與韓境北<lb/>
<pb n="KR2m0011_WYG_003-31a"/>
與趙境東與齊境卒戍四方守亭障者不下十萬梁之<lb/>
地勢固戰塲也梁南與楚而不與齊則齊攻其東東與<lb/>
齊而不與趙則趙攻其北不合於韓則韓攻其西不親<lb/>
於楚楚攻其南此所謂四分五裂之道也愽物志云魏<lb/>
前枕黄河背漳水瞻王屋望梁山有藍田之寶浮地之<lb/>
淵漢地理志云魏地觜觽參之分野也其界自高陵以<lb/>
東盡河東河内南有陳留及汝南之召陵㶏疆新汲西<lb/>
華長平潁川之舞陽郾許傿陵河南之開封中牟陽武<lb/>
<pb n="KR2m0011_WYG_003-31b"/>
酸棗卷皆魏分也河内本殷之舊都周既滅殷分其畿<lb/>
内為三國詩風邶鄘衞國是也邶以封紂子武庚鄘管<lb/>
叔尹之衞蔡叔尹之以監殷民謂之三監故書序曰武<lb/>
王崩三監畔周公誅之盡以其地封弟康叔號曰孟侯<lb/>
以夾輔周室遷邶鄘之民於雒邑故邶鄘衞三國之詩<lb/>
相與同風邶詩曰在浚之下鄘曰在浚之郊邶詩又曰<lb/>
亦流於淇河水洋洋鄘曰送我淇上在彼中河衛曰瞻<lb/>
彼淇澳河水洋洋故吳公子札聘魯觀周樂聞邶鄘衛<lb/>
<pb n="KR2m0011_WYG_003-32a"/>
之歌曰羙哉淵乎吾聞康叔之德如是是其衛風乎至<lb/>
十六世懿公亡道為狄所滅齊桓公帥諸侯伐狄而更<lb/>
封衛於河南曹楚丘是為文公而河内殷虛更屬於晉<lb/>
康叔之風既歇而紂之化猶存故俗剛彊多豪桀侵奪<lb/>
薄恩禮好生分河東土地平易有鹽鐵之饒本唐堯所<lb/>
居詩風唐魏之國也周武王子唐叔在母未生武王夣<lb/>
帝謂已曰余名而子曰虞將與之唐屬之參及生名之<lb/>
曰虞至成王滅唐而封叔虞唐有晉水及叔虞子爕為<lb/>
<pb n="KR2m0011_WYG_003-32b"/>
晉侯云故參為晉星其民有先王遺教君子深思小人<lb/>
儉陋故唐詩蟋蟀山樞葛生之篇曰今我不樂日月其<lb/>
邁宛其死矣他人是愉百歲之後歸于其居民皆思奢<lb/>
儉之中念死生之慮吳札聞唐之歌曰思深哉其有陶<lb/>
唐氏之遺民歟魏國亦姬姓也在晉之南河曲故其詩<lb/>
曰彼汾一曲寘諸河之側自唐叔十六世至獻公滅魏<lb/>
以封大夫畢萬滅耿以封大夫趙夙及大夫韓武子食<lb/>
采於韓原晉於是始大至於文公覇諸侯尊周室始有<lb/>
<pb n="KR2m0011_WYG_003-33a"/>
河内之土吳札聞魏之歌曰羙哉渢渢乎以德輔此則<lb/>
明主也文公後十六世為韓魏趙所滅三家皆自立為<lb/>
諸侯是為三晉趙與秦同祖韓魏皆姬姓也是畢萬後<lb/>
十世稱侯至孫稱王徙都大梁　鮑氏謂他國有山川<lb/>
關塞唯梁無之皆以卒戍守按九域志卒戍四方守亭<lb/>
障者參列粟糧漕庾不下十萬宋都大梁太祖欲西遷<lb/>
洛陽㨿山河之固曰不出百年民力殫矣後山陳氏謂<lb/>
開封無山川之阻為四戰之地故太祖以兵為衛畿内<lb/>
<pb n="KR2m0011_WYG_003-33b"/>
常用十四萬人<lb/>
　　　長城<hi>附</hi>
戰國之世各有長城秦昭王築長城以備邉楚有長城<lb/>
又有扞關以拒巴趙肅侯築長城以備邉濟宣王乗山<lb/>
嶺之上築長城東至海西至濟州以備楚燕築長城自<lb/>
造陽至襄平置上谷漁陽右北平遼東以拒敵魏之長<lb/>
城自惠王築也攷竹書紀年梁惠成王十二年龍賈帥<lb/>
師築長城於西邉魏世家惠王十九年築長城塞固陽<lb/>
<pb n="KR2m0011_WYG_003-34a"/>
城自鄭濵洛以北有上郡當是時秦數侵魏而西戎義<lb/>
渠稱王窺中國故築長城焉鹽鐵論曰魏濵洛築城阻<lb/>
山帯河以保晉國<lb/>
<pb n="KR2m0011_WYG_003-35a"/>
　　韓都邑<hi>關塞附</hi>
　　　韓原<lb/>
韓世家韓之先與周同姓姓姬氏其後苗裔事晉得封<lb/>
於韓原曰韓武子武子後三世為韓厥從封姓為韓氏<lb/>
索隱曰按左傳云䢴晉應韓武之穆則韓是武王之子<lb/>
然詩稱韓侯出祖則是有韓而先滅今據此文云其後<lb/>
裔事晉封於韓原曰韓武子則武子本是韓之後晉又<lb/>
封之於韓原即今之馮翊縣是也系本云韓萬生□伯<lb/>
<pb n="KR2m0011_WYG_003-35b"/>
□伯生定伯簡簡生輿輿生獻子厥<lb/>
　　　州<lb/>
宣子徙居州漢河内州縣括地志懷州武德縣本周司<lb/>
冦蘇忿生之州邑也<lb/>
　　　平陽<lb/>
貞子徙居平陽晉州臨汾縣世奉云景子徙平陽<lb/>
　　　鄭<lb/>
哀侯二年滅鄭因徙都鄭改號曰鄭蘇秦說韓王曰韓<lb/>
<pb n="KR2m0011_WYG_003-36a"/>
北有鞏洛成臯之固西有宜陽商阪之塞東有宛穰洧<lb/>
水南有陘山地方九百餘里國䇿頓子曰韓天下之咽<lb/>
喉魏天下之胷腹玉海云晉楚之覇也爭鄭秦之并六<lb/>
國也始於韓以虎牢成臯之險也秦㧞成臯滎陽十九<lb/>
年而韓亡圖書編云河南豫州之地平夷洞逹九有一<lb/>
轂八面受敵之場也而戰國之時韓魏以區區之陋邦<lb/>
北縈南齊環繞數千里界於秦楚齊趙四大國之間無<lb/>
再㑹不受敵而虎狼之秦搏噬尤亟其勢可謂危矣而<lb/>
<pb n="KR2m0011_WYG_003-36b"/>
終能雞唱荷戈月沉擊柝繼世相仍為二百年之戰國<lb/>
及與齊楚皆亡夫以二百年韓魏之君豈皆賢哉咸能<lb/>
不失疆土則以生於憂患故耳漢地理志云韓地角亢<lb/>
氐之分野也韓分晉得南陽郡及潁川之父城定陵襄<lb/>
城潁陽潁陰長社陽翟郟東接汝南西接𢎞農得新安<lb/>
宜陽皆韓分也及詩風陳鄭之國與韓同星分焉鄭國<lb/>
今河南之新鄭本髙辛氏火正祝融之虛也及成臯滎<lb/>
陽潁川之崇髙陽城皆鄭分也本周宣王弟友為周司<lb/>
<pb n="KR2m0011_WYG_003-37a"/>
徒食采於宗周畿内是為鄭鄭桓公問於史伯曰王室<lb/>
多故何所可以逃死史伯曰四方之國非王母弟甥舅<lb/>
則夷狄不可入也其濟洛河潁之間乎子男之國虢㑹<lb/>
為大恃勢與險崈侈貪冒君若寄帑與賄周亂而敝必<lb/>
將背君君以成周之衆奉辭伐罪亡不克矣公曰南方<lb/>
不可乎對曰夫楚重黎之後也黎為高辛氏火正昭顯<lb/>
天地以生柔嘉之材姜嬴荆芈實與諸姬代相干也姜<lb/>
伯夷之後也嬴伯益之後也伯夷能禮於神以佐堯伯<lb/>
<pb n="KR2m0011_WYG_003-37b"/>
益能儀百物以佐舜其後皆不失祠而未有興者周衰<lb/>
將起不可逼也桓公從其言乃東寄帑與賄虢㑹受之<lb/>
後三年幽王敗桓公死其子武公與平王東遷卒定虢<lb/>
㑹之地右雒左泲食溱洧焉土陿而險山居谷汲男女<lb/>
亟聚㑹故其俗淫鄭詩曰出其東門有女如雲又曰溱<lb/>
與洧方灌灌兮士與女方秉菅兮恂盱且樂惟士與女<lb/>
伊其相謔此其風也吳札聞鄭之歌曰羙哉其細已甚<lb/>
民弗堪也是其先亡乎自武公後二十三世為韓所滅<lb/>
<pb n="KR2m0011_WYG_003-38a"/>
韓自武子後七世稱侯六世稱王五世而為秦所滅秦<lb/>
既滅韓徙天下不軌之民於南陽故其俗夸奢上氣力<lb/>
好商賈漁獵藏匿難制御也宛西通武關東受江淮一<lb/>
都之㑹也自東井六度至亢六度謂之夀星之次鄭之<lb/>
分野與韓同分<lb/>
　　　商阪<hi>以下附</hi>　<hi>西</hi>
蘇秦說韓宣惠王曰韓北有鞏洛成臯之固西有宜陽<lb/>
商阪之塞六國表秦孝公十六年城商塞玉海云商阪<lb/>
<pb n="KR2m0011_WYG_003-38b"/>
一作商塞即商山也在商州商洛縣南一里亦曰楚山<lb/>
武關在焉<lb/>
　　　成臯<hi>北</hi>
困學紀聞云虎牢之險天下之樞也在虢曰制在鄭曰<lb/>
虎牢在韓曰成臯鹽鐵論云韓阻宜陽伊闕要成臯太<lb/>
行<lb/>
<pb n="KR2m0011_WYG_003-39a"/>
　　燕都邑<hi>關塞附</hi>
　　　薊<lb/>
通釋周武王封召公於北燕都薊輿地廣記武王封帝<lb/>
堯之後於薊又封召公於北燕其後燕國都薊詩補傳<lb/>
曰薊後改為燕猶唐之為晉荆之為楚或曰黄帝之後<lb/>
封於薊者已絶成王更封召公奭於薊為燕蘇秦說燕<lb/>
文侯曰燕東有朝鮮遼東北有林胡樓煩西有雲中九<lb/>
原南有呼沱易水愽物志云燕却背沙漠進臨易水西<lb/>
<pb n="KR2m0011_WYG_003-39b"/>
至君都東至於遼長蛇帶塞險陸相乘也鹽鐵論云燕塞碣<lb/>
石絶邪谷繞援遼蘇代見燕王曰天下戰國七燕處弱<lb/>
焉獨戰則不能有所附則無不重南附楚楚重西附秦<lb/>
秦重中附韓魏韓魏重韓非子曰燕襄王以河為境以<lb/>
薊為國襲涿方城殘齊平中山有燕者重無燕者輕<hi>注方</hi>
<hi>城涿之邑也</hi>漢地理志云燕地尾箕分野也武王定殷封召<lb/>
公於燕其後三十六世與六國俱稱王東有漁陽右北<lb/>
平遼西遼東西有上谷代郡鴈門南得涿郡之易容城<lb/>
<pb n="KR2m0011_WYG_003-40a"/>
范陽北新城固安涿縣良鄉新昌及渤海之安次皆燕<lb/>
分也樂浪𤣥莵亦宜屬焉燕稱王十世秦欲滅六國燕<lb/>
王太子丹遣勇士荆軻西刺秦王不成而誅秦遂舉兵<lb/>
滅燕薊南通齊趙勃碣之間一都㑹也初太子丹賓養<lb/>
勇士不愛後宫羙女民化以為俗至今猶然賔客相過<lb/>
以婦侍宿嫁取之夕男女無别反以為榮後稍頗止然<lb/>
終未改其俗愚悍少慮輕薄無威亦有所長敢於急人<lb/>
燕丹遺風也上谷至遼東地廣民希數被兵警俗與趙<lb/>
<pb n="KR2m0011_WYG_003-40b"/>
代相類有魚鹽棗栗之饒北隙烏九夫餘東賈眞畨之<lb/>
利𤣥莵樂浪武帝時置皆朝鮮濊貉句驪蠻夷殷道衰<lb/>
箕子去之朝鮮教其民以禮義田蠶織作樂浪朝鮮民<lb/>
犯禁八條相殺以當時償殺相傷以榖償相盜者男沒<lb/>
入為其家奴女子為婢欲自贖者人五十萬雖免為民<lb/>
俗猶羞之嫁取無所讐是以其民終不相盜無門户之<lb/>
閉婦人貞信不淫辟其田民飲食以籩豆都邑頗放效<lb/>
吏及内郡賈人往往以杯器食郡初取吏於遼東吏見<lb/>
<pb n="KR2m0011_WYG_003-41a"/>
民無閉藏及賈人往者夜則為盗俗稍益薄今於犯禁<lb/>
<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>多至六十餘條可貴哉仁賢之化也然東方天性柔<lb/>
順異於三方之外故孔子悼道不行設浮於海欲居九<lb/>
夷有以也夫樂浪海中有倭人分為百餘國以歲時來<lb/>
獻見云自危四度至斗六度謂之析木之次燕之分也<lb/>
　　　遼東郡<hi>以下附</hi>
匈奴傳燕置遼東郡以距之通典云舜營州遼水之東<lb/>
是也燕置遼東郡秦漢因之<lb/>
<pb n="KR2m0011_WYG_003-41b"/>
　　　遼西郡<lb/>
通典云燕築遼西郡<lb/>
　　　上谷郡　漁陽郡　右北平郡<lb/>
天下圖書記云燕築長城又置上谷漁陽右北平遼東<lb/>
以距之<lb/>
　　　朝鮮障<lb/>
蘇秦曰燕東有朝鮮遼東按朝鮮傳王滿燕人自始燕<lb/>
時嘗畧屬真畨朝鮮為置吏築障秦滅燕屬遼東外徼<lb/>
<pb n="KR2m0011_WYG_003-42a"/>
　　　長城<lb/>
匈奴傳燕築長城自造陽至襄平置上谷漁陽右北平<lb/>
遼西遼東郡以距之冠帯戰國七而三國邉於匈奴燕<lb/>
與敵相接杜氏通典云北方以畜牧為業随逐水草無<lb/>
文書俗簡易以言語為約束然各有分地射獵禽獸食<lb/>
肉衣皮習於攻戰此天性也唐虞則山戎夏則獯鬻周<lb/>
則獫狁懿王時德衰侵暴及涇陽人被其苦至曾孫宣<lb/>
王乃命將討伐至太原稱為中興其後山戎越燕伐齊<lb/>
<pb n="KR2m0011_WYG_003-42b"/>
後乂伐燕齊桓公救燕敗走之襄王之時戎狄至雒邑<lb/>
東至衞境侵盗尤甚晉文公乃興師攘却居於西河圁<lb/>
洛之間<hi>圁音銀</hi>號曰赤翟白翟而晉北有林胡樓煩之戎<lb/>
燕北有樓蘭山戎各分散谿谷自為君長往往而聚者<lb/>
百有餘戎然不相統一自晉悼公納魏絳之謀和諸戎<lb/>
之服而晉强至安王之時趙襄子踰句注而破之洎於<lb/>
戰國趙武靈王築長城其後燕將秦關開襲破樓蘭却<lb/>
地千餘里燕亦築長城以距之北邉備對云古來築長<lb/>
<pb n="KR2m0011_WYG_003-43a"/>
城以扞北膚者四世燕趙秦隋也秦制多仍燕趙而隋<lb/>
氏不盡因秦也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0011_WYG_003-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　七國攷卷三<lb/>
</p>
<p>
</p>
  </div>
</body>
</text>
</TEI>
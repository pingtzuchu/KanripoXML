<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>七國攷卷四</head>
    <p>
<pb n="KR2m0011_WYG_004-1a"/>
欽定四庫全書<lb/>
　七國攷卷四　　　　　　　明　董說　撰<lb/>
　　秦宫室<lb/>
　　　西垂宫<lb/>
秦文公元年居西垂宫見秦紀<lb/>
　　　封宫<hi>一作平陽宫</hi>
武公元年居平陽封宫正義曰封宫在岐州平陽城内<lb/>
也雍録云平陽宫在華山下徐廣云一云居平封宫<lb/>
<pb n="KR2m0011_WYG_004-1b"/>
　　　大鄭宫<lb/>
秦紀徳公元年初居雍城大鄭宫括地志云岐州府雍<lb/>
縣南七里故雍城秦徳公大鄭宫城也<lb/>
　　　陽宫<lb/>
秦别紀宣公享國十二年居陽宫<lb/>
　　　左宫<lb/>
秦别紀夷公不享國死𦵏左宫<lb/>
　　　覇宫<lb/>
<pb n="KR2m0011_WYG_004-2a"/>
三秦記云覇城秦穆公築為覇宫<lb/>
　　　髙泉宫<lb/>
陜西志髙泉宫在扶風縣東美陽縣故城秦宣太后嘗<lb/>
居之<lb/>
　　　甘泉宫<lb/>
史記齊人茅焦說秦王曰秦方以天下為事而大王有<lb/>
遷母太后之名恐諸侯聞之由此倍秦也秦王乃迎太<lb/>
后于雍而入咸陽復居甘泉宫按陜西淳化縣有甘泉<lb/>
<pb n="KR2m0011_WYG_004-2b"/>
山秦甘泉宫剏其上也劉歆曰秦王政二年起甘泉宫<lb/>
應劭曰甘泉宫名在雲陽一名林光薛瓉史記注云甘<lb/>
泉山名林光秦離宫名<lb/>
　　　虢宫<lb/>
漢志虢宫宣太后起雍録云在岐州虢縣<lb/>
　　　離宫<lb/>
史記范雎見秦王於離宫應劭曰離本卦體名秦以名<lb/>
宫秦有封宫離宫王律曰離宫别宫也二說不知孰正<lb/>
<pb n="KR2m0011_WYG_004-3a"/>
　　　秦川宫<lb/>
郡國志秦川宫者昔非子到秦于此築宫室<lb/>
　　　長安宫<lb/>
郭氏𤣥中記云秦文公造長安宫西面四百里南至終<lb/>
南山<lb/>
　　　芷陽宫<lb/>
水經注襄王芷陽宫在覇上<lb/>
　　　棫陽宫<lb/>
<pb n="KR2m0011_WYG_004-3b"/>
秦昭王起棫陽宫見鄭志雍録云棫陽宫在岐州扶風<lb/>
漢書文帝紀二年夏行幸雍棫陽宫張晏曰秦昭王所<lb/>
作<lb/>
　　　萯陽宫<lb/>
三輔黄圖萯陽宫秦文王所起在今鄠縣西南二十三<lb/>
里一統志云萯陽宫秦惠文王建漢時猶存宣帝嘗幸<lb/>
之應劭曰萯音倍<lb/>
　　　羽陽宫<lb/>
<pb n="KR2m0011_WYG_004-4a"/>
陳倉有羽陽宫秦武王起見鄭志又歐陽公研譜云相<lb/>
州真古瓦朽腐不可用世俗尚其名爾今人乃以澄泥<lb/>
如古瓦狀埋土中乆而研之然近有長安民獻秦武公<lb/>
羽陽宫瓦十餘枚若今人筩瓦然首有羽陽千歳萬歳<lb/>
字其瓦猶今舊瓦殊不朽腐研北雜志云秦羽陽宫在<lb/>
鳳翔寳雞縣界歳乆不知其處宋元祐六年正月直縣<lb/>
門之東百步居民權氏浚地得古筒瓦獨一尚完面<lb/>
徑四寸四分瓦面隠起四字曰羽陽千歳篆字隨勢為<lb/>
<pb n="KR2m0011_WYG_004-4b"/>
之不取方正始知即羽陽舊址也<lb/>
　　　槖泉宫<lb/>
皇覽云秦繆公家在槖泉宫祈年觀下廟記云槖泉宫<lb/>
秦孝公造祈年觀徳公造漢書注作橐泉宫<lb/>
　　　興樂宫<lb/>
三輔故事云咸陽宫在渭北興樂宫在渭南秦昭王通<lb/>
兩宫之間作渭橋長三百八十步<lb/>
　　　咸陽宫<lb/>
<pb n="KR2m0011_WYG_004-5a"/>
刺客傳秦王朝服設九賓見燕使者咸陽宫劉向曰秦<lb/>
未兼天下即厚歛起咸陽宫<lb/>
　　　華陽宫<lb/>
秦史秦太子妃曰華陽夫人華陽秦太子宫名在陜西<lb/>
西安府舊長安城内<hi>太子即秦孝文王柱也</hi>
　　　六英宫<lb/>
廣記云主父入秦直至昭王所居六英之宫而人不覺<lb/>
　　　髙寢<lb/>
<pb n="KR2m0011_WYG_004-5b"/>
秦别紀康公享國十二年居雍髙寢共公享國五年居<lb/>
雍髙寢景公享國四十年居雍髙寢<lb/>
　　　大寢<lb/>
秦别紀桓公享國二十七年居雍大寢<lb/>
　　　愛寢<lb/>
秦别紀躁公享國十四年居愛寢<lb/>
　　　冀闕<lb/>
史記孝公十二年作為咸陽築冀闕徙都之劉伯莊云<lb/>
<pb n="KR2m0011_WYG_004-6a"/>
冀猶記事闕即象魏也或曰人臣至此必思其所闕三<lb/>
輔黄圗云孝公改都咸陽築冀闕其曰闕必古象魏矣<lb/>
而何以標名為冀也按史記孝公十一年衛鞅圍安邑<lb/>
降之十二年作冀闕冀者冀州也安邑即冀州之邑也<lb/>
冀之為州堯舜禹皆嘗都焉今孝公已得冀州而築冀<lb/>
闕其必放古闕存者而剏立此名也<lb/>
　　　秦殿<lb/>
荆軻傳秦法羣臣侍殿上者不得持尺寸之兵又燕丹<lb/>
<pb n="KR2m0011_WYG_004-6b"/>
子云荆軻至秦殿上展圗荆軻拔匕首擿秦王决耳入<lb/>
銅柱火出　余又按各國宫室魏有丹衣柱趙晉陽宫<lb/>
銅柱秦殿銅柱並見本國宫室攷楚有鐵柱見列異傳<lb/>
　　　章臺<lb/>
蘓秦說楚威王曰今欲西面而事秦則諸侯莫不南面<lb/>
而朝于章臺之下矣又楚懷王入秦朝章臺如藩臣禮<lb/>
見楚世家<lb/>
　　　三休臺<lb/>
<pb n="KR2m0011_WYG_004-7a"/>
李善文選注云戎王使由余聘秦秦繆公示以宫室引<lb/>
之登三休臺由余曰臣國土階三尺茅茨不翦寡君猶<lb/>
謂作之者勞居之者淫此臺若鬼為之則神勞矣使人<lb/>
為之則人亦勞矣<lb/>
　　　祀雞臺<lb/>
一統志陜西鳳翔府寳雞縣東二十里有祀雞臺秦文<lb/>
公立寳雞祠築此臺祀之<lb/>
　　　白起臺<lb/>
<pb n="KR2m0011_WYG_004-7b"/>
長平城在郡之南秦壘在城西二軍共食流水澗相去<lb/>
五里秦坑趙衆收頭顱築臺于壘中因山為臺崔巍桀<lb/>
起號曰白起臺見上黨記<lb/>
　　　㑹盟臺<lb/>
一統志㑹盟臺在河南河南府澠池縣西城外秦昭王<lb/>
與趙惠王㑹盟于此臺<lb/>
　　　靈臺<lb/>
列女傳秦獲晉君以歸穆姬聞之乃與太子罃公子𢎞<lb/>
<pb n="KR2m0011_WYG_004-8a"/>
與簡璧<hi>穆姬女也</hi>衰絰履薪以迎公懼乃舍諸靈臺左傳同杜<lb/>
預曰靈臺在京兆鄠縣周之故臺史記作舍之上舍<lb/>
　　　鳳臺<lb/>
劉向列仙傳蕭史者善吹簫作鸞鳳之樂秦穆公有女<lb/>
字㺯玉好之公遂以妻焉日教弄玉作鳳鳴后數年吹<lb/>
簫似鳳聲鳳凰來止其舍公為作鳳臺一統志作鳳女<lb/>
臺<lb/>
　　　祈年觀<hi>一作祈年宫</hi>
<pb n="KR2m0011_WYG_004-8b"/>
詳槖泉宫水經注曰雍縣中年井秦惠公之故居所謂<lb/>
祈年宫也孝公又謂之槖泉宫名雖兩出其實一宫也<lb/>
酈又按地理志知其地皆屬雍縣又引崔駰之言曰穆<lb/>
公冡在槖泉宫祈年觀下又從而辨正其失曰劉向固<lb/>
言穆公𦵏無丘壟處矣惠公孝公並是穆公繼世之君子<lb/>
孫無由起宫于祖宗之墳陵也以是推之知二證之非<lb/>
實也按酈此言則是祈年宫槖泉宫皆在惠公雍都而<lb/>
亦不知何人所建獨漢書曰祈年宫惠公所起也三輔<lb/>
<pb n="KR2m0011_WYG_004-9a"/>
黄圗作蘄年宫且曰秦穆公所造廟記宫在城外而始<lb/>
皇本紀則曰在雍皆以世逺難究其的也<lb/>
　　　廣成舍<lb/>
史記藺相如奉璧西如秦秦王舍相如廣成舍索隠廣<lb/>
成舍之名<lb/>
　　　張儀樓<lb/>
杜甫石犀行蜀人矜誇一千歳泛濫不及張儀樓成都<lb/>
記云張儀樓在于城南髙百尺蜀紀云張儀既築龜城<lb/>
<pb n="KR2m0011_WYG_004-9b"/>
作樓髙百尺定江山南北之勢<lb/>
　　　觀樓　射圃<lb/>
華陽國志秦惠王二十七年張儀與張若城成都周迴<lb/>
十二里髙七丈郫城周迴七里髙六丈臨卭城周迴六<lb/>
里髙五丈造作下倉上皆有屋而置觀樓射圃成都縣<lb/>
本治赤里街若徙置少城内城營廣府金置鹽鐵市<lb/>
官并長丞修整里闠市張肆列與咸陽同制<lb/>
　　　具囿<lb/>
<pb n="KR2m0011_WYG_004-10a"/>
左傳云鄭之有原圃猶秦之有具囿也<lb/>
　　　五苑<lb/>
韓子秦大饑應侯請發五苑菓棗以活民按史記孝文<lb/>
王元年赦罪人修先王功臣褒厚親戚弛苑囿<lb/>
　　　上林<lb/>
應劭曰嬴秦未并天下章臺上林皆在渭南上林秦苑<lb/>
名也<lb/>
　　　獸圏<lb/>
<pb n="KR2m0011_WYG_004-10b"/>
三輔黄圗秦有獸圈烈士傳云秦王召魏公子無忌不<lb/>
行使朱亥奉璧一雙詣秦秦王怒使置亥于獸圈中<lb/>
　　　永巷<lb/>
史記范雎得見于離宫佯為不知永巷而入其中正義<lb/>
曰永巷宫中獄也<lb/>
<pb n="KR2m0011_WYG_004-11a"/>
　　田齊宫室<lb/>
　　　梧宫<lb/>
劉向說苑楚使使聘于齊齊王饗之梧宫水經注齊王<lb/>
享楚使梧宫之側有臺層秀䑓西有碑漢熹平間立今<lb/>
廢按山東通志梧臺在臨淄縣界即梧宫也又齊地記<lb/>
云齊城有梧桐臺唐韓翃青州詩栢寢寒蕪變梧臺宿<lb/>
雨收<lb/>
　　　雪宫<lb/>
<pb n="KR2m0011_WYG_004-11b"/>
山東志古蹟青州有雪宫在府城内城隍廟西有遺址<lb/>
存齊王見孟子於雪宫即此郡縣志雪宫故趾在臨淄<lb/>
縣東北六里余按晏子春秋齊侯見晏子於雪宫姜齊<lb/>
有雪宫也文選謝惠連云雪宫建于東國雪山峙于西<lb/>
域注雪宫在齊故云東國<lb/>
　　　百畆室<lb/>
老子注解齊有百畆之室按吕氏春秋齊宣王為大室<lb/>
盖百畆堂上三百户三年而未成羣臣莫敢諫老子注<lb/>
<pb n="KR2m0011_WYG_004-12a"/>
解盖引此也<lb/>
　　　右室<lb/>
史記騶忌子以鼓琴見王威王說而舍之右室應劭曰<lb/>
古諸侯置左右室也<lb/>
　　　瑶臺<lb/>
說苑齊威王遊於瑶臺許慎淮南注帝有桀紂為璇室<lb/>
瑶臺者璇瑶石之似玉以飾室臺也<lb/>
　　　栢寢臺<lb/>
<pb n="KR2m0011_WYG_004-12b"/>
杜氏通典青州千乗縣柏寢臺齊景公與晏子遊處至<lb/>
田氏王亦屢游樂焉庾亮啟云齊威王不登柏寢之臺<lb/>
故忠臣日親楚莊王戒強臺而弗登故驕樂日踈<lb/>
　　　琅邪臺<lb/>
戰國春秋威王起琅邪之臺倚山背流其髙九仭淮南<lb/>
子注齊宣王樂琅邪之臺三月不返按山東志琅邪臺<lb/>
在琅邪山<lb/>
　　　戲馬臺<lb/>
<pb n="KR2m0011_WYG_004-13a"/>
吕觀孟子注引國䇿云齊宣王登戲馬之臺羣臣皆從<lb/>
<hi>今本無</hi>按志戯馬臺在新城縣治東世傳齊桓公歇馬之<lb/>
臺一云景公<lb/>
　　　祭臺<lb/>
山東志祭臺在平隆縣西南相傳齊康公𦵏此後人築<lb/>
祭臺祭之或曰田齊之王祭之也<lb/>
　　　漸臺<lb/>
齊宣王漸臺五重黄金白玉琅玕籠䟽翡翠珠璣幕絡<lb/>
<pb n="KR2m0011_WYG_004-13b"/>
連飾見列女傳<lb/>
　　　九重臺<lb/>
說苑齊王起九重之臺募國中有畫者賜之錢狂卒敬<lb/>
君居常饑寒妻端正敬君工畫貪賜畫臺去家日乆思<lb/>
念其妻像向之熹笑旁人瞻見之以白王王即設酒與<lb/>
敬君相樂謂敬君曰國中獻女無好者以錢百萬易妻<lb/>
可乎不者殺汝敬君倉惶聽許　余又按姜齊諸臺名<lb/>
可攷者左傳齊晏子侍于遄臺又齊有檀臺亢倉子齊<lb/>
<pb n="KR2m0011_WYG_004-14a"/>
有清臺不詳世代又闞子云景公登虎圏之臺又一統<lb/>
志桓公臺在樂安縣東齊桓公盟諸侯于此臺他如穆<lb/>
陵臺牛山臺戰臺封衛臺封禪臺夫人臺或以地或以<lb/>
事名號尤多不能具載又齊威王閉虞姬九層之臺<lb/>
　　　稷山館<lb/>
史記齊宣王喜文學游說之士自如騶衍淳于髠接予<lb/>
瓌淵之徒七十六人皆賜列第為上大夫不治而議論<lb/>
是以齊稷下學士復盛且數百千人齊地記曰齊城西<lb/>
<pb n="KR2m0011_WYG_004-14b"/>
門側系水左右有講室趾往往存焉虞嘻曰齊有稷山<lb/>
立館其下以待游士名曰稷山館七畧云齊田駢遊稷<lb/>
下好談論號天口言不可窮盡余按稷山館一名講堂<lb/>
郡國志云齊桓公宫城西門外有講堂齊宣王立此學<lb/>
也故稱為稷下學即稷山館也<lb/>
　　　明堂<lb/>
齊宣王欲毁明堂見孟子按禮記明堂位云明堂者明<lb/>
諸侯之尊卑昔成王封周公于曲阜令魯世世祀周公<lb/>
<pb n="KR2m0011_WYG_004-15a"/>
以天子之禮樂故泰山下有明堂相傳為周公朝諸侯<lb/>
之處盖魯封内有泰山後嘗以為齊所代故齊南有泰<lb/>
山云<lb/>
　　　美唐<lb/>
吕氏春秋齊人走莒燕人争金于美唐注美唐齊藏金<lb/>
之處楚方府三錢府之類也篇海云廟中路謂之唐<lb/>
　　　鹿囿<lb/>
李郊宫室賦齊則栢臺鹿囿按孟子曰臣聞郊闗之内<lb/>
<pb n="KR2m0011_WYG_004-15b"/>
有囿方四十里殺其麋鹿者如殺人之罪所謂鹿囿也<lb/>
　　　章華東門　閭門　武鹿門<lb/>
史記宣王三十六年蘓代自燕來入齊見于章華東門<lb/>
括地志云齊城章華之東有閭門武鹿門也東門國䇿<lb/>
作南門<lb/>
　　　杏唐之門<lb/>
魯連子魯仲連見孟嘗君于杏唐之門一作杏堂之門<lb/>
　　　稷門<lb/>
<pb n="KR2m0011_WYG_004-16a"/>
劉向别録稷門齊城門也談說之士期㑹于稷門之下<lb/>
故曰稷下一統志稷山者山有后稷祠故名稷山余按<lb/>
虞嘻所謂稷山館者稷山下之館也劉向所謂稷門者<lb/>
稷山下之門也或以稷門為稷館誤矣<lb/>
　　　司馬門<lb/>
列女傳鍾離春詣齊司馬門按賈誼書曰天子宫門曰<lb/>
司馬門司馬貞曰天子門有兵欄曰司馬門也<lb/>
　　　雍門<lb/>
<pb n="KR2m0011_WYG_004-16b"/>
戰國䇿孫子謂田忌曰使輕車銳騎衝雍門注雍去聲<lb/>
齊西門也博物志韓娥東之齊過雍門鬻歌假而去餘<lb/>
響遶梁三百日不絶故雍門人至今善歌<lb/>
　　　郎門<lb/>
韓子齊中大夫有夷射者御飲于王醉而出倚于郎門<lb/>
<pb n="KR2m0011_WYG_004-17a"/>
　　楚宫室<lb/>
　　　細腰宫<lb/>
四川志巫山治西北楚襄王所遊之地有古楚宫遺址<lb/>
尚存所謂細腰宫也按楚靈王亦好小腰淮南子靈王<lb/>
好細腰而民有殺食自饑也徐陵玉臺新詠序楚王宫<lb/>
内無不推其細腰衛國家人俱言訝其纎手述廣記云<lb/>
楚中有宫人草狀如金䔲花色紅翠俗說楚靈王時宫<lb/>
人數千皆多愁曠有囚死于宫中者塟之后墓上悉生<lb/>
<pb n="KR2m0011_WYG_004-17b"/>
此花<lb/>
　　　假君宫<lb/>
越絶書云春申君子假君宫前殿屋盖地東西十七丈<lb/>
五尺南北十五丈七尺堂髙四丈十霤髙丈八尺殿屋<lb/>
盖地東西十五丈南北十丈二尺七寸户霤髙丈二尺<lb/>
庫東鄉屋南北四十丈八尺上下户各二南鄉屋東西<lb/>
六十四丈四尺上户四下户三西鄉屋南北四十二丈<lb/>
九尺上戸三下户二凡百四十九丈一尺檐髙五丈二<lb/>
<pb n="KR2m0011_WYG_004-18a"/>
尺霤髙二丈九尺周一里二百四十一步春申君所造<lb/>
　　　大宫<lb/>
國䇿吳與楚戰于柏舉䝉榖奔入大宫負雞次之典<lb/>
　　　渚宫<lb/>
左傳云楚子西縊而梁絶王使適至使為商公㳂漢泝<lb/>
江將入郢王在渚宫下見之杜預注小洲曰渚正義曰<lb/>
商在漢水北漢水東流而南入江子西既至商聞讒言<lb/>
不敢居商縣㳂漢水順流而下至江乃泝流逆上渚宫<lb/>
<pb n="KR2m0011_WYG_004-18b"/>
當郢都之南故王在渚宫下見之也<lb/>
　　　章華臺<lb/>
左傳楚子即位為章華之宫納亡人以實之杜預曰章<lb/>
華南近華容縣余按楚華容城内又有章華臺盖宮以<lb/>
臺名也<lb/>
　　　蘭臺之宫<lb/>
風賦楚襄王游于蘭臺之宫楚世家楚有人謂頃襄王<lb/>
曰王請繳蘭臺飲馬西河蘭臺一名南臺時所謂楚臺<lb/>
<pb n="KR2m0011_WYG_004-19a"/>
者也湖廣志楚臺山在歸州城中舊傳楚襄王建臺于<lb/>
此因名又杜詩注作雲臺之宫<lb/>
　　　夀宫<lb/>
楚辭蹇將憺兮夀宫注夀宫楚供神之宫也漢武帝時<lb/>
置夀宫神君<lb/>
　　　楚殿<lb/>
平原君傳毛遂定從于楚殿上韓詩外傳楚成王讀于<lb/>
殿上又楚莊王賜其羣臣酒日暮酒酣左右皆醉殿上<lb/>
<pb n="KR2m0011_WYG_004-19b"/>
又樂人優孟入殿門大哭余按齊景公時有得罪者景<lb/>
公大怒縛置之殿下是春秋已有殿矣<lb/>
　　　太室<lb/>
史記楚共王有寵子五人無適立乃望祭羣神請神决<lb/>
之而隂與巴姬埋璧于太室之庭杜預曰太室楚廟也<lb/>
㨿劉向别録云楚有太室王游焉是楚别館<lb/>
　　　葉庭<lb/>
國䇿秦興師求九鼎周君患之顔率曰大王勿憂臣請<lb/>
<pb n="KR2m0011_WYG_004-20a"/>
東借救於齊謂齊王曰秦欲九鼎不若歸之大國齊王<lb/>
大發師五萬人救周而秦兵罷齊將求九鼎周君又患<lb/>
之顔率至齊謂齊王曰大國何途之從而致之齊齊王<lb/>
曰將寄徑於梁顔率曰不可夫梁之君臣欲得九鼎謀<lb/>
之暉臺之下沙海之上其日乆矣鼎入梁必不出王曰<lb/>
寡人將寄徑于楚對曰不可楚之君臣欲得九鼎謀之<lb/>
葉庭之下其日乆矣鼎入楚必不出<lb/>
　　　小曲臺<lb/>
<pb n="KR2m0011_WYG_004-20b"/>
列女傳楚恭王在小曲之臺令尹侍焉<lb/>
　　　層臺<lb/>
楚書右篇楚莊王築層臺延石千重延壤百里國人勞<lb/>
苦罷敝士有反三月之糧者說苑云莊王築層臺大臣<lb/>
諫者七十二人皆死矣有諸御已者入諫莊王遂解層<lb/>
臺而罷民楚人歌之曰薪乎萊乎無諸御已訖無子乎<lb/>
萊乎薪乎無諸御已訖無人乎按晉靈公嘗造九層臺<lb/>
　　　雲夢臺<lb/>
<pb n="KR2m0011_WYG_004-21a"/>
髙唐賦序游于雲夢之臺通鑑注祝穆云據左傳邢夫<lb/>
人棄子文于夢中言夢而不言雲楚子避吳入于雲中<lb/>
言雲而不言夢則知雲夢二澤也漢陽志雲在江之北<lb/>
夢在江之南子産相楚楚子享之賦吉日王以田江南<lb/>
之夢盖楚之雲夢跨江南江北故有南夢有北夢<lb/>
　　　陽雲臺<lb/>
古文苑襄王與唐勒景差宋玉游于陽雲之臺玉作大<lb/>
言賦文選作雲陽時所謂陽臺者<lb/>
<pb n="KR2m0011_WYG_004-21b"/>
　　　豫章臺<lb/>
水經注江水又東得豫章口夏水所通也西北有豫章<lb/>
岡盖因岡而得名矣或言因楚王豫章臺名<lb/>
　　　匏居臺<lb/>
楚語伍舉曰先君莊王為匏居之臺髙不過望國氛大<lb/>
不過容晏豆木不妨守備用不煩官府或作抱居之臺<lb/>
　　　放鷹䑓<lb/>
一統志放鷹臺在湖廣安陸州州城東南五十里藪澤<lb/>
<pb n="KR2m0011_WYG_004-22a"/>
間四望空濶極目千里而臺居其中昔楚王游獵放鷹<lb/>
于此又襄陽耆舊記云楚王好遊獵之事揚鑣馳逐乎<lb/>
華容之下射鴻乎夏水之濱按荆門州北亦有放鷹䑓<lb/>
志云楚昭王放鷹之所<lb/>
　　　附社臺<lb/>
湖廣志楚昭王游獵與越姬同乗馳逐登附社之臺望<lb/>
雲夢之圃顧謂姬曰樂乎對曰樂則樂矣不可乆也亦<lb/>
見列女傳<lb/>
<pb n="KR2m0011_WYG_004-22b"/>
　　　春申臺<lb/>
一統志春申臺在夀州城内東北隅楚春申黄歇所築<lb/>
遺址尚存<lb/>
　　　釣臺<lb/>
一統志釣臺在江陵縣西南龍陂北相傳楚莊王垂釣<lb/>
臺也<lb/>
　　　乾谿臺<lb/>
新語楚靈王作乾谿之臺五百仭之髙欲登浮雲窺天<lb/>
<pb n="KR2m0011_WYG_004-23a"/>
文薛綜注張衡東京賦引左氏傳迺云楚子成章華之<lb/>
臺於乾谿誤說也左傳實無此文章華與乾谿元非一<lb/>
處<lb/>
　　　中天臺<lb/>
賈誼新書楚王作中天之臺三休而後至其上按魏襄<lb/>
王亦作中天臺詳魏宫室又文選注云周穆王築臺號<lb/>
曰中天之臺中天言髙及天半也<lb/>
　　　章華臺<hi>楚靈王築</hi>　<hi>一名三休臺</hi>
<pb n="KR2m0011_WYG_004-23b"/>
左傳楚子成章華臺願與諸侯落之史記靈王七年就<lb/>
章華臺注宫室始成祭之為落䑓今在華容城内湖廣<lb/>
志云華容城在監利縣又云章華䑓一名三休臺按賈<lb/>
子新書翟王使使之楚楚王誇之饗于章華之臺三休<lb/>
乃至臺名三休疑取諸此國語云昔楚靈王不君其臣<lb/>
箴諫不入乃築臺于章華之上為石郭陂漢以象帝<lb/>
舜<lb/>
　　　章華臺<hi>楚靈王築</hi>
<pb n="KR2m0011_WYG_004-24a"/>
一統志楚章華臺在荆州府境有二臺一在府城外沙<lb/>
市一在監利縣東北皆傳以為楚靈王所築其在監利<lb/>
者又名三休臺唐胡曽詩茫茫衰草沒章華因笑靈王<lb/>
昔好奢臺土未乾簫管絶可憐身入野人家<lb/>
　　　章華臺<hi>楚襄王築</hi>
河南志河南開封府商水縣西北三里有章華臺初楚<lb/>
靈王築章華臺于華容城及襄王為秦將白起所迫北<lb/>
保于陳更築此臺<lb/>
<pb n="KR2m0011_WYG_004-24b"/>
　　　五仭臺<lb/>
說苑楚莊王與晉戰勝之懼諸侯之畏已也乃築為五<lb/>
仭之臺臺成而觴諸侯諸侯請約莊王曰吾薄徳之人<lb/>
也諸侯請為觴乃仰歎曰將將之臺窅窅其謀我言而<lb/>
不當諸侯伐之于是逺者來朝近者入賓<lb/>
　　　九重臺<lb/>
韓詩外傳齊景公使人于楚楚王與之上九重之臺<lb/>
　　　強臺<lb/>
<pb n="KR2m0011_WYG_004-25a"/>
淮南子令尹子佩請飲莊王莊王請諾子佩疏揖北面<lb/>
立于殿下曰昔者君王許之今不果往意者臣有罪乎<lb/>
莊王曰吾聞子具于強臺強臺者南望料山以臨方皇<lb/>
左江而右淮其樂忘死若吾薄徳之人不可以當此樂<lb/>
也恐留而不能反國䇿云楚王盟強臺而弗登曰后世<lb/>
必有以髙臺陂池亡其國者<lb/>
　　　荆臺<lb/>
邊讓賦云靈王游雲夢之中息于荆臺之上家語云楚<lb/>
<pb n="KR2m0011_WYG_004-25b"/>
王將遊荆臺司馬子期諫一統志荆臺在監利縣西三<lb/>
十里士洲之南<lb/>
　　　五樂臺<lb/>
一統志湖廣河陽府有五樂臺在古州城東北相傳楚<lb/>
王出獵之所孟子注箋云楚康王作樂臺<lb/>
　　　京臺<lb/>
文選注楚王登京臺南望獵山左江右湖其樂忘死<lb/>
　　　漸臺<lb/>
<pb n="KR2m0011_WYG_004-26a"/>
列女傳貞姜者楚昭王夫人也王出游留夫人漸臺之<lb/>
上王聞江水大至使使者迎夫人忘持其符使者請夫<lb/>
人夫人不去于是使者取符則水大至臺崩夫人流而<lb/>
死蔡邕琴操有漸水之臺疑即此<lb/>
　　　朝雲館<lb/>
襄陽耆舊傳楚襄王游雲夢望朝雲之館<lb/>
　　　髙唐觀<lb/>
傅武仲舞賦楚襄王既游雲夢使宋玉賦髙唐之事李<lb/>
<pb n="KR2m0011_WYG_004-26b"/>
善注雲夢藪在南郡華容縣髙唐楚觀名宋玉髙唐賦<lb/>
序曰楚襄王與宋玉遊於雲夢之臺望髙唐之觀漫叟<lb/>
詩話曰濠州西有髙唐館俗以為楚之髙唐也宋閻欽<lb/>
愛詩借問襄王安在哉山川此地勝陽臺盖言其非耳<lb/>
　　　髙府<lb/>
史記白公勝刼惠王置之髙府杜預曰楚别府也<lb/>
　　　方府<lb/>
莊辛說楚襄王方府之金方府藏金之府也<lb/>
<pb n="KR2m0011_WYG_004-27a"/>
　　　平府<lb/>
吕氏春秋荆王發平府而視故記章句云平府藏書之<lb/>
室<lb/>
　　　三錢府<lb/>
史記楚王使使封三錢之府<lb/>
　　　東面壇　西面壇<lb/>
新序秦欲伐楚使使者徃觀楚之寳器楚王聞之召昭<lb/>
奚恤問焉恤曰此欲觀吾國得失而圖之寳器重于賢<lb/>
<pb n="KR2m0011_WYG_004-27b"/>
臣夫珠玉玩好之物非國之重寳也遂使恤發精兵三<lb/>
百人陳于西門之内為東面之壇一為西面之壇一秦<lb/>
使者至曰君客也請就上位<lb/>
　　　楚王池<lb/>
楚王池在巫山縣治東北其水甘美相傳楚襄王曾于<lb/>
池上納涼見志<lb/>
　　　洗馬池<lb/>
一統志洗馬池在湖廣荆州歸州得勝門外一里楚襄<lb/>
<pb n="KR2m0011_WYG_004-28a"/>
王時洗馬之所<lb/>
　　　永巷<lb/>
列女傳呉勝楚入至郢昭王亡吳王闔閭盡妻其後宫<lb/>
次至伯嬴持刀曰近妾而死何樂之有如先殺妾又何<lb/>
益于君王王慚遂退舍伯嬴與其保阿閉永巷之門皆<lb/>
不釋兵三旬秦救至昭王乃復矣<lb/>
　　　龍門<lb/>
楚辭望龍門而不見<lb/>
<pb n="KR2m0011_WYG_004-28b"/>
　　　蛇門<lb/>
吳地記蛇門南面有陸無水春申君造以禦越軍在已<lb/>
地以屬蛇因號蛇門<lb/>
　　　茅門<lb/>
詳見刑法攷一作第門<lb/>
　　　棘門<lb/>
李園殺春申于棘門見史記<lb/>
　　　楚門<lb/>
<pb n="KR2m0011_WYG_004-29a"/>
越絶書楚門春申君所造楚人從之故為楚門<lb/>
　　　修門<lb/>
宋玉招魂魂兮歸來入修門些王逸注修門郢城門也<lb/>
<pb n="KR2m0011_WYG_004-30a"/>
　　趙宫室<lb/>
　　　信宫<lb/>
武靈王十九年春正月大朝信宫見趙世家<lb/>
　　　晉陽宫<lb/>
國䇿張孟談曰臣聞董子之治晉陽也公宫之垣皆以<lb/>
荻蒿苫楚廧之其髙至丈餘君可發而為矢于是發而<lb/>
試之其堅則箘簬之勁不能過也君曰矢足矣吾銅少<lb/>
若何張孟談曰臣聞董子之治晉陽也公宫之室皆以<lb/>
<pb n="KR2m0011_WYG_004-30b"/>
鍊銅為柱質請發而用之則有餘銅矣及三國之兵乗<lb/>
晉陽城三月不能拔吕覽章句云晉陽之宫銅柱礎天<lb/>
下之雄宫也又云董晉陽築兵宫而人不見緝矢垣而<lb/>
隣國不備古以銅為兵春秋戰國皆然郡國志云太原<lb/>
府城中又有三城其一曰大明城即古晉陽城也董安<lb/>
于所築晉陽故宫一名大明宫在州城内<lb/>
　　　避暑宫<lb/>
一統志趙王臺在山西遼州府和順縣西二里狀如伏<lb/>
<pb n="KR2m0011_WYG_004-31a"/>
虎人傳為趙襄子避暑宫<lb/>
　　　東宫<lb/>
武靈王二十七年五月戊申大朝于東宫傳國立王子<lb/>
何以為王見史記<lb/>
　　　沙丘宫<lb/>
史記主父餓死沙丘宫正義曰在邢州平鄉縣東北二<lb/>
十里<lb/>
　　　壇臺之宫<lb/>
<pb n="KR2m0011_WYG_004-31b"/>
李公緒趙記曰趙孝成王造壇臺之宫為趙都朝諸侯<lb/>
故曰信都<lb/>
　　　邯鄲宫<lb/>
述異記曰邯鄲有故邯鄲宫基址存焉中有趙王果園<lb/>
梅李至冬而花春得食<lb/>
　　　叢臺<lb/>
郡國志趙有叢臺有洪波臺劉劭趙都賦結雲閣于南<lb/>
宇立叢臺于少陽唐開元十七年嚴浚作叢臺賦張衡<lb/>
<pb n="KR2m0011_WYG_004-32a"/>
東京賦云周姬之末不能厥政政多用僻始于宫隣卒<lb/>
于金虎嬴氏傅翼擇肉西邑是時也七雄並争競相髙<lb/>
以奢麗楚築章華于前趙建叢臺于後太平御覽云趙<lb/>
武靈王建叢臺於邯鄲漢書髙后紀趙王宫叢臺災師<lb/>
古曰運聚非一故名叢臺盖本六國時趙王故臺也在<lb/>
邯鄲城中<lb/>
　　　洪波臺<lb/>
見郡國志又韓詩外傳曰趙簡子有臣曰周舍吏于門<lb/>
<pb n="KR2m0011_WYG_004-32b"/>
下抱筆執牘從之書過簡子與之居無幾死後與諸大<lb/>
夫飲於洪波之臺酒酣泣曰千羊之皮不如一狐之腋<lb/>
衆人之唯唯不如周舍之諤諤今舍死吾亡無日矣<lb/>
　　　鑿臺<lb/>
一統志山西太原府有鑿臺在榆次縣南史記云智伯<lb/>
信韓魏從而伐趙攻晉陽韓魏殺之于鑿臺之下即此<lb/>
后為洞渦水所沒<lb/>
　　　檀臺<lb/>
<pb n="KR2m0011_WYG_004-33a"/>
趙成侯時魏獻榮椽因以為檀臺見趙世家水經注作<lb/>
檀臺<lb/>
　　　寒臺<lb/>
述異記恒州野望臺趙武靈王以登髙亦曰寒臺<lb/>
　　　野臺<lb/>
史記武靈王十七年王出九門為野臺以望齊中山之<lb/>
境徐廣曰一作望臺按括地志野臺一名義臺在定州<lb/>
樂縣西南六十三里<lb/>
<pb n="KR2m0011_WYG_004-33b"/>
　　　清臺<lb/>
韓詩外傳趙簡子大子名伯魯小子名毋恤簡子自為<lb/>
二書牘親自表之書曰節用聽聰敬賢勿慢能勿使賤<lb/>
與二子使誦之居三年簡子坐清臺之上問二書所在<lb/>
伯魯忘其表令誦不能得毋恤出其書于袖令誦習焉<lb/>
乃出伯魯而立毋恤清臺一作青臺<lb/>
　　　東廟<lb/>
淮南子湣王專用淖齒而死于東廟<lb/>
<pb n="KR2m0011_WYG_004-34a"/>
　　　邯鄲廥<lb/>
趙世家趙孝成王十二年邯鄲廥燒徐廣曰庫廐之名<lb/>
音膾索隠曰廥積蒭藁之處<lb/>
　　　鹿苑<lb/>
一統志鹿苑在山西遼州和順縣西二里相傳為趙襄<lb/>
子養鹿苑<lb/>
　　　趙圃<lb/>
修墨録昔戰國趙王作游圃多植松栢名曰趙圃又韓<lb/>
<pb n="KR2m0011_WYG_004-34b"/>
子云趙王游于圃中左右以莵與虎而輟觀之盼然環<lb/>
其眼<lb/>
　　　司馬門<lb/>
國䇿武安君北面再拜賜死縮劍將自誅乃曰人臣不<lb/>
得自殺宫中過司馬門趨甚疾出誃門也右舉劍將自<lb/>
誅臂短不能及銜劍徴之于柱以自刺<lb/>
　　　誃門<lb/>
詳司馬門<lb/>
<pb n="KR2m0011_WYG_004-35a"/>
　　　廣門<lb/>
燭過典廣門之左詳見趙職官<lb/>
　　　鹿門<lb/>
史記趙肅侯十六年肅侯遊大陵出于鹿門<lb/>
　　　無窮之門<lb/>
國䇿武靈王曰昔者先君襄主與代交地城境封之名<lb/>
曰無窮之門所以詔後而期逺也<lb/>
　　　遺遺之門<lb/>
<pb n="KR2m0011_WYG_004-35b"/>
國䇿武靈王率騎入胡出于遺遺之門<lb/>
<pb n="KR2m0011_WYG_004-36a"/>
　　魏宫室<lb/>
　　　丹宫<lb/>
沈休文史記注梁襄王之丹宫趙成侯之檀臺麗華冠<lb/>
于一時余按國䇿魏惠王廣公宫制丹衣柱疑丹宫之<lb/>
名從此起也然國䇿乃惠王沈休文作襄王或别丹宫<lb/>
耳<lb/>
　　　范臺<lb/>
國䇿梁王觴諸侯于范臺酒酣請魯君奉觴魯君興避<lb/>
<pb n="KR2m0011_WYG_004-36b"/>
席擇言曰主君之尊儀狄之酒也主君之味易牙之味<lb/>
也左白台而右閭須南威之美也前夾林而後蘭臺強<lb/>
臺之樂也有一於此足以亡國梁王稱善余按白台閭<lb/>
須魏之美女夾林蘭臺魏之宫苑也故曰南威之美強<lb/>
臺之樂盖云魏之美女可比南威魏之宫苑可比強臺<lb/>
文章虚實一讀可辨舊注以白台等皆作影語謬甚矣<lb/>
　　　蘭臺<lb/>
詳范臺<lb/>
<pb n="KR2m0011_WYG_004-37a"/>
　　　文臺<lb/>
無忌上魏王書邊盡拔文臺墮垂都焚索隠曰文臺臺<lb/>
名列士傳曰隠君陵施酒文臺<lb/>
　　　京臺<lb/>
楚䇿更嬴與魏王處于京臺之下仰見飛鳥<lb/>
　　　暉臺<lb/>
國䇿顔率曰梁之君臣欲得九鼎謀之暉臺之下沙海<lb/>
之上其日乆矣注臺名曰暉<lb/>
<pb n="KR2m0011_WYG_004-37b"/>
　　　靈臺<lb/>
河南志靈臺在府城南二十里戰國魏侯罃所築俗名<lb/>
梁惠王臺洪範五行傳曰天子曰靈臺諸侯曰時臺春<lb/>
秋緯曰天子靈臺諸侯觀臺禮含文嘉曰天子靈臺以<lb/>
攷觀天人之際法隂陽之㑹也<lb/>
　　　中天臺<lb/>
新臺序魏襄王將欲為中天臺許綰負鍤而入曰聞大<lb/>
王將為中天之臺願加一力臣聞天與地相去萬九千<lb/>
<pb n="KR2m0011_WYG_004-38a"/>
里其趾當方一萬里盡王之地不足為臺趾王黙然罷<lb/>
築者<lb/>
　　　文侯臺<lb/>
魏臺在魏縣界相傳魏文侯築古謂之文侯臺也見志<lb/>
　　　拜郊臺<lb/>
一統志直𨽻大名府南大門外有髙臺相傳魏惠王拜<lb/>
郊臺今稱村曰䑓頭堡<lb/>
　　　武侯臺<lb/>
<pb n="KR2m0011_WYG_004-38b"/>
武侯臺在今直𨽻大名府南一十里舊有壇曰武侯壇<lb/>
相傳謂魏武侯壇也見志<lb/>
　　　正殿<lb/>
說苑魏文侯御廪災文侯素服避正殿<lb/>
　　　夾林<lb/>
詳范臺<lb/>
　　　梁囿<lb/>
國䇿魏有梁囿温囿又信陵君書五入囿中索隠曰囿<lb/>
<pb n="KR2m0011_WYG_004-39a"/>
即圃田鄭藪屬魏<lb/>
　　　温囿<lb/>
詳梁囿<lb/>
　　　逢忌藪<lb/>
薛瓉漢臣引汲郡古文云梁惠王發逢忌之藪以賜民<lb/>
今浚儀有逢陂忌澤是也又見魏食貨攷<lb/>
　　　青沼<lb/>
世說葆真池即梁惠王故沼桓譚云魏王為青沼按孟<lb/>
<pb n="KR2m0011_WYG_004-39b"/>
子見梁惠王王立于沼上疑此沼也<lb/>
　　　麗譙<lb/>
莊子徐無鬼見魏武侯曰無盛鶴列于麗譙之間注鶴<lb/>
列陳兵也麗譙髙樓也亦作麗嶕謂華麗而嶕嶢戰樓<lb/>
名也按周禮司市思次鄭司農云次市中侯樓也周亦<lb/>
有侯樓陸機洛陽記云洛陽城周公所制城上百步有<lb/>
一樓櫓外有溝渠又黄帝有五城十二樓見漢郊祀志<lb/>
范蠡為勾踐作飛翼樓以象天門見吴越春秋<lb/>
<pb n="KR2m0011_WYG_004-40a"/>
　　　郎門<lb/>
國䇿梧下先生見魏王曰願王專事秦無有他計魏王<lb/>
曰諾客趨出至于郎門而反注郎門者按韓非子使郎<lb/>
中開道于郎門之内也<lb/>
　　　夷門<lb/>
史記魏有隠士曰侯嬴年七十家貧為大梁夷門監者<lb/>
太史公曰吾過大梁之墟求問其所謂夷門夷門者城<lb/>
之東門也<lb/>
<pb n="KR2m0011_WYG_004-41a"/>
　　韓宫室<lb/>
　　　鴻臺宫<lb/>
張儀說韓王曰秦下甲據宜陽斷韓之上地東取成臯<lb/>
榮陽則鴻臺之宫桑林之苑非王之有也注韓之宫室<lb/>
其地未詳<lb/>
　　　望氣臺<lb/>
韓王望氣臺見玉海<lb/>
　　　聽訟觀臺<lb/>
<pb n="KR2m0011_WYG_004-41b"/>
孫子荆過臺賦叙曰酸棗寺門外夾道左右有兩故臺<lb/>
訪之故老云韓王聽訟觀臺髙一十五仭樓雖冺滅<lb/>
然廣基似於山嶽召公大賢猶舍甘棠區區小國而臺<lb/>
觀隆崇驕盈于世以鑒來今故作賦曰望韓王之故臺<lb/>
尋往代之所營雙闕碣以峻峙貫雲氣而上征歴千載<lb/>
而特立顯妙觀乎太清薄邯鄲之叢臺陋楚國之章華<lb/>
邈岧嶤以亢極豈岑樓之能加至乃宫觀𢎞敞増臺隠<lb/>
天伐文梓于萬仭發玉石于三泉優倡角烏鳥之聲蛾<lb/>
<pb n="KR2m0011_WYG_004-42a"/>
眉戯白雪之舞紛淫衍以低仰翳脩袖而容與<lb/>
　　　桑林苑<lb/>
詳鴻臺宫<lb/>
　　　髙門<lb/>
韓世家韓昭侯二十五年旱作髙門屈冝臼曰昭侯不<lb/>
出此門何也不時吾所謂時者非時日也人固有利不利<lb/>
時昭侯嘗利矣不作髙門往年秦拔冝陽今年旱昭侯<lb/>
不以此時䘏民之急而顧益奢此謂時絀舉嬴二十六年<lb/>
<pb n="KR2m0011_WYG_004-42b"/>
髙門成昭侯卒果不出此門劉向别録云韓宫室之美<lb/>
有桑林髙門金玉布列五色錯舉<lb/>
<pb n="KR2m0011_WYG_004-43a"/>
　　燕宫室<lb/>
　　　碣石宫<lb/>
史記騶衍如燕昭王築碣石宫身親往師之正義云碣<lb/>
石宫在幽州薊縣西三十里寧䑓之東<lb/>
　　　甘棠宫<lb/>
昔召公巡行鄉邑有棠樹决獄改事其下召公卒而民<lb/>
人思召公之政懷棠樹不敢伐作甘棠之詩後昭王慕<lb/>
召公之政起甘棠宫祠召公焉見詩緯注<lb/>
<pb n="KR2m0011_WYG_004-43b"/>
　　　元英宫<lb/>
樂毅報燕王書大吕陳于元英索隠曰大吕齊鐘名元<lb/>
英燕宫殿名也<lb/>
　　　洞宫<lb/>
仙傳燕昭王得洞光之珠以飾宫故曰洞宫劉滄有宿<lb/>
洞宫詩沐髮清齋宿洞宫又唐人稱道院曰洞宫<lb/>
　　　明光宫<lb/>
十二國續史燕惠王起明光宫金緯玉經白刄為表周<lb/>
<pb n="KR2m0011_WYG_004-44a"/>
宫為衣迷不知其所從入<lb/>
　　　東宫<lb/>
燕丹子燕太子丹自喜得荆軻永無秦憂日與軻游東<lb/>
宫臨池而觀拾瓦投鼃太子令人捧槃金丸進之按左<lb/>
傳注云太子不敢居上位故常居東宫<lb/>
　　　正寢<lb/>
拾遺記云燕昭王居正寢召其臣甘需曰寡人志于仙<lb/>
道欲學長生乆視之道可得遂乎<lb/>
<pb n="KR2m0011_WYG_004-44b"/>
　　　磨室<lb/>
史記樂毅書故鼎反乎磨室索隠曰燕鼎前輸于齊今<lb/>
反入于磨室磨室宫名徐廣曰磨歴也國䇿新序作歴<lb/>
室<lb/>
　　　祗明室<lb/>
靈氣寳符云燕昭王坐祗明之室升于泉昭之館此館<lb/>
常有白鳳白鸞遶集其間<lb/>
　　　展臺<lb/>
<pb n="KR2m0011_WYG_004-45a"/>
一統志展臺在涿州西南舊傳燕昭王嘗展禮于此作<lb/>
展臺<lb/>
　　　寧臺<lb/>
樂毅報燕王書齊器設于寧臺注寧臺燕之臺也<lb/>
　　　靈臺<lb/>
範志燕昭王起靈臺窮極珍巧子時起工午畢謂之子<lb/>
午臺<lb/>
　　　黄金臺<lb/>
<pb n="KR2m0011_WYG_004-45b"/>
上谷郡圗經黄金臺易水東南十八里昭王置千金于<lb/>
臺上以延天下之士述異記云黄金臺或呼為賢士臺<lb/>
亦謂之招賢臺圗書編又稱金臺<lb/>
　　　小金臺<lb/>
一統志黄金臺在今順天府東南一十六里又一臺曰<lb/>
小金臺在府東南一十五里燕中雜紀云小金臺昭王<lb/>
養學者之處也<lb/>
　　　金臺<lb/>
<pb n="KR2m0011_WYG_004-46a"/>
晉書云段疋磾討石勒進屯故安縣故燕太子丹金臺<lb/>
據此燕丹又有金臺也<lb/>
　　　仙臺<lb/>
水經注燕王仙臺東有三峰甚為崇峻騰冠衆峯髙霞<lb/>
翼嶺岫壑冲深含煙罩霧耆舊言燕昭王求仙處按史<lb/>
記云齊威宣燕昭使人入海求蓬萊方丈瀛洲此三神<lb/>
山者其傳在渤海中去人不逺患且至則船風引而去<lb/>
盖嘗有至者諸仙人及不死之藥皆在焉燕昭王盖迷<lb/>
<pb n="KR2m0011_WYG_004-46b"/>
于仙者也<lb/>
　　　崇霞臺<lb/>
拾遺記昭王登崇霞之臺<lb/>
　　　握日臺<lb/>
亦見拾遺記<lb/>
　　　釣臺<lb/>
水經注固安縣金臺陂西北有釣臺髙丈餘陂北十餘步<lb/>
有金臺有小金臺臺北有蘭馬臺並悉髙數丈秀峙相<lb/>
<pb n="KR2m0011_WYG_004-47a"/>
對翼臺左右水流徑通長廡廣宇周旋被浦棟堵咸淪<lb/>
柱礎尚存耆舊咸言昭王禮賓廣延方士至如郭隗樂<lb/>
毅之徒鄒衍劇辛之儔自逺而至者多矣不欲令諸侯<lb/>
之客伺隙燕邦故脩建下都館之南垂燕昭創之于前<lb/>
子丹踵之于後<lb/>
　　　蘭馬臺<lb/>
詳釣臺<lb/>
　　　禪臺<lb/>
<pb n="KR2m0011_WYG_004-47b"/>
薛氏孟子章句曰燕噲築禪臺讓于子之後昭王復登<lb/>
禪臺讓于樂毅毅以死自誓不敢受禪禪臺一名堯舜<lb/>
臺<lb/>
　　　逃齊臺<lb/>
燕有逃齊臺在小金臺東北十六里相傳為子之之亂<lb/>
齊伐燕羣臣登臺避兵後名臺曰逃齊臺見史記舊注<lb/>
余按帝王世紀云周赧王雖居天子之位為諸侯所侵<lb/>
逼與家人無異貰于民無以歸之乃上臺以避之故周<lb/>
<pb n="KR2m0011_WYG_004-48a"/>
人因名臺曰逃債周之逃債燕之逃齊可云二逃雙妙<lb/>
　　　五花臺<lb/>
一統志五花臺在易州治相傳周武王築為日者占候<lb/>
之所曰候臺至戰國燕昭王建五樓其上嘗游樂其間<lb/>
更名五花臺<lb/>
　　　三臺<lb/>
三臺城在容城縣見志城冡記云燕魏分易水為界築<lb/>
三臺登降以耀武即此<lb/>
<pb n="KR2m0011_WYG_004-48b"/>
　　　陽華臺<lb/>
燕丹子云荆軻之燕太子為置酒陽華之臺一作章華<lb/>
之臺<lb/>
　　　通雲臺<lb/>
拾遺記昭王坐通雲之臺亦曰通霞臺山西有昭石去<lb/>
石十里視人物之影如鏡焉碎石片片皆能照人而質<lb/>
方一丈則重一兩昭王舂此石為泥泥通霞之臺<lb/>
　　　泉昭館<lb/>
<pb n="KR2m0011_WYG_004-49a"/>
詳祗明室<lb/>
　　　華陽館<lb/>
史記索隠燕太子丹與樊將軍置酒華陽之館出美人<lb/>
竒馬一作華陽臺疑即陽華臺也史無明文姑並存之<lb/>
又按水經注易水二館之城澗曲泉清山髙林茂風煙<lb/>
披薄觸目怡情方外之士尚憑依舊居取暢林木二館<lb/>
謂樊於期荆軻之館也又云易水又東歴燕之長城又<lb/>
東逕漸離城南盖太子丹館髙漸離處也<lb/>
<pb n="KR2m0011_WYG_004-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　七國攷卷四<lb/>
</p>
<p>
</p>
  </div>
</body>
</text>
</TEI>
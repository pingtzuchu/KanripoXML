<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0014_WYG_042-1a"/>
欽定四庫全書<lb/>
欽定國子監志卷四十三<lb/>
　　經費二<lb/>
　　嵗支<lb/>
　　　國子監春秋丁祭品物有由太常寺隨時購買<lb/>
　　　於寺庫存帑支銷者有由太常寺行文各衙門<lb/>
　　　取用者均前期一月行文於祀事前二日送太<lb/>
　　　常寺月朔釋菜望日行禮香燭品物均由國子<lb/>
<pb n="KR2l0014_WYG_042-1b"/>
　　　監前期數日行文太常寺取用<lb/>
　　　國子監支領錢糧有於毎月十一日支領者曰<lb/>
　　　各官公費曰教習算學生月銀有毎嵗三次支<lb/>
　　　領者曰教習月米有兩季支領者曰漢官俸禄<lb/>
　　　有四季支領者曰皂役口糧並由典簿㕔具稿<lb/>
　　　呈堂行文户部陕西司應領之銀給於銀庫米<lb/>
　　　給於各倉<lb/>
　　　國子監支領官物有曰教習衣服由繩愆㕔具<lb/>
<pb n="KR2l0014_WYG_042-2a"/>
　　　稿呈堂行文工部製造庫給發曰紙由典簿㕔<lb/>
　　　具稿呈堂行文戸部顔料庫給發曰冰行文工<lb/>
　　　部都水司給發曰炭行文工部屯田司給發其<lb/>
　　　紙嵗領綿榜紙三百七十<hi>給堂案房四十繩愆㕔八十典簿㕔一百</hi>
　　　<hi>檔子房七十八旗八十</hi>剛連紙五百五十<hi>全給檔子房</hi>冰毎年<lb/>
　　　自五月初一日至七月三十日止遇閏自五月<lb/>
　　　十六日至七月十五日止日領窖冰七方<hi>堂上一四</hi>
　　　<hi>㕔一六堂四檔子房一</hi>炭毎年自十一月初一日至正月<lb/>
<pb n="KR2l0014_WYG_042-2b"/>
　　　三十日止月領烤炭四百九十斤約計日用十<lb/>
　　　六斤<hi>堂上四斤四㕔四斤六堂六斤檔子房二斤</hi>
　　　支用<lb/>
　恩賞銀有月一支領者曰諸生膏火衣服銀以内外<lb/>
　　　班為差曰堂期公膳曰考課供給曰諸生前列<lb/>
　　　奬賞以名次前後為差有季一支領者曰講課<lb/>
　　　膳食有隨時支領者曰諸生事故賙䘏以丁憂<lb/>
　　　身故道里逺近為差曰嵗修南學曰購買書籍<lb/>
<pb n="KR2l0014_WYG_042-3a"/>
　　　器物鄉試之嵗支領者曰増脩考試桌櫈並由<lb/>
　　　錢糧處具稿呈堂核發其公膳銀兩厨役具領<lb/>
　　　發給書籍器用及考試桌櫈均縷識於册以備<lb/>
　　　查核毎月終則將支用所餘核數呈堂存案嵗<lb/>
　　　終則將一嵗支用之數詳悉核算國子監堂上<lb/>
　　　官具摺奏銷其所餘者并入次嵗積算<lb/>
　　　<hi>謹案國子監歲支各項俱就現行則例開載所有歴年更定章程附識於後</hi>
　　　順治元年以膳夫銀七百餘兩歸户部<lb/>
<pb n="KR2l0014_WYG_042-3b"/>
　　　<hi>謹案膳夫銀始自明代歲有定額令直𨽻州縣辦觧以充國子監公用</hi>
　　<hi>本朝因之旋改歸戸部凢供給給賞心紅紙劄之先師廟祭祀及諸生考課</hi>
　　　<hi>費俱移文户部酌給毎年約給三百八十六兩有竒後膳夫銀裁去</hi>
　　<hi>先師廟祭祀改歸太常寺經  理諸生供給奬賞則於</hi>
　<hi>恩賞銀内    支銷</hi>
　　　康熙二十五年定<lb/>
　　先師廟祭祀所需物價太常寺於祭祀帑金内支<lb/>
　　　用奏銷<lb/>
<pb n="KR2l0014_WYG_042-4a"/>
　　　雍正元年<lb/>
命國子監支領户部紙張於年終彚奏<lb/>
　　　乾隆八年定各部院大小衙門夏三月需用冰<lb/>
　　　冬三月需用薪炭均按經制定數支給<lb/>
　　　九年定各衙門取冰供用毎嵗自五月朔至七<lb/>
　　　月底止各按應用之數具印文支領於工部<lb/>
　　嵗支附<lb/>
　　　元<lb/>
<pb n="KR2l0014_WYG_042-4b"/>
　　　至元二十四年詔國子監生員官給紙劄<hi>元史世祖</hi>
　　　<hi>紀</hi>
　　　<hi>謹案此給集賢院所𨽻之國子監葢建立監學時所定也</hi>
　　　明<lb/>
　　　監生紙劄於順天府官錢給辦須知紙劄用手<lb/>
　　　本赴祠祭司行移順天府轉屬收買徑送國子<lb/>
　　　監印造公用紙劄共九千六百張春秋二季四<lb/>
　　　千八百張於刑部山西清吏司闗支冬夏二季<lb/>
<pb n="KR2l0014_WYG_042-5a"/>
　　　四千八百張於都察院經歴司闗支祭酒司業<lb/>
　　　毎月心紅三兩筆四枝墨一丸大呈文紙三十<lb/>
　　　張封皮小呈文紙三十張毛邉紙三十張竹板<lb/>
　　　一片各該銀四錢四分繩愆㕔毎月心紅三兩<lb/>
　　　筆四枝墨一丸大呈文紙八十張封皮小呈文<lb/>
　　　紙三十張毛邊紙三十張連七紙一百張竹板<lb/>
　　　二片該銀六錢四分西㕔六堂典籍掌饌毎季<lb/>
　　　心紅二兩五錢筆六枝墨二九毛邊紙四十張<lb/>
<pb n="KR2l0014_WYG_042-5b"/>
　　　竹板二片該銀三錢典簿㕔毎月硃墨紙筆共<lb/>
　　　該銀四錢七分堂上吏每月紙筆墨銀一錢典<lb/>
　　　簿㕔吏毎月紙筆墨銀一錢四分<hi>明太學志</hi>
　　　嘉靖七年祭酒陸深具題秋祭宜用冰乃行工<lb/>
　　　部造牲盤置冰以禦熱<hi>同上</hi>
　　　<hi>謹案志又謂是時丁祭牲牷太常多以瘠瘯備數頒胙不敷監中公買以補之則國學之廢弛</hi>
　　　<hi>大致可見矣</hi>
欽定國子監志卷四十三<lb/>
</p>
<p>
</p>
  </div>
</body>
</text>
</TEI>
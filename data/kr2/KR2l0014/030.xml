<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0014_WYG_030-1a"/>
欽定四庫全書<lb/>
欽定國子監志卷三十<lb/>
　　官師三<lb/>
　　儀制<lb/>
　　　朝賀班次<lb/>
　　　國子監官為左班其立位總理大臣各視其本<lb/>
　　　品為班而正從同班<hi>一品為第一班一品為第二班</hi>祭酒為第<lb/>
　　　四班司業第六班監丞博士助教第七班典簿<lb/>
<pb n="KR2l0014_WYG_030-1b"/>
　　　學正學録第八班典籍第九班筆帖式各視其<lb/>
　　　本品亦正從同班拜位總理大臣亦各視其本<lb/>
　　　品為班而正從異班<hi>正一品為第一班從一品為第二班正二品為第三</hi>
　　　<hi>班從二品為第四班</hi>祭酒第八班司業第十一班監丞第<lb/>
　　　十三班博士助教第十四班學正學録第十五<lb/>
　　　班典簿第十六班典籍第十八班筆帖式各視<lb/>
　　　其本品亦正從異班<lb/>
　　　<hi>謹案康熈十六年定祭酒為第三班司業為第四班乾隆十七年改如現行之制至左班之次</hi>
<pb n="KR2l0014_WYG_030-2a"/>
　　　<hi>雍正二年始定前此不分左右班也</hi>
　駕陞殿齊集班次<lb/>
　　　國子監堂上官及其屬除有陞遷應謝<lb/>
　恩者隨班行禮外餘俱具朝服齊集侍班與朝賀同<lb/>
　頒朔<lb/>
　　　每嵗十月一日頒來嵗之朔至期國子監堂上<lb/>
　　　官率屬官咸具朝服赴<lb/>
　　午門隨班行禮畢祇領來年時憲書<lb/>
<pb n="KR2l0014_WYG_030-2b"/>
　　　宣<lb/>
　詔<lb/>
　朝廷大慶宣<lb/>
　恩詔於<lb/>
　　天安門樓國子監堂上官率其屬具朝服隨班行<lb/>
　　　禮於金水橋南之東<lb/>
　　　迎送<lb/>
　駕<lb/>
<pb n="KR2l0014_WYG_030-3a"/>
　皇上時巡秋獮國子監官留京辦事者率其屬具蟒<lb/>
　　　袍補服隨班于<lb/>
　聖駕所出禁門外跪送<lb/>
　皇上回鑾國子監堂上官蟒袍補服隨班出郊跪迎<lb/>
　　　救䕶日月<lb/>
　　　國子監堂屬官具朝服徃赴救䕶日食在禮部<lb/>
　　　月食在太常寺各隨班行禮<hi>國子監官俱隨吏部衙門在弟一班</hi>
　　　朔日<lb/>
<pb n="KR2l0014_WYG_030-3b"/>
　　　祭酒率屬官詣<lb/>
　　先師廟行釋菜禮禮畢升堂就位各屬官及教習<lb/>
　　　肄業諸生以次入揖如常儀六堂官亦設公座<lb/>
　　　於本堂肄業諸生各就班位揖畢𫝊題課試課<lb/>
　　　卷面繳望日司業詣<lb/>
　　廟行禮餘如朔日<lb/>
　　　坐班<lb/>
　　　每旬之五日堂上官率四㕔官徃坐班惟六堂<lb/>
<pb n="KR2l0014_WYG_030-4a"/>
　　　官以訓課諸生特免<lb/>
　　　大祀齋戒<lb/>
　　　祭酒滿洲司業䝉古司業俱齋宿監署<lb/>
　欽差㸃齋官赴查交職名届期陪祭行禮<lb/>
　　　祭酒司業涖任<lb/>
　　　先期國子監屬官呈送儀注祭酒則監丞親送<lb/>
　　　司業則博士親送詢明上任之日繩愆㕔先期<lb/>
　　　示知各官及諸生吏役届期各赴衙門俟至日<lb/>
<pb n="KR2l0014_WYG_030-4b"/>
　　　祭酒司業至持敬門外下車入致齋所更朝服<lb/>
　　　引贊生導由<lb/>
　　聖廟東掖門入至<lb/>
　　大成殿庭南階下贊行三跪九叩頭禮畢由西掖<lb/>
　　　門出復詣<lb/>
　　崇聖祠行三跪九叩頭禮畢詣土地祠行一跪三<lb/>
　　　叩頭禮畢祭酒則赴東廂司業則赴西廂諸生<lb/>
　　　候於門外本監滿漢各屬俱公服分東西班立<lb/>
<pb n="KR2l0014_WYG_030-5a"/>
　　　候於門内各迎揖祭酒司業答揖廼上堂北面<lb/>
　　　立行拜印禮置印於髙座書吏贊行三跪九叩<lb/>
　　　頭禮畢升公座用印及簽押訖書吏呈送本監<lb/>
　　　各官職名手簡四㕔六堂八旗官學各官以次<lb/>
　　　叅見皆三揖祭酒司業出座答揖次八旗教習<lb/>
　　　六堂諸生世職官學生行四拜禮祭酒司業坐<lb/>
　　　拱手答之次書吏叩頭廟戸皂𨽻階下叅叩畢<lb/>
　　　遂更衣入堂後軒中屬官陪坐少頃退本衙門<lb/>
<pb n="KR2l0014_WYG_030-5b"/>
　　　具公膳飯畢典簿㕔候送如是日值堂期祭酒<lb/>
　　　司業堂上相見各三揖照定例坐次理事總理<lb/>
　　　大臣莅任與祭酒同<lb/>
　　　四㕔六堂各官莅任<lb/>
　　　亦繩愆㕔先期示知至期莅任官至持敬門外<lb/>
　　　下車詣致齋所更朝服引贊生導由<lb/>
　　聖廟東掖門入至<lb/>
　　大成殿庭南階下贊行三跪九叩頭禮畢由西掖<lb/>
<pb n="KR2l0014_WYG_030-6a"/>
　　　門出復詣<lb/>
　　崇聖祠行三跪九叩頭禮畢詣土地祠行一跪三<lb/>
　　　叩頭禮畢廼赴其所任之各㕔堂典簿有印行<lb/>
　　　拜印禮餘官則北向行三跪九叩頭禮畢升座<lb/>
　　　簽書監丞博士莅任在監諸生俱見行二拜禮<lb/>
　　　監丞博士答揖六堂官莅任惟本堂諸生見行<lb/>
　　　二拜禮本堂官答揖三日内新任官具履歴銜<lb/>
　　　名手簡赴滿漢各堂上官私宅謁見初見服補<lb/>
<pb n="KR2l0014_WYG_030-6b"/>
　　　服如莅任遇堂期則典簿㕔引新任官公服詣<lb/>
　　　堂上以銜名履歴呈堂上官新任官向坐三揖<lb/>
　　　堂上官避席答揖退若私宅燕見則新任官至<lb/>
　　　大門外下車馬俟於門内閽人通名入見堂上<lb/>
　　　官迎於階下詣聽事新任官當楣北面三揖堂<lb/>
　　　上官東面答揖序坐新任官東位西面<hi>旅見則以次東</hi>
　　　<hi>西面</hi>堂上官位於西南東北面命坐揖茶至揖辭<lb/>
　　　退三揖如初<hi>凡新任官揖堂上官皆答揖</hi>堂上官送於二門<lb/>
<pb n="KR2l0014_WYG_030-7a"/>
　　　外新任官出大門稍逺乘車馬後此私宅燕見<lb/>
　　　禮並如之<lb/>
　　　開封印信<lb/>
　　　滿漢四㕔六堂八學各官八旗教習弓箭教習<lb/>
　　　及内外肄業諸生世職官學生各早至俟總理<lb/>
　　　大臣祭酒司業至各屬官入謁如常儀設髙案<lb/>
　　　供國子監印信堂上官率闔屬行三跪九叩頭<lb/>
　　　禮畢升公座各屬官率諸生入賀如上任儀典<lb/>
<pb n="KR2l0014_WYG_030-7b"/>
　　　簿開封印信於繩愆㕔同諸㕔官行禮凡開印<lb/>
　　　先㕔而後堂上封印先堂上而後㕔<lb/>
　　　堂期<lb/>
　　　毎旬之一六日為堂期惟十六日改用十五日<lb/>
　　　以拜<lb/>
　　廟也是日滿漢四㕔六堂八旗助教各早集俟總<lb/>
　　　理大臣祭酒司業至擊雲板三升堂就公座各<lb/>
　　　屬官以次赴堂序揖堂上官答揖各屬官復分<lb/>
<pb n="KR2l0014_WYG_030-8a"/>
　　　列東西相向對揖次各堂貢監生序立恭揖凡<lb/>
　　　應行事宜以次説堂畫行典簿率考到貢監生<lb/>
　　　入謁北面三揖司業命題監丞率考驗貢監生<lb/>
　　　入謁亦北面三揖總理大臣祭酒命題俱派四<lb/>
　　　㕔六堂官一員監試八旗助教率官學生入謁<lb/>
　　　候堂上官公同挑選理事畢六堂各官先退堂<lb/>
　　　上官起仍擊雲板三赴後堂㑹膳如屬官有新<lb/>
　　　任及陞任者堂期上堂三揖堂上官答揖朔望<lb/>
<pb n="KR2l0014_WYG_030-8b"/>
　　　則合屬官皆上堂三揖堂上官答揖<lb/>
　　　元旦次日<lb/>
　　　謁<lb/>
　　聖廟畢禮生導總理大臣祭酒司業至廂升座各<lb/>
　　　屬官先赴<lb/>
　　彛倫堂分東西就位滿漢生徒分立兩廡直日禮<lb/>
　　　生揖於廂門外禀請升堂擊雲板三導堂上官<lb/>
　　　揖讓以次入後堂各禮生先行四拜禮隨引導<lb/>
<pb n="KR2l0014_WYG_030-9a"/>
　　　出赴<lb/>
　　彛倫堂<lb/>
　御座香案前東西相向行二拜禮廼升座吏呈公座<lb/>
　　　簿刷印匠廟户皂𨽻俱于墀下以次禀明叩頭<lb/>
　　　次四㕔吏次兩廂吏俱於露臺上叩頭繩愆㕔<lb/>
　　　皁𨽻擊鼓七聲直日禮生跪門外禀㕔堂官拜<lb/>
　　　賀各官于公座前四揖堂上官出位答揖禮生<lb/>
　　　唱教習拜賀教習於印案前行四拜禮堂上官<lb/>
<pb n="KR2l0014_WYG_030-9b"/>
　　　坐受次唱六堂貢監八旗官學生行四拜禮俱<lb/>
　　　坐受如前儀各生東西相向行二拜禮畢博士<lb/>
　　　㕔皂𨽻鳴鐘㕔堂官各一揖退吏唱散班禮生<lb/>
　　　禀堂儀畢有失儀者整班禮生糾舉繩愆㕔記<lb/>
　　　過壓罰<lb/>
　　　<hi>謹案此康熈三十四年祭酒張榕端所酌定</hi>
　　　附師生儀<lb/>
　　　滿洲䝉古漢軍漢人各肄業生入監日首謁<lb/>
<pb n="KR2l0014_WYG_030-10a"/>
　　先師廟各生排列廟墀禮生贊行四拜禮畢赴<lb/>
　　彛倫堂露臺上序立謁見總理大臣祭酒司業行<lb/>
　　　四拜禮隨詣各堂謁六堂官行二拜禮<hi>順治元年定</hi>堂<lb/>
　　　上官暨監丞博士及本堂官每入署升堂就位<lb/>
　　　肄業生序立恭揖禮畢退<lb/>
　　　肄業期滿俱本生自行呈報上堂向總理大臣<lb/>
　　　祭酒司業北面三揖八旗教習初補及報滿亦<lb/>
　　　如之<lb/>
<pb n="KR2l0014_WYG_030-10b"/>
　　　各生見師長初見弟子公服具名柬至監典簿<lb/>
　　　引至堂上北面三揖師立受辭退北面三揖如<lb/>
　　　初出若燕見於私宅通名竢於門内師召入迎<lb/>
　　　於階上弟子升階揖竢師前行隨入堂當楣北<lb/>
　　　面再拜師西面答揖師命坐弟子北面揖趨正<lb/>
　　　師坐畢侍坐於側東位西面旅見則以次列坐<lb/>
　　　以北為上師位于西南東北面請問揖茶至揖<lb/>
　　　辭退北面三揖師皆答揖師出送前行弟子從<lb/>
<pb n="KR2l0014_WYG_030-11a"/>
　　　及二門外弟子三揖竢師入乃退<lb/>
　<hi>大清謹案以上各儀均遵    㑹典及</hi>
　<hi>大清㑹典則例其節次增定禮儀及申飭規範並詳大清通禮載入</hi>
　　　<hi>列於後</hi>
　　　順治元年定國子監條規<lb/>
　　彛倫堂係<lb/>
　車駕詣學御講之所本監堂上官不得中堂而坐中門<lb/>
　　　出入王以下文武各官亦不得中門出入本監<lb/>
<pb n="KR2l0014_WYG_030-11b"/>
　　　堂上官每入署升堂就位各屬官及諸生以次<lb/>
　　　赴堂序揖本監屬官每赴堂禀議事務或質問<lb/>
　　　經史皆須拱立聴受不得即便列坐又監生入<lb/>
　　　監謁<lb/>
　　聖廟見祭酒司業俱行四拜禮見六堂官行二拜<lb/>
　　　禮凡進監于大門外下馬不得乘馬出入<hi>今八旗教</hi>
　　　<hi>習亦如之</hi>滿洲漢人各廕監生途遇師長步行者旁<lb/>
　　　立候過乘騎者逺下趨避有藐忽抗行者懲責<lb/>
<pb n="KR2l0014_WYG_030-12a"/>
　　　康熈三十二年定國子監屬官進署于儀門外<lb/>
　　　下馬<lb/>
　　　乾隆二年總理監事尚書孫嘉淦疏奏諸生每<lb/>
　　　朔望敬謹拜<lb/>
　　廟執事有恪俟堂上講書按班序揖後于本堂官<lb/>
　　　公座肅揖至出入起居衣冠言動務循禮法如<lb/>
　　　有拜<lb/>
　　廟不依班次朔望不上堂及不至本堂肅揖途遇<lb/>
<pb n="KR2l0014_WYG_030-12b"/>
　　　師長直行不顧師長到堂查號衣冠不整慢不<lb/>
　　　迎送或𫝊喚不到者皆分别記過經總理事務<lb/>
　　　等衙門㑹議應如所請<lb/>
　詔從之<lb/>
　　　乾隆五年總理監事大學士趙國麟疏奏<hi>臣</hi>監<lb/>
　　　職奉<lb/>
　　聖廟凡丁祭一應職事俱係堂官恭率監丞等官<lb/>
　　　辦理不特祀事攸闗抑且禮典攸係請將陳設<lb/>
<pb n="KR2l0014_WYG_030-13a"/>
　　　分獻執事之監丞助教等官照禮部光禄寺例<lb/>
　　　賞掛素珠則儀制隆而觀瞻益肅<lb/>
　詔從之<lb/>
　　　儀制附<lb/>
　　　元<lb/>
　　　世祖至元二十四年許衡著諸生入學雜儀及<lb/>
　　　日用節目<hi>元史選舉志</hi>
　　　仁宗延祐二年定國子監每月初二日早旦圓<lb/>
<pb n="KR2l0014_WYG_030-13b"/>
　　　揖後博士助教面引應私試生員考試<hi>同上</hi>
　　　<hi>謹案此從趙孟頫元明善議也又案明太學志亦有圓揖之儀葢沿自有元者也</hi>
　　　明<lb/>
　　　國子監每旦祭酒司業坐堂上屬官自監丞以<lb/>
　　　下首領則典簿以次序立諸生揖畢質問經史<lb/>
　　　拱立聴命惟朔望給假餘日升堂㑹饌乃㑹講<lb/>
　　　復講背書輪課以為常每班選一人充齋長督<lb/>
　　　諸生功課衣冠步履飲食必嚴飭中節夜必宿<lb/>
<pb n="KR2l0014_WYG_030-14a"/>
　　　監有故而出必告本班教官令齋長帥之以白<lb/>
　　　祭酒監丞置集愆簿有不遵者書之再三犯者<lb/>
　　　決責四犯者至發遣安置<hi>明史選舉志</hi>
　　　洪武十五年定國子監規本監正官每晨升堂<lb/>
　　　就座各屬官以次赴堂序立行揖禮正官坐受<lb/>
　　　各屬官分東西對揖禮畢立竢各堂生員序列<lb/>
　　　恭揖禮畢方退晩亦如之本監屬官每遇赴堂<lb/>
　　　禀議事務質問經史皆須拱立聴受取次講説<lb/>
<pb n="KR2l0014_WYG_030-14b"/>
　　　不得即便列坐其正官亦不得要求虚譽輙自<lb/>
　　　起身有紊禮制務在紀綱秩然足為矜式<hi>明㑹典</hi>
　　　<hi>謹案明洪武所定制度遷都後北京國子監俱遵守之故節録於篇</hi>
　　　凡升監之儀祭酒司業晨至廟户撃雲板三禮<lb/>
　　　生引入兩廂又擊雲板三禮生跪禀升監各引<lb/>
　　　出廂鼓三鳴俱由後堂出至彛倫堂御座香案<lb/>
　　　前東西對揖升座吏送公座簿押判守廟廵風<lb/>
　　　廵倉庫官堂長號長及諸皂𨽻捧結狀報無事<lb/>
<pb n="KR2l0014_WYG_030-15a"/>
　　　畢號長四人即充内外糾儀内糾儀二人入堂<lb/>
　　　對籖案面北負柱立外糾儀二人執肅靜牌於<lb/>
　　　露臺東西對立典簿典籍掌饌入揖吏堂外序<lb/>
　　　叅畢典簿呈各衙門公文兩廂侍直友長二人<lb/>
　　　取整齊嚴肅牌跪禀升監遂令六堂堂長及諸<lb/>
　　　生序立露臺下㕔堂官入揖又分東西對揖習<lb/>
　　　禮公侯伯立于堂外未襲封者立其後與諸生<lb/>
　　　同揖又分班圓揖畢俱北面立䋲愆㕔廵視禮<lb/>
<pb n="KR2l0014_WYG_030-15b"/>
　　　生二人禀六堂諸生各在班講習整齊嚴肅堂<lb/>
　　　中禮生跪禀今日當行某事各屬官致恭而退<lb/>
　　　祭酒司業掣籖畢習禮公侯伯退堂長以次領<lb/>
　　　班生穿堂由東西門入東西邊門出<hi>凡諸生出入不敢中</hi>
　　　<hi>門足之左右循門以為先後</hi>吏舉公文呈禀簽押用印畢聖<lb/>
　　　廟禮生二人領新進或復班告假撥歴撥差各<lb/>
　　　生至東墀露臺下拜見拜辭内外糾儀諸生禀<lb/>
　　　糾失儀者堂中禮生跪禀堂儀畢兩廂官下座<lb/>
<pb n="KR2l0014_WYG_030-16a"/>
　　　復至香案前對揖禮生引由後堂還廂俟諸生<lb/>
　　　各以事至廂禀白授業畢侍直友長仍執整齊<lb/>
　　　嚴肅牌禀下監糾儀號長持牌領諸生至太學<lb/>
　　　門隨于門内負屏立諸生出諠譁失次者糾儀<lb/>
　　　摘所佩牌呈廂究治其繩愆㕔㸃名不到者本<lb/>
　　　㕔禮生先禀西廂查明有假與否然後掲呈兩<lb/>
　　　廂究治午晩升監同若雨雪或公務不及升監<lb/>
　　　則懸免升監牌於集賢門凡㑹講之儀先期六<lb/>
<pb n="KR2l0014_WYG_030-16b"/>
　　　堂官輪二人具講題撰講章送西廂改定是日<lb/>
　　　設講座於露臺西南堂中禮生跪禀本日㑹講<lb/>
　　　監丞坐堂東柱外博士助教學正學録坐堂西<lb/>
　　　柱外鳴講鼓三供講案於堂門外階上引禮生<lb/>
　　　二人引講官登座禮生取案上講章折旋送座<lb/>
　　　習禮公侯駙馬伯另為一班序列臺上隨大班<lb/>
　　　揖聴講講畢引禮生引講官復位復引一講官<lb/>
　　　登座講經畢堂中禮生跪禀㑹講畢諸生跪揖<lb/>
<pb n="KR2l0014_WYG_030-17a"/>
　　　謝教㕔堂各官列揖而退穿堂掣籖如常儀繩<lb/>
　　　愆㕔㸃名不到者掲送兩廂壓撥一次凡㑹講<lb/>
　　　先以大誥律令及為善隂隲孝順事實五倫書<lb/>
　　　與四書五經兼講次性理通鑑綱目諸書凡講<lb/>
　　　御製諸書講官立講正屬官立聴㕔堂内外禮<lb/>
　　　生俱下墀同諸生跪聽餘則坐講諸生立聴凡<lb/>
　　　復講之儀鳴講鼓供講案如㑹講儀侍直友長<lb/>
　　　捧籖筒至公座前掣籖驗係某堂某班隨掣簽<lb/>
<pb n="KR2l0014_WYG_030-17b"/>
　　　驗係某班某生先率性修道次誠心正義次崇<lb/>
　　　志廣業先講書次講經並友長執簽𫝊喚諸生<lb/>
　　　升堂跪揖立講講畢復跪揖友長還簽于筩堂<lb/>
　　　中禮生二人跪禀復講畢穿堂掣簽如常儀䋲<lb/>
　　　愆㕔㸃名不到者亦掲兩廂壓撥一次凡背書<lb/>
　　　之儀本日侍直友長持簽筒至公座六堂各掣<lb/>
　　　一簽各班生穿堂有簽者友長以籖授其班長<lb/>
　　　引至四㕔逐名試背不熟與不到者掲送西廂<lb/>
<pb n="KR2l0014_WYG_030-18a"/>
　　　摘背不熟不到者責<hi>明太學志</hi>
　　　洪武三十年定監規云一教官必當躬修禮節<lb/>
　　　正其衣冠闒冗怠惰者許監丞糾舉一諸生衣<lb/>
　　　巾務遵制度不許穿戴常人巾服與衆混淆一<lb/>
　　　朔望行禮務隨班齊到不許怠惰失儀一諸生<lb/>
　　　遇師長出入當端拱俟過有問即答毋得倨慢<lb/>
　　　一㑹饌不得喧嘩坐起及私通膳夫打飯出外<lb/>
　　　一早晩升堂務各官親自放牌㸃閘衣冠嚴肅<lb/>
<pb n="KR2l0014_WYG_030-18b"/>
　　　步起中節不得攙越喧嘩一坐堂生員不許脫<lb/>
　　　巾解衣諠譁嬉笑及徃來别班閒談一赴堂背<lb/>
　　　書務照班序立抽籖背誦不得攙越諠閧一諸<lb/>
　　　生不得夜飲乘醉諠閧<hi>明太祖實録</hi>
　　　本監以累經車駕臨視正官不敢中堂而坐及<lb/>
　　　中門出入<hi>明㑹典</hi>
　　　祭酒司業上官用吉服諸生於集賢門外列班<lb/>
　　　迎候諸屬官迎候於門内禮生導引由持敬門<lb/>
<pb n="KR2l0014_WYG_030-19a"/>
　　　入謁先師廟啟聖祠贊行四拜禮謁土地祠行<lb/>
　　　二拜禮畢升堂㕔堂官上堂揖畢禮生禀各屬<lb/>
　　　官及諸生拜賀吏皂各役次第恭賀俱與元旦<lb/>
　　　冬至同<hi>明太學志</hi>
　　　㕔堂官到任先謁聖廟啟聖祠土地祠畢候兩<lb/>
　　　廂升座之後禮生跪禀新任某官見自執履歴<lb/>
　　　呈送兩廂各行再拜禮出候兩廂還廂仍赴廂<lb/>
　　　揖若監丞博士上官則堂儀後六堂諸生俱赴<lb/>
<pb n="KR2l0014_WYG_030-19b"/>
　　　本㕔拜見若六堂官則本堂諸生俟還堂後拜<lb/>
　　　見<hi>同上</hi>
　　　遇萬夀元旦冬至行慶賀禮俱前期祭酒率合<lb/>
　　　屬官生員赴朝天宫隨班習儀行禮禮畢退至<lb/>
　　　寓所易服各屬官進揖退生員列班於階下跪<lb/>
　　　揖畢掣籖㸃名如常儀至期祭酒率合屬官生<lb/>
　　　員三鼓赴朝房候長安門開入隨班朝賀諸生先<lb/>
　　　出朝房外候収牌查㸃萬夀元旦冬至例賜折<lb/>
<pb n="KR2l0014_WYG_030-20a"/>
　　　宴賞鈔錠俟禮部題本出示祭酒率屬官各具<lb/>
　　　公服及生員吏典同赴午門前謝恩行五拜三<lb/>
　　　叩頭禮慶成宴或宴或胙祭酒司業次日具公<lb/>
　　　服謝恩<hi>同上</hi>
　　　洪武十六年詔定朝叅官坐次凡奉天門賜坐<lb/>
　　　祭酒序於翰林院官諌官僉都御史之上坐於<lb/>
　　　西角門東向華葢殿序坐亦如之坐於鹿頂外<lb/>
　　　東西相向二十四年詔更定侍班官員惟國子<lb/>
<pb n="KR2l0014_WYG_030-20b"/>
　　　監不與止朝朔望令得専心施教成化元年祭<lb/>
　　　酒司馬恂等奏令本監博士助教等官懸帶牙<lb/>
　　　牌朔望朝叅<hi>同上</hi>
　　　遇大慶頒詔𫝊制祭酒率屬官具朝服侍班諸<lb/>
　　　生皆隨班行禮<hi>或止用吉服</hi>遇大典禮傳制祭酒率<lb/>
　　　合屬官朝服侍班凡賜勅諭祭酒捧出置龍亭<lb/>
　　　同諸生迎至太學開讀祭酒率屬官諸生以次<lb/>
　　　列班於露臺下墀中行五拜三叩頭禮明日復<lb/>
<pb n="KR2l0014_WYG_030-21a"/>
　　　赴朝謝恩<hi>同上</hi>
　　　嵗終頒湔除詔禮部遣歴事監生捧至太學門<lb/>
　　　祭酒率屬官諸生迎於門内墀中禮生四人導<lb/>
　　　使者由中道入至彛倫堂置香案上開讀禮生<lb/>
　　　贊排班行五拜三叩頭禮畢退至堂後使者跪<lb/>
　　　揖待茶畢遣禮生送之出<hi>同上</hi>
　　　每嵗立春日順天府進春祭酒司業率屬官具<lb/>
　　　朝服侍班行禮<hi>同上</hi>
<pb n="KR2l0014_WYG_030-21b"/>
　　　每嵗十月朔頒厯祭酒率屬官及諸生具公服<lb/>
　　　赴奉天門祇受行五拜三叩頭禮<hi>同上</hi>
　　　凡廂儀祭酒處東廂司業處西廂未升監各先<lb/>
　　　造廂當該及火房吏叅見禮生跪揖升監畢還<lb/>
　　　廂㕔堂官造揖屬官有新任及陞任者入廂揖<lb/>
　　　有事闗白者同朔望則合屬官俱入揖<hi>同上</hi>
　　　元旦冬至拜賀是日謁廟畢升堂如常儀𨽻役<lb/>
　　　於兩墀跪禀叩頭各吏於簷下行四拜禮諸生<lb/>
<pb n="KR2l0014_WYG_030-22a"/>
　　　習禮公侯伯班于露臺上行四拜禮掌饌循門<lb/>
　　　限中立行四拜禮典簿典籍再拜祭酒司業答<lb/>
　　　拜兩㕔六堂官再拜祭酒司業答拜祭酒司業<lb/>
　　　各下座東西相向再拜㕔堂官致恭而退諸生<lb/>
　　　穿堂如常儀鳴鐘而散<hi>同上</hi>
　　　朔日謁聖廟各祠畢升堂如常儀禮生跪禀本<lb/>
　　　日公假諸生跪揖掣籖穿堂如常儀惟不還班<lb/>
　　　即鳴鐘而散望日不謁土地祠<hi>同上</hi>
<pb n="KR2l0014_WYG_030-22b"/>
　　　遇節假先期出示假滿日升監如常儀惟諸生<lb/>
　　　揖後堂上禮生跪禀開假諸生跪揖以謝各屬<lb/>
　　　官俟下監後詣兩廂揖謝<hi>同上</hi>
　　　洪武十五年左司業龔斆奏定正月年假初一<lb/>
　　　至初五燈假十一至二十二月祭丁前二日後<lb/>
　　　一日三月清明日五月初四初五日七月七夕<lb/>
　　　節中元並前一日八月中秋並前一日九月初<lb/>
　　　九日十一月冬至前三日後二日十二月年假<lb/>
<pb n="KR2l0014_WYG_030-23a"/>
　　　大盡二十五日小盡二十四日又萬夀千秋節<lb/>
　　　救䕶日月俱次一日朝賀習儀春秋考校各前<lb/>
　　　後一日假<hi>同上</hi>
　　　洪武制國子監典簿㕔行六部用呈行應天府<lb/>
　　　用平闗六部劄付本監典簿成化以後俱本監<lb/>
　　　呈禮部禮部劄付本監其餘衙門俱典簿㕔具<lb/>
　　　手本於司屬往來<hi>同上</hi>
　　　冬夏至大祀春秋祈報前期𫝊制畢祭酒率各<lb/>
<pb n="KR2l0014_WYG_030-23b"/>
　　　屬官沐浴更衣祭酒司業宿于兩廂各屬及習<lb/>
　　　禮公侯伯宿於退省號生員每日各入本班午<lb/>
　　　後集於致齋所候欽差官㸃齋畢本監仍掣籖<lb/>
　　　㸃名春秋丁祭先師齋宿同<hi>同上</hi>
　　　衍聖公襲封謁聖廟畢引贊引至彛倫堂西面<lb/>
　　　立祭酒以下東面立通贊唱行二拜禮諸生各<lb/>
　　　肅揖廼就東堂小讌畢引贊引衍聖公出通贊<lb/>
　　　唱賓不顧矣<hi>同上</hi>
<pb n="KR2l0014_WYG_030-24a"/>
　　　公侯駙馬伯及戚畹子弟初入監謁先師廟畢<lb/>
　　　赴彛倫堂露臺上序立謁祭酒司業行四拜禮<lb/>
　　　監丞博士及六堂師儒序立於堂東公侯駙馬<lb/>
　　　伯序立於堂西行相見二拜禮公侯駙馬伯赴<lb/>
　　　階東序立六堂堂長赴階西序立行相見二拜<lb/>
　　　禮若一二人進監則不當以寡煩衆須厯詣㕔<lb/>
　　　堂相見止行揖禮各堂監生就堂相見行揖禮<lb/>
　　　每日飯畢赴監從東來者過櫺星門下馬從西<lb/>
<pb n="KR2l0014_WYG_030-24b"/>
　　　來者至本監下馬赴露臺上序立行揖禮分班<lb/>
　　　揖畢赴東西二書堂讀書至晩升堂仍立班於<lb/>
　　　露臺上六堂監生立班臺下皆揖又分班相揖<lb/>
　　　依次升堂捲班而出<hi>明太學志</hi>
　　　凡監生初入監侵晨謁先師廟畢候升監諸生<lb/>
　　　還堂之後禮生引赴祭酒司業公座東西㕔東<lb/>
　　　西講堂各行四拜禮撥班後見本堂行四拜禮<lb/>
　　　其給假撥差撥厯就教辭廂辭監儀俱同與本<lb/>
<pb n="KR2l0014_WYG_030-25a"/>
　　　堂友長行兩拜禮<hi>明太學志</hi>
　　　監生每月朔望朝叅雨雪泥塗則免<hi>明㑹典</hi>
　　　諸生誦書並在師前立聴講解疑問則跪聴<hi>明太</hi>
　　　<hi>學志</hi>
　<lb/>
　<lb/>
　<lb/>
　<lb/>
<pb n="KR2l0014_WYG_030-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定國子監志卷三十<lb/>
</p>
<p>
</p>
  </div>
</body>
</text>
</TEI>
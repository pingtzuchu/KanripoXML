<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0014_WYG_054-1a"/>
欽定四庫全書<lb/>
欽定國子監志卷五十五<lb/>
　　藝文一<lb/>
　　奏議附<lb/>
　　　元<lb/>
　　　論建學校疏　　　　　　　　博果宻<lb/>
　　　臣等聞之學記曰君子如欲化民成俗其必由<lb/>
　　　學乎玉不琢不成器人不學不知道故古之王<lb/>
<pb n="KR2l0014_WYG_054-1b"/>
　　　者建國君民教學為先蓋自堯舜禹湯文武之<lb/>
　　　世莫不有學故其治隆於上俗美於下而為後<lb/>
　　　世所法降至漢朝亦建學校詔諸生課試補官<lb/>
　　　魏道武帝起自北方既定中原增置生員三千<lb/>
　　　儒學以興此厯代皆有學校之證也臣等今復<lb/>
　　　取平南之君建置學校者為陛下陳之晉武帝<lb/>
　　　嘗平吳矣始起國子學隋文帝嘗滅陳矣俾國<lb/>
　　　子寺不𨽻太常唐髙祖嘗滅梁矣詔諸州縣及<lb/>
<pb n="KR2l0014_WYG_054-2a"/>
　　　鄉並令置學及至太宗數幸國學增築學舎至<lb/>
　　　千二百間國學太學四門學亦増生員其書算<lb/>
　　　各置博士乃至髙麗百濟新羅髙昌吐蕃諸國<lb/>
　　　君長亦遣子弟入學國學之内至八千餘人髙<lb/>
　　　宗因之遂令國子監領六學一曰國子學二曰<lb/>
　　　太學三曰四門學四曰律學五曰書學六曰算<lb/>
　　　學各置生徒有差皆承髙祖之意也然晉之平<lb/>
　　　吳得户五十二萬而已隋之滅陳得郡縣五百<lb/>
<pb n="KR2l0014_WYG_054-2b"/>
　　　而已唐之滅梁得户六十餘萬而已而其崇重<lb/>
　　　學校已如此況我堂堂大國奄有江嶺之地計<lb/>
　　　亡宋之户不下千萬陛下神功自古未有而非<lb/>
　　　晉隋唐之所敢比也然學校之政尚未全舉臣<lb/>
　　　竊惜之臣等嚮被聖恩俾習儒學欽惟聖意豈<lb/>
　　　不以諸色人仕宦者常多䝉古人仕宦者常少<lb/>
　　　而欲臣等曉識世務以任陛下之使令乎然以<lb/>
　　　學制未定朋從數少譬猶責嘉禾於數苗求良<lb/>
<pb n="KR2l0014_WYG_054-3a"/>
　　　驥於數馬臣等恐其不易得也為今之計如欲<lb/>
　　　人材衆多通習漢法必如古昔編立學校然後<lb/>
　　　可若曰未暇宜且於大都宏闡國學擇䝉古人<lb/>
　　　年十五以上十嵗以下質美者百人百官子弟<lb/>
　　　與凡民俊秀者百人俾廪給各有定制選徳業<lb/>
　　　充備足為師表者充司業博士助教而教育之<lb/>
　　　使其教必本于人倫明乎物理為之講解經𫝊<lb/>
　　　授以修身齊家治國平天下之道其下復立數<lb/>
<pb n="KR2l0014_WYG_054-3b"/>
　　　科如小學律書算之類每科設之教授各令以<lb/>
　　　本業訓導小學科則令讀誦經書教以應對進<lb/>
　　　退事長之節律科則専令通曉吏事書科則専<lb/>
　　　令曉習字畫算科則専令熟嫻算數或一藝通<lb/>
　　　然後改授或一日之間更次為之俾國子學官<lb/>
　　　總領其事常加㸃勘務要俱通仍以義理為主<lb/>
　　　有餘力者聴令學作文字日月嵗時隨其利鈍<lb/>
　　　各責所就功課程其勤惰而賞罰之勤者則升<lb/>
<pb n="KR2l0014_WYG_054-4a"/>
　　　之上舎惰者則降之下舎待其改過則復升之<lb/>
　　　假日則聴令學射自非假日無故不令出學數<lb/>
　　　年以後上舎學生業有成就者乃聴學官保舉<lb/>
　　　䝉古人若何品級諸色人若何仕進其未成就<lb/>
　　　者且令依舊學習俟其可以從政然後嵗聴學<lb/>
　　　官舉其賢者能者使之依例入仕其終不可教<lb/>
　　　者三年聴令出學凡學政因革生員增減若得<lb/>
　　　不時奏聞則學無弊政而天下之材亦皆觀感<lb/>
<pb n="KR2l0014_WYG_054-4b"/>
　　　而興起矣然後續立郡縣之學求以化民成俗<lb/>
　　　無不可者臣等愚幼見於書聞於師者如此未<lb/>
　　　敢必可行伏望聖慈下臣此章令諸老先生與<lb/>
　　　左丞王贊善等商議條奏施行臣等不勝至願<lb/>
　　　<hi>元史本𫝊</hi>
　　　國學議　　　　　　　　　　袁　桷<lb/>
　　　成周國學之制畧見于大司樂其遺禮可法者<lb/>
　　　見于文王世子三代而上詳莫得聞焉漢武表<lb/>
<pb n="KR2l0014_WYG_054-5a"/>
　　　章六經興太學至後漢為尤盛唐制微附益之<lb/>
　　　而其制愈加詳宻今可考也宋朝承唐之舊而<lb/>
　　　國學之制日隳至于紹興國學愈廢雖名三學<lb/>
　　　而國學非真國子矣夫所謂三舎法者崇寧宣<lb/>
　　　和之弊也至秦檜而復増之月書季考又甚于<lb/>
　　　唐明經帖括之弊唐楊綰嘗曰進士誦當代之<lb/>
　　　文而不通經史明經但記帖括或投牒自舉非<lb/>
　　　側席待賢之意宋之末造類不出此今科舉既<lb/>
<pb n="KR2l0014_WYG_054-5b"/>
　　　廢而國朝國學定制深有典學教胄子之古意<lb/>
　　　倘得如唐制五經各立博士俾之専治一經互<lb/>
　　　為問難以盡其義至于當世之要務則畧如宋<lb/>
　　　胡瑗立湖學之法如禮樂刑政兵農漕運河渠<lb/>
　　　等事亦朝夕誦習庻足以見經濟之實徃者朱<lb/>
　　　子議貢舉法亦欲以經説㑹萃如詩則鄭氏歐<lb/>
　　　陽氏王氏吕氏書則孔氏蘇氏吳氏葉氏之類<lb/>
　　　先儒用心實欲見之行事自宋末年尊朱子之<lb/>
<pb n="KR2l0014_WYG_054-6a"/>
　　　學唇腐舌敝止於四書之註凡刑獄簿書金穀<lb/>
　　　戸口靡宻出入皆以為俗吏而爭鄙斥清談危<lb/>
　　　坐卒至國亡而莫可救近者江南學校教法止<lb/>
　　　於四書髫齔諸生相師成風字義精熟蔑有遺<lb/>
　　　忘一有詰難則茫然不能以對又近於宋世之<lb/>
　　　末尚甚者知其學之不能通也於是大言以葢<lb/>
　　　之議禮止於誠敬言樂止於中和其不渉史者<lb/>
　　　謂自漢而下皆霸道其能詞章也謂之玩物䘮<lb/>
<pb n="KR2l0014_WYG_054-6b"/>
　　　志又以昔之大臣見於行事者皆本於節用而<lb/>
　　　愛人之一語功業之盛何所不可殊不知通達<lb/>
　　　之深者必悉天下之利害灌膏養根非終於六<lb/>
　　　經之格言不可也又古者教法春夏學干戈秋<lb/>
　　　冬學羽籥若射御書數皆得謂之學非若今所<lb/>
　　　謂而止儒者博而寡要故世嘗以儒詬誚由國<lb/>
　　　學而化成於天下将見儒者之用不可勝盡儒<lb/>
　　　何能以病於世哉<hi>清容居士集</hi>
<pb n="KR2l0014_WYG_054-7a"/>
　　　請作養人材以宏治道疏　　　葉　李<lb/>
　　　臣欽覩先帝詔書當創業時軍務繁夥尚招致<lb/>
　　　士類今陛下混一區宇偃武修文可不作養人<lb/>
　　　材以宏治道各道儒學提舉及郡教授實風化<lb/>
　　　所係不宜罷請復立提舉司専提調學官課諸<lb/>
　　　生講明治道而上其成才者於太學以備録用<lb/>
　　　凡儒户傜役乞一切蠲免<hi>元史本𫝊</hi>
　　　乞増廣國學生員狀畧　　　　蘇天爵<lb/>
<pb n="KR2l0014_WYG_054-7b"/>
　　　昔者世祖既定中原肇新百度知為治必資於<lb/>
　　　賢者養賢必本於學宫至元七年初命中書左<lb/>
　　　丞許衡為國子祭酒以教公卿大夫之子弟是<lb/>
　　　時學徒未有定額其後政教既修學者寖廣迨<lb/>
　　　至仁宗増多至四百員然而近嵗以來員額已<lb/>
　　　滿至使胄子無從進學殊非祖宗開設學校廣<lb/>
　　　育羣材之美意<hi>蘇天爵集</hi>
　　　明<lb/>
<pb n="KR2l0014_WYG_054-8a"/>
　　　論太學疏　　　　　　　　　李　賢<lb/>
　　　竊惟太學者天下貢士所萃乃育賢成材之地<lb/>
　　　故天下之士所以賢所以材胥此焉出所以盛<lb/>
　　　所以衰胥此焉係然則生民之休戚風俗之美<lb/>
　　　惡國家之安危豈不皆闗于此哉洪惟太祖髙<lb/>
　　　皇帝聖神文武平定天下定鼎金陵首崇是道<lb/>
　　　方是之時宫殿城池未盡完也百府諸司未盡<lb/>
　　　創也佛寺僧道未盡舉也乃建太學於國宏其<lb/>
<pb n="KR2l0014_WYG_054-8b"/>
　　　規模極其壯麗凡所以教士之法戒士之條居<lb/>
　　　士之所養士之具無不詳審周宻完備又慮表<lb/>
　　　率之職實難其人務選天下學明行修望重海<lb/>
　　　内所向慕士大夫所依歸足以師表一代名葢<lb/>
　　　一時者然後命為祭酒崇以師道以振文風以増<lb/>
　　　士氣其愛諸生如慈母之顧嬰兒貴之若席上<lb/>
　　　之珍恩惠極隆無以加尚於是天下之士入太<lb/>
　　　學者居無不正習無不端衣無不具食無不足<lb/>
<pb n="KR2l0014_WYG_054-9a"/>
　　　無饑寒之亂心無邪僻之墮行其所事者治禮<lb/>
　　　義明人倫窮修已治人之方務致君澤民之術<lb/>
　　　故當時賢才俊傑之士濟濟輩出布列中外大<lb/>
　　　綱一正萬目畢張自古太平之盛未能或之先<lb/>
　　　也易曰聖養賢以及萬民其斯之謂與永樂初<lb/>
　　　年駕臨北京太學之設因元之舊凡百規制未<lb/>
　　　暇増新洪熙宣徳以來因仍未舉至其教戒居<lb/>
　　　養之道頺然廢弛不遑介意師儒之職率皆庸<lb/>
<pb n="KR2l0014_WYG_054-9b"/>
　　　常學行荒疎無從矜式雖有遺規不過承虚名<lb/>
　　　為具文踵因循應故事而已於是天下之士入<lb/>
　　　太學者蔑教戒之嚴無居養之正置禮義為外<lb/>
　　　物輕亷恥如錙銖使其人居官不過志于富貴<lb/>
　　　而已尚何望其尊主庇民建功立業乎夫近朱<lb/>
　　　者赤近墨者黒居處所致無怪其然也嗚呼天<lb/>
　　　下之士修之于庠序壞之于太學賈誼所謂可<lb/>
　　　為太息者也今陛下春秋鼎盛纘成大統凡一<lb/>
<pb n="KR2l0014_WYG_054-10a"/>
　　　舉措不可不慎舉所當舉則天下之人莫不懽<lb/>
　　　心措所不當措則天下之人莫不解體可不慎<lb/>
　　　哉我國家建都北京以來有廢弛而不舉有創<lb/>
　　　新而不措者所廢弛者莫甚于太學所創新者<lb/>
　　　莫多于佛寺舉措如是臣以為舛矣然成事不<lb/>
　　　説廢者當舉若重修太學極壯麗不過一佛寺<lb/>
　　　之所費況佛寺無益于朝廷而太學實闗于治<lb/>
　　　體伏願皇上興廢舉墜乞勅該部計料興工一<lb/>
<pb n="KR2l0014_WYG_054-10b"/>
　　　新太學作養人才重選師儒厚加眷注果能此<lb/>
　　　道將見數年之後賢才濟濟文風大振生民於<lb/>
　　　是乎安天下於是乎治我太祖養賢及民之效<lb/>
　　　復見于今日太平之盛不期自至而國家社稷<lb/>
　　　永享無窮之福矣臣性質凡陋無所知識偶有<lb/>
　　　所見豈敢隠黙冐干天聴不勝惶汗之至<hi>古禳録</hi>
　　　請廣儲書籍議　　　　　　　邱　濬<lb/>
　　　臣按宋朝以文為治而於書籍一事尤切用心<lb/>
<pb n="KR2l0014_WYG_054-11a"/>
　　　厯世相承率皆崇尚屢下詔書捜訪遺書或給<lb/>
　　　以賞或賜以官凡可以得書者無不留意然猶<lb/>
　　　慮其或有非常之變每卷皆有副本分貯各所<lb/>
　　　是以真宗時崇文秘閣災而猶存太清樓之儲<lb/>
　　　徽宗設官提舉募工繕寫一置宣和殿一置太<lb/>
　　　清樓一置秘閣其寓意深矣我朝不専設管閣<lb/>
　　　官凡前代所謂省監皆歸于翰林院専設官以<lb/>
　　　司經籍圖書名曰典籍國家所有古今載籍皆<lb/>
<pb n="KR2l0014_WYG_054-11b"/>
　　　在所掌又於國子監設典籍一員司太學所有<lb/>
　　　經籍及板本之屬臣攷唐人謂人之博學曰行<lb/>
　　　秘書而宋之評詩者亦曰胸中無國子監不可<lb/>
　　　讀杜詩凡書史之有訛舛者必校正之以監本<lb/>
　　　則此二者乃自古貯經籍之所我朝館閣之職<lb/>
　　　凡前代所謂集賢院崇文院秘書省秘閣皆不<lb/>
　　　復置惟於翰林太學置此二員今翰林院祕藏<lb/>
　　　皆在文淵閣其典籍固有所職掌惟兩京太學<lb/>
<pb n="KR2l0014_WYG_054-12a"/>
　　　典籍㡬於虚設臣聞永樂中太宗皇帝肇建北<lb/>
　　　京勅翰林院凡南京文淵閣所貯古今書籍自<lb/>
　　　一部至百部以上各取一部送京餘悉封識收<lb/>
　　　貯如故則是兩京皆有貯書也夫天下書盡歸<lb/>
　　　内府人家所有者蓋亦無多其間多有人家所<lb/>
　　　無者今幸猶存萬一有所疎失則永絶矣今國<lb/>
　　　家無事正天子崇儒右文之時忍使古聖賢垂<lb/>
　　　世立教之言載道為治之具𫝊之千百年者一<lb/>
<pb n="KR2l0014_WYG_054-12b"/>
　　　旦有意外之變或至今而盡冺豈不貽千古之<lb/>
　　　永嘆哉臣請勅内閣儒臣將兩京文淵閣書籍<lb/>
　　　凡有副本于南京内閣及南北兩監各分貯一<lb/>
　　　本其無副本者將本書發下兩監勅祭酒司業<lb/>
　　　行取監生鈔録給與人匠紙筆責令各堂教官<lb/>
　　　校對不限年月陸續付本監典籍掌管如此則<lb/>
　　　一書而有數本藏貯又各異所永無疎失之虞<lb/>
　　　矣<hi>文莊集</hi>
<pb n="KR2l0014_WYG_054-13a"/>
　　　維持風教疏　　　　　　　　謝　鐸<lb/>
　　　竊惟人倫風教所先人倫不可以不明也臣願<lb/>
　　　正祀典以究明倫之實仕途風教所繫仕途不<lb/>
　　　可以不清也臣願重科貢以清入仕之途冗員<lb/>
　　　風教之濫冗員不可以不革也臣願革冗員以<lb/>
　　　重京府之制捷徑風教之羞捷徑不可以不塞<lb/>
　　　也臣願塞捷徑以澄國學之源臣愚近覩禮部<lb/>
　　　尚書傅瀚等為地震事題准各該衙門條陳所<lb/>
<pb n="KR2l0014_WYG_054-13b"/>
　　　見臣知天下之事所當言者不止於此蓋凡政<lb/>
　　　本之蠧蝕官師之黷濫生民之困苦軍士之疲<lb/>
　　　困災異之迭見邊境之失寧是皆宗社安危之<lb/>
　　　所闗而朝廷宵旰所急者顧以啟沃論諫各有<lb/>
　　　攸司而出位言髙尤在所諱惟是四者闗風教<lb/>
　　　學校之務也臣雖不才職專學校又豈容終于<lb/>
　　　隠黙而不一言之哉用是條列所見輒敢冐昧<lb/>
　　　以陳惟聖明加之意焉天下幸甚斯文幸甚臣<lb/>
<pb n="KR2l0014_WYG_054-14a"/>
　　　不勝戰慄待罪之至一日正祀典以究明倫之<lb/>
　　　實臣愚竊惟學校之設皆所以明人倫也人倫<lb/>
　　　莫先于父子子雖齊聖不先父食奈何承訛襲<lb/>
　　　故以顏曽思三子配饗於上而其父則皆列祀<lb/>
　　　廡下冠履倒置有是理哉為今之計莫若于闕<lb/>
　　　里立廟祀叔梁紇而配以顏路曽晳孔鯉諸賢<lb/>
　　　如先儒熊去非之説庻㡬各全其尊而神靈安<lb/>
　　　妥矣人倫莫大于君臣殷之頑民猶不忍忘紂<lb/>
<pb n="KR2l0014_WYG_054-14b"/>
　　　奈何忘君事讐若吳澄者親為有宋之遺臣<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>
　　　然前元之官禄名節掃地何復言哉宜律以春<lb/>
　　　秋大義罷黜從祀以從莽大夫之列庻㡬不掩<lb/>
　　　其惡而人心愜服也此前一事人雖屢言而未<lb/>
　　　見施行此後一事臣亦嘗言而未䝉俞允臣非<lb/>
　　　不知重復覼縷言之誠為可恨特以每當奉祀<lb/>
　　　對越之際輒起頻蹙不安之心心所不安又不<lb/>
　　　得不發之言耳如䝉聖鍳乞勅禮部翰林院重<lb/>
<pb n="KR2l0014_WYG_054-15a"/>
　　　加考定使祀典以正人倫以明則所以維持風<lb/>
　　　教者不淺二曰重科貢以清入仕之途臣愚竊<lb/>
　　　惟科貢之設皆所以羅天下之賢才而用之也<lb/>
　　　科舉一途雖稱得人奈何考試等官類皆御史<lb/>
　　　方面之所辟召職分既卑學亦與稱恩之所加<lb/>
　　　勢亦隨之於是又以外簾之官預定去取或者<lb/>
　　　多為防閑而實則闗節内外相應悉慿指麾而<lb/>
　　　科舉之法日壞矣臣愚乞勅兩京大臣各舉部<lb/>
<pb n="KR2l0014_WYG_054-15b"/>
　　　屬等官素有文行者取自上裁每布政司特差<lb/>
　　　二員以為主考如往嵗諸臣之所建白者庻㡬<lb/>
　　　前弊稍革而真才亦可以漸得矣嵗貢一途雖<lb/>
　　　近有之但近來提學等官類從姑息試廩之初<lb/>
　　　不以勢聴則以賄行不以濟貧則以優老及其<lb/>
　　　來貢之際又聴其自乞願為教職往往名為陛<lb/>
　　　考而實則虚文上下相䝉迄無可否而嵗貢之<lb/>
　　　法益壞矣臣愚乞勅禮部將嵗貢願授教職者<lb/>
<pb n="KR2l0014_WYG_054-16a"/>
　　　先送翰林院國子監按月考試期年之間擇其<lb/>
　　　果通三塲者方許陛考授以職事庻㡬前弊稍<lb/>
　　　革而教官亦不至于甚濫矣凡此二者揆之人<lb/>
　　　情格例未免窒碍難行臣竊反覆思之積弊之<lb/>
　　　深如此必得出自宸㫁力加斡旋然後科貢可<lb/>
　　　重仕途可清而所以維持風教者不外是矣三<lb/>
　　　曰革冗員以從京府之制臣愚竊惟京國四方<lb/>
　　　之極天下所視以為凖則者也竊見順天應天<lb/>
<pb n="KR2l0014_WYG_054-16b"/>
　　　實為京府大興宛平江寧上元四縣皆為附郭<lb/>
　　　見今學校之設惟二府有之而四縣皆未嘗有<lb/>
　　　蓋雖統於所屬轄實以府學之生徒悉皆四縣<lb/>
　　　之俊秀與其儲養之濫不若選擇之精之為愈<lb/>
　　　也不然豈以京國首善之地而惜此一學校之<lb/>
　　　官哉今天下附郡縣分不拘多寡俱各有學其<lb/>
　　　視京府實為冗濫臣愚請從順天應天之制凡<lb/>
　　　附郭一縣例増廩膳十名隨其縣之多寡以為<lb/>
<pb n="KR2l0014_WYG_054-17a"/>
　　　增益上以府縣教授兼領其事生員雖益而官<lb/>
　　　不多庻㡬冗員稍革而風教之責亦稍重矣臣<lb/>
　　　亦熟知今之為官者類喜添設而難于裁減殊<lb/>
　　　不知増一官則増一官之費寛一分則民受一<lb/>
　　　分之賜天下冗員之可減者寧止是哉四曰塞<lb/>
　　　捷徑以澄國學之源臣愚竊惟國學聚天下之<lb/>
　　　英才而教育之皆所以備國家他日之任使也<lb/>
　　　選之科貢猶恐未精近年以來大開捷徑如納<lb/>
<pb n="KR2l0014_WYG_054-17b"/>
　　　馬納粟之徒皆為其有資國用之缺殊不知得<lb/>
　　　其利者未什一而受其害者已千百此豈盛世<lb/>
　　　所宜有哉往年為因此輩不諳文理凡撥各衙<lb/>
　　　門寫本者俱以僱人艱難為辭日前流害其極<lb/>
　　　如此如䝉省納乞勅内府等衙門事例許令年<lb/>
　　　月相應者送科寫本亦令掛選出身庻㡬怨嗟<lb/>
　　　少息而風教之地亦稍清矣臣固知國家養士<lb/>
　　　不厭其多但𦂳要所在恩倖之濫進昏曉之雜<lb/>
<pb n="KR2l0014_WYG_054-18a"/>
　　　處殊亦可憂然則捷徑之當塞者又寧止是<lb/>
　　　哉<hi>桃溪净稿</hi>
　　孔廟從祀疏　　　　　　　　　程敏政<lb/>
　　　臣聞古聖王之治天下必以祀典為重所以崇<lb/>
　　　徳報功而垂世教淑人心也故有功徳於一時<lb/>
　　　者一時祀之更代則已有功德於一方者一方<lb/>
　　　祀之踰境則已然猶欲勸一時範一方而不敢<lb/>
　　　輕議焉況<lb/>
<pb n="KR2l0014_WYG_054-18b"/>
　　先師孔子有功徳於天下萬世天下祀之萬世祀<lb/>
　　　之則其廟庭之間侑食之人豈可茍焉而已必<lb/>
　　　得文與行兼名與實副有功于聖門而無疵於<lb/>
　　　公議者庻足以稱崇徳報功之意若非其人豈<lb/>
　　　惟<lb/>
　　先師臨之神不願歆將使典模範者莫知所教為<lb/>
　　　弟子者莫知所學世教不明人心不淑通于天<lb/>
　　　下而施及後世其為闗係豈特一時一方之可<lb/>
<pb n="KR2l0014_WYG_054-19a"/>
　　　比哉邇者言官欲出<lb/>
　　文廟從祀諸賢之有罪者詔禮部集議臣愚亦在<lb/>
　　　預議之列疑其所言尚有未盡而議者相持憚<lb/>
　　　於改作臣考之於書揆之于心不敢妄為異同<lb/>
　　　謹畫一條陳上凟聖覽伏乞皇上丕顯文謨主<lb/>
　　　張斯道仍下集議采而行之一洗前代相沿之<lb/>
　　　陋習永為百世可遵之典使世教有興起之益<lb/>
　　　人心得趨向之公其於治道未為無補一唐貞<lb/>
<pb n="KR2l0014_WYG_054-19b"/>
　　　觀三十一年始以左邱明等二十二人從祀<lb/>
　　孔子廟庭蓋當時聖學不明議者無識謂釋奠先<lb/>
　　　師如詩有毛公禮有髙堂生書有伏生之類遂<lb/>
　　　為専門訓詁之學為得聖道之𫝊而併及馬融<lb/>
　　　等行之至今誠不可不考其行之得失與義之<lb/>
　　　可否而釐正於大明有道之世也臣考厯代正<lb/>
　　　史馬融初應鄧隲之召為祕書厯官南郡太守<lb/>
　　　以貪濁免官髠徒朔方自刺不殊又不拘儒者<lb/>
<pb n="KR2l0014_WYG_054-20a"/>
　　　之節前授生徒後列女樂為梁冀草奏殺忠臣<lb/>
　　　李固作西第頌以美冀為正直所羞即是觀之<lb/>
　　　則衆醜備於一身五經為之掃地後世乃以其<lb/>
　　　空言目為經師使侑坐于<lb/>
　　孔子之庭臣不知其何說也劉向初以獻賦進喜<lb/>
　　　誦神仙方術嘗上言黄金可成鑄作不騐下吏<lb/>
　　　當死其兄陽城侯救之獲免所著洪範五行𫝊<lb/>
　　　最為舛駁使箕子經世之微言流為隂陽術家<lb/>
<pb n="KR2l0014_WYG_054-20b"/>
　　　之小技賈逵以獻頌為郎不修小節專一附㑹<lb/>
　　　圖䜟以致貴顯蓋左道亂政之人也王弼與何<lb/>
　　　宴倡為清談所註易專祖老莊而范寗追究晉<lb/>
　　　室之亂以為王何之罪深于桀紂何休則止有<lb/>
　　　春秋解詁一書黜周王魯又註風角等書班之<lb/>
　　　於孝經論語蓋異端邪説之流也戴聖為九江<lb/>
　　　太守治行多不法懼何武劾之而自免後為博<lb/>
　　　士毁武于朝及子賓客為盜繫獄而武平心決<lb/>
<pb n="KR2l0014_WYG_054-21a"/>
　　　之得免則又造謝不慙先儒謂聖禮家之宗而<lb/>
　　　身為贓吏子為賊徒可為世鍳王肅在魏以女<lb/>
　　　適司馬昭是時昭簒魏之勢已成肅為世臣封<lb/>
　　　蘭陵侯官至中領軍乃坐觀成敗及母邱儉起<lb/>
　　　兵討賊又為司馬師畫䇿以濟其惡若好佞已<lb/>
　　　乃其過之小者杜預所著止有左氏經𫝊集解<lb/>
　　　其大節亦無可稱如守襄陽則數饋遺洛中貴<lb/>
　　　要紿人曰懼其為害耳非以求益也伐吳之際<lb/>
<pb n="KR2l0014_WYG_054-21b"/>
　　　因斫癭之譏盡殺江陵之人以吏則不亷以將<lb/>
　　　則不義凡此諸人其於名教得罪非小而議者<lb/>
　　　謂能守其遺經轉相授受以待後學不為無功<lb/>
　　　臣竊以為不然夫守其遺經若左邱明公羊髙<lb/>
　　　穀梁赤之于春秋伏生孔安國之於書毛萇之<lb/>
　　　于詩髙堂生之于儀禮后蒼之於禮記杜子春<lb/>
　　　之于周禮可以當之蓋秦火之後惟易以卜筮<lb/>
　　　僅存而餘經非此九人則㡬乎熄此其功之不<lb/>
<pb n="KR2l0014_WYG_054-22a"/>
　　　可冺者以之從祀可也若融等不過訓詁此九<lb/>
　　　人所傳者耳況其書行于唐唐姑以備經師之<lb/>
　　　數祀之今當理學大明之後易用程朱詩用朱<lb/>
　　　子書用蔡氏春秋用胡氏又何取于漢魏以來<lb/>
　　　駁而不正之人使安享天下之祀哉夫所以祀<lb/>
　　　之者非徒使學者誦其詩讀其書將識其人而<lb/>
　　　使之尚友也臣恐學者習其訓詁之文于身心<lb/>
　　　未必有補而考其奸謟淫邪貪墨怪妄之迹將<lb/>
<pb n="KR2l0014_WYG_054-22b"/>
　　　自甘於效尤之地曰先賢亦若此哉其禍儒害<lb/>
　　　道將有不可勝言者矣至于鄭衆盧植鄭元服<lb/>
　　　䖍范寗五人雖若無過然其所行亦未能以窺<lb/>
　　　聖門所著亦未能以發聖學若五人者得預從<lb/>
　　　祀則漢唐以來當預者尚多臣愚乞將戴聖劉<lb/>
　　　向賈逵馬融何休王肅王弼杜預八人裭爵罷<lb/>
　　　祀鄭衆盧植鄭元服䖍范寗五人各祀于其鄉<lb/>
　　　后蒼在漢初説禮數萬言號后氏曲臺記戴聖<lb/>
<pb n="KR2l0014_WYG_054-23a"/>
　　　等皆受其業蓋今禮記之書非后氏則不傳于<lb/>
　　　世矣乞加封爵與左邱明等一體從祀則偽儒<lb/>
　　　免欺世之名賢者受專門之祀而情文兩得矣<lb/>
　　　一<lb/>
　　孔子弟子見于家語自顔回而下七十六人家語<lb/>
　　　之書出於孔氏當得其實而司馬遷史記所載<lb/>
　　　多公伯寮秦冉顔何三人文翁成都廟壁所畫<lb/>
　　　又多蘧瑗林放申棖三人先儒謂後人以所見<lb/>
<pb n="KR2l0014_WYG_054-23b"/>
　　　増益殆未可據臣考宋邢昺論語注疏申棖<lb/>
　　孔子弟子在家語作申續史記作申黨其實一人<lb/>
　　　也今廟庭從祀封文登侯在東廡申黨封臨川<lb/>
　　　侯在西廡重複無稽一至于此且公伯寮愬子<lb/>
　　　路以阻<lb/>
　　孔子乃聖門之蟊螣而<lb/>
　　孔子稱瑗為夫子決非及門之士林放雖嘗問禮<lb/>
　　　然家語史記邢昺注疏朱子集註俱不載諸弟<lb/>
<pb n="KR2l0014_WYG_054-24a"/>
　　　子之列秦冉顔何疑亦為字畫相近之訛如申<lb/>
　　　棖申黨者但不可考耳臣愚以為申棖申黨位<lb/>
　　　號宜存其一公伯寮秦冉顔何蘧瑗林放五人<lb/>
　　　既不載於家語七十子之數宜罷其祀若瑗放<lb/>
　　　二人不可無祀則乞祀瑗於衛祀放于魯或附<lb/>
　　　祭于本處鄉賢祠仍其舊爵以見優崇賢者之<lb/>
　　　意亦庻乎其名實相符而不舛于禮也一洪武<lb/>
　　　二十九年行人司司副楊砥建議請黜揚雄追<lb/>
<pb n="KR2l0014_WYG_054-24b"/>
　　　崇仲舒太祖髙皇帝嘉納其言而行之主張斯<lb/>
　　　道以淑人心可謂大矣然荀況揚雄實相伯仲<lb/>
　　　而況以性為惡以禮為偽以子思孟子為亂天<lb/>
　　　下以子張子夏子㳺為賤儒故程子有荀卿過<lb/>
　　　多揚雄過少之説今言者欲併黜況之祀宜也<lb/>
　　　然臣竊以為漢儒莫若董仲舒唐儒莫若韓退之<lb/>
　　　而尚有可議者王通是也通之言行先儒之論<lb/>
　　　已多大約以為僣經而不得比于董韓云爾臣<lb/>
<pb n="KR2l0014_WYG_054-25a"/>
　　　請㫁之以程朱之説程子曰王通隠徳君子也<lb/>
　　　論其粹處殆非荀揚所及若續經之類皆非其<lb/>
　　　作然則程子豈私于通哉正因其言之粹而知<lb/>
　　　其非僣經之人耳朱子曰文中子論治體處髙<lb/>
　　　似仲舒而本領不及爽似仲舒而純不及又曰<lb/>
　　　韓子原道諸篇若非通所及者然不免文士之<lb/>
　　　習利達之求若覧古今之變措諸事業恐未若<lb/>
　　　通之精到懇惻而有條理也至于河汾師道之<lb/>
<pb n="KR2l0014_WYG_054-25b"/>
　　　立出於魏晉佛老之餘迨今人以為盛則固豪<lb/>
　　　傑之士也今董韓並列從祀而通不預疑為闕<lb/>
　　　典臣又按宋儒自周子以下九人同列從祀而<lb/>
　　　尚有可疑者胡瑗是也瑗之言行先儒之論甚<lb/>
　　　詳大約以為少著述而不得比于濓洛云爾臣<lb/>
　　　亦㫁之以程朱之説程子看詳學記曰宜建尊<lb/>
　　　賢堂以延天下道徳之士如胡瑗張載卲雍使<lb/>
　　　學者得以矜式朱子小學書亦備載瑗事以為<lb/>
<pb n="KR2l0014_WYG_054-26a"/>
　　　百世之法臣以為自秦漢以來師道之立未有<lb/>
　　　過瑗者矧程子於瑗之生也欲致之與張卲並<lb/>
　　　居于聖賢之堂其沒也乃不得與張卲並侑於<lb/>
　　宣聖之廟其為闕典甚矣況宋端平二年議増十<lb/>
　　　賢從祀以瑗與焉若謂瑗無著述之功則元之<lb/>
　　　許衡亦無著述但以身教之懿與瑗相望誠有<lb/>
　　　不可偏廢者考之禮有道有徳施教于學者死<lb/>
　　　則為樂祖祭于瞽宗鄉先生歿則祭于社若通<lb/>
<pb n="KR2l0014_WYG_054-26b"/>
　　　瑗兩人師道百世如新得加封爵使與衡同列<lb/>
　　　祀于學宫最得禮意一自唐宋以來以顔子<lb/>
　　　曽子子思孟子配享坐堂上而顔子之父無繇<lb/>
　　　曽子之父㸃子思之父鯉皆坐廡下考之禮子<lb/>
　　　雖齊聖不先父食而三代之學皆所以明人倫<lb/>
　　　也夫<lb/>
　　孔子之所為教與諸弟子之所以為學者不過明<lb/>
　　　此而已今乃使子坐於上父坐於下豈禮也哉<lb/>
<pb n="KR2l0014_WYG_054-27a"/>
　　　若以為此乃論𫝊道之功則自古及今未有外<lb/>
　　　人倫而言道者縱出於後世之尊崇非諸賢之<lb/>
　　　本意臣恐諸賢於㝠㝠之中必有不安於心而<lb/>
　　　不敢享非禮之祀者臣考之元至順三年嘗封<lb/>
　　　顔無繇杞國公謚文裕孟子之父孟孫氏亦嘗<lb/>
　　　封邾國公臣愚乞下有司於各處廟學如鄉賢<lb/>
　　　祠之制别立一祠中祀啟聖王以杞國公顔無<lb/>
　　　繇萊蕪侯曽㸃泗水侯孔鯉邾國公孟孫氏配<lb/>
<pb n="KR2l0014_WYG_054-27b"/>
　　　享庶不失以禮尊奉聖賢之意臣又竊觀聖學<lb/>
　　　失𫝊千五百年至程朱出而後孟氏之統始續<lb/>
　　　則程朱之先亦不可缺况程子之父大中大夫<lb/>
　　　封永年伯程珦首識濂溪周子於屬掾之中薦<lb/>
　　　以自代而又使二子從游朱子之父韋齋先生<lb/>
　　　追謚獻靖公朱松臨沒之時以朱子託其友籍<lb/>
　　　溪胡氏而得程氏之學珦以不附王安石新法<lb/>
　　　退居於洛松以不附秦檜和議奉祠於閩其厯<lb/>
<pb n="KR2l0014_WYG_054-28a"/>
　　　官行已俱有稱述臣愚乞將永年伯程珦獻靖<lb/>
　　　公朱松從祀啟聖王使學者知道學之𫝊有開<lb/>
　　　必先明倫之義不為虚文矣<hi>篁墩集</hi>
　　　龜山先生從祀議　　　　　　程敏政<lb/>
　　　謹案諸儒從祀于<lb/>
　　孔門者非有功于斯道不可然道非後學所易知<lb/>
　　　也必取證于大儒之説斯可以合人心之公竊<lb/>
　　　考程氏遺書及朱子伊洛淵源録所載龜山楊<lb/>
<pb n="KR2l0014_WYG_054-28b"/>
　　　氏行狀墓誌碑文俱稱其造養深逺踐履純固<lb/>
　　　温然無疾言遽色與明道程子相似方其學成<lb/>
　　　而歸程子目送之曰吾道南矣然則是道也豈<lb/>
　　　易言哉自兩程子嗣孔孟不𫝊之統及門之士<lb/>
　　　得以道見許者龜山一人而已蓋龜山一傳為<lb/>
　　　豫章羅氏再𫝊為延平李氏以授朱子號為正<lb/>
　　　宗文定胡氏親承指授而春秋之傳作南軒張<lb/>
　　　氏上泝淵源而太極之義闡心學所𫝊悉本伊<lb/>
<pb n="KR2l0014_WYG_054-29a"/>
　　　洛使天下之人曉然知虚寂之非道訓詁之非<lb/>
　　　學詞華之非藝龜山𫝊道之功不可誣矣崇宣<lb/>
　　　之世京黼柄國躋王安石於配享位次孟子而<lb/>
　　　頒其新經以取士士尊王安石為聖人不復知<lb/>
　　　有<lb/>
　　孔子誦新經為聖言不復知有古訓僭聖叛經凡<lb/>
　　　數十年龜山入朝首請黜其配享不令厠<lb/>
　　宣聖之廟廷廢其新經不令蠧學者之心術又請<lb/>
<pb n="KR2l0014_WYG_054-29b"/>
　　　罷綱運以收人心斥和議以張國勢竄權臣以<lb/>
　　　正邦憲培主徳以崇治本竑議讜言雖不盡用<lb/>
　　　然使天下之人知邪説之當息詖行之當距淫<lb/>
　　　詞之當放則龜山衛道之功亦不可掩或有疑<lb/>
　　　其出處之際而少其著述之功則亦有可言者<lb/>
　　　朱子謂龜山之出惟胡文定公之言最公曰當<lb/>
　　　時若聴用決須救得一半而文定亦曰蔡氏焉<lb/>
　　　能凂之然則以出處見疑者未考之故也龜山<lb/>
<pb n="KR2l0014_WYG_054-30a"/>
　　　值洛學黨禁之餘指示學者以大本所在體驗<lb/>
　　　之功轉相授受而朱子得聞其指訣則見于何<lb/>
　　　鎬之書朱子于理一分殊之論稱其年髙徳盛<lb/>
　　　而所見益精則見于西銘之跋要之無龜山則<lb/>
　　　無朱子而龜山之道非知徳者殆未可輕議然<lb/>
　　　則以著述見少者亦未考之過也又按元史至<lb/>
　　　正二十一年因杭州路照磨胡瑜建言已將龜<lb/>
　　　山與延平李氏文定胡氏九峯蔡氏西山真氏<lb/>
<pb n="KR2l0014_WYG_054-30b"/>
　　　俱加封爵列從祀以世變不及遍行天下此殆<lb/>
　　　近于禮所謂有其舉之莫敢廢者然則親講于<lb/>
　　　龜山若文定私淑于龜山若朱張咸在侑食而<lb/>
　　　近私淑于朱子若蔡真逺私淑于朱子若許吳<lb/>
　　　亦在侑食獨其師有𫝊道衛道之功可以繼往<lb/>
　　　開來抑邪興正者反不與焉揆之人心誠為闕<lb/>
　　　典考大儒之定論㕘前代之過失實伸弟子從<lb/>
　　　師之義慰後學向道之心以龜山躋于從祀直<lb/>
<pb n="KR2l0014_WYG_054-31a"/>
　　　合公言謹議<hi>同上</hi>
　　　聖駕臨幸太學謝表　　　　　林文俊<lb/>
　　　伏以典禮更新百代仰大君之有作辟雍臨幸<lb/>
　　　四方占泰運之方隆載舉曠儀聿光舊典懽均<lb/>
　　　朝野慶洽天人兹蓋伏遇皇帝陛下聖由天縱<lb/>
　　　徳與日新彝倫叙而五典以惇禮樂興而百度<lb/>
　　　咸正況兹首善尤在留神黙契聖心大袪俗見<lb/>
　　　謂<lb/>
<pb n="KR2l0014_WYG_054-31b"/>
　　孔子稱王本非禮宜正<lb/>
　　先師之名陋元人塑像為不經特遵皇祖之制别<lb/>
　　　祠<lb/>
　　啟聖聿明父子之倫配食先賢盡去公侯之號禮<lb/>
　　　無僭凟道益尊崇顧兹典之鼎新煩至尊以賁<lb/>
　　　重當薄海同文之日適踐祚一紀之初乃涓令<lb/>
　　　辰爰修盛事六龍捧御逺戾止于膠庠萬乗執<lb/>
　　　圭親奠釋于<lb/>
<pb n="KR2l0014_WYG_054-32a"/>
　　先聖崇儒重道稽古諏經喜溢章縫光流簡冊執<lb/>
　　　豆籩以奔走乃有三氏之子孫圜橋門而聴觀<lb/>
　　　奚止六館之英俊瞻威顔于咫尺奉法語之丁<lb/>
　　　寧建皇極以敷言斯其至矣觀人文以成化是<lb/>
　　　之謂乎臣等職忝師儒躬逢盛美幸覩大人之<lb/>
　　　虎變願先多士以駿奔賜坐而講易書覺叨榮<lb/>
　　　之已過教人必先忠孝誓圖報於將來伏願配<lb/>
　　　乎天配乎地皇朝綿一統之圖作之君作之師<lb/>
<pb n="KR2l0014_WYG_054-32b"/>
　　　天子介萬年之壽<lb/>
　　　途中申明學規事　　　　　　湛若水<lb/>
　　　臣惟太學賢闗之地祭酒風教之首茍非徳行<lb/>
　　　道藝卓為儒宗則無以造就人才以輔聖治顧<lb/>
　　　臣何人何以堪此拜命以來夙夜兢惕懼不克<lb/>
　　　稱以負大戾茫乎若渉淵水罔知津涯悵乎若<lb/>
　　　適逺道罔知要路且行且思求得其道及取監<lb/>
　　　誌反覆讀之乃見聖祖神宗睿諭良規浩浩乎<lb/>
<pb n="KR2l0014_WYG_054-33a"/>
　　　其渾然示人約矣秩秩乎其燦然示人博矣如<lb/>
　　　天之無不覆如地之無不載引而伸之觸類而<lb/>
　　　長之以言乎教學之事備矣諸所見行有不容<lb/>
　　　贅至于聖諭淵深不無未發之蘊良規寖久容<lb/>
　　　有玩弛之虞臣伏覩求言之詔敢陳一得之愚<lb/>
　　　謹條六事上聞一曰推聖學以明道術臣伏覩<lb/>
　　　洪武十五年二月聖祖勅諭國學師徒有曰古<lb/>
　　　今賢能首以學為本次特操持輔弼其所學斯<lb/>
<pb n="KR2l0014_WYG_054-33b"/>
　　　二事既行則善名于兩間矣臣仰見聖祖之學<lb/>
　　　與堯舜之精一<lb/>
　　孔子之博約𫝊説告髙宗學古知行之説異世同<lb/>
　　　符蓋學也者知也操持也者行也知以覺之行<lb/>
　　　以恒之聖學無餘藴矣又本年六月新建國學<lb/>
　　　成勅太學生有曰致師于是來生徒以受業期<lb/>
　　　在育君子必履<lb/>
　　仲尼之道以助後嗣共安天下蒼生今師徒皆至<lb/>
<pb n="KR2l0014_WYG_054-34a"/>
　　　若不勅以學道之志明以亂常之憲則恐養非<lb/>
　　　君子用非賢人臣又仰見大哉皇言實開一代<lb/>
　　　道學之源而太宗文皇帝幸學勅諭亦稱太祖<lb/>
　　　御筵講書守帝王之心法繼聖賢之道學臣竊<lb/>
　　　惟聖祖之所謂道學者其志在於謙柔恭謹其<lb/>
　　　道在於明倫理物其實在於孝弟忠信其用在<lb/>
　　　於開物成務其藴在於聖經賢𫝊其踐履在於<lb/>
　　　誠敬篤實由鄉人而可至於聖人之道平昜明<lb/>
<pb n="KR2l0014_WYG_054-34b"/>
　　　白非有索隐行怪高逺難稽離於日用之常以<lb/>
　　　為道也近時士異其習道徳不一而風俗不同<lb/>
　　　辭華之士類訾守禮之人雖有後軰萌蘖之時<lb/>
　　　生不能勝夫風雨之摧折殊不知祖宗之重道<lb/>
　　　學如此盖逺宗先王非道不學非道不用之盛<lb/>
　　　心也臣今論學或恐無徴不信請得以同司業<lb/>
　　　率監丞博士六堂教官令諸生欽服聖訓以道<lb/>
　　　學為標的以知行為工夫以文藝為華彩以事<lb/>
<pb n="KR2l0014_WYG_054-35a"/>
　　　業為結果如木樹之有根本而華實乃成則所<lb/>
　　　養所用皆君子賢才昌而天下安矣一曰示大<lb/>
　　　公以孚生徒臣伏覩正統五年六月二十四日<lb/>
　　　英宗皇帝勅諭北京國子監祭酒有曰南北諸<lb/>
　　　生貧富不齊入監或一月或數月或一年二年<lb/>
　　　即得撥諸司辦事亦有遂出身者利之能移人<lb/>
　　　也有坐監十餘年貧不得出身使之艱難嗟怨<lb/>
　　　其寧忍乎又與諸司交通凡辦事者一人有缺<lb/>
<pb n="KR2l0014_WYG_054-35b"/>
　　　干求撥補簡帖動致一二十紙有勢力者終得<lb/>
　　　之借曰為勢所逼何不執以奏師之所行如此<lb/>
　　　何以表勵學者又曰撥厯事者必依資次不許<lb/>
　　　攙越辦事者亦須公當不許狥私但有私相囑<lb/>
　　　託輒便聽從不奏聞者必罪不恕臣謹因聖諭<lb/>
　　　而推之撥厯一事為務甚小似無闗於師道而<lb/>
　　　師道之行不行於此焉係夫師道之不行由於<lb/>
　　　生徒心志之不孚奔競之不息夫心志不孚則<lb/>
<pb n="KR2l0014_WYG_054-36a"/>
　　　言語不信言語不信則教訓不行奔競不息則<lb/>
　　　禮讓不興禮譲不興則教化不浹二者師道之<lb/>
　　　疚也其故由於祭酒撥厯自專而未嘗示以大<lb/>
　　　公之法也故人得以私干之士得以私疑之此<lb/>
　　　心志不孚奔競之所由𧺫也臣請於撥厯之時<lb/>
　　　祭酒同司業召監丞博士六堂教官㑹集公所<lb/>
　　　公同序撥先於諸生到監之日不徒序於壁而<lb/>
　　　祭酒司業以至六堂教官又人各書簿以憑至<lb/>
<pb n="KR2l0014_WYG_054-36b"/>
　　　曰序撥如有請託干求者各官即宻書於各簿<lb/>
　　　本名之下監丞又明書於紀過之簿以為罰甚<lb/>
　　　則欽依勅諭執奏是所謂示以大公之法也如<lb/>
　　　此則心志孚奔競息而教化行矣一曰立隣朋<lb/>
　　　以勵徳業臣竊惟生員坐堂講習有相親薫陶<lb/>
　　　之義已有定規退或放逸常情有所不免臣更<lb/>
　　　欲於各生居同號舍者簽立比隣十人為朋置<lb/>
　　　為簿籍必使退堂之後出入相友徳業相師作<lb/>
<pb n="KR2l0014_WYG_054-37a"/>
　　　事相法容止相觀進退相度疾病相恤有無相<lb/>
　　　濟過失相規一人過惡發露九人連坐罰跪一<lb/>
　　　人為善卓異九人連賞如此則進有公堂退有<lb/>
　　　私居無非漸摩夾持之益若久行之士習當有<lb/>
　　　變化一曰視生徒以恤病苦臣伏覩洪武十八<lb/>
　　　年我聖祖頒降勅諭内一欵餓死生員其罪當<lb/>
　　　坐親教之師金文徴誣言祭酒餓死監生祭酒<lb/>
　　　本提大綱生員有疾親教之師必當存問飲食<lb/>
<pb n="KR2l0014_WYG_054-37b"/>
　　　必書於簿疾重者以文上告藥餌尤經有司失<lb/>
　　　於存問飲食藥餌不節或有傷生者罪坐親教<lb/>
　　　臣仰見聖祖愛養諸生之盛典而尤欲寛貸崇<lb/>
　　　重祭酒之盛心也竊惟民胞物與痛癢相闗况<lb/>
　　　祭酒於諸生恩義兼重豈敢托于不知故公堂<lb/>
　　　坐受請問跪拜義分之嚴也退而開諭委曲疾<lb/>
　　　病存問恩禮之盡也二者並行而不悖然後師<lb/>
　　　徒交孚而教訓可行臣欲欽依聖諭生員有疾<lb/>
<pb n="KR2l0014_WYG_054-38a"/>
　　　令親教先徃問之甚則司業祭酒當臨視之軫<lb/>
　　　其飲食節其醫藥不幸而死則臨歛之如例給<lb/>
　　　具若親教不往而祭酒聞知亦當率先自徃以<lb/>
　　　愧其心不嫌於違道干譽一曰慎升第以立勸<lb/>
　　　懲臣伏覩洪武十六年學䂓内一欵定生員三<lb/>
　　　等高下定六堂師範高下又曰凡生員通四書<lb/>
　　　未通經者居正義崇志廣業堂一年之上文理<lb/>
　　　條暢者許陞修道誠心堂坐堂一年半之上經<lb/>
<pb n="KR2l0014_WYG_054-38b"/>
　　　史兼通文理俱優者陞率性堂又以坐堂實日<lb/>
　　　多寡而陞外此又有積分之法至為精宻臣竊<lb/>
　　　惟為師長者所以激勵人心鼔舞士風不可無<lb/>
　　　進退抑揚以寓勸懲此聖祖所以立三等之法<lb/>
　　　也近來雖有季考専以文藝而勤惰賢愚混而<lb/>
　　　不分臣欲於已撥六堂者雖不能一旦更張而<lb/>
　　　於諸生或季考其文藝以騐其心之精粗或於<lb/>
　　　其坐堂踈數以察其學之勤惰或亷其行義觀<lb/>
<pb n="KR2l0014_WYG_054-39a"/>
　　　其動止聽其講論以定其人之賢否而遞陞之<lb/>
　　　其上等者堂長友長侍直有缺亦同司業博士<lb/>
　　　六堂教官公推選之而其撥厯遲速一依序壁<lb/>
　　　先後次第如此則聖祖之良規不廢而人心亦<lb/>
　　　可勸懲士風庶乎可鼓動矣一曰署長材以備<lb/>
　　　器使臣竊謂<lb/>
　　孔門之教同志於仁四科之賢因性成就故宋儒<lb/>
　　　胡瑗教授亦分經義治事齋隨其材而造之也<lb/>
<pb n="KR2l0014_WYG_054-39b"/>
　　　其教之必以徳行道藝為本不必悖時反古舉<lb/>
　　　業徳行合為一事凡其讀書作文就宜收歛隨<lb/>
　　　處體認不至䘮志以此立心涵養徳性藴之為<lb/>
　　　徳行發之為事業出之於言詞皆是一貫此所<lb/>
　　　謂二業合一之説也及其成也人各有長如四<lb/>
　　　科之品其法每三嵗各學之長副㑹府州縣之<lb/>
　　　正官即其所長而考核之為二等之法曰徳行<lb/>
　　　材能某長某事如徳行則指為孝弟忠信之實<lb/>
<pb n="KR2l0014_WYG_054-40a"/>
　　　材能則别其水利兵農之長署於各名之下如<lb/>
　　　今内外官府考語之制以上於提學提學官又<lb/>
　　　集一等之長而考核之各署其徳行材能如各<lb/>
　　　學之制及有中舉嵗貢即以所署名下行能連<lb/>
　　　逹於禮部禮部以下兩監其舉人監生之在兩<lb/>
　　　監一年者祭酒司業據提學之所署又㑹監丞<lb/>
　　　六堂之官而考核之各署其徳行材能與監學<lb/>
　　　應者隨其材徳而噐用之不以枉其實雖終身<lb/>
<pb n="KR2l0014_WYG_054-40b"/>
　　　遷秩而所署隨之如脚色之制署不尚實賄而<lb/>
　　　容私後有敗露者坐其署主若所署有功徳顯<lb/>
　　　卓者亦連賞之如是則所用必所養所養必所<lb/>
　　　用用得其賢賢得其用此不違今日科舉之制<lb/>
　　　而兼徳行道藝之教不違今日考察之法而寓<lb/>
　　　鄉舉里選之意異時稍漸復古亦擴充此意而<lb/>
　　　盡之如此則賢才自興善政自舉風俗自淳其<lb/>
　　　視時之徒以舉業進身既入仕途無所用之判<lb/>
<pb n="KR2l0014_WYG_054-41a"/>
　　　為二段殊昧祖宗立法之意者其為得失大有<lb/>
　　　徑庭矣<hi>本集</hi>
　　　選師儒以敦教化疏　　　　　謝存儒<lb/>
　　　臣聞國家之休戚由風俗之盛衰闗學校之崇<lb/>
　　　替故古之明君知其弊之所由振其機括以轉<lb/>
　　　移之則俗尚正而治功可舉矣臣竊見數年之<lb/>
　　　間上下臣僚亷恥道䘮名節不立以全身保位<lb/>
　　　為賢以竭忠盡節為愚以峻刻集事為才以擎<lb/>
<pb n="KR2l0014_WYG_054-41b"/>
　　　拳曲跽為恭假公平而飾詐縁義類而徇私祕<lb/>
　　　貪奸以示亷籍威權而毒衆財賄交通於豪門<lb/>
　　　虚偽矯罔於君上㨗給者與之為能端莊者嫉<lb/>
　　　之為僻禮義銷亡風俗頽敝長此不革國何以<lb/>
　　　昌凡此皆今日學校之政不修道義之實不著<lb/>
　　　也夫太學者乃天下首善之地而風教之所由<lb/>
　　　興近世師儒儀範不立開導無方惟知勾校簿<lb/>
　　　書不復専精徳藝考課業仍其抄録計積分准<lb/>
<pb n="KR2l0014_WYG_054-42a"/>
　　　其班資監生則茍度嵗時㳺玩博奕其幸而以<lb/>
　　　學業自勤者則又揣摩剽竊以應時用僻裂輕<lb/>
　　　艶理義支離不過假此以階顯榮其於立身行<lb/>
　　　政曽未推行夫古之為學也將以正其性行明<lb/>
　　　其經術而成其材能以待舉任於上也故當其<lb/>
　　　時為士者以亷恥節義自著禮遜公正自植或<lb/>
　　　臨危濵死甘蹈其節而不知悔者葢其學術素<lb/>
　　　明而不疑亂於利害之私也今幸聖明燭知其<lb/>
<pb n="KR2l0014_WYG_054-42b"/>
　　　習俗之弊特命憲臣嚴加考選以新厥服此正<lb/>
　　　善惡邪正之幾安危治亂之由也臣愚以為宜<lb/>
　　　因品擇之餘敷求碩儒闡明正學開以仁義禮<lb/>
　　　樂之實勵以忠節亷恥之道以成周教人之法<lb/>
　　　為課習登進之規必經明行修材能可任然後<lb/>
　　　辨論其等差而命之秩或参以宋儒胡瑗教學<lb/>
　　　蘓州則程立經義時務二齋使各以其性之相<lb/>
　　　近俾人之勉修學業朝夕講明月朔則稽其勤<lb/>
<pb n="KR2l0014_WYG_054-43a"/>
　　　惰召而教之嵗終則大㑹僚屬考其學行之修<lb/>
　　　明者奬勸激勵之否則切責之三嵗則論其賢<lb/>
　　　者能者於朝以備任使學荒以虧者則罷歸而<lb/>
　　　斥之從役又以其法頒之天下使督學憲臣一<lb/>
　　　以是為䂓則勿得即其浮詞而信其實行有經<lb/>
　　　術疏通而蔑棄禮義者則罷斥之不齒其行檢<lb/>
　　　端莊而學術踈淺者少待再校而論致太學以<lb/>
　　　别議其任其分教天下須擇學術通明性行端<lb/>
<pb n="KR2l0014_WYG_054-43b"/>
　　　潔者以典領之不使老鈍無恥者叅雜其間以<lb/>
　　　壞士習如此則風俗自正而人勉於士君子之<lb/>
　　　行平居則有羔羊正直之節立朝則有正色犯<lb/>
　　　顔之風臨難則有仗節死義之士禮義修行而<lb/>
　　　民俗丕變太平之風此其基也<hi>經世編</hi>
　　　乞定真儒從祀疏　　　　　　魏時亮<lb/>
　　　欽惟國家道化旁洽迄今逾二百年士之生於<lb/>
　　　其間遵道遵路淪肌浹髓固無非間出之英若<lb/>
<pb n="KR2l0014_WYG_054-44a"/>
　　　求其足以克光昭代無忝人文在<lb/>
　　孔門則師心顔孟之𫝊在宋代可屈指周程之列<lb/>
　　　實亦不數人耳是數人者天實生之所以助我<lb/>
　　　國家之元化我明得之足以追躡前代之真儒<lb/>
　　　又今没世既乆聲實既孚遭逢明聖茍不一為<lb/>
　　　甄進表揚卒使聖門乏昭代之賢而國家虚崇<lb/>
　　　尚之典凡侑坐俎豆者徒以前代稱盛焉則聖<lb/>
　　　朝道化隠而不彰萬世人心將有不滿於今日<lb/>
<pb n="KR2l0014_WYG_054-44b"/>
　　　者矣葢我皇上當重熈累洽之後值聖作物覩<lb/>
　　　之初先朝所未舉者既有待於此時而新政所<lb/>
　　　崇尚者又有闗於風教恭覩英廟新政命舉宋<lb/>
　　　儒胡瑗蔡沈真徳秀從祀<lb/>
　　孔庭孝宗皇帝初年亦特命考正廟庭從祀逮我<lb/>
　　　先皇帝廼復進歐陽修等數人無非以重道崇<lb/>
　　　儒帝王首務然皆不及我朝者因先後儒臣沒<lb/>
　　　俱未逺而先皇帝復有少俟將來之㫖正留待<lb/>
<pb n="KR2l0014_WYG_054-45a"/>
　　　陛下以光今日之新政耳臣愚伏考理學名臣<lb/>
　　　名姓甚多均可師法若求其學有真得如臣所<lb/>
　　　謂師心顔孟屈指周程者惟三人為最著耳臣<lb/>
　　　伏見河東薛瑄餘姚王守仁近該言官題請從<lb/>
　　　祀該禮部覆議薛瑄則曰勵志聖賢之學修為<lb/>
　　　多實踐之功潛心濓洛之𫝊造詣得精微之藴<lb/>
　　　意雖不専於註述而片言隻簡動示楷模心雖<lb/>
　　　不繫於事功而偉節恢猷皆可師法實禀乾坤<lb/>
<pb n="KR2l0014_WYG_054-45b"/>
　　　之間氣足稱昭代之真儒至于王守仁則曰質<lb/>
　　　本超凡理由妙悟學以致良知為本獨觀性命<lb/>
　　　之原教以勤講習為功善發聖賢之㫖當時親<lb/>
　　　炙者咸樂依歸迄今私淑者莫不尊信是亦百<lb/>
　　　年之豪傑一代之儒宗也審如是則二臣顯昭<lb/>
　　　代之人文真聖門之羽翼可以並列宋儒侑食<lb/>
　　孔廟葢無疑矣獨有生於薛瑄之後而崛起守仁<lb/>
　　　之先者臣又得一人焉臣愚謹案嶺海陳獻章<lb/>
<pb n="KR2l0014_WYG_054-46a"/>
　　　志聖學於壮年㑹心體於自得舞雩黙契見勿<lb/>
　　　忘勿助之真萬古日星沛仁義江河之用學已<lb/>
　　　造於至樂誠已足以動人故充養完粹來彭韶<lb/>
　　　之薦章忠孝具陳動憲皇之親覽羅倫定交賀<lb/>
　　　欽師事在姜麟則稱為活孟子在章懋則稱為<lb/>
　　　第一流廼若去支離而全不測之虚靈即日用<lb/>
　　　而見鳶魚之飛躍尤能逈邁與弼追躡濓溪是<lb/>
　　　以風動廣南師範天下有臣如此與薛瑄王守<lb/>
<pb n="KR2l0014_WYG_054-46b"/>
　　　仁後先相望焉信名世之大賢理學之深造聖<lb/>
　　　明涵濡之功至此可為甚盛而上天生材之美<lb/>
　　　至此可為獨優矣廼今薛瑄王守仁伏䝉聖㫖<lb/>
　　　欽依下詹事府等衙門㑹議逮今數月囘奏未<lb/>
　　　聞豈皇上崇儒之盛美可虚而二儒心得之真<lb/>
　　　傳可冺耶夫薛瑄已經昔時公議一考可知若<lb/>
　　　王守仁者破除俗學獨契本真悟<lb/>
　　孔氏之微言發後賢之未發良知與性善同功求<lb/>
<pb n="KR2l0014_WYG_054-47a"/>
　　　仁與萬物為體雖其少年之豪邁有聞要亦横<lb/>
　　　渠之臯比勇撤而顧可終掩之哉至於學守仁<lb/>
　　　者之謬則固非守仁之過矣顧道旁之舍成之<lb/>
　　　則難衆言之淆宜折諸聖伏乞催集公議取自<lb/>
　　　聖裁但宜專責詹事府總集多官之論彚為一<lb/>
　　　帙進覽然後議事有綱復奏有日至於陳獻章<lb/>
　　　則素行毫無可訾而所學純乎自得仍乞勅令<lb/>
　　　一併將獻章學行撰擬以聞昔學士何文淵編<lb/>
<pb n="KR2l0014_WYG_054-47b"/>
　　　修某某等撰議大儒之學至今與大儒名論並<lb/>
　　　傳彼宋末陳光之禁萬世罪之於晦菴元定何<lb/>
　　　與焉故由今之世雖間有口談儒學而行不掩<lb/>
　　　言者然不可舉一廢百而盡疵天下之正學也<lb/>
　　　又不可由今議昔而並棄已徃之真儒也昔人<lb/>
　　　謂讀書未到康成末敢高議漢儒若知道學聖<lb/>
　　　儒者茍非身與頡頏實難評議鄒智有言乾坤<lb/>
　　　誰執<lb/>
<pb n="KR2l0014_WYG_054-48a"/>
　　仲尼權便敢刪從己酉年葢謂獻章之詩無敢輕<lb/>
　　　意刪定而况三儒之學又誰敢輕意軒輊其間<lb/>
　　　乎倘䝉皇上軫念古今真儒難得此三儒者實<lb/>
　　　萬世光我國家人文之㑹務速集朝議㫁自聖<lb/>
　　　心早正從祀之䂓大慰明時之望則上可彰道<lb/>
　　　化之隆下可開來學之盛前可紹徃古之追崇<lb/>
　　　近可成聖朝之盛典而天下萬世人心鮮有不<lb/>
　　　心悦而誠服者矣<hi>明奏疏類抄</hi>
<pb n="KR2l0014_WYG_054-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定國子監志卷五十五<lb/>
</p>
<p>
</p>
  </div>
</body>
</text>
</TEI>
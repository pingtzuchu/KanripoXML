<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0014_WYG_055-1a"/>
欽定四庫全書<lb/>
欽定國子監志卷五十六<lb/>
　　藝文<lb/>
　　應<lb/>
　制一<lb/>
聖駕詣學盛典慶成頌<hi>謹序</hi>　　　　　王頊齡<lb/>
　　　稽古庠序學校之設皆所以教人倫育人才而<lb/>
　　　學尤重蓋京師首善之地太學賢士之關四方<lb/>
<pb n="KR2l0014_WYG_055-1b"/>
　　　觀瞻攸繫是以三代共之以迄於今鼓篋肄業<lb/>
　　　禮樂詩書之彦彬彬極盛焉記曰天子視學大<lb/>
　　　昕鼓徵衆既至乃釋奠於先師漢唐以來每遇<lb/>
　　　視學既釋奠令講官敷論經義其制更備然則<lb/>
　　　釋奠以重道講經以勸學誠風化之本太平之<lb/>
　　　原也我<lb/>
皇上御極之初萬國咸寧德洋恩溥察吏安民蠲賑肆<lb/>
　　　赦之令屢行於天下崇報<lb/>
<pb n="KR2l0014_WYG_055-2a"/>
　　闕里廣勵學校開科廣額之恩有加而無已猶復<lb/>
宵旰懋勤兢兢業業遵成憲舉鴻儀天人協應上下懽<lb/>
　　　忻唐虞時雍之治化成周太和之氣象未有盛<lb/>
　　　於此時者矣雍正二年春二月<lb/>
躬耕耤田既示敬重民依之至意旋奉<lb/>
德音以三月吉朔<lb/>
親詣太學行釋奠禮於是聖賢後裔國子師生在朝王<lb/>
　　　公卿尹文學侍從之列期門羽林之選莫不恪<lb/>
<pb n="KR2l0014_WYG_055-2b"/>
　　　共臣職以候<lb/>
聖天子法駕之至既而陳籩獻爵樂舞升歌維馨之德<lb/>
　　　孚格於<lb/>
　　素王乃<lb/>
御彛倫堂設經案特舉大學聖經與虞書之十六字<lb/>
命祭酒司業諸生坐講焉蓋修已治人之道執中精一<lb/>
　　　之蘊皆我<lb/>
皇上躬行心得全體大用統具於斯因而推求義奥綜<lb/>
<pb n="KR2l0014_WYG_055-3a"/>
　　　析毫芒使聽者曉然知天德王道即在民生日<lb/>
　　　用彛倫之中益信<lb/>
聖人教天下之仁心如是其深切著明也及乎禮成<lb/>
賜宴賞賚便蕃觀禮之儔咸叨<lb/>
隆恩異數士心大悦復<lb/>
頒諭㫖宣示成均敦實行勵實學洋洋<lb/>
聖謨與七曜齊光與六經同揆周禮三德三行之教王<lb/>
　　　制六禮七教八政之修提綱挈要一以貫之宜<lb/>
<pb n="KR2l0014_WYG_055-3b"/>
　　　乎大小臣工章縫髦士悚聽服膺踴躍相慶曰我<lb/>
皇上一舉一動美善備焉典則昭焉辭臨幸之名致展<lb/>
　　　謁之敬謙德光也溯孔曾之學統接堯舜之心<lb/>
　　　𫝊經術昌也訓士習之端方期英才之實效人<lb/>
　　　文蔚也廣聖裔之恩榮厚諸生之勸賞惠澤周<lb/>
　　　也光天之下至於海隅蒼生孰不愛戴誠悦祝我<lb/>
皇上文德誕敷受億萬年景福無疆也哉<hi>臣</hi>忝厠綸扉<lb/>
　　　恭逢<lb/>
<pb n="KR2l0014_WYG_055-4a"/>
　　盛典幸被璧廱鐘鼓之淳風謹獻頌一篇極知文<lb/>
　　　辭蕪陋不足仰塵<lb/>
睿覽曷任悚惶其辭曰<lb/>
帝膺大寶怙冐萬方奉若天道率由舊章懋勤仁政禮<lb/>
　　　樂農桑養民於井造士於庠泱泱璧水奕奕宮<lb/>
　　　牆車服禮器入室升堂<lb/>
帝尊師表源逺流長崇報功德膠序為光月令季春合<lb/>
　　　樂釋奠怳見於羮藴藻可薦爰<lb/>
<pb n="KR2l0014_WYG_055-4b"/>
詔禮臣式循成憲齊祓寅清吉蠲朔旦閶闔晨開卿雲<lb/>
　　　燦爛鸞輅時行龍旗高建葱珮千官青衿六館<lb/>
　　　鵠立鳬趨觀禮榮忭崇牙簴業玉振金聲爵陳<lb/>
　　　芳醴樂奏咸平禮容莊敬<lb/>
睿念精誠爰<lb/>
御黄幄百爾屏營講堂春盎几案香凝瑶籖甲乙芸帙<lb/>
　　　丹青右文<lb/>
聖教如日昭明講官就席展卷談經道啟唐虞學宗洙<lb/>
<pb n="KR2l0014_WYG_055-5a"/>
　　　泗至善同歸執中而治精一明新體用全備範<lb/>
　　　圍古今經緯天地詣極高深理原簡易瞻仰我<lb/>
皇聰明睿智特為顓䝉闡幽宣秘共喻微言羣曉大義<lb/>
　　　橋門環聽鏞鼓既諧<lb/>
宸𠂻怡悦扈蹕徐回<lb/>
鴻恩大沛嘉宴榮開濟濟鵷鷺懽聲動雷復䝉<lb/>
綸綍丹闕頒來濯磨士行陶淑人才典謨訓誥<lb/>
王言大哉芃芃棫樸咸沐栽培瑞靄絪緼甘霖淅瀝静<lb/>
<pb n="KR2l0014_WYG_055-5b"/>
　　　驗天和實應<lb/>
主德於樂璧廱霑濡<lb/>
皇澤奉運常新彛倫修飭<lb/>
作君作師會極歸極南朔東西向風順則<lb/>
　　盛典龐洪輝煌簡策福禄萬年溥天敷錫<lb/>
聖駕親詣太學大禮慶成頌<hi>謹序</hi>　　　勵廷儀<lb/>
　　　<hi>臣</hi>聞易書所載道統相𫝊庖羲神農黄帝開於<lb/>
　　　前堯舜禹湯文武昌於繼迨於<lb/>
<pb n="KR2l0014_WYG_055-6a"/>
　　孔子集厥大成與天地相參自生民未有漢唐俎<lb/>
　　　豆已肇千秋崇祀之儀濓洛師承愈昭萬古斯<lb/>
　　　文之盛若乃道統治統仔肩一身作君作師牖<lb/>
　　　迪百世宏兹文教端在<lb/>
　　盛朝我<lb/>
皇上禀聰明睿知之資具文武聖神之德裕忠厚寛仁<lb/>
　　　之性流剛健篤實之輝禮樂政刑歸本於外王<lb/>
　　　内聖文章性道推行於老安少懷其道<lb/>
<pb n="KR2l0014_WYG_055-6b"/>
　　孔子之道其治五帝三王之治也迺以不自聖之<lb/>
　　　虚衷肇舉自得師之曠典雍正二年三月初吉<lb/>
　　　考臨雍之禮更詣學之稱志切景行禮從卑牧<lb/>
　　　大哉<lb/>
王言宜世為天下法者也於是六龍雷動萬乗星陳豹<lb/>
　　　尾龍旂向澤宮而夙駕金根玉輦憩璧水而停<lb/>
　　　騑王公儼恪以爭先卿尹肅將而恐後隨鑾侍<lb/>
　　　從踴躍鳬趨教胄儒官䖍共鵠立執禮典書之<lb/>
<pb n="KR2l0014_WYG_055-7a"/>
　　　士環槐市以仰清塵離經辨志之徒列杏壇而<lb/>
　　　迎警蹕時則陽和淑氣舒上日之春風霄漢文<lb/>
　　　光動晨曦之麗彩東序之宫牆洞啟徯律度於<lb/>
　　　夏王上庠之鐘鼓高懸挹山龍於虞帝我<lb/>
皇乃親勞玉趾緩步丹墀周旋自中乎采齊歴級漸登<lb/>
　　　於文石禮徐行於拜獻樂具奏乎寧平體不憚<lb/>
　　　勞協乾行於至健心惟主敬申奏假於無言豐<lb/>
　　　盛逓及乎四科明享兼通於兩廡已竣廟祀旋<lb/>
<pb n="KR2l0014_WYG_055-7b"/>
涖經帷俾授几於司成<lb/>
命開函而進講堂上設具寮之席拱環紫極星躔階前<lb/>
　　　排内翰之班儼侍玉皇香案三千弟子欽<lb/>
御座以仰瞻億萬都人擁橋門而觀聽析修齊治平之<lb/>
　　　義挈領提綱闡危微精一之辭探源遡本<lb/>
天顔有喜恩榮遍及千官<lb/>
帝澤無私賞賚尤先五氏咫尺近光之俊彦策名即荷<lb/>
　　　於春闈三餘勤學之經生試額永加於秋賦廣泮<lb/>
<pb n="KR2l0014_WYG_055-8a"/>
　　　水采芹之樂育自西雍釋菜以推慈迨旋軫於<lb/>
　　闕廷悉歡歌於逵路<lb/>
聖德修而萬民化開千葉之太平師道立而善人多定<lb/>
　　　八方之會極<hi>臣廷儀</hi>叨膺分獻謬厠列卿依函<lb/>
　　　丈於几筵寡聞學謭奉<lb/>
九重之訓誨弼教情深欣<lb/>
　　盛事之躬逢竭鄙忱而口誦謹拜手稽首而作頌曰<lb/>
　　　惟天誕聖惟聖希天道統相承垂千萬年上下<lb/>
<pb n="KR2l0014_WYG_055-8b"/>
　　　古今<lb/>
　　先師至聖惟我<lb/>
哲皇希風絜盛心源仰接道脉遥通濬兹治本歸於性<lb/>
　　　功鴻業所基存誠主敬庶績咸熙萬邦表正太<lb/>
　　　平有象教養兼資<lb/>
躬耕訖事典重<lb/>
親師季春元辰先期吉卜齊飭嚴恭<lb/>
聖心之肅曰臨曰幸崇高自嫌更稱定式<lb/>
<pb n="KR2l0014_WYG_055-9a"/>
聖度之謙殷禮縟儀折旋奠獻協矩符規<lb/>
聖德之健圜橋萬計瞻雲講堂既溫且厲<lb/>
聖容之莊多士蒸蒸湛恩溥受一體同仁<lb/>
聖恩之厚育才增額丕煥<lb/>
綸音學徒競勸<lb/>
聖澤之深六合一家萬幾一日首務崇儒<lb/>
聖修之密學要至善道在執中<lb/>
皇極歛敷<lb/>
<pb n="KR2l0014_WYG_055-9b"/>
聖治之隆一事舉行兼該衆美史册大書流芬億紀覆<lb/>
　　　幬持載祖述憲章<lb/>
聖功益懋<lb/>
帝道光昌<lb/>
聖駕親詣太學大禮慶成頌<hi>謹序</hi>　　　張廷玉<lb/>
　　　欽惟我<lb/>
皇上聰明睿知文武聖神作君作師統臨萬國以繼天<lb/>
　　　立極之功興道致治以躬行實踐之德覺世牖<lb/>
<pb n="KR2l0014_WYG_055-10a"/>
　　　民<lb/>
　寶厯初元首頒<lb/>
諭㫖崇奉<lb/>
　　先聖追封五代王爵曠典聿新振古未有更<lb/>
念太學為王化之原釋奠尊經臨雍講道虞夏商周之<lb/>
　　　制詳見於戴記周官五帝三王所以茂登上理<lb/>
　　　人才盛而風俗同者胥由於此爰<lb/>
勅禮臣稽考典制諏日具儀於雍正二年春三月乙亥<lb/>
<pb n="KR2l0014_WYG_055-10b"/>
　　　之朔<lb/>
皇帝整法駕從百官駐輦橋門<lb/>
躬親展祀慤誠昭格禮備樂和乃<lb/>
御彛倫堂<lb/>
命儒臣進講大學虞書復宣<lb/>
聖訓崇奬儒先嘉惠多士<lb/>
恩施溥博文命覃敷一時扈從諸臣以暨四氏子孫六<lb/>
　　　館學徒凡與觀聽靡弗鼓舞懽忭竊惟鎬京辟<lb/>
<pb n="KR2l0014_WYG_055-11a"/>
　　　雍魯侯泮水皆揚之風雅焜燿簡編<lb/>
聖天子道德高深大禮光著是宜紀述美盛昭示無窮<lb/>
　　　<hi>臣</hi>叨列六卿兼掌翰苑<lb/>
駕詣成均恭與分獻職當率先作為歌詩揚厲萬一况<lb/>
　　　<hi>臣</hi>䝉被殊遇日侍<lb/>
　　内廷伏覩<lb/>
皇上宵旰勤勞勵精庶政孜孜典學日新又新無念不<lb/>
　　　誠無事不敬<lb/>
<pb n="KR2l0014_WYG_055-11b"/>
聖功之密<lb/>
聖德之純實有以接精一之傳握明新之要用建作君<lb/>
　　　作師之極而綿<lb/>
　　國家文明之運於億萬斯年<hi>臣</hi>不勝踴躍抃舞之<lb/>
　　　至謹拜手稽首獻頌曰<lb/>
　　　繄古聖神首出庶物開天明道聿彰治術三五<lb/>
　　　相承是繼是述千載心𫝊其源則一亹亹我<lb/>
皇紹膺寶命治協勲華道符<lb/>
<pb n="KR2l0014_WYG_055-12a"/>
　　孔孟勸學隆師褒崇<lb/>
　　先聖風教之行<lb/>
一人表正王封晉錫祀事孔明大昕鼓衆殷禮肇稱有穆<lb/>
聖容端拜於庭百官宗廟玉振金聲<lb/>
黼座載升經筵已備明新之學精一所寄匪口斯陳惟<lb/>
　　　心是契闡厥微言以宏至治羽翼聖道代不數<lb/>
　　　賢從祀録後母缺母偏宏敷經義是習是傳廣<lb/>
　　　勵孝秀是陶是甄侁侁胄子藹藹儒林母或自<lb/>
<pb n="KR2l0014_WYG_055-12b"/>
　　　棄聖凡同心母或自恣聖罔不欽<lb/>
帝有明訓日月照臨惟我<lb/>
聖皇以身作則夙夜緝熙克明峻德<lb/>
聖敬日躋至誠無息蕩蕩平平永建<lb/>
皇極薄海向風多士濟濟郁郁彬彬雲蒸霞起<lb/>
　　景運有融太和在宇於萬斯年教澤斯溥<lb/>
聖主親詣太學禮成詩<hi>謹序</hi>　　　　　　朱軾<lb/>
皇帝御極之二年太和翔洽四方風動凡諸大典次第<lb/>
<pb n="KR2l0014_WYG_055-13a"/>
　　　舉行先以元辰<lb/>
躬耕耤田復於三月朔日<lb/>
駕詣太學釋奠禮成迺<lb/>
御彛倫堂<lb/>
命司成進講大學尚書經義隨<lb/>
頒諭㫖釐正兩廡祀典録先賢後裔並廣生童試額<lb/>
殊榮異數亘古未有圜橋門而觀聽者萬人無不懽呼<lb/>
　　　動地易曰飛龍在天利見大人又曰雲從龍風<lb/>
<pb n="KR2l0014_WYG_055-13b"/>
　　　從虎聖人作而萬物覩書曰命汝典樂教胄子<lb/>
　　　八音克諧無相奪倫神人以和又曰予擊石拊<lb/>
　　　石百獸率舞詩曰於論鼓鐘於樂辟廱又曰自<lb/>
　　　西自東自南自北無思不服禮曰君子化民成<lb/>
　　　俗其必由學又曰近者悦服而逺者懷之皆言聖<lb/>
　　　德之章以身示教斯聖化之盛不介而孚也我<lb/>
皇上治協唐虞道隆洙泗於<lb/>
臨御之初即追封<lb/>
<pb n="KR2l0014_WYG_055-14a"/>
　　孔子五代並<lb/>
賜王爵興賢籲俊之典連茹彚征<lb/>
臨雍講學盡誠盡敬以<lb/>
皇躬為天下先崇儒右文無以復加薄海内外翕然從<lb/>
　　　風猗歟休哉何遇之隆也<hi>臣軾</hi>忝列侍從瞻仰<lb/>
　　盛禮欣榮無極恭賦五言十律進呈<lb/>
御覽<hi>臣軾</hi>無任懽忭之至<lb/>
　　　天肇文明運<lb/>
<pb n="KR2l0014_WYG_055-14b"/>
　　堯年化日舒時當三月朔載駕<lb/>
六龍輿禮肅<lb/>
躬耕後心嚴釋奠初<lb/>
臨廱彰至教八表會車書<hi>其一</hi>
　　　鐘動曉星闌<lb/>
宸居闢九關旌旗森豹仗冠帶矗鴛班麗日輝<lb/>
龍衮春風識<lb/>
聖顔諸生迎<lb/>
<pb n="KR2l0014_WYG_055-15a"/>
法駕嵩祝杏林間<hi>其二</hi>
天容嚴肅穆<lb/>
駐輦入膠宮籩豆羅瓊席簫韶震碧空道原千古合<lb/>
聖自兩心通芹藻馨無極誠餘祼獻中<hi>其三</hi>
睿識逾千聖<lb/>
恩綸賁九重尼山推祖德闕里並王封銘鼎膺珪瓚麟書<lb/>
錫衮龍乍㸔歆俎豆百世耀儒宗<hi>其四</hi>
命講欣前席儒臣傍<lb/>
<pb n="KR2l0014_WYG_055-15b"/>
衮衣明新叅本末精一辨危微大道如天濶傳心並日輝<lb/>
君師皆一貫學統倍增輝<hi>其五</hi>
　　　先儒從廟祀厯世鮮平衡此日承<lb/>
天語千秋有定評經壇春雨潤道岸曉雲明得借<lb/>
恩光賁遲登萬倍榮<hi>其六</hi>
　　　上公膺禮重五代沭<lb/>
恩深<lb/>
詔復求賢裔官仍入翰林先疇均世禄舊德煥華簪萬<lb/>
<pb n="KR2l0014_WYG_055-16a"/>
　　　古誰能並<lb/>
崇儒無限心<hi>其七</hi>
　　　多士得觀光青衿肅拜颺<lb/>
特寛三選格尤重五經箱宿學資淹雅童年擢茂良萬<lb/>
　　　方霑<lb/>
聖澤雲漢倬天章<hi>其八</hi>
　　　日侍<lb/>
鸞坡下欣承化雨偏<lb/>
<pb n="KR2l0014_WYG_055-16b"/>
聖慈垂博約愚昧仰<lb/>
高堅洙泗文章備虞周禮樂全<hi>小臣</hi>欽<lb/>
睿學多愧管窺天<hi>其九</hi>
至德並洪鈞絪緼見化醇用中歸有極以道覺斯民俗<lb/>
　　　善胥還古風和總是春從今千萬載<lb/>
聖教逈無垠<hi>其十</hi>
聖主詣學大禮慶成詩<hi>謹序</hi>　　　　　史貽直<lb/>
　　　竊聞惟皇建極敷彛訓於寰區惟聖作人煥天<lb/>
<pb n="KR2l0014_WYG_055-17a"/>
　　　章於雲漢繼樹藝而立教學校初開資典胄以<lb/>
　　　永言成均肇啟上庠東序虞夏同符右學膠宮<lb/>
　　　殷周合轍詩書禮樂四術四教所由興仁義中<lb/>
　　　和三行三德所由著上丁習舞爰修釋菜之文<lb/>
　　　重席横經乃展隆儒之禮崇百王之軌範彛倫<lb/>
　　　叙而民俗加淳表萬國之觀瞻德化宣而士風<lb/>
　　　益茂欽惟我<lb/>
皇上乾元合德離照升輝祖述憲章文思廣運顯謨承<lb/>
<pb n="KR2l0014_WYG_055-17b"/>
　　　烈聲教誕敷當<lb/>
膺圖秉籙之初振緯地經天之業為教為養幬載萬方<lb/>
　　　作君作師帡幪六合崇報特加於<lb/>
　　闕里湛恩大沛於制科猶復上厪<lb/>
宸衷式遵成憲京師首善之地宜肅規模太學賢士之<lb/>
　　　關亟須鼓舞<lb/>
聖不自聖昭精神之見於羮牆<lb/>
謙以益謙辭臨幸之名於璧沼季春令序月朔昌辰鳯<lb/>
<pb n="KR2l0014_WYG_055-18a"/>
　　　盖高飛祥曦照耀龍旗遥涖瑞露湑瀼重道宏<lb/>
　　　規丕煥成賢之里咸平嘉樂升歌習禮之庭既<lb/>
　　　釋奠於<lb/>
　　先師遂鼓徵乎多士時則千官鵠立百爾鳬趨宗<lb/>
　　　伯𫝊<lb/>
制以屏營司成執經而儼恪焜煌講案奎垣璧府之輝<lb/>
　　　璀璨瑶函日珥星鉤之采闡内聖外王之妙藴<lb/>
　　　擴堯咨舜儆之淵懷修齊治平綱領總歸於至<lb/>
<pb n="KR2l0014_WYG_055-18b"/>
　　　善危微精一心𫝊契合於執中就日瞻雲莫非<lb/>
　　　有造聲金振玉允集大成教嚴而觀聽圜橋慶<lb/>
　　　成而光華載道巍班聖裔邀<lb/>
寵賚之便蕃五氏子孫叨<lb/>
榮施之優渥鴻都虎觀咸鼓篋以霑<lb/>
恩期門羽林亦歌風而沐澤於是<lb/>
綸音申勵玉律昭宣五典五惇務潛修而實踐十經十<lb/>
　　　緯期幼學而壯行大哉<lb/>
<pb n="KR2l0014_WYG_055-19a"/>
王言莫罄臯夔之颺拜凜然<lb/>
聖訓奚容游夏之贊辭南朔東西悦服於三廱鐘鼓文<lb/>
　　　章性道肅聞於萬仭宫牆<hi>臣</hi>等技拙雕蟲識慙<lb/>
　　　窺豹乏班固摛華之賦染翰逡巡遜桓榮講藝<lb/>
　　　之長編蒲黽勉<lb/>
隆儀幸覩攬芹藻以知榮<lb/>
盛典欣逢隨章縫而溢喜敬攄微悃恭紀<lb/>
鴻猷乃拜手稽首而獻詩曰<lb/>
<pb n="KR2l0014_WYG_055-19b"/>
聖主當陽典禮新東郊耕後<lb/>
涖成均青壇澤遍深如海璧水歡騰盎似春諏日又看<lb/>
　　　逢吉亥啟行恰喜占芳辰集賢門外三千士紅<lb/>
　　　燭光中望<lb/>
紫宸<hi>其一</hi>
　　　雲開閶闔珮聲長僊仗爭遊曉日光虎旅雍容<lb/>
　　　嫻禮樂鸞旗縹緲暎文章青袍道左瞻<lb/>
天近碧藻池邊傍<lb/>
<pb n="KR2l0014_WYG_055-20a"/>
輦香自是<lb/>
聖朝修盛舉千秋晤對儼同堂<hi>其二</hi>
　　　笙鏞迭奏叶金絲正是升堂展禮時百職階前<lb/>
　　　依豹尾<lb/>
九重天上進雞彛蒼麟毓秀留符瑞白馬𫝊家遡本支<lb/>
　　　五代王封崇德逺一番俎豆煥新祠<hi>其三</hi>
　　　祀事初成瑞氣和<lb/>
鑾輿又向講堂過談經舊列東西案傾聽新添甲乙科<lb/>
<pb n="KR2l0014_WYG_055-20b"/>
　　　日繞龍鱗<lb/>
天肅穆風清槐䕃影婆娑橋門環視知何限不數當年<lb/>
　　　億萬多<hi>其四</hi>
　　　道從堯舜洎文宣如日光輝正麗天格致修齊<lb/>
　　　端治本危微精一契心源學分綱目功原備業<lb/>
　　　在勲華藴已全綈几從容聽講畢<lb/>
恩綸早見出經筵<hi>其五</hi>
　　　教養恩深未有涯官階特向聖門加諸生飽啖<lb/>
<pb n="KR2l0014_WYG_055-21a"/>
　　　宫厨餅侍從香分上品茶東觀崇經開蘂榜西<lb/>
　　　雝選俊啟仙槎無邊化雨天人洽三日甘霖遍<lb/>
　　　萬家<hi>其六</hi>
聖主親詣太學禮成賦<hi>謹序</hi>　　　　　汪　漋<lb/>
　　　欽惟<lb/>
皇上奉<lb/>
天道以出治作君作師觀人文以化成既富既教周情<lb/>
　　孔思千秋接統緒之𫝊玉振金聲<lb/>
<pb n="KR2l0014_WYG_055-21b"/>
一人建中和之極天根月窟探理學之精微雲爛日華<lb/>
　　　啟文明之運會由是梯山航海咸游禮樂之塲<lb/>
　　　極之東鰈西鶼盡入詩書之府勞來輔翼如親<lb/>
　　　教澤於伊耆寛栗直温儼荷甄陶於溈水追封<lb/>
　　素王五代本<lb/>
聖主重道之心<lb/>
昭掲孝經一篇洽宇内同風之化既已果行育德盡牖<lb/>
　　　迪之良規猶<lb/>
<pb n="KR2l0014_WYG_055-22a"/>
思講學崇師<lb/>
示振興之至意爰於寎月之元辰肇舉<lb/>
臨雍之盛典<lb/>
升崇階而展禮雲繞緇帷<lb/>
涖講席以談經光生縹帙<hi>臣</hi>珥筆西清扈游東序乏掞<lb/>
　　　天之麗藻鼓吹休明竭向日之葵忱導揚盛美<lb/>
　　　竊取六義而為賦用敢九拜以陳辭曰古聖王<lb/>
　　　之御宇也咸以文治而致昇平故頌放勲曰文<lb/>
<pb n="KR2l0014_WYG_055-22b"/>
　　　思稱重華曰文明馴六服於禮讓靖四海之兵<lb/>
　　　刑厥猷敷於五典其道備乎六經列聖傳而弗替<lb/>
　　孔子集其大成耀千年之朗炬垂百世之儀型歴<lb/>
　　　漢唐而尊奉究至德之難名若麗天之二曜譬<lb/>
　　　懸象之五星闢賢關而躋聖域建學校而設庠<lb/>
　　　黌斯化民之道大而造士之功宏維我<lb/>
皇之膺圖邁周文之郁郁暉八紘之金鏡撫五辰於玉<lb/>
　　　燭迪九徳而翕受敷施闢四門而達聰明目誠<lb/>
<pb n="KR2l0014_WYG_055-23a"/>
　　　不息而乾乾敬緝熙而穆穆順休命則象為大<lb/>
　　　有懿文德則取諸小畜<lb/>
念崇儒斯六合歸仁惟典學乃萬方錫福俾是訓而是<lb/>
　　　行遂爰究而爰度上之率乎下也桴鼓之㨗下<lb/>
　　　之化於上也風草之速諏吉日而<lb/>
詣辟雍興秩節而開講幄非徒侈圜橋之觀聽蓋將以<lb/>
　　　移風而易俗是日也祥雲靉靆旭日曈曨萬象<lb/>
　　　映朝華之鏡九旗飄明庶之風璧沼澄泓繞勾<lb/>
<pb n="KR2l0014_WYG_055-23b"/>
　　　陳之羽衛槐街清䕃列上舍之章縫虎闈晨啟<lb/>
　　　講肆春融鳴鸞和之噦噦奏鼉鼓之逢逢樂人<lb/>
　　　宿懸於階下舞師振萬於庭中設崇牙而樹羽<lb/>
　　　發鯨魚而鏗鐘<lb/>
皇躬親而薦獻洵德盛而禮恭奠蘋蘩之修潔備儀度<lb/>
　　　之雍容式鴻規於多士率祗敬於羣工祀事竣<lb/>
　　　講筵啟禮官進簡近侍授几宣第一章之聖籍<lb/>
　　　廓治平之宏模衍十六字之心傳闡危微之宗<lb/>
<pb n="KR2l0014_WYG_055-24a"/>
　　　㫖正心誠意<lb/>
皇猷必本於聖功精一執中達用莫先於明體開丹書<lb/>
　　　於瓊笈道擬傳薪酌翠茗於銀甖<lb/>
恩踰賜醴儒臣師師俊髦濟濟委珮垂紳彯纓戴縰奕<lb/>
　　　奕增輝彬彬有斐莫不聽<lb/>
彛訓而神悚瞻隆儀而心企逮<lb/>
鑾輿之返蹕遂濊澤之覃敷既<lb/>
溥恩於俊造更加意於先儒稽宜配而已祧復祀典之<lb/>
<pb n="KR2l0014_WYG_055-24b"/>
　　　如初或酌定於新增務名實之允符凡後裔之<lb/>
　　　未恤補博士於石渠廣采芹以游泮俾思奮於<lb/>
　　　天衢擴士路之進階益蘂榜於賢書凡此菁莪<lb/>
　　　之化悉仰薪槱之儲爾乃宴以示惠下之慈賚<lb/>
　　　以展育賢之分<lb/>
寵降匪頒<lb/>
昭垂典訓大禮告成儒風丕振制軼殷周道同堯舜訖<lb/>
　　　聲教於遐陬返敦龎於先進朝布嘉猷野無遺<lb/>
<pb n="KR2l0014_WYG_055-25a"/>
　　　儁躋斯世於郅隆播休風而大順<hi>臣</hi>仰覩<lb/>
乾行恭逢泰運聆雅奏之九成循宮牆之數仭聖人之<lb/>
　　　道可得而聞<lb/>
天子之光於斯為近敬載筆而摛文信揄揚之莫盡<lb/>
聖駕親詣太學大禮慶成詩<hi>謹序</hi>　　覺羅逢泰<lb/>
　　　欽惟我<lb/>
皇上心涵覆載道繼顯承作君作師自生民而未有建<lb/>
　　　極錫極與天地以相參洵哉集羣聖之大成允<lb/>
<pb n="KR2l0014_WYG_055-25b"/>
　　　矣邁百王而首出顧以言六藝者必折衷於<lb/>
　　孔子行九經者必取法乎<lb/>
　　先師爰<lb/>
命秩宗考臨雍之舊典先𫝊<lb/>
詔㫖更詣學之謙稱序屬春三時維月朔備森嚴之<lb/>
　　法駕羽衛星陳跂巍峻之宮牆璧池日耀芝蓋飛<lb/>
　　　而采霞起<lb/>
鑾輿度而清風翔禮終三獻肸蠁俱歆樂奏九成駿奔<lb/>
<pb n="KR2l0014_WYG_055-26a"/>
　　　皆肅已竣廟禮爰涖講堂首列聖經次陳舜命<lb/>
　　　蓋億萬年之學術不越修齊治平而十六字之<lb/>
　　　心傳惟此危微精一敷陳曉暢宣布光昭<lb/>
帝澤無私溥錫官厨之珍味<lb/>
天顔有喜旋頒闈額之渙綸士仰<lb/>
九重樂育之恩道開萬世太平之治<hi>臣</hi>幸參法從欣大<lb/>
　　　禮之告成叨列講幄慶隆儀之得與敬陳俚句<lb/>
　　　少展葵忱<lb/>
<pb n="KR2l0014_WYG_055-26b"/>
　　　道法綜千聖<lb/>
君師統萬方<lb/>
臨雍傳巽命<lb/>
詣學表謙光鐘鼓陳東序松槐夾上庠秩宗司典禮樂<lb/>
　　　正考彛章<lb/>
　　鳯輦移丹陛鸞聲下紫閶四門邀<lb/>
　　法駕數仭望宫牆<lb/>
天步規衡叶臣寮劍珮鏘恪恭三獻凛肅穆一誠將盥<lb/>
<pb n="KR2l0014_WYG_055-27a"/>
　　　享孚禋祀經幃設廟堂太和形<lb/>
色笑篤敬表顒卭當<lb/>
扆横綈几開函拭縹囊治源通泗水心學溯陶唐萬象<lb/>
　　　歸皇極千官捧<lb/>
御床微言宣底藴大㫖闢康莊簡易公卿坐趨蹌弟子<lb/>
　　　行共承<lb/>
天視聽密邇<lb/>
帝衣裳大訓䝉宣讀竒珍獲拜嘗已叨<lb/>
<pb n="KR2l0014_WYG_055-27b"/>
君貺厚益感<lb/>
聖謨洋墨榜寛登進青衿擴選良肯容杗桷棄遍用網<lb/>
　　　羅張文教漸沙塞儒風被海疆育才騰<lb/>
渙汗重道挈<lb/>
乾綱虞舜聰方達周文食不遑小臣遭盛典拜手效賡颺<lb/>
聖主親詣太學頌<hi>謹序</hi>　　　　　　　蔡世逺<lb/>
　　　粤若我<lb/>
昭代誕膺天命撫臨萬方垂光錫祚右文典學炤灼涵<lb/>
<pb n="KR2l0014_WYG_055-28a"/>
　　　煦東西朔南罔不暨訖<lb/>
皇帝纘承鴻庥明哲作則帝王師儒之道萃之一身天<lb/>
　　　下懷德秉義博聞有道術者莫不近文章砥厲<lb/>
　　　亷隅爭自奮於<lb/>
聖人之世皇哉中天之景象也<lb/>
皇帝重念尊師講道謁聖崇儒風示天下莫急於此雍<lb/>
　　　正二年春三月乙亥朔<lb/>
天子乃盛法服建龍斿蹕清路噦和鸞<lb/>
<pb n="KR2l0014_WYG_055-28b"/>
躬詣太學大昕鼓徵淵淵皇皇釋奠於<lb/>
　　先師禮成<lb/>
御彛倫堂講明德新民之經精一執中之㫖厥彰厥微<lb/>
　　　既繹既闡王公卿尹侍從之臣聖孫賢裔暨厥<lb/>
　　　肄業成均之士合二千有餘人咸侍日月之旁<lb/>
　　　飫聞至德<lb/>
天子乃頒綸綍廣崇聖之配隆褒德之典𫝊經之彦衛<lb/>
　　　道之儒孰已退而宜祀孰未入而宜增昇平日<lb/>
<pb n="KR2l0014_WYG_055-29a"/>
　　　久向學蔚蒸擴博士弟子員之額加五經孝秀<lb/>
　　　之升德化洋溥教澤大洽近光之士八表之遥<lb/>
　　　龎眉童稚莫不延頸企踵鼓舞懽愉曰<lb/>
聖人首出天下文明此其時也粤稽唐虞典樂有教米<lb/>
　　　廩有庠五典有惇直溫寛栗剛簡迪於厥中時<lb/>
　　　則四方風動萬世永賴亦越周文亹亹翼翼雝<lb/>
　　　雝肅肅靈臺辟雍其典則隆其意備美故其詩<lb/>
　　　曰肆成人有德小子有造古之人無斁譽髦斯<lb/>
<pb n="KR2l0014_WYG_055-29b"/>
　　　士惟無斁然後能使斯士奮興故其詩曰文王<lb/>
　　　有聲遹駿有聲又曰濟濟多士文王以寧言文<lb/>
　　　王作人之效而賢才之為國家寶也爰及武王<lb/>
　　　陳書敬勝訪範叙倫師氏以德教國子保氏養<lb/>
　　　國子以道大司樂以成均之法治建國之學政<lb/>
　　　曰中和祗庸孝友故其詩曰鎬京辟雍自西自<lb/>
　　　東自南自北無思不服無思不服者服之至也<lb/>
　　　長育有法王心有加故服之者亦報以心也我<lb/>
<pb n="KR2l0014_WYG_055-30a"/>
皇上孝以事親誠以馭物仁以恤下推心以用賢多方<lb/>
　　　以訓士所以豫養奬勸漸摩成就之者靡不曲<lb/>
　　　盡故能使近悦逺懷奔走忭躍一至於此駕成<lb/>
　　　周而軼有虞漢帝圜橋之聽唐宗建學之盛宋<lb/>
　　　代三舍之規史氏所誇又烏足云哉<hi>臣</hi>世逺備<lb/>
　　　員講讀躬逢盛事揚扢有懷忘其鄙謭謹再拜<lb/>
　　　稽首而獻頌曰<lb/>
帝德廣運表正萬邦文同有截化溥無疆金樞丹穴若<lb/>
<pb n="KR2l0014_WYG_055-30b"/>
　　　木扶桑光華所爥錫極陳常聲靈炳彪於斯尤<lb/>
　　　盛五緯集祥九州無競迺稽古制迺溯道宗斆<lb/>
　　　學之本伊維辟雍騶孟有言後先一揆<lb/>
　　夫子之道我<lb/>
皇齊軌如月印川圓暉不滓如日中天萬世同晷體厥<lb/>
　　　大成誕敷寓縣息息相符羮牆若見二載季春<lb/>
　　　朔日既練遂<lb/>
詣寢楹舍菜初奠笙頌兩磬其鐘在南樂具奏止事以<lb/>
<pb n="KR2l0014_WYG_055-31a"/>
　　　在三尊師訪道磬折是甘<lb/>
皇之沖德海負淵涵迺<lb/>
御彛倫横經講義菽栗為膏布帛為賁曰維太學曰明<lb/>
　　　曰新克止至善天下平均曰維聖心𫝊十六字<lb/>
　　　危微之幾誠則無事<lb/>
皇建厥中一而不二錫厥庶民惟中是視臣工生徒百<lb/>
　　　千其偶亦有聖嗣率彼賢後圜橋聽觀有孚盈<lb/>
　　　缶渙若氷釋肅若拱斗𬗟從洙泗粤若放勲聖<lb/>
<pb n="KR2l0014_WYG_055-31b"/>
　　　聖則同治教攸分肆我<lb/>
皇上為師為君丕光厥緒咸秩其文既祠<lb/>
　　崇聖錫厥王封兩廡羣儒亦折其中如衡之平得<lb/>
　　　禮之義升進廣崇毋失其類煥我宮牆教道扶<lb/>
　　　樹朝陽升梧南山騰霧弟子議增經生復故翕<lb/>
　　　其從風九閶湛露皇矣<lb/>
帝德於穆昭融跨虞軼周巍巍崇崇天降時雨滂沛浺<lb/>
　　　瀜化澤所協以兆年豐威加鹿塞玉門韜弓止<lb/>
<pb n="KR2l0014_WYG_055-32a"/>
　　　戈為武在泮之功小臣多幸際兹<lb/>
　　昌辰而目斯擊而身斯親懿我<lb/>
皇上受福無垠於萬斯年保佑天申<lb/>
聖駕親詣太學大禮慶成詩<hi>謹序</hi>　　　彭維新<lb/>
　　　<hi>臣</hi>聞作君作師盛德建中和之極是則是傚秀<lb/>
　　　民被陶淑之風溯道統之端倪天開一畫衍心<lb/>
　　　傳之蘊奥功在六經惟聖人垂教化於來兹惟<lb/>
聖人契淵源於徃哲蓋尼山振鐸克集唐虞夏商之大<lb/>
<pb n="KR2l0014_WYG_055-32b"/>
　　　成而璧水停<lb/>
鑾丕昭禮樂詩書之至治儒風振奮<lb/>
　　景運焜煌大道愈極昌隆典禮實為超軼橋門慶<lb/>
　　　洽化日舒長膠序光揺<lb/>
天文輝映欽惟我<lb/>
皇上德全仁智學徹天人本中正以經綸懋敬勤於宥<lb/>
　　　密明新至善王道原於聖功精一執中心法彰<lb/>
　　　為治統萬幾總攬甫<lb/>
<pb n="KR2l0014_WYG_055-33a"/>
御極而愷澤殷流庶績咸熙方踰年而大禮遞舉尤昭<lb/>
　　　乾坤之覆育造士即踵於勸農炳日月之照臨<lb/>
　　　崇經正所以宗<lb/>
　　聖<lb/>
天懷謙抑釐更<lb/>
詣學之名<lb/>
帝道光明備展<lb/>
　　先師之禮宫牆徧煥籩俎聿新玉珮垂垂千官扈<lb/>
<pb n="KR2l0014_WYG_055-33b"/>
　　　從青衿濟濟多士趨蹌感百獸舞而肅拜廣庭<lb/>
　　　無思不服值四門闢而仰瞻<lb/>
天表有喜皆知大布<lb/>
絲綸覃敷濊澤應試者纎長獲採修德者片善必彰<lb/>
賜食徧及於單寒銜<lb/>
恩羣矢於夙夜<lb/>
聖人作而萬物睹就日爭先賢才出而百度昭輸忠恐<lb/>
　　　後和風淡蕩縹緲鑪煙麗日融熙晶熒<lb/>
<pb n="KR2l0014_WYG_055-34a"/>
　　仙仗<lb/>
　　盛事永光夫史策<lb/>
殊恩迥邁乎漢唐<hi>臣</hi>草木無知遭逢有幸獲備員於趨<lb/>
　　　走叨逾分之光榮仰覲<lb/>
天顔瞻依咫尺欽承<lb/>
聖教啟牖顓䝉<lb/>
宸衷闡析精微均發簡編之所未發<lb/>
御筆增刪辭義獲聞疇昔之所未聞悚懼執經兢惶拜<lb/>
<pb n="KR2l0014_WYG_055-34b"/>
賜敬陳歌詠思紀典制之崇閎愧乏文辭莫罄頌揚於<lb/>
　　　毫末惟勵傾葵之素謹凛虞庠之<lb/>
訓辭其鼓篋之儔沭浴<lb/>
堯天之雨露云爾<lb/>
　　　日華雲爛水朝宗弦誦文儒萃辟廱千古<lb/>
　　素王翔綵鳯<lb/>
九霄青帝駕蒼龍<lb/>
宸心黙契通洙泗至道滋榮視檜松芹藻芳芬牲幣肅<lb/>
<pb n="KR2l0014_WYG_055-35a"/>
　　　儒林雨露勝春濃<hi>其一</hi>
　　　高棟飛甍數仭牆良辰<lb/>
衮黻薦馨香性天一貫<lb/>
心源合<lb/>
睿聖齋誠學統光冠佩盈庭觀禮樂旌旗夾道煥文章<lb/>
　　　從知奎壁頻呈象率土咸歌<lb/>
　　景運長<hi>其二</hi>
御座垂衣六合清太平洋溢奏咸英煌煌扈<lb/>
<pb n="KR2l0014_WYG_055-35b"/>
聖中朝士濟濟瞻<lb/>
天太學生巽命重申綿泰運乾行值甲煥離明泮池此日<lb/>
恩波濶<lb/>
文德宏敷雨洗兵<hi>其三</hi>
　　　三春萬物向榮時更荷<lb/>
高穹雨露滋初覲<lb/>
天顔霑<lb/>
渥澤恭聆<lb/>
<pb n="KR2l0014_WYG_055-36a"/>
聖誨釋繁疑雲霄幸傍鑪烟近拜舞頻瞻<lb/>
睿藻垂自顧愚庸無報稱惟抒精白答<lb/>
　　昌期<hi>其四</hi>
聖駕親詣太學大禮慶成頌<hi>謹序</hi>　　　俞兆晟<lb/>
　　　<hi>臣</hi>聞乾坤定位參之者人也流品異質成之者<lb/>
　　　聖也聖人既生欲天下之民咸親其親長其長<lb/>
　　　資忠而履信敦本而務實於是立學校聨師儒<lb/>
　　　使翺翔於詩書禮樂之途以復其仁義禮智之<lb/>
<pb n="KR2l0014_WYG_055-36b"/>
　　　性光天之下郁郁彬彬始於一家達於四海推之<lb/>
　　　後世而不可紀極蓋唐虞三代羣聖繼作及於<lb/>
　　孔子而為集大成也孔子至今又二千餘年矣林<lb/>
　　　林總總之儔日用飲食而不知所以進德天於<lb/>
　　　此篤生我<lb/>
聖主以接堯舜之心傳闡洙泗之秘奥<lb/>
聖與聖相繼為萬世正學術為羣生發顓䝉煌哉煒哉<lb/>
　　　固統高卑亘古今而莫嫓者矣乃我<lb/>
<pb n="KR2l0014_WYG_055-37a"/>
皇上德韞苞符心涵太極文明麗乎日月聲教訖於垓<lb/>
　　　埏而猶惟幾惟康以勅天命曰明曰旦以慎身<lb/>
　　　修政治浹於寅朝丹黄勤於丙夜蓋<lb/>
聖心所厪念者民也所隆禮者士也正月之吉祈穀於<lb/>
上帝仲春行耕耤禮<lb/>
玉輅青旗朱紘黛耜皆為民而出也農政既修文教斯<lb/>
　　　舉我<lb/>
皇若曰士之力學猶農之力田必修禮以耕之陳義以<lb/>
<pb n="KR2l0014_WYG_055-37b"/>
　　　種之講學以耨之顧風行而草斯偃上率而下<lb/>
　　　斯從欲欽崇<lb/>
　　至聖以樹之型而立之範其在太學乎先是<lb/>
皇上以至孝錫類立<lb/>
　　崇聖祠祀叔梁氏以上五代隆以王爵春秋俎豆<lb/>
　　　有加禮焉漢唐以來未之前聞也至是復<lb/>
詔冬官飭名材丹艧塈茨以新聖域燏煌巨麗告厥成<lb/>
　　　功太史揆日禮臣具儀<lb/>
<pb n="KR2l0014_WYG_055-38a"/>
天子將備法駕臨雍講學進天下於文治焉季春之初<lb/>
　　　日在大梁<lb/>
九重致齋極誠極敬迺建霓旌張羽蓋雲䍐日斿繽繽<lb/>
　　　紛紛千官忭集多士景從銀潢蘭渚之𣲖重金<lb/>
　　　兼紫之老鳴玉珥彤之彦翔鸞翥鳯之英莫不<lb/>
　　　雍雍濟濟魚魚雅雅望<lb/>
屬車而至止焉<lb/>
皇上却輦勿御入廟益䖍既盥既薦韶韺間作奏咸和<lb/>
<pb n="KR2l0014_WYG_055-38b"/>
　　　之樂擊大昕之鼓蕭薌炳天雲成五采奎璧煥<lb/>
　　　其光華芹藻漾其麗澤迺移<lb/>
清蹕迺<lb/>
御講筵開彛倫之堂<lb/>
命講官列坐發危微精一之傳明修齊治平之要主極<lb/>
　　　於是乎端師教於是乎切抉幽洞微為世凖的<lb/>
　　　時則圜橋門而觀聽者咸差肩而鵠立心開而<lb/>
　　　目明欣欣然蒸蒸然不知其幾千萬人也<lb/>
<pb n="KR2l0014_WYG_055-39a"/>
恩綸聿宣中外慶幸羽翼經𫝊者光前而裕後醖釀道<lb/>
　　　德者拾級而梯榮蓋將盡喬松為棟梁而不令<lb/>
　　　遺幽蘭於巗谷也<lb/>
皇仁如天并包無外<lb/>
皇心如日照燭靡遺大禮之成如此<lb/>
汪澤之加如彼洵乎稽史冊而獨盛溯鴻濛而卓絶者<lb/>
　　　也<hi>小臣</hi>䝉<lb/>
恩分校鄉闈既竣事獲聞鉅典肇舉私心慕悦竊觀春<lb/>
<pb n="KR2l0014_WYG_055-39b"/>
　　　秋而降自漢高以太牢祀<lb/>
　　孔子而天下始知有尊崇聖人之道厥後英君誼<lb/>
　　　辟代有盛儀若夫幸太學御講堂命師儒陳説<lb/>
　　　經義則唐之貞觀開元宋之端拱咸寧天聖元<lb/>
　　　祐稱為最著然或實意未盡孚德澤不下䆒非<lb/>
　　　當時之君之不計及此也蓋天未嘗以道統之<lb/>
　　　𫝊屬之一人則亦規規於故事而已詎若我<lb/>
皇上貫三才統百王備四德而乗乾敬五事而作聖今<lb/>
<pb n="KR2l0014_WYG_055-40a"/>
　　　之堯舜即今之孔子也是則<lb/>
皇上之推崇孔子固發乎誠通乎微自有黙契焉者夫<lb/>
　　　豈可以迹求而臆測也哉故聖教修明至盛也<lb/>
　　　典禮畢備至隆也先後一揆至神也湛恩厖鴻<lb/>
　　　至渥也敷天之下率土之濵懷文抱質之士如<lb/>
　　　被陽和於嚴冬潤甘雨於槁葉莫不含英咀華<lb/>
　　　思欲宣揚<lb/>
聖德<hi>臣</hi>備員禁近何敢以弇陋辭謹拜手稽首而獻頌曰<lb/>
<pb n="KR2l0014_WYG_055-40b"/>
　　　惟天生物惟聖承天惇庸秩叙五教敷宣誰其<lb/>
　　　修明<lb/>
　　素王出焉青麟繡紱泗水尼山自漢欽褒厯唐與<lb/>
　　　宋哲后叠興師儒首重九獻八佾虹梁螭栱雅<lb/>
　　　化流行津津絃誦我<lb/>
皇受命天亶聰明學綜千聖道集大成包涵六籍教育<lb/>
　　　羣生履仁蹈義玉振金聲<lb/>
　　宣聖心𫝊我<lb/>
<pb n="KR2l0014_WYG_055-41a"/>
皇専屬錫類尋源追維公族五代賜封賔王如續二千<lb/>
　　　餘年<lb/>
殊恩稱獨乃<lb/>
命匠石載葺成均楶栭棟牖丹艧鱗皴宮牆萬仞檜栢<lb/>
　　　千尋巍峩焜燿勢接青旻維暮之春日月會朔<lb/>
天子乃齋有事太學曰誠與敬上通遼廓入廟而趨<lb/>
翠華前却鐘懸具設俎豆維馨<lb/>
穆穆在上濟濟在庭進退作止䖍恪和寧我<lb/>
<pb n="KR2l0014_WYG_055-41b"/>
皇盛德<lb/>
　　至聖格歆既灌秬鬯爰敷講席<lb/>
天顔霽温左右儼翼道闡明新理研精一橋門衣冠圜<lb/>
　　　聽屏息煌煌鉅典浩浩<lb/>
新恩儒林苖裔賢哲本根苹笙絡繹芹藻紛繁皆經<lb/>
睿慮宣暢<lb/>
王綸自此廣輪人材㧞萃舟楫棟梁昌時大備陶之淑<lb/>
　　　之我<lb/>
<pb n="KR2l0014_WYG_055-42a"/>
皇之惠四海同風詩書足貴迺知<lb/>
天意重念人羣賢愚異轍至理常存<lb/>
聖人首出重煥斯文崇儒講學名教永敦於鑠我<lb/>
皇超前軼後作君作師光昭宇宙皥皥熙熙風恬俗厚<lb/>
　　　亶卑景福<lb/>
天子萬夀<lb/>
聖駕親詣太學大禮慶成詩　　　　　錢陳羣<lb/>
皇帝御極之二載大禮畢舉何煌煌天不愛道地呈瑞<lb/>
<pb n="KR2l0014_WYG_055-42b"/>
　　　卿雲糺縵羅文昌農嬉於野勤率作多士濟濟<lb/>
　　　來膠庠仲春二月祀先嗇<lb/>
躬耕玉耤禮則臧勾龍司權布德澤立沛膏雨沾八荒<lb/>
帝曰教養其並重養先於教亦有常江河行地道不息<lb/>
　　　千載契合遥相望心𫝊至理藴精一上溯堯舜<lb/>
　　　中禹湯歴文繼武道益顯金聲玉振毓<lb/>
　　素王後來賢哲代不乏盈廷議論多表章或隆名<lb/>
　　　號或逮後追尊所自或未詳我<lb/>
<pb n="KR2l0014_WYG_055-43a"/>
皇崇<lb/>
　　聖<lb/>
　　聖崇祖祀事備展烝與嘗王以五代邁蒲穀木金<lb/>
　　　父下及叔梁爰諏月吉視太學精神直證羮與<lb/>
　　　牆禮臣盥手陳舊制<lb/>
帝曰臨幸非所當易幸為詣著為令<lb/>
聖德以謙而彌光金根映日天衢淨魚鬚豹尾紛翺翔<lb/>
　　　蒼螭白虎引兩導彩霞五色䕶中央百辟卿士<lb/>
<pb n="KR2l0014_WYG_055-43b"/>
　　　各儼列<lb/>
一人穆穆祗肅將工奏九獻就黄幄大昕伐鼓集講堂<lb/>
　　　諸生跪起鱗次立經筵唱徹捧<lb/>
天章曰聖有經帝有典提樞挈要<lb/>
謨洋洋橋門得瞻<lb/>
雲日表共傳朝旭升當陽惟天不言<lb/>
聖恭黙時行物生何可量<lb/>
恩流臣下渥湛露以次拜受大官漿禮成<lb/>
<pb n="KR2l0014_WYG_055-44a"/>
鸞輅迴閶闔復<lb/>
頒上食及秀良來朝蒲伏謝<lb/>
　　闕下<lb/>
天子端拱垂衣裳太平坐致道乆長神芝煜煜生齋房<lb/>
　　　譽髦斯士禮樂塲菁莪棫樸金玉相我文誕敷<lb/>
　　　我武揚玉帛恐後來萬方<lb/>
聖駕親詣太學大禮慶成恭紀　　　　徐　本<lb/>
聖主垂裳日崇儒禮最先敷文光溥被建極道無偏泗<lb/>
<pb n="KR2l0014_WYG_055-44b"/>
　　　水源流逺<lb/>
　　尼山統緒綿褒封隆爵秩追祀備紘綖首善風聲<lb/>
　　　樹成均雅化宣尊<lb/>
　　師勞<lb/>
法駕視學列班聨東魯諸生集陽春吉日蠲瑞徵蓂一<lb/>
　　　葉暖趁柳初眠銀闕千門曉璿霄萬騎闐卿雲<lb/>
　　　晴䕶<lb/>
輦朝旭彩浮旃丹鳯城迢遞青槐市鬰芊上公隨振鷺<lb/>
<pb n="KR2l0014_WYG_055-45a"/>
　　　扈從冕高蟬簪佩迎<lb/>
鑾肅圭璋執事䖍兩楹陳法器八佾應宫懸緹盎金莖<lb/>
　　　露瓊鑪寶篆煙焫蕭通肸蠁酹鬯達淵泉盥薦<lb/>
　　　孚顒若羮牆恍見焉講堂<lb/>
黄幄啟<lb/>
御座紫微連咫尺垂<lb/>
清問敷揚闡妙銓儀曹持案進祭酒執經前縹笈緗文<lb/>
　　　錦瑶函白玉編治平功有序精一理徐研德是<lb/>
<pb n="KR2l0014_WYG_055-45b"/>
　　　新民本中為作聖𫝊庶僚咸陛立羣俊盡橋圜<lb/>
　　　士氣懽無地<lb/>
温綸降自天大官𫝊<lb/>
賜食太府出<lb/>
頒錢俎豆升前哲冠裳逮後賢賔興歌簉跡論秀慶隨<lb/>
　　　肩兩序增唐舍三雍廣漢員羣倫䝉雨露舉世<lb/>
　　　荷陶甄<lb/>
帝範丹青炳<lb/>
<pb n="KR2l0014_WYG_055-46a"/>
皇言琬琰鐫儒風宏海宇德教浹垓埏衆協三階正時<lb/>
　　　成六位全璣衡調鳯厯奎璧映龍躔拜舞陪鴛<lb/>
　　　列賡揚拂彩箋攄辭忱莫罄惟頌萬斯年<lb/>
聖駕親詣太學大禮慶成詩　　　　　勵宗萬<lb/>
　　　觀光先上國首善自京師設教由來重斯文儼<lb/>
　　　在兹我<lb/>
皇躬聖德稽古及昌期既舉<lb/>
親耕禮旋修<lb/>
<pb n="KR2l0014_WYG_055-46b"/>
視學儀大昕暄戒鼓清道肅揚旗噦噦鸞聲動莘莘胄<lb/>
　　　子隨松楹瞻美奐栢寢望葳𬎼<lb/>
玉趾登堦墄香芹薦鼎彛專誠初奠幣分獻各陳巵籥<lb/>
　　　舞徵周佾笙歌叶后夔景行紆紫紱咫尺近緇<lb/>
　　　帷移<lb/>
輦儒臣從<lb/>
升堂講幄披明新揚妙理精一闡微辭恍聽虞廷石疑<lb/>
　　　聞孔璧絲鱣㕔齊拜手虎旅並揚眉更播<lb/>
<pb n="KR2l0014_WYG_055-47a"/>
如綸語均霑湛露滋鹿鳴添雅吹鵬化溢天池<lb/>
典訓星辰燦<lb/>
宸章日月垂金鏞宣未已木鐸盛於斯南北東西化詩<lb/>
　　　書禮樂規洵同豐鎬日全勝永平時性命通三<lb/>
　　　極聲明浹四陲大成今克紹正學自無岐忝預<lb/>
　　　圜橋列恭吟棫樸詩<lb/>
聖駕親詣太學大禮慶成頌<hi>謹序</hi>　　　楊　椿<lb/>
上御極之二年三月乙亥朔<lb/>
<pb n="KR2l0014_WYG_055-47b"/>
親詣太學行禮<lb/>
命祭酒司業坐講大學尚書於彛倫堂<lb/>
上親臨聽焉既講進諸生而<lb/>
諭之明道術崇化源也<hi>臣</hi>伏思詩大雅文王有聲之六<lb/>
　　　章曰鎬京辟廱自西自東自南自北無思不服<lb/>
　　　二章云文王受命有此武功魯頌泮水曰既作<lb/>
　　　泮宫淮夷攸服矯矯虎臣在泮獻馘今<lb/>
上禮成太學而西戎羅卜藏丹金阿拉布坦之屬相次<lb/>
<pb n="KR2l0014_WYG_055-48a"/>
　　　削平㨗書數日之間踵至此誠惟德動天無逺<lb/>
　　　弗届之明應也<hi>臣</hi>謹倣古為四言詩一章拜手<lb/>
　　　稽首以獻曰<lb/>
　　　於皇<lb/>
聖清受兹景命建國君民教學尊<lb/>
　　聖我<lb/>
皇登阼二載之春爰<lb/>
詔大昕大常是陳迺涖於學迺登於堂迺鼓迺萬迺祼<lb/>
<pb n="KR2l0014_WYG_055-48b"/>
　　　迺將迺進諸生立於階下論道横經聽無譁者<lb/>
　　　既講而退<lb/>
諭以化源黜浮敦實亹亹諄諄念昔先儒六經羽翼祀<lb/>
　　　典無文咸秩無忒載祠其先載爵其子祠有<lb/>
　　崇聖爵以博士侁侁諸生孔庶孔繁歛厥才藝進<lb/>
　　　其德言歛之進之惟其以之藹藹吉人惟其使<lb/>
　　　之人既庸止風俗成止先哲崇止大道行止西<lb/>
　　　被東漸朔南暨訖日下大䝉空桐丹穴幅員萬里<lb/>
<pb n="KR2l0014_WYG_055-49a"/>
　　　感化一心奔走偕來納贄獻琛爰有西戎未即<lb/>
　　　于叙負其遐險敢于予距帥臣將威敗之漠北<lb/>
　　　絶塞而還以㨗音告㨗音來告文命正敷文命<lb/>
　　　正敷如鼓與桴<hi>小臣</hi>作頌上擬有周億萬千年<lb/>
　　　對揚<lb/>
皇猷<lb/>
聖駕親詣太學大禮慶成詩　　　　　帥念祖<lb/>
　　　水𣲖宗星海山源起岱陽薪傳恢<lb/>
<pb n="KR2l0014_WYG_055-49b"/>
　　聖緒道脉付<lb/>
皇王極建君師統天懸日月光車書齊甸服禮樂燦冠<lb/>
　　　裳六合資陶鑄羣猷入紀綱厚生旋正德立教<lb/>
　　　首陳常治象符乾運文芒烱震方記年維析木<lb/>
　　　吉朔屬青章<lb/>
宸慮勤興學鸞旂涖上庠雲霞澄璧沼檜栢䕃宮牆律<lb/>
　　　暖簫韶曲班聨鵷鷺行<lb/>
至尊䖍釋菜百辟肅承筐敬致通深契心凝結異芳螭<lb/>
<pb n="KR2l0014_WYG_055-50a"/>
　　　頭蟠靉靆<lb/>
龍衮拜輝煌厯歴槐隂砌峩峩虎觀堂柳風環館舍花<lb/>
　　　雨潤縹緗誦習猶鄒魯樽彛溯夏商司成邀輦<lb/>
　　　輅多士效趨蹌<lb/>
黼座瞻華蓋長垣耿玉牀筵開東璧府坐暎紫薇郎蕙<lb/>
　　　帳披牙軸芸編啟繡囊明新該本末精一晰微<lb/>
　　　茫大義宣鐘鼓圜橋喜覲揚金盤分<lb/>
御果瑶醆沃仙漿湛湛春膏被霏霏<lb/>
<pb n="KR2l0014_WYG_055-50b"/>
帝澤香儒林才益茂蘂榜氣彌昌美器呈瑚璉殊姿逞<lb/>
　　　棟梁祥麟遊廣藪鳴鳯在高岡雅頌敷詞藻勲<lb/>
　　　庸著廟廊<hi>小臣</hi>逢<lb/>
盛典珥筆繼賡颺<lb/>
聖駕親詣太學大禮慶成詩　　　　　尹繼善<lb/>
帝業文明盛<lb/>
皇猷德教先崇儒<lb/>
恩正渥釋菜典尤䖍道接尼山統心符泗水傳瑶圅呈<lb/>
<pb n="KR2l0014_WYG_055-51a"/>
　　　瑞彩石鼓篆祥烟栢老明霞麗松虬積翠妍<lb/>
一人昭對越百爾列班聨肅穆陳圭瓚趨蹌執豆籩雷<lb/>
　　　彛横几上玉磬振堂前聖智分條理中和按節<lb/>
　　　宣馨香通奏格敬謹仰周旋式重尊師禮<lb/>
躬親御講筵明新經學㫖精一禹謨篇觀聽環橋立敷<lb/>
　　　陳綴席連三公同搢笏多士並隨肩虞典申功<lb/>
　　　叙箕疇化黨偏<lb/>
聖衷誠蕩蕩<lb/>
<pb n="KR2l0014_WYG_055-51b"/>
王道自平平辰極光雲漢奎星燭斗躔九歌存亮采四<lb/>
　　　術早興賢<lb/>
訓諭咸遵守詩書足細研層階齊錦座香茗間龍涎俊<lb/>
　　　乂榮施遍邦家景福延裁成欣遇泰保合快乗乾<lb/>
盛世常升秀<hi>微臣</hi>實備員薰陶依舜日樂育戴堯天人<lb/>
　　　被春風暖花因㴻雨鮮昇平無以報繁祉祝年年<lb/>
聖主親詣太學頌<hi>謹序</hi>　　　　　　　方　苞<lb/>
　　　<hi>臣</hi>聞天佑下民作之君作之師二帝三王所以<lb/>
<pb n="KR2l0014_WYG_055-52a"/>
　　　隂隲下民而使各得其恒性者以能兼立乎君<lb/>
　　　師之極也虞廷教胄直温寛栗帝親命之在周<lb/>
　　　文武之興辟雍鐘鼓並見於雅歌詩人推原以<lb/>
　　　為東西南北無思不服實由於此記曰天子視<lb/>
　　　學大昕鼓徵興秩節以事先師而春秋簡不帥<lb/>
　　　教者亦親涖焉蓋以至尊而盡禮於先師所以<lb/>
　　　見尊德樂道之誠以一士之不帥教而天子乃<lb/>
　　　親聽之所以使震動恪恭而不敢茍以自棄也我<lb/>
<pb n="KR2l0014_WYG_055-52b"/>
皇上涖政之初即<lb/>
詔崇<lb/>
　　至聖先師祖考五世並加王爵兹以三月朔日<lb/>
躬臨太學特諭大小諸司凡公牒祝詞並稱詣學不得<lb/>
　　　言幸大哉<lb/>
綸音誠前古所未有也釋菜禮成乃<lb/>
御經筵宣<lb/>
恩㫖越日復頒<lb/>
<pb n="KR2l0014_WYG_055-53a"/>
聖訓誨誘諄諄庶官庶士罔不感勵<hi>臣</hi>竊惟天道至教<lb/>
　　　聖人至德我<lb/>
皇上至敬至誠凡郊廟典祀必躬親薦饗終日乾乾皆<lb/>
　　　所以教羣士使知持身守道之則也<lb/>
躬秉庶政日昃不遑宵旰餘閒猶披文史皆所以教羣<lb/>
　　　士使知治業赴功之凖也激濁揚清閑邪褒正<lb/>
　　　使有司絶苞苴之徑諸生杜干謁之私又所以<lb/>
　　　教羣士使出入於太學者必思無愧於孔子之<lb/>
<pb n="KR2l0014_WYG_055-53b"/>
　　　門牆也蓋我<lb/>
皇上常以身教而董之以實政誠兼盡乎作君作師之<lb/>
　　　道而揆之重華之教胄文武之作人有若合符<lb/>
　　　契者豈特<lb/>
躬親毖祀合樂稽經為臨雍盛典歟<hi>臣</hi>昧學少文不足<lb/>
　　　以敷揚閎休然葵藿之微不能不向太陽而傾<lb/>
　　　心者物性之自然也敬撰頌言用附於巷舞衢<lb/>
　　　歌之末云爾其辭曰<lb/>
<pb n="KR2l0014_WYG_055-54a"/>
　　　惟天牖民建極有常作君與師人紀是張煌煌<lb/>
　　　辟雍四方之綱<lb/>
天子照臨人文其昌五帝建德成均是崇三代之化於<lb/>
　　　論鼓鐘我<lb/>
皇敬學表正自躬先聖後聖其揆則同九有乂安萬官<lb/>
　　　承則政教既行典文可式率民以耕南郊之耤<lb/>
　　　範士以禮澤宫是即優崇<lb/>
　　先聖王及高曾視學曰詣義以正名乃<lb/>
<pb n="KR2l0014_WYG_055-54b"/>
親釋菜典禮攸行乃布經筵大義是宏明新共貫治平<lb/>
　　　馴致聖有微言<lb/>
皇成至治精一執中心傳無二<lb/>
皇實操此以制萬事禮樂政刑罔非至教况睹<lb/>
天顔近光有耀嘉奬儒先是崇是報廣開賢路是來是<lb/>
　　　勞宫懸具奏雅聲洋洋我<lb/>
皇端拱顒顒昻昻三階肅肅圜橋蹌蹌被此休烈羣思<lb/>
　　　奮揚干羽之舞苖頑效誠在泮獻馘淮夷是懲<lb/>
<pb n="KR2l0014_WYG_055-55a"/>
　　　文德誕敷武威益行開我明堂四荒來庭<lb/>
聖駕親詣太學大禮慶成詩<hi>謹序</hi>　　　汪由敦<lb/>
皇帝親詣太學釋奠於<lb/>
　　先師殷禮肇稱先期致戒厥明行事登拜奠獻嚴<lb/>
　　　敬有加翟籥笙鏞既和且備乃<lb/>
御彛倫之堂正坐進講扈從大臣稽首<lb/>
賜坐諸生環拱而聽宣揚<lb/>
聖訓大溥<lb/>
<pb n="KR2l0014_WYG_055-55b"/>
德施翼辰復頒<lb/>
上諭一章懸揭中庭勉諭諄至洋洋焉濟濟焉曠世之<lb/>
　　　盛典也洪惟我<lb/>
　　國家文明之運景爍無疆<lb/>
列聖開基右文稽古<lb/>
聖祖仁皇帝夀考作人超軼百代<lb/>
皇上握符建極適當重熙累洽之時樂育賢才振興儒術<lb/>
御門之始首沛<lb/>
<pb n="KR2l0014_WYG_055-56a"/>
德音尊崇<lb/>
　　先聖加封五代王爵兹者涓期視學復<lb/>
勅臣工勿稱臨幸所以致敬於<lb/>
　　先師者至隆講筵甫竣即<lb/>
命廷臣集議先賢從祀之典子孫增置博士所以加禮<lb/>
　　　於儒先者至優元年<lb/>
特開鄉會恩科至是復增國子生解額十八名復五經<lb/>
　　　試額廣學官弟子員所以教勵人才嘉惠士子<lb/>
<pb n="KR2l0014_WYG_055-56b"/>
　　　者至深且厚大小臣庶親被<lb/>
道德之光華懽忭鼓舞僉拜手言曰<lb/>
皇上大德純孝躬聖人之行以啟牖斯民舉凡興道致<lb/>
　　　治立政用人無一不本於聖人之道而於教化<lb/>
　　　本原尤加意焉唐虞三代之隆復見<lb/>
　　今日史冊所傳建武中元之世方領矩步委蛇三<lb/>
　　　雍冠帶搢紳圜橋億萬者抑云末矣<hi>臣</hi>以太學<lb/>
　　　諸生幸與觀聽不揣固陋謹依古體作頌十有<lb/>
<pb n="KR2l0014_WYG_055-57a"/>
　　　二章章八句恭紀<lb/>
　　盛事進呈<lb/>
御覽<hi>臣</hi>曷任踴躍忭舞之至詩曰<lb/>
　　　皇矣<lb/>
聖皇丕承景命黎民時雍萬邦表正<lb/>
世德作求緝熙執競建元凝道以<lb/>
聖契<lb/>
　　聖<hi>一章</hi>
<pb n="KR2l0014_WYG_055-57b"/>
　　　仰惟<lb/>
　　先師至教斯溥日月同明天地同古遐溯靈源曰<lb/>
　　　高曾祖晉封肇祀曠典具舉<hi>二章</hi>
　　　煌煌辟雍王化之基<lb/>
神聖首出作君作師爰咨禮臣爰秩禮儀爰餙丹艧宮<lb/>
　　　牆禕而<hi>三章</hi>
　　　維莫之春月吉辰良和鸞鏘鏘太常央央大昕<lb/>
　　　鼓衆集於虞庠<lb/>
<pb n="KR2l0014_WYG_055-58a"/>
天子穆穆芹藻有芳<hi>四章</hi>
黼座載升㦸門載啟胄子侁侁多士濟濟旅進於廷肅<lb/>
　　　展其禮有晬<lb/>
天顔嘉樂豈弟<hi>五章</hi>
咨爾儒臣肅事法筵笙簧六藝羽翼羣賢道源聖海義<lb/>
　　　藴敷宣陋彼東觀訓詁是研<hi>六章</hi>
　　　洋洋<lb/>
聖謨詔爾多士希聖希賢自孝弟始毋華其言而棄厥<lb/>
<pb n="KR2l0014_WYG_055-58b"/>
　　　美如津有梁如塗有軌<hi>七章</hi>
　　　惟<lb/>
聖作則以身立教惟士克敏劬學嚮道以率蒸民是則<lb/>
　　　是傚修厥天彛順彼先覺<hi>八章</hi>
　　　繄惟<lb/>
列祖仁漸義摩我<lb/>
皇紹休德洽太和麟遊郊陬鳯噦卷阿惟元與凱疇足<lb/>
　　　云多<hi>九章</hi>
<pb n="KR2l0014_WYG_055-59a"/>
　　　肆惟元祀英賢彚升媚於<lb/>
天子霞蔚雲蒸俊乂飭職棄瑕録能惟<lb/>
帝時舉郁郁其興<hi>十章</hi>
　　　敦崇四術慎徽五典懿彼賢關倡於首善文命<lb/>
　　　覃敷<lb/>
皇猷載闡<lb/>
　　盛治彌隆教澤彌逺<hi>十一章</hi>
　　　鬰鬰泮林青青子衿承風仰化懷之好音<lb/>
<pb n="KR2l0014_WYG_055-59b"/>
帝德廣運春盎淵深萬年<lb/>
　　景祚伊始自今<hi>十二章</hi>
　<lb/>
　<lb/>
　<lb/>
　<lb/>
　<lb/>
欽定國子監志卷五十六<lb/>
</p>
<p>
</p>
  </div>
</body>
</text>
</TEI>
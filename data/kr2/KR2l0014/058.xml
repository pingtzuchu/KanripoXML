<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2l0014_WYG_058-1a"/>
欽定四庫全書<lb/>
欽定國子監志卷五十九<lb/>
　　藝文三<lb/>
　　論著<lb/>
　　　太學祀典考序　　　　　　　彭定求<lb/>
　　國家建興學校王祀<lb/>
　　夫子崇徳報功萬世無窮而淵源衍續舉夫羽翼<lb/>
　　　經傳股肱大道者皆得與於見知聞知之列侑<lb/>
<pb n="KR2l0014_WYG_058-1b"/>
　　　享光榮是以道統炳如日星學術炯於龜鑑固<lb/>
　　　所稱六合同風九州共貫者然太學者四方之<lb/>
　　　標準也王化之行自近者始辟廱典禮累朝崇<lb/>
　　　重微獨楹桷樽俎軒懸佾舞之屬節文度數煌<lb/>
　　　煌明備有非郡國之所埒即几筵之登降名號<lb/>
　　　之異同遞經損益載在令典而四方猶未及周<lb/>
　　　知志古學禮之士能不講明而究晰之歟仰惟<lb/>
聖天子稽古右文欽崇<lb/>
<pb n="KR2l0014_WYG_058-2a"/>
　　先師表章絶學俾四海萬年知所法程臣下幸際<lb/>
　　　其時躬履其地夙夜祇承懼無以導揚萬一惟<lb/>
　　　是顧瞻宫牆駿奔俎豆儼乎如接其人凜乎如<lb/>
　　　親其範庶幾仰高景行之義而竊慮戛戛乎其<lb/>
　　　難之也張君璿官典簿恂恂莊莊守職惟謹灌<lb/>
　　　將祼獻之餘不獨循故事奉文書而已以祀典<lb/>
　　　定於太學未有著為成書垂示藝林者因自<lb/>
　　先師以下遞及四配十哲先賢先儒按序臚陳綴<lb/>
<pb n="KR2l0014_WYG_058-2b"/>
　　　集羣言裒輯<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>蹟詳而有徵賾而有紀從此遐<lb/>
　　　方近域得識<lb/>
　　聖朝化行首善禮制尊崇之盛且千載上下作述<lb/>
　　　相承其所以正心修身牖民範俗者可以指掌<lb/>
　　　而知披籍而在則凡為聖賢之徒臨之在上質<lb/>
　　　之在旁宜何如其感發而興起也嗚呼今使志<lb/>
　　　古學禮者盡如是亦誠足嘉尚矣哉余故於是<lb/>
　　　書樂觀其成焉<lb/>
<pb n="KR2l0014_WYG_058-3a"/>
　　　石鼓文跋　　　　　　　　　朱彛尊<lb/>
　　　石鼓籀文雖與大篆小異然離鐘鼎欵識未逺<lb/>
　　　其為三代之物信矣而諸家或疑之馬子卿至謂<lb/>
　　　宇文周所刻誠傖父之言也十鼓向闕其一<lb/>
　　　皇祐間始得之歐陽永叔見之最早文存四百<lb/>
　　　六十五字爾薛尚功則云歲月深逺缺蝕殆盡<lb/>
　　　今欵識所載乃得之前人刻石者方之永叔僅<lb/>
　　　多二字胡世將資古紹志録云所見者先世藏<lb/>
<pb n="KR2l0014_WYG_058-3b"/>
　　　本在集古之前僅益九字至潘愜山作音訓時<lb/>
　　　止存三百八十有六字而已楊用修謂從李賓<lb/>
　　　之所得唐人拓本多至七百有二字又言及見<lb/>
　　　東坡之本人多惑焉愚攷第三鼓潘氏音訓有<lb/>
　　　<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>衆既簡句古文苑脫<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>字有衆字用修不取<lb/>
　　　易以六師二字第四鼓潘本有四馬其冩六轡<lb/>
　　　□驁句驁上脱一字古文苑本驁作重文用修<lb/>
　　　亦不取易以六轡沃若第五鼓霝雨上古文苑<lb/>
<pb n="KR2l0014_WYG_058-4a"/>
　　　有□□二字薛氏施氏本則有天字用修亦不<lb/>
　　　取増我來自東四字夫車攻狩於東故云駕言<lb/>
　　　徂東東有甫草若岐陽在鎬京之西豈得云我<lb/>
　　　來自東乎至於第六鼓因民間窪以為臼其上<lb/>
　　　漫漶以諸鼓騐之毎行多者七字少者六字此<lb/>
　　　鼓行僅四字上皆缺二三字用修每行增一字<lb/>
　　　强之成文又如第七鼓用修增益徒御嘽嘽會<lb/>
　　　同有繹或羣或友悉率左右以燕天子咸與小<lb/>
<pb n="KR2l0014_WYG_058-4b"/>
　　　雅同文不知鼓文每行字有定數難以增益尢<lb/>
　　　有異者鼓有□文郭氏云恐是臭字古老反大<lb/>
　　　白澤也用修遂以惡獸白澤入正文中其亦欺<lb/>
　　　人甚矣攷賓之石鼓歌中云家藏舊本出梨棗<lb/>
　　　楮墨輕虚不盈握拾殘補缺能幾何以一㳙埃<lb/>
　　　禆海嶽夫以歐陽薛胡諸家所見止四百餘字<lb/>
　　　若賓之本有七百餘字拾殘補缺亦已多矣賓<lb/>
　　　之不應為是言也子瞻之詩曰韓公好古生已<lb/>
<pb n="KR2l0014_WYG_058-5a"/>
　　　遲我今况又百年後强㝷偏旁推㸃畫時得一<lb/>
　　　二遺八九糢糊半已似瘢胝詰曲猶能辨跟肘<lb/>
　　　子由和之有云形骸偃蹇任苔蘚文字皴剥因<lb/>
　　　風雨字形漫汗隨石缺蒼蛇生角龍折股夫用<lb/>
　　　修之本既得自賓之傳自子瞻是子瞻克見其<lb/>
　　　全子由亦得縱觀於子瞻子由又不應為是言<lb/>
　　　也杜子美詩有曰陳倉石鼓久已訛韋蘇州詩<lb/>
　　　有曰風雨缺譌苔蘚澀而韓吏部歌曰公從何<lb/>
<pb n="KR2l0014_WYG_058-5b"/>
　　　處得紙本毫髪盡備無差訛又曰年深豈免有<lb/>
　　　缺畫則石鼓在唐時已無全文故吏部見張生<lb/>
　　　之紙本以為難得也吳立夫詩亦云岐右石鼓<lb/>
　　　天下觀駱駝載歸石盡爛夫以唐宋元人未見<lb/>
　　　其全者用修獨得見之此陸文裕亦不敢信由<lb/>
　　　石鼓而推之用修他所考證吾亦不能已於疑<lb/>
　　　無惑乎陳晦伯有正楊一編矣<lb/>
　　　監本蘭亭跋　　　　　　　　朱彛尊<lb/>
<pb n="KR2l0014_WYG_058-6a"/>
　　　書至右軍入聖右軍書至蘭亭而變化無方後<lb/>
　　　人評品以定武本為最歐陽率更所臨也流𫝊<lb/>
　　　有玉有石有棠梨板字有濶行有斵損有肥有<lb/>
　　　痩有始肥終痩各本不同相傳石晉廣運中契<lb/>
　　　丹輦歸棄之中道而榮次新言宋定國使金云<lb/>
　　　在中京中京遼之南京金海陵改為中都即燕<lb/>
　　　京也吾鄉沈先輩虎臣撰野獲編云萬厯乙酉<lb/>
　　　丙戌間北雍治地得禊帖行欵肥痩與定武本<lb/>
<pb n="KR2l0014_WYG_058-6b"/>
　　　畧同識者疑是廣運所棄石時長洲韓公存良<lb/>
　　　官國子祭酒拓數百本遺友朋合之次新所述<lb/>
　　　或即薛氏摹勒未可定耳<lb/>
　　　石鼓記　　　　　　　　　　成　徳<lb/>
　　　予每過成均徘徊石鼓間輒竦然起敬曰此三<lb/>
　　　代法物之僅存者逺方儒生或未多見身在<lb/>
　　輦轂時時摩挲其下豈非至幸惜其至唐始顯而<lb/>
　　　遂至疑議之紛紛也元和志云石鼔在鳳翔府<lb/>
<pb n="KR2l0014_WYG_058-7a"/>
　　　天興縣南二十里其數盈十蓋紀周宣王田於<lb/>
　　　岐陽之事而字用大篆則史籀之所為作也自<lb/>
　　　貞觀中蘇勉始誌其事而虞永興褚河南歐陽<lb/>
　　　率更李嗣真張懷瓘韋蘇州韓昌黎諸公並稱<lb/>
　　　其古妙無異議者迨歐陽文忠則疑自周宣至<lb/>
　　　宋垂二千年理難獨存夫岣嶁之字岳麓之碑<lb/>
　　　年代更逺尚在人間此不足疑一也程大昌則<lb/>
　　　疑為成王之物因左傳成有岐陽之蒐而宣王<lb/>
<pb n="KR2l0014_WYG_058-7b"/>
　　　未必逺狩豐西今蒐岐遺鼓既無經𫝊明文而<lb/>
　　　帝王轍迹可西可東此不足疑二字至温彦威<lb/>
　　　馬定國劉仁本皆疑為後周文帝所作蓋因史<lb/>
　　　大統十一年西狩岐陽之故爾按古來能書如<lb/>
　　　斯氷邕瑗無不著名豈有能書若此而不名乎<lb/>
　　　况其詞尤非後周人口語韋李虞褚歐陽近在<lb/>
　　　唐初亦不遽爾昧昧此不足疑三也至鄭夾漈<lb/>
　　　王順伯皆疑五季之後鼓亡其一雖經補入未<lb/>
<pb n="KR2l0014_WYG_058-8a"/>
　　　知真偽然向傳師早有跋云數内第十鼓不類<lb/>
　　　訪之民間得一鼔字半缺者較騐甚真乃易置<lb/>
　　　以足其數此不足疑四也鄭復疑靖康之變未<lb/>
　　　知何在王復疑世傳北去棄之濟河嘗攷虞伯<lb/>
　　　生嘗有記云金人徙鼓而北藏於王宣撫宅迨<lb/>
　　　集言於時宰乃得移置國學此不足疑五也予<lb/>
　　　是以斷然從元和志之說而并以幸其俱存無<lb/>
　　　偽焉嘗歎三代文字經秦火後至數千百年雖<lb/>
<pb n="KR2l0014_WYG_058-8b"/>
　　　尊彛鼎敦之器出於山巖屋壁隴畝墟墓之間<lb/>
　　　苟有款識文字學者尚當寳惜而稽考之况石<lb/>
　　　鼓為帝王之文列膠庠之内豈僅如一器一物<lb/>
　　　供耳目奇異之玩者哉謹記其由來以告夫世<lb/>
　　　之嗜古者<lb/>
　　　祭酒司業題名記　　　　　　俞正健<lb/>
　　國家設學首重成均蓋化民成俗道莫先於此也<lb/>
　　　欽惟<lb/>
<pb n="KR2l0014_WYG_058-9a"/>
世祖章皇帝尊崇儒術定鼎之初<lb/>
親臨講學我<lb/>
皇上右文重道<lb/>
御極之八載即<lb/>
躬幸辟雍又<lb/>
製訓飭士子文立碑太學雲漢天章作人壽考存神過<lb/>
　　　化文治極隆時諸長貳於斯者率皆一代碩儒<lb/>
　　　文章彬郁道德温醇故或入掌絲綸或出居方<lb/>
<pb n="KR2l0014_WYG_058-9b"/>
　　　岳或鳳沼揚芳或鴻逵高漸數十年來麟麟炳<lb/>
　　　炳照耀後先某等菲材承乏兹任喜遭異數永<lb/>
　　　念<lb/>
恩榮謹輯<lb/>
　　國朝來兩廂姓名勒諸貞石以垂永久雖然名以<lb/>
　　　官𫝊官以人重吾輩膺斯職者果克仰體<lb/>
聖天子育材至意正已率屬宏敷教化庶幾無忝師儒<lb/>
　　　則名與官真堪不朽如或徒以官傳也後之覩<lb/>
<pb n="KR2l0014_WYG_058-10a"/>
　　　斯石者稱斯人也其謂之何哉是則可警也已<lb/>
　　　石鼓音訓跋　　　　　　　　李周望<lb/>
　　　石鼓文本末諸家辨論甚詳唐貞觀以來蘇朂<lb/>
　　　李嗣真張懷瓘竇䝉竇臮徐浩咸以為史籀手<lb/>
　　　跡虞世南歐陽詢褚遂良皆有墨妙之稱杜甫<lb/>
　　　八分小篆歌序歴代書亦厠之倉頡李斯之間<lb/>
　　　韋應物石鼓歌云周宣大獵兮岐之陽刻石表<lb/>
　　　功兮煒煌煌又云飛湍委蛇相糾錯乃是宣王<lb/>
<pb n="KR2l0014_WYG_058-10b"/>
　　　之臣史籀作韓愈歌周綱陵遲四海沸宣王奮<lb/>
　　　起揮天戈蒐於岐陽騁雄俊萬里禽獸皆遮羅<lb/>
　　　鐫功勒成告萬世鑿石作鼓隳嵯峨梅堯臣呈<lb/>
　　　祭酒吳公詩石鼓作自周宣王宣王發憤狩岐<lb/>
　　　陽蘇軾詩舊聞石鼓今見之文字鬱律蛟龍走<lb/>
　　　憶昔周宣歌鴻雁當時史籀變蝌蚪之數子皆<lb/>
　　　好古名賢其言必有攷據朱子詩傳遺說曰石<lb/>
　　　鼓有說成王時又有説宣王時然其辭有似車<lb/>
<pb n="KR2l0014_WYG_058-11a"/>
　　　攻甫田恐是宣王時未可知由是觀之則石鼓<lb/>
　　　為宣王獵碣史籀書迹無疑也始棄陳倉野中<lb/>
　　　韓愈為博士時請祭酒以數槖駝輿至太學不<lb/>
　　　果鄭餘慶遷之鳳翔文廟中經五代亂復散失<lb/>
　　　司馬池知鳳翔輦至府學門廡下以木櫺䕶之<lb/>
　　　而亡其一蓋散失後民有穴其中以臼者即今<lb/>
　　　第六鼓也皇祐四年向傳師求得之十鼓乃足<lb/>
　　　大觀中自鳳翔徙汴京徽宗以金填刻文初置<lb/>
<pb n="KR2l0014_WYG_058-11b"/>
　　　辟雍後入保和殿靖康末金人輦至燕京剔取<lb/>
　　　其金而置之王宣撫宅宅後即大興府學元大<lb/>
　　　德十一年虞集為大都教授於泥土草萊中洗<lb/>
　　　刷扶植皇慶元年集為助敎言於時宰置今太<lb/>
　　　學大成門内左右各五為磚壇承之又為疎櫺<lb/>
　　　扄鐍之三代金石遺文惟此而已<lb/>
　　　崇實振雅二軒壁記　　　　　李周望<lb/>
　　　往予備員成均為司業方期振興文教修舉廢<lb/>
<pb n="KR2l0014_WYG_058-12a"/>
　　　墜未期月遷翰林院侍講以去迨視學三楚事<lb/>
　　　竣還<lb/>
　　朝復拜祭酒之<lb/>
命自甲午迄今屢膺教育人材之職異數有加其何以<lb/>
　　　勝任而無負乎夫京師為首善要地師儒之官<lb/>
　　　海内圭表典禮於是乎成賢才於是乎出而教<lb/>
　　　習貢監諸生之執經請業者旅進旅退曾無憩<lb/>
　　　息之所非所以居業也季試月考風雨寒暑授<lb/>
<pb n="KR2l0014_WYG_058-12b"/>
　　　簡操筆未及卒業惴惴焉以禁城鎻鑰為憂非<lb/>
　　　所以敬事也乃於彛倫堂後東廂左右構二楹<lb/>
　　　焉其東軒曰崇實其西軒曰振雅明牕暖室筆<lb/>
　　　牀茶竈几席簾幕之屬纎悉畢具諸生較藝角<lb/>
　　　勝優游嘯咏思夫實則袪名雅則逺俗研精覃<lb/>
　　　慮一以古人為準的而不屑屑於凡近則尋丈<lb/>
　　　之地不為無補焉又懼人雜而事稠也更廣葺<lb/>
　　　官舎而鼎新之使諸師分曹勤事庶幾各共厥<lb/>
<pb n="KR2l0014_WYG_058-13a"/>
　　　職無相凌奪之意也昔宋儒胡翼之教授湖州<lb/>
　　　設經義治事二齋俾之分居其中專心肄業其<lb/>
　　　才皆可為世用後居太學其徒益衆太學不能<lb/>
　　　容取旁官舎處之元儒許文正為祭酒亦大葺<lb/>
　　　學舎令其子弟處各齋為之長儒教大興予何<lb/>
　　　能方駕前賢惟是遭逢<lb/>
　　右文之世<lb/>
聖天子垂意辟雍樂育多士一時同官精白乃心協恭<lb/>
<pb n="KR2l0014_WYG_058-13b"/>
　　　共濟予與諸生析疑訂義朝斯夕斯慶大化之<lb/>
　　　有成也詎非承乏之幸歟若夫遵守規則久而<lb/>
　　　弗替或加式廓焉則不能無望於後之君子<lb/>
　　　國學禮樂錄序　　　　　　　李周望<lb/>
　　　成均典樂之職禮教之地也昉自虞廷其風尚<lb/>
　　　矣周備四代之樂王畿之内號為辟廱蓋以明<lb/>
　　　首善之義與鄉學不同秦火以後學校淪廢漢<lb/>
　　　至元狩始議建於董生䇿中元成之世弟子增<lb/>
<pb n="KR2l0014_WYG_058-14a"/>
　　　衆光武重興大學親臨講論立十四博士以授<lb/>
　　　五經明帝習射養老章帝大㑹諸儒一時虎觀<lb/>
　　　横經彬彬稱盛晉武雅尚儒術以賈馬鄭杜伏<lb/>
　　　孔王何之徒分立八家儒學命張華劉實領之<lb/>
　　　太常咸寧後乃立國子學以教貴游子弟東晉<lb/>
　　　士夫習尚莊老流及六朝南北興廢無常至隋<lb/>
　　　開皇國子寺始不𨽻於太常唐則六學皆歸國<lb/>
　　　子宋增三館而學規之善莫或過於胡瑗焉三<lb/>
<pb n="KR2l0014_WYG_058-14b"/>
　　　齋雜儀肇元許衡六堂考課沿明永樂日久漸<lb/>
　　　弛僅屬空文<lb/>
　皇朝定鼎京師振興文教<lb/>
世祖章皇帝視學釋奠百廢俱張我<lb/>
皇上生知好古重道崇儒<lb/>
御極之初即<lb/>
臨雍講學隆禮<lb/>
　　先師超越百代<lb/>
<pb n="KR2l0014_WYG_058-15a"/>
特製訓飭士子文立碑造就加意勸懲時際雍熙禮明<lb/>
　　　樂備久道化成更修輯諸經闡晰性理辨别律<lb/>
　　　吕審定元音集道統之大成作君師之極範近<lb/>
　　　復升祔名儒増襲博士凡所以光輝俎豆鼓舞<lb/>
　　　人材之典無所不至猗歟休哉士生金聲玉振<lb/>
　　　之世獲漸菁莪棫樸之風良厚幸矣余自甲午<lb/>
　　　承乏司業旋陞侍講即奉<lb/>
命校士全楚日與諸生撤幃講業務趨醇古以應昌期<lb/>
<pb n="KR2l0014_WYG_058-15b"/>
　　　役竣復膺司成重任受<lb/>
恩汪渥報稱無由爰與方山謝公氷競共矢月吉宏宣<lb/>
聖訓督課惟勤而諸生文風亦日新月盛雖然<lb/>
　　國家儲賢養士豈徒以文章華國潤色鴻業云爾<lb/>
　　　哉要求實行以資大用也余惟古之教士自小<lb/>
　　　學以至大學既已身通六藝尤必陶養性情以<lb/>
　　　為修齊治平之本春秋教以禮樂冬夏教以詩<lb/>
　　　書入德有方修道有序興詩立禮成樂次第較<lb/>
<pb n="KR2l0014_WYG_058-16a"/>
　　　然不可易也大史公適魯觀<lb/>
　　孔子廟堂車服禮器諸生以時習禮其家乃故事<lb/>
　　　之可證者况國學賢關人材淵藪士列橋門之<lb/>
　　　下而不辨禮儀樂奏之詳典祀損益之故又何<lb/>
　　　以自立於儒雅之林備異日<lb/>
　　廟堂之選乎爰采志統諸書薙其繁冗少為編次<lb/>
　　　録成一書以示諸生俾知國學禮樂所在斯須<lb/>
　　　不可去身亟宜研窮義理考核名實禮以謹其<lb/>
<pb n="KR2l0014_WYG_058-16b"/>
　　　節樂以發其和庶幾由博而約以漸臻乎希聖<lb/>
　　　希賢之域仰承<lb/>
聖天子夀考作人之化行且比隆周室逺接虞廷漢唐<lb/>
　　　以後曷足道哉是為序<lb/>
　　　進士題名碑録序　　　　　　李周望<lb/>
　　　科目用人由來舊矣周禮大司徒以鄉三物教<lb/>
　　　萬民而賓興之又曰三年大比考其德行道藝<lb/>
　　　獻賢能之書於王王拜受之登於天府誠慎之<lb/>
<pb n="KR2l0014_WYG_058-17a"/>
　　　也誠重之也其人才則惟出於鄉國二學鄉學<lb/>
　　　掌於鄉大夫而用之在大司徒國學掌於大樂<lb/>
　　　正而用之在大司馬鄉士曰選士升於國曰造<lb/>
　　　士大司馬所辨論則曰進士此三物賓興之典<lb/>
　　　也漢世去古未逺舉士之制有三賢良孝廉博<lb/>
　　　士弟子後世科目歲貢所由昉也隋大業時專<lb/>
　　　以文辭試士曰進士唐用三科十九目其由學<lb/>
　　　館者曰生徒由州縣者曰鄉貢皆升於有司而<lb/>
<pb n="KR2l0014_WYG_058-17b"/>
　　　進退之其天子自詔者曰制舉所以待非常之<lb/>
　　　才無常科也科目唐制亶其然乎天授初武后<lb/>
　　　䇿貢士於洛城殿殿試昉於此宋進士諸科秋<lb/>
　　　取解冬集禮部春考試合格者放榜於尚書省<lb/>
　　　開寳六年殿試貢士遂為永制八年始分三甲<lb/>
　　　熙寧貢舉新法罷詩賦專經義建炎以來兼用<lb/>
　　　經義詩賦分作兩科元仁宗立經書取士法八<lb/>
　　　月鄉試二月會試皆三場首場四書二經一二<lb/>
<pb n="KR2l0014_WYG_058-18a"/>
　　　場詔誥賦表内科一道三場時務䇿一道書義<lb/>
　　　用朱子章句集註而㫁以已意發明限三百字<lb/>
　　　分左右榜䝉古色目為右漢人南人為左明洪<lb/>
　　　武四年辛亥太祖始䇿問㑹試中式者於奉天<lb/>
　　　殿賜一甲三人進士及第賜二甲進士出身賜<lb/>
　　　三甲同進士出身以次授官十八年乙丑授一<lb/>
　　　甲三人修撰編修俱入翰林使二三甲進士觀<lb/>
　　　政於諸司其在翰林承勅監等衙門者曰庶吉<lb/>
<pb n="KR2l0014_WYG_058-18b"/>
　　　士至永樂二年甲申選二十九人為庶吉士在<lb/>
　　　文淵閣讀書後惟翰林院有庶吉士其以及第<lb/>
　　　第一人為狀元第二人榜眼第三人探花則仿<lb/>
　　　宋制而是時士大夫又通以二三甲第一為𫝊<lb/>
　　　臚其會試第一者曰會元鄉試第一者曰解元<lb/>
　　　鄉試以子午夘酉年會試以辰戌丑未年後雖<lb/>
　　　條例數更其大綱固不易也<lb/>
　　聖朝定鼎京師聲教訖於四海<lb/>
<pb n="KR2l0014_WYG_058-19a"/>
世祖章皇帝裁定科舉法制大備我<lb/>
皇上道隆徳盛夀考作人鼓舞振興不遺餘力而且範<lb/>
　　　之以<lb/>
聖學教之以<lb/>
帝文久道化成與天同照以故得士之盛直躋唐宋元<lb/>
　　　明而上之躒漢嫓周無與讓也太學題名碑記<lb/>
　　　元僅有存者明代石刻隨缺旋補<lb/>
　　本朝自順治丙戌至康熙戊戌凡二十有八科惟<lb/>
<pb n="KR2l0014_WYG_058-19b"/>
　　　壬辰乙未分滿漢二榜各三鼎甲及二甲三甲<lb/>
　　　自後歴科仍合為一榜未嘗分也士既釋褐登<lb/>
　　朝則必題名於學師師濟濟接踵彚征取士至<lb/>
　　今日而極盛無以加矣我<lb/>
皇上御極以來揭榜已二十有一次後更不知凡幾非<lb/>
　　　算數所能測也猗歟休哉<lb/>
　　聖世樂育之英材遍列於槐棘大僚前二三十年<lb/>
　　　間<lb/>
<pb n="KR2l0014_WYG_058-20a"/>
先帝之舊臣參錯在位迨於<lb/>
　　今日無一非對䇿敭言於我<lb/>
皇之清問者矣或一門之内祖孫父子兄弟相繼而登<lb/>
　　　膴仕或異姓之交師長𫝊其子弟層累以降源<lb/>
　　　逺未分而並登華貴者更不可勝數也設入成<lb/>
　　　均遊橋門所見穹碑林立莫不摩挲指顧曰某<lb/>
　　　某以徳行傳某某以功業顯某某以文章詞翰<lb/>
　　　稱奎壁光華先後輝映豈非千載之勝覽哉余<lb/>
<pb n="KR2l0014_WYG_058-20b"/>
　　　夙稟庭訓繼蹟科目承乏司成濫登宫尹不敢<lb/>
　　　忘䇿名所自謹録<lb/>
　　國朝歴科題名碑姓氏為初集俟次第增益使多<lb/>
　　　士觀感踴躍咸知我<lb/>
皇教澤深厚文治郅隆以垂示無窮而元明舊碑之在<lb/>
　　　辟雍者并附録之備考鏡焉是為序<lb/>
　　　國學禮樂録序　　　　　　　謝履忠<lb/>
　　　考成周教士之制鄉學有六藝太學有四術六<lb/>
<pb n="KR2l0014_WYG_058-21a"/>
　　　藝者禮樂射御書數也四術者禮樂詩書也雖<lb/>
　　　教之詳畧不同皆以禮樂為先務至於敦和别<lb/>
　　　宜化民成俗動四氣之和以著萬物之理則禮<lb/>
　　　樂明備天地官矣禮樂之為用大矣哉顧歴代<lb/>
　　　制作互有損益其存而可考者獨萃於國學我<lb/>
皇上聰明聖哲久道化成希天之學日新崇正之功大<lb/>
　　　闡廣勵學宫超越前古士生其時莫不沐浴元<lb/>
　　　化涵泳聖涯况乎領師儒之官持教育之柄其<lb/>
<pb n="KR2l0014_WYG_058-21b"/>
　　　為感激思奮而潤色鴻猷誠有不能自已者矣<lb/>
　　　大司成李南屏先生嘗為國子司業又典三楚<lb/>
　　　學政日以訓士為孜孜今之復領成均也穆然<lb/>
　　　深念曰時教必有正業孰有大於禮樂者乎於<lb/>
　　　是殫心研慮纂為國學禮樂録一書明<lb/>
　　先師之統系揚<lb/>
御製之褒崇綱領昭然矣序世家列𫝊所以濬禮樂之<lb/>
　　　源詳祀典述經志繪圖譜陳儀注所以備禮樂<lb/>
<pb n="KR2l0014_WYG_058-22a"/>
　　　之事附以石鼓音訓見三代之軌物而岐陽之<lb/>
　　　狩亦禮也綴以題名碑記則皆奉行禮樂之人<lb/>
　　　也蓋先生之為是書也採擇廣咨訪切辨正嚴<lb/>
　　　序次確即謭陋如予通懷商搉析疑訂誤至再<lb/>
　　　至三娓娓不倦於是見先生虚公之衷不僅用<lb/>
　　　之掄才造士而陶淑人心之雅意方且通億載<lb/>
　　　而為津也余於先生為後進鉛槧之間無能為<lb/>
　　　役適以戊戌春後先受事六館規條詳加釐正<lb/>
<pb n="KR2l0014_WYG_058-22b"/>
　　　至於剔弊屏浮除囂振雅予於先生去私見持<lb/>
　　　大公毋激毋隨共盟此心同勷厥職兩年以來<lb/>
　　　人知重廉恥習禮讓士亦相敦以實行而不騖<lb/>
　　　聲華皆先生維挽之力而予與有榮焉然則是<lb/>
　　　書之成足以範士心興民行敬承<lb/>
聖天子中和之徳以溥斯世於仁夀之域而凡有志於<lb/>
　　　禮樂者由此悉其源流而探其本末其所禆益<lb/>
　　　豈止一時一人而已哉是為序<lb/>
<pb n="KR2l0014_WYG_058-23a"/>
　　　石鼓文鈔序　　　　　　　　孫岳頒<lb/>
　　　蓋聞六書初肇始變蟲魚八法相生未離蝌蚪<lb/>
　　　篆籀開自史游實著金鍼之奥冊書定於許慎<lb/>
　　　式垂玉尺之文載在鐘彛𫝊乎金石斯則伏羲<lb/>
　　　創卦之歲即有成書神禹鑄鼎之年非無古畫<lb/>
　　　藏諸汲冢不委殘灰列彼明堂猶存舊物者矣<lb/>
　　　自昔岐陽薄伐閱武于田姬室中興成功告廟<lb/>
　　　爰鑿石以作鼓遂鐫筆而播詞車攻馬同懋紀<lb/>
<pb n="KR2l0014_WYG_058-23b"/>
　　　行狩之盛建旄設旐侈陳獲醜之多圭璧於焉<lb/>
　　　會朝玁狁因之作貢龍文螭篆備典核以盡神<lb/>
　　　斗錯星盤肆縱横而極勢文詞則申甫而下書<lb/>
　　　法則李斯以前既已珍比和鈞非徒玩同琬琰<lb/>
　　　洎乎祚移洛鎬西京之俎豆淪胥燄起咸陽東<lb/>
　　　魯之詩書焚棄蕢桴土鼓盡沒寒烟郜鼎商盤<lb/>
　　　半歸茂草譬之磬沈泗水奚來大吕之音劍躍<lb/>
　　　延津欲化干將之質縱稱神物共付刼塵而况<lb/>
<pb n="KR2l0014_WYG_058-24a"/>
　　　陵谷無憑興亡遞禪秦皇戰壘金鏃徒遺漢主<lb/>
　　　離宫珠盤還碎年年荆棘不少銅駝處處荒陵<lb/>
　　　頗多玉盎於是星移物換石爛溟枯鳥跡終埋<lb/>
　　　龜文盡蝕張華望氣漫識龍泉柯萼登山還逢<lb/>
　　　石篆始從陳倉之野得此蟲凋蘚剥之餘亟遷<lb/>
　　　清廟之中置於左鐘右虡之列龍蛇糾錯自創<lb/>
　　　一家甲乙斑斕僅存九數猶幸夜光終還乎合<lb/>
　　　浦連城不碎於秦庭信有鬼神之呵競為符璽<lb/>
<pb n="KR2l0014_WYG_058-24b"/>
　　　之守迨夫大觀紀歲再徙汴河天子臨雍仍登<lb/>
　　　璧水苔㾗駁落藉金質以為相風骨嶙峋比銀<lb/>
　　　鈎而加陗無何塵飛遼海馬牧中原㸑下焦桐<lb/>
　　　半填溝壑廟中欹器頓委坵墟駝載於市駿臺<lb/>
　　　前僅剥黄金一篋沉淪於躍龍池畔誰捫緑字<lb/>
　　　千言嗣是碣石開宫燕山作室摉羅鴻寳無煩<lb/>
　　　博士之上書䕶惜殊珍願聽成均以從事虚廊<lb/>
　　　素壁同藏柱下之遺荒碣殘碑並映斗間之氣<lb/>
<pb n="KR2l0014_WYG_058-25a"/>
　　　以迄<lb/>
　　聖朝應運定鼎燕山<lb/>
皇上乗乾舞干堯陛盂銘几誡備采掖庭河圖洛書日<lb/>
　　　陳講幄旌旗出獵長楊細栁之郊玉帛來同黥<lb/>
　　　面文身之國宜其崇兹法物嫓彼宫懸詰曲龍<lb/>
　　　章配六堂之鐘鼓蒼凉鳥䇿照四庫之典墳自<lb/>
　　　古已然於今為烈嗟乎日銷月鑠徒留黒闥之<lb/>
　　　名地老天荒孰辨赤文之字淵源可溯猶餘愈<lb/>
<pb n="KR2l0014_WYG_058-25b"/>
　　　軾詩篇意格難尋豈有鍾王墨本雖復桓榮稽<lb/>
　　　古已遺斷簡之什三束晳補亡遑輯殘編於一<lb/>
　　　二然而見中郎之鳥篆則傳觀咸訝其精覩安<lb/>
　　　道之雞碑則好事羣驚其妙糢糊隻字尚抵千<lb/>
　　　緡滅沒雙鈎還聞二雅非慿闡繹曷恃揣摩爰<lb/>
　　　有髙陽才子䢴水名流獵志墨池走衞瓘一臺<lb/>
　　　之譽弋情碧篆習中正八體之書薤葉韭花兼<lb/>
　　　工刻畫爛銅破玉不廢雕鏤躡屩擔囊仿士衡<lb/>
<pb n="KR2l0014_WYG_058-26a"/>
　　　之入洛攜琴載筆效司馬之遊梁偶客金臺閒<lb/>
　　　尋石鼓摩挲蒼緑疑為脈望之留捫摸丹青無<lb/>
　　　復金躔之聚因而剜苔剔蘚漸捜蒼頡之踪補<lb/>
　　　缺拾殘直煉女媧之石得字三百以外歴年二<lb/>
　　　千有奇亥豕交訛既精剖析魯魚同異必慎參<lb/>
　　　稽假以三冬彚為一卷懸之都市駕吕覽之春<lb/>
　　　秋播厥洛陽並太沖之詞賦陸龜䝉之小名片<lb/>
　　　録未足比其宏通李萬卿之說苑一編奚能方<lb/>
<pb n="KR2l0014_WYG_058-26b"/>
　　　其淹洽遺文可讀長為鳳閣之奇書古學斯傳<lb/>
　　　永識龍鱗之初體<lb/>
　　　太學十詠序　　　　　　　　黄叔琳<lb/>
　　　古者典學教胄子教以直温寛簡變化其氣質<lb/>
　　　即導以歌詩言志涵養其性情蓋温柔敦厚之<lb/>
　　　㫖流連諷詠可以陶淑身心而播諸清廟明堂<lb/>
　　　遂以鼓吹休明表章風化信乎詩之為教綦重<lb/>
　　　而斆學者之所宜先也錢塘王先生分教諸生<lb/>
<pb n="KR2l0014_WYG_058-27a"/>
　　　於太學授受餘閒倡為十詠三舎生翕然賡和<lb/>
　　　成帙蓋人文所聚其英華之氣必有所憑而發<lb/>
　　　以鳴其盛而宣其豫望古遙集觸景興懷既原<lb/>
　　　夫教胄言志之義又足以導揚盛美則勿謂斯<lb/>
　　　編無關於<lb/>
　　國家文治也門人邵子屺雲攜以就正於予予迴<lb/>
　　　憶貳長成均已四十餘年橋門蒼翠石鼓嵯峨<lb/>
　　　讀諸詩直依然昨日耳邇來棫樸菁莪蒸蒸日<lb/>
<pb n="KR2l0014_WYG_058-27b"/>
　　　盛諸生更從王先生涵泳優游勉其未至而進<lb/>
　　　於古行且聽歌鐘鼓篋揚風扢雅而觀教化之<lb/>
　　　成矣<lb/>
　　　<hi>謹案大學十詠一曰周宣石鼔二曰元代老槐三曰柏庭翠蔭四曰石井甘泉五曰兩序書聲</hi>
　　　<hi>六曰六堂燈火七曰長廊步雨八曰射圃歸鴉九曰輦道月明十曰橋門雪霽學正王雲廷所</hi>
　　　<hi>撰共五言律詩十首一時和者有陳憲祖等十四人集刻為一卷</hi>
　　　續刻進士題名碑録序　　　　孫嘉淦<lb/>
皇上御極之八年歲在庚戌㑹試廣額至四百名余既<lb/>
<pb n="KR2l0014_WYG_058-28a"/>
　　　奉<lb/>
命為副考官而兼職司成因得觀諸進士釋褐於太學<lb/>
　　　尋循例刋題名碑樹於橋門外甚盛典也考唐<lb/>
　　　進士自神龍以來杏園宴後皆於慈恩寺塔題<lb/>
　　　名他時有將相者則朱書其下宋世進士諸科<lb/>
　　　放榜後綴行期集列叙名氏鄉貫三代書之謂<lb/>
　　　之小録俱未鋟諸石也明自永樂二年命工部<lb/>
　　　建進士題名碑於南京國子監十三年會試天<lb/>
<pb n="KR2l0014_WYG_058-28b"/>
　　　下貢士於北京登科考謂是年即命立石國子<lb/>
　　　監然今無有有之自宣徳五年林震榜始<lb/>
　　本朝自順治丙戌迄今豐碑林立繼此者三年一<lb/>
　　　增人才之盛不可紀極是豈徒備故事示觀美<lb/>
　　　已哉夫士生<lb/>
　　聖世貴能有所樹立以垂不朽耳題名一碑將使<lb/>
　　　歴年久逺而睹其姓氏以考其德行事功文章<lb/>
　　　之實賢不賢之蹟一一可指數焉是勸懲由此<lb/>
<pb n="KR2l0014_WYG_058-29a"/>
　　　興法戒由此備也顧碑石既多不能家拓而存<lb/>
　　　之蔚州宗伯李渭湄先輩為國子祭酒時爰彚<lb/>
　　　録諸碑而鏤之板凡若干卷迄今十有餘年士<lb/>
　　　風日益遒上人文日益衆多於是庚戌諸子謀<lb/>
　　　所以繼李公之志者而問叙於余余曰是可使<lb/>
　　　天下後世之出是途者循名責實思自樹立以<lb/>
　　　無負<lb/>
　　國家興賢育才之盛心也爰樂為之書其縁起如<lb/>
<pb n="KR2l0014_WYG_058-29b"/>
　　　此<lb/>
　　　進士題名碑録序　　　　　宗室德沛<lb/>
　　　夫學以從政臨事始不茍執古制名於後能永<lb/>
　　　傳故詩稱濟濟多士文王以寧書以君為元首<lb/>
　　　臣為股肱蓋一體相需而後成也沛少嗜讀書<lb/>
　　　不為章句學遨遊於六經諸史之間垂老䇿名<lb/>
　　　輒懼不能臨事<lb/>
　天子以沛尚讀儒書以少宰而兼祭酒且<lb/>
<pb n="KR2l0014_WYG_058-30a"/>
　命教習庶常則成均翰苑皆所執也何敢讓焉考太<lb/>
　　　學進士題名録倡於蔚州李公逮庚戌續刻則<lb/>
　　　合河孫公序之今乙丑諸子又補刻近科所闕<lb/>
　　　敬録<lb/>
世宗憲皇帝上諭一道冠之端若康熙己未乾隆丙辰<lb/>
　　　兩科博學鴻詞姓氏咸依次編載又得明貢舉<lb/>
　　　志於錢塘王孫芸家遂增入洪武乙丑戊辰辛<lb/>
　　　未甲戌丁丑建文庚辰永樂甲申丙戌甲辰凡<lb/>
<pb n="KR2l0014_WYG_058-30b"/>
　　　九科而自有科目之制甲榜於斯乃備蓋前録<lb/>
　　　所無也沛時方纂修國子監志覈題名碑見存<lb/>
　　　橋門外者元三碑為<lb/>
　　本朝吳祭酒苑於<lb/>
　　啟聖祠土中得者明七十六碑始永樂十八年李<lb/>
　　　騏榜訖崇禎十六年楊廷鑑榜或謂始於宣德<lb/>
　　　五年林震榜殆誤也其缺者惟萬厯八年崇禎<lb/>
　　　十年兩碑耳<lb/>
<pb n="KR2l0014_WYG_058-31a"/>
　　國朝三十九碑始順治三年傅以漸榜以至今錢<lb/>
　　　維城榜往見日下舊聞及他刻皆舛誤難據於<lb/>
　　　是依各碑行列詮次分編監志第九卷可覽焉<lb/>
　　　今復續刻是録録與碑相為羽翼俾科名與載<lb/>
　　　籍傳述無窮然蹟其人或臧或否或湮沒而無<lb/>
　　　可稱豈天使為之哉蓋其自為之耳今之君子<lb/>
　　　列是籍者當思風生虎變非徒奮起於一時而<lb/>
　　　所自樹立於身之前後者是在内外匪懈以媚<lb/>
<pb n="KR2l0014_WYG_058-31b"/>
　一人俾繼起諸君無可指其名以為口實其殆庶幾<lb/>
　　　嗚呼是本也良可畏哉良可畏哉<lb/>
　　　從祀考　　　　　　　　　　沈徳潛<lb/>
　　　禮云始立學者釋奠於先聖先師釋者曰先聖<lb/>
　　　謂如周公<lb/>
　　孔子也先師謂凡先代明書之師也唐武徳中以<lb/>
　　　周公為先聖<lb/>
　　孔子配享貞觀二年用天子禮樂祀周公於武王<lb/>
<pb n="KR2l0014_WYG_058-32a"/>
　　　廟而升<lb/>
　　孔子為先聖顏子配之二十年詔以左邱明等三<lb/>
　　　十二人<hi>左邱明卜子夏公羊髙穀梁赤伏勝髙堂生戴聖毛萇孔安國劉向鄭衆杜子</hi>
　　　<hi>春馬融盧植鄭元服䖍賈逵何休王肅王弼杜預范寗</hi>配享<lb/>
　　孔子廟堂凡以報其傳注之功所謂代用其書垂<lb/>
　　　於國胄者也開元八年以四科弟子閔子騫等<lb/>
　　　列享二十二賢之上而其他七十子之徒俱得<lb/>
　　　從祀曾參大孝坐於十哲之次重其徳也宋元<lb/>
<pb n="KR2l0014_WYG_058-32b"/>
　　　豐七年始進荀况揚雄韓愈三人說者謂祀三<lb/>
　　　人者為王安石配享王雱從祀地也政和三年<lb/>
　　　封王安石為舒王配享殿上王雱在諸賢之次<lb/>
　　　欽宗時從楊時請即行罷黜後并黜荀揚二人<lb/>
　　　寳慶三年進朱子一人淳祐元年祀周子惇頤<lb/>
　　　程子顥程子頤張子載四人景定二年祀張子<lb/>
　　　栻吕子祖謙二人咸淳三年更升顔曾思孟之<lb/>
　　　配而進邵雍司馬光二人元文宗時進董仲舒<lb/>
<pb n="KR2l0014_WYG_058-33a"/>
　　　一人明成化三年祀胡安國蔡沈陳澔三人嘉<lb/>
　　　靖九年進歐陽修一人而黜戴聖以下十有三<lb/>
　　　人<hi>戴聖劉向馬融賈逵何休王肅王弼杜預鄭衆盧植鄭元服䖍范寗</hi>後更進陸<lb/>
　　　九淵一人後更進元儒許衡一人而明儒薛瑄<lb/>
　　　胡居仁王守仁陳獻章亦並從祀我朝<lb/>
聖祖皇帝以朱子有功四書章句及易本義詩傳等書<lb/>
　　　躋十哲之次而進范仲淹一人位歐陽修右<lb/>
聖皇濬哲非議禮諸儒所能見及者也竊按唐武徳以<lb/>
<pb n="KR2l0014_WYG_058-33b"/>
　　　後歴代所定從祀俱為平允惟明嘉靖時聽張<lb/>
　　　璁議黜戴聖諸人實有未安蓋經學遭秦火以<lb/>
　　　後散亡藏匿不絶如綫諸儒抱遺經於灰燼之<lb/>
　　　餘箋疏注釋轉相授受以待宋儒之興專門名<lb/>
　　　家各有所長此雖品行未純亦不得而廢之而<lb/>
　　　况十三人中馬融敗行而外即何休范寗之徒<lb/>
　　　亦無多闕失者耶則貞觀之制不宜盡改也抑<lb/>
　　　又思自漢以來表章經學未經從祀者授易如<lb/>
<pb n="KR2l0014_WYG_058-34a"/>
　　　田何授詩如申培授書如大小歐陽授春秋如<lb/>
　　　胡母生傳魯論如夏侯勝傳孝經如長孫氏俱<lb/>
　　　應增祀而唐儒如孔穎達顔師古王恭之徒注<lb/>
　　　疏羣經功與漢儒相埒今擇其行之無闕者亦<lb/>
　　　宜並祀抑又思卜子夏既列十哲之中則先儒<lb/>
　　　二十二人已缺其一而六典國子祭酒司業條<lb/>
　　　仍稱二十二賢於數不符相應改正酌而行之<lb/>
　　　不傷於濫不隣於苛增吾道之光正經學之𫝊<lb/>
<pb n="KR2l0014_WYG_058-34b"/>
　　　是在為禮官者<lb/>
　　論著附<lb/>
　　　元<lb/>
　　　國子學<lb/>
　　先師廟碑　　　　　　　　　　程鉅夫<lb/>
　　　皇慶二年春皇帝若曰我元繼百聖之統建萬<lb/>
　　　民之極誕受厥命作之君師世祖混一區宇亟<lb/>
　　　修文教成宗建廟學武宗追尊<lb/>
<pb n="KR2l0014_WYG_058-35a"/>
　　孔子所以崇化育材也朕纂丕圖監前人成憲期<lb/>
　　　底於治可樹碑於廟詞臣文之臣鉅夫拜手稽<lb/>
　　　首奉詔言曰臣聞邃古之初惟民生厚風氣漸<lb/>
　　　靡聖人憂之越有庠序校學之制天下之治胥<lb/>
　　　此出焉中統二年以儒臣許衡為國子祭酒選<lb/>
　　　朝臣子弟充弟子員至元四年作都城畫地宫<lb/>
　　　城之東為廟學基二十四年備置監學官元貞<lb/>
　　　元年詔立<lb/>
<pb n="KR2l0014_WYG_058-35b"/>
　　先聖廟久未集大徳三年春丞相臣哈喇哈斯逹<lb/>
　　　爾罕大懼無以祇徳意乃身任之飭五材鳩衆<lb/>
　　　工責成工部郎中臣賈馴心計指授晨夕匪懈<lb/>
　　　工師用勸十年秋廟成謀樹國子學御史臺臣<lb/>
　　　復以為請制可至大元年冬學成廟度地頃之<lb/>
　　　半殿四阿崇尺六十有五廣倍之深視崇之尺<lb/>
　　　加十焉配享有位從祀有列重門脩廊齋廬庖<lb/>
　　　庫為楹四百七十有八學在廟西地遜於廟者<lb/>
<pb n="KR2l0014_WYG_058-36a"/>
　　　十之二中國子監東西六館自堂徂門環列鱗<lb/>
　　　比通敎養之區為間百六十有七制加<lb/>
　　孔子大成之號祠以太牢贊釋奠雅樂江南復户<lb/>
　　　四十𨽻之春秋二祀先期必命大臣攝事皇帝<lb/>
　　　御極陞先儒周敦頤程顥程頤司馬光張載邵<lb/>
　　　雍朱熹張栻吕祖謙許衡從祀選弟子員三百<lb/>
　　　進庶民子弟之俊秀相觀而善業精行成者歲<lb/>
　　　舉從政又詔天下三歲一大比興賢能於是崇<lb/>
<pb n="KR2l0014_WYG_058-36b"/>
　　　宇陞陛陳器服冕<lb/>
　　聖師巍然如在其上敎有業息有居親師樂友諸<lb/>
　　　生各安其學咸曰大哉天子之仁至哉相臣之<lb/>
　　　賢工曹之勤其知政治之本原矣臣竊謂天地<lb/>
　　　至神非風雨霜露罔成其功斯道至大非聖君<lb/>
　　　賢相罔致其化人性至善非詩書禮樂罔就其<lb/>
　　　器列聖相承謂天下可以武定不可以武治所<lb/>
　　　以尊<lb/>
<pb n="KR2l0014_WYG_058-37a"/>
　　夫子建辟雍復科舉誠欲人人被服儒行為天下<lb/>
　　　國家用耳然則黎民於變時雍顧不在兹乎於<lb/>
　　　戲隆哉臣鉅夫謹拜手稽首而獻頌曰皇元受<lb/>
　　　命誕惟作京以撫萬邦既訖武功載修文教登<lb/>
　　　其俊良於穆<lb/>
　　宣聖垂範罔極道尊而彰曰爾胄子弗典於學曷<lb/>
　　　風四方學以聚之廩之餼之日就月將大徳嗣<lb/>
　　　服迺建<lb/>
<pb n="KR2l0014_WYG_058-37b"/>
　　孔廟迺經辟雍考制程材審時相宜遹成厥功辟<lb/>
　　　雍洋洋冕服皇皇羣士景從聖道既明渙號既<lb/>
　　　加我皇御天執中之道軌物牖民翼翼乾乾帝<lb/>
　　　學益宏庶和惟和我化用宣躋祀儒師賓興羣<lb/>
　　　材丕紹厥先相古盛時訏謨逺猷罔不由賢天<lb/>
　　　錫皇祖神聖文武以有萬國威何不加令何不<lb/>
　　　行何求不獲惟學是務惟材是育下民允迪越<lb/>
　　　厥左右咸有一徳以匡乃辟維帝時憲惟臣克<lb/>
<pb n="KR2l0014_WYG_058-38a"/>
　　　念濟濟茂碩禮明樂備永作神主播頌無斁<hi>雪樓</hi>
　　　<hi>集</hi>
　　　賈侯修廟學序　　　　　　　吳　澄<lb/>
　　　世祖皇帝既一天下作京師於大興府之北其<lb/>
　　　祖社朝市之位經緯塗軌之制宏規逺謀前代<lb/>
　　　所未有也至元二十四年設國子學命立<lb/>
　　孔子廟暨順徳忠獻王哈喇哈斯相成宗始克繼<lb/>
　　　先志成其事而工部郎中賈侯董其役廟在東<lb/>
<pb n="KR2l0014_WYG_058-38b"/>
　　　北緯塗之南北東經塗之東殿四阿崇十有七<lb/>
　　　仭南北五尋東西十筵者三左右翼之廣亦如<lb/>
　　　之衡達於兩廡兩廡自北而南七十步中門崇<lb/>
　　　九仭有四尺脩半之廣十有一步門東門西之<lb/>
　　　廡各廣五十有二步外門左右為齋宿之室以<lb/>
　　　間計各七殿而廡廡而門外至於外門内至於<lb/>
　　　厨庫凡四百七十八楹肇謀於大徳三年之春<lb/>
　　　訖功於大徳十年之秋於時設官教國子已二<lb/>
<pb n="KR2l0014_WYG_058-39a"/>
　　　十年矣寄寓官舎不正其名丞相以為未稱興崇<lb/>
　　　文教之實也乃營國學於廟之西中之堂為<lb/>
　　　監前以公聚後以燕處旁有東西舎夾之東西<lb/>
　　　各一堂以居博士東堂之東西堂之西有室東<lb/>
　　　室之東西室之西有庫庫之前為六館東西嚮<lb/>
　　　以居弟子員一館七室助教居中以莅之館南<lb/>
　　　而東而西為兩塾以屬於門屋四周通百間踰<lb/>
　　　年而成不獨<lb/>
<pb n="KR2l0014_WYG_058-39b"/>
　　聖師之宫巍然為天下之極而首善之學亦偉然<lb/>
　　　聳天下之望逺邇來觀靡不驚駭歎美其高壯<lb/>
　　　宏敞蓋微丞相其孰能贊聖天子之徳意而微<lb/>
　　　賈侯亦孰能闡彰賢宰相之盛心哉侯之董役<lb/>
　　　也晨夕督視不避風雨寒暑措置分畫一一心<lb/>
　　　計指授工師莫能為焉陞本部侍郎又陞本部<lb/>
　　　尚書出領他處營造事身雖在外心未能忘廟<lb/>
　　　學也至大二年還朝拜户部尚書首詣廟學環<lb/>
<pb n="KR2l0014_WYG_058-40a"/>
　　　匝瞻顧如其家然嗚呼世之居官者大率簿書期<lb/>
　　　㑹刀筆筐篋是務知政治之有原名教之可<lb/>
　　　宗者幾何人哉人咸以為迂而侯拳拳汲汲惟<lb/>
　　　恐或後蓋其資識卓矣候少時為憲府屬憲長<lb/>
　　　誣其副柄國者仇正直欲置之死數十人皆將<lb/>
　　　連坐證左迫於拷掠悉附和以成其誣侯與在<lb/>
　　　數中獨守正不阿狥淹繫三載卒不變移受誣<lb/>
　　　者藉是得脫自户部尚書而參議省事也會有<lb/>
<pb n="KR2l0014_WYG_058-40b"/>
　　　羅織之獄侯議詳讞大忤時宰幾與同罪賴救<lb/>
　　　解以免嗚呼侯之為人如此宜其於聖道儒術<lb/>
　　　深有契也非資識之過人而能之乎侯每以范<lb/>
　　　文正期國學諸生澄聞而媿輒面赤汗下夫文<lb/>
　　　正之為文正無他亦曰先天下之憂而憂後天<lb/>
　　　下之樂而樂耳嗚呼安得人人不負侯之所期<lb/>
　　　者哉侯名馴字致道濟南鄒平人將歸其鄉故<lb/>
　　　著侯之所以有績於廟學者為頌至大四年三<lb/>
<pb n="KR2l0014_WYG_058-41a"/>
　　　月朔國子監丞吳澄序詩曰於赫皇元澤彌八<lb/>
　　　埏翼翼京師風化攸先<lb/>
　　孔道昌明千古日月帝曰廟之以對光烈顯允龎<lb/>
　　　臣欽輔神孫祖訓是承往聖是遵相謂而馴而<lb/>
　　　職而職乃基乃搆乃墁乃甓侯祇相言弗懈以<lb/>
　　　䖍新宫巍巍有倬其騫宫牆之西學宫爰作我<lb/>
　　　宏爾居爾懋爾學爾士來遊四方具瞻爾則匪<lb/>
　　　遙像貌肅嚴恂恂賈侯克敦克敏孰挫其廉孰<lb/>
<pb n="KR2l0014_WYG_058-41b"/>
　　　混其畛一正不阿百折不回族斯糾紛剸之恢<lb/>
　　　恢廟學之崇天子之徳丞相之功賈侯之力<hi>草廬</hi>
　　　<hi>文集</hi>
　　　崇文閣碑　　　　　　　　　吳　澄<lb/>
　　　國朝以神武定天下我世祖皇帝以武之不可<lb/>
　　　偏尚也廣延四方耆碩之彦與共謀議遂能禆<lb/>
　　　贊皇猷修舉百度文治浸浸興焉中統間命儒<lb/>
　　　臣敎胄子至元中備監學官成宗皇帝光紹祖<lb/>
<pb n="KR2l0014_WYG_058-42a"/>
　　　烈相臣哈喇哈斯欽承上意作<lb/>
　　孔子廟於京師御史臺言胄子之敎寄寓官舎隘<lb/>
　　　陋非宜奏請<lb/>
　　孔廟之西營建國子監學以御史府所貯公帑充<lb/>
　　　其費迨至仁宗皇帝文治日隆僉謂監學櫝藏<lb/>
　　　經書宜得重屋以庋有㫖復令臺臣辦集其事<lb/>
　　　乃於監學之北構架書閣閣四阿檐三重度以<lb/>
　　　工師之引其崇四丈有一尺南北之深六尋有<lb/>
<pb n="KR2l0014_WYG_058-42b"/>
　　　奇東西之廣倍差其深延祐四年夏經始六年<lb/>
　　　冬績成材木瓦甓諸物之直工役飲食之費一<lb/>
　　　皆出御史府雄偉壯麗煥然增監學之輝名其<lb/>
　　　閣曰崇文英宗皇帝講行典禮賁飾大平文治<lb/>
　　　極盛矣臺臣請勒石崇文閣下用紀告成之歲<lb/>
　　　月制命詞臣撰文臣澄次當執筆今上皇帝丕<lb/>
　　　纂聖緒動遵世祖成憲於崇儒重道惓惓也㤗<lb/>
　　　定元年春誕降俞㫖國子監立碑如䑓臣所奏<lb/>
<pb n="KR2l0014_WYG_058-43a"/>
　　　臣澄謹録所撰文以進臣聞若古有訓戡定禍<lb/>
　　　亂曰武經緯天地曰文武之與文各適所用然<lb/>
　　　戡定禍亂用於一時而已經緯天地則亘古亘<lb/>
　　　今不可無也何也日月星辰天之文也山川草<lb/>
　　　木地之文也人文與天地相為經緯則亦與天<lb/>
　　　地相為長久而可一日無也哉我世祖匆匆用<lb/>
　　　武日不暇給而汲汲崇文惟恐或後此其髙識<lb/>
　　　深慮度越百王宏規逺範垂示後世以為聖子<lb/>
<pb n="KR2l0014_WYG_058-43b"/>
　　　神孫法程夫豈常人所能測知蓋創業之初非<lb/>
　　　武無以弭亂守成之後非文無以致治武猶毒<lb/>
　　　藥之治病病除即止文猶五穀之養生無時可<lb/>
　　　無也有文治之君必有文治之臣文治之臣茍<lb/>
　　　非敎習之有素彼亦惘然孰知文之所以為文<lb/>
　　　者故建學以興文敎暢文風涵育其人將與人<lb/>
　　　主共治也斯文也内而修身齊家外而治國平<lb/>
　　　天下言動之儀倫紀之序事物理義之則禮樂<lb/>
<pb n="KR2l0014_WYG_058-44a"/>
　　　刑政之具凡燦然相接煥然可述皆文也古聖<lb/>
　　　賢用世之文載在方䇿不考古人之所以用世<lb/>
　　　不知今日之所以為世用者然則聖朝之崇文<lb/>
　　　豈虚為是名也哉閣之所庋古聖賢之文也立<lb/>
　　　之師使之以是而敎設弟子員使之以是而學<lb/>
　　　敎之而成學之而能則游居監學者濟濟然彬<lb/>
　　　彬然人人閑於言動之儀詧乎倫紀之叙博通<lb/>
　　　乎事物理義之則詳究乎禮樂刑政之具他日<lb/>
<pb n="KR2l0014_WYG_058-44b"/>
　　　輔翊吾君躋一世文治於堯舜三代之盛由此<lb/>
　　　其選也夫如是其可謂不負聖天子崇文之明<lb/>
　　　命休徳已若夫不能潛心方冊真有得於古聖<lb/>
　　　賢之所謂文而涉獵乎淺末炫耀乎葩華曾是<lb/>
　　　以為文乎上之所崇下之所以為世用者蓋不<lb/>
　　　在此<hi>同上</hi>
　　　國子學告揭大成新匾文　　　吳　澄<lb/>
　　　維京師立<lb/>
<pb n="KR2l0014_WYG_058-45a"/>
　　先聖廟既落成之二年今天子嗣位乃加封大成<lb/>
　　　之號恭惟<lb/>
　　先聖道徳髙厚與天地參為萬世帝者師聖君賢<lb/>
　　　相於位號廟祠務致崇極以風四方廟之堂曰<lb/>
　　　大成之殿廟之門曰大成之門雖因前代之舊<lb/>
　　　然大成二字實今天子所賜匾以斯名施之於<lb/>
　　　今尤為宜稱日吉辰良爰揭新匾於殿之前門<lb/>
　　　之外俾尊慕<lb/>
<pb n="KR2l0014_WYG_058-45b"/>
　　先聖入其門升其堂者得所瞻仰焉謹以潔牲醴<lb/>
　　　齊用申䖍告<hi>同上</hi>
　　　國子監後圃賞梨花樂府序　　虞　集<lb/>
　　　至大庚戌之仲春大成殿登歌樂成時雨適至<lb/>
　　　我司業先生樂雅樂之復古顧甘澤之及時於<lb/>
　　　是乎賦喜雨之詩推本歸功於成均之和迺三<lb/>
　　　月辛巳國子監後圃梨花盛開先生率僚吏席<lb/>
　　　林亭之上尊有醴盤有蔬肴胾雜陳勸酬交錯<lb/>
<pb n="KR2l0014_WYG_058-46a"/>
　　　飲且半命能琴者作古操一闋禽鳥翔舞雲風<lb/>
　　　低徊先生於是歌木蘭之引以寓斯文之至樂<lb/>
　　　而詠聖澤之無窮也明日僚友酌酒而賡之又<lb/>
　　　明日諸生之長酌酒而賡之氣和詞暢洋洋乎<lb/>
　　　盛哉虞集起言曰古之敎者必以樂故感其心<lb/>
　　　也深而成其德也易命大夫者猶與之登髙賦<lb/>
　　　詩而觀其能否兹事不聞久矣今吾師友僚佐<lb/>
　　　乃得以講誦之暇從容咏歌庶幾乎樂而不淫<lb/>
<pb n="KR2l0014_WYG_058-46b"/>
　　　者亦成均之義也命弟子輯録為卷以貽諸好<lb/>
　　　事者可覽觀焉<hi>道園學古録</hi>
　　　崇文閣上梁文　　　　　　　蒲道源<lb/>
　　　我瞻四方京師為首善之地若稽三代國學乃<lb/>
　　　宣化之原皇帝發政施仁仰繩祖武右文尚徳<lb/>
　　　創設儒科政府揚休期大猷之是闡中臺集議<lb/>
　　　懼缺典之未興以為教胄子既有成均尊聖經<lb/>
　　　可無傑閣欽承上㫖大發積緡官不科需用咸<lb/>
<pb n="KR2l0014_WYG_058-47a"/>
　　　資於素畫農無妨作役盡募以閒民朝士程功<lb/>
　　　梓人奏伎前瞻離位後鎮坎宫雲漢昭回菁莪<lb/>
　　　樂育圜橋門之冠帶藏闕里之詩書擇吉旦而<lb/>
　　　舉虹梁協衆誠而修燕賀伏願上梁之後朝廷<lb/>
　　　清謐禮樂興行洋洋藹絃誦之音濟濟登茹連<lb/>
　　　之士<hi>本集</hi>
　　　國子監營繕官舎記　　　　　陳　旅<lb/>
　　　至順三年春南陽富珠哩先生以集賢直學士<lb/>
<pb n="KR2l0014_WYG_058-47b"/>
　　　兼國子祭酒監有隙地在居賢坊大徳中有司<lb/>
　　　議以建學餘力築屋以舎師儒不果也明年五<lb/>
　　　月以中統楮泉二萬餘緡筮吉日籌工度費除<lb/>
　　　地東北畫為四區區各立屋五間中三間為居<lb/>
　　　室旁兩間為肅官具饔之所宅之門以東西門<lb/>
　　　之衖以南北衖北距通衢立大門衖南羨餘壤<lb/>
　　　可藝蔬東浚井西置屋居𨽻者使掌大門之管<lb/>
　　　以贏資治舊宅二區之在坊中者其西圯甚易<lb/>
<pb n="KR2l0014_WYG_058-48a"/>
　　　敗桷腐菼補以新瓦而塈塗之旁起屋如北坊<lb/>
　　　之制東宅西偏作室像舟可居琴書東南作見<lb/>
　　　賓之室曰賓庵七月經始九月成<hi>安雅堂集</hi>
　　　明<lb/>
　　　進士題名記　　　　　　　　楊　榮<lb/>
　　　永樂辛丑實皇上正大統之二十年先是上巡<lb/>
　　　狩北京營建都邑至是告成春正月元日乃御<lb/>
　　　奉天殿受朝萬國來同景命惟新而是歲適當<lb/>
<pb n="KR2l0014_WYG_058-48b"/>
　　　會試貢士之期領鄉薦而萃京師者三千人禮<lb/>
　　　部拔其尤者二百二人三月朢日上臨軒䇿試<lb/>
　　　越二日以曾鶴齡為第一劉矩次之裴綸又㳄<lb/>
　　　之賜進士及第餘賜進士出身有差掲黄榜於<lb/>
　　　長安門外公卿大夫暨士庶人咸謂都邑肇建<lb/>
　　　而人才彚進如此夫豈偶然哉莫不懽忻鼓舞<lb/>
　　　以為目覩盛事誠曠世之嘉遇也有司復進題<lb/>
　　　名於國子監上命臣榮為記臣惟昔周之武王<lb/>
<pb n="KR2l0014_WYG_058-49a"/>
　　　遷都於鎬講學行禮以宣敎化以作新人才而<lb/>
　　　其子孫傳緒至於永久蓋啟之者有其道也方<lb/>
　　　今都邑告成之日聖天子諮詢治道登進賢良<lb/>
　　　以隆文明之運迓千萬載之太平斯世斯人亦<lb/>
　　　何幸歟諸君子遭際明時題名於太學太學賢<lb/>
　　　才天下公論所自有其名宜有其實以副之詩<lb/>
　　　曰古之人無斁譽髦斯士皇上之盛徳也又曰<lb/>
　　　濟濟多士文王以寧是尚有望於諸君子其勉<lb/>
<pb n="KR2l0014_WYG_058-49b"/>
　　　之哉臣榮謹記<hi>兩京類稿</hi>
　　　<hi>謹案明進士題名往往命閣臣作記亦有不撰記者即題名篆額之下今舊碑有記者凡五十</hi>
　　　<hi>四通命意大率相同無甚闋考證故不具録存此以例其餘</hi>
　　　國子監題名記　　　　　　　張　業<lb/>
　　　職教太學者總之以祭酒貳之以司業弼之以<lb/>
　　　監丞分之以博士助敎學正學録而典簿典籍<lb/>
　　　掌饌則有司事也國朝自永樂中建兹太學官<lb/>
　　　者非一人久而將泯其名氏乃成化丙戌秋河<lb/>
<pb n="KR2l0014_WYG_058-50a"/>
　　　東邢公自翰林出為祭酒興廢舉墜昉刻示其<lb/>
　　　名氏於石司業安成張業記之曰國家以賢才<lb/>
　　　為元氣賢才盛則盛賢才衰則衰太學者賢才<lb/>
　　　所由以盛衰者也果孰使而為之耶豈氣運之<lb/>
　　　不齊人性之不一哉係於師道之賢否耳使為<lb/>
　　　師者誠如古之太學所以敎人者先盡之已而<lb/>
　　　後推以敎人又如學記所謂知敎之所由興廢<lb/>
　　　道而弗牽强而弗抑開而弗達長善而救其失<lb/>
<pb n="KR2l0014_WYG_058-50b"/>
　　　以是樂育天下之英才坐春風化時雨成徳達<lb/>
　　　材相與薰陶於語言文字之外鼓舞於鳶飛魚<lb/>
　　　躍之真則賢才之盛為何如也若乃老無所憲<lb/>
　　　言不乞假模不模範不範蔑敎誨之本末計利<lb/>
　　　禄之厚薄以是為納垢藏疾之所則朝廷將焉<lb/>
　　　用之豈但為賢才之蠧已哉興言及此而不動<lb/>
　　　心而内愧者何人也耶由今溯之自漢而下歴<lb/>
　　　千餘載官太學者不可勝紀然祭酒如韓昌黎<lb/>
<pb n="KR2l0014_WYG_058-51a"/>
　　　楊龜山許魯齋者幾人司業如孔憲公楊諫議<lb/>
　　　吳草廬者幾人他官如胡安定孫泰山者幾人<lb/>
　　　其垂芳青史足以激厲後世而挽迴頺波者良<lb/>
　　　可慕也我朝官於是者其間固有立師道如韓<lb/>
　　　楊諸君子者矣至為賢才之蠧而有愧於諸君<lb/>
　　　子者亦豈少哉嗚呼後之視今猶今之視昔誠<lb/>
　　　哉是言也自時厥後吾黨識此者其相與懲戒<lb/>
　　　之哉<hi>碑文</hi>
<pb n="KR2l0014_WYG_058-51b"/>
　　　書國學羣書殘編後　　　　　何喬新<lb/>
　　　元有天下垂百年頗崇儒雅經籍之版藏於國<lb/>
　　　子監者甚富天兵入燕百司安堵經籍庋置如<lb/>
　　　故無毁棄者宣徳以來典守者不以為意蟲䑕<lb/>
　　　蛀齧之餘膳奴監𨽻或竊以宿火殘脱磨滅百<lb/>
　　　僅一二者存焉然其存者字畫既妙刻手亦精<lb/>
　　　非今書坊鹵莽之比雖殘章㫁簡使人把玩不<lb/>
　　　忍釋手今大司成京口費公惜其可寳而不完<lb/>
<pb n="KR2l0014_WYG_058-52a"/>
　　　也乃模印裝禠共為一帙間以遺予予閱之如<lb/>
　　　夏小正考儀禮逸經江文通文集皆今世所不<lb/>
　　　傳者又其字偏傍多用古法精緻可愛因題其<lb/>
　　　目曰國學羣書殘編時出而覽之亦足以佐嗜<lb/>
　　　古之癖昔人有得漆簡者寳而藏之此編豈<lb/>
　　　徒漆簡之比哉迺書以示後之人<hi>何喬新文集</hi>
　　　新立祭酒公館記　　　　　　林　瀚<lb/>
　　　自昔祭酒無公館先後任是官者皆僦屋以居<lb/>
<pb n="KR2l0014_WYG_058-52b"/>
　　　宏治三年冬予以春坊諭徳拜命涖任亦就征<lb/>
　　　南將軍黔國公第居焉歲入白金八兩以為常<lb/>
　　　越五載甲寅秋乃以日膳之資積於公帑者百<lb/>
　　　三十五兩購<lb/>
　　文廟第三巷郎雄指揮舊宅一區謀之司業安成<lb/>
　　　劉公震委監丞林大猷經營其事復專令掌饌<lb/>
　　　王永董其役撤舊而新之增以第二重三間逮<lb/>
　　　落成計所費與所購之直等焉明年乙夘冬再<lb/>
<pb n="KR2l0014_WYG_058-53a"/>
　　　建第五重三間又明年丙辰秋復建門樓二間<lb/>
　　　所用視前購之直又等焉以間計二十有六深<lb/>
　　　可二十丈許廣則前狹而後張東西界以垣前<lb/>
　　　一槐則戊午春予手植東石橋亦是春給工五<lb/>
　　　兩修焉予始遷而居公卿大夫多載酒落之曰<lb/>
　　　盛哉此舉前所未有也己未秋余轉吏部侍郎<lb/>
　　　庚申夏進南京吏部尚書當辭<lb/>
　　聖廟之任司業黄公珣方署太學印章命典籍徐<lb/>
<pb n="KR2l0014_WYG_058-53b"/>
　　　英請記其事遂撮是館之始末用夀諸石俾後<lb/>
　　　賢踵居者或遇敝漏則出膳資修葺以待後賢<lb/>
　　　不必計所費而責償後賢又以此而待夫後賢<lb/>
　　　則斯館當與廟學同存矣庸記此以起後賢之<lb/>
　　　思<hi>林瀚文集</hi>
　　　跋吏部舉薦謝祭酒咨文　　　吳　寛<lb/>
　　　台南謝方石先生在宏治初以翰林侍講擢南<lb/>
　　　京國子祭酒一時以為得人未幾先生移疾去<lb/>
<pb n="KR2l0014_WYG_058-54a"/>
　　　屏跡山中著書自樂絶意仕進而言者以先生<lb/>
　　　學行純正宜表率當世薦章交上上深納之然<lb/>
　　　不欲煩以吏事也前三年會祭酒缺吏部遂以<lb/>
　　　先生擬上而先生具疏再辭不獲命始勉就道<lb/>
　　　既至諸生皆以為得師而士大夫則賀朝廷之<lb/>
　　　得賢也方先生起用時吏部有咨文三通其弟<lb/>
　　　業從之來取其詞剪帖成卷持以相示寛覽之<lb/>
　　　非特見先生之賢又以見下之見賢能舉上之<lb/>
<pb n="KR2l0014_WYG_058-54b"/>
　　　得賢能用而式克欽承之意又於大臣見之嗚<lb/>
　　　呼何其盛哉其謂之咨文者文移之體云爾初<lb/>
　　　通有寛押字蓋寛時佐吏部也<hi>匏庵集</hi>
　　　成均觀善録序　　　　　　　湛若水<lb/>
　　　成均觀善録録觀善也曷為乎録觀善也記曰<lb/>
　　　相觀而善之謂摩夫物不獨成成不獨善二物<lb/>
　　　相摩然後至精至善者出焉夫物則亦有然者<lb/>
　　　矣而况於人乎而况於為君子者乎甘泉子曰<lb/>
<pb n="KR2l0014_WYG_058-55a"/>
　　　以吾觀於成均堂班之制以相習而知王道之<lb/>
　　　易易也昔者帝王之世比屋可封人人有君子<lb/>
　　　之行非其性成之也其習則然也比閭族黨之<lb/>
　　　相習習而成之於變化也故變化之道自士習<lb/>
　　　之風始矣夫成均之制有堂焉有班焉堂相觀<lb/>
　　　於堂也班相觀於班也班相觀於堂堂相觀於<lb/>
　　　師也而先王徳行道藝之敎成矣是以録之觀<lb/>
　　　有八善焉出入觀其善相友也徳業觀其善相<lb/>
<pb n="KR2l0014_WYG_058-55b"/>
　　　師也作事觀其善相法也容止觀其善相觀也<lb/>
　　　進退觀其善相度也過失觀其善相規也氣質<lb/>
　　　觀其善相薰陶也徳性觀其善相涵養也予故<lb/>
　　　曰録之觀有八善焉此之謂也匪直八善已也<lb/>
　　　觀善之録有四益焉有名有氏有祖考有籍貫<lb/>
　　　焉曰何居退則觀其養焉仕則觀其行焉世則<lb/>
　　　觀其顯揚焉居則觀其鄉里焉毋以退而索居<lb/>
　　　離羣而所養之不今若也毋以仕而怠事盜貨<lb/>
<pb n="KR2l0014_WYG_058-56a"/>
　　　而行之不今若也毋以弛於立身行道而遺父母<lb/>
　　　羞辱玷斯録之世芳也毋以貨敗官他日不齒<lb/>
　　　於其鄉里而忝斯録之籍貫也諸生行八善兼<lb/>
　　　四益然則斯録者蓋相觀相厲以入於至善之<lb/>
　　　歸聖賢之域者也六堂諸生仕藻等詣甘泉子<lb/>
　　　請書於録之首簡甘泉子曰嘻諸生其共勉之<lb/>
　　　予夙有所試矣<hi>甘泉集</hi>
　　　重修祭酒公館記　　　　　　　張　衮<lb/>
<pb n="KR2l0014_WYG_058-56b"/>
　　　予自遷官太學舎旁有一宅蕪穢不治吏告予<lb/>
　　　曰此祭酒公館也棟橈壁壞不可居矣予造觀<lb/>
　　　焉壁間碑記前南京吏部尚書諡文安三山林<lb/>
　　　公所撰公在宏治庚戌嘗為祭酒正已率物敎<lb/>
　　　行化浹太學至今諷誦之堂乃公所别建非所<lb/>
　　　居之舎也公記未嘗及此嘉靖甲午公子少司<lb/>
　　　空廷㭿嘗一葺之未幾而堂以不守易壞予因<lb/>
　　　謀諸司業王公同祖曰文安故迹聲望累朝教<lb/>
<pb n="KR2l0014_WYG_058-57a"/>
　　　化所從以出可使棄弗治已乎於是召匠計庸<lb/>
　　　審材闢土請於司空以舉事飭修太學之餘錢<lb/>
　　　若干緡佐之甃基累址撤故從新肇工壬寅夏<lb/>
　　　五月己亥訖於秋七月乙夘凡三閱月有奇重<lb/>
　　　軒閎宇堅甓良材黝堊煥若加於舊觀前為門<lb/>
　　　三楹繚以周垣堂之後為亭一座霤四角中虚<lb/>
　　　而外厰賓客有位游息有所今所增飾也予嘗<lb/>
　　　聞之髙明燕憩之具君子資焉皆足以發聪明<lb/>
<pb n="KR2l0014_WYG_058-57b"/>
　　　而助内省宋儒張伯玉亦曰先王之敎化欲人<lb/>
　　　易入也創物揆制郁乎聲名文采之盛先以聳<lb/>
　　　觀其耳目然後清發其神明之府庶幾不勞而<lb/>
　　　有功由是觀之堂構之葺與否若於敎化宜不<lb/>
　　　甚急而政體所關意向所指予猶不敢或後况<lb/>
　　　其所當先勉者乎堂既成羣公來歌來游舉酒<lb/>
　　　落之予退而與諸生揖讓其中仰前人之遺矩<lb/>
　　　風範若存而考徳辨業求不墜於聖人之道以<lb/>
<pb n="KR2l0014_WYG_058-58a"/>
　　　思所謂髙明者則斯堂也亦有以警於予矣是<lb/>
　　　役也大司空西蜀甘公為霖實興起之董其事<lb/>
　　　以底於成者營繕郎中周君如砥也爰刻詞於<lb/>
　　　石置諸右壁與林公碑記並傳云<hi>明太學志</hi>
　　　國子監祭酒司業題名記　　　孫應鼇<lb/>
　　　我太祖平元亂即於歲乙巳建國子學暨成祖<lb/>
　　　定鼎北平南國子仍舊制弗革乃改北平學為<lb/>
　　　國子監首命大學士胡公儼自内閣出領監事<lb/>
<pb n="KR2l0014_WYG_058-58b"/>
　　　其崇厥任如此成化丙戌河東邢公讓列前人<lb/>
　　　名氏俾有考凡監丞以下俱附入歲久石既盈<lb/>
　　　隆慶丁夘鍾陵萬公浩又為碑續䥴嘉靖以來<lb/>
　　　名氏石又盈於是謀諸新城沈公復戒工礱石<lb/>
　　　裒二碑所載祭酒胡公儼始司業自趙公季通<lb/>
　　　始補其遺正其訛彚稡二碑咸虚左方以俟來<lb/>
　　　哲監丞以下官繁人夥不能盡紀故不與鐫告<lb/>
　　　成予因再三覽鏡之凡諸長貳於斯間有聲光<lb/>
<pb n="KR2l0014_WYG_058-59a"/>
　　　泯閼者不論迺如或以道徳聞或以節義著或<lb/>
　　　以文章顯或以勲業楙彬彬然前修達軌實多<lb/>
　　　其人皆予之願學未能者抑何盛也蓋是官之<lb/>
　　　重久矣國家興治以人造人以師師得則得人<lb/>
　　　人得則得治古今一揆未有能易粤稽人才最<lb/>
　　　盛無踰唐虞亦無踰成周觀虞書司徒以五典<lb/>
　　　敷敎典樂兼以四徳敎胄子周禮師氏以三徳<lb/>
　　　三行敎國子保氏養國子以道敎之六藝六儀<lb/>
<pb n="KR2l0014_WYG_058-59b"/>
　　　其立敎之慎如此則為之師必得其人可知也<lb/>
　　　當是時成徳吉士彰且有常至百僚庶位如思<lb/>
　　　齋所謂譽髦斯士成人小子莫不有徳有造其<lb/>
　　　人才之盛如此則治化可知也肆我太祖諄切<lb/>
　　　命國子師正心實學崇徳重義檢身飭行率屬<lb/>
　　　訓士不專於文詞記誦成祖申諭師範務先正<lb/>
　　　已講學漸磨以養心淑身斯其㫖與成周何異<lb/>
　　　一時俊乂超軼前代有繇然矣顧邇年士習<hi>缺</hi>
<pb n="KR2l0014_WYG_058-60a"/>
　　　多靡薄儻<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>不逮疇昔自予代匱來仰稽成憲<lb/>
　　　毎廢格而不張俯察羣情率玩愒而難振即欲<lb/>
　　　稍<hi>缺</hi>　令期有以廣厲之恐本之則無終不克<lb/>
　　　宣序化條<hi>缺</hi>　　職辦頃皇上幸臨詔官師諸<lb/>
　　　生體行六經毖勔斆學屬望<hi>缺</hi>　　　　原翊<lb/>
　　　贊文明之治甚篤風聲攸樹敬應自不<hi>缺</hi>
　　　　　莫能對揚休命誠願嗣至之大雅君子紬<lb/>
　　　繹徳意率育英才共惇尚根實還二祖時作養<lb/>
<pb n="KR2l0014_WYG_058-60b"/>
　　　之舊遹追虞周則予雖以不肖厠名兹石竊亦<lb/>
　　　與有寵光矣<hi>碑文</hi>
　　　國子監奉㫖刋十三經注疏先進孝經跋<lb/>
　　　　　　　　　　　　　　　　陶望齡<lb/>
　　　維天子懋學晞聖垂意於經術詔臣等校繙十<lb/>
　　　三經注疏重刻之辟雍孝經最先竣謹頓首進<lb/>
　　　御而䝉鄙謬為言附諸後曰昔<lb/>
　　孔子贊易刪詩書定春秋禮樂其閎者綱提政事<lb/>
<pb n="KR2l0014_WYG_058-61a"/>
　　　考稽風謠釐舉名分極命於儀物等殺而精者<lb/>
　　　苞陰陽之紀通神明之奥博大微渺至矣然猶<lb/>
　　　退而托諸述者而後世尊經者由<lb/>
　　孔子亦未嘗名之曰<lb/>
　　孔子之經也其係<lb/>
　　孔子言斷然以經號者惟是書而已夫生而能之<lb/>
　　　不詔而人喻焉此天下至邇甚易者也其博大<lb/>
　　　微渺者<lb/>
<pb n="KR2l0014_WYG_058-61b"/>
　　夫子既附之刪述而取夫邇且易者自名其書聖<lb/>
　　　人之所謂道其可識也上下異操逺近不同等<lb/>
　　　故或有韋素之懿行而帝王同之者其以天子<lb/>
　　　撫有四海之隆貴而術不必有加於士庶人則<lb/>
　　　天之明因地之利至徳備焉又何其博大而微<lb/>
　　　渺哉書言君陳惟孝友于兄弟克施于政而漢<lb/>
　　　儒楊雄亦云孝莫大於寧親寧親莫大于寧神<lb/>
　　　寧神莫大於得四海之懽心蓋施庭内而謂之<lb/>
<pb n="KR2l0014_WYG_058-62a"/>
　　　政浹四表而謂之孝非二端也天子既以敦崇<lb/>
　　　色養又身帥之正令為父子兄弟足垂萬世法<lb/>
　　　於以寧兩宫懽四表所稱一人有慶兆民賴之<lb/>
　　　者何以加於兹則今日刻經意也<hi>歇庵集</hi>
　　　兩雍議　　　　　　　　　　　湯來賀<lb/>
　　　程子曰治天下以得人才正風俗為本太學者人<lb/>
　　　才之所由造而風俗之所由成也國朝舊制舉<lb/>
　　　人貢士必入監肄業大司成率其屬月課而教<lb/>
<pb n="KR2l0014_WYG_058-62b"/>
　　　導之肄業十年然後許其入官猶慮其弗嫻<lb/>
　　　吏治也於考職之先又撥各衙門歴事數月勤<lb/>
　　　習政事然後咨送銓部量才定職較之臨軒䇿<lb/>
　　　士其法更詳詎非制之盡善者乎乃世人視為<lb/>
　　　故事茍且塞責舉人入北雍者以白鏹七兩給<lb/>
　　　與長班令之按期報名而肄業之規可以盡廢<lb/>
　　　矣至謁選時又用數金而撥歴俱免嗚呼司成<lb/>
　　　及各部其位與權不可謂不尊矣乃聽一長班<lb/>
<pb n="KR2l0014_WYG_058-63a"/>
　　　之指使天下之可歎有甚於此者乎舊冬特奉<lb/>
　　　有明綸舉人必入監肄業又許南北就近此大<lb/>
　　　釐積弊真為聖朝之舉可以造士而維風矣愚<lb/>
　　　生即遵㫖遄行初見雍中禮貌嚴肅躍然懽忭<lb/>
　　　以為可以進徳也乃與月課者三所試者文焉<lb/>
　　　而已司成接見諸士所議者亦文焉而已課文<lb/>
　　　兼出小題課後數日列榜髙下若生童就郡縣<lb/>
　　　試嗚呼何其小也夫八股之業童而習之何益<lb/>
<pb n="KR2l0014_WYG_058-63b"/>
　　　於蒼生何禆於實用而煩司成之講究乎且舉<lb/>
　　　人既以七藝獲售豈不能八股而猶待雍課乎<lb/>
　　　大司成之造士如斯而已乎蓋數百年來積習<lb/>
　　　相沿一時難以遽變耳今皇上特隆曠典諸士<lb/>
　　　不憚跋涉逺者數千里近者亦數百里赴兹盛<lb/>
　　　舉以為必講理學必籌經濟以備他年實用乃<lb/>
　　　徒督課於八股斯已過矣且甫踰一月輸銀數<lb/>
　　　兩即告假而歸仍習為故事矣不亦大負朝廷<lb/>
<pb n="KR2l0014_WYG_058-64a"/>
　　　而輕當世之士哉夫治道莫先於敎化倘誠心<lb/>
　　　力任未有不能行雖當積弛未有不可行者也<lb/>
　　　昔程子為晉城令民有事至縣必告以孝悌忠<lb/>
　　　信鄉必有校暇時親至召父老與之語兒童所<lb/>
　　　讀書親為之正句讀張子為雲巖令以敦本善<lb/>
　　　俗為先毎月吉具酒食召鄉人髙年㑹縣庭親<lb/>
　　　勸酬之使人知養老事長之義朱子主同安簿<lb/>
　　　兼領學事選邑秀民充弟子員訪求名士以為<lb/>
<pb n="KR2l0014_WYG_058-64b"/>
　　　表率日與講說聖賢修已治人之道及差發南<lb/>
　　　昌軍事數詣郡學與諸生質疑問難誨誘不倦<lb/>
　　　其留心敎化何若斯之亟也他如陳襄之令仙<lb/>
　　　居蔡襄之守泉州劉珙之知潭州皆以勸學興<lb/>
　　　善為急務况司成之職專在敎人而可以自怠<lb/>
　　　乎哉誠能專重徳行講求義理委曲敎導以化<lb/>
　　　其氣質之偏而成其為有用之才則數十年後<lb/>
　　　士風丕變而天下之賢才不可勝用矣然而未<lb/>
<pb n="KR2l0014_WYG_058-65a"/>
　　　能者何哉悠忽不勤而委靡不振也記曰師嚴<lb/>
　　　然後道尊又曰敎人必盡其誠使司成勿顧情<lb/>
　　　面非父母果病及身負篤疾者不容告假即假<lb/>
　　　歸者勒令速至而又殫精立誠以勤厥職日坐<lb/>
　　　公堂與諸生講學不因寒暑而間所講經書之<lb/>
　　　外必深繹性理及綱目通鑑而歸本於躬行必<lb/>
　　　倣胡安定設經義治事二齋以勵實學間課以<lb/>
　　　文亦必試論䇿試奏疏聽其盡力發揮而勿拘<lb/>
<pb n="KR2l0014_WYG_058-65b"/>
　　　以成格則人才可得而知也又於雍中取其卓<lb/>
　　　然實用者日加奬勵而特薦於朝廷以為諸士<lb/>
　　　勸既勤親講又令諸生各攄所見以觀學術之<lb/>
　　　淺深若能究心理學或具經濟異才者不拘資<lb/>
　　　格必奬賞而薦拔之其有不在學宫而願來聽<lb/>
　　　講者亦弗之禁如此則人才盛風俗美庶幾可<lb/>
　　　不負皇上育才之盛心而天下之平可拱而俟<lb/>
　　　之矣<hi>内省齋文集</hi>
<pb n="KR2l0014_WYG_058-66a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2l0014_WYG_058-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定國子監志卷五十九<lb/>
</p>
<p>
</p>
  </div>
</body>
</text>
</TEI>
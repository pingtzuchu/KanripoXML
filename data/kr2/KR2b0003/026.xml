<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_026-1a"/>
前漢孝成皇帝紀三卷第二十六　荀悅<lb/>
四年秋雨魚於新都長五尺勃海清河河水溢灌縣<lb/>
邑三十一壞官亭民舎四萬餘所丞相御史李尋以<lb/>
爲隂氣盛溢水則爲之長故一日之内晝減夜增所<lb/>
謂水不潤下猶日月變見於天也應之以政災變自<lb/>
除議者常欲求索九河故迹而穿之宜因其决且可<lb/>
勿塞以觀其勢河所居之處稍刮除自成水迹跳出<lb/>
沙土然後順天心而圖之必有成功而財力寡於是<lb/>
止不塞冬鄭躬之黨侵廣漢衆且萬餘拜河東都尉<lb/>
趙護爲廣漢太守發郡中及蜀郡合三萬人擊之旬<lb/>
月平遷護執金吾賜金百斤<lb/>
<pb n="KR2b0003_SBCK_026-1b"/>
永始元年春正月癸丑太官淩室災戊午戻太后園<lb/>
闕災北海出大魚長六丈高一丈四枚二月河南郵<lb/>
亭樗樹生枝狀如人頭眉目鬚皆具無髪耳京房易<lb/>
傳曰王者德衰下人將起則有木爲人狀夏四月封<lb/>
趙婕妤父臨爲陽城侯五月封舅曼子侍中騎都尉<lb/>
王莾爲新都侯莾㓜孤貧獨折節恭約謹身學業平<lb/>
陽侯鳳薨以託太后而成都侯商願分戸邑封莾當<lb/>
世名士多爲莾言者上由是賢之遂封遷光禄大夫<lb/>
侍中莾遂交結將相卿大夫救贍名士賑於賔客家<lb/>
無餘財故在位者更相推薦遊談者爲之言說故虚<lb/>
譽日洽傾其諸父矣六月丙寅立皇后趙氏本長安<lb/>
<pb n="KR2b0003_SBCK_026-2a"/>
宫人後屬陽阿公主善歌舞號曰飛鷰上㣲行陽阿<lb/>
公主家見而說之及女弟俱爲婕妤貴傾後宫許后<lb/>
之廢也欲立爲皇后太后甚難之太后娣子淳于長<lb/>
數徃來傳言勸太后立之先是諫議大夫王仁上䟽<lb/>
言臣聞立后妃者王教之太端三綱之本理治道所<lb/>
由廢興也社稷所以存亡也故夏之興也以塗山亡<lb/>
也以妹嬉殷之興也以有娥亡也以妲巳周之興也<lb/>
以文母亡也以褒姒夫三代安危後王所觀是以聖<lb/>
王必審舉措察操行以計勝色者昌以色勝計者亡<lb/>
無監宿瘤天下之醜女也齊一君以計勝色立爲后<lb/>
皆以折衝安國今許后以罪廢遂事巳徃如是欲立<lb/>
<pb n="KR2b0003_SBCK_026-2b"/>
后妃宜得殊異於前上當奉宗廟下令萬民有所法<lb/>
則河魴河鯉齊姜宋子詩人所高萬乘之主當持乆<lb/>
長非一切畢决目前者驪姬亂晉吳姬危趙夫媵妾<lb/>
非天下之母爲翫弄可也昔姜后崇禮宣王中興樊<lb/>
姬正言楚莊成覇願留思察小臣惓惓之心上不聽<lb/>
竟立之諫議大夫劉輔諫曰夫妙選有德之士考卜<lb/>
窈窕之女以承宗廟順神祇之心猶懼或失之今乃<lb/>
觸情縱恣於卑賤之女欲以母天下不畏於天不愧<lb/>
於人惑莫大焉語曰腐木不可以爲柱卑人不可以<lb/>
爲主天人之所不與也必有禍而無福市道皆知其<lb/>
非朝臣莫肯一言臣竊傷之上怒使御史收輔繫掖<lb/>
<pb n="KR2b0003_SBCK_026-3a"/>
庭秘獄群臣不知所故於是左將軍辛慶忌右將軍<lb/>
廉褒光禄勲師丹太中大夫谷永俱上書曰竊見諫<lb/>
議大夫劉輔前以縣令求見擢爲諫議大夫此其言<lb/>
必有卓絕切至當於聖心者旬月之間收下詔獄小<lb/>
罪宜隱忍如有大惡宜暴之理官與衆共之不宜困<lb/>
于掖庭秘獄公卿巳見陛下進用輔亟而折傷之暴<lb/>
人有懼心莫敢正言非所以昭有虞之聽廣德美之<lb/>
風也臣等竊傷之上乃徙繫共工獄減死罪一等論<lb/>
爲鬼薪終於家趙皇后旣立寵乃少衰而弟絕幸爲<lb/>
昭陽舎其中庭彤朱而壁髹漆切皆銅沓黄金塗白<lb/>
玉陛金釭函藍田壁明珠翠具飾之自有宫室巳來<lb/>
<pb n="KR2b0003_SBCK_026-3b"/>
未之有也𥘉謡曰燕燕尾涏涏張公子時相見木門<lb/>
倉琅根燕飛來啄皇孫皇孫死鷰啄矢本志以爲燕<lb/>
者飛燕木門蒼琅根宫門銅鋪也言其將尊貴也張<lb/>
公子謂富平侯張放也即安世之孫父臨上敬武公<lb/>
主放以公主子開明得幸甞與上遊醼俱適陽阿公<lb/>
主家而見飛燕故曰時相見放娶皇后女弟上爲供<lb/>
帳賜以甲第及乗輿服飾兩宫使者冠盖相望不絕<lb/>
賞賜以千萬數號爲天子娶婦皇后嫁女甚爲貴寵<lb/>
安世到臨世履恭儉臨母登閣殿甞歎曰吕霍爲我<lb/>
戒豈不厚哉唯放爲驕者是歲昌陵猶未就光禄大<lb/>
夫劉向上䟽曰昔黄帝葬喬山堯葬濟隂丘壟皆少<lb/>
<pb n="KR2b0003_SBCK_026-4a"/>
小舜葬倉梧二妃不從禹葬會稽不改其畆殷湯無<lb/>
葬處文武周公葬於畢秦穆公葬於雍祈年館下樗<lb/>
里子葬於武庫皆無丘壟之處此聖帝明王賢君智<lb/>
士遠覽獨慮無窮之計也其賢臣孝子亦承命順意<lb/>
而薄葬之此誠奉安君父忠孝之至也孔子葬母於<lb/>
防墳高四尺遇雨而崩延陵季子之適齊而反其子<lb/>
道死葬於嬴博之間穿歛以時服封墳掩坎其高可<lb/>
隱而號曰骨肉歸於上命也魂氣則無不之也孔子<lb/>
曰延陵季子之於禮合矣故仲尼孝子延陵慈父舜<lb/>
禹忠臣周公悌弟其葬君親皆㣲薄矣非苟爲約誠<lb/>
便於禮也至吳闔閭違禮厚葬十餘年越發之秦惠<lb/>
<pb n="KR2b0003_SBCK_026-4b"/>
文武昭莊襄皆大其丘壟多其痊藏咸盡發掘曝露<lb/>
甚足悲也秦始皇帝葬於驪山之阿下錮三泉上崇<lb/>
山陵墳高五十餘丈周廻五里棺槨之麗不可勝原<lb/>
項籍發掘其墓後牧童亡羊羊入其墓牧者持火燒<lb/>
其棺槨自古及今葬未有盛於始皇者也數年之間<lb/>
外𬒳項籍之禍内罹牧豎之災豈不哀哉故德彌厚<lb/>
者葬彌薄智愈深者葬益㣲無德寡智者葬益厚發<lb/>
掘必速以此觀之照然可見也今昌陵增卑爲高積<lb/>
土爲山發民墳墓以萬數死者恨於下生者愁於上<lb/>
怨氣結於隂陽因之以飢饉臣竊愍焉以死者爲有<lb/>
知發人墳墓爲害多矣若其無知又焉用大謀之賢<lb/>
<pb n="KR2b0003_SBCK_026-5a"/>
智則不悅以示衆庶則苦矣若苟以悅愚夫淫奢之<lb/>
人亦何爲哉陛下慈仁篤美其厚聦明踈逹盖世宜<lb/>
弘漢家之德以崇劉氏之業而欲與亂秦之暴政競<lb/>
爲奢侈比方丘壟悅於愚夫之日隆於一時之觀違<lb/>
賢智之心忘萬世之安臣竊爲陛下羞之上甚感向<lb/>
言而不能從有司議曰昌陵增卑爲高積土爲山度<lb/>
便房猶在平地客土中不保幽冥之靈外淺不固卒<lb/>
徒功庸日以萬數至㸐脂火夜作取土東山與粟同<lb/>
價作治數年天下遍𬒳其勞國家疲弊府庫空虚下<lb/>
至衆庶嗷嗷苦之故陵因天性據眞上處勢高敞傍<lb/>
近祖考前巳有十餘年功績宜還復故陵上知不就<lb/>
<pb n="KR2b0003_SBCK_026-5b"/>
秋詔罷昌陵<lb/>
荀悅曰夫葬之侈也從來乆矣是以直節遂志之士<lb/>
見其失而矯之武帝時楊王孫者學黄老術家業千<lb/>
金厚自奉養將終告其子曰吾欲祼葬以復吾眞死<lb/>
則爲布囊盛屍入地七尺旣下從足引脫取囊以身<lb/>
親土其子不忍從命徃見友人祁侯祁侯曰豈禮哉<lb/>
王孫曰盖聞聖人因人之情不忍其親故爲制禮今<lb/>
則越之是以祼葬將以矯世也夫厚葬誠無益於死<lb/>
者而俗人競以相高糜財殫弊盡腐之地下或乃今<lb/>
日入土而明日見發此眞與曝骸中野何異夫死者<lb/>
衆生之化而物之歸也歸者得至化者得變是各反<lb/>
<pb n="KR2b0003_SBCK_026-6a"/>
其眞故謂之鬼鬼之言歸也其尸魂然獨居豈有知<lb/>
哉裹以幣帛隔以棺槨支體東絡口含金玉欲化不<lb/>
得鬱爲枯腊千載之後棺槨朽腐乃得歸土就其眞<lb/>
宅由此言之焉用遠宅故聖王不加力於無用不殫<lb/>
財於無益謂今費財厚葬皆爲歸隔至生者不知死<lb/>
者不得是謂大惑於戲吾不爲也祁侯曰善遂祼葬<lb/>
焉立城陽孝王子理爲王秋八月丁酉太皇太后王<lb/>
氏崩九月乙巳晦日有蝕之京師知之四方不見<lb/>
二年春正月乙巳大司馬車騎將軍王音薨二月癸<lb/>
未夜星隕如雨長二丈繹繹未至地滅乙酉晦日有<lb/>
蝕之四方見京師不見谷永對曰賦歛有不得所致<lb/>
<pb n="KR2b0003_SBCK_026-6b"/>
也四方見京師不見隂蔽也天戒若曰好治宮室大<lb/>
增墳墓賦歛滋重百姓虚竭禍在外也元年日蝕京<lb/>
師知之四方不見天戒若曰沈湎於酒君臣不别禍<lb/>
在内也三月丁酉成都侯王商爲大司馬衛將軍御<lb/>
史大夫王　卒京兆尹翟方進爲御史大夫秋八月<lb/>
方進貶爲執金吾冬黒龍見東萊十月巳丑丞相薛<lb/>
宣免十一月壬子光禄勲孔光爲御史大夫光字子<lb/>
夏孔子十四世孫孔子生伯魚鯉鯉生子思伋伋生<lb/>
子上白白生子家求求生子眞箕箕生子羔穿穿生<lb/>
子愼斌斌爲魏相愼生鮒爲陳渉博士死陳下鮒弟<lb/>
子襄惠帝時爲博士長沙王太傅襄生忠忠生武武<lb/>
<pb n="KR2b0003_SBCK_026-7a"/>
生延年延年生安國位至臨淮太守延年生霸字次<lb/>
孺元帝時爲太子太傅時霸以太中大夫授太子經<lb/>
元帝立以霸爲師賜爵關内侯食邑八百戶號曰褒<lb/>
城君給事中霸爲人謙退常稱爵位太過何德以堪<lb/>
之上欲致之相位自貢禹之卒薛廣德之免輙欲拜<lb/>
霸霸讓至三四上知其誠乃弗用霸薨上素服臨弔<lb/>
者再賜東園秘器錢帛冊贈以列侯禮葬謚曰列君<lb/>
霸生光光爲尚書僕射職典樞機十餘年守法度修<lb/>
故事上有所問據經法而對不希上㫖苟合亦不強<lb/>
諫諍以是乆見委信有所奏言輙削其草以爲彰人<lb/>
主之過以訐爲忠直人臣之大罪也有所薦舉唯恐<lb/>
<pb n="KR2b0003_SBCK_026-7b"/>
其人聞知休沐兄弟宴語終不及省中事或問温室<lb/>
中樹皆何等木光黙然不應更答以他語其重愼如<lb/>
此執金吾翟方進爲丞相封高陵侯方進字子威汝<lb/>
南人也初爲府小吏相於同郡蔡父父曰小吏有封<lb/>
侯骨當以經術進乃辭後母至京師學後母憐其㓜<lb/>
隨至長安織屨以給之對策甲科遷議郎諸儒稱之<lb/>
時宿儒胡常與方進同經隂構毀之方進伺常大都<lb/>
講日遣生咨問疑義因記其說卒改意而親友後爲<lb/>
丞相司直從上至甘泉行馳道中司隷陳慶劾奏方<lb/>
進沒車馬方進伺慶㣲過劾奏免官北地浩商殺義<lb/>
渠長丞相請遣司隷與掾郡部刺史逮賊司隷涓勲<lb/>
<pb n="KR2b0003_SBCK_026-8a"/>
奏言春秋之義王人㣲者序於諸侯之上尊王命也<lb/>
今丞相欲遣宰士督察天下奉使大夫專權作威甚<lb/>
悖逆順之理乃止方進於是伺勲㣲過劾奏勲左遷<lb/>
昌陵令方進頻免兩司隷朝廷憚之其任勢立威以<lb/>
取世資皆此類也能探人主㣲㫖以濟其事然方進<lb/>
内行修飾事後母甚篤爲丞相後母猶存及亡旣葬<lb/>
三十六日除服視事以爲身被漢相不敢渝國家之<lb/>
制在位公潔請託不行然持法深刻上行幸河南雍<lb/>
祠五畤侍中淳于長賜爵關内侯食邑千戶初將作<lb/>
大匠解萬年奏請營作昌陵常侍王閎數言昌陵不<lb/>
可成長亦言之上以趙皇后之立也欲封長乃詔曰<lb/>
<pb n="KR2b0003_SBCK_026-8b"/>
常侍王閎前爲大司農中丞上言昌陵不可成朕以<lb/>
長言下閎章公卿議者皆合長䇿長首建至䇿閎省<lb/>
息大費民以康寧宜賜爵關内侯食邑千戸閎前賜<lb/>
爵關内侯黄金百斤罷昌陵勿徙吏民萬年佞邪不<lb/>
忠雖遇赦令不宜居京師其徙萬年燉煌郡而陳湯<lb/>
俱徙燉煌湯素與萬年相善昌陵之計湯與及之又<lb/>
見黒龍或私問湯湯曰是謂玄門開上數出入不時<lb/>
㣲行故龍非時出也是時丞相奏廢昌陵邑中屋奏<lb/>
未下湯以爲上湏順衆心昌陵亦恐復發徙也湯坐<lb/>
非所宜言大不敬故徙先是湯上言康居王侍子非<lb/>
王子也案驗實王子湯坐下獄當死谷永誦湯曰臣<lb/>
<pb n="KR2b0003_SBCK_026-9a"/>
聞楚有子玉得臣文公爲之側席而坐趙有廉頗馬<lb/>
服秦不敢闚兵井陘漢有郅都魏尚匈奴不敢南牧<lb/>
夫戰尅之將不可不重也盖君聞鼓鼙之聲則思將<lb/>
帥之臣湯前出西域忿郅支之無道閔王誅之不加<lb/>
䇿慮愊億義勇奮發興師猋逝横厲馬孫逾其都頼<lb/>
屠三重之城斬郅之之首報十年之邉誅雪　吏之<lb/>
宿耻威振百蠻武揚四海自漢元巳來征伐方外之<lb/>
將未甞有也昔白起爲秦將南㧞郢都北破趙括以<lb/>
纎芥之過賜死杜郵秦民憐之莫不流涕今湯親秉<lb/>
斧鉞席卷乘勝㰱血千里之外薦功祖廟告類上帝<lb/>
以言事爲罪無烜赫之惡周書曰記人之功忘人之<lb/>
<pb n="KR2b0003_SBCK_026-9b"/>
過宜爲人君者也犬馬於人有功尚加帷盖之報况<lb/>
國之功臣哉竊恐陛下忽於鼓鼙之聲不察周書之<lb/>
意而忘帷盖之施愚臣庸淺謂湯卒從吏議百姓介<lb/>
然有秦民之恨非所以勵死難之臣也上乃出湯奪<lb/>
爵位爲士伍及西域都護叚會宗爲烏孫所圍上書<lb/>
願發諸城堡及燉煌兵以自救時大臣議數日不决<lb/>
上召問湯示以會宗奏湯對曰此無可憂也夫胡兵<lb/>
朴鈍而不當漢兵一今聞頗得漢巧然猶三而當一<lb/>
兵法客倍主人半然後敵今圍會宗者人衆不足勝<lb/>
陛下勿憂且兵法輕行五十里重行四十里而㑹宗<lb/>
欲發城郭諸兵歷時乃至所謂報讐之兵非救急之<lb/>
<pb n="KR2b0003_SBCK_026-10a"/>
兵也上曰其解可必乎湯知烏孫瓦合不得乆故事<lb/>
不過數日因對曰巳解矣屈指計其日曰不出五日<lb/>
當有吉語至四日軍書至言巳解矣湯旣徙燉煌乆<lb/>
之議郎耿育上書訟湯與延壽爲聖漢揚鉤深致遠<lb/>
之威雪國家累年之耻討絕域不覊之臣係萬里難<lb/>
制之虜豈有比哉今湯塊然被䜛老棄燉煌令威名<lb/>
折衝之臣旋踵及身復爲郅支遺虜所笑誠可悲也<lb/>
至今奉使外蠻者未甞不陳郅支之誅以揚漢國之<lb/>
威夫援人之功以懼敵棄人之身以快䜛豈不哀哉<lb/>
天子乃還湯京師<lb/>
三年春正月乙卯晦日有蝕之夏大旱冬十一月復<lb/>
<pb n="KR2b0003_SBCK_026-10b"/>
甘泉泰畤汾隂后土雍五畤陳倉寳雞祠上自以乆<lb/>
無繼嗣故復之上頗好鬼神四方多上書言祭祀方<lb/>
術事谷永上說曰臣聞明於天地之性者不可惑以<lb/>
怪神知萬物之情者不可罔以非類諸非仁義之正<lb/>
道不尊五經之法言而稱奇鬼神廣崇祭祀之方求<lb/>
報應無福之祀及言世有仙人服食不終之藥黄曰<lb/>
變化之術皆姦人惑衆挾邪道懷詐僞以欺罔世主<lb/>
聽其辭洋洋滿耳若將可遇求之蕩蕩若繫風捕影<lb/>
終不可得是以明王距而不聽聖人絕而不語昔周<lb/>
萇弘欲以鬼神之道輔尊靈王而周室逾㣲萇弘死<lb/>
楚懷王隆祭祀事鬼神欲以獲福助却秦師而兵破<lb/>
<pb n="KR2b0003_SBCK_026-11a"/>
地削身辱國危及秦始皇甘心神仙之道而天下怨<lb/>
叛漢興辛垣平齊人少翁欒大之屬皆言神仙鬼神<lb/>
之事貴寵尊盛卒無絲髪之効皆伏誅徃事之迹以<lb/>
揆今惟陛下拒絕此類無使姦人有所闚𨵦上善其<lb/>
言十二月尉氏男子樊並等十三人殺陳留太守刼<lb/>
掠吏民自稱將軍謀爲大逆徒李譚等共格殺並等<lb/>
皆封爲列侯山陽鐡官徒蘇令等二百二十八人攻<lb/>
殺長吏盗庫兵自稱將軍經歷郡國十九殺東郡太<lb/>
守汝南都尉遣丞相長史御史中丞持節逐捕汝南<lb/>
太守嚴訢捕斬令等遷大司農賜黄金百斤時上不<lb/>
親政事貴戚驕恣交通賔客蔵匿亡命長安中群軰<lb/>
<pb n="KR2b0003_SBCK_026-11b"/>
殺吏受任報讐相與探丸爲號赤丸殺武吏黒丸斬<lb/>
文吏白丸主治䘮城中暮烟起剽刼行者死傷横道<lb/>
乃選酷吏尹賞等守長安令得以一切便宜從事賞<lb/>
治長安獄穿地方深各數丈塹治爲槨名曰虎穴乃<lb/>
令吏民舉籍長安中輕悏少年惡子弟無市籍商貶<lb/>
不作業而鮮衣盛服者得數百人一日悉掩捕皆刼<lb/>
以通行飮食群盗賞親閱視之十置其一餘悉致之<lb/>
虎穴百人爲軰覆以大石數日乃出其死者埋寺垣<lb/>
外爲表其姓名百日後令家得收葬賞所留者皆其<lb/>
魁首或故吏善家子失意隨輕俠者於是舎其罪詭<lb/>
令立功百效者因親用爲爪牙由是賊盗止息然道<lb/>
<pb n="KR2b0003_SBCK_026-12a"/>
路嘘嘻有哀聲矣賞爲江夏太守坐殘賊免<lb/>
四年春正月行幸甘泉官郊泰畤神光降集紫殿大<lb/>
赦天下賜雲陽吏民爵女子百戸牛酒鰥寡高年帠<lb/>
三月行幸河東祠后土賜如雲陽行幸所過無出田<lb/>
租夏大旱四月癸未長樂臨華殿及未央宫司馬門<lb/>
皆災六月甲午霸陵園門闕災詔曰聖王明禮制以<lb/>
序尊卑異車服以昭有德雖有其財而無其尊不得<lb/>
踰制故民興行方今世俗奢侈靡有厭足公卿列侯<lb/>
親屬近臣四方所則未聞修身遵禮同心憂國者也<lb/>
或有奢侈逸豫務廣田宇多畜奴婢𬒳服綺縠設鍾<lb/>
鼓備女樂車服嫁娶葬埋過度吏民慕効故習以成<lb/>
<pb n="KR2b0003_SBCK_026-12b"/>
俗而欲望百姓節儉家給人足豈不難哉詩不云鼓<lb/>
鍾于宫聲聞于外又云赫赫師尹民具爾瞻宜申勑<lb/>
有司以漸禁之青緑民所常服且勿止列侯近臣宜<lb/>
各自省改司隷校尉察不變者七月辛未朔日有蝕<lb/>
之冬十一月庚申大司馬衛將軍王商賜金安車駟<lb/>
馬免<lb/>
前漢孝成皇帝紀三卷第二十六<lb/>
<pb n="KR2b0003_SBCK_026-13a"/>
</p>
<p>
</p>
  </div>
</body>
</text>
</TEI>
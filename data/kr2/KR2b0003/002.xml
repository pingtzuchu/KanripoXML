<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_002-1a"/>
前漢髙祖皇帝紀卷第二　荀悅<lb/>
漢元年冬十月五星聚于東井從歳星也東井秦之<lb/>
分野五星所聚是謂易行有德者昌無德者殃沛公<lb/>
至覇上秦王子嬰素車白馬係頸以組奉皇帝璽降<lb/>
于軹道傍沛公執之以屬吏於是秦遂亡矣本傳曰<lb/>
賈生之過秦曰秦孝公據崤凾之固擁雍州之地君<lb/>
臣固守以闚周室有席卷天下并吞八荒之心當此<lb/>
之時商君佐之内立法度務耕織修守戰之備外連<lb/>
橫而鬪諸侯于是秦人拱手而取西河之外及惠文<lb/>
武昭襄蒙故業因遺策南取漢中西取巴蜀東割膏<lb/>
腴之地收要害之郡諸侯恐懼㑹盟而謀弱秦合從<lb/>
<pb n="KR2b0003_SBCK_002-1b"/>
締交相與爲一常以十倍之地百萬之軍仰關而攻<lb/>
秦秦人開關延敵九國之師逡廵而不敢進秦無亡<lb/>
矢遺鏃之費而天下巳困矣於是從散約敗争割地<lb/>
而賂秦秦有餘力而制其弊追亡逐北伏尸百萬流<lb/>
血漂櫓因利乗便宰割天下分裂山河強國請伏弱<lb/>
國入朝及至始皇奮六世之餘烈振長策而御宇内<lb/>
吞二周而亡諸侯履至尊而制六合南取北粤之地<lb/>
以爲桂林象郡百越之君頫首係頸委命下吏乃使<lb/>
蒙恬北築長城而守藩籬郤匈奴七百餘里然後踐<lb/>
華爲城因河爲池據億丈之峻臨不測之深以爲固<lb/>
良將勁弩守要害之地信臣精卒陳利兵而誰何天<lb/>
<pb n="KR2b0003_SBCK_002-2a"/>
下巳定始皇之心自以關中之固萬世之業也於是<lb/>
廢先王之典焚百家之言以威力爲至道以權詐爲<lb/>
要術百姓失望而天下懷怨矣故陳渉起於行陣之<lb/>
間將數萬之衆轉鬪而攻秦斬木爲兵掲竿爲旗天<lb/>
下雲合響應嬴粮而影從山東豪傑並起而亡秦族<lb/>
矣夫秦以區區之地致萬乗之權然後以六合爲家<lb/>
崤凾爲宫一夫作難而七廟墮身死人手爲天下笑<lb/>
者何也仁義不施而攻守之勢異也沛公入咸陽宫<lb/>
室婦女珍寳犬馬之餙甚盛欲留之張良諫沛公曰<lb/>
秦爲無道故使沛公得至于此今始至秦即安其樂<lb/>
此助桀爲虐也乃還軍覇上諸將皆争取秦寳貨蕭<lb/>
<pb n="KR2b0003_SBCK_002-2b"/>
何獨悉收秦圗書十有一月沛公與秦人約法三章<lb/>
殺人者死傷人者刑及盗抵罪吏人皆安堵如故民<lb/>
争獻牛酒又讓不受於是民知德義矣沛公乃遣兵<lb/>
距關欲王關中是時項羽率諸侯兵四十萬衆號百<lb/>
萬衆西至新安卒心不服出怨言羽乃夜擊之坑秦<lb/>
降卒二十餘萬人十有二月遂至鴻門欲擊沛公項<lb/>
羽季父告張良令出良曰今事急亡去則不義乃告<lb/>
沛公令見項伯項伯自解于項羽沛公遂見羽於鴻<lb/>
門亞父范增欲擊沛公羽不聽范增謂項莊曰汝入<lb/>
以劒舞因擊沛公項莊旣舞項伯常以身蔽沛公於<lb/>
是甚急賢成君樊噲聞之杖劒楯衝門而入立於帳<lb/>
<pb n="KR2b0003_SBCK_002-3a"/>
下羽曰壯士哉賜之巵酒豚肩旣飲酒㧞劒切肉肉<lb/>
盡因責讓羽曰沛公先定關中以待大王今大王聽<lb/>
讒臣之言乃欲誅沛公臣恐天下解心疑大王也所<lb/>
以遣兵守關者以備他盗也羽黙然遂無誅沛公乃<lb/>
還覇上范增怒曰吾屬今爲沛公虜矣羽遂殺子嬰<lb/>
收其寳貨婦女而東燒秦宫室火三月不滅韓生說<lb/>
羽令都關中羽曰富貴不歸故鄕如衣錦夜行韓生<lb/>
曰人謂楚人曰沐猴而冠果然羽聞之怒殺韓生羽<lb/>
所過殘賊秦人失望春正月羽陽尊懷王爲義帝徙<lb/>
之長沙都郴羽自立爲西楚覇王王梁楚地九郡都<lb/>
彭城立沛公爲漢王王巴蜀漢中四十一縣都南鄭<lb/>
<pb n="KR2b0003_SBCK_002-3b"/>
三分關中立秦三將章邯爲雍王司馬忻爲塞王董<lb/>
翳爲翟王黥布爲九江王徙趙王歇爲代王立張耳<lb/>
爲常山王徙魏王豹爲西魏王徙燕王廣爲遼東王<lb/>
燕將臧荼爲燕王徙齊王市爲膠東王齊將田都爲<lb/>
齊王趙將司馬卭數有功立爲殷王瑕丘申陽先下<lb/>
河南迎楚王於河上立陽爲河南王呉芮率百越佐<lb/>
諸侯立芮爲衡山王義帝柱國共敖别將擊河南功<lb/>
多立敖爲臨江王舊齊王建之孫田安初以濟北數<lb/>
城降立爲濟北王田榮背項梁陳餘不從入關故皆<lb/>
不王然素聞餘賢封南皮三縣爲鄱君别將枚鋗功<lb/>
多封舊戸侯夏四月諸侯皆<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>國漢王欲叛楚蕭何<lb/>
<pb n="KR2b0003_SBCK_002-4a"/>
諫曰雖王漢中之惡不猶愈於死乎且語稱天漢其<lb/>
稱甚美夫能屈於一人之下則伸於萬人之上湯武<lb/>
是也願大王王漢撫其民以致賢人收用巴蜀還定<lb/>
三秦天下可圗也乃就國賜曹參爵爲建成侯樊噲<lb/>
爲臨武侯張良燒絕棧道示無還心良因絕棧道而<lb/>
還於韓於是沛公遂至南鄭封吕公爲臨泗侯淮隂<lb/>
人韓信爲治粟都尉初信家貧常寄食於下鄕亭長<lb/>
亭長妻厭之乃自絕而去釣於下邳城下有漂母憐<lb/>
信食信數十日信曰富貴我必厚報母母怒曰大丈<lb/>
夫不能自食吾豈求報乎淮隂市有少年衆辱信曰<lb/>
能死殺我不能死出我跨下信遂俛而出其跨下市<lb/>
<pb n="KR2b0003_SBCK_002-4b"/>
人大笑之信母死家貧無以葬乃行營髙敞葬地令<lb/>
其傍可置萬家者後事項羽爲郞中羽不能用而去<lb/>
歸於漢坐事當斬巳伏鑕仰視乃見夏侯嬰曰王不<lb/>
欲取天下邪而斬壯士太僕嬰言之於王赦之不誅<lb/>
以爲都尉蕭何知其賢王不能用信亡蕭何遽自追<lb/>
之不及以聞三日乃至王怒曰何之何曰追亡者耳<lb/>
王曰諸將亡者十軰公無所追追信詐也何曰諸將<lb/>
易得耳大王必欲定天下非信無可用者王乃以爲<lb/>
大將軍何曰大王性素慢人毎拜大將軍若召小兒<lb/>
此信所以去也宜立壇塲齋七日設九賔禮而拜之<lb/>
旣拜信衆咸驚焉信見王曰今東向争天下豈非項<lb/>
<pb n="KR2b0003_SBCK_002-5a"/>
王也王曰然信曰大王自料勇悍仁強孰與項王王<lb/>
曰不如也信再拜曰唯信亦以爲大王不如也然項<lb/>
王喑嗚叱咤千人皆靡然不能屬任賢將此特匹夫<lb/>
之勇耳項王與人恭謹人有疾病流涕與之分食至<lb/>
於封賞恡而不能與此特匹婦之仁耳雖王天下不<lb/>
居關中都彭城又背義帝約而以親踈王諸侯不平<lb/>
所過無不殘滅百姓不附雖名爲伯實失天下心故<lb/>
曰其強易弱今大王誠能反其道任天下武勇何所<lb/>
不誅以天下城邑封功臣何所不服以義兵從思東<lb/>
歸之士何所不勝且三秦王詐其衆降諸侯項王詐<lb/>
坑秦降卒二十餘萬人唯邯忻翳等三人得脫秦人<lb/>
<pb n="KR2b0003_SBCK_002-5b"/>
父兄怨此三人痛入骨髓大王入關秋毫一無所取<lb/>
除秦苛法吏人無不欲得大王王秦於諸侯之約大<lb/>
王當王關中王失職之蜀秦人無有不恨者今大王<lb/>
舉兵而東三秦可傳檄而定也於是王大喜自以爲<lb/>
得信晚也五月與韓信俱東蕭何留守蜀王進兵襲<lb/>
雍王章邯敗走廢丘令將軍樊噲圍之王遂東田榮<lb/>
怨項羽不肯王巳又不令市徙膠東市畏楚亡之國<lb/>
六月田榮殺市自立爲齊王而擊田都都亡走楚田<lb/>
榮與彭越將軍印綬令反徇梁地越者昌邑人也初<lb/>
少年相聚百餘人請越爲長與期會十餘人後至越<lb/>
曰請斬最後至一人衆皆笑曰何至如是越遂斬之<lb/>
<pb n="KR2b0003_SBCK_002-6a"/>
立約束而盟徒屬皆驚而不敢仰視後衆萬餘人在<lb/>
鉅野中無所屬乃受榮印綬擊殺濟北王安榮遂并<lb/>
三齊之地遼東王韓廣不肯徙之國故燕王臧荼殺<lb/>
廣并其地塞王忻翟王翳來降項王殺韓王成以張<lb/>
良從漢入秦故也以故呉令鄭昌爲韓王距漢張良<lb/>
遺項羽書曰漢失職之蜀欲得關中如約則止不敢<lb/>
反也又以齊反書遺羽曰齊欲滅楚國羽以故不南<lb/>
而北擊齊兵九江王稱疾遣四千人助楚是歳實乙<lb/>
未也<lb/>
二年冬十月項羽使九江王布殺義帝於郴陳餘旣<lb/>
怒張耳且怒項羽之不王巳也乃請兵於齊以伐趙<lb/>
<pb n="KR2b0003_SBCK_002-6b"/>
破常山趙王張耳欲走楚齊客有甘公者說耳曰漢<lb/>
王入秦五星從歳星於東井其占曰當以義取天下<lb/>
漢入秦可謂能義矣楚雖強後終屬於漢耳乃走漢<lb/>
漢以故秦柱下史陽武人張蒼爲常山太守陳餘迎<lb/>
趙王歇反之於趙立餘爲代王餘以趙王弱乃使夏<lb/>
說爲國相居代餘相趙張耳間行歸漢漢以爲成信<lb/>
侯河南王韓王來降十有一月立舊韓王孫信爲韓<lb/>
王使諸將畧地若一郡降者封萬戸侯王使人招陳<lb/>
餘陳餘曰漢殺張耳乃從漢乃求人類耳者送其首<lb/>
餘將從漢聞耳詐死乃止春正月項羽伐齊殺田滎<lb/>
齊降於楚羽焚其城郭殺降卒繫虜老弱齊復叛楚<lb/>
<pb n="KR2b0003_SBCK_002-7a"/>
降漢漢王立社稷於長安施恩惠賜人爵蜀漢人從<lb/>
軍者家復租稅二歳關中人從軍者復租一歳人年<lb/>
五十巳上能善道教訓者復徭役常以十月賜民牛<lb/>
酒蕭何守關中治櫟陽宫定約束轉漕給軍專任關<lb/>
中事是時沛人王陵聚黨數千人在南陽始來從漢<lb/>
項羽得陵母漢使至楚羽使母招陵陵母見使者曰<lb/>
爲我告陵漢王長者也終事之無二心因伏劒死三<lb/>
月魏王豹降陳平因魏無知始來陳平陽武人也家<lb/>
貧好讀書少時嘗爲里中社宰分肉甚平均父老善<lb/>
之平曰嗟乎使平宰天下亦如此肉矣事魏王及項<lb/>
羽不能用歸漢漢王與叅乗令典護諸將諸將皆怒<lb/>
<pb n="KR2b0003_SBCK_002-7b"/>
曰大王一旦得楚之亡卒乃命監護長者王愈益任<lb/>
用之王至洛陽新城三老董公說王曰臣聞順德者<lb/>
昌逆德者亡兵出無名事故不成明其爲賊敵乃可<lb/>
服項王殺義帝是天下之賊也夫仁者不以勇義者<lb/>
不以力若三軍之衆爲之素服以告諸侯而事東伐<lb/>
此湯武之舉也王善之乃與義帝發喪大臨三日素<lb/>
縞以告諸侯夏四月田橫立榮子廣爲齊王橫爲相<lb/>
止城陽項羽與齊戰漢王率諸侯之師凡五十六萬<lb/>
人東襲楚至外黃彭越將三萬人歸漢漢拜爲相國<lb/>
令定梁地王遂入彭城悉收楚美人寳貨置酒髙㑹<lb/>
羽聞之留其將擊齊自以精兵三萬人歸晨襲漢軍<lb/>
<pb n="KR2b0003_SBCK_002-8a"/>
於濉水上從旦至日中殺漢士卒十餘萬人皆入濉<lb/>
水濉水爲之不流漢軍大敗圍王三匝㑹天大風揚<lb/>
砂晝晦楚軍大亂而王得與數十騎遁去道逢孝惠<lb/>
魯元公主載行楚追急輙推墮之夏侯嬰嘗收載之<lb/>
遂得免而太公呂后被獲于楚時諸侯皆復歸楚楚<lb/>
進兵而西蕭何悉發關中卒詣軍韓信亦收餘兵與<lb/>
王㑹擊楚于京索間大敗之騎將灌嬰又敗楚騎于<lb/>
滎陽東故楚師不能復進陳平爲亞將屬韓信或曰<lb/>
陳平雖美丈夫如冠玉耳未有所知也平居家盗婬<lb/>
其嫂在官受金王以讓魏無知無知曰大王所知者<lb/>
行也臣所言者能也顧其計誠足以益國耳又何疑<lb/>
<pb n="KR2b0003_SBCK_002-8b"/>
王以平爲護軍中尉盡監護諸將諸將乃不敢言王<lb/>
謂群臣曰誰能爲我說九江王令背楚項羽必留必<lb/>
留三月我之取天下可以萬全有儒者隨何請使至<lb/>
九江三日不得見何說太宰曰今臣所言是耶大王<lb/>
所欲聞非耶何等二十人伏斧鑕於淮南市以明大<lb/>
王背漢而與楚也太宰言之於王而見之何曰竊見<lb/>
大王之與楚何也王曰寡人北面而臣事之何曰大<lb/>
王臣事楚者以爲可託國也項王伐齊身自負版築<lb/>
以爲士卒先大王宜悉舉淮南之衆身爲先鋒乃發<lb/>
四千人以助楚夫北面而臣事人者固若是乎漢王<lb/>
戰於彭城項王未出齊也大王宜掃淮南之衆日夜<lb/>
<pb n="KR2b0003_SBCK_002-9a"/>
㑹戰今無一人渡淮者垂拱而觀其孰勝夫託國干<lb/>
人固若是乎大王提空名以向楚而欲厚自託臣竊<lb/>
危之夫楚兵雖強負不義之名以其背盟約而殺義<lb/>
帝也漢王收諸侯之兵還守成臯滎陽下獨深溝髙<lb/>
壘分卒守徼乗塞楚人還兵間行以梁地深入敵國<lb/>
八九百里楚欲戰則不得攻城則力不能老弱轉輸<lb/>
千里之外漢堅守不動進則不得前退則不得解楚<lb/>
亦不足恃也楚勝則諸侯自危懼而相救夫楚之強<lb/>
適足以致天下之兵耳臣非以淮南之衆足以亡楚<lb/>
也今大王舉兵而背攻楚楚王必留數月漢之取天<lb/>
下可以萬全大王不與萬全之漢而自託于危亡之<lb/>
<pb n="KR2b0003_SBCK_002-9b"/>
楚臣竊惑之布隂許之㑹楚使至方急責布發兵何<lb/>
直入曰九江王巳歸漢楚何得以令發兵布甚愕何<lb/>
因令布殺使者而起兵項羽使龍且擊淮南而身攻<lb/>
下邑六月漢王歸櫟陽引水灌廢丘章邯自殺壬午<lb/>
立子盈爲太子赦罪人關中大飢米斗五千人相食<lb/>
秋八月如滎陽使酈食其說魏王豹豹曰漢王侮慢<lb/>
人罵詈諸侯王如奴虜耳吾不忍復見也食其還王<lb/>
問魏大將軍誰也曰栢直也王曰此將其口尚乳臭<lb/>
不能當韓信騎將馮敬不能當灌嬰歩將項他不能<lb/>
當曹參吾無患矣乃以韓信爲左丞相與曹參灌嬰<lb/>
俱擊魏韓信聞魏不以周叔爲大將軍乃喜遂進兵<lb/>
<pb n="KR2b0003_SBCK_002-10a"/>
僞陳船欲渡臨晉魏聚伏兵以距之信乃伏兵從下<lb/>
陽以木<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>缶渡軍襲安邑虜魏王豹初豹有姬曰薄<lb/>
姬許負相之當生天子豹恃此而反豹敗王遂納薄<lb/>
姬是生文帝<lb/>
三年冬十月韓信張良及曹叅等破代擒夏說進伐<lb/>
趙獲趙王歇斬成安君陳餘韓信之伐趙也廣武君<lb/>
李左車說成安君陳餘曰漢兵乗勝遠鬪其鋒不可<lb/>
當也臣聞千里餽糧士有飢色樵蘇後㸑師不宿飽<lb/>
今井陘之道車不得方軌騎不得成列行數百里其<lb/>
勢糧食必在後願足下假臣竒兵三萬人從間路絶<lb/>
其輜重足下深溝髙壘勿與戰彼前則不得鬪退則<lb/>
<pb n="KR2b0003_SBCK_002-10b"/>
不得還野無所掠不十日兩將之頭可懸于麾下矣<lb/>
陳餘曰韓信兵號數萬千里徑來襲我亦不罷勞今<lb/>
我二十萬避而不擊後有大者何以距之諸侯謂吾<lb/>
怯而輕來伐我不聽韓信使人闚之知其不用廣武<lb/>
君計乃敢進兵未至井陘口三十里止舍夜半選輕<lb/>
騎二千人人持一赤幟從間道萆山而望趙軍信戒<lb/>
曰趙見我走必空壁逐我汝疾入拔趙幟立漢赤幟<lb/>
乃使萬人先行背水爲陣平旦信建大將旗鼓出井<lb/>
陘口趙開壁擊之大戰良久於是信耳佯不勝僞棄<lb/>
旗鼓走還水上軍趙空壁争漢旗鼓逐信耳於是二<lb/>
千旗馳入趙壁皆拔趙幟立漢赤幟二千趙軍不能<lb/>
<pb n="KR2b0003_SBCK_002-11a"/>
敗水上軍乃還見漢赤幟大驚以爲漢皆巳破趙衆<lb/>
矣遂亂而走趙將雖斬之不能禁於是漢兵夾擊大<lb/>
破之旣而諸將問信曰兵法右背山陵前左水澤今<lb/>
將軍令臣等反背水陣何也信曰置之死地而後生<lb/>
此兵法也且信非得素拊循士大夫也所謂驅市人<lb/>
而戰故置之死地旣人人自爲戰卽與生地皆走尚<lb/>
安得而用之乎諸將皆服曰非所及也信令軍中曰<lb/>
生得廣武君購千金信得之乃東面師事之問曰吾<lb/>
欲北攻燕東伐齊何如對曰敗軍之將不可以語勇<lb/>
亡國之大夫不可以圗存又何問焉信曰向使成安<lb/>
君聽子之計則信亦將爲子擒矣固問之對曰足下<lb/>
<pb n="KR2b0003_SBCK_002-11b"/>
威振諸侯名聞海内然士卒罷勞其實難用今足下<lb/>
舉倦弊之兵頓之燕堅城之下情見力屈曠日糧竭<lb/>
若燕不拔齊必距境以自強二國相持則劉項之權<lb/>
未有所分也不如按甲休兵日享士卒大夫北首燕<lb/>
路然後使一乗之使奉咫尺之書燕不敢不從燕從<lb/>
而臨齊齊雖有智者亦不能爲齊計也兵法固有先<lb/>
聲而後實者此之謂也信曰善乃發使使燕燕聽命<lb/>
於是請立張耳爲趙王以拊循趙衆甲戍晦日有食<lb/>
之十二月九江王布及隨何至布爲楚所攻敗故間<lb/>
行而來王拒楚於成臯與酈食其謀撓楚權食其曰<lb/>
昔湯伐桀封其後于𣏌武王伐殷封其後于宋秦滅<lb/>
<pb n="KR2b0003_SBCK_002-12a"/>
六國使無立錐之地大王誠復六國之後彼皆戴仰<lb/>
大王德義願爲大王臣妾德義巳行南面稱伯楚必<lb/>
歛衽而朝王曰善趨刻印未行張子房至王以問之<lb/>
良曰大事去矣漢王方食良曰臣請借前筯以籌之<lb/>
昔湯武封桀紂之後者度能制其死命也今大王能<lb/>
制項籍之死命乎其不可一矣武王入殷表商容之<lb/>
閭釋箕子之囚封比干之墓今大王能乎其不可二<lb/>
矣發鉅橋之粟散鹿臺之財以賑貧窮今大王能乎<lb/>
其不可三矣偃革爲軒倒戢干戈示不復用武今大<lb/>
王能乎其不可四矣休馬華山之陽示無所爲今大<lb/>
王能乎其不可五矣息牛桃林之埜示天下不復輸<lb/>
<pb n="KR2b0003_SBCK_002-12b"/>
積今大王能乎其不可六矣天下逰士離親戚捐墳<lb/>
墓去故舊從大王逰者日夜望尺寸之地今乃立六<lb/>
國後逰士各歸事其主從親戚及故舊大王誰與取<lb/>
天下乎其不可七矣且楚唯無強六國復撓而從之<lb/>
大王安得復臣之哉其不可八矣誠用此計大事去<lb/>
矣漢王輟食吐哺罵酈生曰竪儒幾敗乃公事令趣<lb/>
銷印<lb/>
荀悅曰夫立策决勝之術其要有三一曰形二曰勢<lb/>
三曰情形者言其大體得失之數也勢者言其臨時<lb/>
之宜也進退之機也情者言其心志可否之意也故<lb/>
策同事等而功殊者何三術不同也初張耳陳餘說<lb/>
<pb n="KR2b0003_SBCK_002-13a"/>
陳渉以復六國自爲樹黨酈生亦說漢王所以說者<lb/>
同而得失異者陳渉之起也天下皆欲亡秦而楚漢<lb/>
之分未有所定時天下未必欲亡項也且項羽率從<lb/>
六國攻滅強秦之時勢則不能矣故立六國於陳渉<lb/>
所謂多巳之黨而益秦之敵也且陳渉未能專天下<lb/>
之地也所謂取非其有以與人行虚惠而獲實福也<lb/>
立六國于漢王所謂割己之有以資敵設虚名而受<lb/>
實禍也此同事而異形也及宋義待秦趙之斃與昔<lb/>
卞莊刺虎同說者也施之戰國之時鄰國相攻無臨<lb/>
時之急則可也戰國之立其日久矣一戰勝敗未必<lb/>
以存亡也其勢非能急於亡敵國也進乗利退自保<lb/>
<pb n="KR2b0003_SBCK_002-13b"/>
故累力待時乗敵之斃其勢然也今楚趙所起其與<lb/>
秦勢不並立安危之機呼吸成變進則成功退則受<lb/>
禍此同事而異勢者也伐趙之役韓信軍于泜水之<lb/>
上而趙不能敗彭城之難漢王戰于濉水之上士卒<lb/>
皆赴入濉水而楚兵大勝何則趙兵出國迎戰見可<lb/>
而進知難而退懷内顧之心無必死之計韓信軍孤<lb/>
在水上士卒必死無有二心此信之所以勝也漢王<lb/>
深入敵國飲酒髙㑹士卒逸豫戰心不固楚以強大<lb/>
之威而䘮其國都項羽自外而入士卒皆有憤激之<lb/>
氣救敗赴亡之急以决一旦之命此漢之所以敗也<lb/>
且韓信選精兵以守而趙以内顧之士攻之項羽選<lb/>
<pb n="KR2b0003_SBCK_002-14a"/>
精兵以攻而漢以怠惰之卒應之此同事而異情者<lb/>
也故曰權不可預設變不可先圗與時遷移應物變<lb/>
化設策之機也陳平進謀曰項王大臣不過數人大<lb/>
王能捐數萬斤金間楚君臣使相疑惑可以破楚必<lb/>
矣乃與陳平金四萬斤不問出入平多行反間謂項<lb/>
羽曰諸將功多矣而終不得裂地而王欲與漢爲一<lb/>
以滅楚分王其地項王疑之夏四月楚圍漢王于滎<lb/>
陽歷陽侯范增欲急擊滎陽項羽不信增怒乞骸骨<lb/>
歸未到彭城疽發背而死五月紀信謂王曰臣請誑<lb/>
楚可以間出紀侯乃乗王車出東門曰漢王降楚楚<lb/>
軍皆稱萬歳之城東觀漢王得與數十騎出城西門<lb/>
<pb n="KR2b0003_SBCK_002-14b"/>
令御史大夫周苛與魏王豹守滎陽周苛曰反國之<lb/>
王難與共守苛乃殺魏豹項羽見紀信非漢王乃大<lb/>
驚怒燒殺紀信王自西入關收兵復東轅生說曰今<lb/>
出武關項王必引兵而南大王深壁勿與戰項羽用<lb/>
兵疾如雷電令成臯滎陽間且得休息使韓信等輯<lb/>
河北趙地連燕齊君王乃復屯滎陽如此則楚所備<lb/>
者多力分於漢王得休息後與之戰破楚必矣漢王<lb/>
從之王復出軍宛葉間項羽果引而南漢兵深壘自<lb/>
守是時彭越等擊楚得項聲薛公于下邳殺之羽乃<lb/>
自擊彭越越敗走羽乃引兵還抜滎陽獲周苛謂苛<lb/>
曰吾方以公爲將軍封萬戸侯能爲我盡節否苛瞋<lb/>
<pb n="KR2b0003_SBCK_002-15a"/>
目罵之羽怒乃烹之遂圍成臯下之所殺亦無數秋<lb/>
七月有星孛于大角大角爲王坐本志以爲楚王亡<lb/>
之徴也八月王饗師河南欲復戰郞中令鄭忠說曰<lb/>
王髙壁深壘勿與戰王乃使從兄劉賈與盧綰將兵<lb/>
入楚地佐彭越焚楚積聚復擊破楚師於燕西下梁<lb/>
地十七城九月東擊彭越令大司馬曹咎長史欣守<lb/>
成臯酈食其說王曰夫敖倉天下轉輸久矣臣聞其<lb/>
下乃有積粟甚多楚人不堅守敖倉乃引兵而東令<lb/>
士卒分守成臯此天所以資漢也且兩雄不俱立楚<lb/>
漢又相持不决百姓搔動海内摇蕩農夫失耒紅女<lb/>
下機天下之心未有所定願大王急復進兵收滎陽<lb/>
<pb n="KR2b0003_SBCK_002-15b"/>
據敖倉之粟塞成臯之險杜太行之道距飛狐之口<lb/>
守白馬之津以示諸侯形制之勢則天下知所歸矣<lb/>
今燕趙巳定唯齊未下雖數十萬之師未可以歳月<lb/>
破也臣請得奉眀詔說齊王使爲漢稱東藩臣王曰<lb/>
善乃進兵復守敖倉食其說齊王曰知天下所歸卽<lb/>
齊國可得而有也齊王曰天下何歸曰漢王定三秦<lb/>
出武關而誅殺義帝之賊收天下之兵紹諸侯之業<lb/>
降城即以侯其將得賂即以分其士卒與天下同其<lb/>
利豪傑俊才皆樂爲之用諸侯之兵四面而㑹蜀漢<lb/>
之粟方船而下項王有殺義帝之名有背約之負於<lb/>
人之功無所記於人之罪無所忘戰勝而不得其賞<lb/>
<pb n="KR2b0003_SBCK_002-16a"/>
㧞城而不得其封非項氏莫敢用事爲人刻印刓而<lb/>
不能授積財而不能散故天下叛之賢才怨之故天<lb/>
下歸漢可坐而策也夫漢王發蜀漢定三秦渉西河<lb/>
之外授上黨之兵北破趙魏誅成安君此黃帝之兵<lb/>
非人之力天之所授也今以據敖倉之粟塞成臯之<lb/>
險守白馬之津杜太行之坂距飛狐之口天下後服<lb/>
者先亡矣王疾下漢社稷可得而保也齊王以爲然<lb/>
乃罷守兵與食其日縱酒焉<lb/>
<pb n="KR2b0003_SBCK_002-16b"/>
</p>
<p>
前漢髙祖皇帝紀卷第二<lb/>
</p>
<p>
</p>
  </div>
</body>
</text>
</TEI>
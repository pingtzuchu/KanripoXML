<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_015-1a"/>
前漢孝武皇帝紀六卷第十五　荀恱<lb/>
太始元年春正月因杆將軍公孫敖坐妻爲巫蠱腰<lb/>
斬徙郡國吏民豪傑於茂陵空在雲陽巳巳晦日有<lb/>
蝕之夏六月赦天下<lb/>
二年春正月行幸回中秋大旱九月募死罪入贖錢<lb/>
五十萬减死罪一等御史大夫杜周卒周南陽人也<lb/>
爲吏深刻爲廷尉詔獄繁多二千石繫者新故相因<lb/>
不减百餘人郡國一歳或千餘章大者連罪證案數<lb/>
百人小者數十人逺者數千里近者數百里㑹詔獄<lb/>
因責章吿不服以掠笞而定之於是聞有罪者皆亡<lb/>
匿繫獄久者十餘年赦而相告言大抵盡誣以爲不<lb/>
<pb n="KR2b0003_SBCK_015-1b"/>
道廷尉及中都官詔獄罪至六七萬人吏所增加十<lb/>
餘萬人甞冬獄未竟㑹立春有寛大令周蹋地歎曰<lb/>
復假吾數十日足吾事矣其酷暴如此及爲御史大<lb/>
夫兩子夾河爲郡守貲累巨萬治民皆酷暴而少子<lb/>
延年字㓜公行寛厚云光禄大夫暴勝之爲御史大<lb/>
夫趙中大夫白公穿渠引涇水首起池陽谷口尾入<lb/>
擽陽渭中廣袤一百里漑田四千五百餘頃因名曰<lb/>
白渠民得饒歌之曰田於何所池谷口鄭國在前白<lb/>
渠在後舉鍤成雲決渠爲雨水流竈下魚跳入釜涇<lb/>
水一石其泥數斗且漑且糞長我禾黍衣食京師百<lb/>
萬餘口言此兩渠之饒也鄭國昔韓國之小水土也<lb/>
<pb n="KR2b0003_SBCK_015-2a"/>
韓患秦東伐欲罷勞之乃遣鄭國說秦令鑿渠引涇<lb/>
水自中山以西抵壼口爲渠縁北山東注洛水三百<lb/>
餘里以漑田中作而情覺秦欲殺鄭國鄭國曰始臣<lb/>
爲計然渠成亦秦之利臣爲韓延數年之命而爲秦<lb/>
建萬世之功秦以爲然卒使就渠漑田四萬餘頃收<lb/>
皆一畒一鍾於是關中沃野無凶年之憂秦以冨強<lb/>
因以名爲鄭國渠昔魏文侯時西門豹爲鄴令有令<lb/>
名至文侯曾孫襄王與羣臣飲酒王祝曰令吾臣皆<lb/>
如西門豹之爲臣也史起進曰魏氏之行田以百畆<lb/>
鄴獨以三百畆是惡田也漳水在傍西門豹不知用<lb/>
之若知而不興是不仁也若其不知是不智也夫仁<lb/>
<pb n="KR2b0003_SBCK_015-2b"/>
智而豹未之盡何足法也於是以史起爲鄴令遂決<lb/>
漳水漑鄴以富魏之河内民歌之曰鄴有令名爲史<lb/>
公決漳水兮漑鄴傍終古斥鹵兮生稻粮百姓豐足<lb/>
民用寧康皆言水之大利也<lb/>
三年春正月行幸甘泉宮饗外國客二月令天下大<lb/>
酺五日行幸東海獲赤鴈幸琅邪祀日成山登之罘<lb/>
山稱萬歳冬賜行所過戶錢五千鰥寡孤獨帛人二<lb/>
匹<lb/>
四年春二月行幸泰山壬午祀高祖於明堂以配上<lb/>
帝因受計癸未祀孝景皇帝於明堂甲申修封禪丙<lb/>
戊䄠石閭夏四月辛亥行幸不其山祀神於交門宫<lb/>
<pb n="KR2b0003_SBCK_015-3a"/>
若有神饗坐拜者五月行還幸建章宮大置酒赦天<lb/>
下秋七月趙地有蛇自郭外入與邑中蛇羣鬪孝文<lb/>
廟下邑中蛇死冬十月甲寅晦日有蝕之十有二月<lb/>
行幸雍祠五畤遂至安定北地<lb/>
征和元年春正月行還幸建章宮三月趙王彭祖薨<lb/>
謚敬肅彭祖巧佞足恭心刻好法律常以詭詐求相<lb/>
二千石言語㣲短輙書以迫刼之及汙以姦利二千<lb/>
石無能滿歳者輙𬒳罪刑夏大旱冬十有二月發三<lb/>
輔騎士大搜上林閉長安城門索之十有一日乃解<lb/>
巫蠱起<lb/>
二年春正月丞相公孫賀下獄死是時朝廷多事督<lb/>
<pb n="KR2b0003_SBCK_015-3b"/>
責大臣初賀頓首流涕不受印綬上不聽賀懼曰禍<lb/>
從此始矣賀子敬聲有罪下獄是時詔捕京師大俠<lb/>
陽陵朱安世不能得賀自請遂捕安世以贖子罪上<lb/>
許之果得安世安世大笑曰丞相禍及族矣遂從獄<lb/>
中上書告敬聲與陽石公主私通及使巫者祭祀馳<lb/>
道埋桐偶人呪咀上事下有司案驗賀窮治所犯遂<lb/>
父子俱死獄中而家族矣涿郡鐡官鑄冶銷金皆飛<lb/>
上天三月丁巳涿郡太守劉屈氂爲丞相夏四月大<lb/>
風發屋㧞樹閠月諸邑公主陽石公主皆坐巫蠱死<lb/>
行幸甘泉宫秋七月使使者江充掘巫蠱於太子宫<lb/>
巫蠱之禍始自朱安世成於江充充趙人也爲敬肅<lb/>
<pb n="KR2b0003_SBCK_015-4a"/>
王上客趙太子丹疑充以巳隂事語王收捕充不得<lb/>
盡殺其父兄充亡入關上書告趙太子罪至死㑹赦<lb/>
得免充爲人魁岸容貌甚壯初上見充望而異之謂<lb/>
左右曰燕國固多竒士以充爲直指使者督三輔盗<lb/>
賊充從上至甘泉還逢太子家人乘車行馳道中充<lb/>
以屬吏奏没入其車馬太子使人謝罪不聽遂奏上<lb/>
曰人臣當如是矣大見信用遷水衡都尉後上使充<lb/>
治巫蠱事充將胡巫掘地求桐人及爲他姦怪徴驗<lb/>
輙收栲燒金鉗灼強服之民輙相引以巫蠱劾以大<lb/>
逆不道死者數萬人莫敢訟其冤充與太子有隙恐<lb/>
上一旦晏駕爲太子所誅因言官中有巫蠱氣上令<lb/>
<pb n="KR2b0003_SBCK_015-4b"/>
案道侯韓說黃門蘇文等助充充先治後宫希幸御<lb/>
夫人以次及皇后遂及太子宫云得桐木人太子少<lb/>
傅石德謂太子曰上疾甚在甘泉皇后諸吏家請問<lb/>
皆不報上存亡未可知而姦臣如此太子獨不念秦<lb/>
扶蘇邪今無以自明乃收充窮治姦詐壬午太子詐<lb/>
令客爲使者收捕充等韓說格死蘇文亡歸甘泉太<lb/>
子使人白太后太后發武庫兵長樂宫衛士太子親<lb/>
臨罵充曰趙亡虜亂趙國父子未足邪今乃亂吾父<lb/>
子遂斬充以徇告百官曰江充反炙胡巫於上林中<lb/>
長安擾亂言太子反上聞怒詔丞相發三輔近縣兵<lb/>
捕反者太子懼遣使者矯制赦長安中都官囚徙發<lb/>
<pb n="KR2b0003_SBCK_015-5a"/>
武庫兵召監北軍使者任安發北軍兵安受節巳而<lb/>
閉軍門不肯應太子太子因而驅四市人合數萬人<lb/>
逢丞相合戰五六日死者數萬人流血入溝中庚寅<lb/>
太子敗出走南奔覆盆城門得出皇后自殺司直田<lb/>
仁部不閉城門坐令太子得出丞相欲斬之御史大<lb/>
夫暴勝之曰司直二千石當先請之丞相乃止上聞<lb/>
之大怒責問勝之曰司直縱反者丞相斬之是也大<lb/>
夫何敢擅之勝之自殺任安坐受太子節懷二心與<lb/>
田仁皆腰斬諸太子賔客皆誅其隨太子發兵以反<lb/>
法族之吏士刻掠者皆徙燉煌<lb/>
荀恱曰任安之斬也是開後人遂惡而無變計也易<lb/>
<pb n="KR2b0003_SBCK_015-5b"/>
曰不逺復無祗悔元吉太子在外始置屯兵長安城<lb/>
諸城門以太子持赤節故更節加以黃毛上怒甚羣<lb/>
臣憂惶莫知所出壼關三老上書曰臣聞父猶天母<lb/>
猶地子猶萬民也天平地寜隂陽和調萬物乃茂父<lb/>
慈母愛室家得中子乃孝順隂陽不和則萬物夭傷<lb/>
父子不和則家䘮亡昔孝己孝而𬒳謗伯竒仁而放<lb/>
流骨肉至親父子相疑何則積毁之所生也今皇太<lb/>
子爲漢適嗣承萬世之業繼祖宗之重親皇帝之宗<lb/>
子也江充閭閻之隷臣耳陛下顯而用之御至尊之<lb/>
命以迫蹴太子造餙姦詐親戚隔絶太子進不得見<lb/>
上退則困於亂臣獨含冤結憤而無告訴不勝忿忿<lb/>
<pb n="KR2b0003_SBCK_015-6a"/>
之心起而殺充恐懼遁逃子盗父兵以救難者欲自<lb/>
免耳臣竊以爲無邪心詩云䜛人罔極交亂四國徃<lb/>
者江充䜛趙太子天下誰不聞其罪固宜誅戮陛下<lb/>
不省察深過太子發盛怒舉大兵而攻之又使三公<lb/>
自將智者不敢言辯士不敢說臣竊痛之唯陛下寛<lb/>
心慰意無患太子之罪亟罷兵甲無令太子久亡臣<lb/>
不勝眷眷出一旦之命待罪建章闕下書奏上感悟<lb/>
之八月辛亥太子死於湖太子亡到主人家貧織屨<lb/>
以給太子太子有故人隂使求之發覺吏圍捕太子<lb/>
太子閉室自經男子張富昌爲卒足蹋戸開新安令<lb/>
李壽趨抱解太子主人公挌鬪死皇孫二人皆遇害<lb/>
<pb n="KR2b0003_SBCK_015-6b"/>
後巫蠱事多不信上知太子之無罪也乃封李壽爲<lb/>
抱侯張富昌爲蹋踶侯而高廟令田千秋復訟太子<lb/>
冤曰臣夢見一白頭翁教臣上言曰子弄父兵罪當<lb/>
可赦天子之子過悞殺人何罪哉上悟曰是高廟之<lb/>
靈臣使公覺朕也公當遂爲吾輔佐乃擢拜千秋爲<lb/>
大鴻臚而族江充家焚蘇文於橫橋上及湖加兵於<lb/>
太子皆族之作思子臺於湖天下聞而悲之癸亥地<lb/>
震九月大鴻臚商丘成爲御史大夫立趙敬肅王小<lb/>
子偃爲平干王匈奴入上谷五原殺畧吏民<lb/>
三年春正月行幸雍祠五畤至安定北地匈奴入酒<lb/>
泉殺兩都尉二月貳師將軍李廣利將十萬人出五<lb/>
<pb n="KR2b0003_SBCK_015-7a"/>
原御史大夫商丘成將二萬人出西河重合侯馬通<lb/>
將四萬騎出酒泉城至峻稽山多斬首虜通至天柱<lb/>
山虜引去因招降車師皆引還廣利兵敗降匈奴夏<lb/>
五月赦天下六月壬寅丞相屈氂下獄腰斬屈氂者<lb/>
中山靖王子也貳師初與屈氂辭曰願君早請昌邑<lb/>
王爲太子太子若立君有何憂哉屈氂許諾屈氂女<lb/>
爲廣利子妻而昌邑王李夫人子也故欲共立之上<lb/>
聞其言而惡之後屈氂妻坐爲巫蠱呪咀屈氂腰斬<lb/>
妻梟首廣利妻子亦見收廣利聞之懼降于匈奴遂<lb/>
族矣秋大蝗<lb/>
四年春正月行幸東萊臨大海二月丁酉有隕石于<lb/>
<pb n="KR2b0003_SBCK_015-7b"/>
雍二時天晴晏然無雲有紅氣蒼黃色若飛鳥集成<lb/>
陽宫南隕星于雍聲聞四百餘里墜而爲石其色黒<lb/>
如䃜三月上行幸鉅鹿還幸泰山修封禪庚寅祠高<lb/>
祖于明堂癸巳䄠石閭夏六月還幸甘泉丁巳大鴻<lb/>
臚田千秋爲丞相千秋無他材能術學敦厚有智居<lb/>
位自稱逾於前後數公是時天子疲於兵革上亦悔<lb/>
之而搜粟都尉桑弘羊與丞相御史大夫奏言故輪<lb/>
臺以東皆故國䖏有漑灌田其旁小國少錐刀貴黃<lb/>
鐡綿繒可以易糓臣愚以爲可遣屯田卒詣輪臺置<lb/>
校尉二人通利溝渠田一歳有積糓募民敢徙者詣<lb/>
田所就畜積爲産業稍稍築亭連城而西以威西國<lb/>
<pb n="KR2b0003_SBCK_015-8a"/>
輔烏孫爲便事上上乃下詔深陳旣徃之悔曰前有<lb/>
司則欲益民賦以助邊用是困老弱孤獨也今又請<lb/>
田輪臺曩者朕之不明興師逺攻遣貳師將軍古者<lb/>
出師卿大夫與謀叅以蓍龜不吉不行乃者遍召羣<lb/>
臣又筮之卦得大過爻在九五曰匈奴困敗方士占<lb/>
星氣大卜蓍龜皆爲吉匈奴必破時不可失卜諸將<lb/>
貳師最吉朕親發貳師詔之必無深入今計謀卦兆<lb/>
皆反謬貳師軍敗士卒離散畧盡悲痛常在朕心今<lb/>
有司請逺田輪臺欲起亭燧是唯益擾天下非所以<lb/>
憂民也朕不忍聞當今務在禁苛暴止擅賦務本勸<lb/>
農無乏武備而巳由是不復出軍封丞相爲冨民侯<lb/>
<pb n="KR2b0003_SBCK_015-8b"/>
而勸耕農自是田多墾闢而兵革休息本志曰孝武<lb/>
之世圖利制匈奴患其兼從西國結黨南羗乃表河<lb/>
曲列四郡開玉門關通西域以斷匈奴之右臂隔絶<lb/>
南羗月支單于失援由是逺遁漢北而漠南無王庭<lb/>
遭直文景玄黙養民五世天下殷富財力有餘士馬<lb/>
強盛故能積羣貨覩犀象瑇瑁則開犍爲朱崖七郡<lb/>
感蒟醬竹杖則開牂牁越雋聞天馬葡萄則通大宛<lb/>
安息自是之後明珠文貝犀象翠羽之珍盈於後宫<lb/>
氍毺琪瑠蒲萄龍文魚目汗血名馬充於黃門巨象<lb/>
獅子猛獸大雀之羣實於外囿殊方異物四靣而至<lb/>
於是廣開上林穿昆明池營千門萬戸之宫立神明<lb/>
<pb n="KR2b0003_SBCK_015-9a"/>
通天之臺造甲乙之帳絡以隋珠荆璧天子負黼黻<lb/>
襲翠被慿玉几而居其中設酒池肉林以饗四夷之<lb/>
客作巴渝都盧海中碭極漫演魚龍角觝之戯以觀<lb/>
視之及賂遺贈送萬里相奉師旅之費不可勝計至<lb/>
於用度不足以㩁酒沽管鹽鐡白金造皮幣算至舩<lb/>
車租及六畜民力屈財貨竭因之以凶年羣盗並起<lb/>
道路不通直指之使始出衣繡衣持斧鉞斬斷於郡<lb/>
國然後勝之是以末年遂棄輪臺之地而下哀痛之<lb/>
詔豈非聖人之所悔哉且通西域近有隴堆逺則䓤<lb/>
嶺身熱頭痛懸度之阨淮南杜欽楊雄之論皆以爲<lb/>
此天地所以分别區域隔絶内外也書曰西戎即序<lb/>
<pb n="KR2b0003_SBCK_015-9b"/>
禹但就而序之非威德之盛無以致其貢物也西戎<lb/>
諸國各有君長兵衆貧弱無所統一雖屬匈奴不相<lb/>
親附匈奴徒能得其馬畜旃罽而不能總帥與之進<lb/>
退與漢隔絶道里尤逺得之不爲益失之不爲損盛<lb/>
德在我無取於彼夫匈奴之爲患久矣漢興巳來忠<lb/>
言嘉謀之臣曷甞不運籌筭相與爭於廟堂之上乎<lb/>
然總其要歸兩科而巳縉紳之儒則守和親介胄之<lb/>
士則言征伐皆偏見一時之利害未究匈奴之始終<lb/>
也昔和親之論發於婁敬是時天下初定新遭平城<lb/>
之難故從其言孝惠高后遵而不違匈奴冦盗不爲<lb/>
衰止單于反加驕慢逮至孝文與通關市妻以漢女<lb/>
<pb n="KR2b0003_SBCK_015-10a"/>
厚賜其賂歳以千金而匈奴數背約束邊地屢𬒳其<lb/>
害是以文帝中年感惟前後無益於邊乃赫然發憤<lb/>
遂身貫戎服親御鞍馬從六郡良家材力之士馳射<lb/>
上林講習戰陣聚天下精兵軍於廣武顧問馮唐與<lb/>
論師喟然歎息思古名臣此則和親無益之明效也<lb/>
仲舒親見四世之事猶欲復守舊文頗增其要約以<lb/>
爲義感君子利動貪人又如匈奴者非可以仁義議<lb/>
也獨可說者以厚利結之於天耳故與厚利以敦其<lb/>
意與盟於天以堅其要質其愛子以累其心匈奴雖<lb/>
欲展轉柰失重利何柰欺上天何柰殺愛子何夫賦<lb/>
歛行賂不足以當三軍之費城郭之固無以異於貞<lb/>
<pb n="KR2b0003_SBCK_015-10b"/>
士之約而使邊城守境之臣父兄緩帶稚子含哺胡<lb/>
馬不闚於長城而羽檄不行於中國不亦便於天下<lb/>
乎察仲舒之論考諸行事乃知未有合於當時而有<lb/>
闕於後世也當武帝時雖征伐剋暴而士馬物故畧<lb/>
與相當雖開河南之野建朔方之郡亦棄造陽之北<lb/>
九百餘里匈奴之民每來降漢單于亦輙拘留漢使<lb/>
以相報復其桀驁尚如此安肯以愛子爲質乎此不<lb/>
合當時之言也若不置質空約和親是襲孝文旣徃<lb/>
之悔而長匈奴無巳之詐也夫不選守邊境武畧之<lb/>
臣修鄣隧備塞之具礪長㦸勁弩之械恃吾所以待<lb/>
㓂而務賦歛於民逺行貨賂割剥百姓以奉冦讎信<lb/>
<pb n="KR2b0003_SBCK_015-11a"/>
甘言守空約而冀胡馬之不闚不亦過乎及至後世<lb/>
匈奴衰弱乃遣子入侍而單于或棄其子苟貪財利<lb/>
不顧言約虜掠所獲歳億萬計而和親賂遺不過千<lb/>
斤安肯不棄質而重利也仲舒之言於是過也夫先<lb/>
王度中土立封畿分九州列五服均土貢制内外修<lb/>
刑政或昭文德逺近之勢異也是以春秋内諸夏而<lb/>
外夷狄夷狄之人貪而好利𬒳髪左袵人靣獸心其<lb/>
與中國殊章服異習俗食飲不同言語不通是以聖<lb/>
王禽獸畜之不與約誓不就攻伐約之則費賂而見<lb/>
欺攻之則師勞而致㓂得其土不可耕而食得其民<lb/>
不可撫而畜也是以明王外而不内踈而不戚政教<lb/>
<pb n="KR2b0003_SBCK_015-11b"/>
不及其民正朔不加其國來則懲以禦之去則備而<lb/>
守之其慕義貢獻則接以禮讓覉縻不絶使曲在彼<lb/>
蓋聖人制禦蠻夷之常道也秋七月辛酉晦日有蝕<lb/>
之不盡如鉤<lb/>
後元元年春正月行幸甘泉郊泰畤遂幸安定昌邑<lb/>
王髆薨謚曰哀王夏六月御史大夫商丘成有罪自<lb/>
殺侍中僕射馬何羅與弟重合侯通謀反侍中駙馬<lb/>
都尉金日磾奉車都尉霍光驃騎都尉上官桀討之<lb/>
初何羅與江充善而通以誅太子時有功封之及上<lb/>
㓕充家何羅兄弟懼日磾視其志意非常隂察其動<lb/>
靜羅亦覺之不敢發上幸林光宫日磾疾卧廬中何<lb/>
<pb n="KR2b0003_SBCK_015-12a"/>
羅與弟通及小弟安成謀殺使者矯節制以發兵明<lb/>
旦上卧未起何羅無何從外入日磾心動入坐戶内<lb/>
湏臾何羅䄂白刃從東廂入上見日磾色變走趨卧<lb/>
内欲入觸寳瑟而僵日磾得抱何羅因傳曰何羅反<lb/>
左右欲格之上恐并中日磾上曰勿格日磾捽投何<lb/>
羅殿下得擒縛之窮治皆伏辜秋七月地震徃徃踊<lb/>
出水<lb/>
二年春正月朝諸侯王宗室于甘泉宫賜宗室二月<lb/>
行幸盩厔五祚宫上疾篤侍中光禄大夫霍光問嗣<lb/>
焉上曰君未喻前畫意邪立少子君行周公之事矣<lb/>
先是上畫周公輔成王朝諸侯圖以賜光光頓首讓<lb/>
<pb n="KR2b0003_SBCK_015-12b"/>
曰臣不如日磾日磾曰臣外國人將令匈奴輕漢三<lb/>
月乙卯拜光禄大夫司馬大將軍日磾爲車騎將軍<lb/>
太㒒上官桀爲左將軍搜粟都尉桑弘羊爲御史大<lb/>
夫皆拜牀下與丞相田千秋俱受遺詔輔少主燕王<lb/>
旦廣陵王胥皆多過失不得爲嗣少子弗陵者鉤弋<lb/>
夫人趙婕妤之子也初上廵狩過河間望氣者言此<lb/>
邑中有竒女子氣上使召之旣至兩手皆捲上自捫<lb/>
之即時伸由是得號爲捲夫人居鉤弋宫大有寵姙<lb/>
身十四月而生子土曰昔堯十四月而生鉤弋子亦<lb/>
然名其所生門曰堯母門初上欲立鉤弋子爲太子<lb/>
以其母年少女主持政心難之㑹鉤弋有過乃譴以<lb/>
<pb n="KR2b0003_SBCK_015-13a"/>
憂死乙酉立皇子弗陵爲皇太子丁丑帝崩於五祚<lb/>
宮入殯於未央宫<lb/>
讃曰本紀稱漢承百王之弊高祖撥亂反正文景務<lb/>
在養民至於稽古禮文之事猶多闕焉孝武之初立<lb/>
卓然罷黜百家表章六藝遂疇咨海内舉其俊乂與<lb/>
立功興太學修郊祀改正朔定曆數恊音律作禮樂<lb/>
建封禪禮百神紹國典發號令文章粲然可述後嗣<lb/>
得遵洪業而有三代之風如武帝之雄才大畧不改<lb/>
文帝之恭儉以濟斯民雖詩書所稱何以加焉<lb/>
前漢孝武皇帝紀六卷第十五<lb/>
<pb n="KR2b0003_SBCK_015-13b"/>
<pb n="KR2b0003_SBCK_015-13b"/>
</p>
<p>
</p>
  </div>
</body>
</text>
</TEI>
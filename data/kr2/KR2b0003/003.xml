<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_003-1a"/>
前漢高祖皇帝紀卷第三　荀侻<lb/>
四年冬十月韓信將伐齊聞旣和欲還蒯通說信曰<lb/>
將軍受詔擊齊未有詔止何以得無行乎且酈生一<lb/>
儒士仗軾下齊七十餘城將軍以數十萬衆乃下趙<lb/>
五十餘城勞苦將士數年反不如一竪儒之功乎信<lb/>
遂襲齊齊王以酈生爲賣已乃烹之齊王走高密項<lb/>
羽東伐外黃外黃數日乃降羽令男子十五巳上詣<lb/>
城東欲悉坑之外黃令舍人兒年十三說羽曰彭越<lb/>
強刼外黃外黃恐故且降以待大王大王又欲坑之<lb/>
百姓豈有所歸心哉從此以東梁地十餘城皆懼莫<lb/>
敢下矣羽赦之羽初之東山屬大司馬曹咎長史忻<lb/>
<pb n="KR2b0003_SBCK_003-1b"/>
曰漢即挑戰愼勿與戰令得東而巳我十五日必定<lb/>
梁地而漢果挑戰楚軍不出使人辱之數日咎怒渡<lb/>
兵汜水上士卒半渡漢擊破之盡得楚國寳貨曹咎<lb/>
長史忻皆自殺王遂進兵取成臯羽下梁十餘城聞<lb/>
曹咎破乃還羽於廣武間爲高爼置太公於其上曰<lb/>
漢不急下吾烹太公王不聽羽怒欲殺太公項伯曰<lb/>
夫爲天下者不顧其家殺之無益但益怨耳羽從之<lb/>
使人謂曰願與王挑戰面決雌雄王笑謝之曰吾寧<lb/>
鬪智不鬪力羽令壯士挑戰漢使善射者樓煩射楚<lb/>
三人殺之羽大怒即自出瞋目叱之樓煩目不能視<lb/>
手不能發走還入壁王使間問之乃羽也王大驚於<lb/>
<pb n="KR2b0003_SBCK_003-2a"/>
是王與羽臨廣武間而語王數羽曰汝背約王我於<lb/>
蜀漢其罪一也矯殺卿子冠軍而自立其罪二也受<lb/>
命救趙不還報命擅刼諸侯入關其罪三也與懷王<lb/>
約入咸陽無暴勍汝燒秦宮室掘始皇塚多取財寳<lb/>
其罪四也殺秦降王子嬰其罪五也詐坑秦卒二十<lb/>
萬其罪六也皆王諸侯善地而徙逐其主令臣下爭<lb/>
叛其罪七也出義帝于彭城而自都之多自與己地<lb/>
其罪八也殺義帝于江南其罪九也夫爲人臣自欲<lb/>
爭天下大逆無道其罪十也吾以義兵誅殘賊使刑<lb/>
餘罪人擊公何苦乃與公挑戰羽怒伏弩射王中胷<lb/>
王乃捫足曰虜中吾指王疾甚入成臯中尉周昌爲<lb/>
<pb n="KR2b0003_SBCK_003-2b"/>
御史大夫田橫請救于楚十有一月楚使龍且救齊<lb/>
號二十萬衆與齊合軍或謂龍且曰漢兵逺戰窮冦<lb/>
其鋒不可當齊楚自居其地兵易敗散不如深壁自<lb/>
守命齊王使其信臣招所亡城亡城聞王在楚來救<lb/>
必自叛漢漢二千餘里客居其間勢無所得食無可<lb/>
戰而降也龍且曰救齊而降之吾有何功今戰而勝<lb/>
之齊之半可得而有吾平生時知韓信之爲人易與<lb/>
耳遂將兵與韓信夾濰水而陣信乃夜令人爲萬餘<lb/>
囊盛沙以壅水上流信引兵半渡擊龍且信佯不勝<lb/>
走還龍且追之渡水信使人決壅龍且軍太半不得<lb/>
渡即急破之斬龍且虜齊王廣田橫復立爲齊王戰<lb/>
<pb n="KR2b0003_SBCK_003-3a"/>
敗而亡信遂平齊使人言于王曰齊國多詐請爲假<lb/>
王以鎭之王大怒張良陳平躡王足諫曰方漢不利<lb/>
寧能禁信之自王乎不如因而立之春二月遣張良<lb/>
立信爲齊王徵其兵擊楚曹參爲左丞相楚使武渉<lb/>
招信信曰吾嘗事項王不見用事漢漢深信我我背<lb/>
之不祥武渉巳去蒯通說信曰漢王敗滎陽傷成臯<lb/>
還走宛葉間此所謂智勇俱竭者也楚兵困于京索<lb/>
之間迫于西山而不能進三年于此矣銳氣挫于險<lb/>
塞粮用盡于内藏當今兩主之命懸於足下爲足下<lb/>
計者莫若兩存之三分天下鼎足而居其勢莫敢先<lb/>
動以足下之賢有甲兵之衆據強齊從燕趙出空虚<lb/>
<pb n="KR2b0003_SBCK_003-3b"/>
之地以制其後因民之欲西向爲百姓請命天下孰<lb/>
敢不聽足下按齊國之固有淮泗之地深拱揖讓以<lb/>
懷諸侯則天下君王相率而朝齊矣信曰吾豈可見<lb/>
利而背恩通曰常山王成安君爲刎頸之交而卒相<lb/>
滅大夫種存亡越伯勾踐身死語曰野禽磾走狗烹<lb/>
飛鳥盡良弓藏敵國滅謀臣亡故以交友言之則不<lb/>
過陳張以君臣言之則不過勾踐大夫種推此二者<lb/>
足以觀之矣且臣聞之勇略振主者身危功蓋天下<lb/>
者不賞足下渉西河虜魏王擒夏說下井陘誅成安<lb/>
君之罪以全於趙脅燕定齊南擁楚人之兵數十萬<lb/>
之衆遂斬龍且西向以報此所謂功無二于天下而<lb/>
<pb n="KR2b0003_SBCK_003-4a"/>
英略不世出者也足下挾不賞之功戴振主之威歸<lb/>
楚楚人不信歸漢漢人震恐足下欲持此安歸乎夫<lb/>
勢在人臣之位而有高天下之名臣竊危之夫隨厮<lb/>
養之役失萬乗之權守擔石之禄闕卿相之位計成<lb/>
而不能行者事之禍也故猛虎之猶豫不如蜂蠆之<lb/>
致螫孟賁之狐疑不如童子之必至矣夫功者難成<lb/>
而易敗時者難值而易失願足下無疑信猶豫不忍<lb/>
背漢又自以功高漢終不奪我齊遂謝通通去乃佯<lb/>
狂爲巫秋七月立黥布爲淮南王八月初爲算賦令<lb/>
軍士死者吏爲衣衾棺歛傳送其家四方歸心焉漢<lb/>
王遣侯公說項羽求太公羽乃與漢約中分天下割<lb/>
<pb n="KR2b0003_SBCK_003-4b"/>
洪溝以西爲漢以東爲楚九月歸太公呂后封侯公<lb/>
爲平國君項羽解而東歸漢王欲西張良陳平諫曰<lb/>
今漢有天下太半而諸侯皆附漢楚兵疲食盡此天<lb/>
亡之時也不如因其幾而取之<lb/>
五年冬十月王追項羽至陽夏南與韓信彭越期皆<lb/>
不至會楚擊漢軍大破之王復深壘自守王謂張良<lb/>
曰諸侯不從奈何對曰大王能取睢陽以東北至穀<lb/>
城盡以王彭越從陳以東傅海與韓信則兩人必至<lb/>
而楚敗矣王從之信越皆至十有二月諸侯皆會垓<lb/>
下圍項羽數重夜聞漢軍四面皆作楚歌羽驚曰漢<lb/>
巳盡得楚乎是何楚人歌之多也夜起飲帳中有美<lb/>
<pb n="KR2b0003_SBCK_003-5a"/>
人曰虞姬有駿馬曰騅羽乃慷慨悲歌曰力㧞山兮<lb/>
氣蓋世時不利兮騅不逝騅不逝兮可奈何虞兮虞<lb/>
兮奈若何羽遂上馬乃從八百餘騎直夜潰圍南出<lb/>
平明漢軍乃覺之命騎將灌嬰以五千騎追羽羽至<lb/>
隂陵迷失道路漢軍追及之至東城乃有二十八騎<lb/>
追者數千羽謂其騎曰吾起兵八歲矣身經九十餘<lb/>
戰所當者破未嘗敗今困于此固天亡我非戰之罪<lb/>
也今日固決死願爲諸君決戰於是引其騎因四隤<lb/>
山爲員陣漢軍圍之數重羽謂其騎曰吾爲公取彼<lb/>
一將於是羽大呼馳下漢軍皆披靡遂取漢一將騎<lb/>
將楊喜追羽羽還叱喜人馬皆驚僻易數里羽分其<lb/>
<pb n="KR2b0003_SBCK_003-5b"/>
騎爲三處漢軍不知羽所在分軍爲三處復圍之羽<lb/>
乃馳擊漢軍復取一都尉殺百人羽復聚其騎亡兩<lb/>
騎於是羽引軍東至烏江亭長曰江東雖小地方千<lb/>
里衆數十萬亦足以王也願大王急渡今獨臣有舩<lb/>
漢軍至無以渡羽曰籍與江東子弟八千人渡江而<lb/>
西今無一人還者縱江東父兄憐而王我我何面目<lb/>
見之哉吾之公長者也吾騎此馬五歲常以一日行<lb/>
千里吾不忍殺之以賜公乃令騎皆去其馬短兵接<lb/>
戰復殺漢軍百人羽亦被十餘創乃自剄而死楚地<lb/>
悉平獨魯後降初懷王封羽爲魯公故以魯爲號葬<lb/>
羽於穀城山下漢王爲之發哀封項伯等四人爲列<lb/>
<pb n="KR2b0003_SBCK_003-6a"/>
侯賜姓劉氏本傳曰項羽背關懷楚放逐義帝自矜<lb/>
功伐而不師古霸王之業始欲以力征經營天下五<lb/>
年卒亡身死東城尚不覺悟以爲非己之罪豈不過<lb/>
哉春正月徙齊王韓信爲楚王都下邳信乃賜所從<lb/>
食漂母千金召下鄕亭長曰公小人也爲惠不終賜<lb/>
錢百萬召辱巳少年曰壯士哉以爲中尉赦天下殊<lb/>
死巳下羣臣上皇帝尊號王辭讓而後受二月甲午<lb/>
皇帝即位于汜水之陽以十月爲正從火德色尚赤<lb/>
以應斬白蛇神母之符尊王后曰皇后太子曰皇太<lb/>
子追尊先媪曰昭靈夫人鄱君吳芮率百越佐諸侯<lb/>
立芮爲長沙王越王無諸率閩中兵以佐滅秦立無<lb/>
<pb n="KR2b0003_SBCK_003-6b"/>
諸爲越王於是皇帝西都洛陽夏五月兵皆罷令人<lb/>
保其山澤者各歸其田里自賣爲人奴婢者免其庶<lb/>
人上置酒南宮問羣臣曰吾所以得天下羽所以失<lb/>
之者何王陵對曰陛下使人攻城略地因以賞之與<lb/>
天下同其利項羽嫉賢妬能有功者害之賢者疑之<lb/>
戰勝不蒙其功得地不獲其利所以失天下也上曰<lb/>
公知其一未知其二夫運籌帷幄之中決勝千里之<lb/>
外吾不如子房鎭國家撫百姓給餉饋吾不如蕭何<lb/>
連百萬之衆戰必勝攻必取吾不如韓信三者皆人<lb/>
傑也吾能用之所以取天下也羽有一范增賢而不<lb/>
能用此所以爲我擒也上問韓信曰公相我能將幾<lb/>
<pb n="KR2b0003_SBCK_003-7a"/>
何信曰陛下不過能將十萬又問韓信公能將幾何<lb/>
對曰臣多多益辦耳上曰何爲爲我臣信曰陛下雖<lb/>
不能將兵而善將將此所謂天授非人力也是時田<lb/>
橫與賔客五百人亡在海中上遣使赦橫罪曰橫來<lb/>
大者王小者侯不來將加誅橫曰臣烹酈食其今聞<lb/>
其弟酈商爲將臣畏懼不敢奉詔帝乃詔商曰田橫<lb/>
至敢有動者族誅橫詣洛陽至尸卿亭三十里謂其<lb/>
從者曰橫與漢王並南面稱孤今漢王爲天子而橫<lb/>
爲亡虜其辱巳甚矣且橫嘗烹人之兄今與其弟並<lb/>
肩事主彼雖畏詔橫獨不愧于心哉且陛下不過欲<lb/>
一見我面貌耳今斬吾頭馳三十里容貌未及變乃<lb/>
<pb n="KR2b0003_SBCK_003-7b"/>
沐浴自刎令客奉其首上曰嗟乎起自布衣兄弟三<lb/>
人更立爲王豈不賢哉爲之流涕而拜其二客爲都<lb/>
尉以王禮葬之二客穿其塚傍皆自刎而從之上聞<lb/>
大驚以橫客爲皆賢聞其餘五百人在海島中使使<lb/>
召之聞橫死亦皆自殺楚將季布亦巳亡匿投濮陽<lb/>
周氏漢購之急周氏乃髠鉗布與家僮數十人至魯<lb/>
朱家而賣之朱家心知是季布因買之置田舍乃見<lb/>
滕公曰季布何罪臣各爲其主用耳上始得天下以<lb/>
私怒求一人何示不廣也且季布之賢不南走越即<lb/>
北走胡夫忌壯士以資敵國此五子胥所以鞭荆王<lb/>
之墓也夏侯嬰爲言之上乃赦布拜爲郞中後爲中<lb/>
<pb n="KR2b0003_SBCK_003-8a"/>
郞將布立然諾之信時人爲之語曰得黃金百鎰不<lb/>
如季布一諾朱家者爲任俠所藏活者甚衆豪士以<lb/>
百數不伐其功諸所嘗施唯恐見之賑人先於貧賤<lb/>
衣不兼綵食不重味專以赴人之急及布尊貴朱家<lb/>
遂不復見之上欲都洛陽戍卒婁敬求見說上曰陛<lb/>
下都洛陽豈欲與周室比隆哉上曰然敬曰陛下取<lb/>
天下與周室異周之先自后稷堯封之邰積德十餘<lb/>
世公劉避狄居豳太王以狄伐故去豳杖馬䇿之岐<lb/>
國人爭歸之文王爲西伯始受命武王伐殷八百諸<lb/>
侯不期而會孟津之上成王即位周公之屬傅焉乃<lb/>
管成周都洛邑以爲此天下中四方納貢職道里均<lb/>
<pb n="KR2b0003_SBCK_003-8b"/>
矣有德則易以王無德則易以亡凡居此者欲務以<lb/>
德致人不欲阻險令後世驕奢以虐人及周之衰分<lb/>
而爲二天下莫朝周不能制形勢弱矣今陛下用兵<lb/>
取天下大戰七十小戰四十使百姓肝腦塗地曝骨<lb/>
中野哭泣之聲未絕傷夷者未起而欲比隆周室臣<lb/>
竊以陛下爲不侔矣夫秦地𬒳山帶河四塞以爲固<lb/>
卒然有急百萬之衆可具因秦之資膏腴之地此所<lb/>
謂金城天府之國陛下都關中山東雖亂秦地可全<lb/>
而有也上問羣臣群臣皆山東人咸言周七八百年<lb/>
秦二世而亡且洛陽東有成臯西有澠池背河向洛<lb/>
其固不敵此亦足恃也上疑焉問張良張良曰洛陽<lb/>
<pb n="KR2b0003_SBCK_003-9a"/>
雖有此險其中小不過數百里四面受敵此非用武<lb/>
之國夫關中左崤函右隴蜀沃野千里南有巴蜀之<lb/>
饒北有胡宛之利阻三面而守獨以一面東制諸侯<lb/>
安定河渭漕輓足以西給京師諸侯有變順流而下<lb/>
足以委輸此所謂金城千里天府之國婁敬之說是<lb/>
也於是上即日車駕西入關治櫟陽宮拜婁敬爲郞<lb/>
中號奉春君賜姓劉氏六月壬辰大赦天下八月燕<lb/>
王臧荼反上自將擊燕九月虜臧荼立太尉盧綰爲<lb/>
燕王綰與上同里同日生少相愛後以將軍從擊項<lb/>
羽有功故立爲代王丞相張倉從擊臧荼有功封北<lb/>
平侯倉眀習天下圖書善用算術故命以列侯居相<lb/>
<pb n="KR2b0003_SBCK_003-9b"/>
府主郡國上計也<lb/>
六年冬命復天下縣邑或有告楚王信謀反上問左<lb/>
右左右皆曰發兵以擊之陳平曰陛下用兵之精孰<lb/>
與韓信上曰無能過也平曰陛下將有敵信者無上<lb/>
曰莫能及平曰臣竊爲陛下危之上曰奈何平曰信<lb/>
未知有告反者古者天子巡狩會諸侯陛下僞出遊<lb/>
雲夢會諸侯于陳信必郊迎因而執之此一士之力<lb/>
上從之遂執信執信反無驗黜信爲淮隂侯田肯賀<lb/>
上曰甚善陛下得韓信而又王關中也夫齊東有瑯<lb/>
邪即墨之饒南有泰山之固西有濁河之阻北有渤<lb/>
海之利地方二千里帶甲百萬衆此亦東秦非親子<lb/>
<pb n="KR2b0003_SBCK_003-10a"/>
弟莫可使王齊者也上曰善賜肯金五百斤春正月<lb/>
丙午立劉賈爲荆王王五十三縣高帝兄弟四人長<lb/>
曰伯早卒追號爲武哀侯封子信爲刮羮侯初上㣲<lb/>
時數將客過嫂食嫂饜食之陽爲羮盡刮釜上聞惡<lb/>
之故號其子爲刮羮侯次兄曰喜字仲立仲爲代王<lb/>
弟曰交字游好讀書有才藝從上征伐有功立楚爲<lb/>
楚王長庶子肥爲齊王王七十縣以曹參爲齊相國<lb/>
徙韓王信于太原都晉陽封蕭何爲鄼侯父母兄弟<lb/>
封侯食邑者十餘人以蕭何舉宗從征伐故也封曹<lb/>
參爲平陽侯張良爲留侯陳平爲戶牗侯後徙爲曲<lb/>
逆侯周勃爲絳侯樊噲爲舞陽侯酈商爲武成侯食<lb/>
<pb n="KR2b0003_SBCK_003-10b"/>
其子疥從征伐以父故封疥爲高梁侯夏侯嬰爲汝<lb/>
隂侯灌嬰爲潁陽侯周昌爲汾隂侯大功臣封者二<lb/>
十餘人其餘功未得行封上從南宮複道上望見群<lb/>
臣徃徃聚語上曰此何謂也張良曰陛下所封皆蕭<lb/>
曹故人所誅皆平生仇讐此屬畏不得封又恐過失<lb/>
及誅此相與謀反上憂之曰爲之奈何良曰急封雍<lb/>
齒雍齒上最所憎惡群臣共知後從征伐有功上即<lb/>
封雍齒羣臣喜曰雍齒且封我屬無患矣於是趨有<lb/>
司定功行封行封王陵爲定國侯陵始爲縣豪上兄<lb/>
事之以其從上晚故後行封凡百四十有三人是時<lb/>
民人散亡居可得而數者纔十二三是以大侯不過<lb/>
<pb n="KR2b0003_SBCK_003-11a"/>
萬戶小者不過五六百戶封爵之日誓曰使黃河如<lb/>
帶太山如礪國以永存爰及苗裔又申以丹書之信<lb/>
重以白馬之盟作八十侯之位次陳平之始封平辭<lb/>
曰非臣之功也上曰吾用先生之湈戰勝克敵非功<lb/>
而何對曰非魏無知安得進上曰若子可謂不背本<lb/>
矣乃復賞無知張良素多疾病乃稱疾曰臣家五世<lb/>
相韓及韓亡不愛萬金之資爲韓報讐強秦天下震<lb/>
動今以三寸舌爲王者師封萬戶位爲列侯此布衣<lb/>
之極於臣足矣願棄人間事欲從赤松子遊耳乃學<lb/>
道不食穀遂不仕良爲人容貌美麗如婦人女子初<lb/>
季布異父弟丁公爲楚將逐上上迫急顧謂丁公曰<lb/>
<pb n="KR2b0003_SBCK_003-11b"/>
兩賢豈相戹哉丁公引兵而還天下旣定斬丁公以<lb/>
狥軍曰自今以後爲人臣者莫效丁公也以蕭何功<lb/>
最高羣臣皆曰臣等𬒳甲執兵多者百餘戰攻城略<lb/>
地各有等差蕭何無有汗馬之勞徒持文物論議而<lb/>
巳今居臣等上何也上曰諸君知獵乎發縱指示獸<lb/>
者人也追得獸者狗也諸君徒能走得獸功狗也蕭<lb/>
何發縱功人也及奏位次羣臣咸曰曹參宜第一謁<lb/>
者關内侯鄂千秋進曰曹參雖有野戰之功此特一<lb/>
時之事耳夫上與楚相距五年失軍亡衆跳身遁者<lb/>
數矣蕭何嘗從關中遣軍補其處非上所詔命而數<lb/>
萬之衆會上乏絕者數矣楚漢相距滎陽數年軍無<lb/>
<pb n="KR2b0003_SBCK_003-12a"/>
見粮蕭何常轉漕給食陛下雖亡山東蕭何常存關<lb/>
中以待陛下此萬世之功也奈何以一旦之功而加<lb/>
萬世之功哉於是令何爲第一帶劒上殿入朝不趨<lb/>
上曰吾聞進賢受上賞蕭何功雖高待鄂君廼得明<lb/>
於是因鄂千秋所食關内侯邑二千戶封爲安平侯<lb/>
其吏二千石從入蜀漢定三秦者皆世世復其家上<lb/>
置酒衆辱隨何曰爲天下安用腐儒哉何曰陛下發<lb/>
歩卒五萬人騎五千能以取淮南乎上曰不能何曰<lb/>
以二十人使淮南王至如陛下之意是臣之功賢于<lb/>
歩卒五萬騎五千也上曰吾方圖子之功以何爲護<lb/>
軍中尉上五日一朝太公太公家令說公曰天無二<lb/>
<pb n="KR2b0003_SBCK_003-12b"/>
日土無二王皇帝子乃人主也太公雖父乃人臣也<lb/>
奈何令人主朝人臣如此威重不得申後上朝太公<lb/>
太公擁篲迎門却行欲拜上大驚扶太公太公曰帝<lb/>
人主奈何以我亂天下法上善家令言賜黃金五百<lb/>
斤<lb/>
荀恱曰孝經云故雖天子必有尊也言有父也王者<lb/>
必父事三老以示天下所以明有孝也無父猶設三<lb/>
老之禮況其存者乎孝莫大於嚴父故后稷配天尊<lb/>
之至也禹不先鯀湯不先契文王不先不窋古之道<lb/>
子尊不加於父母家令之言於是過矣夏五月丙午<lb/>
詔曰人之至親莫大於父故父有天下傳歸於子子<lb/>
<pb n="KR2b0003_SBCK_003-13a"/>
有天下尊歸於父此人道之極也朕平暴亂以安天<lb/>
下斯皆太公之教訓也尊太公爲太上皇秋九月匈<lb/>
奴圍太原韓王信於馬邑信降匈奴<lb/>
七年冬十月上自征太原匈奴冐頓單于拒漢漢使<lb/>
者闚匈奴者十輩皆曰易擊上使婁敬徃還曰匈奴<lb/>
見羸弱似有伏兵不可擊上怒曰齊虜妄言阻吾軍<lb/>
械繫之上至平城匈奴果圍上於白登七日用陳平<lb/>
謀說匈奴閼氏夫人得開圍一角上乃遁出其計秘<lb/>
世莫得聞也士卒歌之曰平城之下禍甚苦七日不<lb/>
食不能彎弓弩上旣還謝敬曰不用公言以困平城<lb/>
乃斬前使者十餘輩封敬二千戶號建信侯先是有<lb/>
<pb n="KR2b0003_SBCK_003-13b"/>
月翬圍于昴參畢七重本志以爲昴畢之間爲天街<lb/>
北羌胡也街南中國也昴爲匈奴畢爲邊兵平城之<lb/>
應云匈奴攻代代王喜棄國歸洛陽廢爲邰陽侯辛<lb/>
卯立皇子如意爲代王春二月上自平城還見蕭何<lb/>
治宮室於長安甚盛上怒曰何治之過度對曰天子<lb/>
以四海爲家非壯麗無以重皇威且無令後世有以<lb/>
過也乃遷都長安是時威儀未設羣臣爭功醉呼或<lb/>
拔劒擊柱上患之博士叔孫通請制禮儀上曰度吾<lb/>
所能行者通乃與弟子百餘人共起朝儀大朝㑹長<lb/>
樂宮陳車騎旌旗兵衛羣臣列位百官執職成禮而<lb/>
罷莫不祗肅於是上歎曰吾乃今日知爲皇帝之貴<lb/>
<pb n="KR2b0003_SBCK_003-14a"/>
拜通爲泰常賜金五百斤弟子皆爲郞中夏四月行<lb/>
如洛陽婁敬進計和匈奴請以魯元公主妻單于單<lb/>
于因之爲女壻有子則爲外孫後世可以漸臣也上<lb/>
將行之呂后涕泣固請留之乃止更以宗室女爲公<lb/>
主妻單于結和親歲致金幣賂遺之<lb/>
前漢高祖皇帝紀卷第三<lb/>
<pb n="KR2b0003_SBCK_003-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_027-1a"/>
</p>
<p>
<pb n="KR2b0003_SBCK_027-1b"/>
<pb n="KR2b0003_SBCK_027-1b"/>
前漢孝成皇帝紀四卷第二十七　荀恱<lb/>
元延元年春正月長安章城門牡自亡凾谷闗亦然<lb/>
谷永對曰章城門通露寢之門亟谷關距山東之險<lb/>
城關守國之固固將去焉故門牡自飛士戍王商復<lb/>
爲大司馬衛將軍三月行幸雍祀五畤四月天清晏<lb/>
然無雲殷殷有聲如雷有流星其首如瓶長十餘丈<lb/>
皎然赤白從日下東南行四靣或大如杵或如鷄燿<lb/>
燿而下如雨自晡及昏而止本志隕星而雨爲王者<lb/>
失勢諸侯起伯之異赦天下秋七月有星孛于東井<lb/>
時谷永爲北地太守方之官上使使問永所欲言對<lb/>
曰臣聞天生蒸民不能自治而立王者通理之方制<lb/>
<pb n="KR2b0003_SBCK_027-2a"/>
海内非爲天子列土封疆非爲諸侯皆爲民也垂三<lb/>
統列三正去無道開有德明天下者非一人之天下<lb/>
也陛下承八世之功業當陽九之標季渉三七之節<lb/>
紀遇無妄之卦運值六百之阨㑹加之以災異因之<lb/>
以饑饉内則有深宫後庭將有驕臣悍妾醉酒狂悖<lb/>
卒起之敗外則有諸夏下土將有樊並蘇令陳勝項<lb/>
籍之禍此臣所以爲陛下破膽寒心也願陛下正君<lb/>
臣之義黜群小媟瀆之臣修後宫之政抑逺嬌妬之<lb/>
寵常近婉順之行加惠失意之人懷柔怨恨之士保<lb/>
至尊之重乘帝王之威朝覲法駕而後出陳兵清道<lb/>
而後行减損諸宫用度流恩廣施問民疾苦循行風<lb/>
<pb n="KR2b0003_SBCK_027-2b"/>
俗宣布聖德以慰元元之心防大姦之隙至誠應天<lb/>
則異禍消伏何憂患之有竊恐陛下公意未專而私<lb/>
好尚存弗肯爲耳上甚感其言復永爲大司農而終<lb/>
黨於王氏毎言無傷王氏之意專正上身與後宫而<lb/>
巳四月光禄大夫劉向上奏曰易曰觀乎天文以察<lb/>
時變昔秦始皇之末及二世之初日月薄蝕山陵淪<lb/>
亡星辰出於四孟大白再經天無雲而雷枉失夜光<lb/>
熒惑襲月㜸火燒宫野禽戯庭都門内崩◍Ⲳ大人<lb/>
見臨洮長星孛於大角秦民以亡及項籍之敗亦孛<lb/>
於大角漢之入秦五星聚東井得天下之象也季夏<lb/>
有雨血日蝕於衝㓕光星見之異孝昭有太山卧石<lb/>
<pb n="KR2b0003_SBCK_027-3a"/>
自立上林苑中僵桞復起大星如月西行衆星隨之<lb/>
此爲特異孝宣興起之表也天狗夾漢而西行天久<lb/>
不雨二十餘日昌邑不終之兆也故觀秦漢之易惠<lb/>
昭之無後察昌邑之不終視孝宣之紹起天之去就<lb/>
豈不昭然哉今日蝕奎婁星孛東井攝提炎及紫宮<lb/>
有識長老莫不振動此變之大也今同姓䟽逺毋黨<lb/>
專政禄去公室權在外家非所以強漢之宗保守社<lb/>
稷安固後嗣也其事難一二而記臣謹案圖上猶湏<lb/>
口說願賜清閑之讌指圖陳狀上納之而終不能用<lb/>
時上無繼嗣災異浸數向謂陳陽曰災異如此而外<lb/>
家日盛其漸必危劉氏吾幸同姓末屬累世家國厚<lb/>
<pb n="KR2b0003_SBCK_027-3b"/>
恩身爲宗室遺老歷事三王上以我爲先帝舊臣當<lb/>
優禮吾吾不言誰當言者乃上封事曰臣聞人君莫<lb/>
不欲安而常危莫不欲存而常亡此皆失御臣之術<lb/>
也今王氏一姓而朱輪華轂者二十三人青紫貂蟬<lb/>
充牣宇内魚鱗左右大將軍秉事用權五侯驕奢僣<lb/>
盛並作威福出入不待報命擊㫁自恣尚書九卿州<lb/>
牧郡守皆出其門管執樞機朋黨比周行汗而寄治<lb/>
身私而託公稱舉者登進忤恨者中傷遊談者爲之<lb/>
說執政者爲之言挑擯宗室孤弱公族數稱燕王蓋<lb/>
主以疑上心避諱吕霍而不肯道内有管蔡之萌外<lb/>
假周公之論兄弟據重宗族盤牙歷自上古巳來未<lb/>
<pb n="KR2b0003_SBCK_027-4a"/>
有其比物盛則必有非常之變先見其㣲象今王氏<lb/>
先祖墳墓在濟南者其梓柱生枝葉扶踈上出屋根<lb/>
挿地中雖孝昭立石起桞之異無以過此之明也夫<lb/>
事勢不兩大劉氏王氏亦不並立陛下爲人子孫守<lb/>
持宗廟而令國祚移於外親降爲皂<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>縱不爲身柰<lb/>
宗廟何婦人外夫家而内父母家此亦非皇太后之<lb/>
福也夫明者起福於無形消禍於未然宜發明詔吐<lb/>
德音援近宗室黜逺外戚皆罷令就第使王氏永存<lb/>
保其爵位劉氏長安不失社稷所以褒睦内外子子<lb/>
孫孫爲無疆之計也如不行此則田氏復起於今六<lb/>
卿復起於漢不可不深圖不可不早慮機事不宻則<lb/>
<pb n="KR2b0003_SBCK_027-4b"/>
害成矣奏上上召見向悲嘆謂曰君且休矣吾將思<lb/>
之以向爲中壘校尉上欲用爲九卿輙爲王氏所排<lb/>
及在位大臣所抑故終不遷大位前後四十餘年年<lb/>
七十二卒向卒後十三年王氏篡封蕭相國後喜爲<lb/>
鄼侯時社業說上繼絶侯之世曰昔唐虞恊和萬方<lb/>
致雍熈之政虞夏以多群后嚮恭巳之治湯法三聖<lb/>
殷民太平周封八百重譯來貢是以内恕之君樂繼<lb/>
絶世隆名之主安存亡國至於武王伐紂不及下車<lb/>
德念深矣成王察牧野之尅顧群后之勤知其恩結<lb/>
於民心功光於天府故追先父之志録遺老之䇿高<lb/>
其位大其宇愛敬勑厲命賜厚備大孝之隆於是爲<lb/>
<pb n="KR2b0003_SBCK_027-5a"/>
至其後世聖主嘆其功無民而不思所息之樹而猶<lb/>
不伐况其舊乎是以燕齊之後與周並傳子繼弟及<lb/>
歷載不墮豈無邪辟以祖宗之竭力故支庻頼焉漢<lb/>
初功臣亦皆剖符受山河之誓百餘年間而絶㓕失<lb/>
姓枯骨孤棄於丘墓苗裔流絶於道路以徃况今甚<lb/>
可悲傷雖難盡繼宜舉其隆功者於是封蕭何之後<lb/>
其餘未録冬十一月乙未大司馬王商爲大將軍辛<lb/>
亥商薨庚申王根爲大司馬驃騎將軍張禹以光禄<lb/>
大夫特進居家爲天子師甚見親任禹旣年老自治<lb/>
塜塋奏請平陵肥牛亭地上許之徙亭於他地王根<lb/>
聞而爭之曰此地當平陵寢廟衣冠出遊之地又徙<lb/>
<pb n="KR2b0003_SBCK_027-5b"/>
壊舊亭非所宜上不聽根由是害禹竉數毀惡之上<lb/>
逾敬厚禹禹疾上親臨問禹拜牀下禹曰老臣有三<lb/>
男一女愛女甚於男逺嫁爲張掖太守蕭咸妻不勝<lb/>
父子私請思與相近上即日徙咸爲弘農太守禹小<lb/>
子未有官禹數視其小子即於床前拜黃門侍郎給<lb/>
事中長子閎官至太常第二子官至校尉國家每有<lb/>
大政與禹定□時吏民多上書言災異諷切王氏者<lb/>
上意然之而未有以明也及是上乃車駕至禹家辟<lb/>
左右問禹以天變及民所言王氏事問禹禹自見年<lb/>
老子孫㓜弱又與曲陽侯王根有隙恐爲所害即謂<lb/>
上曰災異之事深逺難見故聖人罕言命性與天道<lb/>
<pb n="KR2b0003_SBCK_027-6a"/>
子貢不得聞陛下宜以善應之與天下同福慶此經<lb/>
義意也淺見鄙儒亂道誤人宜無信用上稚愛信禹<lb/>
由是不疑王氏曲陽侯及諸王氏子弟聞禹言皆恱<lb/>
遂親禹焉故魯國博士朱雲上書求見公卿在前雲<lb/>
曰朝廷大臣皆尸禄素飡願賜臣尚方斬馬劒斷侫<lb/>
臣一人頭以勵其餘上問曰誰也曰安昌侯張禹上<lb/>
大怒曰小臣居下訕上庭辱師傳罪死不赦御史持<lb/>
雲下雲攀檻檻折雲曰臣得下從龍逢比干遊於地<lb/>
下足矣未知聖上何如主耳御史將雲去左將軍辛<lb/>
慶忌者武賢子也免冠解印綬叩頭殿下曰此臣素<lb/>
着狂直之名於世其言是不可誅其言非固宜容之<lb/>
<pb n="KR2b0003_SBCK_027-6b"/>
臣敢以死爭叩頭流血上意乃解後將理檻上曰勿<lb/>
易因而輯之以旌直臣初元帝時五鹿充宗與石顯<lb/>
皆貴幸治梁丘易帝令諸易家考合異同充宗乘貴<lb/>
口辯諸儒莫敢與抗皆稱疾不㑹有薦雲能說易者<lb/>
雲攝齊升堂抗辭而請音動左右旣論連拄充宗諸<lb/>
儒爲之語曰五鹿嶽嶽朱雲折其角由是爲愽士杜<lb/>
陵槐里令以忤於貴戚遂稱疾廢因終於家是歲趙<lb/>
婕妤害後宫子時許美人生男婕妤大怒曰帝常與<lb/>
我言不從後宫中徃來今許美人兒安從生乎以手<lb/>
自搏擊以頭觸壁戶柱從牀上自投地涕泣不食上<lb/>
亦爲之不食昭儀曰陛下常言不負汝今竟負約云<lb/>
<pb n="KR2b0003_SBCK_027-7a"/>
何上曰要使天下無出趙氏上者無憂也後使中黃<lb/>
門靳嚴封緑囊書與許美人乃殺兒置葦篋中封⛋<lb/>
　　發昭儀與上共視之復封凾詔掖庭丞籍武埋<lb/>
屏處　武取埋獄垣下又宫中學女史曹才官<lb/>
幸御上有脤生兒掖庭才官令舎人令中黄門田閎<lb/>
持詔記與武取才官令舎婦人新生兒及婢六人盡<lb/>
置暴室獄無問男女誰兒女也武迎置獄三日復令<lb/>
閎持詔問兒死未武對曰未有頃閎出上與昭儀大<lb/>
怒曰何不殺武叩頭泣即因閎奏封事曰陛下未有<lb/>
繼嗣子無貴賤宜皆留意奏入上令閎持詔與我夜<lb/>
上水五刻令持兒與中黃門王愛㑹掖門武以兒付<lb/>
<pb n="KR2b0003_SBCK_027-7b"/>
舜舜受詔内兒殿中爲擇乳母告養善視之無令漏<lb/>
洩時兒生八九日昭儀聞之大怒後三日詔賜才官<lb/>
藥令自殺才官曰我兒男也額上有壯髪類孝元帝<lb/>
今兒安在柰何令長信得聞之遂飲藥死及婢六人<lb/>
皆自殺後十餘日詔取兒去不知復何置之<lb/>
二年春正月行幸甘泉郊泰畤時三月行幸河東祠<lb/>
后土四月立廣陵孝王子憲爲王冬行幸長楊宫從<lb/>
胡客大校獵初烏孫未振將殺大昆彌㑹病死漢誅<lb/>
未加於是遣右中郎叚㑹宗發戊巳校尉諸侯國兵<lb/>
即誅未振將太子番丘㑹宗恐大兵入烏孫驚番丘<lb/>
逃亡不可得即選精兵騎弩四十張徑至昆彌所在<lb/>
<pb n="KR2b0003_SBCK_027-8a"/>
召番丘數其罪以手劒擊殺之小昆彌烏黎靡者未<lb/>
振將從兄子也勒兵數千騎圍㑹宗㑹宗謂言來誅<lb/>
之意今圍殺我如去漢牛一毛耳宛王郅支懸頭於<lb/>
藁街烏孫所知也小昆彌曰何不豫告我令飲食之<lb/>
邪㑹宗曰豫告之恐亡匿爲大罪即飲食之以付我<lb/>
恐傷骨肉之恩耳昆彌咸服號泣而罷㑹宗還賜爵<lb/>
關内侯㑹宗天水人也<lb/>
三年春正月丙寅蜀郡岷山崩擁江水竭逆流三日<lb/>
乃通劉向以爲岐山崩三川竭而周幽王亡岐山周<lb/>
之所興也蜀郡本漢所興今所起之地山崩水竭殆<lb/>
必亡矣二月封侍中衛尉淳于長爲定陵侯三月行<lb/>
<pb n="KR2b0003_SBCK_027-8b"/>
幸雍祠五畤<lb/>
四年春正月行幸甘泉舘二月罷司隷校尉官三月<lb/>
行幸河東祠后土甘露降於京師有石隕於關東二<lb/>
綏和元年春正月赦天下二月戊午御史大夫孔光<lb/>
貶爲廷尉廷尉何武爲御史大夫癸丑立定陶王昕<lb/>
爲太子光禄師丹爲太子太傳初王祖母傳太后隂<lb/>
爲王求漢嗣私事趙皇后及昭儀及帝舅王根皆勸<lb/>
立定陶王於是引大臣入禁中議丞相方進大司馬<lb/>
王根右將軍廉褒後將軍朱博皆以爲定陶帝弟之<lb/>
子也禮曰昆弟之子猶子也爲其後者爲之子也定<lb/>
陶王宜爲嗣孔光以爲非禮立嗣以親中山王先帝<lb/>
<pb n="KR2b0003_SBCK_027-9a"/>
之子帝之親弟也以尚書盤庚言之弟及王爲比中<lb/>
山宜嗣上以禮兄弟不相入廟又皇后昭儀有言遂<lb/>
立定陶王光以議不合上意故左遷廷尉<lb/>
荀恱曰聖人立制必有所定所以防忿爭一統序也<lb/>
春秋之義立嫡以長立子以貴是以言嫡無二也貴<lb/>
有常也以弟及兄則貴有常矣兄弟之子非一也不<lb/>
可以爲典雖立其長猶非正也且兄弟近而親所以<lb/>
繼父也兄弟子踈而卑所以承亡也俱非正統拾親<lb/>
取踈廢父立子非順也以弟繼父近于義矣春秋傳<lb/>
曰太子亡則立母弟無則立長立均以順義均則卜<lb/>
之道也立楚孝王孫景爲定陶王封中山王舅馮叅<lb/>
<pb n="KR2b0003_SBCK_027-9b"/>
爲宜郷侯益封中山王三萬戶以慰王心詔求殷後<lb/>
封孔吉爲殷紹陽侯三月進爵爲公及周承休侯爲<lb/>
公各食邑行幸雍祠五畤夏四月乙丑大司馬驃騎<lb/>
將軍王根爲大司馬罷車騎大將軍官御史大夫何<lb/>
武更爲大司空封汜郷侯益大司馬大司空位秩如<lb/>
左丞相是爲三公先是武爲廷尉奏言王者法天三<lb/>
光備三公官各爲分職今丞相獨兼三公職所以久<lb/>
廢而不治宜建三公之官分職更任以爲考功効至<lb/>
是乃置之武字君蜀郡郫人仁厚好進士朋黨絶請<lb/>
託其臨州郡無赫赫之名去後常見思初武兄弟五<lb/>
人皆爲吏郡縣敬之弟顯家有市籍租顯數負其課<lb/>
<pb n="KR2b0003_SBCK_027-10a"/>
市嗇夫仇啇捕辱顯家顯怒之武曰以吾家租稅不<lb/>
爲衆先奉公吏不亦宜乎武即白於太守召之爲吏<lb/>
州里服焉及爲三公功名畧比薛宣其才不及也而<lb/>
經術正直過之時司空椽平陽何並字子㢘武高其<lb/>
志節舉爲長陵令道不拾遺時卭城太后家貴寵王<lb/>
林卿爲侍中通輕俠傾京師免官歸過長陵上塜因<lb/>
留數日並恐其犯法自造門謁曰誼以時歸先是林<lb/>
卿殺人埋塜舎下並隂知之非並時事不發覺林卿<lb/>
怨並遣之北渡渭橋令騎奴還㧞刀剥寺門建皷並<lb/>
即從吏兵追林卿行數十里林卿窘迫令奴冠巳冠<lb/>
自身從閒道馳去及追及冠奴遂收之奴曰我乃奴<lb/>
<pb n="KR2b0003_SBCK_027-10b"/>
耳並心知巳失林卿乃因曰王君困乃稱奴得免死<lb/>
邪並斬奴頭并所剥建皷置都亭下書其罪吏驚駭<lb/>
以爲林卿實死由是威名流行後爲潁川太守潁川<lb/>
鍾元爲尚書令領廷尉甚用事有權元弟威爲郡椽<lb/>
犯罪贓千金並過辭廷尉廷尉爲弟免冠請一等之<lb/>
罪並曰罪在身弟與君法律不在太守旣至郡威所<lb/>
犯多在赦前並勅吏驅使入凾谷關無令汗民間不<lb/>
入關乃收之威留止洛陽吏遂格殺之及誅俠趙季<lb/>
李<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>等郡中清肅並㢘㓗妻子不到官終潁川遺令<lb/>
勿受<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>賵椁足周棺棺足掩尸而巳其治名次黃覇<lb/>
秋八月庚戍中山王興薨冬十月甲寅大司馬根病<lb/>
<pb n="KR2b0003_SBCK_027-11a"/>
免十一月立楚孝王孫景爲定陶王定陵侯淳于長<lb/>
大逆不道下獄死長與廢許后姊孊私通許后因孊<lb/>
賂遺長欲求復爲婕妤長受許后金錢乘輿服御物<lb/>
前後千餘萬詐言欲白上立爲左右皇后孊毎入長<lb/>
信宫長輒與孊書戯侮許后慢易無所不言交通書<lb/>
記賂遺連年曲陽侯根輔政以久病免長次第當代<lb/>
根王莾害長寵因曰根曰長私與許貴人姊交通受<lb/>
其衣服又見將軍久病私喜對人議謁相署根怒令<lb/>
莾白之上怒免長官就國長素與涇陽侯立有隙及<lb/>
長就國因立子融厚賂立立爲長固請上疑之下有<lb/>
司案驗吏捕融立令融自殺以㓕口上愈疑遂逓長<lb/>
<pb n="KR2b0003_SBCK_027-11b"/>
繫獄窮治其罪服戯謔長信宫謀立左皇后長死於<lb/>
獄妻子徙合浦長母歸故郷立歸國許貴人賜藥死<lb/>
侍中光禄大夫莾以首發大姦拜大司馬時年三十<lb/>
八莾旣㧞出同列繼四父而輔政欲令名譽過前遂<lb/>
尅巳忘倦招延賢良賞賜邑俸盡以享士身執謙約<lb/>
母病公卿列侯遣夫人問疾莾妻迎之衣不曳地著<lb/>
布蔽膝見者以爲僮僕使人問乃知其夫人其飾名<lb/>
如此十二月罷刺史置州牧秩二千石是歲犍爲得<lb/>
石磬十六枚議者以爲善祥劉向說上曰宜設辟雍<lb/>
陳禮樂以風化天下雖不能具夫禮樂以養人爲本<lb/>
就有過差是過於養人也刑罰之過或至死亡今禮<lb/>
<pb n="KR2b0003_SBCK_027-12a"/>
樂雖非唐虞之典刑亦非咎繇之則而有司請定刑<lb/>
罰至於禮樂則曰不敢是敢於殺人而不敢於養人<lb/>
也有刑罰而無禮樂大不備也爲其爼豆管絃之間<lb/>
小不備因是絶而不爲是去小不備而就大不備也<lb/>
教化比於刑罰教化重而刑罰輕是舎所重而急所<lb/>
輕也且教化所恃以爲治刑罰助治者也今廢所治<lb/>
而獨立其所助非所以治太平也夫承千歲之衰周<lb/>
繼妄秦之餘緒民漸漬惡俗不親大化終以不改上<lb/>
以向言下公卿立辟雍㑹向病卒丞相大司空營表<lb/>
長安城南將立辟雍未及作<lb/>
二年春正月行幸甘泉宫郊泰畤二月壬子丞相翟<lb/>
<pb n="KR2b0003_SBCK_027-12b"/>
方進薨是時熒惑守心占者以爲大臣當應之以塞<lb/>
災異上召方進告之方進不得巳乃自殺上秘之加<lb/>
贈禮親臨䘮赦天下大水平襄縣有燕生雀哺食至<lb/>
大俱飛去太僕厩馬生角在左耳前圍長各一寸八<lb/>
分行幸河東祠后土三月丙午帝崩於未央宫上素<lb/>
康壯無疾病向晨欲起因失音不能言晝漏十刻而<lb/>
崩衆皆歸罪於趙昭儀昭儀自殺富平侯張放素親<lb/>
幸放不奉法度太后及大臣以爲言上涕泣而遣之<lb/>
就國及上崩放思慕哭泣而卒<lb/>
荀恱曰放非不愛上忠不存焉故愛而不忠人之賊<lb/>
也上崩辟雍遂不立左將軍孔光爲丞相皇太后詔<lb/>
<pb n="KR2b0003_SBCK_027-13a"/>
曰皇帝即位定郊祀巳來未有皇子故復甘泉㤗畤<lb/>
汾隂后土祠卒不蒙福其復南北郊於長安如前夏<lb/>
四月巳卯皇帝葬延陵自崩及葬三十四日延陵在<lb/>
扶風去長安六十二里<lb/>
讃曰本記稱孝成帝善修容儀陞車正立不内顧不<lb/>
疾言不親指臨朝淵黙尊嚴若神可謂穆穆天子之<lb/>
容貌也博覧古今容受直言公卿稱職威儀可述遭<lb/>
世承平上下和睦然沈於酒色趙氏内亂外家擅朝<lb/>
言之可爲於邑建始巳後王氏始執國命迄爲哀平<lb/>
莾遂簒位盖其威福所由來漸矣劉向朱雲之忠言<lb/>
明矣若得而用之福祚未巳張禹不吐直言侫於垂<lb/>
<pb n="KR2b0003_SBCK_027-13b"/>
<pb n="KR2b0003_SBCK_027-13b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_024-1a"/>
前漢孝成皇帝紀一卷第二十四　荀悅<lb/>
皇帝以宣帝時生號曰世適皇孫宣帝愛之自名曰<lb/>
驁字太孫帝置左右三歲而宣帝崩及爲太子甞𬒳<lb/>
急召不敢絕馳道行元帝遲之以狀對帝悅乃著令<lb/>
令太子得絕道行自此始也六月乙未即皇帝位元<lb/>
舅侍中衞尉平陽侯王鳳爲大司馬大將軍領尚書<lb/>
事有司奏言乗輿狗馬禽獸皆非不宜以葬奏可秋<lb/>
七月孝元皇帝葬渭陵冬十有一月大赦天下<lb/>
建始元年春正月乙丑皇祖宗悼考廟災本志以爲<lb/>
悼考廟不正不宜立王鳳秉政不正之象也故立河<lb/>
間王弟良爲河間王有星孛於營室罷上林詔獄二<lb/>
<pb n="KR2b0003_SBCK_024-1b"/>
月賜諸侯王以下至吏二千石黃金吏千石以下至<lb/>
二百石宗室有屬藉者三老孝弟力田鰥寡孤獨錢<lb/>
帛各有差吏民五十戶牛酒粟五斛大赦天下右將<lb/>
軍長史姚尹使匈奴還去塞百餘里暴風火起燒殺<lb/>
尹等十餘人封舅王崇爲安城侯賜舅譚商立根逢<lb/>
時五人等爵關内侯王鳳兄弟八人第二曰曼早亡<lb/>
不侯夏四月黃霧四塞終夜下著地如黃土塵上問<lb/>
羣臣諫議大夫楊興博士駟勝等以爲隂氣侵陽氣<lb/>
之象高祖之約非有功不侯今太后諸弟皆以無功<lb/>
而侯非高祖之約故天爲見異以譴失行言者以爲<lb/>
然鳳於是乃懼上書言陛下初即位思慕諒闇故詔<lb/>
<pb n="KR2b0003_SBCK_024-2a"/>
臣鳳典領尚書事上無以明聖德下無以益政治今<lb/>
有孛星赤黃之異咎在臣鳳伏願顯戮以謝天下今<lb/>
諒闇日大義皆舉宜親覽萬機以當天心因乞骸骨<lb/>
辭歸上報曰朕承先帝盛緒渉道未深不明事情是<lb/>
以隂陽錯繆日色無光赤黃之氣充塞天下咎在朕<lb/>
躬今大將軍引過自欲辭尚書事歸大將軍印綬罷<lb/>
大司馬官是明朕委任大將軍庶幾有惑其專心固<lb/>
意輔朕不逮六月有蠅數萬集未央殿中朝者坐秋<lb/>
長信少府邵信臣奏罷上林宮館希幸御者二十五<lb/>
所又奏冬生菜強加温火非時而生人不宜以供奉<lb/>
養信臣字翁卿九江人也始爲南陽太守乃爲民興<lb/>
<pb n="KR2b0003_SBCK_024-2b"/>
利開通溝渠水門灌漑三萬餘頃禁止嫁娶送終奢<lb/>
靡其化大行吏民親愛之曰邵父上賜信臣黃金四<lb/>
十斤遷河南太守治化當爲第一遂入爲少府八月<lb/>
戊午有兩月相承晨在東方京房易傳曰君弱而婦<lb/>
人強爲隂所乗則兩月並出九月戊子有流星大如<lb/>
瓠出於文昌宮光燭地長四五丈委曲虵形以貫紫<lb/>
㣲宮冬十有二月作長安南北郊罷甘泉汾隂祀匡<lb/>
衡之議也衡奏議曰帝王之事莫大於承天承天之<lb/>
序莫大於郊祀祭天之南郊就天之義也祭地之北<lb/>
郊則隂之象也徃者孝武皇帝居甘泉宫即於雲陽<lb/>
立泰畤今行幸長安郊見皇天反北之太隂祠后土<lb/>
<pb n="KR2b0003_SBCK_024-3a"/>
反東之少陽事與古制殊又至雲陽行鷄谷中阨狹<lb/>
百餘里汾陽即渡大川有風波舟楫之危皆非聖主<lb/>
所宜數乗郡縣治道供帳吏人困苦百姓煩費勞所<lb/>
保之民行危險之地殊未合於承天之意也昔周文<lb/>
武郊於酆鎬成王郊於洛邑各因其居宜可徙郊長<lb/>
安又言郊柴饗地之義掃地而祭尚質也歌大呂舞<lb/>
雲門以侯天神歌太簇舞咸池以祀地祗其牲用犢<lb/>
其席用藁秸其器用陶匏皆因天地之性以爲神祗<lb/>
功德至大雖修精微而備庶物猶不足以報功故尚<lb/>
質貴誠以彰天地之德今甘泉紫微殿有文章刻鏤<lb/>
黼黻文繡之飾又致女樂石壇仙人祠瘞鑾輅騂駒<lb/>
<pb n="KR2b0003_SBCK_024-3b"/>
偶人龍馬之屬皆宜勿修又雍鄜密上下畤及陳倉<lb/>
寳鷄祠本秦侯以其意所立非禮也及北畤皆高祖<lb/>
未定時立不宜復修奏可本志初秦文公獵於汧渭<lb/>
之間卜居而吉文公夢黃虵自天而下屬於地其口<lb/>
　於鄜衍文公問史敦史敦曰此上帝之徵君宜祠<lb/>
之於是作鄜畤郊祭白帝焉文王獲古石缶於陳倉<lb/>
北坂上祠之其神甞以夜下光輝如流星從東南來<lb/>
集於祠壇至地則若雄雞其聲殷殷云野雉夜雊名<lb/>
曰陳寳其神或歲數來或歲不至後秦文公作密畤<lb/>
祠靑帝後秦靈公於吳陽作上畤祠黃帝作下畤祀<lb/>
炎帝及高祖自漢中東擊項藉入關問羣臣曰吾聞<lb/>
<pb n="KR2b0003_SBCK_024-4a"/>
天有五帝今所祠有四何也羣臣莫知其說高祖曰<lb/>
吾知之矣乃待我而具五也乃立黒帝祠曰北畤而<lb/>
洪範八政三曰祀祀者所以昭孝事祖宗通神明也<lb/>
旁及四夷莫不修之下及鳥獸豺獺有祭是以皇王<lb/>
爲之典禮故有神民之官各司其序使不相亂也民<lb/>
神異業敬而不黷故神降之嘉瑞災禍不至及乎末<lb/>
世饗祀無度昏黷齊明而神不蠲嘉瑞不降而災禍<lb/>
至矣昔共工氏覇有九州其子曰勾龍能平水土故<lb/>
祠爲社烈山氏王天下有子曰柱能播殖嘉榖故祠<lb/>
爲稷虞書曰肆類於上帝禋於六宗徧於群神又巡<lb/>
於四岳而柴祭焉及殷之十三世帝武丁祭之明日<lb/>
<pb n="KR2b0003_SBCK_024-4b"/>
有雉登鼎耳以雊武丁懼而修德夢得傅說版築以<lb/>
爲相殷道復興號曰高宗其後五世帝乙慢神悖禮<lb/>
震死及至周公相成王郊祀后稷以配天宗祀文王<lb/>
於明堂以配上帝凡天子祭天下名山大川懷柔百<lb/>
神咸秩無文五嶽視三公四瀆視諸侯諸侯祭其疆<lb/>
内名山大川大夫祭其門戶井竈中霤是謂五祀士<lb/>
庶人祭祖考而巳淫祀有禁及季氏旅於泰山仲尼<lb/>
譏之曰務民之義敬鬼神而遠之先王正人事而巳<lb/>
不苟求福於神祗不由其道則神不饗也又有八神<lb/>
祠一曰天主祠天齊居臨淄南郊山下二曰地主祠<lb/>
太山梁父三曰嶽主祠蚩尤在東平陸監卿四曰隂<lb/>
<pb n="KR2b0003_SBCK_024-5a"/>
主祠三山五曰陽主祠之罘山六日月主祠之萊山<lb/>
皆在齊北七曰日主祠成山成山斗入海最居齊東<lb/>
北以迎日出八曰四時主祠琅邪八祠所從來久矣<lb/>
莫知其所起或曰齊太公以來作之八神祀上過則<lb/>
因祀之去則巳長安南北郊之日有大風抜甘泉泰<lb/>
畤中木十圍以上者皆出<lb/>
二年春正月罷雍五畤二月辛巳上始郊祀長安南<lb/>
郊有神光並見閏月以渭城延陵亭爲初陵詔舉賢<lb/>
良方正二月北宮井水溢出南流元帝時童謡歌曰<lb/>
井水溢滅竈煙灌玉堂流金門本志以爲隂象春秋<lb/>
前有鸜鵒之謡後有來巢之驗卒有昭公居外之應<lb/>
<pb n="KR2b0003_SBCK_024-5b"/>
井隂也竈陽也玉堂金門至尊之居隂盛而滅陽竊<lb/>
有宫室之象王氏之應又有童謡歌曰邪徑敗良田<lb/>
䜛巧害忠賢桂樹花不實黃雀巢其顚故爲人所羡<lb/>
今爲人所憐本志爲桂樹色赤漢家之象不實無嗣<lb/>
也黃雀王氏之象顚將有漢室辛丑上始祀后土於<lb/>
北郊丙午立皇后許氏大將軍許嘉女也罷少府技<lb/>
巧官夏大旱東平王牟有罪削二縣秋罷太子博望<lb/>
苑賜宗室朝請者減乗輿廐馬丞相匡衡又奏郡國<lb/>
候神方士使者所祠凡六百八十三所其二百八所<lb/>
應祀或疑無明文不可奉祀其餘四百七十五所不<lb/>
應祀請罷之又奏高帝武帝宣帝所立山川羣祠凡<lb/>
<pb n="KR2b0003_SBCK_024-6a"/>
百二十餘所非典皆罷之候神方士使者副使待詔<lb/>
七十餘人皆罷歸<lb/>
三年春赦天下囚徒賜孝弟力田爵三級諸逋租賦<lb/>
賑貸勿收秋關中大雨水四十餘日京師人無故相<lb/>
驚言大水至百姓奔走號呼長安中大亂上親御前<lb/>
殿召公卿議大將軍王鳳以爲太后及上與後宮可<lb/>
御舟舩令吏民百姓上長安城羣臣皆從王鳳議王<lb/>
商者宣帝舅樂昌侯武之子曰自古無道之國水猶<lb/>
不冐入城郭今政治和平何爲當有大水一旦暴至<lb/>
此必訛言不宜令民上城重驚百姓耳止乃止有頃<lb/>
長安中稍稍自定上歎美商之固守數稱其議鳳甚<lb/>
<pb n="KR2b0003_SBCK_024-6b"/>
慙自恨失言渭城女子陳持弓年九歲走入城門入<lb/>
未央宫掖庭殿門門衞者莫見至勾楯禁中覺而得<lb/>
本志以爲民以水相驚者隂氣盛也小女入宮殿者<lb/>
下人將因女寵而居有宫室之象也名曰持弓有似<lb/>
周家壓弧之祥易曰弧矢之利以威天下後有王莽<lb/>
篡天下陳氏之後也秋八月癸丑大司馬將軍許嘉<lb/>
賜金安車駟馬免御史大夫張譚坐遷舉不實免冬<lb/>
十月光禄大夫尹忠爲御史大夫十二月戊申朔十<lb/>
有蝕之其夜地震未央宮中詔舉方正直言極諫長<lb/>
安人谷永者衞司馬谷吉之水對策曰災異之發各<lb/>
以象其類日蝕須女之分地震宮墻之内二咎同日<lb/>
<pb n="KR2b0003_SBCK_024-7a"/>
發厥咎不遠意者陛下志在閨闈不䘏政事舉措失<lb/>
中内寵大盛誠留意於正身勉強於力行損宴私之<lb/>
志放淫溺之樂罷倡優之笑絕不饗之義循禮而動<lb/>
力行不倦無淫於酒色無逸於游畋未有其身正而<lb/>
臣下邪者也夫婦之際安危之機也昔舜釐正二妃<lb/>
以崇聖德幽王惑於褒姒而周室淪亡誠修後宫之<lb/>
政明尊卑之序貴不專妬賤者咸進各得其職以廣<lb/>
繼嗣之統息白華之怨後宫親屬勿預政事以逺皇<lb/>
甫之類損女黨之權未有閨門理而天下亂者也夫<lb/>
治逺自近始習善在左右昔龍作納言帝命惟允四<lb/>
輔旣備成王靡有過事經曰亦惟先正克左右未有<lb/>
<pb n="KR2b0003_SBCK_024-7b"/>
左右正而百官枉者也治天下者尊賢考功則治簡<lb/>
賢退功則亂誠審思知人之術論才選士必稱其職<lb/>
明度量以旌其能考功實以定其德無以比周之虚<lb/>
譽無聽浸潤之譛愬則抱功修職之吏無蔽擁之憂<lb/>
比周邪僞之徒不得妄進小人日消英乂日隆經曰<lb/>
三載考績三考黜陟幽明未有功賞得於前衆賢布<lb/>
於官而不治者也堯遭洪水之災天下無乖叛之難<lb/>
者德厚恩深無怨於天下也秦居平土一夫大呼而<lb/>
天下分崩離析者刑罰深酷吏行殘賊誠宜選温良<lb/>
尚德之士以親百姓以治民命務省徭役不奪民時<lb/>
使咸安土樂業經曰懷保小民惠鮮鰥寡未有德厚<lb/>
<pb n="KR2b0003_SBCK_024-8a"/>
吏良而民叛者也此五者王政之綱紀臣聞災異皇<lb/>
天所以譴告人主猶嚴父之明誡經曰嚮用五福威<lb/>
用六極傳曰六沴作見若不恭御六沴旣侵六極其<lb/>
下惟陛下留神大將軍武庫令杜欽對曰臣聞日蝕<lb/>
地震陽㣲隂盛臣者君之隂子者父之隂婦者夫之<lb/>
隂夷狄者中國之隂春秋傳日蝕三十六地震五或<lb/>
夷狄侵中國或政權在臣下或妻不承夫或臣子背<lb/>
君父事雖不同其類一也臣竊暏人事以考變異則<lb/>
本朝大臣無不自安之人外戚親屬無乖刺之心關<lb/>
東諸侯無疆大之國邊陲夷狄無逆禮之節此殆爲<lb/>
後宮日以戊申蝕時加未戊未土也宫中之部其夜<lb/>
<pb n="KR2b0003_SBCK_024-8b"/>
地震未央宮殿中此必適妾將有爭寵相害而爲患<lb/>
者陛下内推至誠深思其變則咎異何足消滅如不<lb/>
留神聽於庶事奢侈縱欲雖無變異社稷之憂也欽<lb/>
字子夏目偏盲與茂陵杜業同姓字俱好學以才能<lb/>
稱故京師謂欽爲盲子夏欽乃作小冠以自别於是<lb/>
更謂欽爲小冠子夏欽素依附王氏說鳳曰禮一娶<lb/>
九女所以極陽數廣繼嗣重祖宗者也必即舉求窈<lb/>
窕之女不問其色所以助治内也姪姊雖缺亦不復<lb/>
補所以養壽塞爭故后妃有貞淑之行則胤嗣有賢<lb/>
聖之君制度有威儀之節則人君有壽考之福廢而<lb/>
不由則女德無厭女德無厭則壽命不究於高年書<lb/>
<pb n="KR2b0003_SBCK_024-9a"/>
云或四三年言逸欲之生害也男子五十好色未衰<lb/>
婦人四十容貌改前以改前之容侍於未衰之年而<lb/>
不以禮爲制則其源不可以救而後來異態後來異<lb/>
態則正后自疑而支庶有間適之心是以晉獻公被<lb/>
納䜛之謗申生受無辜之罪今聖主富於春秋未有<lb/>
適嗣將軍輔政宜因初始之隆尊九女之制爲萬世<lb/>
之法夫少戒之在色小弁之作可爲寒心鳳白太后<lb/>
太后以爲故事無之鳳又不能立制度修故事而巳<lb/>
越嶲山崩丁丑丞相匡衡免初封樂安鄕侯以關陌<lb/>
爲界初元年誤以平陵陌爲關陌多四百頃積十餘<lb/>
年郡乃定國界上計薄言丞相府衡諷掾屬郡不從<lb/>
<pb n="KR2b0003_SBCK_024-9b"/>
故所郡即復以四百頃付樂安鄕侯衡收租穀有司<lb/>
奏衡監臨守主車地盗土於是坐免爲庶人衡字雉<lb/>
圭東海人父世爲農夫家貧好學傭作以供資用尤<lb/>
精力過絕人善說詩衡子咸亦明經術位歷九卿<lb/>
四年春正月癸卯有石隕於槀四隕於肥累二罷中<lb/>
書宦官初置尚書貟五人三月甲申左將軍王商爲<lb/>
丞相夏四月雨雪五月謁者丞陳臨殺司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>校尉袁<lb/>
豐於殿中秋桃李實大雨水十餘日河決東郡金隄<lb/>
沉漑兖豫入平原千乗濟南凡灌四郡三十三縣敗<lb/>
毀官寺民屋廬四萬所九月長安城南䑕巢樹上桐<lb/>
栢尤多巢中無子冬十有一月御史大夫尹忠以河<lb/>
<pb n="KR2b0003_SBCK_024-10a"/>
決不憂職自殺壬戌少府張忠御史大夫河隄使者<lb/>
王延世以竹落長四丈大九圍盛石以兩舩夾載而<lb/>
下之二十六日河隄成上嘉其功拜爲光禄大夫賜<lb/>
爵關内侯黃金百斤是歲京輔都尉王尊領京兆尹<lb/>
尊字子貢涿郡人也爲人果勇初爲護羌校尉送軍<lb/>
糧而羌反絕糧道羌兵數萬圍尊尊以千餘騎突羌<lb/>
虜得免後爲益州刺史先是瑯邪王陽爲益州刺史<lb/>
行部至卭𤏡九折阪歎曰奉先人遺體奈何數乗此<lb/>
險後以病去及尊行部至阪上問吏曰此非王陽所<lb/>
畏阪邪吒其御者驅之曰王陽爲孝子王尊爲忠臣<lb/>
居部二歲徼外蠻夷皆歸附㑹坐事坐免官㑹南山<lb/>
<pb n="KR2b0003_SBCK_024-10b"/>
羣賊數百人爲吏民害發校尉將射士千餘人捕逐<lb/>
歲餘不能擒於是以尊爲京輔都尉領京兆尹事旬<lb/>
月之間盗賊淸平乃以尊復爲東郡太守河水盛溢<lb/>
尊殺白馬祠水神親執圭璧使巫莢祝暮因止宿隄<lb/>
上吏民數千人爭叩頭求之尊宿隄上終不去及水<lb/>
盛隄壞吏民皆走惟主簿泣在尊旁尊立不動而水<lb/>
波稍稍却上嘉尊勇節秩尊中二千石賜黃金二十<lb/>
斤<lb/>
河平元年春正月匈奴復秣絫單于遣右賢王伊邪<lb/>
莫演奉獻來朝正月旣罷使者送至蒲阪伊邪莫演<lb/>
言我欲降即不受我我自殺終不復還歸公卿議者<lb/>
<pb n="KR2b0003_SBCK_024-11a"/>
咸言宜如故事受其降光禄大夫谷永議郞杜欽以<lb/>
單于屈體稱臣奉使朝賀無有二心而今反受其逋<lb/>
逃之臣是貪一夫之得而失一國之心開有罪之臣<lb/>
絕慕義之君假如單于初立欲委身中國未知利害<lb/>
使人詐降以卜吉凶如受之虧德沮善今單于自疏<lb/>
或使者詐僞反間欲因其生隙受之適合其笑使得<lb/>
歸曲而貴直此誠邊安危之源師旅動靜之首不可<lb/>
不詳不如勿受上從之問其降狀曰我病狂妄言耳<lb/>
遣歸復位如故又不肯令見漢使二月庚子泰山桑<lb/>
谷有鳶焚其巢巢然墮地有三鳶鷇燒死長安男子<lb/>
石良劉歆相與同居有物如人狀在室中擊之爲狗<lb/>
<pb n="KR2b0003_SBCK_024-11b"/>
而走後有數人被甲持弓弩至良家良等格擊之或<lb/>
死或傷皆狗也自二月至六月乃止夏四月乙亥晦<lb/>
日有蝕之不盡如鉤在東井六度光禄大夫劉向曰<lb/>
四月交於五月同於孝惠日同於孝昭東井京師地<lb/>
且說其占恐害繼嗣大赦天下六月罷典屬國官并<lb/>
大鴻臚官秋九月復太上皇廟園是時刑書煩多上<lb/>
詔曰周之甫刑大辟之屬有二百今辟之刑千有餘<lb/>
條律令煩多欲以曉喻衆庶不亦難乎所以夭絕無<lb/>
辜豈不哀哉其議減死刑及可蠲除約省者令較然<lb/>
易知書不云乎惟刑之恤其審核之務惟古法朕將<lb/>
盡心覽焉時有司不能廣宣主恩建立法度徒學細<lb/>
<pb n="KR2b0003_SBCK_024-12a"/>
微小事以塞詔書而巳本志曰昔周五刑之典墨罪<lb/>
五百劓罪五百宫罪五百剕罪五百殺罪五百所謂<lb/>
刑平國用中典者至穆王命甫侯作五刑以詰四方<lb/>
墨罰之屬千劓罰之屬千剕罰之屬五百宫罰之屬<lb/>
三百大辟之罰其屬二百凡五刑之屬三千稍稍煩<lb/>
多矣及至戰國韓任申不害秦用商鞅起連坐之法<lb/>
造參夷之誅增加肉刑大辟爲鑿額抽脅鑊烹之刑<lb/>
而法禁等酷矣至高祖初入秦約法三章號爲寛略<lb/>
網漏吞舟之魚然時尚有夷三族之令當三族者先<lb/>
黥劓左右指笞殺之梟其首菹其骨肉於市其誹謗<lb/>
罵詛者有先斷其舌故謂之具五刑高后元年除三<lb/>
<pb n="KR2b0003_SBCK_024-12b"/>
族罪至於孝文遂除肉刑而斬右趾者棄市斬左足<lb/>
者笞五百劓罪笞三百率不勝笞多死孝景詔定捶<lb/>
令笞者乃得全及孝武之時酷吏擊斷姦軌不勝於<lb/>
是使張湯趙禹之屬修定法令作見知故縱監臨部<lb/>
主之法緩深故之罪急縱出之誅其後有姦猾巧法<lb/>
轉相比况死罪決事比至萬三千四百七十二事文<lb/>
書盈於杌閣典掌不能徧覩是以郡國承用者班駮<lb/>
或罪同而論異姦吏因縁爲市所欲活即傅生議所<lb/>
欲䧟則與死比宣帝即位深悼之始置廷尉平元帝<lb/>
初立下詔曰夫法令者所以抑暴扶弱欲其難犯而<lb/>
易避今法律煩多自典者不能分明而欲以羅元元<lb/>
<pb n="KR2b0003_SBCK_024-13a"/>
之不逮斯豈刑之中哉其議定出令及至孝成重下<lb/>
明詔及公卿卒不能定昔荀卿言曰俗說曰古有象<lb/>
刑無肉刑是不然矣以爲古之人莫觸其罪邪豈獨<lb/>
無肉刑哉亦不用象刑矣若有重罪而直輕其刑是<lb/>
殺人者不死傷人者不刑罪至重而刑輕民無所畏<lb/>
亂莫大焉夫德不稱位能不稱官賞不當功刑不當<lb/>
罪不祥莫大焉所謂象刑惟明言象天道而作刑荀<lb/>
卿之言旣然今之除肉刑者本欲以全人也今去髠<lb/>
鉗一等轉而入於大辟以死罔民失其本意矣故死<lb/>
者甚衆刑重之所致也至乎穿窬之盗忿怒傷人吏<lb/>
爲姦賊若此之惡髠鉗之罰又不足懲也故刑者甚<lb/>
<pb n="KR2b0003_SBCK_024-13b"/>
衆民旣不畏又曾不耻刑輕之所生也死刑旣重而<lb/>
生刑太輕民易犯之故俗之能吏公以殺盜爲威專<lb/>
殺者勝任奉法者不治亂名傷治不可勝條是以網<lb/>
宻而姦不塞刑繁而民愈慢由刑不正之故宜原其<lb/>
本刪定律令正其大辟其餘罪次於古當生觸死者<lb/>
皆可募行肉刑及傷人盗吏受財枉法者皆從古刑<lb/>
詆欺文致細微之法悉蠲除之如此則刑可畏而禁<lb/>
易避吏不專殺法無二門輕重當民命全矣<lb/>
二年春正月沛郡鐵官鑄鐵不下隆隆如雷聲又如<lb/>
鼓音工十三人皆驚走音止乃還視地䧟數尺爐分<lb/>
爲十一爐中消鐵散如流星飛去夏四月楚國雨雹<lb/>
<pb n="KR2b0003_SBCK_024-14a"/>
大如釡六月封舅禁爲平陽侯莽爲成都侯立爲紅<lb/>
陽侯根爲曲陽侯逢時爲高平侯同日受封故世爲<lb/>
五侯王氏子弟皆卿大夫侍中諸曹分據勢職盈滿<lb/>
朝廷政事皆決左右常薦劉向少子歆通達有異才<lb/>
上召見甚悅之欲以爲中常侍取衣冠臨當拜左右<lb/>
曰未知大將軍㫖意上曰此小事何須問大將軍左<lb/>
右叩首固爭之上於是語鳳鳳以爲不可乃止當權<lb/>
用事如此公卿見鳳側目而視郡國刺史太守相皆<lb/>
出其門時五侯羣弟競爲奢侈起治第治百姓歌之<lb/>
曰五侯俱起曲陽最怒壞決高都連境外杜土山漸<lb/>
臺象西白虎其奢汰如此然皆通敏人事好士養賢<lb/>
<pb n="KR2b0003_SBCK_024-14b"/>
傾財施與以相高尚時谷永與齊人樓護俱爲五侯<lb/>
上客各有所親不得左右唯護盡入其門各得其歡<lb/>
心交結士大夫無所不傾護醫者子也爲人短小精<lb/>
辨議論常依名節聽之者皆竦時人爲之語曰谷子<lb/>
雲之筆札樓君卿之脣舌言其甚見信用也及護母<lb/>
死送葬引車至二三千乗閭里爲之語曰五侯治䘮<lb/>
君卿爲天水太守免歸家大司馬王商親枉車騎至<lb/>
其閭巷弔問之是時谷口有鄭子眞西蜀有嚴君平<lb/>
皆修行自保非其食不食鳳慕其名以禮聘子眞子<lb/>
眞遂不屈君平卜於成都市以卜筮爲業而可以惠<lb/>
人人有非正之問則依蓍龜以言利害與人子言依<lb/>
<pb n="KR2b0003_SBCK_024-15a"/>
於孝與人弟言依於順各因其勢導之以善曰從吾<lb/>
言者巳過半矣或曰閱數人得百錢足以自養則閉<lb/>
肆下帷而授老子經博覽無不通依老子之旨著五<lb/>
十餘萬言李疆爲益州牧將發京師謂揚雄曰吾眞<lb/>
得嚴君平爲吏矣雄曰君備禮而待之其人可見不<lb/>
可屈也疆以爲不然及見君平不可屈之歎曰揚子<lb/>
雲誠知人可謂哲矣<lb/>
前漢孝成皇帝紀一卷第二十四<lb/>
<pb n="KR2b0003_SBCK_024-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_013-1a"/>
前漢孝武皇帝紀四卷第十三　荀悅<lb/>
二年冬十月行幸雍祠五畤春三月戊寅丞相公孫<lb/>
弘薨壬辰御史大夫李蔡爲丞相張湯爲御史大夫<lb/>
驃騎將軍霍去病將萬騎出隴西逾烏盭討濮連陟<lb/>
狐奴歷五國生獲匈奴單于子轉戰五日過鄢耆山<lb/>
千有餘里合短兵鏖臯蘭下斬虜侯王執混邪王及<lb/>
相國都尉收休屠王祭天金人去病者衞青姊少兒<lb/>
子也父霍仲孺爲縣吏給事平陽公主家與少兒私<lb/>
通生去病去病初以侍中爲嫖姚校尉從衞青擊匈<lb/>
奴有功封冠軍侯及至是也增封一千二百戶夏馬<lb/>
生余吾水中南越獻馴象能言鳥將軍去病公孫敖<lb/>
<pb n="KR2b0003_SBCK_013-1b"/>
出北地二千餘里過居延斬首虜三萬餘級匈奴入<lb/>
鴈門殺畧數百人遣衞尉張騫郞中令李廣將兵出<lb/>
右北平廣將四千餘騎付之與張騫異道匈奴數萬<lb/>
騎圍廣廣軍士震恐廣乃使其子敢從數十騎直貫<lb/>
突胡騎中出其左右而還謂廣曰胡騎易與耳軍士<lb/>
心乃安稍爲營陣外向胡急擊之矢下如雨漢兵死<lb/>
者過半射矢且盡廣乃持滿無發廣身自以大箭射<lb/>
其禆將殺數十人胡虜稍稍解去會日暮吏士無人<lb/>
色而廣意氣自如明旦復力戰而張騫以萬騎至匈<lb/>
奴乃解去廣騎畧盡獨得以身免亦殺虜三千餘人<lb/>
廣旣歸以其所殺獲自當無罪無賞張騫以後期當<lb/>
<pb n="KR2b0003_SBCK_013-2a"/>
斬贖爲庻人廣亦爲庻人廣常夜遊田間飲還覇陵<lb/>
尉呵止廣廣騎曰故李將軍尉曰今將軍尚不得夜<lb/>
行何故也止廣宿亭下居無幾何匈奴入遼西召拜<lb/>
廣右北平太守廣請尉俱至軍所而斬之江都王建<lb/>
有罪自殺初易王薨建居服外舍召易王所幸淖姬<lb/>
等十九人及女弟信臣等與姦通建遊章䑓令子乗<lb/>
小舩建蹈覆其舩四人皆溺二人死復遊雷陂天大<lb/>
風建使郞二人乗小舩入波中舩覆郞溺投水乍見<lb/>
乍没建臨視之大笑以爲樂卒皆死宫人女子有過<lb/>
輒裸令擊鼓或置樹上久者三十日乃得衣或從狼<lb/>
齒殺之建觀而笑之或閉人令餓死凡殺人無辜者<lb/>
<pb n="KR2b0003_SBCK_013-2b"/>
三十五人建欲令人與禽獸交而生子令宫人與羝<lb/>
羊及狗交自知罪多國中人欲告之建遂謀反作黃<lb/>
屋盖刻皇帝璽作漢節賂閩越約有急相助建時載<lb/>
其父所賜天子旌旗出入後事發覺有司奏建無道<lb/>
雖桀紂之惡不至於是當以謀反法誅廷尉宗正即<lb/>
問建建自殺本傳云魯哀有言寡人生於深宫之中<lb/>
長於婦人之手未嘗知憂未嘗知懼信哉斯言雖欲<lb/>
不危亡不可得也是以古之人以宴安爲鴆毒無德<lb/>
而富貴謂之不幸漢興諸侯王率多驕淫失道何則<lb/>
沉溺於放恣之中居勢使之然也自凡人猶繫於習<lb/>
俗何况哀公之倫乎夫唯大雅卓爾不羣河澗獻王<lb/>
<pb n="KR2b0003_SBCK_013-3a"/>
近之矣膠東王寄薨淮南王謀反時寄漸聞其事私<lb/>
作戰守備及後治淮南王事上令下吏辭出之寄後<lb/>
自傷悔發病死不敢置祠後上立寄長子賢爲王秋<lb/>
混邪王率衆四萬餘人來降封爲列侯單于怒曰混<lb/>
邪王休屠王數爲漢所破單于欲誅之故二王謀降<lb/>
漢休屠王後悔混邪殺之幷其衆以降合四萬餘人<lb/>
置五屬國以處之以其地爲武威酒泉郡而休屠王<lb/>
子曰日磾與毋閼氏及弟倫俱没入官輸黃門養馬<lb/>
休屠王祭天作金人故曰金氏上遊後庭視馬後宮<lb/>
滿廐掌養事數十人莫不竊視磾獨不敢視馬又肥<lb/>
好日磾長八尺二寸容貌甚嚴麗上異而問之以狀<lb/>
<pb n="KR2b0003_SBCK_013-3b"/>
對卽日拜爲馬監後爲光祿大夫侍中上甚信愛之<lb/>
賞賜累千金出則參乗入則侍帷幄貴戚左右皆曰<lb/>
陛下安得一胡兒而反貴重之上益厚焉日磾毋教<lb/>
二子有法度母病死上圖母形於甘泉宫日磾毎朝<lb/>
見母畫像常拜泣而後去日磾二子皆爲上兒其後<lb/>
弄兒壯大不謹自殿下與宮人戲日磾見之卽殺之<lb/>
上大怒日磾言其狀上爲泣而心敬日磾侍左右數<lb/>
十年未嘗忤視上賜守宫女不敢近之其謹慎如此<lb/>
三年春有星孛於東方夏大旱五月赦天下立膠東<lb/>
康王少子慶爲六安王慶寄之愛子也上憐焉故立<lb/>
之封蕭何曾孫慶爲鄼侯先是慶父則嗣有罪免故<lb/>
<pb n="KR2b0003_SBCK_013-4a"/>
以弟子勝嗣有罪免侯故以兄子慶嗣何後秋匈奴<lb/>
入右北平定襄殺畧千餘人遣謁者舉吏民能假貸<lb/>
貧民者一以名聞是時混邪王新降縣官費衆倉庫<lb/>
空竭貧民流徙皆仰給貸於縣官縣官無以賑之河<lb/>
南人卜式以錢二十萬與太守助廩貧民時富民多<lb/>
匿財者唯式願出家財上召拜爲郞中賜爵左庻長<lb/>
復田十頃布告天下以諷百姓式以田畜爲事有羊<lb/>
千餘頭先是時擊匈奴式上書願輸家財半以助邉<lb/>
上問式欲官乎對曰不願又問家有冤乎曰無也以<lb/>
爲天子誅匈奴賢者宜盡節有財者宜輸之則匈奴<lb/>
可滅也時丞相公孫弘以爲此非人情不軌之臣不<lb/>
<pb n="KR2b0003_SBCK_013-4b"/>
可以爲化不許之及式爲郞中上乃使式牧羊上林<lb/>
苑中羊肥息上見問而善之式曰非獨羊治民亦猶<lb/>
是以時𧺫居惡者輙去之無令敗羣上竒其言拜緱<lb/>
氏令吏民便之减隴西北地上郡戍卒半是歳發謫<lb/>
吏卒穿昆明池<lb/>
四年春有司言關東流民凡七十二萬五千口縣官<lb/>
無以衣食賑廩用度不足請收銀錫以白鹿皮造白<lb/>
金及皮幣以足用是時禁苑有白鹿而少府多銀錫<lb/>
乃以白鹿皮方尺縁以繢爲皮幣直三十萬王侯宗<lb/>
室朝覲必以皮幣薦璧然後得行又以銀錫爲白金<lb/>
三品其一重八兩圎之其文龍名白撰直三千其二<lb/>
<pb n="KR2b0003_SBCK_013-5a"/>
差小而方之其文曰馬直五百其三復小墮之其文<lb/>
曰龜直三百銷半兩錢更鑄五銖錢重如其文又盗<lb/>
鑄作弊罪死於是孔僅爲大司農丞領管塩鐡桑弘<lb/>
羊洛陽賈人子以能心計年十三爲侍中言利事皆<lb/>
刻秋毫而始筭緡錢及車舩矣其後弘羊請置大司<lb/>
農部丞數十人分王郡國各得徃置均輸塩鐡官令<lb/>
逺方各以其物商賈所販賣爲賦而相凖輸置平凖<lb/>
官于京師都受天下委輸諸物官盡籠天下之貨物<lb/>
貴則賣之賤則買之富商大賈無所侔大利物皆反<lb/>
其本而物不得踴貴故抑天下之物名曰平凖又請<lb/>
令民得以粟補吏罪人得以贖死及入粟爲吏復各<lb/>
<pb n="KR2b0003_SBCK_013-5b"/>
有差於是民不益賦而國用饒足乃賜弘羊爵左庻<lb/>
長黃金二百斤㑹天大旱上令百官請雨太子傅卜<lb/>
式言於上曰縣官當衣食租稅而巳今弘羊令吏坐<lb/>
市列肆販賣求利獨烹弘羊天乃雨是時董仲舒說<lb/>
上曰古稅民不過什一使民歳不過三日民財用内<lb/>
足以養老盡孝外足以事上供稅下足以畜妻子故<lb/>
民悅而從上至秦則不然用商鞅之法改帝王之道<lb/>
除井田之制富者田連阡陌貧者無立錐之地人專<lb/>
川澤之利營山林之饒荒淫越制邑有人君之尊里<lb/>
有王侯之富小民安得不困又加月有吏卒征衞屯<lb/>
戍一歳力役四十倍於古田稅口賦二十倍於古或<lb/>
<pb n="KR2b0003_SBCK_013-6a"/>
耕豪傑之田見稅什五故常衣馬牛之衣食犬豕之<lb/>
食又重以貪暴之吏刑戮妄行民無所聊生逃亡山<lb/>
林並爲盗賊㫁獄一歳以十萬數漢興遵而未改古<lb/>
井田法雖難卒行宜少近古限民占田塞兼并之路<lb/>
塩鐡皆歸於民去奴婢除專殺之威薄賦歛省徭役<lb/>
以寬民然後可治也其言未施行有星孛於東北夏<lb/>
有長星出於西北大將軍衞靑將四將軍出定襄將<lb/>
軍去病出伐各萬餘騎歩兵數十萬靑到漠北圍單<lb/>
于斬首萬九千級單于遁走追至寘顔山乃還去病<lb/>
與左賢王戰斬首虜七萬餘級封狼居胥山乃還前<lb/>
將軍李廣右將軍趙食其皆後期廣自殺食其贖死<lb/>
<pb n="KR2b0003_SBCK_013-6b"/>
廣與大將軍别道迷而後期大將軍遣長吏責問廣<lb/>
令詣幕府對謂其麾下曰廣結髪與匈奴大小七十<lb/>
餘戰仐迷而失道豈非天邪且廣年巳六十餘終不<lb/>
能使復對刀筆吏矣遂自刎死百姓聞之知與不知<lb/>
莫不垂泣廣初文帝時以良家子從軍文帝竒其才<lb/>
曰使廣遭髙帝萬戸侯豈足道哉及呉楚反時戰昌<lb/>
邑下顯名後爲上郡太守匈奴入上郡上使中貴人<lb/>
助廣擊匈奴中貴人將數十騎出見匈奴三人與戰<lb/>
射傷中貴人殺其騎且盡中貴人走告廣廣曰此必<lb/>
匈奴射鵰者乃從百餘騎馳射殺二人生得一人匈<lb/>
奴數千騎望見廣以爲誘騎驚出兵上山而陣廣直<lb/>
<pb n="KR2b0003_SBCK_013-7a"/>
前來至匈奴二里止令皆下馬觧鞍有白馬將軍出<lb/>
護兵廣射殺之復還觧鞍縱馬胡兵怪之卒不敢擊<lb/>
㑹日巳暮胡以爲漢有伏兵乃夜遁走嘗獵見草中<lb/>
石以爲伏虎射之入石没羽視之石也他日射之終<lb/>
不能入廣之軍吏士卒多以軍功封侯者而廣終不<lb/>
得封初西羌反廣誘降者八百餘人而同日盡殺之<lb/>
望氣者王朔曰禍莫大於殺巳降此將軍所以不封<lb/>
侯也<lb/>
五年春三月甲午丞相李蔡有罪自殺賜葬地陽陵<lb/>
二十畞盗取長陵三畞又侵神道壖地一畞葬其中<lb/>
行五銖錢徙天下大姦猾吏民於邉關内侯郞中令<lb/>
<pb n="KR2b0003_SBCK_013-7b"/>
李敢怨衞靑之恨其父也乃擊青傷之諱而匿之居<lb/>
無幾何敢從上甘泉霍去病怨敢傷靑射殺敢上爲<lb/>
諱云鹿觸殺之夏四月乙丑太子太傅嚴青翟爲丞<lb/>
相<lb/>
六年冬十月雨水無氷夏四月乙巳朔立皇子閎爲<lb/>
齊王賜䇿曰惟元狩六年夏四月乙巳皇帝使御史<lb/>
大夫張湯廟立皇子閎爲齊王曰嗚呼小子閎受兹<lb/>
青土朕承天序唯崇稽古建爾國家封于東土世爲<lb/>
漢藩輔嗚呼念之哉龔朕之詔惟命不于常人之好<lb/>
眀德顯厥有不臧無乃凶于乃國害于爾躬嗚呼保<lb/>
國有民可不慎歟王其朂哉立皇子旦爲燕王胥爲<lb/>
<pb n="KR2b0003_SBCK_013-8a"/>
廣陵王皆賜䇿六月乙卯詔遣博士六人分廵天下<lb/>
存孤寡恤廢病賑窮乏勸孝悌舉獨行之君子秋七<lb/>
月大司馬驃騎大將軍霍去病薨發屬國玄甲陣自<lb/>
長安至茂陵爲塚塋象祁連山諡曰景桓侯去病爲<lb/>
將敢深入赴利不顧其難然士卒或乏糧食上嘗教<lb/>
之孫呉兵法對曰顧方畧如何耳其不蹈用古兵法<lb/>
上爲治第對曰匈奴不滅臣何以家爲去病後甚貴<lb/>
寵而衞青稍衰賔客故人皆去青而事去病唯故益<lb/>
州刺史任安不肯去初去病旣壯大乃自知爲霍仲<lb/>
孺子會爲驃騎將軍擊匈奴道出河東乃迎見仲孺<lb/>
大爲置田宅奴婢而去還復過之仲孺小子光字子<lb/>
<pb n="KR2b0003_SBCK_013-8b"/>
孟時年十餘歳因將光西入關仕光爲郞遷侍中去<lb/>
病死後光爲奉車都尉光祿大夫出則同車入侍左<lb/>
右出入禁闥二十餘年小心謹慎未嘗有過甚見親<lb/>
信<lb/>
元鼎元年夏五月赦天下大酺五日六月得寳鼎於<lb/>
河東汾水上薦見於宗廟藏於甘泉宫鼎大八尺一<lb/>
寸髙三尺六寸羣臣伏賀曰陛下得周鼎侍中光祿<lb/>
大夫吾丘壽王獨曰非周鼎王怒召而問之對曰周<lb/>
有眀德上天報應鼎爲周出故爲周寳今陛下恢崇<lb/>
大業天瑞並至昔秦始皇親出鼎於彭城縣而不能<lb/>
得天祚有德而寳鼎自出此天所以與漢乃漢寳非<lb/>
<pb n="KR2b0003_SBCK_013-9a"/>
周寳也上曰善賜金五十斤初公孫弘奏禁民無持<lb/>
弓弩曰一賊彎弩百吏不敢前此盗賊所以難容也<lb/>
上下共議壽王對曰大射之禮自天子逹於庻人三<lb/>
代之道也臣聞聖人合射以教人不聞弓矢以爲禁<lb/>
也攻奪之罪死而猶不禁人姦之重誅而固不避也<lb/>
臣恐邪人挾之吏不能止良民自衞而抵罪犯禁是<lb/>
擅賊威而奪民救也竊以爲無益於禁姦而令學之<lb/>
者不得修其業不甚便上以難弘弘屈服焉壽王宇<lb/>
子贛涿郡人也後生事誅濟東王彭離有罪廢徙上<lb/>
庸博士徐偃使循行天下郡國矯制膠東魯國鼓鑄<lb/>
塩鐡御史大夫張湯劾奏偃法至死偃對曰爲春秋<lb/>
<pb n="KR2b0003_SBCK_013-9b"/>
之義大夫出疆有可以安社稷利國家存萬民者專<lb/>
之可也湯不能屈其義有詔使中謁者終軍問其狀<lb/>
終軍語偃曰古者諸侯國異政家殊俗安危之勢呼<lb/>
吸成變故有專巳之義今天下爲一春秋之義王者<lb/>
無外偃修封域之中而辭以出境何也且塩鐡郡國<lb/>
有餘藏且二國廢不足爲害而以安社稷爲辭也偃<lb/>
以前三士不許而直矯制作威福此眀王所必加誅<lb/>
也凡偃鑄鐡欲及春耕種贍民器今魯之鼓鑄當先<lb/>
具其器備至秋乃能舉火此言與實倍也枉尺直尋<lb/>
孟子猶稱不可今所犯罪重所就者少偃自以爲必<lb/>
死而爲之邪將幸誅不加欲以採名也偃辭屈下御<lb/>
<pb n="KR2b0003_SBCK_013-10a"/>
史大夫服罪終軍濟南人也年十八選爲博士到府<lb/>
受遣太守賢而友之軍揖太守而去徙而入關關吏<lb/>
與繻曰還常合符軍曰大丈夫西遊終不徒還棄繻<lb/>
去及軍爲謁者使行郡國建節東出關關吏識之曰<lb/>
此使者前棄繻生也<lb/>
二年冬十有一月御史大夫張湯有罪自殺御史中<lb/>
丞李文與湯有郄湯所厚吏魯謁居隂使人上變告<lb/>
文姦事事下湯治論殺文而德厚謁居謁居病湯親<lb/>
爲之摩足趙王素怨湯上書告湯大臣乃與吏謁居<lb/>
摩足疑與爲大姦丞相長史朱買臣等素怨湯亦言<lb/>
湯且欲爲請奏所愛幸賈人田信等輙先知之居物<lb/>
<pb n="KR2b0003_SBCK_013-10b"/>
致富與湯分之上以問湯湯不服罪於是上使使迫<lb/>
責湯湯爲書謝因曰䧟臣者三長史也遂自殺昆弟<lb/>
諸子欲厚葬之湯母曰湯爲大臣被惡言而死何厚<lb/>
葬之有載以牛車有棺無槨上聞之曰非此毋不生<lb/>
此子乃盡誅買臣等初湯好文渉深刻與太中大夫<lb/>
趙禹共定律令禹官至少府亦深刻然禹意在奉公<lb/>
孤立而湯佞智以䛕世主接士大夫造請諸公不避<lb/>
寒暑以得聲譽上甚信用之毎朝奏事日旰忘食丞<lb/>
相充位而巳天下事皆决於湯湯嘗病上親問疾匈<lb/>
奴嘗求和親羣臣議上前博士狄山以和親爲便湯<lb/>
曰此愚儒無知山曰臣固愚愚忠不若湯詐忠也上<lb/>
<pb n="KR2b0003_SBCK_013-11a"/>
作色曰吾使山居一郡能無使虜入盗乎山曰不能<lb/>
曰居一縣又曰不能復曰居一鄣山自度窮且下吏<lb/>
因曰能遣山乗一鄣至月餘匈奴斬山頭而去自是<lb/>
羣臣畏湯莫敢言矣湯子安世少爲郞給事中尚書<lb/>
精勤於軄休沐未嘗出行後上方幸河東亡書三篋<lb/>
詔問莫能知唯安世識之具作其事後購得本書以<lb/>
相校無所遺失上奇其才擢爲尚書郞中令安世寬<lb/>
仁與行異十有二月丞相嚴青翟下獄死春𧺫栢梁<lb/>
臺三月大雨雪辛亥太子太傅趙周爲丞相夏大雨<lb/>
水關中餓死者以千數秋九月詔曰仁不異遠義不<lb/>
辭難江陵饑寒下巴蜀之粟致之江陵遣博士分循<lb/>
<pb n="KR2b0003_SBCK_013-11b"/>
天下吏民有能救饑困者具舉以聞<lb/>
三年冬十月徙凾谷關於新安以故關爲弘農縣十<lb/>
有一月令民有告緍者以其半與之春正月戊子陽<lb/>
陵園災夏四月雨雹關東郡國七十餘縣飢人相食<lb/>
常山王舜薨諡曰憲王王子勃嗣有罪廢徙房陵立<lb/>
憲王中子平爲真定王徙代王義爲清河王<lb/>
四年冬十月行幸雍祠五畤東行幸汾隂十有一月<lb/>
甲子立后土祠于汾隂禮畢行幸滎陽還至洛陽詔<lb/>
問周王後得孽子嘉封爲周子南軍以奉周祀春二<lb/>
月中山王勝薨諡曰靖王勝樂酒好内色有男子百<lb/>
二十餘人夏封方術士欒大爲樂通侯位上將軍欒<lb/>
<pb n="KR2b0003_SBCK_013-12a"/>
大膠東人也以方術言於上曰臣嘗徃東海中見安<lb/>
期羡門之屬臣師曰黃金可成河水决可塞不死之<lb/>
藥可得仙人可致也然臣恐効文成將軍則方術之<lb/>
士掩口不能言矣文成將軍者齊人也姓李字少翁<lb/>
以方術進拜爲文成將軍上以客禮待之於甘泉宫<lb/>
中畫太一諸鬼神像所設祭祀欲以致其神歳餘其<lb/>
方不効乃爲帛書以飯牛僞言牛腹中有竒書殺而<lb/>
視之上識其手書問之果服乃誅上旣殺文成而悔<lb/>
之及得欒大甚喜乃大敢爲之言處之不疑上使驗<lb/>
小方鬪棊棊自相觸大言能致其師陛下必欲致之<lb/>
則貴其使者今有親屬以客禮待之上乃拜大爲五<lb/>
<pb n="KR2b0003_SBCK_013-12b"/>
利將軍天士將軍地士將軍大通將軍凡四將軍四<lb/>
印賜列侯甲第同十人乗輿廐馬帷帳器物以充其<lb/>
家以衞長公主妻之賫黃金萬斤上親至其家自公<lb/>
主大臣將軍卿相巳下皆致酒其家刻玉印曰天道<lb/>
將軍使者衣羽衣夜立白茆上大亦衣羽衣立白茆<lb/>
上受印綬以示不臣於是五利將軍嘗夜祠其家欲<lb/>
下其神後裝欲入東海中云求其師至大山不敢入<lb/>
海上使人隨而驗之皆妄言不効先是方士李少君<lb/>
乃言能致物却老少君嘗坐武安侯家有老人年九<lb/>
十餘少君及言與人大夫遊獵䖏老人爲兒時識其<lb/>
家處一坐盡驚上有古銅器以問少君少君對曰此<lb/>
<pb n="KR2b0003_SBCK_013-13a"/>
器齊桓十年陳於栢寢下案其刻銘果齊桓公器時<lb/>
皆謂少君數百歳人也少君言祠竈可致物如丹砂<lb/>
可化爲黃金黃金成以爲飲食器則益壽而蓬萊仙<lb/>
人可得見也見之以封禪則不死黃帝是也其後方<lb/>
多不効而少君病死道士以爲化去不死也齊人公<lb/>
孫卿言黃帝得寳鼎而神化登於天䜟書言漢興正<lb/>
當黃帝之運漢之聖德者在髙祖之孫上曰嗟乎誠<lb/>
得如黃帝吾視去妻子如脫屣爾拜卿爲郞使候神<lb/>
於太室是時言神怪方術者以萬數入海求仙人者<lb/>
數千人上幸東萊夜見大人長數丈就之則不見見<lb/>
大人迹諸方士後皆無驗上益厭倦然猶覉縻不絕<lb/>
<pb n="KR2b0003_SBCK_013-13b"/>
冀望其真上嘗疾病有巫爲上致神君貴者曰太一<lb/>
其次曰太禁司命之屬皆從之云非可見但聞其言<lb/>
言與人音等也時去則若風肅然嘗以夜至或以晝<lb/>
至或居室帷幄中上禮之然後入因巫爲主人關通<lb/>
飲食所欲言又置禱官張羽旗設祭具以祀神君所<lb/>
上使人記之其言世俗所知亦無餘殊者而上心甚<lb/>
善之其事祕亡莫傳也而信以爲神矣<lb/>
荀悅曰易稱有天道焉有地道焉有人道焉各當其<lb/>
理而不相亂也過則有故氣變而然也若夫大石自<lb/>
立僵柳復起此形神之異也男子化爲女死人復生<lb/>
此含氣之異也鬼神髣髴在於人間言語音聲此精<lb/>
<pb n="KR2b0003_SBCK_013-14a"/>
神之異也夫豈形神之怪異哉各以類感因應而然<lb/>
善則爲瑞惡則爲異瑞則生吉惡則生禍精氣之際<lb/>
自然之符也故逆天之理則神失其節而妖神妄興<lb/>
逆地之理則形失其節而妖形妄生逆中和之理則<lb/>
含血失其節而妖物妄生此其大㫖也若夫神君之<lb/>
類精神之異非求請所能致也又非可以求福而禳<lb/>
災矣且其人不自知其所然而然况其能爲神乎凡<lb/>
物之怪亦皆如之春秋傳曰作事不時怨讟起於民<lb/>
則有非言之物而言者當武帝之世賦役煩衆民力<lb/>
凋弊加以好神仙之術迂誕妖怪之人四方並集皆<lb/>
虚而無實故無形而言者至矣於洪範言僣則生時<lb/>
<pb n="KR2b0003_SBCK_013-14b"/>
妖此盖怨讟所生時妖之類也故通於道正身以應<lb/>
萬物則精神形氣各返其本矣秋馬生渥洼水中九<lb/>
月辛巳丞相趙周下獄死丙申御史大夫石慶爲丞<lb/>
相立常山憲王舜少子裔爲泗水王<lb/>
前漢孝武皇帝紀四卷第十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_006-1a"/>
前漢髙后紀卷第六　荀悅<lb/>
初髙后命孝惠張皇后取後宫美人子養之而殺其<lb/>
母以爲太子立爲皇帝皇帝年㓜髙后臨朝稱制立<lb/>
兄子台爲楚王台弟産爲梁王祿爲趙王封諸吕六<lb/>
人爲列侯髙皇后將王諸吕問右丞相王陵王陵曰<lb/>
髙皇帝定天下刑白馬而盟曰非劉氏而王者天下<lb/>
共擊之問左丞相陳平太尉周勃平勃對曰髙帝定<lb/>
天下王諸劉今陛下稱制王諸吕無所不可后喜罷<lb/>
朝陵讓平勃曰諸君背要何面目見髙帝於地下勃<lb/>
曰面折廷諍臣不如君安漢社稷君不如臣后乃左<lb/>
遷陵爲帝太傅實奪之相權陵謝病免杜門不出冬<lb/>
<pb n="KR2b0003_SBCK_006-1b"/>
十一月徙丞相陳平爲右丞相辟陽侯審食其爲左<lb/>
丞相食其沛人也初吕后獲於楚食其常以舍人侍<lb/>
得幸及爲丞相不典治相監宫中事加郞中令群臣<lb/>
皆因决事先是或毁食其於惠帝惠帝欲誅之平原<lb/>
君朱建爲說惠帝幸臣閎籍孺曰君幸於帝天下莫<lb/>
不聞者今辟陽侯幸于太后而下吏道路皆言君讒<lb/>
之今日辟陽誅明日太后含怒亦誅君耳於是籍孺<lb/>
懼入言於帝而出之朱建者故黥布相也布之反建<lb/>
諌止之髙帝賜建號平原君建爲人口辦初名廉直<lb/>
行不苟合辟陽侯欲交建建不肯及建母死家貧無<lb/>
以收葬陸賈乃見辟陽侯曰平原君母死辟陽侯曰<lb/>
<pb n="KR2b0003_SBCK_006-2a"/>
平原君母死何乃賀我賈曰平原君必不知君者爲<lb/>
其母今其母死家貧無以葬之君誠能厚送葬之則<lb/>
彼爲君死矣食其乃奉百金列侯貴人以食其故徃<lb/>
贈送之凡百金而建受之及吕氏之誅其卒見全者<lb/>
皆建之力也後淮南厲王長誅食其建以食其客故<lb/>
事及之建自殺<lb/>
元年春正月詔曰孝惠帝欲除三族辠及妖言令議<lb/>
未决而崩今除之賜民爵戸一級夏五月丙申趙王<lb/>
宮中叢臺災立孝惠美人子五人強爲淮陽王不疑<lb/>
爲恒山王弘爲襄城侯朝爲軹侯武爲壼關侯秋七<lb/>
月桃李花髙后怒御史大夫趙堯之爲趙王謀也免<lb/>
<pb n="KR2b0003_SBCK_006-2b"/>
堯之抵罪上黨太守任敖爲御史大夫<lb/>
二年春正月詔班序列侯功臣位次藏于髙廟世世<lb/>
勿絶嗣二月乙卯晦地震羌道武都道山崩夏六月<lb/>
日蝕秋七月恒山王不疑薨立襄城侯弘爲恒山王<lb/>
行五銖錢之制夏殷以前無文焉周制則有文凡錢<lb/>
外圎内方輕重以銖周景王以錢輕更鑄大錢文曰<lb/>
寳貨肉好外有周郭秦錢文曰半兩重如其文漢興<lb/>
復輕之齊悼惠王子章入宿衞封朱虚侯<lb/>
三年夏江水漢水溢流四千餘家秋星晝見伊水洛<lb/>
水溢流千六百餘家汝水溢流八百餘家其在洪範<lb/>
爲水不潤下<lb/>
<pb n="KR2b0003_SBCK_006-3a"/>
四年夏四月少帝出怨言知髙后殺其母后乃幽之<lb/>
于永巷詔曰皇帝久病昏亂不能奉宗廟廢之五月<lb/>
立恒山王弘爲皇帝<lb/>
五年春三月南越王尉佗自稱南越武帝是時禁南<lb/>
越關中市䥫器尉佗曰先帝與我通使勿絶今髙后<lb/>
聽讒臣之言别異蠻夷此必長沙王計欲倚中國擊<lb/>
滅南越自以爲功今自稱越帝欲攻長沙秋八月淮<lb/>
陽王強薨九月發河東上黨騎屯北地備匈奴<lb/>
六年春星晝見夏四月赦天下秩長陵令二千石六<lb/>
月匈奴㓂狄道攻河陽行五分錢朱虗侯弟興居封<lb/>
東牟侯皆入宿衞<lb/>
<pb n="KR2b0003_SBCK_006-3b"/>
七年冬十二月匈奴㓂狄道春正月趙王友死于邸<lb/>
吕氏女爲趙王后王后妬讒王於髙后曰吕氏安得<lb/>
王太后百年後吾必擊之髙后怒之至邸令衞士圍<lb/>
之不得食遂幽死以民禮葬之長安諡爲幽王後徙<lb/>
梁王恢爲趙王巳丑晦日有食之旣在營室九度爲<lb/>
宫室之中髙后惡之曰此爲我也星傳曰日者德也<lb/>
月者刑也日食修德月食修刑則災異消矣詩云日<lb/>
月告㐫不用其行四國無政曷用其良言人君失政<lb/>
則日月失行中道南曰黃道南至東井北至牽牛東<lb/>
至角西至婁夏至日至東井去極近故晷短立八尺<lb/>
之表而晷長一尺五寸八分冬至日至於牽牛去極<lb/>
<pb n="KR2b0003_SBCK_006-4a"/>
遠故晷長立八尺之表而晷長一丈三尺一寸四分<lb/>
春分西至婁去極中秋分東至角去極中立八尺之<lb/>
表而晷長七尺三寸六分日爲陽陽用事則日進而<lb/>
北晝進而長陽勝故爲温暑隂用事則日退而南晝<lb/>
退而短隂勝故爲寒凉洪範曰日月之行則有冬有<lb/>
夏有寒有暑此之謂也至若南北失度晷進而長則<lb/>
爲寒退而短則爲暑人君急則日晷進而疾舒則日<lb/>
晷退而緩故曰急恒寒若暑恒燠若一曰晷長爲潦<lb/>
若晷短爲旱若奢爲扶扶者邪臣進正直䟽君子不<lb/>
足姦人有餘月有九行黒道二出黃道北赤道二出<lb/>
黃道南白道二出黃道西靑道二出黃道東立春春<lb/>
<pb n="KR2b0003_SBCK_006-4b"/>
分從靑道立夏夏至從赤道立秋秋分從白道立冬<lb/>
冬至從黒道然一决之於房從中道若月失道而妄<lb/>
行出陽道則旱風出隂道則隂雨箕軫之星爲風畢<lb/>
星爲雨故月失度入箕軫則多風入畢星則多雨洪<lb/>
範曰星有好風星有好雨月之從星則以風雨詩云<lb/>
月離于畢俾滂沲矣言多雨也凡災異所𧺫或分野<lb/>
之國角亢互韓鄭也房心宋也尾箕燕也斗牛呉也<lb/>
牽牛須女越也虚危齊也營室東璧衞也奎婁魯也<lb/>
胃昴畢趙也觜參魏也東井鬼秦也柳星張周也翼<lb/>
軫楚也<lb/>
荀恱曰凡三光精氣變異此皆隂陽之精也其本在<lb/>
<pb n="KR2b0003_SBCK_006-5a"/>
地而上發於天也政失於此則變見於彼由影之象<lb/>
形響之應聲是以眀王見之而悟勅身正巳省其咎<lb/>
謝其過則禍除而福生自然之應也詩云上天之載<lb/>
無聲無臭其詳難得而聞矣豈不然乎災祥之報或<lb/>
應或否故稱洪範咎徴則有堯湯水旱之災稱消災<lb/>
復異則有周宣雲漢寧莫我德稱易積善有慶則有<lb/>
顔冉夭疾之凶善惡之効事物之類變化萬端不可<lb/>
齊一是以視聽者惑焉若乃禀自然之數揆性命之<lb/>
理稽之經典校之古今乗其三勢以通其精撮其兩<lb/>
端以御其中參五以變錯綜其紀則可以髣髴其咎<lb/>
矣夫事物之性有自然而成者有待人事而成者有<lb/>
<pb n="KR2b0003_SBCK_006-5b"/>
失人事不成者有雖加人事終身不可成者是謂三<lb/>
勢凡此三勢物無不然以小知大近取諸身譬之疾<lb/>
病不治而自瘳者有治之則瘳者有不治則不瘳者<lb/>
有雖治而終身不可愈者豈非類乎昔虢太子死扁<lb/>
鵲治而生之鵲曰我非能治死爲生也能使可生者<lb/>
生耳然太子不遇鵲亦不生矣若夫膏肓之疾雖醫<lb/>
和亦不能治矣故孔子曰死生有節又曰不得其死<lb/>
然又曰幸而免死生有節其正理也不得其死未可<lb/>
以死而死幸而免者可以死而不死凡此皆性命三<lb/>
勢之理推此以及教化則亦如之何哉人有不教而<lb/>
自成者待教而成者無教化則不成者有加教化而<lb/>
<pb n="KR2b0003_SBCK_006-6a"/>
終身不可成者故上智下愚不移至於中人可上下<lb/>
者也是以推此以及天道則亦如之災祥之應無所<lb/>
謬矣故堯湯水旱者天數也洪範咎徴人事也魯僖<lb/>
澍雨乃可救之應也周宣旱應難變之勢也顔冉之<lb/>
㐫性命之本也猶天廻日轉大運推移雖日遇禍福<lb/>
亦在其中矣今人見有不移者因曰人事無所能移<lb/>
見有可移者因曰無天命見天人之殊遠者因曰人<lb/>
事不相干知神氣流通者人共事而同業此皆守其<lb/>
一端而不究終始易曰有天道焉有地道焉有人道<lb/>
焉言其異也兼三才而兩之言其同也故天人之道<lb/>
有同有異據其所以異而責其所以同則成矣守其<lb/>
<pb n="KR2b0003_SBCK_006-6b"/>
所以同而求其所以異則弊矣孔子曰好智不好學<lb/>
其弊也蕩末俗見其紛亂事變乖錯則異心橫出而<lb/>
失其所守於是放蕩反道之論生而誣神非聖之義<lb/>
作夫上智下愚雖不移而教之所以移者多矣大數<lb/>
之極雖不變然人事之變者亦衆矣且夫疾病有治<lb/>
而未瘳瘳而未平平而未復教化之道有教而未行<lb/>
行而未成成而有敗故氣類有動而未應應而未終<lb/>
終而有變遲速深淺變化錯于其中矣是故參差難<lb/>
得而均矣天地人物之理莫不同之凡三勢之數深<lb/>
不可識故君子盡心力焉以任天命易曰窮理盡性<lb/>
以至於命其此之謂乎吕産爲相國吕祿爲上將軍<lb/>
<pb n="KR2b0003_SBCK_006-7a"/>
立營陵侯劉澤爲瑯邪王澤髙帝族昆弟本以將軍<lb/>
擊陳狶有功故封齊齊人田生嘗逰乏資以干澤澤<lb/>
以三百金爲田生壽乃謂太后所幸中謁者張釋卿<lb/>
曰太后欲王諸吕及重自發之恐大臣不聽今釋卿<lb/>
最幸于太后何不諷大臣以聞太后太后必喜吕氏<lb/>
旣王萬戸侯亦釋卿有釋卿從之諸吕巳爲王髙后<lb/>
賜釋卿金千斤釋卿以其半進田生田生不受又說<lb/>
曰吕氏之王也大臣未服今劉澤於諸劉長大臣所<lb/>
信獨不見用常有觖望也今令太后裂地十餘縣以<lb/>
王之彼喜而去諸吕王益固矣遂封澤爲瑯邪王夏<lb/>
五月尊昭靈夫人爲昭靈后武哀侯爲武哀王髙帝<lb/>
<pb n="KR2b0003_SBCK_006-7b"/>
姊宣成夫人爲昭哀后六月趙王恢自殺吕産女爲<lb/>
趙王后後宫皆諸吕女也擅權王不得自恣王有愛<lb/>
姫王后鴆而殺之王怒悲憂自殺吕后以爲用婦人<lb/>
言故自殺無思奉宗廟之禮廢其嗣朱虚侯章怒吕<lb/>
氏專權侍宴髙后令章爲酒令章自請曰臣將種也<lb/>
請以軍法行酒令后可之酒酣章進𧺫舞曰請爲太<lb/>
后作歸田之歌皇太后笑曰汝安知田事試說之曰<lb/>
深耕穊稙立苗欲䟽非其類者鋤而去之髙后嘿然<lb/>
有頃諸吕有一人亡酒章追斬之太后及諸左右大<lb/>
驚以前許章軍法無以罪也因罷自是諸吕憚章大<lb/>
臣皆依朱虚侯兄弟以爲強是時大臣憂諸吕之亂<lb/>
<pb n="KR2b0003_SBCK_006-8a"/>
陸賈說陳平周勃曰天下安注意相天下危注意將<lb/>
將相和則權不分仐爲社稷計在二君掌握耳何不<lb/>
能交太尉勃乎以千金爲太尉結歡勃亦如之遂戮<lb/>
力同心平乃賜賈金五百斤僮百人八月燕王建薨<lb/>
南越侵長沙遣隆慮侯周竈將兵擊之<lb/>
八年春封中謁者張釋卿爲列侯諸中宦者令丞皆<lb/>
賜爵關内侯食邑髙后夢見物如蒼狗撠后腋忽然<lb/>
不見卜之云趙王如意爲祟遂病腋傷夏江水漢水<lb/>
溢流萬餘家河内水溢流萬家秋九月辛巳髙后崩<lb/>
于未央宫諸吕恐爲大臣所誅謀作亂欲廢少帝而<lb/>
立吕産朱虚侯婦吕祿女密聞其謀告章章乃使人<lb/>
<pb n="KR2b0003_SBCK_006-8b"/>
隂告其兄齊王嬰令發兵西章及興居欲從中與大<lb/>
臣爲内應誅諸吕立齊王齊王令人誘瑯邪王欲令<lb/>
興二國兵瑯邪王旣至因留之悉發瑯邪兵以中尉<lb/>
魏勃爲將軍幷將之吕産等遣大將軍灌嬰擊齊王<lb/>
嬰乃隂與齊王約留兵屯滎陽曲周侯酈商其子寄<lb/>
與吕祿善周勃陳平使人執刼商而令寄說吕祿曰<lb/>
髙帝與吕后定天下劉氏所立九王吕氏所立三王<lb/>
皆大臣之義事巳布告諸侯王諸侯王以爲宜仐太<lb/>
后崩少帝㓜足下不急之國守蕃乃爲上將將兵爲<lb/>
大臣諸侯所疑何不速歸將軍印綬因以兵屬太尉<lb/>
請梁王亦歸相印與大臣盟而之國髙枕而王千里<lb/>
<pb n="KR2b0003_SBCK_006-9a"/>
此萬世之利祿然其計報産及諸吕多以爲不便計<lb/>
未决祿信寄與俱出遊過其姑吕嬃嬃怒曰汝爲將<lb/>
軍而棄軍吕氏今無類矣乃悉出珠玉寳器散之堂<lb/>
下曰無爲他人守也八月太尉周勃復令寄謂祿曰<lb/>
帝使太尉守北軍欲令足下之國急歸將軍印綬辭<lb/>
去不然禍且𧺫祿遂觧印屬典客而以兵授勃勃入<lb/>
軍門行令軍中曰爲吕氏者右袒爲劉氏者左袒軍<lb/>
皆左袒勃遂綂北軍兵而朱虗侯將率千人入未央<lb/>
宫斬呂産辛酉斬呂祿諸吕無問長㓜皆斬之大臣<lb/>
謀以爲少帝及諸王皆非惠帝子欲盡誅之立齊王<lb/>
議者曰王暴戾虎冠之代王母家薄氏君子也且代<lb/>
<pb n="KR2b0003_SBCK_006-9b"/>
王親髙帝子於今爲長仁孝聞於天下以子則順以<lb/>
賢則大臣安乃迎代王東牟侯興居與太僕夏侯嬰<lb/>
隂共入宫中誅少帝於是告齊王令罷兵諸吕之始<lb/>
王也吕后畏大臣及有口辨者陸賈爲太中大夫自<lb/>
度不能爭之乃謝病免於是以所使越時囊中裝千<lb/>
金以與五子各二百斤令爲産業賈常安車駟馬從<lb/>
歌鼓瑟侍者十人與其子約曰過汝家給人馬酒食<lb/>
極歡十日有寳劔直百金所取家得寳劒一歳中徃<lb/>
來及過他家卒不過再三遊於漢庭公卿之間名聲<lb/>
甚顯及誅吕氏立孝文賈頗有力本傳曰當孝文之<lb/>
時天下以酈寄爲賣友賣友者謂見利而忘義若寄<lb/>
<pb n="KR2b0003_SBCK_006-10a"/>
父爲功臣而又𬒳執刼雖權賣呂祿以安社稷義存<lb/>
君親可矣淮南丞相張蒼爲御史大夫<lb/>
讃曰本紀稱孝惠髙后之時海内得離戰爭之苦君<lb/>
臣俱無爲故惠帝拱巳髙后女主制政不出房闥而<lb/>
天下宴然刑罰罕用民務稼穡衣食滋殖笑及福祚<lb/>
諸吕大過漸至縱橫殺戮鴆毒生於豪強賴朱虗周<lb/>
陳惟社稷之重顧山河之誓殱討篡逆匡救漢祚豈<lb/>
非忠哉王陵之徒精潔心過於丹青矣<lb/>
<pb n="KR2b0003_SBCK_006-10b"/>
</p>
<p>
前漢髙后紀卷第六<lb/>
</p>
<p>
</p>
  </div>
</body>
</text>
</TEI>
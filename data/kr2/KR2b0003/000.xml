<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_000-1a"/>
刻兩漢紀序<lb/>
夫史以述王道辨人紀彰厥軌迹以昭法戒蓋聖人<lb/>
之耳目來世之龜鏡也茍是非善惡不足以未懲勸<lb/>
觀廢興則雖侈聞淫綴雕琢穪匠者無所取焉史官<lb/>
之設肇自軒后虞夏商周載在詩書王迹熄而人倫<lb/>
廢孔子乃遵周公之制立百王之法而作春秋春秋<lb/>
者事經之標的也慨夫惇史邈而行漓素文沒而言<lb/>
絕後有作者罕臻兹理故號良史之才者議論頗繆<lb/>
于聖人近通人之作者甄明或闕于前史又況情文<lb/>
不類出二家下者乎若乃漢侍中悅晉太守宏性靜<lb/>
詞華圖書掌七閣之祕學該才逸文章擅一時之宗<lb/>
<pb n="KR2b0003_SBCK_000-1b"/>
潁川托疾文若禮敬于微年牛渚高情謝尚晤譚于<lb/>
申旦憤操攬權眀哲炳幾先之見當温厚遇不阿秉<lb/>
亮直之貞著申鑒則本仁義以獻替賦北征則遡尼<lb/>
父之風流抱結遐志洩而爲文故其書也要在逹道<lb/>
義章法式篤名教之本發帝王之藴如論災沴則本<lb/>
疇之休咎陳天人之際也如論夷狄則本謨之即叙<lb/>
嚴夏夷之防也六臣三諌惋遇主之難也三遊四弊<lb/>
悼養士之失也典經儒家斯文教化之任也井田封<lb/>
建中正協和之思也忠邪著消長之幾王覇析德刑<lb/>
之辨禮究承天立政之端樂契穆倫導俗之本作營<lb/>
玩好迪鏤彤貴異之懲内嬖外戚述倖侫亢寵之戒<lb/>
<pb n="KR2b0003_SBCK_000-2a"/>
言多凖經議不悖聖其于作者亦云庶幾矣且書有<lb/>
二體曰書曰紀書之體創自馬遷紀之體沿於左氏<lb/>
閎衍周贍區分條燦一家之言固不可少而平易質<lb/>
直綜括簡要辭約而事詳則紀爲得焉故杜預有曰<lb/>
記事者以日繫月月繫時時繫年所以紀逺近别同<lb/>
異也兩漢紀者則左氏體也品擬其文並爲嘉藻荀<lb/>
則典麗婉通緬嗣西京之絕響袁則渾深爾雅一湔<lb/>
江左之靡風誠藝林之珉玉史家之圖籥矣但其刋<lb/>
布弗廣遂致湮晦昔大復何舍人得荀氏書抄本于<lb/>
徐太宰家刻于高陵涇野吕公序之曰予曩在史館<lb/>
數問荀氏書弗獲見而恨校讐之無副若袁氏書則<lb/>
<pb n="KR2b0003_SBCK_000-2b"/>
尤所希覯者也宋紹興間汝隂王銍謂比班范史缺<lb/>
裂不傳矣況今日哉支硎楊公甞造先子五嶽山人<lb/>
語及荀袁之書亟爲歎賞云往時曾于雲間朱氏覽<lb/>
宋刻本眞天府閟笈也惜未祈借爲可悵懊乃今不<lb/>
可復覩矣後不逾月有持一編售者則朱氏本也先<lb/>
子傾嚢購焉將序刻未暇而先子已矣噫神物有歸<lb/>
幸獲張華之劒竒姿未耀敢私桓氏之珠輒復梓行<lb/>
以永流播愴焉述事聊承堂構之心率爾蕪辭豈盡<lb/>
作者之意可慨也巳嗚呼蓍策所以立公言也權衡<lb/>
所以立公正也書契所以立公信也然譽或倖得毀<lb/>
有外來心迹之間沉隱莫察㣲瑕掩瑜尺朱蓋紫自<lb/>
<pb n="KR2b0003_SBCK_000-3a"/>
古然矣悲夫悲夫此仲豫所以有未克之談而彦伯<lb/>
所以有悢然之歎者也<lb/>
嘉靖歲戊申夏四月朔日士雅山人呉黃姬水譔<lb/>
<pb n="KR2b0003_SBCK_000-3b"/>
<pb n="KR2b0003_SBCK_000-3b"/>
前漢紀序<lb/>
　　　　　　　　　漢祕書監侍中荀　恱<lb/>
凡漢紀十二世十一帝通王莽二百四十二年一祖<lb/>
三宗高祖定天下孝惠高后值國家無事百姓安集<lb/>
太宗昇平世宗建功中宗治平昭景稱治元成哀平<lb/>
歷世陵遲莽遂簒國也凡祥瑞黃龍見鳳凰集麒麟<lb/>
臻神馬出神鳥翔神雀集白虎仁獸獲寳鼎昇寳磬<lb/>
神光見山稱萬歲甘露降芝草生嘉禾茂玄稷降醴<lb/>
泉涌木連理凡災異大者日蝕五十六地震十六天<lb/>
開地裂五星集于東井各一太白再經天星孛二十<lb/>
四山崩三十四隕石十一星隕如雨二星晝見三火<lb/>
<pb n="KR2b0003_SBCK_000-4a"/>
災二十四河漢水大汎溢爲人害十河汎一冬雷五<lb/>
夏雪三冬無氷二天雨血雨草雨魚死人復生男子<lb/>
化爲女子嫁爲人婦生子枯木更生大石自立建安<lb/>
元年上巡省幸許昌以鎭萬國外命亢輔征討不庭<lb/>
内齊七政允亮聖業綜練典籍兼覧傳記其三年詔<lb/>
給事中祕書監荀悅抄撰漢書略舉其要假以不直<lb/>
尚書給紙筆虎賁給書吏悅于是約集舊書撮序表<lb/>
志揔爲帝紀通比其事例繫年月其祖宗功勲先帝<lb/>
事業國家綱紀天地災異功臣名賢竒策善言殊德<lb/>
異行法式之典凡在漢書者本末體殊大略粗舉其<lb/>
經傳所遺闕者差少而求志勢有所不能盡繁重之<lb/>
<pb n="KR2b0003_SBCK_000-4b"/>
語凡所行之事出入省要刪畧其文凡爲三十卷數<lb/>
十餘萬言作爲帝紀省約易習無妨本書有便於用<lb/>
其㫖云爾㑹悅遷爲侍中其五年書成乃奏記云四<lb/>
百有一十六載謂書奏之歲歲在庚辰昔晉之乗楚<lb/>
之檮杌魯之春秋虞夏商周之書其揆一也皆古之<lb/>
令典立之則成其法棄之則墜於地瞻之則存怱焉<lb/>
則廢故君子重之漢書紀其義同矣凡漢紀有法式<lb/>
焉有監戒焉有廢亂焉有持平焉有兵略焉有政化<lb/>
焉有休祥焉有災異焉有華夏之事焉有四夷之事<lb/>
焉有常道焉有權變焉有策謀焉有詭說焉有術藝<lb/>
焉有文章焉斯皆眀主賢臣命世立業群后之盛勲<lb/>
<pb n="KR2b0003_SBCK_000-5a"/>
髦俊之遺事是故質之事實而不誣通之萬方而不<lb/>
泥可以興可以治可以動可以靜可以言可以行懲<lb/>
惡而勸善奬成而懼敗兹亦有國之常訓典籍之淵<lb/>
林雖云撰之者陋淺而本末存焉爾故君子可觀之<lb/>
矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_023-1a"/>
前漢孝元皇帝紀下卷第二十三　荀恱<lb/>
二年春正月行幸甘泉郊泰畤三月行幸河東祠后<lb/>
土益三河郡太守秩中二千石戸十二萬爲大郡夏<lb/>
四月赦天下六月立皇子興爲信都王興母婕妤爲<lb/>
昭儀閏月丁酉太皇太后上官氏崩冬十有一月齊<lb/>
楚地震大雨雪深五尺樹折屋壞魏郡太守京房棄<lb/>
市房字君明東郡人也爲郎中以言災異屢中上親<lb/>
幸房嘗宴見問上曰幽厲之君何以危所任何人也<lb/>
上曰君不明也而任巧侫房曰知其巧侫而任之耶<lb/>
將以爲賢也上曰賢之房曰今何以驗之不賢上曰<lb/>
以其時亂君危而知之房曰齊桓公秦二世亦嘗聞<lb/>
<pb n="KR2b0003_SBCK_023-1b"/>
二君而非笑之時任豎刁易牙趙高治政日亂何不<lb/>
以幽厲卜之而覺悟乎上曰惟有道者能以徃知來<lb/>
耳臨亂之君各賢其臣令皆覺悟安得危亡房因免<lb/>
冠頓首曰春秋紀二百四十二年災異以示萬世之<lb/>
君今陛下即位以來災異並出人民饑饉盗賊不禁<lb/>
視今爲治邪亂邪所任者誰與房旨謂石顯上亦知<lb/>
之曰然幸其愈於彼又以爲不在此人房曰夫前世<lb/>
之君亦皆然矣臣恐後之視今猶今之視昔也是時<lb/>
房奏考功課吏法上令房上弟子曉考功者欲試用<lb/>
之房薦上弟子姚平任良願以爲刺史臣得通藉殿<lb/>
中爲奏事以防擁隔石顯等進言用弟子不若師上<lb/>
<pb n="KR2b0003_SBCK_023-2a"/>
欲以房爲刺史顯等知刺史當得徑奏事因言爲刺<lb/>
史恐太守不與同心宜以爲郡守房自請歲盡得乘<lb/>
傳奏事上許之房旣拜上封事曰辛酉以來霧氣衰<lb/>
去太陽清明臣獨欣然以爲陛下有所定也然少隂<lb/>
倍力而乘消息臣疑陛下獨不得如意臣出之後恐<lb/>
爲執事者所蔽身死而功不成及辛巳霧氣復乘太<lb/>
陽侵危此上大夫侵陽之氣而上意疑也巳卯庚辰<lb/>
之間必有隔絶臣令不得乘傳奏事者房未發顯果<lb/>
白詔止房無乘傳奏事房至新豐復上奏曰臣以六<lb/>
月言遯卦不交法曰道人始去寒涌水爲災至七月<lb/>
涌水出臣弟子姚平謂房曰房可謂知道未可謂信<lb/>
<pb n="KR2b0003_SBCK_023-2b"/>
道也今湧水出道人當遯死尚復何言臣獨謂曰陛<lb/>
下與臣尤厚雖死臣猶言也平又謂曰房可謂小忠<lb/>
未可謂大忠也昔秦之時趙高用事有正生者非刺<lb/>
高而高威自此而成故秦之亂也正先趨之也今臣<lb/>
守郡竊恐未効而死惟陛下無使塞涌水之災異當<lb/>
正生之必死爲姚平所笑房至陜復上封事曰乃者<lb/>
丙戌小霧丁亥霧衰去然少隂并力而乘消息戊子<lb/>
益甚至壬辰五十分霧氣復起此消息欲正離卦之<lb/>
黨并力而爭安危之機不可不察巳丑有還風盡辛<lb/>
卯而太陽復侵危至癸巳日月相薄此邪隂用事而<lb/>
太陽爲之疑也臣去稍逺太陽侵奪願陛下察焉房<lb/>
<pb n="KR2b0003_SBCK_023-3a"/>
去月餘竟徵下獄房妻父張博淮陽王之舅也欲爲<lb/>
淮陽王永入朝謂房曰淮陽王入朝可以爲助因使<lb/>
房爲淮陽王求入朝奏草又房爲上道幽厲之事出<lb/>
對御史大夫鄭弘道之顯告房張博誹謗朝廷詿誤<lb/>
諸侯闚導以邪意漏泄省中語愽腰斬房棄市時年<lb/>
三十一房治易事梁人焦戇戇爲外黃令以伺候先<lb/>
知姦邪盗賊不得發嘗曰得我道以亡身者京生其<lb/>
說長爲災變分爲六十四卦更直日用事有占驗焉<lb/>
鄭弘坐與房言免光禄勲匡衡爲御史大夫<lb/>
三年夏令三輔都尉及太郡都尉秩皆二千石六月<lb/>
甲辰丞相韋玄成薨秋七月御史大夫匡衡爲丞相<lb/>
<pb n="KR2b0003_SBCK_023-3b"/>
戊辰衛尉李延壽爲御史大夫副校尉甘延壽陳湯<lb/>
矯制發戊巳校尉屯田吏士及西域羗胡兵攻郅支<lb/>
單于冬斬郅支首傳詣京師時郅支強暴東擊烏孫<lb/>
西脅大宛諸國漢遣使三輩至康居求谷吉等尸郅<lb/>
支不肯奉詔而困辱漢使上書驕慢曰康居困危巳<lb/>
乆願歸強漢是湯與延壽等謀曰郅支單于威名逺<lb/>
震今烏孫脅大宛欲降伏康居如得此三國北擊伊<lb/>
婁西取安息南排月支數月之間城郭諸國危矣郅<lb/>
支分離所在絶逺無城郭強弩之守如發兵直詣城<lb/>
下彼亡則無所之守則不足以自保千載之功可一<lb/>
朝而定延壽以爲然欲奏請之湯曰國家與公卿議<lb/>
<pb n="KR2b0003_SBCK_023-4a"/>
大䇿非衆所見事必不從㑹延壽久病湯獨矯制發<lb/>
諸國兵延壽聞之起大驚欲止之湯按劒叱延壽日<lb/>
大衆巳集竪子欲沮吾衆耶延壽遂從漢兵合四萬<lb/>
餘人延壽湯上䟽自劾奏矯制陳言形勢兵狀即引<lb/>
兵分爲六校尉其三校尉從南道逾葱領經大宛其<lb/>
三校尉從北道入赤谷過烏孫經康居萬餘騎救之<lb/>
數奔營不利輙却漢兵遂燒木城城中人皆入土城<lb/>
漢兵四靣推櫓楯並入土城單于𬒳創死得漢使節<lb/>
及谷吉等所賚帛書凡斬閼氏太子名王以下千五<lb/>
百級生虜百四十五人降虜五千餘人上議其功丞<lb/>
相匡衡大夫李延壽及石顯皆以爲延壽湯擅興師<lb/>
<pb n="KR2b0003_SBCK_023-4b"/>
矯制幸得不誅不宜加爵土又遣吏訊驗湯私盗金<lb/>
事皆不與湯故正宗劉向上䟽曰郅支單于殺漢使<lb/>
吏士以百數事暴於外國傷威毀重陛下赫然欲討<lb/>
之意未嘗忘延壽湯承聖旨倚神靈總百蠻之軍攬<lb/>
城郭之兵出萬死之計入絶域之地遂䧟康居屠五<lb/>
重城搴翕侯之旗斬郅支之首懸旌萬里之外揚威<lb/>
昆山之西而掃谷吉之助立昭明之功蠻夷率服稽<lb/>
首來賔群臣之功莫有大焉昔周大夫方叔尹吉甫<lb/>
爲宣王誅玁狁而百蠻從之其詩曰驒驒惇惇如霆<lb/>
如雷顯允方叔征伐玁狁蠻荆來威易曰有嘉折首<lb/>
獲非其醜今延壽湯所誅威振天下雖易之折首詩<lb/>
<pb n="KR2b0003_SBCK_023-5a"/>
之雷霆不能及也吉甫之歸周厚賜之其詩曰吉甫<lb/>
燕喜旣多受祉來歸自鎬我行永久千里之鎬猶以<lb/>
爲逺况萬里之外齊桓先有匡周之功後有㓕項之<lb/>
罪君子計功𥙷過近事貳師李廣利損五萬之衆糜<lb/>
億萬之費經四年之勞而厪獲駿馬四十匹雖獲宛<lb/>
王之首不足復費而私罪甚衆孝武以爲萬里之伐<lb/>
不録其過厚加封賞今康居之國盛於大宛郅支之<lb/>
號重於宛王殺漢使甚於留馬延壽湯不煩漢使不<lb/>
費斗儲比於貳師功德相百倍且常惠隨欲擊之烏<lb/>
孫鄭吉迎自來之日遂猶皆列土受爵故言威武勤<lb/>
勞則大於方叔吉甫列功覆過則優於齊桓貳師近<lb/>
<pb n="KR2b0003_SBCK_023-5b"/>
事之功則高於長羅安逺大功未著小惡數布臣竊<lb/>
痛之上於是赦湯等矯制貪穢小罪封延壽爲宜城<lb/>
侯湯爲關内侯食邑各三百戸延壽爲長水校尉湯<lb/>
爲射聲校尉延壽北地人也本爲羽林士超逾羽林<lb/>
亭樓以材力進湯字子公山陽人也家貧無行初富<lb/>
平侯張敞舉湯爲茂材湯待遷父死不奔䘮坐下獄<lb/>
論敞舉非其人削戶二百㑹敞薨謚曰謬侯湯立功<lb/>
西域世以爲張敞知人初宣帝時前將軍韓增舉馮<lb/>
奉世以爲衛候使持節送大宛諸國客時莎車王與<lb/>
諸國共殺漢所置莎車王萬年并殺漢使者奚充國<lb/>
匈奴發兵攻莎車師不能下而莎車遣揚言曰北道<lb/>
<pb n="KR2b0003_SBCK_023-6a"/>
諸國巳降匈奴矣於是攻刼南道與之盟而背漢鄯<lb/>
善以西皆絶不通奉世以莎車日強其勢難制必危<lb/>
西域乃矯以節告諭諸國王各發其兵合萬五千人<lb/>
追擊莎車莎車王自殺傳其首詣長安諸國遂平威<lb/>
振西域宣帝謂韓增曰賀將軍舉得人也議封奉世<lb/>
以爲侯丞相將軍皆曰大夫出疆有可以安國家定<lb/>
社稷專之可也宜加爵位少府蕭望之以爲奉使有<lb/>
所指而擅矯制違命今封奉世關内侯後奉使者競<lb/>
逐利要功於夷狄爲國家生事不可長也宣帝從望<lb/>
之議及甘延壽之封也杜延年子欽上䟽追訟奉世<lb/>
前功日比罪則郅支薄量功則莎車衆用師則奉世<lb/>
<pb n="KR2b0003_SBCK_023-6b"/>
寡制勝則奉世於邊境爲功多慮危則延壽於國家<lb/>
爲禍深其違命生事則與奉世同延壽割地而封奉<lb/>
世獨不見録臣聞功同賞異則勞臣疑罪均刑别則<lb/>
百姓惑願陛下下有司議之上爲前世事不録<lb/>
荀恱曰成其功義足封追録前可也春秋之義毀泉<lb/>
臺則惡之舎中軍則善之各由其宜也夫矯制之事<lb/>
先王之所慎也不得巳而行之若矯大而功小者罪<lb/>
之可也矯小而功大者賞之可也功過相敵如斯而<lb/>
巳可也權其輕重而爲之制宜焉<lb/>
四年春正月以討郅支單于功告祠郊廟赦天下夏<lb/>
六月甲申中山王竟薨藍田地震山崩壅㶚水安陽<lb/>
<pb n="KR2b0003_SBCK_023-7a"/>
岸崩壅涇水涇水逆流<lb/>
五年春二月赦天下賜民爵一級女子百戸牛酒三<lb/>
老孝弟力田鰥寡孤獨帛夏六月庚申復戾后園壬<lb/>
申晦日有食之秋七月庚子復太上皇寢廟園原廟<lb/>
昭靈后武哀王衛思后昭哀后廟園上寢疾夢祖宗<lb/>
譴罷郡國廟園上少弟楚孝主亦夢焉上召問丞相<lb/>
匡衡議欲復衡言不可衡乃禱高祖孝文孝景廟陳<lb/>
言禮正咎在臣衡當受其咎皇帝宜蒙福祐盡禱諸<lb/>
廟上疾久不平皆復脩舊祀如故山陽社中大槐樹<lb/>
吏民伐斷之其夜樹自復立故處<lb/>
竟寧元年春正月匈奴呼韓邪單于來朝單于諸妻<lb/>
<pb n="KR2b0003_SBCK_023-7b"/>
漢女以自親賜單于待詔掖庭王嬙字昭君爲閼氏<lb/>
單于上書願保塞請罷邊備塞上下有司議皆以爲<lb/>
便郎中令侯應以爲不可許上詰問狀對曰臣聞北<lb/>
邊塞至遼東外有隂山東西千餘里草木茂盛多禽<lb/>
獸本冐頓單于依阻其中治作弓矢是苑囿也至孝<lb/>
武出師征伐斥奪其地攘之於漢北建塞徼起亭隧<lb/>
築外城而設屯戍以守之然後邊境得少安漠北地<lb/>
平少草木多大砂匈奴來冦抄無所藏隱從塞以南<lb/>
徑深山大谷徃來差難邊境長老言匈奴失隂山後<lb/>
過之無不哭如罷備邊戍卒示夷狄之大利不可一<lb/>
也今聖德廣𬒳單于稽首來臣夫夷狄之情困則卑<lb/>
<pb n="KR2b0003_SBCK_023-8a"/>
辱強則驕逆天性然也前以罷外城省亭燧今纔足<lb/>
候望通烽火而巳古者安不忘危不可復罷二也中<lb/>
國有義禮之則刑罰之禁臣愚猶禁犯又况單于能<lb/>
必其衆不犯約哉三也自中國尚設關梁以制諸侯<lb/>
所以絶臣下之覬覦也設塞徼置屯戍非獨爲單于<lb/>
而巳亦爲諸屬國降民本故匈奴之人恐其思舊逃<lb/>
亡四也近西羗保塞與漢交通吏民貪利侵盗其畜<lb/>
産妻子以此怨恨起而背叛世世不絶今罷乘塞則<lb/>
生慢易忿爭之漸五也徃者從軍多沒不還者其子<lb/>
孫貧困一旦走出從其親戚六也又邊人婢奴怨苦<lb/>
欲走者多自知匈奴中樂無柰邊侯急切何時有走<lb/>
<pb n="KR2b0003_SBCK_023-8b"/>
塞者七也盗賊桀黠群軰犯法如其窘急亡走北出<lb/>
則不可制八也起塞以來百有餘年非皆以土坦也<lb/>
或因山巖石木柴僵落谿谷之間稍稍率徒卒築治<lb/>
費功久逺不可勝計臣恐議者不深慮其始終欲以<lb/>
一切息徭役十年之後百年之内卒有他變障塞敗<lb/>
壞亭戌㓕絶當發戍屯治繕累世之功不可卒就九<lb/>
也若罷戍卒省候望單于自以保塞守衛必深得漢<lb/>
請永無巳小失其意則不可測開夷狄之隙以虧中<lb/>
國之固十也非所以永持至安威制百蠻之長䇿上<lb/>
乃使車騎軍口喻單于曰中國亦有關梁非徙以備<lb/>
外亦以防中國之姦邪放縱出爲冦害故爲制度以<lb/>
<pb n="KR2b0003_SBCK_023-9a"/>
專衆心遂不罷塞焉皇太子冠初定陶恭王有才藝<lb/>
曉音樂而太子頗有酒色之失王皇后無寵上有意<lb/>
欲立定陶王爲太子數稱其才樂陵侯史丹者悼皇<lb/>
后之舅史恭之孫爲侍中護太子家於是丹進曰所<lb/>
謂才者敏而好學温故知新皇太子是也若乃器人<lb/>
于絲竹皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>之間是則陳惠李欽高於匡衡可爲相<lb/>
國也於是上黙而笑後上疾甚數問景帝時立膠東<lb/>
王故事丹涕泣因以死爭之上亦以太子先帝所愛<lb/>
卒不易二月御史大夫李延壽卒三月丙寅太子太<lb/>
傳張譚爲御史大夫癸未復孝惠寢廟園孝文太后<lb/>
孝昭太后寢廟園等夏五月壬辰帝崩于未央宫匡<lb/>
<pb n="KR2b0003_SBCK_023-9b"/>
衡復奏言前以上體不平故復諸祀卒不蒙福請悉<lb/>
罷於是毀太上皇孝惠孝景帝廟罷孝昭太后昭靈<lb/>
太后武哀王昭哀后寢廟園丞相御史大夫奏石顯<lb/>
及其黨皆免官顯徙居故郷濟南憂懣不食道病死<lb/>
顯之歸也留其器物什數百萬以與故所厚萬章章<lb/>
不受曰石氏之禍萬氏反當爲福耶章者長安大俠<lb/>
爲京兆尹門下督嘗從至殿中侍中諸貴人爭趨揖<lb/>
章莫與　京兆尹言者後京兆尹不復從章章旣游<lb/>
俠亦得顯力及王遵爲京兆尹誅豪桀乃殺章<lb/>
荀恱曰自漢興以來至於兹祖宗之治迹可得而觀<lb/>
也開祖開建大業統辟元功度量規矩不可尚也時<lb/>
<pb n="KR2b0003_SBCK_023-10a"/>
天下初定庻事草創故韶夏之音未有問焉孝女皇<lb/>
帝克巳復禮躬行玄黙遂至昇平而刑罰幾措時稱<lb/>
古典未能悉備制度玄雅禮樂之風闕焉故太平之<lb/>
功不興孝武皇帝規悏萬世之業安固後嗣之基内<lb/>
修文學外耀武威延天下之士濟濟盈朝興事創制<lb/>
無所不施先王之風燦然復存矣然猶好其文不盡<lb/>
其實發其始不要其終奢侈無限窮兵極武百姓空<lb/>
竭萬民疲弊當此之時天下騷動海内無聊而孝文<lb/>
之業衰矣孝宣皇帝任法審刑綜核名實聽斷精明<lb/>
事業修理下無隱情是以功光前世號爲中宗然不<lb/>
甚用儒術從諫如流下善齊肅賔禮舊老優容寛直<lb/>
<pb n="KR2b0003_SBCK_023-10b"/>
其仁心文德足以爲賢主矣而侫臣石顯用事墮其<lb/>
大業明不照姦决不斷惡豈不惜哉昔齊桓公任管<lb/>
仲以覇任豎刁以亂一人之身唯所措之夫萬事之<lb/>
情常立於得失之原治亂榮辱之機可不惜哉楊朱<lb/>
哭多岐墨翟悲素絲傷其本同而末殊孔子曰逺侫<lb/>
人詩云取彼䜛人投卑豺虎疾之深也若夫石顯可<lb/>
以痛心泣血矣豈不疾之哉初宣帝任刑法元帝諌<lb/>
之勸以用儒術宣帝不聽乃嘆曰亂我家者必太子<lb/>
也故凡世之論政治者或稱教化或稱刑法或言先<lb/>
教而後刑或言先刑而後教或言教化宜詳或曰教<lb/>
化宜簡或曰刑法宜畧或曰刑法宜輕或曰宜重皆<lb/>
<pb n="KR2b0003_SBCK_023-11a"/>
引爲政之一方未究治體之終始聖人之大德也聖<lb/>
人之道必則天地制之以五行以通其變是以博而<lb/>
不泥夫德刑並行天地常道也先王之道上教化而<lb/>
下刑法右文德而左武功此其義也或先教化或先<lb/>
刑法所遇然也撥亂抑強則先刑法扶弱綏新則先<lb/>
教化安平之世則刑教並用大亂無教大治無刑亂<lb/>
之無教勢不行也治之無刑時不用也教初必簡刑<lb/>
始必畧則其漸也教化之隆莫不興行然後責備刑<lb/>
法之定莫不避罪然後求宻未可以備謂之虐教未<lb/>
可以宻謂之峻刑虐教傷化峻刑害民君子弗由也<lb/>
設必違之教不量民力之未能是䧟民於惡也故謂<lb/>
<pb n="KR2b0003_SBCK_023-11b"/>
之傷化設必犯之法不度民情之不堪是䧟民於罪<lb/>
也故謂之害民莫不興行則毫毛之善可得而勸也<lb/>
然後教備莫不避罪則纎芥之惡可得而禁也然後<lb/>
刑宻故孔子曰不嚴以蒞之則民不敬也嚴以蒞之<lb/>
動之不以禮未善也是言禮刑之並施也吾末如之<lb/>
何言教之不行也可以勝殘去殺矣言刑之不用也<lb/>
周禮曰治新國用輕典畧其初也春秋之義貶纎芥<lb/>
之惡備至宻也孔子曰行有餘力則可以學文簡於<lb/>
始也繪事後素成有終也夫通於天人之理逹於變<lb/>
化之數故能逹於道故聖人則天賢者法地考之天<lb/>
道參之典經然後用於正矣<lb/>
<pb n="KR2b0003_SBCK_023-12a"/>
讃曰本紀稱孝元皇帝多才藝善史書皷琴吹洞簫<lb/>
自度聲曲分别節度窮極要妙少好儒術及即位徴<lb/>
用儒生委之以政貢薛韋匡迭爲宰相而上牽制文<lb/>
義優游不斷然寛弘盡下出於恭儉號令温雅有古<lb/>
人之風烈<lb/>
前漢孝元皇帝紀下卷第二十三<lb/>
<pb n="KR2b0003_SBCK_023-12b"/>
</p>
<p>
</p>
  </div>
</body>
</text>
</TEI>
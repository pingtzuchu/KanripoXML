<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0003_SBCK_022-1a"/>
前漢孝元皇帝紀中卷第二十二　荀恱<lb/>
永光元年春正月行幸甘泉郊泰畤免雲陽徒賜民<lb/>
爵一級女子百戸牛酒鰥寡孤獨高年帛所過無出<lb/>
田租上留射獵御史大夫薛廣德上書言竊見關東<lb/>
困極民人流移陛下日日撞亡秦之鍾聽鄭衛之樂<lb/>
馳騁于戈縱姿於野不䘏百姓臣誠悼之今士卒暴<lb/>
露從官勞倦願陛下亟反宫與天下同憂樂上即日<lb/>
還宫詔丞相御史大夫舉質樸敦厚遜讓有行者三<lb/>
月殞霜殺麥苗詔曰朕之不明無以知賢侫人在位<lb/>
哲人壅蔽民漸俗薄去禮觸刑豈不哀哉其赦天下<lb/>
令勵自新各務農畆無田皆假貸種食吏賜六百石<lb/>
<pb n="KR2b0003_SBCK_022-1b"/>
以上爵五大夫勤事吏爵二級民一級女子百戸牛<lb/>
酒鰥寡孤獨高年帛秋七月己未大司馬車騎將軍<lb/>
史高賜金安車駟馬免上自酹祭宗廟出便門欲御<lb/>
樓舩薛廣德當乘輿免冠頓首曰宜從橋上曰大夫<lb/>
冠廣德曰陛下不聽臣言臣自刎頸以血汙車輪陛<lb/>
下不得渡矣上不恱先驅光禄大夫張猛曰主聖臣<lb/>
直從橋安乘舩危御史大夫言可聽上曰曉人不當<lb/>
如是耶乃廻橋廣德病賜安車駟馬免辛亥太傳韋<lb/>
玄成爲御史大夫九月戊子侍中衛尉王接爲大司<lb/>
馬車騎將軍接者宣帝舅王無敬之子也冬十有二<lb/>
月丞相于定國賜安車駟馬免子永嗣位至御史尚<lb/>
<pb n="KR2b0003_SBCK_022-2a"/>
館陶公主施施者宣帝長女也賢而有行永以選尚<lb/>
焉周堪復爲光禄勲與張猛皆給事中見親任而石<lb/>
顯等數譛毀之劉向以草莾臣上書曰臣聞舜命九<lb/>
官濟濟相讓和之至也衆賢和於朝則萬物和於野<lb/>
故蕭韶九成鳳凰來儀擊磬拊石百獸率舞及至周<lb/>
之開基西郊雜集衆賢莫不肅和崇推讓之風以息<lb/>
忿爭之訟周詠文王之德其詩曰於穆清廟肅雍顯<lb/>
相濟濟多士秉文之德武王周公繼政朝臣和於内<lb/>
萬國歡於外故得萬國之歡心以事其先祖其詩曰<lb/>
有來雍雍至止肅肅相維辟公天子穆穆諸臣和於<lb/>
下天應報於上故周頌曰降福穰穰貽我來麰下至<lb/>
<pb n="KR2b0003_SBCK_022-2b"/>
幽厲之際朝廷不和轉相非怨詩人疾而刺之曰民<lb/>
之無良相怨一方衆小人在位而邪議潝潝相是而<lb/>
背君子其詩曰潝潝訾訾亦孔之哀謀之其臧則具<lb/>
是違謀之不臧則具是依君子獨處守正不撓衆杆<lb/>
勉強以從王事則反見憎毒譛愬其詩曰僶俛從事<lb/>
不敢告勞無罪無辜䜛口嗸嗸當此之時日月薄蝕<lb/>
而無光其詩曰日有蝕之亦恐之醜又曰日月鞠㓙<lb/>
不用其行天變見於上地變動於下水泉沸騰山谷<lb/>
易處其詩曰百川沸騰山冡卒崩高岸爲谷深谷爲<lb/>
陵霜降失節不以其時其詩曰正月繁霜我心憂傷<lb/>
民之訛言亦孔之將此皆不知賢不肖易位之所致<lb/>
<pb n="KR2b0003_SBCK_022-3a"/>
也自此之後天下大亂厲王奔彘幽王見弑尹氏世<lb/>
卿而專恣諸侯背叛而不朝二百四十二年之間日<lb/>
蝕三十六地震五山陵崩阤二彗星見三野鷄夜鳴<lb/>
常星不見夜中星殞如雨者一火炎十四長狄入中<lb/>
國三五石殞墜六鶂退飛冬麋有蜚鸜鵒來巢晝晦<lb/>
冬無氷李梅冬實七月霜降草木死八月殺菽大雨<lb/>
雹雷電失序水旱饑饉蝗螽俱出衆災並起當此之<lb/>
時禍亂輙應弑君三十六亡國五十二諸侯奔走不<lb/>
得保其社稷者不可勝數周室多禍晉敗其師於貿<lb/>
戎鄭傷桓王戎執其使五大夫爭權三君更立莫能<lb/>
正理遂至陵遲不能復興由此觀之氣和致祥氣乖<lb/>
<pb n="KR2b0003_SBCK_022-3b"/>
致異祥多者其國安異衆者其國危天地之常德古<lb/>
今之通義也當今邪正雜糅忠䜛並進章交公車人<lb/>
滿北軍朝臣乖忤分曹爲黨更相譛愬不可稱言是<lb/>
以災異並起皆妖氣之所致也夫履襄周之迹脩詩<lb/>
人之刺而欲成太平致雅頌猶却行而求及前人也<lb/>
䜛邪所以並進者由上多疑心旣巳用賢令行善政<lb/>
而或譛之則賢人退而善政消矣懷多疑之心者來<lb/>
䜛賊之口持不斷之意者開群枉之門䜛邪進者賢<lb/>
人退群枉盛者正士消故易有否泰善惡相消詩曰<lb/>
雨雪麃麃見睍曰消昔舜禹與驩兠共工雜處堯朝<lb/>
周公與管蔡並居周位當是之時皆迭進相毀流言<lb/>
<pb n="KR2b0003_SBCK_022-4a"/>
相謗豈可勝道哉帝堯成王能賢舜禹周公而消共<lb/>
工管蔡故以大治孔子與季孟俱事於魯李斯與叔<lb/>
孫通並宦於秦定公始皇賢李斯與季孟而消孔子<lb/>
叔孫通故以大亂夫治亂之端在於所信任信任旣<lb/>
賢在於堅固詩云我心匪石不可轉也言守善固也<lb/>
昔孔子與顔淵子貢更相稱舉不爲朋黨禹稷臯陶<lb/>
更相汲引不爲比周何則忠於爲國而無邪心也故<lb/>
賢人在上位引其類聚於朝故易曰見龍在天大人<lb/>
造也在下位則與類俱進故易曰㧞茅連茹以其彚<lb/>
征吉今姦邪與賢臣並進在交戰之内數設危險之<lb/>
言欲以傾移主上此天地所以見誡災異所以重至<lb/>
<pb n="KR2b0003_SBCK_022-4b"/>
也自古聖王未有無誅而治者故舜有四方之罰孔<lb/>
子有兩觀之誅今以陛下之聖明宜深思天地之心<lb/>
察兩觀四放之意鍳否泰之卦觀雨雪之詩歷唐周<lb/>
之所進以爲法原秦魯之所消以爲戒考祥應之福<lb/>
省災異之禍以揆當時之變仰鍳前古之事宜放逺<lb/>
侫人之黨廣開衆正之路决斷狐疑分明去就則百<lb/>
異消㓕衆祥並至太平之基萬世之利顯等見其書<lb/>
而愈與許史比周而怨向向等遂禁錮十餘年初上<lb/>
内重周堪而患諸譛愬無所信時長安令楊興甞稱<lb/>
舉堪上欲以爲助乃問興曰朝臣不可光禄勲何也<lb/>
興傾巧士也謂上疑堪因順㫖曰非獨不可於朝廷<lb/>
<pb n="KR2b0003_SBCK_022-5a"/>
自州里亦不可臣前見堪等與劉向謀毀骨肉議者<lb/>
以爲當誅故臣前言不可也上曰然此何罪而當誅<lb/>
也今宜如何興曰臣愚以爲賜爵爲關内侯食邑三<lb/>
百戸勿令典事明主不忘師傳之恩此最計之得者<lb/>
上由是疑焉又惜其才乃遷堪爲河東太守張猛爲<lb/>
槐里令後下詔曰河東太守堪先帝賢臣命之傳朕<lb/>
論議正直憂國之心以不阿尊事貴孤特寡助黜退<lb/>
徃者衆臣每有災異託咎此人朕迫逼於俗不得專<lb/>
心堪出之後天變仍臻衆亦晻然堪治郡未期年而<lb/>
三老官屬有識之士稱說其美使者過郡靡人不稱<lb/>
此固足以彰先帝知人朕有以自明也其復徵堪拜<lb/>
<pb n="KR2b0003_SBCK_022-5b"/>
光禄大夫給事中領尚書事堪病卒而顯遂誣張猛<lb/>
令自殺顯知專權恐左右耳目一旦聞巳者乃時還<lb/>
誠取一信以爲驗顯嘗出使自白日恐後漏盡還請<lb/>
稱詔開門上許之顯故投夜還稱詔開門後果有人<lb/>
上書告顯專命矯詔上笑以其書示顯顯因泣下曰<lb/>
陛下過私小臣屬任以事群下無不妬嫉欲䧟害者<lb/>
類如此非一愚臣㣲誠不能以一身快萬衆任天下<lb/>
怨也願歸樞機之職充後宫掃除之役死無所恨上<lb/>
以爲然而憐之數勞勉之益信任厚其賞賜貲至萬<lb/>
數初顯殺望之知天下怨巳因薦貢禹而深禮事之<lb/>
明進賢不妬望之其設變詐以自解免皆此類也顯<lb/>
<pb n="KR2b0003_SBCK_022-6a"/>
見左將軍馮奉世父子爲公卿著名心欲附之因薦<lb/>
奉世中子謁者逡爲侍中逡因言顯專權不可任上<lb/>
怒免逡歸郎官後御史大夫缺群臣皆薦昭儀兄野<lb/>
王上以問顯顯曰九卿無出野王上曰然昭儀兄也<lb/>
恐後世以陛下越度衆賢私後宫之親上曰善吾不<lb/>
見是乃不用野王曰人皆以内寵貴我獨以内寵賤<lb/>
自此公卿以下畏顯重足一跡矣<lb/>
荀恱曰夫侫臣之惑君主也甚矣故孔子曰逺侫人<lb/>
非但不用而巳乃逺而絶之隔塞其源戒之極也察<lb/>
觀其言行未必合於道者必此人也此亦察人情之<lb/>
一端也僞生於多巧邪生於多慾是以君子不尚也<lb/>
<pb n="KR2b0003_SBCK_022-6b"/>
禮與其奢也寧儉事與其煩也寜畧言與其華也寧<lb/>
質行與其綵也寧朴孔子曰政者正也夫要道之本<lb/>
正巳而巳矣平直真實者正之主也故德必核其真<lb/>
然後授其位能必核其真然後授其事功必核其真<lb/>
然後授其賞罪必核其真然後授其刑行必核其真<lb/>
然後貴之言必核其真然後信之物必核其真然後<lb/>
用之事必核其真然後脩之一物不稱則榮辱賞罰<lb/>
從而繩之故衆正積於上萬事實於下先王之道如<lb/>
斯而巳矣<lb/>
二年春二月大赦天下賜民爵一級女子百戶牛酒<lb/>
鰥寡孤獨高年孝弟力田帛丁酉御史大夫韋玄成<lb/>
<pb n="KR2b0003_SBCK_022-7a"/>
爲丞相左扶風鄭弘爲御史大夫弘所在著名迹法<lb/>
度條教爲後世所稱三月壬戌朔日有蝕之六月詔<lb/>
曰元元之民困於饑饉朕爲民父母德不能覆而加<lb/>
其刑甚自傷焉其赦天下時災異數發上問言事得<lb/>
失者博士匡衡上䟽曰夫朝廷者天下之楨榦公卿<lb/>
大夫相與修禮恭讓則民不爭好仁樂施則民不暴<lb/>
上義高節則民興行寛柔和順則衆相愛此四者明<lb/>
王所以不嚴而治也朝有變色之言則下有爭闘之<lb/>
患上有自專之士則下有不讓之人上有尅勝之佐<lb/>
則下有傷害之心上有好利之臣則下有盗竊之民<lb/>
皆在本也詩云京邑翼翼四方是則今長安天子之<lb/>
<pb n="KR2b0003_SBCK_022-7b"/>
爲丞相左扶風鄭弘爲御史大夫弘所在著名迹法<lb/>
度條教爲後世所稱三月壬戌朔日有蝕之六月詔<lb/>
曰元元之民困於饑饉朕爲民父母德不能覆而加<lb/>
其刑甚自傷焉其赦天下時災異數發上問言事得<lb/>
失者博士匡衡上䟽曰夫朝廷者天下之楨榦公卿<lb/>
大夫相與修禮恭讓則民不爭好仁樂施則民不暴<lb/>
上義高節則民興行寛柔和順則衆相愛此四者明<lb/>
王所以不嚴而治也朝有變色之言則下有爭闘之<lb/>
患上有自專之士則下有不讓之人上有尅勝之佐<lb/>
則下有傷害之心上有好利之臣則下有盗竊之民<lb/>
皆在本也詩云京邑翼翼四方是則今長安天子之<lb/>
<pb n="KR2b0003_SBCK_022-8a"/>
都也親承聖化其習俗無以異於逺方郡國來者無<lb/>
所法則或見侈靡而倣效之宜正之本朝使海内昭<lb/>
然易其視聽道德興於京師淑問揚於疆外然後大<lb/>
教成也傳曰審好惡治性情而王道興矣治性情之<lb/>
道必強巳之不足而審巳之有餘蓋聰明䟽通者戒<lb/>
於大察寡聞少見者戒於擁蔽勇猛剛強者戒於太<lb/>
暴仁愛温良者戒於無斷沈靜安舒者戒於後時廣<lb/>
心浩大者戒於遺忘審巳之所當戒而齊之以義然<lb/>
後中和之化應而僞巧之徒不敢比周而妄進矣今<lb/>
俗吏致治不奉禮讓而尚苛暴貪財而慕勢故犯法<lb/>
者衆姦邪不止陛下哀愍吏民觸法抵禁比年大赦<lb/>
<pb n="KR2b0003_SBCK_022-8b"/>
而今日赦令明日犯出相隨而入獄不改其原雖歲<lb/>
赦之刑猶不息是時赦令數故衡對及之<lb/>
荀恱曰大赦者權時之宜非常典也漢興承秦兵革<lb/>
之後太愚之世比屋可刑故設三章之法太赦之令<lb/>
蕩滌穢流與民更始時勢然也後世承業襲而不革<lb/>
失時宜矣若惠文之世無所赦之若孝景之時七國<lb/>
皆亂異心並起姦邪非一及武帝末賦役繁興群賊<lb/>
並起加太子之事巫蠱之禍天下紛然百姓無聊人<lb/>
不自安及光武之際撥亂之後如此之比宜無赦矣<lb/>
君臣失禮政教陵遲犯法者衆亡命流竄而不擒獲<lb/>
前後相積布滿山野勢窮刑蹙將爲群盗或刑政失<lb/>
<pb n="KR2b0003_SBCK_022-9a"/>
中猛暴橫作怨枉䌓多天下憂慘群獄姦昏難得而<lb/>
治承此之後宜爲赦也或赦大逆或赦輕罪或赦一<lb/>
方或赦天下期於應變濟時也秋七月西羗反遣右<lb/>
將軍馮奉世擊之奉世字子明上黨人也徙杜陵初<lb/>
前將軍韓增舉之自宣帝時爲名臣矣上議出兵奉<lb/>
世曰虜無過三萬人而兵法當倍用六萬然羗衆弓<lb/>
矛之兵耳器不鋒利可四萬人守屯足矣奉世曰國<lb/>
家戰守之備久廢夷狄皆有輕邊之心今以萬人分<lb/>
屯數處虜見兵少必無畏懼戰則兵挫守則不足如<lb/>
此怯弱之形見羗人乘利諸種並㑹臣恐中國之役<lb/>
不得止於四萬人也故少發師而曠日與一舉而疾<lb/>
<pb n="KR2b0003_SBCK_022-9b"/>
决功相萬倍固爭之不能得有詔益二千人於是奉<lb/>
世將萬二千騎以兩禆將至隴西分兵數處又别遣<lb/>
校尉救民於廣陽上谷羗虜衆多漢兵爲羗所敗殺<lb/>
兩校尉奉世具上地形部衆多少之計願益三萬六<lb/>
千乃足上乃大爲發兵六萬人拜太常任千秋爲奮<lb/>
威將軍以助之奉世上書願得其衆不煩大將上不<lb/>
聽遂並進兵羗虜大破斬首數千級餘皆走出塞八<lb/>
月天雨草如莎相摎結如彈丸是歲有獻雄鷄生角<lb/>
者本志以爲黃龍元初永光鷄變三見王氏僣位之<lb/>
萌也黃龍元年而宣帝崩上即位皇后將立應是正<lb/>
宫之中䳄鷄爲雄不鳴不將無距者貴始萌而未成<lb/>
<pb n="KR2b0003_SBCK_022-10a"/>
也元初元年封王婕妤父爲丞相由内史禁爲平陽侯<lb/>
婕妤立爲皇后故應是也丞相府史家雌雞爲雄即<lb/>
丞相内央女之應也伏子者明巳有子將距者尊巳<lb/>
成也以永光二年禁薨子奉嗣侯爲侍中衛尉始見<lb/>
用雄雞生角明布威行權從此始也卒成簒之漸矣<lb/>
三年春西羗平軍罷奉世還以有功賜爵關内侯食<lb/>
邑五百戶三月立皇太子康爲濟隂王夏四月癸未<lb/>
大司馬王接薨七月壬戌左將軍許嘉爲大司馬車<lb/>
騎將軍嘉上之元舅即廣漢弟延壽之子廣漢無子<lb/>
嘉奉其祀冬十有一月巳丑地震雨水大霧復鹽鐡<lb/>
官博士弟子貟以用不足民多復除故也<lb/>
<pb n="KR2b0003_SBCK_022-10b"/>
四年春二月赦天下所賑貸貧民勿收責三月行幸<lb/>
雍祠五畤六月甲戌孝宣帝園東闕災戊寅晦日有<lb/>
蝕之詔曰蓋聞明王在上忠臣布職則群生和樂方<lb/>
外蒙澤今朕闇於王道夙夜憂懼不通其理靡瞻不<lb/>
眩靡聽不惑是以教令多違民心未得邪說虚進事<lb/>
無成功此天下所著聞也公卿大夫好惡未同或縁<lb/>
姦作邪侵削細民元元安所歸命哉詩不云乎今此<lb/>
下民亦孔之哀自今以後公卿大夫其勉思天戒慎<lb/>
身修永以輔朕之不逮直言盡意無有所諱秋七月<lb/>
罷衛思后園及戾后園冬十月乙丑罷祖廟在郡國<lb/>
者先是貢禹奏言古者天子七廟今孝景皆親盡宜<lb/>
<pb n="KR2b0003_SBCK_022-11a"/>
毀及郡國廟不依古禮宜止未及施行而禹卒於是<lb/>
追思禹言乃下詔議丞相玄成御史大夫弘等十七<lb/>
人皆曰臣聞祭者皆由中出生於心者也惟聖人爲<lb/>
能饗帝孝子爲能饗親立廟於京師之居躬親承事<lb/>
四海之内各以其軄來祭尊尊之大義也五帝三五<lb/>
不易之道也詩云有來雍雍至止肅肅春秋之義父<lb/>
不祭於支庻之宅君不祭於臣僕之家王不祭於下<lb/>
土諸侯臣等愚以爲宗廟在郡國一切勿修奏可因<lb/>
罷昭靈后武哀王昭哀后衛思后戾太子戾后園皆<lb/>
不奉祀置夷守而巳諸陵分屬三輔以渭城亭部北<lb/>
原上以爲初陵詔曰徃者縁臣子之義奏徙郡國民<lb/>
<pb n="KR2b0003_SBCK_022-11b"/>
以奉園陵今百姓逺棄先祖墳墓破業失産親戚分<lb/>
離人懷思慕之心家有不自安之意是以東垂被虚<lb/>
耗之災關中有無聊之民非久長之䇿詩不云乎民<lb/>
亦勞止訖可小康惠此中國以綏四方初陵無置縣<lb/>
邑使天下安土樂業無有揺動之心又罷先后父母<lb/>
奉邑<lb/>
五年春正月行幸甘泉效泰畤三月行幸河東祀后<lb/>
土秋潁川水出流殺人民吏從官縣𬒳害者與告士<lb/>
卒遣還冬上幸長楊布車騎大獵十有二月乙酉毀<lb/>
太上皇孝惠帝寢園是時丞相列侯中二千石愽士<lb/>
等四十四人奏議曰禮始受命諸侯始封之君皆爲<lb/>
<pb n="KR2b0003_SBCK_022-12a"/>
太祖繼太祖五廟皆迭毀毀廟主藏於太祖五年而<lb/>
再殷祭言一禘一祫祫祭者言毀廟及未毀廟之主<lb/>
合食於太祖父爲昭子爲穆孫復爲昭古之正禮祭<lb/>
義曰王者禘其祖之所自出而以祖配之而不爲立<lb/>
廟親盡也立親廟四親親也周之所立七廟者以后<lb/>
稷始封文武受命而王是以三廟不毀與親廟四而<lb/>
七焉非有后稷始封文武受命之功皆親盡而毀成<lb/>
王承二王之業制禮作樂功德茂盛廟猶從毀以行<lb/>
爲謚而巳臣愚以高祖受命定天下宜爲高帝太祖<lb/>
之廟世世不毀太上皇孝文孝惠孝景廟皆親盡宜<lb/>
毀皇考廟親未盡如是宜皆就太祖廟序昭穆如禮<lb/>
<pb n="KR2b0003_SBCK_022-12b"/>
大司馬許嘉等二十九人以爲孝文皇帝德化茂盛<lb/>
宜爲帝者太宗之廟廷尉忠以爲孝武皇帝改正朔<lb/>
易服色攘四夷宜爲世宗之廟諫議大夫尹更始等<lb/>
十六人以爲皇考廟上序於昭穆非正禮冝毀於是<lb/>
上重序昭穆猶立廟而巳世宗留不毁<lb/>
建昭元年春正月戊辰有石隕於梁國六三月行幸<lb/>
雍祀五畤秋八月有白蛾群飛蔽日從東都門至軹<lb/>
道冬河間王元有罪廢遷房陵罷孝文太后孝昭太<lb/>
后寢園上幸虎圈闘獸後宫昭儀等皆坐熊逸出圈<lb/>
攀檻欲及上左右貴人傳昭儀等皆驚走馮婕妤直<lb/>
前當熊而立左右挌殺熊上問婕妤曰人情驚懼何<lb/>
<pb n="KR2b0003_SBCK_022-13a"/>
故當熊對曰妾聞猛獸得人而止恐至御座故以身<lb/>
當之上嗟歎而嘉之傳昭儀甚慙由是與婕妤有隙<lb/>
婕妤即右將軍馮奉世之女傳昭儀者少爲上官太<lb/>
后才人自上爲太子得進幸爲人有才畧善事人下<lb/>
至宫人左右飲酒醊地皆况延之甚寵有男是爲定<lb/>
國恭王上欲殊於後宫故曰昭儀位次皇后昭儀之<lb/>
號自此始也<lb/>
前漢孝元皇帝紀中卷第二十二<lb/>
</p>
<p>
</p>
  </div>
</body>
</text>
</TEI>
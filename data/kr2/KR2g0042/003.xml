<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2g0042_WYG_003-1a"/>
　欽定四庫全書<lb/>
　欽定宗室王公功績表𫝊卷三<lb/>
　　𫝊一<hi>親王</hi>
　　　和碩禮親王代善𫝊<lb/>
　　　代善<lb/>
太祖髙皇帝第二子初封貝勒嵗丁未正月與兄褚英隨<lb/>
太祖弟貝勒舒爾哈齊往徙東海瓦爾喀部斐悠城新附<lb/>
　　　人戸軍夜行大纛上有光舒爾哈齊疑非吉兆欲<lb/>
<pb n="KR2g0042_WYG_003-1b"/>
　　　旋師代善同褚英持不可遂進收屯寨大敗烏拉<lb/>
　　　兵萬衆於路代善追及其統兵貝勒博克多從馬<lb/>
　　　上左手攫其胄而斬之<lb/>
太祖嘉代善奮勇克敵<lb/>
賜號古英巴圖魯癸丑正月<lb/>
太祖親征烏拉既攻克遜扎塔郭多鄂謨三城布占泰率<lb/>
　　　兵三萬越富勒哈城結營諸將皆欲戰<lb/>
太祖曰征伐大國豈能遽使無孑遺乎代善率諸將奏言<lb/>
<pb n="KR2g0042_WYG_003-2a"/>
　　　我士飽馬騰利速戰所慮者布占泰不出耳今彼<lb/>
　　　既出平原廣野可一鼓擒也舍不戰厲兵秣馬何<lb/>
　　　為<lb/>
太祖曰我仰荷<lb/>
天眷雖遇勁敵無不單騎突陣斬將搴旗今何難身先搏<lb/>
　戰但恐爾等或致一二被傷故欲計出萬全爾衆志既<lb/>
　孚即可决戰因<lb/>
命進烏拉兵亦出陣距百歩許代善隨<lb/>
<pb n="KR2g0042_WYG_003-2b"/>
太祖臨陣奮戰大破之遂克其城代善邀擊潰衆殪過半<lb/>
　　　布占泰竄葉赫所屬城邑皆降編户萬家丙辰<lb/>
太祖建元天命封代善及舒爾哈齊長子阿敏<lb/>
太祖第五子莽古爾泰與<lb/>
太宗文皇帝並為和碩貝勒國中稱代善為大貝勒阿敏<lb/>
　　　為二貝勒莽古爾泰為三貝勒<lb/>
太宗文皇帝為四貝勒天命三年四月<lb/>
上以七大恨告<lb/>
<pb n="KR2g0042_WYG_003-3a"/>
天興師征明行二日雨欲旋師代善曰我與明和久矣因<lb/>
　　　其不道故興師今既臨境若遽旋將與明復修好<lb/>
　　　乎抑相讐怨乎興兵之名安能隠之天雖雨吾軍<lb/>
　　　士皆有製衣弓矢亦有備雨具何慮霑濕且天降<lb/>
　　　此雨以懈明邊將心使吾進兵出其不意耳是雨<lb/>
　　　利我不利彼也<lb/>
上曰善夜將半遂進霽月出分隊馳昧爽圍撫順城明遊<lb/>
　　　擊李永芳以城降東州瑪哈丹二城及臺保寨五<lb/>
<pb n="KR2g0042_WYG_003-3b"/>
　　　百餘皆下攜降衆以還既出明邊二十里聞明總<lb/>
　　　兵張承廕等率兵萬來追代善同<lb/>
四貝勒返戰<lb/>
上遣巴克什額爾徳尼<lb/>
諭止之代善駐兵於邊令復奏曰彼若待我我則與戰若<lb/>
　　　不待是必走矣當乘勢追襲無使我兵寂然歸致<lb/>
　　　謂怯也<lb/>
上然之亦移師入邊破其三營斬承廕及副將頗廷相㕘<lb/>
<pb n="KR2g0042_WYG_003-4a"/>
　　　將蒲世芳遊擊梁汝貴等四年正月<lb/>
命率大臣十六兵五千守扎喀闗以防明來侵尋撤還三<lb/>
　　　月朔偵明兵四萬出寛甸侵我南路六萬出撫順<lb/>
　　　侵我西路<lb/>
上以南路有兵五百駐防<lb/>
親出禦西路<lb/>
命代善前行偵者又告明兵六萬出清河路代善曰清河<lb/>
　　　界道仄﨑嶇未能驟至當先禦撫順兵遂與侍衛<lb/>
<pb n="KR2g0042_WYG_003-4b"/>
　　　扈爾漢等過扎喀闗<lb/>
四貝勒以祀事後至言界藩山上有築城夫役宜急衛之<lb/>
　　　代善方進兵太蘭岡欲設伏待敵從<lb/>
四貝勒言直趨界藩見明兵攻吉林崖者約二萬又一軍<lb/>
　　　列薩爾滸山與阿敏莽古爾泰及諸將議曰吉林<lb/>
　　　崖衛夫役兵僅四百急増千人助之俾登山馳下<lb/>
　　　衝擊以右翼兵夾攻之敵衆在薩爾滸山者以左<lb/>
　　　翼兵當之遂遣千人往吉林崖<lb/>
<pb n="KR2g0042_WYG_003-5a"/>
上至<lb/>
詢知<lb/>
諭分右翼二旗兵與左翼四旗兵合先破薩爾滸山敵營<lb/>
　　　其夾攻吉林崖之右翼二旗兵仍如議於是合六<lb/>
　　　旗兵趨薩爾滸山明兵出陣發鎗礟我兵仰射之<lb/>
　　　奮力衝擊不移時破其營而前往助吉林崖兵千<lb/>
　　　人自山下擊右翼二旗兵渡水直前夾攻陣斬明<lb/>
　　　總兵杜松王宣趙夢麟等是夜明兵别由開原出<lb/>
<pb n="KR2g0042_WYG_003-5b"/>
　　　三岔口者其總兵馬林率三萬人營尚間崖監軍<lb/>
　　　潘宗顔率萬人營斐芬山翼旦<lb/>
上率<lb/>
四貝勒擊明遊擊龔念遂李希泌兵一萬於斡琿鄂謨代<lb/>
　　　善以三百餘騎馳至尚間崖見林結方營掘壕三<lb/>
　　　匝壕外火器兵居前繼列騎宗顔軍其西三里即<lb/>
　　　馳騎告時<lb/>
上已破念遂等不待<lb/>
<pb n="KR2g0042_WYG_003-6a"/>
四貝勒收兵<lb/>
親臨尚間崖𫝊令士皆下馬歩戰左翼二旗兵下者方四<lb/>
　　　五十人明兵已自西突至代善告敵至即躍馬直<lb/>
　　　入陣衆軍奮進斬獲過半翼日<lb/>
上駐蹕界藩代善請以二十騎先歸都城探南路敵逺近<lb/>
上亦于是夜還都城代善奉<lb/>
命偕諸貝勒統先至軍士禦明總兵劉綎甫出瓦爾喀什<lb/>
　　　窩集見綎兵至阿布達哩岡<lb/>
<pb n="KR2g0042_WYG_003-6b"/>
四貝勒以右翼兵登山代善以左翼兵出其西夾攻之明<lb/>
　　　兵大潰綎没於陣旋收降助明之朝鮮將士以還<lb/>
　　　七月從<lb/>
上攻克明鐡嶺城敗助明之䝉古兵八月<lb/>
上親征葉赫圍其貝勒錦台什所居東城代善同衆貝勒<lb/>
　　　圍其貝勒布揚古所居西城東城下布揚古及其<lb/>
　　　弟布爾杭古大懼乞盟代善諭降之葉赫遂平六<lb/>
　　　年三月<lb/>
<pb n="KR2g0042_WYG_003-7a"/>
上親征明瀋陽<lb/>
四貝勒先敗明總兵李秉誠朱萬良姜弼等代善偕其長<lb/>
　　　子台吉岳託追四十里斬馘甚衆七月鎮江城降<lb/>
　　　將陳良䇿叛投明總兵毛文龍<lb/>
上命同莽古爾泰遷金州民于復州十一年八月<lb/>
太祖龍馭上賔岳託偕弟台吉薩哈璘議以告父代善曰<lb/>
四貝勒才徳冠世深契<lb/>
先帝聖心衆皆悦服當嗣大位代善曰此吾素志也<lb/>
<pb n="KR2g0042_WYG_003-7b"/>
天人允協其誰不從代善告阿敏莽古爾泰及衆貝勒皆<lb/>
　　　曰善遂合詞請<lb/>
太宗文皇帝嗣位<lb/>
太宗文皇帝讓再三代善言益懇切衆議亦堅乃從之十<lb/>
　　　月征䝉古喀爾喀扎嚕特部擒貝勒巴克與其二<lb/>
　　　子及岱青多爾濟拉什希布桑阿爾齋等斬貝勒<lb/>
　　　鄂爾齋圖俘其屬戸而還天聰元年五月從<lb/>
上圍明錦州聞明兵自山海闗來援迎擊之遂薄寧逺城<lb/>
<pb n="KR2g0042_WYG_003-8a"/>
　　　殪敵無算因溽暑班師三年十月從<lb/>
上征明入洪山口克遵化趨京城北土城闗之東駐營明<lb/>
　　　大同總兵滿桂宣府總兵侯世禄率援兵至徳勝<lb/>
　　　門敗之十二月攻克良鄉還破敵永定門南遂從<lb/>
上閲薊州形勢明兵五千自山海闗至距城二里許與我<lb/>
　　　遇遂立營環列車楯鎗礟代善麾左翼四旗䕶軍<lb/>
　　　攻其東破之四年正月明兵部侍郎劉之綸以兵<lb/>
　　　至遵化登山營代善率衆環圍之招之綸降不從<lb/>
<pb n="KR2g0042_WYG_003-8b"/>
　　　遂攻破其七營之綸遁巖中為我軍射殪擒遊擊<lb/>
　　　守備各一五年三月<lb/>
命諸貝勒直言時政代善奏曰刑罰不中民有怨言由讞<lb/>
　　　獄不得人宜選易之八月從<lb/>
上圍明大凌河城正紅旗兵圍西北代善軍為䇿應城外<lb/>
　　　守臺明兵害我遊牧十人掠駝馬去代善同貝勒<lb/>
　　　濟爾哈朗等以礟攻克其臺留兵守九月明監軍<lb/>
　　　道張春總兵吳襄等率兵四萬自錦州來援距城<lb/>
<pb n="KR2g0042_WYG_003-9a"/>
　　　十五里代善從<lb/>
上統兵二萬往擊至則敵已陣鎗礟齊發聲震天我騎縱<lb/>
　　　横馳突飛矢如雨敵敗郤襄及其副將桑阿爾齋<lb/>
　　　遁春等復收潰衆立營黒雲起大風自西來敵乗<lb/>
　　　風縱火勢甚熾將逼我軍天忽雨反風敵營燬死<lb/>
　　　者甚衆我軍合攻之陣斬副將張吉甫滿庫王之<lb/>
　　　敬生擒春及副將張洪謨等春見<lb/>
上不跪<lb/>
<pb n="KR2g0042_WYG_003-9b"/>
上欲誅之代善奏曰前所俘無不收養此人欲以死成名<lb/>
　　　奈何殺之以遂其志<lb/>
上赦春先是天命六年二月<lb/>
太祖命代善阿敏莽古爾泰同<lb/>
太宗分月直佐理政事及天聰三年正月<lb/>
太宗以諸兄宜節勞<lb/>
諭以弟姪代直毎<lb/>
御殿<lb/>
<pb n="KR2g0042_WYG_003-10a"/>
命代善阿敏莽古爾泰列坐左右不令下坐至是禮部承<lb/>
　　　政李伯龍請定朝㑹班次儀制下諸貝勒㑹議謂<lb/>
　　　莽古爾泰不可並坐代善言我等奉<lb/>
上居大位仍並列坐甚非心所安請<lb/>
上南面中坐我與莽古爾泰侍坐於側外國䝉古諸貝勒<lb/>
　　　坐我等下衆皆曰善遂定議六年五月從<lb/>
上征察哈爾行二旬過興安嶺聞林丹汗遁移師趨歸化<lb/>
　　　城入明大同宣化境以書示沙河保得勝保張家<lb/>
<pb n="KR2g0042_WYG_003-10b"/>
　　　口諸守將議和而還八年五月從<lb/>
上征明出榆林口至宣府境分兵自喀喇鄂博攻克得勝<lb/>
　　　保遂由朔州趨馬邑八月㑹大軍於大同以俘獲<lb/>
　　　獻<lb/>
御營而還崇徳元年四月晉封和碩兄禮親王十二月從<lb/>
上征朝鮮降國王李倧二年二月班師七月因征朝鮮時<lb/>
　　　違<lb/>
㫖以所獲糧飼馬及選䕶衛溢額等事集諸王貝勒貝子<lb/>
<pb n="KR2g0042_WYG_003-11a"/>
　　　大臣等<lb/>
諭曰朕於兄禮親王極敬愛何竟不體朕意又<lb/>
諭曰王等於朕雖盡恭敬朕亦不喜必須正身行義相輔<lb/>
　佐朕始嘉賴焉三年二月<lb/>
上親征喀爾喀王與鄭親王濟爾哈朗等留守十二月以<lb/>
　　　失朝自檢舉部議罰鍰<lb/>
上免之四年十一月從<lb/>
上獵於葉赫至英格布占王射麞馬仆傷足<lb/>
<pb n="KR2g0042_WYG_003-11b"/>
上見之馳下馬<lb/>
親為裹創酌金巵勸飲因泣下<lb/>
諭曰朕以兄年髙不可馳馬曽屢勸兄奈何不自愛遂罷<lb/>
　　　獵<lb/>
命乗輿齊行日十五里或二十里八年八月<lb/>
世祖章皇帝嗣位王集諸王貝勒大臣議以鄭親王濟爾<lb/>
　　　哈朗睿親王多爾衮同輔政又發貝子碩託郡王<lb/>
　　　阿達禮欲立睿親王私議令法司鞫誅之碩託乃<lb/>
<pb n="KR2g0042_WYG_003-12a"/>
　　　王第二子阿逹禮則王第三子穎親王薩哈璘子<lb/>
　　　也順治元年朝元旦<lb/>
命上殿毋拜二年春王來京師五年十月薨年六十有六<lb/>
賜祭葬銀萬兩立碑紀功康熙十年六月追諡曰烈復立<lb/>
　　　碑表墓<lb/>
　今上乾隆十九年九月入祀<lb/>
　　盛京賢王祠四十三年正月<lb/>
　詔以王與鄭親王濟爾哈朗睿親王多爾衮肅親王豪<lb/>
<pb n="KR2g0042_WYG_003-12b"/>
　　　格克勤郡王岳託並<lb/>
太祖<lb/>
太宗<lb/>
世祖時戮力行間櫛風沐雨之親藩宜配饗<lb/>
太廟又以王等茂著壯猷克昭駿烈初封嘉號當長延奕<lb/>
　　　禩<lb/>
　詔現襲禮親王爵之康親王復封號曰禮<lb/>
　　　初次襲滿逹海禮烈親王代善第七子崇徳五年<lb/>
<pb n="KR2g0042_WYG_003-13a"/>
　　九月隨大軍圍明錦州敗其杏山松山援兵六年<lb/>
　　五月封輔國公八月隨肅親王豪格圍松山以本<lb/>
　　旗兵敗敵明總督洪承疇援踵至卻其三隊旋復<lb/>
　　來犯力拒之所乘馬創肅親王易以馬甫乗而敵<lb/>
　　大至鼓勇復擊之殿後而還明總兵吳三桂倚山<lb/>
　　結營自固偕諸軍擊破之三桂宵遁七年四月隨<lb/>
　　鄭親王濟爾哈朗攻塔山毁其城而還八年八月<lb/>
　　授都察院承政順治元年四月隨睿親王多爾衮<lb/>
<pb n="KR2g0042_WYG_003-13b"/>
　　入山海闗擊敗流賊李自成十月晉封固山貝子<lb/>
　　隨英親王阿濟格追𠞰自成由邊外趨綏徳二年<lb/>
　　二月克沿邊三城及延安府自成遁湖廣躡之屢<lb/>
　　敗賊八月凱旋三年正月隨肅親王𠞰流賊張獻<lb/>
　　忠七月由漢中進秦州圍賊渠髙如礪等於三台<lb/>
　　山如礪降十一月師至西充擒斬獻忠肅親王令<lb/>
　　滿達海與貝勒尼堪等分𠞰遵義䕫州茂州餘賊<lb/>
　　四年八月班師五年二月以徇隠同征西充之䕶<lb/>
<pb n="KR2g0042_WYG_003-14a"/>
　　軍㕘領希爾根冒功事議罰鍰睿親王令免之六<lb/>
　　年四月襲封和碩親王時睿親王與英親王敬謹<lb/>
　　親王尼堪端重親王博洛先後討大同叛鎮姜瓖<lb/>
　　以王與兄郡王瓦克達𠞰賊朔州寧武尋授征西<lb/>
　　大將軍八月克復朔州馬邑縣寧武闗城寧化所<lb/>
　　八角保及静樂縣遂㑹端重親王軍攻復汾州城<lb/>
　　斬偽巡撫姜建勲偽布政使劉秉業等偽總兵楊<lb/>
　　振威斬瓖首獻英親王軍大同平王遣䕶軍統領<lb/>
<pb n="KR2g0042_WYG_003-14b"/>
　　索渾圍平遥署䕶軍統領希爾根圍太谷貝勒拜<lb/>
　　音圖圍沁州鎮國公漢岱圍遼州先後攻復其城<lb/>
　　屯留襄垣榆杜武鄉等縣俱降十月睿親王令留<lb/>
　　兵付瓦克達𠞰撫餘賊王同輔國公薩弼攜應撤<lb/>
　　兵還京七年二月與端重親王敬謹親王同理六<lb/>
　　部事八月睿親王遣尚書阿哈尼堪迎朝鮮王李<lb/>
　　淏弟阿哈尼堪請白部事諸王以理事官恩國泰<lb/>
　　代王坐徇隠罰鍰八年二月加封號曰巽尋同諸<lb/>
<pb n="KR2g0042_WYG_003-15a"/>
　　　王奏削故睿親王封爵三月<lb/>
命諸王分管六部王掌吏部九年二月薨年三十有一諡<lb/>
　　　曰簡十六年十月追論王與睿親王素無嫌分取<lb/>
　　　其所遺財物掌吏部時尚書譚泰驕縱不能糾削<lb/>
　　　爵諡<lb/>
　　　二次襲常阿岱原封巽簡親王滿達海第一子順<lb/>
　　　治九年七月襲封和碩巽親王十六年十月追論滿<lb/>
　　　達海罪降常阿岱為貝勒康熙四年四月薨年三<lb/>
<pb n="KR2g0042_WYG_003-15b"/>
　　　十有三諡曰懐愍第六子星尼降襲固山貝子次<lb/>
　　　子錫倫圖封奉恩將軍後俱停襲乾隆四十三年<lb/>
　　　三月<lb/>
　詔以巽親王滿達海著有勞績<lb/>
　賜一等輔國將軍爵世襲罔替以滿達海七世孫福色<lb/>
　　　硜額襲<lb/>
　　　三次襲傑書禮烈親王代善孫初禮烈親王第八<lb/>
　　　子祜塞封鎮國公卒第二子精濟襲晉封多羅郡<lb/>
<pb n="KR2g0042_WYG_003-16a"/>
　　王卒順治六年十月以祜塞第三子傑書襲多羅<lb/>
　　郡王八年二月加號曰康十六年十二月常阿岱<lb/>
　　既降爵以傑書襲和碩親王仍號康康熙十三年<lb/>
　　六月授奉命大將軍討逆藩耿精忠九月師至浙<lb/>
　　江駐金華賊已陷温州處州都統賴塔總督李之<lb/>
　　芳駐衢州破賊于焦園紫瑯山賊將徐尚朝引衆<lb/>
　　五萬犯金華王令都統巴雅爾副都統瑪哈達迎<lb/>
　　擊斬賊將吳榮先等兵無算十二月尚朝復引賊<lb/>
<pb n="KR2g0042_WYG_003-16b"/>
　　五萬逼金華城南十二里莊巴雅爾與總兵陳世<lb/>
　　凱等㑹𠞰破賊壘于積道山殺二萬餘復永康縉<lb/>
　　雲二縣賊將馮公輔由義烏遁武義署前鋒統領<lb/>
　　希福躡之苦竹嶺斬殪甚衆賊將沙有祥據桃花<lb/>
　　嶺梗處州路瑪阿達同總兵李榮等擊潰之副都<lb/>
　　統穆赫林又敗之白水洋十四年正月復處州府<lb/>
　　及仙居縣公輔尚朝等猶據宣平松陽屢窺處州<lb/>
　　都統拉哈達偕諸將禦𠞰破之石塘石佛嶺大王<lb/>
<pb n="KR2g0042_WYG_003-17a"/>
　　　嶺東隴隘口上套寨下五塘諸處時寧海將軍貝<lb/>
　　　子傅喇塔由黄巖規復温州叛鎮祖宏勲曽養性<lb/>
　　　糾賊數萬倚山憑江水陸抗阻<lb/>
上命傑書由衢州進回奏處州方有賊警金華兵力弱難<lb/>
　　　驟進十五年三月<lb/>
諭趣之曰王坐守金華將及二載徒以文移往來為事不<lb/>
　親統官兵進𠞰逆賊何日可滅宜克期進取毋再遲延<lb/>
　觀望貽悮軍機八月自金華移駐衢州敗賊於大溪灘<lb/>
<pb n="KR2g0042_WYG_003-17b"/>
　　　復江山常山二縣進攻仙霞闗偽㕘將金應虎迎<lb/>
　　　降遂抵浦城縣攻㧞之檄精忠言浦城為閩財賦<lb/>
　　　要地今大兵攻㧞已扼咽喉與其縶頸就戮曷若<lb/>
　　　立功贖罪全百萬生靈九月復建陽撫降建寧延<lb/>
　　　平二府精忠震懾無措遣其子顯祚來迎王遣齎<lb/>
　　　示免死<lb/>
敕諭精忠出城六十里迎降十月王入駐福州奏精忠請<lb/>
　　　隨大軍𠞰海賊鄭錦以贖罪<lb/>
<pb n="KR2g0042_WYG_003-18a"/>
上報可時錦偽總統許耀衆三萬結寨烏龍江之南小門<lb/>
　　　山及真鳯山王遣拉哈達等擊走之十一月疏言<lb/>
　　　精忠出𠞰海賊其弟昭忠聚忠宜以一人來福州<lb/>
　　　統轄藩屬又疏言福建經制兵已照原額全設精<lb/>
　　　忠隨大軍所率佐領下兵數已不少其左右兩鎮<lb/>
　　　官兵可並裁宏勲養性應令赴京候補<lb/>
上命耿昭忠為鎮平將軍駐福州餘俱如所請是月王遣<lb/>
　　　穆赫林擊敗偽將軍吳淑于浦塘復邵武府進師<lb/>
<pb n="KR2g0042_WYG_003-18b"/>
　　　泰寧偽總兵王安邦等降汀州府及所屬諸縣悉<lb/>
　　　復十六年正月拉哈達賴塔破賊將趙得勝何祐<lb/>
　　　等二十六營於白茅山太平山諸處復興化府二<lb/>
　　　月復泉州漳州二府奏入得<lb/>
㫖王統率官兵自衢州入仙霞闗直抵福州𠞰撫並用所<lb/>
　向克㨗擊逐海賊收復全閩安輯百姓克奏膚功深為<lb/>
　可嘉三月疏言福建既平臣即欲統兵入粤但省㑹重<lb/>
　　　地未可輕離且距漳州逺恐遲至炎暑難進師先<lb/>
<pb n="KR2g0042_WYG_003-19a"/>
　　　就現駐漳州汀州騎兵令將軍拉哈達等率同耿<lb/>
　　　精忠赴潮州尋遣總兵馬三竒同前鋒參領都克<lb/>
　　　納敗海賊於龍溪班山副都統楊鳯翔守泉州敗<lb/>
　　　來犯賊五千餘十七年閏三月海賊犯漳州提督<lb/>
　　　段應舉卻之四月賊陷平和環逼海澄穆赫林應<lb/>
　　　舉守禦越七旬外援不至城遂陷長泰亦陷賊王<lb/>
　　　以援遲請罪<lb/>
詔俟師旋日再議七月賊陷同安惠安王遣副都統禪布<lb/>
<pb n="KR2g0042_WYG_003-19b"/>
　　　提督楊㨗復之九月賴塔等破賊於蜈蚣山復長<lb/>
　　　泰尋破賊于柯鏗山萬松闗副都統吉勒塔布同<lb/>
　　　㨗破賊將劉國軒于江東橋又敗之潮溝副都統<lb/>
　　　瑚圖破吳淑于石衛寨十八年正月吉勒塔布㨗<lb/>
　　　復敗國軒於郭塘歐溪頭二月賊犯江東橋吉勒塔<lb/>
　　　布卻之追𠞰至太平寨斬賊千餘十月吉勒塔布敗<lb/>
　　　賊於鰲頭山副都統沃申攻克東石城十九年二<lb/>
　　　月沃申𠞰平大定小定玉洲石馬諸賊巢復海澄<lb/>
<pb n="KR2g0042_WYG_003-20a"/>
　　　水師提督萬正色克海壇三月拉哈逹㨗等克厦<lb/>
　　　門金門賴塔克銅山餘賊悉竄臺灣先是精忠為<lb/>
　　　藩下參領徐鴻弼等首其歸順後尚蓄逆謀王疏<lb/>
　　　請逮治<lb/>
上宻諭王令自請來京至是精忠自請入<lb/>
覲王亦奉<lb/>
詔班師五月疏言福建投誠兵甚多需餉浩繁厦門金門<lb/>
　　　已恢復守留八旗兵六百守泉州二千四百分守<lb/>
<pb n="KR2g0042_WYG_003-20b"/>
　　　福州漳州餘皆隨還十月至京<lb/>
上率王大臣至盧溝橋迎勞十一月<lb/>
命預議政二十一年十二月追論前在金華數年頓兵不<lb/>
　　　進及至福建又遲援海澄銷去軍功罰俸一年二<lb/>
　　　十四年十二月順天府丞王維珍以旗人與房山<lb/>
　　　縣民争煤窑自稱康親王府差委鼓衆閙堂肆詬<lb/>
　　　狀疏<lb/>
聞下部逮究旗人四舒華善辱詈職官俱擬枷責<lb/>
<pb n="KR2g0042_WYG_003-21a"/>
上嘉維珍無所瞻顧下部議叙<lb/>
諭閣臣曰旗下惡棍干預詞訟乆經嚴禁四舒等挾制官<lb/>
　司横肆詬詈情殊可惡再加嚴審治罪其主一併察議<lb/>
　　　大學士勒徳洪奏其主即康親王傑書<lb/>
上曰朕止論事之是非不論其為何人也于是法司覆勘<lb/>
　　　四舒論斬華善論絞王府䕶衛及管煤官降革有<lb/>
　　　差王坐失察罰俸如例二十九年七月率兵屯歸<lb/>
　　　化城備𠞰噶爾丹尋以大將軍裕親王福全將抵<lb/>
<pb n="KR2g0042_WYG_003-21b"/>
　　　烏蘭布通<lb/>
詔移師㑹之至則賊已竄十月撤還三十六年閏三月薨<lb/>
　　　年五十有二諡曰良<lb/>
　　　四次襲椿泰康良親王傑書第六子康熙三十六<lb/>
　　　年七月襲封和碩康親王四十八年五月薨年二<lb/>
　　　十有七謚曰悼<lb/>
　　五次襲崇安康悼親王椿泰第一子康熙四十八年<lb/>
　　　十月襲封和碩康親王雍正五年十二月掌宗人<lb/>
<pb n="KR2g0042_WYG_003-22a"/>
　　府事十一年九月薨年二十有九諡曰修<lb/>
　　六次襲巴爾圖康良親王傑書第五子康熙三十<lb/>
　　二年四月封三等輔國將軍雍正十二年四月襲<lb/>
　　封和碩康親王乾隆十八年三月薨年八十諡曰<lb/>
　　簡<lb/>
　　七次襲永恩康修親王崇安第二子雍正十二年<lb/>
　　四月封多羅貝勒乾隆十八年五月襲封和碩康<lb/>
　　親王十九年十一月總理正黄旗覺羅學四十三<lb/>
<pb n="KR2g0042_WYG_003-22b"/>
　　年正月<lb/>
命復禮烈親王始封之號仍為禮親王<lb/>
<pb n="KR2g0042_WYG_003-23a"/>
　　　和碩英親王阿濟格𫝊<lb/>
　　　阿濟格<lb/>
太祖髙皇帝第十二子初授台吉天命十年十一月科爾<lb/>
　　　沁台吉奥巴苦察哈爾林丹汗之虐來乞援阿濟<lb/>
　　　格隨三貝勒莽古爾泰等征之至農安塔林丹汗<lb/>
　　　遁乃還十一年四月同台吉碩託征喀爾喀巴林<lb/>
　　　部十月隨大貝勒代善征扎嚕特部有功是年封<lb/>
　　　貝勒天聰元年正月同二貝勒阿敏等征朝鮮克<lb/>
<pb n="KR2g0042_WYG_003-23b"/>
　　　五城五月從<lb/>
上征明同莽古爾泰等率偏師衛塔山糧運敗明兵二萬<lb/>
　　　㑹大軍于錦州進薄寧逺城北明援兵千餘掘壕<lb/>
　　　為車營列火器以拒阿濟格殱之明總兵滿桂出<lb/>
　　　城東二里陣<lb/>
上欲進擊阿濟格請從諸貝勒以距城近不可攻勸阻甚<lb/>
　　　力<lb/>
上怒<lb/>
<pb n="KR2g0042_WYG_003-24a"/>
親率阿濟格等馳擊明前隊騎兵追至城下盡殪之諸貝<lb/>
　　　勒皆愧奮不及胄馳進分擊步卒斬馘無算二年<lb/>
　　　三月以擅王弟貝勒多鐸婚削爵尋復之三年八<lb/>
　　　月同貝勒濟爾哈朗等略明錦州寧逺焚其積聚<lb/>
　　　俘獲二千計十月從<lb/>
上征明率左翼四旗及䝉古兵克龍井闗明漢兒莊副將<lb/>
　　　易愛洪山口㕘將王遵臣來援斬之殱其衆進圍<lb/>
　　　漢兒莊明守將李豐降十一月大軍克洪山口至<lb/>
<pb n="KR2g0042_WYG_003-24b"/>
　　　遵化明山海闗總兵趙率教以精兵來援阿濟格<lb/>
　　　奮擊率教敗走㑹<lb/>
上以數騎視遵化城垣因遮擊敗兵阿濟格追斬率教于<lb/>
　　　陣並斬其副將以下官遂進薄京城明寧逺巡撫<lb/>
　　　袁崇煥錦州總兵祖大壽以援兵二萬屯廣渠門<lb/>
　　　外我師追殺至城壕阿濟格馬創死始還十二月<lb/>
　　　同貝勒阿巴泰等略通州焚其船克張家灣尋從<lb/>
上閲薊州形勢遇明山海闗援兵五千于城外同代善等<lb/>
<pb n="KR2g0042_WYG_003-25a"/>
　　　突入敵營殱之五年三月<lb/>
命諸貝勒直言時政阿濟格奏曰臣愚魯無能致煩<lb/>
聖慮自今願痛改前非勉勵職業八月<lb/>
上征明由白土場趨廣寧阿濟格同貝勒徳格𩔖岳託率<lb/>
　　　兵二萬由義州進大凌河與大軍㑹夜圍錦州敵<lb/>
　　　兵襲阿濟格營時大霧人覿面不相識阿濟格嚴<lb/>
　　　陣待忽青氣自天下衝敵陣霧中開如門頃之霽<lb/>
　　　急擊大敗之擒遊擊一獲甲械及馬二百餘<lb/>
<pb n="KR2g0042_WYG_003-25b"/>
上親勞以金巵酌<lb/>
賜九月<lb/>
諭授圍城方略覘察援兵勿以敵寡輕戰墮計中尋聞明<lb/>
　　　増兵來援<lb/>
命額駙揚古利率八旗䕶軍之半往益阿濟格軍時錦州<lb/>
　　　兵七千逐我偵者于小凌河岸突近<lb/>
御前衛兵不滿二百<lb/>
上擐甲渡河直入敵陣敗之阿濟格繼至敵復出歩軍列<lb/>
<pb n="KR2g0042_WYG_003-26a"/>
　　　壕外騎兵翼其後阿濟格奮前破其歩卒斬副將<lb/>
　　　一於是<lb/>
上以所統兵付阿濟格明監軍道張春等復以兵四萬援<lb/>
　　　錦州我師迎擊于大凌河截殺過半逐北逾一舍<lb/>
　　　六年五月從<lb/>
上征察哈爾林丹汗遁阿濟格統左翼及䝉古兵略大同<lb/>
　　　宣府明兵懼盡獻張家口所貯犒邊財物七月師<lb/>
　　　旋七年三月<lb/>
<pb n="KR2g0042_WYG_003-26b"/>
命築通逺保城以兵駐守五月明降將孔有徳等自登州<lb/>
　　　海道來歸為明總兵黄龍所遮朝鮮復扼之阿濟格<lb/>
　　　同濟爾哈朗貝勒杜度等往迎立營江岸明與朝鮮<lb/>
　　　兵望見皆引退有徳等輜重得畢至六月<lb/>
詔問征明及朝鮮察哈爾三者何先奏言臣意當攻明以<lb/>
　　　耕耘畢興師<lb/>
皇上親駐闗外諸貝勒將帥率大軍進闗攻略城保招撫<lb/>
　　　民人然後相敵形勢酌量緩急而行計之得也八<lb/>
<pb n="KR2g0042_WYG_003-27a"/>
　　　月同阿巴泰等略山海闗俘獲甚衆師還以不能<lb/>
　　　乗勝入闗<lb/>
詔切責阿濟格奏臣欲息馬運糧諸貝勒不從<lb/>
上曰汝果能堅執不從諸貝勒誰棄汝而來朕非欲加罪<lb/>
　于爾等自後當謹識朕言耳八年五月從<lb/>
上征明同貝勒多爾衮多鐸自巴顔珠爾克入龍門口遇<lb/>
　　　明兵敗之進攻龍門未下趨保安州克其城斬守<lb/>
　　　備一謁<lb/>
<pb n="KR2g0042_WYG_003-27b"/>
上于應州籍俘獲數以<lb/>
聞八月㧞靈邱斬知縣守備師還崇徳元年四月叙功晉<lb/>
　　　封多羅武英郡王五月同阿巴泰征明克雕鶚保<lb/>
　　　長安嶺保薄延慶州先後克定興安肅容城安州<lb/>
　　　雄縣東安文安寳坻順義昌平遇敵五十六戰皆<lb/>
　　　㨗俘人畜十數萬擒總兵巢丕昌等又遣都統譚<lb/>
　　　泰等設伏斬遵化三屯營守將我師方出闗明兵<lb/>
　　　躡我後還擊殱之獲馬百四十餘㨗<lb/>
<pb n="KR2g0042_WYG_003-28a"/>
聞<lb/>
㫖嘉奬<lb/>
賜鞍馬一九月師旋<lb/>
駕出地載門十里迎勞設宴<lb/>
上見王逺征勞瘠為之惻然<lb/>
命坐於右側<lb/>
親以金巵酌賜十二月<lb/>
上征朝鮮令駐守牛莊二年三月以貝子碩託等攻皮島<lb/>
<pb n="KR2g0042_WYG_003-28b"/>
　　　久未下<lb/>
命引兵千往助四月至軍令都統薩穆什哈率䕶軍前進<lb/>
　　　都統阿山等率銳卒乘小舟疾攻西北隅兵部承<lb/>
　　　政車爾格督八旗及漢軍朝鮮等兵乗巨艦逼其<lb/>
　　　城都統石廷柱户部承政馬福塔從北隅督戰敵<lb/>
　　　不能支遂克皮島斬總兵沈世奎並諸路來援者<lb/>
　　　俘戸三千有竒船七十貲畜無算<lb/>
上遣使褒諭十二月遣軍自牛莊入白土場遇明兵於清<lb/>
<pb n="KR2g0042_WYG_003-29a"/>
　　　河岸敗之四年二月從<lb/>
上征明王率師至大凌河東揚言欲以紅衣礟攻臺守卒<lb/>
　　　懼四里屯張岡屯寳林寺旺民屯于家屯成化峪<lb/>
　　　道爾彰等俱下尋率四旗䕶軍還守塔山連山俘<lb/>
　　　人馬千計三月<lb/>
上遣四旗騎兵往助四月自連山㑹<lb/>
御營于義州南山岡班師九月略錦州寧逺界六年三月<lb/>
　　　同鄭親王濟爾哈朗圍錦州其守郛䝉古台吉吳<lb/>
<pb n="KR2g0042_WYG_003-29b"/>
　　　巴什等密議降為明總兵祖大夀所覺接戰王乗<lb/>
　　　夜登城助擊明兵敗乃徙䝉古及明兵降者于義<lb/>
　　　州事詳鄭獻親王𫝊四月敗明援兵於松山北嶺<lb/>
　　　六月復敗明闗内援兵追擊薄松山城獲馬五十<lb/>
　　　餘七月<lb/>
上以阿濟格克敵奏㨗勞績可嘉<lb/>
賜銀四千兩八月明總督洪承疇率總兵吳三桂王璞等<lb/>
　　　來援錦州兵號十三萬<lb/>
<pb n="KR2g0042_WYG_003-30a"/>
上親征大軍營松山明兵懼將奔塔山王追擊之獲其筆<lb/>
　　　架山積粟復往塔山邀擊明兵敗奔者又同睿親<lb/>
　　　王多爾衮克敵臺四擒副將王希賢㕘將崔定國<lb/>
　　　都司楊重鎮等三桂璞僅以身免方三桂等之敗<lb/>
　　　也明錦州松山杏山髙橋諸路兵猶固守不下九<lb/>
　　　月<lb/>
駕還盛京同杜度阿巴泰多鐸等分兵圍之十一月承疇<lb/>
　　　夜出松山兵來襲我軍沿壕射敵返走城閉不得<lb/>
<pb n="KR2g0042_WYG_003-30b"/>
　　　入降其衆二千餘七年二月圍杏山遣前鋒統領<lb/>
　　　鄂莫克圗等略寧逺遣䕶衛及親軍䇿應誘殺三<lb/>
　　　桂等追兵三月三桂復率兵四千駐塔山分兵至<lb/>
　　　髙橋不戰而退遂縱兵追至連山斬三十人獲馬<lb/>
　　　三十師逾寧逺城西十里審視糧運海道寧逺兵<lb/>
　　　出犯又擊敗之四月凱旋十月議駐髙橋時有軍<lb/>
　　　行勞苦語又縱敵人私行獵及<lb/>
上御殿宴賚不俟賞先歸等罪削爵<lb/>
<pb n="KR2g0042_WYG_003-31a"/>
詔從寛罰鍰又議值<lb/>
　敏恵恭和元妃喪時王歌舞應幽禁<lb/>
詔免罪八年九月復同鄭親王征寧逺軍城北填壕布雲<lb/>
　　　梯以礟急攻城頽敵潰斬遊擊吳良弼都司王國<lb/>
　　　安等二十餘員直抵前屯衛立營柵復移礟城西<lb/>
　　　攻之斬總兵李輔明袁尚仁等三十餘員兵四千<lb/>
　　　餘明中前所總兵黄色棄城遁進㧞之順治元年<lb/>
　　　四月同睿親王多爾衮入山海闗破流賊李自成<lb/>
<pb n="KR2g0042_WYG_003-31b"/>
　　　十月晉封和碩英親王<lb/>
賜鞍馬二尋<lb/>
命為靖逺大將軍由邊外入陜西斷賊歸路二年二月奏<lb/>
　　　大軍沿途𠞰賊八戰皆㨗陜西屬城克者四降者三<lb/>
　　　十八時自成已為豫親王多鐸所敗棄西安據商<lb/>
　　　州<lb/>
上命多鐸還趨江南而以阿濟格追𠞰流賊方自成南走<lb/>
　　　時攜賊十三萬并湖廣襄陽承天荆州徳安守禦<lb/>
<pb n="KR2g0042_WYG_003-32a"/>
　　　賊七萬聲言欲取南京水陸齊下王分兵躡其後<lb/>
　　　追及于鄧州承天徳安武昌富池口桑家口九江<lb/>
　　　屢敗賊撫其降者窮追至賊老營大敗之自成僅<lb/>
　　　以步卒二十人遁斬其兩叔父及偽汝侯劉宗敏<lb/>
　　　于軍偽軍師宋獻䇿總兵左光先等皆就俘是役<lb/>
　　　凡十三戰皆大㨗故明寧南侯左良玉子夢庚方<lb/>
　　　泊軍九江聞大軍至執總督袁繼咸等率總兵官<lb/>
　　　十二馬歩兵十萬舟數萬詣軍門降計所下河南<lb/>
<pb n="KR2g0042_WYG_003-32b"/>
　　　屬城十二湖廣屬城三十九江西屬城六皆設官<lb/>
　　　撫定閏六月㨗<lb/>
聞<lb/>
諭嘉運籌決勝懋著勛庸<lb/>
命侍臣赴軍慰勞復<lb/>
諭曰王克奏膚勲不勝喜悦念王及行間將士馳驅䟦涉<lb/>
　懸崖峻嶺深江大河萬有餘里可謂勞苦而功髙矣㓂<lb/>
　氛既靖宜即班師其招撫餘兵應留充軍伍或散歸田<lb/>
<pb n="KR2g0042_WYG_003-33a"/>
　里王與諸大臣商確行之八月師旋方自成遁時王誤<lb/>
　　　以死聞又不候<lb/>
㫖班師攝政王多爾衮𫝊語以王等有罪不遣迎但于午<lb/>
　　　門㑹齊歸第復議前出師時脅宣府巡撫李鑑釋<lb/>
　　　逮問赤城道朱夀錅又擅取鄂爾多斯土黙特馬<lb/>
　　　降郡王㝷復之五年八月𠞰平天津曹縣土㓂十<lb/>
　　　一月喀爾喀行獵近邊<lb/>
命赴大同駐守十二月大同總兵姜瓖聞大兵將至疑襲<lb/>
<pb n="KR2g0042_WYG_003-33b"/>
　　　已據城叛附近十一城皆應總督耿焞奔陽和王<lb/>
　　　至夜圍之事<lb/>
聞<lb/>
命為平西大將軍以都統巴顔等率兵㑹征瓖六年正月<lb/>
　　　賊黨劉遷犯代州據外郛章京愛松古遊擊高得<lb/>
　　　勝被圍遣端重郡王博洛等往援破斬賊渠郎芳<lb/>
　　　遷遁去三月攝政王至大同㑹王兩福晉卒攝政<lb/>
　　　王諭令先歸王啟云予不希富貴但丈夫重名譽<lb/>
<pb n="KR2g0042_WYG_003-34a"/>
　　　欲佐命効力俾後世垂名史冊耳顧以妻死棄大<lb/>
　　　事而歸乎卒不行四月復左衛<lb/>
命還京六月啓攝政王曰輔政徳豫親王征流㓂至望都<lb/>
　　　潜身僻地破潼闗西安不殱其衆追騰機思不取<lb/>
　　　功績未著不當優異其子鄭親王乃叔父子不當<lb/>
　　　稱叔王予乃<lb/>
太祖之子<lb/>
皇帝之叔當以予為叔王攝政王于是廷數其妄思越分<lb/>
<pb n="KR2g0042_WYG_003-34b"/>
　　　并私除職官等罪令勿預部務接漢官八月復同<lb/>
　　　貝子鞏阿岱統兵征大同九月偽總兵楊振威斬<lb/>
　　　瓖及其兄琳弟有光詣軍門降大兵入城誅從逆<lb/>
　　　吏民墮大同城睥睨五尺班師八年正月攝政王<lb/>
　　　薨于喀喇河屯王赴喪次即歸帳其夜諸王赴臨<lb/>
　　　王獨不至而私召其第五子郡王勞親<lb/>
上迎䘮王又不去佩刀攝政王近侍額克親吳拜蘇拜等<lb/>
　　　發其意圖攝政事鄭親王等即于路監守之至京<lb/>
<pb n="KR2g0042_WYG_003-35a"/>
　　　議削爵幽禁降勞親貝子閏二月以初議阿濟格<lb/>
　　　罪尚輕下諸王大臣復議因移繫别室籍其家子<lb/>
　　　勞親等皆黜宗室十月監者告阿濟格欲于獄中<lb/>
　　　舉火論死<lb/>
賜自盡爵除乾隆四十三年正月<lb/>
　諭曰朕覽<lb/>
實録載英親王阿濟格秉心不純往追流賊誑報已死又<lb/>
　　擅至沿邊索馬且向巡撫囑託公事過跡昭著雖前<lb/>
<pb n="KR2g0042_WYG_003-35b"/>
　　此亦有微功究不足以抵其罪黜爵實由自取至其<lb/>
　　子孫前俱降為庶人削其宗籍<lb/>
皇祖御極之初曾加恩將其次子傅勒赫復還宗支追封<lb/>
　　公爵逓襲其餘諸子仍行除籍嗣于康熙五十二年<lb/>
　　復䝉<lb/>
恩將伊第三子伯爾遜第八子佟塞第十子鄂拜第十一<lb/>
　　子班進泰各支賜給紅帶子附入<lb/>
玉牒今思傅勒赫一支既已作為宗室襲爵其有後之伯<lb/>
<pb n="KR2g0042_WYG_003-36a"/>
　　爾遜等各支及無後之和度等同係英親王之子孫<lb/>
　　似毋庸復為區别因推廣<lb/>
皇祖恩意著交宗人府一體查明復還黄帶子列入宗譜<lb/>
　　其<lb/>
恩封公爵遞襲世次詳<lb/>
玉牒<lb/>
　<lb/>
　<lb/>
<pb n="KR2g0042_WYG_003-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　欽定宗室王公功績表𫝊卷三<lb/>
</p>
<p>
</p>
  </div>
</body>
</text>
</TEI>
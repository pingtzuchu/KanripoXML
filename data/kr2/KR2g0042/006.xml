<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2g0042_WYG_006-1a"/>
　欽定四庫全書<lb/>
　欽定宗室王公功績表傳卷六<lb/>
　　傳四<hi>親王</hi>
　　　和碩鄭親王濟爾哈朗傳<lb/>
　　　濟爾哈朗追封和碩莊親王舒爾哈齊第六子舒<lb/>
　　　爾哈齊<lb/>
顯祖宣皇帝第三子<lb/>
太祖髙皇帝母弟初封貝勒嵗丁未東海瓦爾喀部斐悠<lb/>
<pb n="KR2g0042_WYG_006-1b"/>
　　　城長䇿穆特赫苦烏拉部長之虐乞歸附<lb/>
太祖命舒爾哈齊同貝勒褚英代善往收其環城屯寨五<lb/>
　　　百户以還<lb/>
賜號達爾漢巴圗魯事詳廣略貝勒褚英傳辛亥年八月<lb/>
　　　薨順治十年五月追封和碩親王諡曰莊濟爾哈<lb/>
　　　朗幼育於<lb/>
太祖宫中封和碩貝勒天命十年十一月同台吉阿巴泰<lb/>
　　　等援科爾沁有功事詳饒餘敏郡王𫝊十一年四<lb/>
<pb n="KR2g0042_WYG_006-2a"/>
　　　月征喀爾喀巴林部十月征扎嚕特部並有功天<lb/>
　　　聰元年正月同貝勒阿敏岳託阿濟格等征朝鮮<lb/>
　　　師屢勝次平壤城朝鮮王李倧使請和阿敏仍欲<lb/>
　　　進攻岳託不可濟爾哈朗以不宜深入可駐平山<lb/>
　　　城以待和議之成遂引軍往與李倧議歳貢定盟<lb/>
　　　而還事詳克勤郡王𫝊五月從<lb/>
上征明出廣寧舊邊進圍錦州同貝勒莽古爾泰等率偏<lb/>
　　　師衛塔山糧運遇明兵敗之尋移師寧逺與明總<lb/>
<pb n="KR2g0042_WYG_006-2b"/>
　　　兵滿桂兵遇裹創力戰大敗其衆二年五月以䝉<lb/>
　　　古固特塔布囊自察哈爾移據阿拉克綽特部舊<lb/>
　　　地遇来歸我者輒行阻殺<lb/>
命同貝勒豪格徃討誅之收其衆三年八月同貝勒徳格𩔖<lb/>
　　　岳託阿濟格等征明錦州寧逺焚其積聚多俘獲<lb/>
　　　十月<lb/>
上親統大軍由洪山口征明<lb/>
命同岳託攻大安口毁其水門乗夜進擊走明馬蘭營援<lb/>
<pb n="KR2g0042_WYG_006-3a"/>
　　　兵旦見明兵立二營於山上濟爾哈朗先撃敗其<lb/>
　　　衆追至馬蘭營殱之是日自辰迄已五戰皆捷降<lb/>
　　　馬蘭營馬蘭口大安口三營兵趨石門寨明援兵<lb/>
　　　至者悉斬之寨中官民出降遂㑹大軍於遵化進<lb/>
　　　薄北京十二月同貝勒阿巴泰等徇通州焚其船<lb/>
　　　克張家灣四年正月從<lb/>
上圍永平先是劉興祚叛歸明與明巡撫袁崇煥同赴永<lb/>
　　　平聞我軍將至遂趨太平寨道殺喀喇沁䝉古之<lb/>
<pb n="KR2g0042_WYG_006-3b"/>
　　　以俘来獻者<lb/>
上命濟爾哈朗與阿巴泰往捕追及於山海闗斬興祚擒<lb/>
　　　其弟興賢以獻大軍既克永平<lb/>
命與貝勒薩哈璘統兵萬人鎮守察倉庫閱士卒置官吏降<lb/>
　　　明道貟白養粹廢貟孟喬芳楊文魁等以書招永<lb/>
　　　平屬州縣於是灤州州同知張文秀遷安縣知縣<lb/>
　　　朱雲台副將王維城㕘將馬光逺守備李繼全千<lb/>
　　　户錢竒志相繼降三月<lb/>
<pb n="KR2g0042_WYG_006-4a"/>
上旋蹕令阿敏碩託更守永平因趨迤西路招降榛子鎮<lb/>
　　　乃還五年三月<lb/>
命諸貝勒直言時政濟爾哈朗奏曰比者讞獄滋怨皆由<lb/>
　　　諸臣自今當選賢良慎司刑憲七月初設六部<lb/>
命掌刑部事八月從<lb/>
上圍明大淩河城鑲藍旗兵圍西南濟爾哈朗軍為策應<lb/>
　　　旋同大貝勒代善等克近城臺保十一月明總兵<lb/>
　　　祖大夀以城降將旋師同貝勒多鐸往塔山東沿<lb/>
<pb n="KR2g0042_WYG_006-4b"/>
　　　海截隘俘百餘人六年五月從<lb/>
上征察哈爾林丹汗遁大軍次穆嚕哈喇克沁濟爾哈朗<lb/>
　　　與岳託等率右翼兵趨歸化城收察哈爾部衆千<lb/>
　　　餘七年三月奉<lb/>
命築岫巖城五月明將孔有徳耿仲明自登州航海来降<lb/>
　　　濟爾哈朗等迎䕶其衆事具英親王𫝊六月<lb/>
詔問征明及朝鮮察哈爾三者何先奏言朝鮮不遵約當<lb/>
　　　返其貢物姑與互市不必往征明乃吾敵國宜取<lb/>
<pb n="KR2g0042_WYG_006-5a"/>
　　　其近京數城久駐伺隙别屯兵山海以東錦州<lb/>
　　　以西擾其耕穫使不得休息復分兵半於山海闗<lb/>
　　　前立營半繞入闗後内外夾攻敵必絀八年五月<lb/>
上復親征察哈爾濟爾哈朗留守<lb/>
　　盛京崇徳元年四月晉封和碩鄭親王十二月<lb/>
上征朝鮮復留守三年十月率兵征明寧逺薄中後所城<lb/>
　　　明兵懼不敢出乃移師克模龍闗及五里保屯臺<lb/>
　　　四年五月征明錦州及松山與敵遇九戰九敗之<lb/>
<pb n="KR2g0042_WYG_006-5b"/>
　　　俘二千有竒五年三月葺義州城<lb/>
上親臨閱視有舊附明之蒙古多羅特部蘇班岱阿巴爾岱<lb/>
　　　居杏山西五里臺遣託克託内籲請率三十尸来<lb/>
　　　歸<lb/>
上命王與多鐸郡王阿達禮率師千五百往迎瀕行<lb/>
諭曰敵見我兵寡必来拒戰可分兵為前後中三隊前隊<lb/>
　拒戰後隊應援遂奉<lb/>
命行夜過錦州城南至杏山令来使潛告蘇班岱等攜户<lb/>
<pb n="KR2g0042_WYG_006-6a"/>
　　　口輜重行旦明杏山總兵劉周智沿城結營與錦<lb/>
　　　州松山守將分翼列陣逼我軍王令駐軍待敵呼<lb/>
　　　噪而来王督戰衝入敵陣與諸王貝勒並進大敗<lb/>
　　　之追奔至城下斬其副將楊倫周㕘將李得位復<lb/>
　　　遣兵破敵兩營於城南獻所獲馬械於<lb/>
御營分賚有差加<lb/>
賜御廐良馬一九月同武英郡王阿濟格等圍錦州城中<lb/>
　　　兵屢出犯王設伏城南俟敵敵知有伏即遁追斬<lb/>
<pb n="KR2g0042_WYG_006-6b"/>
　　　六十餘人又遣輔國將軍務達海俘明運糧兵於<lb/>
　　　杏山塔山間六年三月復圍錦州繞城立營八掘<lb/>
　　　壕築塹為久困計時大夀在城中以䝉古兵守外<lb/>
　　　郛䝉古台吉諾木齊吳巴什等欲降縋二人齎書<lb/>
　　　下約獻東闗至期為大夀覺而鬭聲聞郛外大軍<lb/>
　　　薄城蒙古兵縋以上我師與䝉古合擊明兵明兵<lb/>
　　　敗入内城遂據其郛遷郛内䝉古六千餘口於義<lb/>
　　　州並收降明都司守備以下八十六貟使馳奏<lb/>
<pb n="KR2g0042_WYG_006-7a"/>
上命八門擊鼓集衆官宣捷於<lb/>
　　篤恭殿四月明援兵自杏山移松山王令右翼兵伏<lb/>
　　　錦州南山西岡左翼兵伏松山北嶺遣前鋒軍挑<lb/>
　　　戰敵至伏起夾擊大敗之五月明援兵六萬屯松<lb/>
　　　山北岡擊斬二千人六月睿郡王多爾衮等至錦州<lb/>
　　　更代兩軍合營聞明兵自松山趨海口我左翼兵<lb/>
　　　由東右翼兵由西擊郤敵衆追至松山城獲馬五<lb/>
　　　十餘振旅還八月明總督洪承疇率兵十三萬至<lb/>
<pb n="KR2g0042_WYG_006-7b"/>
　　　松山<lb/>
上親統大軍臨之<lb/>
命留守九月<lb/>
上將旋蹕仍赴錦州更代圍城十二月敗承疇夜犯正紅<lb/>
　　　正黄兩旗營兵敵從杏山宵遁者復為我伏兵所<lb/>
　　　殱七年二月肅郡王豪格等克松山城擒承疇王<lb/>
　　　仍圍錦州三月大夀遣人乞降請盟誓王留其使<lb/>
　　　二人遣一𫝊諭曰我圍困此城旦夕可取何與爾<lb/>
<pb n="KR2g0042_WYG_006-8a"/>
　　　盟誓欲降則降非相強也大夀乃率衆敂營降四<lb/>
　　　月移師塔山克之進圍杏山以礟毁城城中懼開<lb/>
　　　門降乃籍俘數以奏奉<lb/>
命毁松山塔山杏山三城而還七月叙功<lb/>
賜鞍馬一蟒緞百八年八月<lb/>
世祖章皇帝嗣位王與睿親王多爾衮同輔政九月征明<lb/>
　　　寧逺拔中後所城斬逰擊吳良弼都司王國安等<lb/>
　　　進攻前屯衞斬總兵李輔明袁尚仁中前所總兵<lb/>
<pb n="KR2g0042_WYG_006-8b"/>
　　　黄色棄城遁取之遂班師順治元年正月王集内<lb/>
　　　三院六部諸大臣諭以政事先白睿親王書銜名<lb/>
　　　亦先之五月睿親王入山海闗擊走流賊李自成<lb/>
　　　九月王扈<lb/>
駕至京師十月<lb/>
上御皇極門封信義輔政叔王<lb/>
賜金千兩銀萬兩緞千疋四年二月以造第踰制擅用銅<lb/>
　　　獅銅龜銅鶴罰鍰罷輔政五年三月貝子屯齊等<lb/>
<pb n="KR2g0042_WYG_006-9a"/>
　　　訐王在<lb/>
　　盛京時不舉發兩黄旗大臣謀立肅親王私議及扈<lb/>
駕入闗擅令兩藍旗越次立營前行等事降多羅郡王閏<lb/>
　　　四月復爵和碩鄭親王九月<lb/>
命為定逺大將軍征湖廣十月道出山東𠞰曹縣土賊擒<lb/>
　　　獲賊首李化鯨李名讓張學允等得降鎮劉澤清<lb/>
　　　逆書煽亂狀以<lb/>
聞叛黨並伏誅六年正月由安陸府渡江抵長沙時明桂<lb/>
<pb n="KR2g0042_WYG_006-9b"/>
　　　王朱由榔之總督何騰蛟及附由榔之總兵馬進<lb/>
　　　忠王進才杜允熙陶養用胡一青糾流賊餘黨一<lb/>
　　　隻虎等據湖南府縣王令順承郡王勒克徳渾都<lb/>
　　　統阿濟格尼堪為前哨大軍繼進抵湘潭生擒騰<lb/>
　　　蛟拔其城四月分兵趨永興擊走允熙遂至辰州<lb/>
　　　一隻虎聞風遁令尚書阿哈尼堪等擊進才於寶<lb/>
　　　慶克其城又連破南山坡大水紅江諸路兵凡二<lb/>
　　　十八營寳慶平七月分兵定靖州進衡州斬養用<lb/>
<pb n="KR2g0042_WYG_006-10a"/>
　　　破一青七營於城南山追𠞰至廣西全州分兵定<lb/>
　　　道州黎平府及烏撒土司先後收六十餘城七年<lb/>
　　　正月凱旋叙功<lb/>
賜金二百兩銀二萬兩八年二月同巽親王滿達海端重<lb/>
　　　親王博洛敬謹親王尼堪奏削故睿親王封爵事<lb/>
　　　詳睿忠親王𫝊三月<lb/>
上以王年老一切朝賀謝恩悉免行禮九年二月晉封叔<lb/>
　　　和碩鄭親王十二年二月疏言<lb/>
<pb n="KR2g0042_WYG_006-10b"/>
太祖髙皇帝開創初日與四大貝勒五大臣及衆台吉等<lb/>
　　　討論政務得失咨訪兵民疾苦使上下交孚鮮壅<lb/>
　　　蔽故能上合<lb/>
天心下洽民志掃靖羣雄肇興大業<lb/>
太宗文皇帝纘成大統紹述前猷亦時與諸王貝勒大臣<lb/>
　　　講論不輟且崇奬忠直鼓勵英傑録微功棄小過<lb/>
　　　凡下詔令必先講求可以順民心垂久逺者然後<lb/>
　　　施行又慮武備廢弛不忘騎射時<lb/>
<pb n="KR2g0042_WYG_006-11a"/>
駕出射獵諸王貝勒置酒讌㑹以優為樂<lb/>
太宗皇帝還自獵所克勤郡王岳託以聞<lb/>
太宗皇帝勃然怒曰我國肇興治弓矢繕甲兵視將士若<lb/>
　赤子故人争効死每戰必克以成大業朕嘗恐後世子<lb/>
　孫棄我國淳厚之風沿習漢俗即于慆淫今汝等為此<lb/>
　荒樂欲國家興隆其可得乎遣大臣索尼再三宣<lb/>
諭今<lb/>
皇上詔大小臣工盡言無隠誠欲立綱陳紀綿國祚於無<lb/>
<pb n="KR2g0042_WYG_006-11b"/>
　　　疆也臣以為平治天下莫要於信詔令順民心前<lb/>
　　　降<lb/>
諭軫恤滿洲官兵疾苦聞者無不歡忭嗣又令修<lb/>
　　乾清宫詔令不信何以使軍民服從伏祈效法<lb/>
太祖<lb/>
太宗不時與内外大臣詳究政務得失凡事必預商㩁然<lb/>
　　　後頒之<lb/>
詔令見諸施行庶幾法行令信可以紹<lb/>
<pb n="KR2g0042_WYG_006-12a"/>
二聖之休烈矣抑臣更有請者垂休典謨廣昭令徳莫要<lb/>
　　　於立史官古聖帝明王進君子逺小人順天心合<lb/>
　　　民志措天下於太平垂鴻名於萬世良於史臣有<lb/>
　　　賴今宜倣古制特設<lb/>
　　起居注官置之左右凡<lb/>
聖主嘉言懿行一一記載於以垂萬世傅無窮亦治道之<lb/>
　　　一助<lb/>
上嘉納之三月同貝勒尚善等議吏科副理事官彭長庚<lb/>
<pb n="KR2g0042_WYG_006-12b"/>
　　　正白旗一等子許爾安請復睿親王舊封妄頌功<lb/>
　　　勛結黨煽亂應立斬<lb/>
上命從寛流徙又議廣東布政使胡章誣奏平南王尚可<lb/>
　　　喜靖南王耿繼茂縱兵占官廨等事與誣告凡人<lb/>
　　　不同應立絞<lb/>
上命褫職免罪五月王疾劇<lb/>
駕臨問王奏臣受<lb/>
三朝厚恩未能仰荅不勝感痛惟願以取雲貴滅桂王為<lb/>
<pb n="KR2g0042_WYG_006-13a"/>
　　　念且滿洲甚少而能破流賊取京都應加撫恤<lb/>
上垂涕曰天何不令朕叔長年耶言已大慟<lb/>
駕旋<lb/>
命工圗其像翌日薨年五十有七<lb/>
詔輟朝七日<lb/>
賜祭葬銀萬兩置守園十户立碑紀功康熙十年六月追<lb/>
　　　諡曰獻乾隆十九年九月入祀<lb/>
　　盛京賢王祠四十三年正月<lb/>
<pb n="KR2g0042_WYG_006-13b"/>
　上追念鄭親王忠勛<lb/>
　命配享<lb/>
太廟其現襲之簡親王復始封號曰鄭<lb/>
　　　初次襲濟度鄭獻親王濟爾哈朗第二子順治八<lb/>
　　　年閏二月封其兄富爾敦為鄭親王世子濟度為<lb/>
　　　多羅簡郡王四月富爾敦卒九月濟度封世子九<lb/>
　　　年十月<lb/>
命議政十一年十二月以海賊鄭成功擾福建授定逺大<lb/>
<pb n="KR2g0042_WYG_006-14a"/>
　　　將軍同貝子務達海都統噶達渾𠞰之十二年九<lb/>
　　　月師入閩境聞泉州賊遁駐福州久之乃進駐泉<lb/>
　　　州十三年六月投誠偽總兵黄梧副將蘇明鄭純<lb/>
　　　等自海澄縣遣迎大兵偽官八十餘人兵一千七<lb/>
　　　百有竒俱降王自泉州移駐漳州俄聞成功犯福<lb/>
　　　州遣副都統覺羅阿克善㕘領巴圖魯禇庫䕶軍㕘<lb/>
　　　領伊巴格圖赴援遇賊髙齊陸路敗之斬二百餘級<lb/>
　　　將抵福州賊船二百餘泊烏龍江阿克善等水陸<lb/>
<pb n="KR2g0042_WYG_006-14b"/>
　　　並進郤賊衆追至大漳河口陣斬偽總兵林祖蘭<lb/>
　　　等獲船十有四時惠安閩安漳浦頻告警分遣䕶<lb/>
　　　軍統領覺羅雅布蘭副都統阿玉錫等往𠞰斬賊<lb/>
　　　二千餘獲船數百先後降偽總兵一副將五㕘將<lb/>
　　　逰擊以下五十人兵三千有竒十四年三月還京<lb/>
上遣議政大臣哈什屯等迎之盧溝橋令先赴鄭親王喪<lb/>
　　　所<lb/>
土親臨其第慰之五月襲封和碩親王仍其郡王之號曰<lb/>
<pb n="KR2g0042_WYG_006-15a"/>
　　　簡十七年七月薨年二十有八康熙十年六月追<lb/>
　　　諡曰純<lb/>
　　　二次襲徳塞簡純親王濟度第三子順治十八年<lb/>
　　　二月襲封和碩簡親王康熙九年三月薨年十有<lb/>
　　　九諡曰惠<lb/>
　　　三次襲喇布簡純親王濟度第二子康熙七年正<lb/>
　　　月封三等輔國將軍九年九月襲封和碩簡親王<lb/>
　　　十三年九月以逆藩吳三桂耿精忠黨分擾江西<lb/>
<pb n="KR2g0042_WYG_006-15b"/>
命為揚威大將軍鎮江寧十四年九月<lb/>
詔移江西十二月遣兵斬賊朱三於東鄉縣十五年二月<lb/>
　　　遣兵敗賊王用等於鄱陽縣之沙蘭粟嶺五月奏<lb/>
　　　招撫南康吉安饒州偽官四百五十餘兵萬五千<lb/>
　　　有竒七月奏偽都督楊益茂據金谿縣破其木寨斬<lb/>
　　　三千餘級復金谿十月遣兵赴萬年縣𠞰賊楊彪<lb/>
　　　萬勝破賊於五都馮家山十二月奏故平南王尚<lb/>
　　　可喜子之信在廣州乞降以所齎宻疏上陳先是<lb/>
<pb n="KR2g0042_WYG_006-16a"/>
　　　三桂賊將髙大傑韓大任等陷吉安王奏調緑旗<lb/>
　　　兵會𠞰又請<lb/>
敕總督運紅衣礟十具攻吉安並從之<lb/>
諭戒以勿坐守觀望因奏省會繁要不可輕離至是將軍<lb/>
　　　額楚等擊賊螺子山失利<lb/>
上命侍郎班迪等赴吉安察狀還奏<lb/>
諭令戴罪圗功王乃親圍吉安十六年三月賊夜出南門<lb/>
　　　逸王入城駐六月奏招撫江西各屬偽官千九百<lb/>
<pb n="KR2g0042_WYG_006-16b"/>
　　　餘兵三萬七千四百有竒又疏言韓大任等屯寧<lb/>
　　　都樂安諸處調兵三路進𠞰韓大任願降請為入<lb/>
　　　告<lb/>
詔報可既而大任自寧都出擾萬安泰和等縣王請調兵<lb/>
　　　禦𠞰<lb/>
上曰簡親王喇布自到江西並未建尺寸之功宴坐㑹城<lb/>
　虚糜糧餉迨赴吉安以重兵圍城逆賊韓大任奔逸不<lb/>
　能擊滅致竊據寧都雖遣副都統布舒庫等率兵前往<lb/>
<pb n="KR2g0042_WYG_006-17a"/>
　究未大創賊衆今韓大任自寧都竄突延及萬安泰和<lb/>
　諸處不能撲𠞰又以兵少具奏計喇布所轄滿漢官兵<lb/>
　為數不少一韓大任未能翦除任其出入宜即嚴加處<lb/>
　分念現在與賊相持姑俟事平日議罪十七年正月䕶<lb/>
　　　軍統領哈克三等敗大任於老虎洞燬其營斬六<lb/>
　　　千餘級大任奔福建赴康親王傑書軍前降二月<lb/>
詔移師湖南駐茶陵八月奏三桂死於衡州<lb/>
詔進師十八年正月抵衡州賊帥吳國貴夏國相等宵遁<lb/>
<pb n="KR2g0042_WYG_006-17b"/>
　　　復其城二月分兵復祁陽來陽等縣及寳慶府降<lb/>
　　　偽總兵卓英董世興偽副總兵周嘉貞等又偽將軍<lb/>
　　　全鉞偽總兵馬隆興熊天章曾大捷姜繼尚偽侍<lb/>
　　　郎范思徵等相繼降六月疏言隨征之烏拉寧古<lb/>
　　　塔兵千二百餘人應遵<lb/>
㫖撤還但新寧諸處賊未平請暫留𠞰從之八月疏言將<lb/>
　　　軍穆占復新寧安親王岳樂克武岡賊竄遁臣駐<lb/>
　　　東安遣烏拉寧古塔兵還京令穆占駐新寧<lb/>
<pb n="KR2g0042_WYG_006-18a"/>
上嚴責其不追𠞰賊於沅州靖州九月奏偽副將張朝貴<lb/>
　　　以下七十餘人降<lb/>
詔進定廣西駐桂林十九年正月奏昭義將軍馬承廕標<lb/>
　　　下糧匱兵譟撥餉給乃定又言馬承廕奉<lb/>
㫖設五營㑹𠞰雲貴今請自募兵足七千數增立援𠞰二<lb/>
　　　營<lb/>
上以將軍標無七營例不允三月疏言臣遵<lb/>
㫖率兵往栁州至永福縣聞馬承廕叛即欲進𠞰因兵單<lb/>
<pb n="KR2g0042_WYG_006-18b"/>
　　　暫還桂林五月疏言大兵分路進𠞰總督金光祖<lb/>
　　　破賊武宣復縣城將軍莽依圖破賊陶登定象州<lb/>
　　　臣由雒容進栁州馬承廕率衆降八月<lb/>
詔移駐南寧十月奏偽將軍饒一龍以慶逺府城降是月<lb/>
詔選所部兵付大將軍賴塔進定雲南二十年八月奉<lb/>
詔攜栁州南寧閒駐兵還京十月薨年二十有八二十一<lb/>
　　　年追論吉安諸處失機罪削爵<lb/>
　　　四次襲雅布簡純親王濟度第五子初封三等輔<lb/>
<pb n="KR2g0042_WYG_006-19a"/>
　　　國將軍康熙二十二年三月襲封和碩簡親王二<lb/>
　　　十七年七月以噶爾丹擾喀爾喀<lb/>
命同安親王岳樂各率兵五百赴蘇尼特汛界駐防十月<lb/>
　　　撤還二十九年七月噶爾丹深入烏珠穆沁地<lb/>
命裕親王福全為撫逺大將軍出古北口恭親王常寧為<lb/>
　　　安北大將軍王與信郡王鄂扎副之出喜峯口既<lb/>
　　　而停喜峯口出師<lb/>
命赴裕親王軍㕘贊軍務八月敗噶爾丹於烏蘭布通噶<lb/>
<pb n="KR2g0042_WYG_006-19b"/>
　　　爾丹乞宥罪旋由大磧山遁師旋議不追𠞰罪削<lb/>
　　　爵得<lb/>
㫖從寛罰俸三年三十五年二月從<lb/>
上親征由中路抵克嚕倫河聞噶爾丹敗竄乃還三十八<lb/>
　　　年十二月掌宗人府事四十年九月薨年四十有<lb/>
　　　四諡曰修<lb/>
　　　五次襲雅爾江阿簡修親王雅布第一子康熙三<lb/>
　　　十六年十二月封世子三十九年四月<lb/>
<pb n="KR2g0042_WYG_006-20a"/>
命直郡王允禔濬永定河雅爾江阿與僖郡王岳希貝勒<lb/>
　　　延夀分董其事四十一年正月襲封和碩簡親王<lb/>
　　　四十九年正月掌宗人府事雍正元年正月充<lb/>
玉牒館總裁三年十月告成<lb/>
賜銀幣尋因編載遺漏及辦事屢誤停俸撤六佐領歸公<lb/>
　　　四年二月奏請再行酌撤佐領<lb/>
恩免停俸<lb/>
諭責其人甚卑鄙終日沉醉諸事漫不經心下所司議處<lb/>
<pb n="KR2g0042_WYG_006-20b"/>
　　　削爵<lb/>
　　　六次襲神保住簡修親王雅布第十四子康熙五<lb/>
　　　十五年四月封三等奉國將軍雍正四年三月襲<lb/>
　　　封和碩簡親王乾隆十三年九月<lb/>
　諭曰神保住自襲爵以来不知自愛恣意妄為致兩目<lb/>
　　成𤯝因辭食王俸朕加恩賞給半俸贍其度日之資<lb/>
　　伊竟不知感恩守分且罔顧近派族人稍加周恤今<lb/>
　　據宗人府劾奏神保住凌虐伊兄忠保之女其行事<lb/>
<pb n="KR2g0042_WYG_006-21a"/>
　更出情理之外著革去王爵另行請㫖承襲<lb/>
　　七次襲徳沛鄭獻親王濟爾哈朗從曾孫初王弟<lb/>
　　追封多羅貝勒芬古生傅喇塔封固山貝子生福<lb/>
　　存襲固山貝子徳沛福存第八子也雍正十三年<lb/>
　　五月封三等鎮國將軍八月授兵部左侍郎乾隆<lb/>
　　元年七月任古北口提督二年二月授甘肅巡撫<lb/>
　　六月疏言備荒期於先籌賑恤貴乎實惠向遇歉<lb/>
　　嵗州縣必俟詳允後動支倉庫錢糧上司又必委<lb/>
<pb n="KR2g0042_WYG_006-21b"/>
　　驗核減文移輾轉至開倉散賑時而饑民已待哺<lb/>
　　不得㩦老幼轉徙矣且倉厫大率在城近者尚可<lb/>
　　匍匐支領逺者每以跋涉甘餒是徒費<lb/>
　國家倉貯而饑民沾恩未遍甘省地處萬山風多雨<lb/>
　　少嵗嘗歉薄民鮮盖藏且地方遼濶倍他省州縣<lb/>
　　所轄由百里至四五百里不等閒時已覺迢遥領<lb/>
　　賑尤多狼狽雖筋力壯盛者亦不能數百里往返<lb/>
　　領一日口糧况孤寡殘弱哉今嵗雨暘時若可望<lb/>
<pb n="KR2g0042_WYG_006-22a"/>
　　有秋但有備無患不得不預為綢繆臣思散賑貴<lb/>
　　多設厰而専其責於州縣請預勘各州縣地方就<lb/>
　　鄉村連絡處分擇公廨廟宇十餘處造具地名冊<lb/>
　　籍遇散賑時該州縣具詳日即將倉糧散給務使<lb/>
　　老少均沾強弱普被既無拮据之艱且免守候之<lb/>
　　累則向苦流離之人皆得就食但運糧脚價費多<lb/>
　　甘省每嵗於青黄不接時令各州縣平糶倉糧秋<lb/>
　　收買補或遇豐年除還正項價餘亦即買糧存貯<lb/>
<pb n="KR2g0042_WYG_006-22b"/>
　　此向例也嗣後賑恤運價應將此項糧價餘銀貯<lb/>
　　州縣庫停其買糧以為運費如不敷先於州縣庫<lb/>
　　不拘何項動支再於司庫舊存公用銀十八萬内<lb/>
　　還項賑畢造冊核銷如有揑冒立即㕘賠如此則<lb/>
　　官易為理而民沾實惠矣奉<lb/>
㫖先事預防原當如此但運脚一項應用時咨部請示<lb/>
　　九月擢湖廣總督三年四月疏陳苗疆七事一苗<lb/>
　　民懶不習田請於新闢苗疆代買牛種器具令地<lb/>
<pb n="KR2g0042_WYG_006-23a"/>
　　方官親勸開墾一苗民未覩禮讓請立義館以附<lb/>
　　近生貟教誨一苗居山叢林宻令官弁誘買樹木<lb/>
　　數年後山中無險可恃一苖寨係茅屋畏火攻請<lb/>
　　製火器一苗疆兵駐處偶有急需無項可支請於<lb/>
　　苖疆州縣庫存銀千兩同知通判駐所亦請交貯<lb/>
　　帑銀千兩并建常平倉買貯穀二三千石庶儲蓄<lb/>
　　有備一邊地𦂳要官兵勢難分佈查山東沿海及<lb/>
　　滇黔蜀粤俱有團練鄉勇之事應令地方官力行<lb/>
<pb n="KR2g0042_WYG_006-23b"/>
　　此法一團有警各團救䕶立練總什長相統率一<lb/>
　　苗民貪賄忘親凡犯罪逃匿之案請懸立賞格有<lb/>
　　能擒獻重犯者賞銀廿兩情罪稍輕者賞銀八兩先刋<lb/>
　　石曉諭時廷議水田未便勸墾苖人不可欺誘至要犯<lb/>
　　懸購臨時酌賞餘俱如所請行十二月攝㐮陽鎮總兵<lb/>
　　四年七月調閩浙總督八月疏言泉州府晉江縣之衙口<lb/>
　　鄉大姓肆横械鬭等事不一而足祗縁僻處海濱<lb/>
　　不解法度查永寧舊寨地勢髙敞去衙口陸行十<lb/>
<pb n="KR2g0042_WYG_006-24a"/>
　　餘里由海徑渡七八里即可直達且衙口原係陸<lb/>
　　路提標右營汛地應請即以該逰擊帶兵二百三<lb/>
　　十名移駐永寧其衙口後身空公庵設把總一貟<lb/>
　　兵五十名海邊石亭設一汛撥兵十名稽查又西<lb/>
　　倉處各大姓適中地查興化同知止司盗逃防<lb/>
　　海請以該管事務歸併興化通判即以該同知改<lb/>
　　𨽻泉州移駐西倉議如所請行五年十二月<lb/>
諭廷臣曰徳沛屢任封疆操守㢘潔既一介不取而因<lb/>
<pb n="KR2g0042_WYG_006-24b"/>
　公犒賞之處又復繁多所得養廉不能敷用以致京<lb/>
　中逋負不能清還且棄舊有之産朕心深為軫念此<lb/>
　等清官應格外加恩以風有位著將福建藩庫銀就<lb/>
　近賞給一萬兩示朕嘉奨之意六年二月<lb/>
命稽查滸墅北新兩闗七月兼署浙江巡撫七年四月<lb/>
　　調兩江總督八月疏言揚州猝被水廬舍蕩然現<lb/>
　　自揚州至寳應堤埂髙阜災民斷續搭篷居住將<lb/>
　　来興化泰州之無處容身者勢必移来人烟雜㳫<lb/>
<pb n="KR2g0042_WYG_006-25a"/>
　　俱係待賑窮民奸良莫辨臣於揚州城廂及髙郵<lb/>
　　寳應令逰擊等水巡以期奸匪遁跡奉<lb/>
㫖好應如是辦理然只宜行之以暫而不可久初<lb/>
上諭嗣後該州縣當秋成時穀價髙昻不能買補而該<lb/>
　處存倉穀石尚可接濟者照例詳請展限於次年買<lb/>
　補倘榖價既屬不敷而貯倉穀石又係不足者准其<lb/>
　詳明上司以别州縣穀價之贏餘添補採買為酌盈<lb/>
　劑虚挹彼注兹之計至是徳沛奏言江南地廣人稠<lb/>
<pb n="KR2g0042_WYG_006-25b"/>
　　榖不敷食厯係取資江廣及上江棕陽運漕等處<lb/>
　　邇聞各處米價俱昻轉販者少如以别州縣贏餘<lb/>
　　添補則江蘇所屬買補止有不足並無贏餘若因<lb/>
　　籌補無項致通省倉貯全虛目前無以濟用日後<lb/>
　　何賴臣請俟秋成後各屬有糶價存庫者不拘本<lb/>
　　境鄰封擇時價稍平者即為代買其不敷之價應<lb/>
　　照前撫臣徐士林所請於捐監項下補足至淮揚<lb/>
　　徐海等州縣現在被災印官賑務殷繁不能兼顧<lb/>
<pb n="KR2g0042_WYG_006-26a"/>
　　已飭藩司動支司庫銀十萬兩遴貟採買俟飭提<lb/>
　　各屬糶價歸還原欵奉<lb/>
㫖好著照所議行八年二月<lb/>
召来京六月授吏部右侍郎十二月兼管國子監祭酒<lb/>
　　事務十年七月教習庶吉士十一年二月奉<lb/>
上諭侍郎徳沛因伊度日艱難指伊弟簡親王現食俸<lb/>
　禄奏請借支十年以完舊逋以資生計著照所請行<lb/>
　　閏三月轉吏部左侍郎十二年三月兼署户部左<lb/>
<pb n="KR2g0042_WYG_006-26b"/>
　　侍郎五月署山西巡撫九月<lb/>
命尚書房行走十二月擢吏部尚書十三年七月以疾<lb/>
　　解任九月<lb/>
諭曰神保住已獲罪革爵徳沛於此王爵既有承襲之<lb/>
　分且在等輩中較為厚重可即令承襲王爵徳沛襲<lb/>
　王之後宜追念從前諸王將族中應行資助之人加<lb/>
　意周恤共相和睦以期仰沐朕恩於無既是月襲封<lb/>
　　和碩簡親王十七年六月薨年六十有五諡曰儀<lb/>
<pb n="KR2g0042_WYG_006-27a"/>
　　　八次襲竒通阿鄭獻親王濟爾哈朗曾孫初王第<lb/>
　　　四子追封輔國公巴爾堪生巴賽襲輔國公竒通<lb/>
　　　阿巴賽第十子也雍正四年八月封三等輔國將<lb/>
　　　軍九月授頭等侍衞九年十二月襲父爵輔國公<lb/>
　　　十年三月授散秩大臣乾隆元年四月任正紅旗<lb/>
　　　滿洲都統三年十二月授領侍衞内大臣十七年<lb/>
　　　十月襲封和碩簡親王二十一年六月掌宗人府<lb/>
　　　事二十二年正月充<lb/>
<pb n="KR2g0042_WYG_006-27b"/>
玉牒館總裁二十八年六月薨年六十有三諡曰勤<lb/>
　　　九次襲豐訥亨簡勤親王竒通阿第一子乾隆八<lb/>
　　　年二月封三等輔國將軍二十三年七月以三等<lb/>
　　　侍衞班領奉<lb/>
　命率健鋭營兵一千𠞰凖噶爾餘孽及回部十一月至<lb/>
　　　阿克蘇城十二月隨㕘贊大臣舒赫徳進師巴爾<lb/>
　　　楚克二十四年正月至呼爾璊逆囘霍集占引賊<lb/>
　　　五千餘来犯豐訥亨同侍衞豐安等合諸軍擊郤<lb/>
<pb n="KR2g0042_WYG_006-28a"/>
　　之追潰衆十餘里翌日再進賊據塹拒復奪塹所<lb/>
　　乗馬創易馬進賊退避夜率兵取水於沁達勒河<lb/>
　　連敗賊衆於渡口遂進援大軍之與賊相持於葉<lb/>
　　爾羌者敗賊於葉爾羌河岸大軍聞鎗礟聲突圍<lb/>
　　出合擊賊衆郤之乃還阿克蘇<lb/>
詔嘉其臨陣奮勇遷二等侍衞尋擢鑲白旗滿洲副都<lb/>
　　統十月以經理臺站至額格爾呼爾璊遇結寨出<lb/>
　　掠之布嚕特賊衆斬二十餘級得<lb/>
<pb n="KR2g0042_WYG_006-28b"/>
㫖奬叙二十五年三月<lb/>
頒賚緞十二銀五百兩四月調阿克蘇兵赴伊犂為領<lb/>
　　隊大臣九月率兵百人捕竊馬臺站之瑪哈沁賊<lb/>
　　衆過察爾圗嶺窮追十餘日擒七十餘人獲馬五<lb/>
　　十餘復得<lb/>
㫖奬叙二十七年二月同領隊大臣伊勒圗驅越境逰<lb/>
　　牧之哈薩克部衆擒其魁五人收其馬二千餘至<lb/>
　　伊犂<lb/>
<pb n="KR2g0042_WYG_006-29a"/>
詔以哈薩克歸附日淺未知内地法度宥其罪<lb/>
諭奬豐訥亨熟悉情形令𫝊<lb/>
㫖曉諭哈薩克釋還其人及馬閏五月彚叙出征以来<lb/>
　　得三等功牌一頭等功牌四予雲騎尉世職十二<lb/>
　　月還京<lb/>
賜雙眼孔雀翎遷䕶軍統領管健鋭營事二十八年十<lb/>
　　月襲封和碩簡親王尋授領侍衞内大臣初簡勤<lb/>
　　親王原襲之輔國公及豐訥亨之雲騎尉世職因<lb/>
<pb n="KR2g0042_WYG_006-29b"/>
　　已襲親王銷除三十年六月<lb/>
諭嘉豐訥亨頻年出征頗著勞績其先世功勲所遺公<lb/>
　　爵宜仍予襲遂以豐訥亨之弟經訥亨襲互詳武<lb/>
　　襄輔國公𫝊三十四年正月任正黄旗漢軍都統<lb/>
　　三十八年十月掌宗人府事四十年十二月薨年<lb/>
　　五十有三諡曰恪<lb/>
　　十次襲積哈納簡恪親王豐訥亨第二子乾隆四<lb/>
　　十年四月授頭等侍衞四十一年五月襲封和碩<lb/>
<pb n="KR2g0042_WYG_006-30a"/>
　　簡親王尋授散秩大臣四十三年正月<lb/>
命復鄭獻親王始封之號仍為鄭親王四十九年五月<lb/>
　　薨年二十有七諡曰恭子年未及嵗現未議襲<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0042_WYG_006-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定宗室王公功績表傳卷六<lb/>
</p>
<p>
</p>
  </div>
</body>
</text>
</TEI>
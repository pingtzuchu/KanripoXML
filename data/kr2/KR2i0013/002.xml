<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三楚新録卷二</head> <lb/>
    <p>
<pb n="KR2i0013_WYG_002-1a"/>
欽定四庫全書<lb/>
　三楚新録卷二<lb/>
　　　　　　　　　　　　宋　周羽翀　撰<lb/>
周氏諱行逢武陵人也世耕鋤為業嘗犯法顯德中馬<lb/>
氏荒亂吳命邊鎬將兵伐之浹旬盡有湘中之地時鎬<lb/>
雖尅勝然安撫無䇿故民多怨叛武陵酋豪王逵劉咬<lb/>
牙等十數人乘衆心之怨謀舉兵襲之未數日而有八<lb/>
千之衆行逢始預焉倍道兼行遇夜奄至城下於是鼓<lb/>
<pb n="KR2i0013_WYG_002-1b"/>
譟斬門而入時鎬軍驟勝士卒解甲不復防禦又當昏<lb/>
黒之際忽聞兵入倉卒驚駭計無所出皆束手就戮遲<lb/>
明死者十有八九鎬以單騎遁走於是逵據其地上表<lb/>
於朝廷天子嘉之就除湖南節度兼中書令逵素雄豪<lb/>
得志之後不拘小禮其車服制度擬於王者先是吳有<lb/>
術士言南楚之分氣色甚盛以日觀之將有王氏起焉<lb/>
偽主聞而憂之且問曰今之諸將處於南楚者誰為王<lb/>
姓或對曰有永州刺史王温耳偽主疑其當之謀殺温<lb/>
<pb n="KR2i0013_WYG_002-2a"/>
且遣使拜温為征南將軍賜以印綬巾帶仍宻於巾<lb/>
中置毒及使至温拜命著巾俄頃腦裂而死未㡬逵舉<lb/>
兵襲長沙而據之即其應也逵好功名嘗秣馬勵兵以<lb/>
俟征戰時行逢已為麾下將衆頗伏其才畧逵因命為副<lb/>
貳行逢雖受命然終以逵非君長之才自是宻結腹心<lb/>
以圗之未幾逵自領兵侵南越留行逢知留後事而行<lb/>
逢因忽謂所親曰王公逵必不返然以後事付吾者所<lb/>
謂以雲雨資蛟龍也吾何憂乎及逵方至桂陽果為越<lb/>
<pb n="KR2i0013_WYG_002-2b"/>
兵所破逵僅以身免既而死於路行逢竟代其位時軍<lb/>
吏多武陵人咸有戀土之心或説行逢曰夫富貴不還<lb/>
鄉如衣錦夜行公起於徒步自署為列侯可謂富且貴<lb/>
矣然而無西還意使鄉人父老平生親知將何以瞻望<lb/>
風采耶行逢感悟即日命駕歸武陵以武陵為西府且<lb/>
使人迎其妻潘氏潘貌素陋然為性剛烈雖行逢已為<lb/>
侯王而待之蔑如也先是所侍皆勸之使詣行逢笑而<lb/>
對曰夫人為心自非聖賢必多變動以吾既老且醜雖<lb/>
<pb n="KR2i0013_WYG_002-3a"/>
欲往而公豈以曩時之心相向哉惟有死而已時聞者<lb/>
未以為然及使至果不從命唯躬率婢僕以耕織自給<lb/>
至於賦税亦及時輸納未嘗逋欠行逢止之而不從曰<lb/>
賦税者官物也豈以己為主而自免之哉行逢聞而有<lb/>
慚色時兵革之役郡邑官吏以聚歛為務行逢患之乃<lb/>
潛使人察其姓名一旦卒然除去自是管内稍稍清肅<lb/>
至於建官設職亦皆慎其選擇嘗有女壻乞補吏行逢<lb/>
度其非才乃曰吏所以理民也今觀汝不堪其事吾當<lb/>
<pb n="KR2i0013_WYG_002-3b"/>
為汝置鍬犁數具汝能用之鉏種以飬老幼亦是美事<lb/>
何禄之求於是竟不補焉時一方翕然號為英主然多<lb/>
猜忌好𤼵人隂事故麾下將帥恐其不免多有謀叛而<lb/>
行逢亦能預為之備往往事未𤼵而誅於是公府凛然<lb/>
入之者若覆氷雪先是前進士何景山為王逵記室每<lb/>
輕忽行逢行逢得志命景山為益陽令未㡬因事縛景<lb/>
山投之於江謂曰汝嘗佐王逵今王逵已死且為我告<lb/>
龍王其殘忍皆此𩔖也故天䇿學士徐仲雅有清才然<lb/>
<pb n="KR2i0013_WYG_002-4a"/>
其性好以滑稽輕薄為事國破之後傷於凍餒行逢素<lb/>
聞其名且以窮困謂必能改節因使召之命為節度判<lb/>
官初王逵之起兵也知設官有輕重權欲其得衆茍能<lb/>
應募皆置司空太保以誘之自是武陵村落鄽市豪横<lb/>
之輩稱司空太保者無筭及仲雅至行逢問曰自吾遷<lb/>
鎮西土控雄盛之地四境懼之乎仲雅對曰公管内滿<lb/>
天太保滿地司空何不懼之行逢不悦未㡬大宴僚吏<lb/>
而仲雅在座行逢又與之論事然行逢夷音毎呼字音<lb/>
<pb n="KR2i0013_WYG_002-4b"/>
多誤仲雅因戲之曰不於五月五日剪却舌頭使語音<lb/>
乖錯如此行逢大怒然仲雅嘗歴事馬氏諸士民信之<lb/>
乆矣故不敢加誅後仲雅竟以忤㫖去職因退居山寺<lb/>
暇日視羣僧争剥㯶枝乃咏其樹曰葉似新蒲緑身如<lb/>
亂錦纒任君千度剥意氣自衝天蓋怨行逢之斥而謗<lb/>
之也有鄧洵美者連郡人也登進士第將歸連上箋行<lb/>
逢署館驛巡官洵美背傴時謂之鄧䭾為性迂僻皆𩔖<lb/>
其形衆咸不悦之故雖處幕府僚而食貧不暇給同年<lb/>
<pb n="KR2i0013_WYG_002-5a"/>
王溥為相聞洵美不得志乃為詩曰綵衣我已登黄閣<lb/>
白社君猶困故廬自是行逢稍優給之未幾給事中李<lb/>
昉至昉亦洵美同年也相見話舊不覺號慟古人布衣<lb/>
交不及此也乆而忤行逢無鑒乃貶為易俗塲官須臾<lb/>
又使人詐為山賊突入公署殺之聞者無不痛惜後李<lb/>
昉再奉命祠南岳知洵美墳在近乃為詩弔之曰今日<lb/>
向君墳畔過不勝懷抱暗酸辛李觀象為節度副使以<lb/>
行逢嚴酷恐其及禍乃寢紙帳卧紙被行逢信而用之<lb/>
<pb n="KR2i0013_WYG_002-5b"/>
凡軍府事無輕重皆决於觀象而觀象性多嫉忌好蔽<lb/>
人之善零陵儒士蔣宻能吟咏頗得風騷之㫖嘗題桑<lb/>
云綺羅因片葉桃李謾同時大為作者所許觀象聞之<lb/>
佯驚曰此漢詩何蔣宻之能為士林以此鄙之及行逢<lb/>
病又托孤復命子保權師尊之且謂保權曰麾下將校<lb/>
有兇狠難制者除之已盡惟衡州張文表耳吾死之後<lb/>
此人必叛萬一不可敵當舉族北歸無使骨肉落虎狼<lb/>
之口言訖奄然而逝未數月張文表果叛於衡州舉舟<lb/>
<pb n="KR2i0013_WYG_002-6a"/>
師順流而下以襲長沙時行軍司馬廖簡知留後事方<lb/>
與軍吏聚㑹有報文表至簡素輕表殊不介意且謂軍<lb/>
吏曰黄口小兒到而擒之何憂乎乃伐鼓飲酒如初於<lb/>
是至晩文表已入城麾軍直至㑹所時簡已醉不能發<lb/>
弓矢唯按膝作氣而已文表親以戈戮之在坐間遇害<lb/>
者數十人時保權年方十三而英爽有膽氣聞叛歎曰<lb/>
先君可謂知人矣僕雖無能安可使軍國落此賊手乎<lb/>
遽命部將楊師璠與萬餘衆討之及師璠將行又親出<lb/>
<pb n="KR2i0013_WYG_002-6b"/>
餞送仍泣對三軍曰先君薨背墳土未乾而兇賊悖逆<lb/>
實保權不孝所致也安敢勞於諸君諸君以先君之故<lb/>
無㤀戮力茍㓕此賊安先君於地下足矣各希勉之其<lb/>
吐氣發言義形於色三軍無不感激然保權猶慮其敗<lb/>
且馳表而乞師未逾旬而師璠已大破文表於平亭津<lb/>
仍裊文表之首於是餘黨皆戮初文表將叛猶豫未定<lb/>
有從者夜夢文表頷上出一龍及明以告而文表大悦<lb/>
曰此天命我也於是舉兵及敗論者以龍神物也而出<lb/>
<pb n="KR2i0013_WYG_002-7a"/>
於頷是禍將作神出焉保權以文表已㓕且命使止師<lb/>
不意王師已破江陵而逼境矣保權懼召李觀象議之<lb/>
觀象曰夫請王師者以討賊張文表故也今文表已破<lb/>
而王師不還豈非朝廷將有事於南地乎然我國之所<lb/>
恃者江陵之在北境耳今江陵已束手不能自救其所<lb/>
且欲與王師相拒此所謂魚入沸鼎而更鼓腮掉尾其<lb/>
可免乎惟公善自圖之無失子孫萬世之利也保權不<lb/>
得已乃出郊迎王師且請入覲天子聞而悦之命以禮<lb/>
<pb n="KR2i0013_WYG_002-7b"/>
遣既至宗族封拜有差先是行逢頗以滛祀為患管内<lb/>
祠廟自非前代有功及民者皆令毁折之約省祭祀之<lb/>
費三分之一時有識之士忻然以為明斷及末年酷信<lb/>
釋氏每一歲之間設大㑹齋者四季無非破耗國用仍<lb/>
度僧建寺所在不輟因暇復召羣僧於府中講唱而已<lb/>
自執爐焚香以聽至披緇之士雖三尺童子皆搶地伏<lb/>
拜之雖梁武篤好未之加也故君子知其不克永世矣<lb/>
　三楚新録卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百十九</head> <lb/>
    <p>
<pb n="KR2f0010_WYG_098-1a"/>
欽定四庫全書<lb/>
　唐大詔令集巻一百十九<lb/>
　　　　　　　　　　　　宋　宋敏求　編<lb/>
　　政事<lb/>
　　　討伐上<lb/>
　　　　令秦王討王世充詔<lb/>
　　　　討輔公祐詔<lb/>
　　　　親征安禄山詔<lb/>
<pb n="KR2f0010_WYG_098-1b"/>
　　　　貶田承嗣永州刺史詔<lb/>
　　　　討李希烈詔<lb/>
　　　　削奪李惟岳官爵詔<lb/>
　　　　討吳少誠詔<lb/>
　　　　討李錡詔<lb/>
　　　　削奪王承宗官爵詔<lb/>
　　　　討李希烈詔<lb/>
　　　　王承宗絶朝貢勑<lb/>
<pb n="KR2f0010_WYG_098-2a"/>
　　　　討鎮州王承宗德音<lb/>
　　　　討吳元濟勑<lb/>
　　　　討王承宗制<hi>闕</hi>
　　討伐上<lb/>
　　　令秦王討王世充詔<lb/>
取亂侮亡聖人於是致治安民和衆大武所以成功兵<lb/>
革之興義資靖難出軍命將盖非獲已自隋氏數窮天<lb/>
下鼎沸豺狼變争黔庻凋殘朕受命臨御志存寕濟率<lb/>
<pb n="KR2f0010_WYG_098-2b"/>
土之内咸思覆育聲教所覃莫不清晏唯彼伊洛尚隔<lb/>
朝風世充作梗肆行凶暴虐害良善擁迫吏民悖道亂<lb/>
常日月滋甚禍盈釁積天亡有徴心腹猜携黨援孤絶<lb/>
農畆荒廢粮廪内空城隍社稷勢將奔潰弔民問罪今<lb/>
實其時可令陜東道行䑓上柱國秦王某總統諸軍東<lb/>
踰崤澠分命驍勇百道俱進救彼塗炭誅其凶渠凡此<lb/>
授律義在拯民府庫資財一無所利尅敵制勝効䇿獻<lb/>
功官賞之差並超恒典其有背賊歸欵因事立勲即加<lb/>
<pb n="KR2f0010_WYG_098-3a"/>
寵授務隆厚勸<hi>武德三年七月</hi>
　　　討輔公祐詔<lb/>
禁暴戢兵昔王於是致治亂常干紀有國所以明刑東<lb/>
南道行臺尚書左僕射上柱國舒國公輔公祐本自凡<lb/>
伍素無藝用徃因擾亂連結徒旅與吳王伏威同心協<lb/>
力保據江淮早率所部逺歸朝化録其功力授以官爵<lb/>
任管方隅榮寵兼至不能厲身奉上克保名節遂乃包<lb/>
藏禍心圖為不軌自伏威入朝之後公祐即行專摽違<lb/>
<pb n="KR2f0010_WYG_098-3b"/>
犯朝憲不顧典章徴歛榖帛掠奪子女肆其殘忍妄行<lb/>
誅殺驅役士民招集姦盗毒流衆庻怨結遐邇國家務<lb/>
存含養未申刑罰每加懲誡冀其自改今乃稱兵内侮<lb/>
假相署置驅扇蟻徒敢行鈔竊惟彼凶逆速宜勦定命<lb/>
將授律義在安民已令天䇿上將軍太尉領司徒尚書<lb/>
令陜東道大行臺雍州牧領十二衛大將軍上柱國秦<lb/>
王某為江南道行軍元帥重率驍勇風驅電撃麾斾所<lb/>
臨當即奔潰凡此罪惡止在魁渠脅從之徒一無所問<lb/>
<pb n="KR2f0010_WYG_098-4a"/>
縱有巳陷賊黨非其本心扳難而来因立功効此之等<lb/>
類皆與官賞江淮以南比遭毒螫吏民困辱各不聊生<lb/>
平定之後並宜優給即令撫慰各令安堵勲賞之科具<lb/>
如别格宜明宣布咸使聞知<hi>武德六年九月</hi>
　　　親征安禄山詔<lb/>
黄軒撫運既統蚩尤之旅炎漢應期亦有陳豨之伐雖<lb/>
德合仁覆或震雷霆之威功侔載物匪容原野之罪葢<lb/>
所以除殘禁暴伐罪恤人聖帝賢君孰能無此朕以菲<lb/>
<pb n="KR2f0010_WYG_098-4b"/>
薄纘承丕構乘時御宇慙繼統於百王旰食宵衣軫納<lb/>
隍於一物多歴年所億兆咸知安禄山本自細㣲擢之<lb/>
行伍進小忠而自售包巨猾以貪天予每含容冀其遷<lb/>
善列在衣冠之右授之師旅之權賜與無涯邀求罔極<lb/>
凡經寵任中外畢聞今遂竊我干戈欺我將士妄宣宻<lb/>
㫖假託妖言人畏凶殘茍從逼脅稱兵向闕殺掠無辜<lb/>
此而可原孰不可忍前所出師命將足以除凶去孽仍<lb/>
聞阻兵西路左次南轅朕義在救焚情存拯溺雖螗蜋<lb/>
<pb n="KR2f0010_WYG_098-5a"/>
舉斧自當屠潰而蜂蠆有毒必籍討除今親總六師率<lb/>
衆百萬鋪敦元惡廵幸洛陽將以觀風因之掃殄太山<lb/>
壓卵未可喻其重輕洪波注螢不暇収其光㷔宜令所<lb/>
司即擇日進發其河西隴右朔方除先發蕃漢將士及<lb/>
守軍郡城堡之外自餘馬歩軍將兵健等一切並赴行<lb/>
營各委節度使統領仍限今月二十日齊到既縁剪除<lb/>
兇逆暫赴東京宮掖侍從並令减省至於供億都無所<lb/>
湏其扈從文武官及飛騎閑廐馬家并諸色人等應食<lb/>
<pb n="KR2f0010_WYG_098-5b"/>
公粮者並以官物支供仍從此身齎鍋幕縁路並不湏<lb/>
置頓在於黎庻固免勞煩布告遐邇宜知朕意<hi>天寳十四年十</hi>
<hi>二月</hi>
　　　貶田承嗣永州刺史詔<lb/>
自古屈法申恩與之更始者為君之道也務善改過期<lb/>
於自新者為臣之節也其或棄瑕含垢𢎞貸之澤已深<lb/>
而俠偽藏奸干紀之情轉露則亦中外同棄刑憲不容<lb/>
西漢伏信越之誅東京舉萌寵之罰此皆前王典式也<lb/>
<pb n="KR2f0010_WYG_098-6a"/>
魏博節度支度營田觀察處置等使開府儀同三司太<lb/>
尉檢校尚書左僕射同中書門下平章事兼魏州大都<lb/>
督府長史上柱國雁門郡王田承嗣出自行間䇿名邉<lb/>
戌早參戎秩效用無聞嘗輔凶渠駈馳有素洎再平河<lb/>
朔歸命轅門朝廷俯念遺黎久罹兵革自禄山肇禍瀛<lb/>
博流離思明繼釁趙魏堙厄枌榆井邑靡獲安居骨肉<lb/>
室家不能相保念其彫瘵思用撫寧以其先布欵誠寄<lb/>
之為理所以委授旄鉞之任假以方面之榮期爾知恩<lb/>
<pb n="KR2f0010_WYG_098-6b"/>
庶能自效崇資茂賞首冠朝倫列異姓之苴茅登上公<lb/>
之禮命子弟童稚皆聨臺閣之華妻妾僕媵並授國邑<lb/>
之號人臣之寵舉集其門將相之權兼領其職夫宰相<lb/>
者所以匡輔王室庥庇生靈獻可替否救災恤患而乃<lb/>
據國家之封壌仗國家之兵戈安國家之黎人調國家<lb/>
之征賦掩有資實慿竊威靈内包凶邪外示歸順陷悞<lb/>
良善賊害平人騁其樂禍之心俾叶同惡之體且相衛<lb/>
之畧所管素殊而逼脅軍人使之翻潰因其驚擾便進<lb/>
<pb n="KR2f0010_WYG_098-7a"/>
軍師事跡暴彰姦邪可見不然者豈志清之亂曽未崇<lb/>
朝子期光朝㑹於明日足知先有成約指期而来是以<lb/>
蔑棄典刑擅興戈甲既云相州騷擾隣境救灾旋即更<lb/>
并磁州重行威武此寔自相矛盾不䆒始終三州既空<lb/>
逺邇驚陷更移兵馬又赴洺州實為暴惡不仁窮極殘<lb/>
忍又薛雄乃衛州刺史固非本藩忿其不附横加凌虐<lb/>
一門盡屠無復噍類酷烈無狀人神所寃又四州之地<lb/>
皆列屯營長史屬官擅請補署精甲利器良馬勁兵全<lb/>
<pb n="KR2f0010_WYG_098-7b"/>
軍之舊資農藏之積實盡収魏府逈無孑遺更復収管<lb/>
將士其本部刼質妻子給我資粮觀其所為益在無捨<lb/>
且藏庾者平人之膏血恣行貪竊甲兵者干城之腹心<lb/>
輙為舉動欲行討問正厥刑書猶示含忍冀其遷善俾<lb/>
予東夏之人終免無辜之酷抑于典憲務使慰安遂遣<lb/>
知在逺奉詔書喻以深㫖命承昭副兹麾鉞撫彼舊封<lb/>
而承昭又遣親將劉渾先𫝊詔命承嗣逼廵相衛仍刼<lb/>
知在偕行先令姪悦潛扇軍吏至使引刀自割抑令騰<lb/>
<pb n="KR2f0010_WYG_098-8a"/>
口相稽黨衆諠囂請歸承嗣論其姦狀足以為慿此而<lb/>
可容何者為罪今尚全其首領更授藩條貸以朝章用<lb/>
遵時令其承嗣宜貶授永州刺史兼許十嵗已下一男<lb/>
一女隨身便路赴任委河東節度使兼御史大夫薛兼<lb/>
訓簡練馬歩一萬五千人即赴邢州取承昭處分逐便<lb/>
招撫應變權宜成德軍節度使檢校左僕射寳臣精選<lb/>
驍雄馬歩三萬二千人屯集深冀貝州等路進取幽州<lb/>
節度使留後兼御史大夫朱淊舉馬歩軍二萬五千人<lb/>
<pb n="KR2f0010_WYG_098-8b"/>
進逼滄瀛權宜招討淄青等節度使檢校左僕射正已<lb/>
率所管馬歩三萬人北臨德博淮西節度使檢校右僕<lb/>
射忠臣永平軍節度使兼御史大夫李勉汴宋節度使<lb/>
留後兼御史大夫中丞田神玉并河陽澤潞等道兵馬<lb/>
共六萬五千人直據淇園皆擐甲釐戈犄角相應如承<lb/>
嗣不時就職尚在執迷則所在進師按于軍法今數郡之<lb/>
地廹受其兵深哀士人重遭剽掠丁壯離於農畆工女<lb/>
廢於蠶桑胡寧忍之葢非獲已𬗟思塗炭過在朕躬其<lb/>
<pb n="KR2f0010_WYG_098-9a"/>
昭義軍管内五州宜給復二年仍委承昭撫慰務使蘇<lb/>
息且聖人之教必也勝殘王者之師存於止殺其魏博<lb/>
磁相等將士並懐忠義皆被脅從但恐玉石俱焚當宜<lb/>
各思自㧞除其首惡咸與惟新事定之時罪止元凶一<lb/>
身并其姪悦其餘官吏將帥爰及弟姪等能自歸順者<lb/>
一無所問如有擒執渠魁下其城邑便以承嗣在身官<lb/>
爵資財田宅一切廻賜自餘立功者節級酬賞夫軍行<lb/>
除害本以安人將吏所經薪芻必禁秋毫之犯律有常<lb/>
<pb n="KR2f0010_WYG_098-9b"/>
刑凡在師人各宜深誡於戲天地之大德時或降霜皇<lb/>
王之至仁亦聞用鉞顧惟寡薄之理昧於授任之明以<lb/>
至興戎多慙黎庶布告天下令知朕懐<lb/>
　　　討李希烈詔<lb/>
李希烈頃梁崇義叛逆使之專征既集勲庸大加恩禮<lb/>
名極台輔賞延子孫而乃負德棄身去忠効逆攻刼道<lb/>
路擅攻鄧州而又圖汴州攘奪尉氏攻圍鄭圃暴犯汝<lb/>
墳已勅神䇿汴滑河陽東汝州淮南山南荆南湖南劔<lb/>
<pb n="KR2f0010_WYG_098-10a"/>
南江西鄂岳等道十五萬衆尅日齊進弔人靖亂罪止<lb/>
元凶有能斬希烈歸降者四品已上以希烈官爵授之<lb/>
五品已下封異姓王實封四百户諸軍將士斬希烈者<lb/>
亦准此例封賞以軍城降者便以其職授之賜其實封<lb/>
賊平後除供當道外百姓給復三年朕德之不明化有<lb/>
不洽未躋仁夀尚勞甲兵中心咎悼無忘鍳寐<lb/>
　　　削奪李惟岳官爵詔<lb/>
李惟岳其父寳臣有忠勞於王室夷險之際猶全誠効<lb/>
<pb n="KR2f0010_WYG_098-10b"/>
而惟岳隳廢父業蔑棄國恩縗絰之中擅掌戎務矯陳<lb/>
悃欵冀邀爵禄外結凶黨益固奸謀不孝不忠宜肆原<lb/>
野朕尚念其前緒容以自新俾䕶父喪以其屬歸闕待<lb/>
以好爵遇之如初告諭既勤罔有悛革蠢爾狂狡自取<lb/>
滅亡除暴去邪國有恒典其惟岳在身官爵並宜削除<lb/>
罪止元惡餘無所問其屬吏將校能以所部兵馬州縣<lb/>
來降者便授以本職仍加封賞斬惟岳首<lb/>
　　　討吳少誠詔<lb/>
<pb n="KR2f0010_WYG_098-11a"/>
吳少誠非次擢用授以旌秩居端揆之榮任總列之重<lb/>
期申報効奉我典常而秉心匪彞自底不類兇狡成性<lb/>
扇誘多端外肆矯誣内懐疑阻毁忠廢信棄德崇姦擅<lb/>
動甲兵屢赴封境夀州茶園輒肆縱奪唐州詔使潛搆<lb/>
殺傷干黷國章巳在無赦朕以王者之德在乎好生人<lb/>
君之體務於含垢寜屈己以宥罪不殘人以興師是以<lb/>
上稽宗社之威外抑忠賢之請庶其悛革當議優容今<lb/>
更幸隣境之喪逞貪亂之志焚掠縣邑殘暴平人朕冀<lb/>
<pb n="KR2f0010_WYG_098-11b"/>
其知非為之忍耻亟頒詔令未許出師至乃攻逼許州<lb/>
肆其蠆毒恣行殺戮流害黎蒸惡稔禍盈人神同棄興<lb/>
言致討寔悼予衷宜令宣武軍河陽三城鄭滑等州節<lb/>
度東都汝州等軍犄角相應同逼申光蔡州指冀幽州<lb/>
淄青魏博易定澤潞太原淮南等州徐泗山南東道鄂<lb/>
岳等軍各發士馬逐便犄角齊進同為討伐大軍四合<lb/>
計日殱夷嗟我忠良受兹詿誤或心存憤激而力屈兇<lb/>
威玉石俱焚良増憫惻其所収得少誠管内州縣百姓<lb/>
<pb n="KR2f0010_WYG_098-12a"/>
官吏等宜加慰撫各示安存淮西將士等夙著勲庸素<lb/>
懐忠義為其脅制深可哀矜若能因事建功捨逆効順<lb/>
朕當復其職位待以官封其吳少誠在身官爵並冝削<lb/>
奪其有叶心同謀擒斬少誠者先有官未有官者並授<lb/>
御史中丞及大夫封異姓王賜封五百户賞錢萬貫莊<lb/>
宅各一所子孫承為功臣先有御史中丞異姓王及刺<lb/>
史者即超轉三資改轉官賞其才器行業為衆所推者<lb/>
便授節度使如有以懐忠憤謀斬少誠被其屠戮者先<lb/>
<pb n="KR2f0010_WYG_098-12b"/>
無官者追贈三品賜實封二百户先有官者贈二品官<lb/>
賜實封三百户仍各與一子正員五品官巳有官者超<lb/>
三資與正員官其所在百姓有能團結士衆討除梟斬<lb/>
少誠者准例封賞人臣之所保者忠天地之所助者順<lb/>
報功宥善朕不食言於戲朕司牧黎元為之宗極化有<lb/>
所未洽信有所未孚致兹興戎増用媿悼然不暫勞無<lb/>
以逸俗不誅暴無以安人咨爾藩鎮方州列屬連帥所<lb/>
冝戡剪大憝永康兆人其戮力一心以副朕意應諸道<lb/>
<pb n="KR2f0010_WYG_098-13a"/>
准𠡠赴蔡州許州將士等皆竭忠誠盡心奉國並懐感<lb/>
激叶心勤王若能梟斬少誠者亦准前例賞榮勲之典<lb/>
朕所必行如少誠平後應赴行營將士起三資改官其<lb/>
賞物節級當績有處分其將士月粮在後廻給家口宣<lb/>
示中外咸令知悉<lb/>
　　　討李錡詔<lb/>
朕聞好生者天地之仁不任乎肅殺止戈者帝王之武<lb/>
不尚乎誅鉏恭惟至言可謂明誠朕祗荷前訓纘承丕<lb/>
<pb n="KR2f0010_WYG_098-13b"/>
圖每思道以自𢎞豈佳兵而在念雖邦陲阻命有戡亂<lb/>
之征蜀郡興妖獻夷兇之捷而所傷皆及於百姓所費寜<lb/>
止於千金静言思之徃徃興嘆非不得已豈復用師李錡<lb/>
屬列宗支任居方伯窮赫奕之貴飽綢繆之恩待以親<lb/>
賢報之以逆節授以師律用之以亂常肖圓首方足之<lb/>
形無五常百行之性頃者累陳章䟽勤請㑹朝奸態不<lb/>
形偽官甚懇朕頗謂誠志久方允從乃降詔書俾脩覲<lb/>
禮示以後命委其深心而梟音驟呼虺毒横厲初則詐<lb/>
<pb n="KR2f0010_WYG_098-14a"/>
疾後乃縱兵寮屬以獻規受屠使臣以𫝊命見脅朕務<lb/>
於含垢未忍明言累降中人令遵前㫖無軺車之戒路<lb/>
有沴氣之㴞天加以日逞淫刑寃痛者無告日興暴賦<lb/>
杼柚者皆空赤子咸罄於餱粮白刃屡加於頸血為之素<lb/>
志罪人無状邦有常刑頋惟紀綱豈敢廢墜其討伐之<lb/>
師並已有處分尅期齊進其李錡在身官爵階勲等並<lb/>
宜削除仍令宗正等削一房屬籍其两都及諸州府應<lb/>
有李錡庒宅錢物等並委所由官簿録聞奏浙西將士<lb/>
<pb n="KR2f0010_WYG_098-14b"/>
素非同惡朕所深知迫於兇威不能自逹但王師進討<lb/>
因事立功梟斬渠魁以効節誠必當特加爵秩超異等<lb/>
倫其將吏等以所領歸降者超三資授官以一身降者<lb/>
亦超資改轉官健歸順者以厚加賞給仍與叙録明諭<lb/>
將士罪止一夫其餘染汚一切不問於是詔淮南節度<lb/>
使王鍔充諸道行營兵馬招討處置使仍以内官右監<lb/>
門衛大將軍薛尚衍充都監招討宣慰使宣武義寜武<lb/>
昌之師各三千并淮南宣歙之師並取州路進討江西<lb/>
<pb n="KR2f0010_WYG_098-15a"/>
兵士三千人取信州進討浙東兵士取杭州路進討<lb/>
　　　削奪王承宗官爵詔<lb/>
天地以大德煦物而髙秋勵肅殺之威帝皇以至道育<lb/>
人而前王設黜罰之典於是有版泉之役有舟浦之威<lb/>
情豈佳兵義存禁暴朕嗣膺寳歴於兹五年以惕厲居<lb/>
於人上以仁恕撫於天下㳟惟文祖之訓敢以武功為<lb/>
先昨者吳蜀興妖師徒獻捷朕每念陳原野之衆行鈇<lb/>
鉞之刑雖舉彞章頗懐慙德葢不獲已豈樂於斯王承<lb/>
<pb n="KR2f0010_WYG_098-15b"/>
宗頃在苫廬潛窺戎鎮而内外以事君之禮將而必誅<lb/>
分土之儀專則有辟朕念其先祖嘗有茂勲貸以私恩<lb/>
抑於公議使臣旁午以告諭孽童俯伏以陳誠願獻两<lb/>
州期無貳事朕欲収其後効用以曲全授節制於舊疆<lb/>
齒勲賢於列位况德棣本非成德所管昌朝又是承宗懿<lb/>
親俾撫近隣斯誠厚澤外雖兩鎮中實一家而承宗象㳟<lb/>
懐姦肖貌稔□欺裵武於得位之後縲昌朝於受命之<lb/>
中豺狼之心飽之而逾發梟獍之性養之而益生加以<lb/>
<pb n="KR2f0010_WYG_098-16a"/>
表疏之間悖慢斯甚神祗所以不祐天地所以不容智<lb/>
士所以奮懐義夫所以興憤式遏亂畧期於無刑龔行<lb/>
天誅示於有制其諸道諸軍進討已從别制處分王承<lb/>
宗在身官爵並宜削除其鎮州管内將士官吏久在戎<lb/>
行未知朝典或陷於邪説或迫以兇威雖有忠誠無由<lb/>
自逹但能効順即是王人豈止惟新當加寵渥其有能<lb/>
廽戈弭㓂因事立功特有褒崇不拘資次貴爵厚禄設<lb/>
之而髙懸實封名藩待之以茂賞其以一州歸順者便<lb/>
<pb n="KR2f0010_WYG_098-16b"/>
與當州刺史仍賜實封二百户先是刺史以州歸順者<lb/>
超三資與官仍賜實封三百户以一縣歸順者超两資<lb/>
與官賜實封一百户其長行官健歸順者當與優厚褒<lb/>
賞如將校内有翻然改圖梟斬元惡者授以不次之位<lb/>
寵以殊賞之封王承宗如能革心悔過束身入朝待之<lb/>
如初一切不問仍准舊官爵秩寵授於戲王者之師葢除於<lb/>
暴亂止戈之武豈願於傷殘而承宗不能負荷舊勲秩<lb/>
承新命自貽其咎寜怨於天遽此興戎至於用鉞固非<lb/>
<pb n="KR2f0010_WYG_098-17a"/>
素意用歎於懐百辟萬方宜諒朕志<lb/>
　　　　討李希烈詔<lb/>
朕臨御萬方失於君道兵革不息於今五年憫衆庶之<lb/>
勞悔征伐之事而李希烈蔑義棄德反道畔常朕哀彼<lb/>
生靈陷於塗炭茍存拯物不憚屈身故於首春特布新<lb/>
令赦其殊死待以初誠使臣纔及於郊畿巨猾已聞於<lb/>
狡竊酷烈滋甚吞噬無厭將相大臣咸懐憤激繼陳章<lb/>
疏固請討除朕以天誅本欲去害兵戈既接玉石難分<lb/>
<pb n="KR2f0010_WYG_098-17b"/>
言念忠良遭罹脅制雖欲改節厥路無由受汚終身衘<lb/>
寃沒代淪胥以逆誠足痛傷豈孽自一夫而毒流百姓<lb/>
為民父母寕不疚懐宜令諸節度使将欲進軍先加曉諭王師<lb/>
致討准在元凶所是脅從一切勿問如能去逆効順因<lb/>
事建功設科以示褒勸<lb/>
　　　　王承宗絶朝貢𠡠<lb/>
𠡠天地至廣有自絶者不得容皇王至仁有當誅者不<lb/>
敢赦朕纘承丕業䖍奉睿圖樂戰佳兵每思聖祖之誡<lb/>
<pb n="KR2f0010_WYG_098-18a"/>
納汙藏疾嘗佩先哲之言罪有難原事非獲已成德軍<lb/>
節度管内度支營田恒冀深趙德棣等州觀察處置等<lb/>
使銀青光禄大夫檢校吏部尚書兼恒州大都督府長<lb/>
史御史大夫上柱國王承宗洗滌疵瑕累加奬授列在<lb/>
藩方之重待以忠正之途謂懐君父之恩克勵人臣之<lb/>
効而動思棄命恣逞非心傲狠反常横厲無畏以其先<lb/>
祖常立忠勲每為含容庻聞悛革曽不知隂謀逆状久<lb/>
則逾彰凶德禍機盈而自覆乃敢輕肆指斥妄陳表章<lb/>
<pb n="KR2f0010_WYG_098-18b"/>
潛遣姦人竊懐兵刃賊殺元輔毒傷憲臣縱其兇殘無<lb/>
所顧忌推窮事跡罪状彰明周覧獄詞良用驚歎今罪<lb/>
人咸伏首惡有歸雖當去害之誅猶軫録功之念冝令<lb/>
絶其朝貢使自懲省冀其翻然改過束身歸朝攻討之<lb/>
宜更俟後命儻或不能遷善即當續有處分所為指使<lb/>
葢自承宗其事不在於三軍其辜未延於百姓所以但<lb/>
絶朝貢未加討除如不自新止於有罪咨爾成德之衆<lb/>
勉於忠順之機博野樂夀之郊本范陽管界總自授朝<lb/>
<pb n="KR2f0010_WYG_098-19a"/>
寄常罄公忠既有維於能勞則宜仍其舊服其博野樂<lb/>
夀两縣並却賜劉總収管太中大夫檢校左散騎常侍<lb/>
兼少府少監駙馬都尉賜紫金魚袋王承宗亦由勲伐<lb/>
之後錫以姻戚之榮莫顧寵私用包淫慝交通謀慮叶<lb/>
比奸兇撫兹情状合正典刑俾居遐逺猶示寛𢎞宜於<lb/>
黔府安置朝請郎守太子左贊善大夫賜紫金魚袋王<lb/>
承廸朝請郎守丹王府司馬上柱國賜紫金魚袋王承<lb/>
榮國有彞章亦宜從坐承迪宜於歸州安置承榮宜於<lb/>
<pb n="KR2f0010_WYG_098-19b"/>
通州安置仍並馳騎發遣各委本道具道州府月日奏<lb/>
聞雲麾將軍上䕶軍王士平忠列武將軍守左神武將<lb/>
軍事兼御史大夫賜紫金魚袋王士則並志秉恭德家<lb/>
承茂勲既申勸善懲惡之義亦以全功臣紹續之慶示<lb/>
朝典旌别之宜委中書門下即加奬授於戲朕方以五<lb/>
常之道刑于萬國之風猶有棄德而崇奸興穢以自臭<lb/>
惟訓導之不至顧菲薄而自慚尚欲依違務𢎞天討而公<lb/>
卿庶尹多士具僚繼有陳論咸請誅言沉吟軫慮未忍<lb/>
<pb n="KR2f0010_WYG_098-20a"/>
加兵屈法申恩兹未懲絶迫於公議難狥衷懐宣示中外<lb/>
咸令知悉<lb/>
　　　討鎮州王承宗德音<lb/>
上天垂象耀弧矢之芒先王取威陳鈇鉞之柄葢所以<lb/>
昭宣七德保乂兆人故窮隂有助於歳功而大刑無廢<lb/>
於國典朕承累聖之休祉奉蒼穹之眷命道思格物心<lb/>
豈佳兵期致俗於和同庶納人於軌度緬窺鐘鼎無忘衛<lb/>
國之榮永惟帯礪每存延代之故太尉武俊頃因多難<lb/>
<pb n="KR2f0010_WYG_098-20b"/>
首建大勲懸捧日之明誠遏㴞天之逆豎武烈有過於<lb/>
震電壮容具紀於丹青餘風凛然雖死不朽是冝子孫<lb/>
席寵邦國同休而王承宗墜於弓裘隳其門户不思祖<lb/>
考之德忍與梟獍同謀不顧天地之恩敢以豺狼為性<lb/>
飽則逾悖撫之不馴兇狂屢見於表章戕賊竊加於宰<lb/>
輔四方同駭千古所無朕以思人愛樹投鼠忌器優游<lb/>
而不斷隠忍而未征屈其憲法絶其朝貢俾之思過且<lb/>
將革心而乃先動干戈屢犯城邑焚燒剽刼流毒於人<lb/>
<pb n="KR2f0010_WYG_098-21a"/>
罪惡既不可容誅討葢非獲已况四面征鎮憤激咸同<lb/>
中朝卿士奏議相繼雖覆以天道欲更含𢎞而廹於羣<lb/>
情湏正刑典宜令河東幽州盧龍義武横海魏博昭義<lb/>
等節度兵馬計㑹進討其承宗在身官爵並從削奪言<lb/>
念乃祖嘗著功庸蠢玆狡童自取廢絶其所襲實封宜<lb/>
廽賦役子右金吾衛將軍士平俾之纂承元之祭祀若<lb/>
承宗翻然改悟束身入朝必議加恩不唯貸法如沉迷<lb/>
自若討伐遂行則罪止一身其駈脅之徒一切不問大<lb/>
<pb n="KR2f0010_WYG_098-21b"/>
軍既臨計即戡殄其成德將士等或染汙俗或迫兇威<lb/>
雖有忠誠無自階逹但能去逆効順因事立功隨其髙<lb/>
下厚加寵賜如有梟斬渠魁及執送南兆以効誠節者<lb/>
其承宗在身官爵土地等便以囬授仍與實封五百户<lb/>
莊宅各一區錢二萬貫如有能率所管兵馬及以城鎮<lb/>
来降者並超三資與官仍實封二百户錢一萬貫其以<lb/>
州降者便與刺史仍賜實封二百户如本是刺史更超<lb/>
三資與官賜實封三百户以縣降者超两資與官賜實<lb/>
<pb n="KR2f0010_WYG_098-22a"/>
封一百户其以一營一栅降者節級褒昇務從優厚其<lb/>
諸軍行營將士如有先登陷陣屠城下邑者亦准此䖏<lb/>
分其接近賊界諸道應副行營將士如有能梟斬承宗<lb/>
者亦准前例處分其接近賊界州縣自軍興巳来供饋<lb/>
繁併嗟我疲瘵良増憫然應免元和十年两税斛斗錢<lb/>
物在百姓腹内者并十一年夏税並宜放免其有城鎮<lb/>
將士百姓守節拒賊身死王事者各委長吏優給其家<lb/>
仍具事跡聞奏當加褒贈其有潛謀誅斬承宗被其屠<lb/>
<pb n="KR2f0010_WYG_098-22b"/>
戮者優加追贈並賜錢帛仍與一子官六州百姓莫匪<lb/>
吾人墜於塗炭深用嗟惻兵之所至不得妄戮及焚燒<lb/>
廬舎掠奪資産并有拘執以為俘馘事平之後給復三<lb/>
年其六州管内百姓能率来歸順者所在安存各加優<lb/>
奬方當春候務切農桑邉界之人慮妨耕織應縁軍務<lb/>
所湏並不得干擾百姓如要車牛夫役工匠之類並冝<lb/>
和雇優給價錢賊平之後應立功將士並與超資改官<lb/>
節級賜物續有處分於戲朕正位凝命端誠嚮方勞謙<lb/>
<pb n="KR2f0010_WYG_098-23a"/>
為心慈儉為寳而化未陶於頑傲澤未浸於隠㣲荐興<lb/>
甲兵布在原野中宵愧歎當宁憂兢命將除姦非曰尚<lb/>
武宣示中外宜體至懐<lb/>
　　　討吳元濟𠡠<lb/>
𠡠天地之化由肅殺而成嵗功帝王之道以威武而輔<lb/>
文德朕祗荷鴻業撫臨庶邦務先含𢎞每慎征戰俾懐<lb/>
仁者有耻且格畏罪者見善則遷而或昏迷不共造命<lb/>
不及固興悖亂之孽自速原野之誅除害正刑國有彞<lb/>
<pb n="KR2f0010_WYG_098-23b"/>
典吳元濟逆絶人理反易天常不居父喪擅領軍事諭<lb/>
以詔㫖曽無敬恭熒惑一方之人迫脅三軍之衆以其<lb/>
父少陽嘗經任使為之軫悼命申奠祭臨遣使臣凌虐<lb/>
封疆遂致稽阻絶朝廷之禮意忘父子之恩情旋又掩<lb/>
襲舞陽傷殘吏卒焚燒葉縣騷擾閭閻恣行㓂攘無所<lb/>
畏忌朕嘗念賞延之義重傷藩帥之門尚欲納於忠順<lb/>
之途處以顯榮之列未能飭法猶為包荒再以詔書俾<lb/>
申招撫而蠆毒滋長姦心靡悛夀春西南又陷鎮柵窮<lb/>
<pb n="KR2f0010_WYG_098-24a"/>
兇稔惡縱暴挻災覆載之所不容人神之所共棄良非<lb/>
獲已致此興戎葢以方伯連帥同請討除伐罪弔人故<lb/>
兹申命宜令宣武忠武太原武寜淮南宣歙等州兵馬<lb/>
合勢山南東道及魏博荆南江西劒南東道兵馬與鄂<lb/>
南計㑹都防禦使與淮汝節度及劒南義成軍兵馬犄<lb/>
角相應同為進討吳元濟舊有官秩宜並削除大軍既<lb/>
臨計即戮殄嗟我淮右之衆本為勤王之師雖是脅從<lb/>
頻已招洗念此勲力未嘗弭忘近罹狡童又此詿誤心<lb/>
<pb n="KR2f0010_WYG_098-24b"/>
懐忠順迫在兇威茍能率誠即可收効其淮西將士有<lb/>
能梟斬兇渠者先是六品已下官授三品正員官其先<lb/>
授五品已上官者節級昇進仍與實封五百户莊宅各<lb/>
一區錢二萬貫如能率所管兵馬以城鎮來降者亦與<lb/>
改轉仍賜錢帛諸道應赴行將士斬元惡者亦准處分<lb/>
吳元濟如能束身歸朝並與洗雪若不能改過罪止一<lb/>
身其餘汙脅一切不問接賊界州縣百姓軍興已來供<lb/>
饋繁倂言念疲瘵良増憫然元和九年两税斛斗錢物<lb/>
<pb n="KR2f0010_WYG_098-25a"/>
等在百姓腹内者并十年夏税並放免其有城鎮將士<lb/>
百姓守節拒賊身死王事者各委長吏優給其家仍具<lb/>
事跡聞奏當加褒贈并賜錢帛仍與一子官三州百姓<lb/>
莫匪吾人諸軍所至不得妄加殺戮焚燒廬舎據奪資<lb/>
産并有拘執以為俘馘事平之後給復二年三州内有<lb/>
自置義營保栅王師所至能相率来降各加酬奬時當<lb/>
春候務切農桑應縁軍務所湏並不得干擾百姓如要<lb/>
牛駕夫役及工匠之類並宜和雇仍給優價賊平之後<lb/>
<pb n="KR2f0010_WYG_098-25b"/>
立功將士並與超資改官節級賜物於戲朕率循理道<lb/>
靡敢荒寜思致中和以康億兆而德之寡薄化未昭宣<lb/>
爰及用兵良深愧歎顧非重武其在止戈宣示中外咸<lb/>
令知悉<lb/>
　<lb/>
　<lb/>
　<lb/>
　唐大詔令集巻一百十九<lb/>
</p>
<p>
</p>
  </div>
</body>
</text>
</TEI>
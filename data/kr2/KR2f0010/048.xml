<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻五十八</head> <lb/>
    <p>
<pb n="KR2f0010_WYG_048-1a"/>
欽定四庫全書<lb/>
　唐大詔令集巻五十八<lb/>
　　　　　　　　　　　　宋　宋敏求　編<lb/>
　　大臣<lb/>
　　宰相<lb/>
　　　貶降下<lb/>
　　　　李德裕潮州司馬制<lb/>
　　　　李德裕崖州司户制<lb/>
<pb n="KR2f0010_WYG_048-1b"/>
　　　　李回太子賔客分司東都制<lb/>
　　　　李回賀州刺史制<lb/>
　　　　楊收端州司馬制<lb/>
　　　　楊收長流驩州制<lb/>
　　　　孔緯荆州節度使制<lb/>
　　　　張濬鄂岳觀察使制<lb/>
　　　　杜讓能梧州刺史制<lb/>
　　　　孫偓南州司馬制<lb/>
<pb n="KR2f0010_WYG_048-2a"/>
　　　　朱朴彬州司户制<lb/>
　　　　王摶工部侍郎制<lb/>
　　　　王摶溪州刺史制<lb/>
　　　　王摶崖州司户制<lb/>
　　　　崔𦙍工部尚書制<lb/>
　　　　裴樞登州刺史崔逺萊州刺史制<lb/>
　　　　陸扆濮州司户王摶淄州司户制<lb/>
　　　　裴贄青州司户制<lb/>
<pb n="KR2f0010_WYG_048-2b"/>
　　　　柳璨宻州司户制<lb/>
　　貶降下<lb/>
　　　李德裕潮州司馬制<lb/>
勅錄其自効則付以國權懲彼保姦則舉兹朝憲此王<lb/>
者所以本人情而張法理也特進行太子少保分司東<lb/>
都上柱國衞國公食邑三千户李德裕憑藉鎡基累承<lb/>
台衮不能盡心奉國竭節匡君事必狥情政多任已愛<lb/>
憎頗乖於公道昇黜或在於私門遂使寃塞之徒日聞<lb/>
<pb n="KR2f0010_WYG_048-3a"/>
騰口積嫌之下得以恣心豈可尚居保傅之榮猶列清<lb/>
崇之地宜加竄斥以戒僻違嗚呼朕臨御萬方推誠庶<lb/>
物顧彼纎𤨏皆欲保安豈於将相舊臣獨遺恩顧而羣<lb/>
議不息謗書盈箧爰舉典章事非獲已凡百寮庶宜體<lb/>
朕懷可潮州司馬員外置同正員仍所在馳驛<lb/>
　　　李德裕崖州司户制<lb/>
勅朕祗荷丕業思平泰階将分邪正之流冀使華夷胥<lb/>
悦其有嘗登元輔久奉武宗深包禍心盗㺯國柄雖行<lb/>
<pb n="KR2f0010_WYG_048-3b"/>
譴斥之典未塞億兆之言是用再舉朝章式遵彜憲守<lb/>
潮州司馬員外置同正員李德裕早藉門地叨踐清華<lb/>
累膺将相之榮惟以姦傾為業當㑹昌之際極公台之<lb/>
榮騁諛佞而得君情遂專恣而持國政怙權生事妬賢<lb/>
害忠動多詭異之謀潜懷僣越之志秉直者必棄嚮善<lb/>
者盡排誣貞良造朋黨之名肆䜛搆生加誅之釁奸有<lb/>
踰於指鹿罪實見於欺天頃者方處鈞衡曽無嫌避委<lb/>
國史於愛婿之手寵秘文於弱子之身洎參命書亦引<lb/>
<pb n="KR2f0010_WYG_048-4a"/>
親昵恭惟元和實錄乃不刋之書擅敢改張罔有畏忌<lb/>
奪他人之懿績為私門之令猷又附㑹李紳之曲情斷<lb/>
成呉湘之寃獄凡彼簮纓之士遏其進取之途驕倨自<lb/>
誇狡猾無對擢爾之髪數罪未窮再窺罔上之由益騐<lb/>
無君之意使天下之士重足而跡皆懾懼奉爾而慢易在<lb/>
公為臣至此於法何逭於戯朕務全物體久為含宏雖<lb/>
黜降其官榮尚盖藏其醜状而睥睨未已兢惕無聞積<lb/>
惡既彰公議難抑是宜移投荒服以謝萬方中外臣寮<lb/>
<pb n="KR2f0010_WYG_048-4b"/>
當鑒予旨可崖州司户參軍員外置同正員仍仰所在<lb/>
馳驛發遣縱逢恩赦不在量移之限<hi>大中二年九月</hi>
　　　李回太子賔客分司東都制<lb/>
勅王者懸賞罰以示萬方况乎臣子若奮其良術則宜<lb/>
擢處重任或挟彼邪謀固合稍加懲沮惟此二柄我何<lb/>
敢私湖南都團練觀察處置等使光禄大夫行潭州刺<lb/>
史兼御史大夫上柱國隴西郡開國公食邑二千户李<lb/>
回早以藝學科名累登華貫謂爾奉公約已旋升大寮<lb/>
<pb n="KR2f0010_WYG_048-5a"/>
因縁奨遷遂陟台輔而不能竭誠以盡忠益枉道而求<lb/>
庇交通財賄導達姦邪昨因推鞫兇徒皆得發明事跡<lb/>
朕務𢎞體裁特免研窮論既喧騰理須移奪况又聞頃<lb/>
司政柄每欲除授咸取决於德裕不自行其至公物議<lb/>
所興以斯為重豈可猶委澄清之任復領湘潭是宜輟<lb/>
從調䕶之班俾分洛邑爾其勉蒞寵秩幸予寛恩可行<lb/>
太子賔客分司東都<hi>大中二年九月</hi>
　　　李回賀州刺史制<lb/>
<pb n="KR2f0010_WYG_048-5b"/>
勅為臣竭公忠之誠朝尊爵賞事君乖毗倚之望國有<lb/>
典章惟此二道理所不廢湖南都團練觀察處置等使<lb/>
光禄大夫行潭州刺史兼御史大夫上柱國隴西郡開<lb/>
國公食邑二千户李回始以才術升於台階作予股肱<lb/>
亦援星律寄長兼於授鉞道甚異於匪躬亦既左遷俾<lb/>
居亷問而跡乖檢慎事露端倪秉鈞之勢已移枉道之<lb/>
蹤乃見負我非淺叨榮故深况又聞頃司政柄應欲授<lb/>
除咸取决於德裕不自行其至公人亦有言孽亦何逭<lb/>
<pb n="KR2f0010_WYG_048-6a"/>
朕匿瑕含垢思全進退之宜爾則同力協心且易樞機<lb/>
之任合歸嚴譴猶示寛恩故前制命爾為太子賔客給<lb/>
事中封還我勅且曰責坐之詞至重降移之秩太輕物<lb/>
論喧然以為未當爾實自搆予何敢私是用移謫臨賀<lb/>
冀厭羣議勉於三省勿謂無恩可持節賀州諸軍事賀<lb/>
州刺史仍所在馳驛赴任<hi>大中二年九月</hi>
　　　楊収端州司馬制<lb/>
勅人臣之節莫重於忠良氏族所修無外於清順二者<lb/>
<pb n="KR2f0010_WYG_048-6b"/>
不立何以正身况乎居常伯之崇應藩侯之寄雖顧初<lb/>
終之體當明懲勸之端宣歙觀察使檢校工部尚書宣<lb/>
州刺史兼御史大夫楊收始以文章選在宥宻纔歴二<lb/>
嵗擢升台衡謂其發自寒門必有操寄行孤貞之道報<lb/>
國用恭儉之禮化時夙夜勵精以酬恩遇而乃貪黷為<lb/>
業溝壑難盈逞其私懷盗我名器以官常為貨利之徑<lb/>
持僣侈為暴横之資田産遍於四海臺榭擬於中禁而<lb/>
又結連姦黨聽任憸人險詐千端回邪萬状欺罔彌甚<lb/>
<pb n="KR2f0010_WYG_048-7a"/>
顧慮蔑聞謂日月之照臨或所隠漏意天地之姦慝可<lb/>
以包容殊不知心既不悛孽無以逭去嵗騐其事跡未<lb/>
忍掲揚委以察亷僣咎時聞縉紳之内物議喧然班列<lb/>
之中怨念未息朕以寛恕馭下仁閔為心中外臣寮悉<lb/>
明此志負我既甚其法何如竄於遐陬式示嚴憲爾惟<lb/>
自棄毋或尤人可守端州司馬員外置同正員仍馳驛<lb/>
發遣<hi>咸通八年八月</hi>
　　　楊收長流驩州制<lb/>
<pb n="KR2f0010_WYG_048-7b"/>
勅端州司馬楊收起自孤寒猥承委任罔思報効惟恣<lb/>
姦欺心毎挟邪言常近利江西置節制之額務在虚兵<lb/>
浙右創造船之名便其盗用兩地推覆按騐分明豈可<lb/>
尚佐專城猶居仕籍俾投荒裔用塞愆尤中外臣寮各<lb/>
體朕意宜除名配驩州充長流百姓縱逢恩赦不在量<lb/>
移之限仍錮身所在防押逓送至彼具到日申聞仍路<lb/>
次縣給逓驢一頭并熟食<hi>咸通十年二月</hi>
　　　孔緯荆南節度使制<lb/>
<pb n="KR2f0010_WYG_048-8a"/>
朕垂衣嚮明負扆成化内則委輔翼之任外則寄藩屏<lb/>
之臣比用股肱是為心膂况荆衡巨屏禹貢右封南制<lb/>
百蠻西控三蜀或膺統臨之命爰崇迭處之榮持危啟<lb/>
運保乂功臣開府儀同三司守太保兼門下侍郎同中<lb/>
書門下平章事國子祭酒充太清宫使𢎞文館大學士<lb/>
延資庫使諸道鹽鐵轉運等使上柱國魯國公食邑四<lb/>
千户食實封五百户孔緯闕里傳宗儒林植操出入累<lb/>
更於華貫超升遂陟於鼎司宜成我無為歌我有截豈<lb/>
<pb n="KR2f0010_WYG_048-8b"/>
可但崇朋助罕究否藏昨者張濬首請興師親求伐叛<lb/>
且陳計畫累贊征行决言旬朔之間兄著殊常之效延<lb/>
英互奏幾疑朕言文字繼來固違朕志以至干戈一舉<lb/>
星紀将周并汾之㓂孽未除蒲晉之生靈已盡搆兹紛<lb/>
擾職爾披陳罔思惑亂之由堅執比周之計詢於輿論<lb/>
曷副旁求今則正罷中樞俾安外閫尚顧始終之念用<lb/>
成進退之宜勉服明恩往祗休命可檢校太保兼御史<lb/>
大夫充江陵尹荆南節度觀察等使<hi>大順二年正月</hi>
<pb n="KR2f0010_WYG_048-9a"/>
　　　張濬鄂岳觀察使制<lb/>
昔漢武因恭儉富庶之後建置朔方孫𢎞沮之十不得<lb/>
一良史以𢎞有宰相之體誠以愛人治國為先拓境開<lb/>
邉為末及孝宣帝值雄才削平之餘将議北伐魏相爭<lb/>
之五將㝷罷果致中興號為賢輔况朕承天厭干戈之際人<lb/>
思休息之時敢望臯䕫共成堯日庶㡬孫魏粗及漢年<lb/>
茍異於斯如何倚注光禄大夫守尚書右僕射兼中書<lb/>
侍郎同中書門下平章事集賢殿大學士判度支兼京<lb/>
<pb n="KR2f0010_WYG_048-9b"/>
畿諸道營田修國太廟使充河東諸道行營兵馬招討<lb/>
指揮制置等使河東節度觀察處置等使上柱國河間<lb/>
郡開國公食邑三千户食實封二百户張濬早以盛名<lb/>
稱為竒士由是再加召用委以鈞衡謂其必致小康克<lb/>
勝大任而乃罔思守道但欲邀功是不詢之計謀起無<lb/>
名之兵甲自云一舉止在旬時堅請抗論勢莫能奪輕<lb/>
葛亮渭濵之役小裴度淮右之行而經歴寒暄縻費百<lb/>
萬虚誕張於朝野詐詭布於華夷横草蔑聞燎原愈急<lb/>
<pb n="KR2f0010_WYG_048-10a"/>
俾擁旄乘馹之使囚於虜庭致勤王奉國之師懷歸本<lb/>
土忘廊廟之威重結藩屏之㓂讐是使海内生靈竭於<lb/>
貢賦豈獨河中郡邑蕩為丘墟生此厲階欲誰歸咎嗚<lb/>
呼徵晁錯之故事仍王恢之舊章國有明文爾當何逭<lb/>
尚以愛人以禮治體宜然亷鎮劇權武昌善地宜罷軸<lb/>
樞之任仍停度支之司勉自深惟以逃後命可檢校尚<lb/>
書右僕射充鄂岳等州都團練觀察等使<hi>大順二年正月</hi>
　　　杜讓能梧州刺史制<lb/>
<pb n="KR2f0010_WYG_048-10b"/>
輔弼之事安危所屬大則調隂陽以期昭泰次則撫夷<lb/>
夏以務洽平俾比屋之可封致乃后於無事兆人允頼<lb/>
百辟具瞻茍異於斯則将安用扶危啟運保乂功臣開<lb/>
府儀同三司守太尉兼門下侍郎同中書門下平章事<lb/>
太清宫使𢎞文館大學士延資庫使兼諸道鹽鐵轉運<lb/>
等使上柱國晉國公杜讓能軒裳貴胄禮樂清門蹈姬<lb/>
孔之康荘邁韋平之閥閲夙推重望早歴華資洎陟台<lb/>
司亟更年籥方謂偉儒克承大任而乃首居帷幄輕議<lb/>
<pb n="KR2f0010_WYG_048-11a"/>
干戈棄卿士之臧謀搆藩垣之深釁啟詢之際證執彌<lb/>
堅果致兵集甸畿人散都邑尚賴祖宗垂祐賢智叶謀<lb/>
啟悟朕心别施制命詢彼輿人之論咸推上相之尤須<lb/>
示典章用息騰沸尚居列郡式重大臣可貶梧州刺史<lb/>
<hi>景福二年九月</hi>
　　　孫偓南州司馬制<lb/>
勅金紫光禄大夫守禮部尚書安樂郡開國侯食邑一<lb/>
千户孫偓夙通朝籍累踐華資竊顧多岐遽隳直道秉<lb/>
<pb n="KR2f0010_WYG_048-11b"/>
弼諧之大政附伎術之小人罔畏公言自為良策處嫌<lb/>
疑而不愧謂寵利之可安而屬我艱危匪能匡救頃因<lb/>
丕變亦貸彝章雖罷萬機尚分六職是惟循省俾息沸<lb/>
騰觀諫臣所上之言陳取戾不已之状則正卿之位非<lb/>
爾宜居将儆後来遂投荒服行當咎已無或尤人可貶<lb/>
南州司馬員外置同正員仍令所在馳驛發遣<hi>乾寧四年八月</hi>
　　　朱朴郴州司馬制<lb/>
勅夔州司馬員外置同正員朱朴本在寒微偶升科第<lb/>
<pb n="KR2f0010_WYG_048-12a"/>
復塵簮組且列膠庠不為自審之謀但務夤縁之計實<lb/>
因姦幸潜致顯榮亦謂術可弭兵學能治國叨半嵗容<lb/>
身之貴無一朝輔政之功惟辱中台頗興輿論斥於散<lb/>
外未絶他腸越法制以有圗信愆尤之自作封章所指<lb/>
竄逐尚輕掾彼方州亦云寛典非我好黜惟爾深思可<lb/>
貶郴州司户參軍<hi>乾寧四年八月</hi>
　　　王摶工部侍郎制<lb/>
天地之數寒暑有推遷輔弼之臣任用有進退蓋以其<lb/>
<pb n="KR2f0010_WYG_048-12b"/>
宣力斯久克修是虧俾夫退列貳卿式示朝典以禮之<lb/>
道其在兹乎扶危匡國致理功臣開府儀同三司守司<lb/>
空兼門下侍郎同中書門下平章事監修國史判度支<lb/>
上柱國魯國公食邑三千户食實封一百户王摶始以<lb/>
菲才擢升重位亟移主律蔑効公忠惟務回邪罔思致<lb/>
正紊朝廷之綱紀致經費之空虚而又朋附近臣隳張<lb/>
大體豈可尚持政柄所宜降處周行猶念含𢎞勉為循<lb/>
省可特進尚書工部侍郎<hi>光化二年六月</hi>
<pb n="KR2f0010_WYG_048-13a"/>
　　　王摶溪州刺史制<lb/>
勅工部侍郎王摶久司邦計復掌國鈞致帑藏之不豐<lb/>
則材謀而安在曽無讜正但務囬邪盡非燮理之心惟<lb/>
是貪婪之志今則罷其大柄復列二卿雖優𢎞之制已<lb/>
行在問俗之司俾任可謫授溪州刺史所在馳驛發遣<lb/>
<hi>光化三年六月</hi>
　　　王摶崖州司户制<lb/>
勅溪州刺史王摶久居重位罔著嘉猷掌邦計而罕致<lb/>
<pb n="KR2f0010_WYG_048-13b"/>
豐盈顧私室而惟多貪積雖示朝黜未塞羣情俾從竹<lb/>
使之權許履掾曹之職可貶崖州司户參軍員外置同<lb/>
正員<hi>光化三年六月</hi>
　　　崔𦙍工部尚書制<lb/>
食君之祿合務於盡忠秉國之鈞宜思於致理其有疊<lb/>
膺異渥經執重權遂萌狂悖之心忽搆傾危之計人知<lb/>
不可天固難容扶危定亂致理功臣開府儀同三司守<lb/>
司空兼門下侍郎平章事充太清宫使𢎞文館大學士<lb/>
<pb n="KR2f0010_WYG_048-14a"/>
延資庫使諸道鹽鐵轉運等使判度支上柱國魏國公<lb/>
食邑五千户崔𦙍奕葉公台蝉聨珪組冠嵗多升於甲<lb/>
乙壮年位列於公卿趨向有聞行藏可尚朕採於羣議<lb/>
詢彼輿情冀有小康遂登大任殊不知漏巵難滿器小<lb/>
易盈曽無報國之心但作危邦之計四居極位一無可<lb/>
稱豈有都城合聚兵甲暗養死士将亂國經聚貔虎以<lb/>
保其一方致刁斗逺連於右輔始則將京兆府官錢委<lb/>
元規召卒後則用度支權利令陳班聚兵士去公朝權<lb/>
<pb n="KR2f0010_WYG_048-14b"/>
歸私室百辟休戚在其顧盼之間四方是非繫彼指呼<lb/>
之際令狐渙姦纎有素操守無堪用作腹心共張<lb/>
聲勢遂令濫居深宻日在禁闈罔惑朕躬偽行書詔致<lb/>
兹播越職爾之由豈有權重位崇恩深奨厚曽無惕厲<lb/>
轉恣睢盱顯搆外兵将圗不軌朕以士庶流散兵革繁<lb/>
多遂命宰臣與之商議五降内使一貢表章堅卧不來<lb/>
拒詔如此况又拘留庶吏廢闕晨趨人既奔驚朕須巡<lb/>
幸果見兵纒輦轂火照宫闈煙塵漲天干戈匝野致朕<lb/>
<pb n="KR2f0010_WYG_048-15a"/>
奔迫及於岐陽翠輦未安鐵騎旋至圍逼行在焚燒屋<lb/>
廬觀此阽危咎将誰執近省全忠表章兼遣幕吏敷<lb/>
陳言宰臣繼飛宻緘促其兵士西上静詳搆扇孰測包<lb/>
藏無功及人為國生事於戯君人之道委之宰衡庶務<lb/>
殷繁豈能親理盡將機務付爾主張負我何多搆亂致此<lb/>
仍存大體不謂無恩可謫授朝散大夫守工部尚書<hi>天復</hi>
<hi>二年十一月</hi>
　　　裴樞登州刺史崔逺萊州刺史制<lb/>
<pb n="KR2f0010_WYG_048-15b"/>
勅朕謬将眇質叨荷丕圗常懐馭朽之心每軫泣辜之<lb/>
念諒於黜陟豈易施行左僕射裴樞右僕射崔逺雖罷<lb/>
機衡尚居揆路既處優崇之任未傷進退之規不能屏<lb/>
志安家但恣流言謗國頗興物論難抑朝章須離八座<lb/>
之榮尚付六條之政勉思咎已無志尤人樞可責授朝<lb/>
散大夫登州刺史逺可責授朝散大夫萊州刺史並委<lb/>
御史䑓催促出京所在馳驛發遣<hi>天祐二年五月</hi>
　　　陸扆濮州司户王溥淄州司户制<lb/>
<pb n="KR2f0010_WYG_048-16a"/>
勅朕以凉德獲嗣丕圗将𢎞至公以凝庶績憲章不濫<lb/>
賞罰惟宜俾恢理政之風用振紀綱之典其有嘗居宰<lb/>
輔但協姦邪茍玉石之未分則稂莠而将茂須行黜責<lb/>
用致澄清吏部尚書陸扆早以文儒亟揚華顯自先皇<lb/>
帝議征峻隴而扆確有救論果犯雷霆旋經遷貶其後<lb/>
託茂貞之勢援憑閹監之梯媒尋復舊官再升髙位惟<lb/>
知周比寧務燮和邇來多難罔不由此工部尚書王溥<lb/>
亦茂貞奥主崔𦙍門人驟歴禁闈俄塵衮職但恣詭隨<lb/>
<pb n="KR2f0010_WYG_048-16b"/>
之志曾無匪懈之稱崔𦙍既寘嚴誅而溥獨居清列况<lb/>
朕恭承大寳思拯彞倫非為洗垢求瑕但冀懲惡勸善<lb/>
兼宜斥於外掾不容在夫中臺尚謂寛恩勉當省過扆可<lb/>
濮州司户參軍溥可淄州司户參軍<hi>天祐二年五月</hi>
　　　裴贄青州司户制<lb/>
勅朕聞君臣之間進退以禮矧於耆舊欲保初終茍自<lb/>
掇於悔尤亦須行於黜責特進守司空致政裴贄早以<lb/>
公望嘗踐台司靡聞竭力以匡時每務養恬而避事洎<lb/>
<pb n="KR2f0010_WYG_048-17a"/>
從請老不謂無恩合慎樞機動循規矩雖云男退乃有<lb/>
後言自為徒薄之魁頗失大臣之體謫居郡掾用立朝<lb/>
綱尚謂過輕所宜自咎可貶青州司户參軍<hi>天祐二年六月</hi>
　　　栁璨宻州司户制<lb/>
勅明罰飭法固有彜章懲惡除邪用攄衆怒責授官登<lb/>
州刺史栁璨素矜憸巧毎務囬邪幸以庸才驟持重柄<lb/>
曽無微效顯負明恩詭譎多端包藏莫測但結連於㓙<lb/>
險獨傾陷於賢良罪既貫盈理須竄殛尚處一麾之獨<lb/>
<pb n="KR2f0010_WYG_048-17b"/>
任虧三尺之常刑将塞羣言須行重典自貽顛覆無乃<lb/>
怨尤可貶宻州司户參軍<hi>天祐二年十二月</hi>
　<lb/>
　<lb/>
　<lb/>
　<lb/>
　<lb/>
　唐大詔令集巻五十八<lb/>
</p>
<p>
</p>
  </div>
</body>
</text>
</TEI>
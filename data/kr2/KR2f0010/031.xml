<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻四十一</head> <lb/>
    <p>
<pb n="KR2f0010_WYG_031-1a"/>
欽定四庫全書<lb/>
　唐大詔令集巻四十一<lb/>
　　　　　　　　　　　　宋　宋敏求　編<lb/>
　　公主<lb/>
　　　封號<lb/>
　　　　封長寧公主等制<lb/>
　　　　封常芬公主等制<lb/>
　　　　封唐昌公主等制<lb/>
<pb n="KR2f0010_WYG_031-1b"/>
　　　　封髙都公主等制<lb/>
　　　　封永寧公主制<lb/>
　　　　封臨晉公主制<lb/>
　　　　封平昌公主制<lb/>
　　　　封髙陽公主制<lb/>
　　　　封太華公主制<lb/>
　　　　封夀光公主制<lb/>
　　　　封廣寧公主制<lb/>
<pb n="KR2f0010_WYG_031-2a"/>
　　　　封大長公主制<lb/>
　　　　封永陽長公主制<lb/>
　　　　封真寧公主等制<lb/>
　　　　封永昌公主制<lb/>
　　　　封七女公主制<lb/>
　　　　封十二妹等四人長公主制<lb/>
　　　　封太和長公主制<lb/>
　　　　封定安大長公主制<lb/>
<pb n="KR2f0010_WYG_031-2b"/>
　　　　封延慶公主等制<lb/>
　　　　封萬夀公主等制<lb/>
　　　　封盛唐公主制<lb/>
　　　册文<lb/>
　　　　册信成公主文<lb/>
　　　　册昌樂公主文<lb/>
　　　　册髙都公主文<lb/>
　　　　册建平公主文<lb/>
<pb n="KR2f0010_WYG_031-3a"/>
　　　　册永寧公主文<lb/>
　　　　册臨晉公主文<lb/>
　　　　册真陽公主文<lb/>
　　　　册華陽公主文<lb/>
　　　　册益昌公主文<lb/>
　　封號<lb/>
　　　封長寧公主等制<lb/>
門下紫宿揚輝爰稱婺女絳河分彩是曰天孫柔德所<lb/>
<pb n="KR2f0010_WYG_031-3b"/>
資乃生淑媛長寧公主等孕靈圓魄禀粹方儀載極幽<lb/>
閑用光婉順皇基再造景命惟新凡在懿親咸申禮命<lb/>
肅雍之地未展徽章宜正此銀宫署兹金牓並開湯沐<lb/>
廣宣朝慶可依前件<lb/>
　　　封長芬公主等制<lb/>
黄門諸女皆封先王之制第二女等慶聨霄漢體自穠<lb/>
華常閲禮於后庭必聞詩於師氏朕撫臨億兆憲章古<lb/>
昔俾裂山河之賦用酬湯沐之恩可依前件主者施行<lb/>
<pb n="KR2f0010_WYG_031-4a"/>
<hi>開元三年十二月</hi>
　　　封唐昌公主等制<lb/>
邦女下嫁義著周經帝子建封制存漢𫝊朕訓導諸子<lb/>
舊有女師因其婉娩之性進成肅雍之德能鑒圖史頗<lb/>
知法度今選婚華族待禮筓年宜加璽綬之典俾開湯<lb/>
沐之賦第四女可封唐昌公主第六女可封常山公主<lb/>
第八女可封寧親公主各食實封五百戸唐昌公主出<lb/>
降張垍俱用八月十九日所司詳備禮物式遵故事<hi>開元</hi>
<pb n="KR2f0010_WYG_031-4b"/>
<hi>十六年</hi>
　　　封髙都公主等制<lb/>
門下肅雍之範以成女德湯沐之賜爰著國章第十一女<lb/>
等生於公宫訓以師氏温惠之性頗有天姿圖史之學<lb/>
仍聞日就初筓甫及外館將歸宜因待禮之期式備疏<lb/>
封之典可依前件仍各食實封一千户主者施行<lb/>
　　　封永寧公主制<lb/>
門下自昔帝女必建封邑典章不易等數攸存第十七<lb/>
<pb n="KR2f0010_WYG_031-5a"/>
女幼而閑和長實徽懿引圖史以自鑒用肅雝而成德<lb/>
將擇近日言遵下嫁宜承湯沐之賜以備車服之庸可<lb/>
封永寜公主食實封一千户主者施行<hi>開元二十一年</hi>
　　　封臨晉公主制<lb/>
門下湯沐建封古今通典豈獨貴於寵數亦兼崇於美<lb/>
名第二女性與柔和生知法度率以師氏之訓成其天<lb/>
然之質有行之禮將及於筓年備物之恩俾開於井賦<lb/>
可封臨晉公主食實封一千户<hi>開元二十五年十二月</hi>
<pb n="KR2f0010_WYG_031-5b"/>
　　　封平昌公主制<lb/>
門下詩美肅雍逺著於風雅禮有封建久存於簡䇿第<lb/>
十九女尚柔成德克順由𠂻禀於天然自有閑和之性<lb/>
訓以師氏備詳圖史之學宜開湯沐俾叶典章可封平<lb/>
昌公主食邑一千户主者施行<lb/>
　　　封髙陽公主制<lb/>
用嘉成德將及推恩疏封錫號禮典攸在第二十女資<lb/>
身淑慎禀訓柔明克備肅雍之儀允彰圖史之德而方<lb/>
<pb n="KR2f0010_WYG_031-6a"/>
營魯館宜啟沁園俾承寵於中闈復増榮於列賦仍食<lb/>
實封一千户<hi>開元二十九年</hi>
　　　封太華公主制<lb/>
肅雝禀德邦化所崇湯沐疏封古訓斯在第二十一女<lb/>
踐脩閫則素承阿保之嚴砥礪嬪儀率由圖史之範璁<lb/>
珩既佩柔愿無違蕙問充昭常華自著肇施綵級將具<lb/>
禮於輜軿載錫粉田俾申榮於井賦可封太華公主食<lb/>
實封一千户<hi>天寳四載</hi>
<pb n="KR2f0010_WYG_031-6b"/>
　　　封夀光公主制<lb/>
肅雍之德教始閨闈湯沐之封榮分爵土第二十二女<lb/>
二十三女誕膺<hi>闕</hi>發令姿頗<hi>闕</hi>沐宫公之訓遵師氏之<lb/>
則顧史瞻圖日將月就華宗叶慶方從下嫁之儀盛典<lb/>
申榮式備開封之制二十二女可封夀光公主二十三<lb/>
女可封樂成公主仍各食實封一千户<hi>天寳五載</hi>
　　　封廣寜公主制<lb/>
睦親之序必備恩榮加命之貴是存優寵順成公主誕<lb/>
<pb n="KR2f0010_WYG_031-7a"/>
姿中掖習訓公宫恵心有孚淑問斯著夙藴柔閑之操<lb/>
克彰婉娩之規式閑湯沐雖巳申於築館爰擇井田俾<lb/>
有光於改邑可封廣寜公主依前實封一千戸<hi>天寳八年</hi>
　　　封大長公主制<lb/>
門下周室展親繫車服之等漢氏右戚崇湯沐之封永<lb/>
惟加恩必遵舊典第九妹碧渚開祥絳河疏彩成齋莊<lb/>
之惠問有明婉之芳徽訓自九重備兹四戒雖肅雍之<lb/>
詠彤管既彰而穠李之賜粉田猶闕空承金屋之慶式<lb/>
<pb n="KR2f0010_WYG_031-7b"/>
昭銀牓之寵可封大長公主<lb/>
　　　封永陽長公主制<lb/>
　　　皇第十妹可永陽長公主<lb/>
　　　第十一妹可晉寧長公主<lb/>
　　　第十三妹可文安長公主<lb/>
　　　皇女懷陽郡主可漢陽公主<lb/>
　　　咸寧郡主可晉安公主<lb/>
　　　信安郡主可東陽公主<lb/>
<pb n="KR2f0010_WYG_031-8a"/>
　　　清源郡主可陽安公主<lb/>
　　　武陵郡主可西河公主<lb/>
　　　晉康郡主可襄陽公主<lb/>
　　　第十八女可潯陽公主<lb/>
　　　第二十一女可臨汝公主<lb/>
　　　第二十二女可思平公主<lb/>
　　　第二十三女可卲陽公主<lb/>
門下慶陽之澤允洽於家邦肅雍之德宜正其封邑第<lb/>
<pb n="KR2f0010_WYG_031-8b"/>
十六女等皆夙禀柔明幼聞懿範𫝊圖史之訓行表中<lb/>
闈奉蘋蘩之則義昭外館朕嗣膺丕業爰賁寵章宜申<lb/>
湯沐之封以彰車服之等丕承懿號允副恩榮可依前<lb/>
件<hi>貞元二年</hi>
　　　封真寧公主等制<lb/>
門下第二女等皆以柔懿備聞夙訓知中闈内則之義<lb/>
禀傅姆女史之規禮有待年恩從廣愛徴於舊典俾洽<lb/>
疏封式分湯沐之榮庶成肅雍之德𢎞我慶澤被於家<lb/>
<pb n="KR2f0010_WYG_031-9a"/>
邦可依前件<hi>元和元年八月五日</hi>
　　　封永昌公主制<lb/>
門下普寧公主天泉滋徳崇蘭發彩纂組之華每工於<lb/>
經目保阿之訓深得於稚年容禮必叶言行無間從容<lb/>
珩璜之韻婉娩柔嘉之儀而封疏舊邦禮宜改避是擇<lb/>
美邑再用申恩可封永昌公主主者施行<lb/>
　　　封七女公主制<lb/>
門下長女等抱子弄孫之榮貴賤之大情也朕以四海<lb/>
<pb n="KR2f0010_WYG_031-9b"/>
奉皇太后于南宫問安之時諸女侍側螽斯之慶上慰<lb/>
慈顔鳲鳩之仁内懐均養雖穠華可尚出閣未期而湯<lb/>
沐先施分封有據宜加美號以表令儀<lb/>
　　　封十二妺等四人長公主制　　白居易<lb/>
勅古者帝子下嫁必使王公主焉近代或有未筓年而<lb/>
賜湯沐者亦加公主之號以寵重之第十二妺等先帝<lb/>
之子也比朕之子宜加等焉故當㓜年各封善地咸命<lb/>
為長公主未及釐降先開邑封所以慰太后慈念之心<lb/>
<pb n="KR2f0010_WYG_031-10a"/>
表先帝肅雍之訓亦欲使吾孝理之道敦睦之風自骨<lb/>
肉間以及天下可依前件<lb/>
　　　封太和長公主制<lb/>
勅公主之封號也或以善地或以嘉名立愛展親兹惟<lb/>
舊典第四妺端明成性和順禀教静無違禮故組紃有<lb/>
常訓動必中節故環珮有常聲嵗茂穠華日新淑問乃<lb/>
眷肅雍之徳俾開湯沐之封可依前件<hi>長慶元年三月</hi>
　　　封定安大長公主制<lb/>
<pb n="KR2f0010_WYG_031-10b"/>
門下我國家制取戎夷推崇恩義示之以大信重之以<lb/>
和親所以殫聲教於殊鄰割骨肉之深愛累聖𢎞略載<lb/>
於國章太和公主擢秀天潢聨華宸極智惟周物識可<lb/>
洞㣲乃者回鶻輸誠願求相好穆宗皇帝義難違拒且<lb/>
務懷柔以鳯樓和淑之姿降龍庭桀驁之俗一朝辭闕<lb/>
二紀於兹常興去國之悲已絶還鄉之望今可汗自竊<lb/>
名號来依塞垣朕以渥澤久濡飄零可憫齎以粟帛喻<lb/>
之旋歸曾無感激之心益肆貪婪之性遂得忠義同力<lb/>
<pb n="KR2f0010_WYG_031-11a"/>
將帥協謀未揚金鼓之音已潰犬羊之衆遽收貴主出<lb/>
彼穹廬上以慰太后之深慈下以攄兆人之積憤將修<lb/>
慶覲坐雪幽寃名節自全歎尚何極笳簫凄悲休傳朔<lb/>
漠之聲環珮鏗鏘再齒平陽之列是用易其舊邑錫以<lb/>
嘉名增沁園湯沐之封釋邉地風沙之思舉兹典禮用<lb/>
表忠勤祗服寵榮永光簡冊可封定安大長公主<hi>㑹昌三年</hi>
<hi>二月二十五日</hi>
　　　封延慶公主等制<lb/>
<pb n="KR2f0010_WYG_031-11b"/>
門下車服之制載美周詩湯沐<hi>闕</hi>
　　　　　　　等並禀慶絳河流芳彤管穠華懿淑<lb/>
雅志静專柔順之心叶於禮度肅雍之道慶於言容宜<lb/>
錫粉田之榮用昭銀牓之貴可依前件<hi>㑹昌二年十月十日</hi>
　　　封萬夀公主制<lb/>
　　　長女可封萬夀公主<lb/>
　　　第二女可封永福公主<lb/>
　　　第三女可封西華公主<lb/>
<pb n="KR2f0010_WYG_031-12a"/>
　　　第四女可封廣徳公主<lb/>
　　　第五女可封和義公主<lb/>
　　　第六女可封饒安公主<lb/>
門下諸女之封始資漢制疏邑之典今為國章長女等<lb/>
坤道禀柔條風育徳莊敬柔順受粹氣於靈源言容法<lb/>
度昭穆徽於内則祥降北渚教襲南薰克成天和更承<lb/>
姆訓雖年方齠齓而體備肅雍用洽私寵俾開井賦可<lb/>
依前件<hi>㑹昌六年五月二十三日</hi>
<pb n="KR2f0010_WYG_031-12b"/>
　　　封盛唐公主制<lb/>
門下展親外館則必待年廣愛中闈宜光啟邑第六女<lb/>
祥開銀漢秀發金枝孝敬生知柔閑夙禀克奉姆師之<lb/>
訓每遵詩禮之文法度自持穠華益茂爰申彞典載錫<lb/>
嘉名俾承湯沐之封式示邦家之慶可封盛唐公主備<lb/>
禮册命<lb/>
　　册文<lb/>
　　　册信成公主文<lb/>
<pb n="KR2f0010_WYG_031-13a"/>
維開元二十五年嵗次丁丑八月癸夘朔十五日丁巳<lb/>
皇帝若曰於戲易著于歸詩稱下嫁所以正風化厚人<lb/>
倫也咨爾信成公主淑慎由衷柔明形外訓以師氏頗<lb/>
詳環珮之儀脩其婦功更習紘綖之藝日徴先近年及<lb/>
有行宜錫徽章俾膺茂典今遣使金紫光祿大夫兵部<lb/>
尚書兼中書令集賢院學士脩國史上柱國晉國公李<lb/>
林甫副使中大夫守中書侍郎集賢院學士徐安貞持<lb/>
節禮册爾其光昭閫徳𢎞長國風無怠厥心永綏介福<lb/>
<pb n="KR2f0010_WYG_031-13b"/>
可不慎歟<lb/>
　　　册昌樂公主文<lb/>
維開元二十五年嵗次丁丑八月癸夘朔二十九日辛<lb/>
未皇帝若曰於戲好合之禮以正人倫肅雍之徳用成<lb/>
婦道咨爾昌樂公主生知法度性與和柔亟聞彤管之<lb/>
言頗識采蘋之事素以為絢既閑於内則梅有其實式<lb/>
遵於下嫁宜膺册書之命以備車服之榮今遣銀青光<lb/>
祿大夫工部尚書牛仙客副使黄門侍郎陳希烈持節<lb/>
<pb n="KR2f0010_WYG_031-14a"/>
禮册爾其欽崇四教承順六姻式是大邦受兹明命可<lb/>
不慎歟<lb/>
　　　册髙都公主文<lb/>
維開元二十五年嵗次丁丑九月十一日皇帝若曰於<lb/>
戲古之聖人垂訓作則必正内外之位以明婚姻之禮<lb/>
咨爾髙都公主生於公宫自禀幽閒之性教以師氏更<lb/>
有徽柔之則能循法度克慎言容魯館于歸沁園將啟<lb/>
宜膺册命俾叶典章今遣使工部尚書牛仙客副使黄<lb/>
<pb n="KR2f0010_WYG_031-14b"/>
門侍郎陳希烈持節禮册爾其自下於心増脩厥徳式<lb/>
瞻清懿永固恩榮可不慎歟<lb/>
　　　册建平公主文<lb/>
維開元二十五年嵗次丁丑九月十一日皇帝若曰於<lb/>
戲脩五禮者必本於天秩合二姓者將厚於人倫咨爾<lb/>
建平公主秉質尚柔因心克順黙識閫帷之教明徴圖<lb/>
史之言黼藻四徳笙簧六行河洲在詠將叶於好逑湯<lb/>
沐疏封式昭於備禮今遣使兵部尚書李林甫副使中<lb/>
<pb n="KR2f0010_WYG_031-15a"/>
書侍郎徐安貞持節禮册爾其受兹光寵慎乃威儀永<lb/>
保無疆之休且為將來之範可不慎歟<lb/>
　　　册永寧公主文<lb/>
維開元二十六年嵗次戊寅八月丁酉朔二十二日戊<lb/>
午皇帝若曰於戲人倫式教以正國風女子有行將成<lb/>
婦道咨爾永寜公主自㓜及長終温且恵引圖書為鏡<lb/>
鑒用柔和為粉澤許嫁而筓既遵於典禮備物之册宜<lb/>
承於寵命今遣使金紫光禄大夫兵部尚書兼中書令<lb/>
<pb n="KR2f0010_WYG_031-15b"/>
集賢院學士修國史上柱國晉國公李林甫副使中大<lb/>
夫守中書侍郎集賢院學士上柱國徐安貞持節禮册<lb/>
爾其謙恭自下淑慎為先無忝公宫之教永貽邦媛之<lb/>
則可不慎歟<lb/>
　　　册臨晉公主文<lb/>
維開元二十六年嵗次戊寅閏八月丁夘朔十六日壬<lb/>
午皇帝若曰於戲古之帝子下嫁諸侯所以正婚姻之<lb/>
懿綱昭肅雍之令徳咨爾臨晉公主蹈和成性體順為<lb/>
<pb n="KR2f0010_WYG_031-16a"/>
心頗協生知之敏更承師氏之訓柔明並著淑慎攸彰<lb/>
兼四教而不違勤六行而無斁近日云吉嘉禮有期宜<lb/>
穆彞章載光䇿命今遣侍中豳國公牛仙客副使黄門<lb/>
侍郎陳希烈持節禮册爾其克遵法度用廣徽猷發明<lb/>
閫徳垂範於後可不慎歟<lb/>
　　　册真陽公主文<lb/>
維開元二十八年嵗次庚辰二月戊子朔八日乙未皇<lb/>
帝若曰於戲肅雍之徳崇婦道也河洲之訓厚人倫也<lb/>
<pb n="KR2f0010_WYG_031-16b"/>
咨爾真陽公主柔順因心幽閒表質雅著閨闈之則能<lb/>
曕圖史之誠徽章載茂淑範無違禮將及於有行寵宜<lb/>
循於賦邑今遣使兵部尚書兼侍中牛仙客副使黄門<lb/>
侍郎陳希烈持節禮册爾其敬慎威儀無致失墜用膺<lb/>
寵命克保宜家可不慎歟<lb/>
　　　册華陽公主文<lb/>
維大厯四年嵗次乙酉三月壬申朔五日丙子皇帝若<lb/>
曰漢家舊制諸女皆封儀服比於藩王膏腴封其井賦<lb/>
<pb n="KR2f0010_WYG_031-17a"/>
咨爾第某女承徽自逺誕秀増華仁孝才明夙有天資<lb/>
之慶言容法度成於壼教之慈敏逹知㣲周旋中節肅<lb/>
雍是憲婉静流芳雖僅在齠年禮未王於同姓而載揚<lb/>
淑問徳已冠於成人宜錫典章用䟽國邑是用册曰某<lb/>
公主欽承天命可不慎歟<lb/>
　　　册益昌公主文　　　　　　　薛廷珪<lb/>
維乾寧元年嵗次甲寅十月庚寅朔十四日癸夘皇帝<lb/>
若曰昔漢頒魯國魏賜常山由鍾愛以分封亦旌賢而<lb/>
<pb n="KR2f0010_WYG_031-17b"/>
别壤前王茂典厯代成規朕今嗣守不敢失墜咨爾第<lb/>
七女蘭茝芳猷肅雍懿範坤順之性體於自然天俔之<lb/>
資禀於隂教不明爾徳孰慰我心爰稽舊章俾率彞訓<lb/>
乃疏湯邑仍錫粉田所以示鳴鳩均養之仁樂螽斯宜<lb/>
爾之慶夙興夜寐無忘女史之箴下氣怡聲勉習家人<lb/>
之禮女儀婦道可不慎歟<lb/>
　<lb/>
　唐大詔令集巻四十一<lb/>
</p>
<p>
</p>
  </div>
</body>
</text>
</TEI>
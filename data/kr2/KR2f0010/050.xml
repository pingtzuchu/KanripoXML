<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻六十</head> <lb/>
    <p>
<pb n="KR2f0010_WYG_050-1a"/>
欽定四庫全書<lb/>
　唐大詔令集巻六十<lb/>
　　　　　　　　　　　　宋　宋敏求　編<lb/>
　　大臣<lb/>
　　將帥<lb/>
　　　賞功<lb/>
　　　　隴右河西節度使哥舒翰西平郡王制<lb/>
　　　　郭子儀中書令李光弼侍中制<lb/>
<pb n="KR2f0010_WYG_050-1b"/>
　　　　李光弼太尉中書令制<lb/>
　　　　滑州節度使令狐彰加御史大夫制<lb/>
　　　　褒勞勲臣制<lb/>
　　　　李晟司徒兼中書令制<lb/>
　　　　渾瑊侍中制<lb/>
　　　　髙崇文劍南西川節度使制<lb/>
　　　　李愬移鎮加官階爵邑制<lb/>
　　　　田𢎞正兼侍中制<lb/>
<pb n="KR2f0010_WYG_050-2a"/>
　　　　李光顔特進賜一子官制<lb/>
　　　　王智興等加官爵制<lb/>
　　　　王元逵同中書門下平章事制<lb/>
　　　貶責<lb/>
　　　　薛訥除名為庶人制<lb/>
　　賞功<lb/>
　　　隴右河西節度使哥舒翰西平郡王制<lb/>
授鉞登壇所以理兵用武益封命職所以褒德酬庸才<lb/>
<pb n="KR2f0010_WYG_050-2b"/>
傑者建希代之功績茂者有非常之賞哲王令典無或<lb/>
踰之開府儀同三司兼鴻臚卿員外置同正員西平郡<lb/>
王判武部事攝御史大夫持節充隴右河西節度度支<lb/>
營田長行轉運九姓等副大使知節度事赤水軍使上<lb/>
柱國凉國公哥舒翰挺生朔陲干城隴外青蛇入笥神<lb/>
發其祥白武啣珠天資我寳美政以公惠益著深畧以<lb/>
果斷能成頃者戎大包藏禍盈惡稔南援蠻落東窺塞<lb/>
垣特禀廟謀勵八神於金匱長驅戎境麾三軍於玉堂<lb/>
<pb n="KR2f0010_WYG_050-3a"/>
决水奔雷固無前敵屠城㧞壘靡有孑遺收九曲之舊<lb/>
疆開千里之沃壤亭障卧鼔既成禁暴之勲屯田饋軍<lb/>
益以封財之用則議功行賞厚禮酬勞俾吳芮之忠不<lb/>
獨光於漢魏絳之樂無擅美於晉仍兼望苑之榮繫以<lb/>
公田之錫可開府儀同三司太子少保封西平郡王加<lb/>
賜實封二百户通前滿五百户賜音聲小兒十人荘園<lb/>
各一所與一子五品官更與兩子官用旌元帥之勞以<lb/>
益三軍之氣也餘並如故<hi>天寳十二年七月</hi>
<pb n="KR2f0010_WYG_050-3b"/>
　　　郭子儀中書令李光弼侍中制<lb/>
朕聞古之哲王成功立極莫不旁求賢佐用康帝道由<lb/>
是軒登風力所以戡亂保邦漢用蕭曹所以勤王足國<lb/>
固能上扶王室下濟蒼生為社稷之寳臣資帝王之大<lb/>
業丕膺鼎位實属斯人司徒兼尚書右僕射同中書門<lb/>
下平章事兼靈州大都府長史朔方節度使上柱國代<lb/>
國公子儀道備文武志懐忠亮表𢎞才而應運申茂績<lb/>
而經邦司空兼兵部尚書同中書門下平章事太原尹<lb/>
<pb n="KR2f0010_WYG_050-4a"/>
河東節度使上柱國薊國公李光弼業盛勲賢材優将<lb/>
相藴權謀而制敵勵誠節以匡時往屬兇醜亂常雲雷<lb/>
經始咸能外持戎律内翊皇圗披荆棘而有功歴險艱<lb/>
而無易或分麾東討掃昏祲於兩都或仗節北臨備長<lb/>
城於萬里並以掃清㓂孽任切股肱永維締搆之勲久<lb/>
著山河之誓今殘妖佇剪介士猶虞將終九伐之功實<lb/>
藉二南之力是用増其秩序寵以樞衡宜正位於台司<lb/>
俾克宣於嘉績子儀為中書令光弼為侍中<hi>乾元元年九月</hi>
<pb n="KR2f0010_WYG_050-4b"/>
　　　李光弼太尉中書令制<lb/>
上公之位寵極人臣中書之本政先綸綍是知應乾成<lb/>
象用分台鼎之司為國作楨必藉勲賢之業所以漢庭<lb/>
多難絳侯居太尉之尊晉室未安温嶠掌中書之務至<lb/>
若任兼公相道濟生靈必俟非常之才用膺莫大之寄司空<lb/>
兼侍中幽州大都督府長史河北節度度支營田經畧<lb/>
等使副元帥知諸道節度行營上柱國薊國公光弼器<lb/>
格沉正襟靈䆳逺感風雲之宻契藴縱横之大才成經<lb/>
<pb n="KR2f0010_WYG_050-5a"/>
綸之功足以靖亂懐忠孝之道故能匡國自逆冦搆禍<lb/>
寰宇未清義勇竭於忠心勲庸著於王室頃者豺狼餘<lb/>
孽尚藉天討蚊蚋相依仍侵河外是用仗其深畧為我<lb/>
長城有穣苴之法令亞夫之威畧逺能挫羣凶之鋭全<lb/>
百勝之師為廟堂之寳臣成軍國之重任雖吉甫作憲<lb/>
道可經邦而孫吳行兵謀能制敵克壮大業無愧前賢<lb/>
且官惟其人固難虚授爵以存善抑聞舊章况經綸之<lb/>
時義參於締搆艱難之際功茂於始終不有殊奨寜彰<lb/>
<pb n="KR2f0010_WYG_050-5b"/>
厥德是以載酬嘉績俾允具瞻宜進上台之秩仍兼右<lb/>
弼之寵可太尉兼中書令<hi>乾元二年十二月</hi>
　　　滑州節度使令狐彰加御史大夫制<lb/>
使持節滑州諸軍事守滑州刺史攝御史大夫充滑衛<lb/>
相魏徳博六州節度使令狐彰義勇無倫忠貞有素艱<lb/>
危効用終始不渝頃陷賊庭忠誠屢達來持漢節壮志<lb/>
彌髙拔城變六月之師破敵振三軍之氣酬庸議賞須<lb/>
越等夷今淇澳未寜河朔猶梗廓清醜𩔖實屬元戎宜<lb/>
<pb n="KR2f0010_WYG_050-6a"/>
列職於中司俾承榮於茂秩登壇受律藉爾良謀獻凱<lb/>
論功佇聞嘉績可銀青光禄大夫守鴻臚卿使持節滑<lb/>
州諸軍事兼滑州刺史御史大夫充滑衛相魏徳博等<lb/>
六州節度使<hi>上元二年九月</hi>
　　　褒勞勲臣制　　　　　　　　　　常衮<lb/>
勅方伯連帥能修其職則勞之以璽書載之於正典式是<lb/>
羣岳歸於至公以勤其職頌聲興矣周禮以孟春之月<lb/>
懸法布令採詩觀俗亦褒異理行之時也其有惠訓一<lb/>
<pb n="KR2f0010_WYG_050-6b"/>
方吏之表率朗然明舉固可首之某官某受任藩閫三<lb/>
年有成清節獨立以身率下化在於言前風行於疆外<lb/>
逺清西南之氛齊一華夷之俗而憂國如家上下同體<lb/>
屬關輔連雨去秋非穣以豐財節用之餘資備邉出師<lb/>
之費雖給馬官渡足食成臯勤王助邉何以加此誠堪<lb/>
垣翰之寄奉上無私亦将亷吏清風夙夜相勉也寐期<lb/>
休績至于再三詔書諭懐宣示方鎮<lb/>
　　　李晟司徒兼中書令制　　　　　　陸贄<lb/>
<pb n="KR2f0010_WYG_050-7a"/>
勅雲雷搆屯㝢縣興難非山岳降神不生良弼非股肱<lb/>
協契不集大勲故髙宗得傅説中興殷邦宣王任吉甫<lb/>
重光周道天寳之季冦階二京時則先臣子儀翼戴肅<lb/>
宗戡定患難再造區宇於今賴之肆予小子獲纘丕構<lb/>
不克負荷失守宗祧天祚我唐降生忠烈有社稷之臣<lb/>
曰開府儀同三司檢校尚書左僕射同中書門下平章<lb/>
事充神䇿軍節度使鄜坊等州節度觀察處置等使京<lb/>
畿渭南渭北商華等州兵馬副元帥上柱國合川郡王<lb/>
<pb n="KR2f0010_WYG_050-7b"/>
李晟沉肅有勇堅明能斷聞難發憤誓師徂征誠激於<lb/>
衷義形於色自河之南萬里濟師殷然雷奔大盗懾駭<lb/>
屬王家不造戎師誘姦重兹播遷郊甸震蕩而晟蓄鋭<lb/>
養士深壘固軍以謀吞元兇以義糾羣帥躬擐甲胄率<lb/>
先啟行布忠信為軍聲恃禮樂為戰器廓清氛沴寜復皇<lb/>
都宗社載安宇宙斯泰佐予興運時乃茂功徳厚者位<lb/>
崇業盛者報重登以元輔建於上公煕庶績而翼宣九<lb/>
歌阜兆人而敬敷五教疇其井賦貽厥子孫與國咸休<lb/>
<pb n="KR2f0010_WYG_050-8a"/>
永播丕烈可守司徒兼中書令仍賜實封一千户餘並<lb/>
如故朕還京後所司擇日備禮冊命宣示中外以彰大<lb/>
勲<lb/>
　　　渾瑊侍中制<lb/>
勅王者敦徳教以經邦國興武事以定禍亂執是二柄<lb/>
毗予一人得諸全才康濟大難以忠扶王室以義奉天<lb/>
討功崇祚土徳盛懋官振揚洪休備舉彝典開府儀同<lb/>
三司檢校尚書左僕射同中書門下平章事兼靈州大<lb/>
<pb n="KR2f0010_WYG_050-8b"/>
都督府長史充靈鹽銀夏等州節度管内度支營田觀<lb/>
察處置押蕃等使朔方邠寜振武奉天永平等軍行營<lb/>
節度副元帥上柱國樓煩郡王渾瑊神降才傑天資忠<lb/>
厚協力興運為國輔臣往以盗起上京駕急出狩羣凶<lb/>
怗亂載犯郊畿時乃奮揚威武董制師律深居籌畫奸<lb/>
慝寝謀當敵指揮士旅増氣危城克固我武用張重以<lb/>
賊臣蔑恩養㓂資亂再罹艱阻越播巴梁時乃并轡載<lb/>
馳釋羈從邁有見危致命之節有憂國滅私之誠凛然<lb/>
<pb n="KR2f0010_WYG_050-9a"/>
貞規介若金石縱横藴夷難之略感激陳復國之謀分<lb/>
摠偏師徑出重險秉大節以示羣帥布寛令以宥脅從<lb/>
師次逺郊摧兇靡抗軍臨近甸下邑如歸推成功而不<lb/>
居期盡敵以自効率其全衆揚斾追奔雄威疾馳元惡<lb/>
授首柔徳懐服餘黨歸心掃闢氛昏安復陵寝懋乃嘉<lb/>
績其惟格天士爕之譲能耿弇之殄㓂摠是二美瑊其<lb/>
有焉是以銘勲旂常垂美竹帛宜守台階之列仍酬井<lb/>
邑之賦祗膺時命無替厥庸可侍中仍賜實封八百户<lb/>
<pb n="KR2f0010_WYG_050-9b"/>
兼官本使副元帥開府勲封如故<lb/>
　　　髙崇文劍南西川節度使制<lb/>
慶賞刑威所以為國既用鉞以誅有罪則建侯以報有<lb/>
功懲綱紀於未然勸事君於已著歴考前載斯為大章<lb/>
劍南東川節度副大使知節度事管内度支營田觀察<lb/>
處置静戎軍等使開府儀同三司檢校兵部尚書使持<lb/>
節梓州諸軍事兼梓州刺史御史大夫上柱國渤海郡<lb/>
王髙崇文為時生材經武成器抱厥沉斷確乎堅剛鷙<lb/>
<pb n="KR2f0010_WYG_050-10a"/>
隼挺凌厲之姿髙秋凝肅殺之氣自築壇受命宜社徂<lb/>
征形義色以即戎瀝忠誠而誓衆康衢以視其重阻怒<lb/>
心如報於私讐令踰風行勢輟電走殄兇邪於未障完<lb/>
危壁於将傾然後摠無前之師搏猶鬬之獸仰斷飛鳥<lb/>
髙横戰鋒掩鬼神以用竒越丘陵以制勝生致逆䜿洞<lb/>
開金城引漢将之旗鼓見蜀川之父老貞以紀律弔其<lb/>
傷殘兵無亂行市不改肆上清井絡下静岷江銘而篆<lb/>
之豈有慚徳乃眷庸部其惟奥區畢功以除其禍災圗<lb/>
<pb n="KR2f0010_WYG_050-10b"/>
勞宜享其土地滌蕩汚俗純綏異行觀風勵韓黄之化<lb/>
按節修方召之任爰自六職俾登三司仍疏大封且賜<lb/>
實食不踰次以彰殊伐不踰時以示休利敬服嘉命𢎞<lb/>
宣壮猷殿兹坤維屏我王室可檢校司空兼成都尹御<lb/>
史大夫充劍南西川節度副大使知節度事管内度支<lb/>
營田觀察處置統押近界諸蠻及西山八國兼雲南安<lb/>
撫等使仍改封南平郡王食邑三千户并實封三百户<lb/>
　　　李愬移鎮加官階爵邑制<lb/>
<pb n="KR2f0010_WYG_050-11a"/>
伐叛除兇必俟乎竒略進封超位允答於殊庸况四紀<lb/>
逋誅三州竊據積妖遺育縦逆延災累年徂征一舉坐<lb/>
致論功既歸於異等議賞豈待於踰時唐隨等州節度<lb/>
觀察處置等使通議大夫檢校左散騎常侍使持節鄧<lb/>
州諸軍事兼鄧州刺史御史大夫賜紫金魚袋李愬宗<lb/>
臣之𦙍王國克生毅男蓄深温良煦外禮樂戰之器黙<lb/>
識其源詩書義之府洞窺其室雖早昇朝序而未展將<lb/>
才頃以懸弧滔天宿兵既久方城壓境易帥頗頻永懐<lb/>
<pb n="KR2f0010_WYG_050-11b"/>
韜畧之家必有弓矢之嗣乃執金鼔載持干旄果副眷<lb/>
求克揚威令緝夷傷之後振法為雄制宻邇之間保危<lb/>
成固推忠孝以感物本信惠而和人一其鬬心制彼死<lb/>
力乘虚徑襲負雪兼行風驅如合於百人雷震若出於<lb/>
九地堅城立潰狡䜿生擒遺氓安堵以知歸餘黨釋甲<lb/>
而請命古之良将其孰過焉己申獻㨗之儀當舉䇿勲<lb/>
之典爰授名郡俾牧重藩自洛而遥惟㐮為大綿亘楚<lb/>
服横臨漁津摠八郡以澄清秉三軍之節制式因加地<lb/>
<pb n="KR2f0010_WYG_050-12a"/>
往繼沉碑特進左揆之尊以崇天秩仍假南䑓之長用<lb/>
峻霜威表以勲階錫之茅土户封真實門貴延恩給此<lb/>
寵榮藂於茂烈於戯天鑒非昧不庭者必誅王爵無私<lb/>
有功者是享揚名繼美惟孝著於家聲鐘鼎山河惟忠<lb/>
光於國籍凡曰臣子得無企歟可銀青光祿大夫檢校<lb/>
尚書左僕射使持節㐮州諸軍事守㐮州刺史御史大<lb/>
夫充山東南道節度管内度支營田㐮鄧唐隨復郢均<lb/>
房等州觀察處置等使仍賜上柱國封凉國公食邑三<lb/>
<pb n="KR2f0010_WYG_050-12b"/>
千户賜實封三百户與一子正員五品官<hi>元和</hi>
　　　田𢎞正兼侍中制<lb/>
古之所謂有功諸侯出征不庭入覲王室既展述職之<lb/>
義必加錫命之恩彤弓所以表其威𤣥衮所以榮其服<lb/>
然後勲烈昭灼寵章榮崇臨於一方示彼四國風雅所<lb/>
載不其美歟戎思忠臣是有兹命魏博等州節度觀察<lb/>
處置等使光禄大夫檢校司徒同中書門下平章事兼<lb/>
魏州大都督府長史上柱國沂國公食邑三十户田𢎞<lb/>
<pb n="KR2f0010_WYG_050-13a"/>
正受天地之正性明君臣之大節才貫文武識探古今<lb/>
煕百志以立身堅一心而奉主積誠自久遇事乃彰曉<lb/>
於羣情率以大順遂提六郡之地首革兩河之風及負<lb/>
海阻兵徵師問罪又能長驅義旅直抵虜城一鼓而兇<lb/>
徒禠魄再戰而元惡𫝊首永清夙沴功實倬然自秉圭<lb/>
来朝鳴玉入侍察其器度詢以謀猷毎聞匡國之術彌<lb/>
見致君之道而懇誠戀闕不願守藩朕以将相之權中<lb/>
外一體茍意有攸往則誠難遽從况彼邦之人皆願其<lb/>
<pb n="KR2f0010_WYG_050-13b"/>
至師徒乆服其訓令黎庶咸思其恵和鎮安之方倚賴<lb/>
攸切是用命爾式遄其歸且兼八舍之營俾仍五教之<lb/>
重又實其井賦益以土田褒賞之典勸忠斯在往蒞乃<lb/>
服厥惟懋哉可檢校司徒兼侍中依前魏州大都督府<lb/>
長史充魏博等州節度觀察處置等使仍賜食實封三<lb/>
百户<hi>元和</hi>
　　　李光顔特進賜一子官制<lb/>
朕聞有天下者道徳仁義以為理城郭濠池以為固故<lb/>
<pb n="KR2f0010_WYG_050-14a"/>
曰不教民戰是謂棄之有備無患何以應卒此先王敺<lb/>
攘夷狄保障黎元之大略也五原居宥夏靈慶之中<lb/>
當虵豕豺狼之突将搤咽喉之要爰命腹心之臣厥有<lb/>
成功宜加茂典邠寜慶等州節度觀察處置等使金紫<lb/>
光禄大夫檢校司空使持節邠州諸軍事邠州刺史兼<lb/>
御史大夫上柱國武威郡開國侯食邑二千户食實封<lb/>
一百户李光顔氣敵三軍心師百行有卞荘之勇守之<lb/>
以仁有日磾之誠濟之以武叱咤則風雲廽合筵晏而<lb/>
<pb n="KR2f0010_WYG_050-14b"/>
樽爼周旋盖文武之全才直古今之良将是以淮蔡之<lb/>
役百勝功髙青齊之師一面居最朕以蕭關尚警馬嶺<lb/>
猶虞五餌之詐可羞百雉之防爰度先是屬役每難其<lb/>
人惟爾良能果諧予願程功而不愆於素訖事而不勞<lb/>
於人比命有司褒乃實力僉曰古諸侯勲徳優盛則就<lb/>
加特進以寵之我國家封植崇重則朝請一子以異之<lb/>
予嘉乃勲兼用兩者兹謂上賞爾惟欽哉可特進餘如<lb/>
故仍與一子正員四品常參官<hi>元和</hi>
<pb n="KR2f0010_WYG_050-15a"/>
　　　王智興等加官爵制<lb/>
王者誅暴亂賞勲勞既正紀綱式頒爵位朕以菲徳理<lb/>
乖勝殘使釁生海盜刑用戎鉞屬者庭凑倚滄州為輔<lb/>
車以謀專土同㨗恃棣州為屏扞遂成阻命實賴英帥<lb/>
共恢壮猷爰議酬庸式奨宣力武寜軍節度徐泗濠等<lb/>
州觀察處置等使充滄州行營招撫使光禄大夫守司<lb/>
徒同中書門下平章事上柱國太原郡開國公食邑二<lb/>
千户王智興可特進仍封代國公食邑三千户餘如故<lb/>
<pb n="KR2f0010_WYG_050-15b"/>
平盧軍節度使淄青登莱棣等州觀察處置兼押新羅<lb/>
渤海兩蕃等使銀青光禄大夫檢校尚書右僕射御史<lb/>
大夫上柱國㑹稽郡開國公食邑一千五百户康志睦<lb/>
可檢校尚書左僕射餘如故太平軍節度鄆曹諸軍事<lb/>
兼鄆州刺史御史大夫賜紫金魚袋崔𢎞禮可檢校尚<lb/>
書右僕射餘如故其棣州城下武寜軍及諸道立功将<lb/>
士除已甄録外委智興條䟽聞奏棣州應見在百姓宜<lb/>
復二年其将士有决戰攻壘奮不顧身中刃被創遂成<lb/>
<pb n="KR2f0010_WYG_050-16a"/>
廢疾者並賜衣粮終身勿絶其武寜軍及平盧軍浙西<lb/>
宣歙天平等五處兵馬在棣州城下者並宜放歸本道<lb/>
於戯並命申威分疆剪㓂界大河之南北委藩守以廓<lb/>
清立績者既以勞旋圗功者方期盡敵勉𢎞朕策無至<lb/>
老師共輳輯寜副我勤厲<hi>元和二年十一月</hi>
　　　王元逵同中書門下平章事制　李徳裕<lb/>
門下古之命帥必重其名假三事之崇允萬夫之望故<lb/>
韓信以丞相擊魏樊噲以相國伐燕克成茂勲抑有前<lb/>
<pb n="KR2f0010_WYG_050-16b"/>
典成徳軍節度鎮兾深趙等州觀察處置兼充北面招<lb/>
討澤潞等使金紫光禄大夫檢校司徒兼鎮州大都督<lb/>
府長史御史大夫駙馬都尉雲騎尉王元逵生禀忠厚<lb/>
天資誠信竒正得於心機嚴荘表於師律去病之略無<lb/>
假孫吳翁歸之才實備文武屬狡童逆命自固奴巢果<lb/>
能揚義聲以載馳繇直道而先奮鋒逾駭電勢盛疾雷<lb/>
上據層巒削成煙壘下臨平壌盡見秋毫始殄伏莽之<lb/>
戎遽収建瓴之險陳兵原野漸扼堯山摧困獸之鬬心碎螳蜋<lb/>
<pb n="KR2f0010_WYG_050-17a"/>
之怒臂棄身者萬計折首者七人先獻戎俘益彰臣節<lb/>
則令望王師之陣草木為兵聞吾帥之風椒蘭比徳顧<lb/>
其殘孽豈復稽誅夫賞不踰時速之為貴雖契敷五教已<lb/>
列三公而禹分兵麾宜佩相印是用命爾升於鼎司於<lb/>
戯昔吳起有大功者三不為魏相竇嬰破藩國者七未<lb/>
踐漢台豈非名器之重曷嘗虚授爾其奮揚威武殱厥<lb/>
渠魁當感激以成功勿遷延而玩冦服兹休命可不敬<lb/>
哉可檢校司徒同中書門下平章事兼鎮州大都督府<lb/>
<pb n="KR2f0010_WYG_050-17b"/>
長史依前充成徳軍節度鎮冀深趙等州觀察處置兼<lb/>
充北面招討澤潞等使散官駙馬勲如故主者施行<hi>㑹昌</hi>
　　貶責<lb/>
　　　薛訥除名為庶人制<lb/>
出師不臧本於喪律責帥歸罪聞於記言薛訥頃者總<lb/>
戎禦邊建議為首暗於料敵輕於接戰張我王師衂之<lb/>
冦境偏禆失節乃斯令之不明中軍靡旗則厥謀之不<lb/>
振况雁門斬級魏尚豈得論功馬邑亡輜王恢必聞議<lb/>
<pb n="KR2f0010_WYG_050-18a"/>
罪進退之咎典刑攸屬且觀其疇昔頗嘗輸罄每欲資<lb/>
忠報主見義忘身儻曹沬不死於辱終能自奮秦赦孟<lb/>
明之敗漢從李廣之贖古嘗有矣朕每懐之特緩嚴科<lb/>
俾期後效宜放其罪所有官爵並除削<hi>開元二年七月</hi>
　<lb/>
　<lb/>
　<lb/>
　<lb/>
<pb n="KR2f0010_WYG_050-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻六十<lb/>
</p>
<p>
</p>
  </div>
</body>
</text>
</TEI>
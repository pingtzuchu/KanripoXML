<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻五十三</head> <lb/>
    <p>
<pb n="KR2f0010_WYG_043-1a"/>
欽定四庫全書<lb/>
　唐大詔令集巻五十三<lb/>
　　　　　　　　　　　　宋　宋敏求　編<lb/>
　　大臣<lb/>
　　宰相<lb/>
　　　出鎮上<lb/>
　　　　陸象先益州大都督府長史制<lb/>
　　　　杜黄裳河中節度平章事制<lb/>
<pb n="KR2f0010_WYG_043-1b"/>
　　　　武元衡西川節度平章事制<lb/>
　　　　李夷簡淮南節度平章事制<lb/>
　　　　裴度河東節度平章事制<lb/>
　　　　韓𢎞河中節度兼中書令制<lb/>
　　　　李逢吉東川節度使制<lb/>
　　　　牛僧孺武昌節度平章事制<lb/>
　　　　李石荆南節度平章事制<lb/>
　　　　李德裕荆南節度平章事制<lb/>
<pb n="KR2f0010_WYG_043-2a"/>
　　　　白敏中邠寧節度平章事制<lb/>
　　　　崔鉉淮南節度平章事制<lb/>
　　出鎮上<lb/>
　　　陸象先益州大都督府長史制<lb/>
入而弼政雖佇忠賢出則分憂更資循理中書侍郎同<lb/>
中書門下平章事三品兖國公陸象先體含清雅識備<lb/>
貞慤早修學行實允謩明三蜀稱殷一都之㑹邦寄為<lb/>
重朝難其選朕光宅四海惠康兆人乃眷所先必自于<lb/>
<pb n="KR2f0010_WYG_043-2b"/>
逺故端揆載舉藎臣攸屬可益州大都督長史劍南按<lb/>
察使<hi>開元元年十月</hi>
　　　杜黄裳河中節度同平章事制<lb/>
昔周之周召出為二伯是以宗公而領方任也鄭之桓<lb/>
武入作三事是以諸侯而宰邦政也然則荷中外之寵<lb/>
享崇髙之名不有盛德孰膺寵命金紫光禄大夫門下<lb/>
侍郎中書門下平章事兼𢎞文館大學士充太微宫使<lb/>
上柱國南陽郡開國公杜黄裳道惟無方材則不器陋<lb/>
<pb n="KR2f0010_WYG_043-3a"/>
齷齪之亷謹本誠敬而坦夷澄陂納寛瑞玉凝素夙簡<lb/>
衆望處于達官論議必通於大經損益咸酌於中制代<lb/>
所凖的朝之羽儀爰授樞衡俾居左右所緝者墜典所<lb/>
陳者格言色無面從志不推撓𢎞兹冒逺之化展彼夷<lb/>
凶之征将明則然忠利斯在惟股肱之郡有節制之師<lb/>
兵威外振於太原地形内錯於左輔是用謀帥僉歸碩<lb/>
人藉台庭之素風執戎鉞以蒞衆示以嚴重廣其封疆<lb/>
罷平陽之十連復元侯之四履超列鼎足仍参廟謀增<lb/>
<pb n="KR2f0010_WYG_043-3b"/>
二象之光輝霈一方之膏雨大邦雄屏群侯所瞻爾其<lb/>
敬哉無替舊績可檢校司空依前同中書門下平章事<lb/>
兼河中尹充河中晉絳慈隰等州節度支度營田觀察<lb/>
處置等使散官勲封如故<hi>元和二年正月</hi>
　　　武元衡西川節度同平章事制<lb/>
地有西蜀國之奥區百濮羣蠻外帀於封域雙流重阻<lb/>
内固於襟帶形勝所屬統綏惟艱近者剪其凶魁鎮以<lb/>
勲力實有威恵至于和寧而匪遑寧居累布丹懇激戀<lb/>
<pb n="KR2f0010_WYG_043-4a"/>
闕之深志將執圭而展儀誰其尸之允在能者乃聽僉<lb/>
議輟兹台臣大中大夫守門下侍郎同中書門下平章<lb/>
事𢎞文館大學士太微宫使兼户部事上柱國蕭縣開<lb/>
國伯賜紫金魚袋武元衡器惟𢎞深行必端敬珪玉不<lb/>
琢雷風有威夙彰嘉聞亟歴清貫乃司邦憲有遂物之<lb/>
誠乃踐地官有阜財之績益振公望克諧朕心擢于鼎<lb/>
司授以大柄謀由外而不伐慎由衷而自彰展代工之<lb/>
勤𢎞冒物之化以道則直以心則和丙吉雅通於國體<lb/>
<pb n="KR2f0010_WYG_043-4b"/>
山甫誠補於衮職朝夕有恪毗予一人眷兹西南憂寄<lb/>
方切非寛大無以蒞衆非慈惠無以厚生非誠信無以<lb/>
撫蠻夷非忠賢無以殿邦國故我心膂膺兹重任外分<lb/>
兵符以副於重往中佩相印不離於具瞻峻秩爰首於<lb/>
六官崇階遽登於七命且示加等仍䟽大封勉承寵光<lb/>
無替朕命可銀青光禄大夫檢校吏部尚書兼門下侍<lb/>
郎同中書門下平章事成都尹充劍南西川節度使營<lb/>
田觀察處置統近界諸蠻及西山八國雲南等使進封<lb/>
<pb n="KR2f0010_WYG_043-5a"/>
臨淮郡開國公食邑二千户<hi>元和二年十月</hi>
　　　李夷簡淮南節度同平章事制<lb/>
柱石之臣台庭之老積碩望具瞻之德有弼諧寅亮之<lb/>
功授以土田流邦家之愷悌増其冕服表國器之形容<lb/>
此朕與將佐大僚示中外之一體也况兵戎重事東南<lb/>
實繁輟於廟堂以示其大正議大夫守門下侍郎同中<lb/>
書門下平章事上柱國成紀縣開國侯食邑一千户賜<lb/>
紫金魚袋李夷簡出身蒞政䔍志守道素風彰於操履<lb/>
<pb n="KR2f0010_WYG_043-5b"/>
嚴氣峻於風雷自朕續承丕圗捜拔下位得文華於宗<lb/>
室升器幹於朝廷而所重者準繩所憂者財賦資倜儻<lb/>
以振起委強通而演成江漢之仁風載揚岷峨之美化<lb/>
斯盛既執大憲俄登公台輔予一人凝是庶績忠讜有<lb/>
遭逢之勇奸邪無侵敗之機謂之股肱實無所忝言念<lb/>
淮海斯為奥壤走商賈之化財引舟車之艚輓凡所經<lb/>
理事非一隅控制之難於今尤切是用錫命俾為藩宣<lb/>
式加師長之名不改平章之務萬邦表率丞相正之可<lb/>
<pb n="KR2f0010_WYG_043-6a"/>
銀青光禄大夫檢校尚書右僕射同中書門下平章事<lb/>
兼揚州大都督府長史充淮南節度副大使知節度使<lb/>
事管内營田觀察處置押新羅渤海兩蕃等使<hi>元和十二年七月</hi>
　　　裴度河東節度同平章事制<lb/>
忠利於國者效積而事彰器周於物者志逺而任重况<lb/>
入調鼎鼐出鎮藩垣荷中外之寵榮膺文武之重寄将<lb/>
允僉望命兹輔臣金紫光禄大夫門下侍郎同中書門<lb/>
下平章事兼𢎞文館大學士上柱國晉國公食邑三千<lb/>
<pb n="KR2f0010_WYG_043-6b"/>
户裴度量惟𢎞深道在匡濟大玉藴連城之價長材負<lb/>
搆厦之姿言必公忠義本正直薦居鈞軸叶贊機謀匪<lb/>
躬以務其将明憂國不忘於造次當夷兇淮蔡仗節於<lb/>
師旅之間及殄㓂青齊運籌於帷幄之内勤勞靡替𢎞<lb/>
益居多績用是嘉撝冲愈懇東夏雄屏實惟晉陽控大<lb/>
鹵之山川司北門之管籥横制獯虜逺清疆陲是以輟<lb/>
獻納於沃心撫方隅於注意倚屬攸切勲庸可宣舟楫<lb/>
常賴其弼予鈇鉞載觀其蒞衆勵山甫之恪德成方叔<lb/>
<pb n="KR2f0010_WYG_043-7a"/>
之壮猷式副具瞻勉揚休聞務既兼於左揆秩仍踐於<lb/>
中台爾其戒哉以服嘉命可檢校尚書左僕射兼門下<lb/>
侍郎同中書門下平章事太原尹北都留守充河東節<lb/>
度觀察處置等使<lb/>
　　　韓𢎞河中節度兼中書令制<lb/>
門下王者統馭萬㝢緝熙庶績必有文武全器柱石之<lb/>
臣出壯藩岳入和台鼎使其效彰中外聲播華夷所居<lb/>
而人心自寕所蒞而軍令自肅允是任者其惟至公開府儀<lb/>
<pb n="KR2f0010_WYG_043-7b"/>
同三司守司徒兼中書令上柱國許國公食邑三千户<lb/>
韓𢎞受天地凝粹之氣得山川崇深之靈厚其體而壮<lb/>
其容靈其心而宏其量早洞戎韜之學允膺節制之權<lb/>
隠然大梁克有成績及功宣盪㓂志展匡王懇申戀闕<lb/>
之誠竟遂來朝之禮位髙百辟榮冠一時恩極而愈恭<lb/>
名光而益勵朕方欲樹以垣翰仗乎忠賢乃眷關河<lb/>
之守實惟股肱之郡自昔重寄無非元勲是用命以上<lb/>
公復兹雄鎮於戯頃居東夏父子借分閫之榮今處近<lb/>
<pb n="KR2f0010_WYG_043-8a"/>
郊伯仲並登壇之貴道茍積於忠實頋何愛於寵章往惟<lb/>
欽哉副我明命可司徒兼中書令河中尹充河中晉絳<lb/>
慈隰判節度觀察處置等使散官勲封如故主者施行<lb/>
　　　李逢吉東川節度使制<lb/>
蜀門南次梁部東分地東江山境綿賨濮非志懐端重<lb/>
不可委以察亷非識度𢎞深不可畀以節制聿求公望<lb/>
爰自輔臣朝議大夫守門下侍郎同中書門下平章事<lb/>
輕車都尉賜紫金魚袋李逢吉文以發華行惟居厚忠<lb/>
<pb n="KR2f0010_WYG_043-8b"/>
懇每形於造膝直方斯見於匪躬自處台席再移星琯<lb/>
温然德器休有素風觀其動本於仁足以敷王澤考其<lb/>
守歸於正足以奉師貞乃眷梓潼兹惟奥壌用去将相<lb/>
之任俾專藩宣之功予欲頒政典於一隅故兼以夏卿<lb/>
之位予欲布憲章於列郡故假以副使之權爾其節儉<lb/>
以訓俗澄清以檢吏因土風之剛悍使勇且知方就物<lb/>
産之殷充則既富而教茍能積實期有遐聞於戯朕與<lb/>
大臣進退示全其恩禮爾之報國始終宜竭其肺肝身<lb/>
<pb n="KR2f0010_WYG_043-9a"/>
雖逺于山川心豈忘于夙夜服兹休命汝往戒哉可檢<lb/>
校兵部尚書使持節梓州諸軍事兼梓州刺史御史大夫充<lb/>
劍南東道節度副大使知節度事管内度支營田觀察<lb/>
處置静武軍等使散官勲如故<hi>元和十二年九月</hi>
　　　牛僧孺武昌軍節度同平章事制<lb/>
門下朕恭承大統屬官平寧方委心輔臣釐齊法度垂<lb/>
茂績於當代建休風於一時有深畏滿盈雅懐止足體<lb/>
隂陽迭敘之旨全進退居正之心詞抗不囬秉忠難奪<lb/>
<pb n="KR2f0010_WYG_043-9b"/>
得不處之安郡益以榮名是用建新軍以統武昌佩相<lb/>
印而專節鉞文武二柄付于全才金紫光禄大夫中<lb/>
書舍人同中書門下平章事兼集賢殿大學士監修國<lb/>
史牛僧孺貞方而和俗慎宻而坦夷秀乎文華篤於行<lb/>
實以直䇿悟憲宗以忠啟奉先朝積有信臣擢于廊廟<lb/>
法無越制官無及私門無託賔道無偏倚逮兹旬嵗亟<lb/>
聞昌言朕常惕然虚己以聽既終園寝之重克修郊廟<lb/>
之儀前志彌堅陳懇益固吾方渉學𢎞濟斯人耒耜戈<lb/>
<pb n="KR2f0010_WYG_043-10a"/>
矛仁夀鄙夭簡予懐者非爾而誰是用輟中樞圗史之<lb/>
間開夏口油幢之府典型八座亷問七州往惟欽哉無<lb/>
替厥服可檢校禮部尚書同中書門下平章事鄂州刺<lb/>
史武昌軍節度使<hi>寳厯七年七月</hi>
　　　李石荆南節度同平章事制<lb/>
翼亮之臣寄畀攸重九功未敘則宜立於廟堂百度既<lb/>
貞則兼制於方岳中外祖送式寵賢才銀青光禄大夫<lb/>
守中書侍郎同中書門下平章事充集賢殿大學士上<lb/>
<pb n="KR2f0010_WYG_043-10b"/>
柱國李石元精降祥河岳鍾秀文含大雅學茂全經贍<lb/>
智通理亂之源達識究古今之變望欎人傑居為國楨<lb/>
頃者嘉其多能俾調鼎實動必循道知無不為毎竭慮<lb/>
於謀猷思致予於堯舜嘗司轉漕仍摠征財盤錯之難<lb/>
鋩刃不滯増台耀之光彩揚鳳池之波瀾墜典咸修逺<lb/>
方畢服夙夜匪懈光我知臣近者情在進賢願辭衮職<lb/>
誠不易奪朕所難違乃眷荆門東南巨鎮江山重險舟<lb/>
車要衝此罷節符是遵權便台臣往蒞宜復前規俾登<lb/>
<pb n="KR2f0010_WYG_043-11a"/>
大将之壇仍持上相之印尹正望府亷規雄藩増榮峻<lb/>
階無忝我命可金紫光禄大夫中書侍郎同中書門下<lb/>
平章事兼江陵尹充荆南節度管内觀察處置等使勲<lb/>
如故<hi>開成三年正月</hi>
　　　李德裕荆南節度平章事制<lb/>
将相之任中外攸屬入則揚緝熙以正百度出則布威<lb/>
令以靖一方良以才難委寄咸重爰設齊壇之禮仍合<lb/>
台席之榮式示酬勞允諧僉望特進守太尉兼門下侍<lb/>
<pb n="KR2f0010_WYG_043-11b"/>
郎同中書門下平章事充𢎞文館大學士太清宫使上<lb/>
柱國衛國公食邑三百户李德裕嶽瀆間氣鐘磬正音<lb/>
葆粹孕和本仁叶義道藴賢人之業正謂王者之師詞<lb/>
鋒莫當學海難測自入膺大社克搆崇墉王猷國經契<lb/>
合彝矩丙吉罄安邉之術戎㓂彌夷張華興伐叛之謀<lb/>
壺關洞契克荷先朝之旨弼成耆定之功布在冊書輝<lb/>
映前古而能處劇不懈久次彌勤朕以嗣位之初懋勤<lb/>
在念宜先碩望以表優恩荆部雄藩地惟四楚摠五都<lb/>
<pb n="KR2f0010_WYG_043-12a"/>
之要㑹包七澤之奥區兵賦殷煩居俗甚衆必藉舊德<lb/>
作鎮尹臨載崇五教之名俾賦十連之貢勉𢎞化理以<lb/>
續前勞可檢校司徒同中書門下平章事兼江陵尹充<lb/>
荆南節度觀察處置等使<hi>㑹昌六年四月</hi>
　　　白敏中邠寧節度使平章事制<lb/>
昔孫𢎞以儒學修身寵兼裂土鄧禹以勲庸著効儀比三<lb/>
司是内外共規古今所重再揚新命允屬元臣特進守<lb/>
司徒兼門下侍郎同中書門下平章事充招討山南平夏<lb/>
<pb n="KR2f0010_WYG_043-12b"/>
党項兵馬都統制置使并南北兩路供軍使兼邠寧節度<lb/>
使白敏中才智足以贊𤣥功誠明可以匡大務事君惟<lb/>
恐不盡守道惟恐不孤而能以無心為待物之心以無<lb/>
用為當官之用朕君臨之嵗首付台衡六更星霜勁節<lb/>
如一自羗戎犯塞師旅屯邉招懐莫來征伐無状爰用<lb/>
命爾往其鎮之果能潜移梟獍之心坐絡豺狼之首始自<lb/>
夏半及于秦正大建功勞克寧烽馹終此誠意非卿而<lb/>
誰今封部既清是用休爾之討伐馬牛皆散是用罷爾<lb/>
<pb n="KR2f0010_WYG_043-13a"/>
之統臨不移論道之榮更怙持衡之貴纂乃舊事對予<lb/>
勤懐可守司空同中書門下平章事邠寧等州節度觀<lb/>
察使<hi>大中五年十月</hi>
　　　崔鉉淮南節度平章事制<lb/>
周用周召為楨幹之臣以正天下故入調鼎鼐則弼亮<lb/>
之道尊出撫方國則蕃宣之功著我有上相天實間生<lb/>
文武之用髙並於昔賢中外之寄允資於碩德爰舉旌<lb/>
鉞仗于股肱光禄大夫守尚書左僕射兼門下侍郎同<lb/>
<pb n="KR2f0010_WYG_043-13b"/>
中書門下平章事兼𢎞文館大學士充太清宫使上柱<lb/>
國魏郡開國公食邑二千户崔鉉瑞玉凝姿春林發秀<lb/>
貞諒植徳謙虚葆光冲用既臻于化源達實毎𢎞於理<lb/>
本擅松柏後凋之色勁節自髙含金石希代之音正聲<lb/>
特異洎發揚令聞輝靄公朝道無緇磷言符體要繼相<lb/>
如之麗藻夙侍禁林嗣傅説之旁求早膺台席日者歴<lb/>
居亷鎮常總朝綱令肅方隅風行憲署及膺我寵擢復<lb/>
司化權毎正惟公持平不撓暢緝煕之茂典𢎞經濟之<lb/>
<pb n="KR2f0010_WYG_043-14a"/>
明謀功勒旂常道光夷貉勵山甫匡周之操竭子房佐<lb/>
漢之忠終始一心周旋七年富人斯久偉績彌勤是宜<lb/>
載圗爾庸優爾恩寵乃睠淮海號為通都控扼實據其<lb/>
咽喉封部適罹其災患予所注意爾其往哉於戯居則<lb/>
秉鴻鈞紹阿衡之業動則駕長轂圗方叔之勲茍非全<lb/>
才孰付重任若撫封之長術阜俗之嘉謀一部之慘舒<lb/>
三軍之政令我屬良弼則又何規勉登将壇敬佩相印<lb/>
副是寵寄其惟戒哉可檢校尚書左僕射同中書門下<lb/>
<pb n="KR2f0010_WYG_043-14b"/>
平章事兼揚州刺史大都督長史充淮南節度副大使<lb/>
知節度事管内營田觀察處置等使<hi>大中九年八月</hi>
　<lb/>
　<lb/>
　<lb/>
　<lb/>
　<lb/>
　唐大詔令集巻五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻九</head> <lb/>
    <p>
<pb n="KR2f0010_WYG_009-1a"/>
欽定四庫全書<lb/>
　唐大詔令集巻九<lb/>
　　　　　　　　　　　　宋　宋敏求　編<lb/>
　　帝王<lb/>
　　　冊尊號赦上<lb/>
　　　　開元二十七年冊尊號赦<lb/>
　　　　天寳七載冊尊號赦<lb/>
　　　　天寳八載冊尊號赦<lb/>
<pb n="KR2f0010_WYG_009-1b"/>
　　　　天寳十三載冊尊號赦<lb/>
　　　　乾元元年冊太上皇尊號赦<lb/>
　　　　廣德元年冊尊號赦<lb/>
　　冊尊號赦上<lb/>
　　　開元二十七年冊尊號赦<lb/>
勑古之執大象建皇極者必籍彞訓而受鴻名所以應<lb/>
乎天而順乎人也朕嗣守丕業二十七年受命之初既<lb/>
膺明號尚多祗懼已謂崇髙公卿宗子緇黄耆艾披誠<lb/>
<pb n="KR2f0010_WYG_009-2a"/>
瀝懇詣闕上言僉以為乃聖乃文祖宗大業恭惟纉服<lb/>
必在欽承顧以休名施於薄德抑而不許凡已十年爰<lb/>
迨於今又陳八請上迫奉先之義下稽從衆之言將存<lb/>
至公不可固拒以今日敬依大號曰開元聖文神武皇<lb/>
帝勉從典冊良増感懼維新之號既不私於朕躬非常<lb/>
之澤宜普覃於率土可大赦天下自開元二十七年二<lb/>
月七日牓牒昧爽已前大辟罪已下罪無輕重已發覺<lb/>
未發覺已結正未結正繫囚見徒常赦所不免者咸赦<lb/>
<pb n="KR2f0010_WYG_009-2b"/>
除之自開元以來諸色逋負痕累人等咸從洗滌令許<lb/>
自新所司更不須以此為累其有别勅停官及亡失爵<lb/>
者放歸不齒之𩔖量加叙恤左遷官及諸色流人並稍<lb/>
量移近處朕每念黎甿常恐失所求其困乏必在及時<lb/>
比來諸州或有損處所在賑給例逼春農比及奏報又<lb/>
淹時月既無救於懸絶亦何成於恵養自今以後每年<lb/>
至秋收後即宜遣使分道宣慰仍與採訪使及州縣相<lb/>
知廵檢百姓間或有乏絶不自支濟者應須蠲放及賑<lb/>
<pb n="KR2f0010_WYG_009-3a"/>
給便量事處置訖奏聞天下百姓宜放今年地稅古者<lb/>
三載考績黜陟幽明允叶大猷以勸天下比來諸道所<lb/>
通善狀但優仕進之軰與為調選之資責實循名或乖<lb/>
古義自今以後諸道使更不須通善狀每至三年朕當<lb/>
自擇使臣觀察風俗有清白政理著聞者當别擢用宗<lb/>
廟致敬必先於如在神人所依無取於非族深惟至理<lb/>
用切因心其應縁太廟五享宜於宗子及嗣郡王中揀<lb/>
有德望者令攝三公行事其異姓官吏不須令攝其草<lb/>
<pb n="KR2f0010_WYG_009-3b"/>
澤間有殊才異行文堪經國為衆所推如不求聞逹者<lb/>
所由州長官以禮徴送皇太子璵男宜並封授官邠王<lb/>
守禮寧王憲各與一子三品官其内外文武三品以上<lb/>
賜爵一級四品以下各加一階長公主及嗣郡王各與<lb/>
一子官郡主縣主各放一子出身二王後及諸方蕃客<lb/>
宜各賜物諸致仕官量與進改依前致仕天下耆老百<lb/>
嵗已下版授下州刺史婦人版授郡君賜粟五石綿帛<lb/>
五叚九十已上版授上州司馬婦人版授縣君賜粟三<lb/>
<pb n="KR2f0010_WYG_009-4a"/>
石綿帛三叚八十以上版授縣令婦人版授郷君賜粟<lb/>
兩石綿帛兩叚京城父老等宜共賜物三千叚僧道等<lb/>
賜物一萬匹天下觀寺每六齋日宜轉讀經典懲惡勸<lb/>
善以闡大教率土之内賜酺三日<lb/>
　　　天寳七載冊尊號赦<lb/>
惟天法道惟后奉天既合德以降符必執象以明本則<lb/>
上𤣥眷命有以丕承大寳鴻名斯為公義朕纉宗社之<lb/>
重揚文武之烈克勤匪懈服道齊心允廸兹猷聿求至<lb/>
<pb n="KR2f0010_WYG_009-4b"/>
理日慎一日三紀於兹屬區夏太寧靈祗集貺而公卿<lb/>
宗子耆艾法流僉曰玉芝白魚神日瑞景天之應也敦<lb/>
信興禮務本崇儒人之應也化洽而風俗休寧氣和而<lb/>
疵厲不作天啟道運不可讓也上荅元符願増徽號披<lb/>
誠詣闕累上封章至請逾勤懇詞難奪以今日敬膺典冊<lb/>
曰開元天寳聖文神武應道皇帝式副人神感懼交集<lb/>
宜廣恩於善貸俾叶度於維新可大赦天下自天寳七<lb/>
載五月十三日昧爽已前大辟罪巳下罪無輕重已發<lb/>
<pb n="KR2f0010_WYG_009-5a"/>
覺未發覺已結正未結正繫囚見徒常赦所不免者咸<lb/>
赦除之其左降官及流移配𨽻安置罰鎮効力之𩔖並<lb/>
稍與量移亡官失爵放歸不齒及諸色被停與替非衰<lb/>
老疾病者宜所司量加收叙人和年登休運斯屬輕徭<lb/>
省賦恵政攸先將洽小康必𢎞厚貸其天下百姓來載<lb/>
租庸並宜放免及諸色勾徴等亦一切放免自古帝王<lb/>
建邦受命必敬先代以修舊章周備禮文既存三恪之<lb/>
位漢從損益惟立二王之後自兹已降且復因循將廣<lb/>
<pb n="KR2f0010_WYG_009-5b"/>
繼絶之恩式𢎞復古之道宜於後魏子孫中簡擇諸屬<lb/>
灼然相承者一人委所司勘實淮酅公介公例定為三<lb/>
恪陵廟所奉典職維崇事雖更於有司任豈循於恒秩<lb/>
其宗正卿與太常卿同品其少卿及丞亦宜准此又上<lb/>
古之君存諸號氏雖事先書契而道著皇王緬懐厥初<lb/>
寧忘咸秩其三皇以前帝王宜於京城共置一廟仍與<lb/>
三皇五帝廟相近以時致祭自古受統之主創業之君<lb/>
皆經濟艱難戡定禍亂雖道謝於往古乃功施於生人<lb/>
<pb n="KR2f0010_WYG_009-6a"/>
用率典章亦崇禋祀其厯代帝王發跡之處未有祠宇<lb/>
者宜令所由郡縣置一廟以時享祭仍取當時將相德<lb/>
業可稱者二人配祭仍並以圖畫立像如先有祠宇未<lb/>
霑享祭者亦宜准此式閭表墓追賢紀善事有勸於當<lb/>
時義無隔於異代其忠臣義士孝婦烈女史籍所載德<lb/>
行彌髙者所在亦置一祠宇量事致祭古者郷有塾黨<lb/>
有序所以明尊卑之儀正長㓜之序風化之道義在於<lb/>
兹先置郷學務令敦勸如聞郡縣之間不時訓誘閭巷<lb/>
<pb n="KR2f0010_WYG_009-6b"/>
之内多虧禮節致使言詞鄙䙝少長相凌有㸃清猷何<lb/>
成雅俗自今以後宜令郡縣長官申明條式切加訓導<lb/>
如有禮儀興行及綱紀不立者委採訪使明為褒貶具<lb/>
狀聞奏道教之設風俗之源必在𢎞門以敦風俗須列<lb/>
四經之科冠九流之首雖及門求道頗有其人而覩奥<lb/>
窮㣲罕聞逹者豈専精難就為勸奬未𢎞天下諸色人<lb/>
中有通明道德經及南華等四經任於所在自舉各委<lb/>
長官考試申送其崇𤣥生出身自今以後每至選日宜減<lb/>
<pb n="KR2f0010_WYG_009-7a"/>
於常例一選以為留放朕每以道元有屬思竭精誠經<lb/>
教所存豈忘崇奉且從其道者師其人行其教者尊其<lb/>
禮晉瑯琊王公府舍人楊真人䕶軍長史許真人丹陽<lb/>
上計掾許真人皆道著妙門感通𤣥闕降髙真之跡為<lb/>
上清之宗後漢張天師教達元和徳宗太一正一之道幽<lb/>
賛生靈梁中散大夫貞白陶先生髙尚塵表博逹𤣥㣲<lb/>
綜緝真經𫝊禆後學並令有司審定子孫將有封植以<lb/>
隆真嗣天師冊為太師貞白冊贈太保其天下有洞宫<lb/>
<pb n="KR2f0010_WYG_009-7b"/>
山各置天壇祠宇每處度道士五人并取近山三十户<lb/>
蠲免租稅差科永供灑掃諸郡有自古得道昇仙之處<lb/>
雖令醮祭猶慮未周宜每處度道士三人其靈迹殊尤<lb/>
功應逺大者度三人永修香火其茅山𬗋陽觀取側近<lb/>
百姓二百户太平崇元二觀各一百户並蠲免租稅差<lb/>
科長充修葺洒掃應天下靈山仙迹並宜禁斷樵採弋<lb/>
獵如聞山林學道之士每被搜尋且法之防邪本有所<lb/>
以至於宿宵妖訛亡命聚衆誘陷愚人故令禁斷郡縣<lb/>
<pb n="KR2f0010_WYG_009-8a"/>
遂一槩迫逐至學道者不得安居自今以後審知清潔<lb/>
更不得恐動以廢修行其五岳四凟名山大川各令本<lb/>
郡長官致祭朕刻意真經䖍誠至道兾憑𤣥佑永錫黔<lb/>
黎每朝禮三清則宵衣忘寢或齋戒一室則蔬食屬厭<lb/>
不以勤躬為倦務以徇物為心况於宰殺尤加惻隠自<lb/>
今以後天下每月十齋日不得輙有宰殺聞閭閻之間<lb/>
例有私社皆殺生命以資宴集仁者之心有所不忍亦<lb/>
宜禁斷且因親設教式本於人倫自葉流根必逮於榮<lb/>
<pb n="KR2f0010_WYG_009-8b"/>
養内外文武職事官有五品已上其父祖見在而無官<lb/>
者各授一官仍聴致仕其祖母見在准母例處分京官<lb/>
五品已上正貟官如父母已殁未有官者亦宜追贈所<lb/>
司勘㑹即與處分睦親之義因心不忘前開府儀同三<lb/>
司竇<graphic n="KR1939" url="https://raw.githubusercontent.com/kanripo/KR-Gaiji/master/images/KR1939.png" mimeType="image/png"/>頃以容納㣲人頗虧典憲永懐舅氏追感渭陽<lb/>
宜申國恩再復榮秩可開府儀同三司仍放優閑不須<lb/>
朝㑹王澤無私豈殊於中外天瑞有慶頻屬於京輦寛<lb/>
大之典則已溥覃恵施之恩特申曲被其京城父老宜<lb/>
<pb n="KR2f0010_WYG_009-9a"/>
各賜物十叚七十以上仍授本縣令其妻版授縣君六<lb/>
十已上版授本縣丞天下侍老百嵗已上版授上郡太<lb/>
守婦人版授郡君九十巳上版授上郡司馬婦人版授<lb/>
縣君八十已上版授縣令婦人版授郷君仍並量賜酒<lb/>
麺内外見任文武官九品已上宜各賜勲兩轉其京文<lb/>
武官見在京及致仕並陪位官諸方通表使及月畨官<lb/>
等一品賜物一百匹二品三品並八十匹四品五品五<lb/>
十匹六品七品三十匹八品九品二十叚兩京留守各<lb/>
<pb n="KR2f0010_WYG_009-9b"/>
八十匹其節度使採訪使并諸官稱充使未廽並同在<lb/>
京例賜物貴妃楊氏禀性柔和因心忠孝克恭克慎蹈<lb/>
禮循詩加以勤志𤣥宗叶成嚴奉率勵宫掖以廸闗睢<lb/>
宜賜物三千匹嬪御等賜物有差太真觀雖先度人住<lb/>
持尚少宜更度道士七人太子璵賜物二千匹慶王琮<lb/>
已下各有差率土之内賜酺三日<lb/>
　　　天寳八載冊尊號赦<lb/>
自昔皇王受祚必降於元符天人恊心乃章於大號朕<lb/>
<pb n="KR2f0010_WYG_009-10a"/>
纉承𤣥緒䖍奉睿圖何甞不精意真宗勵心庶政幸以<lb/>
邊隅底定風雨時若人和嵗稔且洽於雍熈極瑞殊祥<lb/>
荐臻於昭應故得玉芝再産秘牒𤣥通斯皆至道降休<lb/>
先聖儲祉菲德曷以克當是用祗薦崇名永揚鴻烈而<lb/>
羣公百辟援義比事誠請不巳固辭不獲以今日敬膺<lb/>
典冊曰開元天地大寳聖文神武應道皇帝徽章載茂<lb/>
寅畏増深宜因稽古之典式布維新之澤可大赦天下<lb/>
自天寳八載閏六月五日昧爽已前大辟罪已下罪無<lb/>
<pb n="KR2f0010_WYG_009-10b"/>
輕重巳發覺未發覺巳結正未結正繫囚見徒常赦所<lb/>
不免者咸赦除之朕永惟風俗之本漸兾返樸至於𢎞<lb/>
貸之名亦思復古天下百姓丈夫為户頭者宜各賜爵<lb/>
一級征鎮之役其來自久雖存素備諒在變通頃者用<lb/>
兵盖非獲巳今西戎摧殄北敵歸降南蠻東夷咸皆稽<lb/>
顙亦可謂四海無事萬里廓清減戍息人思𢎞善貸其<lb/>
諸軍鎮兵非切要可均減者宜令本道節度與所司商量<lb/>
處置聞奏其百姓有頻經征鎮者已後差㸃之次不在<lb/>
<pb n="KR2f0010_WYG_009-11a"/>
取限髙年給侍本屬存養因時定式務廣仁恩其天下<lb/>
百姓丈夫七十五巳上婦人七十巳上宜各給中男一<lb/>
人充侍仍任自簡擇至八十已上依常式處分唐虞省刑<lb/>
畫冠不犯秦漢制法密網唯煩理亂之間得失斯在朕<lb/>
長想逺古務崇敦樸刑期不濫政叶無為豈惟守於平<lb/>
邦庶有臻於大道頃者詳諸條目巳從簡易至於結斷<lb/>
尚慮深刻所貴從寛示其知禁宜令中書門下與刑部<lb/>
大理法官審更詳定法律之間有所非便者具條目奏<lb/>
<pb n="KR2f0010_WYG_009-11b"/>
禘祫之禮以存序位質文之變盖取隨時國家系本仙<lb/>
宗業承聖祖重熈累盛既錫無疆之休合享祭神宜𢎞<lb/>
不易之典自今毎遇禘祫並於太清宫聖祖前設位序<lb/>
正上以明陟配之禮欽若𤣥宗下以盡䖍恭之誠無違<lb/>
至道比來每縁禘祫時享則停事雖通於從宜禮或虧<lb/>
於必備自今已後每縁禘祫其時享無廢又奉先追逺<lb/>
禮惟昭德崇福展敬義在因心自今已後獻祖宣皇帝<lb/>
宣莊皇后忌日宜令京城一日設齋太祖景皇帝景烈皇<lb/>
<pb n="KR2f0010_WYG_009-12a"/>
后代祖元皇帝元貞皇后忌日京城三日行道𤣥宗妙<lb/>
本實備徽言垂範𫝊學時宏至化朕所以發求道之使<lb/>
逺令搜訪因聴政之餘親加尋閲既刋譌謬爰正簡編<lb/>
必在闡揚以敦風教今内出一切道經宜令崇𤣥舘即<lb/>
繕寫分送諸道採訪使令管内諸郡轉寫其官本便留<lb/>
採訪郡太一觀持讀聖人垂訓盖先乎道學者崇本必<lb/>
有其師丈宣王與聖祖同時俱為教首雖考言比德理<lb/>
在難明而問經序禮跡彰親授思廣在三之義用崇得<lb/>
<pb n="KR2f0010_WYG_009-12b"/>
一之尊宜於太清太㣲宫聖祖前更立文宣王像與四<lb/>
真人列侍左右且道降真符天有成命蔵之於密則取<lb/>
固名山彰之以𩔖則發祥星洞况靈仙所集宜表殊休<lb/>
太白山可封為神應公所由四時祭祀其金星洞改為嘉<lb/>
祥洞所管華陽縣改為真符縣仍於洞所置一祠宇仙<lb/>
人䑓下置一觀兩京并十道於一大郡亦宜各置一觀<lb/>
仍並以真符玉芝為名每觀度道士七人修持香火户<lb/>
部侍郎兼御史中丞王珙以才受委以忠奉上頃命精<lb/>
<pb n="KR2f0010_WYG_009-13a"/>
求𤣥論克叶神心宜旌廼誠俾正章綬特與三品其李<lb/>
渾等四人既親𫝊真誥因獲元符當有甄明用旌福應<lb/>
宜令中書門下量其所能具狀聞奏當别處分夫九州<lb/>
之鎮實著禮經三代之典必崇望秩事既屬於報功義<lb/>
有𢎞於錫命其九州鎮山除入諸岳外宜並封公仍各<lb/>
置祠宇如先有祠宇者量更増修以時致祭其五岳四<lb/>
瀆雖載常祀儲慶發祥當申昭報宜令所在長官各陳<lb/>
祭禮名山大川亦量事致祭天下侍老並量賜酒麺内<lb/>
<pb n="KR2f0010_WYG_009-13b"/>
外見任文武官職事官三品已上賜爵一級四品已下<lb/>
各加一階其京文武官見在居京諸色陪位官通表使<lb/>
等賜帛有差率土之内賜酺三日<lb/>
　　　天寳十三載冊尊號赦<lb/>
王者事天明事地察修身慎行孝德彰矣故風化天下<lb/>
和睦興焉致敬宗廟祖考來格是則禮莫大於嚴享孝<lb/>
莫大於揚名有以通於神明有以光於四海朕承真之<lb/>
道纉聖之業欽若先訓惟懐永圖寳儉寳慈無為而理<lb/>
<pb n="KR2f0010_WYG_009-14a"/>
自南自北有截來威五教聿興家服仁孝四靈感應物<lb/>
必純誠百郡公卿萬方夷夏僉奉𤣥貺徴長發於真源<lb/>
屢薦鴻名願昭彰於至德封章守闕至于再三加以聖<lb/>
祖錫符𤣥中啓廸天心垂裕榮光降臨敢不丕承固執<lb/>
冲讓乃展因心之義以𢎞推尊之典䖍上冊禮齋肅思<lb/>
誠入室僾然敢忘於目出户而聴庶幾有聞揚美諡於<lb/>
無疆展永懐於罔極典從拜後禮既尊先式副羣心允<lb/>
成古義以今日敬膺典冊曰開元天地大寳聖文神武證<lb/>
<pb n="KR2f0010_WYG_009-14b"/>
道孝德皇帝大號載崇祗若増懼宜因布和之時式𢎞<lb/>
在宥之澤可大赦天下自天寳十三載二月九日昧爽<lb/>
已前大辟罪巳下罪無輕重巳發覺未發覺已結正未<lb/>
結正繫囚見徒常赦所不免者咸赦除之官人犯入已<lb/>
贓不可更令却上後不須為累其左降官並稍量移<lb/>
近處其反逆縁坐流配諸色宜與量移其王珙李林甫<lb/>
柴崇耀阿布思等並寄任非輕包蔵特甚原情議法深<lb/>
所難容况日月未淹罪坐尤重即從寛宥何以懲肅應<lb/>
<pb n="KR2f0010_WYG_009-15a"/>
縁親累流配者並不在該及之限左降官承前遭憂皆<lb/>
不得離任孝行之道所未𢎞通情禮之間深可哀恤如<lb/>
有此𩔖宜並放歸仍申省計至服滿之日准法處分自<lb/>
今以後編入常式其中有非反逆縁坐及情理切害有<lb/>
父母老年不任相隨無昆弟養者許停官歸侍及有身已<lb/>
衰老先罹譴責情願停官者委本道採訪簡擇具名牒<lb/>
中書門下然後放還鰥寡惸獨乏絶者量加賑給三載<lb/>
黜陟百王令典殿最之迹廉問攸歸欲更别遣使臣慮<lb/>
<pb n="KR2f0010_WYG_009-15b"/>
有煩擾今嵗宜委本道採訪使具官人善惡奏聞以申<lb/>
勸沮自臨御以來四十餘年棫樸延想寤寐求賢林藪<lb/>
無遺旌招不絶猶慮昇平巳久學業増多至於徴求或<lb/>
遺僻陋其博通墳典洞曉𤣥經清白著聞詞藻宏麗軍<lb/>
謀出衆武藝絶倫者任於所在自舉仍委郡縣長官精<lb/>
加詮擇必取才實相副者奏聞朕崇尊先謚霜露増感<lb/>
於以孝思無忘錫𩔖其内外見任官階俱是三品已上<lb/>
父未有五品官及無官已亡殁者宜各贈五品及母無<lb/>
<pb n="KR2f0010_WYG_009-16a"/>
邑號者亦與追贈其見任四品五品清官官階是五品<lb/>
已上者亡父母先無官號者亦准此追贈且厚其風俗<lb/>
五教之㫖聿興賁於丘園十翼之風斯在其士庶間有<lb/>
衆推孝悌累代義居髙尚確然隠遁巖穴者委採訪使<lb/>
博聞訪薦其孝義之人已經旌表雍睦無易純至有終<lb/>
著美郷閭深可嘉尚各賜勲兩轉以彰德行天下侍老<lb/>
百嵗已上版授本郡太守婦人版授郡夫人各賜綿帛<lb/>
五叚粟三石八十已上版授縣令婦人版授縣君令各<lb/>
<pb n="KR2f0010_WYG_009-16b"/>
賜帛兩叚粟兩石太清宫闕聖賢仙居頻降休徴屢貽啟<lb/>
廸不有優異豈表殊常其本宫道士宜各賜物三十叚<lb/>
道門威儀王虚貞賜物五十叚陪位大德各賜物二十<lb/>
叚因心推崇増上美謚惟官統職必在正名今以太常<lb/>
尊事宗廟安可列署為名禮不逼尊情期逹敬五陵署改<lb/>
為䑓其獻陵䑓等五令及丞並昇一階以彰崇奉五岳<lb/>
四凟及名山大川并靈迹之處先賢祠廟各委郡縣長<lb/>
官致祭其有陵墓祠宇頽毁者量事修葺亞獻皇太子<lb/>
<pb n="KR2f0010_WYG_009-17a"/>
賜物一千叚終獻榮王琬賜物五百叚其餘各賜階爵<lb/>
有差其郡守縣令職在親人必務公勤用康黎庶凡所<lb/>
推擇皆竭乃誠寵錫之間須甄異等普恩之外太守等<lb/>
並賜爵一級縣令賜勲兩轉庶期勉勵以表朕心其京<lb/>
文武官一品賜物一百匹二品八十匹三品七十匹四<lb/>
品五品五十匹六品七品各三十匹八品九品各二十<lb/>
匹東京北京留守節度採訪使並京官准𠡠出使未囬<lb/>
者所賜物並同見在例左相陳希烈純粹之道載穆朝<lb/>
<pb n="KR2f0010_WYG_009-17b"/>
廷文儒之風式瞻師表且叶和時令翊賛昇平柔嘉其<lb/>
德克壯元老與一子五品官賜物五百匹攝太尉奠瓉<lb/>
上冊書寳冊讀冊右相楊國忠當朝正色百寮紀綱勵<lb/>
節遺身三階柱石况發揮孝理潤色鴻猷金玉王度典<lb/>
禮増緝不有殊等何用為勸宜與一子三品仍與一子<lb/>
五品官更賜物五百叚左僕射安禄山以貞一之心搃<lb/>
文武之任出清北落入賛南宫既押登歌又揮寳冊與<lb/>
一子官賜物四百匹攝太尉張均太清宫祠及修儀注<lb/>
<pb n="KR2f0010_WYG_009-18a"/>
等使普恩之外又賜物一百匹武德功臣貞觀初宰輔<lb/>
等緬想忠義感㑹風雲用集大勲肇興王業其有子孫<lb/>
零落冠冕陵夷無任官者宜令所司勘責依資與一人<lb/>
京官唐初功臣績叅締構録勞念舊每寘於懐普恩之<lb/>
外宜放一子出身如已出身所司依資與一官率土之<lb/>
内賜酺三日<lb/>
　　　乾元元年冊太上皇尊號赦<lb/>
古者父有天下𫝊歸於子子有天下尊歸於父有國所<lb/>
<pb n="KR2f0010_WYG_009-18b"/>
以繼統立身莫若揚親其義逺矣我太上至道聖<lb/>
皇天帝惟皇降𠂻敷佑於上允文允武乃聖乃神道合<lb/>
乎乾坤德明乎日月粤若増崇九廟廵謁五陵天子之<lb/>
孝也嚴禋二郊升中東嶽聖人之表也制禮作樂闡學<lb/>
明刑帝皇之業也勘定多難懐柔百蠻覇王之功也於<lb/>
是乎為而不宰成而勿居神超象外之光心契合漠之<lb/>
境釋負于小子俾承於丕構討伐叛逆綏懐四方豈朕<lb/>
之能皆聖皇之訓也頃者親授寳符載錫美稱顧朕不<lb/>
<pb n="KR2f0010_WYG_009-19a"/>
德何以克荷君父之命若登於天祖宗之緒恐墜於地<lb/>
一昨與羣公百僚庶尹衆士圖惟帝載欽若聖謩自古<lb/>
以來百王垂統文明濬哲孝友寛仁豈有如我開元之<lb/>
盛也乃稽大典上徽號曰太上至道聖皇天帝累日陳<lb/>
請不䝉許納至於數四今兹俯從允膺天休克副人望<lb/>
朕迫嚴旨曲被殊私迎春之初承奉嘉命聖皇所賜曰<lb/>
光天文武大聖廣孝皇帝名以制義亦為實賔卑不踰<lb/>
尊是昭物則恭惟聖造何敢當仁初以洪業載昌有虧<lb/>
<pb n="KR2f0010_WYG_009-19b"/>
公議復以大聖二字深僣皇猷讓非飾詞言必形泣承順顔<lb/>
色而宸睠不囬祗膺寵光乃夕惕増勵今惟新景命禮<lb/>
洽於尊親誕受徽章敬在於順上發生萬物行慶其時<lb/>
孚佑兆人緩刑斯在宜𢎞沛澤以布陽和可大赦天下改<lb/>
至德三載為乾元元年自二月五日已前大辟已下罪<lb/>
無輕重常赦所不免者咸赦除之其兩京文武官應三<lb/>
司先推勘者本罪中逓減一等處分其合放者三司具<lb/>
條件奏聞自開元以來將相大臣非反逆及犯名教枉<lb/>
<pb n="KR2f0010_WYG_009-20a"/>
法贓罪者流死許其家人以禮收𦵏其䧟在賊境為其<lb/>
殺戮未經追贈者據本官追贈公主及嗣王郡王郡主<lb/>
縣主等已上親被逆賊殺害者各與子孫一人官使瘞<lb/>
蔵失骸骨者令招魂葬身殁王事者三品已上各與追<lb/>
贈仍各與一子官五品已上一子出身六品已下量事<lb/>
追贈其元從聖皇天帝至成都府之武官五品已上宜<lb/>
與一子官六品以下超資進改聖皇至成都府後到官<lb/>
及靈州寧州首末扈從三品已上與一子官五品已上<lb/>
<pb n="KR2f0010_WYG_009-20b"/>
放一子出身情願廽授周親及近親者亦聴六品已下<lb/>
量與轉改鳯翔府已歸順前者普恩外加一階車駕出<lb/>
城後任官?蔵不仕逆賊即與處分開元功臣普恩外<lb/>
賜爵一級身亡殁者與子孫一人加一階其諸道節度<lb/>
下將士三品已上與一子官六品已上放一子出身六<lb/>
品已下量與轉改勲業髙者各委本使奏聞諸道留後<lb/>
將士普恩外賜勲三轉自開元以來宰輔之家不為逆<lb/>
賊所汚者與子一人官自賊䧟兩京文武常叅官及諸<lb/>
<pb n="KR2f0010_WYG_009-21a"/>
州刺史有絶脰仰藥不事叛人為衆所知者量加優贈<lb/>
有脱身賊庭妻子被屠戮者委所在勘㑹聞奏其天下<lb/>
孝義門各與一子官委採訪使具名聞奏量文武處分<lb/>
其左降官非反逆縁坐及犯惡逆名教枉法强盜贓如<lb/>
有親年八十已上及疾患在床枕者不堪扶持更無兄<lb/>
弟者許其停官終養其流人亦准此自今以後應以毉<lb/>
術入仕者同明法例處分其天下百姓今年租庸並放<lb/>
免其百司及府縣諸色雜供各宜減半其雜役非切要<lb/>
<pb n="KR2f0010_WYG_009-21b"/>
者一切並停其天下州縣有遭逆賊攻擊堅守不下竟<lb/>
以獲全其官人百姓中有誠効灼然為衆所知者宜令<lb/>
本道使按驗奏聞據狀迹酬其官賞身亡殁者重加褒<lb/>
贈有父母存者仍與一官及邑號無父母者與一子官<lb/>
有一家丁壯盡被屠害者其父母妻子仍令州縣以官<lb/>
物賑恤并量造屋宇使得安存其州因城䧟被殺戮者<lb/>
殘毁者委本道使勘責取實各量免其三二年租賦自<lb/>
冦逆以來有匹夫匹婦節義可稱者並旌表其閭墓其<lb/>
<pb n="KR2f0010_WYG_009-22a"/>
流亡户復業者委本道使與刺史勾當賑給並與種子<lb/>
犂牛仍免三年租賦内外文武官三品以上各賜爵一<lb/>
級四品以上及四方通表使各加一階五品已下有父<lb/>
殁者各賜勲兩轉其刺史上佐録事叅軍縣令委中書<lb/>
門下速於諸色人中精加訪擇補擬判司丞已下宜令<lb/>
所由先於兩京有潛蔵不事逆賊及故託疾病官中簡<lb/>
擇資考深才堪者詮注續發遣皇五等已上親及九廟<lb/>
子孫有才學政理委宗正等簡擇聞薦其有任偽官及<lb/>
<pb n="KR2f0010_WYG_009-22b"/>
掌兵馬軍將能即來還各還本官仍别優賞其左降官<lb/>
諸色流移配𨽻安置罰鎮効力之𩔖亡官失爵解退後<lb/>
放歸田里及安禄山支黨縁坐不在免限李林甫王鉷<lb/>
楊國忠等一房去年十二月十五日制後所犯並准前<lb/>
制處分<lb/>
　　　廣德元年冊尊號赦<lb/>
惟髙祖太宗敷大德於天下覆載之内湛恩茂育累聖<lb/>
同道康乂兆人寳位重光深其德澤被服漸漬洽於生<lb/>
<pb n="KR2f0010_WYG_009-23a"/>
靈者百五十年之間兵不作而刑將措矣自冦虐横厲<lb/>
山東不開釁起渠魁毒流區宇三軍七萃之士豪傑忠<lb/>
良之徒制在風波遭其驅刼由是干戈不息狂賊實煩<lb/>
哀我人斯並罹灾患憫兹有犯無罪萬方朕上戴皇天<lb/>
下臨黔首奉先聖之成命集一切之大勲元惡既除羣<lb/>
生思乂是欲鏡清六合綱决八紘庶齊大道之時克復<lb/>
太平之理至化猶欝兵嚴初解百辟卿士中外重臣並<lb/>
進昌言請上徽號曰寳應元聖文武孝皇帝朕渉道日<lb/>
<pb n="KR2f0010_WYG_009-23b"/>
寡慙德良多恐阻樂推之心自増神器之重俯膺典冊<lb/>
敬受鴻名便欲謁報昊天展事郊廟又以孟秋多稼垂<lb/>
及西成王畿之間人實勞止輟兹大禮式候𤣥冬切為<lb/>
踰年改元之制纉承鴻業敢廢舊章博採羣公之議乃<lb/>
貞協用之紀其寳應二年改為廣德元年爰屬履端乃<lb/>
𢎞肆𤯝救兹湯火俾雲行而雨施滌其瑕穢將玉振而<lb/>
金聲宜廣更始之恩用明嚮勸之福可大赦天下自廣<lb/>
德元年七月十一日昧爽已前大辟罪已下罪無輕重<lb/>
<pb n="KR2f0010_WYG_009-24a"/>
已發覺未發覺已結正未結正見繫囚徒常赦所不免<lb/>
者咸赦除之左降官即量移近處亡官失爵各與收叙<lb/>
諸色流人罰鎮効力安置配𨽻等一切放還其安禄山<lb/>
史朝義親族應在諸道一切原免並無所問天下所有<lb/>
諸色結聚羌渾党項等但能悔過自陳各歸生業一切<lb/>
並捨其罪其中有頭首能勸率並束手來者並加官賞<lb/>
仍令本道防禦使本管刺史縣令分明曉諭所有到者<lb/>
各録奏諸道百姓逋租懸調及一切欠負官物等自寳<lb/>
<pb n="KR2f0010_WYG_009-24b"/>
應元年十二月三十日已前並放免一户之中有三丁<lb/>
放一丁庸調地稅依舊每畆稅二升天下男子宜二十<lb/>
五成丁五十五入老應徴租稅刺史縣令等據見在户<lb/>
徴科其逃亡死絶者不得虚擲隣保河北百姓復三年<lb/>
應是囬紇行營經厯處免今年租稅内外文武三品已<lb/>
上賜爵一級四品已下加一階各賜勲兩轉天下兵馬<lb/>
元帥雍王智謀夙成忠孝純至恭行討伐親總元戎撫<lb/>
外藩以仁訓羣帥以義班師獻㨗勲茂武成宜兼尚書<lb/>
<pb n="KR2f0010_WYG_009-25a"/>
令加實封二千户廽紇可汗冊為頡咄登宻施舍俱縁<lb/>
英義建功毗伽可汗可敦冊為娑墨光親麗華毗伽可<lb/>
敦可汗可敦及左右殺内外宰相已下共加實封二萬<lb/>
户令御史大夫王翊持節就衙帳禮冊左右殺胡禄都<lb/>
督並封為王諸部督並封國公河北副元帥懐恩宜兼<lb/>
太保仍與一子二品官一子四品官并階更加實封五<lb/>
百户河南副元帥光弼與一子三品官并階加實封三<lb/>
百户幽州節度懐仙與一子三品官并階加實封二百<lb/>
<pb n="KR2f0010_WYG_009-25b"/>
户李抱玉郭英乂辛雲京侯希逸田神功孫志直白孝<lb/>
德令狐彰並各與一子三品官并階加實封二百户李<lb/>
寳臣薛嵩田承嗣張獻誠等各與一子五品官并階加<lb/>
實封二百户魚朝恩寄崇師律程元振勲髙佐命各加<lb/>
實封二百户仍與一子五品官并階僕固瑒髙彦崇渾<lb/>
日進李建義李光逸楊崇先李懐光張如岳白元光温<lb/>
如雅拓䟦澄泌髙暉盧欽友成惟良曺楚玉等各與一<lb/>
子五品官加實封一百户仍各賜鉄劵以名蔵太廟畫<lb/>
<pb n="KR2f0010_WYG_009-26a"/>
像於凌煙之閣并冦難已來將相勲業髙者其名籍圖<lb/>
畫亦准此子儀與一子三品官并階加實封二百户苖<lb/>
晉卿劉晏裴遵慶元載各與一子四品官并階加實封<lb/>
一百户儀王及彭王已下男未有官者並准舊例與官<lb/>
及封永穆并長樂已下長公主及郡縣主嗣王等各與<lb/>
一子官皇親五品已上諸親三等已上各與一子出身<lb/>
二王後各與一子官諸道節度使及立功將士其父見<lb/>
在無官者依子文武與官已殁者追贈陣亡將士襲父<lb/>
<pb n="KR2f0010_WYG_009-26b"/>
官爵河南河北有懐材抱器安貞守節素在丘園不仕<lb/>
為衆所知委所在長官具名聞薦應援偽官等□昭洗<lb/>
矜才宥過宜有甄㧞委所由勘㑹本官名銜資厯聞奏<lb/>
量才處分文武正貟常叅官并諸州刺史父母無官邑<lb/>
號者宜與致仕官及邑號贈者更與改贈刺史縣令已<lb/>
後改轉刺史三年為限縣令四年為限貟外及攝試官<lb/>
一切不得釐務諌官每月一上封事無所廽避河北偽<lb/>
度僧尼道士女冠並與改正度天下刑獄須大理正卿<lb/>
<pb n="KR2f0010_WYG_009-27a"/>
斷刑部詳覆不得中書門下便即處分諸色人中有孝<lb/>
悌力田經術通博文詞雅麗政理優長本州各以名薦<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_009-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻五十七</head> <lb/>
    <p>
<pb n="KR2f0010_WYG_047-1a"/>
欽定四庫全書<lb/>
　唐大詔令集巻五十七<lb/>
　　　　　　　　　　　　宋　宋敏求　編<lb/>
　　大臣<lb/>
　　宰相<lb/>
　　　休致<lb/>
　　　　盧懐慎去官養疾勅<lb/>
　　　　杜佑太保致仕制<lb/>
<pb n="KR2f0010_WYG_047-1b"/>
　　　貶降上<lb/>
　　　　張嘉貞幽州刺史制<lb/>
　　　　杜暹荆州長史李元紘曹州刺史制<lb/>
　　　　宇文融汝州刺史制<lb/>
　　　　第五𤦺忠州長史制<lb/>
　　　　第五𤦺長流夷州制<lb/>
　　　　李揆袁州長史制<lb/>
　　　　王縉括州刺史制<lb/>
<pb n="KR2f0010_WYG_047-2a"/>
　　　　楊炎崖州司馬制<lb/>
　　　　鄭餘慶柳州司馬制<lb/>
　　　　韋執誼崖州司馬制<lb/>
　　　　于頔恩王傅絶朝謁制<lb/>
　　　　皇甫鎛崖州司户參軍制<lb/>
　　　　令狐楚衡州刺史制<lb/>
　　　　宋申錫開州司馬制<lb/>
　　　　李徳裕袁州長史制<lb/>
<pb n="KR2f0010_WYG_047-2b"/>
　　　　李宗閔處州刺史制<lb/>
　　　　再貶李宗閔處州長史制<lb/>
　　　　三貶李宗閔潮州司户制<lb/>
　　休致<lb/>
　　　盧懷慎去官養疾勅<lb/>
勅留侯多病漢皇許其頤養吕䝉未瘳吳王因而<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>戚<lb/>
此則古之義也銀青光禄大夫檢校黄門監上柱國漁<lb/>
陽郡開國伯盧懷慎大才宏識資忠履信學窮墳典文<lb/>
<pb n="KR2f0010_WYG_047-3a"/>
緯邦國朕之倚賴人實具瞻頃者忘身狥公積勞為癘<lb/>
竭誠抗表固辭在職方欲省其謀慮專於導引且憑針<lb/>
艾之術副朕鹽梅之期宜聽去官許其養病<lb/>
　　　杜佑太保致仕制<lb/>
宣力濟時為臣之懿躅辭榮告老行已之髙風况乎任<lb/>
重公台義深翼贊秉冲讓之志堅金石之誠敦諭既勤<lb/>
堅執彌固則當遂其忠懇進以崇名尚齒優賢斯王化<lb/>
之本也金紫光禄大夫守司徒同中書門下平章事兼<lb/>
<pb n="KR2f0010_WYG_047-3b"/>
崇文館大學士充太清宫使上柱國岐國公食邑三千<lb/>
户杜佑巖廊上材邦國茂器藴經通之識體温厚之姿<lb/>
寛裕本乎性情謨猷彰乎事業博聞强學知厯代沿革<lb/>
之宜為政恵人審羣黎利病之要由是再司邦用累歴<lb/>
藩方出總戎麾入和鼎實聿膺重寄歴事先朝左右朕<lb/>
躬夙夜不懈命以詔冊登之上台肅恭在廷華髪承弁<lb/>
兹可謂國之元老人之具瞻者也朕纉承丕業思𢎞景<lb/>
化選勞求舊期致時雍方申引翼之儀遽抗懸車之請<lb/>
<pb n="KR2f0010_WYG_047-4a"/>
而又固辭年病乞就休閒已而復來星琯屢變有不可<lb/>
抑良用耿然永惟古先哲王君臣之際臣有耆艾以求<lb/>
其退君有優賜以狥其情乃輟鄧禹敷教之功仍増王<lb/>
祥輔導之秩俾養浩然之氣安於敬止之鄉庶頤神保<lb/>
和永綏福履仍加階級以厚寵章其惟敬哉兹謂全致<lb/>
光禄大夫守太保致仕宜朝朔望<lb/>
　　貶降上<lb/>
　　　　張嘉貞幽州刺史制<lb/>
<pb n="KR2f0010_WYG_047-4b"/>
中書令張嘉貞備位宰官夙承恩命不能勵其公節以訓<lb/>
私門其弟嘉祐頃縁奨愛遷在清秩憑寵自肆黷貨有彰豈可仍<lb/>
踐台階儀刑百辟貶居藩守俾肅朝倫可幽州刺史<lb/>
　　　　杜暹荆州長史李元紘曹州刺史制<lb/>
出納王言發揮綸翰宰臣之任選衆推賢檢校黄門侍<lb/>
郎同中書門下平章杜暹同中書門下平章事李元紘䓁咸勵忠<lb/>
勤用登樞揆雖清以自牧而道則未宏不能同心戮力以祇帝載<lb/>
而乃肆懐相短以玷朝綸朕縁事醜股肱情惟隠蔽掩其累<lb/>
<pb n="KR2f0010_WYG_047-5a"/>
而不率遂其過而彌彰将何以緝敘三光儀刑官辟宜囬<lb/>
中禁俾列專城暹可荆州長史元紘可曹州刺史<lb/>
　　　宇文融汝州刺史制<lb/>
事君之節在於匪躬為臣則忠期於無隠黄門侍郎同<lb/>
中書門下平章事宇文融幸借藝能俾承推薦往以封<lb/>
輯田户漕運邉儲用其籌謀頗有𢎞益三遷憲府再入<lb/>
禮闈仍仗以訏謨委其宻勿雖十旬入拜一日九遷方<lb/>
此超騰彼未為速庶違爾弼乆則佇於昌言謀而不臧近頗<lb/>
<pb n="KR2f0010_WYG_047-5b"/>
彰於公論交游非謹舉薦或虧将何以論道三台具瞻<lb/>
百辟宜輟中樞之位居外藩之寄可汝州刺史<lb/>
　　　第五𤦺忠州長史制<lb/>
台庭之位陶甄是屬在和羮而或爽當折足而貽憂由<lb/>
是舜舉二臣叶心者俾乂漢閎三相無能者同免茍虧<lb/>
公議抑有彝章正議大夫行尚書户部侍郎同中書門<lb/>
下平章事權知門下省事上柱國扶風縣男賜紫金魚<lb/>
袋第五𤦺夙表材幹累遷要途乆專司於國賦常有利<lb/>
<pb n="KR2f0010_WYG_047-6a"/>
於公家往自艱難備經任使以奨其効拔在鈞衡比事<lb/>
每渉私政非近體率情變法且違行古之方封已怙權<lb/>
稍闕在公之義簿國靡費聚歛尤繁既罔上而取容亦<lb/>
害下而恣怨凡所進拔悉收瑕釁又與賀蘭進明並居<lb/>
權要潜結往來嘗夜㑹於私第歸必淹於永漏殊乖憲<lb/>
典足表異端頗招黨比之嫌甚失弼諧之望稽諸故事<lb/>
合議刑章但以任在股肱理無按問遂抑情於含匿斯<lb/>
以禮而始終豈可更踐台階尚塵樞禁宜申逺謫之命<lb/>
<pb n="KR2f0010_WYG_047-6b"/>
俾肅懲違之典可忠州長史員外置同正員外官勲封<lb/>
如故<hi>乾元二年十一月</hi>
　　　第五琦長流夷州制<lb/>
君之使臣期叶心以輔政臣之事主當盡忠以明職茍<lb/>
或冒官罔上黷利崇姦靡懲折鼎之凶載履覆車之轍<lb/>
自貽厚責難捨刑章正議大夫行忠州長史員外置同<lb/>
正員外上柱國扶風縣男第五琦素以幹能早膺任使<lb/>
自艱難之際帑藏是司久彰嵗月之勞頗申强濟之用<lb/>
<pb n="KR2f0010_WYG_047-7a"/>
所以收其課績擢在台階而行閲由衷任性過量務容<lb/>
身之計虧許國之誠變法多紊於常經率情毎違於直<lb/>
道交惟黨比用非忠良頗乖秉鈞之體諒乏致君之志<lb/>
頃者遂從貶削爰示典章是以輿議日聞僣違益露引<lb/>
承福於肘腋殖貨於中處朱敏於膏腴竊貲於外懷金<lb/>
暗室曽不慚於四知納賄私家動有踰於萬計比令按<lb/>
問咸伏其辜且國賦邦徭軍儲嵗備朕以戎車屢駕甿<lb/>
俗未康常有戒勅令其節省豈謂隂圗聚歛擅出科條<lb/>
<pb n="KR2f0010_WYG_047-7b"/>
上延謗於公家下益疲於人業狥私封已歸怨稱君忝<lb/>
曰人臣胡寧忍此况又深尤隠慝累干刑書朕亦含垢<lb/>
匿瑕為之掩惡議以明刑合從秋令顧君臣之義大庶<lb/>
始終而禮全夫除惡務本國家之彝訓申恩念舊王者<lb/>
之深仁屬陽和在辰品物咸遂由是抑從寛典特屈嚴<lb/>
誅宜寛殊死之命俾就投荒之謫可除名長流夷州馳<lb/>
驛發遣朕差綱領送至彼所勿許東西於戯朕臨御以<lb/>
來毎更輔弼皆宥以過失存其禄位今者琦之所犯負<lb/>
<pb n="KR2f0010_WYG_047-8a"/>
國誠深義不可以茍容法不可以頻貸申兹憲令用警<lb/>
庶寮凡百卿士宜知朕意<hi>乾元三年二月</hi>
　　　李揆袁州長史制<lb/>
持衡當軸體備股肱若鼎餗之不知慮鼓妖之有釁台<lb/>
司稍紊王度則乖宜峻彝章以懲不道銀青光禄大夫<lb/>
行中書侍郎同中書門下平章事集賢殿崇文館大學<lb/>
士兼修國史上柱國姑臧縣開國伯本以藝文累階資序周<lb/>
旋近宻參掌絲綸庶其翼亮之勤列在訏謨之地任惟<lb/>
<pb n="KR2f0010_WYG_047-8b"/>
過力誠匪奉公無聞憂國之心不懼曠官之責具瞻何<lb/>
取進退求容隂懐罔上之謀更漏省中之語端居相府<lb/>
潜搆禍胎動河南之八州昧廟堂之三寳將圖不軌振擾方<lb/>
隅考騐甚明發姦斯在私乘馹傳自越章程式按秋官<lb/>
合從徽纆但以任叨宰輔久侍堦墀特寛丹筆之書猶<lb/>
左朱旛之職俾從逺黜以肅朝倫可袁州長史員外置<lb/>
同正員仍即馳驛赴任<lb/>
　　　王縉括州刺史制<lb/>
<pb n="KR2f0010_WYG_047-9a"/>
門下侍郎中書門下平章事王縉附㑹姦邪阿炎䜛諂<lb/>
據兹犯状罪至難捨矜以耄及未忍加誅俾申屈法之<lb/>
恩貸以岳牧之秩可使持節括州諸軍事括州刺史宜<lb/>
即赴任於戯朕恭已南面推誠股肱敷求哲人将弼予<lb/>
理昧於任使過在朕躬無曠厥官各慎爾職<lb/>
　　　楊炎崖州司馬制<lb/>
尚書左僕射楊炎託以文藝累登清貫雖謫居荒服而<lb/>
虚稱猶在朕初臨萬邦思𢎞大化務擢非次招納時髦<lb/>
<pb n="KR2f0010_WYG_047-9b"/>
拔自郡佐登於台鼎獨委心膂信任無疑而乃不思竭<lb/>
誠敢為姦蠧進邪醜正既偽且妄黨援因依動渉情故<lb/>
隳法敗度罔上行私茍利其身不顧於國加以内無訓<lb/>
誡外有交通縱恣詐欺以成贓賄詢其事跡本末乖謬<lb/>
蔑恩棄德負我何深考秋議刑罪在難宥但以朕於将<lb/>
相義切始終顧全大體特有宏貸俾從逺謫以肅具寮<lb/>
可崖州司馬員外置同正員仍即馳驛發遣<lb/>
　　　鄭餘慶郴州司馬制<lb/>
<pb n="KR2f0010_WYG_047-10a"/>
輔弼之臣百辟是憲茍二其行則黷大猷守中書門下<lb/>
平章事鄭餘慶頃謂忠貞擢居台輔仍乖正直有渉比<lb/>
周棄法㺯情公行黨比茍狥邪志頗紊彜倫謫佐遐藩<lb/>
以懲不恪朕擢於不次誠冀効忠乃自速辜亦所難逭<lb/>
凡百君子宜悉朕懷可彬州司馬置同正員<lb/>
　　　韋執誼崖州司馬制<lb/>
為臣之道必在盡忠其有朋黨比周挟邪敗度事資懲<lb/>
戒必正典刑正議大夫中書侍郎同中書門下平章事<lb/>
<pb n="KR2f0010_WYG_047-10b"/>
崇文館大學士修國史賜紫金魚袋韋執誼幸以藝文<lb/>
久從任使早居禁署謬列鼎台直諒無聞姦囬有素負<lb/>
恩棄德毁信廢忠言必矯誣動皆䝉蔽官由黨進政以<lb/>
賄成朕初臨萬邦務於𢎞大每存容恕冀有悛心而乃<lb/>
不顧憲章敢行欺罔宜投荒服以儆無良以曽事先朝<lb/>
嘗參近職尚寛極法俾佐遐藩可崖州司馬員外置同<lb/>
正員仍即馳驛發遣<lb/>
　　　于頔恩王傅絶朝謁制<lb/>
<pb n="KR2f0010_WYG_047-11a"/>
君之使臣也有以極崇寵之恩臣之事君也是宜懷感<lb/>
勵之志然後上下交應始終可觀道德齊禮之風行遷<lb/>
善逺罪之功著㝢縣之内歡然太和其或誘勸無施僻<lb/>
違自縱干我邦紀黷於彝倫羣情所非物聽増駭雖欲<lb/>
覆䕶厥路何由尚復裁於朕心特示宏貸俯從屈法用<lb/>
表曲全非予敢私誠謂逺體金紫光禄大夫守司空同<lb/>
中書門下平章事充太微宫使上柱國燕國公于頔軒<lb/>
裳之族頗習藝文累踐䑓郎亟分符守特稱器幹遂領<lb/>
<pb n="KR2f0010_WYG_047-11b"/>
藩方爰自先朝持節襄漢率情肆暴敗法作威蔑易典<lb/>
章公違詔㫖事皆顯白僉論不容朕以臨御之初務修<lb/>
德化政豈尚於至察道姑務於包荒由是大推衷誠排<lb/>
絶衆議賜以聨恩之寵増其相位之榮禮命所加焜耀<lb/>
當代洎秉圭來覲和調台鼎任兼論道之司位冠群臣<lb/>
之列閨門子弟紆章紱於周行命秩車輿極紛華於里<lb/>
巷雖勲藏盟府行滿縉紳德澤優深曽未階比而罔戒<lb/>
盈覆猶務希求廣出貨財潜信卜射且又縦其勇敏専<lb/>
<pb n="KR2f0010_WYG_047-12a"/>
殺私庭害及平人慘深支解京轂之下凶毒若兹聞之<lb/>
震驚増用悼痛慮其曖昧按騐皆明家道則然蒐慝斯<lb/>
在自罹禁網宜峻刑書猶以嘗厚恩親未忍置之嚴憲<lb/>
遂申寛宥俾傅王門服於静專庶能循省可行恩王傅<lb/>
散官勲封如故仍絶朝謁於戯朕惟漢宣之理在於信<lb/>
賞必罰而伯宗有言亦責匿瑕含垢豈化之未至将善<lb/>
或難躋孤我初心良増愧歉凡百多士宜悉朕懷<lb/>
　　　皇甫鎛崖州司户參軍制<lb/>
<pb n="KR2f0010_WYG_047-12b"/>
朕顧𦕈身初膺大寳思有以上諧天意下悦人心将澄<lb/>
理化之源必分邪正之路言念輔弼方俟忠賢其或挟<lb/>
姦容身歛怨歸國罪已暴於天下法宜行於事初不速<lb/>
去之曷明予志中大夫守門下侍郎同中書門下平章<lb/>
事上柱國賜紫金魚袋皇甫鎛器本凡近性惟險狭行<lb/>
靡所顧文無可觀雖早踐朝倫而素乖公望自掌邦計<lb/>
屬當軍興以剥下為狥公既鼓衆怒以矯跡為孤立用<lb/>
塞人言洎塵台司益蠧時政不知經國之大體不慮安<lb/>
<pb n="KR2f0010_WYG_047-13a"/>
邉之逺圗三軍多凍餒之憂百姓深凋瘵之弊事皆罔<lb/>
蔽言悉虚誣逺近咸知朝野同怨而又廣稱方事上惑<lb/>
先朝潜通姦人罪在難捨合加竄殛以正刑章俾黜遐<lb/>
荒尚存寛典凡百在位宜悉朕懷<lb/>
　　　令狐楚衡州刺史制　　　　　　元稹<lb/>
忠臣之節莫大於送往事居君子之方寧忘於養亷逺<lb/>
耻况位隆輔相職奉園陵䝉蔽之過屢聞誠敬之心盡<lb/>
廢朕雖含垢人亦有言深念君臣之恩難厭公卿之論<lb/>
<pb n="KR2f0010_WYG_047-13b"/>
宣歙等州都團練觀察處置等使大中大夫使持節宣<lb/>
州諸軍事守宣州刺史兼御史大夫上柱國輕車都尉<lb/>
賜紫金魚袋令孤楚早以文藝得踐班資憲宗念才擢<lb/>
居榮近異端斯害獨見不明宻隳討伐之謀潜附竒邪<lb/>
之黨因縁得地進取多門遂參台階實妨賢路朕以道<lb/>
遵無改事貴有終再命黄扉之榮專奉𤣥宫之禮而不<lb/>
能率下罔念匡君致于隳政牧之職掩韋術李鄞之舉<lb/>
成朕不敏職汝之由前命秉軺尚期改節人心大惑物<lb/>
<pb n="KR2f0010_WYG_047-14a"/>
議沸然雖欲特容難排衆怒俾從謫守猶奉詔條予豈<lb/>
無恩爾且自省可使持節衡州諸軍事守衡州刺史散<lb/>
官勲賜如故仍馳驛發遣<lb/>
　　　宋申錫開州司馬制<lb/>
勅正議大夫新授太子右庶子上柱國賜紫金魚袋宋<lb/>
申錫頃由藝文擢居近宻謂能潔已可以佐時遂越常<lb/>
資超升大任自參樞務驟易寒暄嘉謀蔑聞醜迹斯露<lb/>
致兹獄訴實駭朝聽俾窮根本亦對嗣稱以左騐之間<lb/>
<pb n="KR2f0010_WYG_047-14b"/>
有所漏網正刑之際始示寛恩於戯朕自君臨推誠宰<lb/>
輔常務仁恕以保和平豈意魚水之期翻貽呉越之慮<lb/>
撫事興歎中宵耿然是用重難親臨鞫問及諸耆德徧<lb/>
於名卿庶其盡忠頗為審克屈兹彝憲俾佐遐藩凡百<lb/>
具寮宜知朕意<lb/>
　　　李德裕袁州長史制<lb/>
有國之典本於明罰為君之道必在去邪皇王大政諒<lb/>
無易此姦宄與偕誠敬盡虧無君之心因事輙見豈可<lb/>
<pb n="KR2f0010_WYG_047-15a"/>
尚居崇秩猶列東朝銀青光禄大夫守太子賔客分司<lb/>
東都上柱國贊皇縣開國伯食邑七百户李德裕性本<lb/>
隂狡才則脆弱因縁薄藝頡頏清途既忝藩鎮旋處鈞<lb/>
軸靡懷愧畏肆意欺誣廢撓舊章汨亂彞序賢良盡逐<lb/>
當白晝而重關詭詐是謀逮中宵而萬變朕嘗以寒暑<lb/>
得疾初甚驚人凡百臣子奔走道路而德裕私室宴然<lb/>
全無憂戚王涯駐車道左絡繹追呼滿朝傾駭竟以不<lb/>
至又在西蜀之日徴逋縣錢僅三十萬貫使疲羸老弱<lb/>
<pb n="KR2f0010_WYG_047-15b"/>
徙轉溝壑交結異𩔖任用憸人賄賂流行朱紫無辨是<lb/>
宜處之重典以正刑書猶以夙經委使載深寛宥俾佐<lb/>
遐服用示寛恩可守袁州長史馳驛發遣<lb/>
　　　李宗閔明州刺史制<lb/>
夫輔宰之任緝煕庶工茍或政紊彝倫跡渉黨比則何<lb/>
以執是邦柄毗予一人銀青光禄大夫守中書侍郎同<lb/>
中書門下平章事上柱國襄武縣開國侯食邑一千户<lb/>
李宗閔頃以詞藝列於班行乃藉宗枝驟升顯貫朕嗣<lb/>
<pb n="KR2f0010_WYG_047-16a"/>
<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>大寳夢想勤勞謂其忠厚小心再委樞務每必造膝<lb/>
而問虚已以求将欲俾人不迷致我垂衣而理付之鈞<lb/>
軸斷然不疑而乃事每懐私言非納誨近者别登俊彦<lb/>
與之同列忌賢不悦物論諠譁翼贊之効蔑聞怨嫌之<lb/>
聲屢作前後叨位中外同辭惟進奔競之徒莫修恭慎<lb/>
之道蔽我卑聽擅我化權不思急召之恩都忘再擢之<lb/>
寵况且志無報主舉非正人顧其操心乃是速戾則何<lb/>
以式是百辟以維四方尚從屈法之典俾守遐藩之牧<lb/>
<pb n="KR2f0010_WYG_047-16b"/>
所謂全體良愧知臣可明州刺史仍馳驛赴任<lb/>
　　　再貶李宗閔處州長史制<lb/>
明州刺史李宗閔股肱之臣付以大政所宜竭節以答<lb/>
殊榮事或負予法所難貸雖欲終始其可得乎且細大<lb/>
之罪既暴前詔而交通匪𩔖蹤跡又彰豈可尚領方州<lb/>
牧我黎庶宜謫遐佐以肅朝倫可處州長史馳驛發遣<lb/>
　　　三貶李宗閔潮州司户制<lb/>
交結凶邪叨取榮顯姦險隂慝因事盡彰頃為吏部侍<lb/>
<pb n="KR2f0010_WYG_047-17a"/>
郎令沈<graphic n="KR1330" url="https://raw.githubusercontent.com/kanripo/KR-Gaiji/master/images/KR1330.png" mimeType="image/png"/>於内人宋若憲處宻求宰相及事蹤敗露文<lb/>
字猶在閲視之際良深歎駭既專樞柄益附私黨附下<lb/>
罔上廢義滅公言多矯誣動挟欺詐傷風敗政負我何<lb/>
深按之刑章法在無赦尚以早經任使賜以全生投之<lb/>
裔夷實我恩貸嗚呼知人則哲朕方自咎為臣茍進當<lb/>
鑒於斯百爾君子宜體予意<lb/>
　<lb/>
　<lb/>
<pb n="KR2f0010_WYG_047-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻五十七<lb/>
</p>
<p>
</p>
  </div>
</body>
</text>
</TEI>
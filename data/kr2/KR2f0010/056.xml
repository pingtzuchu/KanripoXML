<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻六十六</head> <lb/>
    <p>
<pb n="KR2f0010_WYG_056-1a"/>
欽定四庫全書<lb/>
　唐大詔令集巻六十六<lb/>
　　　　　　　　　　　　宋　宋敏求　編<lb/>
　　典禮<lb/>
　　　封禅<lb/>
　　　　答請封禅詔<lb/>
　　　　貞觀十五年封㤗山詔<lb/>
　　　　停封㤗山詔<lb/>
<pb n="KR2f0010_WYG_056-1b"/>
　　　　貞觀二十年允羣臣請封禪詔<lb/>
　　　　封禪詔<lb/>
　　　　停封禪詔<lb/>
　　　　封禪噐用從文詔<lb/>
　　　　永淳二年停封中岳詔<lb/>
　　　　開元二十三年封㤗山詔<lb/>
　　　　斷屠及漁獵採捕詔<lb/>
　　　　䖏分行事官<lb/>
<pb n="KR2f0010_WYG_056-2a"/>
　　　　乾封玉牒文<lb/>
　　　　開元玉牒文<lb/>
　　　　開元十三年東封赦書<lb/>
　　　后土<lb/>
　　　　幸汾隂祠后土勑<lb/>
　　　　祠后土賞賜行事官等制<lb/>
　　　　后土赦書<lb/>
　　封禪<lb/>
<pb n="KR2f0010_WYG_056-2b"/>
　　　答請封禪詔<lb/>
自有隋失道四海横流百王之弊於斯為甚朕提劔鞠<lb/>
旅首啟戎行翼建興運克成鴻業遂荷慈眷躬承大寳<lb/>
毎日昃思治不敢康寜競懐夕惕用㤀寢興履薄御朽<lb/>
不足以喻頼三靈顯命百辟同心海外無塵逺方慕義<lb/>
但流遁永乆凋殘未復田疇多曠倉廪猶虗家給人足<lb/>
尚懷多愧豈可遽追前代取譏虚美所望恂恂濟濟叶<lb/>
力盡誠匡其不逮致之至道如得雅頌形於金石菽粟<lb/>
<pb n="KR2f0010_WYG_056-3a"/>
同於水火反樸還淳當如來議<hi>貞觀五年正月</hi>
　　　貞觀十五年封泰山詔<lb/>
肇有蒸庶樹之司牧載籍所紀風烈猶存至於道洽品<lb/>
物功成宇縣天睠彰於符瑞人事表於隆平莫不増封<lb/>
岱宗廣禪梁甫榮鏡六合對越三神前聖所以垂其尊<lb/>
名後王所以仰其休烈盖由此也自火德既衰三光分<lb/>
裂金行失御九鼎沉淪諸華競逐彞倫大壞雖周室削<lb/>
平趙魏隋氏混一文軌而金革之事未戢於封疆雅頌<lb/>
<pb n="KR2f0010_WYG_056-3b"/>
之音弗聞於朝廟遂使至教闕如淳風莫反齊郊絶𩔖<lb/>
帝之禮日觀缺升中之儀其已乆矣朕丕膺景命嗣修<lb/>
鴻基承大亂之餘當率土之責負扆興惕納隍在慮上<lb/>
憑宗社之靈下資士庻之力草昧伊始援干戈以靖亂<lb/>
區夏既平𢎞禮樂以緯俗尉侯無警菑畬有年比屋咸<lb/>
保其歡含氣不違其性殊方異域盡地界而來廷應圖<lb/>
合牒殫天符而表瑞緬懷載籍詳求諸已豈伊寡德能<lb/>
致此乎固乃上𤣥之所叶賛也而羣公卿士百辟庶寮<lb/>
<pb n="KR2f0010_WYG_056-4a"/>
固陳人祇之意請遵封禪之典推而不居至乎數四文<lb/>
武之情彌切内外之議日聞請誠繁頻淹厯年載朕繼<lb/>
迹百王因心萬物上奉蒼昊義在薦功下撫黎元方祈<lb/>
厚福既廹茲理敢不祗從猥以眇身齊美上代永言夙<lb/>
志凛乎増惕可以來年二月有事泰山所司宜與公卿<lb/>
并諸儒士并朝臣有學業者詳定其儀博考聖賢之㫖<lb/>
以允古今之中務盡誠敬稱朕意焉<hi>貞觀十五年四月</hi>
　　　停封㤗山詔<lb/>
<pb n="KR2f0010_WYG_056-4b"/>
自古聖王受天之命建顯號於封禪揚洪名於竹帛者<lb/>
莫不功濟夷夏道叶人祇然後登泰山之髙刋梁甫之<lb/>
石未有七徳靡紀九部寂寥而欲齊聲於聖哲並美於<lb/>
篆籕者也朕承宗廟之重當區宇之責寅畏三靈憂勤<lb/>
百姓雖戡剪禍亂定克遐荒而至教猶欝刑典未措勝<lb/>
殘之化未洽於率土和平之風多慙於徃烈是以覧經<lb/>
籍而自失想壇場而増懼亟寢縉紳之奏屢拒公卿之<lb/>
請逡巡大典荏苒數載近者百寮庻尹頻繁抗表殷勤<lb/>
<pb n="KR2f0010_WYG_056-5a"/>
固陳咸以為两儀交㤗四夷賔服禮譲興行年豐榖稔<lb/>
蒼昊呈符於上靈符不可以乆替黎獻恊心於下衆欲<lb/>
不可以固拒朕廹茲羣議敢不敬從欲薦功上𤣥大報<lb/>
后土升中之儀已具省方之期有日今太史奏有彗星<lb/>
出於西方撫躬自省深以戰慄良由功業之被六合猶<lb/>
有未著德化之覃八表尚多所闕遂使神祗垂祐警戒<lb/>
昭然朕畏天之威寝興靡措且曠代盛典禮數非一行<lb/>
途之間勞費不少東夏彫弊多未克復將送儀仗轉運<lb/>
<pb n="KR2f0010_WYG_056-5b"/>
粮儲雖存節省之儀終煩黎庻之力非惟上虧天意亦<lb/>
恐下失人心觧而更張抑有故實前以來年二月有事<lb/>
泰山宜停庻夙夜自修遂其罪已之志勤恤匪懈申以<lb/>
納隍之情儻䝉靈祗廽睠宗社錫福朝廷同於大道風<lb/>
俗歸於朴素告成之美更思其宜仍命所司㤗山有前<lb/>
代帝王因封禪立碑及石函之檢𩔖遭離亂被賊毁廢<lb/>
並修立瘞藏之<hi>貞觀十五年六月</hi>
　　　允羣臣請封禪詔<lb/>
<pb n="KR2f0010_WYG_056-6a"/>
朕遐觀哲王煥在方册功既成矣咸修禮以升中道既<lb/>
行焉必奉符而告禪所以發揮天命昭告上靈其有建<lb/>
顯號以創鴻徽施尊名而騰茂烈者莫不揚輝於鏤玉<lb/>
絢景於塗金昭昭然麗三辰而並運㴞㴞焉播四溟而<lb/>
不極朕誠寡德良深景慕曩昔氓俗彫弊國歩甫安勉<lb/>
致隆平日不暇給槐卿守闕請繼美於云亭岳牧叩閽<lb/>
祈踵武於梁岱自惟菲薄至道未凝抗禮昊穹實惟疑<lb/>
懼緬尋幼齒運終交䘮忘其家以狥天下委其體以濟<lb/>
<pb n="KR2f0010_WYG_056-6b"/>
寰區翊戴先皇削平諸夏出於萬死首導五横之源不<lb/>
顧一身光錫兆人之命自越爐炭獲反營魂㧞於鬼籙<lb/>
並登仁壽切惟天地之大德存於施生朕以徑寸之小<lb/>
心襲於造育䧏斯休㤗諒或由茲不然者何能致於此<lb/>
也遂得池隍象浦苑囿龍沙置一候於鷁林同一文於<lb/>
鯨水並資天睠賁以咸寜豈朕之微而能及此今茲列<lb/>
辟卿士洪生碩儒各述靈徴累陳丹欵既廹羣議當事<lb/>
敬從<hi>貞觀二十年十二月</hi>
<pb n="KR2f0010_WYG_056-7a"/>
　　　封禪詔　　　　　　　　　　許景宗<lb/>
門下朕聞天大地大首播黎元媧皇地皇肇恭𤣥籙是<lb/>
知施生為德處崇髙而不言亭毒攸資委欽明以司契<lb/>
洎乎三正迭建五運相遷休烈存乎墳典至道流乎雅<lb/>
頌厯茲千代咸宅九州逖聽風聲抑可知矣其有仰齊<lb/>
七政俯㑹百神祭靈睠於祥符報𤣥功於昭告莫不罄<lb/>
情梁甫繼踵云亭對越两儀盡先聖之能事揚歴三統<lb/>
垂曩哲之尊名懸鏡天衢㒺不由於此也自中陽絶紐<lb/>
<pb n="KR2f0010_WYG_056-7b"/>
堙赤檢於窮泉官孽紹興阻黄星於天塹永嘉東徙化<lb/>
金馬以為牛　道武南徂飛蒼鵝以登<hi>闕</hi>祚周含岳𦙍<lb/>
建三業以巢傾隋拜舜後及二世而舟覆莫不以㐫易<lb/>
亂譬畏迹而横奔以暴代昏同抱薪而止燎咸資攸斁<lb/>
之道兾及淳化之深各懷巨壑之心規享上靈之佑却<lb/>
行求進其可得乎由是寂寥千祀無懷之風不嗣冺棄<lb/>
七經子長之言殆絶遂致成山日觀乆闕升中之儀汶<lb/>
上明堂疇聞𩔖帝之義顧瞻禮樂深有可嗟朕初踐危<lb/>
<pb n="KR2f0010_WYG_056-8a"/>
機愍斯窮運上同附翼下靡息肩化感天狼䖍劉帝㝢<lb/>
鴻波蕩岳溺横流而㒺訴大浸稽天墊重昬而莫拯惴<lb/>
惴黔夏各垂餌于鯨鯢籍籍僵屍並縻肌于偰窳上靈<lb/>
慈惻爰啟朕心景命潜通禀其仁育之性隂符煥發導<lb/>
以戡剪之功於是負荷休徴援旗鞠旅肅恭儲祉吟雲<lb/>
躍鱗順朱烏以行誅騫丹鳯而反舉射九鳥而懸日月<lb/>
區品物以昭陽和煉五石以造乾坤濟崩角以全眉壽<lb/>
於是上尊先帝凝旒於廟堂躬履兵鋒憂勤於爕輔既<lb/>
<pb n="KR2f0010_WYG_056-8b"/>
而仰逼威命俯順樂推越自唐侯言膺下武深推幽賛<lb/>
之重自朂若厲之懷遂至靈貺無涯剪旄頭而䧏錫逰<lb/>
魂削狂盡窮髮以開疆東苑蟠桃西池昧谷咸覃正朔<lb/>
並充和氣校凝旒於往代窮今古而罕聞考光宅於前<lb/>
皇罄紬緗而莫覩方今六合之表擊壤𫝊聲四海之隅<lb/>
菑畬嵗稔含氣者靡乖其性禀命者相賀其生豈朕𦕈<lb/>
身勤勞所逮諒由髙明垂鍳祚此隆平今茲三事大夫百<lb/>
寮庻尹各述天人之貺請躡封禪之蹤顧惟寡薄推而<lb/>
<pb n="KR2f0010_WYG_056-9a"/>
不有杜絶羣言至于數四中外之情尤切企佇之望逾<lb/>
深朕又詳思荷財成於穹昊自古賢哲並歸功於大帝<lb/>
廹斯至理弗獲固辭展禮上𤣥寔増慙懼可以貞觀二<lb/>
十有二載仲春之月式遵故實有事於㤗山諸内外臣<lb/>
僚岳牧卿士既相敦喻將事告成各罄乃心無虧政道<lb/>
恪居所職務恊時邕所司宜與縉紳先生載筆圓冠之<lb/>
士詳求典禮裁其折中深加嚴敬稱朕意焉其今年朝<lb/>
集使宜集洛陽宫應朝集依十五年三月八日勅諸王<lb/>
<pb n="KR2f0010_WYG_056-9b"/>
並聽來朝其北藩日磧以南大首領赴㑹仍令天下諸<lb/>
州搜揚側陋其有學藝優洽文材蔚贍政術甄明才膺<lb/>
國噐者並宜申送限以來年二月一日揔集㤗山庶令<lb/>
作賦擲金不韞天庭之掞被褐懐玉無溺屠釣之間務<lb/>
得英竒當加不次主者施行<hi>貞觀二十一年正月</hi>
　　　停封禪詔<lb/>
門下朕聞探𤣥賾者先實而後賔體至公者本仁而末<lb/>
禮名歸於已往哲存而弗務德利於人前聖狥而為急<lb/>
<pb n="KR2f0010_WYG_056-10a"/>
是用範圍天地權輕重以㑹時宜取則隂陽適變通以<lb/>
從衆欲由是古之封禪無奪事機所謂奉天咸資務隙<lb/>
朕仰窺前志厯選哲王無懐有巢緬逾䋲契之表龜文<lb/>
鳯紀越在爼豆之先叩寂寞以𫝊疑故可略而言也至<lb/>
如三元立統百物正名歩驟之軌非遥損益之原可挹<lb/>
雖則堯心廣運局壃域於流沙禹迹遐宣限要荒於碣<lb/>
石猶且先𢎞即叙次展玉帛之儀首創賔門方備云亭<lb/>
之典告成之義㒺弗由茲况朕奄有方輿悃誠該於千<lb/>
<pb n="KR2f0010_WYG_056-10b"/>
古仰承靈睠䧏福走於百王巨海所環莫非臣妾長河<lb/>
攸括並入封疆日者夷夏同文禎符狎至謂可鳴鑾日<lb/>
觀勒牒仙閭許以來春親行告禪而今延陀一姓流竄<lb/>
西垂控絃千許初歸正朔亡其砂塞之地逰魂戴斗之<lb/>
鄉一物之㣲猶警心於夕惕九夷乃陋敢忘懷於施<lb/>
生新就縶維理湏安置又以朕蚤嵗躬勤拯溺至於炎<lb/>
月㳂北不安公卿庶僚各勤諄請遂有翠微之役非無<lb/>
板築之勞既而山谷阻深朝宗有礙重披丹懇請建玉<lb/>
<pb n="KR2f0010_WYG_056-11a"/>
華朕以寸心經綸億兆冒茲隆熱貽朝野之深憂既鑒<lb/>
乃誠副率土之僉望遂復頻有造興恐致煩勞兼聞河<lb/>
北數州頗傷淹澇既為民父母思濟黎元順動升中理<lb/>
無兼遂其介丘大禮宜且權停前追諸王及四方岳牧<lb/>
并蠻夷酋長令以明年二月㑹㤗山者令並宜停其集<lb/>
便及選舉人等前令詣洛陽官可依常年集限並赴京<lb/>
師請為封禪事舉人營造轉營等事以上亦宜並詔停<lb/>
其玉華宫所立制度前已下詔務從菲薄今乃庶事减<lb/>
<pb n="KR2f0010_WYG_056-11b"/>
省更令卑陋示免風雨稱朕意焉可分道馳驛㪚頒天<lb/>
下主者施行<hi>貞觀二十一年八月</hi>
　　　封禪噐用從文詔<lb/>
古今典制文質不同至於制度皆隨代革惟祭天地獨<lb/>
不改章斯乃自處以厚奉天以薄今又封禪之禮即用<lb/>
玉牒金䋲噐物之間復有瓦樽秸席一時行禮文質頓<lb/>
乖駁而不備深為未當其封祀降禪壇所設上帝后土<lb/>
位先設槀秸瓦瓶飃盃等並宜改用茵褥罍爵毎事從<lb/>
<pb n="KR2f0010_WYG_056-12a"/>
文其郊祀亦宜凖此也<hi>麟德二年十月</hi>
　　　停封中嶽詔<lb/>
朕聞仁者德之本叶亭育之至途禮者道之末乃帝王<lb/>
之餘事厯選往初詳觀曩躅惻隠以孚其志變通以㑹<lb/>
其神朕以虚薄祗膺寳位旰食宵衣懼忝於宗社如傷<lb/>
如厲佇濟於黎元每以皇基肇開範圍覆載遺思所覃<lb/>
昭格區宇䖍荷靈命常慮下虧鴻業遍刋群岳不足上<lb/>
報𤣥功已升聞於日觀思欵謁於天臺志在告成諒非<lb/>
<pb n="KR2f0010_WYG_056-12b"/>
為已屬今茲豐稔方有事於嵩丘崇累聖之丕績祈兆<lb/>
人之嘉佑頃者分使出廵存問風俗河南河北尚有十<lb/>
餘州旱澇加以朔方㓂盗時復侵邉闗内流民未能復<lb/>
業一物失所猶甚納隍數郡不寜豈宜備禮前欲以來<lb/>
年正月封中岳者且停之<hi>永淳二年十一月</hi>
　　　封㤗山詔<lb/>
自古受命而王者曷嘗不封㤗山禪梁父答厚德告成<lb/>
功三代之前率由斯義越自魏晋以䧏迄至周隋帝典<lb/>
<pb n="KR2f0010_WYG_056-13a"/>
闕而大道隱王綱弛而舊章缺千載寂寥封崇莫嗣物<lb/>
極而復天祚我唐武文二后應籙受圖洎于髙宗重光<lb/>
累盛承至理登介丘懐百神震六合紹殷周之統接虞<lb/>
夏之風中宗𢎞懿鑠之休睿宗穆清粹之道巍巍蕩蕩<lb/>
無得而稱者也朕昔勘多難禀略先朝䖍奉慈㫖嗣膺<lb/>
丕業是用創九廟以申孝敬禮二郊以展嚴禋寳菽粟<lb/>
於水火捐珠玉於山谷兢兢業業非敢追美前王日愼<lb/>
一日實以奉遵先訓至於廵狩大禮封禪鴻名顧惟寡<lb/>
<pb n="KR2f0010_WYG_056-13b"/>
薄未遑時邁十四載于茲矣今五材無眚百穀有年刑<lb/>
罰不用禮義興行和氣氤氲淳風泊淡蠻夷戎狄殊方<lb/>
異𩔖重譯而至者日月於闕庭竒獸神禽甘露佳醴窮<lb/>
祥極瑞者朝夕於林籞王公卿士罄乃誠於中鴻生碩<lb/>
儒獻其書於外莫不以神祗合契億兆同心斯皆列祖聖<lb/>
考垂裕餘慶故朕得荷皇天之景祐祖廟之介福敢以<lb/>
𦕈身而顓其譲是以敬承羣議𢎞此大猷以光我髙祖<lb/>
之丕圖以紹我太宗之鴻業永言陟配祗感載深可以<lb/>
<pb n="KR2f0010_WYG_056-14a"/>
開元十三年十一月十日式遵故實有事㤗山所司與<lb/>
公卿諸儒詳擇典禮預為偹具勿廣勞人務存節約以<lb/>
稱朕意所沿封禪儀注兵馬陪集並皆條奏布告遐邇<lb/>
<hi>開元十二年十二月</hi>
　　　斷屠及漁獵採捕勅<lb/>
勅自古明王仁及萬物今助天孶育方欲告成其緣祭<lb/>
祀及在路供頓犧牲餼牢禮不可闕除此外天下諸州<lb/>
令並斷屠及漁獵採捕駕囬至京任依常式<lb/>
<pb n="KR2f0010_WYG_056-14b"/>
　　　處分行事官<lb/>
勅封祀告成為萬姓祈福必資清潔以副朕心其行事<lb/>
官及齋郎應致祭者宜令御史行牒齋坊勿容踈忽<hi>十一</hi>
<hi>月</hi>
　　　乾封玉牒文<lb/>
嗣天子治敢告于昊天上帝有隋運極屯危數窮否塞<lb/>
生靈塗炭鼎祚淪亡髙祖仗黄鉞而救黎元錫元龜而<lb/>
拯沉溺太宗功宏鍊石定區宇於再麾業壮斷鼇飲滄<lb/>
<pb n="KR2f0010_WYG_056-15a"/>
溟而一息臣忝承餘緖繆延積慶遂得崑山寢燎炎海<lb/>
韜波雖業茂宗祧實䧏靈穹旻今謹告成東岳歸功上<lb/>
𤣥俾大寳克隆鴻基永固凝薰萬姓陶化八紘<lb/>
　　　開元玉牒文<lb/>
有唐天子臣隆基敢昭告于昊天上帝天啓李氏運興<lb/>
土德髙祖太宗受命立極髙宗升中六合殷盛中宗紹<lb/>
復繼體不定上帝眷佑錫臣忠武底綏内難推戴聖父<lb/>
恭承大寳十有三年敬若天意四海晏然封祀大岳謝<lb/>
<pb n="KR2f0010_WYG_056-15b"/>
成于天子孫百禄蒼生受福<lb/>
　　　東封赦書<lb/>
門下朕聞天監惟后后克奉天既合德以受命亦推功<lb/>
而復始厥初作者七十二君道德洽著時至符出皆用<lb/>
事於介丘升中於上帝人情之所望果有以塞之皇王<lb/>
之叙固可得而言也朕接統千載承光五葉惟祖宗之<lb/>
德在人惟天地之靈作主往有内難幽賛而集大勲間<lb/>
無外虞守成而纉舊服未嘗不乾乾終日思與公卿大<lb/>
<pb n="KR2f0010_WYG_056-16a"/>
夫上下叶心聿求至理以𢎞我列聖其庶幾乎馨香今<lb/>
九有大寜羣黎樂業時必敬授而不奪物亦順成而無<lb/>
殀懋建皇極幸致太和洎乃幽遐率皆感被戎狄不至<lb/>
惟文告而來庭麟鳯已臻將覺悟而在藪以故凡百執<lb/>
事極言大封顧惟不德初欲勿議伏以先聖儲祉與天<lb/>
同功荷𫝊慶以在今敢侑神而無報大節斯在朕何譲<lb/>
焉遂奉遵髙祖太宗之業憲章乾封之典時邁東土柴<lb/>
告岱岳精意上達肸蠁來應宿信行事雲物呈祥登降<lb/>
<pb n="KR2f0010_WYG_056-16b"/>
之禮斯畢嚴配之儀獲展百神羣望莫不懐柔四方諸<lb/>
侯莫不來慶斯事天道之介福也邦家之耿光也無窮<lb/>
之休祉豈獨在予非常之惠澤宜其逮下可大赦天下<lb/>
自開元十三年十一月十三日昧爽以前大辟罪以下<lb/>
罪無輕重已發覺未發覺已結正未結正囚繫見徒咸<lb/>
赦除之惟十惡死罪不在此例流人未達前所放還其<lb/>
有挾蔵軍噐亡命山澤百日不首復罪如初敢以赦前<lb/>
事言首者以其罪罪之内外文武官三品以上賜爵一<lb/>
<pb n="KR2f0010_WYG_056-17a"/>
級四品以下一階邠王守禮寧王憲岐王範薛王業各<lb/>
與一子三品官公主嗣主縣主郡主各與一子官其應<lb/>
文武行從官加階之外並賜勲兩轉三衞引駕細引黄<lb/>
衣長上飛騎彍騎先有武散官加兩階未給武散官各<lb/>
賜勲兩轉衞士馬主軍戎主幕士掌閑供膳太常及仗<lb/>
内聲音人行署及蕃官七色并别勅雜色定名行從人<lb/>
亦賜勲兩轉縁大禮登山供奉侍從行事轝脚等官<lb/>
三品以上特賜一階仍與一子官四品以下特賜一階<lb/>
<pb n="KR2f0010_WYG_056-17b"/>
仍賜勲兩轉量與進改其四軍别抽登山宿衞及諸司上<lb/>
山執當官三品以上賜爵一等與一子出身四品以下加<lb/>
一階賜勲兩轉亦量進改其白身人及行署蕃官放蕃<lb/>
選其山下昇壇行事官三品以上加爵一等賜勲一轉<lb/>
四品以下加一階賜勲一轉選日稍擾諸獻官及宿衞<lb/>
齋宫將軍率中郎并郎將并兩京留守諸軍節度使并<lb/>
升壇例諸有職掌押當非昇壇例諸有職人加一階選日優<lb/>
量其加階應入三品五品人非特賜者並依十一年三月<lb/>
<pb n="KR2f0010_WYG_056-18a"/>
二十八日勅節限齋郎禮生見任官前資官以上人並<lb/>
依資量材與處分未出身者放出身皇親别勅承恩陪<lb/>
位官者亦准此諸州岳牧四府長史朝覲陪位者泛階<lb/>
之外各賜勲一轉諸方使人及諸州父老宗姓并從家<lb/>
子孫至岳不得陪位者並賜勲一轉物五段諸州及兖<lb/>
州道僧至岳見大禮者並賜五段孔子後褒聖侯量才<lb/>
與處分天下致仕官各依本品賜一季禄并束帛其陪<lb/>
位者仍賜勲一轉諸蕃侯王酋長来會禮者各賜加一<lb/>
<pb n="KR2f0010_WYG_056-18b"/>
官至都節級賜其入朝留在邊軍人亦准此其蕃中祇<lb/>
候衙官刺史縣令並與賜物及袍帶突厥可汗小殺等<lb/>
諸國王守䕶塞垣歲月朝貢並賜物付使將往侍老年<lb/>
百歲以上者板授下州刺史婦人板授郡君年九十以<lb/>
上板授上州司馬婦人板授縣君年八十以上者板授<lb/>
縣令並婦人並級量賜束帛其預見大禮侍老各别加<lb/>
侍丁一人孝子順孫義夫節婦旌表門閭終身勿事行<lb/>
人之家及鰥寡惸獨并疾病不能自存者委州縣長官<lb/>
<pb n="KR2f0010_WYG_056-19a"/>
倍加存恤諸軍行有文武散官者加一階白身者<lb/>
賜爵一轉負欠官物逋懸租調並宜放免其行過<lb/>
州縣供頓劬勞并帖頓百姓有雜差科並車馬夫<lb/>
役者并免一年租税兖州免二年租税當頓官人<lb/>
始末不絶者與中上考仍賜勲一轉朕永為王業<lb/>
繄賴舊勲元首股肱其猶一體自武徳以来功臣<lb/>
宰輔或名存王室遺嗣沈淪或身無大故銜屈泉<lb/>
壤直令所司放擇申理唐元元年六月初十日立<lb/>
<pb n="KR2f0010_WYG_056-19b"/>
功官人往屬艱難能盡忠義今成大禮何日忘之<lb/>
宜各與一子出身無子者任回與周親之人有司<lb/>
試䇿三道等第収奨朕躬陟天門宿齋日觀時屬<lb/>
嚴冬雪後初變風寒露立祈恩誓欲代人當咎俯<lb/>
仰之際頓息霜颷奠獻之辰變同韶景誠荷上天<lb/>
垂佑亦頼靈山吐祥詩云無徳不報宜封泰山神<lb/>
為天齊王禮秩加三公一等宜令所管崇飾廟祠<lb/>
環山千里宜禁其樵採給近山二十户復以奉祠<lb/>
<pb n="KR2f0010_WYG_056-20a"/>
神率土之内賜酺七日任於村坊内宴樂不得率歛<lb/>
煩勞其節文有未霑及者有司比𩔖奏聞其封祠<lb/>
有數處行事者從一處叙赦赦書日行五百里主者<lb/>
施行<lb/>
　　后土<lb/>
　　　幸汾隂祠后土勅<lb/>
勅王者承事天地以為主郊饗泰尊以通神盖燔<lb/>
柴太壇定天位也瘞埋太折就隂位也將以昭告靈<lb/>
<pb n="KR2f0010_WYG_056-20b"/>
祀克崇嚴配爰逮秦漢稽諸祀典甘泉於雍畤后<lb/>
土於汾隂既遺廟之巍然亦靈光而可燭朕觀風<lb/>
唐晉望秩山川肅恭神明思致禋敬為人祈福以<lb/>
輔昇平合此神祗應於嘉徳宜以來年正月北廵<lb/>
狩行幸至汾隂以二月祀后土所司宜准式<hi>開元十年</hi>
<hi>二月</hi>
　　　祀后土賞賜行軍官等制<lb/>
自古受天之命作神之主崇徳祀地盡孝配親存乎<lb/>
<pb n="KR2f0010_WYG_056-21a"/>
禮經不可闕也朕承累聖之緒仗卿士之力方隅<lb/>
清謐宇宙乂安北廵并都南轅汾土覽漢武故事<lb/>
修后土舊祠時為仲春地氣萌動將先政本為民<lb/>
祈穀齋戒惟寅粢盛惟㓗仲尼曰吾不與祭如不<lb/>
祭豈非躬盡孝敬以致神祗乎而經始遺壇寳鼎<lb/>
出地奠兹幣玉榮光塞河將何以幽答神心上應<lb/>
靈貺朕又懼焉今大禮克舉休允祥洽自天之佑<lb/>
豈予一人思與百辟同兹嘉慶亞獻邠王守禮終<lb/>
<pb n="KR2f0010_WYG_056-21b"/>
獻寧王憲各賜七百疋申王撝岐王範薛王業各<lb/>
賜帛五百疋餘上壇官三品以上賜爵一級四品<lb/>
以下各加一階應入三品四品見任四品官以上<lb/>
先授正四品以上階經三十考者六品以上官授<lb/>
正六品以上階經十六考者令所司勘責奏聽進<lb/>
止諸㳂大禮有職掌者官賜勲兩轉餘陪位官賜<lb/>
勲一轉中書門下三品六曹尚書御史大夫食實<lb/>
封三品以上功臣各與一子官其立功萬騎身亡<lb/>
<pb n="KR2f0010_WYG_056-22a"/>
歿者雖預創業不見盛時念功思舊情有感惻<lb/>
並令所司檢勘亦各與一子官改汾隂為寳鼎縣<lb/>
官同升壇官例賜一階管壇一鄉復給一年其駕<lb/>
行幸處百姓㳂供頓應須供當者仰置頓使商量<lb/>
奏聞及制文不該者所司亦比條件聞奏<hi>開元十一年二</hi>
<hi>月</hi>
　　　后土赦書　　　　　　　　　張九齡<lb/>
門下昔者廵狩所至柴瘞所在盖取誠享以遵告𩔖朕<lb/>
<pb n="KR2f0010_WYG_056-22b"/>
躬承祖宗之烈獲主神祗之祀夙夜祗畏不敢荒寧故<lb/>
勤兵朔陲先展義於枌社廻旌睢上遂有事於郊壇王<lb/>
者父事天母事地則漢氏祈榖未始正名周禮降神乃<lb/>
為徼福而已朕以天命為重子道為先惟兹精誠在乎<lb/>
教孝庶䝉福於四海期永康於兆人是以率由舊章恭<lb/>
敬明祀嚴配之誠既展奠獻之禮又終且春秋之義大<lb/>
事在祀齋祭之福庶品維祺豈獨在予而有斯慶可大<lb/>
赦天下自開元二十年十一月二十一日昧爽以前大<lb/>
<pb n="KR2f0010_WYG_056-23a"/>
辟罪以下罪無輕重已發覺未發覺已結正未結正咸<lb/>
赦除之官人犯贓及有事被推者本罪雖原不得更令<lb/>
却上仍别與處分自奉先以來有雜犯流移人并配𨽻<lb/>
人各量移近處左降官未經量移未復本資者奏聽進<lb/>
止天下遭損免州應損户减一分以上者及供頓州無<lb/>
出今年地税如巳徴納聽折来年地税逋租懸調貸粮<lb/>
種子欠負官物在百姓腹内者亦宜准此其不損免州<lb/>
自開元十七年以前所貸粮種子欠負官物在百姓腹<lb/>
<pb n="KR2f0010_WYG_056-23b"/>
内者亦宜准此諸州縁供頓差帖助夫亦放其家今年<lb/>
地税孝子順孫義夫節婦旌表門閭終身勿事諸州侍<lb/>
老百歲以上賜粟七石九十以上賜粟五石八十以上<lb/>
賜粟三石所由速付勿淹旬日太原潞府侍老等先已<lb/>
加恩不在此例亞獻皇太子鴻賜物二千疋終獻慶王<lb/>
潭賜一千疋邠王守禮寧王憲薛王業各賜物一千疋<lb/>
忠王浚以下各賜物三百疋夾侍正衣進珪捧珪汝陽<lb/>
郡王淳等各賜物三百疋皇太子夹侍正衣各賜物一<lb/>
<pb n="KR2f0010_WYG_056-24a"/>
百五十疋裴光庭蕭嵩弼亮朕躬𢎞益斯逺不有優<lb/>
異何殊等倫加階賜爵之外各與一子官無子者任與周<lb/>
親仍各賜物三百疋二王後各賜物二百疋長公主各<lb/>
賜物三百疋嗣王郡主縣主各賜二百疋行從文武官<lb/>
三品以上賜物八十疋四品五品賜物六十疋六品七<lb/>
品賜物四十疋八品九品賜物二十段升壇官三品以<lb/>
上特賜一階四品以上各加一階應入三品五品官階<lb/>
相當不限考數聽得入知頓使及判官修禮儀官撰玉<lb/>
<pb n="KR2f0010_WYG_056-24b"/>
册官知頓御史等加一級修壇揚州刺史及修壇官各<lb/>
賜物一百疋其已有升壇職長從一頭處分縁大禮有<lb/>
職掌官賜勲三轉行從官首末不絶及陪位官各賜勲<lb/>
兩轉内外文武官三品以上賜爵一等四品以下各加<lb/>
一階致仕官三品以上賜物七十疋四品五品各五十<lb/>
疋從蕃客鴻臚安置陪官見大禮者宜賜物五十疋節<lb/>
級分付南北衙應宿衞齋宫官及左右廂知兵馬虞侯<lb/>
總管以上及判司别奏兼孔目等官更加勲一轉前資<lb/>
<pb n="KR2f0010_WYG_056-25a"/>
官選日稍優與處分白身人有資勞者簡選之日優與<lb/>
處分無資䕃者賜勲兩轉仍各賜物五段兩營弓手六<lb/>
蕃併行宜各賜勲兩轉物五段仍量折蕃役諸位彍騎<lb/>
及兵角弓手官馬主掌閑幕士駕供膳主膳習馭工人樂<lb/>
人雜尹官户白身有職掌人合行從人等各賜勲一轉<lb/>
物三段其齋郎既是現任官准壇上壇下有執掌官吏<lb/>
處分執彈三衞及禮生贊者各减二年勞無勞可减者<lb/>
簡選日稍優與處分流外行署從者各賜勲一轉有職<lb/>
<pb n="KR2f0010_WYG_056-25b"/>
掌者各兩轉供頓州刺史同陪位官例始末轉支頓官<lb/>
各與上下中考蒲州刺史寳鼎縣官同升壇官處分管<lb/>
壇一鄉百姓給復二年蒲州侍老等准太原潞府例降<lb/>
一等武徳初功臣毎有大慶必存追逺業参運始義合<lb/>
賞延其子孫沈翳無在朝者宜令勘責即與一子官唐<lb/>
元初立功臣等艱難之際誠效亦深言念其初豈忘終<lb/>
始其三品以上各賜紫金魚袋有亡歿者優贈一官仍<lb/>
與一子官已得官者量加優與兩京留守京兆河南尹<lb/>
<pb n="KR2f0010_WYG_056-26a"/>
四大都督府長史諸軍節度副大使准行從官例處分<lb/>
諸方通表䟽使人預見大禮准陪位官處分諸道陣亡<lb/>
人家仰州縣存恤不周濟者量事賑給諸道健兒别勅<lb/>
行人各賜勲一轉仍令所司勘會團官奏冩告身送付<lb/>
諸道行人或有身死逋逃猶徴課役累及親鄰即宜審<lb/>
勘為其除削皇親中有文武才用堪任使者委宗正以<lb/>
其名上當與奬擢五岳四凟名山大川自古聖帝明王<lb/>
忠臣輔相各令致祭務其誠㓗赦書有所未該者所司<lb/>
<pb n="KR2f0010_WYG_056-26b"/>
比𩔖奏聞亡命山澤挾藏軍器百日不首罪復如初敢<lb/>
以赦前事相告者以其罪罪之率土之内賜酺三日赦<lb/>
書日行五百里布告遐邇咸使聞知主者施行<lb/>
　<lb/>
　<lb/>
　<lb/>
　<lb/>
　唐大詔令集巻六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻六十五</head> <lb/>
    <p>
<pb n="KR2f0010_WYG_055-1a"/>
欽定四庫全書<lb/>
　唐大詔令集巻六十五<lb/>
　　　　　　　　　　　　宋　宋敏求　編<lb/>
　　大臣<lb/>
　　　録勲<lb/>
　　　　長孫無忌等九人各封一子郡縣公詔<lb/>
　　　　封建功臣詔<lb/>
　　　　長孫無忌等十四人並為刺史封國公令子<lb/>
<pb n="KR2f0010_WYG_055-1b"/>
　　　　　孫承襲詔<lb/>
　　　　圖功臣像於凌烟閣詔<lb/>
　　　　贈淮西軍大將周曽等詔<lb/>
　　　　賜將士名及奉天定難功臣詔<lb/>
　　　　褒贈淮西立功將士詔<lb/>
　　　　録䧟蕃官子孫詔<lb/>
　　　　為李懐光立後詔<lb/>
　　　　令畫中宗以後功臣於凌煙閣詔<lb/>
<pb n="KR2f0010_WYG_055-2a"/>
　　　　録李洧等子孫詔<lb/>
　　　　録功臣子康志寜等各除官職勅<lb/>
　　　　叙用勲舊武臣德音<lb/>
　　　　命京兆府修郭子儀墓詔<lb/>
　　　録舊<lb/>
　　　　宥周隋名臣子孫配流詔<lb/>
　　　　賜盧懐慎家粟帛勅<lb/>
　　　　録蘇環孫繫等各除官詔<lb/>
<pb n="KR2f0010_WYG_055-2b"/>
　　　　録禇遂良等孫各除官詔<lb/>
　　　　録魏徴等三人裔孫詔<lb/>
　　録勲<lb/>
　　　長孫無忌等九人各封一子郡縣公詔<lb/>
惟王建國厚禮備於元勲惟帝念功茂賞隆於延世是<lb/>
以親賢作屏著在周經支庶畢侯義存漢典開府儀同<lb/>
三司齊國公無忌尚書右僕射䢴國公𤣥齡故尚書左<lb/>
僕射蔡國公如晦靈州都督吴國公尉遲敬德左光禄<lb/>
<pb n="KR2f0010_WYG_055-3a"/>
大夫吏部尚書許國公士亷兵部尚書潞國公侯君集<lb/>
右武衛大將軍郢國公宇文士及左武衛大將軍翼國<lb/>
公秦叔寳瀘州都督宿國公程知節等或宇量凝深地<lb/>
兼賢戚或風鍳宏逺功叅帳幕或志懐強正便繁左右<lb/>
或幹略宏舉契闊戎旃或委質籓朝陳力王室誠著出<lb/>
納節表屯夷經文緯武忠勤懇至固已契叶風雲寄深<lb/>
舟楫雖褒賢之道已紀於旂常而推恩之令未洽於𦙍<lb/>
緖宜畀寵章式遵故實無忌𤣥齡如晦敬德各封一子<lb/>
<pb n="KR2f0010_WYG_055-3b"/>
郡公士廉君集士及叔寳知節各封一子縣公俾夫<lb/>
　比蹤曩烈如帶如礪垂裕後昆<hi>貞觀五年九月</hi>
　　　封建功臣詔<lb/>
欽明慎徽之朝稽古為本體國經野之治利建為先莫<lb/>
不因可大之功𢎞可乆之德與萬方同其樂百姓共其<lb/>
安享祚遐長卜世年永疏爵以五錫壌以三周監二代<lb/>
煥乎前史晋魏迄今舊章廢寢維城之義闕如建侯之<lb/>
道斯絶王綱蹔弛内無匡救之臣國歩方迍外無藩屏<lb/>
<pb n="KR2f0010_WYG_055-4a"/>
之衛致令大盜猖獗動有窺覦蒸庶播蕩屡遭塗炭進<lb/>
無永為之策退失象賢之典寜邦固本其可得乎朕祗<lb/>
膺大寳欽承景命勵精治術安緝夏夷九服同軌六合<lb/>
一家日月所臨無思不服豈伊人力天寔賜之既荷殊<lb/>
休宜𢎞大賚封疆郡國褒賜親賢與夫懿戚元勲共享<lb/>
其利自我作古未必專依前典允今約古隆基垂統令<lb/>
世禄𫝊家足以載德圖身厚已足以端成自然國有常<lb/>
典民獲其福皇家宗室及勲賢之臣德行可稱忠孝永<lb/>
<pb n="KR2f0010_WYG_055-4b"/>
著者宜令鎮籓作部宣條牧民貽厥子孫嗣守其政非<lb/>
有大故無或黜免酬勤報効仍宜有差宜令所司明為<lb/>
條例定等級具以奏聞<hi>貞觀五年十一月</hi>
　　　長孫無忌等十四人並為刺史封國公子孫承<lb/>
　　　　襲詔<lb/>
周武定業祚茅土於子孫漢髙受命誓帶礪於功臣豈<lb/>
止重親賢之地崇其禮物抑亦固磐石之基寄以籓垣<lb/>
魏晋以䧏事不師古建侯之制有乖名寔非所謂籓屏<lb/>
<pb n="KR2f0010_WYG_055-5a"/>
王室永固無窮者也隋氏之季四海沸騰朕連屬殷憂<lb/>
戡剪多難上憑明靈之祐下頼英賢之輔廓清㝢縣嗣<lb/>
守寳厯豈予一人獨能致此時迍既共資其力世安而<lb/>
專享其利乃至於斯甚所不取但今之刺史乃古之諸侯<lb/>
雖立名不同而其監統一也故申命有司斟酌前代宣<lb/>
條委共治之寄象賢在世及之典司空齊國公無忌等<lb/>
或材稱人傑望表國章論道廟堂寄深舟楫用資文武<lb/>
誠著艱難折衝閫外隠如敵國或志力忠烈寔為心膂<lb/>
<pb n="KR2f0010_WYG_055-5b"/>
或體氣強果是曰爪牙榮名始運功参締搆義實休戚<lb/>
效彰夷險嘉庸懿績簡於朕心宜賜以籓鎮改錫土宇<lb/>
餘官食邑並如故即令子孫世世承襲<hi>貞觀十一年六月</hi>
　　　圖功臣像於凌煙閣詔<lb/>
自古皇王褒崇功德既勒名於鐘鼎又圖形於丹青是<lb/>
以甘露良佐麟閣著其美建武功臣雲䑓紀其迹司徒<lb/>
趙國公無忌司空揚州都督河間王孝恭司空蔡文成公<lb/>
如晦故司空相州都督太子太師鄭文貞公徴司空梁<lb/>
<pb n="KR2f0010_WYG_055-6a"/>
國公𤣥齡開府儀同三司尚書左僕射申國公士廉開<lb/>
府儀同三司鄂國公敬德特進衛國公靖特進宋國公<lb/>
瑀故輔國大將軍揚州都督忠壮公志𤣥輔國大將軍<lb/>
夔國公𢎞基故尚書左僕射蔣國公通故陜東道大行<lb/>
䑓尚書左僕射鄖節公開山故荆州都督譙襄公紹故<lb/>
涇州都督郢㐮公順德洛州都督鄖國公張亮光禄大<lb/>
夫吏部尚書陳國公侯君集故左驍衛大將軍郯㐮公<lb/>
張公謹右領軍大將軍盧國公程知節故禮部尚書永<lb/>
<pb n="KR2f0010_WYG_055-6b"/>
興文懿公虞世南故户部尚書渝㐮公劉正㑹光禄大<lb/>
夫户部尚書莒國公唐儉光禄大夫兵部尚書英國公<lb/>
李勣故徐州都督敬莊公秦叔寳等才惟棟梁謀猷經<lb/>
逺綢繆帷幄經營覇圖或學綜儒宗德光朝右隠犯同<lb/>
致忠讜日聞或竭力義旗委質籓邸一心表節百戰摽<lb/>
竒或受服廟堂闢土方面重氛載朗王略遐宣並契濶<lb/>
迍夷劬勞師旅賛景業於草昧翼淳化於隆平茂績嘉<lb/>
融冠冕列辟昌言道直寵冠縉紳固以瞻伊呂而連横<lb/>
<pb n="KR2f0010_WYG_055-7a"/>
邁方召而長騖者矣宜約故寔𢎞兹令典可並令畫於<lb/>
凌烟閣庶念功之懐無謝於前載旌賢之義永貽於後<lb/>
昆<hi>貞觀十七年二月</hi>
　　　贈淮寜軍大將軍周曽等勅<lb/>
勅王者體至公而立極明賞罰以垂法旌德表善發<lb/>
揮忠貞其有推丹誠以奉君臨大節而不奪守志明節<lb/>
殺身定難則褒勸之典所宜優異李希烈背天逆物通<lb/>
結羣盗奸謀藏於汴宋罪迹彰於汝鄭傾䧟城邑虐毒<lb/>
<pb n="KR2f0010_WYG_055-7b"/>
蒸黎忠義之徒因懐感激故淮寜軍節度都虞候正議<lb/>
大夫試大理卿兼許州别駕占闕兼御史大夫上柱國<lb/>
政和郡王食實封一百户周曽忍奸邪之亂紀處危逼<lb/>
而思正隂建明義叶誅元兇遂與故許州都督鎮遏兵<lb/>
馬使同御寜軍節度副使開府儀同三司賜太常卿兼<lb/>
御史中丞上柱國定州郡王食實封五十户王玢故淮<lb/>
寜軍節度左廂兵馬使兼十將開府儀同三司賜太常<lb/>
卿兼潞州長史占闕兼御史中丞上柱國常林郡王食<lb/>
<pb n="KR2f0010_WYG_055-8a"/>
實封五十户呂從賁故十將輔國大將軍行右金吾大<lb/>
將軍員外置同正員兼賜太常卿上柱國合浦郡王食<lb/>
實封五十户康秀故節度監押衙宣德郎監察御史裏<lb/>
行賜緋魚袋姚憺故十將銀青光禄大夫賜太子賔客<lb/>
上柱國梁興朝故十將開府儀同三司太常卿河東縣<lb/>
開國伯賈樂卿故輔國大將軍員外置同正員兼賜太<lb/>
常卿侯山欽等誓心定志潜結忠謀將臨汝海之郊師<lb/>
以㐮城之野方議梟其同惡獻首鎬京率彼戎旗南屯<lb/>
<pb n="KR2f0010_WYG_055-8b"/>
蔡邑傳一<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>以定計擬尅日而就功希兾有應殱弭可<lb/>
期事方垂成為魁渠之所紏察緬懐義烈悉攖屠戮無<lb/>
辜殞命萬夫増憤形質委于原野忠魂越于草莾恍惚<lb/>
幽壌茫茫無依朕所以負扆長嗟坐朝興悼念忠良之<lb/>
不造空名在而身殁休德壯志貫于神明而為元惡矯<lb/>
誣翻欲歸過豈可使義烈之績冺而不彰宜加褒贈以<lb/>
示中外曽可太尉賜實封二百户通前三百户玢可司<lb/>
徒賜實封二百户通前二百五十户從賁可尚書左僕<lb/>
<pb n="KR2f0010_WYG_055-9a"/>
射賜實封一百户通前一百五十户秀琳可贈尚書右<lb/>
僕射賜實封一百户通前一百五十户憺可贈兵部尚<lb/>
書賜實封二百户興朝可贈户部尚書賜實封一百户<lb/>
樂卿可贈刑部尚書賜實封二百户仙欽可贈工部尚<lb/>
書賜實封一百户仍令右㪚騎常侍蕭昕往汝州界首<lb/>
以禮致祭并委李勉哥舒曜與州計㑹訪其家口父子<lb/>
兄弟俱以名聞即當𩔖叙别有優奬有子者仍許其囬<lb/>
父官爵其子孫三代以來有過犯者得以逓減一等罪<lb/>
<pb n="KR2f0010_WYG_055-9b"/>
論用彰峻節淮寜軍節度押衙中㪚大夫試殿中監兼<lb/>
唐州别駕占闕上柱國韋清與周曽姚憺始末同志曽<lb/>
等遇害清以智免率其麾下間道歸誠大節可嘉公賞<lb/>
宜茂可銀青光禄大夫守太子賔客兼御史大夫定安<lb/>
郡王食邑三千户仍賜實封二百户勲如故朕撫臨億<lb/>
兆於今五年毎旰食宵衣勤求政理推誠委下日兾休<lb/>
兵明未燭幽德慚柔逺戎車尚戒大信猶欝使忠烈之<lb/>
士殞身賊庭静言興懐一食三歎罪己之責實謂在予<lb/>
<pb n="KR2f0010_WYG_055-10a"/>
其周曽等所賜實封可載於典策𫝊其子孫永固山河<lb/>
之誓代代無絶自建中以來如有為國竭誠宻圖元惡<lb/>
事或未就翻被誅夷或名氏未彰或休聲未振者既死<lb/>
節於王事宜書勲於竹帛並委諸道招討節度所在博<lb/>
訪明加曉示得其事迹具以奏聞特以褒奬朕方建明<lb/>
義於蠻貊宣大信於四海申必罰以懲其奸慝施厚賞<lb/>
以報其勲庸宜宣布天下令知朕意<hi>建中四年</hi>
　　　賜將士名奉天定難功臣詔　　　陸贄<lb/>
<pb n="KR2f0010_WYG_055-10b"/>
勅國家受天明命平一宇内自武德迄今天寳百四十<lb/>
載海内無事崇德廣化澤及生人時洽和平俗登富教<lb/>
鰥寡孤獨咸得其所鳥獸魚鱉亦莫不寜凡今有生實<lb/>
頼亭育冦戎伺間盗起幽燕率土之人莫保性命肅宗<lb/>
以神武戡大難先朝以仁德紹興運區域再造億兆再<lb/>
康室家離拆而復安子孫煦嫗而相守勞徠安集垂三<lb/>
十年則我列聖之於天下也惠澤深矣朕以寡昧祗膺<lb/>
寳厯常恐不克負荷㒺敢怠荒道有未明事多乖謬下<lb/>
<pb n="KR2f0010_WYG_055-11a"/>
情壅而不達大信鬰而不彰两河之間羣祲連祸朕務<lb/>
除大患靡惮暫勞是以興有征之師問干紀之罪昨以<lb/>
涇原士庶將適汝郊失於撫綏致茲潰叛朱泚乗釁因<lb/>
搆異圖肆其狼心誘我蠧賊謂君可以叛謂天可以欺<lb/>
横忽凌悖無所愧畏朕至失守宮闕出次郊畿九廟震<lb/>
驚萬姓奔駭内省思咎外顧懐慚罪實在予不敢自蔽<lb/>
意者宗社䧏祐大警于朕躬夙夜殷憂庶乎有補實頼<lb/>
股肱心膂勵從戎之節方岳將校集勤王之師赴難如<lb/>
<pb n="KR2f0010_WYG_055-11b"/>
歸見危思奮堅貞勵操何日忘之平巨猾者必仗於羣<lb/>
雄賞茂績者不限於彞典保勲庸於帶礪𫝊爵邑於子<lb/>
孫崇功美名與國終始其諸軍諸使應到奉天懸將士<lb/>
等宜並賜名奉天定難功臣實封者子子孫孫代代無<lb/>
絶身有過犯逓減罪二等子孫有過犯逓減一等當户<lb/>
應有差科徭役一切蠲免其功臣已後雖衰老疾患不<lb/>
任軍旅當分粮賜等並給金終身死亾之後囬給家口<lb/>
十年勿絶如有能梟擒朱泚者即以朱泚在身官爵與<lb/>
<pb n="KR2f0010_WYG_055-12a"/>
之仍加食實封二千户朱泚所在有田宅財物悉便充<lb/>
賜其梟擒朱泚賊大將以下並節級時加優寵仍各與<lb/>
實封應梟擒朱泚人所有田宅便賜之其餘立功因應<lb/>
合授功立賞並准今月七日十一日十四日勅處分其<lb/>
今日巳前身死王事者追贈官爵亦稱奉天定難功臣<lb/>
子孫為功臣之家應合襲封減罪放免差役等一切同<lb/>
例宣告中外令知朕懐<hi>建中四年十一月二十四日</hi>
　　　褒賞淮西立功將士詔<lb/>
<pb n="KR2f0010_WYG_055-12b"/>
叛臣希烈竊據淮沂師旅一興緜聨莫觧服勞者役從<lb/>
不暇受汚者無路自新通邑化為丘墟遺骸遍於原野<lb/>
毎念及此心傷涕流自昔勞師靡有不悔以虞舜之聖<lb/>
屈於苖人漢武之強弊於戎虜矧乎德猶不逮力或未<lb/>
全我其永懐亦以自誓乃者下哀痛之詔布寛大之恩<lb/>
普天戴新殊化必宥然則尚勞師旅禦扞封陲有累嵗<lb/>
離棄室家有經時不觧甲胄忠雖為國咎實在予君人<lb/>
若斯寜不知愧頼將相士旅一其誠心奮揚武威慎固<lb/>
<pb n="KR2f0010_WYG_055-13a"/>
疆宇逺人思服元惡就誅黎庶方致於安寜役戍永期<lb/>
於休息茂官以旌羙賜宴以勞遝賞不移時式遵懿典<lb/>
都統檢校司空平章劉𤣥佐宜與子孫一人五品正員<lb/>
官節度使檢校右僕射李澄檢校工部尚書曲環檢校<lb/>
户部尚書李臯兼御史大夫樊澤等各與子孫一人七<lb/>
品正員官都防禦使工部尚書賈耽都團練使御史大<lb/>
夫盧𤣥卿張建封等各與子孫一人八品正員官檢校<lb/>
司空平章事李抱貞檢校司空平章事李納檢校右僕<lb/>
<pb n="KR2f0010_WYG_055-13b"/>
射平章事韓□工部尚書田緖等各遣將士五千人赴<lb/>
河南行營以討不庭厥有成績抱貞納□各與子孫一<lb/>
人六品正員官緖與子孫一人八品正員官應淮西界<lb/>
州縣本軍鎮守及諸道赴行營將士等共賜物三千端<lb/>
疋以充賞設仍委本道條例奏聞並與甄叙其行營將<lb/>
健各放歸本道明加宣諭令悉朕懐<hi>興元二年四月</hi>
　　　録䧟蕃官子孫詔<lb/>
乃者吐蕃犯塞毒我生靈俶擾隴東深入河曲朕以兵<lb/>
<pb n="KR2f0010_WYG_055-14a"/>
戎初定傷疾未瘳務息戰伐之謀將遂通和之請亦知<lb/>
戎醜志在貪婪重遺修睦之詞允乃尋盟之㑹果為隠<lb/>
慝變發壝宮縱犬羊兇狡之羣乗文武信誠之衆蒼黄<lb/>
淪䧟深用惻然此皆由朕之不明致其若此無德於萬<lb/>
㝢實有愧於四海宵旰貽憂何嗟及矣今兵部尚書崔<lb/>
漢衡等皆國之良士朝之藎臣嬰縶穹廬𦕈然殊域念<lb/>
其家室或未離於屡空禄以息男庶有資於薄俸漢衡<lb/>
宜與子一人正七品官司勲員外郎鄭叔矩檢校户部<lb/>
<pb n="KR2f0010_WYG_055-14b"/>
尚書路泌殿中侍御史韓弇及大將孟日華辛雲李至<lb/>
言范澄王良貴樂演明陽皆權文誠各與一子八品官<lb/>
試金吾兵曹恭軍袁同直前榆次尉裴頲及副兵馬使<lb/>
已上各與一子九品官仍委本使即具名銜奏聞<lb/>
　　　為李懐光立後詔<lb/>
懐念舊功仁之大也興滅繼絶義之宏也昔蔡叔圯族<lb/>
周公封其子於東土韓信干紀漢后爵其孥以弓髙矦<lb/>
君集之不率景化我太宗存其𦙍以主祀詳考先王之<lb/>
<pb n="KR2f0010_WYG_055-15a"/>
道洎乎列祖之訓皆以刑佐德俾人向方則斧鉞之誅<lb/>
甲兵之伐盖不得已而用也曩嵗盗臣竊發國歩多虞<lb/>
朕狩於近郊指期薄伐將振昆陽之旅以興涿鹿之功<lb/>
徵師未達於諸矦衛士且疲於七萃而李懐光三軍夙<lb/>
駕千里勤王上假雷霆之威下逐虎狼之衆議功云始<lb/>
守節靡終潜搆禍胎拒違朝命棄同即異捨順效逆為<lb/>
臣至此在法必誅猶示綏懐庶其牽復而梟音益厲狶<lb/>
突莫遷大戮所加曽無噍𩔖雖自貽伊戚與衆棄之而<lb/>
<pb n="KR2f0010_WYG_055-15b"/>
言念爾勞何嗟及矣以其前効猶在孤魂無歸懐之怳<lb/>
然是用悽軫予欲布陳大信兾以化成保合太和期於<lb/>
刑措宜以懐光外孫燕八八賜姓李氏名承緖授右衛<lb/>
率府胄曹叅軍承懐光之後仍賜錢一千貫文任於懐<lb/>
光墓側置立庄園供飬懐光妻王氏拜備四時享奠之<lb/>
禮嗚呼朕實不德臨於兆人泣辜宥罪素誠所志爾其<lb/>
保姓受氏宣力承家勉紹乃考之建國庸無若爾父之<lb/>
違王命<hi>貞元元年</hi>
<pb n="KR2f0010_WYG_055-16a"/>
　　　令畫中宗以後功臣於凌煙閣詔<lb/>
昔我列祖乗乾坤之盪滌掃隋季之荒屯則有熊羆之<lb/>
士不二心之臣左右經綸叅翼締搆用端命於上帝付<lb/>
畀四方宇宙既清王業既成乃圖厥容列於新閣懋昭<lb/>
績効式表儀形朝夕不忘永垂来裔君臣之義厚莫重<lb/>
焉貞元已已嵗秋九月我行西宮瞻宏閣崇搆見諸臣<lb/>
遺像顒然肅然和敬在色想雲龍之叶應感王業之艱<lb/>
難覩往思今取𩔖非逺且功與時並才為代生尊主庇<lb/>
<pb n="KR2f0010_WYG_055-16b"/>
人何代不有在中宗則有桓彦範䓁著匡載之績在𤣥宗<lb/>
則有劉幽求等申翼奉之勲在肅宗代宗則有郭子儀<lb/>
等掃殄氛祲今則李晟等保又朕躬咸宣力肆勤光復<lb/>
宗祏訂之前列夫豈多謝闕而未録孰謂旌賢况念功<lb/>
紀德文祖所為也在予曷其敢怠有司宜叙年代先後為<lb/>
圖其像列於舊臣之次仍令皇太子書朕是命紀於壁<lb/>
焉庶播嘉庸昭明天下俾後之来者知元勲之不朽<hi>貞元</hi>
<hi>元年</hi>
<pb n="KR2f0010_WYG_055-17a"/>
　　　録李洧等子孫詔<lb/>
建中以来州軍及軍國歸人李洧李再春田昻李士真<lb/>
康日知李澄楊政義符璘李恵登薛翼蘓清沔等王者<lb/>
報功義惟過厚存則加其殊秩殁則恤其遺孤然後忠<lb/>
不徒施人知所勸故徐州觀察使李洧等頃逢艱阻各<lb/>
著欵誠或以地来歸或率徒効順名迹昭顯史冊具存<lb/>
先朝念功皆極封賞嵗月稍乆湮沒日多再有甄明用<lb/>
申激勸宜委中書門下即訪其子孫量材叙用<hi>元和</hi>
<pb n="KR2f0010_WYG_055-17b"/>
　　　録功臣子康志寜等各除官職勅<lb/>
君臣運合故殉國以毁家勸賞義明故褒功而顯節存<lb/>
則疇其爵禄殁則禄其子孫然後忠義不遺典章斯在<lb/>
故磁晉隰等州觀察使檢校兵部尚書康日知故徐州<lb/>
刺史兼御史大夫李洧等一十家皆有茂功藏於盟府<lb/>
故命搜訪後嗣光賁前人今志寜等或服戎著績或從<lb/>
官有成或投迹軍府之中或滯才州縣之職咸加甄録<lb/>
各茂官榮庶乎受禄者無忘於聿修懐忠者使知其必<lb/>
<pb n="KR2f0010_WYG_055-18a"/>
報勉膺寵渥無替前勞<hi>元和八年八月</hi>
　　　叙用勲舊武臣德音<lb/>
勅朕聞昭德示威先王所以用武禁暴夷難後代安能<lb/>
去兵故文德誕敷武備宣耀外以環禦四海内以底清<lb/>
中原則軍旅之制有經師律之能必表朕纂承鴻業䖍<lb/>
奉丕圖宵分永懐何以康濟豈獨鼓鼙有感方思將帥<lb/>
之臣征伐為心乃寵干戈之士况文武並用古之格言<lb/>
勲舊不酬勞者何勸惟我髙祖太宗以晋陽之旅平一<lb/>
<pb n="KR2f0010_WYG_055-18b"/>
海内肅宗以靈武之衆收復二京代宗有陕郊元從之<lb/>
臣德宗有奉天戡難之士毎念勲伐無㤀寤懐如聞近<lb/>
日武班之中淹滯頗多雖負才略無由自明又有諸道<lb/>
薦送大將或隨節度歸朝自今已後宜令神䇿大将軍軍<lb/>
使及南衙常參武臣各具由厯受官年月前後功勲牒<lb/>
送中書門下若勲伐素髙人才特異者候有相當用處<lb/>
即具名奏聞量加奬擢其常參官資考深乆未得遷轉<lb/>
者准具年月與改轉不得令有淹滯其先受文武官者<lb/>
<pb n="KR2f0010_WYG_055-19a"/>
亦宜准此使幕賔寮皆有年代改轉軍府大將豈可獨<lb/>
不叙遷自今已後諸道節度都團練經略等使下各隨<lb/>
本處其大將名自巳曽受監察以上官者並限三週年<lb/>
量與改轉如有功効合非時與改者不在此限其職名<lb/>
是兵馬使都虞候押衙以上前後並未曽奏官者亦仰<lb/>
量績効奏官轅門委營壘分師有役干戈無由稼穡况<lb/>
天寳以後屯兵七十餘年皆成父子之軍不習農桑之<lb/>
業一朝罷歸隴畆頓絶衣粮言念飢寒深用嗟憫應天<lb/>
<pb n="KR2f0010_WYG_055-19b"/>
下節度使都團練防禦經略等軍所置兵数各委本道<lb/>
據守舊額以為定數不得輒有減省其有逃亾病死及<lb/>
犯觧退當時擇揀有武力藝能者添補奮行於陣决命<lb/>
捐軀不顧危亾每嘉忠烈官健有死王事者三週年不<lb/>
得停本分衣粮如有父兄子弟試其武藝堪在軍中承<lb/>
名請粮賜者先湏収補孝本安親惟深飬老用敷恩恵<lb/>
以慰耆年應軍將及官健有父母年及七十已上委本<lb/>
州本道每至節嵗量與酒麺優飬守塞備邉固不可廢<lb/>
<pb n="KR2f0010_WYG_055-20a"/>
煙塵既静亭障無虞諸道舊有防秋兵馬在邉上者自<lb/>
依年代替近師旅屯集饋運頗多不免於諸道留守留<lb/>
使錢内毎貫量抽二百文以充國用幽鎮既以浣雪供<lb/>
費亦漸有常其河北諸道及河東兖鄆淄青汴宋陳滁<lb/>
澤潞河陽鄭滑等道并諸鎮並不量抽刁斗晨嚴烽煙夜<lb/>
警勤勞沙塞寒苦邉陲其沿邉鎮戍烽子等並委所管<lb/>
節度及城鎮使量與校量上下使其勞逸得均使命往<lb/>
来本於𫝊達軍期警急遂至繁多非惟郵𫝊不供抑亦<lb/>
<pb n="KR2f0010_WYG_055-20b"/>
號令難一自今已後應沿山東行營兵馬未歸本道巳<lb/>
来進退事機並宜轉委節度使仍仰條疏舊弊一一奏<lb/>
聞除事闗急切湏遣專使外其餘書詔文牒一切分付<lb/>
度支入逓發遣制使中使到行營不得輒受人情物錢<lb/>
及行非理鞭朴當加訪察義不優容𣙜管之説誠為救<lb/>
弊隨方適變所貴便人其河南河北鹽法宜委鹽鐡使<lb/>
與本道節度使審計㑹商量務以便人為法閲習土宜<lb/>
則通吏理既因試效可驗政能應河北諸道宜委觀察<lb/>
<pb n="KR2f0010_WYG_055-21a"/>
使訪察管内見攝官中如或清強有才行課績者具前<lb/>
後所攝年月并事迹奏聞當與改授從政之方必援風<lb/>
俗視人相土乃合所宜弛張在達於無私法令所期於<lb/>
不撓應河北諸道并鄆兖青等道應有新舊等科條有<lb/>
不便於人不宜於俗者委宣慰使與所在長吏商量廢<lb/>
置務從人便於戲朕代天子人撡執重噐不以四海之<lb/>
富而恃其力毎以百姓為念而兢於心慮文教之未敷<lb/>
虞武備之多闕所以輟食當宁未夜求明揣摩萬幾寜<lb/>
<pb n="KR2f0010_WYG_055-21b"/>
止三省頃以馭宇之嵗藩方乆安委寄廣謀以緝軍政<lb/>
而有司不達茍以惜費為心致茲停減之名無禆毫厘<lb/>
之用使軍中老幼愁歎無歸朕博聽羣言用革羣弊舉<lb/>
其指要計叶人情庻乎侯伯列城典我師旅勵精撫士<lb/>
用副憂勤中外宣示明知朕意<hi>長慶二年三月十日</hi>
　　　命京兆府修郭子儀墓詔<lb/>
漢祖䕶信陵之冢厥有前聞晋朝修子房之墓垂有故<lb/>
事况本朝元老功冠鼎彞屬𦙍嗣凋零墟域摧毁雖古<lb/>
<pb n="KR2f0010_WYG_055-22a"/>
無修墓孔子有言而義存掩骼周王是命斷從朕意適<lb/>
表念功宜減賜御膳錢三千貫文僱丁匠即日修築仍<lb/>
令所司明年春仲以太牢祭子儀廟<hi>廣明元年十月</hi>
　　録舊<lb/>
　　　宥周隋名臣子孫配流詔<lb/>
朕聽朝之暇毎觀前史歴覧名賢佐時忠臣殉國何嘗<lb/>
不想見其人廢書欽歎至於近代以来年載非遠然其<lb/>
𦙍緖或當見存縱未能顯加旌擢無容棄之遐裔其周<lb/>
<pb n="KR2f0010_WYG_055-22b"/>
隋二代名臣及忠節子孫有貞觀以来犯流配者宜令<lb/>
所司具録奏聞<hi>貞觀中五年七月</hi>
　　　賜盧懐慎家粟帛勅<lb/>
故銀青光禄大夫檢校黄門監漁陽縣開國伯贈荆州<lb/>
大都督府盧懐慎衣冠重望廊廟周才訏謨當三傑之<lb/>
一學行總四科之二等平津之輔漢同季文之相魯節<lb/>
鄰於古儉實可師雖清白燕翼籝金非寳然妻孥貧窶<lb/>
擔石屡空言念平昔彌深歎悼宜惜凌統之孤用旌晏<lb/>
<pb n="KR2f0010_WYG_055-23a"/>
嬰之德宜賜其家物一百叚米粟二百石<hi>開元四年十一月</hi>
　　　録蘇環孫繋等各授官詔<lb/>
朕惟承累世之業追先正之勞濟於艱難代有勲烈既<lb/>
而本根已遠枝葉稍零詔書屢勤於褒飾有司不忘於<lb/>
遴揀茲命宰輔載宏搜揚録其大功果獲良嗣蘇繋等<lb/>
咸有茂學懿行朂於前修皆人之領袖族之狐趙𩔖能<lb/>
而舉各命以官或任以糾䋲或参於閒列庶乎旌太傅<lb/>
之德擬將南城之封紹鄼矦之𦙍不俟東門之感忠義<lb/>
<pb n="KR2f0010_WYG_055-23b"/>
獲寵古今同之<hi>元和</hi>
　　　録禇遂良等孫各授官詔<lb/>
禇遂良五代孫䖍等朕觀列聖紀冊祖宗盛業粲然在<lb/>
前其或道有汚崇政有善否未始不繫乎當時輔弼嘗<lb/>
因寢殿言諸宰臣勉其匡益恊心推戴且以元嵗乙已<lb/>
登應門敷大號俾疇賢相以訪遺裔或才噐擅價各列<lb/>
官業或血食不繼宗祊已蕪如遂良之委笏面争垂名<lb/>
史書仁傑之恢復廟社事形先覺宋璟之文吏骨鯁功<lb/>
<pb n="KR2f0010_WYG_055-24a"/>
叅洽平元紘之守規畫一持成有裕其胄僅存不絶若<lb/>
髪各受邑吏使其自試<hi>太和二年三年</hi>
　　　録魏徵等三人裔孫詔<lb/>
武徳以来輔相之臣以道致君以勞定國若贈司空徵<lb/>
故侍中知古故太尉冕語其功次皆在第一清風餘祉<lb/>
宜及乎後昆爾等乃其曽孫式叶捜奨俾奉貽謀之慶<lb/>
用覃延賞之恩各命以官勉爾祖徳<hi>太和二年十一月</hi>
　<lb/>
<pb n="KR2f0010_WYG_055-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻二十七</head> <lb/>
    <p>
<pb n="KR2f0010_WYG_017-1a"/>
欽定四庫全書<lb/>
　唐大詔令集巻二十七<lb/>
　　　　　　　　　　　　宋　宋敏求　編<lb/>
　　皇太子<lb/>
　　　立太子<lb/>
　　　　立秦王為皇太子詔<lb/>
　　　　立中山王為皇太子詔<lb/>
　　　　立晉王為皇太子詔<lb/>
<pb n="KR2f0010_WYG_017-1b"/>
　　　　立代王為皇太子詔<lb/>
　　　　立平王為皇太子詔<lb/>
　　　　立郢王為皇太子詔<lb/>
　　　　立忠王為皇太子詔<lb/>
　　　　立宣王為皇太子詔<lb/>
　　　　立廣陵郡王為皇太子詔<lb/>
　　　　立鄧王為皇太子詔<lb/>
　　　　立遂王為皇太子詔<lb/>
<pb n="KR2f0010_WYG_017-2a"/>
　　　　立景王為皇太子詔<lb/>
　　　　立魯王為皇太子詔<lb/>
　　　　立陳王為皇太子詔<lb/>
　　　　立德王為皇太子詔<lb/>
　　立太子<lb/>
　　　立秦王為皇太子詔<lb/>
儲貳之重式固宗祧一人元良以貞萬國天册上將太<lb/>
尉尚書令陕東道大行臺尚書令益州道行臺尚書令<lb/>
<pb n="KR2f0010_WYG_017-2b"/>
雍州牧蒲州都督領十二衛大將軍中書令上柱國秦<lb/>
王某氣質冲逺風猷韶茂宏圖昔著美業日隆孝惟德<lb/>
本周於百行仁惟任重以安萬物王迹初基經營締搆<lb/>
戡剪多難征討不庭嘉謀獨舉長筭必尅敷政大邦宣<lb/>
風區奥功髙四履道邁二南任總機衡庶績惟允職兼<lb/>
内外彛倫載穆遐邇屬意朝野具瞻冝承鼎業允膺守<lb/>
器可立為皇太子所司具禮以時册命<hi>武德九年六月</hi>
　　　立中山王為皇太子詔<lb/>
<pb n="KR2f0010_WYG_017-3a"/>
尚書奏議以為少陽作貳元良治本䖍奉宗祧式固邦<lb/>
家中山王承乾地居嫡長天姿岐嶷仁孝純深業履韶<lb/>
茂早聞叡哲㓜觀詩禮允兹守器育養春宫朕欽承景<lb/>
業嗣膺寳圖憲則前王思隆正緒宜依衆議以答僉望<lb/>
可立承乾為皇太子<hi>武德九年十月</hi>
　　　立晉王為皇太子詔<lb/>
昔者哲王受圖上聖垂範建儲貳以奉宗廟總監撫以<lb/>
寜邦國既議在於至公亦事兼於權道以賢而立則王<lb/>
<pb n="KR2f0010_WYG_017-3b"/>
季興周以貴而升則明帝定漢詳諸方册豈不然乎并<lb/>
州都督右武侯大將軍晉王治地居茂親才惟明德至<lb/>
性仁孝淑質和惠夙著夢日之祥早流樂善之譽好禮<lb/>
無倦强學不怠今承華虛位率土繫心疇咨文武咸所<lb/>
推戴古人云知子莫若父知臣莫若君朕謂此子實允<lb/>
衆望可以則天作貳可以守器承祧永固百世以貞萬<lb/>
國可立為皇太子所司備禮册命<hi>貞觀十七年四月</hi>
　　　立代王為皇太子詔<lb/>
<pb n="KR2f0010_WYG_017-4a"/>
洊雷揚祉承祧之道爰著重離闡曜守器之方斯存故<lb/>
能撫寜軍國永保邦家詳覽瑶圖𬗟瞻遐册繼業垂統<lb/>
咸率兹典代王𢎞道居嫡𦙍天縱英姿器質冲華神鑒<lb/>
昭逺㳟謙表志仁孝居心夙彰睿哲之風早通詩書之<lb/>
業朕以虛薄方啟無疆之祚永𫝊不朽之基取則前王<lb/>
思隆正緒宜升上嗣養德東宫可立為皇太子仍令所<lb/>
司擇日備禮册命<hi>永徽七年正月</hi>
　　　立平王為皇太子詔<lb/>
<pb n="KR2f0010_WYG_017-4b"/>
舜去四凶而功格天地武有七德而戡定黎元故知有<lb/>
大勲者受神明之福仗髙義者為匕鬯之主朕㳟臨寳<lb/>
位亭育寰區以萬物之心為心以兆人之命為命惟承<lb/>
繼之道咸以冢嫡居尊而無私之懷必推功業為首然<lb/>
後可保安社稷永奉宗祧第三子平王隆基孝而克忠<lb/>
義而能勇比以朕居藩邸䖍守國彞貴戚中人都無引<lb/>
接羣邪害正兇黨實繁利口巧言讒説罔極韋溫延秀<lb/>
朋黨競起晉卿楚客交搆其間潛結回邪排擠端善潛<lb/>
<pb n="KR2f0010_WYG_017-5a"/>
貯兵甲將害朕躬隆基宻聞其期先難奮發挺身鞠旅<lb/>
衆應如歸呼吸之間兇渠殄滅安七廟於幾墜濟羣生<lb/>
於將隕方舜之功過四比武之德逾七靈祗望在昆弟<lb/>
樂推一人元良萬邦以定為君副者非此而誰立為皇<lb/>
太子有司擇日備儀注册命<hi>唐隆元年六月</hi>
　　　立郢王為皇太子詔<lb/>
樹之后王所以輯寜黎獻承之儲副所以安固宗祧故<lb/>
能崇四術之科為萬國之本長㓜君臣之序齒胄知歸<lb/>
<pb n="KR2f0010_WYG_017-5b"/>
温文㳟敬之風羣生攸屬古之制也其在兹乎郢王嗣<lb/>
讓聰睿夙成端莊特秀三雍禮樂必也生知五官詞藻<lb/>
居然暗合體道為器非假於學問資靈受德自符於神<lb/>
解夏絃春誦地義天經立人之道既彰為子之誠益著<lb/>
今升平在運中外咸寜將有事於元良固不踰於三善<lb/>
宜光近日之敏俾冠前星之耀宜以来年正月四日備<lb/>
禮册為皇太子所司准此<hi>開元二年十二月十七日</hi>
　　　立忠王為皇太子詔　　　　　　孫逖<lb/>
<pb n="KR2f0010_WYG_017-6a"/>
門下大寳曰位實在乎丕承萬邦以貞必建於明兩朕<lb/>
嗣守鴻業祗嚴永圖㳟惟匕鬯之主豈捨人神之望開<lb/>
府儀同三司兼單于大都䕶河北河東行軍元帥朔方<lb/>
節度使兼闗内度支營田鹽池押諸藩部落等大使上<lb/>
柱國忠王璵天假聰明生知仁孝君親一致孝悌三成<lb/>
温文之德合於古訓敬爱之風聞於天下嘗亦視其所<lb/>
以察其所安考言有章詢事皆中知子者父允叶於元<lb/>
良以長則順且符於舊典宜膺擇嗣之舉俾受升儲之<lb/>
<pb n="KR2f0010_WYG_017-6b"/>
命可立為皇太子仍取来月内擇日册命所司准此<hi>開元</hi>
<hi>四年十月十四日</hi>
　　　立宣王為皇太子詔<lb/>
主器者莫若長子繼明者必建儲貳既巳𫝊重亦以崇<lb/>
本則君親之大義帝王之𢎞範無先於此矣朕以眇身<lb/>
纘承丕緒夕惕祗畏惟懷永圖承八葉之耿光居四海<lb/>
而稱大則匕鬯之主粢盛之重樹元貴嫡有邦之先宣<lb/>
王誦生知古訓既賢且長聰敏明博孝順㳟友不自滿<lb/>
<pb n="KR2f0010_WYG_017-7a"/>
假率由憲章慶發髙禖兆由甲觀為子之道惟父能知<lb/>
審觀其志宜承大統固能總戎監撫載乎鼎實不絶馳<lb/>
道謙敬益崇問安必自於因心立學因知其讓齒昇兹<lb/>
上嗣庶貞萬國可立為皇太子宜令所司擇日備禮册<lb/>
命<hi>建中元年正月</hi>
　　　立廣陵郡王為皇太子詔　　　　鄭絪<lb/>
萬國之本屬在元良主器之重歸於長子所以固社稷<lb/>
正邦統古之制也廣陵郡王淳孝友莊敬慈仁忠恕博<lb/>
<pb n="KR2f0010_WYG_017-7b"/>
厚以容物寛明而愛人祗服訓辭文皆合雅講求典禮<lb/>
學必承師居有令聞動無違德朕獲纘丕緒祗若大猷<lb/>
惟懷永圖用建儲貳以承宗廟以奉粢盛爰舉舊章仍<lb/>
俾茂典宜册為皇太子改名純仍令有司擇日備禮册<lb/>
命<hi>貞元二十一年二月</hi>
　　　立鄧王為皇太子詔<lb/>
門下朕聞君天下者纘承統業何嘗不樹儲建貳安固<lb/>
邦家况長子有主器之義元良貞立國之本上以嚴宗<lb/>
<pb n="KR2f0010_WYG_017-8a"/>
社之重下以順恒久之宜歴考前載率由斯道鄧王寜<lb/>
性與忠敬生知孝友秉寛洪之度體慈愛之心學師訓<lb/>
謩詞尚經雅動皆中禮慮不違仁稽以舊章允膺上嗣<lb/>
朕獲纘丕緒夙夜䖍㳟常懼神明未歆政理多闕曠兹<lb/>
茂典亟渉嵗時今属方内甫寜品物咸遂覽皇王之制<lb/>
詢卿士之謀時瞻大猷莫此為甚是用授之匕鬯位以<lb/>
青宫欽為永圖俾奉休命宜册為皇太子令有司擇日<lb/>
備禮册命主者施行<hi>元和四年四月</hi>
<pb n="KR2f0010_WYG_017-8b"/>
　　　立遂王為皇太子詔<lb/>
門下承廟祧之尊固邦國之本重其緒業貞以元良斯<lb/>
今古之通制也乃者春宫曠位巳渉歳時祼獻闕主鬯<lb/>
之儀膠庠虛齒學之道其何以懐寜方夏彰示教源稽<lb/>
諸往册用舉彞典遂王宥孝敬忠肅寛明惠和遵保傅<lb/>
之言佩經訓之㫖友于兄弟睦于宗親博愛而恕巳以<lb/>
誠慎行而飭躬以禮載觀所履克慎厥謀宜升儲闈以<lb/>
對休命朕祗若成憲惟懐永圖法三王垂統之規紹十<lb/>
<pb n="KR2f0010_WYG_017-9a"/>
聖重光之烈致嚴禋配俾奉粢盛式昭上嗣之榮庶叶<lb/>
明離之吉宜册為皇太子改名恒仍令有司擇日備禮<lb/>
册命主者施行<hi>元和七年十月</hi>
　　　立景王為皇太子詔<lb/>
門下朕聞王者敬承廟祧欽若天命必建元子用寜邦<lb/>
家所以光叶繼明嚴當主鬯朕纂承聖緒寅奉丕圖惟<lb/>
懷國本之安爰在皇儲之重而青宫久曠望苑未開則<lb/>
何以表式元良昭宣鴻業稽於往册用舉彞章長男景<lb/>
<pb n="KR2f0010_WYG_017-9b"/>
王湛孝愛㳟和忠敬誠懿慈恵特禀寛仁夙彰言通典<lb/>
謨動合儀矩睦友宗屬遵承𫝊道克修令聞日茂佳猷<lb/>
宜踐儲闈以承休命君尊父嚴毎推乾道聞詩學禮用<lb/>
首人倫嘉翼翼於誠心覩蒸蒸於孝敬古稱知子無讓<lb/>
前修俾奉粢盛式昭元嗣宜册為皇太子有司擇日備<lb/>
禮册命主者施行<hi>長慶二年十二月七日</hi>
　　　立魯王為皇太子詔<lb/>
禮重承祧義承繼體思崇守器必務建儲王者所以固<lb/>
<pb n="KR2f0010_WYG_017-10a"/>
大本而貞萬國也魯王允温仁寛明聰敏孝愛動若至<lb/>
性居無放心樂善承顔曠度容衆㳟勤詩書之教率由<lb/>
忠厚之風懿兹猷徽光我𦙍嗣朕纂承寳位丕寜永圖<lb/>
欽若典章用建儲貳爰俾主鬯以率問安統正龍樓之<lb/>
榮昭宣甲觀之兆宜膺荗典允屬元良宜册為皇太子<lb/>
宜令所司擇日備禮册命<hi>太和七年八月</hi>
　　　立陳王為皇太子詔<lb/>
門下古昔哲王之有天下也何嘗不正國本而承天序<lb/>
<pb n="KR2f0010_WYG_017-10b"/>
建儲貳而主重器朕以寡昧祗荷丕圖䖍㳟寅畏思固<lb/>
洪業慎擇令懿曠於旬時而卿士獻謀龜筮告吉以為<lb/>
少陽虚位願舉盛儀列聖垂休俾合予志選賢而立式<lb/>
表無私敬宗皇帝第六男陳王成美天假忠孝日新道<lb/>
德温文合雅謙敬保和裕端明之體度尚詩書之訓辭<lb/>
言皆中禮行不違仁是以順考舊章欽若成命授之匕<lb/>
鬯以奉粢盛宜回朱邸之榮俾踐青宫之重可立為皇<lb/>
太子宜令所司擇日備禮册命<hi>開成四年十月十四日</hi>
<pb n="KR2f0010_WYG_017-11a"/>
　　　立德王為皇太子詔<lb/>
我國家尚法夏殷逺遵漢魏爰設儲貳式固宗祧既明<lb/>
兩而作離在立嫡而惟長矧兹冲𦕈獲嗣丕基將𢎞永<lb/>
圖宜舉令典德王佑朕之元子孝敬日躋早茂温文克<lb/>
將岐嶷屬者朝廷多故兵革尚興懷柔方務於舞干典<lb/>
禮未行於主器而羣臣獻議百辟上言請建元良至於<lb/>
三四以奉祖宗之教必在前星係億兆之心宜崇嗣體<lb/>
由是考彼史册詢於蓍龜厥惟舊章乃建嘉命爾其嚴<lb/>
<pb n="KR2f0010_WYG_017-11b"/>
奉師傅敬慎威儀必使流慶萬邦垂芳三善禀教諭之<lb/>
道作圖牒之祥勿怠令猷克光帝載服我明訓永孚於<lb/>
休可册為皇太子仍改名裕令所司擇日備禮册命<hi>乾寜</hi>
<hi>四年正月</hi>
　<lb/>
　<lb/>
　<lb/>
　唐大詔令集巻二十七<lb/>
</p>
<p>
</p>
  </div>
</body>
</text>
</TEI>
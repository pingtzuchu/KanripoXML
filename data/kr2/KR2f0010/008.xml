<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻八</head> <lb/>
    <p>
<pb n="KR2f0010_WYG_008-1a"/>
欽定四庫全書<lb/>
　唐大詔令集巻八<lb/>
　　　　　　　　　　　　宋　宋敏求　編<lb/>
　　帝王<lb/>
　　　尊號冊文下<lb/>
　　　　文武孝德皇帝冊文<lb/>
　　　　文武大聖廣孝皇帝冊文<lb/>
　　　　仁聖文武至神大孝皇帝冊文<lb/>
<pb n="KR2f0010_WYG_008-1b"/>
　　　　仁聖文武章天成功神德明道大孝皇帝冊<lb/>
　　　　　文<lb/>
　　　　應乾聖夀太上皇冊文<lb/>
　　尊號冊文下<lb/>
　　　文武孝徳皇帝冊文<lb/>
維長慶元年嵗次辛丑七月乙未朔十八日壬子金𬗋<lb/>
光禄大夫檢校司空兼太子少保上柱國鄭國公食邑<lb/>
三千户嚴綬文武官六千二百七十七人等言臣聞天<lb/>
<pb n="KR2f0010_WYG_008-2a"/>
以萬物付聖人聖人本天意而保乂之惟犧農先天而<lb/>
貞惟軒轅奉天而行惟堯舜法天而明莫不絪緼粹精<lb/>
昭建鴻名以至於夏殷周漢謙儉服義仁愛忠利亦著<lb/>
稱謂代濟其美當隋之末我髙祖神堯皇帝救拯焚溺<lb/>
應天立極蕩氛昏揚凱澤父教而母育恩德髙肌骨維<lb/>
天寳季嵗賊臣紊常塵起幽陵毒流四方累聖含𢎞視<lb/>
人如傷餘枿勢滋専土擅强憲宗因天時順人心舉武<lb/>
經明大刑連㧞堅險顛踣同惡冥冥沉沉猶恃榛穢干<lb/>
<pb n="KR2f0010_WYG_008-2b"/>
戈不得息者綿六十七祀逮我后之御厯紹太宗之求<lb/>
賢審官舉直錯枉體𤣥宗之尊師敬道清静致理法肅<lb/>
宗之循名求實刑賞用中廣德宗之亭毒含容博採虚<lb/>
受而後展嚴於配天夷思於法宫從物無私推誠至公<lb/>
霈矣乎廣受寂然乎感通神武不殺而天下㑹同昔少<lb/>
康祀夏聿修皇祖之訓周武繼統務廣文王之聲爰洎<lb/>
宣王克服蠻荆勞來安集洎漢光武既平隴蜀聴政忘<lb/>
寐伏惟皇帝陛下以至聖之姿誕啟昌運重明之業紹<lb/>
<pb n="KR2f0010_WYG_008-3a"/>
開中興豈無避違從風恱化而自革豈無氛翳大明昇<lb/>
中而自除皇澤暢於九圍文命敷於萬國則向之數王<lb/>
何足稱哉尚復孜孜庶本不遑勞謙日昃講道求賢議<lb/>
獄恤刑去讒進直以利物勤人為政本以檢身戒懼為<lb/>
化先自誠而明日慎一日是以天道惟新於景命𤣥德<lb/>
亟聞於四方億兆咸曰大哉君心復曰懋哉君功降延<lb/>
禧之主揚仁夀之風恢帝圖廓皇綱崇鴻名顯無疆不<lb/>
然者何以荅上靈之眷命乎何以恵庶氓之懇望乎於<lb/>
<pb n="KR2f0010_WYG_008-3b"/>
是垂白之老緇黄之衆與侯甸藩衛之士守闕稽顙日<lb/>
以上請臣等所以勤勤懇懇敢固以言陛下猶堅秉撝<lb/>
揖至於三四不得已而降前詔於是百辟卿士考天人<lb/>
之意稽典禮之義進而言曰陛下崇儒問道恭黙致化<lb/>
文之明也保大安乂感懐夷夏武之彰也嚴恭寅畏博<lb/>
愛廣敬孝之大也宣慈恵和忠恕利物德之盛也臣等<lb/>
不勝大願謹上玉冊玉寳上尊號曰文武孝德皇帝伏<lb/>
惟陛下敬天之錫昭聖之功髙明有嚴慎德無窮赫赫<lb/>
<pb n="KR2f0010_WYG_008-4a"/>
融融與天比崇臣綬等誠歡誠懼稽首頓首<lb/>
　　　文武大聖廣孝皇帝冊文　　　李逢吉<lb/>
維寳厯元年嵗次乙巳四月甲戌朔二十日癸巳攝太<lb/>
尉銀青光禄大夫檢校右僕射兼太子少師上柱國天<lb/>
水郡開國公食邑二千户臣趙宗儒及文武官六千五<lb/>
百四十一人等言臣聞自古王者之御極也必上奉乎<lb/>
天地丕承乎廟祧法天地所以宅八紘嚴宗祧所以垂<lb/>
萬葉非休聲震越不足以齊燾載非尊稱超卓不足以<lb/>
<pb n="KR2f0010_WYG_008-4b"/>
光祖宗則名實之際不可誣也肇自上古質文未具號<lb/>
兼三五事本嬴劉其後正閏相承南北更王僉事因襲<lb/>
而罔圖旌别茍鴻猷既洽徽數莫申貽諸裔昆靡所稱<lb/>
謂抑當時臣子之罪非所謂納君於善者皇唐列聖備<lb/>
有典常髙宗而降代享丕號以至於𤣥宗之治平肅宗<lb/>
之盪定德宗之烈文憲宗之戡剪先聖之克荷重熈累<lb/>
盛震邁古昔未有不由斯者巳伏惟皇帝陛下濬哲自<lb/>
天寛仁在躬聖齡方富睿德咸稱行懋於朱邸聲飛於<lb/>
<pb n="KR2f0010_WYG_008-5a"/>
青宫始踐祚而虞舜之大孝聞焉既郊天而文王之小<lb/>
心著焉竭愛敬於西宫示儀型於四海慎簡名傅優寵<lb/>
直言自嗣位以來百度維新九圍式叙邊烽罔不罷屬<lb/>
國罔不來靈化有肸嚮之助風雨無伏愆之候至𤣥至<lb/>
賾可勝道哉由是百辟羣司耆儒碩士文武臣庶緇黄<lb/>
㓜艾殊形一心異聲同辭隳肝瀝膽奉上徽稱其誠至<lb/>
矣吾皇猶惕然三讓不得已而俞焉斯謙尊而光卑而<lb/>
不可踰者也夫經緯天地曰文則二儀交泰矣克定禍<lb/>
<pb n="KR2f0010_WYG_008-5b"/>
亂曰武則八蠻順軌矣格於上下非聖歟通乎神靈非<lb/>
孝歟臣等恭考庶言强名聖德不勝大願謹奉玉冊玉<lb/>
寳上尊號曰文武大聖廣孝皇帝伏惟陛下祗上帝之<lb/>
眷命荷累聖之儲休外順四夷内從百辟時承昌運昭<lb/>
受鴻名然後躬大易不巳之義思禮經日新之㫖鍳拜<lb/>
休之至誠考無過之格言以緝熈庶績重其文以斥去<lb/>
羣邪盛其武以日逹四聰載大其聖以慎守九廟益廣<lb/>
其孝克儉克勤有初有終所踈者佞所近者忠畋逰必<lb/>
<pb n="KR2f0010_WYG_008-6a"/>
省獻替必從無忘我髙祖太宗之丕烈以永家邦臣宗<lb/>
儒等誠歡誠懼頓首頓首謹上<lb/>
　　　仁聖文武至神大孝皇帝册文　李徳裕<lb/>
維㑹昌二年嵗次壬戍四月乙丑朔十四日戊寅攝太<lb/>
尉光禄大夫守司空兼門下侍郎同中書門下平章事<lb/>
臣德裕銀青光禄大夫守尚書左僕射兼門下侍郎同<lb/>
中書門下平章事臣夷行金𬗋光禄大夫守尚書右僕<lb/>
射兼中書侍郎同中書臣珙銀青光禄大夫守中書侍<lb/>
<pb n="KR2f0010_WYG_008-6b"/>
郎同中書門下平章事臣紳及文武百官金𬗋光禄大<lb/>
夫檢校司徒兼太子太保臣僧孺等六千五百七十四<lb/>
人等言臣聞羲皇首太古之號成湯顯聖武之稱我髙<lb/>
祖皇王是憲尊名若古詒厥丕訓為子孫之法豈不善<lb/>
始善述哉矧乃巨唐受命繼體天業理運將至大君以<lb/>
興昊穹所以開至聖也曩者明兩未定帝華不協捨允<lb/>
𫝊聖深惟至公先后所以昭天命也亦猶堯發於唐侯文<lb/>
興于代邸神明之祚不其難乎伏惟皇帝陛下清明博<lb/>
<pb n="KR2f0010_WYG_008-7a"/>
鬯光耿四海𤣥德莫隣天休大賚日角見表志氣如神<lb/>
爰初定命正心理物如辰居其極而天下無邪矣由是<lb/>
昭德塞違尊賢逺佞禹不自滿成不敢康罔逰於田不<lb/>
邇於色自閨閫以施王教由家道而刑國風去比周核<lb/>
名實攬權綱擇聖紀修舊典協誠質扢嘉壇欵太一進<lb/>
正臣以端治表禮故老以求讜言逺無蔽獄近無留令<lb/>
祈𤣥祖而膏雨降祀靈嶽而嘉榖登省刑罰而蓬孛消<lb/>
發倉廩而螽螟息去嵗龍旂承祀大輅親郊捧玉瓉而<lb/>
<pb n="KR2f0010_WYG_008-7b"/>
一獻光靈來格振金石而六變魄寳昭臨然猶古訓是學<lb/>
緝熈於道天文炳煥雲漢其章温恭敬遜承太任之教<lb/>
和樂愷悌洽戚藩之心徳風偃於羣黎威霆動於絶域<lb/>
又以敬養不逮於長樂昭配未升於禰宫每懐嗣徽蒸<lb/>
蒸而慕所以奉若慈訓對越兩儀因心立制永錫其教<lb/>
寛底剭之罪興惻隠之心廽霜收電為之反汗及單于<lb/>
慕義景附朔邊耀徳戢兵謙臨是受至於備文物展國<lb/>
容莫不先甲而布甘澤丁辰而廓隂翳和景晏温卿靄<lb/>
<pb n="KR2f0010_WYG_008-8a"/>
絪緼斯所謂神祗之心應矣天人之際交矣於是服冕<lb/>
之士戴鶡之倫暨藩衛邦伯黄髪台背不謀而進曰陛<lb/>
下𤣥黙天晬輝光日新大矣孝熈四極爰臻誠宜玉版<lb/>
温潤鏤鴻名之德神寳焜耀薦萬斯之年丕天大典不可<lb/>
辭也陛下猶謙退固拒至於三四羣臣不巳乃曰俞哉<lb/>
夫徧覆包含之謂仁極深研幾之謂聖憲度著明之謂<lb/>
文蠻夷震叠之謂武感而遂通之謂神無思不服之謂<lb/>
孝臣等不勝大願謹奉玉冊玉寳上尊號曰仁聖文武<lb/>
<pb n="KR2f0010_WYG_008-8b"/>
至神大孝皇帝伏惟陛下乾徤不息謙尊而光樂戒其<lb/>
躭禽戒其荒夀乃侔於殷宗俗乃厚於成康貽燕後昆<lb/>
受福無疆臣德裕等誠歡誠懼頓首頓首謹言<lb/>
　　　仁聖文武章天成功神德明道大孝皇帝冊文<lb/>
維㑹昌五年嵗次乙丑正月巳酉朔一日己酉夫守太尉兼<lb/>
門下平章事臣德裕光禄大夫守尚書右僕射兼門下<lb/>
侍郎同中書平章事臣悰朝議大夫檢校尚書右僕射<lb/>
兼中書侍郎同中書門下平章事臣李讓夷朝議大夫<lb/>
<pb n="KR2f0010_WYG_008-9a"/>
守中書郎中兼户部尚書同中書門下平章事臣崔鉉<lb/>
及文武百官大中大夫守太常卿臣孫簡等六千一百<lb/>
二人等言臣等聞在昔周宣獫狁内侵四牡薄伐以定<lb/>
王國則詩人大其功暨乎漢宣北夷乖亂呼韓慕義郅<lb/>
支逺遁則簡冊著其美惟此二代稱為中興間者開成<lb/>
之末星孛如雲螟飛蔽天先帝戚之黎人懼焉乃授至<lb/>
聖遺大投艱迄兹成功厥有㝠數伏惟仁聖文武至神<lb/>
大孝皇帝表應龍翼粹含乾剛神全而正氣凝宇定而<lb/>
<pb n="KR2f0010_WYG_008-9b"/>
天光發智燭千里動必察㣲心鏡萬機物來斯應於是<lb/>
五材用四維張建中和之極綴前聖之綱重樞機修法<lb/>
制刑御家之理無出梱之言銷讒邪逺奸佞斥背公之<lb/>
黨退好徑之人内嚴體貌増堂階之峻外絶締交去輔<lb/>
車之勢古所謂受命於天惟舜獨也已又曰一心定萬<lb/>
物服惟陛下得之曩者北狄矜功耗蠧中國種𩔖盤牙<lb/>
根柢封殖異術胏附縞衣如荼朋邪作蠱浸滛宇内倒<lb/>
懸不解百有餘年既而龍祠湮滅擕國欵塞質帝女蹙<lb/>
<pb n="KR2f0010_WYG_008-10a"/>
漢疆有狼顧平城之心鯨吞盛樂之志爰命梟將搴旗<lb/>
刈㫋兵鏖穹廬火烈荆榛颺罽幙碎轒輼六驘遯逃貴<lb/>
主生還剗滅妖迹剿除醜𩔖故名王結髪冠帯入臣堅昆<lb/>
稽首鞮譯來獻而又奸臣放命二紀陸梁據太行之固<lb/>
下窺洛邑通故絳之道旁睨近闗樹其遺蘖以竊兵柄<lb/>
議者僉曰精甲十萬積榖十年泉魚不察湯網宜懸陛<lb/>
下雄斷霆聲羣疑氷釋揚清風以掃雲鼓迅雷以破山<lb/>
任馮異則㧞天井而震上黨仗吳漢則發突騎而傾邯<lb/>
<pb n="KR2f0010_WYG_008-10b"/>
鄲壺闗失嶮山東奪魄屬有戍邊叛將竊發參墟人心<lb/>
揺蕩異議放肆陛下臨朝而言曰二冦獲罪於天予所<lb/>
不捨未三旬而定晉陽纔期年而滅潞子不以金購狶<lb/>
將多降不勞師克粤首馳報非至德感物孰能臻此乎<lb/>
由是台宰百辟藩屏將帥上言曰成伐東夷而肅慎來<lb/>
賀景剪七國而王室乃安莫不始於武功終致刑措將<lb/>
以禋上帝薦祖宗宜受鴻命以荅𤣥貺陛下猶謙而五<lb/>
讓之勤請罔已乃屈已以俞之雲漢為章所以昭法度<lb/>
<pb n="KR2f0010_WYG_008-11a"/>
也神明其德所以成教化也巍乎有功帝堯之則也勤<lb/>
於大道𤣥祖之訓也臣等不勝大願謹奉玉冊玉寳上<lb/>
尊號曰仁聖文武章天成功神德明道大孝皇帝伏惟<lb/>
陛下不有其名以保其成不德其功以成其盈享殷宗<lb/>
之福致周道之平熈我王度玉振金聲臣徳裕等誠歡<lb/>
誠躍頓首頓首謹言<lb/>
　　　應乾聖夀太上皇冊文　　　　張𢎞靖<lb/>
維永貞二年嵗次丙戌正月丙寅朔皇帝臣某稽首再<lb/>
<pb n="KR2f0010_WYG_008-11b"/>
拜奉冊言臣聞上聖𤣥邈超乎希夷强名之極猶存乎<lb/>
言象豈足以表無為之化光不宰之功然稱謂所施簡<lb/>
冊攸著涵泳德澤感於精誠願奉鴻徽有以自竭伏惟<lb/>
太上皇陛下道侔𤣥元業纂皇極膺千載之休厯承九<lb/>
聖之耿光宣昭化元發揚大號政有敦本示儉慶有格<lb/>
天漏泉恩翔春風仁育羣品而成功不處褰裳去之付<lb/>
神器於冲人想汾陽之髙蹈體堯之德與神同符其動<lb/>
也天其静也地巍巍事表無徳而言焉顧兹寡昧屬膺<lb/>
<pb n="KR2f0010_WYG_008-12a"/>
大寳懼忝𫝊歸之業莫申繼述之志夙夜兢畏惟懐永<lb/>
圖今天下幸安皆睿訓所被而未極徽號孰報君親是<lb/>
以台臣庶官文武之列抗疏於内方伯藩守億兆之衆<lb/>
同詞於外請因夀厯以播鴻名臣不勝大願謹上尊號<lb/>
曰應乾聖夀太上皇當三朝獻夀之辰應五紀啟元之<lb/>
始光膺徽稱允叶神休斯天下之慶也臣稽首再拜<lb/>
　<lb/>
　<lb/>
<pb n="KR2f0010_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻八<lb/>
</p>
<p>
</p>
  </div>
</body>
</text>
</TEI>
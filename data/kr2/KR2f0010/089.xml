<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百十</head> <lb/>
    <p>
<pb n="KR2f0010_WYG_089-1a"/>
欽定四庫全書<lb/>
　唐大詔令集巻一百十<lb/>
　　　　　　　　　　　　宋　宋敏求　編<lb/>
　　政事<lb/>
　　　誡諭<lb/>
　　　　誡表䟽不實詔<lb/>
　　　　令内外官相存問詔<lb/>
　　　　令有司勸勉庶人婚聘及時詔<lb/>
<pb n="KR2f0010_WYG_089-1b"/>
　　　　誡勵氏族婚姻詔<lb/>
　　　　誡勵風俗勑四道<lb/>
　　　　誡諭天下詔<lb/>
　　　　不許羣臣干請詔<lb/>
　　　　誡勵官寮制<lb/>
　　　　誡朂内外郡官詔<lb/>
　　　　令州縣以制勑告示百姓勑<lb/>
　　　　誡示諸道制<lb/>
<pb n="KR2f0010_WYG_089-2a"/>
　　　　誡勵風俗詔<lb/>
　　　　令藩鎮俟詔方得入覲勑<lb/>
　　　　告諭宗閔徳裕親故更不問罪勑<lb/>
　　　　誡諭藩鎮詔<lb/>
　　　休假<lb/>
　　　　許百官旬節休假不入朝勑<lb/>
　　誡諭<lb/>
　　　誡表疏不實詔<lb/>
<pb n="KR2f0010_WYG_089-2b"/>
前政多僻人不聊生怨讟如讎曾無控告黎民易子而<lb/>
食郡縣猶有餘粮遂使聚斂無厭窮兵不已忠良屏跡<lb/>
邪佞當塗以妖怪為禎祥能希㫖為奉法至於亡滅上<lb/>
莫知之靜言其事可為太息者也朕恭膺寶厯救斯兆<lb/>
庶思革前弊念兹在兹起軍以來於今期月軍書羽檄<lb/>
日有百數一言一事靡不覧焉未明求衣中夜不寐恐<lb/>
一物之失所慮一理之或屈但四方州鎮習俗未懲表<lb/>
䟽因循尚多虚誕申請盗賊不肯直陳言論疾苦每虧<lb/>
<pb n="KR2f0010_WYG_089-3a"/>
實録妄引哲王深相佞媚矯託符瑞極筆阿諛亂語細<lb/>
書動盈數紙非直乖於體用固亦失於事情千里佇於<lb/>
一言萬幾凑於一日表奏如是稽疑處斷不知此者謂<lb/>
我何哉宜頒告逺近知朕至意<hi>武徳元年五月</hi>
　　　令内外官相存問詔<lb/>
立人之道曰仁與義為國之基徳歸於厚自隋氏馭宇<lb/>
政刻刑煩上懷猜阻之心下無和暢之志遂使朋友遊<lb/>
好慶弔不通卿士聮官請問斯絶至乃里閈相接致胡<lb/>
<pb n="KR2f0010_WYG_089-3b"/>
越之乖艱棘在身忘救恤之義風頽俗弊一至於此化<lb/>
民以徳豈斯之謂朕纂厯膺期思𢎞至道因兆民之所<lb/>
賴洽萬國之懽心凡厥庶僚咸使輯睦君臣之際期於<lb/>
無隱永言前失特宜敦勵自今已後内外官人須相存<lb/>
問勿致疑阻有遇疾疹遞加診候營救醫療知其増損<lb/>
不幸物故及遭憂恤隨事慰省以申情好務從篤實各<lb/>
存周厚朝廷無拘忌之節交遊有久要之歡遵道而行<lb/>
率禮不越斯則上下交泰品物咸亨惠政所加達於四<lb/>
<pb n="KR2f0010_WYG_089-4a"/>
方布告天下咸知朕意<hi>武徳九年十二月</hi>
　　　令有司勸勉庶人婚聘及時詔<lb/>
昔周公治定制禮垂裕後昆命媒氏之職以㑹男女每<lb/>
以仲春之月順行時令蕃育之理既𢎞邦家之化斯在<lb/>
及政教陵遲諸侯力爭官失其守人變其風致使謡俗<lb/>
有失時之譏鰥寡無自存之術漢魏作教事非師古道<lb/>
隨世隱義逐時乖重以隋徳淪胥數鍾屯剥五都俱覆<lb/>
萬方咸蕩暨參墟奮旅救彼艱危區縣削平總斯圖籍<lb/>
<pb n="KR2f0010_WYG_089-4b"/>
顧瞻禹跡提封尚存乃眷周餘匝地咸盡痛心疾首寤<lb/>
寐無忘惟上𤣥之大徳曰生蒸民以最靈為貴一經喪<lb/>
亂多餌豺狼朕夙奉天命為人父母平定甫爾劬勞未<lb/>
康厚生樂業尚多疎簡永言亭育實切於懷若不申之<lb/>
以婚姻明之以顧復便恐中饋之禮斯廢絶嗣之釁方<lb/>
深有懷怨曠之情或致淫奔之辱憲章典故實所以庶<lb/>
幾宜命有司所在勸勉其庶人男女之無室家者並仰<lb/>
州縣官人以禮聘娶皆任同類相求不得抑取男年二<lb/>
<pb n="KR2f0010_WYG_089-5a"/>
十女年十五以上及妻喪達制之後孀居服紀已除並<lb/>
須申以媒媾命其好合若貧窶之徒將迎匱乏者仰於<lb/>
其親近及鄉里富有之家裒多益寡使得資送其鰥夫<lb/>
年六十巳上寡婦年五十已上及婦人雖尚少而有男<lb/>
女及守志貞潔者並任其情願無勞抑以嫁娶刺史縣<lb/>
令巳下官人若能使婚姻及時鰥寡數少量准户口増<lb/>
多以進考第如其勸導乖方失於配偶准户口减少以<lb/>
附殿失<hi>貞觀元年正月</hi>
<pb n="KR2f0010_WYG_089-5b"/>
　　　誡勵氏族婚姻詔<lb/>
氏族之盛實繁於冠冕婚姻之道莫先於仁義自有魏<lb/>
失御齊氏云亡市朝既遷風俗凌替燕趙右姓多失衣<lb/>
冠之緒齊韓舊族或乖徳義之風名雖著於州閭身未<lb/>
免於貧賤自號膏粱之胄不取匹敵之儀問名惟存於<lb/>
竊貲結褵必歸於富室乃有新官之輩豐財之家暴其<lb/>
祖宗競結婚姻多納貨財有如販鬻或自貶家門受屈<lb/>
於姻婭或矜其舊望無禮於舅姑積習成俗迄今未巳<lb/>
<pb n="KR2f0010_WYG_089-6a"/>
既紊人倫實虧名教朕夙夜兢惕憂勤政道往代蠧害<lb/>
咸已懲革惟此弊風未能盡變自今已後明加告示使<lb/>
識嫁娶之序合典禮稱朕意焉<lb/>
　　　誡勵風俗勑四道<lb/>
勅建立州縣列樹官司所以導俗宣風懲奸息暴頃以<lb/>
承平既久中外晏安人懷弛壊之心官無警覺之意遂<lb/>
使綏宋二州屢奏亂常之黨荆并兩府頻言搆逆之徒<lb/>
發露雖復數州包藏猶慮未絶此等妖釁尋自伏誅旬<lb/>
<pb n="KR2f0010_WYG_089-6b"/>
日之間驚害良善誠由按察寛縱禁止不明或使無辜<lb/>
陷於非命興言及此深用隱惻自今已後所在州縣官<lb/>
僚各宜用心檢校或惰於農作専事末遊或妄說妖訛<lb/>
潛懷聚結或棄其井邑逋竄外州或自術醫占誘惑愚<lb/>
昧諸如此色觸類旁求咸須防糺勿許藏匿又屬當首<lb/>
夏務在田蠶雖則各解趨時亦資官府敦勸若能肅清<lb/>
所部人無犯法田疇墾闢家有餘粮所由官人宜加考<lb/>
第功狀尤異者别加升擢若為政苛濫户口流移盗發<lb/>
<pb n="KR2f0010_WYG_089-7a"/>
罕能自擒逆謀為外境所告輕者年終貶考甚者非時<lb/>
解替御史及臺郎出使審加訪察各以狀聞宜宣示諸<lb/>
州各令所在知悉<hi>文明元年四月十三日</hi>
　　　又<lb/>
門下朕克纘丕業誕膺景命憲章昔典欽若前王克巳<lb/>
勵精緬思至道宵衣旰食勤修庶政夙夜寅畏匪遑底<lb/>
寧若涉泉水罔知攸濟頃屬殷憂啓運多難興邦禮章<lb/>
載復品物咸茂思欲致萬姓於仁壽歸六合於昇平永<lb/>
<pb n="KR2f0010_WYG_089-7b"/>
言政途庶幾沿革猶恐學校多闕賢俊罕登牧宰不存<lb/>
政理農桑未加勸導樽俎之儀不習冠婚之禮莫修朕<lb/>
所以當宁興嘆載懷兢惕者矣庠序者風化之本人倫<lb/>
之先仰州縣勸導令知禮節每年貢明經進士不須限<lb/>
數貴在得人先聖廟及州縣學即令修理春秋釋菜使<lb/>
敦講誦之風天下有奇才異行沉伏不能自達及官人<lb/>
百姓有能諫言時政得失者並令本州責狀封進鄉飲<lb/>
禮廢為日巳久尊徳尚齒𢎞益極深宜令諸州每年遵<lb/>
<pb n="KR2f0010_WYG_089-8a"/>
行鄉飲之禮今有勸慕王公卿士務存訓奬子弟成立<lb/>
則有冠婚婚禮糟粕或存冠禮久為廢闕自今以後並<lb/>
行冠義責以成人之道使知負荷之難食為人天農為<lb/>
邦本綏撫萌庶勸課農桑牧宰之政莫過乎此刺史縣<lb/>
令有課最尤異委亷察使名聞當别加甄擢縣令字人<lb/>
之本明經為政之先不稍優異無以勸奬縣令考滿考<lb/>
詞使狀有清字無負犯明經及第每至選時量加優賞<lb/>
若屬停選並聴赴集真如設教理歸清淨黃老垂範道<lb/>
<pb n="KR2f0010_WYG_089-8b"/>
在希㣲僧尼道士女冠之流並令修習真寂嚴持誡行<lb/>
不得假記功徳擾亂閭閻令州縣嚴加檢察私度之色<lb/>
即宜禁斷諸州縣官有不因選序别犯贓賄非時除授<lb/>
官等皆依倚形勢恣行侵剥如有此色仰州長官録事<lb/>
參軍速勘責奏聞訖宜停務時進止仍委吏部兵部速<lb/>
勘責處分諸州百姓多有逃亡良由州縣長官撫字失<lb/>
所或住居側近虛作逃在他州横徴隣保逃人田宅因<lb/>
被賊賣宜令州縣招携復業其逃人田宅不得輒容賣<lb/>
<pb n="KR2f0010_WYG_089-9a"/>
買其地在依鄉原例納州縣倉不得令租地人代出租<lb/>
課寺觀廣占田地及水碾磑侵損百姓宜令本州長官<lb/>
檢括依令式以外及官人百姓將庄田宅舍布施者在<lb/>
京並令司農即收外州給貧下課户凡此數事或宜區<lb/>
分繫乎風俗義存奬勸刺史縣令等各申明舊章勉思<lb/>
撫輯罷彫弊之務歸淳厚之源訓導黎蒸宣我朝化書<lb/>
不云乎徳惟善政政在養人布告天下咸知朕意<hi>唐隆元年</hi>
<hi>七月十九</hi>
<pb n="KR2f0010_WYG_089-9b"/>
　　　又<lb/>
黃門朕聞天為大者孰先於育物物最靈者莫甚於愛人<lb/>
故樹之后王以康兆庶朕緬鑒前烈深惟逺圖懼徳之<lb/>
不修化之未偃寅畏夙夜如臨泉壑然則疇咨命於四<lb/>
岳黜陟存乎三載既以百姓為心明非一人獨理今之<lb/>
牧守古稱侯伯賢者任之則循良之迹著不賢者任之<lb/>
則愁苦之聲作每冀精於所擇委之俞往豈時或頽靡<lb/>
茍且尚多而吏之殊尤寂寥不嗣靜言政要朕用憮然<lb/>
<pb n="KR2f0010_WYG_089-10a"/>
間嵗水旱周於郡國倉廪不畜閭閻荐飢加以出攝頗<lb/>
多冗官増弊至於處置皆憑刺舉當於京官内簡宏才<lb/>
通識堪致理興化者量授都督刺史等久在藩屏有昇<lb/>
進狀者量授京官使出入常均永為恒式課最超等必<lb/>
議昇遷循黙守常必裁貶黜昭昭賞罸不可不慎屬冬<lb/>
朝禮成春事方起朝集使等俾還所莅欽若朕言官寮<lb/>
間或幹濟清苦或貪濫侵漁稱職及不稱職並委都督刺史審察<lb/>
奏聞罔或阿容自貽悔咎諸道雖遣使存問尚切憂勞<lb/>
<pb n="KR2f0010_WYG_089-10b"/>
牧宰等深體朕懷各宜隱恤交至乏絶者速量事優勞<lb/>
公私債負停徴至秋州縣差科務減常日昔國僑相鄭<lb/>
以至和平曹參相齊貴於清淨清淨則不擾不擾則和<lb/>
平和平則不爭不爭則知恥愛費而與休息除煩而從<lb/>
簡易自當農者歸隴畆蠶者勤紡績既富而教乃克有<lb/>
成道徳齊禮不逺斯復庶幾在位𢎞朕此心凡厥遐邇<lb/>
各令委悉主者施行<hi>開元二年十月十三日</hi>
　　　　又<lb/>
<pb n="KR2f0010_WYG_089-11a"/>
勅國家祖武宗文重熙累洽克清寰極大庇生人𤣥徳<lb/>
獨化與乾元而資始至道無名含帝先而首出自削平<lb/>
區宇混一車書六合晏然百有餘載則我文武之業有<lb/>
大造於生靈朕嗣守丕運纂我鴻緒恐不能敷𢎞前烈<lb/>
光闡睿圖夙夜祗畏若臨泉谷曷嘗不龔然思道寤寐<lb/>
勤政從人之欲每以百姓為心屈已之勞常矜於一物<lb/>
失所且夫法久而弊法弊則通制國以立法為先教人<lb/>
以地著為事自屬清晏人多媮怠國章或弛甿偽實繁<lb/>
<pb n="KR2f0010_WYG_089-11b"/>
今正朔所及封疆無外雖户口且増租賦不益莫不輕<lb/>
去鄉邑共為浮惰或豪人成其泉藪或奸吏為之囊槖<lb/>
逋亡積嵗流蠧自滋雖朕之薄徳罪則在予亦官無其<lb/>
政吏不守法耳今欲去其末而歸其本閑其邪而正其<lb/>
徳使法有所立人知向方是用恤窮逸寛逋貸式廣自<lb/>
新之路俾由莫厚之恩<lb/>
　　　誡諭天下制<lb/>
頃屬昊穹降禍雲馭上僊外戚成挾主之謀奸臣起移<lb/>
<pb n="KR2f0010_WYG_089-12a"/>
國之計皇太子基見危而起補天立極朕方息肩朱邸<lb/>
拭目清時幸太平之無事期小山之自逸温王以推崇<lb/>
叔父固禪萬幾基以克奬帝圖進登儲貳此則明有日<lb/>
月幽有鬼神朕不敢執私而廢公違衆而専意也今君<lb/>
臣既定天下已安欽奉鴻業思臻至理推心兆人之上<lb/>
畢至千秋之下猶望始終一徳無有貳心人其視余天<lb/>
實知我如聞在外尚有浮言睥睨朝廷窺測間隟或云<lb/>
朕意欲脫屣宸居或云東宮乃主器非長嗚呼無識曽<lb/>
<pb n="KR2f0010_WYG_089-12b"/>
莫之思昔唐堯帝摯之弟也昇於帝位王季太伯之少<lb/>
也立為太子能明俊徳光啓邦家比聞中外屢有流言<lb/>
潛圖廢立止以為中宗之時吾乃一王耳憂危不暇今<lb/>
基靜禍難安社稷天下利之所謂非常之事不可以常<lb/>
禮議之<hi>唐隆元年七月</hi>
　　　不許羣臣干請詔<lb/>
設官分職本期致理惟賢是任匪私親昵若使才勝其<lb/>
任望重於時一月累遷固未為速如或代工無取考績<lb/>
<pb n="KR2f0010_WYG_089-13a"/>
非明十年不調豈應論屈頃者官失其序僥倖路開人<lb/>
不務徳惟速是視在職無幾已希遷陟又每謁見之時<lb/>
多請仗下奏事不聞公議惟乞榮班王爵與能豈由干<lb/>
請朕雖逺慙聖哲多媿大明自臨寰宇斯焉兩載卿士<lb/>
人材皆所知悉不被昇擢蓋自取之當務責躬何宜往<lb/>
訴且難進而易退君子格言後已而先人往哲明訓周<lb/>
文多士虞舜舉才克讓滿朝故稱為理今位參臺省階<lb/>
列通班惟務趨競餘何足紀朕方欲大革澆浮俾歸淳<lb/>
<pb n="KR2f0010_WYG_089-13b"/>
俗自今以後謁見之日若更有干冒祈榮者雖地處親<lb/>
勲才稱俊秀皆當格之清議一從屏黜崇亷恥之節洽<lb/>
昇平之化<hi>景雲二年十二月</hi>
　　　誡勵官寮制　　　　　　　　蘇　頲<lb/>
門下法之所設本以懲非令之必行期於禁止致理為<lb/>
要何莫由斯至如官典受贓國有常法承前雖有處分<lb/>
在外多未遵奉且不戒視成為暴不令而罰為虐豈含<lb/>
容之自久將訓導之未明歟朕情存劃一過欲不貳恐<lb/>
<pb n="KR2f0010_WYG_089-14a"/>
愚人陷罪莫識隄防姦吏狥私自嬰徽纆永言於此明<lb/>
發興懷今日已前既往不咎從今巳後有紀必繩朕不<lb/>
食言爾無荒怠所以勤勤懇懇預戒凡百葢以罰止罰<lb/>
可不慎哉告示遐邇令知朕意主者施行<hi>先天二年九月七日</hi>
　　　誡朂内外郡官詔<lb/>
國之設法本以閑邪茍無所施雖立安用朕以寡昧纂<lb/>
承丕業夙夜怵惕恐不克勝馭朽徒凛未知攸濟是用<lb/>
寤寐永歎常思罪己冕旒不欲見其臧否黈纊不欲聞<lb/>
<pb n="KR2f0010_WYG_089-14b"/>
其是非隱忍含容十載於兹矣不能使令行禁止訟息<lb/>
刑清家知禮讓之教人知亷恥之節此朕之不徳也河<lb/>
南府洛陽縣主簿王鈞貪殘其性暴虐其心輕侮我章<lb/>
程割剥我黎獻處事不遵乎法理黷貨不知其紀極此<lb/>
而可恕孰不可容且輦轂之下事猶如此想於逺處人<lb/>
何以堪然而當發生之時屬陽和之月朕情存惡殺不<lb/>
加殊死宜從杖罪以肅朝端可於朝堂集衆決殺自今<lb/>
以後内外官有犯贓賄至解免巳上縱使逢恩獲免並<lb/>
<pb n="KR2f0010_WYG_089-15a"/>
宜勿齒終身御史憲司職當推劾不存糺舉多有顔情<lb/>
綱紀不施誰任其咎又府縣寮寀上下相䝉犯法公無<lb/>
檢勘若知而故縱即是職務不舉各自思審何以當官<lb/>
自今以後所進擬御史皆須歴職清白衆所推者不得<lb/>
虚相引進僥倖祈榮凡厥朝行宜悉朕意<hi>開元十年二月</hi>
　　　令州縣以制勑告示百姓勑<lb/>
勅凡制令宣布皆所以為人如聞州縣承勅多不告示<lb/>
百姓使閭巷間不知㫖意是何道理宜令所由提撕應<lb/>
<pb n="KR2f0010_WYG_089-15b"/>
有制勅處分事等令終始勾當使百姓咸知如施行有<lb/>
違委御史訪察聞奏<hi>開元十六年六月</hi>
　　　誡示諸道制<lb/>
勑王者省方諸侯述職以時受計其來久矣自鑾輿南幸<lb/>
而巴蜀底寧俾予小子受命討難越自河隴及於朔陲<lb/>
兼北狄兵車億萬同至待收秦中後定河洛狂㓂窮窘<lb/>
不日剪滅朕以百姓為心敢忘終食中夏未清慮有驚<lb/>
擾且吏者人之師非吏何以安人良化惠風在於循吏<lb/>
<pb n="KR2f0010_WYG_089-16a"/>
當用兵振旅之際事充政重之時必去煩苛存乎慈恵<lb/>
須岳牧令長以鎮撫者也且懲惡勸善激濁揚清尋有<lb/>
使車黜陟當備知之朕毎命中官使諸山使所至郡縣<lb/>
妄宣口勅徴求賦斂便即奏聞不可容隠朕以軍政孔<lb/>
殷朝會未備禮猶闕於筐篚時且急於甲兵卿昭宣國<lb/>
令以示民庶履新之慶與卿等同之<hi>至徳二年正月三日</hi>
　　　誡勵風俗詔<lb/>
昔者卿大夫相與讓於列士庶人相與讓於齒周成王<lb/>
<pb n="KR2f0010_WYG_089-16b"/>
刑措不用漢文帝恥言人過真理古也朕甚慕焉中代以<lb/>
還爭端斯起掩抑其言則専弊誘掖其説則侵誣自乏責<lb/>
實循名不能彰善癉惡故孝宣必有敢告乃下光武不以<lb/>
詭辭遽行語稱訕上之非律有匿名之禁皆所以防三至<lb/>
之毁重兩造之明是以爵人於朝則皆勸刑人於市則皆<lb/>
懼罪有歸而當於事也末代偷巧内荏外剛卿大夫無進<lb/>
思盡忠之誠多退有後言之謗士庶人無切磋琢磨之益<lb/>
多銷鑠浸潤之讒進則諛言諂笑以相求退則羣居州處<lb/>
<pb n="KR2f0010_WYG_089-17a"/>
以相議留中不出之奏葢發其陰私公論不容之談是<lb/>
生於朋黨擢一官則曰恩皆自我黜一職則曰事出他<lb/>
門比周之跡已彰尚稱獨介由徑之蹤盡露自謂貞方<lb/>
居省寺者不能以勤恪莅官而曰務從簡易提綱紀者<lb/>
不能以凖繩檢下而多宻奏風聞獻章疏者更相是非<lb/>
備顧問者互有憎愛茍非秦鏡照膽堯羊觸邪時君之<lb/>
徳安得不惑參斷一謬俗化益訛禍發齒牙言生枝葉<lb/>
率是道也朕甚憫焉我國家貞觀開元同符三代風俗<lb/>
<pb n="KR2f0010_WYG_089-17b"/>
歸厚禮讓偕行兵興以來人散久矣姑欲導之以徳不<lb/>
欲驅之以刑然而信而未孚理有未至曽無恥格益用<lb/>
凋刓小則綜覈之權見侵於下輩大則樞機之重旁撓<lb/>
於薄徒尚多因而化之亦既去其尤者而宰臣等懼其<lb/>
寢染未克澄清備引祖宗之書願垂誡勵之詔遂申告<lb/>
教頗用殷勤各當自省厥躬與我同底於道凡百多士<lb/>
宜體朕懷<hi>長慶元年四月</hi>
　　　令藩鎮俟詔方得入覲勑<lb/>
<pb n="KR2f0010_WYG_089-18a"/>
方面大臣皆吾股肱心膂思與相見無時暫忘想其戀<lb/>
闕之心願修朝覲之禮其於忠懇悉亦可知但縁兵革<lb/>
未停務先安緝或地隣戎㓂須有防虞或鎮重軍雄切<lb/>
於綏撫臨機處分要合便宜自今以後諸道節度都團<lb/>
練防禦經畧等使有請朝覲者但先獻表章候得詔㫖<lb/>
允許即任進發務使行止之際臨時不失事機故此宣<lb/>
示遍使知悉<lb/>
　　　告諭宗閔徳裕親故更不問罪勑<lb/>
<pb n="KR2f0010_WYG_089-18b"/>
朕承天之序燭理未明勞虚襟以求賢勵寛徳以容衆<lb/>
頃者或臺輔乖弼亮之道而具寮扇朋附之風翕然相<lb/>
從實斁彞憲致使薰蕕共器賢不肖並馳退跡者成後<lb/>
時之夫登門者為迎吠之客繆盭之氣堙鬰未和而望<lb/>
隂陽順時疵癘不作朝廷清肅班列和安自古及今未<lb/>
嘗有也今既再申朝典一變澆風掃清朋比之徒匡飭<lb/>
貞亷之俗凡百卿士惟新令猷如聞周行之中尚蓄疑<lb/>
懼或有委相指目令不自安今斯曠然明喻朕意與宗<lb/>
<pb n="KR2f0010_WYG_089-19a"/>
閔徳裕或親故及門生故吏等除今日以前黜逺之外<lb/>
一切不問各安職業勿復為嫌布告中外令其知悉<hi>太和</hi>
<hi>九年九月</hi>
　　　誡諭藩鎮詔<lb/>
我國家天厯自歸君臨無外十七聖滂流𤣥澤積惠生<lb/>
靈三百年保定鴻基方延運祚其間數纒災否禍起兇<lb/>
狂纔聞竊命之妖已觸震雷之怒或腹心生變或骨肉<lb/>
相圖近事可明靈誅不漏葢人祗之共憤乃宗社之儲<lb/>
<pb n="KR2f0010_WYG_089-19b"/>
休亦賴中外重臣匡時薄徳大恥復雪小康可期須申<lb/>
告諭之勤用致綏懷之㫖而宗權藩垣所屬倚仗特深<lb/>
雖章表繼來臣誠可驗而兵戈失戢物論猶疑是生交<lb/>
搆之端益惑親隣之聴况位崇將相爵極王侯圖功則<lb/>
國禍可平快志而家寃已雪勸忠貞於部伍莫若率先<lb/>
鑒成敗於古今當思擇福猶冒屬猷之誡適揺怗亂之<lb/>
機且患難雖繁封疆有制各圖侵軼自掇悔尤髙潯之<lb/>
下澤州將攻偽帥周岌之窺臨汝本利危邦翻為致冦<lb/>
<pb n="KR2f0010_WYG_089-20a"/>
之資葢昧啓讐之釁得土地為他人所有得貨財亦他<lb/>
人所資勢敵則相傾力均則相忌害莫深於歸怨利莫<lb/>
厚於圖安况井邑皆空耕桑盡廢歎瘡痍而未復軫哀<lb/>
痛而難忘且洛邑通都非列藩之所併河陽要地亦諸<lb/>
夏之必爭若不制自本朝豈可公然竊據節旄寵授須<lb/>
候王人賦稅均輸合資國用至於封疆隣接續可商議<lb/>
指撝但將還舊京尤藉近鎮繼聞蒲陜已被攻圍河外<lb/>
既事於支吾闕中自妨於完輯廻車或阻奉圖逾虧今<lb/>
<pb n="KR2f0010_WYG_089-20b"/>
者先在息兵各令守境爵位幸非愛惜君臣足保初終<lb/>
尚或執迷方知誤計若法制不行於一處即征計須狥<lb/>
於衆情人亦有言理難為黨雖萬方之罪當責朕躬而<lb/>
九重之威更憑天力縱以黄巢頃盗宮闕曽㑹師徒既<lb/>
戮元兇須遵後命所以寢興念慮詔示殷勤猶期逺保<lb/>
宿心不欲便乗衆怒山河著誓當明指日之心聖哲好<lb/>
生必用舞干之徳佇披深志勉蹈良圖<hi>中和四年十二月</hi>
　　休假<lb/>
<pb n="KR2f0010_WYG_089-21a"/>
　　　許百官旬節休假不見朝詔<lb/>
百工允釐彰乎奉職十日休澣義在優門方貴無為之<lb/>
風以𢎞多暇之政朕欽崇至道思致和平今寰宇克寧<lb/>
朝廷無事將欲叶於淳古豈惟臻於小康當與羣寮暢<lb/>
兹娱樂頃旬遊宴賞已於入朝節假常參未敷後命公<lb/>
私叶慶千載一時上下同歡自中及外自今以後每至<lb/>
旬節休假中書門下及百官並不須入朝外官等其日<lb/>
亦不須衙集<hi>天寶五年五月</hi>
<pb n="KR2f0010_WYG_089-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百三</head> <lb/>
    <p>
<pb n="KR2f0010_WYG_082-1a"/>
欽定四庫全書<lb/>
　唐大詔令集巻一百三<lb/>
　　　　　　　　　　　　宋　宋敏求　編<lb/>
　　政事<lb/>
　　　舉薦下<lb/>
　　　　詔天下搜賢俊制<lb/>
　　　　訪至孝友悌詔<lb/>
　　　　處分舉薦人詔<lb/>
<pb n="KR2f0010_WYG_082-1b"/>
　　　　令常叅官舉人詔<lb/>
　　　　捜訪天下賢能勅<lb/>
　　　　捜訪兵術賢才詔<lb/>
　　　按察上<lb/>
　　　　遣使巡行天下詔<lb/>
　　　　遣十使廵察風俗制<lb/>
　　　　處分朝集使勅八道<lb/>
　　舉薦下<lb/>
<pb n="KR2f0010_WYG_082-2a"/>
　　　詔天下搜賢俊制　　　　　　　賈至<lb/>
朕聞惟理亂在庶官是以先王旁求俊彦思皇多士以<lb/>
倡九牧阜成兆人頃者奸臣執權專利冒寵惟正直是<lb/>
醜惟邪佞是能此壅塞賢路罔蔽天聽使忠臣不得進<lb/>
其謀才士不得展其用廢三載之黜陟寢九德之推擇<lb/>
多有老於郎署滯於丘園吏稱無人才不給位朕以薄<lb/>
質嗣守大寳㓂戎未殄王業維艱兢兢乾乾日慎一日<lb/>
緬惟堯舜求賢之意周公吐握之義思欲廣進髦乂輔<lb/>
<pb n="KR2f0010_WYG_082-2b"/>
寧邦家寔頼公卿大夫𢎞我視聽易曰方以𩔖聚語曰<lb/>
舉爾所知凡宰相王臣宜加捜擇其常叅官及郡縣長<lb/>
吏上佐等皆從歴試而踐通榮如各知其宻行異能博<lb/>
學深識才堪濟代術可利人名不彰聞位不充量湮淪<lb/>
屠釣流落風波者一善可録便宜公舉逺則封表附驛<lb/>
近則進狀奏聞勿避親讎無限儕伍其有獨負竒才未<lb/>
逢知巳即仰投匭并所在陳狀自論長官登時與奏夫<lb/>
兹薦士非止一舉永為恒典有即登聞昔荀桓子立翟<lb/>
<pb n="KR2f0010_WYG_082-3a"/>
之功士伯受𤓰衍之邑栁下惠賢而不舉臧文仲被竊位<lb/>
之名春秋書之千載不朽凡百在位可不勉歟宜宣示<lb/>
中外令知朕意<hi>至德二年四月八日</hi>
　　　訪至孝友悌詔<lb/>
至和育物大孝安親古之哲王必由斯道朕徃在春宫<lb/>
嘗事先后問安靡闕侍膳無忘及同氣天倫聨華棣萼<lb/>
居嘗共被食必分甘今皇帝奉而行之未嘗失墜每有<lb/>
銜命而来戒途將發必肅恭拜跪涕泗交連左右侍臣<lb/>
<pb n="KR2f0010_WYG_082-3b"/>
罔不感動間者旭日抱戴瑞亦自天白狼之瑞接武薦<lb/>
臻此皆皇帝聖敬之符孝友之感也故能誕敷德教𢎞<lb/>
乎四海信可以光宅寰宇永綏黎元者矣其天下有至<lb/>
孝友悌行著鄉閭堪旌表者命縣長官採聽聞奏孝子<lb/>
順孫樂於𤣥化也<hi>至德二年正月</hi>
　　　處分舉薦人詔<lb/>
推薦之道必務於至公賞罰之間亦資於不濫其諸色<lb/>
舉人等須有處分令薦所知寔佇才能用施政理自宜<lb/>
<pb n="KR2f0010_WYG_082-4a"/>
慎擇以副虗懐古者効官三嵗考績善惡既著褒貶斯<lb/>
存舉之得人必受旌能之賞舉之失選亦加懲過之罰<lb/>
賞罰之典期於勉行凡百具寮宜知朕意<hi>寳應元年七月</hi>
　　　令常叅官舉人詔<lb/>
勅知人則哲堯舜猶難𩔖能而舉古今常式自頃中原<lb/>
多故汔求小康州縣屢空守宰多闕攝官承乏者頗無<lb/>
舉職之能懐才抱器者或有後時之歎朕所以宵衣不<lb/>
寐側席未遑思𢎞致理之規冀及大中之道而庶尹卿<lb/>
<pb n="KR2f0010_WYG_082-4b"/>
士備列朝廷豈無叶賛之心以助旁求之義其内外文<lb/>
武官如有堪任刺史縣令及出身前資人中堪任判司<lb/>
丞尉者宜令京常叅官各慎擇所知具狀奏聞及諸州<lb/>
刺史縣令既藉寮屬宜亦准此古者得人受賞速不踰<lb/>
時増秩賜金有國通典其或任非稱職舉不當事顧多<lb/>
附下之心亦無不適之罰其所舉人受官後如政事尤<lb/>
異清白著聞三兩考後仰本道觀察使聞奏其舉主及<lb/>
所舉人並量加進改如懦弱不舉及暴政處置乖宜并<lb/>
<pb n="KR2f0010_WYG_082-5a"/>
冒犯贓私等罪論刑當亦連坐宣示中外知朕意焉<hi>寳歴</hi>
<hi>元年九月</hi>
　　　捜訪天下賢能勅<lb/>
濟國安民兼先得士懐才抱器所切逢時茍獲賢能何<lb/>
難任使自從近嵗頗乏豐年百姓凋殘四方空竭邕交<lb/>
防戍卭蜀征行租賦罄於東南衣粮耗於西北欲全國<lb/>
力須整邉防所恨利於國者或迷之而未行害於人者<lb/>
或遣之而未去天下有洞諳邉事深㑹兵謀或决勝於<lb/>
<pb n="KR2f0010_WYG_082-5b"/>
干戈或運籌於帷幄及有苦心吏術深逹政經曽觀已<lb/>
試之能可致必成之理各仰自見所在長吏先共討論<lb/>
有可取者發遣赴京量事資送或安貞守道隠遁山林<lb/>
或勤學知書博通今古並仰所在長吏捜訪聞奏冀有<lb/>
才者得伸有能者得用凡思報國無若薦賢如得非常<lb/>
之材必加不次之賞布告天下知朕意焉<lb/>
　　　捜訪兵術賢才詔<lb/>
朕每念艱難之本切思拯救之圖治少亂多古猶今也<lb/>
<pb n="KR2f0010_WYG_082-6a"/>
葢捜揚之未至非爵賞之不行况自鄉里沽虚物情賈<lb/>
怨朝市有争先之黨山林多獨徃之人彼豈自窮驅而<lb/>
莫返其有文包經緯道貫儒𤣥貞遁自肥浮名不染豈<lb/>
無加等之爵以待非常之流今委使臣逺近徴訪必行<lb/>
備禮以聳羣方且機貴研深用惟體要運當無事固垂<lb/>
拱而可待時屬多虞非援竒而不振或有材優將畧業<lb/>
洞兵鈐辨勝負於風雲計短長於主客妙得神𫝊之訣<lb/>
耻成兒戲之名不俟臨機方期制變或銷聲於屠釣或<lb/>
<pb n="KR2f0010_WYG_082-6b"/>
屈志於風塵勿媿自媒當期致用至乃旁窺國病動適<lb/>
時宜深探貨殖之源備得富强之術排於浮議欝彼良<lb/>
圖又有志擅縱横久潛緇褐材推超異見辱儕流茍全<lb/>
一藝之工不必萬夫之敵亦有推研歴象校歩星辰言<lb/>
必効於機先術豈疑於億中是資竒器孰曰異端亦在<lb/>
勤求佇加殊賞噫功名可慕少壯㡬何在君親則忠孝<lb/>
相資於國家則安危同切勿甘流落猶狥晏安並委使<lb/>
臣勝示訪求長吏津置發遣同心體國無使淹延懸賞<lb/>
<pb n="KR2f0010_WYG_082-7a"/>
俟能必期升擢朕雖踵艱否亦謂憂勤髙祖太宗之在<lb/>
天固當垂祐社稷生靈之有主夫豈乏賢逹我敷求咨<lb/>
爾將命勿虚翹矚茍自因循其間儒學優游軍謨𢎞逺<lb/>
宻陳時務願就制科者已從别勅處分跅弛遺才沉淪<lb/>
末位不礙文武並須升聞布告天下咸使知悉<hi>光啟五年五月</hi>
　　按察上<lb/>
　　　遣使廵行天下詔<lb/>
昔者明王之御天下也内列公卿允釐庶績外建侯伯<lb/>
<pb n="KR2f0010_WYG_082-7b"/>
司牧黎元唯其淳化未敷名教或替故有廵狩之典黜<lb/>
陟幽明存省方俗遐邇遂性情偽無遺時雍之宜率<lb/>
由此道朕祗膺寳命臨御帝圖禀過庭之義方荷上<lb/>
𤣥之嘉祉四荒八表無思不服而夙興夕惕勤躬約<lb/>
巳日慎一日雖休勿休欲萬國歡心兆民有賴推誠<lb/>
待物近取諸身實謂羣官受拜咸能自勵乃聞連帥<lb/>
刺舉或乖共治之寄縣司主吏尚多黷貨之罪有一於<lb/>
此責在朕躬是用中夜憮然昃景輟食宜遣大使分行<lb/>
<pb n="KR2f0010_WYG_082-8a"/>
四方申諭朕心延問疾苦觀風俗之得失察政刑之苛<lb/>
弊耆年舊齒孝悌力田義夫節婦之家疾廢惸嫠之室<lb/>
須有旌賢賑贍聽以倉庫物賜之若有鴻材異等留滯<lb/>
末班哲人竒士隠淪屠釣宜精加捜訪進以殊禮務盡<lb/>
使乎之㫖俾若朕親覿焉<hi>貞觀八年正月</hi>
　　　遣十使廵察風俗制<lb/>
古之御天下者以大寳為公器以崇髙為外物仰則乾<lb/>
符順性命之理俛思坤載成厚博之德將以治成至道<lb/>
<pb n="KR2f0010_WYG_082-8b"/>
保邦静人用清三徴以齊七政能臻夫此者豈一人之<lb/>
力哉寔頼羣方共康庶績自季葉淪替偭棄公道官匪<lb/>
其人教無所習懐才修㓗者則依違以自容通方宏偉<lb/>
者則放蕩以求利由是淳化日削澆風嵗長典章訛弊<lb/>
甿俗凋殘逶迤陵頺莫能振理朕以薄德丕承寳命夙<lb/>
夜惟寅憂勞無怠昧旦端冕心被寰瀛日晏罷朝念周<lb/>
黎庶頃者勵精推擇傍求牧宰冀聞善政惠康乃人虚<lb/>
已勵勤美化猶怠貪官傲吏屢黷於爰書失職流亡㡬<lb/>
<pb n="KR2f0010_WYG_082-9a"/>
淪於版籍豈刑賞之柄不叶其中將宵旰之誠未孚於<lb/>
下永言國本良深軫悼古者天子廵狩省方觀俗而錫<lb/>
鑾備駕或以為煩故分命輶軒博採謡誦以彰善癉惡<lb/>
激濁揚清散皇明以燭幽揚仁風以被物寔資令德允<lb/>
屬通才惟懐永圖式鑒成憲宜於左右臺及内外五品<lb/>
以上官識理通明立性堅白無所詘撓志在澄清者二<lb/>
十人分為十道廵察使二周年一替以亷按州部俾其<lb/>
董正羣吏觀撫兆人議獄緩刑扶危拯滯若能抗詞直<lb/>
<pb n="KR2f0010_WYG_082-9b"/>
筆不憚權豪仁恕為懐黜陟咸當别加奬擢優以名器<lb/>
如脂韋茍全籧篨戚施髙下在心顧望依附者將遷削<lb/>
屛棄肅以憲章咸竭廼心以副朕意<hi>神龍二年二月</hi>
　　　處分朝集使勅八道　　　　　　蘇頲<lb/>
勅朝集使等朕自臨萬邦倐已三載何嘗不兢兢業業<lb/>
勵精政道思欲棄末敦本阜俗安人寰瀛之間日月以<lb/>
冀所以急於務農不奪人時富而教之庶乎可致夫苛<lb/>
政甚於猛虎貪人比之强賊頃雖臨遣使臣未能澄正<lb/>
<pb n="KR2f0010_WYG_082-10a"/>
此弊或刻以害物或擾以妨農或背公向私或全身養<lb/>
望至使錢榖不入杼軸其空捐瘠相仍流庸莫返且四<lb/>
方事廣非一人獨化共理之寄非卿而誰卿等至州逓<lb/>
相朂勵勤恤孤弱勸率耕桑各効清勤無或墮怠<hi>開元三年</hi>
<hi>二月十五日</hi>
　　　又<lb/>
勅朝集使等朕聞御寰瀛者不可以獨化養黎獻者必<lb/>
存於共理故専一方親百姓能致循良之術必無愁苦<lb/>
<pb n="KR2f0010_WYG_082-10b"/>
之聲非牧伯之賢疇能於此所以精求臺閣歴選縉紳<lb/>
當舉百寮之要以先六刺之重虚想准政用成庶績自<lb/>
去冬入計者則循名責寔詢事考言雖不無等差終未<lb/>
有殊異得非嵗時或淺風教未洽耶故一切不除各再<lb/>
臨所典至於敬耆老恤㷀弱止姦盜挫豪强人不忍欺<lb/>
吏不敢犯田疇墾闢獄圄空虚徭賦必平逋逃自復門<lb/>
杜請謁庭無滯留若是者迺闗乎職思可以力致至於<lb/>
弭災眚集休祥尚德義崇禮樂儒風大長道化滂流耕<lb/>
<pb n="KR2f0010_WYG_082-11a"/>
夫克譲織婦知節草木不夭昆虫咸遂扇彼淳源登兹<lb/>
夀域若是者亦𢎞之在我仁逺乎哉豈惟禄秩就加以<lb/>
公卿入拜其或靡副朝奬不恭朕言陟既有之黜故宜<lb/>
及勉旃俞徃各勤我班瑞之分命<hi>開元六年二月六日</hi>
　　　又<lb/>
勅朝集使朕聞天生蒸人溥於四海天有成命孚於萬<lb/>
邦必内立公卿外建侯伯后非賢罔使賢非后罔事借<lb/>
耳以廣聽假目以遐覽則諭上㫖通下情庶政諧而羣<lb/>
<pb n="KR2f0010_WYG_082-11b"/>
萌樂矣由是三考黜陟百官㑹同古昔之訓炳然共<lb/>
守朕以薄德祇膺寳位受乾坤之顧荷宗廟之靈懍乎<lb/>
若渉春氷如馭朽索責在司牧所頼分憂曷嘗不想望<lb/>
賢才馨香至化七年於兹矣咨爾羣岳寔邦之良服勤政<lb/>
途深佇嘉績豈為吏罕乆與人未信何殊尤異絶寂寥<lb/>
厥聲恭惟永圖當副虚屬孔子曰茍有用我者三年有<lb/>
成漢宣曰庶人安田里無愁恨之聲者政平訟理也以<lb/>
為太守數易則下不安誠哉是論矣今之牧守古之諸<lb/>
<pb n="KR2f0010_WYG_082-12a"/>
侯寵數特加情寄尤切故躬饗廷内則飲食晏樂幣帛<lb/>
筐篚入至朕前則敷祍以陳命席而對所冀仁且不逺<lb/>
言之必行以朕憂勞之心託卿勤䘏之助卿等宜慎厥<lb/>
始成厥終徃欽哉祗守爾典操一州之統分六條之察<lb/>
念兹在兹用光我班瑞之命有賞有罰朕無戲言並即<lb/>
好去<hi>開元七年三月十一日</hi>
　　　又<lb/>
勅朕自君臨區域子育黎庶嵗年是慎夙夜惟寅而誠<lb/>
<pb n="KR2f0010_WYG_082-12b"/>
或不孚政猶未洽所在旱澇屢覩章表因饑饉而為理<lb/>
竭憂勞以養人非夫二千石孰應斯委下户給之髙户<lb/>
貸之所須賑恤並先處分至於常賦則著恒典檢據成<lb/>
損蠲減有條又近日以来中外少事差科調發殆至於<lb/>
無處馭通融當免於弊不知卿等從州来日百姓間得<lb/>
以安穏否其閭閻未便勅令有闕具以陳聞副我深寄<lb/>
時寒渉路並平安好其三両日尋親識後取曹司進止<lb/>
<hi>開元七年十月二日</hi>
<pb n="KR2f0010_WYG_082-13a"/>
　　　又<lb/>
勅朕聞諸禮曰刑禁暴爵舉賢則政均矣好惡著則賢<lb/>
不肖别矣其道然耶朕以虚薄祗膺景命荷宗社之靈<lb/>
當億兆之責曷嘗不昃朝晏坐畏天愛人思欲保其和<lb/>
樂躋於仁夀則與我共理者其惟良二千石乎每計吏<lb/>
還州與之陛見示其賞罰餞以筐篚亦云命而已矣而<lb/>
朝集使豫州刺史裴綱分典荆豫為政煩苛頃嵗不登<lb/>
公議蠲復部人有訴便致科繩縣長為言仍遭留繫御<lb/>
<pb n="KR2f0010_WYG_082-13b"/>
史推按遽以寔聞虐政弊人一至於此朕夙夜乾惕匪<lb/>
遑寧居尋遣使存問其諸道有損處已量加賑恤水旱<lb/>
不時寔朕之過惠養失所分刺之由是用黜綱於嶺裔<lb/>
儆彼羣岳朕於蒼生若保赤子為之均田邑制廬井必<lb/>
欲其時和年登逺安邇肅託於牧宰代以躬親故歴難<lb/>
其官誠經國致理之意也夫德惟善政政在養人故土<lb/>
煩則草木不長水煩則魚鱉不大必也寛恕貴乎清静<lb/>
諸刺史都督宜問疾苦拯貧窮杜侵漁察寃獄至於賦<lb/>
<pb n="KR2f0010_WYG_082-14a"/>
役務從减省深刻為事人何以堪私惠茍行法或將墜<lb/>
理須折衷用存令式其百姓有穏便者随事條奏將親覽<lb/>
焉欽爾有官各勤為政如風化允穆課績殊尤當擢之<lb/>
不次旌乃厥美凡百庶邦敬聽朕命<hi>開元八年二月十九日</hi>
　　　又<lb/>
勅朝集使古者覲羣后比萬國黜幽陟明循政思理罔<lb/>
或廢也朕以虚薄屬當期運受命穹昊司牧黎元何嘗<lb/>
不中夜求衣分晝忘食欲其日月所燭霜露所墜不獨<lb/>
<pb n="KR2f0010_WYG_082-14b"/>
親其親不獨子其子五榖豐殖萬物阜安百姓無事與能<lb/>
共化於兹八年矣而淳流未還至道猶欝豈朕之不德<lb/>
邪將吏之不賢耶徭賦或繁耶綱維或紊耶故延入階<lb/>
陛躬問得失悉如卿所對則朕無憂矣書曰非知之難<lb/>
行之惟難語曰仁逺乎哉我欲仁斯仁至矣卿等宜祗<lb/>
典厥職克正其身修於國章允兹朝寄因乎風俗示之<lb/>
訓誘必也道德齊禮以公滅私田里絶愁歎之聲邦家<lb/>
聞寛厚之化乃及優賞如或依勢作威倚法以削流亡<lb/>
<pb n="KR2f0010_WYG_082-15a"/>
未至教令不行加以常罰自餘宜依别勅處分勤恤人<lb/>
隠以副朕懐並仰好去<hi>開元八年三月十一日</hi>
　　　又<lb/>
勅朝集使等朕承天丕命子育萬方樹之師長俾敷景<lb/>
化將以固兹邦本致諸昇平而大道緬然淳風未暢租<lb/>
賦頗减户口猶虚水旱相仍耕桑莫贍葢朕之不德而<lb/>
吏之無方永言於兹良増歎息徃嵗河南失稔時屬薦<lb/>
饑州將貪名不為檢覆致今貧弱萍流外境責在致理<lb/>
<pb n="KR2f0010_WYG_082-15b"/>
有從貶黜因兹以来率多妄破或式外奏免或捐中加<lb/>
數至如宻州去秋奏澇管户二萬八千八百不損者兩<lb/>
户而已無田商賈之流雷同入數自餘州不損户即丁<lb/>
少得損户即丁多天災流行豈應偏併皆是不度國用<lb/>
取媚下人曩之刻薄也如彼今之踰濫也如此不副朕<lb/>
意一至於斯踈怠之愆雖已㑹赦尸曠之跡豈不多慙<lb/>
當令所司比類澄汰卿等與朕共理寔惟分憂各勉思<lb/>
政途以匡不逮其百姓間事物去冬赦書已處分訖若<lb/>
<pb n="KR2f0010_WYG_082-16a"/>
人有疾苦鄉有姦豪不勤農桑不崇學校並宜敦勸以<lb/>
正風俗逃亡之户必藉招携差科之間務令停减如臺<lb/>
省處事有不穏便於時者具利害聞奏勿復依随以損<lb/>
百姓卿等至州之日宜一留意綏我庶人並即好去<hi>開元</hi>
<hi>十年正月十一日</hi>
　　　又<lb/>
勅朝集使等朕臨㝢内子育黎元何嘗不簡易愛人勤<lb/>
䘏庶政天下至廣不能獨任故樹之方牧資其共理而<lb/>
<pb n="KR2f0010_WYG_082-16b"/>
淳化未敷至道猶欝庸賦未減户口且虚水旱相仍倉<lb/>
儲莫贍無聞慈惠之政未息凋弊之流豈朕之不明而<lb/>
吏之無術言念於此用惻於懐卿等是行勉思厥政百<lb/>
姓間有鰥寡<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨不能存濟者務令優養游業浮惰不<lb/>
勤稼穡者特令懲肅敦以學校勸以農桑差科之間務<lb/>
使平允逃亡之户兼藉招携令其下人使得蘇息諸州<lb/>
遭澇之處多是政理無方或堤堰不修或溝渠未洩頻<lb/>
已處分竟無承禀當被租庸是何檢校至州之日各宜<lb/>
<pb n="KR2f0010_WYG_082-17a"/>
勸勉應合修塞開導宜預施功若不蹔勞何以獲利今<lb/>
令御史分知訖宜勵所職勿犯常科今考績深者已有<lb/>
除改資歴淺者更佇良能應還州人已令所司各與賜<lb/>
物待駕發後三五日别親識並即好去<hi>開元十年二月二十七日</hi>
　<lb/>
　<lb/>
　<lb/>
　<lb/>
<pb n="KR2f0010_WYG_082-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百三<lb/>
</p>
<p>
</p>
  </div>
</body>
</text>
</TEI>
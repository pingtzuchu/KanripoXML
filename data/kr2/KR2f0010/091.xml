<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百十二</head> <lb/>
    <p>
<pb n="KR2f0010_WYG_091-1a"/>
欽定四庫全書<lb/>
　唐大詔令集巻一百十二<lb/>
　　　　　　　　　　　　宋　宋敏求　編<lb/>
　　政事<lb/>
　　　財利<lb/>
　　　　用舊錢詔<lb/>
　　　　禁鑄造銅器詔<lb/>
　　　　議放私鑄錢詔<lb/>
<pb n="KR2f0010_WYG_091-1b"/>
　　　　禁京城沽酒勑<lb/>
　　　　行乾元重寳錢勑<lb/>
　　　　行重輪錢勑<lb/>
　　　　令百官議罷新錢詔<lb/>
　　　　重稜錢减價行用勑<lb/>
　　　　放邕府金坑勑<lb/>
　　　　放天下𣙜酒勑<lb/>
　　　　減塩價勅<lb/>
<pb n="KR2f0010_WYG_091-2a"/>
　　　　條貫江淮銅鈆勑<lb/>
　　　　條貫錢貨及禁採銀勑<lb/>
　　　　停淄青等道糶鹽勑<lb/>
　　財利<lb/>
　　　用舊錢詔<lb/>
泉布之興其来自乆實古今之要重為公私之寳用年<lb/>
月既深偽濫斯起所以採乾封之號改鑄新錢静而思<lb/>
之將為未可髙祖掇亂反正爰創軌模太宗立極承天<lb/>
<pb n="KR2f0010_WYG_091-2b"/>
無所改作今廢舊造新恐乖先㫖其開元泉貨冝依舊<lb/>
施行為萬代之法乾封新鑄之錢令所司貯納更不須<lb/>
鑄仍令天下置鑪之處並鑄開元通寳錢<hi>乾封二年五月</hi>
　　　禁鑄造銅器詔<lb/>
古者作錢以通有無之鄉以平小大之價以全服用之<lb/>
物以濟單貧之資錢之所由急也然絲布財穀四者為<lb/>
大若本賤末貴則人弃本而務賤故有盗鑄者冒嚴刑<lb/>
而不悔藏鏹者非倍息而不出今天下泉貨益少布幣<lb/>
<pb n="KR2f0010_WYG_091-3a"/>
頗輕欲使流通焉可得也且銅者餒不可食寒不可衣<lb/>
也既不堪於器用又不同於寳物唯以鑄錢使其流布<lb/>
宜令所在布知鑄錢委按察使申明格文禁斷私賣銅<lb/>
錫仍禁造銅器所有採銅錫鈆官為市取勿抑其價務<lb/>
利於人<hi>開元十七年九月</hi>
　　　議放私鑄錢勅　　　　　　　張九齡<lb/>
勅布帛不可以尺寸為交易菽粟不可以抄勺貿有無<lb/>
故古之為錢以通貨幣葢人所作非天實生頃者耕織<lb/>
<pb n="KR2f0010_WYG_091-3b"/>
為資乃稍賤而傷本磨鑄之物却以少而致貴頃雖官<lb/>
鑄所入無幾約工計本勞費又多公私之間給用不贍<lb/>
永言其弊豈無變通往者漢文之時已有放錢之令雖<lb/>
見非於賈誼亦無廢於賢君况古往今来時異事變反<lb/>
經之義安有定耶終然自拘必無足用且欲不禁私鑄<lb/>
其理如何公卿百寮詳議可否朕將親覽擇善而從<hi>開元</hi>
<hi>年</hi>
　　　禁京城沽酒勅<lb/>
<pb n="KR2f0010_WYG_091-4a"/>
為政之本期於節用今農功在務廩食未優如聞京城<lb/>
之中酒價尤貴但以麴蘖之費有損國儲㳺惰之徒益<lb/>
資廢業其京城内沽酒即宜禁斷麥熟之後任依常式<lb/>
<hi>乾元元年二月</hi>
　　　行乾元重寳錢勅<lb/>
錢貨之興其来巳乆葢代有㳂革時為重輕周興九府<lb/>
實啟流泉之利漢造五銖亦𢎞改鑄之法必令小大兼<lb/>
適母子相權事有益於公私理宜循於通變但以兵戈<lb/>
<pb n="KR2f0010_WYG_091-4b"/>
未息帑藏猶虚卜式獻助軍之誠𢎞羊興富國之筭静<lb/>
言立法諒在便人御史中丞第五琦奏請改錢以一當<lb/>
十别為新鑄不廢舊者兾實三官之資用収十倍之利<lb/>
所謂於人不優從古有經宜聴於諸監别鑄一當十錢<lb/>
其文曰乾元重寳其開元通寳著亦依舊行用所請採<lb/>
鑄捉搦處置即條件奏聞<hi>乾元二年七月</hi>
　　　行重輪錢勑<lb/>
九府陳規百王不易或輕為重葢取適時以重為輕用<lb/>
<pb n="KR2f0010_WYG_091-5a"/>
為救弊則有形分龍馬勢冩刀龜子母相㳂變通斯在<lb/>
今國步猶阻帑藏未充重斂乃人困不堪薄征則軍賦<lb/>
未足是以頃令改鑄務於濟時自開元行用以來頗亦公<lb/>
私𢎞益今可於絳州諸鑪加様起鑄更増新郭不變舊<lb/>
文每以一錢用當五十利豐費約實允事宜其錢以二<lb/>
十斤成貫自餘錢監並聴依舊享兹厚利足以富國人<lb/>
安俗阜朕復何憂仍令鑄錢使即勾當起鑄新錢或有<lb/>
奸濫所由奉法何至寛容仰州縣明示錢様切須捉搦<lb/>
<pb n="KR2f0010_WYG_091-5b"/>
勿使違越在京官寮比無俸料桂玉之費將何以堪宜<lb/>
取絳州新錢給冬季俸料即仰所由申請計㑹支給且<lb/>
艱難之際家國當同頃者急在軍戎所以乆虧禄俸眷<lb/>
言優恤恒愧於懐今俯及授衣略為賙給庶資時要宜<lb/>
悉朕懐<hi>乾元二年八月</hi>
　　　令百官議罷新錢詔<lb/>
泉府之設其来尚矣或因時改作則制有重輕往以金<lb/>
革是殷邦儲稍闕屬權臣掌賦變法非良遂使貨物相<lb/>
<pb n="KR2f0010_WYG_091-6a"/>
㳂穀帛騰踊求之輿誦弊實由斯夫易柱調絃政之要<lb/>
者今欲仍從舊貫漸罷新錢又慮權行轉資艱急如或<lb/>
猶循所務未塞其源實恐物價虚騰黎人失業静言體<lb/>
要用藉良圖且兩漢舊規典章沿革必朝廷㑹議共體<lb/>
至公葢明君不獨専法當從衆議庶遵行古之道俾廣<lb/>
無私之論宜令文武百官九品以上並於尚書省議訖<lb/>
委中書門下詳擇奏聞<hi>乾元三年三月</hi>
　　　重稜錢減價行用勑<lb/>
<pb n="KR2f0010_WYG_091-6b"/>
因時立制頃議新錢且欲從權知非經乆如聞官鑪之<lb/>
外私鑄頗多吞併小錢踰濫成弊抵罪雖衆禁奸未絶<lb/>
况物價益起人心不安事藉變通期於折衷其重稜五<lb/>
十價錢宜减作三十文行用其開元舊錢宜與乾元錢<lb/>
並行用仍令京中及畿縣内依此處分諸州待後進止<lb/>
<hi>上元元年九月</hi>
　　　放邕府金坑勅<lb/>
𠡠朕聞致理之君克勤於徳不貴逺物所寳惟賢故堯<lb/>
<pb n="KR2f0010_WYG_091-7a"/>
設茅茨禹卑宫室光武捨去寳劒順帝封還大珠朕以<lb/>
𦕈身獲守丕業仰止前王之徳思齊太素之風未嘗縁<lb/>
情於服翫措手於珠玉庶乎捐金抵璧返朴還淳邕州<lb/>
所奉金坑誠為潤國語人於利非朕素懐方以不貪為<lb/>
寳惟徳其物豈尚兹難得之貨生其可欲之心耶其金<lb/>
坑宜委康澤差擇清强官専勾當任貧下百姓採斸不<lb/>
得令酋豪及官吏影占侵擾聞奏當重科貶俾夫俗臻<lb/>
富夀人識亷隅副朕意也<hi>大厯十四年七月</hi>
<pb n="KR2f0010_WYG_091-7b"/>
　　　放天下𣙜酒勅<lb/>
勅朕聞孟子曰國不以利為利以義為利欽若前訓賢<lb/>
哉是言故務徳崇賢理之先也趨本弃末政之興也禹<lb/>
貢以財賦周禮入其貨賄皆贍國用無奪人業漢接秦<lb/>
弊時匱費殷置筭緍之科下𣙜酤之令郡國發奸於下<lb/>
公卿言利於朝賈誼所以云天下之大殘也朕獲奉宗<lb/>
廟之祀永惟淳風猶聞江淮之間頃縁兵食未足𣙜酒<lb/>
収利權以救時雖廣儲畜之資實隳商賈之業方敦禮<lb/>
<pb n="KR2f0010_WYG_091-8a"/>
莭漸致和平豈財悖而入與百姓争利者耶其轉運使<lb/>
下先諸道𣙜酒宜停俾利歸於人化臻知恥仍宣示中<lb/>
外知朕意焉<lb/>
　　　减鹽價勅<lb/>
三代立制山澤不禁天地財利與人共之王道寢微强<lb/>
霸迭興於是設祈望之守興𣙜筦之法以佐兵賦以寛<lb/>
地征公私之間猶謂兼濟歴代遵用遂為典常自頃冦<lb/>
難荐興巳三十載服干櫓者農桑其盡居閭里者杼柚<lb/>
<pb n="KR2f0010_WYG_091-8b"/>
其空革車方殷軍食屢調人多轉死田卒汙莱乃専煑<lb/>
海之利以為贍國之術度其所入嵗倍田租近者軍費<lb/>
日増𣙜價日貴至有以穀數斗易鹽一升本末相踰科<lb/>
條益峻念彼貧匱何能自資五味失和百疾生害以兹<lb/>
夭斃實用痛傷嗚呼朕丕承列聖之緒遐覽前王之典<lb/>
既不克静事以息用又不獲弛禁以便人征利滋深疲<lb/>
甿重困予則不恤其誰省憂應准并峡州𣙜鹽宜令中<lb/>
書門下及度支商量裁减估價兼釐革利害速具條件<lb/>
<pb n="KR2f0010_WYG_091-9a"/>
聞奏削去繁刻杜塞姦訛務於利人以稱朕意<lb/>
　　　條貫江淮銅鈆勅<lb/>
錢貴物賤傷農害工權其輕重須有通變比者銅鈆無<lb/>
禁鼓鑄有妨其江淮諸州府収市銅鈆等先已令諸道<lb/>
知院官勾當縁令𥘉下未盡頒行宜委諸道觀察等使<lb/>
與知院官切共勾當事畢日仍委鹽鉄使據所得數勘<lb/>
㑹聞奏<hi>元和年</hi>
　　　條貫錢貨及禁採銀𠡠<lb/>
<pb n="KR2f0010_WYG_091-9b"/>
𠡠泉貨之法義在通流若錢有所壅貨當益賤故藏錢<lb/>
者得乘人之急居貨者必損已之資趨利之徒豈知國<lb/>
計斯弊未革人將不堪今欲著錢令以出滯藏加鼓鑄<lb/>
以資流布使商旅知禁農桑獲安義切救人情非欲利<lb/>
然革之無漸物或相驚已日之孚在乎消息天下商賈<lb/>
先畜錢者宜委所在長吏分明曉諭令其収市貨物官<lb/>
中不得輒立程限逼迫商人任其貨易以求便利計周<lb/>
嵗之後此法遍行朕當别立新規設蓄錢之禁所以先<lb/>
<pb n="KR2f0010_WYG_091-10a"/>
有告示許其方圓意在他時行法不貸朕志乆定固無<lb/>
二言又有銀之山必有銅鑛銅者可資於鼓鑄銀者無<lb/>
益於貧人適開翫好之端豈救饑寒之患况欲加鑄理<lb/>
須併功得不權其重輕使務専一其天下自五嶺以北<lb/>
見採銀坑並宜禁斷恐所在坑户不免失業委本州府<lb/>
長吏勸課令其採銅助官中鑄作仍委鹽鉄使即作法<lb/>
優賞條流聞奏於戯人之求利厥路固殊斯道炳然言<lb/>
之不惑凡百有位明悉朕懐<lb/>
<pb n="KR2f0010_WYG_091-10b"/>
　　　停淄青等道糶鹽勅<lb/>
兵革初寧方資𣙜筦閭閻重困斯可蠲除如聞淄青鄆<lb/>
三道往年糶鹽價錢近収七十萬貫資費優贍有餘自<lb/>
鹽鉄使収管巳来軍府頓絶其利遂使經行陣者有停<lb/>
粮之怨服隴畆者興加税之嗟犯鹽禁者困鞭撻之刑<lb/>
理生業者乏鹽醬之具雖縣官受利而郡府益空俾人<lb/>
獲安寧我莭用其鹽鉄先於淄青兖鄆等道管内置小<lb/>
鋪糶鹽巡院納𣙜起今年五月一日已後一切並停仍<lb/>
<pb n="KR2f0010_WYG_091-11a"/>
各委本道約校比年莭度使自収管充軍府逐急用度<lb/>
及均减管内貧下百姓兩税錢數至年終各具糶鹽所<lb/>
得錢并均减兩税聞奏<hi>元和年</hi>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_091-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百十二<lb/>
</p>
<p>
</p>
  </div>
</body>
</text>
</TEI>
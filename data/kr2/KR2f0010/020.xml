<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻三十</head> <lb/>
    <p>
<pb n="KR2f0010_WYG_020-1a"/>
欽定四庫全書<lb/>
　唐大詔令集巻三十<lb/>
　　　　　　　　　　　　宋　宋敏求　編<lb/>
　　皇太子<lb/>
　　　監國<lb/>
　　　　神堯命皇太子决斷庶政詔<lb/>
　　　　太上皇崩命皇太子承乾知軍國事詔<lb/>
　　　　太宗征遼命皇太子監國詔<lb/>
<pb n="KR2f0010_WYG_020-1b"/>
　　　　太宗破髙麗回怡攝命皇太子决斷機務詔<lb/>
　　　　髙宗命皇太子領諸司啟事制<lb/>
　　　　則天太后命皇太子監國制<lb/>
　　　　睿宗命皇太子監國制<lb/>
　　　　允皇太子奏讓政事詔<lb/>
　　　　明皇命太子監國總師從東討詔<lb/>
　　　　肅宗命皇太子監國制<lb/>
　　　　順宗命皇太子勾當軍國勅<lb/>
<pb n="KR2f0010_WYG_020-2a"/>
　　　　穆宗命皇太子檢校軍國勅<lb/>
　　　　文宗立頴王為皇太弟勾當軍國勅<lb/>
　　　　武宗立光王為皇太叔勾當軍國勅<lb/>
　　　　宣宗立鄆王為皇太子勾當軍國勅<lb/>
　　　　懿宗立晉王為皇太子勾當軍國詔<lb/>
　　　　僖宗立夀王為皇太子勾當軍國詔<lb/>
　　　　昭宗命皇太子監國制<lb/>
　　　　何皇后立輝王為皇太子監軍國令<lb/>
<pb n="KR2f0010_WYG_020-2b"/>
　　　𫝊位<lb/>
　　　　神堯𫝊位皇太子詔<lb/>
　　　　神堯命皇帝正位詔<lb/>
　　　　睿宗命皇太子即位詔<lb/>
　　　　睿宗令明皇總制軍刑政詔<lb/>
　　　　明皇令肅宗即位詔<lb/>
　　　　肅宗命皇太子即位詔<lb/>
　　　　順宗命皇太子即位詔<lb/>
<pb n="KR2f0010_WYG_020-3a"/>
　　　　順宗𫝊位皇太子改元詔<lb/>
　　　　何皇后命皇太子即位詔<lb/>
　　監國<lb/>
　　　神堯命皇太子决斷庶政詔<lb/>
朕君臨率土劬勞庶政昧旦求衣思𢎞至道而萬幾繁<lb/>
委成務殷積當扆日昃實疲聽覽皇太子世民夙禀生<lb/>
知識量明允文德武功平一海内九官惟叙四門以穆<lb/>
朕付託得人義同釋負遐邇寜泰嘉慰良深自今以後<lb/>
<pb n="KR2f0010_WYG_020-3b"/>
軍機時務兵仗倉粮凡厥庶政事無大小悉委皇太子<lb/>
决斷然後奏聞既溥天同慶宜加惠澤為父後者若有<lb/>
封爵皆令襲繼諸赤牒擬授職事官見任者並即為真<lb/>
其巳得替者叅選之日聽依階叙亡官失爵者量加擢<lb/>
用逋租宿賦及先頁官錢物悉從蠲免文武官人節級<lb/>
頒賜務存優洽稱朕意焉<hi>武德九年六月</hi>
　　　太上皇崩命皇太子知軍國事詔<lb/>
朕以不天夙罹偏罰假息旦暮分沉苦壤仰頼先皇慈<lb/>
<pb n="KR2f0010_WYG_020-4a"/>
恩鞠育爰自㓜年至於成家未及弱冠仍屬亂離翼奉<lb/>
義旗身當矢石克平多難任居藩屏遂復委以萬幾膺<lb/>
兹景命祗懼虛薄弗克負荷日夜兢兢不遑寜晏加以<lb/>
氣患屢幸九成晨昏定省廢於朝夕今歳停行盡行養<lb/>
禮不謂殃罰深重太行崩背號天叩地無所逮及伏奉<lb/>
遺詔追跡漢文以日易月降其常期顧命之㫖誠不可<lb/>
違然三年之䘮自天子達殷周以来罔弗遵用漢文變<lb/>
古有乖前式但慈顔日逺忻謁无由俯就之文理即遵<lb/>
<pb n="KR2f0010_WYG_020-4b"/>
奉然朕之情切不可抑荼毒之心何可堪忍皇太子承<lb/>
乾年過志學秉性聰敏頻年治國理務允諧今欲於東<lb/>
宫平决朕得盡哀廬室終其䘮紀望羣公卿士股肱王<lb/>
室興言及此唯増哽絶朝多君子恕朕哀心<hi>貞觀九年五月</hi>
　　　太宗征遼命皇太子監國詔<lb/>
朕以寡薄君臨區夏奉神祗之永命當億兆之重責宵<lb/>
衣旰食憂六宫之未安寒心銷志懼一物之失所穢况<lb/>
僻逺豺狼縱毒元惡尚稽乎天罰遺黎久䧟於坑穽朕<lb/>
<pb n="KR2f0010_WYG_020-5a"/>
是以發自瀍澗言巡遼碣命元戎以先驅播凱澤於遐<lb/>
裔省方之務既勞於躬親監國之重允屬於儲貳皇太<lb/>
子治温文表德睿哲日躋仁孝之誠彰於温凊絃誦之<lb/>
美著於膠庠禮義既茂徽猷彌逺委以賞罰之權任以<lb/>
軍國之政詳諸前載實惟令典發定州巡遼左之後宜<lb/>
令太子治監國其宗廟社稷百神咸令主祭軍國事務並<lb/>
取决斷<hi>貞觀十九年正月</hi>
　　　太宗破髙麗回怡攝命皇太子决斷機務詔<lb/>
<pb n="KR2f0010_WYG_020-5b"/>
朕粤在渺年時逢道䘮懷生之𩔖盡塗原野是用疚心<lb/>
疾首攘袂救焚以戰塲為爼豆以戎戈為章服夕不遑<lb/>
寜思濟四方飢不及飡推移一紀幸頼上𤣥幽贊下土<lb/>
宅心沗承嗣厯勵精求政蠲百王之積弊振千紀之頺<lb/>
綱旰食宵衣百齡行半洎乎至道方泰荼毒遽侵自九<lb/>
年以来亟罹哀䘏又屬髙麗逆亂毒被韓夷㣲物不安<lb/>
無忘隠惻遂復躬行弔伐逺渉遐荒時歴暄寒體親風<lb/>
雨雖復靖氛海外有慰深衷久倦征遼乃多虛弊方今<lb/>
<pb n="KR2f0010_WYG_020-6a"/>
兆庶殷阜六合廓清垂拱無為允在兹日而皇太子某<lb/>
令德逺彰所有幾務並可斷决百辟卿士咸宜受其節<lb/>
度朕當親調五藥暫屏萬幾三兩月間且自怡攝<hi>貞觀二十</hi>
<hi>年三月</hi>
　　　高宗命皇太子領諸司啟事詔<lb/>
東臺貳極之基道光於上嗣貞國之本事表於元良故<lb/>
能創北揺之風敬東序之業功少海而逾潤浮前曜而<lb/>
増華皇太子𢎞寢門標美夀街騰懿三善夙茂瑜珮以<lb/>
<pb n="KR2f0010_WYG_020-6b"/>
之含鏘四學早優班翰以之凝映正以年在冲㓜未從<lb/>
監撫雖調䕶方勤助琢磨之器而稼穡靡喻爽德教之<lb/>
途然為政之方義資素習宜令皇太子𢎞每五日於光<lb/>
順門内坐諸司有奏事小者並啟皇太子主者施行<lb/>
　　　則天太后命皇太子監國制<lb/>
鸞臺多難興王殷憂啟聖蕭牆之禍自古有之朕以虛<lb/>
寡宿承先顧社稷宗廟寄在朕躬親理萬幾年逾二紀<lb/>
幸得九𤣥垂祜四海乂安何嘗不日昃忘食夜分輟寢<lb/>
<pb n="KR2f0010_WYG_020-7a"/>
戰戰而臨寳位䖍䖍而握聖圖憂百姓之不寜懼一物<lb/>
之失所久親庶政勤倦成勞頃日以来㣲加風疢逆豎<lb/>
張易之昌宗兄弟比緣薄觧調鍊久在園苑驅馳錫以<lb/>
殊㤙加以顯秩不謂豺狼之性潛起梟獍之心積日包<lb/>
藏一朝發露皇太子顯元良守器純孝奉親知此釁萌<lb/>
奔衛宸極與北軍諸將戮力齊心𠞰撲凶渠咸就梟斬<lb/>
斯乃天地之大德幽明所贊叶者乎豈惟朕躬之幸抑<lb/>
亦兆庶之福朕方資藥餌冀保痊和幾務既繁有妨攝<lb/>
<pb n="KR2f0010_WYG_020-7b"/>
理監臨之寄屬在元良宜令皇太子顯監國百官總已<lb/>
以聽朕當養閒髙枕庶獲延齡可大赦天下<hi>神龍元年正月</hi>
　　　睿宗命皇太子監國制　　　　　張説<lb/>
維天生人牧以元后維王立國貳以儲君將以保綏<lb/>
家邦安固後嗣者也朕纂承鴻業欽若寳圖夜分不寐<lb/>
日昃忘倦茫茫四海懼一心之未周蒸蒸萬方恐一物<lb/>
之失所雖卿士竭誠守宰宣化𬗟懐庶域仍未小康皇<lb/>
太子隆基仁智因心温㳟成德深達理體能辨皇猷宜<lb/>
<pb n="KR2f0010_WYG_020-8a"/>
令監國俾爾為政其六品以下授官及徒罪以下並取<lb/>
處分<hi>景雲二年二月</hi>
　　　允皇太子奏讓政事詔<lb/>
朕㳟臨宸極嗣守丕圖承九服之康寜當二儀之交泰<lb/>
窅然汾水願遂放勛之遊皇太子諱孝德茂於周儲㳟<lb/>
慎超於兩漢翼宣景化允輔朕躬頃以宇宙事殷宗社<lb/>
事重委以幾務叶贊謀猷志切承師情殷問道夏絃春<lb/>
誦心存德藝威刑慶賞罔不當仁循省奏章嘉而不奪<lb/>
<pb n="KR2f0010_WYG_020-8b"/>
<hi>景雲二年四月</hi>
　　　明皇命皇太子監國親總師徒東討詔<lb/>
詔曰通三立極正維之業大明兩作離繼照之功博是<lb/>
以貞我萬國必在元良弼予一人歸之上嗣將寄丈人<lb/>
之律實資長子之師亦既戒嚴當除羣慝皇太子亨仁<lb/>
明植性孝友因心禀上德之粹靈宅中和之正氣㳟敬<lb/>
之䖍豈伊橋梓剛柔之適無取韋絃韞公忠而事君總<lb/>
文武而行巳既不絶馳之美可稱問膳之勤心以三善<lb/>
<pb n="KR2f0010_WYG_020-9a"/>
之明助百揆之務邇安逺肅天平地成屬凶險負恩稱<lb/>
兵向闕人神共憤命爾撫軍將徼福於宗祧以保安於<lb/>
社稷憑天之德何嚮不濟順人之心所戰必尅庶清彼<lb/>
氛沴以寜我國家宜令太子監國仍即親總師徒以誅<lb/>
叛逆取今月二十三日先務所司准式務從省便無使<lb/>
勞煩布告遐邇咸令知悉<hi>天寳十四年十二月</hi>
　　　肅宗命皇太子監國制<lb/>
門下天下之本屬於元良四方之明資其繼照是有𫝊<lb/>
<pb n="KR2f0010_WYG_020-9b"/>
歸之義必膺監撫之重克廣前烈與人守邦非君父之<lb/>
獨親俾生靈之同戴朕號慕弓劍寢居縗絰頃以疾苦<lb/>
未能康寜殘㓂猶虞中原多壘軍國大務理須叅决乃<lb/>
眷匕鬯共承宗祧皇太子豫天縱聰明日躋德業中興<lb/>
締搆巳有大功問安内寢占九國之夢制勝戎閫髙五官<lb/>
之才時方艱難禮在諒闇其以庶政委之元子宜令權<lb/>
監國又以上天降寳獻自楚州神明告厯數之符奎璧<lb/>
定妖災之氣總集瑞命祗承鴻休因以體元叶於五紀<lb/>
<pb n="KR2f0010_WYG_020-10a"/>
其元年宜改為寳應元年建巳月改為四月其餘月並<lb/>
依常數仍舊以正月一日為歳首受兹福應行以升平<lb/>
因日月之重光布雲雨之渥澤其天下見禁囚徒罪無<lb/>
輕重並巳發覺未發覺巳結正未結正四月十五日昧<lb/>
爽以前一切放免左降官宜量移近處流人即一切放<lb/>
回有司更不得輕有𩔖例條件其楚州刺史并出寳縣<lb/>
官及進寳官等量與進改隨進寳官等典傔各量與一<lb/>
官宣示中外咸知朕意主者施行<lb/>
<pb n="KR2f0010_WYG_020-10b"/>
　司徒兼中書令<hi>闕</hi>　　　　　　　　　　戸部侍<lb/>
　即同中書門下平章事兼知中書事臣元載宣德即<lb/>
　檢校中書僉人臣楊綰奉行特進行侍即上柱國韓<lb/>
　國公臣晉卿<hi>闕</hi>　　　　　　　銀青光祿大夫行<lb/>
　黄門侍即同中書門下平章事臣遵慶朝請大夫守<lb/>
　給事中臣液等言臣聞明兩作離所以照天下洊雷<lb/>
　為震所以貞萬邦故書美元良易昭七鬯伏惟皇帝<lb/>
　陛下聖德廣被仁風大洽匡復宗社𢎞濟艱難孝道<lb/>
<pb n="KR2f0010_WYG_020-11a"/>
　純深聖懷罔極居憂致毁恭黙何言伏惟皇太子承<lb/>
　累聖之資禀自天之訓問安有禮無闕三朝保大成<lb/>
　功已申七德是命守邦之重允彰知子之明况神其<lb/>
　告符天不秘寳克昌景命必静妖氛豈謝金縢啟翌<lb/>
　日之期𤣥符告彞倫之叙是故統元立極復舊惟新<lb/>
　因瑞以表年順人而定嗣宥過無大囹圄皆空俾人<lb/>
　遷善遐荒必被休徴昭其靈貺官吏沐其鴻私臣等<lb/>
　叨侍軒墀㳟承典禮感戴之極倍萬恒情無任懇欵<lb/>
<pb n="KR2f0010_WYG_020-11b"/>
　之至請奉制付外施行謹言<lb/>
　　　順宗命皇太子勾當軍國勅<lb/>
勅朕承九聖之烈荷萬邦之重顧以寡德渉道未明䖍<lb/>
恭寅畏懼不克荷常恐上墜祖宗之訓下貽卿士之憂<lb/>
夙夜祗勤如臨於谷而積疢未復至於經時怡神保和<lb/>
常所不暇永惟四方之大萬務之殷不躬不親慮有曠<lb/>
廢加以山陵有日霖潦踰旬是用警於朕心思答天戒<lb/>
其軍國政事宜權令皇太子純勾當百辟羣后中外庶<lb/>
<pb n="KR2f0010_WYG_020-12a"/>
僚悉心輔翼同底於理宣布朕意咸使聞知<hi>永貞元年七月</hi>
　　　穆宗命皇太子檢校軍國勅<lb/>
勅朕獲嗣祖宗祗荷重器常恐失墜若䧟泉谷而萬務<lb/>
所繫憂勤是切宿疹在體不遑自安陽氣歊蒸沉恙復<lb/>
作不能日臨庶政親領萬幾皇太子湛睿哲溫文孝敬<lb/>
明敏其軍國政事宜權令檢校百辟卿士中外臣僚宜<lb/>
竭乃心輔我元子同底於道以寜邦家宣布朕意庶使<lb/>
知悉<hi>長慶四年正月</hi>
<pb n="KR2f0010_WYG_020-12b"/>
　　　文宗立頴王為皇太弟勾當軍國勅<lb/>
勅朕顧以𦕈身獲承丕構嚴㳟寅畏十有五年列聖鴻<lb/>
猷朕豈能荷渉氷匪懼馭朽非難雖宇内小康而大道<lb/>
猶鬱方自砥礪期臻洽平天不祜予夙嬰疾疹政慮多<lb/>
闕心靡遑安近者凝沍所侵久而寖劇臣僚愛我内外<lb/>
一心禱祀畢為藥石備至亟換旬朔有加無瘳懼不能<lb/>
躬總萬幾日釐庶政稽於古訓謀及大臣用建親賢以<lb/>
貳神器親弟頴王諱朕昔在藩邸常同師訓動成儀矩<lb/>
<pb n="KR2f0010_WYG_020-13a"/>
性秉寛仁俾奉昌圖必諧人欲可立為皇太弟應軍國<lb/>
政事便令權勾當百辟卿士中外庶臣宜竭乃心輔成<lb/>
予志陳王成美先立為皇太子以其年尚冲㓜未漸師<lb/>
資比每念重難不行册命廻踐朱邸允叶至公可依前<lb/>
復封為陳王嗚呼萬務不可以久曠萬方不可以乏統<lb/>
惟義所在朕不敢私宣布中外咸令知悉<hi>開成五年正月二日</hi>
　　　武宗立光王為皇太叔勾當軍國勅<lb/>
勅朕以㣲眇獲守宗祧祗荷鴻休懼不克濟乾乾夕惕<lb/>
<pb n="KR2f0010_WYG_020-13b"/>
若渉春氷旰昃忘疲宵分假寐而陽和布候同隂交爭<lb/>
寒暑所侵乖於攝理忽嬰疾疚羸巳經時漸覺衰羸藥<lb/>
餌未效臣僚愛我中外叶心禱祝畢為針石備至皇子<lb/>
冲㓜未經師資軍國事重須選賢德稽於訓典謀及大<lb/>
臣用建明哲以貳神器親叔光王怡宜改為忱植性忠<lb/>
孝翼翼小心禮樂生知聰明天縱温文敏裕博厚寛仁<lb/>
言必依經雅符於詩禮動不違矩式合於典謨俾奉丕<lb/>
圖必惬人欲可立為皇太叔應軍國政事便令權勾當<lb/>
<pb n="KR2f0010_WYG_020-14a"/>
百辟卿士中外庶官宜竭乃心輔成予志嗚呼萬幾不<lb/>
可以久曠兆人不可以乏統惟義是守朕不敢私宣布<lb/>
中外咸令知悉<hi>㑹昌六年三月二十一日</hi>
　　　宣宗立鄆王為皇太子勾當軍國勅<lb/>
勅朕以寡昧獲承丕搆潔己以奉九廟恭巳以臨兆人<lb/>
宵旰在懷罔敢暇逸而憂勞所迫蒸暑或加疾恙未瘳<lb/>
既踰旬朔萬幾繁重不能躬親詢於大臣稽以古訓永<lb/>
惟負荷之重思建儲貳之賢用舉徽章式固大本長子<lb/>
<pb n="KR2f0010_WYG_020-14b"/>
鄆王温宜改名漼濬哲天縱孝敬日躋秉德不回出言<lb/>
可法英姿齊聖粹厚而恭道叶繼明義符立長可以貳<lb/>
於神器増輝前星宜立為皇太子權勾當軍國政事咨<lb/>
爾三事百辟内外臣僚宜協乃心敬輔元子罔違於道<lb/>
俾致時雍布告遐邇咸令知悉<hi>大中十三年八月九日</hi>
　　　懿宗立晋王為皇太子勾當軍國詔<lb/>
勅曰朕守大器之重居兆人之上日慎一日如履如臨<lb/>
旰昃勞懷寢興思理渉道猶淺至化未𢎞而攝養乖方<lb/>
<pb n="KR2f0010_WYG_020-15a"/>
寒暑嬰厲實有慮於闕政且無暇於怡神恙未少瘳日<lb/>
以寖劇萬務繁綜須有主張考之舊章謀於列辟思闡<lb/>
鴻業式建皇儲第五男普王儼改名儇孝敬溫㳟寛和<lb/>
博厚日新令德天縱英姿言皆中規動必由禮俾崇邦<lb/>
本允洽人心宜立為皇太子權勾當軍國政事咨爾中<lb/>
外卿士洎於腹心之臣敬保𦙍子輔成予志各竭乃心<lb/>
以安黎庶布告中外知朕意焉<hi>咸通十四年七月十七日</hi>
　　　僖宗立壽王為皇太弟知軍國詔<lb/>
<pb n="KR2f0010_WYG_020-15b"/>
門下朕㓜荷丕搆夙夜不遑葢以三百年之鴻基十七<lb/>
聖之大業守文重事偃武貞期惟懼冲人不克頁荷果<lb/>
致干戈四處㓂盜連年再省藩維兩違陵廟上媿髙祖<lb/>
太宗之締搆下慙中外羣后之匡扶既積殷憂俄成疾<lb/>
疹而上天降祜中道獲痊萬乘還宫六龍挽駕御端門<lb/>
而肆赦閲諸夏而駿奔雖有愧中興而克全舊物繄爾<lb/>
中外方俟報功寜期瘥疾未瘳尚嬰沉痼徒思勿藥詎<lb/>
報有徴腠理是加連綿莫療永惟八方之大萬務之殷<lb/>
<pb n="KR2f0010_WYG_020-16a"/>
既不躬親固當壅滯朕親弟壽王傑天資頴悟生禀温<lb/>
文孝友通於神明仁愛格於上下必能體朕憂惕濟我<lb/>
艱難用叶和平得就頥養宜册為皇太弟知軍國政事<lb/>
咨爾内外大臣羣方庶尹悉宜聽監國處分盡心輔戴<lb/>
寜國安人酌變從宜同底於理布告天下咸使聞知<hi>光啟</hi>
<hi>四年三月六日</hi>
　　　昭宗命皇太子監國制<lb/>
門下朕以𦕈身祗膺大寳十有三載懼不克勝上荷祖<lb/>
<pb n="KR2f0010_WYG_020-16b"/>
宗之靈托於兆人之上虛受謙益每勵於㳟勤示儉守<lb/>
文靡忘其宵旰而乃兩經播越薦興兵革生𩔖莫躋於<lb/>
仁壽理道未致於洽平尚賴左右大臣奠奬侯伯共戡<lb/>
多難歸復神州豈我𦕈冲拯此艱運㳟念髙祖睿宗𤣥<lb/>
宗順宗或經多難或苦沉疴遂厭萬幾授於令嗣是使<lb/>
進退無爽孝慈兩全人心盡服其至公天性克彰於其<lb/>
美近者忽嬰疾疹旦夕未瘳雖思養襟靈而亦循典故<lb/>
皇太子裕温㳟有立和粹積中藴孝悌以性成禀聰知<lb/>
<pb n="KR2f0010_WYG_020-17a"/>
而夙慧動惟樂義進則思賢必能廣繼絶之心副𫝊歸<lb/>
之命萬幾至重不可暫闕宜令皇太子裕監軍國事咨<lb/>
爾中外匡弼將相卿士輔朕元子永孚於休凡厥庶務<lb/>
悉宜聽監國處分布告遐邇當體朕意主者施行<hi>光化一年</hi>
<hi>十一月六日</hi>
　　　何皇后立輝王為皇太子監軍國令<lb/>
門下我國家化隋為唐奄有天下三百年之盛業十八<lb/>
帝之耿光聖上自纂丕圖垂將二紀雖㳟勤無怠屬運<lb/>
<pb n="KR2f0010_WYG_020-17b"/>
數多艱致寰宇之未康覩兵戈之屢起賴勲賢叶力宗<lb/>
社冄安豈意宫闈之中禍亂忽作昭儀李漸榮河東郡<lb/>
夫人裴貞一等潛為逆節輙肆兇謀傷疚既深久及膚<lb/>
革萬幾不可以久曠四海不可以乏君神鼎所歸頃有<lb/>
纂紹輝王祚㓜彰岐嶷長實端貞裒然不羣予所鍾愛<lb/>
必能克奉丕訓以安兆人宜立為皇太子仍改名祝監<lb/>
軍國事於戲孝愛可以承九廟㳟儉可以安萬邦無樂<lb/>
逸遊用寜寰宇百辟卿士佐兹冲人冄揚我太宗之休<lb/>
<pb n="KR2f0010_WYG_020-18a"/>
烈主者施行<hi>天祐元年八月</hi>
　　傳位<lb/>
　　　神堯傳位皇太子詔<lb/>
乾道統天文明於是馭厯大寳曰位宸極所以居尊昔<lb/>
在勲華不昌厥緒揖讓之禮旁求歴試三代以降天下<lb/>
為家繼體承基流朔相襲故能孝饗宗廟卜世長逺貽<lb/>
慶後昆克隆鼎祚朕膺圖受理握國闡極大拯横流載<lb/>
寜區夏然而昧旦丕顯日昃坐朝馭朽兢懷履氷在念<lb/>
<pb n="KR2f0010_WYG_020-18b"/>
憂勞庶政九載於兹今精華巳竭耄期倦勤久懷物表<lb/>
髙蹈風雲釋累遺塵有同脱屣深求閒逸用保休和皇太<lb/>
子世民早契禎符夙彰竒表天縱神武智藴深機自雲雷<lb/>
締搆霸業伊始義旗之舉首創成規京邑克平莫非其<lb/>
力及皇極巳建天歩猶艱内發謀猷外清氛祲英圖冠<lb/>
世妙筭窮神伐暴夷凶無思不服薛舉負西戎之衆<lb/>
武周引北狄之兵蝟起蜂飛假名竊號元戎所指折首<lb/>
傾巢王世充藉府庫之資憑山河之固信臣精卒承間<lb/>
<pb n="KR2f0010_WYG_020-19a"/>
守險建德因之同惡相濟金鼔纔振一縱兩擒師不逾<lb/>
時戎衣大定夷劉闥於趙魏覆徐郭於譙兖功格穹蒼<lb/>
德孚宇宙雄才宏畧振古莫儔造成大唐繄其是賴既<lb/>
而居中作相任隆羣后百揆時總三階以平地居元良<lb/>
實惟國本萬邦咸正庶兆樂推晷緯呈象休禎允集華<lb/>
夏載佇謳訟知歸今傳皇帝於某所司備禮以時册授<lb/>
公卿百官四方岳牧爰及長吏下至士民宜悉祗奉以<lb/>
稱朕意夫政惟通變禮貴從宜利在因民義存適要條<lb/>
<pb n="KR2f0010_WYG_020-19b"/>
章法度不便於時者隨事改易勿有凝滯昔漢祖撥亂<lb/>
身定大功羣臣推奉光宅帝位而事父資敬五日一朝<lb/>
備禮尊崇稱號太上朕方游心恬淡安神𤣥黙無為拱<lb/>
揖憲章徃古稱謂之儀一凖漢代庶宗社之圖申錫無<lb/>
疆天祿之期永安勿替布告天下咸使知悉<hi>武德元年八月</hi>
　　　神堯命皇帝正位詔<lb/>
書曰知人則哲惟帝難之易曰通變則久使民不倦故<lb/>
太伯端委周道以隆東海就國漢祚方永立權致治可<lb/>
<pb n="KR2f0010_WYG_020-20a"/>
不然乎朕世濟緇衣家傳鼎鼐佐魏匡周勤勞王室有<lb/>
隋御厯地居戚里常以補天在慮納揆為心大業道䘮<lb/>
皇極如燬傾維折柱天下分崩塗炭納隍黔黎殆盡顧<lb/>
兹九有鋒鏑縱横静念一匡計無所出世民幼懐大度<lb/>
性合天道藴經緯之竒才抱湯武之宏畧深謀秘䇿沃<lb/>
朕拯溺之心壯志雄圖起予救焚之志因其感激益廣<lb/>
經綸紏合義師投袂而起車反於平陽之郊劍及於孟<lb/>
津之㑹元戎所至氷銷霧巻曽未浃旬廓清京邑定非<lb/>
<pb n="KR2f0010_WYG_020-20b"/>
常之業建不世之功三古以来未之聞也朱旗西指則<lb/>
仁杲䘮元白羽東臨則世充泥首摧武周如拉朽収建<lb/>
德若拾遺至於黒闥逋誅圓朗小醜三㨗七擒不可勝<lb/>
計一人之力冠今超古暴之遐邇豈待昌言以建成嫡<lb/>
長冀其養德日就不謂罔思友于忌能毁善讒言屢發<lb/>
始至鑠金賴天啟朕心宗社降福宻悟凶邪指麾殱殄<lb/>
朕愧受浸潤深念元功乃敬授帝圖先天傳政懼其溢<lb/>
滿驕上未稱三靈之心縱欲肆情不恤萬方之重朕故<lb/>
<pb n="KR2f0010_WYG_020-21a"/>
仍居紫極處之肅成或察其復禮觀其齊政露徃霜来<lb/>
四載於兹矣比聞思我王度克艱克難昧旦丕顯去奢来泰<lb/>
朝夕視膳蒸蒸之性日嚴仄景憂民翼翼之情愈篤南越獻<lb/>
賮北狄欵闗四海宴然五兵偃戢招君章之黨止用天<lb/>
書屠師都之城無虧寸刃公卿輯睦逺邇乂安金鼔絶<lb/>
於疆塲玉鏡懸於億兆盡善盡美吾無間然匪天祐之<lb/>
孰能至此令月吉辰風調雨順朕俯觀人事仰答穹昊<lb/>
自當養性便宫使其正居宸極宜令有司具禮務在周<lb/>
<pb n="KR2f0010_WYG_020-21b"/>
備朕得脱屣髙蹈擬跡於軒轅授厯𫝊璽爰屬於夏啟大<lb/>
寳既固卜年惟永付託有所何樂如之百辟卿士等或<lb/>
晉陽徒御同披荆棘或幕邸故吏早預艱難至以德舉言<lb/>
揚進忠顯効保乂社稷天平地成惟當帶礪山河與國<lb/>
休戚可以悉心匡弼無黨無偏㒺或隳哉替爾丕績善<lb/>
事元首稱朕意焉<hi>武德九年八月</hi>
　　　　睿宗命皇太子即位制　　　　　　賈曽<lb/>
朕以寡昧䖍奉鴻休本殊王季之賢早達延州之莭昔<lb/>
<pb n="KR2f0010_WYG_020-22a"/>
在聖厯已讓皇儲之尊爰暨神龍終辭太弟之授豈惟<lb/>
衣冠所睹抑亦兆庶咸知頃屬國歩不夷時艱主㓜大<lb/>
業有綴旒之懼寳位深墜地之憂議廹公卿遂司契象<lb/>
日慎一日已至於今一紀之勞勤亦至矣萬方之俗化<lb/>
漸行矣將成夙願脱屣寰區昔堯之禪舜惟能是與禹<lb/>
以命啟匪私其親神器之重允歸公授皇太子某有大<lb/>
功於天地定阽危於社稷温文既習聖敬克躋委之監<lb/>
撫已逾年嵗時政益明庶工惟叙朕之知子庶不負時<lb/>
<pb n="KR2f0010_WYG_020-22b"/>
厯數在躬宜陟元后可令即皇帝位有司擇日授册朕<lb/>
方比迹洪古希風太皇神與化遊思與道合無為無事<lb/>
豈不美歟三公百寮宜識朕意<hi>延和元年七月</hi>
　　　睿宗令明皇總軍國刑政詔<lb/>
大寳之尊諒殊於為巳神器之重必在於與能自昔興<lb/>
王率由斯道我國家運光五聖業盛百齡大賚合於人<lb/>
心淳風偃於區外而道不恒泰時更小屯朕以菲薄屬<lb/>
兹多難抑譲王之宿志順公議於羣情丕業既康天保<lb/>
<pb n="KR2f0010_WYG_020-23a"/>
斯定皇帝神武攸縱睿哲克躋安宗社於綴旒拯生人<lb/>
於在溺用遵舊典令總朕師夙夜在勤刑政益理昨者<lb/>
姦臣搆釁竊犯禁闈凶黨布於蕭牆飛變聞於惟扆朕<lb/>
慮深倉卒爰命討除皇帝遂與岐王範薛王業等勵兹<lb/>
孝心率彼義勇戮鯨鯢於闕下掃欃槍於天路元惡大<lb/>
憝罔不伏誅人神用康功業彌廣信可總璿衡之大政<lb/>
守家國之鴻緒能事備矣朕又何憂自今以後軍國政<lb/>
刑一事巳上並取皇帝處分其岐王範薛王業宜各實<lb/>
<pb n="KR2f0010_WYG_020-23b"/>
封一千戸朕方髙居大庭𬗟懐汾水無為養志以遂素<lb/>
心凡百卿士洎於黎庶宜體朕懷各盡臣節布告遐邇<lb/>
咸使聞知<hi>先天二年七月</hi>
　　　明皇令肅宗即位詔　　　　　　賈至<lb/>
勅帝王受命必膺圖籙上叶天道下順人心不可以智<lb/>
求不可以力取是故我國家之有區夏也乾符疊委人<lb/>
瑞薦臻土應其德山呼其祚髙祖當寳運太宗定鴻業<lb/>
髙宗寜蒸黎中宗復舊績睿宗𢎞至理朕㳟五聖之謨<lb/>
<pb n="KR2f0010_WYG_020-24a"/>
訓師三代之淳樸常以道德為念不以富貴為心爰自<lb/>
弱齡即尚𤣥黙屬神龍之際邦家中否是用憤發掃除<lb/>
欃槍翼戴先皇再正宸極葢宗廟是為豈朕私躬哉先<lb/>
帝以朕有戡難之功命朕掌主鬯之任辭不獲巳遂踐<lb/>
皇極聿来臨御垂五十載常思我烈祖𤣥天之道保其<lb/>
清静之宗伊萬方事殷或日昃不暇食昔堯厭倦勤尚<lb/>
以禪舜髙居汾陽况我元子某睿哲聰明恪慎克孝才<lb/>
備文武量吞海岳付之神器不亦宜然今宗社未安國<lb/>
<pb n="KR2f0010_WYG_020-24b"/>
家多難其英勇雄毅摠戎専征代朕憂勤斯為克荷宜<lb/>
即皇帝位仍令所司擇日宰相持節往宣朕命其諸禮<lb/>
儀皆准故事有如神祗簡册申令須及者朕稱誥焉衣<lb/>
冠表疏禮數須及者朕稱太上皇焉且天下兵權制在<lb/>
中夏朕處巴蜀卒應則難其四海軍郡先奏取皇帝進<lb/>
止仍奏朕知皇帝處分訖仍量事奏報㓂難未定朕實<lb/>
同憂誥制所行須相知悉皇帝未至長安已来其有與<lb/>
此便近去皇帝路逺奏報難通之處朕且以誥㫖隨事<lb/>
<pb n="KR2f0010_WYG_020-25a"/>
處置仍令所司奏報皇帝待克復上京已後朕將凝神<lb/>
静慮偃息大庭縱姑射之人紹鼎湖之事於戲禪讓之<lb/>
禮聖賢髙躅前代明王非不慕之皆享祚短促而不暇<lb/>
也唯唐虞靈長能擅厥美俱革命易姓宗廟失尊非一<lb/>
其心萬古不易之道也朕之傳位有異虞典不改舊物<lb/>
其命維新奉禋祀於祖宗繼雍熈於宇宙布告億兆咸<lb/>
使聞知<hi>至德元年八月十六日</hi>
　　　肅宗命皇太子即位詔　　　　　楊綰<lb/>
<pb n="KR2f0010_WYG_020-25b"/>
於戲奉天地者是稱大寳承宗廟者必在元良吾以薄<lb/>
德纂承丕緒今以憂勞所積遘疾彌留用申顧命誡爾<lb/>
元子爾性禀生知㓜有明德蒸蒸之孝言必因心溫恭<lb/>
睿哲允文允武往在西土爰討兇渠命爾總戎克宣王<lb/>
畧収復中夏唯爾之功遂昇以儲闈將中我鴻業爾有<lb/>
令聞萬方宅心吾大漸之後即宜膺寳位夫天下至廣<lb/>
神器所重丕承累聖之德䖍奉大中之道必當任賢勿<lb/>
貳去邪勿疑以慈恵為心開諌諍之路兢兢業業無怠<lb/>
<pb n="KR2f0010_WYG_020-26a"/>
無荒嗚呼戒之無替厥命<lb/>
　　　順宗命皇太子即位詔<lb/>
勅惟皇天祐命烈祖誕受方國九聖儲祉萬邦咸休肆<lb/>
予一人獲纘丕業嚴㳟守位不遑暇逸而天祜不降疾<lb/>
恙不瘳將何以奉宗廟之靈展郊禋之禮疇咨庶尹對<lb/>
越上天内愧於朕心上畏於天命夙夜祗慄深維永圖<lb/>
一日萬幾不可以久曠天工人代不可以久違皇太子<lb/>
純睿哲温文寛和慈惠孝友之德仁愛之誠通於神明<lb/>
<pb n="KR2f0010_WYG_020-26b"/>
格於上下是用舉皇王至公之道遵父子傳歸之制付<lb/>
之重器以撫兆人必能宣祖宗之重光荷天地之休命<lb/>
奉若成憲永綏四方宜令皇太子即皇帝位朕稱太上<lb/>
皇居興慶宫制勅稱誥所司擇日册禮布告中外令知<lb/>
朕意<hi>貞元二十一年八月</hi>
　　　順宗𫝊位皇太子改元詔　　　　鄭絪<lb/>
門下有天下者𫝊歸於子前王之制也欽若大典斯為<lb/>
至公式揚耿光用體文德朕獲奉宗廟臨御萬方降疾<lb/>
<pb n="KR2f0010_WYG_020-27a"/>
不瘳庶政多闕乃命元子代予守邦爰以令辰光膺册<lb/>
禮宜以今月元日册皇帝於宣政殿仍令檢校司徒平<lb/>
章事杜佑充冊使門下侍即平章事杜黄裳充副使國有<lb/>
大命恩俾惟新宜因紀元之慶用覃在宥之澤宜改貞<lb/>
元二十一年為永貞元年自永貞元年八月五日昧爽<lb/>
巳前天下應犯死罪特降従流流罪已下各减一等布<lb/>
告中外咸使聞知<lb/>
　　　何皇后命皇太子即位令<lb/>
<pb n="KR2f0010_WYG_020-27b"/>
予遭家不造急變爰臻禍生女職之徒事起宫奚之輩<lb/>
皇帝自罹鋒刃以至彌留不及顧遺號慟徒切定大計<lb/>
者安社稷纂丕國者擇賢明議屬未亡人須爾建長䇿<lb/>
承髙祖之寳運繄元勲之忠規仗爾股肱以匡冲昧皇<lb/>
太子祝宜於柩前即皇帝位其哀制並依祖宗故事中<lb/>
書門下准前處分於戲送往事居古人之令範行令報<lb/>
舊前哲之格言収涙宣布言不能喻<hi>天祐元年八月</hi>
　唐大詔令集巻三十<lb/>
</p>
<p>
</p>
  </div>
</body>
</text>
</TEI>
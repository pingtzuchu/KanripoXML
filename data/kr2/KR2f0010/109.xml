<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百三十</head> <lb/>
    <p>
<pb n="KR2f0010_WYG_109-1a"/>
欽定四庫全書<lb/>
　唐大詔令集巻一百三十<lb/>
　　　　　　　　　　　　宋　宋敏求　編<lb/>
　　蕃夷<lb/>
　　　討伐<lb/>
　　　　命皇太子討稽胡詔<lb/>
　　　　討吐谷渾詔<lb/>
　　　　討髙昌王麴文㤗詔<lb/>
<pb n="KR2f0010_WYG_109-1b"/>
　　　　討髙䴡詔<lb/>
　　　　親征髙䴡詔<lb/>
　　　　髙䴡班師詔<lb/>
　　　　命吕休璟北伐制<lb/>
　　　　命薛納與九姓伐黙啜制<lb/>
　　　　命姚崇北伐制<lb/>
　　　　討囬鶻制<lb/>
　　　平亂<lb/>
<pb n="KR2f0010_WYG_109-2a"/>
　　　　破髙䴡詔<lb/>
　　　　降髙䴡頒示天下詔<lb/>
　　　　破髙䴡賜酺詔<lb/>
　　　　收復河湟德音<lb/>
　　　　平党項德音<lb/>
　　　告廟<lb/>
　　　　破薛延陀告廟詔<lb/>
　　　　平戎告廟𠡠<lb/>
<pb n="KR2f0010_WYG_109-2b"/>
　　討伐<lb/>
　　　命皇太子討稽胡詔<lb/>
稽胡部𩔖居近北邉習惡之徒未悉從化潛竄山谷竊<lb/>
懐首鼠㓂掠居民侵擾亭候可令皇太子建成總統諸<lb/>
軍以時致討分命驍勇方軌齊駈跨彌山谷窮其巢穴<lb/>
元惡大憝即就誅夷駈掠之民復其本業行軍節度期<lb/>
㑹進止皆委建成處分<hi>武德四年九月</hi>
　　　討吐谷渾詔<lb/>
<pb n="KR2f0010_WYG_109-3a"/>
近以吐谷渾恃其遐阻屢擾疆場肆行兇虐種𩔖乖離<lb/>
爰命將士申兹弔伐有征無戰所向摧殄渠魁竄迹自<lb/>
貽滅亡朝威逺暢邉亭静謐朕君臨寰宇志在含𢎞不<lb/>
欲因彼危亂絶其宗祀乃立伏允之子大寧王慕容順<lb/>
撫招餘燼守其舊業而順曽不感恩遽懷貳志種落之<lb/>
内人蓄怨憤遂創文義即加剿絶雖復權立其子所部<lb/>
又致攪亂竟動干戈各行所欲朕憂勞兆庻無隔夷夏<lb/>
乃睠西顧良用矜惕若不星言拯救便恐塗勞未已兵<lb/>
<pb n="KR2f0010_WYG_109-3b"/>
部尚書潞國公侯君集等咸才兼文武寄深内外嘉謀<lb/>
著於廟堂茂績書於王府必能宣風閫外克定遐夷量<lb/>
其事機綏撫經畧分遣使人明加曉諭如有不遵朝㫖<lb/>
致興異圖即合精鋭隨便剪撲盡威懐之道稱朕意焉<lb/>
　　　討髙昌王麴文泰詔<lb/>
明罰𠡠法聖人垂懲惡之道命將出車王者成定亂之<lb/>
德故三苖負固虞帝所以興師鬼方不恭殷宗所以薄<lb/>
伐朕嗣膺景命君臨區夏𢎞大道於四方推至誠於萬<lb/>
<pb n="KR2f0010_WYG_109-4a"/>
𩔖慿宗社之靈藉股肱之力億兆獲乂封疆無虞建木<lb/>
踈林山經靡記之域幽都大夏王㑹不書之君莫不革靣<lb/>
内欵屈膝請吏襲冠帶於魏闕均貢賦於華壤而髙昌麴<lb/>
文泰猶為不軌敢興異圖事上無忠欵之節御下逞殘<lb/>
忍之志徃經朝謁備加恩禮溪壑難滿曽無報効禽獸<lb/>
為心遽懐兇狡詔命之嚴禀承之誠既闕王人之重祗<lb/>
敬之禮亦虧自隋季道消淪䘮衣冠之族疆場之人或<lb/>
寄命諸戎或見拘㓂手及中州既定皇風逺肅人懐首<lb/>
<pb n="KR2f0010_WYG_109-4b"/>
丘途經彼境皆被困繫加之重役忍苦遐外控告無所<lb/>
又伊吾之右波斯以東職貢不絶商旅相繼探書遭其<lb/>
㓂攘道路由其擁塞又西蕃突厥戰争已乆朕愍其亂<lb/>
離志在安戢乃立頡利姪可汗兄弟庻令克復舊基文<lb/>
㤗反道敗德世安好禍間譁酋豪交亂種落遂使氊裘<lb/>
之長亟動干戈引弓之人重罹塗炭又焉耆之地與之<lb/>
隣接文泰疾其盡節輕肆凶威城池有危亡之憂士女<lb/>
嬰刼掠之酷加以虐用其衆毒被所部官罰無章内外<lb/>
<pb n="KR2f0010_WYG_109-5a"/>
嗟怨善造宫室勞役日興修營輿輦僭侈無度法令深<lb/>
刻賦歛繁重舉手動足咸觸網羅畜牧園果悉有征税<lb/>
衆力既盡人財已竭饑寒總至憤歎盈途比室運甍不<lb/>
勝苛政故老悲愁思霑王澤朕受命上𤣥為人父母禁<lb/>
暴之道無隔内外納隍之慮切於興寢録其舊勲仍懐<lb/>
愍憐所以頻遣使人具申朝㫖朂以為善之規示以自<lb/>
新之路庻知感悟無煩師旅而昏迷遂性荒怠不悛貫<lb/>
盈之釁既稔滅亡之期已及况復文武具僚戎狄君長<lb/>
<pb n="KR2f0010_WYG_109-5b"/>
請事君長者相屬懐逐雀者比肩宜順夷夏之心以申<lb/>
弔伐之典討凶渠之多罪拯無辜之倒懸今遣交河道<lb/>
行軍大總管吏部尚書侯君集副總管兼右屯衞將軍<lb/>
薛萬鈞副總管左屯衞將軍薛孤吳兒行軍總管武衞<lb/>
將軍牛進逹董率衆軍𢎞宣廟畧乘驛進路同㑹虜庭<lb/>
莫不氣奪風雲精貫日月援枹懐憤㧞距争先良將奮<lb/>
建瓴之威鋭卒効如貔之勇冀馬燕犀猶迅雷之震擊<lb/>
雲梯地道若至神之變化以此制敵事等摧枯以此屠<lb/>
<pb n="KR2f0010_WYG_109-6a"/>
城易於反掌然朕矜憫之心有懐去殺勝殘之道無忘<lb/>
好生文㤗面縳軍門泥首請罪特𢎞焚櫬之澤全其將<lb/>
盡之命自餘臣庻棄惡歸誠並加撫慰各令安堵以明<lb/>
逆順之理布兹寛大之德如其同惡相濟敢拒王師俟<lb/>
盡大兵之勢以致上天之罰明加曉諭稱朕意焉<hi>貞觀十三</hi>
<hi>年十二月</hi>
　　　討髙䴡詔<lb/>
行師用兵古之常道取亂侮亡先哲所貴髙䴡莫離支<lb/>
<pb n="KR2f0010_WYG_109-6b"/>
葢蘓文殺逆其主酷害其臣竊據邉隅肆其蜂蠆朕以<lb/>
君臣之義何忍若不剪誅遐穢何以懲肅中華今欲廵<lb/>
幸幽薊問罪遼碣行止之宜務存儉節所過營頓無勞<lb/>
精飾食惟充饑不湏嘉饍水可渉度者無假造橋路通<lb/>
行者不勞修理御營非近州縣學生父老等無煩迎謁<lb/>
隋室淪亡其源可覩良由志畧乖於逺圖兵士疲於屢<lb/>
戰政令失度上下離心德澤不加於匹夫刻薄彌窮於<lb/>
百姓當此之時也髙䴡之主仁愛其民故百姓仰之如<lb/>
<pb n="KR2f0010_WYG_109-7a"/>
父母煬帝殘暴其下故衆庻視之如仇讎以思亂之軍<lb/>
擊安樂之卒務其功也不亦難乎何異入水而惡其濡<lb/>
踐雪而求無跡朕緬懐前載撫躬内省昔受鉞專征提<lb/>
戈撥亂師有經年之舉食無盈月之儲至於賞罰之信<lb/>
尚非自决然猶所向風靡前無横陣蕩氛霧於五岳剪<lb/>
豺狼於九野定海内安蒼生然則行軍用兵皆億兆所<lb/>
見豈虚言哉及端拱巖廊定䇿帷扆身處九重之内謀<lb/>
决萬里之外北殄匃奴種落有若摧枯西滅吐谷渾髙<lb/>
<pb n="KR2f0010_WYG_109-7b"/>
昌易於拾芥包絶漢而為苑跨流沙以為池黄帝不服<lb/>
之人唐堯不臣之域並皆委質奉貢歸風順轍崇威啟<lb/>
化之道此亦天下所共聞也况今豐稔多年家給人足<lb/>
餘粮栖畆積粟紅倉雖足以為兵儲猶恐勞於轉運故<lb/>
多駈牛羊以充食人無褁粮之費衆有隨身之廪如斯<lb/>
之事豈不優於曩日加以躬先七卒親决竒謀使攻無所<lb/>
守戰無拒畧言必勝之道葢有五焉一曰以我大擊其<lb/>
小二曰我順而討其逆三曰我安而乘其亂四曰以<lb/>
<pb n="KR2f0010_WYG_109-8a"/>
我逸而敵其勞五曰以我悦而當其怨何憂不克何憂不<lb/>
摧布告元元勿為疑懼耳<hi>貞觀十八年十月</hi>
　　　親征髙䴡詔<lb/>
觀乎天道鼔雷霆以肅萬物求諸人事陳余革以威四<lb/>
方雖歩驟殊時質文異制其倡攻殺禁暴虐戮干紀討<lb/>
未賔莫不仗義而申九伐文德昭於率土因時而董三<lb/>
令武功成於止戈朕祗膺寳厯居臨宇縣憑宗社之靈<lb/>
藉卿士之力神祗儲祉夷夏宅心故上柱國遼東郡髙<lb/>
<pb n="KR2f0010_WYG_109-8b"/>
麗王髙建武夙效丹欵早奉朝化忠義之節克著於嵎夷<lb/>
職貢之典不愆於王㑹而其以莫離支葢蘓文包藏凶<lb/>
慝招集不逞潛與計謀奄行弑逆寃酷纒於穢貊痛悼<lb/>
徹於諸華纂彼藩服權其國政法令無章賞罰失所下<lb/>
凌上替逺怨邇嗟加以好亂滋甚窮兵不息率其羣兇<lb/>
之徒屢侵新羅之地新羅䘮土憂危日深逺請救援行<lb/>
李相屬朕愍其倒懸之急爰命輶軒之使備陳至理喻<lb/>
以休兵曽不知改莫遵朝命窺窬亭障首鼠窟穴完聚<lb/>
<pb n="KR2f0010_WYG_109-9a"/>
更切賦歛尤繁丁壮盡於鋒鏑羸老弊於坂築乆廢耕<lb/>
桑咸罹饑饉生肉表異顯其亡徴雨血為妖彰其數盡<lb/>
比室愁苦闔境哀惶華髮青衿不勝苛政延頸企踵思<lb/>
霑王澤昔有苖弗率勞大禹之駕葛伯仇餉動成湯之<lb/>
師况亂常巨㓂紊三綱而肆逆㴞天元惡窮五刑而莫<lb/>
大者哉朕所以宵分興慮日時忘食討罪之懐既深於<lb/>
投袂救人之義彌軫於納隍𩔖上帝而戒途詔夏官而<lb/>
鞠旅可先遣使持節遼東道大行軍總管英國公勣副<lb/>
<pb n="KR2f0010_WYG_109-9b"/>
總管江夏王道宗士馬如雲長駈遼左奪夷岳之威屠<lb/>
虵豕於險瀆成建瓴之勢斬鯨鯢於鏤方行軍總管執<lb/>
夫思力行軍總管契苾何力等率其種落隨機進討契<lb/>
丹藩長于句榆溪藩長蘓支燕州刺史李𤣥正等各率<lb/>
其衆絶其走伏使持節行軍大總管張亮副總管常何<lb/>
副總管左難當等舟檝相繼直指平壤新羅王金善德<lb/>
傾其城邑竭其府藏荷不貲之澤復累業之讎出樂浪<lb/>
而衞腹心臨沃泹而蕩巢穴百濟王扶餘義慈早著丹<lb/>
<pb n="KR2f0010_WYG_109-10a"/>
赤深識時機棄歴稔之私交執順動之公義嬴粮蓄積<lb/>
惟命是從凡此諸軍方里齊舉頓天羅於浦<hi>缺</hi>横地絡<lb/>
於遼陽朕然後經塗白狼之右親廵𤣥菟之城執金鼓<lb/>
而戒六軍載太常而麾八陣使流湯者魚爛掘炭者氷<lb/>
消誅渠魁於惡稔弔黎庶於崩角其或擁衆立功或間<lb/>
行自㧞宜𢎞寛大各復農土有勞者當加其賞懐能者<lb/>
不滯其才如其長惡莫悟迷途遂徃斧鉞既下必嬰䘮<lb/>
元之悲玉石一焚徒致噬臍之歎宜宣朕㫖咸使聞知<lb/>
<pb n="KR2f0010_WYG_109-10b"/>
<hi>貞觀十八年十二月</hi>
　　　髙麗班師詔<lb/>
朕聞之聖人慎罰觀兵於再駕明王舉事制勝於三年合<lb/>
諸侯以討逆既擒而且縱總海内以除殘臨刑而止殺<lb/>
其故何哉信由上天之德曰生王者之師曰義是以網<lb/>
開三面干舞七旬豈有恣欲凌威取鯨鯢而竭澤覆巢<lb/>
探穴罄麛卵以塗原者乎憬彼夷島僻居鯨壑晉皇淹<lb/>
駕纔克一城隋帝頻師淪兵百萬朕光承寳厯司牧普<lb/>
<pb n="KR2f0010_WYG_109-11a"/>
天陶化紫宸法兩儀而導俗推心黔首狥方㝢以勞神<lb/>
纎介不安終宵輟寢蠻陬未乂日旰忘飡是以逺渉天<lb/>
涯比焦原而未險長驅若木譬平圃以非遥憤角遼陽<lb/>
躬親節度摐金海表震曜靈威尅其𤣥菟横山葢牟磨迷<lb/>
遼東日巖沙卑陵谷銀山后黄等合一十城凡獲户六<lb/>
萬口十有八萬覆其新城駐驛建安三大陣前後斬首<lb/>
四萬餘級降其大將二大禆將及官人酋帥子弟三千<lb/>
五百人兵士十萬人並給陳粮放還本土又獲馬牛各<lb/>
<pb n="KR2f0010_WYG_109-11b"/>
五萬館榖十旬不假運粮之費徒兵累萬咸發兼乘之<lb/>
歌自夏渉秋係虜相次由燕及雍負戴不絶緬惟湯文取<lb/>
亂常懐偃伯之心虞夏勝殘實𢎞光被之羙有懐戢武<lb/>
再造何忘但以賊帥莫離支猶不授首本圖未果志無<lb/>
旋斾忽屬徼外霜嚴海濵寒沍念兹兆衆便命班師朕<lb/>
所向必摧上靈之祜也所攻無敵勇夫之力也方且仰<lb/>
酧𤣥澤展大禮於郊禋念此勤勞録摧鋒於將士有勲<lb/>
者别頒勞命無勲者並加優卹諸渡遼海人應加賞命<lb/>
<pb n="KR2f0010_WYG_109-12a"/>
及優復者所司宜明條例具狀奏聞朕將親為詳覧以<lb/>
申後命<hi>貞觀十九年十月</hi>
　　　命吕休璟等北伐制　　　　　　　蘓頲<lb/>
門下朕聞守在四夷葢安人以和衆加於百姓豈窮兵<lb/>
而黷武然則日之所出弗俾於化故知天之所討必龔其<lb/>
罰自黙啜䖍劉肆暴桀驁反常獨為匪人假命驕子者<lb/>
有嵗時矣雖奉書就邸或遵於聲朔而控弦犯塞已毒<lb/>
於疆場朕惟務懐柔每在含忍遂使庻邦憤積稽其六<lb/>
<pb n="KR2f0010_WYG_109-12b"/>
月之師逋㓂禍盈窮此百年之運金山道前軍大使特<lb/>
進賀臘毗伽欽化可汗突騎施守忠名寵外藩志勤中<lb/>
國兼遣弟古監衛將軍守節長駈沙漠直指金㣲黙啜<lb/>
舉其種𩔖来相抗拒殪於鋒鏑之下巳若亂麻逺慿於<lb/>
廟堂之上將同破竹堅昆在右犄角而東並累獻封章請<lb/>
屠巢穴朕又聞不得已而用者孰若兵機不可得而違<lb/>
者廼符人事永言取亂宜戒征徂右領軍衛將軍兼檢<lb/>
校北庭都䕶卒宋鎮守使安撫十姓吕休璟心堅鉄石<lb/>
<pb n="KR2f0010_WYG_109-13a"/>
氣横風雷始則知戎之𩔖利得晉卿終而遂虜之功永<lb/>
邀漢將為金山道行軍大總管北庭副都護郭䖍瓘安<lb/>
處哲等懐才抱器蓄鋭俟時慣習軍容備知邉要並可<lb/>
為副大總管領瀚海北庭碎葉等漢兵及驍勇健兒五<lb/>
萬騎金山道前軍大使特進賀臘毗伽欽化可汗突騎<lb/>
施守忠領諸蕃部落兵健児二十五萬騎相知計㑹遂<lb/>
便赴金山道行軍大總管右武衞大將軍攝右臺大夫<lb/>
同中書門下三品上柱國韓公張仁亶文武將相莫之與<lb/>
<pb n="KR2f0010_WYG_109-13b"/>
京心腹爪牙是所繫頼當分閫之任受昇壇之律嘗願<lb/>
親先士卒不令賊遺君父與大總管右兼門衞大將軍<lb/>
魯受信等將蕃漢兵募健児或用絶羣飛騎城傍等十<lb/>
五萬騎赤水軍大使凉州都督司馬逸客外寛内明正<lb/>
辭直道標慷慨之節曽不顧身藴經營之志期於盡敵<lb/>
右武衞將軍陳家丘右金吾衛翊府中郎將李𤣥道副<lb/>
使左驍衛鹿陵府折衝能昌仁左衛神山府陳義忠等<lb/>
領當軍及當界蕃漢兵馬募健児七萬騎豐安軍大使<lb/>
<pb n="KR2f0010_WYG_109-14a"/>
靈州都督甄蔡副使張趙壁常元寂等領蕃漢兵六萬騎<lb/>
防禦郡牧大使臨洮軍使甄亶領當軍莫門積石等軍<lb/>
馬募及秦蘭渭城等州大家子弟總二十萬騎建康軍<lb/>
使甘州刺史李守徴玉門軍使肅州刺史湯嘉惠墨離<lb/>
軍使𤓰州都督李思明伊吾軍使伊州刺史李脊交等<lb/>
各領當軍兵馬與突騎施守忠吕休璟等計㑹共為表<lb/>
裏莫不運其長䇿悉心而効六竒接以短兵指掌而論<lb/>
七縱使天陣齊舉雲罝偹設賈勇於飲酌之夫一以當萬揚<lb/>
<pb n="KR2f0010_WYG_109-14b"/>
威於汗血之騎左縈右拂威繫黿斬蛟曵牛佩豕必能<lb/>
力簸窮海聲壓大荒刈谷蠡之庭㧞權渠之壘不遑渭<lb/>
橋之拜巳覩隂山之哭然則持旌節金鼔者所以問不<lb/>
賔誅首惡而比夫不誡復迷則凶俾存開網之仁預軫焚<lb/>
岡之歎休璟所湏兵馬甲杖一事已上仍依别𠡠處分<lb/>
主者施行<hi>景龍四年五月十五日</hi>
　　　　命姚崇等北伐制<lb/>
黄門朕聞上古聖王之致理則教之以戰陣之以兵葢<lb/>
<pb n="KR2f0010_WYG_109-15a"/>
威不恭而服不順也故始於禁暴終於偃戈廹斯不得巳<lb/>
而用之朕以寡昧誕膺鴻業思欲率於動静歸之教化豈<lb/>
要荒之外棄為匪人而亭育之中視則如子罔不遵我<lb/>
文軌終其貢賦歲時相望道路抵屬而黙啜素稱裂驁鳴<lb/>
鏑於狼居頃自懐柔獻書於象魏朝廷所以許其通好<lb/>
議以和親使臣累齎賚繒帛侍子今襲冠帯庻中國無<lb/>
事長城罷守戢於干戈而銷劍㦸者朕之意焉豈謂我<lb/>
盟不渝爾約斯背伊庭之際遂敢侵軼西北偏隅尚聞嘯聚<lb/>
<pb n="KR2f0010_WYG_109-15b"/>
雖摧其精鋭而困於圍廹此不虞之失朕嘗憐之犬羊<lb/>
無親不可恃信而輕敵熊貔有勇咸能宣威而制勝朕<lb/>
由是詢卿士之奏攬英雄之心謀元帥而得佐軍恢逺圖<lb/>
而舉長䇿隨時之義其在豫乎兵部尚書兼紫㣲令監<lb/>
脩國史上柱國梁國公姚崇天假其才日新厥德禮義<lb/>
為質居有四科謨猷是光坐知千里以仲山甫之操管<lb/>
夷吾之能智湧泉而不窮精貫日而逾厲信廟堂之柱<lb/>
石鼎鼐之鹽梅必能奮爾六竒光我三傑可持節靈武<lb/>
<pb n="KR2f0010_WYG_109-16a"/>
道行軍大總管内諸軍咸受節度右領軍衛大將軍兼<lb/>
檢校單于大都䕶鎮守軍使張知運寛厚沈毅外方内直<lb/>
威而勇决自攝單于之臺惠則撫循咸仰將軍之樹可中<lb/>
軍副大總管權檢校原州都督李欽憲家承將相器兼文<lb/>
武求古人之節臨事不回讀前聖之言好謀而斷可左軍<lb/>
副大總管檢校左威衛將軍靈州都督吕休璟慣知邉<lb/>
要久探戎律誠期報國去病安用家為奮不顧身伯昭<lb/>
不使遺賊可副大總管左騎衞將軍論弓仁古金吾衛<lb/>
<pb n="KR2f0010_WYG_109-16b"/>
大將軍勿部珣左領軍衞郎將攝本衛將軍張真楷單<lb/>
于副都䕶臧懐亮右領軍衛中郎將王海賔前朔州刺<lb/>
史劉元楷右武衞郎將楊楚客并州定清武果毅元蕭<lb/>
然等頗牧為用闗張其敵懐才倜儻嘗邀百勝之功立志<lb/>
經營備習九章之訓弓仁及珣並可前鋒總管真楷可<lb/>
左虞侯總管懐亮可右虞侯總管海賔元楷楚客蕭然<lb/>
等並可行軍總管太僕少卿田崇壁鄜州刺史韓思復<lb/>
等强力從政精心在公知無不為利有攸徃入敷事典<lb/>
<pb n="KR2f0010_WYG_109-17a"/>
省閣稱其閑練出綜條察吏人畏其嚴明崇壁可兼行<lb/>
軍長史思復可兼行軍司馬兵部郎中李休光司勲郎<lb/>
中張敬中兵部員外郎楊欽明江州别駕李邕等或特<lb/>
逹珪璋所謂登壇之寳或翩翻書記曽聞及霤之詞可<lb/>
以光贊出車𢎞宣入幕並可行軍判官靈武軍兵加滿<lb/>
十分人舊馬既少宜於内外閑廐抽添馬添滿六萬疋<lb/>
原夏等州要害處亦量加馬其後軍兵六萬人馬二萬疋<lb/>
先來㸃定宜令衞尉卿李延昌左羽林將軍楊敬述等<lb/>
<pb n="KR2f0010_WYG_109-17b"/>
至冬檢閲且當處團結待後進止其有先鋒破賊斬䤋<lb/>
摧堅功效灼然者並委軍將使定功賞不湏定以常格<lb/>
總管以下有損失兵馬不能力戰棄軍逃命者便斬其<lb/>
有棄軍入賊不能死節者妻子依叛縁坐法凡此和衆<lb/>
誓於師兵統燕犀冀之雄屯斬蛟擊龜之勇金鼔沸野<lb/>
旌旗彗雲豈式遏於河塞方震驚於沙漠於是乎單醪<lb/>
以信之芳餌以賞之戮楊干之僕必行其令持穣苴之兵<lb/>
不枉其法堅壁清野投石而有餘追奔逐北則掃塵而無<lb/>
<pb n="KR2f0010_WYG_109-18a"/>
𩔖俾權宜於閫外仍布告於天下蹔勞永逸在此行焉<lb/>
主者施行<hi>開元二年二月二十八日</hi>
　　　命薛訥等與九姓共伐黙啜制<lb/>
黄門朕聞天所與者奉天命而不違人所棄者順人心而<lb/>
致伐由是古先帝王光宅區縣實仗威武用清荒戍時義<lb/>
逺矣黙啜以叛亡餓𨽻凶刃遺孽敢迷聲朔獨匪君人<lb/>
禍皆所居妖不自作舉其巢穴盡其離心瞻我闕庭相<lb/>
望南面猶竄身於寒苦且寄命於旬時當冦運之已窮<lb/>
<pb n="KR2f0010_WYG_109-18b"/>
在軒兵而可逐九姓部落等忠誠貫日義烈聞風數其擢<lb/>
髮之僭成於屈指之計請除驕子累遣使臣摧鋒而願<lb/>
先駈蓄鋭而期後命右羽林軍大將軍朔方道大總管薛<lb/>
納左衞大將軍安北副大都䕶郯王府長史平郡公張<lb/>
知運右羽林軍將軍兼京都督赤水大使楊敬術右驍<lb/>
衞將軍大武軍大使干仁誓右武衞將軍大使杜賔客<lb/>
豐州都督西受降城吕休琳東受降城使邵宏左金吾<lb/>
衞大將軍囬紇伏帝匍左衞大將軍渾元忠佐武衞大<lb/>
<pb n="KR2f0010_WYG_109-19a"/>
將軍以和舒右武將軍兼賀蘭州都督契苾承祖等或<lb/>
出將入相有經濟之才或敦詩説禮有韜鈐之算或嫖<lb/>
姚仕漢有遮虜之勲或由余入秦有伐戎之䇿謀彼元<lb/>
帥擇於左軍可以授旗遂行推轂而進訥可中道大總<lb/>
管賔客宏休琳等為副知運可東道大總管弓仁仁誓等<lb/>
為副敬述可西道大總管伏帝匐元忠和舒承祖等為<lb/>
副各領馬歩五萬人馬九姓計㑹三軍既整百道齊入<lb/>
吳鈎楚練照曜隂山之峯冀馬燕犀張皇窮漢之地况彼<lb/>
<pb n="KR2f0010_WYG_109-19b"/>
冦惡積我師義動知存亡者觀其兆摧枯朽者鮮其力<lb/>
庻使疆場罷侯從此息人邉鄙不虞因而盡敵布告天<lb/>
下咸遣知聞主者施行<hi>開元四年正月二日</hi>
　　　討囬鶻制<lb/>
天之所廢難施繼絶之恩人之所棄當用侮亡之道朕<lb/>
每思前訓豈忘格言囬鶻比者自恃强梁久為桀驁凌虐<lb/>
諸部結怨近鄰紇扢斯潛師彗窮居瓦觧種族盡膏於<lb/>
原野區落遂至於荆榛今可汗逃走失國竊號自立速<lb/>
<pb n="KR2f0010_WYG_109-20a"/>
踰沙漠寄命邉隍朕深念傷殘尋加賑䘏每陳表章多詐諛<lb/>
之詞接我使臣如全盛之日無傷禽哀鳴之意有困獸<lb/>
猶鬭之心去嵗潛入朔州大掠牛馬今春掩襲逼近城<lb/>
池可汗皆自率兵首為㓂盗不耻破敗莫顧姻親河東<lb/>
節度使劉沔料敵伐謀乘機制勝發胡貉之騎以為前<lb/>
鋒搴翎侯之旗弋彼在穴短兵鏖於帳下元惡軼於彀<lb/>
中况乘非六嬴衆纔一旅儲備已竭計日可擒大和公<lb/>
主居處不同情義久絶懐土多思亟聞黄鵠之歌失位<lb/>
<pb n="KR2f0010_WYG_109-20b"/>
自傷寧免緑衣之嘆念其覊苦常軫朕心今朕巳於豺<lb/>
狼再見宫闕上以攄宗廟之宿憤以慰太皇太后之深<lb/>
慈永言歸寕之樂良用欣感其囬鶻既以破滅義在剪除<lb/>
宜令諸道兵馬使司進討河東立功將士已下優厚賞<lb/>
給續條流處分應在京外宅及東都修功德囬鶻並勒<lb/>
冠帯各配諸道收管其囬鶻及摩尼寺莊宅錢物並委<lb/>
功德以御史臺及京兆府各差官㸃檢不得容諸色人<lb/>
影占犯者並處法錢物納官摩尼寺僧委中書門下條<lb/>
<pb n="KR2f0010_WYG_109-21a"/>
流奏聞於戲昔漢宣帝值匃奴乖亂推亡固存呼韓單于<lb/>
携國歸命入朝保塞漢后所以有擁䕶之恩郅支單于背<lb/>
叛禮義傷毁威重漢史所以明可誅之罪二虜禍福皆自<lb/>
致焉四夷百蠻當以為鑒布告中外深體朕懷<hi>㑹昌三年正月</hi>
　　平亂<lb/>
　　　破髙麗詔<lb/>
五兵爰始軒皇戰於阪泉七徳攸基唐帝尅於丹浦莫<lb/>
不降兇剪暴道濟生靈斥土開疆威加四海朕欽承寳<lb/>
<pb n="KR2f0010_WYG_109-21b"/>
厯削平天下六合之内咸以為家三光所臨義無不照<lb/>
是環埤之表咸淼淼以航琛垓㝢之中盡顒顒而輦賮<lb/>
而島夷陪𨽻虐殺其君毒被朝鮮災罹穢貊幼孤者不<lb/>
可苛暴忠槩者仰我來蘓朕言念匪人深懷夕愓親御<lb/>
戎軒躬執金鼔意在以殺止殺仁被於羣生用刑清刑<lb/>
義戡於不惠廓滔天而調雨露禽猾夏以正封疆用此<lb/>
佳兵事非獲已仰申天罰遂乃龔行先命行軍大總<lb/>
管英國公勣行軍總管張儉等率領驍鋭元戎啓行北<lb/>
<pb n="KR2f0010_WYG_109-22a"/>
狄西戎之君咸為將帥奚靈契丹之旅北充甲卒如貔<lb/>
億計躍馬千羣總管萃遼東之城攻其南面副大總管<lb/>
江夏郡王道宗第一軍總管號國公張士貴等率五陵<lb/>
之勁卒董六郡之良家分麾引道攻其西面申命前軍<lb/>
大將軍夔國公𢎞基等分絶猛士填其濠塹賊城臨地<lb/>
險激梁水以環流聳堞陵雲壓頺山而靡懼於是雲<lb/>
羅四合地道九攻危城倐以復隍湯池俄而失險猶且<lb/>
柝骸窮壘壁巢幕以偷安轉骨深溝坐積薪而待燎愍<lb/>
<pb n="KR2f0010_WYG_109-22b"/>
其塗炭申其再造頻加誨誘固執迷途由是猛士衝冠<lb/>
壮夫挺劍咸頓首於馬前請因機而電掃難違衆議爰<lb/>
詔許之乃分命諸軍四面雲合朕登髙逺矚授其節度<lb/>
又命檢校太常卿鄂國公敬德領黄門之軍樂奏𤣥雲<lb/>
之雅歌將帥聞之増憤士卒由其作氣凍雨初晴驚風<lb/>
漸急聊命縱火數處潛燃焚其樓雉並為煨燼合城男<lb/>
子面縳軍門取彼渠魁屬于司敗千載逋㓂一朝清蕩<lb/>
斯並宗廟降靈上𤣥幽贊忠臣猛將盡節陳謀勁卒勇<lb/>
<pb n="KR2f0010_WYG_109-23a"/>
夫輕身効命叶同心力成此大功豈朕一人獨能致此<lb/>
今兹克捷普天同慶宜令頒下咸使聞知<hi>貞觀十九年四月</hi>
　　　降髙麗頒示天下詔<lb/>
上天之道先德而後刑王者之師有征而無戰是以炎<lb/>
農剪暴夙沙自縳其君𤣥乙興師有苖不固其險朕勞<lb/>
神濟物以百姓而為心則天𢎞化環四海而開宇義非<lb/>
獲已由是舉兵每蓄哀矜深存宥罪自濟遼水先令告<lb/>
喻而葢牟不革其面遼東猶抗其斧既觸天網遂縱兵<lb/>
<pb n="KR2f0010_WYG_109-23b"/>
鋒未展鷹揚已皆魚爛朕乃鼓行乘勝師次日巖凶徒<lb/>
相率登陴拒守因山搆壘仰切浮雲縈澗沉隍下臨無<lb/>
地妖氛蝟聚如慿劍閣之深同惡䲭張若負洞庭之險<lb/>
乃命行軍大總管英國公勣等統阻堒冠雞之將率擊<lb/>
鼉斬蛟之士發石甚於星隕樓毁同於山壞朕憫彼<lb/>
同焚情深惻隠親御八駿責効三軍賊既倒懸方思轉<lb/>
禍積甲齊於熊耳獲庚方於海陵建十州之旗各復於<lb/>
桑梓反三韓之士不易於農肆焚櫬錫爵駈馳遼海之<lb/>
<pb n="KR2f0010_WYG_109-24a"/>
間鑿井耕田編列下辰之野古人有言曰全國為上葢<lb/>
斯之謂焉又燕碣土風素多霖霑軒皇遭召霧之師晉后<lb/>
苦涌水之失自朕出師上靈幽贊旭日澄靄霱雲輟隂<lb/>
所指未有堅城所向乃無完陣天道人事義等合符窮<lb/>
穴傾巢庻將非逺宜以大慶頒示普天<hi>貞觀十九年三月</hi>
　　　破髙麗賜酺詔<lb/>
上帝明威鼓雷霆而震曜先王仗順用甲兵而弔伐故<lb/>
能經綸九野清滌八荒二十七征𤣥王創其鴻業五十<lb/>
<pb n="KR2f0010_WYG_109-24b"/>
二載黄運垂其大名騰有國之英猷光列代之通典朕<lb/>
荷搆乾象大庇羣生池濛汜而□扶桑紐入紘而疆日<lb/>
域蠢兹皮服敢亂天常但折彼螽肱何俟五丁之力射<lb/>
其雀目無假萬努之機然以先聖救焚成言如在自惟<lb/>
巳任是用躬親故知矢石交前非勝巖廊之道介胄為<lb/>
飾不建旒冕之容若命將以授戈愧奉身而役物親征<lb/>
而沭雨務形勞以安衆一儀宜鑒所向弗違自渉遼陽<lb/>
受降之城累築曽未期月獻凱之歌日奏𫝊𤇺告捷異<lb/>
<pb n="KR2f0010_WYG_109-25a"/>
徃昔之照甘泉資敵為糧矯向時之挽紅粟復以今日中<lb/>
攻其安巾城重圍四布勢同三版之危縣命短辰哀其<lb/>
守陴之哭髙麗偽主掃其境内罄兹驍鋭咸登徒軍<lb/>
爰自平壌長馭影渡有徒十五萬連旗三十里烟火稽<lb/>
天若黄虵之吐霧彀騎横野邁赤蟻之為羣朕心計利<lb/>
其地形屈指籌其破日分命衆將各禀新書臨事設<lb/>
竒因機制變行軍大總管李勣率總管國公張士貴等<lb/>
馬歩軍十四總管當其西南面又命馬歩軍趙國公無<lb/>
<pb n="KR2f0010_WYG_109-25b"/>
忌率馬歩軍二十六總管馳自東谷合其来道抵背扼<lb/>
喉塞其歸路朕乃潛師偃斾登於北山候彼交鋒於兹<lb/>
聳轡若處中天之樹俯周官於目前如登大岳之岑觀<lb/>
魯邦於掌内出其不意凶徒遂擾初為一陣四拒勣軍<lb/>
及此三分因而大潰流血川溢滄波為之暫丹斬級彌<lb/>
山髏骨以之成岳葢由鏑鋒交下玉石同湮雖則可哀<lb/>
理無兼濟其兵將大耨薩延夀惠真率其餘衆一時輸欵<lb/>
但髙麗國政本二人今總委偽軍隻輪不返大慶允集<lb/>
<pb n="KR2f0010_WYG_109-26a"/>
益深祗懼可歸羙清廟昭告懋功頒示萬邦賜酺三日<lb/>
<hi>貞觀十九年六月</hi>
　　　收復河湟德音<lb/>
自昔皇王之有國也何嘗不文以守成武以謀事参謀諸<lb/>
二柄歸乎太寧朕猥荷丕圖思𢎞景業憂勤戒惕四載<lb/>
於兹每念河湟土疆綿亘遐闊天寳中犬戎乗我多難<lb/>
無力御奸遂縱腥羶不逺京邑事更十葉時近百年進<lb/>
士試能靡不竭其長䇿朝廷下議皆亦宜其直詞盡以<lb/>
<pb n="KR2f0010_WYG_109-26b"/>
不生邉事為本圖宜守舊地為明理荏苒於是收復無<lb/>
由今者天地儲祥祖宗垂祐左袵輸欵邉壘之降劚耻<lb/>
逹功所謀乂尅實頼樞衡妙算將帥椎稜副𤣥元不争<lb/>
之文絶漢武逺征之悔甌脱頓空於内地斥堠全據於新<lb/>
封莫大之休指期而就况將士等櫛沭風雨暴露郊原<lb/>
披荆榛而刁斗夜嚴逐豺狼而穹廬曉破動皆如意古<lb/>
無與京兆此誠樸宜加寵賞涇源宜賜絹六萬疋靈武<lb/>
宜賜絹五萬疋鳳翔邠寧宜各賜絹四萬疋並以户部<lb/>
<pb n="KR2f0010_WYG_109-27a"/>
産業物充仍待李榮叔明李玭君緒各囬戈鎮度支差<lb/>
脚支送四道立功將士具名銜聞奏當議恩酬其秦威<lb/>
原三州送七闗側近訪聞田土肥沃水草豐羙如百姓<lb/>
能耕墾種蒔五年内不加税賦五年后已量定户籍使<lb/>
任為永業其京城有犯事合流役囚徒自今已後一切<lb/>
配各處收管温池鹽利可贍邉陲委度支制置聞奏鳳<lb/>
翔邠寧靈武涇原四道長吏能各於鎮守處遣官健耕<lb/>
墾營田即度支給賜牛粮於毎年量得斛㪷多少便充<lb/>
<pb n="KR2f0010_WYG_109-27b"/>
軍粮亦不限納足數二州七闗鎮守官健每人給衣粮<lb/>
兩分一分依常年例支給一分度支給仍二年一替換<lb/>
其家口委長吏切加委存官健有莊田户籍者仰州縣<lb/>
放免差役秦州至隴州已來道路要置堡栅與秦州應<lb/>
接李玭與劉臯即便度計聞奏如商旅徃來興販貨物<lb/>
任澤利潤一切聼從闗鎮不得邀詰其官健父兄子弟<lb/>
通𫝊家信開司並亦不得邀詰阻滯如要墾闢種田依<lb/>
百姓例處分三州七闗如少器械長吏量與據所在申<lb/>
<pb n="KR2f0010_WYG_109-28a"/>
奏除刺史開使後三五月内差人廵檢如有修築部署<lb/>
課績久深并訓練有序者其刺史開鎮使雖新除官爵<lb/>
亦更與超昇其官健節級更與優賞山南西道劍南山<lb/>
川邉界有沒蕃州縣量力收復其兵士委本道差遣如<lb/>
要錢物接借亦具聞奏三州七闗創置成九十且要務<lb/>
静如有邊冦羌戎潛来博易輙不得容納委刺史切深禁<lb/>
斷或有投降吐蕃到邉上收取本道令長奏取進止嗚<lb/>
呼七閑要害三郡膏腴候舘之殘址可尋唐人之遺風<lb/>
<pb n="KR2f0010_WYG_109-28b"/>
尚在追懐徃事良用興嗟夫取不在廣貴保其金湯得<lb/>
必有時詎計於遲速今則便務修築不進干戈必使足<lb/>
食足兵有備無患載洽亭育之道永致生靈之安中外<lb/>
臣寮宜體朕意<lb/>
　　　平党項德音<lb/>
冐法干紀豈限於華夷伐罪弔民固資於典訓朕端拱<lb/>
御宇六年於兹兢兢業業不敢怠忽常恐一物失所羣<lb/>
心靡寧旰食宵衣思底於道屬者以党羗恣為侵叛尤<lb/>
<pb n="KR2f0010_WYG_109-29a"/>
苦農桑朕為民父母豈無憫惻雖傷財害物非朕<lb/>
躬之願而禁暴定功實武經之要是以爰興師旅恭<lb/>
行天討而兇渠稔惡稽曠嵗時師宿既勤物力將屈頼<lb/>
宗社儲祉中外叶心大搜妖巢盪定關隴誠殚財而凋<lb/>
力亦暫費而永寧今則軍功以成制置將就息民觧甲<lb/>
固在及時捨罪緩刑所宜布澤南山党項為惡多年化<lb/>
諭不悛頗為邉患既興兵士經嵗討除拒官軍者悉就<lb/>
誅擒懼法令者皆復逃竄大開湯網已施去殺之仁逺<lb/>
<pb n="KR2f0010_WYG_109-29b"/>
並堯時寧限可封之屋今聞殘㓂無所依歸皆是王民<lb/>
豈忘惻憫其南山党項已出山者或聞廹於饑乏猶行<lb/>
刼奪平夏不容無處居住今委李福丑先遣蕃官安存<lb/>
招誘令就夏銀界内指一空閑白地居住所有從前掛<lb/>
渉惡跡者令一切不問惟再犯疆界刼入山林或不從<lb/>
指揮即召募平夏党項討逐議不容捨如能革心向化<lb/>
願同平夏即輸誠獻欵跡効分明撫馭之間便同赤子<lb/>
如有屈事即任於本鎮投告論理仍各令本界遣了事<lb/>
<pb n="KR2f0010_WYG_109-30a"/>
軍將安存平夏党項素聞為善自旬月已来發使安撫<lb/>
尤見忠順一如指揮更不猖狂各守生業自兹必令永<lb/>
載恩信長被華風或聞從前師在多懐貪尅部落好惡<lb/>
悉被誅求無故殺傷致令怨恨從今已後必當精選清<lb/>
亷將帥撫馭羗戎明下詔條漸令知悉靈鹽夏州邠寧<lb/>
鄜坊四道官吏自用兵已来責辦公事亦甚辛勤軍將<lb/>
皆已得官文吏未酬勞績宜令每道揀選公勤有勞<lb/>
効官吏具名銜聞奏有官差者與依資轉遷無官差攝<lb/>
<pb n="KR2f0010_WYG_109-30b"/>
者當與正官仍具差攝年月申奏直湏公當不得轉授<lb/>
囑托如是將帥親情亦湏具言四道百姓徴歛不時差<lb/>
役至多疲瘵亦甚或屋宇被賊焚燒至於桑麻亦遭所<lb/>
伐生業既失湏加安存宜各給復三年其無屋可居無<lb/>
牛可耕者委長吏量事接借一一奏聞仍湏早設法招<lb/>
擕速令歸復勿令豪富便占産業為主自用兵已来諸<lb/>
道應徴發之處所有將健或亡鋒刃或存被瘡痍雖經褒<lb/>
贈及曽優䘏委本道更加存撫或因廢疾不任在公者<lb/>
<pb n="KR2f0010_WYG_109-31a"/>
終身不停衣粮如情願廽於與子孫兄弟甥姪者便與<lb/>
補替應討伐党項諸道在行營將士已頒賞賜使邉上<lb/>
制置司叙績節級放還仍委本道叙録其名聞奏當議<lb/>
甄奬自用兵已来京畿與鄜坊邠寧兩道接界及當路<lb/>
諸縣差役繁併物力凋殘若無優矜必難存立其今冬<lb/>
季夏税錢及青苖錢每貫量放三百文其斛㪷量放一<lb/>
半仍委京兆尹差官仔細磨勘其或雖在鄉村不曽經<lb/>
供應者不在准例放限仍一一條件等第聞奏如是分<lb/>
<pb n="KR2f0010_WYG_109-31b"/>
路處就中更校偽倂者重加優䘏必使均平其所放錢<lb/>
及斛㪷委户部以實錢支填仍令京兆府各下諸縣散<lb/>
牓鄉村要路曉示百姓務令知悉用兵已来城鎮曽遭<lb/>
陷沒官健百姓應被殺傷親戚既無遺骸在野委所在<lb/>
長吏差人為収檢如法埋瘞仍量事致祭應有増修城<lb/>
鎮添置堡戍委所在將帥擇其要害絶彼窺覦坊務堅<lb/>
完令可固守邉上不以兵器作部落博易從前累有制<lb/>
勅約勒非不丁寜近年因循都不遵守自今已後委所<lb/>
<pb n="KR2f0010_WYG_109-32a"/>
在開律鎮舖切加捉搦不得輙有透漏其有犯者推勘<lb/>
得實所在便處極法其所經過州縣闗津鎮舖節級痛加<lb/>
懲責議無容貸其間或情渉隠欺准所犯人處分党項<lb/>
本是邉甿只合州縣撫馭致令一朝侵叛由於處理乖<lb/>
方既徃不可加刑從今必欲行法自此後邉上逐界皆<lb/>
已有制置把捉如或更有羗㓂侵盗即是將帥依前貪<lb/>
求當先加罪於本界邉將然後剪逐㓂賊通商之法自<lb/>
古明規但使處流行自然不煩饋運委邉鎮宜切招引<lb/>
<pb n="KR2f0010_WYG_109-32b"/>
商旅盡使如歸除禁斷兵器外任以他物於部落徃来<lb/>
博易應縁徴兵處士馬皆効勤勞亦已各有賞賜其本<lb/>
道將帥當續議量加酬奬京畿及鄜坊靈鹽邠寧夏州<lb/>
等并涇州鳯翔振武天德等道自用兵已来人頻勞苦<lb/>
今頒德澤湏及曲恩應見禁囚徒據罪逓减一等唯官<lb/>
典犯枉法贓及賊中持杖刼人雖頒德澤不禁曲恩而<lb/>
若輩無故殺人等不在此限如有積年逋賦必加徴督<lb/>
不得者長吏條流聞奏准格律大功已上親父女壻外<lb/>
<pb n="KR2f0010_WYG_109-33a"/>
甥不許連任自用兵已来諸道郎將及長吏權宜差親<lb/>
表主持公事兵罷之後理當不然三族内親並不得令<lb/>
主兵權及充要職如是元本軍先充職長者亦湏具名<lb/>
聞奏自用兵已来科配百姓事取濟辦多出權宜今既<lb/>
罷兵諸道節度防禦刺史及旗鎮使等不得更依前妄<lb/>
有科配仍令各具本管侵害百姓事湏釐革者作條件<lb/>
聞奏自党項擾亂巳来所在多被攻刼白刃之下必有<lb/>
孝子順孫義夫節婦事跡有可稱者委所在長吏察訪<lb/>
<pb n="KR2f0010_WYG_109-33b"/>
優䘏其家仍具名聞奏將加旌異於戲蠻夷華夏雖有<lb/>
其常規撫馭乖方致煩於薄伐傷夷生靈朕甚愧之是用<lb/>
覃恩以慰勞瘁布告中外咸使聞知<hi>大厯五年二月</hi>
　　告廟<lb/>
　　　破薛延陀告廟詔<lb/>
朕勞形育物盡敬承天蠢動不安櫛風而罔倦荒隅未<lb/>
静救焚而靡息獨運方寸貫徹上𤣥凝想冕旒化行夷<lb/>
狄是知惟天為大合其德者弗違謂地葢厚體其仁者<lb/>
<pb n="KR2f0010_WYG_109-34a"/>
光被故能彌綸八極函葢兩儀大帝福謙斯其效矣彼<lb/>
匃奴者與開闢以具生奄有龍庭共上帝而並列僭稱<lb/>
驕子分天街於紫宸仰應旄頭抗大禮於皇極流殃搆<lb/>
禍乃於初運凌障犯塞連年壓境射鵰馳騎亟飲渭川<lb/>
如豕騰氛頻驚洛汭貽先皇之動色被黎庻之塗原社<lb/>
稷為虞軫情何似自朕御天下二紀於兹曩者聊命偏師<lb/>
遂擒頡利今兹始𢎞廟算已滅延陁雖則麾駕出征未<lb/>
踰郊甸前駈所□纔掩塞垣長䇿風行已振金徽之表<lb/>
<pb n="KR2f0010_WYG_109-34b"/>
揚威電發逺讋沙塲之外遂使㕍山之北無復單于龍<lb/>
燭之南大開封域其契苾車苾侯斥及鉄勒諸部落囬<lb/>
紇胡禄俟利發等總統百餘萬户㪚處北溟逺遣使人委<lb/>
身内屬請同編列並為郡縣引領翹足暴十月而仰油<lb/>
雲延首求哀沉九泉而請營魄朕當暫幸靈州親撫歸<lb/>
附𢎞兹肆赦加以施生頒惠天隅懼威雲朔収其瀚海<lb/>
盡入提封觧其辮髮並垂冠帯混元以降殊未前聞無<lb/>
疆之業永貽来轍古人所不能致今既吞之前王所不<lb/>
<pb n="KR2f0010_WYG_109-35a"/>
能屈今咸滅之斯實書契未有古今之壮觀豈朕一人<lb/>
獨能宣力葢由上靈儲祉錫以太康宗廟威靈成兹大<lb/>
定即宜備禮告於清廟仍以大慶頒示普天俾與黎元<lb/>
同兹有頼<hi>貞觀二年八月</hi>
　　　平戎告廟𠡠<lb/>
𠡠邉境為患莫甚於林胡朝廷是虞㡬煩於將帥車徒<lb/>
屢出芻粟載勞使燕趙黎民畧無寧嵗而山戎種落常<lb/>
為匪人近有野心窮而歸我曽是懐附每所綏柔而不<lb/>
<pb n="KR2f0010_WYG_109-35b"/>
變梟聲輙為獸搏幽州節度副大使張守珪等乗間電<lb/>
發表裏奮討積年逋誅一朝剪滅則東北之侵便以廓<lb/>
清河朔之人差寛征戍皆上慿九廟之畧下仗羣帥之<lb/>
功今其凱旋敢不以獻宜擇吉日告九廟所司准式<hi>開元</hi>
<hi>元年</hi>
　<lb/>
　<lb/>
　唐大詔令集巻一百三十<lb/>
</p>
<p>
</p>
  </div>
</body>
</text>
</TEI>
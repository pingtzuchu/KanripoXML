<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻八十二</head> <lb/>
    <p>
<pb n="KR2f0010_WYG_072-1a"/>
欽定四庫全書<lb/>
　唐大詔令集巻八十二<lb/>
　　　　　　　　　　　　宋　宋敏求　編<lb/>
　　政事<lb/>
　　　刑法<lb/>
　　　　頒新律令詔<lb/>
　　　　糺劾違律行事詔<lb/>
　　　　頒行新律詔<lb/>
<pb n="KR2f0010_WYG_072-1b"/>
　　　　法司及别勅推事並依律文詔<lb/>
　　　　恤刑詔<lb/>
　　　　頒行新令制<lb/>
　　　　申理寃屈制<lb/>
　　　　頒行律令格式制<lb/>
　　　　減大理丞廢秋官獄勅<lb/>
　　　　申寃制<lb/>
　　　　訴事人先經州縣勅<lb/>
<pb n="KR2f0010_WYG_072-2a"/>
　　　　減抵罪人决杖法詔<lb/>
　　　　令宰臣與法官詳死刑勅<lb/>
　　　　寛徒刑配諸軍効力勅<lb/>
　　　　頒行新定律令格式勅<lb/>
　　　　罪至死者勿决先杖勅<lb/>
　　　　刪定制勅<lb/>
　　　　禁罪人鞭背勅<lb/>
　　　頒厯<lb/>
<pb n="KR2f0010_WYG_072-2b"/>
　　　　頒行麟德厯詔<lb/>
　　　　更改閏月制<lb/>
　　刑法<lb/>
　　　頒新律令詔<lb/>
古不云乎萬邦之君有典有則辨方正位體國經野故<lb/>
九疇之叙興於夏世两觀之法大備隆周所以禁暴懲<lb/>
奸宏風闡化安民立政莫此為先自戰國紛擾恃詐任<lb/>
力苛制煩刑因兹競起秦并天下隳滅禮教恣行酷烈<lb/>
<pb n="KR2f0010_WYG_072-3a"/>
害虐蒸民宇内騷然遂以顛覆漢氏撥亂思易前軌雖<lb/>
務從約法蠲削嚴科尚行葅醢之誅猶設錙銖之禁字<lb/>
民之道寔有未宏刑措之風以兹莫致爰及魏晉流弊<lb/>
相沿寛猛乖方綱維失序下凌上替政散民凋皆由法<lb/>
令混訛條章錯謬自斯以後宇縣𤓰分戎馬交馳未遑<lb/>
典制有隋之世雖云釐革然而損益不定踈舛尚多品<lb/>
式章程罕能甄備加以㣲文曲致覽者惑其深淺異例<lb/>
同科用者殊其輕重遂使奸吏巧詆任情與奪愚民妄<lb/>
<pb n="KR2f0010_WYG_072-3b"/>
觸動䧟羅網屢聞釐革卒以無成朕膺期受籙寧濟區<lb/>
宇永言至治興寐為勞補千年之墜典拯百王之餘弊<lb/>
思所以正本澄源式清流末永垂憲則貽範後昆爰命<lb/>
羣才修定科律但今古異務文質不同喪亂之後事殊<lb/>
曩代因機適變救弊斯在是以斟酌繁省取合時宜矯<lb/>
正差遺務從體要迄兹歴稔撰次始畢宜下四方即令<lb/>
頒行庶使分曹簡肅無取懸石之多奏讞平允靡競錐<lb/>
刀之末勝殘去殺此為非逺其修撰之人宜加官賞<hi>武德</hi>
<pb n="KR2f0010_WYG_072-4a"/>
<hi>七年四月</hi>
　　　糾劾違律行事詔<lb/>
朕恭膺寳命撫臨率土永鑒前王憲章典故雖文質逓<lb/>
變沿革不同而發號施令殊塗一揆皆所以成當世之<lb/>
典謨開生民之耳目納之軌度令行禁止自律令班下<lb/>
積有嵗時内外羣官多不尋究所行之事動乖文㫖此<lb/>
乃臣有所隠民不見德與不令而誅何以異也斯豈守<lb/>
道履正狥公奉法者乎自今以後官人行事與律乖違<lb/>
<pb n="KR2f0010_WYG_072-4b"/>
者仰所司糾劾具以名聞<hi>貞觀元年八月</hi>
　　　頒行新律詔<lb/>
象服畫冠化隆上乗道德齊禮刑清中代暨乎大道既<lb/>
隠淳風已衰桁楊所以實煩手足為之無措自斯以降<lb/>
禁網愈宻太宗文皇帝撥亂反正恤獄慎刑杜澆弊之<lb/>
大源削煩苛之峻法道臻刑措二十三年玉几遺訓皇<lb/>
令刋改朕仰遵先㫖旁求故實乃制太尉楊州都督無<lb/>
忌開府儀同三司勣尚書左僕射行成光禄大夫侍中<lb/>
<pb n="KR2f0010_WYG_072-5a"/>
髙季輔右丞段寳𤣥太常少卿令狐德棻吏部侍郎髙<lb/>
敬言刑部郎中賈名行等爰逮朝賢詳定法律酌前王<lb/>
之令典考列辟之舊章適其輕重之宜採其寛猛之要<lb/>
使夫畫一之制簡而易從約法之章疎而不漏再移期<lb/>
月方始勒成宜頒下普天垂之来葉設而不犯均被上<lb/>
皇凡在羣臣逮於列岳其務在審慎稱朕意焉<hi>永徽二年九月</hi>
　　　法司及别勅推事並依律文詔<lb/>
朕聞大小之情義重前誥哀矜勿喜道光遐册朕恭膺<lb/>
<pb n="KR2f0010_WYG_072-5b"/>
寳業嗣臨億兆留心聽斷劬勞日積一物乖方納隍軫<lb/>
慮今既科格咸備憲制乆行訊鞫之法律條具載深文<lb/>
之吏猶乖遵奉肆行慘虐曽靡仁心在含氣之倫稟柔<lb/>
脆之質乃有懸枷著樹經日不脱身被五木連宵忍凍<lb/>
動轉有碍食飲乖節殘酷之事非復一途楚痛切心何<lb/>
求不得念及於此深以矜懐又投匿名書國有常禁凡<lb/>
厥寮庶咸應具悉近遂有人向朝堂之側投書於地隠<lb/>
其姓名誣人之罪朕察其所陳皆極虚妄此風若扇為<lb/>
<pb n="KR2f0010_WYG_072-6a"/>
蠧方深自今以後内外法司及别勅推事並依律文勿<lb/>
更别為酷法其匿名書並宜准律處分庶使泣辜之事<lb/>
逺覃於四海䘏刑之㫖長垂於萬年<hi>永徽六年十一月</hi>
　　　恤刑詔<lb/>
哀矜折獄義光吕訓明慎用刑事昭姬彖朕以寡昧嗣<lb/>
登宸極思闡大猷式隆景運蹈氷彌懼屬想於寰中馭<lb/>
朽彌競馳襟於裕下虚已待物每從寛政如聞率土州<lb/>
縣留獄尚繁困於囚繫致於病死一嵗之中數盈二百<lb/>
<pb n="KR2f0010_WYG_072-6b"/>
葢由上乏亭育之化下乖堯舜之心深責在躬興言多<lb/>
愧抑又聞之共成我理天下者其惟良二千石今之所<lb/>
任或虧政道未詳欽恤之㫖茍狥苛刻之情幽縶困滯<lb/>
証逮遐廣寒暑相襲風露交侵淹乎年嵗成其疾苦加<lb/>
以杖笞失度桎梏違方巧詆深文生全安在獄市之寄<lb/>
何其爽與自兹以後宜革前弊罪無大小不得稽留其<lb/>
囚疾患及輕罪並笞杖等雖法有恒規恐典吏妄生威<lb/>
福官人不存檢校或顔靣囑請觸𩔖以之若仍舊不悛<lb/>
<pb n="KR2f0010_WYG_072-7a"/>
當加重罪布告天下知朕意焉<hi>龍朔二年八月</hi>
　　　頒行新令制<lb/>
門下葢大帝臨下覆幬之德彰焉聖人在上財成之跡<lb/>
著焉然則統天理運㣲政令不能通其道經國訓人非<lb/>
渙汗無以宣其化故羲爻演繇后以施命誥四方虞典<lb/>
記言帝乃敷文被九域豈惟遒人振鐸理存乎闡教象<lb/>
闕懸書義在於垂法雖時分歩驟必循先甲之規代變<lb/>
驪騵無革違名之軌既而淳源已徃澆風漸扇奸宄於<lb/>
<pb n="KR2f0010_WYG_072-7b"/>
是萌生譎詐以之飈起相彼羣俗頗乖於信義顧兹庶<lb/>
尹罕嗣於忠勤尺一交馳徒有書亭之弊五條間出猶<lb/>
招挂壁之譏非所謂光闡帝圖作為人極者也由此緑<lb/>
綈爰降尤慎於繁冗黄素所施彌崇於喻曉皇家創業<lb/>
抑揚前古粤在貞觀大啟憲章浃聲教於幽潛燭文明於<lb/>
區宇鴻池衍誥統理詳宻螭鈕騰文規模宏逺固以貽<lb/>
厥將来懸諸日月朕祗肅鴻業恭臨寳位握千載之禎<lb/>
符承百王之末緒凝神閒館託軒夢以憂人採誦康衢<lb/>
<pb n="KR2f0010_WYG_072-8a"/>
用堯心而拯物然以萬機事廣恐聽覽之或遺四海務<lb/>
殷慮緝采之多厭南宫故事綜覆已殚内史舊章捜羅<lb/>
殆盡自御宸扆每懐氷谷身雖處於岩廊情寔係於億<lb/>
兆比者在外州府敷陳表疏示下諸司亦多奏請朕以<lb/>
為帝命多緒範圍之㫖宏王言如絲彌綸之道洽前後<lb/>
處分因事立文嵗序既淹條流遂積覽之者滋惑行之<lb/>
者愈怠但政貴有恒詞務體要道廣則難備事簡則易<lb/>
從故自永徽以来詔勅俱令沙汰詳稽得失甄别異同<lb/>
<pb n="KR2f0010_WYG_072-8b"/>
原始要終捐華摭實其有在俗非便事縱省而悉除於<lb/>
時適宜文雖繁而必録援義删定以𩔖區分上稟先規<lb/>
下齊庶政導生靈之耳目闢風化之聲牖俾夫施之萬<lb/>
祀周知訓夏之方布之八埏共識司南之路仍令所司<lb/>
編次具為巻帙施行此外並停自今以後諸有表奏事非<lb/>
要切並准勅令各申所司可頒示普天使知朕意<hi>儀鳯元年</hi>
<hi>十二月五日</hi>
　　　申理寃屈制<lb/>
<pb n="KR2f0010_WYG_072-9a"/>
門下大帝降覽無幽不燭下人上訴在屈必申將使處<lb/>
岩廊者户牖絶千里之遥御億兆者閽庭無九重之隔<lb/>
故堯推心以撫俗業濟天下湯克已以察寃惠孚海内<lb/>
朕祗膺厯嗣寅奉璇圖常居安以戒危每在得而思失<lb/>
慮一夫之弗獲憂萬方之罪已為承平既久區㝢至廣<lb/>
州邑相望衆庻殷阜事繁則詐起法弊則奸生念兹寃<lb/>
滯載懐悱惻是以頻發詔書庻㡬息訟比命申理未副<lb/>
朕懐百姓雖事披論官司不能正斷及於三司陳訴不<lb/>
<pb n="KR2f0010_WYG_072-9b"/>
為究尋向省告言又却付州縣至財物相侵婚田交争<lb/>
或為判官受囑有理者不申或以按主取錢合得者被<lb/>
奪或積嫌累載横誣非罪或肆忿一朝枉加殺害或頻<lb/>
經行陣竟無優賞或不當矢石便獲勲庸改換文簿更<lb/>
相替奪或於所部慿情織作少付絲麻多収絹布或營<lb/>
造器物耕事田疇即役履功雇無半直又境内市買無<lb/>
所畏憚虚立賤價抑取貴物寔食貪利以侵人乃據詳<lb/>
估以放罪或進退丁户等色多有請託或解補省佐之<lb/>
<pb n="KR2f0010_WYG_072-10a"/>
流專納賄賂或徴科賦差㸃兵防無錢則貧弱先充行<lb/>
貨則富强獲免亦有鄉邑豪族容其造請或酒食交徃<lb/>
或妻子去還假託威恩公行侵暴凡如此事固非一緒<lb/>
經歴臺省徃来州縣動淹年嵗曽無與奪欲使元元何<lb/>
所控告見在京師訟人宜令朝散大夫守御史中丞崔<lb/>
謐朝散大夫守給事中劉景先朝請郎守中書舎人裴<lb/>
敬彞等於南衙門下外省共理寃屈所有訴訟隨状為<lb/>
勘其當理者速即奏聞無理者示語發遣其有虚相搆<lb/>
<pb n="KR2f0010_WYG_072-10b"/>
架浪擾官司若經處分諠訴不絶者宜即科决使知懲<lb/>
勸仍限今年十二月内使了其在外州縣所有訴説寃<lb/>
滯文案見未斷絶者並令當處速為盡理勘斷務使甘<lb/>
伏勿使淹滯若處斷不平所司糺察得寔者所由官人<lb/>
隨即紏付可布告遐邇使知朕意<hi>儀鳯二年十一月十三日</hi>
　　　頒律令格式制<lb/>
門下朕聞唐虞膺籙畫象而人知禁夏商御圖設刑而<lb/>
罪不息周秦以降沿革罕同漢魏而還條流浸廣雖或<lb/>
<pb n="KR2f0010_WYG_072-11a"/>
輕或重一弛一張義在於訓人事期於肅物然則刑辟勿<lb/>
用見稱於昔典法令滋章貽譏於前哲朕情在愛育志切<lb/>
哀矜踈網恢恢寔素懐之所尚苛政察察良夙心之所<lb/>
鄙方冀化致無為業先刑措近見所司進律令格式一一<lb/>
自觀至於經邦成務之規訓俗懲違之範萬目咸舉<lb/>
一事無遺但能奉以周旋守而勿失自可懸諸日月播<lb/>
之黎庶何事不理何化不成先聖憂勤萬務遺念庶績<lb/>
或慮湏有弛張所以泛令刪定今既綱維<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>舉法制宏通理<lb/>
<pb n="KR2f0010_WYG_072-11b"/>
在不刋義歸無改豈可更有異同别加撰削必年月久<lb/>
逺於時用不便當廣延羣議與公卿等謀之今未有疑<lb/>
無容措筆其先定律令格式之本宜早宣布凡厥在職<lb/>
務湏遵奉輙造異端妄踰軌躅者咸禁除之庶用刑符<lb/>
於畫一守法在於無二内外寮宷知朕意焉<hi>文明元年四月二十</hi>
<hi>六日</hi>
　　　　减大理丞廢秋官獄勅<lb/>
鸞臺崇德簡刑列辟之彞範并官省事有國之良圖聖<lb/>
<pb n="KR2f0010_WYG_072-12a"/>
人執契以乘時道苞乾大善政改絃而馭俗義叶鼎新<lb/>
朕處荷先基恭臨下土運一心之淺慮憂四海之羣生<lb/>
馭朽載兢踐氷惟惕幸賴九𤣥垂祐七廟宣靈天地以<lb/>
清風雨咸若菽粟登稔疆徼無虞茂祉日繁休禎嵗集<lb/>
答昊穹之睠命順億兆之識知蒼璧靈壇展嚴禋於上<lb/>
帝黄金秘牒追顯號於前王大典聿申鴻符允暢斯寔<lb/>
祖宗之遐慶函夏之多福豈朕虛薄能臻此乎但萬嵗<lb/>
初元肇開昌歴九章恒憲甫釋嚴科逺近無縲絏之冤<lb/>
<pb n="KR2f0010_WYG_072-12b"/>
老幼有歌謠之樂人皆遷善政在惟新丹筆刑官已絶<lb/>
理梧之聽黄沙獄户將為鞠草之場而法禁之曹宷寮<lb/>
斯衆司刑一局便有八丞既罕囚徒静無推案豈煩多<lb/>
士虚習夏書宜減二員俾從他職文昌國府建禮天闈<lb/>
庶政是歸具寮攸仰諒青縑之美地非頳服之攸居雖<lb/>
復時有申讞頗湏聽斷兩造之文必具五詞之理易窮<lb/>
詎假狴牢方甄枉直仙臺置獄甚為非宜今欲總撤踈<lb/>
羅寧可别施囹圄其秋官獄即宜除毁朕既深居秘宇<lb/>
<pb n="KR2f0010_WYG_072-13a"/>
不能遍覽綿區唯仗時賢共康天下州牧縣宰寄重親<lb/>
人僚守勾曹任惟綱紀百姓或有所犯必湏盡理推尋<lb/>
審知罪状分明方可禁身科斷不得才聞小過遽縶圜<lb/>
扉髙下其心同叔魚之鬻獄輕重其手爽定國之平刑<lb/>
黠吏崇奸恣其乾沒要囚多滯積以炎凉有一於兹當<lb/>
加貶譴幸悉心而慎罰同底績以勝殘佇宏勿辟之規<lb/>
用闡無為之化將使三千之罪永絶於當年豈惟數百<lb/>
之刑僅寛於昔代布告天下識朕意焉<hi>登封元年十月十一日</hi>
<pb n="KR2f0010_WYG_072-13b"/>
　　　申寃制<lb/>
門下九重深邃非訪問之可聞萬邦遐曠因表䟽而方<lb/>
逹朕尊居黄屋心念蒼生㣲物不安每切納隍之慮一<lb/>
人失業更縈宵旰之懐思欲下情上通無令擁隔所以<lb/>
明四聰者也其官人百姓等有寃滯未申或獄訟失職或<lb/>
賢才不舉或進獻謀猷如此之流任其投匭凡百士庶<lb/>
宜識朕懐<hi>神龍元年二月二十七日</hi>
　　　訴事人先經州縣勅<lb/>
<pb n="KR2f0010_WYG_072-14a"/>
六卿分設諸郡咸理在於人下合免寃滯如聞越局侵<lb/>
務背公向私其傷則多為政必紊宜令天下州縣百司<lb/>
寮宷俱守乃曹各勤所職或有身名尚屈刑罰不平賦<lb/>
役未均徴差無次爰及侵奪亦兼違負凡人所訴大畧<lb/>
如斯若縣不為申州必湏舉州不能理省必為裁上下<lb/>
相持寃訟可息自今以後訴事人等先經縣及府州并<lb/>
尚書省被理由延滯不為斷决委御史採訪奏聞長官<lb/>
以下節級量貶<hi>開元十年閏三月</hi>
<pb n="KR2f0010_WYG_072-14b"/>
　　　減抵罪人决杖法詔<lb/>
勅大德曰生至重曰命𬗟觀前典惟刑是恤比来犯盗<lb/>
先决一百雖非死刑大半殞斃言念於此良用惻然自<lb/>
今以後抵罪人合决勅杖者並宜寛决杖六十一房家<lb/>
口移𨽻磧西其嶺南人移𨽻安南江淮人移𨽻廣府劍<lb/>
南人移𨽻姚嶲州其磧西姚嶲安南人客各依常式<hi>開元</hi>
<hi>十二年四月</hi>
　　　令宰臣與法官詳死刑勅<lb/>
<pb n="KR2f0010_WYG_072-15a"/>
朕猥集休運多謝哲王然而哀矜之情大小必慎自臨<lb/>
寰宇子育黎蒸未嘗行極刑大獄上𤣥降鑒應以祥和<lb/>
思叶平邦之典致之仁夀之域自今有犯死刑十惡宜<lb/>
令中書門下與法官詳所犯輕重具状奏聞<lb/>
　　　寛徒刑配諸軍効力勅　　　　　孫逖<lb/>
勅刑之所設將以閑邪法不在嚴貴於知禁朕自臨萬<lb/>
國向踰三紀思宏至道之化寔務好生之德比者應犯<lb/>
極法皆令免死配流所以市無刑人獄無寃繫哀矜勿<lb/>
<pb n="KR2f0010_WYG_072-15b"/>
喜冀洽於生靈小大以情寧忘於鑒寐至於徒罪雖非<lb/>
重刑力役之外不免拘縶載罹寒暑誠可矜量自今以<lb/>
後其犯罪應合徒者並配諸軍効力庶感激之士因以<lb/>
成功寛大之恩叶於在宥且本置杖罪是代肉刑將以<lb/>
矜人非惟重法今官吏决罰或有生情因兹致死深可<lb/>
哀憫其犯杖罪情非巨蠧者亦令効力宜令所司作載<lb/>
限立條例處分<hi>天寳四年七月</hi>
　　　頒行新定律令格式勅　　　　　孫逖<lb/>
<pb n="KR2f0010_WYG_072-16a"/>
勅簡而易從疎而不漏二者之義良有㫖哉朕思正國<lb/>
綱舉為大化至於律令格式政之隄防豈非㳂襲亦致<lb/>
増損條流既廣繁冗遂多或輕重不倫或交互相背侮<lb/>
法之吏因以情坐得罪之人何妨悞入觸𩔖而長頗乖<lb/>
折中永言於此是用興懐先令中書門下及明法人等<lb/>
商量刋定兼亦採諸羣議徧示具寮洎乎畢功巳淹嵗序<lb/>
近者親覽又歴旬時如此再三事亦詳慎不刋之典故<lb/>
亦庶乎適時之方斯其宜矣可頒告天下<lb/>
<pb n="KR2f0010_WYG_072-16b"/>
　　　罪至死者勿决先杖勅<lb/>
比者所司斷罪拘守科條或至死刑猶决先杖處之極<lb/>
法重此傷殘非惻隠也自今罪至死者勿决先杖<hi>貞元八年</hi>
<hi>十一月</hi>
　　　刪定制勅<lb/>
元和長慶之中皆因用兵且欲濟事所下制條或是權<lb/>
宜今四方少寧庶政湏理毎有司檢舉行下則諸道援<lb/>
引申論所執不同遂成舛駮若不刋定則無准慿宜令<lb/>
<pb n="KR2f0010_WYG_072-17a"/>
尚書省諸行郎官各取本司元和以来勅叅詳定訖送<lb/>
都省令左右丞重與尚書侍郎覆視更加裁度送中書<lb/>
門下議定奏聞<hi>太和元年六月</hi>
　　　禁罪人鞭背勅<lb/>
朕比屬暇日周覽國史伏覩太宗因閲明堂見五臟之<lb/>
系或附於背乃下制决罪人不得鞭背且人之有生繫<lb/>
於臟腑針灸失所尚致夭傷鞭朴茍施能無枉横况五<lb/>
刑之内笞最為輕豈可以至輕之刑傷至重之命朕恭<lb/>
<pb n="KR2f0010_WYG_072-17b"/>
承丕業思奉貽謀言念於兹載懐惻隠其天下州府應<lb/>
犯輕重罪人除奸情巨蠧法所難原其他過誤罪愆及<lb/>
尋常公事違犯並准貞觀四年十一月十七日制處分<lb/>
不得鞭背今年以後每至夏至後立秋以前犯罪人就<lb/>
州府常條之中亦宜量與矜減速為踈理不得令久禁繫<lb/>
委御史臺切加糾察永為常式<hi>太和四年四月</hi>
　　頒厯<lb/>
　　　頒行麟德厯詔<lb/>
<pb n="KR2f0010_WYG_072-18a"/>
夫氣象初分乾坤之位斯定剛柔逓運寒暑之節攸施<lb/>
而晦朔相循炎凉載革歸乎推歩方紀嵗時顓頊應期<lb/>
重黎司天地之職放勲承統羲和掌日月之官履端之<lb/>
道無暌舉正之典斯在洎乎末代漸致踈闊鄧平之術<lb/>
既已多乖朱浮之言罕能遵用九章五紀莫究精微日<lb/>
次月躔寧循晷度朕御天撫厯君臨萬方眷言兹道將<lb/>
恐淪缺欽若垂化曷所慿焉爰命所司研窮詳正仰稽<lb/>
七曜傍綜五家去其繁衍裁以要密古所未通今則備<lb/>
<pb n="KR2f0010_WYG_072-18b"/>
載隂陽之數可測盈縮之理無愆改元履初占考此厯<lb/>
嵗唯甲子得於天正合朔之後應以嘉祥五緯歩連珠<lb/>
二曜若合璧雖上𤣥至遐寔深祗愧而推測所詳固已<lb/>
精悉氣序恒順分餘弗舛以受農祥升平可致昔洛下<lb/>
閎造漢厯云後八百嵗當有聖人定之自火德洎我年<lb/>
將八百事合當仁朕亦何譲宜即宣布永為昭範可名<lb/>
曰麟德厯起来年行用之<hi>麟德二年九月辛夘</hi>
　　　更改閏月制<lb/>
<pb n="KR2f0010_WYG_072-19a"/>
項所司造厯以臈月為閏稽考史籍便紊舊章遂令去<lb/>
嵗之中晦仍見月但恐寒暑未節有爽天經用敷欽若<lb/>
之懐式陳敬授之典重更尋討果差一日履端舉正屬<lb/>
在於兹宜改厯惟新革非於既徃可以十月為閏十月<lb/>
一日甲子朔旦冬至<hi>神功元年七月</hi>
　<lb/>
　<lb/>
　<lb/>
<pb n="KR2f0010_WYG_072-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻八十二<lb/>
</p>
<p>
</p>
  </div>
</body>
</text>
</TEI>
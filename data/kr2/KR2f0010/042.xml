<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻五十二</head> <lb/>
    <p>
<pb n="KR2f0010_WYG_042-1a"/>
欽定四庫全書<lb/>
　唐大詔令集巻五十二<lb/>
　　　　　　　　　　　　宋　宋敏求　編<lb/>
　　大臣<lb/>
　　宰相<lb/>
　　　判使<hi>罷判</hi>
　　　　杜佑諸道鹽鐵使等制<lb/>
　　　　皇甫鏄罷判度支制<lb/>
<pb n="KR2f0010_WYG_042-1b"/>
　　　　王涯諸道𣙜茶使制<lb/>
　　　　蒋伸罷判户部制<lb/>
　　　　王鐸户部制<lb/>
　　　　蕭遘判度支制<lb/>
　　　　蕭遘罷判度支制<lb/>
　　　　孫渥判户部制<lb/>
　　　　孫渥判度支兼諸道鹽鐵使制<lb/>
　　　　王摶諸道鹽鐵轉運等使制<lb/>
<pb n="KR2f0010_WYG_042-2a"/>
　　　領鎮<lb/>
　　　　姚崇都檢校諸軍大使制<lb/>
　　　　張説兼知朔方節度使制<lb/>
　　　　李林甫兼河西節度使制<lb/>
　　　　李林甫兼朔方節度使制<lb/>
　　　　王縉侍郎中兼都統制<lb/>
　　　　杜鴻漸東都留守制<lb/>
　　　　王縉兼幽州節度使制<lb/>
<pb n="KR2f0010_WYG_042-2b"/>
　　　　裴度門下侍郎彰義軍節度宣慰等使制<lb/>
　　　　王鐸中書令諸道行營都統權知義成軍節<lb/>
　　　　　度使制<lb/>
　　　　鄭畋門下侍郎平章事依前都統制<lb/>
　　判使<hi>罷判</hi>
　　　杜佑諸道鹽鐵等使制<lb/>
周制國用委于冢卿漢調軍食資於相府必由中以制<lb/>
外則政一而事行所以阜安兆人平均九賦弼成富庶<lb/>
<pb n="KR2f0010_WYG_042-3a"/>
之教馴致雍熙之化實仗元老佐予經邦銀青光禄大<lb/>
夫檢校司空同中書門下侍郎平章事充太清宫使上<lb/>
柱國扶風郡開國公食邑三千户杜佑體資易直德合<lb/>
𢎞大事君以道修已以誠寅亮先朝毗贊盛業秉忠直<lb/>
之大節備文武之全才保乂朕躬載申啓沃發揮政本<lb/>
開道化源謨明緝熙三事允理必能綜領經制變而通<lb/>
之權貨幣之宜成軍國之務外均庶土内贍中邦俾予<lb/>
一人恭已而理𢎞敷五典式協于中可檢校司徒充度<lb/>
<pb n="KR2f0010_WYG_042-3b"/>
支及諸道鹽鐵轉運等使依前同中書門下平章事太<lb/>
清宫使散官如故<lb/>
　　　皇甫鏄罷判度支制<lb/>
門下古者丞相府不按吏葢以任重體大地親禮崇非<lb/>
征討之時豈仗貨財之事爰俾出納歸諸有司用嚴台<lb/>
庭以輔吾道中大夫守門下侍郎同中書門下平章事<lb/>
判度支皇甫鎛精明絶倫乾健不息藴是器業發為英<lb/>
華頃以守位聚人必資大計因其能事委以重權運用<lb/>
<pb n="KR2f0010_WYG_042-4a"/>
之機所以經天下之務重輕之法所以筦天下之財自<lb/>
淮右不䖍東平犯順兵車在野饋食連年而乃庖無折<lb/>
刃御有濡轡既授明命升之股肱軒裳所瞻崖岸益峻<lb/>
請謁自絶其風凛然况贍給之餘謀慮畢至平二方之<lb/>
險阻息再戰之干戈庸非坐籌佐朕而致今則百揆攸<lb/>
敘萬邦保和宜全相府之重勿領諸司之劇撫夷夏調<lb/>
隂陽用安元元時乃之職可守門下侍郎依前同中書<lb/>
門下平章事<lb/>
<pb n="KR2f0010_WYG_042-4b"/>
　　　王涯諸道𣙜茶使制<lb/>
門下王者峻其禮秩所以報殊庸崇其職業所以歸碩<lb/>
望其竭股肱以宣力抱誠明而戴君調四氣以統和天<lb/>
人貞百度以鎮安夷夏勤彰於山澤德冠於巖廊不舉<lb/>
寵章曷示褒勸金紫光禄大夫守司空兼門下侍郎同<lb/>
中書門下平章事充𢎞文館大學士太清宫使及諸道<lb/>
鹽鐵轉運等使上柱國代郡開國公食邑二千户王涯<lb/>
誠貫金石行通神明氣含元精識洞蓍蔡窮聖賢旨奥<lb/>
<pb n="KR2f0010_WYG_042-5a"/>
之學擅邦國經緯之文為時而生作予良弼長才推於<lb/>
精敏雅量得其寛和乃者重升師壇所至必理載踐台<lb/>
席楙昭休勲當險夷之途貞白無染在風雨之晦操尚<lb/>
不衰蒞事秉明哲之心臨難有大臣之節執萬機之政<lb/>
柄統四海之利權處劇而神慮益閑在貴而家法愈儉<lb/>
憂國盡瘁罄其訏謨爰自累年江淮水旱煮海之利日<lb/>
用而不虧佐賦之功嵗抄而後顯均輸之利相繼牢籠<lb/>
之資無遺經費有餘時乃之力况邦計之務摠領尤難<lb/>
<pb n="KR2f0010_WYG_042-5b"/>
付之均節克有饒羡朕今以茶法稍弊理須變更凡斯<lb/>
重難悉以資委禮當優異式表至公俾進給於三司仍<lb/>
䇿勲於八命予皆仰成汝其欽哉往踐厥位可開府儀<lb/>
同三司充諸道鹽鐵轉運𣙜茶等使餘並如故<hi>太和九年十月</hi>
<hi>三日</hi>
　　　蒋伸罷判户部制<lb/>
門下輔弼之任陶鈞為重所以道隂陽而施化相天地<lb/>
以成功寅亮皇猷藻飾王度茍或嬰以他務兼拘利權<lb/>
<pb n="KR2f0010_WYG_042-6a"/>
則異乎代天佐理之道矣通議大夫尚書兵部侍郎同<lb/>
中書門下平章事判户部事䕶軍賜紫金魚袋蒋伸紫<lb/>
微上才清廟雅器潔如寒玉峻若孤峯既髙絶俗之姿<lb/>
能履中和之道秉吉士之操時然後言學君子之儒仁<lb/>
而且勇洎寵承内旨擢處禁垣嘉言屢沃於朕心宻贊<lb/>
深知其忠懇委版籍益彰器能進台階頗洽公望澄源<lb/>
以正本循名而責實豈以司存尚煩丞相爰去劇務俾<lb/>
專緝熙所宜竭爾一心開予四目惟至公而平庶政也<lb/>
<pb n="KR2f0010_WYG_042-6b"/>
依前兵部侍郎同中書門下平章事散官勲如故<hi>大中十二</hi>
<hi>年三月</hi>
　　　王鐸判户部制<lb/>
勅夫足食足兵古之善政也故趙充國以屯田為上䇿<lb/>
諸葛亮用祁連作竒謀皆前代伐叛之良規兵家聚衆<lb/>
之急務也况乎命我元老平彼羣兇必兼財賦之司方<lb/>
濟軍師之用重兹一舉以保萬全諸道行營都統指揮<lb/>
收復京城兼租庸等使權知義成軍節度使鄭滑等州<lb/>
<pb n="KR2f0010_WYG_042-7a"/>
管内觀察等使開府儀同三司守司徒兼中書令判延<lb/>
資庫使上柱國晉國公食邑三千户王鐸偉望宏材𢎞<lb/>
襟逺慮三登台輔久領樞機蔚為社稷之臣實重巖廊<lb/>
之器近以京都未克㓂孽尚存妙算屢陳忠誠奮發思<lb/>
登壇以糾合誓建莭以掃除朕由是暫輟陶鎔俾專<lb/>
統制五侯九伯盡列戎行猛将謀臣皆瞻馬首得不分<lb/>
其國計委以地征收租賦於四方從便宜於萬里軍須<lb/>
無闕天討必行副予倚注之懐全仗廊廟之力敬承休<lb/>
<pb n="KR2f0010_WYG_042-7b"/>
命佇䇿大勲可兼判户部事餘如故<lb/>
　　　蕭遘判度支制　　　　　　　樂朋龜<lb/>
門下經費之權雖繫乎理本燮調之任尤重於國鈞誠<lb/>
不欲參而委之葢所以仗其能者吾之注意用表推恩<lb/>
况方軫阽危尚屯兵甲託邦籍於魏相佇竭宏規付軍<lb/>
食於酇侯必施良術爰從成命俾洽輿詞特進行中書<lb/>
侍郎兼户部尚書同中書門下平章事監修國史上柱<lb/>
國蕭遘業司代天材承構厦懿績繼傳於王府嘉猷允<lb/>
<pb n="KR2f0010_WYG_042-8a"/>
紹於廟堂衆謂國華雅得韋平之稱時推人瑞諒齊管<lb/>
樂之名洎辭中殊科辟隨重地班行履歴刀尺精英由右<lb/>
史以踐南宫自中戎而昇内直久𫝊宻命粲組繡於筆<lb/>
端旋摠憲司定準繩於朝右爾後方調國賦俄屬時難<lb/>
盡心於造次之時首奔行在秉節於蒼黄之際足騐嵗<lb/>
寒潔身之道既彰許國之誠可監俾其援力乃爾疇庸<lb/>
遂契風雲尋當鼎鉉可謂佐時之道知無不為奉上之<lb/>
功久而彌著於今者将平逆㓂須䘏王師方懸飛輓之<lb/>
<pb n="KR2f0010_WYG_042-8b"/>
勞日俟誅夷之計非爾洞達不足以絶奸欺非爾精明<lb/>
不足以希饒羡所宜䆒其利病計彼盈虚使兵實賦均<lb/>
家給人足自然凋傷漸復饋餉不虧既無艱食之虞並<lb/>
表和羔之用惟期竭力佇見沃心勉副具瞻式彰殊渥<lb/>
可兼判度支餘並如故<lb/>
　　　蕭遘罷判度支制<lb/>
門下夫宰相之任本於佐理隂陽節宣風雨允釐百工<lb/>
康濟萬邦豈可以經費之煩勞弼諧之重比以戎車方<lb/>
<pb n="KR2f0010_WYG_042-9a"/>
駕國用未充将欲定其凖繩遂兼委於衡軸今則立事<lb/>
有制成規可遵既陳堅確之誠益尚執持之節宜加懋<lb/>
寵用爾渥恩特進行中書侍郎兼户部尚書同中書門<lb/>
下平章事監修國史上柱國蕭遘功髙作礪業茂秉鈞<lb/>
韵同戛玉之清應作洪鐘之響九流百氏供筆下之波<lb/>
瀾五色六彰集人間之光彩真為王佐衆號國楨射䇿<lb/>
詞髙曳裾望重優㳺華貫黼黻明庭和符律吕之音簉<lb/>
合鸞皇之影譽洽多士聲振天朝負嚴樂之才華既司<lb/>
<pb n="KR2f0010_WYG_042-9b"/>
天語将徐庾之事業尤潤帝謨爰執憲綱縉紳自肅及<lb/>
專邦計饋餉無虧倚注之期朝昏是屬旋以塵侵羽衛<lb/>
㓂犯郊畿保於患難之中不改始終之節首奔行在備<lb/>
竭忠謀明知管葛之才足副臯䕫之選朕念兹士庶深<lb/>
軫傷痍授以鹽梅拯其塗炭及摠機務大庇生靈薦賢<lb/>
之道益光奉上之心尤著籍其繁重稱職綦難果其能<lb/>
窮利病之源去奸欺之弊事皆條貫法以彰明特進退<lb/>
譲之誠益重爕調之任爾宜潜施秘畧益進昌言激猛<lb/>
<pb n="KR2f0010_WYG_042-10a"/>
将以弭羣凶布和風而銷戾氣焚巢盪穴促其獻㨗之<lb/>
音定賞䇿勲乃是銘鐘之日則更加峻秩别示寵章宜<lb/>
升黄閣之尊式表納言之貴可門下侍郎兼吏部尚書<lb/>
同中書門下平章事監修國史散官勲如故仍落判度<lb/>
支<lb/>
　　　孫偓判户部制　　　　　　　裴庭裕<lb/>
門下在天成象拱帝座者三台在地稱崇鎮方輿者五<lb/>
岳我有賢輔立乎大朝叶三台照耀之功契五岳匡扶<lb/>
<pb n="KR2f0010_WYG_042-10b"/>
之力既凝庶績宜峻徽章正議大夫守中書侍郎同中<lb/>
書門下平章事上柱國賜金紫魚袋孫偓壁立孤峯渭<lb/>
清一𣲖早以閨門之行聞於鄉里之間張融髙文聚為<lb/>
玉海孫綽麗賦擲作金聲頗喧驚座之詞華遂整冲天<lb/>
之羽翰羅張上國顔淵首冠于諸科弓招小山穆生道<lb/>
優於置醴厥後簮御史筆講博士書從容累踐於南宫<lb/>
諫諍俄升於左闥蘭香見忌玉冷多猜比騷人湘浦之<lb/>
行繼賈誼長沙之役朕自知直道召歸掖垣毎于敷陳<lb/>
<pb n="KR2f0010_WYG_042-11a"/>
必盡肺腑因朱雲折檻之對識張華王佐之才断自宸衷爰<lb/>
立作相彌縫不倦匡益居先操心願革於澆浮進善必先<lb/>
於行賞捜决沉滯拔用隠淪致我時風自爾而厚張説<lb/>
當𤣥宗之代初啟集賢竇參居德宗之朝别分户部一<lb/>
則寵九流之墳籍一則萃四海之賦輿式仗英規遂兼<lb/>
兹領髙見楚子之爵貴升鄭衆之階勉殄㓂讎以復廟<lb/>
社可銀青光禄大夫依前中書侍郎同中書門下平章<lb/>
事充集賢殿大學士兼判户部事仍封安樂縣開國子<lb/>
<pb n="KR2f0010_WYG_042-11b"/>
食邑五百户<lb/>
　　　孫偓判度支兼諸道鹽鐵使制<lb/>
門下朕聞天所以運行不息維之者星辰地所以厚載<lb/>
無疆紀之者海岳故尹説相殷而帝道盛旦奭佐周而<lb/>
王業昌時之替興良由弼輔朕勵精理道夢卜披賢繼<lb/>
叶旁求並膺爰立皆號人傑實為國華銀青光禄大夫<lb/>
守中書侍郎同中書門下平章事充集賢殿大學士判<lb/>
户部事上柱國安樂縣開國子食邑五百户孫偓大昴<lb/>
<pb n="KR2f0010_WYG_042-12a"/>
分輝維嵩孕秀直如金矢潔若氷壺處諫諍之司言無<lb/>
畏忌守駁正之任道不依違當官而行遇事必立自擢<lb/>
居台席兼領地征藴持危扶傾之心負憂國忘家之志<lb/>
卓爾孤邁超然不羣稽於衆多僉曰名相銀青光禄大<lb/>
夫行尚書户部侍郎同中書門下平章事上柱國嘉興<lb/>
縣開國男食邑三百户陸扆清廟升歌朱干象舞内健<lb/>
外順動直静專早踐清華旁流休問既登禁宻潤暢皇<lb/>
猷言有凖繩心無吝悔爰從近侍委以化鈞目無全牛<lb/>
<pb n="KR2f0010_WYG_042-12b"/>
刃有餘地不斯須而離道不造次以違仁考於羣詞咸<lb/>
稱良輔而皆道符䕫益業冠蕭曹楷式一時儀刑四海<lb/>
和松磊落允為大厦之材賜璉晶瑩宛是接神之器今<lb/>
朕以運丁難否時未洽平賊臣尚恐其跳梁國計靡臻<lb/>
於豐羡煮海之利多失於舊規量地之征未登於貢式<lb/>
須分重務屬我名臣冀大振於頺綱俾漸昌於衰歴是<lb/>
用遷皇極紫微之位總簡書刋集之司兼以利權盡付<lb/>
全德爾宜振提百度蕩定九圍勉服寵光以綏夷夏偓<lb/>
<pb n="KR2f0010_WYG_042-13a"/>
可門下侍郎同中書門下平章事監修國史判度支兼<lb/>
諸道鹽鐵轉運使扆可中書門下平章事中書侍郎充<lb/>
集賢殿大學士判户部事散官勲封如故<lb/>
　　　王摶諸道鹽鐵轉運等使制　　　　鄭璘<lb/>
門下天之四序運造化以成功王者萬㡬仗輔弼而興<lb/>
理豈獨安危斯在實以職任是資所以發于三光凝其<lb/>
庶績則可以迭升崇秩兼陟總臨况夫國用殷繁財力<lb/>
未贍允佇開張之術盡繄通變之方屬我名臣遂行寵<lb/>
<pb n="KR2f0010_WYG_042-13b"/>
渥扶危濟國致理功臣光禄大夫守吏部尚書同中書<lb/>
門下平章事上柱國瑯琊開國公食邑二千户王摶地<lb/>
華簮紱榮盛台階分秀氣於嵩髙襲殊祥於淮水秉四<lb/>
科之全徳抱百行之貞規夷玉在懸能發希聲之妙良<lb/>
金若礪自標大用之能夙振嘉名具揚清貫右掖演如<lb/>
綸之職左户貳版籍之司望實既光夢卜斯得見陳平<lb/>
之知任堪調鼎識元禮之範稱委持衡朕以運屬多難羣經<lb/>
欲舉便殿毎召前席與言山甫之秉小心見稱風雅陽<lb/>
<pb n="KR2f0010_WYG_042-14a"/>
山之有大體雅重絲綸藹吉上才冠彼前古今以将圗<lb/>
興復克集事功宜付繁難以表優異是用踐黄樞之峻<lb/>
級總青簡之刋修特以貨泉資其良畫於戯蕭何掌輓<lb/>
運之柄在漢為功臣夷吾通輕重之權致齊垂覇業繄<lb/>
展匡時之道佇成富國之謀勉膺寵靈服我丕訓可門<lb/>
下侍郎依前兼吏部尚書同中書門下平章事監修國<lb/>
史充諸道鹽鐵轉運等使功勲如故<lb/>
　　領鎮<lb/>
<pb n="KR2f0010_WYG_042-14b"/>
　　　姚崇都檢校諸軍大使制　　　　蘇頲<lb/>
黄門廟堂之儀不可去兵帷幄之謀在於料敵自非行<lb/>
有餘力坐而决勝則何以威百蠻而破萬里者也兵部<lb/>
尚書兼紫微令監修國史上柱國梁國公姚崇朝廷宿<lb/>
望軍國大才藴平仲之一心舉夷吾於六翮惟此人傑<lb/>
是稱天賚銀青光禄大夫行黄門侍郎昭文館學士上<lb/>
柱國中山郡開國公李乂甫用窮精微體自公直貞規<lb/>
踰于鐵石詞律比于笙簧左曹之美中朝所詠咸能上<lb/>
<pb n="KR2f0010_WYG_042-15a"/>
答寵眷備陳䇿畧閲武觀兵暗合孫吳頃雖衆和以德<lb/>
軍全非戰或徵其侍子允詣闕廷或勞我偏禆尚留關<lb/>
塞行役之苦寝興弗忘師臧謂何豫備斯在佇恢遥䕶<lb/>
之畧更屬逺安之算崇可檢校諸軍大使乂甫為副主<lb/>
者施行<hi>開元二年正月二十四日</hi>
　　　張説兼知朔方軍節度使制<lb/>
朔方之地雍州之城宻邇關輔是稱河塞頃者邊塞為<lb/>
㓂擾其居人王師有征戎事斯大戍役之弊邊甿既勤<lb/>
<pb n="KR2f0010_WYG_042-15b"/>
雖妖醜旣清而政理未洽不有經制曷云昭蘇且和衆<lb/>
為武者所以詰奸慝摠軍命将者所以訓甲兵匪夫大<lb/>
賢孰允斯任兵部尚書同中書門下平章事三品燕國<lb/>
公張説天與明秀自然才傑光備九德𢎞宣七政爰掌<lb/>
邦理實為國楨謀而必臧言則無隠寅亮之美用熙帝<lb/>
載談笑之餘更陳戎畧所謂善行樽爼事立封疆宜以<lb/>
上台之尊遥統中軍之任可持節兼知朔方軍節度大<lb/>
使餘如故<lb/>
<pb n="KR2f0010_WYG_042-16a"/>
　　　李林甫兼河西節度使制　　　　　　孫逖<lb/>
門下天討有罪未可以去兵帝贊良弼是資於决勝金紫<lb/>
光禄大夫兵部尚書兼中書令持節經畧支度營田大<lb/>
使知節度事集賢院學士修國史上柱國晉國公李林<lb/>
甫髙操命代特秀生人公忠為百度之貞文武成萬邦<lb/>
之憲自登上相兼委中權克致時和且聞戎㨗踰隴之<lb/>
外已恢帷幄之謀渉河而西更是輔車之勢欲懲猾夏必在夾<lb/>
攻宜以三事之謨遥制兩軍之律可兼充河西節度經<lb/>
<pb n="KR2f0010_WYG_042-16b"/>
畧支度營田長行轉運九姓等使節度事赤水軍仍判<lb/>
凉州事餘並如故<hi>開元二十六年五月</hi>
　　　李林甫兼朔方節度使制<lb/>
經邦道國允屬於才賢保大定功聿求於長䇿不有兼<lb/>
領孰彰寵賢開府儀同三司行尚書左僕射右相崇𤣥<lb/>
館大學士集賢院學士太清太微宫使修國史上柱國<lb/>
晉國公李林甫器惟國楨材乃人範文標楷式學䆒精<lb/>
微啓沃之誠罄嘉猷於造膝清貞之節盡公心於匪躬<lb/>
<pb n="KR2f0010_WYG_042-17a"/>
自澄於三事式是百辟具瞻惟允茂績居多任總廟堂<lb/>
既贊雍煕之化智髙帷幄更資决勝之謀宜因公輔之<lb/>
重兼受元戎之寄可兼安北副大都䕶持節朔方節度<lb/>
關内支度營田鹽池押諸蕃部落副大使知節度事六<lb/>
城水運節度管内軍郡採訪處置等使並如故<hi>開元二十四年</hi>
<hi>十一月</hi>
　　　王縉侍中兼都統制<lb/>
門下天地之德資隂陽以成功帝王之道任将相而興<lb/>
<pb n="KR2f0010_WYG_042-17b"/>
化聿求左輔命掌元戎必資文武之才用經軍國之務<lb/>
金紫光禄大夫行黄門侍郎同中書門下平章事兼𢎞<lb/>
文館大學士知館事仍充太微太清宫使太原縣開國<lb/>
伯王縉有髙妙之行有𢎞通之識學該古訓文成國風<lb/>
夢帝賚予濟川用汝百揆時叙四維克張累陳造膝之言<lb/>
彌著沃心之道濵海之右自河而南王旅攸同戎車殷<lb/>
㑹監于方伯之制利用建侯之師天将息人予有禦侮<lb/>
鎮漢沔淮肥之地統齊梁魯鄭之軍總制髙牙綱紀羣<lb/>
<pb n="KR2f0010_WYG_042-18a"/>
力𢎞七伐四征之䇿成一匡九合之勲式遏外虞底綏<lb/>
多難将授銅符之律爰咨璅闥之謀往哉汝諧無替朕<lb/>
命可侍中持節都統河南淮西山南道諸軍節度行營<lb/>
事仍特進封郡公食邑二千户餘並如故主者施行<hi>廣德</hi>
<hi>二年八月</hi>
　　　杜鴻漸兼東都留守制　　　　　楊炎<lb/>
門下東周以召公相宅西漢以蕭何居守則保釐之寄<lb/>
多屬輔臣今以廟堂碩老坐而敷政和恒居師用乂厥<lb/>
<pb n="KR2f0010_WYG_042-18b"/>
服特進行門下侍郎同中書門下平章事山劍副元帥<lb/>
太清宫使崇𤣥館大學士上柱國衛國公杜鴻漸誕受<lb/>
天和陶合一氣德言敬直動於神明定義中興光贊大<lb/>
業陳三代之禮樂成一朝之制度雄詞奥學洞究天人<lb/>
以道弼予于兹五載毎有大事乃心忠勤至於危難尤<lb/>
思赴蹈叶和堂上之謩匡濟天下之務出鎮梁益西南<lb/>
晏然人之具瞻朕所毗倚實仗𢎞化兼撫東郊宜以二<lb/>
南之風用増九鼎之重可兼東都留守餘如故主者施<lb/>
<pb n="KR2f0010_WYG_042-19a"/>
行<lb/>
　　　王縉兼幽州節度使制　　　　　　楊炎<lb/>
門下王制以二老分理諸侯則周召之任及乎漢魏以<lb/>
還多亦軍國兼總絳侯所以參掌武事安石所以外綏<lb/>
戎政况華夷甫寧金革方偃實在於文武戮力上下同<lb/>
心則輔弼之臣豈憚勞也金紫光禄大夫門下侍郎同<lb/>
中書門下平章事持節河南副元帥都統河南淮西山<lb/>
南東道諸節度行營使兼東都留守王縉體合元和器<lb/>
<pb n="KR2f0010_WYG_042-19b"/>
藴金璞以才茂邦傑以識通時化叶我期運任當衡石<lb/>
竭股肱之力開耳目之明陟于艱難致君以道統是經<lb/>
術麗兹人羣屬江淮海岱之虞總節鉞旌旄之寄鎮禦<lb/>
方夏撫寧師人含保太和摠宣庶績忠而佐命功比安<lb/>
劉勤以施下惠同思杜叶藩雄之志建竹帛之勲朝譽<lb/>
載申啓沃益切二三髦碩同力叶誠俾予端拱以𢎞至道<lb/>
乃眷北土古之幽都限夷既雄負海稱固思致于理言<lb/>
恤其人爰藉台臣𢎞敷廟算持薊門之麾斾兼遼陽之<lb/>
<pb n="KR2f0010_WYG_042-20a"/>
鉦鼔俾膺戎重式允時望可兼幽州長史持節充幽州<lb/>
節度副大使知節度事餘並如故<lb/>
　　　裴度門下侍郎彰義軍節度宣慰等使制<lb/>
輔弼之臣軍國是賴興化致治則秉鈞以居取威定功<lb/>
則專閫而出所以同君臣之體一中外之任焉屬者問<lb/>
罪汝南致誅淮右葢欲刷其汚俗弔彼頑人雖挈地求<lb/>
生者實繁有徒而嬰城執迷者未剪其𩔖何獸困而猶<lb/>
鬬豈鳥窮之無歸歟由是遥聽鼓鼙更張琴瑟煩我台<lb/>
<pb n="KR2f0010_WYG_042-20b"/>
席重兹戎㫋朝議大夫守中書侍郎同中書門下平章<lb/>
事飛騎尉賜紫金魚袋裴度為時降生協朕夢卜精辨<lb/>
宣力堅明納忠當軸而才謀老成運籌而智畧前定司<lb/>
其樞務備知四方之事付以兵要必得萬人之心由是<lb/>
禱于上𤣥揀此吉日帶丞相之印綬所以尊其名賜諸<lb/>
侯之斧鉞所以重其命爾宜布清問恢壮猷感厲連營<lb/>
蕩平多壘招懐孤疾撫育夷傷况淮西一軍素効忠節<lb/>
過海赴難史冊書勲建中初攻破襄陽擒滅崇義比者脅<lb/>
<pb n="KR2f0010_WYG_042-21a"/>
於凶逆歸命無由每念前勞常思安撫所以内輟佐輔<lb/>
為之師帥實欲保全慰諭使各得其宜往欽哉無越我<lb/>
丕訓可門下侍郎同中書門下平章事使持節蔡州諸<lb/>
軍事蔡州刺史彰義軍節度管内度支營田申光蔡州<lb/>
觀察處置使仍充淮西宣慰處置使散官勲賜如故<lb/>
　　　王鐸中書令諸道行營都統權知義成軍節度<lb/>
　　　　使制　　　　　　　　　　樂朋龜<lb/>
門下廟堂之上教化之源康濟萬方彌綸百揆可謂朕<lb/>
<pb n="KR2f0010_WYG_042-21b"/>
司時之蓍龜不宜斯須暫違顧盼其或屢陳章表備瀝<lb/>
精誠以大憝未平毎痛心而疾首以中都未復嘗瀝膽<lb/>
以披肝志在摠戎期於弭冦永言許國真是藎臣遂命<lb/>
更陟韓壇重辭恩眷統六師而雷動屯萬旅以風馳併<lb/>
集寵命以堅茂績開府儀同三司守司徒兼太子太保<lb/>
同中書門下平章事充太清宫使𢎞文館大學士兼延<lb/>
資庫使上柱國晉國公食邑三千户王鐸名髙嵩華量<lb/>
等滄溟情田同開心地無滯造次靡忘于忠孝㡬微不<lb/>
<pb n="KR2f0010_WYG_042-22a"/>
捨其規繩静彼波瀾莫分喜愠洎乎昇甲乙綴鵷鸞履<lb/>
歴清華從容道德盛推器業必為王佐之才盡伏機權<lb/>
乃是公台之望爾來盤錯果副重難筮短龜長開物成<lb/>
務同叔敖之為楚相比孔光之輔漢朝出於一時膺是<lb/>
三命其為寵重夐無等倫朕克荷丕圗内慚凉德致其<lb/>
郊廟陷於狼狽若墜溝隍如懐水火未嘗一飯之飽一<lb/>
夕之安宥過責躬臨深履薄遂致𤣥穹下鑒元老請行<lb/>
面陳肺腸忠貫天地振朝廷之武力挫妖孽之殘䰟惟<lb/>
<pb n="KR2f0010_WYG_042-22b"/>
其疾風方知勁草况津臨白馬地壓洪河擁東夏之鋭<lb/>
師視中原之沴氣必期破竹自可覆巢昔元凱之著殊<lb/>
勲謝安之膺上賞功銘鼎鼐指誓山河遐想芳塵必符<lb/>
壯志爾宜奪其租賦贍彼甲兵使退無玩㓂之虞進有<lb/>
老成之誡訓齊勇士尅彼都城屠梟獍之軀以為京觀<lb/>
戮鯨鯢之首用獻宗祧嗚呼寰海流離生人塗炭眷言<lb/>
繄賴實洞神明是用榮分和嶠之車光佩蕭何之印勉<lb/>
思注意勿怠厥功可司徒兼中書令充諸道行營都統<lb/>
<pb n="KR2f0010_WYG_042-23a"/>
兼指揮兵馬收復京城及租庸等使判延資庫事權知<lb/>
義成軍節度管内觀察處置等使餘如故仍令所司擇<lb/>
日備禮冊命軍罷後却赴中書主者施行<hi>中和二年正月</hi>
　　　鄭畋門下侍郎平章事依前都統制<lb/>
門下朕聞天下安注意於相天下危注意於将爾今應<lb/>
吾内外之委任也朕以塵昏㝢縣血染生靈乗輿播越於<lb/>
道途巡幸奔馳於巴蜀夙夜思咎寝食不遑期早殄於<lb/>
羣妖兾速清於國歩今則重煩台德再秉鈞衡碧幢不<lb/>
<pb n="KR2f0010_WYG_042-23b"/>
離於岐山黄閣暫移於隴邸安危倚望中外具瞻諸軍四<lb/>
面行營都統鳯翔隴等州節度觀察處置等使開府儀同<lb/>
三司檢校司空同中書門下平章事兼鳳翔尹上柱國<lb/>
榮陽郡開國侯食邑三十户鄭畋岳瀆炳靈星辰煥發<lb/>
雅裁既揚於氷玉冲襟咸契于神明達古今理亂之源<lb/>
識文武經綸之道作時柱石為國棟梁洎周旋寵榮出<lb/>
入将相功業毎留於史冊懿範允播於縉紳昨鎮于近<lb/>
藩者<hi>闕</hi>　　今雖狼心漸革蠆尾将收干戈尚遍于咸<lb/>
<pb n="KR2f0010_WYG_042-24a"/>
秦蛇豕猶侵于宫闕運雖至此天實賚予况誓掃㓂讐<lb/>
志收社稷藴沉㡬而愈勁奮獨斷而不囬激喻軍行董<lb/>
率義旅行韝必中傳檄無凝指呼而方面悦隨慷慨而<lb/>
懦夫請命風生貔武川湧熊羆期繫頸於逡巡佇舂喉<lb/>
於旦夕朕且念用兵汧隴駐驆坤維指揮而逺在一隅<lb/>
請急而動聞踰月于以舉疇庸之典于以圗必勝之謀<lb/>
在乎盛以軍戎任其陶鑄使統制並遵於麾下訏謨皆在<lb/>
於彀中将候凱還佇其冊命於戯簮裾禮樂儼然丞相<lb/>
<pb n="KR2f0010_WYG_042-24b"/>
之風旗幟鼔鼙蔚爾将軍之貴裴度以出征淮蔡敏中<lb/>
以招討羌戎皆仗以節旄付之樞務期樹功業固不同年<lb/>
勉圗大勲同酧殊渥位正台階之重官崇水土之榮敬<lb/>
之哉無忝我重命可守司空兼門下侍郎同中書門下<lb/>
平章事依前充四面行營都統鳳翔隴等州節度觀察<lb/>
處置等使兼鳳翔尹散官勲賜如故仍令所司候收復<lb/>
京後備冊命主者施行<lb/>
　唐大詔令集巻五十二<lb/>
</p>
<p>
</p>
  </div>
</body>
</text>
</TEI>
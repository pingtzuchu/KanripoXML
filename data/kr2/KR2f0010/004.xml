<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻四</head> <lb/>
    <p>
<pb n="KR2f0010_WYG_004-1a"/>
欽定四庫全書<lb/>
　唐大詔令集巻四<lb/>
　　　　　　　　　　　　宋　宋敏求　編<lb/>
　　帝王<lb/>
　　　改元中<lb/>
　　　　改元載初赦<lb/>
　　　　改元開元赦<lb/>
　　　　改元天寳赦<lb/>
<pb n="KR2f0010_WYG_004-1b"/>
　　　　改天寳三年為載制<lb/>
　　　　改元上元赦<lb/>
　　　　去上元年號赦<lb/>
　　　　改元永泰赦<lb/>
　　　　改元大厯赦<lb/>
　　改元中<lb/>
　　　改元載初赦<lb/>
朕聞元皇纂厯則天地以裁規大聖握圖法隂陽以施<lb/>
<pb n="KR2f0010_WYG_004-2a"/>
化故能牢籠品𩔖陶鑄生靈敷景運於休期闡宏基於<lb/>
光宅有隋失馭率土分崩赤縣為禾黍之塲蒼生遇塗<lb/>
炭之酷我高祖神堯皇帝龍興汾晉鳯起寰區除梟獍<lb/>
而安八荒剪鯨鯢而清四海太宗文武聖皇帝膺昊穹<lb/>
之厯数鼓雷電之雄威服逺冠巢燧之前開邉越羲農<lb/>
之際鴻名邁於三五茂績隆於徃初髙宗天皇大帝稟<lb/>
雷澤之禎符降天縱之神噐湛恩所被匝乾坤覆載之<lb/>
鄉至化所覃盡舟車所通之境撫璇丹極輯瑞蒼巖天<lb/>
<pb n="KR2f0010_WYG_004-2b"/>
平地成淳風啟千年之運樂和禮備寳祚隆三聖之基<lb/>
逖聴王猷馨聞帝載朕以虚薄䖍奉睿圖夙懐兢業不<lb/>
遑寢食幸穹昊貽佑宗社延祥河薦合天之符洛出永<lb/>
昌之籙時和嵗稔逺肅邇安斯皆先徳所延屢彰嘉貺<lb/>
自恭臨億兆已積炎凉尚想希風未臻於至道顧循菲<lb/>
徳媿切於深衷思𢎞顧托之恩再闡混元之始夫以𤣥<lb/>
穹列象三辰所以麗天厚載含章五行於焉紀地易曰<lb/>
三五以變錯綜其數通其變遂成天下之文極其數遂<lb/>
<pb n="KR2f0010_WYG_004-3a"/>
定天下之象火水相變其卦為革彖曰天地革而四時成言<lb/>
五徳更相生變革萬物故帝者改政施教明受之於天下定之<lb/>
於人者也仲尼曰其或繼周者雖百代可知葢以文質相因<lb/>
法度相改故矣是以伏羲髙陽有周皆以建子之月為正神<lb/>
農少昊陶唐有殷皆以建丑之月為正軒轅髙辛夏后漢氏<lb/>
皆以建寅之月為正後雖百代皆可知者以此雖遭遇不同<lb/>
步驟殊致未有不表明軌物以章靈命之符者也我國家<lb/>
創業有意乎改正朔矣所未改者葢有由焉髙祖草創百度<lb/>
<pb n="KR2f0010_WYG_004-3b"/>
因循隋氏太宗緯地經天日不暇給髙宗嗣位將𢎞丕訓改<lb/>
作之事屢發聖謩言猶在耳永懐無及自五帝纉統三王<lb/>
馭宇或父子相承同體異徳或金木迭改應天順人故納<lb/>
麓登庸粤受終於文祖干戈革命必理厯於明時然則開<lb/>
元配永肇自陽來之旦統厯履端基於朔易之首孳萌發<lb/>
内氣律由中品物任而昭蘇生𩔖蕩而敷革是知夏之人統<lb/>
不逮殷之地正殷之地正有殊周之天統元命所苞實在兹矣<lb/>
周公稽古制禮於成王之日漢髙握徳改元於武皇之代則<lb/>
<pb n="KR2f0010_WYG_004-4a"/>
知文物大備未遑於上業損益之道諒屬於中平朕所以式<lb/>
遵禮經奉成先志今推三統之次國家得天統當以建子月<lb/>
為正考之羣藝厥義明矣宜以永昌元年十有一月為載初<lb/>
元年正月十有二月改臘月來年正月改為一月自載初<lb/>
元年正月一日子時已前大辟罪已下罪無輕重已發<lb/>
覺未發覺已結正未結正繫囚見徒皆赦除之其叛逆<lb/>
縁及子孫殺祖父母父母部曲容女奴婢殺主不在赦<lb/>
限其與敬業虺冲并諸虺友或有往還其魁首已伏誅<lb/>
<pb n="KR2f0010_WYG_004-4b"/>
其支黨事未發者並特從原免不得更相告言内外見<lb/>
任文武九品以上職事官並賜右爵之級天下百嵗以<lb/>
上老人版授下州刺史米粟五石帛十段九十以上版<lb/>
授上州司馬米粟四石帛七段八十以上版授縣令逋<lb/>
租懸調并丁夫雜匠衛士及有畨地等達畨及逃走應陪<lb/>
畨及徴課調者並特宜免放其欠負官物及盗詐三庫<lb/>
物並不在赦限鰥寡孤獨篤疾等不能存立者量加賑恤<lb/>
孝子順孫義夫節婦旌表門閭終身勿事天下百姓年<lb/>
<pb n="KR2f0010_WYG_004-5a"/>
二十一身為户頭者各賜右爵之級女子百户賜以牛<lb/>
酒明堂役工人未被恩者付司郎𩔖例定等級奏聞十<lb/>
五日内使了縁供明堂致死人其有未霑勲賜者亦宜<lb/>
准例酬給今年麥不熟處及遭霜澇之處並量放庸課<lb/>
州縣好加檢校勿使飢饉新年宣差科百姓稍有辛苦<lb/>
亦宜量加優恤蠲其徭役所司𩔖例處分供象州軍百<lb/>
姓艱辛處未得復者宜給復一年洛州軍榖徭役繁多<lb/>
代朔并忻等州行軍及諸州供明堂木及銅處所司各<lb/>
<pb n="KR2f0010_WYG_004-5b"/>
𩔖例節級給復皇親諸陪位未出身者量材處分已出身<lb/>
者賜勲一轉富啇大賈衣服過制喪葬奢侈損廢生業<lb/>
州縣相知捉搦兩京兼委金吾檢校天下百姓皆湏嫁<lb/>
娶以時勿使外有曠夫内有寡女戰亡人格外贈勲兩<lb/>
轉迴授朞親其子孤惸者州縣給粮安養征鎮人家口州<lb/>
縣存恤勸課殷有之家助其營種勿使外人侵欺仍令<lb/>
所司刋定正禮樂刪定律令格式不便於時者内外官<lb/>
五品已上各舉所知九經文字集學士詳正革其訛舛<lb/>
<pb n="KR2f0010_WYG_004-6a"/>
亡官失爵量加叙録長流人移别𠡠流人移貫人降授<lb/>
官人反役縁逆人用當及造罪過特處分者雖未至前<lb/>
所並不在赦限西府功臣及晉府子孫屈滯者量加収<lb/>
叙所司奏聞亡命山澤挾蔵軍噐百日不首復罪如初敢以<lb/>
赦前事相告言者以其罪罪之率土之内賜酺三日赦<lb/>
書日行五百里朕又聞之人必有名者所以吐情自紀<lb/>
尊事天人是故以甲以乙成湯為子孫之制有𩔖有象<lb/>
申繻明徳義之由朕今懐柔百神對揚上帝三靈眷祐<lb/>
<pb n="KR2f0010_WYG_004-6b"/>
萬國来庭宜膺正名之典式敷行政之躅宜朕以瞾爲名<lb/>
自卦演龍圖文開鳥跡萬人以察百工以乂所以𢎞敷<lb/>
政道宣明禮樂指事㑹意改易異塗轉注像形屈伸殊<lb/>
制周宣博雅史籀興古篆之文尼父温良丘明述春秋<lb/>
之𫝊自諸侯力争姬室寖微離為二周分成七國法律<lb/>
異令田疇異畝言語異聲衣冠異制秦兼天下剗滅古<lb/>
文𨽻卒屢興兵車嵗動官獄繁鶩爰創𨽻書自著秦文<lb/>
肇興八體刻符兼於大篆摹印逮於殳書兩漢因之九<lb/>
<pb n="KR2f0010_WYG_004-7a"/>
千餘字張敞杜鄴講學於前楊雄甄豊校理於後魏晉<lb/>
以降代乏名儒穿鑿多門形聲轉繆結造新字附㑹其<lb/>
情古今訛舛稍益繁布書畫無端平之體魚鳥増奔放<lb/>
之容轉相倣效日滋月甚遂使後生學徒罔知所據先<lb/>
王載籍從此湮沉言念澆漓情深憫悼思返上皇之化<lb/>
佇移季葉之風但習俗多時良難頓改特創制一十二<lb/>
字率先百辟上有依於古體下有改於新文庶保可久<lb/>
之基方表還淳之意昔在包犧開木徳之運軒轅應土<lb/>
<pb n="KR2f0010_WYG_004-7b"/>
行之序循環終始布在方冊莫不績著帝猷功宣皇道<lb/>
方列三微之統乃膺五行之厯雖則盛比共工強踰嬴<lb/>
政齊桓晉文之業大彭豕韋之美纔為霸者豈登帝籙<lb/>
自炎精蕩覆王風哀思漢氏蒙塵中原離析當塗逆取<lb/>
但肆兵威典午専權無聞徳化故三國鼎峙五胡幅裂<lb/>
或道乖嗣徳或業匪孫謀良由取之不以樂推失之在乎<lb/>
虐用者也及齊梁竊據僻在江淮周魏勃興奄宅咸洛<lb/>
雖變夷從夏號令惟行於境内而智小謀大聲敎不通<lb/>
<pb n="KR2f0010_WYG_004-8a"/>
於天下隋之御極陳氏猶存開皇之中纔聞混一嗣主<lb/>
失道俄至分崩七八年間生人冺絶秦項之酷猶未之<lb/>
半開闢已來盖未之有我國家祖宗積徳文武重光仁<lb/>
風被於四表英猷冠於三代易不云乎天地之道恒乆而<lb/>
不易者也仲尼曰善人為邦百年可以勝殘去殺則知<lb/>
聖王久於其道而天下化成矣自魏至隋年將四百稱皇<lb/>
僭帝數十餘家莫不廢王道而立私權先詐力而後仁<lb/>
義勲未踰於列國徳不漸於霸圖雖復時合諸侯一匡<lb/>
<pb n="KR2f0010_WYG_004-8b"/>
區域而晉武踐祚茂烈多慚於水官隋帝乗時雄圖不<lb/>
逮於秦氏惟彼二君閏位况區區者豈宜當三統之數<lb/>
者乎朕逖聴皇綱幽求帝典定王伯之真偽洗生人之<lb/>
耳目庶叶三推之美光宣五帝之次况當布政景化維<lb/>
新太初開厯上元伊始宜以發揮大寳申明厯數恢皇<lb/>
家正土之符繼炎劉真火之序摛之罔極垂之無窮以<lb/>
周漢之後為二王仍封舜禹成湯之裔為三恪有司求<lb/>
其苖裔即加封建其周隋宜同列國其嗣使祭焉布告<lb/>
<pb n="KR2f0010_WYG_004-9a"/>
遐邇咸知朕意主者施行<lb/>
　　　改元開元元年大赦天下制　　　蘇頲<lb/>
黄門聖人無心同於吹萬上皇有道契於明一居天下<lb/>
之尊者莫大體其大以照臨成天下之務者至公順其<lb/>
公以康濟故能稽昌厯考元符通於神祗格於上下鴻<lb/>
名不可以深拒盛典不可以固違斯豈在予而狥於物<lb/>
也朕以菲徳丕承聖訓掃除欃槍保衛宗稷内問安以<lb/>
承志外聴理以推誠始自朝廷納之以軌物加於蠻貊洎<lb/>
<pb n="KR2f0010_WYG_004-9b"/>
之聲教欲令跂行啄飲含齒戴髪去其夭札蠲其疵厲<lb/>
毎兢兢於紫座寧自貴於黄屋而凡我羣辟顧斯兆庶<lb/>
以為人謀協從天意欽若王者人所歸也帝者天之號<lb/>
也歸之者以徳號之者以功然號以功成則功不可以<lb/>
不表歸以徳厚則徳不可以不勵朕猥屬與能之運遂<lb/>
忘冲讓之私将逮建寅之嵗首甫釋建子之天統是用<lb/>
發揮景命受兹禮冊夫循名者責實謀始者慮終勉而<lb/>
全之非敢自滿所以克已思政惟懐永圖懼弗勝荷用<lb/>
<pb n="KR2f0010_WYG_004-10a"/>
多慙惕赦令所作其來尚矣是則奸人之幸嘗思奔馬<lb/>
之喻朕但欲令其畏惡化之為善庶比屋可封豈開羅<lb/>
為惠朕之此志每用形言自昨冬序頗愆農澤洎簡辰<lb/>
㨂日有司備禮則上天同雲北風雨雪意者将乗廣慶<lb/>
必得湛恩宜慿宥過之典以叶隨時之義可大赦天下<lb/>
改先天二年為開元元年自開元元年十二月一日昧<lb/>
爽以前大辟罪已下已發覺未發覺已結正未結正繫<lb/>
囚見徒咸赦除之云云禮尚於儉書戒於奢朕方歸敦<lb/>
<pb n="KR2f0010_WYG_004-10b"/>
朴以存勸沮至於乗輿服御及土木之功蠲除樽節貴<lb/>
從簡省王公已下宜識此心将欲先自朕躬兾能化行<lb/>
海内薛伯陽以凶魁之子合寘嚴刑縁尚主之恩特令<lb/>
遠貶旋念從夫之禮深矜自我之出宜復舊婚再承新<lb/>
命可唐州别駕員外置同正員郭元振徃立大功保䕶<lb/>
於朕頃因閲武頗失軍容責情放逐将收後効可饒州<lb/>
司馬員外置同正員朕聞罪不相及先王之制叔向豈<lb/>
坐於凶弟展禽見稱於哲兄劉<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>不以劉偉獲辜王導<lb/>
<pb n="KR2f0010_WYG_004-11a"/>
不以王敦廢職崔滌為其兄湜搆禍每進欵誠事朕有<lb/>
年心則無隠忠邪既判賞罰宜均俾踐儲卿式彰臣節<lb/>
可太子僕員外置同正員國初以來宰相及實封功臣<lb/>
子孫一房沈翳未承恩者令所司訪擇有才用者量加<lb/>
擢用周朝酷吏來俊臣周興之徒殘害宗枝毒害良善<lb/>
永言及此深所嘆恨其酷吏有身在及酷吏子孫亦令<lb/>
所司勘㑹甄别處分諸軍将士有年嵗深久所由要籍<lb/>
或不得選集及未叙勞効咸委軍将據實奏聞仍令所<lb/>
<pb n="KR2f0010_WYG_004-11b"/>
司早勘處分及諸軍将佐搃管以上自今已後冬正束<lb/>
帛一准京官例給亡命山澤挾藏軍器百日不首復罪<lb/>
如初敢以赦前事相告言者以其罪罪之赦書日行五百<lb/>
里布告遐邇咸使知聞主者施行<lb/>
　　　改元天寳赦<lb/>
古先哲王之致理也皆上順天心下稽人事時令賛發<lb/>
生之徳靈符叶紀年之稱考彼前載斯為大猷恭惟烈<lb/>
祖𤣥元皇帝天寳錫慶象帝之先垂裕後人重光五聖<lb/>
<pb n="KR2f0010_WYG_004-12a"/>
自朕嗣守丕業洎三十年實賴宗社降靈昊穹孚祐萬<lb/>
方無事六府惟修寰宇晏如庶臻於理然則乾元在上<lb/>
仁覆為首皇王臨下惠化攸先恩𢎞善貸用廣滋育尊<lb/>
道寳而建元暢𤣥風於不宰况屬陽和布氣獻嵗發生<lb/>
宜覃在宥之恩式降惟新之澤可大赦天下改開元三<lb/>
十年為天寳元年自天寳元年正月一日昧爽已前大<lb/>
辟罪已下罪無輕重已發覺未發覺已結正未結正繫<lb/>
囚見徒常赦所不原者咸赦除之諸色左降官并其流<lb/>
<pb n="KR2f0010_WYG_004-12b"/>
人未經量移者亦與量移禁麛卵以遂生成自今已後毎<lb/>
年春天下宜禁弋獵採捕如聞百姓之内或有户髙丁<lb/>
多茍為規避父母見在乃别籍異居宜令州縣勘㑹其<lb/>
一家之中有十丁以上者放兩丁征行賦役五丁已上<lb/>
者放一丁即令同籍共居以敦風教天下侍老八十已<lb/>
上者宜委州縣官毎加存問仍量賜粟帛侍丁者令其<lb/>
養老孝假者矜其在喪此王政優容俾申情禮而官吏<lb/>
不依令式多雜役使自今後不得復然國之急務莫若<lb/>
<pb n="KR2f0010_WYG_004-13a"/>
求才頃者雖屢搜揚士庶尚慮遺逸更宜精訪以副虚<lb/>
懐其前資及白身人中有儒學博通及文詞秀逸或有<lb/>
軍謀越衆或武藝絶倫者委所在長官具以名薦若乃<lb/>
𢎞我風化實惟方岳必佇其人以膺共理其京文武官<lb/>
五品以上清資并郎官據資厯人才堪為刺史者各任<lb/>
封狀自舉但文宣垂訓事必正名而黄鉞古來以金為<lb/>
飾金者應五行之數有肅殺之威去金稱黄理或未當<lb/>
其黄鉞宜改為金鉞副威武之義焉内外文武九品已<lb/>
<pb n="KR2f0010_WYG_004-13b"/>
上各賜勲兩階前王重典在乎祭祀况屬惟新事宜昭<lb/>
告五岳四凟名山大川諸靈迹及自古帝王忠臣義士<lb/>
並令所司由本州縣致祭<lb/>
　　　改天寳三年為載制<lb/>
履端正名義取垂範體元設教在乎變通雖俗革<lb/>
從宜罔不稽古朕纉復興運恭守睿圖常恐至化<lb/>
猶微淳風尚薄未臻華胥之俗莫登可封之人故<lb/>
未明求衣日昃忘食勵精為理思致雝和厯觀載籍<lb/>
<pb n="KR2f0010_WYG_004-14a"/>
詳求前制而唐虞之際煥乎可述是用欽若舊典以叶維新<lb/>
可改天寳三年為三載今春事将興陽和布澤發號施<lb/>
令之日革故履新之時宜𢎞在宥之恩以助生成之化<lb/>
其天下見禁囚徒應雜犯死罪者宜各降一等自餘一<lb/>
切放免其十惡及造偽妖妄頭首官吏犯贓并姦盜等<lb/>
<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>政既深情難容恕不在免限凡諸郡縣仍令太守縣<lb/>
令勸課農桑先處分太守縣令在任有増减户口成分<lb/>
者所由司量為殿最自今已後太守縣令兼能勾當租<lb/>
<pb n="KR2f0010_WYG_004-14b"/>
庸毎載加數分成者特賜以中上考如三載之内皆有<lb/>
成分所司録奏超資與處分其丁户仍湏按實不得<lb/>
取虚挂之名使親隣代納受其姦弊凡在黎獻實資存<lb/>
恤一失生業則流庸不歸毎軫於懐深可憐憫諸色當畨<lb/>
人應送資課者宜當郡縣具申尚書省勾覆如身至上<lb/>
處勿更抑令納資致使徃來辛苦從閏二月至六月已<lb/>
來其當上人中有單貧老弱者委郡縣長官與所由計<lb/>
㑹便放營農諸軍征鎮及防人有尫羸疾病者委節度<lb/>
<pb n="KR2f0010_WYG_004-15a"/>
㨂擇放歸中外庶寮勉修其職各副朕意宣布遐邇咸<lb/>
使聞知<hi>正月一日</hi>
　　　改元上元赦<lb/>
自古哲王恭承景命莫不執象以御宇歴時以建元必<lb/>
當上稽乾符下立人極者也朕承累聖之鴻緒紹大中<lb/>
之寳位屬蠢孽干紀王師尚勞乾乾之心豈忘鍳昧一<lb/>
物失所毎軫納隍之憂萬邦未寧深懐馭朽之懼賴上<lb/>
𤣥垂福宗廟降靈百辟卿士同心戮力方兾干戈載戢<lb/>
<pb n="KR2f0010_WYG_004-15b"/>
區宇乂安常勵躬於帝圖恒取則於天道屬天人叶紀<lb/>
景象垂文爰遵革故之典將契維新之命義存更始庶<lb/>
有應於天心澤被無私宜載覃於率土可大赦天下改<lb/>
乾元三年為上元元年自上元元年閏四月十九日昧<lb/>
爽已前大辟罪已下已發覺未發覺已結正未結正繫<lb/>
囚見徒罪無輕重常赦所不免者咸赦除之其與逆賊<lb/>
元謀及脅從受驅使懼罪而來降并潛蔵不出者已頻<lb/>
處分但能歸順捨罪除元惡之外一無所問其史思明<lb/>
<pb n="KR2f0010_WYG_004-16a"/>
心能改圖束手來欵亦當洗其瑕釁議以勲封内外文<lb/>
武官賜爵各有差其六軍及飛龍閑廐加賜物其成都<lb/>
靈武元從扈從逓加有差在外諸軍各録賞物陣亡將士<lb/>
優加褒贈行人家口所在賑給定禍亂者必先於武徳<lb/>
拯生靈者諒在於師貞周武創業克寧區夏惟師尚父<lb/>
實佐興王况徳有可師義當禁暴稽諸古昔爰崇典禮<lb/>
其太公望可追封武成王有司依文宣王置廟仍委中<lb/>
書門下擇古今名將同文宣王置亞聖及十哲等享祭<lb/>
<pb n="KR2f0010_WYG_004-16b"/>
之典自古帝王欽慎刑法盖以法者人之命刑者國之<lb/>
權茍或失其科條固難措其手足頃或姦臣擅命中興<lb/>
不修造次便行哀矜何在自今已後其有犯極刑者宜<lb/>
命本司依舊三復庶平反之際人謂不寃幽明之間理<lb/>
皆無濫又書稱羣望咸秩詩曰祀事孔明爰自遐代尤<lb/>
崇祭祀朕深維古義必在至誠茍徳之不修神亦無據<lb/>
故知精誠有感黍稷非馨而况宋璟發言固三從而可<lb/>
騐漢文深誡為千載之明徴事可遵行理當變革有司<lb/>
<pb n="KR2f0010_WYG_004-17a"/>
所立秘祝之法或移於嵗或移於人君人之心寧所忍<lb/>
也自今已後削去此法其中祀并雜祭祀事一切並停<lb/>
其諸應合祭祀列於恒典所用祭科一依古制務從减<lb/>
省以副朕心又車服以庸有虞盛典威儀以等周禮舊<lb/>
章徃屬承平多厯年所下至于公卿列位中外在官多<lb/>
以奢僣為心流弊成俗宜命所司定王公以下車服産<lb/>
業各詳古制及令式作節限聞奏自頃戎車未息殘孽<lb/>
猶虞軍吏獻功務陳首級且四海之内孰非王人豈以<lb/>
<pb n="KR2f0010_WYG_004-17b"/>
茍從昏迷陷在夷戮一朝授首懸彼藁街朕志存好生<lb/>
憫其驅脅其諸軍所獲首級除元惡之外一切不湏𫝊<lb/>
送又設官分理本在安人逓遷之政務於利物今寰瀛<lb/>
之内兵革未清加以時或不登物皆湧貴軍儲是急廪<lb/>
稍靡供冗官之流固甚勞弊其京閑司官等材堪釐務<lb/>
者宜命守中書門下即𩔖例量資出授外官王者設教<lb/>
擇賢以理廣徴巖穴用副薪槱宜令中外五品已上文<lb/>
武正員官各舉賢良方正直言極諫一人武藝文才俱<lb/>
<pb n="KR2f0010_WYG_004-18a"/>
堪濟理者亦任狀舉其或文乏詞䇿武非騎射但權謀<lb/>
可以集事才力可以臨戎方圎可取亦任通舉並限制<lb/>
到一月内奏畢自古明王聖帝名山大川並委州縣長<lb/>
吏擇日致祭義夫節婦孝子順孫旌表門閭終身勿事<lb/>
　　　去上元年號大赦<lb/>
為人上者與衆守邦自古哲王懼其滿假聪明睿哲罔<lb/>
不在躬文武聖神乃以為號顧予菲薄運屬經綸一旅<lb/>
成師復其舊物聖皇納人夀域遊意道源神器之重𫝊<lb/>
<pb n="KR2f0010_WYG_004-18b"/>
歸於朕獲守丕業若履春氷敢忘謙冲日益招損欲垂<lb/>
範而自我亦去華而就實其乾元大聖光天文武孝感<lb/>
等尊崇之稱何徳以當之以欽若昊天定時成嵗春秋<lb/>
五始義在體元惟以紀年更無潤色至於漢武飾以浮<lb/>
華非王者之茂典豈永代而為則三代受命正朔皆殊<lb/>
周宗之王實得天統陽生元氣之本律首黄鐘之尊制<lb/>
度可行叶用斯在自今已後朕號惟稱皇帝其年但號<lb/>
元年去上元之號其以今年十一月為天正嵗首使建<lb/>
<pb n="KR2f0010_WYG_004-19a"/>
丑建寅毎月以所建為數承天陟稽古臨人必由革故之<lb/>
源方合大中之道風行㝢縣澤被無涯欽上帝之心錫<lb/>
蒼生之慶可大赦天下自二年九月二十一日昧爽已<lb/>
前大辟罪無輕重已發覺未發覺已結正未結正見繫<lb/>
囚徒常赦所不免者咸赦除之其十惡五逆及偽造頭首<lb/>
官典犯贓法實難容刑故無小並不在免限其史朝<lb/>
義若能飜然改圖背逆歸順罪無所問加以勲封自乾<lb/>
元元年已前開元已來應反逆連累赦慮度限所未該<lb/>
<pb n="KR2f0010_WYG_004-19b"/>
及者並宜釋放有官者降資與官無官者依本色例収叙<lb/>
内外官三品已上賜爵一級四品五品各加一階六品<lb/>
已下賜勲兩轉成都府及靈武元從普恩之外三品已<lb/>
上更賜爵一級四品五品各加一階六品以下更賜勲一轉<lb/>
眷及勤勞俾其卓叙毎以田功在謹農事惟勤不有司<lb/>
存何成重穀諸州等各置司田參軍一人令主農事毎<lb/>
縣各置田正二人於當縣揀明閑田種者充務令勸課國<lb/>
之大事郊祀為先貴其至誠不美多品黍稷雖設猶或<lb/>
<pb n="KR2f0010_WYG_004-20a"/>
非馨牲牢空多未謂能享今以元𤣥孚祐至道為心將<lb/>
臻太和不欲多殺禮樂殊制孝敬同歸圓丘方澤任依<lb/>
恒享宗廟諸祠但臨時獻熟用懐明徳之馨庶合西隣<lb/>
之祭唐虞之代肇有九州王者所都文無異制其京兆<lb/>
府河南府太原府三京之號宜停其鳯翔先為西京亦<lb/>
宜凖此所設諫曺欲聞諷議允副從繩之望湏成削藁<lb/>
之書其諫官令毎月一上封事指陳時政得失若不舉<lb/>
職事當别有處分其諸州别駕可依舊却置毎除京官<lb/>
<pb n="KR2f0010_WYG_004-20b"/>
五品已上正員清望官及郎官御史諸州刺史皆令推<lb/>
薦一兩人以自代仍具録行能聞奏觀其所舉以行殿<lb/>
最京文武官等賜物各有差自今已後有隠欺湏勾剥<lb/>
者宜勾當年若事連去年亦在通勾其隔年者不在勾<lb/>
限官典隠贓在腹内不在此例其氏姓雖得之久逺有<lb/>
與格諱及隠疾同聲者宜改與本族望所出大姓自逐<lb/>
穏便名山大川明王聖帝所在廟祠各委州縣長官䖍<lb/>
誠致祭其天下侍老先版授者更改與版授未版授者<lb/>
<pb n="KR2f0010_WYG_004-21a"/>
與版授鰥寡惸獨不能存立者委刺史縣令量加賑恤<lb/>
義夫節婦孝子順孫旌表門閭終身勿事赦書有所未<lb/>
及者各令有司速勘㑹𩔖例條件聞奏<lb/>
　　　改元永泰赦<lb/>
叶五紀者建號以體元授四時者布和而順氣天心可<lb/>
見人欲是從爰立大中之道式授維新之命朕嗣膺下<lb/>
武獲主多方顧以薄徳承兹艱運戎師問罪今已十年<lb/>
飲至䇿勲雖凶渠之授首勞師黷武豈人主之用心况<lb/>
<pb n="KR2f0010_WYG_004-21b"/>
乃軍役屢興干戈靡定茫茫士庶斃於鋒鏑噫皇穹以<lb/>
朕為子蒼生以朕為父至徳不能以被物精誠不能以<lb/>
動天俾我生靈擠於溝壑非朕之咎誰之過歟朕所以<lb/>
馭朽縣旌坐而待曙勞懐罪已之念延想安人之䇿亦<lb/>
惟羣公卿士百辟庶寮咸聴朕命叶宣乃力履清白之<lb/>
道還淳素之風率是黎元歸於仁夀君臣一徳何以尚<lb/>
兹廼者刑政不修惠化未洽既盡財力良多抵犯静惟<lb/>
哀敬實軫於懐今將大振綱維益明懲勸肇舉改元之<lb/>
<pb n="KR2f0010_WYG_004-22a"/>
典𢎞敷在宥之澤可大赦天下改廣徳三年為永泰元<lb/>
年自永泰元年正月一日昧爽以前大辟罪已下罪無<lb/>
輕重已發覺未發覺已結正未結正繫囚見徒常赦所<lb/>
不免者咸赦除之僕固懐恩戰伐有功訏謨任重不終<lb/>
臣節輒肆姦凶妄誘異畨同為不軌朕惟責己情重舊<lb/>
勲如能飜然來歸必從寛宥其下偏禆等因被驅馳不<lb/>
獲己者及所在山谷草竊反側未安者如能束身而來<lb/>
一切並無所問自廣徳元年已前天下百姓所欠負官<lb/>
<pb n="KR2f0010_WYG_004-22b"/>
物一切放免在官典腹内者不在免限其百姓除正租<lb/>
庸外不得更别有科率刺史縣令與朕分憂凋瘵之人<lb/>
切湏撫字一夫不獲情甚納隍有能招輯逃亡平均賦<lb/>
稅増多户口廣濶田疇清節有聞課効尤著者宜委所<lb/>
在節度觀察具名聞奏即令按覆超資擢授其有理無<lb/>
能政迹渉贓私必當重加貶奪永為殿累農政本也食<lb/>
人天也方春之首重於農作除軍興至急餘一切並停<lb/>
令百姓得専營農事其逃户復業及浮客情愿編附者<lb/>
<pb n="KR2f0010_WYG_004-23a"/>
仰州縣長吏親就存撫特矜賦役全不濟者量貸種子<lb/>
務令安集孝悌力田懐才抱器遺逸未經薦逹者各委<lb/>
州府聞奏親當䇿試量能叙用應見立仗諸軍將士等<lb/>
宜共賜錢五萬貫書稱咸秩詩美懐柔仰惟衆靈念兹<lb/>
多祐其五岳四凟名山大川宜令所管牧宰精誠致祭<lb/>
中外寮吏各揚其職無或曠官克副朕意<lb/>
　　　改元大厯赦<lb/>
王者欽若昊天誕受丕命莫不叶五紀而乗運稽三㣲<lb/>
<pb n="KR2f0010_WYG_004-23b"/>
以體元上齊璿璣下立人極乃頒厯於惟嵗更覃恩於<lb/>
率土朕嗣守洪業恭臨寳位頃時當冦難運屬干戈誓<lb/>
衆興師為人除害實賴宗社降福寰宇小康用興淳朴<lb/>
之風庶洽雍熈之化乾坤敷祐大庇生靈文武叶心用<lb/>
力王室非朕薄徳而臻於此乃者金革所聚綿歴嵗時<lb/>
征賦頗繁人猶凋瘵是用疚心疾首當宁興懐罪以在予馭<lb/>
朽而貽懼毎思𢎞濟之道用拯黎元之敝月纒星昴律<lb/>
中黄鍾合天正之符承日至之永祥雲在矚既當伯趙<lb/>
<pb n="KR2f0010_WYG_004-24a"/>
之司惠澤布和宜順一陽之氣建元發號革故惟新俾<lb/>
及履長之節用深行慶之典可大赦天下其永泰二年<lb/>
宜改為大厯元年自大厯元年十二月十二日昧爽已<lb/>
前大辟罪已下已發覺未發覺已結正未結正繫囚見<lb/>
徒罪無輕重常赦所不免者咸赦除之長吏犯贓不在<lb/>
免限夫從簡之道大易至言薄賦之規前王令範朕志<lb/>
遵儉約務欲息人徴歛無期誠為勞弊天下百姓除正<lb/>
租庸及諸軍器用湏外不承正勅一切不得輒有科率<lb/>
<pb n="KR2f0010_WYG_004-24b"/>
國以人為本人以農為業頃因師旅征稅殷煩編户流<lb/>
離田疇荒廢永言牧宰政切親人其刺史縣令宜以招<lb/>
輯户口墾田多少用為殿最毎年終本道觀察節度等<lb/>
使按覆聞奏如課績尤異當加超擢或政理無聞必寘<lb/>
科貶逃亡失業萍泛無依特加招綏使安鄉井其逃户<lb/>
復業者宜給復三年如百姓先貨賣田宅盡者宜委州<lb/>
縣取逃死户田宅量丁口充給仍仰縣令親至鄉村安<lb/>
存措置務從樂業以贍資粮王畿之間賦歛尤重百役<lb/>
<pb n="KR2f0010_WYG_004-25a"/>
供億當甚艱辛哀哉疲人良深憫念盍徹之稅著自周<lb/>
經未便於人何必行古其什一稅宜停周徵俊造漢辟<lb/>
賢良垂之典籍永代作則天下有安貧樂道孝悌力田<lb/>
未經薦用者委所在長官具以名聞朕當親自䇿試量<lb/>
才叙用其立仗將士等宜賜物五萬匹五岳四凟名山大<lb/>
川祀典攸存神理昭著宜以禮致祭<lb/>
　<lb/>
　<lb/>
<pb n="KR2f0010_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻四<lb/>
</p>
<p>
</p>
  </div>
</body>
</text>
</TEI>
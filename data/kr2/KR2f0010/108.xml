<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百二十九</head> <lb/>
    <p>
<pb n="KR2f0010_WYG_108-1a"/>
欽定四庫全書<lb/>
　唐大詔令集巻一百二十九<lb/>
　　　　　　　　　　　　宋　宋敏求　編<lb/>
　　蕃夷<lb/>
　　　册文<lb/>
　　　　册突厥李思摩為可汗文<lb/>
　　　　册踈勒國王文<lb/>
　　　　册莫賀咄吐屯為順義王文<lb/>
<pb n="KR2f0010_WYG_108-1b"/>
　　　　册突厥苾伽骨吐禄為可汗文<lb/>
　　　　册骨吐禄三姓毗方伽□利發文<lb/>
　　　　册突騎施黒姓可汗文<lb/>
　　　　册囬紇為英武威逺可汗文<lb/>
　　　　册新羅王金乾運文<lb/>
　　　　册新羅王太妃文<lb/>
　　　　册新囬鶻可汗文<lb/>
　　　　册囬鶻可汗加號文<lb/>
<pb n="KR2f0010_WYG_108-2a"/>
　　　　册囬鶻彰信可汗文<lb/>
　　　　大中十一年册囬鶻可汗文<lb/>
　　　盟文<lb/>
　　　　扶餘與新羅盟文<lb/>
　　　　與吐蕃㑹清水盟文<lb/>
　　　賑䘏<lb/>
　　　　遣使賑䘏撫囬鶻制<lb/>
　　　捨雪<lb/>
<pb n="KR2f0010_WYG_108-2b"/>
　　　　原吐谷渾制<lb/>
　　　　宥吐谷渾詔<lb/>
　　　　洗雪平夏党項德音<lb/>
　　册文<lb/>
　　　册突厥李思摩為可汗文<lb/>
於戲突厥部衆代居沙漠尤戒纔舉龍城克定三部種<lb/>
𩔖十角酋渠咸襲冠帯俱為臣妾朕光宅六合亭育萬<lb/>
品爰降大造存其亡國既復故庭乃樹君長惟爾右武<lb/>
<pb n="KR2f0010_WYG_108-3a"/>
侯大將軍化州都督懷化郡王李思摩器量眀逺識用<lb/>
𢎞通地稱貴種望髙賜姓忠孝之節簡於朕心眀智之<lb/>
材重於蕃落朕是用命爾為乙彌泥孰侯利苾可汗𫝊<lb/>
之子孫為唐蕃屏上鑒自古下親近代守誠節者咸保<lb/>
其國人為凶惡者必及於覆敗徃欽哉爾其鑒兹徃事<lb/>
祗聼朕言奉國以丹赤為先御下以信義為本勉正爾<lb/>
身勤䘏爾衆無昵邪佞無逺忠良無自驕奢無逞貪暴<lb/>
兢兢業業以綏爾疆土可不慎歟<hi>貞觀十三年七月</hi>
<pb n="KR2f0010_WYG_108-3b"/>
　　　册踈勒國王文<lb/>
維開元十六年歳次戊辰正月戊辰朔十四日辛亥皇帝<lb/>
若曰萬邦述職無隔華夷五等疏封式固藩屏咨爾疏<lb/>
勒阿摩支知王事左武衛將軍員外置裴安定誕靈蒲<lb/>
海禀秀蔥山緼義以立名蹈仁而成德雖日月所照莫<lb/>
非王土而𤇺燧時驚猶曰虜庭遂能捍彼邉陲歸我聲<lb/>
教載闡疇庸之義俾𢎞利建之風今遣大理正攝鴻臚<lb/>
少卿裔夢松册爾為疏勒王於戲允廸由庚勿替敬典<lb/>
<pb n="KR2f0010_WYG_108-4a"/>
綏厥戎落永為漢藩徃欽哉<lb/>
　　　册莫賀咄屯為順義王文<lb/>
維開元二十八年嵗次庚辰三月丁亥朔一十二日戊<lb/>
申皇帝若曰於戲茂秩攸升疏封有命寵榮斯及必在<lb/>
英賢咨爾石國王莫賀咄吐屯代襲誠節器標果斷盡<lb/>
忠淳化作捍藩陲頃以蘓禄殘妖尚為邉梗乃能因其<lb/>
隣國授以良圖候彼疆場相為表裏致令克清邉徼逺<lb/>
輯殊方實頼心膂載宣勲力静言褒異非爾而誰是用<lb/>
<pb n="KR2f0010_WYG_108-4b"/>
册爾為順義王爾其敬慎王猷撫寕部衆永保藩輔可<lb/>
不慎歟<lb/>
　　　册突厥苾伽骨吐禄為可汗文<lb/>
維開元二十八年嵗次庚辰三月丁亥朔二十六日壬<lb/>
子皇帝若曰於戲乃瞻隂方代有君長至於膺我盛禮<lb/>
榮彼殊隣必擇其人謀無虚授咨爾突厥苾伽骨咄禄<lb/>
可汗氣禀崆峒材雄朔漠見事無惑執心不渝先代以<lb/>
來結好中國自纘承舊業克維前修逺遣使臣来朝闕<lb/>
<pb n="KR2f0010_WYG_108-5a"/>
下義之所感情實加焉不有褒稱孰彰忠順是用册爾<lb/>
為可汗今遣從弟左金吾衛將軍質持節札册徃欽哉<lb/>
可汗其丕承徽章益勵名節永保多福以昭后昆可不<lb/>
慎歟<lb/>
　　　册骨吐祿三姓毗方伽頡利發文<lb/>
維天寳十二載嵗次癸巳九月已亥朔六日甲辰皇帝<lb/>
若曰咨爾骨咄禄伊難如三姓毗方伽頡利發夫崇德<lb/>
報功帝王之事講信修睦人臣之禮卿久佐藩部備吏<lb/>
<pb n="KR2f0010_WYG_108-5b"/>
戎落知薦居不可以茍安早賔朝化蕃俗不能自理<lb/>
逺仗皇威深悟正變之通克知成敗之理豈惟欵塞之<lb/>
懇常有捍邉之心言志披誠有増嘉歎今授卿左羽林<lb/>
軍大將軍員外置同正員兼賜册書鉄劵永執蕃禮無<lb/>
替華風克終令名常保禄位可不慎歟<lb/>
　　　册突騎施黒姓可汗文<lb/>
維天寳十二年嵗次癸巳九月已亥朔六日甲辰皇帝<lb/>
若曰咨爾骨咄禄毗伽突騎施黒姓可汗特進登里伊<lb/>
<pb n="KR2f0010_WYG_108-6a"/>
羅宻施立國推姓表賢在忠既効信以推誠亦旌忠而<lb/>
懋賞卿才略備舉知勇兼資強足抗敵威能率下故得<lb/>
甲兵孚訓族𩔖懷仁既嚮順以移風亦事大而知禮是<lb/>
用載加顯秩式崇錫命今授卿特進為突騎施可汗卿<lb/>
敬勉良圖光昭盛典保我疆場惡我㓂讎俾業固山河<lb/>
福綏種落永私恩寵可不慎歟<lb/>
　　　册囬紇為英武威逺可汗文　　　賈至<lb/>
維至德二年嵗次丁酉十一月某日皇帝若曰夫定禍<lb/>
<pb n="KR2f0010_WYG_108-6b"/>
亂者曰武建功名者曰義惟武與義是謂明德囬紇毗<lb/>
伽可汗生而英姿邁越前古代濟威赫主祀北天與唐<lb/>
唇齒累葉姻好安禄山竊弄邉兵暴亂中夏誘脅戎卒<lb/>
毒蠧黎人而可汗感激義動天地爰命葉䕶統率鋭師<lb/>
叶贊官軍駈除兇逆或掎其足或角其首一旬之内雍<lb/>
洛掃清振古已來義莫斯大朕是用式遵典禮封崇<lb/>
徽號敬册可汗為英武威逺可汗每載賞絹五萬疋於<lb/>
戲隂陽和而天地㤗四時和而萬物阜北土未靖有唐<lb/>
<pb n="KR2f0010_WYG_108-7a"/>
封而固之中原多難可汗義而助之惠好和洽與日月<lb/>
永子孫百代克享鴻休欽哉其無替朕命<lb/>
　　　册新羅王金乾運文　　　　　　常衮<lb/>
維大厯三年嵗次戊申正月朔二十八日皇帝遣其官<lb/>
某乙持節册命曰於戲建萬國者不獨於中夏嗣一姓<lb/>
者必求於令德咨爾新羅王金憲英男乾運爰自祖宗<lb/>
撫有東表克生明懿載茂勲伐采章文物乆治華風忠<lb/>
敬孝恭率由純性用藩君子之國能執外臣之禮夫繼<lb/>
<pb n="KR2f0010_WYG_108-7b"/>
代之重擇賢而立是用建爾冢社祚于青丘敬其所守<lb/>
纂其舊服忠以奉上惠以撫下永修東蕃之職無替先<lb/>
君之命肅膺典禮可不慎歟<lb/>
　　　册新羅王太妃文<lb/>
維大歴三年嵗在戊申二月景子朔十日皇帝使某官<lb/>
某乙持節册命於戲于承家嗣作藩輔之臣每加尊稱<lb/>
葢春秋之義咨爾新羅王金乾運母素推勲族雅有華<lb/>
風其德可尚其儀可則鑒於圖史式是禮容儷東方君<lb/>
<pb n="KR2f0010_WYG_108-8a"/>
子之國處中壼貴人之位事上以敬接下以仁睦我親<lb/>
隣亦資内助有教子之明訓膺繼代之新命固可以崇<lb/>
峻徽章光昭盛德是用册曰新羅王太妃脩乃慈範撫<lb/>
其嗣君永懐前人無改其道欽承典册可不慎歟<lb/>
　　　册新囬鶻可汗文　　　　　　白居易<lb/>
維長慶元年嵗次辛丑四月丙寅朔二十一日丙戍皇<lb/>
帝若曰唐有天下垂一百載列聖垂拱八荒即叙舟車<lb/>
之所及日月之所照威綏仁量罔不向化惟此之氣積<lb/>
<pb n="KR2f0010_WYG_108-8b"/>
厚而靈靈發象生生象豪傑義信武烈代為名王南西<lb/>
東方亦有君長其雄圖闘智莫之與京國朝已来䆮清<lb/>
風澤或効功伐或申昏媾同和協比以訖於今今朕不<lb/>
德繼嗣大統推義布信以初為常矧乎柔逺申恩睦隣<lb/>
典禮兹惟舊典垂自祖宗䖍奉恭行安敢失墜咨爾九<lb/>
姓囬鶻君登里羅羽録沒宻施句主録毗伽可汗地生<lb/>
竒特天賜勇智英姿所蒞雄畧所加諸戎雜虜愛畏率<lb/>
服風靡山立清寧一方宜人有土受天百禄時惟代嗣<lb/>
<pb n="KR2f0010_WYG_108-9a"/>
實来告予曰予一人實降册命是用遣使朝議大夫檢<lb/>
校左散騎常侍兼少府監御史大夫雲騎尉賜紫金魚<lb/>
袋裴通副使朝議大夫守少府少監兼御史中丞襲衛<lb/>
國公食邑三千户賜紫金魚袋賈璘等持節備物册為<lb/>
登里羅羽録沒宻施句主録毗伽可汗於戲善必有隣<lb/>
德無不答此崇恩禮則彼竭信誠克保大義永藩中夏<lb/>
昭昭天地實聞斯言<lb/>
　　　册囬鶻可汗加號文<lb/>
<pb n="KR2f0010_WYG_108-9b"/>
維長慶元年嵗次辛丑某月朔某日皇帝若曰北方之<lb/>
強代有君長作殿𤣥朔賔於皇唐粤我祖宗錫乃婚媾<lb/>
五聖六紀二邦一家此無北伐之師彼無南牧之馬兵<lb/>
匣鋒刃使長子孫叶德保和以至今日咨爾囬鶻君登<lb/>
里羅羽録沒宻施句主録毗伽可汗義智忠肅武力勇<lb/>
健天之所授時而後生故東漸海夷西亘山狄惠寧威<lb/>
制鱗帖草偃聲有聞於天下氣無敵於荒外而能事大<lb/>
圖逺納忠進賢請仍舊姻誓嗣前好朕惟睦鄰是務柔逺<lb/>
<pb n="KR2f0010_WYG_108-10a"/>
為心既降和親之命遂申納配之禮禮物大備寵章有<lb/>
加喜動隂山光増昴宿夫以囬鶻雄桀如彼慶榮若此<lb/>
雖自貴曰天驕子未稱其盛雖自號曰天可汗未稱其<lb/>
美宜賜加號以大誇將来今遣使某官副使某官某等<lb/>
持節加信義勇智雄重貴夀天親可汗於戲釐降展親<lb/>
大德也進册加號大名也宜思大德稱大名懋哉始終<lb/>
欽若唐之休命<lb/>
　　　册囬鶻彰信可汗文<lb/>
<pb n="KR2f0010_WYG_108-10b"/>
維太和七年嵗次癸丑某月日皇帝若曰王者運神功<lb/>
以清九有敷至德以柔四夷雖萬國建邦皆有君長而<lb/>
一時縟禮特厚親隣用昭絶漢之榮式示徽章之貴克<lb/>
膺盛典允屬雄材咨爾九姓囬鶻愛登里羅汨沒宻施<lb/>
合句録毗伽彰信可汗代濟公忠時推英毅剛明有守<lb/>
信實不渝總北方勁悍之師慕中華清净之化克紹前<lb/>
訓實懐逺圖慶叶承家願申永好彼無侵軼此務綏安<lb/>
兩國咸歡六姻彌重事大之義而志合春秋相向之誠<lb/>
<pb n="KR2f0010_WYG_108-11a"/>
而皎如日月信使旁午贄幣交馳詞意綢繆禮自恭恪是<lb/>
嘉誠信宜賜寵光必飾虔受新恩纂乃舊服今遣使寧<lb/>
逺將軍兼御史大夫上柱國紫金魚袋嗣唐王𢎞實副<lb/>
使大夫將作少監兼御史中丞賜紫金魚袋嗣澤王<lb/>
容等持節備禮為九姓囬鶻愛登里羅汨沒宻施合句<lb/>
録毗伽彰信可汗於戲海内四域惟唐舊封天下一家<lb/>
與我同軌今兹典布於神明爾其慎固封疆祗守名器<lb/>
罔墜先烈載揚今猷欽承禮文以作来範<lb/>
<pb n="KR2f0010_WYG_108-11b"/>
　　　大中十一年册囬鶻可汗文<lb/>
皇帝若曰我國家誕膺天命光澤中土君臨九有包舉<lb/>
八荒聲教所加册命咸及而况囬鶻北方之強代濟之<lb/>
烈惠行鄰境俗慕華風立國以来嘗效臣節代為甥舅<lb/>
每嵗通和推誠不疑為我與國當㑹昌之際自屬天灾<lb/>
人罕粒食上下離散牙帳為靈地多種落所侵國甚委<lb/>
離之難自登寳祚每軫素懐爰發使臣訪其後嗣軺車<lb/>
既出蕃使員来咨爾囬鶻可汗挺此雄材生於貴族能<lb/>
<pb n="KR2f0010_WYG_108-12a"/>
收既絶之燼常懐再振之心願嗣天驕載歸地着發使<lb/>
請命誠辭可哀夫親仁善隣國家之寳興滅繼絶王者<lb/>
之宜况朕布德滂仁施於海外爾乃堅誠勵節行乎域<lb/>
中所以公侯子孫道在必復華夏屛衛理宜長存既將<lb/>
還定舊封式承墜緒克紹崇媾用迓鴻休今遣使臣朝<lb/>
議郎檢校秘書監兼衛尉少卿御史中丞上柱國賜紫<lb/>
金魚袋王端章副使臣朝議郎檢校尚書工部郎中兼<lb/>
國子禮記博士御史賜緋魚李潯持節備禮册命為九<lb/>
<pb n="KR2f0010_WYG_108-12b"/>
姓囬鶻温禄登里羅汨沒宻施合俱録毗伽懐建可汗<lb/>
爾其服我恩榮膺兹位號勉修前好恢復故疆宜克已<lb/>
於蹛林長歸心於魏闕無怠爾志永孚於休<hi>大中十年十二月</hi>
　　盟文<lb/>
　　　扶餘與新羅盟文<lb/>
徃者百濟先王迷於逆順不敦隣好不睦親姻結托髙<lb/>
麗交通倭國共為殘暴侵削新羅剽邑屠城畧無寧嵗<lb/>
天子憫一物之失所憐百姓之無辜頻命行人遣其和<lb/>
<pb n="KR2f0010_WYG_108-13a"/>
好負險恃逺侮慢天經皇赫斯怒共行弔伐旌旗所指<lb/>
一戎大定固可瀦宫汚宅作誡来裔塞源抜本垂訓後<lb/>
昆然懷柔伐叛前王之令典興亡繼絶徃哲之通規事<lb/>
必師古𫝊諸曩册故立前百濟太子司稼正卿扶餘隆為<lb/>
熊津都督守其祭祀保其桑梓依倚新羅長為與國各<lb/>
除宿憾結好和親恪承詔命永為藩服仍遣使人右威<lb/>
衞將軍魯城縣公劉仁願親臨勸諭具宣成㫖約之以<lb/>
婚姻申之以盟誓刑牲㰱血共敦終始分灾䘏患恩若<lb/>
<pb n="KR2f0010_WYG_108-13b"/>
弟兄祗奉綸言不敢失墜既盟之後共保嵗寒若有背<lb/>
叛不恒二三其德興兵動衆侵犯邉陲明神鑒之百殃<lb/>
是降子孫不育社稷無守禋祀磨滅罔有遺餘故作金<lb/>
書鉄劵藏之宗廟子孫萬代無敢或犯神之聼之是饗<lb/>
是福<hi>麟德二年八月</hi>
　　　與吐蕃㑹清水盟文<lb/>
唐有天下恢奄禹跡舟車所至莫不率俾以累聖重光<lb/>
歴年惟永彰王者之丕業被四海以聲教與吐蕃贊普<lb/>
<pb n="KR2f0010_WYG_108-14a"/>
代為婚姻固結隣好安危同體甥舅之國將二百年其<lb/>
間或因小忿棄惠為讎封疆騷然靡有寧嵗皇帝踐祚<lb/>
愍兹黎元俾釋俘囚以歸蕃落蕃國展禮同兹叶和行<lb/>
人徃復累布成命是必詐謀不起兵革不用矣彼猶以<lb/>
兩國之要求之永久古有結盟今請用之國家務息邉<lb/>
人外其故地棄利蹈善堅盟從約今國家所守界涇州<lb/>
西至彈筝峽西口隴州西至清水縣鳯州西至同谷縣<lb/>
暨劍南西山大渡水東為漢界著國守鎮在蘭渭原㑹<lb/>
<pb n="KR2f0010_WYG_108-14b"/>
西使臨洮東至成州抵劔南西界磨些諸蠻大渡水西<lb/>
南為蕃界其兵馬鎮守之處州縣見有居人彼此兩邉<lb/>
見屬漢諸蠻以今所分見住處依前為定其黄河以北<lb/>
從故新泉軍直北至大磧直南至賀蘭山駱駝領為界<lb/>
中間悉為閑田盟文所不載者蕃有兵馬處蕃守漢有<lb/>
兵馬處漢守並依見守不得侵越其先未有兵馬處不得<lb/>
新置并築城堡耕種今二國將相受辭而㑹齋戒將事告<lb/>
天地山川之神惟神照臨無得愆墜其盟文藏於宗廟副<lb/>
<pb n="KR2f0010_WYG_108-15a"/>
在有司二國之成其永保之<hi>建中四年正月</hi>
　　賑䘏<lb/>
　　　遣使賑撫囬鶻制<lb/>
自古令王撫寧荒服忠於國者則有繫絶之恩順於道<lb/>
者則有固存之義所以原其鄉化優以報功囬鶻累代<lb/>
姻親人修臣禮服我聲教保玆信誠嘗以國難識其忠<lb/>
良嚴霜見其貞松疾風知其勁草永言勲力豈忘予懐<lb/>
如聞訖扢斯攻兵折衆叛畜産大耗國又薦饑流離轉<lb/>
<pb n="KR2f0010_WYG_108-15b"/>
徙逺逾沙漠近因大和公主遣使入朝已知新立可汗<lb/>
寓居塞下告窮請命未有所歸每念艱危載深憫惻今<lb/>
欲救恤窮困撫慰傷痍使四方知朕不忘舊勲報其大<lb/>
順昔匃奴乖亂呼韓近塞漢宣帝轉粟賑救權而施宜<lb/>
故得三代稱藩北邉罷警前王令典可不務乎宜令左<lb/>
金吾衞大将軍兼御史大夫王㑹持節充安撫大使宗<lb/>
正少卿兼御史中丞李師偃充副使專往慰問仍賑米<lb/>
粟二萬石俾其安輯離散漸就漢南再復舊疆永保恩<lb/>
<pb n="KR2f0010_WYG_108-16a"/>
好宣示中外宜體朕懐<hi>㑹昌元年十二月</hi>
　　捨雪<lb/>
　　　原吐谷渾制<lb/>
伐罪弔人前王髙義興亡繼絶有國令典吐谷渾擅相<lb/>
君長竊據疆場䖍劉黎庶積惡既稔天亡有徴朕君臨<lb/>
四海含育萬𩔖一物失所深責在余所以爰命六軍申<lb/>
兹九伐義存活國情非黷武其子大寧王慕容順隋氏<lb/>
之甥志懷明悟長自中土早慕華風爰見時機深識逆<lb/>
<pb n="KR2f0010_WYG_108-16b"/>
順以其父愎諫違衆獨陥迷途遂誅邪臣存兹大計翻<lb/>
然改轍代父歸罪忠孝之羙深有可嘉子能立功足以<lb/>
補過既往之釁特宜原免然其建國西鄙已歴年代即<lb/>
從廢絶情所未忍繼其宗祀允歸命𦙍可封順西平郡<lb/>
王食邑四千戸仍授趉胡吕烏甘豆可汗所司量遣使<lb/>
人備禮册命<hi>貞觀九年五月</hi>
　　　宥吐谷渾制<lb/>
文德懷逺列聖之𢎞規興亡繼絶至仁之通訓吐谷渾<lb/>
<pb n="KR2f0010_WYG_108-17a"/>
發迹東胡竄居西域負險自固擅立君長爰在前代通<lb/>
使中原或為叛臣不恒厥德近者纂歩薩體為主老而<lb/>
智昏迷而忘反志懷首鼠䖍劉疆場朕頻命行人殷勤<lb/>
誘諭不納忠信之言唯行蜂蠆之毒及六軍問罪尚令<lb/>
申諭遂無懷革以至滅亡其子順困蹙事窮措身無所<lb/>
委命下吏輿櫬轅門故命觧網釋俘維其宗祀乃懷一<lb/>
志遵彼覆車曾未浹旬自貽屠戮子燕王諾曷鉢弱不<lb/>
好弄㓜稱通理統纂舊業即逄内難故遣旌節逺申安<lb/>
<pb n="KR2f0010_WYG_108-17b"/>
撫遂能率其種𩔖同竭欵誠盡落頃巢趨謁使者屈膝<lb/>
頓顔遵奉朝化請頒正朔願入提封丹誠内發深可嘉<lb/>
尚宜隆寵章懋兹賞典可封河源郡王食邑四千戸仍<lb/>
授烏地也㧞勒顔可汗即遣使人備禮册命<hi>貞觀十年三月</hi>
　　　洗雪平夏党項德音<lb/>
平夏南山雖云有異源流風俗本貫不殊我國家累聖<lb/>
以來許居内地乆奉聲教亦立功勞朝廷撫綏常存恩<lb/>
信近者邉陲之歸制御乖方遂有兇悍之徒不率父兄<lb/>
<pb n="KR2f0010_WYG_108-18a"/>
之教或侵暴州鎮或攻掠道途告諭㒺悛猖狂頗甚朕<lb/>
君臨區宇深念黎元凡曰含生皆同赤子但欲為民除<lb/>
害固非黷武佳兵再覩殺傷深多憫惻是以去年特雪<lb/>
平夏駈除南山及聞窮困無歸復有懷來之意遂令敏<lb/>
中李安業分統諸軍先示招携仍加訓練但知非則赦<lb/>
免不得已則誅鋤王者之師義實在此近得敏中狀申<lb/>
南山盡願歸降瀝懇輸誠唯思展効請般運糧料乞保<lb/>
䕶封閲其奏章深惬朕意昔者或有剽刼必推南山南<lb/>
<pb n="KR2f0010_WYG_108-18b"/>
山或有㓂攘亦指平夏既相非斥互説短長終難辨明<lb/>
祗益仇怨今則並從洗雪咸許自新但能各務安全逓<lb/>
相勸勉保其生業絶彼侵踰從前所有僭違自此一切<lb/>
不問准鹽州深居沙塞土乏農桑軍士衣粮湏通商旅<lb/>
沿路堡栅事湏修營令委李安業依朝廷制置差兵建<lb/>
築防守猶恐部落忘懐疑慮仍令李安業駐軍塞門朕<lb/>
之屈法從人斯為極矣若執迷不返干犯國章後悔難追<lb/>
　唐大詔令集巻一百二十九<lb/>
</p>
<p>
</p>
  </div>
</body>
</text>
</TEI>
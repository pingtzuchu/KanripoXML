<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻七十六</head> <lb/>
    <p>
<pb n="KR2f0010_WYG_066-1a"/>
欽定四庫全書<lb/>
　唐大詔令集巻七十六<lb/>
　　　　　　　　　　　　宋　宋敏求　編<lb/>
　　典禮<lb/>
　　　省侍<lb/>
　　　　元和元年正月輟朝侍膳勅<lb/>
　　　　元和十一年皇太后寢疾權不聽政勅<lb/>
　　　　大中元年積慶皇后寢疾權不聽政勅<lb/>
<pb n="KR2f0010_WYG_066-1b"/>
　　　　大中二年太皇太后寢疾權不聽政勅<lb/>
　　　　咸通六年太皇太后寢疾權不聽政勅<lb/>
　　　服紀<lb/>
　　　　代宗再行期服詔<lb/>
　　　　義安太后服制勅<lb/>
　　陵寢上<lb/>
　　　營卜<lb/>
　　　　九峻山卜陵詔<lb/>
<pb n="KR2f0010_WYG_066-2a"/>
　　　充奉<lb/>
　　　　厚奉建陵詔<lb/>
　　　　大行太后山陵修奉事勅<lb/>
　　　扈從靈駕<lb/>
　　　　太祖允百官表請不親至山陵詔<lb/>
　　　　隨靈駕赴陵所詔<lb/>
　　　　親至和陵勅<lb/>
　　　　答百僚不赴陵勅<lb/>
<pb n="KR2f0010_WYG_066-2b"/>
　　省侍<lb/>
　　　元和元年輟朝侍膳勅<lb/>
勅朕聞為子之道莫大於寧親順色之方必先於養志<lb/>
此文王之孝曽氏之心每聆遺風常所景行伏以太上<lb/>
皇帝怡神閒館追想大庭將以保静延休滌慮寧體初<lb/>
陽變候舊恙愆和寢食之間有不安節夙夜憂灼豈遑<lb/>
寧居而内奉庭闈冀承安否嘗藥視膳且不暇於衣冠<lb/>
一日萬機固有虧於聽覽庶政闗决遂闕躬親恐中外<lb/>
<pb n="KR2f0010_WYG_066-3a"/>
具寮未悉予志起今月十八日以後權不聽政故茲宣<lb/>
示當體朕懷<hi>正月</hi>
　　　元和十一年皇太后寢疾權不聽政勅<lb/>
朕聞事親之禮問安雖限於晨昏為子之心就養在勤<lb/>
於左右斯實虞帝明訓周王遺風朕率而行之不敢有<lb/>
墜伏以皇太后母臨萬國子惠兆人存神保和養素全<lb/>
道屬韶陽改候濡露感恩舊恙有加常膳頓减夙夜惶<lb/>
惕不知所寧今當専奉庭闈躬嘗藥餌脱冠觧帶且無<lb/>
<pb n="KR2f0010_WYG_066-3b"/>
暇於寢興負扆臨軒安能親於聽斷起今月三日以後<lb/>
權不聽政故兹宣示宜體朕懐<hi>三月</hi>
　　　大中元年積慶皇太后寢疾權不聽政勅<lb/>
門下朕聞恭孝之道人倫大經省奉之儀臣節攸重况<lb/>
發自誠恪稽諸典謨庶叶禮文式遵前憲伏以積慶殿<lb/>
皇太后坤元降秀皇極居尊道冠母臨訓彰壼職屬時<lb/>
當濡露感切於孝思氣爽保和恙生於寒暑自春歴夏<lb/>
有加無瘳焦憂匪遑旦夕増灼豈尚安於聽斷且欲專<lb/>
<pb n="KR2f0010_WYG_066-4a"/>
於候問恐中外具寮未諒予意起今月十四日以後權<lb/>
不聽政故兹宣示宜體朕懷<hi>四月</hi>
　　　大中二年太皇太后寢疾權不聽政勅<lb/>
勅朕聞孝發乎因心服勤於遺體周典著問安之範戴經<lb/>
存就養之文垂為格言式示達禮惟朕小子敢廢前修<lb/>
伏以太皇太后母臨六宫子育羣品清淨養性恬和保<lb/>
神屬時暑小侵違裕不安寢膳未復憂灼靡寧日欲親<lb/>
於藥餌情豈安於聽斷凡有事務且委司存恐中外具<lb/>
<pb n="KR2f0010_WYG_066-4b"/>
寮未悉予意起今月二十日以後權不聽政故玆宣示<lb/>
宜體朕懐<hi>五月</hi>
　　　咸通六年太皇太后寢疾權不聽政勅<lb/>
門下朕聞孝養之道發於因心誠敬之文著在前典平<lb/>
居以問安自慰寢疾則省侍宜專太皇太后玉衣兆祥<lb/>
瑶齊啟聖母儀天下德被寰中春秋既髙飲酒㣲减朕<lb/>
親自迎奉移居永安期宿恙就平勿藥有喜而精誠未<lb/>
感良醫無效情方切於焦憂政豈遑於聽斷日須躬問<lb/>
<pb n="KR2f0010_WYG_066-5a"/>
以冀平和恐中外具寮未諒予意起今月三十日以後<lb/>
權不聽政故兹宣示宜體朕懷<hi>十一月</hi>
　　紀服<lb/>
　　　代宗行再朞服詔<lb/>
三年之䘮天下達禮茍或變革何以教人朕遘此憫凶<lb/>
攀號罔極公卿固請俾聽朝暮斬焉縗絰痛費心靈豈<lb/>
可更議公除便移諒闇昨見所司儀注以今月十三日<lb/>
大祥十五日從吉仰憑遺㫖又欲抑予切惟哀荒深謂<lb/>
<pb n="KR2f0010_WYG_066-5b"/>
未可其百寮並宜以此日釋服朕將此武丁之道成素<lb/>
冠之詩恭守再周不忍權釋凡厥在位宜悉哀懷<hi>羣臣三表</hi>
<hi>請公除從</hi>
　　　義安太后服制勅<lb/>
皇帝為義安皇太后制服重輕事<lb/>
　權知禮部侍郎陳商等狀伏觀義安皇太后遺令皇帝<lb/>
　三日而聽政十三日小祥二十五日大祥二十七日<lb/>
　釋服者皇帝遵奉遺㫖將欲施行臣等商量事貴得<lb/>
<pb n="KR2f0010_WYG_066-6a"/>
　中禮從順燮伏以宣懿太后常奉太皇太后之令追<lb/>
　尊徽名附配廟室今云議禮合有等差伏請皇帝降<lb/>
　服朞周行以日易月之制十三日釋服其内外臣寮<lb/>
　便以其日除釋至於所奉陵寢制度法物一事以上即<lb/>
　請准舊例無更降授謹具如前公卿等議大行皇太<lb/>
　后喪禮狀<lb/>
　中書門下奏今月十一日大行皇太后遺令十三日<lb/>
　小祥二十五日大祥二十七日除服者伏見陛下以<lb/>
<pb n="KR2f0010_WYG_066-6b"/>
　因心之孝𢎞博愛之仁輟視萬機形於四海非臣等<lb/>
　愚淺敢窺聖德然酌於羣議恐未得中伏思殷周之<lb/>
　禮年代古逺史傳所記簡而未詳自兩漢以降文籍<lb/>
　大備未有兄弟相友三葉重光如聖朝之禮所以母<lb/>
　后之制罕聞故事考禮經之訓時為大體次之順次<lb/>
　之稱次之宜次之臣等奉太皇太后令已命宣懿太<lb/>
　后升祔禰宫昭配之禮既存令典尊親之義必在正<lb/>
　名皇帝服宜有所降期年之制羣臣隨君而服亦從<lb/>
<pb n="KR2f0010_WYG_066-7a"/>
　降禮其山陵制度及禮儀法物並如太皇后故事一<lb/>
　無所降雖屈巳申情陛下動循於禮法而酌宜定制<lb/>
　羣臣難抑於義心伏希聖明必賜察納謹具如前<lb/>
勅朕恭承遺令既遵易月之文而公卿庶寮願舉酌中<lb/>
之典徴引古義發揮舊章閎茲敷陳良用酸惻朕嗣纘<lb/>
鴻業豈以自私勉副羣情倍深感切所請降服及山陵<lb/>
制度並依<hi>㑹昌五年正月十五日</hi>
　陵寢上<lb/>
<pb n="KR2f0010_WYG_066-7b"/>
　　營卜<lb/>
　　　九嵕山卜陵詔<lb/>
夫生者天地之大德夀者修短之常數故生有七尺之<lb/>
形夀以百齡為限含靈禀氣莫不同焉皆得之於自然<lb/>
不可以分企也雖復廻天轉日之力盡妙窮神之智生<lb/>
必有終皆不能免是以禮記云君即位而為椑莊周云勞<lb/>
我以形息我以死聖人之至鑒通賢之深識著之典誥<lb/>
貽之話言顯説正詞曽無隠諱末代以来明辟葢寡靡<lb/>
<pb n="KR2f0010_WYG_066-8a"/>
不矜黄屋之尊慮白駒之過並多拘忌希慕遐齡謂雲車<lb/>
易乗曦輪可駐軌同趨並其弊甚矣有隋之季海内横<lb/>
流豺狠肆暴吞噬黔首邑里凋殘鞠為丘墟朕投袂發<lb/>
憤情深拯溺扶翼義師用濟塗炭賴蒼昊降鑒股肱宣<lb/>
力提劍指麾天下大定氛祲清殄區宇平一反澆弊於<lb/>
淳樸致王道於中和此朕之宿志於斯已畢猶恐身後<lb/>
之日子子孫孫尚習流俗猶循常禮加四重之櫬伐百<lb/>
祀之木勞擾百姓崇厚墳陵今預為此制務從儉約於<lb/>
<pb n="KR2f0010_WYG_066-8b"/>
九嵕之山足容一棺而已積以歳月漸以備之木馬塗<lb/>
車土桴葦籥事合古典不為世用又佐命功臣義深舟<lb/>
楫或定謀帷幄或身摧行陣同濟艱危克成鴻業追念<lb/>
在昔何日忘之使逝者無知咸歸寂寞若塋魂有識還<lb/>
如疇曩居止相望不亦善乎漢代時使將相陪陵又給<lb/>
以東園秘器篤送終之義恩意深厚古人之志豈異我<lb/>
哉自今以後功臣宻戚及德業尤著如有薨亡宜賜塋<lb/>
地一所賜以秘器使窀穸時喪事無闕所司依此營備<lb/>
<pb n="KR2f0010_WYG_066-9a"/>
稱朕意焉<hi>貞觀十年二月</hi>
　　充奉<lb/>
　　　厚奉建陵詔<lb/>
人子之道存乎色養穹蒼不德鉅創誠深朕觸目哀荒<lb/>
攀號無計終天永訣先逺有期欲報之心不任罔極務<lb/>
崇兆宅庶竭哀懷應縁山陵監䕶鹵簿等事宜令有司<lb/>
備具厚禮不得節减盡庫之所有成遷厝之大儀公卿<lb/>
百寮宜悉朕意<lb/>
<pb n="KR2f0010_WYG_066-9b"/>
　　　大行太后山陵修奉事勅<lb/>
葢聞天地至德常存煦育之仁皇王大孝克念述遵之<lb/>
義朕纂承丕構每務躬行而釁禍相延再罹㷀疾大行<lb/>
太后慈順永逺仙馭莫追遺㫖丁寧俾親庶政祗奉號<lb/>
咽不知所措𬗟懷風樹之感俯追龜筮之期以復土方<lb/>
興役車未已慮失農桑之候或貽凍餒之憂惻然憫傷<lb/>
思獲均濟縁山陵所要車牛夫役等除官中自有外並<lb/>
須和雇仍先折本戸夏税錢訖度支以不折估疋段充<lb/>
<pb n="KR2f0010_WYG_066-10a"/>
填如本戸所折税錢已盡即所司給付無令損折仍委<lb/>
山陵使與所司切加勾當不得輙令侵欺<hi>元和十一年三月</hi>
　　扈從靈駕<lb/>
　　　太祖允百官表請不親至山陵詔<lb/>
朕永懷罔極實願匍匐園陵今汝等既以宗社事重固<lb/>
相敦廹敬依所請倍増號絶<lb/>
　　　随靈駕赴陵所詔<lb/>
伏以山靈卜兆追號罔極日月遄流先逺將至且如追<lb/>
<pb n="KR2f0010_WYG_066-10b"/>
慕之痛感在因心終天之喪思遵達禮来月十一日靈<lb/>
駕發引朕侍從親赴陵所宜令有司隨事供擬<lb/>
　　　親至和陵勅<lb/>
勅朕祗荷丕圖惟仰先訓方追號弓之痛俯臨同軌之<lb/>
期將展孝思宜親營護皇太后義深鳴鳯情極攀龍亦<lb/>
欲專奉靈輿躬及園陵寢廟務盡追摧之道用終哀敬<lb/>
之儀其大行皇帝發引日朕當從皇太后親至陵所宜<lb/>
令中書門下准此指揮<hi>天祐二年三月</hi>
<pb n="KR2f0010_WYG_066-11a"/>
　　　荅百僚不赴陵詔<lb/>
朕以痛深創鉅園陵有期冀當復土之辰以慰終天之<lb/>
報而公卿大臣敷陳典故援引今古以為一日萬機不<lb/>
可斯須而曠既執禮而愈切難順情而有違深抑荼蓼<lb/>
之哀懷俯徇股肱之讜議爰因晨省已啟慈順倍極摧<lb/>
傷勉從来請<hi>天祐二年正月</hi>
　<lb/>
　<lb/>
<pb n="KR2f0010_WYG_066-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻七十六<lb/>
</p>
<p>
</p>
  </div>
</body>
</text>
</TEI>
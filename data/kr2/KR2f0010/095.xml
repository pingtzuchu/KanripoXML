<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百十六</head> <lb/>
    <p>
<pb n="KR2f0010_WYG_095-1a"/>
欽定四庫全書<lb/>
　唐大詔令集巻一百十六<lb/>
　　　　　　　　　　　　宋　宋敏求　編<lb/>
　　政事<lb/>
　　　慰撫中<lb/>
　　　　李涵河北宣慰制<lb/>
　　　　李涵再使河北制<lb/>
　　　　劉晏宣慰河南淮南制<lb/>
<pb n="KR2f0010_WYG_095-1b"/>
　　　　喻安西北庭諸将制<lb/>
　　　　宣慰湖南百姓制<lb/>
　　　　宣慰嶺南制<lb/>
　　　　奉天遣使宣慰諸道制<lb/>
　　　　収復京師遣使宣慰制<lb/>
　　　　安撫淮西歸順將士制<lb/>
　　　　處分淮西赦<lb/>
　　　　建中四年伐兩河叛帥慰勞本道百姓勅<lb/>
<pb n="KR2f0010_WYG_095-2a"/>
　　　　貞元元年慰撫平盧軍先䧟在淮西將士勅<lb/>
　　　　遣使安撫水灾諸州詔<lb/>
　　　　令潘孟陽宣慰江淮詔<lb/>
　　慰撫中<lb/>
　　　李涵河北宣撫制　　　　　　　　常衮<lb/>
門下河朔一隅地方千里外捍夷狄内輔成周撫勤王<lb/>
之師修任土之貢顧其方鎮可謂崇重眷我侯伯是有<lb/>
勲勞將相國之股肱兆庶君之支體事同休戚寧忘鑒寐思<lb/>
<pb n="KR2f0010_WYG_095-2b"/>
撫巡而未獲念征鎮而永懐爰命宗臣往申㫖諭銀青<lb/>
光禄大夫行尚書左丞襄武縣開國公李涵朕之茂親<lb/>
腹心攸寄純固所以致命文質所以經邦温恭禮譲信<lb/>
誠易直勵匪躬之節秉憂國之心美其公才嘗所委任<lb/>
再令宣撫皆合事經既合謙誠之辭兼陳理化之迹慰<lb/>
我憂心意甚嘉之今秋冬在候徭戍未寧將校有介胄<lb/>
之勞黎元有賦税之役代予親問諮爾使臣仍兼副相<lb/>
之榮式重登車之務可兼御史大夫充河北宣慰使本<lb/>
<pb n="KR2f0010_WYG_095-3a"/>
官勲封並如故<lb/>
　　　李涵再使河北制<lb/>
勅書有施命以告四方禮有誦志以巡邦國明王所以<lb/>
垂拱而天下理者非家至而日見之也實賴腹心耳目<lb/>
之臣審訓念於中外俾徳澤教化敷於四海情有所達<lb/>
事適其宜上下交暢則天地和應矣喻我朝㫖寄於宗<lb/>
英銀青光禄大夫行尚書兵部侍郎襄武縣開國公李<lb/>
涵志以足言學於古訓安和孝敬慎静尚寛服居大僚<lb/>
<pb n="KR2f0010_WYG_095-3b"/>
常所親信每受重寄必揚休聲往以幽薊渤碣之間戎<lb/>
府方州之大俾付正命以親諸侯至於再三秉此純一<lb/>
盡人臣之節罔或辭難徇國家之利豈憚勤逺信以恊<lb/>
忠惠以交福周爰咨度不遑啟處邊陲寧晏敬賴親賢<lb/>
今以侯伯之勲勞師人之戍守顧其功効宜有撫巡髙<lb/>
選中朝尤承兹僉議加以丞相之副増其原隰之華時<lb/>
惟𢡟哉無替厥服可兼御史大夫充河北宣慰使餘如<lb/>
故<lb/>
<pb n="KR2f0010_WYG_095-4a"/>
　　　劉晏宣慰河南淮南制<lb/>
勅書曰元后作人父母又曰一夫不獲則日時予之辜<lb/>
政或不平訟或不理則人受其弊氣生其灾噢咻連聲<lb/>
愁苦無告州縣長吏莫之省憂念兹疚懐中夜三歎朕<lb/>
以否徳託於人上永言理道敢不勵精自兵亂一紀事<lb/>
殷四方耕夫困於軍旅蠶婦疲於餉饋欲求無事豈可<lb/>
得乎致令户口減耗十無一二而河南淮南又甚諸道<lb/>
得非蒐乗補卒之數急賦横税之煩致使憂駭匪寧流<lb/>
<pb n="KR2f0010_WYG_095-4b"/>
庸不復兼亦親人之職少有政術稱者放富役貧多患<lb/>
不均靡室靡家皆籍其榖無衣無褐亦調其庸雖節制<lb/>
亷察務令調理而貪官暴法未絶姦原誅求無厭鰥寡<lb/>
重困永歎遐想過實在予巡撫之寄資於碩徳某官某<lb/>
相政府之舊道在安人自河之南天下之半底慎財賦<lb/>
衣食京師乆於倚任多所𢎞濟因其旋南將命攸屬所<lb/>
至之處宣示詔書撫將校之勤勞問黎元之疾苦事有<lb/>
未便法或不行委之釐革歸於允當或假其征徭私有<lb/>
<pb n="KR2f0010_WYG_095-5a"/>
聚斂或託其貢獻公然乾没厚取於人歸怨於上虧損<lb/>
時化朕甚懼焉宜委某官與節度觀察切加疏理勿令<lb/>
寃濫以副憂勞其官吏有犯便禁身推問具狀聞奏當<lb/>
峻刑典以息貪殘<lb/>
　　　喻安西北庭諸將制　　　　　　常衮<lb/>
勅天下既定萬里寧一豈王者獨運而臻此耶實賴文<lb/>
武將守腹心之臣宣力强任捍禦於外也往以蕃戎並<lb/>
暴縱毒邊表乗釁伺隙連兵累年城門晝閉王師遐阻<lb/>
<pb n="KR2f0010_WYG_095-5b"/>
遮殺漢使盗取節印恣睢甚横厲逆天理而國朝未暇<lb/>
襲逺置於度外實五京二庭存亡危急之秋也河西節<lb/>
度使周鼎安西北庭都䕶曹令忠爾朱某等義烈相感<lb/>
貫於神明各受方任同奬王室率辛李之將用甘陳之<lb/>
謀與羗騎校尉王侯君長以下自金河玉闗至於南北<lb/>
戊午跨流沙至西海蒲類破白山戰事致命出於萬死<lb/>
賴天之靈以戰則尅不動中國不勞濟師横制數千里<lb/>
有輔車首尾之應以威以懐張我右掖稜振於絶域烈<lb/>
<pb n="KR2f0010_WYG_095-6a"/>
切於昔賢微三臣之力則度隍踰隴不復漢有矣每有<lb/>
使至説令忠等憂國勤王誠徹骨髓朝廷聞之莫不酸<lb/>
鼻流淚而况於朕心哉遐想盛烈感嘆何已或恐凶醜狡<lb/>
譎反復離間妄説國難搖動人心今所以疏其事實一<lb/>
以相報近有流落蕃中十數年者至闕庭知犬戎惡稔<lb/>
上疑下阻日就殘滅加之疾疫灾及羊馬山谷填委天<lb/>
亡之時及囚奴自速其禍諸蕃連衡以功進取力屈氣<lb/>
衰已逃於苦寒之地西北邊患蕩然以清至於九夷南<lb/>
<pb n="KR2f0010_WYG_095-6b"/>
盡百越玉帛来朝於魏闕苞茅入貢於王祭党項内附<lb/>
回中大寧天下郡國一其教理王畿征調漸復平時子<lb/>
儀移鎮於邠郊抱玉進攻於天水士馬百萬當令悉西<lb/>
方垣翰之寄所宜恊心戮力抗厲威武同赴戎㑹也勉<lb/>
卒志業以時康功慶流子孫永乆無替髙映勲典豈不<lb/>
休哉每念戰守之士十年不得解甲白首戎陣忠勞未<lb/>
報心之惻怛不忘終食要當候大師所指窮荒蕩定懸<lb/>
爵位以相待傾府庫之所有以答西川賢士大夫㤀身<lb/>
<pb n="KR2f0010_WYG_095-7a"/>
報國之誠遣詔諭意非一二所能盡也<lb/>
　　　宣慰湖南百姓制　　　　　　　常衮<lb/>
勅震澤之南數州之地頃以水潦暴至沱潜潰溢既泛<lb/>
城郭復瀦原田連嵗大歉元元重困餒殍相望流庸莫<lb/>
返加之以師旅煩之以賦税哀我矜人何以堪命朕君<lb/>
臨之道方欝牧養之政未𢎞咎之所降諒在於此雖天<lb/>
灾流行厥有恒數而夕惕昃厲豈㤀責躬夫振人育物<lb/>
大易之明文也自漢魏以来外軍之處必遣人巡問以<lb/>
<pb n="KR2f0010_WYG_095-7b"/>
安集之國朝因其制亦命近臣撫慰俾諭求瘼之意宜<lb/>
令中散大夫給事中賀若察往湖南宣慰處置其百姓<lb/>
遭損不能自存者應須振急蠲宜與本道觀察使啇量<lb/>
處置了聞奏仍賫詔書躬自問恤宣示郡邑令知朕心<lb/>
　　　宣慰嶺南制<lb/>
勅理天下者先務於安逺本人情者必令其上達或刑<lb/>
罰不中徳施未孚則生怨咨是以申喻朕以服嶺之表<lb/>
方隅之大南盡百越専制萬里擇將置守常亦難之至<lb/>
<pb n="KR2f0010_WYG_095-8a"/>
於臨遣屢有明誡俾施惠政以恤疲人而長吏議法不<lb/>
平作威以逞因其猜阻䧟我忠良馮季康何如瑛等南<lb/>
方右族累代純臣恊其義烈之心積有艱危之効惑於<lb/>
所譛虐用其刑無狀致辟遂生邉患朕比託人上每勞<lb/>
日昃天地之生成父母之慈愛聞此濫罰惕然疚懐尋<lb/>
亦辨明特令昭宣如聞溪洞尚有紛擾哀我士庶勞於<lb/>
甲兵豈不求安良有以也所以更謀良帥先用舊徳兼<lb/>
御史大夫徐浩歴典中外長於撫綏素所親信𤣥冬之<lb/>
<pb n="KR2f0010_WYG_095-8b"/>
首當至彼方必能大布風化永清麾管仍令尚書比部<lb/>
員外郎莫藏用往嶺南宣慰問以疾苦恤其死喪其季<lb/>
康等遇害之家躬自存撫切加贍恤務令得所以慰孤<lb/>
遺其軍州有所給聚申明中㫖已懸示大信但歸附即<lb/>
同平人豈惟復業安居當亦隨才命職兼至桂州宣慰<lb/>
應水旱所損或須蠲免宜與觀察使啇量勉膺朝寄以<lb/>
稱朕懐<lb/>
　　　奉天遣使宣慰諸道詔<lb/>
<pb n="KR2f0010_WYG_095-9a"/>
古者天子有巡守之義以考國典以觀人風在時多虞<lb/>
或所未暇乃命卿士使於四方問人疾苦亷吏善惡茍<lb/>
因所任則如親臨在安平之時得資勤恤當禍亂之際<lb/>
得無省憂朕不敏不明肆於人上撫御失道誠信未孚<lb/>
冦盗煩興阻兵拒命哀我臣庶䧟於匪人顧兹田疇鞠<lb/>
為茂草不念柔服遂事徂征徴發甲士萬里必至暴露<lb/>
营壘連年不息冒於鋒刃繼以死傷㷀嫠無依父母廢<lb/>
養存者積思家之怨殁者倍異鄉之痛又以軍資滋大<lb/>
<pb n="KR2f0010_WYG_095-9b"/>
公儲不充厚取於人㒺率厥典科條雖設誅斂無常農<lb/>
工廢弃於生業商賈咨嗟於道路軍儲日益閭閻日空<lb/>
凋瘵日窮徭賦日甚以財力之有限供求取之無涯暴<lb/>
吏肆威鞭笞督責罄彼黔首控告何依怨氣上騰咎徴<lb/>
斯應疫癘荐至水旱相承罪非朕躬誰任其責朕自嗣<lb/>
位逮及六年連兵不解以逾四稔雖本非獲已義在濟<lb/>
人而事有重勞敢㤀咎已皆以朕躬寡昧居安㤀危致<lb/>
冦之由實始於此予則不徳人亦何辜愧恨積哀痛心<lb/>
<pb n="KR2f0010_WYG_095-10a"/>
疾首昨者改元施令悔往布新將使反側獲安則干戈<lb/>
自弭賦役差減則衆庶就康還定流亡與之休息猶懼<lb/>
思慮不周於庶務誠感未達於遐方一理失中一夫不<lb/>
獲則何以謝天譴致人和俾代予言其在良弼宜令門<lb/>
下侍郎同中書門下平章事蕭復充山南東西荆南湖<lb/>
南鄂岳江南江西淮南浙西東嶺南福建等道宣慰安<lb/>
撫使嗚呼往率厥職敬此朕命慰勉征戍勞徕困窮訪<lb/>
其所要察其所弊淹滯必達兇<hi>闕</hi>　　　　　　　　勿<lb/>
<pb n="KR2f0010_WYG_095-10b"/>
憚幽逺而不被無略細微而不恤洎於編甿比屋咸若<lb/>
朕之躬親股肱惟良則予有賴其諸道將士並准今年<lb/>
正月一日制嚴備疆界勿使侵擾仍各令本將速具名<lb/>
銜等第上奏悉與甄叙其有殊功勁莭越超常倫别條<lb/>
事迹當與優奨百姓每年兩税定額外自餘徴率一切並<lb/>
停課勉農桑各令安業冦難既定漸率干戈朕當躬先<lb/>
簡約庶務莭省兩税之外亦更減除其諸事縁急切交<lb/>
須處分者即所在節度觀察商議裁度處分務合便宜<lb/>
<pb n="KR2f0010_WYG_095-11a"/>
其餘利害還日上奏朕當詳省以求厥中宣布逺邇咸<lb/>
知此意<lb/>
　　　收復京師遣使宣慰制<lb/>
朕獲承先顧付以大器懼徳不類貽列聖羞䖍躬惕勵<lb/>
㒺敢暇逸將欲立法一致和平小信未孚羣心遂阻理<lb/>
化乖當百度失中君臣之間欝堙不達致冦雖深於罪<lb/>
已興戎猶昧於省躬期静亂以濟人反勞師而黷武行<lb/>
者被傷殺之苦居者重齎送之勤四海騷然靡有寧處<lb/>
<pb n="KR2f0010_WYG_095-11b"/>
京輦之下杼柚亦空環列之中遣戍殆盡略内而勤逺<lb/>
安居而忘危賊臣誘姦乗間竊發豺狼穢於宫闕士庶<lb/>
䧟於塗炭作威以毒仇視我人萬姓嗸嗸呼天無告有<lb/>
殞踣以抗節有脅從以俟命且一夫不獲辜實在予予<lb/>
以君臨萬邦作人父母既才謝克復育非仁義從而咎<lb/>
之其心愧悚一食三嘆退含内訟介於梁岷庶乎有瘳<lb/>
以答譴戒皇天悔禍宗社降靈腹心爪牙奮謨宣力元<lb/>
惡稔慝脱身遁逃餘黨歸誠率衆来附斂沴氛而闢閶<lb/>
<pb n="KR2f0010_WYG_095-12a"/>
闔剪鯨鯢以清郊原函夏再寧室家相慶非將相夹輔<lb/>
王室卿士交修予違軍旅叶心畢命盡敵豈伊寡昧克<lb/>
復興運戡定大難載感予懐宜令吏部侍郎班宏充上<lb/>
都宣慰使勞問將士撫綏蒸黎招集流亡安慰反側朕<lb/>
續當整駕㨂日還京告謝於祖宗請罪於天地䇿勲行<lb/>
賞以報忠良明宣所懐咸使知悉<lb/>
　　　　安撫淮西歸順將士勅<lb/>
勅李希烈首亂淮瀆又侵滎汴兇威之所及㒺不脅從<lb/>
<pb n="KR2f0010_WYG_095-12b"/>
百姓既罹於網羅將士兼質其家口哀我衆庶厄寃莫<lb/>
伸雖欲歸降何由自達朕為人父母不克保安遂使忠<lb/>
良横遭脅汙興言及此憫悼載深自餘脅從一切不問如能去逆<lb/>
效順因事建功明設科條以示褒勸其有以一州降者<lb/>
便授刺史封異姓王實封五百户以一縣降者便授縣<lb/>
令封郡公賜實封二百户以萬人以上降者授刺史封<lb/>
國公賜食邑三百邑其餘各以功效節級甄升列爵建<lb/>
官以俟能者朗然明信朕不食言宣示逺人各令知悉<lb/>
<pb n="KR2f0010_WYG_095-13a"/>
　　　處分淮西赦<lb/>
勅乃者希烈亂常阻兵竊號汙脅士衆殘虐蒸黎朕志<lb/>
在好生誠深罪已為人忍恥不忍加兵惟兹一軍代著<lb/>
忠節果殱元惡不替舊勲詢於衆情請拜戎帥人亦勞<lb/>
止期於小康屢乖恤下之方重致喪身之禍由朕薄徳<lb/>
俾人不寧撫此萬邦且愧且悼猶賴將校士旅秉其誠<lb/>
心邦人不驚軍部無撓以此節効良有可嘉所宜慰安<lb/>
俾洽寛澤應將士吏人承前所有罪犯無輕重一切釋<lb/>
<pb n="KR2f0010_WYG_095-13b"/>
放曠然昭洗咸與更新其先受莊宅財物等各以見管<lb/>
為主將士衣粮并家口粮等一例并准舊例以時給付<lb/>
不得停減先令優與賞叙亦准元勅處分務令豐厚以<lb/>
稱朕懐仍如曉諭各令知悉<lb/>
　　　建中四年伐兩河叛帥勞慰本道百姓勅<lb/>
勅朕嗣守大業於今五年承祖宗之威烈受明靈之耿<lb/>
命何嘗不損已求瘼視人如傷思省徭賦以康邦俗納<lb/>
羣生於夀域躋大化於升平而徳固虚薄志不昭感叛<lb/>
<pb n="KR2f0010_WYG_095-14a"/>
人未附戎馬方殷在予之責鑒寐多懼自兩河背叛兇<lb/>
逆相因殺害無辜竊盗城邑搖蕩我邊鄙薦食我黎元<lb/>
勞我師徒費我征賦累更時嵗未克底寧朕子育萬人<lb/>
務康暴亂弃其細故待以初誠申之以大信示之以好<lb/>
惡將兾迷乃知復困則能通亦欲先徳後刑有征無戰<lb/>
不勞師旅以致和平而包藏乎禍心自相搆釁侮慢朝<lb/>
㫖偷恤甲兵去順効逆曽無悛志謂天可㒺謂責可逃<lb/>
緩之則為患益深逼之則違命不順挟藏詐匿詭毒萬<lb/>
<pb n="KR2f0010_WYG_095-14b"/>
端陷此忠良申雪無路朕為人父母實所痛心豈可忍<lb/>
此姦回為之覆燾是以大整師旅肅爾天誅載清㝢縣<lb/>
以息黎庶事不得已而至於斯頃以軍興飛輓相次軍<lb/>
供之費餽運之勤屢擾農商或擅其利州縣征賦重及<lb/>
疲人朕心在止戈日兾蠲復先志未就後慮繼之徴責<lb/>
既加名目猶廣百姓私養無以自贍惟是夙夜不遑晏<lb/>
寧豈不知耕織之艱難轉輸之勞苦每一念至載深憂<lb/>
旰儻上𤣥垂祐烈祖降靈凴將帥之謀股肱之力俾我<lb/>
<pb n="KR2f0010_WYG_095-15a"/>
一戎永清四海則頒賦名目悉停兩税定數亦各減放<lb/>
以便萬姓咸與昭蘇各委節度觀察刺史縣令所在郡<lb/>
邑明加曉諭使知予意朕欝於大道逺邇未臻必假人<lb/>
力以清多難宣布中外咸使聞知<lb/>
　　　貞元元年八月慰撫平盧軍先䧟在淮西將士勅<lb/>
勅淮寧軍將士等頃自平盧来越赴國難涉溟海不測<lb/>
之險滅兇賊作亂之徒其後分鎮淮西防秋壠上奉我<lb/>
王事乆著勲勞或耆老見存或子弟相繼舉其誠効並<lb/>
<pb n="KR2f0010_WYG_095-15b"/>
是勲臣頃被李希烈脅從無路申雪永言勲舊實可憫<lb/>
傷邇者已勅諸軍不加征伐兾能相率歸保功名副我<lb/>
念舊之心成其自新之節其陷在淮西將士應有親族<lb/>
在節度觀察使及刺史縣令等切使安存使皆得所如<lb/>
有在宅店舖奴婢六畜産業等各任如舊不得輒有侵<lb/>
擾如全家没在淮西更無親族為主者即官為檢校待<lb/>
當主復即時檢付仍分明布告咸使知之<lb/>
　　　遣使宣撫水灾州軍<lb/>
<pb n="KR2f0010_WYG_095-16a"/>
朕以薄徳托於人上勵精庶政思致雍熈而誠不動天<lb/>
政或多失隂氣作沴暴雨洊臻自江淮而及荆襄歴宋<lb/>
亳而施河朔其間郡邑逓有水灾城郭多傷公私為害<lb/>
壊損田舍次及田苖或親戚之漂淪或資産之沉溺為<lb/>
之父母所不忍聞興言疚懐良深惻憫夙夜祗畏悼於<lb/>
厥心是用寢不獲安食而㤀味時宜賑恤庶洽幽明宜<lb/>
令中書舍人奚陟往江陵襄郢隨鄂申光蔡等州左庶<lb/>
子姚濟梧往陳許宋亳徐泗等州祕書少監雷成往恒<lb/>
<pb n="KR2f0010_WYG_095-16b"/>
兾徳棣深趙等州京兆少尹韋武往揚楚廬夀徐潤蘇<lb/>
常湖等州百姓因水不能自存者悉宣慰使以賑給死<lb/>
者各隨物故所在官為収斂埋瘞其田苗所損委宣撫<lb/>
使與所在長吏具奏於戯一夫不獲一物失所刑罰不<lb/>
中賦斂不均皆可以失隂陽之和致水旱之沴其繫囚<lb/>
及獄訟乆未决者所在長吏即與决之務從寛簡俾無<lb/>
寃滯貪官暴吏倚法害公特加懲肅用明典憲災傷之<lb/>
後切在撫綏咨爾方鎮之臣洎予守宰宜悉乃心力以<lb/>
<pb n="KR2f0010_WYG_095-17a"/>
恤凶災宣布中外咸使知之<lb/>
　　　令潘孟陽宣慰江淮詔<lb/>
理天下者先修其國國命之重寄在方鎮共理宜人列<lb/>
城為政繫乎屬縣然則匹夫之耕匹婦之織積微成著<lb/>
以供國用永念蒸庶厥惟艱哉頃年以江淮租賦爰及<lb/>
𣙜税委在藩服使其平均太上皇君臨之初務從省便<lb/>
遂令使府歸在中朝或恐巡院既多職因交替新制未<lb/>
立舊目已紊况汴河而東瀕海之右多名都奥壤疆理<lb/>
<pb n="KR2f0010_WYG_095-17b"/>
接連如或征賦不均徴輸難濟物輕貨重法弊人勞又<lb/>
聞江淮數道比愆時雨深憂黎庶之不足軍國之闕供<lb/>
政有所不宜事有所未便宰政有課績官吏有否臧爰<lb/>
選使臣申我休命宜令度支及諸道鹽鐡轉運副使户<lb/>
部侍郎兼御史大夫潘孟陽専往宣慰諭安疲甿詢訪<lb/>
便宜蠲除疾苦安人利國稱朕意焉<lb/>
　<lb/>
　唐大詔令集巻一百十六<lb/>
</p>
<p>
</p>
  </div>
</body>
</text>
</TEI>
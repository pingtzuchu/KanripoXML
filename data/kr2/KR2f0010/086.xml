<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百七</head> <lb/>
    <p>
<pb n="KR2f0010_WYG_086-1a"/>
欽定四庫全書<lb/>
　唐大詔令集巻一百七<lb/>
　　　　　　　　　　　　宋　宋敏求　編<lb/>
　　政事<lb/>
　　　備禦<lb/>
　　　　閲武詔<lb/>
　　　　置十二軍詔<lb/>
　　　　修縁邊障塞詔<lb/>
<pb n="KR2f0010_WYG_086-1b"/>
　　　　寛繕治器械功程詔<lb/>
　　　　驪山講武賞慰將士詔<lb/>
　　　　鎮兵以四年為限詔<lb/>
　　　　誡勵諸軍州牧將詔<lb/>
　　　　遣使選擇邊兵詔<lb/>
　　　　遣榮王琬往隴右巡檢處置勅<lb/>
　　　　禁諸道將士逃入諸軍制<lb/>
　　　　禁諸道將校逃亡制<lb/>
<pb n="KR2f0010_WYG_086-2a"/>
　　　　命郭子儀出師制<lb/>
　　　　停河中節度并耀徳軍詔<lb/>
　　　　發兵屯守諸鎮詔<lb/>
　　　　優奬西北庭將士詔<lb/>
　　　　還馬燧賞軍士家財詔<lb/>
　　　　遣胡証巡邊詔<lb/>
　　　　嶺南用兵徳音<lb/>
　　偹禦<lb/>
<pb n="KR2f0010_WYG_086-2b"/>
　　　閲武詔<lb/>
安人静俗文敎為先禁暴懲凶武畧斯重比以喪亂日<lb/>
久黎庶凋殘是用務本勸分兾在豐贍而人蠧未盡冦<lb/>
盜尚繁欲暢兵威湏加練習今農收已畢煞氣方嚴宜<lb/>
順天時申曜威武可依别勅大集諸軍朕將躬自巡撫<lb/>
親臨校閲<hi>武徳九年十月</hi>
　　　置十二軍詔<lb/>
天生五材司物資其器用武有七徳撥亂所以定功故<lb/>
<pb n="KR2f0010_WYG_086-3a"/>
黄帝垂衣尚有阪泉之戰放勲光宅猶興丹浦之師禁<lb/>
暴安人率由兹道創業垂統莫此為先以是周置六軍<lb/>
毎習蒐狩漢増八校畢選驍勇故能化行九有威震百<lb/>
蠻姦宄不萌䖍劉息志季葉凌替軍政湮亡行列不修<lb/>
旌旗舛雜部伍符籍空有調發之名逗撓怯弱竟無討<lb/>
襲之用遂使夷狄放命盜賊交侵戰争多虞黔黎彌喪<lb/>
朕受天命撫育萬方爰自我師克成帝業至如超乗之<lb/>
士莫匪百金彀騎之材豈唯七萃今雖闗塞寧謐荒裔<lb/>
<pb n="KR2f0010_WYG_086-3b"/>
肅清伊洛猶蕪江湖尚梗役車未息戎馬載馳武備之<lb/>
方尤宜精練近以各因部校序其統屬改授鉦鼔創造<lb/>
徽章取象天官定其位號庶使前茅後勁類别區分玉<lb/>
帳綘宫刑徳允備蹈兹湯火譬彼椒蘭大定戎衣止戈<lb/>
斯在<hi>武徳二年七月</hi>
　　　修縁邊障塞詔<lb/>
城彼朔方周朝盛典繕治河上漢室宏規所以作固京<lb/>
畿設險邊塞式遏冦虐隔礙華戎自隋氏季年中夏喪<lb/>
<pb n="KR2f0010_WYG_086-4a"/>
亂黔黎凋盡州城空虛突厥因之侵犯疆場乗間幸釁<lb/>
深入長驅侵暴滋甚莫能禦制皇運已來東西征伐兵<lb/>
車屢出未遑北討遂令胡馬再入至于涇渭蹂踐禾稼<lb/>
駭懼居民喪失既多虧廢生業朕分命師旅挫其鋒鋭<lb/>
頻獲名王毎夷渠帥然而凶狡不息驅侵未已御以長<lb/>
算利在修邊其北道諸州所置城寨粗已周遍未能備<lb/>
悉今約以和通雖云疲寢然蕃情難測更事修葺僉曰<lb/>
宜之朕以板築之功方資力役畚鍤之用興發且多念<lb/>
<pb n="KR2f0010_WYG_086-4b"/>
彼劬勞用深怵惕加以普給優復詔書始下旋即科召<lb/>
有若食言百姓將疑謂予不信但民惟邦本本固邦寧<lb/>
醜虜凴凌實為民患其城寨鎮城湏有修補審量逺近<lb/>
詳計功力所在軍民且共營辦所司具為條式務使成<lb/>
功宣示閭里明知此意<hi>武徳元年九月</hi>
　　　寛繕治器械功程詔<lb/>
周氏設官分掌邦事漢家創制先定章程故百工咸理<lb/>
五材畢舉雖㳂革有時而此途莫爽但欽明之后役自<lb/>
<pb n="KR2f0010_WYG_086-5a"/>
子來昏亂之朝形盡民力或祁寒隆暑未獲小康或俾<lb/>
夜作明繼之以燭淫費不已凋喪為期朕祇奉明命撫<lb/>
臨億兆愛育之心發於寤寐毎咨謀卿士詢訪蒭蕘何<lb/>
嘗不以節儉為徳憂矜在慮自非田疇□獲軍國資湏<lb/>
未曽别使一人輒求一物毎有丁匠之所但申戒作之<lb/>
司令其寛立功程務從閑逸少府僚屬莫不聞知而營<lb/>
造牟鎧催督非理竭人之力以求已功朝夕左右尚乖<lb/>
期約逺方勞役何以克堪雖四海之内無餘經始然繕<lb/>
<pb n="KR2f0010_WYG_086-5b"/>
治器械脩葺城隍及隄防浸決橋梁毁壊既不獲已必<lb/>
藉人功皆湏慰彼民心緩其日用宜頒告天下以知朕<lb/>
意<hi>貞觀元年七月</hi>
　　　驪山講武賞慰將士詔　　　　　蘓頲<lb/>
門下傳不云乎兵之設久矣所以威不軌而昭文徳聖<lb/>
人以興亂人以廢皆兵之由也故文事必有武偹耀徳<lb/>
在於觀兵所以外清蠻貊内輯華夏其經濟之致歟自<lb/>
有隋失道三靈改卜我唐受命百姓與能四罪而天下<lb/>
<pb n="KR2f0010_WYG_086-6a"/>
服一戎而天下定航海梯山何不率俾休牛歸馬示不<lb/>
復用化資羣物刑清百年而制軍為旅先王分職在祀<lb/>
與戎前史垂訓則未學也孰可棄之往以韋氏搆逆近<lb/>
又兇魁作禍則我之宗社危如綴旈故斬長蛇截封豨<lb/>
戮梟獍掃欃槍使武之不修人何克乂朕以薄徳昔奉<lb/>
聖謨濟邦家之多難畏君父之嚴㫖撫兹億兆若臨泉<lb/>
谷雖重譯雲歸和親日至遂五兵之不敎慮七徳之未<lb/>
康今孟冬戒時農事爰隟驪山之下鴻門在望横層阜<lb/>
<pb n="KR2f0010_WYG_086-6b"/>
以南屬耿長川而北流嚴霜初霣疾風始至以時而命<lb/>
羣帥得地而臨武臣料其勝負詳其進退以振國威用<lb/>
蒐軍實故披堅執鋭干戈有容練卒陳師金鼔以節上<lb/>
應於天也下順於人也三光之靈可接五行之徳斯用<lb/>
將孫呉不達頗牧同時非熊所期怒蛙知勸布三令詢<lb/>
九章且閲宣埸之儀若觀莘墟之禮情兼慰賞義𢎞寵<lb/>
錫惟此畿甸比經水旱總集士馬頗有煩勞曲念元元<lb/>
更資勤恤其講武使各賜物一百段將軍各八十段中<lb/>
<pb n="KR2f0010_WYG_086-7a"/>
郎將各六十段郎將及左右軍長史各四十段折衝果<lb/>
毅各三十段押官六品以下各二十段新豐百姓宜免<lb/>
來年地繇置頓使賜物一百段縁頓踏踐麥苗給米酬<lb/>
直主者施行<hi>先天二年缺月十三日</hi>
　　　鎮兵以四年為限詔<lb/>
王者制五服綏四方申畫郊畿慎固封守是乃選徒興<lb/>
役禦備邊疆欽若前載率由兹道朕以薄徳紹膺丕運<lb/>
奉天明命為人父母永隔綏養鑒寐以之每念征戍良<lb/>
<pb n="KR2f0010_WYG_086-7b"/>
可矜者其有涉河渡磧冒險乗危多歴年所逺辭親愛<lb/>
壯齡應募華首未歸睠言勞止期於折衷但磧西諸鎮<lb/>
道阻且長數有替易難於煩擾其鎮兵宜以四年為限<lb/>
散支州縣務取富户丁多差遣後量免户内雜科税其<lb/>
諸軍鎮兵近日逓加年限者各依舊以三年一年為限<lb/>
仍並不得延留其情願留鎮者即稍加賜物征人願往<lb/>
聴復令行惟貴勞逸且均公私咸適宣布遐邇識朕意<lb/>
焉<hi>開元五年正月</hi>
<pb n="KR2f0010_WYG_086-8a"/>
　　　誡勵諸軍州牧將詔<lb/>
分命督將保寧封疆且變無知之俗長為不叛之臣必<lb/>
也仁明在乎備整若脂膏不潤毫髮無私開懐納戎張<lb/>
袖延狄彼當愛官吏猶父母安國家如天地欲其亡散<lb/>
庸可得乎若其心不至公所視惟利放縱部曲阿容子<lb/>
弟此乃求鷹鸇以馴乳使豺狼以掌牧欲其輯寧庸可<lb/>
得也往年翽在榮府綏通乖方近日張知運在單于徵<lb/>
調失所遂令東胡擾亂北虜披猖爰遘征伐之勤頗煩<lb/>
<pb n="KR2f0010_WYG_086-8b"/>
瘡痍之誥言念於此可為深戒今諸番歸降色類非一<lb/>
在番者則漢官押領入附者或邊陲安置風俗未通言<lb/>
語不達至於畜養實務綏懐宜令所在軍州牧將等倍<lb/>
加撫恤申其寃盡其理同疾苦知饑寒公私不得相侵<lb/>
巨細必令無擾儻處馭多僻威恩不孚龜玉之毁典刑<lb/>
斯及御史出日仍詔察以聞<hi>開元五年八月</hi>
　　　遣使選擇邊兵勅<lb/>
為國之道莫不欲家給人足令行禁止而旅談者苦疆<lb/>
<pb n="KR2f0010_WYG_086-9a"/>
塲之戍役偶語者傷户口之凋殘且夫懐土重遷人之<lb/>
常性離邦去里孰無其情或委非其才或政非其要致<lb/>
令父不保子兄不寧弟井邑有流離之怨道路有吁嗟<lb/>
之聲静言思之良可嘆息是以晝昃不食夜分不寢庶<lb/>
息彼弊政就此淳風故發使車以巡郡縣其承前處置<lb/>
不利於人即宜當處商量隨事釐革其縁邉兵士等或<lb/>
逺辭鄉壤久事戎旃饑寒而衣食不充疾病而醫藥不<lb/>
拯邊烽忽警將何以堪宜令使人各視勞苦其有年齒<lb/>
<pb n="KR2f0010_WYG_086-9b"/>
衰暮或抱疾羸弱即與軍司選擇給糧放還行人之家<lb/>
<hi>開元十二年九月</hi>
　　　遣榮王琬往隴右巡按處置勅　　孫逖<lb/>
勅遏冦防邊在於有備興師訓卒用戒不虞隴右諸軍<lb/>
地當戎虜尤資振旅以壯邊威宜令隴右節度經略支<lb/>
度營田大使開府儀同三司兼京兆牧上柱國榮王琬<lb/>
自往隴右巡案處置庶𢎞廟略因達誠懐宜於闗内及<lb/>
河東納資飛騎并諸人中間召取健兒三五萬人赴隴<lb/>
<pb n="KR2f0010_WYG_086-10a"/>
右防捍至秋末無事放還仍於當道軍將内銓擇一人<lb/>
與所由簡召應給糧賜所司速作條例處分<lb/>
　　　禁諸道將士逃入諸軍制<lb/>
勅頃以冦難未平師徒尚聚嗟我有衆勤王積勞各𨽻<lb/>
戎麾安於所属恩信素給久而益懐親同父子之軍戰<lb/>
有手足之扞上下相得死生以之爵祿相先慰薦亦厚<lb/>
或有見利而動不顧所從棄軍畔官改事新將且㩦阻<lb/>
而至雖納而見疑將欲僥求必乖始望至於任用之際<lb/>
<pb n="KR2f0010_WYG_086-10b"/>
賞勸之間必以同勞苦之人又服習於事既親又信委<lb/>
任及之當不使後居其上親廢其舊也況貳於統部撓<lb/>
我師律棄恩不義犯敎不忠何名節之頓虧亦功勞之<lb/>
可惜今未息邊患猶張威武實賴干城致命之臣叶心<lb/>
戮力勤悴於外忠衛王室也所以解衣推食恤其暴露<lb/>
念東山之不歸歌采薇以勤息未嘗一日而忘於懐休<lb/>
戚必同終始宜保豈輕於去就而自取累哉如聞諸節<lb/>
度及團練使下官健多有逃入諸軍亡而不追浸以成<lb/>
<pb n="KR2f0010_WYG_086-11a"/>
弊議於軍令事則非經念以戎勲恕其既往自今已後<lb/>
切宜禁絶應有此色諸軍不得輒容差人逓還各付所<lb/>
統其額内官健有逃死者不湏更填宣示軍州各知朝<lb/>
㫖<lb/>
　　　禁諸道將校逃亡制　　　　　　常衮<lb/>
勅軍興以來十有四載未息戎備尚勞師徒各以名数<lb/>
𨽻於麾管朕念三軍之勤役率萬姓以供饋躬自節儉<lb/>
而贍濟之定尺籍伍符厚其資糧扉履掖庭織室俾給<lb/>
<pb n="KR2f0010_WYG_086-11b"/>
戎衣鈎盾弄田亦調軍食推誠惠養靡不至焉雖感激<lb/>
忠義勇於赴難而差次官賞固不遺勞誠宜戮力以永<lb/>
所事如聞諸節度及團練使下官健多有逃入諸軍去<lb/>
其所從犯我明禁在於國令固合懲姦眷其戎勲尚容<lb/>
改過自今已後切宜禁止應有此色諸軍不得輒容差<lb/>
人逓還各付所統其額内官健有逃死者不湏更填宣<lb/>
示軍州令知朕意<lb/>
　　　命郭子儀等出師制<lb/>
<pb n="KR2f0010_WYG_086-12a"/>
自古聖帝明王之臨御也莫不法乾坤之覆載體山川<lb/>
之受納立徳於太上還淳於至道清静無事保合太和<lb/>
濟於羣生洽於四海豈垂意兵革勞心戰争也葢有徳<lb/>
化之所不綏招懐之所未諭不式王命毒流生人故有<lb/>
除暴禁淫之師安人止戈之武則神農黄帝堯舜禹湯<lb/>
之所不免也朕君臨萬邦十有三載薄徳内愧中夜以<lb/>
興至如易簡寛仁㳟黙恬澹素懐所慕終食豈忘然自<lb/>
承統以來属當多難伊川有盜國之孽朔野有叛君之<lb/>
<pb n="KR2f0010_WYG_086-12b"/>
將江湖海島伏戎数輩其在右武安能解嚴所以請於<lb/>
宗廟親授經畧誅詰姦宄摧殄暴强三年之間方内底<lb/>
定此皆皇天祐我烈祖羣后戴予一人是用集大勲於<lb/>
國家保萬姓於區夏豈伊寡薄能及此耶毎思偃兵姑<lb/>
務柔逺將息馬以論道期舞干而修徳而西戎負約間<lb/>
嵗犯邊朕常棄細過庶𢎞大體疆臣兵吏亟請長驅屢<lb/>
有誡勅不令掩襲兼約游騎不許擒生或誤得之亦使<lb/>
還遣固以亭育之義豈隔華夷綏撫之恩寧疎逺邇故<lb/>
<pb n="KR2f0010_WYG_086-13a"/>
布文告以訓之敘舅甥以睦之彼亦嘗遣聘臣來修舊<lb/>
好玉帛之禮纔至於上國烽燧之候已及於近郊長其<lb/>
無厭昧於事大去冬踰我闗隴入我邠岐驅人之馬牛<lb/>
掠人之士女朕許其通好本在人安乗此不虞翻貽我<lb/>
詐毎一興念悼於厥心豈朕不叶於親隣豈朕有負於<lb/>
恩信猶期懲艾未忍討除今大閲甲兵以増扞禦且崇<lb/>
不戰之道用舉邊備之常所以然者念其載勤欵疏求<lb/>
繼嘉姻事或由衷義從割愛因之寧逺豈復顧私當罷<lb/>
<pb n="KR2f0010_WYG_086-13b"/>
四方之師永全二國之好倘更侵冒必示威刑宜令子<lb/>
儀以上郡北地四塞五原義渠稽胡鮮卑雜種步馬五<lb/>
萬嚴㑹徇邑充北舊軍抱玉以晉之髙都韓之上黨河<lb/>
隍義徒汧隴年少凡三萬衆横絶髙壘斜界連營馬璘<lb/>
以西城前庭車師後部兼廣武之戍下蔡之徭凡三萬<lb/>
衆據於朝郍遏當路之塞忠臣以盧龍栁城洎右北平<lb/>
漢東諸鎮江黄申息之師凡三萬衆屯於回申張大軍<lb/>
援忠誠以武落别校右地竒鋒凡二萬衆出岐陽而北<lb/>
<pb n="KR2f0010_WYG_086-14a"/>
㑹希譲以三輔太常之徒六郡良家之子自渭而合汴<lb/>
宋淄青河陽幽薊總四萬衆分别前後魏博成徳昭義<lb/>
永平總六萬衆大舒左右朕内整禁旅親誓諸將資以<lb/>
千金之費錫以六牧之馬其戎装戰器軍用邊儲各有<lb/>
司存素皆精辦咨爾將相文武宣力之臣夫師克在和<lb/>
善戰不陣各宜保據經界屯據要衝斥堠惟明首尾相<lb/>
應若能悔過何必勞人如或不恭自當伐罪然後眷求<lb/>
純一以制諸軍進取之宜俟於後命各敬爾事無黷武<lb/>
<pb n="KR2f0010_WYG_086-14b"/>
經賞罰之科國有明典宣示中外知朕意焉<hi>大厯九年四月</hi>
　　　停河中節度并耀徳軍詔<lb/>
自中原有事海内不康殱厥渠魁人自為戰其死亡者<lb/>
不可勝紀若非其父兄即其子弟責罰由朕禍非自天<lb/>
念兹匈匈痛入骨髓明神厭亂元惡就誅四胡既平㒺<lb/>
不相賀遂欲衣裳為㑹天下偃兵備七徳之武同五星<lb/>
之色成朕之志實惟良臣闗内河東副元帥朔方河東<lb/>
節度使司徒兼中書令汾陽郡王子儀邁徳濟時盡忠<lb/>
<pb n="KR2f0010_WYG_086-15a"/>
憂國篤勤王之義急偃伯之期思拯生人免其湯火善<lb/>
陳利害屢進封章以艱阻匪寧務於清浄地非要害不<lb/>
可猶開幕府事無防遏不可更置轅門請停河中節度<lb/>
并耀徳軍宜依罷兹凶器姑欲息人離散可安瘡痍可<lb/>
復率是道也仁遠乎哉朕心所嘉期於至理宣示中外<lb/>
明政體焉<hi>廣徳二年六月</hi>
　　　發兵屯守諸鎮詔<lb/>
在昔聖王之御㝢也常修文徳以勝武威故能協和神<lb/>
<pb n="KR2f0010_WYG_086-15b"/>
人撫寧方夏葢有國之令圖也朕自君臨萬邦於兹三<lb/>
載明發求理中夜靡遑常懼祖宗之威靈顧惟黎元之<lb/>
未洽是用君臣之際推人腹心賞罰之道俾無僣濫毎<lb/>
發一詔施一令㒺不本之以徳義後之以威刑期戢五<lb/>
兵思𢎞七敎庶乎勝殘去殺之理有恥且格之道而𦕈<lb/>
身薄徳肺腑未親四方諸侯義信猶阻近聞曹濮數州<lb/>
加兵籍馬採聴飛語容納奸謀交質往來邀結外援雖<lb/>
各在封畧言備冦攘而汴郡士庶頗聞驚擾閭井奔散<lb/>
<pb n="KR2f0010_WYG_086-16a"/>
如避冦讐迨兹春中首理未入朕為人君父不能以誠<lb/>
明感達股肱之佐不能以慈惠覆育黔黎之類使其骨<lb/>
肉相出情義不通終宵咎責心用震悼亦以社稷之計<lb/>
億兆之命防㣲慮逺不得不然至於君臣之道進退之<lb/>
理雖造次顛沛所未嘗忘也是以分命節制及諸禁軍<lb/>
於汴宋懐鄭之間使其屯守發令之日嘗言誠非有侵<lb/>
不令議戰但田里復業農桑及時下無愁怨外絶師旅<lb/>
偃旗卧鼓朕願斯畢於戯惟天地日月實鑒我心山川<lb/>
<pb n="KR2f0010_WYG_086-16b"/>
鬼神尚弼予志布告中外咸令知悉<hi>建中元年</hi>
　　　優奨西北庭將士詔<lb/>
二庭四鎮統任西夏五十七蕃十姓部落國朝已來相<lb/>
奉率職自闗隴失守東西阻絶忠義之徒泣血相守慎<lb/>
固封畧奉遵禮敎皆侯伯守將交修共理之所致也其<lb/>
將士敘官可超七資<hi>建中年</hi>
　　　還馬燧賞軍士家財詔<lb/>
忠臣之事君也願隳家以奉國良將之養士也或均財<lb/>
<pb n="KR2f0010_WYG_086-17a"/>
以周惠爰自古昔其儔葢鮮故竇嬰陳金於廊廡趙奢<lb/>
分財於部曲皆受之天府不取私門猶能垂名史冊遺<lb/>
勞千載而況執上將之旗鼓率先登之士卒將行命賞<lb/>
罄乃家財上以彰憂國之誠下以竭奉公之効不有褒<lb/>
美孰旌忠賢河東節度使馬燧誠美夙著宏略載宣克<lb/>
揚經武之規實重安人之寄属河朔干紀磁邢當冦而<lb/>
能忠義奮發奉辭問罪出師之際宣布明誠誓將貲産<lb/>
分給戰士故得三軍之衆相與感激百勝之績於兹競<lb/>
<pb n="KR2f0010_WYG_086-17b"/>
勸朕當遂其懇誠以成厥美殊常之跡古人所難舉而<lb/>
行之用明信賞仍班王府之貨式表忠臣之節宜令度<lb/>
支出錢充給將士馬燧家資並却還仍宣付史館<hi>建中年</hi>
　　　遣胡証巡邊詔<lb/>
周禮政官之属掌道王志以巡天下邦國況六郡分統<lb/>
二庭緜邈居必申儆動當攝懐自頃東夏有虞近郊多<lb/>
壘沙朔之外剪為冦戎亭鄣烽櫓之嚴遐張塞下使譯<lb/>
道途之要逺属湟中今妖氛可息思欲肅闗隴之右地<lb/>
<pb n="KR2f0010_WYG_086-18a"/>
制昆吾於盛秋而慮師無見糧卒有虚藉乏守禦之全<lb/>
備積愁歎之餘音臨軒永懐宜俾宣導非夫忠良陳達<lb/>
文武兼資信厚足以得人心恪恭足以奉王事則何以<lb/>
膺兹選任布我憂勞至於問戍役之勤詳山澤之要稽<lb/>
軍實之名數計餽餉之盈虚宿弊有未除衆情有未達<lb/>
兵機虜態一以上聞兾在此行所至循拊宜令左金吾<lb/>
衛大將軍兼御史大夫胡証充京西京北巡邊使所經<lb/>
過州鎮與節度防禦使刺史審度商量利害具事實聞<lb/>
<pb n="KR2f0010_WYG_086-18b"/>
奏<lb/>
　　　嶺南用兵徳音<lb/>
朕以寡昧獲承髙祖太宗之丕構六載於兹矣㒺畋遊<lb/>
是娛㒺聲色是縱㒺刑戮是濫㒺邪佞是惑夙夜怵惕<lb/>
以憂以勤庶幾乎八表用康兆人以㤗而西戎款附北<lb/>
狄懐柔獨唯南蠻奸宄不率侵陷交趾突犯郎寧爰及<lb/>
巂州亦用攘冦勞我士卒興吾甲兵騷動黎元疲力飛<lb/>
輓每一軫念憫然疚懐顧惟生人罹此愁苦宜布自天<lb/>
<pb n="KR2f0010_WYG_086-19a"/>
之澤俾垂及物之仁如聞湖南桂州是嶺路係口諸道<lb/>
兵馬綱運無不經過頓逓供承動多差配凋傷轉甚宜<lb/>
有特恩潭桂兩道各賜錢三萬貫文以助軍錢充以館<lb/>
驛息利本錢其江陵江西鄂州三道比於潭桂徭配稍<lb/>
簡宜令本道觀察使詳其閑劇准此例與置本錢邕州<lb/>
以西黎舊界内昨因蠻冦平有殺傷宜令本道收拾埋<lb/>
瘞量設祭酹徐州土風雄勁甲士精强比以制馭乖方<lb/>
頻致騷擾近者再置使額却領四州勞逸既均人心甚<lb/>
<pb n="KR2f0010_WYG_086-19b"/>
㤗但聞比因罷節之日或有避罪奔逃雖朝廷頻下詔<lb/>
書並令一切不問猶恐尚還疑懼未委招㩦結聚山林<lb/>
終成詿誤況邊方未静深藉人才宜令徐泗團練使選<lb/>
授召募官健三千人赴邕管防城待嶺外事寧之後即<lb/>
與替代歸還仍令召滿五百人即差軍將押送其糧料<lb/>
賞給所司准例處分淮南兩浙海運虜隔舟船訪聞商<lb/>
徒失業頗甚所用縱捨為弊實深亦有般運貨財委於<lb/>
水次無人㸔守多至㪚亡嗟怨之聲盈於道路宜令三<lb/>
<pb n="KR2f0010_WYG_086-20a"/>
道據米石數牒報所在鹽鐵巡院令和雇入海<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>船分<lb/>
付所司通計載米數石外輒不得更有隔奪妄稱貯備<lb/>
其小可短□至江口使司自船有不在更取商人舟船<lb/>
之限如官吏妄行威福必議痛刑於戲萬方靡安寧忘<lb/>
於罪已百姓不足敢怠於責躬用伸欽恤之懐式表憂<lb/>
勤之㫖<hi>咸通五年五月</hi>
　<lb/>
　<lb/>
<pb n="KR2f0010_WYG_086-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻二十五</head> <lb/>
    <p>
<pb n="KR2f0010_WYG_015-1a"/>
欽定四庫全書<lb/>
　唐大詔令集巻二十五<lb/>
　　　　　　　　　　　　宋　宋敏求　編<lb/>
　　妃嬪<lb/>
　　　　册楊㳟道女為媫妤文<lb/>
　　　　册崔𢎞道女為才人文<lb/>
　　　　册蕭鏗女為美人文<lb/>
　　　　册蕭鑠女為美人文<lb/>
<pb n="KR2f0010_WYG_015-1b"/>
　　　　起復上官氏媫妤制<lb/>
　　　　皇帝良姊董氏等貴妃誥<lb/>
　　　　睿宗皇妃豆盧氏等食實封制<lb/>
　　　　趙國夫人一品制<lb/>
　　　　册元妃某氏弟為貴妃文<lb/>
　　　　良姊楊氏等為貴妃詔<lb/>
　　　　册獨孤頴女為貴妃文<lb/>
　　　　許氏等才人制<lb/>
<pb n="KR2f0010_WYG_015-2a"/>
　　　　鄭氏才人制<lb/>
　　　　贈妳婆元氏潁川郡太夫人制<lb/>
　　　　媫妤王氏為淑妃劉氏為賢妃制<lb/>
　　　　吳氏等昭儀制<lb/>
　　　　王氏才人制<lb/>
　　　册楊㳟道女為媫妤文<lb/>
維貞觀某年月日皇帝遣使某官某持節册命曰於戲<lb/>
惟爾前魏王府諮議叅軍楊㳟道第三女門襲鍾鼎訓<lb/>
<pb n="KR2f0010_WYG_015-2b"/>
彰禮則幽閑表質柔順為心備職後庭實為通典是用<lb/>
命爾為媫妤徃欽哉其光膺徽命可不慎與<lb/>
　　　册崔𢎞道女為才人文<lb/>
維貞觀某年月日皇帝使某官某副使某官某持節册<lb/>
命曰於戲惟爾兼徐州都督府司馬崔𢎞道長女門稱<lb/>
著姓訓有義方婉順為質柔明表行宜升後庭備兹内<lb/>
職是用命爾為才人徃欽哉其光膺徽命可不慎與<lb/>
　　　册蕭鏗女為美人文<lb/>
<pb n="KR2f0010_WYG_015-3a"/>
維貞觀年月日<hi>云云</hi>於戲惟蕭鏗第二女幼習禮訓夙<lb/>
表幽閑曺出鼎族譽聞華閫宜遵舊章授以内職是用<lb/>
命爾為美人徃欽哉其光膺徽命可不慎與<lb/>
　　　册蕭鑠女為美人文<lb/>
維貞觀年月日<hi>云云</hi>於戲惟蕭鑠第二女禀訓冠族著<lb/>
美家聲習禮流譽鏡圖有則宜升後庭允兹令典是用<lb/>
命爾為美人徃欽哉其光膺徽命可不慎與<lb/>
　　　起復上官氏為媫妤制<lb/>
<pb n="KR2f0010_WYG_015-3b"/>
門下易著鳴謙禮稱辭貴所以崇讓而退滿推心自得<lb/>
其道彌光前昭容上官氏相門積善儒宗雅訓文學冠<lb/>
時柔嘉順則内守恬淡外防奢侈發於少長持以周旋<lb/>
樂無靡嫚衣必澣濯珠璣不珍墳籍為寳故能誠切一<lb/>
室功宣兩朝讜議日聞屢援楚筆忠規歳納方輕漢輦<lb/>
惟此邦媛鬱為宫師遂能德綜十倫孝髙百行頃罹創<lb/>
巨爰命權奪秩茂左嬪思被光寵志齊班女懇陳撝挹<lb/>
而賢明之業經濟之才素風逾邁清輝益逺不成厥美<lb/>
<pb n="KR2f0010_WYG_015-4a"/>
將蔽斯言今依表奏以憲圖史可起復媫妤主者施行<lb/>
<hi>景龍二年十一月二十九日</hi>
　　　皇帝良娣董氏等貴妃誥<lb/>
闗睢之化始於國風貫魚之序著於大易用能輔助王<lb/>
道叶宣隂教皇帝良娣董氏良姊楊氏良媛武氏等門<lb/>
襲鍾鼎訓彰禮則器識柔順質性幽閑美譽光於六宫<lb/>
令範成於四教宜升徽號穆兹朝典董氏可貴妃楊氏<lb/>
可淑妃武氏可賢妃<hi>延和元年十月</hi>
<pb n="KR2f0010_WYG_015-4b"/>
　　　睿宗貴妃豆盧氏等食實封制<lb/>
有德者位崇有功者秩厚事本闗於國體理無隔於邦<lb/>
媛故周母有亂臣之名漢嬪有比侯之爵睿宗貴妃豆<lb/>
盧氏賢妃王氏性質隂禮實毗内政訓行九御譽滿六<lb/>
宫歳祀雖淹徽音未昧宜啟非常之命特賜湯沐之邑<lb/>
可各食實封二百戸<lb/>
　　　趙國夫人一品制<lb/>
門下問君以禮乃受齊封免主於厄方延漢渥賢妃啟<lb/>
<pb n="KR2f0010_WYG_015-5a"/>
邑薦古<hi>闕</hi>時趙國夫人義範端肅操履堅正四德聿修<lb/>
六宫攸仰承恩蘭掖累變葭灰送徃事居備盡忠勤之<lb/>
節利人益國每陳匡贊之規頃屬二䜿搆兇九重起亂<lb/>
將危宗社謀害聖躬屬申逐烏之誠克勵鷹鸇之志方<lb/>
効節於松竹宜寵錫於苴茅可一品<lb/>
　　　册元妃某氏弟為貴妃文<lb/>
維年月日皇帝若曰易著六位正天下者先齊於家詩<lb/>
本二南厚人倫者理成於國垂芒耀於帝極符紀粲乎<lb/>
<pb n="KR2f0010_WYG_015-5b"/>
河圖蠲潔莊齊祗奉織紝膺是典册宜歸淑明咨爾元<lb/>
妃某氏濬源洪宗靈𣲖茂緒植性懿哲禀姿端柔竭奉<lb/>
兩宫總理衆御𢎞古以行已逮下以率入循師傅之嚴<lb/>
躬勤儉之訓色不恃貴言無矜驕和以能容遜以自牧<lb/>
致兹蘭馥洽於椒房是宜守四星以居元冠三妃以推<lb/>
應今遣使某官某副使某持節册命為貴妃爾惟公乃<lb/>
視聽底於聰明聽靡有偏視靡有惑言違而志必觀其<lb/>
誠匡順而心必觀其佞婦順之化資汝而彰隂教之端<lb/>
<pb n="KR2f0010_WYG_015-6a"/>
資汝而正敬之戒之無替成命可不慎與<lb/>
　　　良姊楊氏等為貴妃詔<lb/>
詔曰六位時成方祗所以載物四始爰著樛木於焉逮<lb/>
下故能風化聿定肅雍昭被皇后䖍㳟粢盛儀刑邦國<lb/>
詠螽斯而闡業閲闗睢而蹈禮邁樊姬而進善踰鄧后<lb/>
之推賢去嵗及兹累陳表疏以為内職未備有虧前代<lb/>
之禮朕祗奉天命君臨庶邦居紫宸之重若馭朽以秋<lb/>
駕處黄屋之尊猶履氷於春旭志崇簡約性靡徴求絶<lb/>
<pb n="KR2f0010_WYG_015-6b"/>
良家之選曠後庭之例寧惟矯正百王亦將垂鏡千祀<lb/>
皇后所陳甚切理在難辭式順徽音敬依来請良姊楊<lb/>
氏良姊于氏並家承鍾鼎心標婉淑夙侍儲闈從升天<lb/>
禁久淹歳月先著㳟勤咸擬職上台分榮中壼楊可貴<lb/>
妃于可淑妃于可德妃良媛陳為昭儀良媛閻為充儀<lb/>
良媛陸為充容崔氏為修儀<lb/>
　　　册獨孤頴長女為貴妃文<lb/>
維大歴三年歳次戊申月日皇帝遣使某官某册命曰<lb/>
<pb n="KR2f0010_WYG_015-7a"/>
於戲位亞長秋坐論婦道聽天下之内治序人倫之大<lb/>
端御于家邦式是風化惟爾贈禮部尚書獨孤頴長女<lb/>
祥㑹鼎族行髙邦媛體仁則厚履禮惟純有冲敏之識<lb/>
不資姆訓有淑慎之行自成嬪則藴此貞懿灼其芳華<lb/>
選躬之初奉承先命肅恭之儀克稱尊㫖鑾輿北幸侍<lb/>
從勤誠祗事夀宫備申哀敬能盡其節實同我心久奉<lb/>
椒塗載揚恵問勤於道藝每鑒圖書動有箴規必脱簪<lb/>
珥進賢才以輔佐知臣下之勤勞謙讓益勤記功惟最<lb/>
<pb n="KR2f0010_WYG_015-7b"/>
聲流彤管道洽紫庭克副宫教載修壼職眷求賢淑用<lb/>
峻等威百辟抗辭六宫歸美宜崇禮册俾舉彞章是用<lb/>
册曰貴妃徃欽哉無或居上而驕無或處貴而逸降情<lb/>
以逮下誠事以防㣲潔其粢盛服其澣濯敬循禮節以<lb/>
率嬪御膺兹嘉命可不慎與<lb/>
　　　許氏等為美人制<lb/>
勅許氏尹氏段氏等素稱柔順式禀恵和頗嫻閨壼之<lb/>
儀早備組紃之訓服勤有素寵秩宜優是嘉内範之良<lb/>
<pb n="KR2f0010_WYG_015-8a"/>
並命中宫之職許氏可美人尹氏段氏可才人<lb/>
　　　鄭氏為才人制<lb/>
勅古者天子設六宫以詔内理是以闗睢樂得淑女憂<lb/>
在進賢將聽雞鳴之詩豈惟魚貫之序鄭氏山東令族<lb/>
海内良家每師班女之文嘗慕樊姬之德桃姿焜燿蘭<lb/>
行馨香爰用擇才冀無傷善勉當選進之重無忘平和<lb/>
之心可才人<lb/>
　　　贈妳婆元氏潁川郡太夫人制<lb/>
<pb n="KR2f0010_WYG_015-8b"/>
古者緣情立禮著慈母之制葢聖人示德無不報之義<lb/>
而漢宣帝亦追錄掖庭羣侍嘗有阿保之勤以功深淺<lb/>
並授封賞記於前典歴代是之故妳婆元氏朕在襁褓<lb/>
頼其撫育推燥就濕慈愛特深可謂仁人厚恵茂德者<lb/>
矣可贈潁川郡太夫人<hi>大歴八年六月</hi>
　　　媫妤王氏等為淑妃制<lb/>
門下禮重内朝國有彞制德既備於宫壼位宜峻其等<lb/>
威媫妤王氏劉氏並體坤順之德循姆師之訓齊莊之<lb/>
<pb n="KR2f0010_WYG_015-9a"/>
禮淑慎有儀揚懿軌於中闈表柔明於内則恵流宸禁<lb/>
芳靄椒塗慕辭輦之智𢎞逮下之德宜極寵數以彰徽<lb/>
猷必能重正閫儀助修隂教無愧於女史之誡國風之<lb/>
詩王氏可淑妃劉氏可賢妃仍並令所司擇日備禮册<lb/>
命主者施行<hi>開成五年二月二十一日</hi>
　　　吳氏等封昭儀制<lb/>
吳氏可封昭儀張氏可封媫妤晁氏梁氏並可封美人<lb/>
羅氏史氏並可封才人錢氏可封長城郡夫人曹氏可<lb/>
<pb n="KR2f0010_WYG_015-9b"/>
封武威郡夫人勅位亞長秋毗於内理必資懿範方被<lb/>
寵章吳氏等佩服禮經周旋法度有柔婉之行既表於<lb/>
天資有㳟儉之儀可施於嬪則慕班氏之辭輦偉馮媛<lb/>
之當熊思在進賢義髙前史是用列於紫殿冠彼後宫<lb/>
俾洽彤管之榮式俟金環之慶可依前件<hi>㑹昌六年五月二十三日</hi>
　　　王氏為才人制<lb/>
勅王氏性禀恵和行推柔順自備宫闈之選頗彰令淑<lb/>
之才組紃獻繭館之功圖史服椒庭之訓既嘉懿範爰<lb/>
<pb n="KR2f0010_WYG_015-10a"/>
錫寵章宜修九御之教以正三星之位可才人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_015-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻二十五<lb/>
</p>
<p>
</p>
  </div>
</body>
</text>
</TEI>
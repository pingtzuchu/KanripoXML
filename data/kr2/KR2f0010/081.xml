<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百二</head> <lb/>
    <p>
<pb n="KR2f0010_WYG_081-1a"/>
欽定四庫全書<lb/>
　唐大詔令集巻一百二<lb/>
　　　　　　　　　　　　宋　宋敏求　編<lb/>
　　政事<lb/>
　　　舉薦上<lb/>
　　　　京官及總管刺史舉人詔<lb/>
　　　　採訪孝悌儒術等詔<lb/>
　　　　求訪賢良限来年二月集泰山詔<lb/>
<pb n="KR2f0010_WYG_081-1b"/>
　　　　薦舉賢良詔<lb/>
　　　　搜訪才能詔<lb/>
　　　　河南河北江淮採訪才傑詔<lb/>
　　　　採訪武勇詔<lb/>
　　　　訪習天文厯算勅<lb/>
　　　　訪孝悌德行詔<lb/>
　　　　京文武三品每年各舉所知詔<lb/>
　　　　求猛士詔<lb/>
<pb n="KR2f0010_WYG_081-2a"/>
　　　　訪天下竒才異行制<lb/>
　　　　博採通經史書學兵法詔<lb/>
　　　　文武官及朝集使舉堪將帥詔<lb/>
　　　　諸州舉寔才詔<lb/>
　　　　捜揚懐才隠逸等勅<lb/>
　　　　求訪武士詔<lb/>
　　舉薦上<lb/>
　　　京官及總管刺史舉人詔<lb/>
<pb n="KR2f0010_WYG_081-2b"/>
擇善任能救民之要術推賢進士奉上之良規自古哲<lb/>
王𢎞風闡化設官分職唯才是與然而巖穴幽居草莱<lb/>
僻陋被褐懐珠無因自逹寔資選衆之舉固藉左右之<lb/>
容義在捜揚理歸精確是以貢士有適爰致加錫之隆<lb/>
無益於時必貽貶黜之咎末葉澆偽名寔相乖舉非其<lb/>
人濫居班秩流品所以未穆庶職於是隳廢朕膺圖馭<lb/>
宇寧濟兆民思得賢能用清治本招選之道宜革前弊<lb/>
懲勸之方式加恒典茍有才藝所貴適時潔己登朝無<lb/>
<pb n="KR2f0010_WYG_081-3a"/>
嫌自進宜令京官五品以上及諸州總管刺史各舉一<lb/>
人其有志行可録才用未申亦聽自舉其陳藝能當加<lb/>
顯擢授以不次賞罰之科並依别格所司頒下詳加援<lb/>
引務在奬納稱朕意焉<hi>武德五年三月</hi>
　　　採訪孝悌儒術等詔<lb/>
朕以寡薄嗣守鴻基寔資多士共康庶政虚已側席為<lb/>
日已久投竿捨築罕值其人自親廵東夏觀省方俗興<lb/>
言至治夕惕兢懐然則齊趙魏魯禮義自出江淮吳㑹<lb/>
<pb n="KR2f0010_WYG_081-3b"/>
英髦斯在山川所感古今寧殊載佇風猷寔勞夢想宜<lb/>
令河北淮南諸州長官所部之内精加採訪其有孝弟<lb/>
淳篤兼嫺時務儒術該通可為師範文詞秀美才堪著<lb/>
述明識治體可委字民并志行修立為鄉閭所推者舉<lb/>
送洛陽官給𫝊乘優禮發遣當随其器能擢以不次若<lb/>
有老病不堪入朝者具以名聞庶巖穴靡遺俊乂可致<lb/>
務盡捜揚之道稱朕意焉<hi>貞觀十一年四月</hi>
　　　求訪賢良限来年二月集泰山詔<lb/>
<pb n="KR2f0010_WYG_081-4a"/>
朕遐觀前載歴選列辟莫不貴此得人崇兹多士猶股<lb/>
肱之佐元首譬舟楫之濟巨川若夫搆大厦者採衆材<lb/>
於山岳善為國者求異人於筦庫是以陶唐有虞揖譲<lb/>
之聖帝也非元凱不能成茂功商湯姬發革命之明王<lb/>
也非伊呂無以定禍亂况乎齊桓中人之才器非濬哲<lb/>
漢武嗣業之主志在驕奢猶頼管仲隰朋之用平津博<lb/>
陸之輔既為五覇之長亦稱萬代之宗是知得士則昌<lb/>
失人則亂朕冕旒夙夜虚心政道雖天地効社宗社降<lb/>
<pb n="KR2f0010_WYG_081-4b"/>
靈區宇晏如俊乂咸事尚恐山林藪澤藏荆隋之寳卜<lb/>
築屠釣韞蕭張之竒是以躬撫黎庶親觀風俗臨河渭<lb/>
而佇英傑眺箕潁而懐隠淪亟移日月空勞夢寐而驪<lb/>
龍莫兆商歌寂寥豈混跡駑駘未逢良樂之顧將毓德<lb/>
巖穴不追禽向之遊望雲増想其可歎息可令天下諸<lb/>
州捜揚所部士庶之内或識逹公方學綜今古亷㓗正<lb/>
直可以經國佐時或孝悌淳篤節義昭顯始終不移可<lb/>
以敦風勵俗或儒術通明學堪師範或文章秀異才足<lb/>
<pb n="KR2f0010_WYG_081-5a"/>
著述並宜薦舉具以名聞限来年二月總集泰山庶獨<lb/>
徃之夫不遺於板築藏器之士方升於廊廟務得竒偉<lb/>
稱朕意焉<hi>貞觀十五年六月</hi>
　　　薦舉賢能詔<lb/>
朕遐想千載旁覽九流詳求布政之方莫若薦賢之典<lb/>
是以元凱就列仄㣲可以立帝功管隰為臣中人可以<lb/>
成覇業朕緬懐曩烈虚已英竒斷斷之士必升於廊廟<lb/>
九九之術不棄於閭閻猶恐在隂弗和獨善難奪永言<lb/>
<pb n="KR2f0010_WYG_081-5b"/>
髦傑無忘鑒寐是以去夏之中爰動翰墨披霧丹腑疇<lb/>
咨海内尺木既樹思覩游露之羣雲羅宏舉佇降翔庭<lb/>
之翼而諸州所舉十有一人朕載懐仄席引入内殿借<lb/>
以温顔宻訪政道莫能對揚相顧結舌朕仍以其未覩<lb/>
闕庭能無戰悚令於内省更以墨對雖搆思彌日終不<lb/>
逹問㫖理既乖違詞亦庸陋豈可飾丹漆於朽質假風<lb/>
雲於决起者哉宜並放還各從本色其舉主以舉非其<lb/>
人罪論仍加一等然則今之天下猶古之天下也寧容<lb/>
<pb n="KR2f0010_WYG_081-6a"/>
仲舒伯起之流偏鍾美於徃代彦和廣基之侣獨絶響<lb/>
於今辰故其見知也則平津與樂安並進其不用也則<lb/>
敬通與亭伯同悲淮隂所以興言子長所以貽歎因斯<lb/>
論之良由俊造難進或固栖遲之節牧宰循常未盡捜<lb/>
揚之道撫事長息彌増憮然今州縣依前薦舉皆集今<lb/>
冬竒偉必収浮華勿採無使巴人之調濫吹於簫韶魏<lb/>
邦之珍沉光於漢水務盡報國之義以副欽賢之懐<hi>貞觀</hi>
<hi>十年二月</hi>
<pb n="KR2f0010_WYG_081-6b"/>
　　　捜訪才能詔<lb/>
髙明之天資星辰以麗象博厚之地藉川岳而成形况<lb/>
帝王體元立極臨馭萬物字養生靈者乎所以致理之<lb/>
君逺讒佞近忠良屈已以申人故能成其化為亂之主<lb/>
親不肖踈賢臣虐下以恣情用能成其亂明君遵彼而<lb/>
興國暗主行此以亡身是以御朽臨氷銘心自戒宵興<lb/>
旰食側席思賢庶欲博訪丘園採捜英俊弼我王道臻<lb/>
於大化焉可令天下諸州明揚側陋所部之内不限吏<lb/>
<pb n="KR2f0010_WYG_081-7a"/>
人其有服道栖仁澄心礪操出片言而標物範備百行<lb/>
以綜人師質髙視於琳瑯人不間於曽閔㓗志於丘園<lb/>
揚名於里閭或甄明政術曉逹公方禀木鐸於孔門受<lb/>
金科於鄭相竒謀間發明畧可以佐時識鑒精通緯才<lb/>
堪於幹國或含章傑出命世挺生麗藻遒文馳楚澤而<lb/>
方駕鈎深覩奥振梁苑以先鳴業擅專門詞成載筆或<lb/>
辯調春囿談瑩秋天發研㡬於一言起飛電於三寸蓄<lb/>
斯奔箭未遂揚庭並宜推擇咸同舉薦以禮將送具表<lb/>
<pb n="KR2f0010_WYG_081-7b"/>
狀聞限以今冬並與考使同赴庶擬焚林之舉咸矯翼<lb/>
於巖廊尺木之階方振鱗於遊霧翹心俊乂稱朕意焉<lb/>
<hi>貞觀二十一年六月</hi>
　　　河南河北江淮採訪才傑詔<lb/>
朕受命上𤣥嗣膺下武每肅㳟旒冕延想英竒俯振鷺<lb/>
而企貞臣仰飛鴻而慕良輔雲臺仄席玉管屢移宣室<lb/>
整衣金壺亟改寂寥靡覿鑒寐興懐比年雖常進舉遂<lb/>
無英俊猶恐栖巖穴以韜竒樂丘園而晦影宜令河南<lb/>
<pb n="KR2f0010_WYG_081-8a"/>
河北江淮以南州縣或緯俗之英聲馳管樂或濟時之<lb/>
器價逸蕭張學宰帝師材堪諫輔者必當位之不次可<lb/>
明加採訪務盡才傑州縣以禮發遣<hi>顯慶元年十月</hi>
　　　採訪武勇詔<lb/>
濟時興國寔佇九功御敵威邉亦資七德朕端拱宣室<lb/>
思𢎞景化將欲分憂俊乂共逸巖廊而比貢英竒舉非<lb/>
勇傑豈稱居安慮危之志處存思亂之心如不旌賁逺<lb/>
近則爪牙何寄宜令京官五品以上及諸州牧守各舉<lb/>
<pb n="KR2f0010_WYG_081-8b"/>
所知或勇冠三軍翹闗㧞山之力智籌百勝緯地經天<lb/>
之才藴竒䇿於良平馳功績於衛霍蹤二起於吳白軌<lb/>
雙李於牧守賞<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>善而萬衆悦罰片惡而一軍懼如有<lb/>
此色可精加採訪各以奏聞<hi>顯慶二年六月</hi>
　　　訪習天文厯筭詔<lb/>
南正北正司天地之職羲氏和氏統日月之官葢所以<lb/>
幽贊神明發揮厯象經百王而不易渉千古而無替慎<lb/>
竈疊跡於前甘石比蹤於後莫不仰稽次舎俯察禨祥<lb/>
<pb n="KR2f0010_WYG_081-9a"/>
克窮盈縮之端備極隂陽之際朕臨御區㝢多歴嵗年<lb/>
睠彼清臺罕聞其妙豈人不逮昔將求之未盡雖天道<lb/>
難知固以不言示教而時君取戒寧可遐棄厥司宜令<lb/>
諸州及諸司訪觧占天文及厯筭等人務取有景行審<lb/>
宻者並以禮發遣速送所司勿容隠漏<hi>貞元三年二月</hi>
　　　訪孝悌德行詔<lb/>
山東江左人物甚衆雖每充賔薦而未盡英髦或孝悌<lb/>
通神遐邇推敬或德行光裕邦邑崇仰或學綜九流垂<lb/>
<pb n="KR2f0010_WYG_081-9b"/>
帷覩奥或文髙六義下筆成章或備曉八音洞該七曜<lb/>
或射能穿札力可翹闗或丘園秀異志存栖隠或将帥子<lb/>
孫素稱勇烈委廵撫大使咸加採訪佇申褒奬亦有婆<lb/>
娑鄉曲負材傲俗為譏議所斥陷於跅弛之流者各宜<lb/>
選擇具以名聞<lb/>
　　　京文武三品每年各舉所知詔<lb/>
京文武職事三品以上官每年各舉所知或材藴廊廟<lb/>
器均瑚璉體王佐之嘉猷資公輔之宏量或竒謀異筭<lb/>
<pb n="KR2f0010_WYG_081-10a"/>
决勝千里或投石㧞距力冠三軍或蹇諤忠亮志存匡<lb/>
弼或繩違糾慝不避權豪或威惠仁明堪居牧守之重<lb/>
或公正亷直足膺令長之任咸宜捜訪具録封進朕當<lb/>
詳覽量加奬擢<hi>儀鳳二年十二月</hi>
　　　求猛士詔<lb/>
朕君臨宇宙司牧黎元普天之下罔不率服蕞爾吐蕃<lb/>
僻居遐裔吐谷渾是其隣國遂乃奪其土宇徃者暫遣<lb/>
偏裨欲復渾王故地義存拯救事匪稱兵輙肆昏迷潛<lb/>
<pb n="KR2f0010_WYG_081-10b"/>
相掩襲既無備豫頗喪師徒因兹鴟張每思狼顧除兇<lb/>
伐叛王者所急前嵗將發六軍問其罪戾復以小㓂無<lb/>
勞大舉按甲息兵庶其改過不思惠養更起回邪敢縱<lb/>
狂惑專為㓂盜或攻圍鎮戍或驅抄羊馬烽燧頻舉烟<lb/>
塵不息候隟乘間倐来忽徃比者止令鎮遏未能即事<lb/>
剪除莫懐寛大之恩遂長包藏之計惡盈禍稔當自覆<lb/>
滅今欲分命將帥窮其巢穴克清荒服心寄英竒但秦<lb/>
雍之郊俗稱勁勇汾晉之壌人擅驍雄宜令闗西河東<lb/>
<pb n="KR2f0010_WYG_081-11a"/>
諸州廣求猛士在京者令中書門下於廟堂選試外州<lb/>
委使人與州縣相知揀有膂力雄果弓馬灼然者咸宜<lb/>
甄採即以猛士為名<hi>儀鳯二年十二月</hi>
　　　訪天下竒才異行制<lb/>
朕克纉丕業肇膺景命憲章昔典欽若前王永言政途<lb/>
庶㡬沿革猶恐學校多闕賢俊罕登庠序者風化之本<lb/>
人倫之先宜令州縣勸導令知禮讓天下有竒才異行<lb/>
者沉伏不能自逹及官人有能極言時政得失並令本<lb/>
<pb n="KR2f0010_WYG_081-11b"/>
州具狀封進鄉飲之禮廢日已久宜令諸州每年遵行<lb/>
鄉飲之禮<hi>唐隆元年七月</hi>
　　　博採通經史書學兵法詔<lb/>
才生於代必以經邦官得其人故能理物朕㳟膺大寳<lb/>
慎擇庶寮延佇時英無忘終食思欲蕭艾咸採葑菲不<lb/>
遺而商山幽僻渭濵寂寞夫以貴耳賤目殊通方之論<lb/>
捨近謀逺非應務之術今四方選集羣才輻凑藻斧伐<lb/>
柯求之不逺其有能明三經通大義者能綜一史知本<lb/>
<pb n="KR2f0010_WYG_081-12a"/>
末者通三教宗㫖究精微者善六書文字辨聲象者博<lb/>
雅度曲和六律五音者韜畧孫吳識天時人事者暢於<lb/>
詞氣聰於受領善敷奏吐納者咸令所司博採明試朕<lb/>
親擇焉<hi>景雲元年十二月</hi>
　　　文武官及朝集使舉堪將帥詔<lb/>
將帥之任軍國斯重禦侮扞城良才是急頃者武臣多<lb/>
闕戎政莫修聆鼙鼓以載懐筮熊羆而未遇古今一也<lb/>
何代無人南仲方叔之儔亦在用人而已宜令文武官<lb/>
<pb n="KR2f0010_WYG_081-12b"/>
及朝集使五品以上各舉堪將帥者一人明<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>幽仄無<lb/>
限年位務求寔用以副予懐<hi>先天元年十二月</hi>
　　　諸州舉實才勅<lb/>
致化之道必於求賢得人之要在於徴實頃雖屢存賁<lb/>
帛無輟翹車而駿骨空珍真龍罕覯豈才之難遇將舉<lb/>
或未精且人匪易知取不求備瑰𤦺失於俗譽韜晦嗟<lb/>
於後時宜其博詢州里明<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>幽仄使筦庫無遺邁軸咸舉<lb/>
其諸州有抱器懐才不求聞逹者命所在長官訪名奏<lb/>
<pb n="KR2f0010_WYG_081-13a"/>
聞武勇者具言謀畧文學者指陳藝業務求實用以副<lb/>
予懐<hi>先天二年六月</hi>
　　　捜揚懐才隠逸等勅<lb/>
勅立政之本惟賢是切朕祗膺天歴殷監逺圖揚於王<lb/>
庭生此王國朕之所望久矣豈徴辟為事未極於岩藪<lb/>
而髙尚絶塵見遺於草澤將何以舉逸而勸賁然来思<lb/>
且才之或偏猶器不求備故非臧文之智則尚其言収<lb/>
曲逆之竒則捐其行過而能改仁逺乎哉天下諸州有<lb/>
<pb n="KR2f0010_WYG_081-13b"/>
懐才隠逸跅弛不調及失職寃人等事並令諸道檢察<lb/>
使博訪具以名聞副朕飢渇之懐庶廣捜揚之義<hi>先天二年</hi>
<hi>十一月四日</hi>
　　　求訪武士詔<lb/>
武設五兵所以安人禁暴臣稱三傑所以戰勝攻取蜀<lb/>
乃一方之主尚得孔明齊為九合之君斯由管仲况宇<lb/>
宙至廣人物至多豈乏英賢無聞韜畧葢用與不用知<lb/>
與不知今邊境未清統遏須將頃林胡蹔擾栁城非捷<lb/>
<pb n="KR2f0010_WYG_081-14a"/>
北虜忽驚西軍莫振罪由失律過在無謀曹劌不言寧<lb/>
知登軾之効淮隂非薦孰膺推轂之勲長想古今是思<lb/>
擢用恐雖霑簮紱猶晦迹於下流或藴智謀尚沉名於<lb/>
大澤不加精訪何以甄収其兩京中都及天下諸州官<lb/>
人百姓有智合孫吳可以運籌决勝有勇齊賁育可以<lb/>
斬將搴旗或坐鎮行軍足擬萬人之敵或臨戎却㓂堪<lb/>
為一隊之雄各聽自舉務通其寔仍令州府具以名進<lb/>
所司速立限期随表赴集朕當親試不次用之其有身<lb/>
<pb n="KR2f0010_WYG_081-14b"/>
見在諸軍統押者但録所能奏聞未須赴集<hi>開元九年九月</hi>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百二<lb/>
</p>
<p>
</p>
  </div>
</body>
</text>
</TEI>
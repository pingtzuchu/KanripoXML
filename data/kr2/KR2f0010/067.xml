<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻七十七</head> <lb/>
    <p>
<pb n="KR2f0010_WYG_067-1a"/>
欽定四庫全書<lb/>
　唐大詔令集巻七十七<lb/>
　　　　　　　　　　　　宋　宋敏求　編<lb/>
　　典禮<lb/>
　　陵寢下<lb/>
　　　優勞<lb/>
　　　　髙祖山陵畢賜元從功臣及營奉百姓恩澤<lb/>
　　　　　詔<lb/>
<pb n="KR2f0010_WYG_067-1b"/>
　　　　崇陵優勞德音<lb/>
　　　　豐陵優勞德音<lb/>
　　　　莊憲皇太后山陵優勞德音<lb/>
　　　　景陵優勞德音<lb/>
　　　　光陵優勞德音<lb/>
　　　　莊陵優勞德音<lb/>
　　　　孝明太皇太后山陵優勞德音<lb/>
　　　供薦<lb/>
<pb n="KR2f0010_WYG_067-2a"/>
　　　　停諸陵供奉鷹狗詔<lb/>
　　　　九月一日薦衣陵寢詔<lb/>
　　　親謁<lb/>
　　　　親謁陵曲赦醴泉縣德音<lb/>
　　　　停親謁乾陵勅<lb/>
　　　　謁五陵赦<lb/>
　陵寢下<lb/>
　　優勞<lb/>
<pb n="KR2f0010_WYG_067-2b"/>
　　　髙祖山陵畢賜元從功臣及營奉百姓恩澤詔<lb/>
髙祖太武皇帝天縱神武膺籙受圖可久之德格乎區<lb/>
宇敦睦九族協和萬邦賢能必進德化潛洽革百王之<lb/>
弊興三代之風地平天成邇安逺肅至德被於四海休<lb/>
烈光於千載巍巍蕩蕩無得而稱焉朕嗣膺寳祚夙夜<lb/>
兢惕思述先志被之率土其内外姻戚平生故舊太原<lb/>
從官人及厯試之所文武僚佐爰洎胥吏往雖每降國<lb/>
恩恐未周悉或才用不申階品屈滯或家道貧匱子孫<lb/>
<pb n="KR2f0010_WYG_067-3a"/>
沉淪須有矜量咸欲得所先朝優勞庶政惟以䘏民為<lb/>
本諸州都督刺史政績可稱者具名奏聞其諸州百姓<lb/>
奉營山陵宜量有蠲免可令有司詳為條例聞奏並務<lb/>
從優厚稱朕意焉<hi>貞觀元年十一月</hi>
　　　崇陵優勞德音<lb/>
朕以寡昧嗣膺大業永惟列祖之德肅奉山園之重夕<lb/>
惕若厲懼有缺遺賴一二元臣公卿庶士叶乃心力克<lb/>
申典禮今九虞既畢永慕惟深爰奉疇勞之義差其異<lb/>
<pb n="KR2f0010_WYG_067-3b"/>
數之命山陵使杜祐若子若孫與一人五品正員官禮<lb/>
儀使杜黄裳特加一階與一子六品官副使李鄘按行山<lb/>
陵地副使李扞賜一級各與一子官鹵簿使鄭雲達與<lb/>
一子出身儀仗使舁梓宫官各賜爵一階邑號爵賞優<lb/>
賜有差三京元髙陵髙陽縣人夫寒凍近道鄰村坊市<lb/>
屋宇什物田苖被毁損并近陵百姓偏有便役委京兆<lb/>
府勘覆聞奏挽郎挽士量加優䘏甸内百姓奉山陵秋<lb/>
冬滯雨供應疲弊所配折納和糴並停<hi>永貞元年十一月</hi>
<pb n="KR2f0010_WYG_067-4a"/>
　　　豐陵優勞德音<lb/>
朕聞王者大孝本於無違故由於禮則不僭慎於終則<lb/>
歸厚國有大事付予冲人永言營奉哀惶靡措雖仰<lb/>
遵先㫖巳從儉於因山而俯徇究荒實載勤於復土况<lb/>
七月之㑹萬方必臻有供億之繁有車騎之雜賴上天<lb/>
垂祐庶務肅成文武盡哀敬之容道路無風雨之氣粤<lb/>
自遷座至於返虞人之叶從禮無違者此皆一二輔弼<lb/>
洎左右之臣至於庶寮㒺不盡力朕所加歎不忘於懷<lb/>
<pb n="KR2f0010_WYG_067-4b"/>
宜酬厥庸以序功次其山陵使宜與一子七品正員官<lb/>
山陵禮儀使及陵所攝太尉行事官與一子八品正員<lb/>
官山陵副使兵部侍郎判度支李選禮部侍郎崔頒按<lb/>
行山陵地使並賜一級挽郎及諸司職掌工巧雜役人<lb/>
夫車牛並詢其勞績扶以等級賜官及出身賜勲爵進<lb/>
階减勞選各有差<hi>元和元年</hi>
　　　莊憲皇太后山陵優勞德音<lb/>
孝本因心自天子而下達禮當從祔由聖人而設範朕<lb/>
<pb n="KR2f0010_WYG_067-5a"/>
以寡祐夙罹憫凶追攀弓劍閉橋山而未幾永慕褘翟<lb/>
合源陵於此時昊天罔極追感無已俾竭誠敬用申哀<lb/>
懷而冢臣大僚庶尹羣吏靡不夙夜展布勤勞備物之<lb/>
容既陳嚴奉之敬斯在始終罔替差次宜勞式舉彞章<lb/>
俾新渥澤山陵所攝太尉行事官與一子七品正員官<lb/>
山陵禮儀使與一子八品正員官山陵副使賜爵一級<lb/>
其下優賜各有差園林所在供役為勞憫玆充奉之勤<lb/>
宜頒施舎之令其富平縣今年夏税除折諸色價及已<lb/>
<pb n="KR2f0010_WYG_067-5b"/>
徴納青苖錢除已捐外並宜放免<hi>元和十一年九月</hi>
　　　景陵優勞德音<lb/>
勅朕聞孝莫大於慎終仁莫先於䘏下慎終故勿之有<lb/>
悔䘏下固可使忘勞自陵寢戒期郊甸充奉屬春耕肇<lb/>
起宿麥繼登百役所集羣司所備上懼一物之遺缺既<lb/>
懷罔極之誠下厪兆人之疫瘵又思不擾之德方將號<lb/>
從靈駕親至山園情為事奪竟不獲遂賴一二元輔洎<lb/>
内外庶官嚴敬協心克修典禮永言嘉歎感咽増懷義<lb/>
<pb n="KR2f0010_WYG_067-6a"/>
有必酬式舉勞以申命惠無不浃仍蠲賦以加恩山陵<lb/>
使兼陵所攝太尉行事官與一子六品正員官山陵禮<lb/>
儀使與一子八品正員官山陵副使栁公綽按行山陵<lb/>
副使李䎖並賜爵一級各興一子出身橋道置頓使賜<lb/>
爵一級仍與一子官内山陵使賜絹一百疋特加一階<lb/>
山陵修築使賜絹七十疋特加一階監修橋道使賜絹<lb/>
七十疋内按行山陵地使賜絹五十疋内山陵副使及<lb/>
修築副使各加一階鹵簿儀仗並賜一級各與一子出<lb/>
<pb n="KR2f0010_WYG_067-6b"/>
身橋道置頓使各加兩階舁梓宫三品以上賜爵兩級<lb/>
四品五品賜爵一級六品以上各加一階其中有合選<lb/>
人前資見任各减兩選神䇿六軍修築山陵官健各賜<lb/>
絹兩疋其檢校軍使及押當所由四品以上賜爵一級<lb/>
仍加一級五品以下各加兩階陵所造作押當使等三<lb/>
品四品各加兩階仍賜爵一級五品以下各加兩階其<lb/>
中正員六品以下合選人前資見任各减三選白身各<lb/>
賜勲三轉諸司諸使應縁山陵修造及專知修造作并<lb/>
<pb n="KR2f0010_WYG_067-7a"/>
諸色檢校執當官典白身及直司掌上巧兒工匠等五<lb/>
品以上各加兩階六品以下各加一階合選人前資見<lb/>
任各减兩選白身各賜勲兩轉其給直和雇者不在此<lb/>
限吉凶儀仗諸色行從官等五品以下各加一階至三<lb/>
品五品未合叙者賜爵一級六品以下各加一階如其中<lb/>
有合選人前資見任各减一選諸司諸使押管當官置<lb/>
頓舉幕往来檢校軍將中使等五品以上六品以下並<lb/>
加兩階白身各賜勲兩轉合選人前資見任各减兩選<lb/>
<pb n="KR2f0010_WYG_067-7b"/>
太極宫宿衛官及中使大内皇城留守及押當官等五<lb/>
品以上各加兩階六品以下各加一階白身各賜勲兩<lb/>
轉撰諡册哀册諡議書册文及讀諡册哀册書寳讀寳<lb/>
官等五品以上賜爵一級六品以下各加一階合選人<lb/>
前資見任各减一選鐫造寳册装册及檢校官五品以<lb/>
上各加一階六品以下各賜勲兩轉合選人前資見任<lb/>
各减一選題木主官加一階舁寳册官五品以上各加<lb/>
兩階六品以下各加一階其中合選人前資見任各减<lb/>
<pb n="KR2f0010_WYG_067-8a"/>
一選押鹵簿儀仗挽郎等見任者各加兩階合選人前<lb/>
資見任各减兩選山陵禮儀橋道置頓判官五品以上<lb/>
各賜爵一級仍加一階六品以下各加兩階其山陵使<lb/>
司官與軍將加一階合選其知東渭橋官非時放選仍<lb/>
優與處分知道官前資見任各减三選知頓官前資見<lb/>
任各减兩選按行陵地儀仗鹵簿判官及諸副使判官<lb/>
並諸司諸使監當雜職掌官吏等五品以上各加兩階<lb/>
六品以下各加一階合選人前資見任各减兩選白身<lb/>
<pb n="KR2f0010_WYG_067-8b"/>
各賜勲兩轉其挽郎放出身後七選許集挽士代哭挽<lb/>
歌等各减三年勞合選者各减兩選無勞可减者各賜<lb/>
勲兩轉京兆府及諸州縣斷𤣥宫石匠及宫寢作頭巧<lb/>
兒雖給庸直就中辛苦各賜勲一轉諸色行事官及齋<lb/>
郎禮生并隂陽官三品以上各賜爵一級四品以下各<lb/>
加一階合選人前資見任各减一選白身各减二年勞<lb/>
考滿人放出身其數處職掌任取穏便從一項處分應<lb/>
縁二仗三衛彍騎及諸色人匠并縁山陵應役人夫車<lb/>
<pb n="KR2f0010_WYG_067-9a"/>
牛等各委本府長官本軍本使本司量事優賞諸道應<lb/>
副山陵叅佐軍將等各加一階諸色職役官吏應或减<lb/>
還可减者宜令所司非時與處分如有諸色流外充者<lb/>
各於本色中量减二年勞無勞可减者選日優與處分京<lb/>
兆府今年夏青苖錢應合徴共八萬三千五百六十貫<lb/>
文並宜放免仍委令狐楚便以山陵用不盡綾絹依實<lb/>
支付京兆府充代百姓納青苖錢其近廹鄉村坊市屋<lb/>
宇什物田苗等有被損毁并近陵百姓偏有使役理宜<lb/>
<pb n="KR2f0010_WYG_067-9b"/>
節級優賞並委京兆府審細勘覆聞奏應隨靈駕挽郎<lb/>
挽士諸色人夫等泥雨中不免損傷委京兆府審細訪<lb/>
姓名聞奏量加優恤其山陵禮儀鹵簿儀仗使并諸軍<lb/>
諸使諸司將官吏如執當務重功効尤異委本軍本司<lb/>
本使具名聞奏中書門下商量奏聽進止宣示中外咸<lb/>
使聞知<hi>元和十五年六月十九日</hi>
　　　光陵優勞德音<lb/>
朕孤藐罹疾慈嚴早違靡日不懷終天無逮將欲躬䕶<lb/>
<pb n="KR2f0010_WYG_067-10a"/>
園寢哀達神明而公卿庶寮瀝懇伏奏廹以重義奪予<lb/>
至情是賴一二鼎臣凡百執事咸竭嚴奉各表哀敬百<lb/>
靈供衛六合㑹同終始四時無爽違之憾徃復千里免<lb/>
塗潦之虞感歎盈懷是中勞典既加恩以頒錫遂流澤<lb/>
以蠲租山陵使禮儀使兼陵所攝太尉行事官各與一<lb/>
子七品正員官仍特加一階山陵副使按行使並賜爵<lb/>
一級各與一子出身橋道置頓使賜爵一級與一子官<lb/>
内出山陵使兼賜修橋道使賜絹一百五十疋銀器二<lb/>
<pb n="KR2f0010_WYG_067-10b"/>
事特加一階修築使賜絹七十疋特加一階按行使賜<lb/>
絹五十疋特加一階修築副使賜絹三十疋加一階鹵<lb/>
簿使儀仗使並賜爵一級各與一子出身橋道置備副<lb/>
使各加兩階舁梓宫官三品五品賜爵一級六品以下<lb/>
各加一階神䇿六軍修築官健及檢校軍使陵所造作<lb/>
押當官吏及中使等并諸司諸使應縁山陵修道造作<lb/>
及專知執當工匠等賜物加階爵咸選有差吉凶儀使<lb/>
諸色行從官等五品以上各加一階如巳至三品五品<lb/>
<pb n="KR2f0010_WYG_067-11a"/>
未合叙者賜爵一級六品以下各加一階撰哀册書寳<lb/>
讀寳官等五品以上賜爵一級六品以下各加一階舁寳<lb/>
册官及橋道置頓官儀仗鹵簿使判官等各賜階級勲<lb/>
改選减有差其挽郎放出身後七選許集南郊及太尉<lb/>
侍中告諭册諡寳靈座前進諡寳奏外辨奠玉幣酌獻<lb/>
等各賜爵兩級餘减勞考有差其數處職掌任所便從<lb/>
一司處分奉先縣營奉力役勞敝極深来年夏青苗錢<lb/>
宜令放免櫟陽美原尚陵富平来年夏青苗錢每貫放<lb/>
<pb n="KR2f0010_WYG_067-11b"/>
二百文不滿貫者每百放二十文仍委逢吉與府司計<lb/>
科便以山陵用不盡錢與填所放錢數其近道鄉村坊<lb/>
市屋宇什物田苗等有被毁損并近陵百姓偏有役使<lb/>
理宜節級優賞並委京兆府審勘聞奏<hi>長慶四年十月</hi>
　　　莊陵優勞德音<lb/>
禮重飾終義崇敦孝克勤奉䘏之志用申罔極之感斯<lb/>
固寅亮輔臣奔走多士效其忠力濟是儀章俾𢎞加勞<lb/>
之澤庶表心誠之報應縁莊宫奉其山陵使與一子七<lb/>
<pb n="KR2f0010_WYG_067-12a"/>
品正員官仍特加一階山陵副使按行山陵地使並賜<lb/>
爵一級各與一子出身橋道置頓使賜爵一級仍特加<lb/>
一階内山陵兼監修橋道使賜絹一百五十疋銀器二<lb/>
事特加一階内按行山陵副使賜絹五十疋特加一階<lb/>
山陵修築副使賜三十疋加一階鹵簿儀仗使並宜賜<lb/>
爵一級各與一子出身橋道置頓副使加兩階舁梓宫<lb/>
官三品以上賜爵二級四品賜一級陵所造作押當官<lb/>
及中使等三品四品各加兩階吉凶儀仗諸色行從官<lb/>
<pb n="KR2f0010_WYG_067-12b"/>
等各加一階太極宫宿衛官及中使大内皇城留守并<lb/>
押當官等五品以上各加一階撰哀册諡議諡册官各<lb/>
賜爵一級書册及讀哀册書寳官等五品以上賜爵一<lb/>
級六品以下各加一階鐫造寳册装寳册装寳及檢校<lb/>
官五品以上各賜勲兩轉中書門下儀制官題主官舁<lb/>
寳册官五品以上各加二階六品以下各加一階山陵<lb/>
使禮儀使判官各特加一階五品以上仍賜爵一級其<lb/>
專知橋道官考滿日放選其知東渭橋官非時放選仍<lb/>
<pb n="KR2f0010_WYG_067-13a"/>
優與處分知道路官各减兩選知頓官各减三選按行<lb/>
山陵使儀仗鹵簿使判官并諸色諸使監掌雜職掌官<lb/>
吏等各加二階挽郎放出身後七選許集南郊及太極<lb/>
殿攝太尉侍中告諡册寳及靈座前進諡寳奏外辨奠<lb/>
玉幣酌獻等官賜爵兩轉其山陵禮儀鹵簿儀仗等使<lb/>
并諸使諸司軍將官吏如執當務重功效尤異制勅中<lb/>
不該者委本司官吏本司具名聞奏中書門下奏聽進<lb/>
止其三原縣百姓今年秋青苖錢並放免其髙陵縣量<lb/>
<pb n="KR2f0010_WYG_067-13b"/>
放一半<hi>太和元年八月</hi>
　　　孝明太皇太后山陵優勞德音<lb/>
門下園陵之重典禮是崇故憲章既盡於舊儀嚴奉式<lb/>
遵於古訓載深追感用切哀懷公卿大臣洎百執事竭<lb/>
忠體國宣力叶心誠敬有加恭恪無懈永告勤瘁宜洽<lb/>
優恩山陵使所攝太尉行事官與一子九品正員官山<lb/>
陵禮儀使與一子出身内山陵副使昨者責辦事重與<lb/>
一子出身山陵使加一階仍賜物四十疋副使二十疋<lb/>
<pb n="KR2f0010_WYG_067-14a"/>
判官十疋山陵監修橋道使賜物四十疋判官各十疋<lb/>
内山陵副使加一階仍賜物四十疋判官各十疋山陵<lb/>
置頓橋道使與一子出身副使加兩階判官廵官巡檢<lb/>
專知官各加兩階合選人前資見任各减兩選鹵簿使<lb/>
賜爵一級儀仗使加一級陵所造作押當官及中使等<lb/>
三品以上賜爵一級四品以下各加一階其中正員六<lb/>
品以下合選人前資後任各加兩選白身各賜勲兩轉<lb/>
諸司諸使應縁山陵修造及專知造作諸色檢校執事<lb/>
<pb n="KR2f0010_WYG_067-14b"/>
當官白身及直司掌上巧兒工匠等五品以上加一階<lb/>
六品以下各賜勲兩轉合選人前資見任各减一選白<lb/>
身各賜勲一轉其給直和雇者不在此限吉凶儀仗諸<lb/>
色行從官等五品以上各加一階如已至三品未合叙<lb/>
者賜勲兩轉四品以下各加一階諸司諸使押當官置<lb/>
頓營幕往来檢校軍將中使等五品以上六品以下並<lb/>
各加兩階白身各賜勲一轉合選人前資見任各减一<lb/>
選兩儀衛官及中使大内皇城留守并押當官等五品<lb/>
<pb n="KR2f0010_WYG_067-15a"/>
以上六品以下各加一階白身賜勲兩轉撰諡册哀册<lb/>
諡議書册及讀諡册書寳讀寳官等三品以上賜爵一<lb/>
級四品以下各加一階鐫造册寳装寳及檢校官五品<lb/>
以上各加一階六品以下各賜勲兩轉合選人前資見<lb/>
任各减一選題木主官加一階舁寳册官及舉寳官五<lb/>
品以上各加一階六品以下各賜勲兩轉其中合選人<lb/>
前資見任各减一選押當鹵簿儀仗挽郎各加一階合<lb/>
選人前資見任各减一選山陵禮儀置頓使判官各加<lb/>
<pb n="KR2f0010_WYG_067-15b"/>
兩階合選人前資見任各减兩選儀仗鹵簿使判官及<lb/>
諸副使判官并諸司諸使監當雜職掌官吏等各加一<lb/>
階白身各賜勲兩轉挽郎放出身後七選許集挽士挽<lb/>
歌等各减一半勞合選者前資見任各减一選無勞可<lb/>
减者各賜勲兩轉諸色行事官及齋郎禮生并隂陽生<lb/>
三品以上各賜爵一級四品以下各加一階合選人前<lb/>
資見任各减一選白身各减二年勞考滿人放出身其<lb/>
數處職任取稳便從一頭處分應縁儀仗三衛彍騎及<lb/>
<pb n="KR2f0010_WYG_067-16a"/>
諸色夫匠代選并縁山陵應役人夫車牛等各委本府<lb/>
長官本軍大使本司量事復賞太常禮直官及中書門<lb/>
下儀制官主務皆重事無遺闕特加一階如先巳加階<lb/>
者委中書優與進擬諸道應奉使赴山陵幕府軍將等<lb/>
各加一階諸色職掌官吏中應合减選人如無選可减<lb/>
者令所司非時與處分如有諸司流外充者各與本色<lb/>
中量减一半勞無可减者優與處分充寢陵勞役實繁<lb/>
新澤所沾異渥斯及其奉先縣宜放今年夏税青苗錢<lb/>
<pb n="KR2f0010_WYG_067-16b"/>
如巳有諸色折納者即放於秋税斛斗據數矜免布告<lb/>
中外稱朕意焉<hi>咸通七年六月八日</hi>
　　供薦<lb/>
　　　停諸陵供奉鷹狗詔<lb/>
園陵之地衣冠所遊凡厥有司㒺不袛事禮存則先型<lb/>
是訓禮失則後代何觀惟懐永圖敢忘舊典頃者别致<lb/>
鷹狗供奉山陵至於料度極多費損况昔誡禽荒既非<lb/>
尋常所用逺惟龍馭每以仁愛為心彼耕象與耘鳥且<lb/>
<pb n="KR2f0010_WYG_067-17a"/>
增哀慕豈飛蒼而走黄更備畋獵有乖儀式無益崇嚴<lb/>
載懷虧紊良深悚惕諸陵所有供奉鷹狗等並宜即停<lb/>
<hi>開元二年四月</hi>
　　　九月一日薦衣陵寢制<lb/>
禋祀者所以展誠敬之心薦新者所以申霜露之思是<lb/>
知先王制禮葢縁情而感時朕纘承丕業肅恭祀事至<lb/>
於諸節當修薦享自流火届期商風改律載深追逺感<lb/>
物増懷且詩著授衣令存休澣在於臣子猶及思私恭事園<lb/>
<pb n="KR2f0010_WYG_067-17b"/>
陵未標典式自今以後每至九月一日薦衣於陵寢貽<lb/>
範千載庶展孝思且仲夏端午事無故實傳之淺俗遂<lb/>
乃移風况乎以孝導人因親設教感㳺衣於漢紀成獻<lb/>
服於禮文宣示寮庶令知朕意<hi>天寳二年八月</hi>
　　親謁<lb/>
　　　親謁陵曲赦醴泉縣德音<lb/>
朕恭膺大寳嗣隆景業䖍奉成則光闡洪休昧旦兢懷<lb/>
宵分動慮蒼旻垂祐宗社降靈順黎元之心藉忠賢之<lb/>
<pb n="KR2f0010_WYG_067-18a"/>
力俗登仁夀道暨升平逺肅邇安時康俗阜履端授節<lb/>
陽和肇氣親率庶僚奉謁陵寢遺弓茹慕切終身之憂<lb/>
撫鏡纒悲興寒泉之思敬深如在哀隆罔極薦享既畢<lb/>
情理獲申式表因心宜𢎞凱澤可曲赦醴泉縣并行從<lb/>
人大辟罪以下皆赦除之百姓免今年租調左監門員<lb/>
外將軍常基在此宿衛進爵一等陵令陵丞各加一階<lb/>
並節級賜物<hi>永徽六年正月</hi>
　　　停親謁乾陵勅　　　　　　　　蘓頲<lb/>
<pb n="KR2f0010_WYG_067-18b"/>
勅昔有獻高寢禮遵於仲月將上原陵薨逹於中夜所<lb/>
以衘悲罔極申敬如在鑒於前史抑有舊章朕以寡昧<lb/>
早罹酷罰屬逺安邇肅慶承於七廟霜来露往感積於<lb/>
四時頃迴斾洛師停輿京邑葢非省風俗希先王徯<lb/>
后之言伏以瞻山園奉聖人因親之教有司已具成命<lb/>
必行渭北衣冠預嚴於法駕陵東松栢傍䕃於清道先<lb/>
陳翼翼之詩後展蒸蒸之慕孟冬戒序計日數程義在<lb/>
因心不忘寢寐但以近郊井隧年時水旱賦於納秸未<lb/>
<pb n="KR2f0010_WYG_067-19a"/>
瞻規田取贍彼盈箱曽徴實廪而公卿常伯獻書立議<lb/>
咸以為明察敬事撫臨愛育若萬乘不備其禮故非敬<lb/>
也百姓不勝其勞故非愛也况駿奔執豆夙事於象居<lb/>
攀戀遺弓載勤於奉邑以𦕈身之兼願殊先志之恤隐<lb/>
是則乖於濟物咎必在予所不忍言諒非獲巳俯順衆<lb/>
情逾増逺思前以今年十一月二十日親謁乾陵者且<lb/>
停<hi>景龍三年十月十日</hi>
　　　謁五陵赦<lb/>
<pb n="KR2f0010_WYG_067-19b"/>
祀之大者莫尊於嚴享德之至者莫加於孝敬故周廟<lb/>
頌思文之章漢陵躬展事之禮因心斯在敢不肅祗我<lb/>
國應天受期駿惠丕命繼武宗文之德重熈累洽之盛<lb/>
故以道髙系表首冠帝先朕以𦕈身獲保鴻業往屬多<lb/>
難時逢國屯推戴神宗纂復興運允廸前烈載康兆人<lb/>
皆仗卿士之叶謀人祗之道贊豈伊薄德敢承天休露往<lb/>
霜来久積園陵之思秋嘗夏禘幸思孝享之誠乃夏朔<lb/>
之辰祥芝産於太室及秋吉之日珍木瑞於神宫對月上<lb/>
<pb n="KR2f0010_WYG_067-20a"/>
靈拜兹嘉貺頃秋稼未實民力尚勞每事害農豈惟在<lb/>
予一人之責因親設教恐違先㫖隠恤之方今三時巳<lb/>
和百禮斯洽崇牙宿設萬儛在庭敬爾神工駿奔執豆<lb/>
蠲潔為糦明德惟馨有来雍雍載懷怵惕之思至止肅<lb/>
肅如聞歎息之聲降格有終纒感罔極閟宫鬱鬯原廟<lb/>
衣冠或将親掃松栢用仰崇飾増嚴瞻弓劍而莫及<lb/>
捧鏡奩而嗚咽始自橋岳終奉梁山紫氣昇於舊原甘<lb/>
露徧於陵樹白兎馴擾瑞草呈祥恭惟昭陵載感王業<lb/>
<pb n="KR2f0010_WYG_067-20b"/>
肆台小子夙奉睿圖及齋誡䖍誠率祗祀典聖容昭見<lb/>
靈跡尤彰毎四方多虞中國有事雖升龍已逺而躍馬<lb/>
如神及配奠壽宫親聞忭躍幽明合慶今古未聞葢皇<lb/>
天眷於我唐神心昌於後嗣延祚之祉豈獨在予一人<lb/>
錫𩔖之恩宜廣覃於四海可大赦天下自開元十七年<lb/>
十一月二十二日昧爽以前大辟罪以下罪無輕重已<lb/>
發覺未發覺已結正未結正繫囚見徒常赦所不免者<lb/>
咸赦除之自天寳以来有雜犯經移近處流人並配𨽻<lb/>
<pb n="KR2f0010_WYG_067-21a"/>
磧石𤓰州者朕捨其舊惡咸與惟新並宜放還其逆黨<lb/>
縁坐長流及城役量移近處編附為百姓左降官量移<lb/>
近處官人有亡官失爵齒力未衰者量加収錄百姓無<lb/>
出今年地税之半如已徴納聽折通租懸調在百姓腹<lb/>
内者一切放免孝子順孫義夫節婦旌表門閭終身勿<lb/>
事諸州侍老百歳以上賜綿帛十段九十以上賜五段<lb/>
八十以上賜三段獻陵定陵官使并管陵縣官各加一<lb/>
階陵户各並放從良終身灑掃陵寢仍毎陵取側近百<lb/>
<pb n="KR2f0010_WYG_067-21b"/>
姓六鄉以供陵寢永勿徭役自古帝王賢臣將相陵墓<lb/>
宜令所在州縣致祭内外文武官三品以上加爵一級<lb/>
四品以下各賜一階亞獻太子鴻賜物二千疋終獻慶<lb/>
王潭賜物一千疋邠王守園各一所并量賜奴婢等其<lb/>
道士女道等既先令司封檢校不須更𨽻宗正司所置<lb/>
崇𤣥置署宜停古之制禮祭用質明義兼取於尚齒情<lb/>
實縁於既没我聖祖湛然常在為道之宗既殊有盡之<lb/>
期須展事生之禮自今以後每於聖祖宫昭告宜改用<lb/>
<pb n="KR2f0010_WYG_067-22a"/>
夘時以前行禮朕深惟復朴將致無常在理難明𤣥風<lb/>
未暢不有時習焉能化成自今以後每至三元日宜令<lb/>
崇𤣥館學士講道德經羣公百辟咸就觀禮庶使軒冕<lb/>
之士盡𢎞南郭之風寰海之内咸為大庭之俗其崇𤣥<lb/>
學士補置猶近於經術或未精通又屬初崇聖號親行<lb/>
典册宜𢎞勸奬以示恩惠至舉口試及佔并䇿各减一<lb/>
條三年業成始依常式其崇𤣥館大學士宜賜物一百<lb/>
疋學士賜六十疋直學士四十疋宫内先配住道士各<lb/>
<pb n="KR2f0010_WYG_067-22b"/>
賜二十疋仍令所司具作條件處分宣布中外令識朕<lb/>
懷主者施行<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻七十七<lb/>
</p>
<p>
</p>
  </div>
</body>
</text>
</TEI>
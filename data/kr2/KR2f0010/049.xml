<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻五十九</head> <lb/>
    <p>
<pb n="KR2f0010_WYG_049-1a"/>
欽定四庫全書<lb/>
　唐大詔令集巻五十九<lb/>
　　　　　　　　　　　　宋　宋敏求　編<lb/>
　　大臣<lb/>
　　將帥<lb/>
　　　命将<lb/>
　　　　解琬朔方道後軍大總管制<lb/>
　　　　王晙朔方道行軍總管制<lb/>
<pb n="KR2f0010_WYG_049-1b"/>
　　　　薛訥白衣攝左羽林将軍擊吐蕃制<lb/>
　　　　薛訥朔方道大總管制<lb/>
　　　　郭子儀兵馬副元帥制<lb/>
　　　　郭子儀東京畿山東河南諸道元帥制<lb/>
　　　　李光弼副知行營事制<lb/>
　　　　王思禮北京留守制<hi>闕</hi>
　　　　郭子儀兼邠寧鄜坊兩道節度使制<hi>闕</hi>
　　　　郭子儀都統諸道兵馬收范陽制<hi>殘</hi>
<pb n="KR2f0010_WYG_049-2a"/>
　　　　李鼎隴右節度使制<lb/>
　　　　李若幽朔方節度使賜名國貞制<lb/>
　　　　郭子儀汾陽郡王知朔方行營制<lb/>
　　　　僕固懐恩朔方節度使制<lb/>
　　　　李抱玉河西道副元帥制<lb/>
　　　　馬燧渾瑊副元帥同招討河中制<lb/>
　　　　李晟鳳翔隴右節度使兼涇原副元帥制<lb/>
　　　　劉洽宋亳兵馬都統制<lb/>
<pb n="KR2f0010_WYG_049-2b"/>
　　　　范希朝京西行營節度使制<lb/>
　　　　裴度鎮幽兩道招撫使制<lb/>
　　　　裴度鎮州四面招討使制<lb/>
　　命將<lb/>
　　　解琬朔方道後軍大總管制　　　蘇頲<lb/>
門下鼓旗中軍是推元帥熊羆後勁亦屬武臣金紫光<lb/>
祿大夫行左散騎常侍上柱國濟南郡開國公解琬學<lb/>
窮經史才藴韜略握兵之要克壮其猷右領軍衛大将<lb/>
<pb n="KR2f0010_WYG_049-3a"/>
軍兼檢校單于大都䕶鎮守大使上柱國長平郡開國<lb/>
公張知運久鎮邉庭備詳敵勢奪劔之勇隠如敵國並<lb/>
師旅是習獯戎所憚隂陽勝負成誦在心山川向背若<lb/>
指之掌寒膠已折秋草具腓宜屯細栁之營俾作蘭臯<lb/>
之氣琬可充朔方道後軍大總管知運可充朔方道後<lb/>
軍副大總管並准例發遣主者施行<hi>先天二年九月二十日</hi>
　　　王晙朔方道行軍總管制<lb/>
黄門古者獫狁孔熾匈奴寖驕則設以三策雖屬備戎<lb/>
<pb n="KR2f0010_WYG_049-3b"/>
之典方於五材未聞去兵之義不有行者誰能捍之正<lb/>
議大夫行鴻臚少卿上柱國朔方軍副大總管王晙倜<lb/>
儻多智堅剛竭節毎讀前史思齊古人辭家而志滅獯<lb/>
戎報國而躬先将校頃虞南牧城彼朔方蕭關洞開沙<lb/>
漠無事既獲全軍之利則惟保塞之勞嘉其善謀必有<lb/>
成績昔北逐狄者任專而决亦西䕶𦍑者功遂而調用<lb/>
明分閫之重式副齊壇之期朝實僉諧爾其懋往可持<lb/>
節充朔方道行軍大總管仍兼安北大都䕶豐安定逺<lb/>
<pb n="KR2f0010_WYG_049-4a"/>
三城等軍及側近州軍宜依舊列並受晙節制其安北<lb/>
都䕶府依於中受降城安置兵須足食理籍加屯今正<lb/>
農時務及耕種并縁邉兵募亦委量事通融茍非切便<lb/>
即停减總處置訖奏聞即馳驛准例發遣主者施行<hi>開元</hi>
<hi>二年二月初五日</hi>
　　　薛訥白衣攝左羽林將軍擊吐蕃制<lb/>
勅棄瑕録用有國通典捨罪責功先王舊式薛訥藴韜<lb/>
鈐之畧嘗文武之任委以分閫冀静邉塵遽聞喪律實<lb/>
<pb n="KR2f0010_WYG_049-4b"/>
負朝寄准其所犯合置嚴刑言念老臣寛其小衂既赦<lb/>
孟明之罪佇收馮異之功可隴右道防禦大使<hi>開元二年八月</hi>
　　　薛訥朔方道大總管制　　　　　蘇頲<lb/>
黄門古之合将帥訓甲兵所以宣威武而制邉疆也自<lb/>
非欒卻之裔孫吳之才何以總中軍而絶大漠矣右羽<lb/>
林軍大将軍上柱國河東郡開國公凉州鎮軍大總管<lb/>
薛訥家代名將國朝元老知湧泉原氣横風厲廟堂之<lb/>
上則寛而有謀旗鼔之間則勇而無撓頃者單于地隔<lb/>
<pb n="KR2f0010_WYG_049-5a"/>
驕子天亡衆已離心魁未懸首弔伐大義既憑推轂逋<lb/>
逃殘孽将待覆巢鎮於朔陲屬我南仲宜持節朔方行<lb/>
軍大總管太僕少卿上柱國吕延祚謀慮經逺才明决<lb/>
斷右威衛将軍兼靈州刺史豐安軍使上柱國杜賔客<lb/>
三軍之雄萬人之敵以之入幕孰不師臧曾謂出軍肅<lb/>
兹王命宜並充副大總管節度主者施行<hi>開元三年十月十四日</hi>
　　　郭子儀兵馬副元帥制<lb/>
制昔伊尹與湯合傅説與髙宗合尚父與周合故哲后<lb/>
<pb n="KR2f0010_WYG_049-5b"/>
良臣莫不至合非賢不乂有開必先久大之業也公上畧<lb/>
雄才博信明誼受我旄鉞輯寧區夏典器銘彝髙視前<lb/>
古實邦家之傑豈獨為予社稷之衛可獨弼予節制咨<lb/>
謀安危斯屬懼朕之不稱也往惟欽哉司空子儀可兵<lb/>
馬副元帥主者施行<hi>至德二年四月十日</hi>
　　　郭子儀東京畿山東河南諸道元帥制<lb/>
時屬艱難用勤師旅元帥之任必藉廟謀茍非人傑孰<lb/>
久朝寄兼司徒中書令朔方節度副大使郭子儀風雲<lb/>
<pb n="KR2f0010_WYG_049-6a"/>
有感星象降生秉文武之姿懐經濟之器自兇狂搆禍<lb/>
區宇未寧藴忠貞以立身資義勇而成務加其識度𢎞<lb/>
逺謀慮冲深張飛乃萬人之敵卻縠是三軍之帥故能<lb/>
掃清强㓂收復二京建兹大勲成我王業雖少康嗣位<lb/>
夏靡贊其功光武中興鄧禹集其事以今觀古未足多<lb/>
之但以氛祲未清軍戎是急爰求碩德仗以貞師宜承<lb/>
重委克濟多難可充東京畿及山東道并河南諸道元<lb/>
帥仍權知東京留守<hi>乾元二年三日</hi>
<pb n="KR2f0010_WYG_049-6b"/>
　　　李光弼副知行營事制<lb/>
元帥之任實屬於師貞左軍之選諒資於邦傑自非道<lb/>
申啟沃學貫韜鈐則何以翊分閫而專征膺鑿門而受<lb/>
律求諸將相允得其人司空兼侍中薊國公光弼器識<lb/>
𢎞逺志懐沉毅藴孫呉之畧有文武之才往屬艱難備<lb/>
彰智勇協雲雷而經始保宗社之阽危由是出備長城<lb/>
入扶大厦茂功懸於日月嘉績被於巖廊屬殘㓂猶虞<lb/>
摠戎有命用擇惟賢之佐式𢎞建親之典必能輯寧邦<lb/>
<pb n="KR2f0010_WYG_049-7a"/>
家協贊天人誓余丹浦之師勦彼緑林之盗載申朝奬<lb/>
爰藉舊勲宜副出車之命仍踐分麾之寵仍與天下兵<lb/>
馬元帥趙王係副知節度行營事<hi>乾元二年七月</hi>
<hi>原闕</hi>
　<lb/>
　<lb/>
　<lb/>
　<lb/>
<pb n="KR2f0010_WYG_049-7b"/>
　<lb/>
　<lb/>
　<lb/>
　　　郭子儀都統諸道兵馬收范陽制<lb/>
勅朕聞昆夷作患周王授鉞於方叔大宛不庭漢主委兵<lb/>
於廣利則知昏迷之黨舞干不足以懷柔聖哲之謀伐叛<lb/>
必資于用武事將禁暴蓋非獲已司徒兼中書令朔方鄜<lb/>
坊邠寧等節度使代國公子儀慶鍾五百運符魚水挺文<lb/>
<pb n="KR2f0010_WYG_049-8a"/>
武之宏才藴韜鈐之逺畧積蒼生之重望有命代之元勲<lb/>
負鼎和羔已申於啓沃登壇制勝實佇於謀猷萬里長城<lb/>
倚賴攸屬今殘妖未殄戎事猶殷爰資一舉之功以靖四方<lb/>
之難宜令子儀都統諸道兵馬使管崇嗣充副使取邠州<lb/>
慶朔方路通往收大同横野清夷便收范陽及河北仍<lb/>
遣射生衙衛前六軍英武長興寧國左右威逺驍騎等<lb/>
左廂一萬人馬軍三千步軍七千人以開府李光進充都<lb/>
知兵馬使特進鄔崇福充都虞候右廂一萬人馬軍三<lb/>
<pb n="KR2f0010_WYG_049-8b"/>
千人步軍七千人以開府儀同三司李鼎充都知兵馬<lb/>
使特進王兟充都虞候渭北官健一萬人馬軍三千人<lb/>
步軍八千人以開府辛京杲充使朔方留後蕃漢官健<lb/>
八千人馬軍八百步軍七千二百人以兼御史中丞任<lb/>
敷渾釋之同充使蕃漢部落一萬人馬軍五千步軍五<lb/>
千人以御史中丞慕容兆與新投降首領奴賴同統押<lb/>
充使鄜坊等州官健一萬人馬軍一千步軍九千人以<lb/>
攝御史中丞杜冕充使寧州官健一萬人馬軍一千步<lb/>
<pb n="KR2f0010_WYG_049-9a"/>
軍九千人以攝御史中丞桑如珪充使涇原防禦官健<lb/>
二千人馬軍五百人歩軍一千五百人以大將軍閻英<lb/>
竒充使蒐乘練卒籍馬賦軍合四方以齊心率九夷而<lb/>
同力金鼔作氣鐵騎争雄欱野噴山殷天動地以仗順<lb/>
之師旅討從逆之兇徒人事天時指期可定今將畧髙<lb/>
闕以出雲中驅蚊蚋於幽燕掃攙搶於鞏洛削平天下<lb/>
混一車書然後獻凱清廟䇿勲盟府尅寧區夏豈不盛<lb/>
與兵馬既衆恐路次難為供應仍備六十日程糧十䭾<lb/>
<pb n="KR2f0010_WYG_049-9b"/>
遣發馬畜草料所在量事支供不得妄有煩擾百姓仍<lb/>
委子儀即遣人先於諸道計㑹分數次進發仍與囬紇<lb/>
兵馬椅角相應逐便討除所開軍務應須處置並委子<lb/>
儀續具状奏聞<hi>上元元年九月</hi>
　　　李鼎隴西節度使制<lb/>
勅勇而多謀是資兼領明則益辨實仗宏才開府儀同<lb/>
三司行鳳翔尹兼御史大夫充本府及秦隴興鳳成等<lb/>
州節度觀察使保定郡開國公李鼎成用通明智略深<lb/>
<pb n="KR2f0010_WYG_049-10a"/>
逺攻守之志不憚勤勞報効之誠無忘夙夜頃以岐陽<lb/>
近甸王業大都爰藉政能委之鎮緝下車未㡬克樹竒<lb/>
功冦盗底寜聲謡載洽眷兹隴外戎馬要衝時屬艱虞<lb/>
尤資式遏制勝千里諒在伊人必當振我師徒展兹籌<lb/>
畫兼弱攻昧在此行焉可持節都督鄯州諸軍事鄯州<lb/>
刺史隴右節度營田等使餘並如故<hi>上元二年六月</hi>
　　　李若幽朔方節度使賜名國貞制<lb/>
保大定功事資於𢎞量坐籌决勝政總於中軍令在必<lb/>
<pb n="KR2f0010_WYG_049-10b"/>
行冦不可玩欲清小醜須委大臣中大夫守殿中監賜<lb/>
紫金魚袋李若幽宗室英髦士林楨幹出忠入孝抱質<lb/>
懐文包果斷之深謀藴韜鈐之秘畧累登清貫克振休<lb/>
聲名正西京姦豪屏息紀綱三蜀卭僰乂安庶黎賴其<lb/>
强明縉紳推其利用今河洛之境未殄餘氛晉魏之郊<lb/>
比仍多壘山河襟帶關輔要衝東盡太行南隣魏汭擁<lb/>
旄亘野精騎成羣必俟元戎以清妖孽静言其選允謂<lb/>
當仁地官髙歩於六卿亞相作程於百辟綜斯劇務朝<lb/>
<pb n="KR2f0010_WYG_049-11a"/>
選攸歸宜兼領䕶之權以副師貞之吉可户部尚書兼<lb/>
御史大夫持節充朔方鎮西北庭興平陳鄭等州節度<lb/>
行營兵馬及河東節度都統處置使鎮于絳仍賜名國<lb/>
貞<hi>上元元年八月</hi>
　　　郭子儀汾陽郡王知朔方行營制<lb/>
命将之選當仁實難非夫文可經邦未能安人和衆武<lb/>
可禁暴罔以克敵成功允藉宏才爰申錫命司徒兼中<lb/>
書令靈州大都督府長史單于鎮北副大都䕶持節充朔<lb/>
<pb n="KR2f0010_WYG_049-11b"/>
方節度闗内營田度支營田鹽池押諸蕃部落副大使<lb/>
知節度六城水運使兼邠寜鄜坊等道節度副大使上<lb/>
柱國代國公子儀河嶽間氣巖廊重寳器量深識寛而<lb/>
有謀術應通方用而無滯自經險阻實擁旌旄遂能克<lb/>
復二京折衝千里厥戎将殄時乃之功久勤啓沃載竭<lb/>
忠讜人所望也天實賚予今殘㓂未寜興師頗廣雖鎮<lb/>
守經制已有區分而籌畫指麾必資專制将軍辭第無<lb/>
以家為丞相憂邉思平國難固以訏謨之命申總統之<lb/>
<pb n="KR2f0010_WYG_049-12a"/>
威其将戡定外虞澄清列郡光膺藩屏之寄式崇社稷<lb/>
之勲對揚休命以永終譽可封汾陽郡王知朔方河中<lb/>
北庭潞儀沁等州節度行營兼興平定國等兵馬副元<lb/>
帥仍充本管内觀察處置使餘如故<lb/>
　　　僕固懐恩朔方節度使制<lb/>
工部尚書兼御史大夫隴右觀察處置等使大寜郡王<lb/>
僕固懐恩經武大才濟時良具今以冦窮河洛思用討<lb/>
除宜輟務於西陲俾廓清於東夏可充朔方行營節度<lb/>
<pb n="KR2f0010_WYG_049-12b"/>
使餘如故<lb/>
　　　李抱玉河西等道副元帥制　　　常衮<lb/>
勅周以元老監方伯漢以丞相撫四夷則軍國之務中<lb/>
外一體自華陽而西至於隴坂渉河之右兼控五原總<lb/>
三將之師專萬里之寄詰禁經武宜有統制憂邉謀帥<lb/>
深仗輔臣開府儀同三司行兵部尚書同中書門下平<lb/>
章事潞州大都督府長史知鳳翔府事充懐鄭澤潞觀<lb/>
察處置等使仍充南道通和蕃秦隴臨洮已來觀察處<lb/>
<pb n="KR2f0010_WYG_049-13a"/>
置等使上柱國凉國公李抱玉文以經邦徳以鎮俗孝<lb/>
友忠信人倫模表禮樂政刑朝之訓式以道匡朕允升<lb/>
大猷參聽斷之可否載清静以寜一兼委戎旅屏於方<lb/>
夏智謀變化潜合神明将校悦從親如父子事出韜鈐<lb/>
之外功成戰伐之前勤勞王家以衛社稷有致君庇人之績<lb/>
冠旂常彝鼎之銘故以國之憑倚久任憂患兵車之半<lb/>
悉以與之當不憚煩以時鎮定也可兼充山南西道觀<lb/>
察處置度支營田等使判凉州事隴右懐鄭潞澤等州<lb/>
<pb n="KR2f0010_WYG_049-13b"/>
使如故充西南西道河西隴右等道副元帥<lb/>
　　　馬燧渾瑊副元帥同招討河中制　　陸贄<lb/>
勅天地殊位君臣異制茍不率道兹為亂常退而増修<lb/>
於是有舞干之義諭以遷善於是有文告之辭若猶不<lb/>
悛乃用致討興戎動衆豈得已哉李懐光擢自軍旅委<lb/>
之節制亟有勞績累加寵榮總衆駿奔自逺赴難解圍<lb/>
逐宼朕甚徳之位極上台寄崇統帥親之若同體信之<lb/>
無間言朕於斯人亦已厚矣而器小任重固貽顛覆有<lb/>
<pb n="KR2f0010_WYG_049-14a"/>
功自棄無過自疑崇信䜛邪却逐将帥養冦資亂蓄姦<lb/>
幸災朕素所推誠尚謂非實優容任過坦然如初㓙徳<lb/>
既盈醜跡彌露謀危社稷通結渠魁公相往來無復避<lb/>
忌窮極凶悖何所不忍朕播遷巴梁逺違陵寝大懼失<lb/>
墜為列聖羞賴先澤在人兆庶知感朔方將校忠節不<lb/>
渝懐光既阻姦謀詭稱効順累陳欵疏請詣闕庭朕深<lb/>
惟舊勲務欲全貸授以師傅之任疇其井賦之食璽書<lb/>
勞問誓以終始懐光遂殺辱使臣完聚守備将以悖慢<lb/>
<pb n="KR2f0010_WYG_049-14b"/>
之罪加於忠義之軍因兹脅從有異同惡謂衆可罔謂<lb/>
天可欺覆載所不容人神所共棄討除大憝招輯非辜<lb/>
爰資輔臣以董戎寄銀青光禄大夫檢校司空平章事<lb/>
兼太原尹北京留守充河中保寜軍節度觀察處置度<lb/>
支營田等使北平郡王馬燧操業端亮氣宇𢎞逺秉難<lb/>
奪之節負不羈之才恒持至公深識大體感激而三軍<lb/>
有勇彌綸而庶績克諧威聲所臨郡邑皆服殿於北土<lb/>
隠若長城元從奉天定難功臣開府儀同三司守侍中<lb/>
<pb n="KR2f0010_WYG_049-15a"/>
兼靈州大都督府長史充靈鹽豐夏等州節度管内度<lb/>
支營田觀察處置押蕃部落等使仍充朔方軍邠寜振<lb/>
武奉天永平等軍行營節度兵馬副元帥上柱國樓煩<lb/>
郡王渾瑊純粹積中仁厚成性藴寛大以容衆存誠信<lb/>
以撫人事必沉詳臨危益辦節惟貞固在險逾彰𢎞濟<lb/>
艱難懋昭勤伐出納朕命光膺具瞻並文武全才安危<lb/>
注意副我憂矚時惟二臣比徳協謀往清多難燧可兼<lb/>
充奉誠軍及晉絳慈隰等州節度并管内諸軍行營兵馬<lb/>
<pb n="KR2f0010_WYG_049-15b"/>
副元帥餘並如故瑊可兼河州尹充河中絳州節度觀<lb/>
察處置等使仍充河中同絳陕虢等州節度支管内諸<lb/>
軍行營副元帥功臣開府本官勲封並如故嗚呼朕之<lb/>
不明不敏失於君道連禍未息勞師靡居中心自咎鬰<lb/>
若焚灼又以朔土之衆大著忠勞横遭汙脅深所憫惜<lb/>
爾其敬敷朕命明諭朕懐務於招綏非黷威武惟輸誠<lb/>
歸順罔有不赦惟執迷拒順罰止元㓙寜失不經無濫<lb/>
非罪列爵懸賞用俟勲賢布告逺邇咸令知悉<lb/>
<pb n="KR2f0010_WYG_049-16a"/>
　　　李晟鳳翔隴右節度使兼涇原副元帥制<lb/>
勅周之元老以分陕為重漢之丞相以憂邉見稱故方<lb/>
岳克寜疆塲不聳安人保泰致理之端今所以重煩上<lb/>
台作鎮西土奉天定難功臣司徒兼中書令充神䇿軍<lb/>
節度京畿渭南渭北商華等州兵馬副元帥京畿渭南<lb/>
鄜坊丹延等州節度觀察處置等使上柱國合川郡王<lb/>
李晟厲精剛之操秉博厚之德識時變通而大節不奪<lb/>
虚受廣納而獨斷自明奉法持身論功先下衆無犯命<lb/>
<pb n="KR2f0010_WYG_049-16b"/>
人用樂從懐德畏威令行禁止誓羣帥於危疑之際駐<lb/>
孤軍於板蕩之中氣凌風雲誠動天地一鼔而兇徒懾<lb/>
北再駕而京邑廓清師皆如歸人不知戰載安社稷功<lb/>
格皇天而明識秉彝清風激俗雅尚恬曠撝謙有光朕<lb/>
以<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>隴近郊扶風右地川阜連亘抵於囬中限界諸戎<lb/>
屏藩王室所屬誠重允付元臣兼二將之甲兵崇十連<lb/>
之統帥宣威耀德罷警息人俾予仰成時乃之勲可兼<lb/>
鳳翔尹充鳳翔隴右涇原節度兼管内及四鎮北庭行<lb/>
<pb n="KR2f0010_WYG_049-17a"/>
營兵馬副元帥改封西平郡王功臣本官兼官勲如故<lb/>
<hi>興元元年八月四日</hi>
　　　　劉洽宋亳兵馬都統制<lb/>
勅論道經邦允歸碩望建牙統衆必藉雄才中外具瞻<lb/>
安危注意今以二柄付之元臣開府儀同三司檢校尚<lb/>
書左僕射同中書門下平章事使持節宋州諸軍事兼<lb/>
宋州刺史充宣武軍節度支度營田宋亳潁等州觀察處<lb/>
置等使仍權知汴滑宋亳等道都統兵馬事上柱國懐徳郡王<lb/>
<pb n="KR2f0010_WYG_049-17b"/>
劉洽秉志端亮飭躬簡儉博厚足以容衆和易足以長<lb/>
人純孝榮親盡忠事國分我閫寄殿於大邦扼制淮夷<lb/>
保鄣楚甸戎㨗繼至軍聲載揚殪羣凶於宛丘殛大憝<lb/>
於梁野控引漕輓委輸京師予嘉乃異勲懋乃貞節用<lb/>
錫丕命俾揚洪休燮贊三台紀綱羣帥式是大任爾惟<lb/>
欽哉可檢校司空同中書門下平章事依前充宣武軍<lb/>
節度度支營田宋亳潁管内兵馬都統散官勲封如故<lb/>
　　　　范希朝京西行營節度使制<lb/>
<pb n="KR2f0010_WYG_049-18a"/>
古之命将帥修封疆在於整軍非以耀武故繕理亭障<lb/>
訓齊車徒以申國威以固王畧非誠節茂著無以分統<lb/>
六師非勲績彰明無以并䕶諸將副兹重任實在忠賢特<lb/>
進檢校右僕射兼右金吾衛大將軍充右街使成紀男<lb/>
范希朝有貞臣之節有良将之風識達武經學綜兵要<lb/>
臨事能斷好謀而成嘗領元戎鎮於朔野控河上之塞<lb/>
驅漠南之庭修其政刑諭以威徳士吏向慕裔夷綏懐<lb/>
入覲京師䇿勲王府洎司儆衛禁旅増嚴直道彌彰嘉<lb/>
<pb n="KR2f0010_WYG_049-18b"/>
庸茂著固可以總統北路節制西陲成魏絳和戎之勲<lb/>
振晁錯備邉之策俾異俗率化穡人成功師乘以和烽<lb/>
堠無警懋昭丕績時乃之休可開府儀同三司檢校左<lb/>
僕射兼右神䇿京西諸城鎮行營兵馬節度使封如故<lb/>
<hi>貞元</hi>
　　　裴度幽鎮兩道招撫使制<lb/>
門下夫以區區秦伯而猶念晉國曰其君是惡其人何<lb/>
罪况朕均養億兆為之君親燕人冀人皆吾乳哺而育<lb/>
<pb n="KR2f0010_WYG_049-19a"/>
之者安忍以豺狼驅脅之故絶其飛走盡納網羅止行<lb/>
犯命之誅是用開其一面河東節度觀察處置等使金<lb/>
紫光禄大夫守司空兼門下平章事太原尹北京留守<lb/>
上柱國晉國公裴度昔者區域之中蜂蟻巢聚蔡有逆<lb/>
孽齊有狡童厥初圖征疑議滿野不懼不惑挺然披攘<lb/>
茍無司南允罔能濟佑我憲考為唐神宗實賴股肱運<lb/>
用心力肆予小子䝉受景靈冀服於前燕平於後而撫<lb/>
馭失理盤牙復生求思弭寜中夕有得國老尚在夫何<lb/>
<pb n="KR2f0010_WYG_049-19b"/>
患焉是用亟宣懇惻之誠就加撫招之命於戯頃者師<lb/>
道元濟乘累代襲授之資藉山東結連之勢以丞相布<lb/>
畫於千里之外使諸将持重於四封之中而猶劉悟裂<lb/>
虵豕之軀李祐潰鯨鯤之腹蓋逆順之情異而忠孝之<lb/>
道明也况彼幽鎮無名狂暴以丞相近觀其宜以諸將<lb/>
齊奮其力斧鑕之刑坐迫椒蘭之氣外薫誰不自愛其<lb/>
生焉能與亂同死度宜開懐緩帶以待其歸可依前守<lb/>
司空兼門下侍郎平章事河東節度使充幽鎮兩道招<lb/>
<pb n="KR2f0010_WYG_049-20a"/>
撫使餘如故<lb/>
　　　裴度鎮州四面招討使制　　　　　　元稹<lb/>
門下𫝊云死者不可復生刑者不可復屬是以先王斬一支指<lb/>
殺一犬彘莫不伏念隠悼至於由時决而行之盖不得已也予<lb/>
於鎮人亦既伏念俟其悛革詎止旬時乃命相臣招懐<lb/>
撫諭矜其詿誤示以生門期於盡脱網羅豈可驅之陷<lb/>
穽而豺狼當道荆棘牽衣雖欲歸於有仁厥路無由而<lb/>
至况王師壓境義勇争先朕每抑其鋒鋩未忍覆其巢<lb/>
<pb n="KR2f0010_WYG_049-20b"/>
穴是猶愛稂莠而傷稼穡養癰疽以潰肌膚獨懐兒女<lb/>
之仁慮失祖宗之典今上台居鎮筭畫無遺操晉陽之<lb/>
利兵驅渥產之良馬舉河東義武之衆合滄景澤路之<lb/>
師當元兾受命之初乘田布雪寃之憤舉毛拾芥其易<lb/>
可知兼用威恩尚存招致宜令河東節度使裴度充鎮<lb/>
州四面招討使於戯以一城之卒敵天下之師狥猖狂<lb/>
之徒抗君父之命我哀爾軰死實無名茍能自新亦冀<lb/>
容汝主者施行<lb/>
<pb n="KR2f0010_WYG_049-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_049-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻五十九<lb/>
</p>
<p>
</p>
  </div>
</body>
</text>
</TEI>
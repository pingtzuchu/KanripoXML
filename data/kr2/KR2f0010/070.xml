<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻八十</head> <lb/>
    <p>
<pb n="KR2f0010_WYG_070-1a"/>
欽定四庫全書<lb/>
　唐大詔令集巻八十<lb/>
　　　　　　　　　　　　宋　宋敏求　編<lb/>
　　典禮<lb/>
　　　朝賀<lb/>
　　　　冬至取次日朝賀勅<lb/>
　　　　五月一日御宣政殿勅<lb/>
　　　　淮西用兵罷元㑹勅<lb/>
<pb n="KR2f0010_WYG_070-1b"/>
　　　貢獻<lb/>
　　　　停貢獻詔<lb/>
　　　　罷正至進奉詔<lb/>
　　　宴集<lb/>
　　　　定州賜宗姓老人宴㑹<lb/>
　　　　賜百官錢令逐勝宴集勅<lb/>
　　　　宴朔方將士勅<lb/>
　　　　宴幽州老人勅<lb/>
<pb n="KR2f0010_WYG_070-2a"/>
　　　　平淮西後宴賞諸軍將士放歸本道詔<lb/>
　　　　以水災罷九日宴㑹勅<lb/>
　　　養老<lb/>
　　　　賜孝義髙年粟帛詔<lb/>
　　　　老人賜杖几鳩杖勅<lb/>
　　　記節<lb/>
　　　　停諸節進獻詔<lb/>
　　　　以二月一日為中和節勅<lb/>
<pb n="KR2f0010_WYG_070-2b"/>
　　　　令誕日外命婦賀皇太后勅<lb/>
　　　　許慶成節宴㑹陳脯醢勅<lb/>
　　　弋獵<lb/>
　　　　放圑兵勅<lb/>
　　　　酬賞鳯泉湯知頓官及百姓勅<lb/>
　　　　禁弋獵勅<lb/>
　　　喪制<lb/>
　　　　聽衛士終制三年勅<lb/>
<pb n="KR2f0010_WYG_070-3a"/>
　　　　不許臨喪嫁娶及上墓作樂詔<lb/>
　　　　戒厚葬詔<lb/>
　　　　禁喪葬踰禮制<lb/>
　　　　誡厚𦵏勅<lb/>
　　　　條流葬祭勅<lb/>
　　朝賀<lb/>
　　　冬至取次日朝賀勅<lb/>
王者父事天母事地所以昭孝敬之道彰神祗之德朕<lb/>
<pb n="KR2f0010_WYG_070-3b"/>
䖍奉明命徧稽大猷實在緣情不惟相襲伏以昊天上<lb/>
帝義在尊嚴恭惟祀典毎用冬至既於是日有事圜丘<lb/>
更受朝賀實深兢惕自今以後冬至宜可取以次日受<lb/>
朝仍永為恒式<hi>天寳三年十一月</hi>
　　　五月一日御宣政殿勅<lb/>
仲夏之時陽德方茂隂事始承聖賢因天地交㑹之時<lb/>
為父子咸覿之禮既行親戚豈隔君臣自我為初申恩<lb/>
卿士起今年五月朔御宣政殿召見文武百官九品以<lb/>
<pb n="KR2f0010_WYG_070-4a"/>
上外官因朝奏在京咸聽就列仍編入式以為恒典<hi>貞元十年四月</hi>
　　　淮西用兵罷元㑹勅<lb/>
勅淮蔡未賔師人暴露而三朝之㑹萬國来庭舉觴稱慶<lb/>
有懐愧惕其来年正月朝賀宜權停諸軍優賜並准例<lb/>
處分<hi>元和十年十二月</hi>
　　貢獻<lb/>
　　　停貢獻詔<lb/>
逸遊損德昔賢貽訓玩物喪志前典格言西旅獻獒召<lb/>
<pb n="KR2f0010_WYG_070-4b"/>
公於是作誡東齊餽樂尼父所以離心隋末道喪肆極<lb/>
奢靡内騁倡優之樂外崇耳目之娛冠葢相望徴求不<lb/>
息公私擾據徭費無窮朕受命君臨志在儉約日旰忘<lb/>
食昧爽求衣纂組珠璣皆云屛退彫琢綺麗久從抑止<lb/>
其侏儒短節小馬庳牛異獸竒禽皆非實用諸有此獻<lb/>
悉宜停斷宣布遐邇咸使聞知<hi>武德元年十月</hi>
　　　罷正至進奉勅<lb/>
勅伐叛興師久勞於外饋軍給費因以為煩獻賀之儀<lb/>
<pb n="KR2f0010_WYG_070-5a"/>
諒非朕志務從簡約式業永表憂勤其今年冬至及来<lb/>
年元日諸司諸道進奉宜停<hi>元和十二年</hi>
　　宴集<lb/>
　　　定州賜宗姓老人宴㑹勅<lb/>
皇太子愛敬所覃格於四海仁孝所感周於百姓自春<lb/>
監國既處定州首創風規在乎兹境所以事親敬養之<lb/>
道有隠無改之情爰自中山流乎率土地居宣化之本<lb/>
人稟純孝之深有足可嘉特須優異其定州管内孝行<lb/>
<pb n="KR2f0010_WYG_070-5b"/>
著聞者宜與宗姓老人同賜宴㑹<hi>貞觀十九年十一月</hi>
　　　賜百官錢令逐勝宴集勅<lb/>
百靈降福庻尹叶心隂陽調而生植以滋政理孚而黎<lb/>
獻咸若由庚知萬物之樂華黍洽三農之慶信可以率<lb/>
禮輔仁式歌且舞者矣况生成式序氤氲致和卉物發<lb/>
榮池籞含麗思順時令以申憲澤咸宜邀歡芳月繼賞<lb/>
前春夙夜在公既同咸一之理休沐式宴俾共昇平之<lb/>
樂中書門下及供奉官嗣王郡王左右丞相少𫝊賔客<lb/>
<pb n="KR2f0010_WYG_070-6a"/>
諸司三品以上長官侍郎少卿少匠司業少尹兩縣令<lb/>
都水使朝集使上佐以上并新除未赴任者及東宫諸<lb/>
司長官中舎中允少詹事諭德中郎率府蕃官三品以<lb/>
上至春末以来毎至假日宜准去年正月二十九日勅<lb/>
賜錢造食任逐勝賞<hi>開元十九年二月</hi>
　　　宴朔方將士勅<lb/>
勅朔方軍節度大使兵部尚書信安郡王褘平戎朔陲<lb/>
經畧萬里賦車籍馬精卒鋭兵自其有虞莫不素練而<lb/>
<pb n="KR2f0010_WYG_070-6b"/>
醜虜背誕偏師致誅謀若有神取如俯拾雖廟畧之云<lb/>
逺亦將士之力焉威武載揚頑兇且懾狂宼覆巢以奔<lb/>
北羣帥掉鞅而来歸因其凱旋聊加宴樂各宜坐食相<lb/>
與盡歡其軍將以下官賞别有處分信安郡王褘與一<lb/>
子官<lb/>
　　　宴幽州老人勅<lb/>
勅幽州老人師知禮等比者林胡翻覆薦嵗不寧戎馬<lb/>
之鄉良甚艱苦而賊虜自叛天寔誘之主将致誅畧無<lb/>
<pb n="KR2f0010_WYG_070-7a"/>
遺噍寔除邉患且减征徭卿等忠義因心逺来陳賀深<lb/>
所嘉尚並宜坐食各有賜物食訖領取<lb/>
　　　平淮西後宴賞諸軍將士放歸本道詔<lb/>
勅朕纂奉丕業託於人上仁不破物義不勝奸頌聲蔑<lb/>
聞暴亂連起叛臣希烈竊據淮沂誠哉彼夫無良亦由<lb/>
朕之不德撫馭之道失之於初師旅一興綿聨莫觧服<lb/>
勞者從役不暇受汙者無路自新旱蝗相乘榖糴翔貴<lb/>
兵氓餒死十室九空通邑化為丘墟遺骸遍於原野毎<lb/>
<pb n="KR2f0010_WYG_070-7b"/>
念於此心傷涕流且自昔勞師靡有不悔以虞舜之聖<lb/>
屈於苖人以漢武之强弊於戎虜矧乎德猶不逮力或<lb/>
未全我其永懐亦已自警乃者下哀痛之詔布寛大之<lb/>
恩普天載新殊死畢宥然尚勞師旅作扞封陲有累嵗<lb/>
棄離室家有經時不觧甲胄忠雖為國咎實在予軍人<lb/>
若斯寧不知愧賴節将士旅咸奮揚武力慎固疆宇逺<lb/>
人思服元惡就誅蒸黎方致於安寧役戍永期於休息<lb/>
懋官以旌羙錫宴以勞旋賞不踰時式遵彞典都統檢<lb/>
<pb n="KR2f0010_WYG_070-8a"/>
校司空同平章事劉𤣥佐宜與子孫一人五品正員官<lb/>
節度使檢校右僕射李澄檢校兵部尚書曲環檢校户<lb/>
部尚書李臯兼御史大夫樊澤等並與子孫一人七品<lb/>
正員官都防禦使工部尚書賈躭都團練使檢校左㪚<lb/>
騎常侍盧𤣥卿兼御史大夫張建封等並與子孫一人<lb/>
八品正員官檢校司空平章事李抱真檢校司空平章<lb/>
事李納檢校左僕射平章事韓滉檢校工部尚書田<lb/>
緒咸遣士旅逺赴行營同討不庭厥有成績抱真納滉<lb/>
<pb n="KR2f0010_WYG_070-8b"/>
與子孫一人八品正員官應與淮西接界州縣本軍鎮<lb/>
守及諸道赴行營將士等宜共賜三十萬端疋以充賞<lb/>
設度支即約據界首及行營軍額分配定数支送仍委<lb/>
本道條録功第名衘聞奏並與甄叙其行營将士仍各<lb/>
放歸本道明加宣諭令悉朕懐<lb/>
　　　以水災罷九日宴㑹勅<lb/>
屬者春秋令節朝野多歡乃與公族庻僚同茲宴賞今<lb/>
兩河吳楚連被水灾悼于厥心實未寧息尚軫憂念豈<lb/>
<pb n="KR2f0010_WYG_070-9a"/>
遑愉樂其九日宴㑹宜罷<hi>正元八月八月</hi>
　　養老<lb/>
　　　賜孝義髙年粟帛詔<lb/>
百行之本要道維先一言終身恕而已矣春生夏長寛<lb/>
裕之令行焉齊禮道德恥格之義斯在朕爰自幼年夙<lb/>
稟庭訓豈徒學聞詩禮因令匡定家國是以提三尺之<lb/>
劍起一旅之師殱鯨鯢於原野救蒸人於塗炭雲雷締<lb/>
搆備嘗夷險仁發於心義形於色大敵必勇匪為身謀<lb/>
<pb n="KR2f0010_WYG_070-9b"/>
大憝必誅志安天下太上皇留情姑射尚想軒轅駐蹕<lb/>
大安使朕正居紫極顧惟虚薄辭不獲免祗奉制誥負<lb/>
扆當朝乃睠宫宇載懐氷谷未明求衣乙夜忘寢思齊<lb/>
七政言念九功何以答上𤣥之心稱嚴君之志庻欲勤<lb/>
恤典刑舉直措枉允釐臣工任賢用能拯濟困窮抑損<lb/>
澆偽開直言之路廣不諱之門聞所未聞日慎一日望<lb/>
人皆見德變於至道若一物失所一人有惡則朕躬之<lb/>
責訓道不篤朕聞書曰至諴動神况於兆庻乎比聞逺<lb/>
<pb n="KR2f0010_WYG_070-10a"/>
近黔黎恥為盗賊州縣囹圄多並空虚豈由德教至此<lb/>
自是人知厭亂因其遷善可以化之朕徃因征伐行天<lb/>
下多矣毎見村落丘墟未嘗不撫膺歎息自登九五不<lb/>
許横役一人惟冀遐邇休息得相存養長幼有序敬譲<lb/>
興行其孝義之家賜粟五石髙年八十以上賜粟二石<lb/>
九十以上三石百嵗加絹二疋婦人正月以来生男粟<lb/>
一石鰥寡惸獨不能自存逃户初還郊無糧貯州縣長<lb/>
官量加賑䘏諸州官吏或正直亷平刑清訟息或貪婪<lb/>
<pb n="KR2f0010_WYG_070-10b"/>
貨賄害政損人宜令都督刺史以名封進白屋之内閭<lb/>
閻之人但有文武材能灼然可取或言行忠謹堪理時<lb/>
務或在昏亂而肆情遇太平而克已亦録名状與官人<lb/>
同申泣辜慎罰前王所重枉繫一日直等三秋州縣法<lb/>
司特宜存恤布告天下知朕意焉<hi>貞觀三年四月</hi>
　　　老人賜几杖鳩杖勅<lb/>
古之為政先於尚老居則致養禮𫝊三代行則就見制<lb/>
問百年葢皇王之勸人教黎庶之為子朕寅奉休歴祗<lb/>
<pb n="KR2f0010_WYG_070-11a"/>
膺聖訓因秋歸而嵗成屬星見而郊祀念其將智尤重<lb/>
乞言俾申恩於几杖其布惠於鄉國九十以上宜賜几<lb/>
杖八十以上宜賜鳩杖所司准式天下諸州侍老宜令州<lb/>
縣逐穏便設酒食一准京城賜几杖其婦人則送几杖<lb/>
於其家<lb/>
　　紀節<lb/>
　　　停諸節進獻詔<lb/>
朕撫育黎庶思求政道欲儉以訓俗禮以移風菲食卑<lb/>
<pb n="KR2f0010_WYG_070-11b"/>
宫㡬庶前軌比至五月五日及寒食等諸節日并有歡<lb/>
慶事諸王妃主及諸親等營造衣物雕鏤雞子競作竒<lb/>
巧以將進獻巧麗過度靡費極多皆由不識朕心遂至<lb/>
於此又貞觀年中已有約束自今以去並宜停斷所司<lb/>
明加禁察隨事糺正<hi>顯慶二年四月</hi>
　　　二月一日為中和節勅<lb/>
四序嘉辰歴代増置漢崇上已晉紀重陽咸説禳除雖<lb/>
因舊俗與衆共樂誠洽當時朕以春方發生候及仲月<lb/>
<pb n="KR2f0010_WYG_070-12a"/>
勾萌畢逹天地和同俾其昭蘓宜助暢茂自今宜以二<lb/>
月一日為中和節以代正月晦日備三令節之數内外<lb/>
官司休假一日<hi>貞元五年正月</hi>
　　　令誕日外命婦賀皇太后勅<lb/>
昔者聖王之以孝理天下也廣愛敬之心推於四海盡<lb/>
奉養之志示於兆人然後自誠之化有情斯感朕以𦕈<lb/>
身祗荷鴻業皇太后就安長樂朝夕承顔慈訓所加慶<lb/>
感兼極伏以今月六日是載誕之辰奉迎皇太后宫中<lb/>
<pb n="KR2f0010_WYG_070-12b"/>
上夀朕獲申歡慰亦欲公卿大夫同之宜以今月六日<lb/>
平明於光順門集百寮及命婦進名賀皇太后御光順<lb/>
門内殿與百寮相見永為常式<hi>貞元十五年七月</hi>
　　　許慶成節宴㑹陳脯醢勅<lb/>
慶成節朕之生辰天下錫宴庶同歡泰不欲屠宰用表<lb/>
好生非是信尚空門將希無妄之福恐中外臣庶不諭<lb/>
朕懐廣置齋筵大集僧衆非獨凋耗物力兼恐致惑生<lb/>
靈自今宴㑹蔬食任陳脯醢永為常例咸使聞知<hi>開成二年</hi>
<pb n="KR2f0010_WYG_070-13a"/>
<hi>八月</hi>
　　弋獵<lb/>
　　　放圍兵勅<lb/>
昔周有岐陽之蒐漢有扶風之命講師習武夸勝耀威<lb/>
故王者狩必以時招虞人以禮時則逺矣朕自祇膺圖<lb/>
籙於兹四年毎廵狩郊畿不出百里且愛力而節用非<lb/>
盤遊而好樂今者四方無事百榖有成因孟冬之月臨<lb/>
右輔之地戒兹五校爰備三駈謂獲多庶存除害一昨<lb/>
<pb n="KR2f0010_WYG_070-13b"/>
長圍㔾合大綏未舉而夜聞朔風天降㣲雪狐裘且御未免<lb/>
祁寒鶉衣不充寧堪凍露朕更截狡獸要輕禽以此<lb/>
遊娛孰云矜恤况為之父母育彼黎元中宵耿然明發<lb/>
増惕其圍兵並宜放散各賜布一端綿一屯<hi>開元三年十月</hi>
　　　酬賞鳯泉湯知頓官及百姓勅<lb/>
勅清人賦田以備蒐狩之儀王者順時式崇豫遊之禮<lb/>
頃者築場初畢清道来廵經上林之苑囿指扶風之藪<lb/>
澤雖獵將提鼔虞人植旗仍憫祁寒之節不行肅殺之<lb/>
<pb n="KR2f0010_WYG_070-14a"/>
令豈唯虞舜之典咸秩山川所冀周文之風及於鳥獸<lb/>
由是罷還士卒非重盤遊眷彼吏民致有煩擾所謂行者<lb/>
幸也後来其蘇宜申恩惠用符古昔其所經州縣供頓<lb/>
官及百姓并造鳯泉湯屋宇使及夫匠并置營幕橋道<lb/>
使宜令所司勘㑹奏聞其緣御路及頓場麥苖有損者<lb/>
亦令勘責量事酬補<hi>開元三年十月二十六日</hi>
　　　禁弋獵勅<lb/>
春夏之交稼穡方茂永念東作其勤如傷况時屬陽和<lb/>
<pb n="KR2f0010_WYG_070-14b"/>
令禁麛卵所以保兹懐生下遂物性如聞京畿之内及<lb/>
關輔近地或有豪家時務弋獵放縱鷹犬頗傷田苖宜<lb/>
令長吏常切禁察有敢違令者捕繫以聞<hi>太和四年三月</hi>
　　䘮制<lb/>
　　　聽衛士終制三年勅<lb/>
通䘮下逹聖哲貽訓緯俗經邦咸率至道至於嬰蓼莪<lb/>
之巨痛懐顧復之深慈得自天經含生罔極者也爰自<lb/>
周衰七雄交争逮乎漢末三方競峙金革亟動鉦鼔日<lb/>
<pb n="KR2f0010_WYG_070-15a"/>
聞先王典章掃地將盡遂令三邉武猛墨絰而扈戎麾<lb/>
七萃驍雄素冠而事廵警亦有内無繼體傍闕同氣几<lb/>
筵安寄奠酧不親乃睠於斯再深驚歎膺兹景業君臨<lb/>
九野中區富教化俗承規宜有解張兹勵風俗衛士掌<lb/>
閑幕士等遭喪合期年上者宜聽終制三年<hi>永徽元年五月</hi>
　　　不許臨喪嫁娶及上墓歡樂詔<lb/>
如聞父母初亡臨喪嫁娶積習日久遂以為恒亦有送<lb/>
葬之時共為燕飲逓相酧勸酣醉始歸或寒食上墓復<lb/>
<pb n="KR2f0010_WYG_070-15b"/>
為歡樂坐對松檟曽無戚容既㸃風猷並宜禁斷仍令<lb/>
州縣捉搦勿使更然<hi>龍朔二年三月</hi>
　　　戒厚塟詔<lb/>
朕聞死者終也欲物之反於真也𦵏者藏也欲人之不<lb/>
得見也上古垂風未聞於封樹後聖貽範始備於棺槨<lb/>
譏僭侈者非愛其厚費羙儉薄者實貴於無危是以唐<lb/>
堯聖帝也谷林有通樹之説秦穆明君也槖泉無丘壠<lb/>
之處仲尼孝子也防墓不墳延陵慈父也嬴博可隠洎<lb/>
<pb n="KR2f0010_WYG_070-16a"/>
乎闔閭違禮珠玉為鳬雁始皇無度水銀作江海因多<lb/>
藏以速禍由有利以招辱朕居四海之尊承百王之弊<lb/>
未明求衣中宵載惕雖送徃之典詳諸議制失禮之禁<lb/>
著在刑書而勲戚之家多流遁於習俗閭閻之内或侈<lb/>
靡而傷風以厚𦵏為奉終髙墳為行孝遂使衣衾棺槨<lb/>
極雕刻之華芻靈明器窮金玉之費富者越法度以相<lb/>
髙貧者破資産以不逮徒傷教義無益泉壤為害既深<lb/>
宜有懲革其公卿以下爰及黎庻送終之具有乖令式者<lb/>
<pb n="KR2f0010_WYG_070-16b"/>
明加檢察隨状科罪在京五品以上及勲戚之家録状<lb/>
聞奏<hi>貞觀十七年三月</hi>
　　　禁喪踰禮制<lb/>
喪𦵏禮義葢惟恒式如致乖越深蠧公私乃有富族豪<lb/>
家競相踰濫窮奢極侈不遵典法至於送終之具著在<lb/>
條令明器之徒皆有色數遂敢妄施隊伍假設幡矟兼<lb/>
復創造園宅彫剪花樹或桐𨵦木馬功用尤多或告舉<lb/>
㓙綵餙殊貴諸如此𩔖不可勝言貴賤既無等差資産<lb/>
<pb n="KR2f0010_WYG_070-17a"/>
為其損耗既失芻靈之義殊乖朴素之儀此等犯違先<lb/>
已禁斷州牧縣宰不能存心御史金吾曽無糺察積習<lb/>
成俗頗紊彞章即宜各令所司重更申明處分自今以<lb/>
後勿使更然<hi>證聖元年三月</hi>
　　　誡厚𦵏勅<lb/>
自古帝王皆以厚葬為戒以其無益於亡者有損於生<lb/>
業故也近代以来共行奢靡迭相傚倣浸成風俗罄竭<lb/>
家産多至凋弊然則魂魄歸天明精識之已逺卜宅於<lb/>
<pb n="KR2f0010_WYG_070-17b"/>
地葢思慕之所存古者不封未為非達且墓為真宅自<lb/>
有便房今乃别造田園名為下帳又明器等物皆競驕<lb/>
侈失禮違令殊非所宜戮屍暴骸寔由於此承前雖有<lb/>
約束所司曽不申明喪𦵏之家無所依准宜令所司據<lb/>
品命髙下明為節制明器等物仍定色數長短大小園<lb/>
宅衣帳並宜禁絶墳墓營域務遵簡儉凡諸送終之具<lb/>
並不得以金銀為飾如有違犯者先决杖一百州縣長<lb/>
官不能舉察並貶授逺官<hi>開元二年八月</hi>
<pb n="KR2f0010_WYG_070-18a"/>
　　　條疏𦵏祭勅<lb/>
𦵏祭之儀古有彞範頃来或踰法度侈費尤多自今以<lb/>
後宜儉約悉依令不得於街衢致祭及假造花果禽獸<lb/>
并金銀平脱寳鈿等物並宜禁斷<hi>大歴七年三月</hi>
　<lb/>
　<lb/>
　<lb/>
　<lb/>
<pb n="KR2f0010_WYG_070-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻八十<lb/>
</p>
<p>
</p>
  </div>
</body>
</text>
</TEI>
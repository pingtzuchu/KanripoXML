<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻五十六</head> <lb/>
    <p>
<pb n="KR2f0010_WYG_046-1a"/>
欽定四庫全書<lb/>
　唐大詔令集巻五十六<lb/>
　　　　　　　　　　　　宋　宋敏求　編<lb/>
　　大臣<lb/>
　　宰相<lb/>
　　　罷免下<lb/>
　　　　李鄘户部尚書制<lb/>
　　　　王涯兵部尚書制<lb/>
<pb n="KR2f0010_WYG_046-1b"/>
　　　　崔羣湖南觀察使制<lb/>
　　　　令狐楚宣歙池觀察使制<lb/>
　　　　蕭俛右僕射制<lb/>
　　　　崔植刑部尚書制<lb/>
　　　　元稹同州刺史制<lb/>
　　　　裴度右僕射制<lb/>
　　　　宋申錫太子右庶子制<lb/>
　　　　陳夷行左僕射制<lb/>
<pb n="KR2f0010_WYG_046-2a"/>
　　　　杜悰右僕射崔鉉户部尚書制<lb/>
　　　　鄭朗太子少師制<lb/>
　　　　鄭畋太子少傅分司東都制<lb/>
　　　　裴𦙍鄂岳觀察使制<lb/>
　　　　崔𦙍吏部尚書制<lb/>
　　　　裴樞崔逺左右僕射制<lb/>
　　罷免下<lb/>
　　　李鄘户部尚書制<lb/>
<pb n="KR2f0010_WYG_046-2b"/>
夫為君者求舊以申其用施恕以遂其情為臣者陳力<lb/>
以効其能奉身以明其志故在上則終始之道備居下<lb/>
則進退之義全兹惟休哉用厚恩禮銀青光禄大夫守門<lb/>
下侍郎同中書門下平章事上柱國江夏縣開國侯食<lb/>
邑一千户李鄘居潔履方端明審固有沉毅荘重之質<lb/>
有堅剛迅敏之心勁節夙表於屯夷利器久彰於中外<lb/>
朕所以跡其衆善詢及庶工登之台階授以政柄将欲藉<lb/>
其碩徳𢎞厥壮猷而固辭之誠再疏頗切然猶未允其<lb/>
<pb n="KR2f0010_WYG_046-3a"/>
請所冀式副予懷迨此旬時勞於夙夜益願頤養堅稱<lb/>
衰遲宜罷樞軸之殷俾居喉舌之重就閑髙秩式示優<lb/>
崇可守户部尚書<hi>元和十三年三月</hi>
　　　王涯兵部尚書制<lb/>
股肱之任與國同體茍或取容於位啓沃無聞将何以<lb/>
寅亮天工𢎞宣徳化朕嗣膺丕業爰任鈞衡知善必昇<lb/>
見否而退兹所以推至公於天下也銀青光禄大夫守<lb/>
中書侍郎同中書門下平章事上柱國清源縣開國男<lb/>
<pb n="KR2f0010_WYG_046-3b"/>
王涯素以藝文早登華貫參我宥宻再處内庭位踐公<lb/>
台拔於非次誠宜匪躬峻節納誨盡忠而乃因循自持<lb/>
謙黙無補期於進道屢復星霜空勞虚懐未副明奨雖<lb/>
夙夜之勤乆著而具瞻之望何從君臣之大義存終始<lb/>
宜解職於樞務俾副曹於夏官尚謂優崇勉敬斯任可<lb/>
行尚書兵部侍郎<hi>元和十三年八月</hi>
　　　崔羣湖南觀察使制<lb/>
致君之道爰在輔臣發輝政經端理教化其或彝倫未<lb/>
<pb n="KR2f0010_WYG_046-4a"/>
叙公議不明免其所職我常典也正議大夫守中書侍郎<lb/>
同中書門下平章事上柱國賜紫金魚袋崔羣根於温<lb/>
敬發以詞采踐歴䑓閣潤色絲綸嘗以敏才列於宥宻<lb/>
考能觀行益表謙勤擢處鈞衡用參大政緝熙之績毎<lb/>
竭其謀猷翊贊之心亦彰於夙夜旰食思理注於話言<lb/>
善而可行無不虚受而顧問之際謂近於至公詳聽之<lb/>
間或違於事實将何以同底于道化洽萬方宜罷印於<lb/>
中樞俾報政於外服優以顯秩爾其勉之可持節都督<lb/>
<pb n="KR2f0010_WYG_046-4b"/>
潭州諸軍事潭州刺史兼御史大夫湖南都團練觀察<lb/>
處置等使勲賜如故<hi>元和十四年十一月</hi>
　　　令狐楚宣歙池觀察使制<lb/>
朕聞為政以德必推誠而任人為君以道必存體以立<lb/>
國况乎位崇元輔職總庶寮衆方具瞻時以輕重得不<lb/>
明進退之禮全始終之恩大中大夫守門下侍郎同中<lb/>
書門下平章事上輕車都尉賜紫金魚袋令狐楚夙擅<lb/>
懿文累階清貫先朝特加寵命奨擢内庭出擁旌旄入<lb/>
<pb n="KR2f0010_WYG_046-5a"/>
居鼎鉉朕祗膺寳位注意舊臣方屬奉陵之時委以復<lb/>
土之務是宜竭心盡慮使下不欺而頗聞工徒之訴累<lb/>
彰官吏之罪遽有章表固求退閒宜歸相印之權往授<lb/>
使符之命仍兼榮於司憲俾奉法以惠人勉率乃心表<lb/>
予洪覆可使持節宣州諸軍事宣州刺史兼御史大夫<lb/>
宣歙池等州都團練觀察處置使勲賜如故<hi>元和十五年七月</hi>
　　　蕭俛右僕射制<lb/>
師長庶工總詳六職重任久曠益難其人自非體參股<lb/>
<pb n="KR2f0010_WYG_046-5b"/>
肱位列鈞鼎能引義以知退爰致禮而加恩則授受之<lb/>
間何以允兹任也朝議大夫守門下侍郎同中書門下<lb/>
平章事徐國公賜紫金魚袋蕭俛門承華衮位列清貫<lb/>
用能周物志在匡時勤内署之論思肅南䑓之綱紀朕<lb/>
自承大序擢處台階推一心獻納之誠贊四方經營之<lb/>
績及此踰嵗累誠懇辭微恙所侵堅請難奪朕憂勤庶<lb/>
政親委大臣務厚始終以全進退既謝弼諧之任宜加<lb/>
端揆之崇爾其戒之服我優秩可守尚書右僕射勲賜<lb/>
<pb n="KR2f0010_WYG_046-6a"/>
如故<hi>長慶元年正月</hi>
　　　崔植刑部尚書制<lb/>
門下宰相者朕之腹心和合天下在乎鎮静藩服附親<lb/>
逺方将𢎞遂物之宜必有更張之道正議大夫守中書<lb/>
侍郎同中書門下平章事武騎尉賜紫金魚袋崔植往<lb/>
在先朝頗推廣直馴行惟謹保萬石之風清德不渝繼<lb/>
四公之業遂昇左掖實著能名駁正之美稱於朝列朕<lb/>
以孝公太傅代載忠貞擢於相門授以台席顧惟寡昧<lb/>
<pb n="KR2f0010_WYG_046-6b"/>
奉以丕圗毎念為君之難敢忘從諫之義推誠聽納虛<lb/>
已諮詢庶洽羣心以迎和氣叔敖是期於秉羽汲黯謂<lb/>
致於寝謀宵分以興日旰忘食昔藩國多事平津譲侯<lb/>
隂陽未和石慶辭位爾惟謙遜豈常求安稱疾拜章勤亦<lb/>
至矣雖愒日之年未及而寝氷之意尚堅遂輟樞機用<lb/>
成美志崇以天秩長於秋官君臣之間朕無所愧可守<lb/>
刑部尚書散官勲賜如故<hi>長慶三年二月</hi>
　　　元稹同州刺史制<lb/>
<pb n="KR2f0010_WYG_046-7a"/>
宰相者位列巖廊權參造化内操政柄上代天工朕嗣<lb/>
守丕圗思與至治每於擢用冀獲雋良為善有聞必資<lb/>
奨寵罹於愆謗用罷台階通議大夫守尚書工部侍郎<lb/>
同中書門下平章事上柱國賜紫金魚袋元稹游藝資<lb/>
身明經筮仕累膺科選益振榮華茂識宏才登名晁董<lb/>
之列佳辭麗句馳聲謝鮑之間頃在憲䑓嘗推舉職比<lb/>
及遷黜亦以直聞是以擢在周行典斯誥命洎參處宻近旋委<lb/>
台衡宜竭謀猷盡以匡贊而乃不思𢎞益之道遂纓詿<lb/>
<pb n="KR2f0010_WYG_046-7b"/>
誤之愆察以衷情雖非為已行兹左道豈曰効忠體渉<lb/>
異端理宜偕罷朕以君臣之分貴獲始終任使之時亦<lb/>
獻誠懇毎思加膝寧忍墜泉猶𢎞在宥之心俾列專城<lb/>
之寄左郡之大三輔推雄控壓闗河連屬宫苑勉於政績<lb/>
副我優恩可使持節同州諸軍事守同州刺史充本州<lb/>
防禦使長春宫等使散官勲賜如故<hi>長慶二年六月</hi>
　　　裴度右僕射制<lb/>
朕端已推誠資於輔相求人與衆諒在訏謨所以詢公<lb/>
<pb n="KR2f0010_WYG_046-8a"/>
卿之言從士庶之望輟任淮海俾居台階舉先朝勲舊<lb/>
之臣當四海具瞻之位推心委柄期在賢能成效靡孚<lb/>
余将何望守司空兼門下侍郎同中書門下平章事上<lb/>
柱國晉國公食邑三千户裴度器本端誠道惟謇諤挺<lb/>
筠松之操藴珪玉之姿望著巖廊功書竹帛䇿勲報爵<lb/>
寵極人臣朕恭守睿圗推心弼輔聿求俊彦思致雍熙<lb/>
擢升論道之司再授樞衡之任虚心日矢佇乃嘉猷而<lb/>
鼎飪未調弛張異制誠宜有犯無隠忠讜必陳使余誠<lb/>
<pb n="KR2f0010_WYG_046-8b"/>
懷不惑聞聽何容違於造次致有間於笙簧棘木既窮<lb/>
匪辭焉騐昔漢以隂陽不和冊免丞相今爾訏謨或爽<lb/>
宜罷台司疇勲績以尚功録忠勞而念舊俾居右揆非<lb/>
謂左遷用崇師長之榮勿以優閑自薄可守本官尚書<lb/>
右僕射散官勲封如故<hi>長慶三年六月</hi>
　　　宋申錫太子右庶子制<lb/>
君臣之道義切始終股肱之良任存正直茍渉邪枉自<lb/>
紊憲章既虧恪慎之心難委弼諧之任正議大夫行尚<lb/>
<pb n="KR2f0010_WYG_046-9a"/>
書右丞同中書門下平章事上柱國賜紫金魚袋宋申<lb/>
錫學習儒門職參翰苑備我顧問洽兹寵光謂其啓沃<lb/>
竭忠擢登台鉉而乃踐修不慎日底愆尤知臣之規俾<lb/>
予増愧欲遏姦囬之路宜先勸懲之源豈可猶秉樞機<lb/>
仍司考轄罷居台席列位龍樓誠謂寛恩周全至體朕<lb/>
以事状之間慮其寃濫鞫騐之際洎務詳明當竚得情<lb/>
以復申明可行太子右庶子散官勲封如故<hi>太和五年三月</hi>
　　　陳夷行左僕射制<lb/>
<pb n="KR2f0010_WYG_046-9b"/>
王者推至公以御天下成庶務以佚羣才况乎寅亮所<lb/>
資安危攸屬顧是進退實惟矜慎其有績懋致君誠深<lb/>
知止則豈可不優其恩禮遂以便安上德尊賢於是乎<lb/>
在銀青光禄大夫守尚書左僕射兼門下侍郎同中書<lb/>
門下平章事監修國史陳夷行受天正性味道至和雅<lb/>
量川渟厚德山峙慮必經逺詞皆摭微舒遲見君子之<lb/>
容端肅得大臣之體文推訓誥學奥泉源膏腴五常枝<lb/>
葉百行早以精懿列侍禁闈温樹既彰於不言王度毎<lb/>
<pb n="KR2f0010_WYG_046-10a"/>
資於宻贊洎踐登衮職左右文宗遇事必陳犯鱗靡懼<lb/>
標掲令範振揚直聲逮余纂承再諧夢卜輔我以大中<lb/>
之道𢎞我以可久之規匡益居多厥庸甚茂近者寒暑<lb/>
乖候歩履或難雖嘉猷屢竭於沃心微恙有妨於造膝<lb/>
朕雖倚賴方樂優崇而獻疏披誠固懐退譲眷言美志<lb/>
難議强煩用是輟爕贊於三台專儀刑於百揆庶可資<lb/>
乎頤養且無替其崇髙仍加貴勲式表光寵可守尚書<lb/>
左僕射仍賜上柱國<hi>會昌二年六月</hi>
<pb n="KR2f0010_WYG_046-10b"/>
　　　杜悰右僕射崔鉉户部尚書制<lb/>
君之任臣也進則用其才勞則逸其事况丹青大化佐<lb/>
佑朕躬謨明之效已彰嵗月之勤亦至俾其宴息用保<lb/>
初終尚書右僕射兼門下侍郎同中書門下平章事杜<lb/>
悰貞荘有容沉厚多敏早歴内外之任備陳經濟之謀<lb/>
剛厲馳聲肅恭推美通議大夫守中書侍郎兼户部尚<lb/>
書同中書門下平章事充集賢殿大學士上柱國博陵<lb/>
縣開國子食邑五百户賜紫金魚袋崔鉉誠明挺操温<lb/>
<pb n="KR2f0010_WYG_046-11a"/>
粹含章擢自禁垣之中列於台司之上獻替不倦沉研<lb/>
益光而皆披衮在廷事君𢎞道方當注意資爾令猷或<lb/>
趨尚之間時聞朋比黜陟之際迹涉依違朕尊禮大臣<lb/>
虚襟庶政将務羲唐之化所期伊吕之賢茍曰未諧豈<lb/>
副僉屬臨軒永念能不憮然宜解職三台列官八座長<lb/>
揆天䑓之右地居户版之雄勉思令圗服我成命悰可<lb/>
行尚書右僕射鉉可守户部尚書<hi>會昌五年四月</hi>
　　　鄭朗太子少師制<lb/>
<pb n="KR2f0010_WYG_046-11b"/>
相輔之臣賢傑是膺茍或道茂台階功宣時柄洪化方<lb/>
深於倚汪微疴遽告其退休宜降寵私俾安頤攝庶得<lb/>
君臣之義實全終始之恩通議大夫守中書侍郎兼禮<lb/>
部尚書同中書門下平章事監修國史上柱國賜紫金<lb/>
魚袋鄭朗靈鳳耀儀非熊表德貞厚可以鎮風俗謙恭<lb/>
可以和神人量合澄波氣凝金璞論議必根於王化文<lb/>
章雅叶於國經起於卑寮積乃重望自周旋䑓閣總領<lb/>
藩方故事書著於典章仁聲藹流於謠詠頃司邦計國<lb/>
<pb n="KR2f0010_WYG_046-12a"/>
用以殷逮領憲闈朝綱載肅洎乎克符夢卜遂委鈞衡<lb/>
理庶政而百度惟貞調元氣而三光増耀而又勤獻納<lb/>
稍失節宣屢陳謝病之辭待舉優賢之命是用釋兹機<lb/>
務允乃至誠爾其專一精神輔助藥石将圗有間務在<lb/>
無營往參六傅之榮仍加貳令之職用為羽翼爰輟股<lb/>
肱嘉猷永播於事公深睠豈忘於興寝慎爾多福祗膺<lb/>
恩寵可檢校尚書右僕射兼太子少師<hi>大中十一年十月</hi>
　　　鄭畋太子少傅分司東都制<lb/>
<pb n="KR2f0010_WYG_046-12b"/>
門下将相之權安危所係注專戎律秉持國鈞謂成靖<lb/>
亂之謀以著匡時之績方期功就俄以疾辭仍乖撫字<lb/>
之方且異毗予之道尚居崇秩猶念初心諸軍四面行<lb/>
營都統鳳翔隴等州節度觀察處置等使開府儀同三<lb/>
司守司空兼門下侍郎同中書門下平章事鳳翔尹上<lb/>
柱國滎陽縣開國子食邑二千户鄭畋藝髙冊府譽動<lb/>
詞林禮樂在躬衣簮奕代虹玉動連城之價朱絃含清<lb/>
廟之音才無不周識無不綜踐歴既久聞望時稱禁林<lb/>
<pb n="KR2f0010_WYG_046-13a"/>
傳麗藻之工鳳沼著經綸之業洎凶徒犯順上國罹災<lb/>
駕當出於全蜀鎮方臨於右輔因時建䇿遂首興師上<lb/>
寛焦灼之懐下慰蒸黎之望念其竭節頻降殊恩任三<lb/>
事之優崇専□之節制許於除授皆俾遵行則朕於施<lb/>
功之臣可謂無有愛惜而不能傾心養士盡力惜人致<lb/>
興半菽之嗟竟起多寒之怨既乖撫馭㡬誤機權賴仗<lb/>
義之徒叶心王事舉善暗符於朕意推姦必違於勲庸<lb/>
尚保傅於承華仍優游於東洛未妨頤養猶示渥恩凡<lb/>
<pb n="KR2f0010_WYG_046-13b"/>
百庶寮宜體朕意可太子少師分司東都散官勲封如<lb/>
故仍且於興元管内　便将養候疾損日赴任主者施<lb/>
行<lb/>
　　　裴𦙍鄂岳觀察使制<lb/>
<hi>原闕</hi>
　<lb/>
特進行門下侍郎兼兵部尚書同中書門下平章事監<lb/>
修國史上柱國裴𦙍秀挺華宗光膺積慶髙懸天爵煥<lb/>
<pb n="KR2f0010_WYG_046-14a"/>
發人文早著令名亟昇清貫自超翔宥宻演暢綸言因<lb/>
成魚水之歡遂委棟梁之任張子房之借筯遽展謨猷<lb/>
謝安石之圍碁将明氣度繄乃之力毗予化源旋屬㓂<lb/>
犯京師駕惟巡省益表忠貞之節備彰患難之時冒白<lb/>
刃以脱身激丹誠而報國安危所注中外具瞻道方被<lb/>
於匡周功已參於微管毎寛宵旰用慰憂勤既在輿言<lb/>
當存國體爰從爕贊待假優崇朕以夏口奥區武昌重<lb/>
地况今雈蒲尚擾細柳猶勤全資濟物之仁式叶觀風<lb/>
<pb n="KR2f0010_WYG_046-14b"/>
之政念兹鈞軸付以察亷連數郡之豐盈問兆人之疾苦<lb/>
即冀烽烟弭息寰宇清寧俾俟侯藩重歸相印往踐乃<lb/>
位可檢校兵部尚書兼御史大夫充鄂岳州觀察使散<lb/>
官勲封如故主者施行<lb/>
　　　崔𦙍吏部尚書制<lb/>
門下天地廣運寒暑所以推遷帝王任人理亂係於周<lb/>
稔故叔敖三相往道堪思胡廣七為前功斯在因詳文<lb/>
冊爰示徽章扶危匡國致理功臣光禄大夫守中書侍<lb/>
<pb n="KR2f0010_WYG_046-15a"/>
郎兼吏部尚書同中書門下平章事判度支上柱國清<lb/>
河郡開國公食邑二千户崔𦙍金莖擢用玉燭資和朱<lb/>
絃含理代之音蒼璧是禮天之器自付政柄累遇時艱<lb/>
或已去而復還每勤官而蒞事雖矜直道終失中庸朕<lb/>
昨者初復上京方安庶品且期静理貴保和光而於敷<lb/>
奏之間獨有去留之説徒妨事體俾長紛争是用輟乃<lb/>
鈞衡專兹銓鏡亦将示朝廷之典制保君臣之始終更<lb/>
茂前功永孚於道可守吏部尚書<hi>光化二年正月</hi>
<pb n="KR2f0010_WYG_046-15b"/>
　　　裴樞崔逺左右僕射制<lb/>
門下入則秉鈞衡而凝庶政出則正冠冕以長百寮式<lb/>
資夙舊之臣咸謂重難之地銀青光禄大夫守尚書右僕<lb/>
射兼門下侍郎同中書門下平章事充太清宫使𢎞文<lb/>
館大學士延資庫使諸道鹽鐵轉運等使上柱國河東<lb/>
郡開國侯食邑一千户裴樞周事歴年慎守三紀再持<lb/>
國柄屢竭訏謨光禄大夫門下侍郎兼兵部尚書同中<lb/>
書門下平章事監修國史上柱國博陵郡開國公食邑<lb/>
<pb n="KR2f0010_WYG_046-16a"/>
二千户崔逺語黙有程得喪無撓中樞薦履盡瘁克彰<lb/>
俱宣夙夜之勤備罄匡扶之業是用均其勞逸顯爾便<lb/>
蕃燮調暫輟於劇權師表並資於碩望無虧懿效式使<lb/>
當仁或增䟽爵之榮更表優賢之禮樞可光禄大夫守<lb/>
尚書左僕射仍進封開國公加食邑一千户勲如故逺<lb/>
可守尚書右僕射散官勲封並如故<hi>天祐二年三月二十五日</hi>
　<lb/>
　<lb/>
<pb n="KR2f0010_WYG_046-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻五十六<lb/>
</p>
<p>
</p>
  </div>
</body>
</text>
</TEI>
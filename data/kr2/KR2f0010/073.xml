<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻八十三</head> <lb/>
    <p>
<pb n="KR2f0010_WYG_073-1a"/>
欽定四庫全書<lb/>
　唐大詔令集巻八十三<lb/>
　　　　　　　　　　　　宋　宋敏求　編<lb/>
　　政事<lb/>
　　　恩宥<lb/>
　　　　曲赦凉甘等九州制<lb/>
　　　　武德二年十月赦<lb/>
　　　　益州夔州管内䟽理囚徒制<lb/>
<pb n="KR2f0010_WYG_073-1b"/>
　　　　貞觀四年二月大赦<lb/>
　　　　開元三年正月德音<lb/>
　　　　貞觀九年三月大赦<lb/>
　　　　原減囚徒勅<lb/>
　　　　宥京城罪人勅<lb/>
　　　　孟夏疏决天下囚徒勅<lb/>
　　　　以春令減降天下囚徒勅<lb/>
　　恩宥<lb/>
<pb n="KR2f0010_WYG_073-2a"/>
　　　曲赦凉甘等九州制<lb/>
朕恭膺寳命綏静氓黎思俾宇内躋於仁夀而河湟之<lb/>
表比罹寇賊拘逼凶醜擁隔朝風元元之民匪遑寧晏<lb/>
夙興厪慮旰食忘疲重勞師旅不令討擊馭以遐筭且<lb/>
事招懐而慕化之徒乗機立効兵不血刅費無遺鏃今<lb/>
凶狡即夷西陲克定逺人悦附政道惟新宜播惠澤與<lb/>
之更始可曲赦凉甘𤓰鄯肅㑹蘭河廓九州自武德二<lb/>
年五月十六日以前罪無輕重已發覺繋囚見徒並從<lb/>
<pb n="KR2f0010_WYG_073-2b"/>
原免桀犬吠堯非無前喻棄瑕蕩穢列聖有規惡言不<lb/>
順及邪謀惑計者並從洗滌一無所問<hi>武徳二年二月</hi>
　　　武德二年十月赦<lb/>
朕祗膺靈命君臨區宇承凋弊之餘拯横流之難雖復<lb/>
蠲除徭賦督課耕農安集黎元與之休息然而鯨鯢未<lb/>
剪四海多虞師旅薦興事不獲已及其士卒浮惰茍求<lb/>
逸樂憚於征役離其營伍因此逃竄潛匿﨑嶇竊為生<lb/>
資規免朝夕良由勸勵不明部署失所踈慢之責在於<lb/>
<pb n="KR2f0010_WYG_073-3a"/>
朕躬琴瑟不調已云變革多墜刑網兼堪痛悼宜從寛<lb/>
宥許以自新其義士募力有背軍逃亡者自武德二年<lb/>
十月二十日以前罪無輕重皆赦除之饑寒困敝不能<lb/>
自存所在官司隨事賑給士非素屬難以應敵設法垂<lb/>
憲期於不犯自今以後有背軍鎮征役者隨即科處必<lb/>
無容貸宜明宣告咸使聞知<lb/>
　　　益州夔州管内疏理囚徒制<lb/>
緩刑議獄哲王彞訓觧網泣辜前賢茂軌朕君臨海内<lb/>
<pb n="KR2f0010_WYG_073-3b"/>
撫育黎元一物乖所納隍興慮其益州道行臺及夔州<lb/>
總管府衆務臻集統攝遐長囚徒禁繫其數不少或控<lb/>
告未申多有寃屈或注引肆意濫及貞良致使文案稽<lb/>
延訟獄繁擁念彼枉滯情深愍惻其益州管内諸州委<lb/>
御史大夫無逸檢校夔州管内委趙郡公孝恭檢校所<lb/>
有囚徒悉令覆察務使寛簡小大以情但有負罪逃亡<lb/>
離業鄉邑無問輕重悉令歸首明加勸導務修墾植庶<lb/>
使家給人足稱朕意焉<hi>武德四年四月</hi>
<pb n="KR2f0010_WYG_073-4a"/>
　　　貞觀四年二月大赦<lb/>
天生蒸民樹之司牧莫不仰膺靈命克嗣寳圖用能永<lb/>
享鴻名常為稱首朕君臨八表於今四載夙興夜寐無<lb/>
忘晷刻履薄馭朽思濟黔黎惟此至誠庶㡬王道上荷<lb/>
蒼旻之睠下藉股肱之力宇内休平遐邇寧泰率此區<lb/>
域致之仁夀憬彼犬戎為患自昔軒昊以来常為冦暴<lb/>
是以隆周致涇水之師强漢受白登之辱武夫盡力於<lb/>
關塞謀士極慮於廟堂征伐和親無聞上策有隋災亂<lb/>
<pb n="KR2f0010_WYG_073-4b"/>
慿陵轉甚疆場之前曽無寧嵗朕韜戈㦸務其存養自<lb/>
去嵗迄今降款相繼不勞衛霍之將無待賈晁之畧單<lb/>
于稽首交臂藁街名王靣縳歸身夷邸襁負而至前後<lb/>
不絶被髪左袵之鄉狼望龍堆之境蕭條萬里無復王<lb/>
庭唯頡利挺身逃竄林穴天網雲布走伏何所大同之世諒在<lb/>
兹日斯皆上𤣥降佑清廟威靈豈朕虚薄所能致此方<lb/>
欲至仁化物宜存寛惠思與萬邦同享斯福可大赦天<lb/>
下自貞觀四年二月十八日以前罪無輕重自大辟以<lb/>
<pb n="KR2f0010_WYG_073-5a"/>
下見繫囚徒皆赦除之逋負官物三分免一分謀反大<lb/>
逆妖言惑衆及殺期親以上尊長奴婢部曲及主官人<lb/>
枉法受財不在赦例鰥寡孤獨不能自存者州縣量加<lb/>
賑恤賜天下大酺五日敢以赦前事告官者以其罪罪之<lb/>
　　　貞觀九年三月大赦<lb/>
天地播氣垂生育之德皇王御厯宏覆幬之仁故能財<lb/>
成萬𩔖光宅八表朕祗奉慈訓嗣守鴻業承百王之季<lb/>
末屬四海之凋殘晨興夕惕無忘兆庶尅已勤躬思隆<lb/>
<pb n="KR2f0010_WYG_073-5b"/>
政道欲使隂陽順序干戈載戢庶㡬前烈致兹刑措而<lb/>
山東之地頻年不稔水雨為災饑饉相屬蠢爾西戎屢<lb/>
擾邉境事不獲已遂勞兵車良由誠未動天德不被物<lb/>
興言念此撫已多慚加以澆偽尚繁刑典仍用雖復留<lb/>
心聽斷明慎庶獄常恐縲絏之中負寃靡訴憲綱所及<lb/>
弗辜致罪一物有怨責深在余今嵗惟暮春時屬生長<lb/>
助天布澤與物更新可大赦天下自貞觀九年三月十<lb/>
六日昧爽以前大辟罪以下皆赦除之其常赦不免者<lb/>
<pb n="KR2f0010_WYG_073-6a"/>
不在赦例鰥寡孤獨不能自存者所在官司量加賑恤<lb/>
　　　開元三年正月德音<lb/>
青春式序陽和布氣萬物熈熈莫不遂其性而嘉其生<lb/>
也申念愚人干我王度日陷坑穽寘之網羅朕代天理<lb/>
物為人父母睠言囚獄良増隠惻豈憲章之尚宻將教<lb/>
導之不明欲順時令抑惟恒典兩京及天下見禁囚除<lb/>
犯惡逆并造偽以前宜决一百配流嶺南及磧西諸州<lb/>
其餘一切放免<lb/>
<pb n="KR2f0010_WYG_073-6b"/>
　　　原減囚徒勅　　　　　　　　　蘓頲<lb/>
勅惟刑恤哉古之道也朕撫臨四海茂育萬邦思致淳<lb/>
風登之夀域期畫冠而不犯故開羅而在宥念兹下愚<lb/>
自抵常法時屬盛夏天其養長在物最靈惟人為貴朕<lb/>
處臺榭猶有欝蒸之毒彼居囹圄能無炎熱之憂故令<lb/>
紫㣲黄門備加按省覽其所奏用憫於懐爰矜可恕之<lb/>
罪必務惟輕之義將布寛惠宜從原減依前件<hi>開元三年五月</hi>
<hi>十六日</hi>
<pb n="KR2f0010_WYG_073-7a"/>
　　　宥京城罪人勅<lb/>
五刑之用以禁奸慝三宥之設以矜愚耄朕永康四海<lb/>
憂在兆人俾臻大化爰措庶獄而愚妄之甿抵犯或聞<lb/>
向隅可哀當宁興軫今天地既肅戒嚴在命時分具令<lb/>
非罪無留載念幽犴思布生德宜崇减死之恩式明宥<lb/>
過之典其京城内犯罪等人昨令按覆其中造偽頭首<lb/>
及謀殺人斷死者杖一百配嶺南惡處雜斷罪死者决<lb/>
一頓免死配流逺處雜犯流移者各減一年杖罪以<lb/>
<pb n="KR2f0010_WYG_073-7b"/>
下並免<hi>開元八年九月</hi>
　　　孟夏䟽决天下囚徒勅<lb/>
法以閑邪刑以助化因時而制葢非獲已朕自臨御天<lb/>
下憂勞庶務以至誠感物道冀有孚以至理致和仁或<lb/>
由已豈欲以刑制政期於以化清刑故不用殊絶之誅<lb/>
毎施寛大之令而遷善者衆犯法者寡斷獄十數聞諸<lb/>
有司然猶一夫不獲在予多媿寰宇殷廣京都浩攘繫<lb/>
於徽纆或未聽理逮捕斯擾糧饋為勞生業或虧何以<lb/>
<pb n="KR2f0010_WYG_073-8a"/>
卒嵗言念於此深用憫然况今長嬴在辰耘耨斯切順<lb/>
時立政在乎恤人思宏在寛之典庶無留獄之弊其天<lb/>
下囚徒即令疏决其妖訛盗賊造偽頭首既深蠧時政<lb/>
湏量加懲罰刋名至死者各决重杖一百長流嶺南自<lb/>
餘枝黨被其詿誤矜其至愚量事責罰使示懲創流以<lb/>
下罪並節級處分令中書門下就大理及府州縣詳理<lb/>
<hi>開元十九年四月二十日</hi>
　　　以春令减降天下囚徒勅<lb/>
<pb n="KR2f0010_WYG_073-8b"/>
行慶施惠所以奉天緩刑恤獄所以愛人今陽和布序<lb/>
草樹自榮而或入於罪𨽻嬰於舂藁同被亭育之恩未<lb/>
暢生成之施言念於此深用憫然思宏時令以哀庶獄<lb/>
天下囚徒罪至死者特寛宥配𨽻嶺南逺惡處其犯十<lb/>
惡及偽造頭首量决一百長流逺惡處流罪罰鎮三年<lb/>
其徒以下罪並宜釋放其有官吏犯贓推問未了者仍<lb/>
准取寔状定名訖然後准降處分計賍一匹及與百姓<lb/>
灼然有仇者並不湏令却上其上都委中書門下疏理京城<lb/>
<pb n="KR2f0010_WYG_073-9a"/>
委留守天下諸州委長官並當日處分其責保停務之<lb/>
𩔖並宜准此<hi>開元二十年二月</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_073-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻七十四</head> <lb/>
    <p>
<pb n="KR2f0010_WYG_064-1a"/>
欽定四庫全書<lb/>
　唐大詔令集巻七十四<lb/>
　　　　　　　　　　　　宋　宋敏求　編<lb/>
　　典禮<lb/>
　　　藉田<lb/>
　　　　貞觀三年藉田詔<lb/>
　　　　藉田制<lb/>
　　　　停藉田雕餙農器詔<lb/>
<pb n="KR2f0010_WYG_064-1b"/>
　　　　元和五年罷藉田勅<lb/>
　　　　開元二十三年藉田赦書<lb/>
　　　九宫貴神<lb/>
　　　　親祭九宫壇勅<lb/>
　　　　親祭九宫壇大赦天下勅<lb/>
　　　嶽瀆山川<lb/>
　　　　封華嶽神為金天王制<lb/>
　　　　册東海神為廣德王文<lb/>
<pb n="KR2f0010_WYG_064-2a"/>
　　　　令盧從愿等祭嶽瀆勅<lb/>
　　　　令嗣鄭王希言分祭五嶽勅<lb/>
　　　　令嗣許王瓘祭東嶽勅<lb/>
　　　　禁驪山樵採勅<lb/>
　　　　雨澤頓降昭報山川勅<lb/>
　　　　令闗内諸州長官祭名山大川勅<lb/>
　　　　遣官祭霍山勅<lb/>
　　　　蕭昕等分祭名山大川勅<lb/>
<pb n="KR2f0010_WYG_064-2b"/>
　　　　立終南山祠勅<lb/>
　　　雜祀<lb/>
　　　　天地宗廟外祭用少牢詔<lb/>
　　　　置夀星壇勅<lb/>
　　　　昇風伯雨師為中祀勅<lb/>
　　　　五人帝祝文勿稱朕詔<lb/>
　　　　親拜風伯雨師祝板詔<lb/>
　　　　條貫祀事勅<lb/>
<pb n="KR2f0010_WYG_064-3a"/>
　　藉田<lb/>
　　　貞觀三年藉田詔<lb/>
周宣在位巳墜兹禮近代以来彌多所缺朕祗承大寳<lb/>
憲章典故今將履千畆於近郊復三推於舊制宜令有<lb/>
司式遵典禮<hi>貞觀三年正月十八日</hi>
　　　藉田制　　　　　　　　　　張九齡<lb/>
門下粢盛所以奉神祗耕籍所以助人力既義率乎下<lb/>
而敬在其中是為先農存乎大典故周宣不復於古而<lb/>
<pb n="KR2f0010_WYG_064-3b"/>
虢公致諌漢文能修其制而班史稱美朕自御極以来<lb/>
動咨故實惟是千畆未展三推匱神困人降災移歳靡<lb/>
不在此良以憮然今星紀既周土膏將動去農祥而卜<lb/>
日考帝藉之以時朕其親耕以實御廪宜令禮官博士<lb/>
詳擇典故有司速即施行<lb/>
　　　停藉田雕餙農器詔<lb/>
古之聖王臨御天下莫不務敦本寳儉為先葢用勤身<lb/>
率下也屬東耕啟候爰事藉田將欲勸彼蒸人所以執<lb/>
<pb n="KR2f0010_WYG_064-4a"/>
兹耒耜如聞有司所造農器妄加雕餙殊匪典常紺轅<lb/>
縹軌固前王之有制務奢尚靡諒偽教之所託静言思<lb/>
之良用歎息豈朕法堯舜重茅茨之意耶其所造雕餙<lb/>
者宜停仍令有司依農用常式即别改造庶萬方黎獻知<lb/>
朕意焉<hi>乾元二年正月</hi>
　　　罷藉田勅<lb/>
勅朕以東郊藉田禮之重者爰擇吉亥用祀先嗇上以<lb/>
供粢盛下以勸稼穡式展三推之義敢辭四體之勤亦<lb/>
<pb n="KR2f0010_WYG_064-4b"/>
既草儀方將肅事再思理本旁采衆詞以江淮水旱之<lb/>
餘河朔師旅之後宜寛物力以濟蒸元况當三農休息<lb/>
之時有百司供具之費道途灑掃暴露勤勞惕然在懷<lb/>
是用中止雖前有成命皆已施行而重煩吾民則無固<lb/>
必其来年正月十八日藉田禮宜暫停於戲夫聖人無<lb/>
心以徇百姓朕亦虛已用圖大中茍事未宜則改而求<lb/>
當凡百卿士期悉予懷<hi>元和五年十一月十九日</hi>
　　　藉田赦書<lb/>
<pb n="KR2f0010_WYG_064-5a"/>
門下昔者受命為君體元立極未有不謹於禮而能見教<lb/>
於人朕其庶乎有慙作者方冊存而可舉舊章絶而復尋<lb/>
自古所行無一而廢將以上乞靈於社稷下䝉福於黎元<lb/>
朕兹精誠天實降鑒今嗣嵗初吉農事將起禮有先於耕<lb/>
藉義縁奉於粢盛是所嚴共敢不敬事故躬載耒耜親率<lb/>
公卿以先百姓遂終千畆謂敦本之為爾可布澤之更深<lb/>
宜有順於發生俾無偏於行惠可大赦天下自開元二十<lb/>
三年正月十八日昧爽以前大辟罪以下罪無輕重已發<lb/>
<pb n="KR2f0010_WYG_064-5b"/>
覺未發覺已結正未結正囚繫見徒咸赦除之其犯十惡<lb/>
死罪不在赦限其餘死罪特宜配流嶺南逺惡處官典犯<lb/>
贓本犯至死貶與嶺南逺惡左降官至流者亦量貶與逺<lb/>
官典配諸軍効力計贓至徒仍不得重令却上天下諸州<lb/>
損免處税地先矜放其非損免處有貧乏未納者並一切<lb/>
放免代糧種子開元二十一年以前並宜放免京兆河南府<lb/>
秦州百姓有諸色勾徴及通懸欠負亦宜放免其在官典<lb/>
及倉督等腹内者不在免限天下色役爰及支用務令<lb/>
<pb n="KR2f0010_WYG_064-6a"/>
節减並諸色貢賦先令中書門下均融减省宜准前勅<lb/>
速即條奏捐免州税户錢米納并七等以上户租先未<lb/>
處分五色資錢課未納灼然不辦者並放至蠶麥秋収<lb/>
以来贖納捐免州迯兵健兒承前訪捉不獲合取藉人<lb/>
充替自資装送軍程期逼廹頗亦辛苦並放至蠶麥以後發<lb/>
遣仍令所司預與軍州計㑹諸州征行人並令州縣存<lb/>
恤其征行人有父母年七十以上者委本道採訪使檢<lb/>
責取實牒報本軍即放還本貫軍司據闕募取健兒充<lb/>
<pb n="KR2f0010_WYG_064-6b"/>
替行人及防丁有身亡者為造棺櫬逓還本鄉諸州應<lb/>
發防丁去本貫一千里以上比来除正課之外給一丁<lb/>
充資多不濟辦宜更量與資助兩京城内今年所有諸<lb/>
雜夫役並宜放免應須使役以諸錢和雇取充農桑是<lb/>
時不得妨奪州縣官長倍加勸課孝子順孫義夫節婦<lb/>
旌表門閭鰥寡<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨不能自存量加優恤天下侍老百<lb/>
歳以上版授上州刺史九十以上中州刺史八十以上<lb/>
上州司馬其七十以上所由仍量給酒肉各令存問亞<lb/>
<pb n="KR2f0010_WYG_064-7a"/>
獻皇太子鴻賜物二千疋終獻慶王潭賜物一千疋邠<lb/>
王守禮等各賜物一千疋忠王浚以下各賜物三百疋<lb/>
夹侍正衣進珪汝陽郡王淳等各賜物二百疋皇太子<lb/>
夹侍正衣等各賜一百疋裴耀卿等自其翊贊誠有忠<lb/>
益頒賞以序等數須優宜各與一子官仍各賜物三百<lb/>
疋二王後各賜物一百疋長公主各與一子官仍各賜<lb/>
二百疋嗣王郡主縣主各賜物一百五十疋在京文武官<lb/>
見任及致仕并諸色陪位官一品賜物八十疋二品七<lb/>
<pb n="KR2f0010_WYG_064-7b"/>
十疋三品六十疋四品五十疋五品四十疋六品三十<lb/>
疋八品九品二十段節度副大使三都留守京兆尹各<lb/>
一百疋四大都督府長史諸道採訪使各八十疋諸賜<lb/>
物應兩給者從一處給其耕官及侍耕官各賜勲兩轉<lb/>
丞相蕭暠與一子官仍賜物二百疋攝九卿諸侯等各<lb/>
與一子出身仍賜物一百五十疋侍耕執牛官各賜物<lb/>
一百二十疋昇壇行事官修禮儀官及判官等更賜一<lb/>
階應入三品五品官階相當减四考聽入攝司徒信安<lb/>
<pb n="KR2f0010_WYG_064-8a"/>
郡王禕禮儀官章縚既不叙階禕與一子官賜物二百疋<lb/>
縚與一子出身賜物一百五十疋其昇壇及兼禮儀兩<lb/>
兼從一加階應與一子官及出身者若無子聽廻與周<lb/>
親供奉及押階不昇壇并壇下及助耕執牛官别勅差<lb/>
中書門下差定人數等泛階合入三品五品階至考未<lb/>
足者待考足日聽叙非待考者賜勲兩轉未承别賜者各<lb/>
賜一等知頓使賜物一百疋修壇場長官屯官撰玉册<lb/>
文官各賜物八十疋書玉册官賜物五十疋管藉田縣令<lb/>
<pb n="KR2f0010_WYG_064-8b"/>
賜物六十疋在東京文武官朝集使官充十道採訪使并判<lb/>
官諸道節度使及諸道通表使判官新除五品以上官<lb/>
未赴任都城畿縣令見在陪位者三品以上轉爵一級<lb/>
四品以下加一階皇親諸親及九廟子孫不入等陪位<lb/>
者並外文武官九品以上各賜勲一轉諸蕃入廟及賀正蕃<lb/>
客應陪位者共賜物五十疋節級分付南北衙門行從宿<lb/>
衛齋宫及武官押當有職掌并諸色雜職掌并應耕公卿<lb/>
從官等各賜勲一轉萬騎及飛騎見當上者各賜勲一轉<lb/>
<pb n="KR2f0010_WYG_064-9a"/>
其宿衛齋宫者加賜物三段伏内防侍諸色從人各賜<lb/>
物三段彍騎畨兵角弓手弩手官馬主見當番及留帖<lb/>
人掌閑幕士駕士供膳習馭工人樂人見當有上職掌<lb/>
并庻人應耕者各賜物三段齋郎禮生贊者行事者並<lb/>
减兩年勞無勞可减者齋郎放出身禮生贊者選日稍<lb/>
優與處分三衛七色見當番并流外行署及蕃官見上有<lb/>
職掌者各賜勲一轉河南洛陽縣陪位父老各賜物五段<lb/>
近壇百姓各免今年雜差科宗廟致享務存豐潔禮經沿<lb/>
<pb n="KR2f0010_WYG_064-9b"/>
革必本人情籩豆之薦或未能備物服制之紀或有未<lb/>
通宜令禮官學士詳議具奏朕自臨天下二紀於兹不<lb/>
敢荒寧日加兢業而災眚未弭黎人未康若有由而然<lb/>
則在予之責有能直言極諌者具以狀聞每渇賢良無<lb/>
忘鑒昧頃雖虛佇未副旁求其才有王霸之畧學䆒天<lb/>
人之際知勇堪將帥之選政能當牧宰之舉者五品以<lb/>
上清官及將軍都督刺史各舉孝悌力田鄉閭推挹者<lb/>
本州長官勘責有才堪應務者各以名奏致仕官久厯清<lb/>
<pb n="KR2f0010_WYG_064-10a"/>
資終始著稱年漸衰邁情有可矜量與改職依前致仕<lb/>
宗子中有才行著聞此尚沉屈者委宗正勘責奏聞唐<lb/>
元兩營立功官任折衝並改與郎将郎将改與中郎其<lb/>
亡官失爵量加收叙五岳四瀆名山大川及自古聖帝<lb/>
明王忠臣良相並宜所在長官以禮致祭赦書有所未<lb/>
該者所司比𩔖聞奏亡命山澤挟藏軍器百日不首復<lb/>
罪如初敢以赦前事相告言者以其罪罪之都城内賜<lb/>
酺三日赦書日行五百里布告遐邇咸使聞知<lb/>
<pb n="KR2f0010_WYG_064-10b"/>
　　九宫貴神<lb/>
　　　親祭九宫壇勅<lb/>
勅惟神之主必恭禋祀率先之訓義在躬親朕欽若昊<lb/>
穹子育黎庶思通明靈之徳以洽和平之理是修缺典咸<lb/>
秩無文如在之誠久陳於郊廟懐柔之至亦偏於山川<lb/>
况九宫所主百神之貴上分天極下統坤維隂騭生靈功<lb/>
深亭育故式昭新典肇建眀禋将以為人載祈孚祐宜叶<lb/>
元吉之辰用申大祭之禮可以立春日朕親祭九宫壇<lb/>
<pb n="KR2f0010_WYG_064-11a"/>
仍令中書門下與禮官等即詳定儀注奏聞<hi>天寳三年十二月</hi>
　　　親祭九宫壇大赦天下制　　　　孫逖<lb/>
門下九宫之祀百代莫修豈日給之不暇将靈享之有<lb/>
待朕當扆君臨握圖纘業毎聽政中昃疇咨讜言觀書<lb/>
考禮以采故實勵精為理三紀於兹上荷宗廟延祥克<lb/>
開厥後下頼股肱叶徳以致雍熙而麟鳯龜龍近遊郊<lb/>
藪蠻夷戎狄逺輸賝賮乗時来之休運恢皇建之逺圖<lb/>
是以圓丘方澤之儀昇中告𩔖之禮無典不舉靡神不<lb/>
<pb n="KR2f0010_WYG_064-11b"/>
懐恭惟九宫明祀尚缺載深兢惕用建靈壇爰以元辰<lb/>
親執奠獻叶青春發生之慶祈黔黎啟祐之福今至誠<lb/>
式展大禮云備瑞景和風神心如荅無疆之福豈獨在<lb/>
予非常之澤宜覃率土可大赦天下自天寳三年十二<lb/>
月二十五日昧爽以前大辟罪已下罪無輕重咸赦除<lb/>
之其十惡死罪造偽頭首謀殺攻劫及官典犯贓不在<lb/>
免限朕惟善政實在養人作法務從於寛簡任事必量<lb/>
於齒力比者成童之歳即掛輕徭既冠之年便當正役<lb/>
<pb n="KR2f0010_WYG_064-12a"/>
憫其勞苦用軫於懷自今以後天下百姓宜以十八以<lb/>
上為中男二十三以上成丁又任土作貢先標程式或<lb/>
非所有不免貿遷事既非宜理難經久并應徴課税及<lb/>
支遣諸色物或期程之間遲違非便並委所司與朝集<lb/>
使商議取穏便處置奏聞<hi>實錄載赦文云每歳傭調八月徴収農功未畢恐難濟辦自</hi>
<hi>今以後延至九月三十日為限而却無任土而下至此</hi>諸軍行人逺為邉扞修短<lb/>
之分雖有定期從役而終良深軫念其有臨陣亡殁骸<lb/>
骨未還本貫令節度使給棺櫬逓歸又防邉禦㓂實謂<lb/>
<pb n="KR2f0010_WYG_064-12b"/>
難勞貧戸單丁固茲存養便令差遣去住難堪自今以<lb/>
後應差行人家無兼丁不在取限自古聖人皆以孝理<lb/>
五帝之本百行莫先移於國而為忠事於長而為順永<lb/>
言要道實在人𢎞自今以後令天下家藏孝經一本精<lb/>
勤誦習鄉學之中倍増教授郡縣官吏明申勸課百姓<lb/>
間有孝行過人鄉閭欽伏者所由長官具見以名薦其<lb/>
有父母見在别籍異居虧敗名教莫斯為甚特宜禁絶<lb/>
勿使更然并親殁之後亦不得令有分析郡縣切勒令<lb/>
<pb n="KR2f0010_WYG_064-13a"/>
在惟行自今以後如有不友不恭傷財破産者宜配磧<lb/>
西用清風教朕惟熙庶績博訪逸人豈惟振㧞滯淹以<lb/>
期於大用亦欲褒崇髙上將敦於薄俗虛佇之懷兼在<lb/>
於此其有髙蹈不仕遁跡丘園逺近知聞未經薦舉者<lb/>
委所在長官以禮徴送又崇德追逺式閭封墓用旌前<lb/>
烈以叶大猷自古聖帝明王名臣烈士陵墓有頺毁者<lb/>
宜令所管量事修葺仍明立標記禁止樵採天下侍老<lb/>
百歳以上賜帛五段粟三石八十以上帛三段粟二石<lb/>
<pb n="KR2f0010_WYG_064-13b"/>
仍令郡縣長官存問給付亞獻太子諱賜物二千疋終<lb/>
獻慶王悰一千疋正衣夹侍各五百疋親王各三百疋<lb/>
新封建郡王及國公各一百疋賢妃三百疋長公主各<lb/>
三百疋公主各二百疋嗣郡王各一百疋中書門下三<lb/>
品竭心翊戴𢎞益實多各與一子官如已授官量與一<lb/>
轉内外文武官三品以上賜爵一級四品以下各加一<lb/>
階一品賜物七十疋三品以下六十疋五品以下賜物<lb/>
四十疋六品以下二十段諸節度使各賜物一百疋三<lb/>
<pb n="KR2f0010_WYG_064-14a"/>
京留守及二王後各八十疋採訪使各六十疋諸蕃客<lb/>
共賜二千疋其唐元功臣締搆之初竭其忠款錄功念<lb/>
舊情所不忘普恩之外更加一階其身殁者各賜一子<lb/>
官皇親五等以上及九廟子孫諸親三等以上未有出<lb/>
身者並放出身其前資者選日稍優與處分見任者更<lb/>
賜勲兩轉應天下賜酺三日赦書有所未該者所司𩔖<lb/>
例聞奏宣布中外咸使聞知主者施行<lb/>
　　嶽瀆山川<lb/>
<pb n="KR2f0010_WYG_064-14b"/>
　　　封華嶽神為金天王制　　　　　蘇頲<lb/>
門下惟嶽有五太華其一表峻皇居合靈興運朕恭膺<lb/>
大寳肇業神京至誠所祈神契潛感頃者亂常悖道有<lb/>
甲兵而竊發仗順誅逆猶風雨之從助永言幽讚寧忘<lb/>
仰止厥功茂矣報德斯存宜封華嶽神為金天王仍令<lb/>
龍景觀道士鴻臚卿員外置越國公葉法善備禮告祭<lb/>
主者施行<hi>先天二年八月二日</hi>
　　　册東海神為廣德王文<lb/>
<pb n="KR2f0010_WYG_064-15a"/>
維天寳十載歳次辛夘三月甲申朔十七日庚子皇帝<lb/>
若曰於戲四瀛宅日百谷稱王望祀之禮雖申崇名之<lb/>
典猶缺惟東海浴日浮天納来𢎞往善利萬物以宗以<lb/>
都朕嗣守皇圖式存精享神心允穆每叶休徴今五運<lb/>
惟新百靈咸秩思崇封建以展䖍誠是用封神為廣德<lb/>
王其光膺典册保乂寰宇永清坤載敷佑邦家可不美<lb/>
歟惟南海蕩滌炎州包括溟漲涵育庶𩔖以成厥德惟<lb/>
西海氾濫䟽名清晏表德成兹潤澤奠彼金方惟北海<lb/>
<pb n="KR2f0010_WYG_064-15b"/>
限蠻阻夷實資坎德含竒藴粹實曰天池其禮如東海<lb/>
　　　命盧從愿等祭岳瀆勅<lb/>
勅五嶽視三公之位四瀆當諸侯之秩載於祀典抑為<lb/>
國章方屬農功頗増旱暵䖍誠<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>積神道未孚用申靡<lb/>
愛之勤冀通能潤之感宜令工部尚書盧從愿祭東嶽<lb/>
河南尹張敬忠祭中嶽御史中丞兼户部侍郎宇文融<lb/>
祭西嶽及西海河瀆太常少卿張九齡祭南嶽及南海<lb/>
黄門侍郎李暠祭北嶽右庶子何鸞祭東海宗正卿鄭<lb/>
<pb n="KR2f0010_WYG_064-16a"/>
䌊祭淮瀆少詹事張晤祭江瀆河南少尹李暈祭北海<lb/>
及濟瀆且潤萬物者莫先乎雨動萬物者莫疾乎風睠<lb/>
彼靈神爰稱師伯雖有常祀今更陳祈宜令光祿卿孟<lb/>
温祭風伯右庶子吳兢祭雨師各就壇塲務加誠敬但<lb/>
羞蘋藻不假牲牢應縁奠祭尤宜精潔<hi>開元十四年正月</hi>
　　　令嗣鄭王希言分祭五嶽勅　　　孫逖<lb/>
勅歳之豐儉固係於常數天之感應實在於精誠頃者<lb/>
按以隂陽求之推歩至於今歳不合有年朕乃齋心妙<lb/>
<pb n="KR2f0010_WYG_064-16b"/>
聞懇祈𤣥德靈徴不逺丕應用彰果獲西成頗為豐熟<lb/>
葢至道儲祉惠於蒸人亦羣臣叶贊錫以昭假宜令光<lb/>
祿卿嗣鄭王希言祭東嶽太子詹事嗣許王瓘祭北嶽<lb/>
太常卿韋縚祭西嶽衛尉卿嗣吳王祗祭南嶽宗正卿<lb/>
濮陽郡王徹祭北嶽所司即擇日錄奏其四瀆及名山<lb/>
大川或逺近不同各委所由郡長官便擇吉日致祭務<lb/>
崇嚴潔以稱朕懷<lb/>
　　　令嗣許王瓘祭東嶽勅<lb/>
<pb n="KR2f0010_WYG_064-17a"/>
勅務農勸穯維用於天道人和歳稔實賴於神休頃者<lb/>
春夏之交稍愆時雨収穫之際復屬秋霖慮害農功每<lb/>
祈孚祐遂得百神降德庶徵不易先朝禮神以明德㳟<lb/>
事以嚴禋進其位號崇其典䇿用三代之樂金石必備<lb/>
盡九州之味籩豆有加俾國之大臣每歳頒祀則執事<lb/>
而有恪亦莫不寧也朕纂戎八載外冦未平多廢舊章<lb/>
尚勞戎備巡狩之事有曠於虞書封禪之儀尚慙於漢<lb/>
史雖命方征収以時致祭而事之不親誠有不達所以<lb/>
<pb n="KR2f0010_WYG_064-17b"/>
分遣八使禱於羣望各供於事以服官常宜令某官等<lb/>
分祭名山大川仍勅有司備具禮物敬陳明薦無失正<lb/>
辭羣望效靈既不為災仍多豐熟幽贊之道普洽於<lb/>
生人昭報之儀式遵於典禮宜令太子詹事嗣許王<lb/>
瓘祭東嶽所司郡長官備禮致祭務陳蠲潔以達精<lb/>
誠<lb/>
　　　禁驪山樵採詔<lb/>
勅驪山特秀峯巒俯臨郊甸上分艮位每洩雲而作雨<lb/>
<pb n="KR2f0010_WYG_064-18a"/>
下出䝉泉亦蕩邪而蠲瘵乃靈仙之攸宅惟邦國之所<lb/>
瞻可以列於羣望紀在咸秩自今以後宜禁樵採量為<lb/>
封域稱朕意焉<hi>開元四年正月十九日</hi>
　　　雨澤頻降昭報山川勅<lb/>
爰自首春有愆時雨朕憂勤祀獻精禱靈祗遂䝉九𤣥<lb/>
垂福百神効祉膏澤頻降嘉生繁育睠彼山川能興雲<lb/>
雨報功享德祀典存焉諸州府所管名山大川宜令當<lb/>
處長官設祭務盡誠敬以昭典禮<hi>開元十四年六月</hi>
<pb n="KR2f0010_WYG_064-18b"/>
　　　令闗内諸州長官祭名山大川勅　孫逖<lb/>
勅朕為人上未嘗自逸每勤於政思致豐年而去冬以<lb/>
来雨雪㣲少竊恐春事有害農功是用齋心躬自申禱<lb/>
神歆允答甘澤遂流豈朕之㣲誠敢當丕應葢天之鑒<lb/>
佑惠及生人詩不云乎無德不報昭賽之義豈可闕如<lb/>
其闗内名山大川及有靈祠宜令所由長官擇日致賽<lb/>
務令豐厚各盡誠潔以副朕懷<lb/>
　　　遣官祭霍山勅<lb/>
<pb n="KR2f0010_WYG_064-19a"/>
三代之初皆有神降鑒其德也天實啟之恭惟王業之<lb/>
初師及霍邑堅城未下大將阻兵連雨經旬糧儲不給<lb/>
白衣父老忽詣軍門稱霍山之神謁大唐皇帝云東南<lb/>
取路八日雨止助帝破敵盡如其言巖巖霍山九州之<lb/>
鎮興雲致雨功已洽於生人親道輔德力更宣於王室<lb/>
朕纘承大寳膺受洪休肸蠁之間誠明可接永言幽贊<lb/>
玆謂有孚惟天命神據我斯意爰宜令禮儀使判官司<lb/>
封員外即薛頎即往霍山致祭正辭以薦稱朕意焉<lb/>
<pb n="KR2f0010_WYG_064-19b"/>
　　　蕭昕等分祭名山大川制　　　　常衮<lb/>
勅有天下者祭百神葢存乎統法也山川出雲而致風<lb/>
雨列在明祀其来久矣春秋傳曰水旱癘疫之不時於<lb/>
是乎禜之致其誠信與其忠敬精意以享可通神明保<lb/>
佑命之不疾而速古之岳瀆秩視公侯以其所生者繁<lb/>
所濟也廣鎮厚地而不動朝滄海而不洩如是正直長<lb/>
發其祥百王相承五<hi>闕</hi>
<pb n="KR2f0010_WYG_064-20a"/>
　　　立終南山祠勅<lb/>
每聞京師舊説以為終南山興雲即必有雨若常晴霽<lb/>
雖宻雲他至竟不沾濡况兹山北靣闕庭日當恩顧修其<lb/>
望祀寵數宜及今聞都無祠宇炭谷湫却在命祀終南山<lb/>
未備禮秩湫為山屬捨大崇細深所謂闕於興雲致雨<lb/>
之祀宜令中書門下且差官設奠宣告恩禮便令擇立<lb/>
廟所迴日以聞仍命有司即時建立<hi>開成二年</hi>
　　雜祀<lb/>
<pb n="KR2f0010_WYG_064-20b"/>
　　　天地宗廟外祭用少牢詔<lb/>
國家草創日不暇給凡厥禮儀鮮能盡備且生人未乂<lb/>
凋弊實多至於畜産思致蕃息祭祀之本皆以為身窮<lb/>
民事神有乖正直殺牛不如禴祭明德即是馨香望古<lb/>
推今祭神一揆其祭圓丘方澤宗廟以外並可止用少<lb/>
牢舊用者宜用特牲時和年豐然後克循常禮<hi>武德元年十月</hi>
　　　置夀星壇勅<lb/>
德莫大於生成福莫先於夀考茍有所主得無祝之今<lb/>
<pb n="KR2f0010_WYG_064-21a"/>
有上封者言仲秋日月㑹於夀星以為朕生於是月欲<lb/>
以配社而祭於義不倫且夀星角亢也既為列宿之長<lb/>
復有福夀之名豈惟朕躬獨享其應其天下萬姓寧不<lb/>
是懷葢秦時已有夀星祠亦云舊矣宜令所司特置夀<lb/>
星壇即以千秋節日修其祀典<hi>開元二十四年十月</hi>
　　　昇風伯雨師為中祀勅　　　　　孫逖<lb/>
勅六氣不愆所以成歳百神咸秩必也正名况風伯雨<lb/>
師濟時育物蕃兹動植溥暢生靈厥有茂功當崇於昭<lb/>
<pb n="KR2f0010_WYG_064-21b"/>
報謂之小祀頗紊於彞倫去載諸星以為中祀永言比<lb/>
義固合同昇自今以後其風伯雨師並宜昇入中祀仍<lb/>
令諸郡各置一壇因春秋祭祀之時同申享祀用刋前<lb/>
典之謬以致蒼生之福<lb/>
　　　五人帝祝文勿稱臣詔<lb/>
郊祀之義本於至誠制禮定名宜從事實五方配帝上<lb/>
古哲王道濟蒸人禮著明祀論善計功則朕德不𩔖統<lb/>
天御極則朕位攸同而祝文稱臣以祭既無益誠敬有<lb/>
<pb n="KR2f0010_WYG_064-22a"/>
黷等威此豈朕禋祀聪明昭格上下之意前京兆府司<lb/>
錄事叅軍髙佩上疏其理精詳朕重變舊儀訪於卿士<lb/>
申明大義是用釋然宜從改正以敦至禮自今以後五<lb/>
方配帝祝文勿稱臣餘禮如舊<lb/>
　　　親拜風伯雨師祝版勅<lb/>
風伯雨師等升為中祀有列祖成命况在風雨實切蒼生<lb/>
今雖無文朕當屈己再拜以申子育萬姓之意<lb/>
　　　條貫祀事詔<lb/>
<pb n="KR2f0010_WYG_064-22b"/>
王者受天地之明命纘祖宗之鴻業所以祗服大事致<lb/>
誠嚴禋盡其孝敬之心崇其郊祀之禮必在匪懈不忒<lb/>
粢盛豐潔古今丕訓無易於此朕嗣位十載恭臨萬邦<lb/>
務三時以厚生睦九族以修教每勵薄德汔兹小康中<lb/>
宵内懼愧不克稱實天地之睠祐宗社之威靈思欲罄<lb/>
其精誠奉以昭報豈聿懷之敢望實如在而齊心如聞<lb/>
近歳有司因循將事不恪牲牷徒具滌濯無聞鼎俎<lb/>
雖陳禋薦多缺祠官或怠於齋肅胥史有至於喧呶戲<lb/>
<pb n="KR2f0010_WYG_064-23a"/>
禮凟神莫斯為甚永言重事用惻深𠂻起今以後太廟<lb/>
郊社齋郎先事前一日委監察御史仔細㸃檢如有替<lb/>
代非正身者當時禁身推問聞奏當重科懲既責躬親<lb/>
須議優奬其齋郎委中書門下商量與减選應縁祠祭<lb/>
官下至齋郎及樂人吏等致齋日有博奕飲酒喧呼爭<lb/>
競者委御史臺紏察聞奏其牲牢准禮循行之際合視<lb/>
肥瘠之宜近日相承臨時取辦既乖誠敬頗失舊章委<lb/>
太僕寺准禮令處分如無本色牛羊速具聞奏至於酒<lb/>
<pb n="KR2f0010_WYG_064-23b"/>
醴醯醢簠簋膳羞各委本司准禮令切加提舉凡有廟<lb/>
壖所宜肅敬縱云隙地豈廢修崇如有耕墾藝植者亦<lb/>
仰御史臺紏察聞奏攝祭公卿雖約官品將朕誠敬必<lb/>
在得人委尚書省差定之時稍加慎選其祭器禮物中<lb/>
如有欠缺及濫惡須填補改張者委太常宗正光祿太<lb/>
僕寺少府監諸司速具條疏聞奏仍委中書門下即與<lb/>
疏理處分於戲禮崇明祀神享至誠上下茍無其心所<lb/>
為必乖於典由是怵惕用致齋莊咨爾庶工各揚厥職式<lb/>
<pb n="KR2f0010_WYG_064-24a"/>
遵禮典稱朕意焉<hi>寳厯九年二月</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_064-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻七十四<lb/>
</p>
<p>
</p>
  </div>
</body>
</text>
</TEI>
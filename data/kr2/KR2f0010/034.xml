<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻四十四</head> <lb/>
    <p>
<pb n="KR2f0010_WYG_034-1a"/>
欽定四庫全書<lb/>
　唐大詔令集巻四十四<lb/>
　　　　　　　　　　　　宋　宋敏求　編<lb/>
　　大臣<lb/>
　　　宰相<lb/>
　　　命相一<lb/>
　　　　裴寂蕭瑀左右僕射制<lb/>
　　　　裴寂司空制<lb/>
<pb n="KR2f0010_WYG_034-1b"/>
　　　　長孫無忌右僕射制<lb/>
　　　　房𤣥齡杜如晦左右僕射制<lb/>
　　　　李靖右僕射制<lb/>
　　　　長孫無忌司空制<lb/>
　　　　温彦博右僕射制<lb/>
　　　　髙士㢘右僕射制<lb/>
　　　　長孫無忌司徒制<lb/>
　　　　房𤣥齡司空制<lb/>
<pb n="KR2f0010_WYG_034-2a"/>
　　　　狄仁傑内史制<lb/>
　　　　韋嗣立平章事制<lb/>
　　　　崔日用參知機務制<lb/>
　　　　姚元之同三品制<lb/>
　　　　張説檢校中書制<lb/>
　　　　劉幽求知軍國大事制<lb/>
　　　　劉幽求同三品制<lb/>
　　　　張説中書令制<lb/>
<pb n="KR2f0010_WYG_034-2b"/>
　　　　姚崇兼紫㣲令制<lb/>
　　　　盧懷慎平章事制<lb/>
　　　　盧懷慎檢校黄門監制<lb/>
　　　　源乾耀平章事制<lb/>
　　　　宋璟兼黄門監蘓頲平章事制<lb/>
　　　　張説同三品制<lb/>
　　　　張説兼中書令制<lb/>
　　命相一<lb/>
<pb n="KR2f0010_WYG_034-3a"/>
　　　裴寂蕭瑀左右僕射制<lb/>
端揆之職綜理百司任望斯重勲賢攸寄尚書左僕射<lb/>
魏國公寂風格淹粹局量𢎞雅早預經綸元功特著爕<lb/>
諧治本茂績以宣中書令宋國公蕭瑀志懷貞確業履<lb/>
冲素歴居顯要礪精治術獻納惟允周順有聞宜穆彞<lb/>
章允釐庶政寂可尚書左僕射瑀可尚書右僕射<hi>武德六年</hi>
<hi>四月</hi>
　　　裴寂司空制<lb/>
<pb n="KR2f0010_WYG_034-3b"/>
槐路清肅台階重峻經邦論道爕諧是屬然而表德優<lb/>
賢昔王令典庸勲紀績列代通規尚書左僕射魏國公<lb/>
寂地胄清華風神閑悟立志温裕局量𢎞雅爰自義旗<lb/>
早參締搆宜契所感實資同德譬茲梁棟有若鹽梅翊<lb/>
贊綢繆庶政惟允歴居端揆彞章緝穆元功𢡟德寵秩<lb/>
未臻宜處鼎司膺茲重望可司空<hi>武德九年九月</hi>
　　　長孫無忌右僕射制<lb/>
望隆朝右任重國鈞尚想風徽義惟賢戚吏部尚書齊<lb/>
<pb n="KR2f0010_WYG_034-4a"/>
國公長孫無忌識量宏逺神情警發道昭搢紳才資文<lb/>
武罇俎之䇿電斷風馳干戈所指雲銷露澈機深之理<lb/>
彌著忠義之節以彰斯固立德佐時降靈輔闕宜期以<lb/>
翼贊授之端揆可尚書右僕射<hi>貞觀元年七月</hi>
　　　房𤣥齡杜如晦左右僕射制<lb/>
尚書政本端揆任隆自非經國大材莫或斯舉中書令<lb/>
兼太子詹事邢國公房𤣥齡器宇沉邃風度宏逺譽彰<lb/>
遐邇道冠簪纓兵部尚書檢校侍中蔡國公杜如晦識<lb/>
<pb n="KR2f0010_WYG_034-4b"/>
量清舉神彩凝映德宣内外聲溢廟堂朕自克平宇縣<lb/>
締構資始叶贊經綸厥功甚茂深謀秘畧動合規矩忠<lb/>
義讜言事多啟沃及典司樞要綢繆宸扆開物成務知<lb/>
無不為可謂神降英靈天資人傑並宜總司衡軸光闡<lb/>
大猷𤣥齡可尚書左僕射餘如故如晦可尚書右僕射<lb/>
<hi>貞觀三年二月</hi>
　　　李靖右僕射制<lb/>
端右望隆寄任尤重實資勲德朝難其選左光祿大夫<lb/>
<pb n="KR2f0010_WYG_034-5a"/>
行兵部尚書代國公李靖識度宏逺才畧優贍博綜機<lb/>
務兼資文武誠著夷險效彰吐納便蕃省闥詳謹有聞<lb/>
宜緝彞倫允茲名器可尚書左僕射<hi>貞觀四年八月</hi>
　　　長孫無忌司空制<lb/>
論道台階寔賴明哲丹青神化寄深爕理自非鹽梅是<lb/>
屬棟幹有歸則曠職俟能罔或必備開府儀同三司齊<lb/>
國公無忌器宇凝正風度峻逺才包文武地兼賢戚誠<lb/>
著草昧之辰業預艱難之始功侔十亂聲髙三傑亮采<lb/>
<pb n="KR2f0010_WYG_034-5b"/>
銓衡庶僚有序儀型端右彞章以穆自任參鼎司位班<lb/>
槐路撝挹之美形於搢紳翼贊之規章於帷扆宜崇名<lb/>
器允副具瞻可司空所司具禮以時册命<hi>貞觀七年十一月</hi>
　　　温彦博右僕射制<lb/>
文昌治本端副望隆朝綱所屬選衆斯在中書令虞國<lb/>
公温彦博體業貞固學藝該明器惟瑚璉材稱棟幹任<lb/>
總絲綸職居近宻廼心著於帷幄嘉謀表於樽俎寄深<lb/>
啟沃義切鹽梅宜升禮闈允兹彞序可尚書右僕射勲封<lb/>
<pb n="KR2f0010_WYG_034-6a"/>
如故<hi>貞觀十年三月</hi>
　　　髙士㢘左僕射制<lb/>
司㑹政本執法任隆歴選攸難惟賢是屬特進尚書申<lb/>
州刺史上柱國申國公髙士㢘器宇冲邈機神峻逺材<lb/>
稱棟幹望重縉紳地惟姻婭廼誠著於疇昔業預經綸<lb/>
嘉庸彰於夷險出總方岳入贊機衡獻替之情譽光八<lb/>
舎銓總之美聲洽九荒啟沃是寄鹽梅斯在宜貳端右<lb/>
允副式瞻可尚書左僕射特進刺史勲官封並如故<hi>貞觀</hi>
<pb n="KR2f0010_WYG_034-6b"/>
<hi>十二年七月</hi>
　　　長孫無忌司徒制<lb/>
古先哲后咸正庶官德優者爵髙功多者祿厚是以經<lb/>
邦緯國必俟蕭曺之勲爕理隂陽允歸鍾華之望司徒<lb/>
趙國公無忌識量𢎞博風度峻逺地惟親賢材稱梁棟<lb/>
締構霸業茂勲著於艱難弼成王道廼心竭於寅亮鹽<lb/>
梅是寄丹青攸屬德綜機衡聲猷具舉自升槐鉉歳月<lb/>
亟移固以勒美太常書忠甲令者矣宜陟中台式典邦<lb/>
<pb n="KR2f0010_WYG_034-7a"/>
教可司徒<hi>貞觀十六年七月</hi>
　　　房𤣥齡司空制<lb/>
惟天為大資四序以成功惟王建國候三台以𢎞化故<lb/>
隆漢受命吳鄧飛聲有晉勃興荀何底績開府儀同三<lb/>
司尚書左僕射太子少師上柱國梁國公房𤣥齡器範<lb/>
忠肅識具明允才稱王佐望乃時英霸圖爰始預經綸<lb/>
之業鼎命惟新贊隆平之化誠固金石勲勒鐘鼎自任<lb/>
總庶尹職重朝端心力盡於翼亮憂勞積於歳序而志<lb/>
<pb n="KR2f0010_WYG_034-7b"/>
在冲退有懷止足固陳衰疴屢上表疏然則爕揆禮閣<lb/>
職務實繁論道槐庭望實攸屬宜加寵命平茲水土可<lb/>
司空<hi>貞觀十六年七月</hi>
　　　狄仁傑内史制<lb/>
鸞臺賛謀帷幄秉鈞之任為重典綜絲綸揮翰之才是<lb/>
屬銀青光祿大夫守納言上柱國汝陽縣開國男狄仁<lb/>
傑地華簪組材標棟幹城府凝深宫牆峻邈有八龍之<lb/>
藝術兼三冬之文史雅逹政方早膺朝寄出移節傳播<lb/>
<pb n="KR2f0010_WYG_034-8a"/>
良守之風入踐臺閣得名臣之體豈惟懷道佐明見期<lb/>
於管樂故以竭誠匡主思致於堯舜九重肅侍則深陳<lb/>
可否百辟在庭則顯言得失雖從容顧問禮被於皇闈<lb/>
而斟酌輕重事隆於紫誥宜遷掌閫之秩式𢡟専車之<lb/>
寵可守内史㪚官勲封如故主者施行<hi>聖歴三年十二月十八日</hi>
　　　韋嗣立平章事制<lb/>
鸞臺鳯池清切鸞渚便繁諷納兩闈允資一德中㪚大<lb/>
夫守天官侍郎韋嗣立當朝人望奕代相門道周性全<lb/>
<pb n="KR2f0010_WYG_034-8b"/>
才髙識逺誠以待物寛而容衆往自綸翰五字見推洎<lb/>
處提衡九流式序懷宗廟之掌有社稷之能宜竭忠賢<lb/>
翊宣化政可守鳯閣侍郎同鳯閣鸞臺平章事㪚官如<lb/>
故主者施行<lb/>
　　　崔日用參知機務制　　　　　　蘓頲<lb/>
門下才為於時以宣可大之業精貫於日以定非常之<lb/>
勛古稱王佐今乃人傑大中大夫守兵部侍郎兼知雍<lb/>
州長史脩文館學士騎都尉安平縣開國子崔日用果<lb/>
<pb n="KR2f0010_WYG_034-9a"/>
行育德脩辭立誠孝則揚親忠於事主堂堂乎貎暢君<lb/>
子之風諤諤其言藴大臣之節故能書讀萬巻文窮四<lb/>
始髙步登朝平心待物日者醜孽未殄嘉謀潛斷臨危<lb/>
不顧見義而作是用底績實所繄賴師兵戢矣京兆晏<lb/>
如宜緝台階之政式拜掖垣之寵可銀青光祿大夫行<lb/>
黄門侍即參知機務學士勲封如故主者施行<hi>唐隆元年七月</hi>
<hi>四日</hi>
　　　姚元之同三品制<lb/>
<pb n="KR2f0010_WYG_034-9b"/>
門下王佐之重師兵之任旁求棟幹膺此具瞻同州刺<lb/>
史姚元之宏畧冠時偉才生代識精鑒逺正詞強學有<lb/>
忠臣之操得賢相之風累踐台衡匡益斯在頃居藩郡<lb/>
循良是屬載懷一德分命六官訏謨允歸文武兼濟式<lb/>
憑帷幄之筭宜副韜鈐之委可兵部尚書同中書門下<lb/>
三品<hi>先天二年六月</hi>
　　　張説檢校中書令制<lb/>
門下殷命百工傅膺審象漢推三傑良屬運籌不有斯<lb/>
<pb n="KR2f0010_WYG_034-10a"/>
人孰賚予弼尚書左丞張説居正合道體直理精朕昔<lb/>
在承華首延博望談經之際欽若讜言撝翰之間潤色<lb/>
鴻業屢陳匡益見嫉奸回頃雖抗跡踈逺而載懷飢渇<lb/>
今羣兇巳服大猷伊始永言亮采光朕側席之期俾兹<lb/>
啟沃成朕濟川之望宜登鼎鉉式綜絲綸可檢校中書<lb/>
令<hi>先天二年七月</hi>
　　　劉幽求知軍國大事制　　　　　蘓頲<lb/>
門下尚書佐理四方取則端揆成務百工是師非允具<lb/>
<pb n="KR2f0010_WYG_034-10b"/>
瞻孰康庶績封州流人劉幽求風雲𤣥感川嶽粹靈學<lb/>
綜九流文窮三變義以臨事精能貫日忠以成謀用若<lb/>
投水茂勲立艱難之際嘉話盈啟沃之初存讜直以不<lb/>
顧為奸邪之所忌萌釁頗露僭端竊發元宰見逐讒人<lb/>
孔多既斥羣兇方宣大化期問政於經始載登賢於夢<lb/>
卜可依舊金紫光祿大夫尚書左僕射知軍國大事監<lb/>
脩國史上柱國徐國公仍依舊還實封主者施行<hi>先天二年</hi>
<hi>八月一日</hi>
<pb n="KR2f0010_WYG_034-11a"/>
　　　劉幽求同三品制　　　　　　　蘓頲<lb/>
門下弼諧庶政亮采有邦不遇人傑孰膺王佐金紫光<lb/>
祿大夫守尚書左僕射知軍國大事監脩國史上柱國<lb/>
徐國公劉幽求緯量天假宏才代出子産之道四既取<lb/>
諸身臯陶之德九以成其用伊昔構屯感憤謀始洎於<lb/>
開泰防萌釁初景化俟其丹青讒詞淆於白黒頃居炎<lb/>
瘴受釐之封莫聞重踐台衡從政之言益啟睠茲宻勿<lb/>
方總訏謨宜兼委於掖垣仍具瞻於禮闈可同中書門<lb/>
<pb n="KR2f0010_WYG_034-11b"/>
下三品餘如故主者施行<hi>先天二年九月八日</hi>
　　　張説中書令制<lb/>
門下咸有其德委廊廟之元宰知無不為歸掖垣之成<lb/>
務銀青光祿大夫檢校中書令上柱國燕國公張説含<lb/>
𢎞育粹特表人師懸觧精通見期王佐立言布文武之<lb/>
用定䇿勵忠公之典才冠代而不有功至大而若虛自<lb/>
頃𢎞益時政發揮王道萬事必理一心從乂以觀其獨<lb/>
伯起慎於四知嘗得其真叔敖謹於三省故能深而不<lb/>
<pb n="KR2f0010_WYG_034-12a"/>
竭久而彌芳宣大號於紫宸潤昌圖於清禁我憑柱石<lb/>
爾作鹽梅正名之謂羣識斯集可守中書令㪚官勲封<lb/>
如故<hi>先天二年九月十一日</hi>
　　　姚崇兼紫㣲令制　　　　　　　蘓頲<lb/>
黄門天之紫㣲地在清禁宰臣為重庶政攸先不有殊<lb/>
才曷云兼寄金紫光祿大夫兵部尚書同紫㣲黄門三<lb/>
品監脩國史上柱國梁國公姚崇河山粹氣禮樂清英<lb/>
德量在寛公心益謹詞必體要行之自逺學以窮㣲志<lb/>
<pb n="KR2f0010_WYG_034-12b"/>
於可大允茲忠讜光我謀謩聞善若警欲仁斯至衣冠<lb/>
以為蓍蔡廊廟資其柱石朕之欽者管樂人之傑者蕭<lb/>
張遂能以身許國開物成務邦是用乂朝惟得賢北辰<lb/>
環拱四垣近宻俾因題劍之榮式演如絲之命可兼紫<lb/>
㣲令餘如故主者施行<hi>開元元年十二月九日</hi>
　　　盧懷慎平章事制<lb/>
門下宰輔之任謨猷是屬不有大才孰康景化黄門侍<lb/>
郎盧懷慎貞良敦朴孝悌仁厚度量深於江海堅清邁<lb/>
<pb n="KR2f0010_WYG_034-13a"/>
於氷雪事皆體大詎觀非聖之書心必在公雅契惟賢<lb/>
之典故能危言正色直道匪躬比之㣲管而求得説宜<lb/>
寵𤨏闈參乎鼎坐可同紫㣲黄門平章事<hi>開元元年十二月</hi>
　　　盧懷慎檢校黄門監制<lb/>
黄門古稱納言亦號常伯厥命惟允朕之股肱俾乂成<lb/>
績聿歸良輔銀青光禄大夫行黄門侍即同紫㣲黄門<lb/>
平章事上柱國漁陽伯開國伯盧懷慎氣資温厚生於<lb/>
薊北年始英妙出自山東王佐所期人師見屬考彼揚<lb/>
<pb n="KR2f0010_WYG_034-13b"/>
歴多所獻替學以充其忠讜才以運其清明所謂許國<lb/>
忘身立朝正色有仲山甫之節成管夷吾之能故其道<lb/>
彌髙其心益下可以敷我王度弼於朕躬用増華於侍<lb/>
帷宜拜寵於參乗可檢校黄門監㪚官黄門如故主者<lb/>
施行<hi>開元三年正月十九日</hi>
　　　源乾曜平章事制<lb/>
門下軒夢三相舜舉八元必佇人傑以宣邦政尚書左<lb/>
丞上柱國安陽縣開國男源乾曜博文强學逹識周才<lb/>
<pb n="KR2f0010_WYG_034-14a"/>
貞白可以勵時道義可以𢎞物虛懷同於抱月懸鏡不<lb/>
疲利器比於成風刜鐘無滯固可光左曺之駮議翊中禁<lb/>
之謀猷用參金鉉之司兼踐玉壺之副可黄門侍郎紫<lb/>
㣲黄門平章事勲封如故<hi>開元四年十一月</hi>
　　　宋璟兼黄門監蘇頲平章事制<lb/>
黄門虞廷稱盛任以夔龍周邦以寧屬於閎㪚是知出<lb/>
納惟允必俟英竒啟沃以光實資茂彦銀青光祿大夫<lb/>
守刑部尚書上柱國廣平郡開國公宋璟宇量凝峻執<lb/>
<pb n="KR2f0010_WYG_034-14b"/>
心勁直銀青光祿大夫行紫㣲侍郎兼知制誥上柱國<lb/>
許公蘇頲風檢詳宻藻思清華或掌獻南宫持平邦典<lb/>
或揮翰西掖匡輔政途咸竭奉上之心俱盡匪躬之節<lb/>
九流俟其澄序衆務資其弼諧宜委銓官兼侍帷幄璟<lb/>
可守吏部尚書兼黄門監頲可同紫㣲黄門平章事㪚<lb/>
官勲封並各如故<hi>開元四年閏十二月</hi>
　　　張説同三品制<lb/>
門下乾坤以隂陽化成后王以輔弼興理所以寅亮天<lb/>
<pb n="KR2f0010_WYG_034-15a"/>
極緝熙帝圖匪賴大賢孰寄斯任天平軍節度大使右<lb/>
羽林將軍兼并州長史攝御史大夫燕國公兼脩國史<lb/>
張説挺其公才生我王國體文武之道則出將入相盡<lb/>
忠貞之節則前凝後丞諒可以𢎞此大猷總其邦政允<lb/>
釐庶績保乂皇家可守兵部尚書同中書門下三品勲<lb/>
封修國史如故即馳驛赴京<hi>開元九年九月</hi>
　　　張説兼中書令制<lb/>
中書政本實管王言咨爾夏部僉曰惟允兵部尚書同<lb/>
<pb n="KR2f0010_WYG_034-15b"/>
中書門下三品燕國公張説道合忠孝文武典禮當朝<lb/>
師表一代詞宗有公輔之材懷大臣之節儲宫侍講早<lb/>
申翼贊台座訏謨備陳匡益入則式是百辟出則敷政<lb/>
四方嘉績簡於朕心茂功著於王室賚予良弼光輔中<lb/>
興乃眷専車是稱樞宻宜兼出納之任式副具瞻之舉<lb/>
可兼中書令<hi>開元十一年二月</hi>
　<lb/>
　唐大詔令集巻四十四<lb/>
</p>
<p>
</p>
  </div>
</body>
</text>
</TEI>
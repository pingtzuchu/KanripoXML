<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻七十九</head> <lb/>
    <p>
<pb n="KR2f0010_WYG_069-1a"/>
欽定四庫全書<lb/>
　唐大詔令集巻七十九<lb/>
　　　　　　　　　　　　宋　宋敏求　編<lb/>
　　典禮<lb/>
　　　巡幸<lb/>
　　　　幸故宅改為通議宫曲赦京城繫囚制<lb/>
　　　　巡幸岐隴二州曲赦<lb/>
　　　　巡幸并州曲赦<lb/>
<pb n="KR2f0010_WYG_069-1b"/>
　　　　破契丹幸靈州詔<lb/>
　　　　赦行幸諸縣及岐州制<lb/>
　　　　幸東都詔<lb/>
　　　　睿宗令皇帝巡邉詔<lb/>
　　　　行幸東都詔<lb/>
　　　　幸新豐及同州勅<lb/>
　　　　幸東都制<lb/>
　　　　至都大赦天下制<lb/>
<pb n="KR2f0010_WYG_069-2a"/>
　　　　巡幸東都賜賚扈從赦天下制<lb/>
　　　　幸長安制<lb/>
　　　　幸東都詔<lb/>
　　　　將離東都減降囚徒勅<lb/>
　　　　北巡狩制<lb/>
　　　　幸太原府赦境内制<lb/>
　　　　北路幸長安制<lb/>
　　　　南路幸長安制<lb/>
<pb n="KR2f0010_WYG_069-2b"/>
　　　　巡幸東都賜賚從官勅<lb/>
　　　　南路幸西京勅<lb/>
　　　　鑾駕到蜀大赦制<lb/>
　　　　史思明再陷洛陽巡幸東京詔<lb/>
　　巡幸<lb/>
　　　幸故宅改為通議宫曲赦京城繫囚制<lb/>
朕㳟膺大寳克隆景祚永言孝思聿追罔極肇惟自昔<lb/>
胥宇舊居王道所基積慶攸在桑梓之敬每懐踐歴日<lb/>
<pb n="KR2f0010_WYG_069-3a"/>
不暇給以迄於玆今既氛祲廓清區夏寧謐時和嵗稔<lb/>
民休俗泰爰擇良辰言遵邑里體同過沛事等歸譙故<lb/>
老咸臻族姻相㑹肅恭薦享感慶兼集思俾歡心逮於<lb/>
衆庻愍兹幽滯有懐寛釋都輦之地宗祊所居作固萬<lb/>
邦義越等常惟時孟夏方申長育宜順天心宣兹恵澤<lb/>
可曲赦京城内繫禁囚見徒及被推問應集之人死罪<lb/>
以下並放免其内有於政切害情理難原者宜降死從<lb/>
流<hi>武德六年四月</hi>
<pb n="KR2f0010_WYG_069-3b"/>
　　　巡幸岐隴二州曲赦<lb/>
朕恭膺寳命握圖馭厯屬喪亂之後承凋弊之餘宏宣<lb/>
德化勵精治道遐邇肅清要荒来服聊因暇務省視民<lb/>
風遵彼岐梁言臻汧渭百年之老俱稱鼔腹五尺之童<lb/>
咸欣擊壌睠懐曩昔亟遊此地嵗月踰邁以迄於兹周<lb/>
覽原隰愴然懐舊延問鄉黨僚吏猶存事異宛譙情均<lb/>
豐沛民和俗阜上下歡洽宜宣愷澤俾同慶幸可特赦<lb/>
岐隴二州管内自貞觀四年十月一日昧爽以前大辟<lb/>
<pb n="KR2f0010_WYG_069-4a"/>
以下悉從原宥放免二州户民無出一年租賦八十以<lb/>
上鰥寡篤疾及舊任二州雜職佐吏以上賜物各有差<lb/>
百嵗以上就加優恤行經咸陽始平武功二縣見囚禁<lb/>
徒罪以上各降一等杖罪以下並宜釋放年八十以上<lb/>
及鰥寡篤疾并武功縣舊主軍師亦加賜物凡此界内<lb/>
名山大川望秩之禮備加牲幣孝子順孫義夫節婦隨<lb/>
事褒顯旌表門閭其賜物之有差宜依别勅務從周厚<lb/>
以稱朕意<lb/>
<pb n="KR2f0010_WYG_069-4b"/>
　　　巡幸并州曲赦<lb/>
太原之地興運所階全晉之人義深惟舊自朕㳟膺寳<lb/>
厯二紀於兹何嘗不御扆長懐想崤陵之風雨臨軒逺<lb/>
感念大麓之雲雷當於此時乃忘身而拯溺實賴同德<lb/>
並贏粮而樂推役不踰年遂清區域諒由成都之衆謳<lb/>
訟闡虞帝之功戰牧之<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>歌舞興周王之業仗兹叶力<lb/>
竟致升平懐彼勤勞何忘晷刻既因垂拱之暇再省創<lb/>
業之方周歴郊原宛如疇昔訪其父兄已多長謝不見<lb/>
<pb n="KR2f0010_WYG_069-5a"/>
所識魏后遂以興嗟䘏彼故里漢皇因而式宴前王是<lb/>
日哀樂交懐在朕深衷義符於此是用具陳廣樂共申<lb/>
髙宴取譬還譙之賞同彼幸代之情仍曲赦并州管内<lb/>
大辟罪以下繋囚見徒並赦除之常赦所不免者不在<lb/>
赦例<hi>貞觀二十年正月</hi>
　　　破契丹幸靈州詔<lb/>
朕形勞育物盡敬承天蠢動不安櫛風而罔倦荒隅未<lb/>
静救焚而靡息獨運方寸貫徹上𤣥凝想冕旒布化中<lb/>
<pb n="KR2f0010_WYG_069-5b"/>
外是知惟天為大合其德者弗違謂地葢厚體其仁者<lb/>
光被故能彌綸八極權輿二儀大帝福謙斯其效矣彼<lb/>
匈奴者與開闢以俱生奄有龍庭共老上而並列僭稱<lb/>
驕子分天街於𬗋宸仰應旄頭抗大禮於皇極流殃搆<lb/>
禍數嵗稱兵慿陵障塞連年壓境射雕馳騎亟飲㶚川<lb/>
如豕騰氛頻驚渭汭貽先皇之動衆致黎庶之塗原社<lb/>
稷為虛軫情何已朕御天下二紀於兹曩者聊命偏師<lb/>
遂禽頡利今兹始𢎞廟略已㓕延陀麾駕出征未踰郊<lb/>
<pb n="KR2f0010_WYG_069-6a"/>
甸前駈所轥才掩塞垣長䇿風行已震金㣲之表揚威<lb/>
電發逺踰沙場之外遂使雁山之北無侵單于龍庭之<lb/>
南大開封域其契苾車心俟斤及鉄勒諸姓迴紇朝禄<lb/>
俟利發等總統百餘萬户散處北溟逺使人委身内屬<lb/>
請同編列並為郡縣引領翹足暴十日而佇油雲延首<lb/>
求哀沉九泉而請營魄朕當暫幸靈州撫輯歸附𢎞兹<lb/>
肆赦加以施行頒惠天隅耀威雲朔收其瀚海盡入提<lb/>
封觧其紛爭並垂冠帶混元以降殊未前聞無疆之業<lb/>
<pb n="KR2f0010_WYG_069-6b"/>
永貽来世古人所不能致今既吞之前王所不能屈今<lb/>
咸滅之斯寔書契所未有古今之壯觀豈朕一人獨能<lb/>
宣力葢由上靈儲祉錫以太康宗廟威靈成兹大定即<lb/>
宜宣禮告於清廟仍以大慶頒示普天俾與黎元同兹<lb/>
有賴<hi>貞觀二十年八月</hi>
　　　赦行幸諸縣及岐州詔<lb/>
朕恭膺寳命嗣奉瑤圖居萬乘之尊當四海之貴遐觀<lb/>
徃烈詳求前古每希蹤於哲后常勞心於庶物兢懼弗<lb/>
<pb n="KR2f0010_WYG_069-7a"/>
寧憂勤若厲屬天下無事區宇有截仰髙風於汾射暫<lb/>
清暑於林泉朕昔在震宫侍遊兹壌山川依舊嵗月不<lb/>
追今既俗阜年和華夷胥悦𬗟懐徽範情兼感慰宜遵<lb/>
省方之義且順陽和之序曲申惠澤式彰寛宥行幸所<lb/>
經諸縣及岐州囚徒人犯罪者流降從徒以下並免之<lb/>
<hi>永徽五年二月</hi>
　　　幸東都詔<lb/>
咸京天府地狹人繁百役所歸五方胥萃雖獲登秋之<lb/>
<pb n="KR2f0010_WYG_069-7b"/>
積猶虧洊嵗之資睠言於此思蠲徭賦夫以交風奥壌<lb/>
測景神州職貢所均水陸輻凑今兹豐熟特倍尋常事<lb/>
貴從宜實惟權道即以来年正月幸東都闗内百姓宜<lb/>
免一年庸調及租并地丁税草其當道諸縣特免一年<lb/>
劍南隴右諸州毎年供進物一二年且停<hi>儀鳳二年十月</hi>
　　　睿宗令皇帝巡邉詔<lb/>
先王省方所以觀風設教聖人順動所以刑清甿服故<lb/>
叶時同律虞典之常道喬岳翕河周家之盛德自王風<lb/>
<pb n="KR2f0010_WYG_069-8a"/>
不競兹禮遂闕兩漢之朝有時于邁三國以降日不暇<lb/>
給我皇家開元首出卜代重光寰宇大寧車書無外文<lb/>
祖神宗之徳洽於兆人考祥展義之規昭於國典朕祇若<lb/>
丕構寅奉慶靈夙懐箕嶺之心久遂汾陽之志皇帝天<lb/>
錫英武神與聰明純孝極於安親大功深於濟代自陟元<lb/>
后實總朕師時政益明彛倫攸叙而將靖邉甿藩阻悠遐<lb/>
夷夏殊化或幽隠未申或勞苦未䘏將副來蘇之懐實允<lb/>
卜征之義加以頃年邉將授任或乖師律以虧軍威不振<lb/>
<pb n="KR2f0010_WYG_069-8b"/>
皇帝宜順時巡狩親幸邉陲掌圖修考事之儀典樂具陳<lb/>
詩之禮西洎河塞東踰燕朔望秩名山肆覲羣后休農問<lb/>
老誓師訓卒其有牧州典郡功施於人仗節擁旄隠若敵<lb/>
國者當崇進律之賞加以分麾之命若邦政不舉軍令莫<lb/>
修裒歛細人侵削戰士者明兹典憲肅以天誅然後七萃騰<lb/>
装六軍按節合符釡山之曲覽軒轅之遺風勒銘單于<lb/>
之臺踐漢皇之故事使隂山罷祲大漠無塵其供帳所<lb/>
資儲擬之費皆令有司支備州縣不得勞百姓<hi>先天元年十月</hi>
<pb n="KR2f0010_WYG_069-9a"/>
　　　行幸東都詔<lb/>
咸洛京師建都惟舊乃睠時邁卜征在斯朕承天纂歴<lb/>
恭已臨人鼎爼雖甘念疲甿之不足宫室信美傷浮户<lb/>
之未安事内攅於千慮心外周於萬方則知帝業初啟<lb/>
崤函乃金湯之地天下大定河洛為㑹同之府周公測<lb/>
景是曰土中為六氣之所交均萬方之来貢引魚鹽於<lb/>
淮海通秔紵於吳越瞻彼洛汭長無阻饑自中宗入闗於<lb/>
今八載省方之地久而莫修遂使水漕陸輓方春不息<lb/>
<pb n="KR2f0010_WYG_069-9b"/>
勞人奪農卒嵗何望闗東嗟怨朕實聞焉思欲寧人而<lb/>
休轉運舘榖而就敖庾加以暑雨作害災拂秦川嵗星<lb/>
有福祥歸豫野朕情深救弊身豈懐安夷考衆心審聽<lb/>
輿誦上奉天以為孝下利人以為忠順時而動從衆之<lb/>
願宜以今年十一月行幸東都凡厥有司式遵乃事至<lb/>
於行從兵馬供頓貯積務在樽節勿使煩勞考使選人<lb/>
咸令都集東都宫殿應湏修理量加整葺不得煩人朕<lb/>
本為人而行非擬勞人自奉所過州縣無費黎元亦不<lb/>
<pb n="KR2f0010_WYG_069-10a"/>
得輙有差科傍求進獻宣布遐邇知朕意焉<hi>先天二年七月</hi>
　　　幸新豐及同州勅<lb/>
勅虞之四朝且徧區㝢漢之三輔本同京師善於古者考<lb/>
於今發乎近者應乎逺若順豫之事缺則紊於王制巡<lb/>
遊之典備則慮於人勞朕受命膺期勵精設教幸乾坤<lb/>
幽贊風雨咸若百姓既阜三農已登同頴獻於宗廟穭<lb/>
穗生於郡國我無大桀寔欣於嵗取人有小康未果於<lb/>
時邁但左翊之地近入黄圖新豐之邑甫鄰青綺山川<lb/>
<pb n="KR2f0010_WYG_069-10b"/>
宫舘咫尺相望方欲過㶚亭而渉□經沙阜而臨渭見<lb/>
彼耆耋問其疾苦察長吏之政恤黎甿之寃葢所以展<lb/>
義陳詩觀風問俗始自畿甸化於天下宜以今月二十<lb/>
五日幸長春宫停五日縁頓所湏並令所司支備一事<lb/>
以上不得擾州縣發日唯量將飛騎行更不湏别遣兵<lb/>
馬及妄有科喚朕此行之處不得進奉在路有稱寃苦州縣<lb/>
不能疏决者委御史金吾収狀為進各勉所職副朕意<lb/>
焉<hi>開元二年九月十一日</hi>
<pb n="KR2f0010_WYG_069-11a"/>
　　　幸東都制<lb/>
黄門朕聞遂物之宜上則聽其和樂違人之欲下則生<lb/>
於怨思一物安可不遂萬人安可固違且先王卜征觀<lb/>
乎風俗大易順動應乎天地由是巡以五載尚徧於人<lb/>
寰設為兩京况稱於帝宅東幸西顧乃其常也然以行<lb/>
必清道不為無事至而供帳是則有勞故恤人之隠憂<lb/>
人不足於今四年矣遂使東土耆老傾心而傒予中朝<lb/>
公卿屢言以沃朕咸謂國之中洛王者上地均諸侯之<lb/>
<pb n="KR2f0010_WYG_069-11b"/>
賦當天下之樞陸行漕引方舟繫軑費省萬計利踰十<lb/>
倍更知夫便於物者非自奉以懐安嗟於人者豈不識<lb/>
而阻願於是乎見品彚之阜因京坻之餘則無奪農矣<lb/>
陳太師之言獻史臣之頌則無缺政矣信可以備法駕<lb/>
乘陽春歸於成周布我時令宜以来年正月五日行幸<lb/>
東都仍取北路所司准式主者施行<hi>開元四年十二月三日</hi>
　　　至東都大赦天下制<lb/>
黄門周宅中土秦里上田皆王者之都也時邁觀風載<lb/>
<pb n="KR2f0010_WYG_069-12a"/>
巡展義皆王者之政也朕嗣守宸極頓移年所冕旒而<lb/>
視心毎周於萬邦車轍所届迹不出於三輔豈懐安以<lb/>
憚勞若省費而體力然以設京師者不偏于西據奉宗<lb/>
廟者亦俟於東征安可阻從人之心増傒予之怨是用<lb/>
闓陽發嵗練日簡辰順和氣以應物御惠風以行令永<lb/>
言告至載叶伻来顧兹菲躬畏此鴻業下輦而有宫室<lb/>
即舊不加登臺而有山川覽今猶昔森言在目用軫於<lb/>
懐思𢎞逺圖俾作寛典不忘師古之義特布惟新之渥<lb/>
<pb n="KR2f0010_WYG_069-12b"/>
可更大赦天下自開元五年二月三日昧爽以前大辟<lb/>
以下罪無輕重已發覺未發覺已結正未結正繫囚見<lb/>
徒常赦所不原者咸赦除之謀反大逆不在赦限<hi>云云</hi>
夫政欲清静詞尚省要間者思致於義未臻其道文書<lb/>
盈几閣而吏益欺詔命下閭里而人莫諭得非失於牴<lb/>
牾弊在頓蕪耶簡而易從禁則難犯令式格勅有不便<lb/>
者先令尚書省集議刑律刋定宜詳閲厥衷合於大體<lb/>
亡命山澤挾藏軍器百日不首復罪如初敢以赦前事<lb/>
<pb n="KR2f0010_WYG_069-13a"/>
相告者以其罪罪之赦書日行五百里布告天下稱朕意<lb/>
焉主者施行<lb/>
　　　巡幸東都賜賚扈從赦天下制<lb/>
朕自臨天下未至於洛雖二京出遊葢惟常典五載来<lb/>
巡肇於即事念兹扈從特有加恩南北衙應從官三品<lb/>
以上各賜物四十叚四品三十叚五品二十叚六品七<lb/>
品十五叚八品九品十叚從飛騎萬騎各賜物五叚馬<lb/>
家小児賜物三叚三衛檢校監門直長引駕等發京宿<lb/>
<pb n="KR2f0010_WYG_069-13b"/>
衛執當不闕者簡日優量其置頓營幕橋道等使並制<lb/>
官各賜物逓加從官一等仍與中上考緣路刺史上佐<lb/>
縣令奉承頃事并專知官各准從官例與賜亦與中上<lb/>
考衛士掌閑幕士等各賜物兩叚大赦天下惟謀反大<lb/>
逆不在赦限餘並宥之河南府百姓給復一年河北遭<lb/>
澇及蝗蟲處無出今年租武德貞觀以来勲臣子孫無<lb/>
名在位更詳求其後奏聞有嘉遁幽棲養髙不仕者州<lb/>
牧各以名薦<hi>開元五年五月</hi>
<pb n="KR2f0010_WYG_069-14a"/>
　　　幸長安制<lb/>
門下觀俗省方所以愛人治國宗尊廟貎所以事神享<lb/>
親欽若昔典此惟大義朕祗膺鴻業積念咸秦去嵗欲<lb/>
幸洛京已發成命屬重營天室因將中止誠以其繩則<lb/>
板功且未即展鈴効駕信弗可違終肆覲於東方恒載馳於西<lb/>
土流晷不駐通喪永畢象居始成如在増慕朕之前志<lb/>
日夜匪遑故可以詩陳肅雝禮極禋祀神明之隩時惟<lb/>
雍州禾稼有年莫若闗輔王假用吉后来其蘇寔獲我<lb/>
<pb n="KR2f0010_WYG_069-14b"/>
心俾從人欲可以今年十月取北路幸長安所司准式<lb/>
務在節省無得勞費主者施行<hi>開元六年七月六日</hi>
　　　幸東都詔<lb/>
王者觀俗以賦政考祥以省方必將叶於人和而奉若<lb/>
天意朕祗守鴻緒用康黎庶思振德以惠物豈勞人以<lb/>
尊已頃年闗輔之地轉輸寔繁重以河塞之役兵戎屢<lb/>
動千金有費九載未儲懐此勞辛以増旰昃且夫茍利<lb/>
於物可隨事而變通將適於人故因時以巡幸卜洛萬<lb/>
<pb n="KR2f0010_WYG_069-15a"/>
方之隩維嵩五岳之中風雨之所交舟車之所㑹溝通<lb/>
江漢之漕控引河淇之運利俗阜財於是乎在今欲省<lb/>
其費務以寔闗中即彼敖倉少濟河邑乘嵗陽之吉展<lb/>
遊順之儀豈惟龜筮不違固已詢謀定是叶修五禮更<lb/>
問百年車輿動而不勞玉帛㑹而胥悦所謂先天以𢎞<lb/>
道因人以為利也宜以明年正月十五日幸東都<hi>開元九年</hi>
<hi>九月九日</hi>
　　　將離東都减降囚徒勅<lb/>
<pb n="KR2f0010_WYG_069-15b"/>
獻嵗肇春陽和感氣且是發生之日寔惟布德之辰朕<lb/>
將幸秦京言離洛邑既省方以觀俗思𢎞恩以濟人載<lb/>
念狴牢又惻襟抱宜敷寛大之恩用敦祝泣之意其都<lb/>
城内見禁囚徒除身犯十惡及偽造頭首餘雜犯死流等<lb/>
各减一等徒以下並放河南府遭水百姓前令量事賑<lb/>
濟如聞未能存活春作方興恐乏粮用宜令王怡檢問<lb/>
不支濟者更量賑給務使安存<hi>開元十一年正月</hi>
　　　北巡狩制<lb/>
<pb n="KR2f0010_WYG_069-16a"/>
朕爰自京洛有事省方乘兹發生之和因務豫動之慶<lb/>
將欲恤鰥獨問耆老陳詩展禮陟幽黜明使滯伏必申<lb/>
㣲物咸遂其行幸所至處宜令刺史縣令存問百年老<lb/>
病鰥寡惸獨及行人家如有单貧不濟不能存活者量<lb/>
加賑給其侍老仍各賜物三叚見禁囚徒除十惡及身<lb/>
犯反逆并偽造頭首以外自餘雜犯流死等罪各減一<lb/>
等徒以下並放免百姓有賢良官人有清白並令中書門<lb/>
下採訪名聞其貪濁之吏委御史覺察弹奏<hi>開元十一年正月</hi>
<pb n="KR2f0010_WYG_069-16b"/>
　　　幸太原府赦境内制<lb/>
朕恭承寳位十有餘年荷累聖之昌圖膺三靈之睠命<lb/>
日慎一日雖休勿休今問俗觀風肆覲羣后陳詩納貢<lb/>
親問百年雖念勞人事資展禮太原舊國王業所興乃<lb/>
睠成周西巡豐鎬曰惟嗣漢東至沛鄉皆㑹彼舊都睠<lb/>
兹枌社况興王始封之地鴻圖創業之初含育生靈大<lb/>
造區宇永惟丕搆顧慙貽厥且地稱用武戎役是殷爰<lb/>
錫懐舊之恩以順發生之澤其太原府境内見禁囚徒<lb/>
<pb n="KR2f0010_WYG_069-17a"/>
除十惡及偽造頭首餘並赦免預宴官共賜物二千疋<lb/>
父老及人吏等共賜一萬疋百姓宜給復一年九等户<lb/>
給復三年元從家給復五年其家籍見丁終身免征役<lb/>
侍老八十以上賜物五叚版授上縣令仍賜緋婦人版<lb/>
授上縣君九十以上賜物七叚版授上州長吏仍賜緋<lb/>
婦人版授郡君百嵗以上賜物十叚版授上州刺史仍<lb/>
賜紫婦人授郡夫人孝子順孫義夫節婦旌表門閭終<lb/>
身勿事其有流淪草澤抱德栖遲及武德功臣并舊戚<lb/>
<pb n="KR2f0010_WYG_069-17b"/>
子孫才堪文武未有官者并委府縣搜揚具以名薦<hi>開元十一</hi>
<hi>年正月</hi>
　　　北路幸長安制<lb/>
朕粤自鄷鎬省方瀍洛屬九服寧謐四時順成殊徴龎<lb/>
殷景福紛委遂荷靈睠登於介丘居厥成功允荅休祐<lb/>
葢敬天之命不敢以寧也我来於東嵗亦數稔而西土<lb/>
耆老傒予多怨况闗輔之地比則有年宜叶卜征之祥<lb/>
式展時巡之義可以今年閏九月十日取北路幸長安<lb/>
<pb n="KR2f0010_WYG_069-18a"/>
所司准式縁頓支供一事以上並用當處官物不湏科<lb/>
歛百姓其逓運及行從官寮等務從减降所在公私不<lb/>
得輙有進獻宣布遐邇知朕意焉<hi>開元十五年六月</hi>
　　　南路幸長安制<lb/>
朕君臨區㝢子育黎獻每思勤恤不欲勞煩而鎬京之<lb/>
地陵寢所在自展義河洛已歴嵗年所以式遵卜征有<lb/>
事時邁抑惟恒典寕敢憚勞將欲西巡元取北路今同<lb/>
州有暴水浸於邑居載懐憂惕無忘監寐且從南路幸<lb/>
<pb n="KR2f0010_WYG_069-18b"/>
長安所司准式<hi>開元十五年八月</hi>
　　　巡幸東都賜賚從官勅<lb/>
出震奮豫本乎觀風省方展義期於利物朕志惟忘已<lb/>
情期順人爰採謠歌式事廵幸自轉蹕西鎬即宫東周<lb/>
景暖風恬無凛冽之惨烟和氣淑嘉晏温之色得夫軍<lb/>
衛衆䕶靡有郊塞之虞豈非龜筮允臧堪獻卜征之吉<lb/>
天人叶應傒予王城感是休和良以有慰思𢎞慶澤従<lb/>
行在所親王賜物八十疋嗣郡王六十疋一品五十疋<lb/>
<pb n="KR2f0010_WYG_069-19a"/>
三品四十疋四品三十疋六品二十五疋七品二十疋<lb/>
八品九品十叚三衛引駕細引飛騎各四叚彍弩手幕<lb/>
士主膳供膳及諸色白身人等各三叚知頓使知營幕<lb/>
使各六十疋知頓御史三十疋知驛御史及知頓判官<lb/>
知營幕官賜各加一等入仗突厥吐蕃使共賜物五百<lb/>
疋令鴻臚據蕃望髙下節給分付供頓州百姓所據緣<lb/>
頓差科及充夫匠雜役供應等人宜放今年地税自餘<lb/>
户等免今年地税之半應定名供頓縣官各與一中上<lb/>
<pb n="KR2f0010_WYG_069-19b"/>
考<hi>開元十九年十一月</hi>
　　　南路幸西京勅<lb/>
勅朕所時邁皆順物情頃屬關輔無年遽爾東幸固非<lb/>
為已將以息人今百榖既成庶務皆省而五陵所奉誠<lb/>
在京師安可更留周南有闕時薦宜以来年正月七日<lb/>
取南路幸西京所司准式應緣行幸所湏務從減省所<lb/>
由明為條例勿使勞煩<hi>開元二十三年十月</hi>
　　　鑾駕到蜀大赦<lb/>
<pb n="KR2f0010_WYG_069-20a"/>
朕以薄德嗣守神器何嘗不乾乾惕厲勤念蒼生至於<lb/>
水旱或乖則禱祠請罪邉鄙㣲擾則齋戒思過聿来四<lb/>
紀人亦小康葢祖宗之靈卿大夫之助也是以推心將<lb/>
相不疑於物而奸臣兇黨負信背恩割剥我黎元暴亂<lb/>
我函夏皆朕不明之過豈復尤人哉楊國忠厚歛害時<lb/>
巳肆諸原野安禄山亂常搆禍尚逋其斧鉞朕用巡巴<lb/>
蜀訓厲師徒命元子北畧朔方諸王分守重鎮合其兵<lb/>
勢以定中原將蕩滌煩苛大革前弊思與億兆約法惟<lb/>
<pb n="KR2f0010_WYG_069-20b"/>
新上以安宗廟神祗下以寧華夷動植可大赦天下其<lb/>
天寳十五載八月一日昧爽以前大辟罪以下常赦所<lb/>
不免者咸赦除之自中興以来有破家者一切與雪流<lb/>
人一切放還左降官各還舊資内外文武官節級賜階<lb/>
爵安禄山脅從官有能改過自新背逆歸順並原其罪<lb/>
優與官賞<lb/>
　　　史思明再䧟洛陽巡幸東京詔<lb/>
昔昆夷作患周宣興薄伐之役陳豨稱亂漢祖發親征<lb/>
<pb n="KR2f0010_WYG_069-21a"/>
之師葢所以禁暴除兇取威靖難上以保宗社下以拯<lb/>
黎元古帝先王兹道無替頃者禄山搆逆背義負恩惡<lb/>
既貫盈尋已殄滅而思明殘㓂尚敢延妖聚其蜂蠆之<lb/>
餘邀我雷霆之伐朕以干戈屢動黎庶未安由是按兵<lb/>
延誅冀其来格而乃竊兵干紀自取滅亡副元帥光弼<lb/>
糺率鋭徒恭行天罰爰啟絳宫之畧克推青犢之師曽<lb/>
未浹辰大破兇黨此皆穹昊垂祐宗社降靈是以戎律<lb/>
用貞禍滛斯在如聞蓬艾之下蚊蚋猶虞固當乘破竹<lb/>
<pb n="KR2f0010_WYG_069-21b"/>
以追奔同燎原而撲滅朕為人父母深念塗炭是用大<lb/>
整戈矛方申弔伐撫綏河洛以致和平即以今月十七<lb/>
日幸東京率六軍取路進發<hi>乾元二年九月</hi>
　<lb/>
　<lb/>
　<lb/>
　<lb/>
　唐大詔令集巻七十九<lb/>
</p>
<p>
</p>
  </div>
</body>
</text>
</TEI>
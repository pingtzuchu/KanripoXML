<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻七十五</head> <lb/>
    <p>
<pb n="KR2f0010_WYG_065-1a"/>
欽定四庫全書<lb/>
　唐大詔令集巻七十五<lb/>
　　　　　　　　　　　　宋　宋敏求　編<lb/>
　　典禮<lb/>
　　　太清宫<lb/>
　　　　太清宫行禮官改用朝服并停祝版勅<lb/>
　　　　太清宫改為朝獻薦獻制<lb/>
　　　廟制<lb/>
<pb n="KR2f0010_WYG_065-1b"/>
　　　　令所司與禮官議宗廟制<lb/>
　　　　令公卿議太原建寢廟詔<lb/>
　　　　増置太廟九室詔<lb/>
　　　常薦<lb/>
　　　　宗廟薦享别奠樽爵詔<lb/>
　　　　太廟五享令宗子攝事詔<lb/>
　　　　令兩京各日享廟詔<lb/>
　　　　享太廟料外别置牙盤食詔<lb/>
<pb n="KR2f0010_WYG_065-2a"/>
　　　　禘祫不廢常享詔<lb/>
　　　祧遷<lb/>
　　　　遷獻懿二祖詔<lb/>
　　　親享<lb/>
　　　　令皇帝親謁太廟誥<lb/>
　　　　明皇即位謁太廟赦<lb/>
　　　　親謁太廟錫賜宗支庶官制<lb/>
　　　　親享九廟制<lb/>
<pb n="KR2f0010_WYG_065-2b"/>
　　太清宫<lb/>
　　　太清宫行禮改用朝服并停祝版勅<lb/>
勅尊祖奉先必在於崇敬辨儀正禮所貴於縁情伏以<lb/>
大聖𤣥元皇帝御氣昇天長生久視體重𤣥而不測與<lb/>
元化而無窮真容屢見寳符仍集恭惟𤣥祐實表常存<lb/>
比者太清宫行事官皆具冕服爰及奏樂未易舊名并<lb/>
告獻之時仍陳䇲祝既非事生之禮皆是降神之儀但<lb/>
真俗殊倫幽明異數理有非便亦在從宜自今以後每<lb/>
<pb n="KR2f0010_WYG_065-3a"/>
於太清等宫行禮官宜改用朝服兼停祝版其告獻辦<lb/>
及所奏樂章朕當别自修撰仍令所司具儀注聞奏<lb/>
　　　太清宫改為朝獻薦獻制<lb/>
春秋致享用存昭敬祝史陳信必在正辭茍名謂之或<lb/>
乖於上下而非便經稱崇事易載顒若所以展祗肅明<lb/>
等威朕欽崇道本嗣守丕業每懷如在之誠敢忘奉先<lb/>
之㫖禮或未達情實匪寜承前有事宗廟皆稱告享兹<lb/>
乃臨下之辭頗虧尊上之義靜言斯稱殊為未允自今<lb/>
<pb n="KR2f0010_WYG_065-3b"/>
以後每親告獻太清宫太㣲宫改為朝獻有司行事為<lb/>
薦獻親告享宗廟為朝享有司行事為薦享親廵陵為<lb/>
朝拜有司行事為陵拜應縁諸事告宗廟者改為奏其<lb/>
郊天后土及祝云敢昭告者並為敢昭薦於戲式崇轉<lb/>
禮庶表因心宣示中外令知朕意<hi>天寳九年十一月</hi>
　宗廟<lb/>
　　廟制<lb/>
　　　令所司與禮官議宗廟制<lb/>
<pb n="KR2f0010_WYG_065-4a"/>
朕以不造㷀㷀在疚日月如流皇靈浸逺霜露所感觸<lb/>
目殞絶宗廟之制有國大典皇運之始且事因循今山<lb/>
陵有日遷祔非逺宜允舊章永世作則可令所司與禮<lb/>
官等詳議奏聞<hi>貞觀九年九月</hi>
　　　令公卿議太原建寢廟詔<lb/>
昔周監二代崇文武之典禮漢紹三王尊髙光之功烈<lb/>
斯固有國之彞訓不刋之令範髙祖太武皇帝聰明神<lb/>
武叡聖徇齊應天順民撥亂反正德侔造化道濟區夏<lb/>
<pb n="KR2f0010_WYG_065-4b"/>
靖率土之沸騰拯黔首之塗炭一戎大定四海宅心制<lb/>
治定之禮作功成之樂天地交泰品物咸亨聲教遐播<lb/>
休徴雜㳫蠻夷戎狄之長輻輳藁街麟鳯龜龍之祥光<lb/>
映圖史然猶日慎一日推而弗居邁遂古之鴻名踰前<lb/>
王之至治朕以寡昧丕承景業𬗟惟永往攀慕終天思<lb/>
𢎞尊親之道庶展罔極之志切惟太原之地肇基王迹<lb/>
事均豐沛義等宛譙理宜别建寢廟以彰聖德詳觀漢<lb/>
典抑有成規但先皇遺㫖務在儉約䖍奉訓誡無忘唘<lb/>
<pb n="KR2f0010_WYG_065-5a"/>
處宜令禮官與公卿等詳議以聞<hi>貞觀九年十二月</hi>
　　　増置太廟九室詔<lb/>
朕聞王者乗時以設教因事以制禮沿革以從宜為本<lb/>
取舍以適㑹為先損益之道有殊質文之用甚異且夫至<lb/>
德之謂孝所以通於神明大事之謂祀所以䖍於宗廟<lb/>
國家握紀命歴重光累盛四方由其繼明七代可以觀<lb/>
德朕嗣守丕業祗奉睿圖聿懷昭事罔不䘏祀嘗覽古<lb/>
典爰詢廟制逺則殷周事異近則漢晉道殊雖禮文之<lb/>
<pb n="KR2f0010_WYG_065-5b"/>
不一固敬嚴之無二朕以為立愛自親始教人睦立敬<lb/>
自長始教人順是知政以道存禮從時變將因宜以創<lb/>
制豈沿古而限今况恩以降殺而踈廟以遷毁而廢雖<lb/>
式瞻古訓禮則不違而永言孝思情所未足享嘗則止<lb/>
豈愛崇而禮備有禱而祭非德盛而流永其祧室宜列為<lb/>
正室將使親而不盡逺而不祧廟以貎在宗由尊立俾<lb/>
四時式薦不間於毁主百代靡遷匪惟於始廟所謂變<lb/>
以合禮動而得中嚴禋之典克崇肅雍之美兹在又兄<lb/>
<pb n="KR2f0010_WYG_065-6a"/>
弟繼及古有明文今中宗神主猶居别處詳求故實當<lb/>
宁不安移就正廟用彰大典仍創置九室宜令所司擇<lb/>
日啟告移造<hi>開元十年六月</hi>
　　常薦<lb/>
　　　宗廟薦享别奠樽爵詔<lb/>
朕以寡德嗣守宗祧雖明發載懐肅恭禋祀踐霜露而<lb/>
興感奉洗腆以増哀每惟宗廟至敬䖍誠祼享而二尊一<lb/>
奠情有未安思革舊章用崇嚴配管子曰禮者因人之情<lb/>
<pb n="KR2f0010_WYG_065-6b"/>
縁理而為之節也故三王五帝禮制不同損益隨時期<lb/>
於通變况罔極之思既展於兹辰終身之慕情深於是<lb/>
日豈可以因循禮經乖違誠敬自今以後宗廟享爵及<lb/>
簠簋豋鈃各宜别奠其餘列饌並依常典<hi>乾封元年六月</hi>
　　　太廟五享令宗子攝事詔<lb/>
宗廟致敬必先於如在神人所依無取於非𩔖深惟至<lb/>
理用切因心其應縁太廟五享於宗子及嗣王中揀擇<lb/>
有德望者令攝三公行事異姓官吏不須令攝<hi>開元二十七年</hi>
<pb n="KR2f0010_WYG_065-7a"/>
<hi>二月</hi>
　　　令兩京各日享廟詔<lb/>
朕肅承宗祀不敢怠遑誠有未安夙夜祗惕頃四時有<lb/>
事太廟兩京同日告享雖䖍卜吉辰但遵上日而義深<lb/>
如在祀或有乖自今以後宜各别擇吉日告享<hi>天寳三年四月</hi>
　　　享太廟料外置牙盤食詔<lb/>
勅祭神如在傳諸古訓以多為貴著自禮經膟膋之儀<lb/>
盖昔賢之尚質甘㫖之義亦孝子之盡誠既切因心方<lb/>
<pb n="KR2f0010_WYG_065-7b"/>
資變禮其自今以後享太廟宜料外每室加常式一牙<lb/>
盤仍令所司務盡豐潔<hi>天寳五年四月十六日</hi>
　　　禘祫不廢常享詔<lb/>
禘祫之禮以存序位質文之變葢取隨時國家系本仙<lb/>
宗業承聖祚重熙累盛既錫無疆之休合享豋神恩𢎞<lb/>
不易之典自今以後每神並於太清宫聖祖前設位序<lb/>
正上以明陟降之禮欽若𤣥宫下以盡䖍㳟之誠無違<lb/>
正道比来每縁禘祫時享則停事雖適於從宜而禮或<lb/>
<pb n="KR2f0010_WYG_065-8a"/>
虧於必備以後每縁禘祫其常享無廢又奉先追逺<lb/>
禮惟昭徳崇福展敬義在因心自今以後獻祖宣皇帝<lb/>
宣荘皇后懿祖光皇帝光懿皇后忌日宜令京城寺觀一<lb/>
日設齋太祖景皇帝景烈皇后代祖元皇帝元貞皇后<lb/>
忌日京城三日行道<lb/>
　　祧遷<lb/>
　　　遷獻懿二祖詔<lb/>
國之大事式在於明禋王者孝享莫重於殷祭所以尊<lb/>
<pb n="KR2f0010_WYG_065-8b"/>
祖而正昭穆也朕承列聖之休徳荷上天之眷命䖍奉牲<lb/>
帛二十有五年永惟宗廟之位禘嘗之序夙夜祗慄不<lb/>
敢自專是用延訪公卿稽叅典禮博考羣議至於再三<lb/>
敬以令辰奉遷獻祖皇帝神主懿祖皇帝神主祔於德<lb/>
明興聖皇帝廟太祖景皇帝正東向之位宜令所司備<lb/>
禮務極嚴重祗肅祀典載深感惕咨爾中外宜悉朕懷<lb/>
<hi>貞元十九年</hi>
　　親享<lb/>
<pb n="KR2f0010_WYG_065-9a"/>
　　　令皇帝謁太廟誥<lb/>
誥昔重華嗣德格於文祖髙宻陟后至於神宗葢所以<lb/>
敬履端之元申孝享之道皇帝初嗣大寳允膺休命歡<lb/>
洽人靈慶溢宗社宜躬祗祀典用展肅雍可以今月四<lb/>
日謁享大廟所司准此<hi>先天元年十月</hi>
　　　明皇即位謁太廟赦<lb/>
門下繼明嗣德王者所以承天尊祖奉先聖人所以崇<lb/>
孝故上日之禮著乎重華月朔之祠襲乎受命猗歟作<lb/>
<pb n="KR2f0010_WYG_065-9b"/>
頌發流濬哲之祥清廟昇歌思表配天之業歴選前載<lb/>
可得而言我國家首出開元繼文膺統七代觀德至道<lb/>
洽於生人三后在天世裕光於後嗣太上皇帝道超繫<lb/>
表功軼帝先名言不測於乾行仁智不知於日用累讓<lb/>
神器非以黄屋為尊俯膺太室葢以蒼生屈志黎人於<lb/>
變淳化期登載懷脱屣疇咨菲薄竭讓德之至天睠弗<lb/>
回陳拜首之誠沖襟逾邈遂以寡昧祗踐宸居循顧紹<lb/>
庭載深寅畏爰撰初吉躬展肅雍䖍肆獻之儀申大號<lb/>
<pb n="KR2f0010_WYG_065-10a"/>
之典神保之享斯洽介福之道攸宜億兆同歡人祗同<lb/>
慶恭承聖訓申兹沛澤可大赦天下<lb/>
　　　親謁太廟錫賜宗支庶官制<lb/>
朕聞理莫大於孝所以通神明事莫大於祀所以謁宗<lb/>
廟顧此薄德獲承丕緒恭䖍夙夜弗敢遑寜去歳爰命<lb/>
有司増營太室尋以匠者功就饗禮斯舉雖是效是則率<lb/>
由舊章而不躬不親曷盡誠敬粤自河洛旋於京師聿<lb/>
修齋祭致用蠲潔屬羣方駿奔庶位咸旅祼奠式受感<lb/>
<pb n="KR2f0010_WYG_065-10b"/>
懷載殷聖靈在天若享精意伊爾王公卿士下逮黎蒸<lb/>
道存念兹惠乃錫𩔖七廟元皇帝以上三祖枝孫恐有<lb/>
失官序者宜各與五品京官皇祖妣諸家有子孫今在<lb/>
選序者量加甄録擇内外官三品以上有廟者各賜絹<lb/>
三十疋以修祭服俎豆縁謁廟亞獻邠王守禮終獻宋<lb/>
王憲各賜三百疋夹侍岐王範薛王業各賜絹二百五<lb/>
十疋自餘行禮及供奉三品以上賜一百六十疋四品<lb/>
一百四十疋五品一百二十疋六品一百疋七品八十<lb/>
<pb n="KR2f0010_WYG_065-11a"/>
疋八品六十疋九品四十疋鹵簿六引官各减一等押<lb/>
仗官又减一等攝官依本官給有兼充諸使者加一等<lb/>
兩京文武官并朝集使諸方道表一品七十疋三品六<lb/>
十疋四品五十疋六品七品四十段九品三十段從者<lb/>
加一等皇親諸親准品等禮儀置頓營幕使各賜物一<lb/>
百段副使八十段判官及修定儀注官减三分之二行<lb/>
所州縣刺史上佐縣令等各准行從官與賜其給賜人<lb/>
應兩處以上者從一多給唯有廟官之賜聽兼給謁廟<lb/>
<pb n="KR2f0010_WYG_065-11b"/>
有所修造專當官及當頓官始末不絶者各賜一半上<lb/>
考知頓州各免一年租及地税傍州縁頓供承者亦准<lb/>
此行事齋郎及權補充者各賜物十段升階者各賜物<lb/>
十五段三衛飛騎萬騎并仗内無品人等賜五段十月<lb/>
正蕃衛士等各賜三段縁道路及置營幕損百姓麥苖<lb/>
者宜令州縣檢量優還價直餘應得而制書缺載者所<lb/>
司𩔖例以聞<hi>開元六年十二月</hi>
　　　親享九廟制<lb/>
<pb n="KR2f0010_WYG_065-12a"/>
崇建宗廟禮之大者聿追孝享德莫至焉今宗以立尊<lb/>
親無遷序永惟嚴配致用蠲潔棟宇式崇祼奠斯授顧<lb/>
兹薄德獲承禋祀不躬不親曷展誠敬宜用八月十九<lb/>
日祗見九室<hi>開元十一年五月</hi>
　<lb/>
　<lb/>
　<lb/>
　<lb/>
<pb n="KR2f0010_WYG_065-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻七十五<lb/>
</p>
<p>
</p>
  </div>
</body>
</text>
</TEI>
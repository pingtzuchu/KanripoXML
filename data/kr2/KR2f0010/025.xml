<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻三十五</head> <lb/>
    <p>
<pb n="KR2f0010_WYG_025-1a"/>
欽定四庫全書<lb/>
　唐大詔令集巻三十五<lb/>
　　　　　　　　　　　　宋　宋敏求　編<lb/>
　　諸王<lb/>
　　　除親王官上<lb/>
　　　　秦王大尉陕東行臺制<lb/>
　　　　秦王兼凉州總管制<lb/>
　　　　秦王益州道行臺制<lb/>
<pb n="KR2f0010_WYG_025-1b"/>
　　　　秦王天䇿上將制<lb/>
　　　　秦王領左右十二衛大將軍制<lb/>
　　　　秦王兼中書令制<lb/>
　　　　齊王元吉司徒制<lb/>
　　　　荆王元景等子孫世襲刺史制<lb/>
　　　　鄶王元裕等除官制<lb/>
　　　　安州都督吳王恪等除官制<lb/>
　　　　相州都督魏王泰雍州牧制<lb/>
<pb n="KR2f0010_WYG_025-2a"/>
　　　　鄧王元裕等刺史制<lb/>
　　　　相王并州牧制<lb/>
　　　　相王雍州牧制<lb/>
　　　　相王太子左衛率制<lb/>
　　　　宋王成器太子太師制<lb/>
　　　　宋王成器太尉等制<lb/>
　　　　岐王範華州刺史等制<lb/>
　　　　邠王守禮等兼襄州刺史等制<lb/>
<pb n="KR2f0010_WYG_025-2b"/>
　　　　郯王嗣直安北大都䕶等制<lb/>
　　　　岐王範太子少師等制<lb/>
　　　　邠王守禮等兼晉州刺史制<lb/>
　　除親王官<lb/>
　　　秦王大尉陕東行臺制<lb/>
論道經邦任惟勲德分陕作伯實寄親賢尚書令雍州<lb/>
牧右武侯大將軍上柱國秦王某器宇冲深智謀英果<lb/>
義師云舉首贊竒謀親率熊羆搴旗斬將廓清函夏忠<lb/>
<pb n="KR2f0010_WYG_025-3a"/>
效克彰狡㓂逋誅䖍劉四上總戎薄伐戡剪無遺䇿尚<lb/>
雄逺謀猷沉宻宜在鼎司肅清槐路今區宇方緝鞏洛<lb/>
猶蕪鎮俗治戎允資望實可大尉使持節陕東行臺其<lb/>
蒲州河北諸道總管及東討諸府兵並授節度餘官悉<lb/>
如故<hi>武德元年十二月</hi>
　　　秦王兼凉州總管制<lb/>
京室殷阜鈎陳嚴秘肅遏警巡職務尤重然而玉門遐<lb/>
阻控禦八荒金城衝要尉侯攸屬宣風作牧親賢是寄<lb/>
<pb n="KR2f0010_WYG_025-3b"/>
太尉尚書令雍州牧陕東道行臺左武侯大將軍上柱<lb/>
國秦王某地實藩枝任惟心膂職參三事功著二南識<lb/>
度優閑性理匡濟元戎敷化聲績備舉宜攝九門總司<lb/>
八校撫蒞河右允兼望實可左武侯大將軍使持節凉<lb/>
甘𤓰鄯肅㑹蘭河廓九州諸軍事凉州總管其太尉中<lb/>
書令雍州牧陕東道行臺右武侯大將軍上柱國王如<lb/>
故<hi>武德二年五月</hi>
　　　册秦王益州道行臺制<lb/>
<pb n="KR2f0010_WYG_025-4a"/>
蜀郡沃野田惟井絡控馭卭笮臨制已渝求瘼宣風朝<lb/>
寄尤重總司岳牧是屬懿親太尉尚書令陕東道行臺<lb/>
雍州牧左武侯大將軍使持節凉州總管上柱國秦王<lb/>
某器宇冲深體識明允専征閫外茂績克宣敷政京畿<lb/>
嘉聲巳著鎮撫岷漢僉論攸宜可益州道行臺尚書令<lb/>
<hi>武德三年四月</hi>
　　　秦王天䇿上將制<lb/>
德𢡟𢡟官功𢡟𢡟賞經邦盛則哲王彞訓是以華衮寵<lb/>
<pb n="KR2f0010_WYG_025-4b"/>
章允洽希世之勲玉戚朱干實表宗臣之貴太尉尚書<lb/>
令雍州牧左武侯大將軍陕州道行臺尚書令凉州總<lb/>
管上柱國秦王某締構之始元功夙著職兼内外文教<lb/>
聿宣薛舉盗㓂秦隴武周擾亂河汾受朕専征屢决妖<lb/>
醜然而世充僭擅伊洛未清建德憑陵趙衛猶梗總戎<lb/>
致討問罪三川馭以長筭兇黨窘蹙既而漳濵蟻聚来<lb/>
渡河津同惡相求志圖抗拒三軍爰整一舉克定戎威<lb/>
逺暢九圍静謐鴻勲盛績朝野具瞻申錫寵章實允僉<lb/>
<pb n="KR2f0010_WYG_025-5a"/>
議宜崇徽命位髙羣品文物所加特超恒數建官命職<lb/>
因事紀功肇錫嘉名用標茂實可授天䇿上將位在王<lb/>
公上領司徒陕東道大行臺尚書令増邑一萬户通前<lb/>
三萬戸餘官並如故加賜金輅一衮冕之服玉璧一雙<lb/>
黄金六千斤前後鼔吹九部之樂班劍四十人<hi>武德四年九月</hi>
　　　秦王領左右十二衛大將軍制<lb/>
禦侮折衝朝寄尤切任惟勲德實佇親賢天䇿上將太<lb/>
尉領司徒尚書令陕東道大行臺益州道行臺尚書令<lb/>
<pb n="KR2f0010_WYG_025-5b"/>
雍州牧凉州總管左右武侯大將軍上柱國秦王某宇<lb/>
量凝邈志識明卲爰始締構功叅鼎業廓清秦隴茂績<lb/>
以彰戡定周韓成威遐暢河朔餘㓂取若拾遺濟代逋<lb/>
誅克同振朽宣風都輦綜務朝端政術有聞綱目斯舉<lb/>
宜加褒寵式兼常秩總攝戎機望寔惟允可領左右十<lb/>
二衛大將軍餘並如故<hi>武德五年十月</hi>
　　　秦王等兼中書令制<lb/>
絲綸樞秘寄任帷扆納獻職惟顯要望實兼隆親賢斯<lb/>
<pb n="KR2f0010_WYG_025-6a"/>
屬天䇿上將太尉兼司徒尚書令陕東道大行臺尚書<lb/>
令雍州牧十二衛大將軍秦王某宇量冲深風神爽悟<lb/>
任兼文武聲績著聞司徒并州大將軍稷州刺史左領<lb/>
軍大都督右武侯大將軍上柱國齊王元吉器懷淹宻<lb/>
業紹英茂内外政務克舉加珥蟬餌朝典攸宜某可中<lb/>
書令元吉可侍中餘如故<hi>武德八年十一月</hi>
　　　齊王元吉司徒制<lb/>
三台望重仰恊辰曜五教任隆俯安邦國實資懿德式<lb/>
<pb n="KR2f0010_WYG_025-6b"/>
寄親賢侍中并州大都督左衞大將軍上柱國齊王元<lb/>
吉宇量凝邈風神爽邁徽猷夙著嘉譽早隆出蒞方岳<lb/>
政績兼懋入侍帷扆獻替斯允推轂閫外備展勲庸職<lb/>
司禁旅戎章巳緝爕理之任朝典尤宜可司徒餘如故<lb/>
<hi>武德九年二月</hi>
　　　荆王元景等子孫世襲刺史制<lb/>
門下皇帝受命歩驟之迹已殊經籍所紀質文之道匪<lb/>
一雖治亂不同損益或異至於設官司以制海内建藩<lb/>
<pb n="KR2f0010_WYG_025-7a"/>
屏以輔王室莫不明其典章義存於致治崇其賢戚志<lb/>
在於無疆者也朕以寡昧丕承洪緒寅畏三靈憂勤萬<lb/>
姓考往哲之餘論求經邦之長䇿帝業之重獨任難以<lb/>
成務天下之廣因人易以獲安然則侯伯肇於自昔州<lb/>
郡始於中代聖賢異術沿革隨時復古則義難頓從循<lb/>
今則事不盡中遂規模周漢斟酌曹馬採按部之嘉名<lb/>
參建侯之舊制共治之職重矣分土之實存焉已有詔<lb/>
書陳至理繼世垂範貽厥後昆維城作固同符前烈荆<lb/>
<pb n="KR2f0010_WYG_025-7b"/>
州刺史荆王元景等或地居旦奭夙聞詩禮或望及間<lb/>
平早稱才藝並爵隆土宇寵兼車服誠孝之心無忘於<lb/>
造次風政之譽克著於期月宜冠常典胙以休命其所<lb/>
任刺史咸令子孫世世承襲有司仍准前詔詳為條制<lb/>
奏聞俾克本枝之盛隨天地而長久刺舉之榮鞏山河<lb/>
而無絶<hi>貞觀十一年六月</hi>
　　　授鄶王元裕等官制<lb/>
門下膏腴之地允屬茂親藩屏之重寄深磐石鄶王元<lb/>
<pb n="KR2f0010_WYG_025-8a"/>
裕譙王元名並器懐韶令業尚明敏望兼梁趙譽冠鄷<lb/>
郇並建之議可歸按部之職斯重加兹寵命仰惟國章<lb/>
元裕可使持節鄧州諸軍事鄧州刺史改封鄧王元名<lb/>
可持節夀州刺史改封舒王食邑並如故<hi>貞觀十一年正月</hi>
　　　授安州都督吳王恪等官制<lb/>
門下體國經邦資懿親而作屏設官分職俟方岳以宣<lb/>
風用能式固本枝克隆磐石前安州都督吳王恪等並<lb/>
識量明允體業貞固禮髙彞器望重維城學藝之譽日<lb/>
<pb n="KR2f0010_WYG_025-8b"/>
新忠孝之風早茂分命有典僉議攸歸可依前件<lb/>
　　　相州都督魏王泰雍州牧制<lb/>
門下牧伯之重莫先畿甸周衛之職任切巡警詳求今<lb/>
古必俟賢戚相州都督魏王泰器業凝逺文藻夙成好<lb/>
學見稱樂善不倦入作卿士抑有前規重司文武允膺<lb/>
僉議可雍州牧<lb/>
　　　授鄧王元裕等刺史制<lb/>
門下維翰之寄允屬茂親藩屏之重必資令望鄧州刺<lb/>
<pb n="KR2f0010_WYG_025-9a"/>
史鄧王元裕襟神韶令理識清明夀州刺史舒王元名<lb/>
體業夷雅志尚淹和並夙膺朝寵早蒞藩任政績著於<lb/>
謠俗嘉譽洽於縉紳宜加榮命允兹朝典元裕可梁州<lb/>
刺史元名可許州刺史封並如故<lb/>
　　　相王并州牧制<lb/>
鸞臺神畿緝化咨牧所難天府屯兵命將為重惟賢是<lb/>
辟非親勿居太子左千牛衛率安北都䕶相王旦黄道<lb/>
承暉紫庭趨訓儀表瓌傑識量虛明資忠孝以立身仗<lb/>
<pb n="KR2f0010_WYG_025-9b"/>
經書而致德勇髙衛霍詞優楊史必能外振威聲内清<lb/>
戎政宜膺夾輔之寄兼司羽翼之重可并州牧餘如故<lb/>
<hi>長安二年五月</hi>
　　　相王雍州牧制<lb/>
鸞臺京輔才難神畿化首四方取則萬邦承流自非明<lb/>
德懿親何以宣風翊政并州牧太子左千牛衛率相王<lb/>
旦紫庭趨訓青社疏封雅度冲深瓌資秀傑忠孝天假<lb/>
禮樂日宣<hi>闕</hi>　　　　　　　　　聲髙卧䕶懷共理<lb/>
<pb n="KR2f0010_WYG_025-10a"/>
之幹有兼辨之能宜紆朝綍用清都輦可雍州牧<hi>長安二年</hi>
<hi>七月</hi>
　　　相王太子右衛率制<lb/>
鸞臺宫寮之任朝選所難相王旦地在懿親躬此明德<lb/>
持沛獻之法度河間之儒雅元良肇建博望初開徽章<lb/>
既陳禁旅増肅宜紆金璽之重式掌銅樓之衛可依前<lb/>
件<lb/>
　　　宋王成器太子太師制<lb/>
<pb n="KR2f0010_WYG_025-10b"/>
門下孟侯之禮雖歸於冢<hi>𦙍</hi>太伯之風實尚於髙莭左<lb/>
衛大將軍宋王成器幼而聰敏長而温仁禮樂同歸質<lb/>
文相半孝以為政毎用因親忠以立誠所期尊主故能<lb/>
樂於為善好在儒服占蟻穴以探㣲登雀臺而成賦自<lb/>
奄有梁宋作藩邦家其儀孔臧其德可大朕之元子當<lb/>
踐嗣君以隆基有大功神祗僉屬由是朕前懇讓言在<lb/>
必行天下至公誠不可奪奚有立季之典庶協從人之<lb/>
願况别為九州必資於牧伯貞夫萬國允佇於師傅式<lb/>
<pb n="KR2f0010_WYG_025-11a"/>
副僉諧之求仍光不拜之寵可太子太師雍州牧揚州大都督<lb/>
别加實封二千戸賜物五千段紬馬二千疋奴婢十房<lb/>
金銀器皿二百事甲第一區良田三十頃餘如故主者<lb/>
施行<hi>唐隆元年六月二十五日</hi>
　　　宋王成器太尉等制<lb/>
門下古有知通於道情辨於物可以調隂陽節風雨者<lb/>
委之三事以康萬人鼎鼐之謂也司空兼揚州大都督<lb/>
上柱國宋王成器益州大都督兼右衛大將軍申王成<lb/>
<pb n="KR2f0010_WYG_025-11b"/>
義單于大都䕶兼右金吾衛大將軍邠王守禮等並明<lb/>
德茂親崇儒樂善為國翰屏當朝羽儀豈其朱茀之詩<lb/>
美則緇衣之咏寜止愛均花蕚禮錫苴茅而巳哉必能<lb/>
論道經邦佐朕為政俾允升台之望宜膺補衮之闕成<lb/>
器可太尉兼揚州大都督成義可司徒兼并州大都督<lb/>
守禮可司空勲如故主者施行<hi>先天二年八月九日</hi>
　　　岐王範華州刺史等制<lb/>
黄門周以魯衛之親夾輔王室漢以間平之親来朝京<lb/>
<pb n="KR2f0010_WYG_025-12a"/>
師旁稽舊章允廸前訓太常卿兼左衛率并州大都督<lb/>
岐王範荆州大都督兼秘書監薛王業等朕之同氣邦<lb/>
之偉才周旋禮樂佩服儒雅爰職奉常則墜典咸秩是<lb/>
司外史則羣言罔遺光我謩猷敷於事典日同問安之<lb/>
慶時歸受制之連出入重於楚元終始欽於沛獻家人撫<lb/>
愛雖屬於從梁國史垂聲必期於分陕廼眷畿輔不逺<lb/>
闉闍漆沮既從河華作鎮削桐所寄磐石攸宜遂其至<lb/>
公之請佇聽牧人之術範可使持節華州諸軍事兼華<lb/>
<pb n="KR2f0010_WYG_025-12b"/>
州刺史大常卿勲封如故業可使持節同州諸軍事兼<lb/>
同州刺史秘書監勲封如故至州日須稍優游不可煩<lb/>
以細務自非大事及奏事餘並令上佐知主者施行<hi>開元</hi>
<hi>二年十月二十九日</hi>
　　　邠王守禮等兼襄州刺史等制<lb/>
黄門樹於藩屏莫非親屬居以形勝必任親賢司空兼<lb/>
隴州刺史邠王守禮德比間平賢於魯衛動不忘於仁<lb/>
恕言必備於忠肅入聨花蕚擁駟来朝出割竹符憑熊<lb/>
<pb n="KR2f0010_WYG_025-13a"/>
往鎮睠茲樊鄧是稱漢沔惟城池之枕倚乃川陸之雄<lb/>
要故鳴騶戒路建隼為邦副朕陜東之美更聞峴南之<lb/>
政可使持節襄州諸軍事兼襄州刺史司空勲如故至<lb/>
州日須稍優游不可煩以細務自非大事及奏事餘並<lb/>
令上佐知主者施行<hi>開元三年十二月九日</hi>
　　　郯王嗣直安北大都䕶等制<lb/>
黄門虞放三苖允歸於敷德周稱二陕用切於聞政頃<lb/>
以驕子天亡匃奴運盡願為臣妾者望塞欵門編我<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>
<pb n="KR2f0010_WYG_025-13b"/>
黎者雲屬波委北窮大漠西被流沙撫而柔之僉曰分<lb/>
命郯王嗣直陜王嗣升聰察天假英明日新忠肅恭懿<lb/>
寛仁孝友探沛易之彖象自詣精㣲讀楚詩之比興能<lb/>
𫝊麗則故可揚威懷之㫖宣鎮静之風畀以藩翰俾清<lb/>
疆場嗣直可安北大都䕶仍充安撫河東門内隴右諸<lb/>
蕃部落大使嗣升可安西大都䕶仍充河西道四鎮諸<lb/>
蕃部落大使右衛大將軍兼安北大都䕶上柱國長平<lb/>
郡開國公張知運右羽林大將軍兼安西大都䕶四鎮<lb/>
<pb n="KR2f0010_WYG_025-14a"/>
經畧大使上柱國潞國公郭䖍瓘等國之老臣朝之宿<lb/>
將長䇿子房所以運籌安邉逺圖充國所以言事必能<lb/>
寛則得衆恵以養人各綏一方兼委佐貳知運可安北<lb/>
大都䕶仍兼郯王府長史及安撫諸蕃副大使䖍瓘可<lb/>
安西副大都䕶仍兼陕王府長史安撫諸蕃副大使餘<lb/>
如故主者施行<hi>開元四年正月二十一日</hi>
　　　岐王範太子太師等制<lb/>
黄門贊翼皇儲允歸師保崇敬叔父諒屬親賢虢州刺<lb/>
<pb n="KR2f0010_WYG_025-14b"/>
史岐王範秘書監兼幽州刺史薛王業等明允篤誠温<lb/>
良恭儉忠孝光於令典儒雅偉於成業自為我藩翰擁<lb/>
其干旌雅門卲伯之詩尤羡魯公之政雖頒條是務而<lb/>
道理兼資因入拜於承明佇来儀於博望範可太子太<lb/>
師兼虢州刺史業可太子少保兼幽州刺史勲封等各<lb/>
如故主者施行<hi>開元四年六月七日</hi>
　　　邠王守禮等兼晉州刺史制<lb/>
禮著睦親書稱分命鎮彼黎獻莫如兄弟司空兼滑州<lb/>
<pb n="KR2f0010_WYG_025-15a"/>
刺史上柱國邠王守禮開府儀同三司兼潭州刺史上<lb/>
柱國宋王憲司徒兼虢州刺史上柱國申王撝太子少<lb/>
師兼鄭州刺史上柱國岐王範太子少保兼衛州刺史<lb/>
薛王業等朕之花蕚人之珪璋文儒在躬孝友成性入<lb/>
踐朝列望優植武出綜藩條聲均魯衛鳬在涇水鸑鳴<lb/>
岐山新田擬於晉汾舊陕鄰於虢國眷兹翰屏宻邇京<lb/>
都宜扇百城之風佇延九野之潤守禮可使持節晉州<lb/>
諸軍事兼晉州刺史範可持節涇州諸軍事兼涇州刺史<lb/>
<pb n="KR2f0010_WYG_025-15b"/>
撝可使持節絳州諸軍事兼絳州刺史範可使持節岐州<lb/>
諸軍事兼岐州刺史業可使持節虢州諸軍事兼虢州刺<lb/>
史餘各如故務非灼然要重者各令上佐知<hi>開元元年十二月</hi>
　<lb/>
　<lb/>
　<lb/>
　<lb/>
　唐大詔令集巻三十五<lb/>
</p>
<p>
</p>
  </div>
</body>
</text>
</TEI>
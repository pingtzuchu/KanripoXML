<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百十五</head> <lb/>
    <p>
<pb n="KR2f0010_WYG_094-1a"/>
欽定四庫全書<lb/>
　唐大詔令集巻一百十五<lb/>
　　　　　　　　　　　　宋　宋敏求　編<lb/>
　　政事<lb/>
　　　慰撫上<lb/>
　　　　淮安王神通山東道安撫大使詔<lb/>
　　　　皇太子等巡京城諸縣詔<lb/>
　　　　鄼國公軌等益州道安撫大使詔<lb/>
<pb n="KR2f0010_WYG_094-1b"/>
　　　　張鎮州淮南道安撫詔<lb/>
　　　　存問并州父老詔<lb/>
　　　　遣畢構等慰撫諸道詔<lb/>
　　　　遣楊虚受江東道安撫詔<lb/>
　　　　遣盧絢等諸道宣慰賑給勅<lb/>
　　　　宣慰西京逆官勅<lb/>
　　　　宣慰京城僧道父老勅<lb/>
　　　　安緝京城百姓勅<lb/>
<pb n="KR2f0010_WYG_094-2a"/>
　　　　慰諭朔方將士勅<lb/>
　　　　遣使安撫制<lb/>
　　　　遣鄭叔清江淮宣慰制<lb/>
　　　　遣劉晏宣慰諸道勅<lb/>
　　慰撫<lb/>
　　　淮安王神通山東道安撫大使詔<lb/>
隋徳下衰政荒民散九州輻裂四海𤓰分元元無辜困豺狼<lb/>
之吻悚悚黔首罹兵革之災朕祗膺寳圖救其危墜一<lb/>
<pb n="KR2f0010_WYG_094-2b"/>
物失所情深納隍今趙魏之人頃承大化海岱之境思<lb/>
稟朝章然而尚迫冦戎受拘兇暴經途遐阻末由自達<lb/>
宣風布教必佇循良柔服招携事資明庶右翊衛上將<lb/>
軍淮安王神通地惟近屬功參運始杖莭建旟乆當重<lb/>
寄可山東道安撫大使其山東諸道軍事並受節度下<lb/>
<hi>武徳元年十月</hi>
　　　皇太子等巡京城諸縣詔<lb/>
隋末道消運屬陽九盗賊蠭起饑饉薦臻四海之民墜<lb/>
<pb n="KR2f0010_WYG_094-3a"/>
於塗炭是以上天降鑒爰命朕躬綏静黎元克定元醜<lb/>
府庫倉廪所在開發流冗之民隨加賑撫言念亭育鍳<lb/>
寐匪忘然年穀不登民多困乏一物失所有甚納隍宜<lb/>
加存問救其疾苦可令皇太子建成巡京城側近諸縣<lb/>
秦王巡京城以東左僕射裵寂巡京城以西詣彼閭閻<lb/>
見其耆老親省風俗亷察吏民乏絶人量加賑恤有如<lb/>
寃滯並為申理髙年疾病就致束帛<hi>武徳二年閏二月</hi>
　　　鄼國公軌等益州道安撫大使詔<lb/>
<pb n="KR2f0010_WYG_094-3b"/>
朕受天明命撫育萬方康俗齊民無忘鑒寐西蜀僻逺<lb/>
控馭巴夷厥土沃饒山川遐荒往者隋末喪亂冦盗交<lb/>
侵流寓之民遂相雜撓逰手墮業其類實繁冦攘矯䖍<lb/>
因此而作王業伊邇務從草創牧宰庶僚隨事遷易州<lb/>
縣分併權宜廢置然而王道未洽民瘼猶存静言思之<lb/>
夙夜軫念澄原正本義在更張可令秦州揔管鄼國公<lb/>
軌御史大夫滑國公無逸為益州道安撫大使宣揚朝<lb/>
典進擢亷平貶黜苛暴申理寃滯忠孝貞莭表其門閭<lb/>
<pb n="KR2f0010_WYG_094-4a"/>
鰥寡孤惸量加贍恤事有便宜並委處分<lb/>
　　　張鎮州淮南道安撫詔<lb/>
三楚之地江山遐阻五嶺之表經途遼夐自有隋失馭<lb/>
盗賊交侵聲教莫邇方隅乆絶朕受圖膺運君臨寰宇<lb/>
率土之濵情均撫字方今函夏肅乂文軌一同尉侯無<lb/>
虞要荒率職然而江蠡之𣲖或阻冦戎閩禺之鄉未聞<lb/>
正朔左武侯將軍黄國公張鎮州大將軍合浦縣公陳<lb/>
知略二方首族早從歴任思展誠効緝寧州里鎮州可<lb/>
<pb n="KR2f0010_WYG_094-4b"/>
淮南道行軍揔管知略可嶺南道行軍摠管以安撫之<lb/>
<hi>武徳四年八月</hi>
　　　存問并州父老詔<lb/>
昔隋末喪亂百姓凋殘酷法滛刑役煩賦重農夫釋耒<lb/>
工女下機徴召百端冦盗蜂起人懐忿怨各不聊生水<lb/>
火之切未足為喻先朝不忍塗炭思濟黎元朕纂承神<lb/>
筭奮劒南起與彼境英雄同心叶力不顧軀命以救蒼<lb/>
生爰自晉陽起兵唱義推鋒接刃櫛風沐雨除凶去暴<lb/>
<pb n="KR2f0010_WYG_094-5a"/>
以徳行仁天下乂安戎車止息九夷八狄莫不来庭以<lb/>
至於今二十餘載豈予一人所能致此實賴天地之仁<lb/>
宗廟之福賢人君子為朕股肱文士盡其才智武夫宣<lb/>
其勇力朕端拱無為庶幾王道然漢髙悲歌常思豐沛<lb/>
晉皇吟詠惟在温原此人之情也况並部之地創業之<lb/>
基與諸父老首立大事引領北望感慕兼深思與父老<lb/>
一日叙舊懐之在心所不忘也但海内殷曠萬幾事多<lb/>
省巡四方未遑圖息父老宜約勒鄉黨教導後生親疎<lb/>
<pb n="KR2f0010_WYG_094-5b"/>
子弟務從忠孝必使風俗敦厚異於他方副朕此心光<lb/>
示逺近使旌表門閭榮耀鄉里書名竹帛豈不美歟夏<lb/>
序甚熱想各平安善自怡養動静聞奏故有此勅想見<lb/>
朕心<hi>貞觀十五年六月</hi>
　　　遣畢搆等慰撫諸道制<lb/>
昔者明王之治天下也内有公卿允釐庶績外有侯伯<lb/>
司牧羣黎猶懼至道不孚淳風或替故有巡狩之典黜<lb/>
陟幽明行人之官省方察俗用能遐邇清寧情偽無作<lb/>
<pb n="KR2f0010_WYG_094-6a"/>
於變時雍率其道也朕祗膺嗣徳恭守帝圖上禀過庭<lb/>
之謀下憑庶士之力竭精思理兩載於兹兾逮小康漸<lb/>
及至化而區宇遐逺風教未同負扆長懐責深在已近<lb/>
者姦回究切釁起蕭牆宗社降靈應時殱殄今又恭承<lb/>
聖訓摠統大猷率彼百官齊兹七政恐倉廪不實禮節<lb/>
未興吏靡息於貧賤人或及於幽枉永言於此明發疚<lb/>
心今卜征未習逺邁非宜分命輶軒慰撫黎庶畢構等<lb/>
操履公清識具明允茂績彰於歴試嘉譽滿於周行宜<lb/>
<pb n="KR2f0010_WYG_094-6b"/>
膺行李載光原隰所至之處申諭朕心並合屏絶浮華<lb/>
敦崇仁厚務修孝弟勤事農桑耆老鰥惸媍人家口不<lb/>
自存者咸加恤問舉以言揚唯賢是急若有良材異等<lb/>
藏器下僚哲人奇士隠淪屠釣審知才行灼然者各以<lb/>
名聞凡百牧宰洎乎吏人咸知朕心各敬乃事勤則不<lb/>
匱仁逺乎哉勉以朂之以副朕意<hi>先天二年七月</hi>
　　　遣楊虚受江東道安撫勅　　　　蘇頲<lb/>
勅淮海是稱谿險山川重複水陸殷溱去嵗田収稍乖<lb/>
<pb n="KR2f0010_WYG_094-7a"/>
豐稔念兹人庶頗致饑乏朕為人父母深用惕然近聞<lb/>
雨澤應莭秔稻有望目前之困糊口猶切思從蠲省用<lb/>
救荒弊宜令給事中楊虚受往江東道安撫存問不急<lb/>
之務一切除减觀察疾苦量宜處置刑獄寃滯委使詳<lb/>
理百姓間有偉識異才潜藏鱗羽隠淪屠釣棲遲閭閻<lb/>
官人内有貪致茍得背公徇私循默自守養望充位者<lb/>
還日各以名聞所至之州具令宣布求瘼恤隠稱朕意<lb/>
焉應須判官及典凖例馳驛即發遣<hi>開元二年四月十一日</hi>
<pb n="KR2f0010_WYG_094-7b"/>
　　　遣盧絢等諸道宣慰賑給詔<lb/>
言念蒼生心必遍於天下自牧多福澤偏潤於京師所<lb/>
以歴選列城聿求連率豈徒判察將委緝寧朝散大夫<lb/>
檢校御史中丞闗内宣慰賑給使上柱國盧絢等任寄<lb/>
已深聲實兼茂咸貫通於理道益純固於公心或華髪<lb/>
不衰或白圭無玷可以軌儀郡國康濟黎元間嵗以来<lb/>
數州失稔頗致流冗能勿殷懐而吏或不畏不仁或不<lb/>
安不便誠須矯過必仗賢能凡此使車不無殷監比事<lb/>
<pb n="KR2f0010_WYG_094-8a"/>
掣肘務欲摠權小有舉於毫髪大莫振於綱領本令調<lb/>
察却致煩苛永言所期豈云自弊今既各膺重寄允謂<lb/>
通才以蠲疾苦之原當叶大中之義若令行一道利及<lb/>
萬人朕所設官以俟来者朝之優秩必歸令譽言可復<lb/>
也宜副朕懐<hi>開元二十二年二月</hi>
　　　宣慰西京逆官勅　　　　　　　賈至<lb/>
勅西京官吏等逆㓂搆禍暴犯京邑我國家圖必勝之<lb/>
勞取萬全之功是以避狄而西外飭師旅遂使卿等奔<lb/>
<pb n="KR2f0010_WYG_094-8b"/>
竄無所力屈狂冦既閑之以師旅又臨之以兵戈或强<lb/>
逼駈馳或偽置官爵事不獲已皆是脅從朕深悉焉無<lb/>
懐反側今天既悔禍宗廟垂靈王師東征雷擊電掃逆<lb/>
徒勦絶闗輔載清卿等代承國恩家𫝊禄位乃祖乃父<lb/>
為我純臣雖䧟賊中固深憂憤是用惻隠矜憫于懐宜<lb/>
各自安更勿惶懼朕與人更始豈求録微瑕哉旬日之<lb/>
間與卿等相見<hi>至徳三年</hi>
　　　宣慰京城僧道父老勅<lb/>
<pb n="KR2f0010_WYG_094-9a"/>
勅西京緇黄耆夀百姓頃者逆兵暴至侵逼長安王事<lb/>
西巡修集兵馬遂使卿等䧟於賊首不得奔逃或骨肉<lb/>
之間枉罹屠害女子之輩多遭虜掠朕每念此流涕痛<lb/>
心又比来米鹽匱竭人多餓死道殣相望或賊徒逼脅<lb/>
駈使事窮力屈盡是脅從朕甚閔焉今已京城再復賊<lb/>
冦殱滅豈獨宗廟之福社稷之靈京師等兆民懇誠感<lb/>
達天地之所致也方與卿等雪恥辱布維新大棄疵瑕<lb/>
𢎞宥罪戾恐未達意或惶恐焉各宜寧居勿懐反側各<lb/>
<pb n="KR2f0010_WYG_094-9b"/>
令宣諭與卿等不乆相見<hi>至徳二年</hi>
　　　安緝京城百姓詔<lb/>
勅京城之人乆䧟凶醜亦既平定莫非王臣比屋可封<lb/>
唐之人闔境皆戴商之舊復以宗廟之器府庫之資散<lb/>
在閭閻紊煩綱紀主守者闕以供事竊取者冒其常用<lb/>
所以遣其檢括必使當實如聞小臣失所遂使流言冦<lb/>
攘資財驚擾士庶官吏不修其法豪强横有縱暴或得<lb/>
一官物即破人家産或捕一姦吏則傍累親隣仍有不<lb/>
<pb n="KR2f0010_WYG_094-10a"/>
逞之徒因兹恐嚇大為侵暴百姓寃苦永言哀念良深<lb/>
嘆息委京兆尹兼御史大夫李峴勾當諸使檢括一切<lb/>
宜停妄有欺奪宜即推捕奏聞仍牓坊市務令安緝副<lb/>
朕之意焉<hi>至徳三年正月</hi>
　　　慰諭朔方將士勅　　　　　　　賈至<lb/>
勅朔方將士等自冦逆亂常殆涉三載卿等被堅執鋭<lb/>
暴露原野東征西伐未嘗暫寧雪霜風雨之間白刃鳴<lb/>
鏑之下衆勤至矣朕甚憫焉頃者出并陘収趙地還破<lb/>
<pb n="KR2f0010_WYG_094-10b"/>
同羅逋虜復入河東故郡累有功績王室賴之昨者清<lb/>
渠之戰師徒不利亦聞卿等傷夷甚多兵者危事一挫<lb/>
何損但當勉勵以為後圖神祗助善天地厭禍仗順招<lb/>
逆無憂不平知卿等所在集兵更加訓練便於再舉思<lb/>
滅殘徒此忠臣義士感激之深也已令江淮轉運布帛<lb/>
到日議賞非遙今闗中麥秋見將収穫六軍粮備實資<lb/>
於此逓須相朂勿犯田苗甲杖刀槍已令支送誠宜磨<lb/>
勵大雪前恥事平之日卿等並封侯金帛珪璋無所愛<lb/>
<pb n="KR2f0010_WYG_094-11a"/>
惜故令宣慰知朕意焉<hi>至徳元年</hi>
　　　遣使安撫制<lb/>
勅厄運者天之時也理亂者人之政也是以軒轅不能<lb/>
止蚩尤之患帝舜不能無有苖之征葢在於人君修刑<lb/>
徳以除之也頃者羯賊凶害當争戰之地則肌骨多斃<lb/>
於鋒鏑在遐僻之方則杼柚其空於征賦離鄉去邑棄<lb/>
業亡家契濶凍餒飄颻是逼朕毎永念心折涕零是用<lb/>
嚴奉睿謨㳟行天罰躬被甲胄大率戎夷掃清中原誅<lb/>
<pb n="KR2f0010_WYG_094-11b"/>
斬蛇豕豈朕薄徳皆建功業葢人心竭莭于本朝而戮<lb/>
力于冦難也所以給其優復减其賦税省其聚歛息其<lb/>
征徭賑其匱乏宥其罪戾空其倉廩捨其逋懸養其傷<lb/>
痍䘏其死事將使百姓永登仁夀猶慮撫字有闕尚疾苦<lb/>
之未除於是分遣使臣親訪閭里夫人君髙居天位非<lb/>
可以目遍四海耳周八極必仗賢能以廣視聼頃之使<lb/>
臣咸未稱職多俯仰經略未盡至公遂令逺人寃不上<lb/>
逹弊不下去今擇朝端忠貞仁恵之士飲氷乘馹廵撫<lb/>
<pb n="KR2f0010_WYG_094-12a"/>
四方其有政教煩苛勅令不便妨於耕稼害於𧖟桑徴<lb/>
損於人無論小大咨爾兆庶必聞原委又有官吏科虐<lb/>
豪猾侵漁擾於黎甿冒於貨賄上無隠也當悉懲之朕<lb/>
方以百姓為心蒼生為夀非欲自賢自聖而為理舍暴<lb/>
恵奸而随人率土之濵宜悉朕意<hi>至徳二十年二月</hi>
　　　遣鄭叔清往江淮宣慰制　　　　賈至<lb/>
勅逆旅未平師旅淹嵗軍用匱竭常賦莫充所以税畆<lb/>
於荆吳校練於淮海從權救弊葢非獲己夫法明則吏<lb/>
<pb n="KR2f0010_WYG_094-12b"/>
不欺歛均則人不怨輯事無擾繫乎使臣度支員外郎<lb/>
叔清貞固幹事用莭愛人考志視成可厯斯任宜以本<lb/>
官兼御史充江淮東西道宣撫使<hi>至徳二年七月十二日</hi>
　　　遣劉晏宣慰諸道勅<lb/>
嵗之不易征伐繁興河洛蕭然江外尤劇供上都之國<lb/>
用給諸道之軍須庶務徴求未遑少息火耕水耨夏葛<lb/>
冬裘充饋運而屢空壹戎衣而不足農人少而轉困編<lb/>
户流而卒歸自北之化未淳大東之詞方切君為心也<lb/>
<pb n="KR2f0010_WYG_094-13a"/>
朕甚痛焉今區宇漸寧凋殘已甚惕然躬已姑務息人<lb/>
懼惸婺之無告思省方以親問時邁未可日昃増勞載<lb/>
懐鴻雁之詩用解吾人之愠必資循行以周爰咨諏皇<lb/>
皇者華以申喻朕志宜令太子賔客兼御史大夫劉晏<lb/>
往諸道宣慰應百姓有徴科煩重人户逃亡及水旱所<lb/>
損不能支濟者並與本道莭度使計㑹蠲削安在遂便<lb/>
處置訖具狀上奏官吏之政在邦必聞知無不為公道<lb/>
斯在其租庸使刺史縣令錄事參軍有精於政理賦均<lb/>
<pb n="KR2f0010_WYG_094-13b"/>
役平州縣之間稱為良吏者具名以奏别有甄異如或<lb/>
殘忍慢法貪汚賍官有害於人不應時務者具狀以聞<lb/>
仍與本道節度觀察使計㑹舉按四海至廣九重至深<lb/>
思使下情上通常令上㫖下逹務於審慎朕之意焉<lb/>
　<lb/>
　<lb/>
　<lb/>
　唐大詔令集巻一百十五<lb/>
</p>
<p>
</p>
  </div>
</body>
</text>
</TEI>
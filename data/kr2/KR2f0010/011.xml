<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻十一</head> <lb/>
    <p>
<pb n="KR2f0010_WYG_011-1a"/>
欽定四庫全書<lb/>
　唐大詔令集巻十一<lb/>
　　　　　　　　　　　　宋　宋敏求　編<lb/>
　　帝王<lb/>
　　　遺詔上<lb/>
　　　　神堯遺詔<lb/>
　　　　太宗遺詔<lb/>
　　　　天帝遺詔<lb/>
<pb n="KR2f0010_WYG_011-1b"/>
　　　　肅宗遺詔<lb/>
　　　　代宗遺詔<lb/>
　　　　徳宗遺詔<lb/>
　　　　憲宗遺詔<lb/>
　　　　穆宗遺詔<lb/>
　　遺詔上<lb/>
　　　神堯遺詔<lb/>
嗚呼夫受命終畢人之大倫修短之所共同聖賢之所不<lb/>
<pb n="KR2f0010_WYG_011-2a"/>
免朕徃逢喪亂思濟黎元櫛風沐雨東征西伐克平宇<lb/>
内從此樂推遂膺景命恭承寳厯但䝉犯矢石覊乗戎<lb/>
旅久厭干戈常思閑逸是以拂衣髙謝歸老櫟陽爰委<lb/>
萬機屬之才子所授得人遐邇寧輯四海清宴八表來<lb/>
庭養志怡神於今十載但去秋已來夙疾咸發自爾彌<lb/>
留至於大漸皓首歸全斯何恨矣洮頮慿几略陳素志<lb/>
朕毎覽漢文遺詔慇懃嘆焉以為當今之世咸嘉生而<lb/>
惡死厚𦵏而破業重服以傷生吾甚不取且朕既不徳<lb/>
<pb n="KR2f0010_WYG_011-2b"/>
無以佐百姓今崩又使重服久臨以罹寒暑之數以重<lb/>
吾之不徳謂天下何吏民令到出臨三日皆釋服無禁<lb/>
嫁娶飲酒食肉此豈非深逹天命哀矜百姓者歟又魏<lb/>
文終制亦有可取朕雖徳愧古人豈忘景行屬纊之後<lb/>
三日便殮文武官人三品已下三日朝晡哭臨十五舉<lb/>
音事訖便出四品已上臨於朝堂殿中當臨者非朝夕<lb/>
臨時無得擅哭其方鎮岳牧在任官人各於治所舉哀<lb/>
三日且今王師四討軍機急速小殮既竟嗣子宜於别<lb/>
<pb n="KR2f0010_WYG_011-3a"/>
所視事軍國大事不得停闕尋常閒務任之有司其服<lb/>
輕重悉從漢制以日易月於事為宜其園陵制度務從<lb/>
儉約斟酌漢魏以為規矩百辟卿士孝子忠臣送徃事<lb/>
居勿違朕意焉<hi>貞觀九年五月六日</hi>
　　　太宗遺詔<lb/>
夫天命之重緑錯奉其圗書天子之尊赤縣先其司牧<lb/>
而功兼造化橋山之樹已隂業致昇平蒼梧之駕方逺<lb/>
至於平冦亂安黎元灑洪災攘大患黄帝之五十三戰<lb/>
<pb n="KR2f0010_WYG_011-3b"/>
商湯之二十七征以此申威曽何足筭昔者亂階斯永<lb/>
禍鍾隋季罄宇凝氛曀昏辰象綿區作梗揺蕩江河朕<lb/>
拂衣於舞象之年袖劍於斬蛇之地雖復妖千王莾戮<lb/>
首輗車兇百蚩尤釁尸軍鼔垂文暢於炎野餘勇澄於<lb/>
斗極前王不闢之土悉請衣冠前史不載之鄉並為州<lb/>
縣再維地軸更張乾絡禮義溢於寰瀛菽粟同於水火<lb/>
破舟船於靈沼收干戈於武庫辛李衛霍之將咸分土<lb/>
宇縉紳廊廟之材共垂帶綬至於比屋黎元闗河遺老<lb/>
<pb n="KR2f0010_WYG_011-4a"/>
或贏金帛或賚倉儲朕於天下士大夫可謂無負矣朕<lb/>
於天下蒼生可謂安養矣自櫛風沐雨遂成弭沴憂勞<lb/>
庶政更起沉疴况乃漢苦周勤禹偏堯腊以矜百姓之<lb/>
所致也道存物徃人理同歸掩乎𤣥泉夫亦何恨矣皇<lb/>
太子某大孝通神自天生徳累經監撫熟逹機務凡厥<lb/>
百僚羣公卿士送徃事居無違朕意属纊之後七日便<lb/>
殯宗社存焉不可無主皇太子即於柩前即皇帝位依<lb/>
周漢舊制軍國大事不可停闕尋常閑務任之有司文<lb/>
<pb n="KR2f0010_WYG_011-4b"/>
武官人三品已上並三日朝晡哭臨十五舉音事畢便<lb/>
出四品已下臨於朝堂其殿中當臨者非朝夕臨無得<lb/>
擅哭諸王為都督刺史任者並來奔喪濮王萊王不在<lb/>
來限其方鎮岳牧在任官人各於任所舉哀三日其服<lb/>
紀輕重宜依漢制以日易月園陵制度務從儉約昔者<lb/>
霸陵不掘則朕意焉遼東行事並停太原元從人見在<lb/>
者各賜勲官一級諸營作土木之功並宜停斷<hi>貞觀二十三年</hi>
<hi>五月</hi>
<pb n="KR2f0010_WYG_011-5a"/>
　　　天帝遺詔<lb/>
朕聞皇極者天下之至公神器者域中之大寳自非乾<lb/>
坤幽贊厯数在躬則鳯邸不易而臨龍圖難可輙御所<lb/>
以榮河緑錯彰得一之符温洛丹書著通三之表𬗟稽<lb/>
前古期道同歸朕之聖祖神宗降皇虹而稟樞電乗時<lb/>
撫運逢海沸而屬山鳴濡足横流極蒼生之已溺援手<lb/>
四岳救赤縣之將焚重稱九寰止麟鬬而清日月再安<lb/>
八極息龍戰而蕩風波自彼迄今六十六載黎元無𤇺<lb/>
<pb n="KR2f0010_WYG_011-5b"/>
柝之警區㝢恣耕鑿之歡育子長孫擊壤鼓腹遐邇交<lb/>
㤗誰之力歟朕以𦕈身嗣膺鴻緒欽若穹昊肅雍清廟<lb/>
顧諟明命載廸彞倫嘉與賢士大夫勵精為政朂已想<lb/>
蛟氷之懼為善慕雞鳴之懃幸戎夏乂安中外禔福亘<lb/>
月竁以覃正朔匝日域而混車書端拱無虞垂衣有截<lb/>
其天意也豈人事乎毎導俗匡時既𢎞之以禮讓恤刑<lb/>
薄罰復躋之於仁夀聞九農之或爽則虧膳以共其憂<lb/>
見一物之有違則撤樂以同其慼斯亦備諸耳目非假<lb/>
<pb n="KR2f0010_WYG_011-6a"/>
一二言也憂勤之至庶有感於明靈亭育之懐謂無負<lb/>
於黔庶永言薄徳遘疾彌留徃屬先聖初崩遂以哀毁<lb/>
染疾久嬰風瘵疚與年侵近者以來忽焉大漸翌日之<lb/>
瘳難冀賜年之福罕再但存亡者人之晦明生死者物<lb/>
之朝夕常情所滯唯聖能通脱屣萬方無足多恨皇太<lb/>
子哲握褒履已敦敏徇齊早著天人之範夙表皇帝之<lb/>
噐凡百王公卿佐各竭乃誠敬保元子克隆大業光我<lb/>
七百之基副兹億兆之願既終之後七日便殯天下至<lb/>
<pb n="KR2f0010_WYG_011-6b"/>
大宗社至重執契承祧不可暫曠皇太子可於柩前即<lb/>
皇帝位其服紀輕重宜依漢制以日易月於事為宜園<lb/>
陵制度務從節儉軍國大事有不决者兼取天后進止<lb/>
諸王各封一百户公主加五十户内外文武九品已上<lb/>
各加一階三品已下賜爵一級永徽以來入軍年五十<lb/>
者並放出軍天下百姓年五十者皆免課役廢萬全芳<lb/>
桂等宫<hi>𢎞道元年十二月四日</hi>
　　　肅宗遺詔<lb/>
<pb n="KR2f0010_WYG_011-7a"/>
𠡠帝王享國天命有常大厯𫝊歸皇綱無易朕幸以凉<lb/>
徳繼承宗祀在常樂問安之日屬元兇開釁之初南奉<lb/>
聖皇北集戎事賴將相同徳社稷降靈爰發五原成師<lb/>
一旅丕圖克振華夏乂寧旰昃之心每勤思於兆庶晨<lb/>
昏之禮嘗不匱於庭闈而天禍上延神心未悔正當金<lb/>
革罹此凶災遂遘膏肓惟幾大漸及兹理命獲著誓言<lb/>
庶安國以保人豈嘉生而惡死審以大計屬於公卿皇<lb/>
太子豫仁孝元良聪明齊聖佐成大業能事神祗朕既<lb/>
<pb n="KR2f0010_WYG_011-7b"/>
彌留可守宗社宜令所司當日具禮於柩前即皇帝位<lb/>
應縁朕喪事制度並准聖皇遺詔其諸道節度使都督<lb/>
刺史等並不湏赴哀又為兵革未寧郵驛艱弊一切不<lb/>
湏専使奉慰朕執喪在疚不食葷羶所設饋奠皆湏如<lb/>
在有違本意神亦不歆其祭祀之禮一切不得宰殺且<lb/>
國儲非廣虛費稍多宫掖之間湏有釐革所有三宫内<lb/>
人宜量事减省及至徳已來籍没家口非切要者並與<lb/>
放出諸王院内亦宜准此其文武官僚合湏褒賞天下<lb/>
<pb n="KR2f0010_WYG_011-8a"/>
百姓宜在優矜毎當變易之時皆下惟新之命並委皇<lb/>
帝節級處分嗚呼股肱勲臣敬保元子事居送徃諒在<lb/>
於兹宣示萬邦宜從朕意<hi>寳應元年四月十八日</hi>
　　　代宗遺詔<lb/>
朕以𦕈身祗奉鴻業不能光宣大訓嘉靖萬邦奉祖宗<lb/>
重熈之徳答公卿寅亮之勤旰食宵衣痛心疾首嗚呼<lb/>
天地之理死生常數疾既大漸彌留日臻惟懐永圖嗣<lb/>
守丕業皇太子元良繼明睿哲齊聖宜陟元后保守宗<lb/>
<pb n="KR2f0010_WYG_011-8b"/>
祧宜令所司當日具禮於柩前即皇帝位仍以司徒兼<lb/>
中書令汾陽郡王子儀攝冡宰其喪儀及山陵制度務<lb/>
從儉約並不得以金銀錦綵為飾天下節度觀察團練<lb/>
等使刺史等並不湏赴哀祭祀之禮亦從節儉其三宫<lb/>
内人宜令量事减省諸王院亦宜准此其天下人吏勅<lb/>
到後出臨三日皆釋服無禁婚娶祠祀酒肉其宫殿中<lb/>
當臨者朝夕各十五舉音禮固從宜喪不可久皇帝宜<lb/>
三日而聴政十三日小祥二十五日大祥二十七日而<lb/>
<pb n="KR2f0010_WYG_011-9a"/>
釋服獲奉宗廟之靈永終天禄所痛不得與佐命勲賢<lb/>
庶尹卿士顧命永訣以託萬方内外腹心之臣文武忠<lb/>
良之士敬保元子以安家邦嗚呼其聴朕命<hi>大厯十四年五月</hi>
　　　徳宗遺詔<lb/>
朕承八聖之休徳荷上天之眷祐嗣守丕訓不敢荒寧<lb/>
賴宗廟之靈羣后之力戡定大難以康兆人嚴恭寅畏<lb/>
二十有七載今天降疾不興不寤是用審訓宜聴朕言<lb/>
皇太子誦元良繼明睿哲齊聖孝友和惠恭敬温文必<lb/>
<pb n="KR2f0010_WYG_011-9b"/>
能覲祖宗之耿光紹邦家之大業宜於柩前即皇帝位<lb/>
嗚呼朕常奉聖祖𤣥元清静之教勵精至道保合太和<lb/>
毎忘已以愛人豈嘉生而惡死咨爾將相卿士方伯連<lb/>
帥其敬保元子永綏萬邦各有叶心同底於道無廢我<lb/>
高祖太宗之休命諸道節度使觀察防禦等使及諸州<lb/>
刺史等膺鎮守之任有軍旅之事所寄尤重不可暫曠<lb/>
不湏赴喪以日易月之制宜遵舊典文武官等朝晡哭<lb/>
臨十五舉音朕毎覽漢史至孝文薄葬之詔未嘗不嘆<lb/>
<pb n="KR2f0010_WYG_011-10a"/>
息嘉尚緬慕其風園陵制度務從儉約百辟卿士孝子<lb/>
忠臣送徃事居無違朕意<hi>貞元二十二年正月</hi>
　　　憲宗遺詔<lb/>
朕以薄徳嗣膺寳祚執珪璧以奉九廟垂衣裳以臨萬<lb/>
邦十有六年於兹矣賴天地敷祐宗社降靈内有百辟<lb/>
多士外有州牧方伯文武並用忠賢叶心以弼予一人<lb/>
以康彼兆庶戡剪羣慝廓清九圍方保和平共登仁夀<lb/>
而萬務所逼六氣咸侵遘疾有加至於大漸用申顧命<lb/>
<pb n="KR2f0010_WYG_011-10b"/>
式合典謨皇太子恒天縱睿哲日躋誠敬惟孝惟友克<lb/>
寛克仁必能承祖宗之丕訓守邦家之鴻業宜令所司<lb/>
具禮於柩前即皇帝位仍以司徒兼中書令𢎞攝冡宰<lb/>
應諸道節度觀察防禦等使及諸州刺史寄任尤切並<lb/>
不湏赴哀皇帝易月之制皆依舊典文武官等朝晡哭<lb/>
臨十五舉音其喪儀及山陵制度務從儉約嗚呼始終<lb/>
常禮奚可甚哀漢文至言朕所遵慕咨爾將相洎中外<lb/>
腹心爪牙之臣其敬保元子惟懐永圖以纉我高祖太<lb/>
<pb n="KR2f0010_WYG_011-11a"/>
宗之耿光毋廢朕命<hi>元和十五年正月</hi>
　　　穆宗遺詔<lb/>
𠡠朕以𦕈身嗣守丕構雖勤求理道不敢荒寧而保慎<lb/>
或乖遘兹厲疾賴上𤣥垂祐宗社降靈洎中外庶臣克<lb/>
輔寡徳服餌頥養踰於周星而陽氣熇煩宿恙暴作頃<lb/>
刻之際至於彌留伊死生之理必有其分顧託有所予<lb/>
何恨焉皇太子湛睿哲温恭孝友明敏自膺儲貳休徳<lb/>
日新必能嗣於耿光紹我先業宜令所司備禮於柩前<lb/>
<pb n="KR2f0010_WYG_011-11b"/>
即皇帝位咨爾卿士洎方伯連帥敬輔元子永綏萬邦<lb/>
宜叶乃心用底於道宜令門下侍郎平章事李逢吉攝<lb/>
冡宰諸道節度觀察防禦等使及諸州刺史守鎮任重<lb/>
戎旅事殷並不湏赴喪易月之制宜遵舊典文武官等<lb/>
朝晡哭臨十五舉音山陵制度務從儉約無禁婚嫁祭<lb/>
祀飲酒食肉其醫官等念其勤瘁亦可矜憐並不湏加<lb/>
罪宜便釋放將相卿士中外臣寮送徃事居無違朕意<lb/>
<hi>長慶四年正月</hi>
<pb n="KR2f0010_WYG_011-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻十一<lb/>
</p>
<p>
</p>
  </div>
</body>
</text>
</TEI>
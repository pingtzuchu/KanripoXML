<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百九</head> <lb/>
    <p>
<pb n="KR2f0010_WYG_088-1a"/>
欽定四庫全書<lb/>
　唐大詔令集巻一百九<lb/>
　　　　　　　　　　　　宋　宋敏求　編<lb/>
　　政事<lb/>
　　　禁約下<lb/>
　　　　禁斷錦繡珠玉勅<lb/>
　　　　禁斷臘月乞寒勅<lb/>
　　　　禁别宅婦人詔<lb/>
<pb n="KR2f0010_WYG_088-1b"/>
　　　　禁止街坊輕浮言語勅<lb/>
　　　　禁殺害馬牛驢肉勅<lb/>
　　　　禁斷寒食雞子相餉遺詔<lb/>
　　　　條貫立㦸勅<lb/>
　　　　禁天文圗䜟詔<lb/>
　　　　禁大花綾錦等勅<lb/>
　　　　禁車服第宅踰侈勅<lb/>
　　　　申禁公私車服踰侈勅<lb/>
<pb n="KR2f0010_WYG_088-2a"/>
　　　　禁嶺南貨賣男女勅<lb/>
　　禁約下<lb/>
　　　禁斷錦繡珠玉勅　　　　　　　蘓頲<lb/>
勅朕聞召公曰弗作無益害有益孔子曰奢則不遜儉<lb/>
則固斯乃聖賢之至言矣叔代遷訛僻王驕縱頗榮於<lb/>
玉杯象箸不務於捐金抵璧好之者君也習之者人也<lb/>
即用匹帛服長纓之類歟朕爰在幼沖毎期質朴手未<lb/>
曽持珠玉目未嘗觀錦繡願言其志造次不忘寅奉休<lb/>
<pb n="KR2f0010_WYG_088-2b"/>
圖勉康政道常想漢文衣綈之徳晉武焚裘之事竟未<lb/>
能令行禁止敦本棄末朕甚懼之今王侯勲戚下洎厮<lb/>
養所得者重於逺所求者貴於異至於雕文刻鏤衣紈<lb/>
履絲習俗相夸殊塗競爽有妨於政無補於時豈朕言<lb/>
之不明敎之未篤也且一夫一女不耕不織則天下有<lb/>
受其饑寒者今四方晏如而百姓不足豈不以尚於珠<lb/>
玉珍於錦繡墾田疇而奪其務出布帛而害其功歟珠<lb/>
玉錦繡等自今已後切令禁斷如更循舊弊並歸罪長<lb/>
<pb n="KR2f0010_WYG_088-3a"/>
官仍令御史金吾嚴加捉搦州牧縣宰勸督農桑待至<lb/>
秋收課其貯積使人知禮節俗登仁壽有司仍為條例<lb/>
稱朕意焉<hi>開元二年七月三日</hi>
　　　禁斷臘月乞寒勅　　　　　　　蘓頲<lb/>
勅臘月乞寒外蕃所出漸漬成俗因循已久至使乗肥<lb/>
衣輕競矜胡服闐城溢陌深㸃華風朕思革頺弊返於<lb/>
淳朴書不云乎不作無益害有益功乃成不貴異物賤<lb/>
用物人乃足況妨於政要取紊禮經習而行之將何以<lb/>
<pb n="KR2f0010_WYG_088-3b"/>
訓自今已後即宜禁斷<hi>開元二年十二月七日</hi>
　　　禁别宅婦人詔<lb/>
别宅安婦先弛禁令往年括獲特已寛容何得不悛尚<lb/>
多此事國有常憲宜寘於理方畫一於後刑故三令以<lb/>
先徳俾從輕罰以愧其心今所括獲者見任官徵納四<lb/>
季禄前資准見任自餘諸色並准九品官祿數納粟婦<lb/>
女並放出掖庭即令京兆尹李朝隠求疋配嫁之行京<lb/>
都作戒天下敢更犯者一依常格<hi>開元五年七月</hi>
<pb n="KR2f0010_WYG_088-4a"/>
　　　禁斷止街坊輕浮言語詔<lb/>
堯屋可封孔門無倨此由淳風被洽徳敎𢎞之在人職<lb/>
歸所屬如聞輦轂之下閭閻之内口無擇言行不近禮<lb/>
則失長幼之序豈止儀刑之缺宜令府縣長官左右金<lb/>
吾明知訓導捉搦若有犯者隨事科繩<hi>開元五年十一月</hi>
　　　禁殺害馬牛驢肉勅<lb/>
勅自古見其生不食其肉資其力必報其功馬牛驢皆<lb/>
能任重致逺濟人使用先有處分不令宰殺如聞比來<lb/>
<pb n="KR2f0010_WYG_088-4b"/>
尚未全斷羣牧之内此弊尤多自今已後非祠祭所須<lb/>
更不得進獻馬牛驢肉其王公以下及今天下諸州并<lb/>
諸軍宴設及監牧皆不得輒有殺害仍令州縣及監牧<lb/>
諸軍長官切加禁斷兼委御史隨事糺彈<hi>開元十一年十一月</hi>
　　　禁斷寒食雞子相餉遺勅<lb/>
勅天地之徳莫大於生成陽和之時先禁於卵殰比來<lb/>
流俗間毎至寒食自皆以雞鵞鴨子更相餉遺既行時<lb/>
令固不合然自今已後永宜禁止朕毎思儉朴深惡浮<lb/>
<pb n="KR2f0010_WYG_088-5a"/>
華諸色雕鏤等已令變革其公私宴㑹比者多假菓及<lb/>
樓園之類虛為損耗競務矜誇亦宜禁絶有違者准今<lb/>
月八日勅<lb/>
　　　條貫立㦸勅<lb/>
勅立㦸官中大夫守京兆尹上柱國臨淄縣開國男賜<lb/>
紫金魚袋元義方朝議大夫守尚書户部侍郎判度支<lb/>
䕶軍賜紫金魚袋盧坦立㦸雖令式所著似有闕文而<lb/>
臺閣相承久為定制盧坦元義方如有所見即令上聞<lb/>
<pb n="KR2f0010_WYG_088-5b"/>
造次而行殊乖審慎宜各罰一月俸料其㦸仍令所司<lb/>
收納左司郎中陸則勾檢之任發付不精禮部員外郎<lb/>
崔備工部員外郎元右等或以禮許人或守官假器比<lb/>
於申請其過尤甚各罰一季俸料縁兵興已來勲賞超<lb/>
越其所立㦸湏有明文宜令所司准舊制待官階勲至<lb/>
三品然後申請仍編於格令永為常式<hi>元和六年十二月</hi>
　　　禁天文圗䜟詔<lb/>
勅天文著象職在於疇人䜟緯不經蠧深於疑衆葢有<lb/>
<pb n="KR2f0010_WYG_088-6a"/>
國之禁非私家所藏雖禆竈明徵子産尚推之人事王<lb/>
彤必驗景略猶寘以典刑況動皆訛謬率是矯誣者乎<lb/>
故聖人以經籍之義資理化之本側言曲學實紊大猷<lb/>
去左道之亂政俾彞倫而攸敘四方多故一紀於兹或<lb/>
有妄庸輒陳休咎假造符命私習星厯共肆窮鄉之辨<lb/>
相傳委巷之談作偽多端順非而澤熒惑州縣詿誤閭<lb/>
閻壊紀挟邪莫逾於此其𤣥象器局天文圖書䜟書七<lb/>
曜厯太乙雷公式等私家並不合輒有自今已後宜令<lb/>
<pb n="KR2f0010_WYG_088-6b"/>
天下諸州府切加禁斷各委本道觀察節度使與刺史<lb/>
縣令同為捉搦仍令分明榜示鄉村要路并勒隣伍逓<lb/>
相為保如先有藏蓄者限勅到十日内齎送官司委本<lb/>
州刺史等對衆焚毁如限外隠藏有人糾告者其藏隠<lb/>
人先決杖一百仍禁身聞奏其糾告人先有官及無官<lb/>
者毎告得一人超資授正員官其不願仕者官給賞錢<lb/>
五百貫文仍取當處諸色官錢三日内分付訖具狀聞<lb/>
奏告得兩人以上累酬官賞其州府長史縣令本判官<lb/>
<pb n="KR2f0010_WYG_088-7a"/>
等不得捉搦委本道使具名彈聞奏當重科貶兩京委<lb/>
御史臺切加訪察聞奏准前處分咨示方面勲臣洎十<lb/>
連庶尹㒺不誠亮王室簡于朕心無近宵人慎乃有位<lb/>
端本静末其誡之哉<hi>大厯三年正月</hi>
　　　禁大花綾錦等勅<lb/>
勅王制命市納賈以觀人之好惡布帛精粗不中數廣<lb/>
狭不中量不鬻於市漢詔亦云纂組文繡害女工也朕<lb/>
思以恭儉尅已淳朴化人毎尚素𤣥之服庶齊金土之<lb/>
<pb n="KR2f0010_WYG_088-7b"/>
價而風俗不一踰侈相高浸弊於時其來已久耗日用<lb/>
之本貪錦繡之奢異彩竒文資其誇競今師旅未戢黎<lb/>
元不康豈使淫巧之功更虧恒制在外所織造大張軟<lb/>
錦透背文及<graphic n="KR3075" url="https://raw.githubusercontent.com/kanripo/KR-Gaiji/master/images/KR3075.png" mimeType="image/png"/>錦竭鑿六破以上錦獨窠文四尺幅及<lb/>
獨窠吳綾獨窠司馬綾等並宜禁斷其長行髙麗白綾<lb/>
雜色錦及常行小文字綾錦等任依舊例造其綾錦花<lb/>
文所織盤龍對鳳麒麟獅子天馬辟邪孔雀仙鶴芝草<lb/>
萬字雙勝及諸織造差様文字等亦宜禁斷兩都委御<lb/>
<pb n="KR2f0010_WYG_088-8a"/>
史臺諸州府委本道節度觀察使切加覺察如違犯具<lb/>
狀聞奏<hi>大厯六年四月</hi>
　　　禁車服第宅踰侈勅<lb/>
葢聞儉以足用令出唯行著在前志實為理本朕自臨<lb/>
四海憫元元之大困日昃㤀食宵興疚懐躬絶文綉之<lb/>
飾尚愧茅茨之儉亦喻卿士形於詔條如聞積習流弊<lb/>
餘風未革車服第室相髙以華靡之利資用寳貨固啓<lb/>
於貪冒之源有司不禁侈俗滋扇是朕之敎導未敷使<lb/>
<pb n="KR2f0010_WYG_088-8b"/>
兆庶昧於趨尚也其何以足用行令令臻於郅理歟永<lb/>
念慙歎迨兹申勅自今内外列職位之士其各務素朴<lb/>
𢎞兹國風有僣差尤甚御史列上主者宣示知朕意焉<lb/>
　　　申禁公私車服踰侈勅<lb/>
理道所闗制度最切近者風俗踰侈嵗月滋甚人隳本<lb/>
業用多費財爰命有司撮舉彞制務從簡朴度可久行<lb/>
將使尊卑有備刑罰少息其喪𦵏婚嫁吉凶凡物皆有<lb/>
著定尤聞僣差雖不在條件之物亦委所司准令或勾<lb/>
<pb n="KR2f0010_WYG_088-9a"/>
當仍切加捉搦不得輒有容縱軍國異容古今通理禁<lb/>
軍仗衛雜飾及諸道節度等使應縁軍裝服即不在此<lb/>
限或有留令慢法委御史臺彈奏當坐長吏用清頺風<lb/>
　　　禁嶺南貨賣男女勅<lb/>
勅朕自臨御已來常恐一物失所以傷隂陽之和致灾<lb/>
傷之變而重困吾民故推敎化之源務率先之道減服<lb/>
御絶玩好茍利於民者無不行阻撓於政者無不改而<lb/>
郡縣灾疫相繼屢奏流亡慘怛之懐疚於寤寐將何以<lb/>
<pb n="KR2f0010_WYG_088-9b"/>
臻於富庶哉茍害生民豈憚釐革如聞嶺外諸州居人<lb/>
與夷獠同俗火耕水耨晝乏暮饑迫於征税則貨賣男<lb/>
女姦人乗之倍討其利以齒之幼壯定估之髙下窘急<lb/>
求售號哭踰時為吏者謂南方之俗夙習為常適然不<lb/>
恠因亦自利遂使居人男女與犀象雜物俱為貨財故<lb/>
四方鰥寡髙年無以養活豈理之所安法之所許乎縱<lb/>
有令式廢而不舉為長吏者何以副吾志哉自今已後<lb/>
無問公私土客一切禁斷勅諸州刺史各於界内設法<lb/>
<pb n="KR2f0010_WYG_088-10a"/>
鈐制不得容姦依前為市如敢更有假託事由以販賣<lb/>
為業或虜劫谿洞或典買平民潜出劵書暗過州縣所<lb/>
在搜獲據贓狀依強盜論縱逢恩赦不在原宥之限仍<lb/>
仰所在切加把捉如違節級科斷其方鎮及監軍使命<lb/>
並州府寮吏等自當謹守詔條率身奉法儻有踰犯當<lb/>
重科繩其白身除準勅常數進送亦準此處分其百姓<lb/>
兩税定額各據土地所出方圓收納不得堅立色目妄<lb/>
配亂徵致令艱愁莫相保守如有貧窮不能存濟者欲<lb/>
<pb n="KR2f0010_WYG_088-10b"/>
以男女庸雇與人貴分口食任於行止當立年限為約<lb/>
不得將出外界還同交闗各委本道長吏專加糾察仍<lb/>
先具條流聞奏其餘州縣更有積弊深害百姓而因循<lb/>
未革者亦具分析聞奏當酌量處分粗安黎庶稱朕意<lb/>
焉<hi>大中九年閏四月</hi>
　<lb/>
　<lb/>
　唐大詔令集巻一百九<lb/>
</p>
<p>
</p>
  </div>
</body>
</text>
</TEI>
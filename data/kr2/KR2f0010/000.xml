<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐大詔令集</head>
    <p>
<pb n="KR2f0010_WYG_000-1a"/>
欽定四庫全書　　　　　史部六<lb/>
　唐大詔令集　　　　　　詔令奏議𩔖一<hi>詔令之屬</hi>
　　提要<lb/>
　　　　<hi>臣</hi>等謹案唐大詔令集一百三十巻宋宋敏<lb/>
　　　　求編敏求字次道趙州平棘人參知政事綬<lb/>
　　　　之子進士及第官至史館修撰龍圖閣直學<lb/>
　　　　士事蹟具宋史本𫝊敏求嘗預修唐書又私<lb/>
　　　　撰唐武宗以下實録一百四十八巻於唐代<lb/>
<pb n="KR2f0010_WYG_000-1b"/>
　　　　史事最熟此集則本其父綬手輯之本重加<lb/>
　　　　訂正為三十類熙寧三年自為之序稱繕寫<lb/>
　　　　成編㑹忤權解職顧翰墨無所事第取唐詔<lb/>
　　　　令目其集而弆藏之云云葢其以封還李定<lb/>
　　　　詞頭由知制誥罷奉朝請時也其書世無刋<lb/>
　　　　本轉輾抄傳訛誤頗甚中闕巻第十四至二<lb/>
　　　　十四八十七至九十八凡二十三巻參校諸<lb/>
　　　　本皆同其脱佚葢已久矣唐有天下三百年<lb/>
<pb n="KR2f0010_WYG_000-2a"/>
　　　　號令文章燦然明備敏求父子復為裒輯編<lb/>
　　　　類使一代高文典冊眉列掌示洵足為考据<lb/>
　　　　之資其中不盡可解者如裴度門下侍郎彰<lb/>
　　　　義軍節度使宣慰等使制據舊唐書其文乃<lb/>
　　　　令狐楚所草制出後度請改制内剪其類為<lb/>
　　　　革其志改更張琴瑟為近輟樞衡改煩我台<lb/>
　　　　席為授以成算憲宗從之楚亦因此罷内職<lb/>
　　　　是當時宣布者即度奏改之辭今此集所載<lb/>
<pb n="KR2f0010_WYG_000-2b"/>
　　　　尚仍楚原文不依改本未詳何故又寶厯元<lb/>
　　　　年冊尊號赦據敬宗本紀時李紳貶官李逢<lb/>
　　　　吉等不欲紳量移乃於赦書節文内但言左<lb/>
　　　　降官已經量移者量移近處不言未量移者<lb/>
　　　　宜與量移翰林學士上疏論列帝命追赦書<lb/>
　　　　添改之今此集所載祇及赦罪一條而無左<lb/>
　　　　降官量移之文疑亦有所逸脫又舊唐書所<lb/>
　　　　載詔㫖最多今取以相校其大半已入此集<lb/>
<pb n="KR2f0010_WYG_000-3a"/>
　　　　而亦有遺落未載者如紀號則改元天祐詔<lb/>
　　　　除授則尹思貞御史大夫李光弼兵馬副元<lb/>
　　　　帥諸制追贈則張說贈太師楊綰顔真卿李<lb/>
　　　　絳贈司徒郭曖贈太傅鄭朗贈司空田布贈<lb/>
　　　　僕射諸詔優禮則杜佑蕭俛致仕諸詔奬勸<lb/>
　　　　則勞解琬奬李朝隠褒美令狐彰奬伊西北<lb/>
　　　　庭二鎮諸詔謫降則王毛仲韓臯吕渭張又<lb/>
　　　　新李續之熊望貶官諸詔誅竄則決殺長孫<lb/>
<pb n="KR2f0010_WYG_000-3b"/>
　　　　昕流裴景仙裴茙諸勅皆關朝廷舉措之大<lb/>
　　　　者而此集並闕而不登以敏求博洽不應疎<lb/>
　　　　於蒐採或即在散佚之中亦未可定䆒不免<lb/>
　　　　於放失不完之憾然唐朝實錄今既無存其<lb/>
　　　　詔誥命令之得以考見者實藉有是書亦可<lb/>
　　　稱典故之淵海矣乾隆四十四年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2f0010_WYG_000-4a"/>
　唐大詔令集原序<lb/>
唐大詔令集者先君宣獻公景祐中書第三<hi>闕</hi>所纂也<lb/>
先公以文章名世更内外制之選而朝廷典册多以屬<lb/>
之及入陪宰政仁宗數面命撰述於是有中宫册文三<lb/>
后不遷及條列兵農置睦親宅朝集院等詔機務之隙<lb/>
因裒唐之徳音號令非常所出者彚之未次甲乙未為標<lb/>
識而昊天不弔梁木遽壞小子不肖大懼失墜秘其書<lb/>
於家楹者盖有年矣僕射王文安公累以為問謂當垂<lb/>
<pb n="KR2f0010_WYG_000-4b"/>
世不朽乃緒正舊藁十三𩔖總一百三十巻文安見許<lb/>
序而名之未果而公薨治平二年先皇帝簡拔孤陋寘<lb/>
在西掖固欲澡雪䝉滯而鑚仰衆製方繕寫成編㑹忤<lb/>
權解職顧翰墨無所事第取唐大詔令目其集而弆藏<lb/>
之云熈寧三年九月晦右諫議大夫宋敏求謹序<lb/>
</p>
<p>
</p>
  </div>
</body>
</text>
</TEI>
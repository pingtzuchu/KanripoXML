<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻三十九</head> <lb/>
    <p>
<pb n="KR2f0010_WYG_029-1a"/>
欽定四庫全書<lb/>
　唐大詔令集巻三十九<lb/>
　　　　　　　　　　　　宋　宋敏求　編<lb/>
　　諸王<lb/>
　　　降黜<lb/>
　　　　降魏王泰東莱郡王詔<lb/>
　　　　黜梁王忠庶人詔<lb/>
　　　　降永王璘庶人詔<lb/>
<pb n="KR2f0010_WYG_029-1b"/>
　　　　嗣岐王珍免為庶人詔<lb/>
　　　　漳王湊降封巢縣公制<lb/>
　　　追復<lb/>
　　　　成王千里還舊官制<lb/>
　　　收𦵏<lb/>
　　　　譙王重福三品禮葬詔<lb/>
　　　　收葬綘王詔<lb/>
　　　　聽越王歸葬詔<lb/>
<pb n="KR2f0010_WYG_029-2a"/>
　　　追贈<lb/>
　　　　皇第三子𤣥霸追封衛王等制<lb/>
　　　　海陵郡王元吉追封巢王制<lb/>
　　　　諡汴哀王璥制<lb/>
　　　　贈恒山愍王承乾荆州大都督制<lb/>
　　　　贈河東郡王瑾太子少師制<lb/>
　　　　榮王故男贈文安郡王制<lb/>
　　　　太子第二男追封縉雲郡王賜名諲制<lb/>
<pb n="KR2f0010_WYG_029-2b"/>
　　　册贈<lb/>
　　　　册贈渤海王文<lb/>
　　降黜<lb/>
　　　降魏王泰東莱郡王制<lb/>
詔曰朕聞生育品物莫大於天地愛敬罔極莫重於君<lb/>
親是故為臣貴乎盡忠虧之者有罰為子在於行孝違<lb/>
之者必誅大則肆之市朝小則終貽戮辱雍州牧相州<lb/>
都督左武侯大將軍魏王泰朕之愛子寔所鍾心幼而<lb/>
<pb n="KR2f0010_WYG_029-3a"/>
聰令頗好文學恩遇極於隆重爵位逾於寵章不思聖<lb/>
哲之戒自構驕僭之咎惑讒諛之言信離間之説以承<lb/>
乾雖居長嫡久躔疴恙潛有代宗之望靡遵義方之則<lb/>
承乾懼其陵奪泰亦日増猜阻爭結朝士競引㐫人遂<lb/>
使文武之官各有託附親戚之内分立朋黨朕志存公<lb/>
道義在無偏彰厥巨釁兩從廢黜非惟作則四海亦乃<lb/>
貽範百代可解雍州牧相州都督左武侯大將軍并削<lb/>
爵土降為東莱郡王㝷改封順陽王於均州為封邑制<lb/>
<pb n="KR2f0010_WYG_029-3b"/>
宅以處之<lb/>
　　　黜梁王忠庶人詔　　　　　　上官儀<lb/>
東臺朕儲祉上𤣥嗣膺景祚獵先聖之經踐至公之道<lb/>
底罰行賞御物同歸房州刺史梁王忠居庶孽之地在<lb/>
髫丱之辰栁奭遂良交結無忌頻繁進説勸立東朝朕<lb/>
以副宫之位宜遵周道茍非其人不可虛立正以宗臣<lb/>
之寄仰在諸公旦夕勤懇難違其意及正嫡升儲退居<lb/>
列屏樂善之事紊於賔僚窺怨之詞日盈牀第婦女阿<lb/>
<pb n="KR2f0010_WYG_029-4a"/>
劉逺有陳告迹其罪狀葢非一途乃偽作過所入闗云<lb/>
欲出家逃隠又令急使數詣京師覘候兩宫潛問消息<lb/>
自説妖夢戴通天冠喜形於色以邀非望毎召經師祀<lb/>
龍祈福畫千菩薩願升本位每於晨夕著婦人衣妄有<lb/>
猜疑云防細作又嗟嘆栁奭稱其為我悼傷韓瑗情發<lb/>
於詞朕初見此言疑生怨謗故遣御史大夫理及中書<lb/>
官屬相監推鞫證見非虛然其地則人臣親則人子懷<lb/>
姦匿怨一至於斯擢髪論罪良非所喻考之大義應從<lb/>
<pb n="KR2f0010_WYG_029-4b"/>
極罰皇后情在哀矜興言垂涕再三陳請特希全宥朕<lb/>
戚屬之中頻虧國典緬維前載匪徒兹子屬懷於此猶<lb/>
深愧嘆特宜屈法降為庶人主者施行<lb/>
　　　降永王璘庶人詔<lb/>
詔曰臣子之節君親是奉或志懷干紀當義在滅私葢<lb/>
前王所以持法割恩垂涕行戮言念及此歎息彌深頃<lb/>
以兇孽亂常闗畿暫阻朕乗輿南幸遵古公避狄之仁<lb/>
皇帝受命北征興少康復夏之績猶以藩翰所寄非親<lb/>
<pb n="KR2f0010_WYG_029-5a"/>
莫可永王璘謂能堪事令鎮江陵庶其克保維城有俾<lb/>
王室而乃棄分符之任専用鉞之威擅越淮海公行暴<lb/>
亂違君父之命既自貽殃走蠻貊之邦欲何逃罪據其<lb/>
兇悖理合誅夷尚以骨肉之間有所未忍皇帝誠深孝<lb/>
友表請哀矜雖綰綬全體禮可行於曩制而削土勿王<lb/>
事亦著於前史昔廣州有罪因廢為人常山免誅爰將<lb/>
徙地是用矜其萬死屈於九刑宜寛伏鑕之命俾黜析<lb/>
珪之典可悉除爵土降為庶人仍於房陵郡安置所由<lb/>
<pb n="KR2f0010_WYG_029-5b"/>
郡縣勿許東西朕存訓誘勗之忠孝不虞孱懦遂至昏<lb/>
迷申此典章彌増媿歎<lb/>
　　　嗣岐王珍免為庶人制<lb/>
經國之制貳則有辟為臣之道將則必誅况親則宗秩<lb/>
義兼家國敢懷逆節自桎嚴刑銀青光祿大夫宗正卿<lb/>
員外置同正員嗣岐王珍志在傾邪行惟險薄頃以冦<lb/>
迹未殄軍國多虞因集不逞之徒潛為亂常之計乃欲<lb/>
逺通叛虜構此兇謀以有上封備聞其狀猶以親屬初<lb/>
<pb n="KR2f0010_WYG_029-6a"/>
亦致疑遂令推按具自承伏且王者立法百代所遵稽<lb/>
彼常科罪當殊死以其可諱不忍加刑俾從放黜以申<lb/>
寛典宜免為庶人仍於溱州安置至彼捉搦勿許東西<lb/>
其同謀左武衛將軍竇如玢試都水使者崔昌右羽林<lb/>
軍使劉從諫蔚州長塞鎮將朱融右衛將軍胡列直司<lb/>
天臺通𤣥院髙抱素右衛率魏兆内侍省内謁者監王<lb/>
道成等九人特宜斬决試太子洗馬兼知司天臺冬官<lb/>
正趙非熊陳王府長史陳閑楚州司馬張昻左武衛兵<lb/>
<pb n="KR2f0010_WYG_029-6b"/>
曹叅軍焦自榮前鳯翔府郡縣主簿李岊國子監館進<lb/>
士張奐等六人特宜决殺駙馬都尉薛履謙同逆謀宜<lb/>
賜自盡<hi>上元二年四月</hi>
　　　漳王湊降封巢縣公制<lb/>
王者教先立愛義不遺親豈於同氣之中可致異詞之<lb/>
間如或慎修不至詿誤有聞搆為厲階犯我邦紀未加<lb/>
殛竄尚屈彞章漳王湊手足之親磐石是崇位居寵秩<lb/>
列在戚藩頃多克順之心亦有尚賢之志而滿盈生患<lb/>
<pb n="KR2f0010_WYG_029-7a"/>
敗覆是圖姦兇㑹同謀議滋及汚我皇化彰於中外初<lb/>
駭予𠂻載驚羣聽尚以未具獄詞猶資審克建侯之命<lb/>
姑務從寛於戲朕嗣守宗祧敷𢎞至教自家之訓未立<lb/>
掩義之私敢忘是用降封有醜朝典凡百多士宜諒朕<lb/>
懷<lb/>
　　追復<lb/>
　　　成王千里還舊官制<lb/>
地有二南載懷敦睦罪非七國奄隔休明故左金吾衛<lb/>
<pb n="KR2f0010_WYG_029-7b"/>
大將軍兼益州都督上柱國成王千里懿親賢德髙才<lb/>
重器強力幹事獨冠等倫保國乂人克成忠義願除凶<lb/>
醜翻䧟誅夷永言淪沒良深痛悼俾復舊班用加新寵<lb/>
可還舊官<lb/>
　　收葬<lb/>
　　　譙王重福三品禮𦵏詔<lb/>
集州刺史譙王重福幼則兇頑長而險詖幸託體於先<lb/>
聖嘗通交於巨逆子而不子自絶於天有國有家莫容<lb/>
<pb n="KR2f0010_WYG_029-8a"/>
於代往者頗不含忍長令幽縶自大行晏駕韋氏臨朝<lb/>
將肆屠滅尤切防衛洎天有成命集於朕躬永懷猶子<lb/>
之情庶叶先親之義所宜開置寮屬任隆刺舉冀其悛<lb/>
改以怙恩榮而詿誤有徒狂狡未息便即私出均州詐<lb/>
乗驛騎至於都下遂逞其謀先犯屯兵次燒左掖計窮<lb/>
力屈投河而斃雖人所共棄而邦有常刑我非不慈爾<lb/>
自招咎且聞其故有惻於懷昔劉長既沒楚英遂殞以<lb/>
禮収葬抑惟舊章屈法申恩宜仍舊寵可以三品禮葬<lb/>
<pb n="KR2f0010_WYG_029-8b"/>
　　　收葬絳王詔<lb/>
叔父絳王為逆賊等援立切窺天位無討賊之意遂使<lb/>
忠義銜寃及王師擒賊義旅問罪前驅勇氣以致殱殂<lb/>
朕伏以太皇太后慈仁思以慰解宜令有司量事収葬<lb/>
申恩討賊刑禮之中示乎四方以明朕意<hi>寳歴二年十二月</hi>
　　　聽越王歸葬詔<lb/>
越王事迹國史著明枉䧟非辜尋巳洗雪其子珍他事<lb/>
配流數代漂零不還京國𤣥真弱女孝節卓然啟䕶四<lb/>
<pb n="KR2f0010_WYG_029-9a"/>
䘮綿歴萬里况是近族必可加恩行路猶或嗟稱朝廷<lb/>
固須䘏助屢委宗正等京兆府與訪越王墳墓報知如不<lb/>
是陪陵任附塋卜葬其葬事仍令京兆府接借必使備<lb/>
禮葬畢𤣥真如願住京城便配咸宜觀安置<hi>開成四年六月</hi>
　　追贈<lb/>
　　　皇第三子𤣥霸等追封衛王制<lb/>
餙終定諡往代通規追逺贈榮前王令典第三子𤣥霸<lb/>
幼挺岐嶷早茂珪璋楚哀王智雲結髪仁明勝衣敏惠<lb/>
<pb n="KR2f0010_WYG_029-9b"/>
冀其成立訓以義方未被趨庭遽同過隙興言夭枉震<lb/>
悼於懷今王業初隆慶賞伊始既式遵於利建宜稽古<lb/>
於哀榮𤣥霸可追封衛王諡曰懷智雲可追封楚王諡<lb/>
曰哀<hi>武德七年七月</hi>
　　　故海陵郡王元吉追封巢王制<lb/>
詔曰有虞受終𢎞肆赦之典隆周革命篤親親之恩海<lb/>
陵郡王元吉地惟藩翰夙承朝寵䧟於不軌得罪君親<lb/>
朕嗣膺靈命無忘敦睦同生之重既切於本支在原之<lb/>
<pb n="KR2f0010_WYG_029-10a"/>
悼實纒於歳月興言泉壤思備寵章可追封巢王諡仍<lb/>
依舊<hi>貞觀十六年六月</hi>
　　　諡汴哀王璥制<lb/>
門下縁情制禮聖賢所不忘以諡易名古今之同貫故<lb/>
右千牛衛大將軍上柱國汴王璥雖在齠齔頗標嶷岐<lb/>
率以訓典期於老成裂地而封是崇藩屏享年不永俄<lb/>
從夭折秀而不實有以傷嗟宜遵考行之義以備餙終<lb/>
之典可諡曰哀<lb/>
<pb n="KR2f0010_WYG_029-10b"/>
　　　贈恒山愍王承乾荆州大都督等制<lb/>
門下聖人立言因親以立愛王者垂範追逺以崇德故<lb/>
伯祖恒山愍王承乾堂伯贈越州都督象再從兄玭等<lb/>
慶藉大宗連華近屬既稱叔父之國亦云兄弟之政短<lb/>
長曰命久從於淪没哀榮有典未洽於褒崇宜贈徽章<lb/>
以𢎞寵敷承乾可贈荆州大都督象可贈郇國公玭可<lb/>
懷州刺史<lb/>
　　　贈河東郡王瑾太子少師制<lb/>
<pb n="KR2f0010_WYG_029-11a"/>
門下親親以相及先王之道也追逺以歸厚聖人之教<lb/>
也故金紫光祿大夫太僕卿員外置同正員河東郡王<lb/>
瑾克嗣克訓是為懿　方茂枝葉式崇垣翰推恩有寄<lb/>
禀命不融興言遊從良深軫悼宜贈師保之位以備哀<lb/>
榮之典可贈太子少師賻物三百叚米麥三百石<lb/>
　　　榮王故男贈文安郡王制<lb/>
禮以餙情恩以悼往詢於前訓則有舊章榮王故男像<lb/>
粤在幼冲是稱岐嶷習詩書而日就資友悌於自然方<lb/>
<pb n="KR2f0010_WYG_029-11b"/>
冀成立克開土宇而龜䝉未錫麟族先凋奄爾淪逝良<lb/>
増傷憫宜加贈於苴茅且兼榮於符竹可贈文安郡王<lb/>
使持節督武威郡諸軍事應縁䘮葬一事已上宜官供<lb/>
令京兆少尹程若水充使檢校<lb/>
　　　太子第二男追封縉雲郡王賜名諲制<lb/>
親親之義於禮斯重傷悼之戚縁情則深太子故第二<lb/>
男性與聰達體資韶令早服龍樓之訓有光麟趾之風<lb/>
年始勝衣已彰孝愛方洽弄孫之慶遽悲殤子之魂追<lb/>
<pb n="KR2f0010_WYG_029-12a"/>
以九命封之二等仍加美稱賁爾徽命可贈揚州大都<lb/>
督封縉雲郡王食邑三千戸賜名諲<hi>大歴三年七月</hi>
　　册贈<lb/>
　　　册贈渤海王文　　　　　　　上官儀<lb/>
維龍朔二年歳次壬戌五月十五日皇帝使大司成彭<lb/>
陽郡開國侯令狐德棻副使正議大夫行司宰少卿薛<lb/>
敏恭持節册命曰咨夫存著嘉猷歿膺褒顯所以甄明<lb/>
景行昭紀勲烈况地居懿戚業茂惟貞用式暢情之禮<lb/>
<pb n="KR2f0010_WYG_029-12b"/>
實光追寵之義惟爾故金紫光祿大夫原州都督渤海<lb/>
郡王奉慈器範閑裕風裁淹逺德優時彦望重宗英析<lb/>
瑞名區早荷推恩之澤分符奥壤累藉宣條之任清白<lb/>
聞於朝野威惠暴於甿謳固以功著旂常譽光圖史者<lb/>
矣而夀仁時爽貞徽淹謝永言親懿震悼良深是用贈<lb/>
王為都督荆陕岳朗四州諸軍事荆州刺史右衛大將<lb/>
軍餘如故魂而不昧嘉兹榮寵嗚呼哀哉<lb/>
　唐大詔令集巻三十九<lb/>
</p>
<p>
</p>
  </div>
</body>
</text>
</TEI>
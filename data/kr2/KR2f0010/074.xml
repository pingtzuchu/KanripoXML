<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻八十四</head> <lb/>
    <p>
<pb n="KR2f0010_WYG_074-1a"/>
欽定四庫全書<lb/>
　唐大詔令集巻八十四<lb/>
　　　　　　　　　　　　宋　宋敏求　編<lb/>
　　政事<lb/>
　　　恩宥二<lb/>
　　　　遣使徃諸道疏决囚徒勅<lb/>
　　　　以春令减降囚徒勅<lb/>
　　　　以春令减降囚徒德音<lb/>
<pb n="KR2f0010_WYG_074-1b"/>
　　　　原免囚<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>德音<lb/>
　　　　大厯四年大赦<lb/>
　　　　大厯五年大赦<lb/>
　　　　大赦京師三輔制<lb/>
　　恩宥二<lb/>
　　　遣使徃諸道疏决囚徒勅<lb/>
勅朕𬗟稽古訓思致人和爰發由衷之詔㫖行順時之<lb/>
政令孟夏初吉三農在期禮先决於薄刑義必寛於輕<lb/>
<pb n="KR2f0010_WYG_074-2a"/>
繫既聽其令用軫於懐雖囹圄之間少聞於冒犯澄清<lb/>
之使素盡於忠公尤慮吏有煩苛人或寃滯是爽和平<lb/>
之氣殊乖敬授之心其天下見繫囚徒及事發應推身<lb/>
不禁者即宜差使分徃諸道量事疏决及宣布時令除<lb/>
犯贓賄十惡死罪不赦自犯徒以下特宜放免廽日聞<lb/>
奏務在欽恤以稱朕懐<hi>開元二十六年四月</hi>
　　　以春令減降囚徒勅<lb/>
國之用刑兼在於慎恤王者布澤亦在於乘時所以大<lb/>
<pb n="KR2f0010_WYG_074-2b"/>
易陳規必議於獄周官設教遵於中典朕恭臨寳位憂<lb/>
念黎元乾乾之心日慎一日况兵戎未息政役尤煩哀<lb/>
此下人無忘夕惕如聞州縣之内多有纍囚囹圄之間<lb/>
動淹時序每切納隍之慮常懐觧網之仁属陽春和布<lb/>
品彚咸逹宜覃在宥之澤俾叶生成之化其天下見禁<lb/>
囚徒死罪從流流罪以下一切放免其十惡反逆及造<lb/>
偽頭首強盗刧殺官吏犯賍枉法等害政既甚在法難<lb/>
容不在此限其諸供司及作曹非切要外並宜减省京<lb/>
<pb n="KR2f0010_WYG_074-3a"/>
畿諸色和糴一切並停其天下百姓有灼然單貧不存<lb/>
濟者緣租庸先立限長行每鄉量降十丁尤恐編户之<lb/>
中懸磬者衆限數既少或未優矜其寔不支濟者宜令<lb/>
每鄉量更矜放待資産稍成任依恒式以天下未寧頻<lb/>
申赦令公私庶務優恤葢多載覃宥過之恩庶及措刑<lb/>
之美宣示中外知朕意焉<hi>乾元二年二月</hi>
　　　以春令減降囚徒德音<lb/>
乘時布澤有國之彝訓議獄緩刑前王之茂典由是洽<lb/>
<pb n="KR2f0010_WYG_074-3b"/>
其麛卵殷湯宏觧網之仁順彼陽和漢后有録囚之詔<lb/>
育物施惠仰惟舊章朕纘服鴻業祗膺寳位日旰忘食<lb/>
中夜求衣慮一物之失所憂四方之未乂雖身居黄屋<lb/>
而志在蒼生今㓂孽為虞征輸未息尤恐提戈釋耒未<lb/>
有厚於人時寘棘理梧或慮盈於幽繫屬三陽啟泰萬<lb/>
物遂生宜覃在宥之澤庶叶惟新之令其天下見禁囚<lb/>
徒死罪降從流徒以下並宜釋放京城宜令中書門下<lb/>
即分徃府縣御史臺大理寺即親自按問决訖具状聞<lb/>
<pb n="KR2f0010_WYG_074-4a"/>
奏諸州府各委所由長官准此處分諸色流人及左降<lb/>
官等所由𩔖例並與量移仍委中書門下覆奏取處分<lb/>
其先縁安禄山偽署三司有名應在流貶者原情議罪<lb/>
負國誠深朕已捨其殊死竄於荒徼固當與衆共棄長<lb/>
為匪人然皆邦家舊臣常掛纓冕使其終沒裔土永匿<lb/>
慙魂不若貸以殊私俾令効節亦准例處分兼委中書<lb/>
門下量輕重𩔖例奏取處分比緣竊盗之内干戈脅從<lb/>
白刅臨頸胡寧忍决所有陷於兇黨茍免者多前後詔<lb/>
<pb n="KR2f0010_WYG_074-4b"/>
書頻已該及其史思明將士及偽署官屬等有束身歸<lb/>
順並率衆来降官爵如初一無所問以城邑等降者仍<lb/>
别加封爵其凶黨之流亦同此例天寔臨照朕無食言<lb/>
王者設教務農為首今土工方起農事將興敦本勸人<lb/>
寔惟政要宜令天下刺史縣令各於所部親勸農桑百<lb/>
姓中有勤勞稼穡積其菽粟或贍於閭里或能益軍儲<lb/>
委所由長吏具状奏聞當特與甄賞仍令有司苐髙下<lb/>
量酬五品以下官勲其百司及州縣興工力役不急之<lb/>
<pb n="KR2f0010_WYG_074-5a"/>
務一切並停諸軍兵健應在行營有羸老病疾不任戰<lb/>
陣者各委節度使速揀擇放還路次州縣量加濟䘏諸<lb/>
色番役各令所司減省放其營農且寇孽未平軍戎尚備<lb/>
甿庶之内征賦尤煩朕所以親帥公卿躬行節儉而詔<lb/>
書屢下蠲免葢多至國計軍儲取給而已猶欲累加損<lb/>
抑以惠黔黎宜令中書門下勾當令度支使與諸供司<lb/>
一切减省應可蠲免每司各條件聞奏當使施行<hi>上元二年</hi>
<hi>正月</hi>
<pb n="KR2f0010_WYG_074-5b"/>
　　　原免囚徒德音<lb/>
元首之義以人為心外有凋傷内懐惨怛罪歸於已情<lb/>
見乎辭伯禹深泣辜之仁漢王下哀痛之詔與理同道<lb/>
惟刑是恤朕志宏覆載運屬艱難思措大刑俾登夀域<lb/>
風以觧愠時當發生國有舊章已懸書於象魏恩成在<lb/>
宥宜釋罪於狴牢其天下見禁囚徒罪無輕重一切放<lb/>
免其官典犯贓法雖難恕特從寛典許以自新宜納贓<lb/>
放所犯罪左降官等即與量移近處諸色流人及効力<lb/>
<pb n="KR2f0010_WYG_074-6a"/>
罰鎮人等並即放還其有亡官失爵亦與収叙比来兵<lb/>
革不息米榖未豐百姓流離至於困弊戰士暴露頗聞<lb/>
闕乏或有結聚及有違軍令但能改過自効前事捨而<lb/>
不論艱虞以来多冒刑辟道存善貸屢有德音庶其最<lb/>
靈咸自改勵宣示中外知朕意焉<lb/>
　　　大厯四年大赦<lb/>
勅至理之代先德後刑上歡心以臨下下欣然而奉上<lb/>
禍亂不作法令何施去聖久逺薄於教化簡書填委獄<lb/>
<pb n="KR2f0010_WYG_074-6b"/>
訟繁興苛吏舞文寃人致辟思欲刷恥改行厥路無由<lb/>
豈天地父母慈愛之意也朕主三靈之重託羣后之上<lb/>
夕惕若厲不敢荒寧内訪卿士外咨方岳日不暇給八<lb/>
年於兹而大道淳風欝而不振四郊多壘連嵗備邉師<lb/>
旅在外役費尤廣賦與轉輸疲耗吾人困竭無聊窮斯<lb/>
濫矣下愚闇昧不見刑網戎士在軍未習法令犯禁抵<lb/>
罪其徒寔繁狴牢之間未詳其事寔吏議不决動淹夫<lb/>
時序傷沮和氣屢彰咎徴此皆朕之不明教之未至上<lb/>
<pb n="KR2f0010_WYG_074-7a"/>
失其道而繩下以刑敢不罪已以答災眚且人者君之<lb/>
支體害之則君有所傷刑者教之輔助失之則人無所<lb/>
措慮有寃濫惨然憂傷用明慎罰之典俾宏在宥之澤<lb/>
其天下見禁囚死罪降從流流以下罪釋放其左降官<lb/>
及流人并移𨽻等並與量移仍委本司即勘責送名中<lb/>
書門下奏聽進止如聞州縣官比来率意恣行麤杖不<lb/>
依格令致殞使斃深可哀傷頻有處分仍聞乖越自今<lb/>
以後非灼然蠧害者不得輙加非理仍委觀察節度使<lb/>
<pb n="KR2f0010_WYG_074-7b"/>
嚴加捉搦勿令有犯如違録名聞奏宣示中外宜悉朕懐<lb/>
　　　大厯五年大赦<lb/>
門下惟辟奉天作人父母若天垂戒於上人不安於下<lb/>
則修德勤政以盡至誠恤刑獄之寃抑痛閭閻之疾苦<lb/>
招納諌諍旁求賢良允廸前烈率由兹道朕獲承宗廟<lb/>
之重託於王侯之上夙夜齋慄莫敢荒寧推誠以撫萬邦<lb/>
屈已以安百姓憂勤之至日慎一日服御之給損之又<lb/>
損而渉道猶淺燭理不明國經王度多有廢闕加以㓂<lb/>
<pb n="KR2f0010_WYG_074-8a"/>
戎驟犯軍國頻勞賦重人竭因之嵗歉田荒業廢逋散<lb/>
相仍每深怵悼頻有蠲降兼亦簡求良吏以惠矜人去<lb/>
除奸兇用逹幽枉大變風俗更張刑政冀人和之漸洽<lb/>
何天𤯝之屢彰固以朕德之寡昧化之衰薄其咎不逺<lb/>
在予一人亦由郡邑之政未盡條理或貪以害物或擾<lb/>
以傷農有凌弱暴寡之寃有不均失中之政人無所措<lb/>
多陷刑辟蓋由教道未至豈忍以文法繩之慘然憂嗟<lb/>
深自引慝雖靡草麥秋之候方斷薄刑而薰風長養之<lb/>
<pb n="KR2f0010_WYG_074-8b"/>
時宜寛庶獄大决疎網與之更新其天下見禁囚徒死<lb/>
罪並降從流流以下並釋放内外文武官及前資官六<lb/>
品以下并草澤中有碩學專門茂才異等智謀經武諷<lb/>
諫主文者仰所在州府觀察牧宰精求表薦如所由捜<lb/>
揚未盡遺免林間者即宜詣闕自舉親當策試量能擢<lb/>
用朕每覽漢文詔書至陽和之時草木羣生之𩔖皆有<lb/>
以自樂而吾百姓或阽於死亡而莫之省緬然遐想感<lb/>
歎増懐哀今之人又甚於昔思有贍恤安其居食觀察<lb/>
<pb n="KR2f0010_WYG_074-9a"/>
節度使及刺史各宜訓勵所部使奉科條變貪官之節<lb/>
激㢘吏之行其清白明著政理殊尤者具以名聞必加<lb/>
奬擢若冒於貨賄紊我紀綱糺察勿緩當峻刑憲其官<lb/>
人犯贓經恩免罪者並宜申報中書門下及所司不得<lb/>
容其却上自王室多故積有嵗時皆我文武之臣中外<lb/>
戮力今天下既定崇德報功與之剖符𫝊代不絶至於<lb/>
蒞官述職各宜明慎典刑貽慶子孫永同休戚於戲武<lb/>
德貞觀之間有若魏徴王珪李靖李勣房𤣥齡杜如晦<lb/>
<pb n="KR2f0010_WYG_074-9b"/>
等扶翼大運勤勞王家尊主庇人匪躬致命咸有一德<lb/>
格於皇天緬然常懐風烈尤在其後嗣沉翳特加優奬<lb/>
如廟宇荒毁即宜修葺無德不報何日忘之其鰥寡惸<lb/>
獨老幼貧窮不能自存者委州府縣吏取諸色官物量<lb/>
事賑給仰招携户口勸課桑農應所在州府有興功役<lb/>
處非灼然急切者宜並停之五岳四瀆名山大川神明<lb/>
所居風雨是主宜委中書門下分使致祭以逹精誠孝<lb/>
子順孫義夫節婦事跡著者特加旌表頒示中外知朕<lb/>
<pb n="KR2f0010_WYG_074-10a"/>
意焉<lb/>
　　　大赦京畿三輔制<lb/>
門下古者以春季之月布德行惠恤刑振乏朕親執犧<lb/>
牲玉帛獲奉於上帝神祗九年於兹矣克已思理明不<lb/>
能燭昆夷未叙王畧猶虞嵗㑹三秦之師日有千金之<lb/>
費悉索幣賦疲於餽軍候甸之間徴求耗竭百榖翔貴<lb/>
關中小歉窮則斯濫安能懼刑因而成盗多有犯法至<lb/>
於軍戎之士致使廪賜不充因之逃亡或抵邦憲事非<lb/>
<pb n="KR2f0010_WYG_074-10b"/>
獲已情亦可察近以露濡之思明發有懐屬禁火之令<lb/>
節方薦鮪於園寢聖祖敷祐景靈告祥先天後時載荷<lb/>
嘉貺以隂以雨又助發生固宜順曲成之仁布維新之<lb/>
命赦罪育物曠然滌除其京兆府及三輔並京城内諸<lb/>
司諸使見禁犯死罪以下特宜釋放有犯未發覺者罪<lb/>
無輕重一切放免如妄論告者以其罪罪之其官典犯<lb/>
贓不在免限頃者魚朝恩夙著功勲委之戎事而徴求黎<lb/>
庶空竭閭閻加之廣有貿易奪人賄利京城之内擅置<lb/>
<pb n="KR2f0010_WYG_074-11a"/>
刑獄恣行忍虐幽執無辜部領師人乖於撫馭資粮刻<lb/>
薄勞役煩苛惡稔釁盈日嬰沉痼念其勲舊許以優閑<lb/>
令罷其兵權遂其養疾而宗社降鑒明神所殛羸瘵不<lb/>
起旋至斃亡既徃無追一切不問所管將士等同於王事<lb/>
各効辛勤是朕牙爪自致勲業並宜仍舊勿有憂懼葢<lb/>
以朕誠未感物明未知人失於授任而臻此也今則虚<lb/>
懐引咎親御禁戎必加優寵以表勞績其資聖寺禁人<lb/>
并追捕勘責等即宜並停然以王畿艱弊矜恤疲人蠲<lb/>
<pb n="KR2f0010_WYG_074-11b"/>
税罷徭與之休息尚恐流傭罕復貧弱未安益用憂勤<lb/>
諒資約損京兆府百姓承前應欠官物等委所由勘責<lb/>
寔百姓腹内者一切放免其在所由腹内者不在免放畿<lb/>
内官人手力資課及府官充職掌名額稍多有所祗供<lb/>
不免煩費并諸縣郵逓路次館驛諸色徴科一物以上<lb/>
並委中書門下與京兆尹即計㑹取責色目一一商量<lb/>
條件處置務令減省以息勞費其諸司使廽易一切並<lb/>
停不急之務亦宜且罷農隙之後然後常式宣示中外<lb/>
<pb n="KR2f0010_WYG_074-12a"/>
知朕意焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_074-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻八十四<lb/>
</p>
<p>
</p>
  </div>
</body>
</text>
</TEI>
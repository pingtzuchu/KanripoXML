<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百</head> <lb/>
    <p>
<pb n="KR2f0010_WYG_079-1a"/>
欽定四庫全書<lb/>
　唐大詔令集巻一百<lb/>
　　　　　　　　　　　　宋　宋敏求　編<lb/>
　　政事<lb/>
　　　官制上<lb/>
　　　　致仕官在見任官上詔<lb/>
　　　　定三品至九品服色詔<lb/>
　　　　置三師詔<lb/>
<pb n="KR2f0010_WYG_079-1b"/>
　　　　釐革伎術官制<lb/>
　　　　擇揀刺史詔<lb/>
　　　　令御史録奏内外官職事詔<lb/>
　　　　命新除牧守面辭勅<lb/>
　　　　誡百官與供奉人交通制<lb/>
　　　　誡勵御史制<lb/>
　　　　簡京官為都督刺史詔<lb/>
　　　　復置十道按察使勅<lb/>
<pb n="KR2f0010_WYG_079-2a"/>
　　　　誡勵尚書省官勅<lb/>
　　　　洗滌官吏負犯勅<lb/>
　　　　誡勵諸州刺史詔<lb/>
　　　　刺史令久在任詔<lb/>
　　　　京官都督刺史外迭用勅<lb/>
　　　　誡勵吏部兵部禮部掌選知舉官勅<lb/>
　　　　誡勵兵吏部兩司勅<lb/>
　　　　置十道採訪使勅<lb/>
<pb n="KR2f0010_WYG_079-2b"/>
　　　　處分縣令勅二道<lb/>
　　　　處分選人勅<lb/>
　　　　吏部引見縣令勅<lb/>
　　官制上<lb/>
　　　致仕官在見任官上詔<lb/>
尚齒重舊先王以之垂範還章觧組朝臣於是克終釋<lb/>
菜合樂之禮東膠西序之制養老之義遺文可覩朕恭<lb/>
膺大寳憲章故實永言遺事彌切深衷然情存稽古踵<lb/>
<pb n="KR2f0010_WYG_079-3a"/>
世澆季而䇿名就列或乖大體至若筋力將盡桑榆且<lb/>
迫徒竭夙興之勤未悟夜行之罪其有驚心止足行堪<lb/>
激勵謝事公門収骸閭里能以禮譲固可嘉焉内外文<lb/>
武羣官年在致仕抗表去職者朝叅之班宜在見任官<lb/>
上<hi>貞觀二年九月</hi>
　　　定三品至九品服色詔<lb/>
車服以庸昔王令典貴賤有節禮經彞訓末代澆浮采<lb/>
章訛雜卿士無髙卑之序兆庶行僭侈之儀遂使金玉<lb/>
<pb n="KR2f0010_WYG_079-3b"/>
珠璣靡隔於工賈錦繡綺縠下通於皂𨽻習俗為常流<lb/>
遁忘反因循已久莫能懲革朕繼踵百王欽承寳運思<lb/>
𢎞典制垂範後昆永鑒前失義存釐改其冠冕制度已<lb/>
載令文至於尋常服飾未為差等今巳詳定具如别勅<lb/>
宜即頒下咸使聞知<hi>貞觀四年八月</hi>
　　　置三師詔<lb/>
朕觀前代明王聖主曷嘗無師傅哉况朕踵百王之末<lb/>
智不周物其無師傅何以匡朕之不逮詩不云乎不愆<lb/>
<pb n="KR2f0010_WYG_079-4a"/>
不忘率由舊章宜依古道置三師之位<hi>貞觀六年二月</hi>
　　　釐革伎術官制<lb/>
量才授職自有條流常秩清班非無差等比来諸色伎<lb/>
術因營得官及其升遷改從餘任遂使器用紕繆職務<lb/>
乖違不合禮經事須改轍自今本色出身觧天文者進<lb/>
轉官不得過太史令音樂者不得過大樂鼔吹署令醫<lb/>
術者不得過尚藥奉御隂陽卜筮者不得過司膳寺諸<lb/>
署令<hi>神功元年閏十月</hi>
<pb n="KR2f0010_WYG_079-4b"/>
　　　揀擇刺史制<lb/>
朕聞彰善癉惡有國之常典糾寛濟猛為政之通規朕<lb/>
以薄德謬膺明命瞻言賞罰未適時宜致使億兆未安<lb/>
賢良未進小人未退貪吏未懲亡流者未歸懐寃者未<lb/>
理倉儲府庫未免其空卿士大夫未任其職在予之責<lb/>
有愧良深然不能致君於堯舜者亦羣公卿士之所耻<lb/>
也今當勵精為政革弊創業卿等將何以規補致使咸<lb/>
亨各以状聞朕當親覽且共理天下者在良二千石宜<lb/>
<pb n="KR2f0010_WYG_079-5a"/>
令中書門下於外内官内揀擇必取才望兼優公清特<lb/>
著可以宣風導俗者具以名聞但有司承寛共為茍且<lb/>
事多愆咎無復紀綱各令本司長官審善惡有才職不<lb/>
相當限十日進状<hi>景雲元年十一月</hi>
　　　令御史録奏内外官職事詔<lb/>
寅亮天功弼諧庶績宰臣之任也彰善癉惡激濁揚清<lb/>
御史之職也政之理亂寔此由焉朕丕膺鴻緒三年於<lb/>
兹日旰而食夜分而寢萬乘非樂四海為憂思欲小康<lb/>
<pb n="KR2f0010_WYG_079-5b"/>
蒸人允答羣望懲勸之詔嵗月相仍然耳不聞彈劾之<lb/>
聲目未觀剛正之舉豈内外吏咸未狥公耶將有司廻<lb/>
避隠不聞耶每念於此惄焉如疚言而不行責在薄德<lb/>
知而不奏誰其過歟御史等不樹紀綱合從屏黜但縁<lb/>
未親處分志在含忍宜許自新以収後效内外文武官<lb/>
有老弱疾患貪暴侵漁不舉職事材職不相當者三日<lb/>
内各録状進外州刺史上佐多不簡擇内外之職出入<lb/>
須均京官中有才幹堪理人者量與升官有清慎者與<lb/>
<pb n="KR2f0010_WYG_079-6a"/>
京官<hi>景雲二年十月</hi>
　　　命新除牧守面辭勅<lb/>
勅自古帝王莫能獨理爰樹侯伯所以分政則今刺史<lb/>
是已葢欲亭之毒之納於富夀不夭不札以致和平朕<lb/>
受天睠命作人父母殷鑒逺圖罔知攸濟頃者都督刺<lb/>
史惟良是求而寂寞厥聲孰副虚想豈六條察舉未詢<lb/>
事以考言將三載黜陟不責寔而求當遂令進之則易<lb/>
吏煩於送迎退之則難人務於茍且豈所謂安孤老長<lb/>
<pb n="KR2f0010_WYG_079-6b"/>
子孫之意耶漢宣由是興言劉廣為之長歎誠有㫖也<lb/>
今事謀伊始邦政維新俾凝庶績思改前弊自今以後<lb/>
都督刺史每欲赴任皆引面辭朕當親與疇咨用觀方<lb/>
畧至任之後宜待四考滿随事褒貶與之改轉諸州上<lb/>
佐五品以上應改轉限亦宜准此夫𩔖其才則適用久<lb/>
其事則有恒致用執恒未聞不至於理也凡爾在位可<lb/>
弗勉哉<hi>先天二年七月二十四日</hi>
　　　誡百官與供奉人交通制<lb/>
<pb n="KR2f0010_WYG_079-7a"/>
勅朕聞事君者必在至公行已者貴於獨立如聞供奉<lb/>
近侍之軰比日因循廣有招携未能周慎爰與朝列頗相<lb/>
闒茸茍非親表不合數至門庭多行請託便渉趨附眷<lb/>
言此弊須革前非宜體朕懐深自戒勵自今以後百官<lb/>
輙不得與入内供奉人徃還<lb/>
　　　勅勵御史制<lb/>
勅御史之職邦憲是司先正其身始可行事當須舉直<lb/>
錯枉不避親讎糾慝繩違務從公正如聞愆過隂自鼓<lb/>
<pb n="KR2f0010_WYG_079-7b"/>
動不即彈射自樹恩私曽無忌憚仍有請託將何以寄<lb/>
之鷹隼用屛豺狼如此當官深負所委自今以後不得<lb/>
更然<lb/>
　　　簡京官為都督刺史詔<lb/>
朕聞天為大者孰先於育物最靈者莫甚於愛人故樹<lb/>
之后王以康兆庶朕緬鑒前烈深惟逺圖懼德之不修<lb/>
化之未偃寅畏夙夜如臨泉壑然則疇咨命於四岳黜<lb/>
陟存乎三載既已百姓為心非以一人獨理今之牧守<lb/>
<pb n="KR2f0010_WYG_079-8a"/>
古稱侯伯賢者任之則循良之迹著不賢者任之則愁<lb/>
苦之聲作毎冀精於所擇委之俞往豈時或頽靡茍且<lb/>
尚多吏之殊尤寂寥不嗣静言政要朕用憮然間嵗水<lb/>
旱周於郡國倉廪不蓄閭閻薦饑加以出攝頗多冗官<lb/>
増弊至於處置皆憑刺舉當於京官内簡宏才通識堪<lb/>
致理興化者量授都督刺史等久在外藩頻有進狀者<lb/>
量授京官使出入常均永為恒式課最超等必議升遷<lb/>
循黙守常必加黜免昭昭賞罰可不慎歟昔國僑相鄭<lb/>
<pb n="KR2f0010_WYG_079-8b"/>
以致和平曹參相齊貴於清净清净則不擾不擾則和<lb/>
平和平則不争不争則知耻愛費而與休息除煩而從<lb/>
簡易自當農者歸畎畆蠶者勤紡績既富而教乃克有<lb/>
成道徳齊禮不逺斯復庶㡬在位𢎞朕此心焉<hi>開元二年正月</hi>
　　　復置十道按察使制<lb/>
古者聖王協和萬邦疇咨四岳柔逺能邇明目達聰以<lb/>
變於人也自朴散醇醨割方四直失於徳者格之以禮<lb/>
失於禮者助之以刑故懼羅網而畏簡書必振其綱而<lb/>
<pb n="KR2f0010_WYG_079-9a"/>
操其柄庶乎政之要也間嵗天下諸州岳牧先充本道按察誠<lb/>
以今之刺舉昔之連率葢欲為吏之黜陟以審人之愁苦中<lb/>
念作姦犯科獲罪相次棄木或尤於拙匠採葑不遺於下<lb/>
體由是申命有司咸多叙用至於按察蹔令休罷夫泉有魚<lb/>
矣雖見則不祥林有獸焉而為之不採與其存而勿用孰若<lb/>
狎以玩之俾乂於時復修其銀青光祿大夫政益州大都督<lb/>
府長史姚雋處置兵馬使上柱國兖國公陸先等早藴宏量<lb/>
深甄大體清能勵俗仁以維風必將檢馭權豪昭明淑忒宜<lb/>
<pb n="KR2f0010_WYG_079-9b"/>
興化以樹善佇責成而求當可依前件餘各如故一事以上<lb/>
並准舊例處分本道所隸之州有偏逺不穏便者仍令所司<lb/>
量宜分割永為定額訖奏聞主者施行<hi>開元二年閏二月</hi>
　　　誡勵尚書省官勅<lb/>
尚書禮閣國之政本郎官之選寔藉良才如聞諸司郎<lb/>
中員外怠於理煩業維養望凡厥案牘毎多停擁容縱典<lb/>
吏仍有貨財欲使四方何以取則事資先令義在能改<lb/>
宜令當司長官殷勤示語并委左右丞勾當其有與奪<lb/>
<pb n="KR2f0010_WYG_079-10a"/>
不當及稽滯稍多者各以状聞<hi>開元二年六月</hi>
　　　洗滌官吏負犯制<lb/>
黄門朕聞顔回知過不無過也蘧瑗知非不無非也孔子<lb/>
曰過則勿惮改過而能改善莫大焉此則古之賢人所未<lb/>
能免朕祇膺駿命光闡鴻猷思革頺風以清貪吏作程<lb/>
者不要於密貴於必行行令者不要於嚴貴以適中比嵗<lb/>
或使者㢘按或憲司繩糾未能發明大體頗亦委曲小疵殊<lb/>
異恢恢之言遂行察察之事一從過誤永㸃彛倫銓管不許<lb/>
<pb n="KR2f0010_WYG_079-10b"/>
其棄瑕簿書寜容其刷耻懐才則毎嵗見斥登用則終身<lb/>
蔑聞静言思之誠未為得夫學以從政禄以代農不可易業從<lb/>
政不可紊序永鑒前弊當無廢人改而更張朕之志也官人負<lb/>
犯經洗滌赦宥者宜並除痕選用量舊資依選例處分諸使<lb/>
通状事或有枉斷豈無失承前要須却累通状人當始為雪<lb/>
各懼罪及致有寃人其訴枉屈人任申牒刑部事狀似枉者<lb/>
為牒本使勘問盡其道理無本使者追本案為其尋究應<lb/>
雪者本司斷後委左右丞更審詳覆然後牒所由司除痕<lb/>
<pb n="KR2f0010_WYG_079-11a"/>
幷牒紫㣲黄門附簿諸處百姓若被勾徵使人貪功既<lb/>
不納理州縣承勅又不敢放或已輸巳役重被徵収或<lb/>
先死先逃勒出鄰保欲令貧弱何以安存自今以後有<lb/>
隠欺須勾者宜勾當年若事連去年者亦通任勾隔年<lb/>
以去更不在勾限其官典及前官隠贓在腹内者不在<lb/>
此例布告天下咸使聞知<hi>開元四年四月四日</hi>
　　　誡勵諸州刺史詔<lb/>
朕聞御寰瀛者不可以乖化養黎獻者必存於從理故<lb/>
<pb n="KR2f0010_WYG_079-11b"/>
専一方親百姓有愁苦之聲非牧伯之徳所以精求臺<lb/>
閣歴選縉紳常舉百寮之要以光出刾之重虚想佳政<lb/>
用成庶績自冬入計者則循名責實詢事攷言雖無等<lb/>
差終未有殊異得非嵗時或淺風教未洽耶故一切不<lb/>
遷各再臨所典至於敬耆老恤㷀弱止奸盜伏豪强人<lb/>
不忍欺吏不敢犯田疇開墾獄圄空虚徭賦必平逋逃<lb/>
自復門杜請謁庭無滯留若是者迺聞舉職思可以力<lb/>
致至於弭災𤯝集休祥尚徳義崇禮樂儒風大長化道<lb/>
<pb n="KR2f0010_WYG_079-12a"/>
旁流耕夫克讓織婦知節草木不夭昆蟲咸遂扇彼淳<lb/>
源登兹夀域若是者亦𢎞之在我仁逺乎哉豈惟祿秩<lb/>
就加當以公卿入拜其或靡副朝奬不恭朕言陟既有<lb/>
之黜故宜及勉旃俞往各勤我之休命<hi>開元五年七月</hi>
　　　　刺史令久在任詔<lb/>
與我共理惟良二千石久於其政然後可化成前代以來頗<lb/>
多僥倖但因入考即有改轉自今以後非灼然應黜陟者<lb/>
更無遷易敦此風俗冀革茍且又舊例别駕皆是諸親<lb/>
<pb n="KR2f0010_WYG_079-12b"/>
頃年以來頗多餘色先授者未能頓已此後自循舊章去冬<lb/>
有因計入朝不可更令却往過事考了並量材叙用<hi>開元六年二月</hi>
　　　　京官都督刺史中外迭用勅<lb/>
勅刺史古之通侯公卿國之重任百揆時叙必在得賢<lb/>
萬邦咸寧期於共理郎官出宰抑惟前事方伯登台聞<lb/>
之往躅頃來朝士出牧例非情願縁沙汰之色或受此<lb/>
官縱使超資尚多懐耻亦有朝廷勲舊蹔鎮外臺却任<lb/>
京都無辭降屈且希得入衆以為榮為官擇人豈合如<lb/>
<pb n="KR2f0010_WYG_079-13a"/>
此自今以後諸司清望官闕先於牧守内精擇都督刺<lb/>
史却向京官中簡授其臺郎以下除改亦於上佐縣令<lb/>
中通取俾中外迭用賢良靡遺庶績其凝九功惟允即<lb/>
宜銓擇以副朕懐<hi>開元八年七月</hi>
　　　誡勵吏部兵部禮部掌選知舉官勅　　孫逖<lb/>
勅官邪則敗國賞僭則利滛自昔至言政之明誡朕祗<lb/>
膺大寳豈忘兢惕臨御以来且踰二紀期大道之成化<lb/>
冀天下之為公凡百卿士豈不協力而選舉之司委任<lb/>
<pb n="KR2f0010_WYG_079-13b"/>
尤重若名器失序則勸沮何施近者流外銓曹頗多踰<lb/>
濫有塵清議寔紊彞章胥吏之徒雖則㣲賤仕進之路<lb/>
終為厥初必澄源流無雜涇渭不慎於細其傷則多小<lb/>
既不可不懲大亦不可不誡其吏部兵部禮部掌選知<lb/>
舉官等各宜飭勵當盡至公必須杜邪枉之門塞請託<lb/>
之路何止一變仍圖永清且銓綜九流必仗賢俊取諸<lb/>
賞鑒立斷可知何至淹時致稽團奏開門之後餘甲未<lb/>
終既滯官曹長前罪過舊選未畢新格復修此乃因循<lb/>
<pb n="KR2f0010_WYG_079-14a"/>
實為煩弊自今以後吏部選人三月三十日以前團奏<lb/>
事畢兵部二月内畢其流外銓及武舉專委郎官恐不<lb/>
詳悉共為取捨適表公慿每至留放之時皆就尚書侍<lb/>
郎對定既上下檢察庶在得人而覆車尚存殷鑒非逺<lb/>
法不可廢宜識朕懐<lb/>
　　　誡勵兵吏部兩司勅<lb/>
勅設官分職將以奉法禁非實在上下叶心中外一德<lb/>
共熙庶績用絶姦源如聞百司頗皆寛縱遂令胥吏得<lb/>
<pb n="KR2f0010_WYG_079-14b"/>
以挾私近者兵部令吏因令推鞫或在選曹増减文狀<lb/>
雖小人之過則惟其常永言在司官亦為疎畧朕今申<lb/>
之寛宥許以自新庶觀將来冀能効節至如兵吏兩司<lb/>
是掌衡鏡進趨者非一揆姦巧者亦百端推而言之或<lb/>
所未免無謂幽昧朕皆察焉宜各盡心靖恭爾位<lb/>
　　　置十道採訪使勅　　　　　　張九齡<lb/>
勅嵗比不登人或流冗言念菜色朕用疚懐而牧宰是<lb/>
寄惠養猶缺黎元為本賦歛未均當宁思之良所於邑<lb/>
<pb n="KR2f0010_WYG_079-15a"/>
且十道為率六察分條周漢以還事有因革帝王之制<lb/>
義在随時其天下諸道宜依舊逐要便置使令採訪處<lb/>
置若牧宰無政不能綱理吏人有犯所在侵漁及物土<lb/>
異宜人情不便差科賦税量事取安朕所責成貴在簡<lb/>
要其餘常務不可横干其便宜令中書門下即簡擇奏<lb/>
聞朕將親覽<hi>開元二十二年二月十九日</hi>
　　　處分縣令勅二道　　　　　　張九齡<lb/>
勅㫖語諸縣令等自古致理其在命官今之所切莫如<lb/>
<pb n="KR2f0010_WYG_079-15b"/>
守宰朕每屬意尤重此官有善者雖逺必升無能者縱<lb/>
近而廢固已維取才寔非務官資事亦坦然天下所見<lb/>
而浮競之軰未識朕懐俾其宰邑便為棄地或以煩碎<lb/>
而不専意或以僻逺而不畏法侵染成俗妨奪為恒嗷<lb/>
嗷下人於何寄命朕所以寢興軫念思有以濟之故令<lb/>
吏曹精選才幹卿等各膺推擇用簡朕心若能化績有<lb/>
成聲寔相副朕必有超擢終不食言如其謂人不知唯<lb/>
利是視徒速負敗兩喪身名智者所圖應不至是各宜<lb/>
<pb n="KR2f0010_WYG_079-16a"/>
勉勵以副勤屬<hi>開元年</hi>
　　　又<lb/>
勅新除河南府宻縣令張稷等令長之任黎庶尤切比<lb/>
嘗選衆未盡得人然而勇進之流乃非其好矯弊之政<lb/>
豈無所革令既各膺奬用當盡良能周月有成聲謡若<lb/>
著所列清要唯待才賢既爾有聞不患無位各宜勉勵<lb/>
以副朕心<hi>開元年</hi>
　　　處分選人勅<lb/>
<pb n="KR2f0010_WYG_079-16b"/>
勅朕憫兹下人不忘鑒寐庶乎富教寄在牧宰所以推<lb/>
擇才能親加考覈卿等各膺時用副朕虚求亦既得人<lb/>
佇聞佳政若能精鋭為理聲績有稱即當待以不次信<lb/>
斯言之可復如其政不能舉行且有遺豈獨敗於厥躬<lb/>
必將坐於舉主此亦明訓不得不然各宜勉之以成名<lb/>
節今賜卿少物各宜領取並於朝堂坐食食訖好去<hi>開元</hi>
<hi>年</hi>
　　　吏部引見縣令勅<lb/>
<pb n="KR2f0010_WYG_079-17a"/>
唐虞致理命以子男周漢建官間以令宰朕稽古前哲<lb/>
寤寐全才委之銓衡慎擇銅墨至於上敷朝政下安淳<lb/>
人親其農桑均其力役使惸嫠者視之猶父母俾匱乏<lb/>
者頼之以安全然後八使𩔖能六條舉最擢以含香粉<lb/>
署奬以秋簡霜臺是乃立身効官移忠入仕榮家報國<lb/>
豈不美歟若狥已冒私擾人敗政有懐潤屋無懼害公<lb/>
豈唯刑網貽憂抑亦名節墮替葢士君子之不取亦名<lb/>
教之罪人鴻漸於盤豈不勉哉今卿等將欲赴官朕之<lb/>
<pb n="KR2f0010_WYG_079-17b"/>
所言提撕之耳所謂聽訟吾猶人也必也使無訟乎况<lb/>
今之人也與古人不殊今之官也與古官無别則榖璧<lb/>
銅印其猶昔榮而卓茂魯恭逈然無繼將奬勸之道不<lb/>
致豈淳朴之風未還撫事君臨載深惕厲今者庶乎卿<lb/>
等能副此心賞既超倫刑必當法各宜自勉敷我皇猷<lb/>
無謂葢髙四聰必逹並即於朝堂坐食食訖好去<hi>天寳十三</hi>
<hi>載五月</hi>
　唐大詔令集巻一百<lb/>
</p>
<p>
</p>
  </div>
</body>
</text>
</TEI>
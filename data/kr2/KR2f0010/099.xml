<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百二十</head> <lb/>
    <p>
<pb n="KR2f0010_WYG_099-1a"/>
欽定四庫全書<lb/>
　唐大詔令集巻一百二十<lb/>
　　　　　　　　　　　　宋　宋敏求　編<lb/>
　　政事<lb/>
　　　討伐下<lb/>
　　　　令百僚議征李師道𠡠<lb/>
　　　　討李師道詔<lb/>
　　　　討淄青禁焚燒廬舎𠡠<lb/>
<pb n="KR2f0010_WYG_099-1b"/>
　　　　討鎮州王庭凑德音<lb/>
　　　　討王庭凑詔<lb/>
　　　　討李同捷詔<lb/>
　　　　處分滄州行營𠡠<hi>闕</hi>
　　　　討鳯翔鄭注德音<lb/>
　　　　討潞州劉禎制<lb/>
　　　　討伐王郢詔<lb/>
　　　　討草賊詔<lb/>
<pb n="KR2f0010_WYG_099-2a"/>
　　　　討楊師立制<lb/>
　　　　削奪李敬瑄官爵制<lb/>
　　　　削奪李罕之官爵制<lb/>
　　　　討董昌制<lb/>
　　討伐下<lb/>
　　　令百僚議征李師道𠡠<lb/>
李師道潛包禍心偽布誠懇縁自淮西用兵已後愆釁<lb/>
屢彰累有疏陳請捨兇逆當道租税頻年不送隂通信<lb/>
<pb n="KR2f0010_WYG_099-2b"/>
使數致帛書又逆黨訾嘉珍等蓄聚兇徒謀燒洛邑所<lb/>
圖不軌臨發事彰又使其<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>燒刼河隂庫倉沮國大計<lb/>
中使李重秀宣諭到本道又縱官健凌暴况又元和十<lb/>
年六月傷害宰相事之端本實啟潛謀凡此罪名皆當<lb/>
不赦朝廷以新平淮㓂貴且息人素為含容令其獻効<lb/>
師道自知罪過難掩羣言累違崔承寵王𤣥同自將表<lb/>
陳請令長子入侍兼獻沂宻海三州林英續来又獻三<lb/>
州圖印并奏其男發日國家務每𢎞貸屈法招綏今忽<lb/>
<pb n="KR2f0010_WYG_099-3a"/>
翻然盡變前意應所陳列無相忘言其師道并軍將健<lb/>
兒表共三道詞頗悖慢宜出示百寮議可征可捨以聞<lb/>
　　　討李師道詔<lb/>
天覆至𢎞為惡者每聞於自絶國章具舉干紀者難逭<lb/>
其常刑𤣥言至戒於佳兵丹浦本非其樂戰朕纘承鴻<lb/>
業祗奉睿圖居軫納隍動思濟物仗以大信御兹萬邦<lb/>
省躬靡忘於憂勤𢎞道必先於撫諭猶以庶政多乖至<lb/>
誠未孚兢兢之心豈自暇逸近者淮右致討宿兵累年<lb/>
<pb n="KR2f0010_WYG_099-3b"/>
宗社降靈妖氛克殄方櫜弓而匣刃期阜俗以息人旋<lb/>
議徂征諒非獲已李師道代荷寵榮謬居垣翰功不列<lb/>
於勲籍過難掩於簡書尚復潛包禍心果是偽布誠懇<lb/>
頃屬問罪蔡上徴師合圍助彼㓂讎敢為影援隂通信<lb/>
使宻致帛書累抗表章請捨元惡所圖不軌事匪一端<lb/>
遂至伏聚奸兇震驚洛邑焚刼内庫擾動河隂皆欲撓<lb/>
軍旅之深機阻邦國之大計加以擅興甲兵侵軼徐方<lb/>
駈逼戎行凌脅中使惡逾滋蔓志益猖狂乃者盗發京<lb/>
<pb n="KR2f0010_WYG_099-4a"/>
師實啟端本又常賦不入自致愆違凡此罪名皆在不<lb/>
赦朕以新除淮㓂務息征師素為含容令其獻効而乃<lb/>
懐其積惡懼彼羣言將佐交馳頻疏疊至疚心首罪請<lb/>
命求哀時降使臣徃加宣諭而師道請令長子入侍闕<lb/>
庭願獻三列上歸圖印指期而發飛奏以聞詐為納地<lb/>
之謀翻稔㴞天之逆凡所陳列無非怨望露其悖慢之<lb/>
詞備在封章之内明示百辟衆怒一心咸請致誅以懲<lb/>
無上猶為伏念至於旬時乃聞遽越封疆㓂掠德棣焚<lb/>
<pb n="KR2f0010_WYG_099-4b"/>
爇村落縱暴挺災大肆䲭張曽無畏忌斯則人神之所<lb/>
共棄天地之所不容罪惡貫盈自當撲㓕宜令宣武魏<lb/>
博義成武寜横海等軍節度兵馬分路並進同力攻討<lb/>
相為犄角其李師道在身所有官爵並宜削奪其淄青<lb/>
將士如能梟斬兇渠者先是六品已下官授三品正員<lb/>
官其先是五品已上官者節級超奬仍與實封五百户<lb/>
莊宅各一區錢二萬貫於戲動衆興師誠有乖於至理<lb/>
養災蓄患恐流毒於生人敷信未化於窮兇格物深慙<lb/>
<pb n="KR2f0010_WYG_099-5a"/>
於菲德甫於㓂難遄務討除宵旰在懐良深愧歎庶將<lb/>
去暴永用止戈宣示中外咸令知悉<lb/>
　　　討淄青禁焚燒廬舎𠡠<lb/>
𠡠㓂孽背恩自取誅剪黎元不幸乆陷兇殘王師有征<lb/>
義先拯物茍加殘暴諒匪予懐况諸軍討伐已畢百姓<lb/>
歸投相繼既足嘉憫尤宜撫存時屬春陽各務農業陶<lb/>
我惠化當令便安其淄青四面諸道兵馬應入賊界收<lb/>
城所至百姓明加曉諭任其營生輙不得妄行傷殺及<lb/>
<pb n="KR2f0010_WYG_099-5b"/>
有拘縶焚燒廬舎掠奪資産開發墳墓等事並宜禁斷<lb/>
詔下之初已有處分今更申𠡠切在遵行<lb/>
　　　討鎮州王庭湊德音<lb/>
朕嘗讀𤣥元書至於佳兵者是樂殺人因念自孩提之<lb/>
逮於覊丱不三十年必宜以安人為國本不以窮武為<lb/>
威力顧予寡昧敢忘遵承為追念以興師已極君臣之<lb/>
分以軫憂而捨罪豈非帝王之道况王庭湊倉卒之際<lb/>
本非始謀接之以恩榮自當展其志義委之以鎮戎必冀<lb/>
<pb n="KR2f0010_WYG_099-6a"/>
效於勲庸禍福無門行之則是弛張在我用亦何常茍<lb/>
推信順便保忠順茍得其衆孰非吾人推而用之式示<lb/>
榮寵宜特捨雪仍授檢校右散騎常侍兼鎮州大都督<lb/>
府長史御史大夫充成徳軍節度鎮冀深趙等州觀察<lb/>
處置等使應成徳軍將士官吏一切依舊待之如初仍<lb/>
令兵部侍郎韓愈充宣慰使於戯朕於彼三軍恵非不<lb/>
至於彼闔境恩非不周今𢎞寛大之典以應陽和之令<lb/>
使離散者見親愛之樂暴露者歸室家之安各宜感悦<lb/>
<pb n="KR2f0010_WYG_099-6b"/>
以就寧泰布告中外體朕意焉<lb/>
　　　雪王庭凑詔<lb/>
帝王之御大器也上法天意下順人情何嘗不欲舞干<lb/>
羽以致懷來滌舊垢而宏惠貸朕以寡昩獲守昌圗享<lb/>
二百餘年之丕基纂十三列聖之洪業而涉道猶淺燭<lb/>
理不昭徳未洽于生靈信未孚于微隠至使河朔殘梗<lb/>
藩臣阻絶既多在予之責每軫納隍之念頃者滄州拒<lb/>
命將帥専征有國彞章非朕敢赦諒功成于九伐當事<lb/>
<pb n="KR2f0010_WYG_099-7a"/>
止於一方况成徳本軍早列勲籍庭凑初意亦獻嘉謀<lb/>
因縁細隙互搆<hi>闕</hi>　　聞朝廷<hi>闕</hi>挂刑書雖欲上陳固<lb/>
難自達及滄徳剪定甲兵偃戢拜章辨數納欵隣封爰<lb/>
<hi>闕</hi>臺臣俾通王命備聞恭惕延望私恩感激而情動三<lb/>
軍歎呼而聲馳四郡朕猥居兆人之上常懼一物失所<lb/>
雖外示君臣之義實内猶父子之親豈可使覆載之中<lb/>
不沾雨露照臨之下猶隔輝光斷自予衷靡聽輿議既<lb/>
改之而不<hi>闕</hi>則待之而如初俾服官榮載膺寄任爵服<lb/>
<pb n="KR2f0010_WYG_099-7b"/>
盡在恩禮用加其王庭凑可依前授金紫光祿大夫檢<lb/>
校司徒兼鎮州大都督府長史御史大夫上柱國太原<lb/>
郡開國公食邑二千户充成徳軍節度鎮冀深趙等州<lb/>
觀察處置等使於戯天道之所助者曰順人倫之所重<lb/>
者曰忠為君在于不疑為臣在于不貳然後上下交暢<lb/>
以底泰寧當宏令猷勉收來効凡百卿士宜體朕懷<lb/>
　　　洗滌長慶亂臣支黨徳音<lb/>
門下皇王之令兇慝必置於嚴誅天地之仁含育亦存<lb/>
<pb n="KR2f0010_WYG_099-8a"/>
乎在宥除惡務絶其根本原情必諒於親疎慮興詿誤<lb/>
之嫌用安反側之舉寛大之典盡滌瑕痕追維長慶之<lb/>
初亂臣賊子之輩人神共憤天地不容頃以論刑是從<lb/>
流竄而東宫親昵之黨亦參帷幄之謀顧愉冒以取恩<lb/>
陷君父於不義必資懲創以蕩奸源議法當然非朕敢<lb/>
赦而曽不知過交搆流言興謗道途扇惑人聽盖以從<lb/>
前捜捕未盡巢穴猶存再令根尋果獲支黨無非近戚<lb/>
咸伏其辜在臣節而既虧於國章而難逭並已從别勅<lb/>
<pb n="KR2f0010_WYG_099-8b"/>
處分除竄逐遐荒及配諸陵守當外應諸惡黨從祖兄<lb/>
弟子壻妻旅内外親戚門生故吏及比來别居并從疎<lb/>
逺等降徳音後一切不問諸司諸使更不用尋勘務徔<lb/>
寛恕俾絶憂疑惟先推鞫得合流者雖已逃竄如獲日<lb/>
准前勅處分頃者屢降明詔以順人心重此究窮盖非<lb/>
獲已今則更無餘孽永絶猜嫌抒憤之志既申懲惡之<lb/>
刑亦至乗春布澤大與維新明示中外咸知予意主者<lb/>
施行<hi>大中八年正月十一日</hi>
<pb n="KR2f0010_WYG_099-9a"/>
　　　討王庭湊詔<lb/>
雷霆霜雪天上所以成物明罰勅法聖人垂之易象豈<lb/>
春陽不可以獨化將輔理固在於刑威乎則遏亂禁非<lb/>
法天齊俗諒有為而然也李同捷罪暴寰宇告之則悖<lb/>
寵之益凌亂君臣父子之紀綱棄覆育生成之恩義則<lb/>
綏討之命盖不得已焉而王庭凑作我藩臣久膺寵命致<lb/>
爵位于擾叛之際齊恩澤于忠義之倫而首扇同捷便<lb/>
自墨縗怙惡之心劇於武兕負法之醜逾于梟獍藩方<lb/>
<pb n="KR2f0010_WYG_099-9b"/>
統帥飛疏互來朝右公卿懇章繼奏皆期鳴鼓問罪奮<lb/>
戈啟行朕道希包荒志在含垢多端曲䕶大開坦途喻<lb/>
之使致竒功告之將酬重位而傲狠彌甚兇肆不悛形<lb/>
惡言于報章資盜粮于狡㓂屢有降卒備騐奸蹤潛軍<lb/>
入援徳棣縱燎以焚瀛莫河東易定被毒騷然若尚為<lb/>
包容則孰分逆順其王庭凑在身官爵並宜削奪應諸<lb/>
道與鎮州接界處各宜逐便攻討其鎮州將士如有梟<lb/>
斬庭凑者六品已下便授三品正官先是五品已上官<lb/>
<pb n="KR2f0010_WYG_099-10a"/>
者節級超奬仍賜莊宅一區錢二萬貫如有能率所管<lb/>
兵馬以州來降超三資與官仍便正授刺史錢一萬貫<lb/>
以城鎮來降者超三資與官仍賜錢五千貫如庭凑束<lb/>
身歸朝並與洗雪若執迷安禍罪止其身其於脅汚一<lb/>
切不問於戲原野陳師雖前王亦所難免干戈屢動諒<lb/>
菲徳之所興愧咨示輔弼之臣暨於藩守之帥爾尚悉<lb/>
乃忠力匡予寡昩<lb/>
　　　討李同捷詔<lb/>
<pb n="KR2f0010_WYG_099-10b"/>
王者之御天下也惟其忠誠格以大順臣子之奉君父<lb/>
也効以奔走竭其忠貞故能上下交感家邦用寧其有<lb/>
専上周旋干紀悖戾息棄彞典矯誣當時固人神之所<lb/>
不容古今之未能制者也朕以菲徳祗荷鴻業將躋俗<lb/>
於至厚之域致人于無過之地永用勞慮惻然于懷李<lb/>
同捷幸席舊勲不思纉緒斬焉未㡬私行墨縗毒殺忠<lb/>
良擾惑將校稽之國憲難逭常刑朕以頃在先朝已稽<lb/>
申㫖實遵成命未議改圗庶乎舞階以服有苗因壘而<lb/>
<pb n="KR2f0010_WYG_099-11a"/>
降崇國使臣旁午優詔指明而又越留務之權授之戎<lb/>
帥負海之地置之中華推恩含垢斯亦至矣之恵昭我<lb/>
好生之徳若迷而忘復用不自通天網難寛國刑難逭<lb/>
應諸道節度有别鎮行營兵馬比令權受指麾者並依<lb/>
前収管不在抽移之限仍委有司准前調計資粮器械<lb/>
與諸帥類使之豐備勿有闕遺其李祐所統兵馬多至<lb/>
既逼徳州自是本道粮餽不乏進取已深宜令依前於<lb/>
當處守禦用圗克捷昔漢破先零營平資粮粟之備晉<lb/>
<pb n="KR2f0010_WYG_099-11b"/>
摧苻㓂安石謹上流之師逺猷既恢殊伐斯至且戰期<lb/>
無敵師克在和問罪既彰於有名出征必俟于先勝咨<lb/>
爾列位當體朕懷<lb/>
　　　討鳯翔鄭注徳音<lb/>
門下王者之御天下也推至誠以格物委大信以任人<lb/>
故能邦家用寧上下交感所以詔祿爵而不恡待臣下<lb/>
而無疑豈謂變起股肱患生毗倚鑒昧興歎難弭於懷<lb/>
且負徳背恩干紀悖戾而古今未有能濟者盖人神之<lb/>
<pb n="KR2f0010_WYG_099-12a"/>
所不容逆賊鄭注氣本兇狂志懷奸逆害時蠧政卜射<lb/>
張皇行詐而縁術多端黷貨而谿壑難滿情惟㸃白口<lb/>
可鑠金罔冒包藏為惡滋甚朕九重之内不得備聞擢於<lb/>
妄庸驟列華貫入司喉舌出納爪牙唯務廢忘不思報<lb/>
國棄生成之恩義亂君臣之紀綱妄興妖言前古未有<lb/>
罪同梟獍法在必誅况詔㫖既追已離城邑險謀且敗<lb/>
中途遽逥又迤邐使人迎接逆賊李憲稽之國憲豈逭<lb/>
常刑其鄭注在身所有官爵並宜削奪將士如有能奮<lb/>
<pb n="KR2f0010_WYG_099-12b"/>
揚義勇執戮渠魁者先是五品以下官者便授三品正<lb/>
員官先是五品已上官者節級超奬仍賜莊宅各一區<lb/>
錢二萬貫如有能率所管兵馬以州郡來降者超三資<lb/>
與官便正授岳牧仍賜錢帛諸道將士雖各守疆土非<lb/>
為進攻如被侵掩因事立効者亦准前例節級處分賊<lb/>
能從義悔過束身歸朝並與洗雪仍加寵奬幽明可鑒<lb/>
朕不食言欵誠自通即委諸道與奏若不能悛改自取<lb/>
誅夷罪止一身其餘脅汚一切不問其有迫於兇威曽<lb/>
<pb n="KR2f0010_WYG_099-13a"/>
著失節顧存家族事出權時待其平寧並從寛宥將士<lb/>
如有潛謀立功效順被其屠戮者並優加追贈并賜錢<lb/>
帛仍與一子官應州縣百姓陷在暴虎莫保性命誠可<lb/>
哀矜諸軍還境不得妄加殺戮并焚爇廬舍掠奪資産<lb/>
及有拘執以為俘囚如有歸投者諸道據丁壯老弱量<lb/>
加優䘏仍給與空閒田宅使就生業事平之後願歸本<lb/>
貫者亦聽鳯翔一軍素著忠義每臨霜雪之際實見松<lb/>
筠之心凛然義風簡在朕志其大將軍及軍士並宜坦<lb/>
<pb n="KR2f0010_WYG_099-13b"/>
懷自處勿以為憂兵革既平寵待如故鄭注初到鎮日<lb/>
聞有優賞軍將常例不足為疑州縣百姓亦當復給勉<lb/>
於自効以報令圗於戲佳兵者聖祖之所誡文徳者前<lb/>
哲之所崇肆予寡昩敢忘丕教然以齊庶方者號令立<lb/>
人紀者君臣斯言茍違大倫安設今則絶其奔軼示以<lb/>
申嚴懷柔誠貴於止戈執惡何慙於用武布告中外咸<lb/>
知朕懷<hi>大和九年十一月二十四日</hi>
　　　討潞州劉禎制<lb/>
<pb n="KR2f0010_WYG_099-14a"/>
門下定天下者致風俗於大同安生人者齊法度於畫<lb/>
一雖晉之欒趙家有舊勲漢之黥彭身為佐命至于干<lb/>
亂紀律罔不梟夷禁暴除殘古今大義劉悟頃居海岱<lb/>
嘗列爪牙屬師道阻兵問罪三面開網一境離心乘此<lb/>
危機遂能歸命憲宗嘉其誠欵授以南燕穆宗待以腹<lb/>
心委之上黨招集死士固䕶一方逮于末年已虧臣節<lb/>
劉從諌生禀戾氣㓜習亂風因跋扈之資以専封壤恃<lb/>
紀綱之力以襲兵符暫展珪之儀終上緩之情隙駒為<lb/>
<pb n="KR2f0010_WYG_099-14b"/>
喻魏豹姑務於絶河井蛙自居孫述頗聞於恃險誘受<lb/>
亡命妄作妖言中訶朝廷潛圗左道接壤戎師屢奏隂<lb/>
謀顧苕卵之可矜豈泉魚之是察暨於沉痼曽靡哀鳴<lb/>
猶駐將盡之魂恣行邪僻之志罔感舊恩自樹狡童中<lb/>
使挾毉莫覩其朝服近臣銜命不入於壘門逆節甚明<lb/>
人神共棄其賜官及所授官爵並劉禎在身官爵並宜<lb/>
削奪成徳軍節度使何𢎞敬姻連王室任重藩維懇陳<lb/>
一至之誠亟揚九伐之命吳漢任職受詔而初無辦嚴<lb/>
<pb n="KR2f0010_WYG_099-15a"/>
卜式朴忠未戰而義形於内况成徳軍嘗以驍騎横陣<lb/>
百破朱滔戰氣方酣再逥魯陽之日鼓音不息三周不<lb/>
注之山魏博軍亦以大斾渉河竟殱師道建十二道之<lb/>
旗皷以列降人削六十年之厲階盡歸皇化士𫝊餘勇<lb/>
軍有雄名必能禀酇侯之指縱成葛亮之勛伐咨爾二<lb/>
帥朕所注懐成徳軍節度鎮冀深趙等州觀察處置等<lb/>
使金紫光祿大夫檢校司徒兼鎮州大都督府長史御<lb/>
史大夫駙馬都尉雲騎尉元達宜守本官充北面招討<lb/>
<pb n="KR2f0010_WYG_099-15b"/>
澤潞使餘如故魏博等州節度觀察處置等使銀青光<lb/>
祿大夫檢校户部尚書兼鎮州大都督府長史御史大<lb/>
夫上柱國何𢎞敬宜守本官充東面招討澤潞使餘如<lb/>
故潞府曩者烈祖在藩先天啟聖節瑞昭晰績事渙於<lb/>
泗亭鑾輅巡遊金石刻於代邸斯實可封之俗久為仁<lb/>
夀之鄉艱難以來頗著誠節必非固惡咸許自新其昭<lb/>
義軍舊將士及百姓等如保初心並赦而不問昭義舊<lb/>
大將等如能捨逆効順以州郡人衆歸降者必厚加賞<lb/>
<pb n="KR2f0010_WYG_099-16a"/>
如能擒送劉禎者别授土地以報庸其鄉村百姓所在<lb/>
團結歸者亦如爵賞劉悟鄆州舊將及劉從諫近招至<lb/>
將士等喻以善道宜聽朕言凡秉義立名須明大順未<lb/>
有終於所奉上悖君親昔郄至有言受君之祿是以聚<lb/>
黨有黨而争罪孰大焉田横能得士心人多致命伏於<lb/>
海島莫敢猖狂及漢髙召之奔走向闕豈嘗違拒漢使<lb/>
止留田横雄暮殉以成仁不相從而非亂故得其主殁<lb/>
延殊寵光顯令名爾等既有義心宜思改悔如能感喻<lb/>
<pb n="KR2f0010_WYG_099-16b"/>
劉禎束身歸朝必當待之如初特與洗雪爾等舊校亦<lb/>
並甄酬仍委陳夷行劉沔王茂元各進兵同力攻討其<lb/>
諸道進軍並不得焚燒廬舎發掘丘墓擒執百姓以為<lb/>
俘囚桑麻田苗皆許本户為主罪止元惡務安生靈於<lb/>
戲藩維大臣抗疏於外髦雋舊老昌言于朝戒朕以祖<lb/>
宗之法不可私一族刑賞之柄所以正萬邦宜用甲兵<lb/>
陳于原野朕以恩不聽羣臣以義固爭詢日命謀諒非<lb/>
獲已布告中外明體朕懷<hi>㑹昌三年</hi>
<pb n="KR2f0010_WYG_099-17a"/>
　　　討伐王郢詔<lb/>
王郢江鄉賤卒營伍微才忽撫御之小乖敢憑陵而搆<lb/>
亂迫脅將相恣竊干戈却資財於建鄴之城聚徒黨于<lb/>
狠山之戍尋則浮江泛海掠鎮攻城焚漂三州傷殘萬<lb/>
户又於福建管内毒害生靈陵犯紀綱悖違天地朕為<lb/>
人屈法惡殺好生累降勅書曲存招諭王郢包藏奸慝<lb/>
誑惑軍師詐示歸降宻為抗拒昨者拘留復魯已騐兇<lb/>
狂今聞再犯温州顯與官軍闘敵魯實陷在舟檝王師<lb/>
<pb n="KR2f0010_WYG_099-17b"/>
敗於鋒刄兩浙震驚百姓憂擾滔天之罪擢髮難書然<lb/>
以分野興灾雖關定數神祗助順必剪羣兇既違雨露<lb/>
之恩寧逭雷霆之殛是以别詮名將更益雄師兼福建<lb/>
之精兵雜畨禺之戰士水陸俱發腹背齊攻須克旬時<lb/>
必破妖孽除先徴諸道五千一百人及福建南海并䖍<lb/>
吉衢婺等州兵士外令更抽忠武軍一千五百人感化<lb/>
軍五百人泗州五百人宣州五百人都討一萬五千已<lb/>
上前左武軍大將軍宋皓負關張勇智有韓白英雄累著<lb/>
<pb n="KR2f0010_WYG_099-18a"/>
戰功再居環衛思豺狼之未滅恥荆棘之猶存誓願長<lb/>
駈速清羣醜今除授檢校左散騎常侍守右龍武大將<lb/>
軍兼御史大夫充江南諸道招討使應新舊行營兵士<lb/>
悉取指揮各宜憤激忠誠淬勵戈㦸識機翦撲取勢芟<lb/>
夷速立殊勲迎俟超奬其王郢部下徒黨等或本同謀<lb/>
議或偶被脅從或因窮餓依投或遭俘縲指使所宜捨<lb/>
逆就順去暗趍明勉圗富貴榮華勿受駈除翦戮如生<lb/>
擒及所得王郢頭歸順者當授四品正員官并賞錢一<lb/>
<pb n="KR2f0010_WYG_099-18b"/>
萬貫賜莊宅各一區如能率衆于所在解甲歸降者亦<lb/>
當厚與爵賞明垂信誓必不欺渝凡在忠烈之徒皆宜<lb/>
賈勇増氣<hi>乾符三年六月</hi>
　　　討草賊詔<lb/>
亂常干紀天地所不容伐罪弔人帝王之大典厯觀往<lb/>
代遍數前朝其有怙衆稱兵憑兇構孽或疑迷于郡縣<lb/>
或殘害於生靈初則狐假鴟張自謂驍雄莫敵旋則鳥<lb/>
焚魚爛無非破散而終盖以逆順相懸幽明共怒近者<lb/>
<pb n="KR2f0010_WYG_099-19a"/>
龎勛拒命王郢挺灾結聚至多猖狂頗甚尋則身膏原<lb/>
野喉斃僕姑資財分散于他人親戚誅夷於利刃則有<lb/>
方從叛亂忽悟歸降囬吉凶于反掌之間變禍福于立<lb/>
談之際諸葛爽今為刺史朱實見作將軍𢎞霸郎任職<lb/>
于禁營宋再雄䇿名于淮海莫不身名光顯家族乂安<lb/>
近者諸道奏報草賊稍多江西淮南宋亳曹潁或攻刼<lb/>
郡縣抗拒官軍或窘厄商從俘掠進奉出彼入此鳥逝<lb/>
風驅雖云浚利于一時豈不憂危于終日以有限之逆<lb/>
<pb n="KR2f0010_WYG_099-19b"/>
黨敵無數之王師寜論嵗時必自殱滅朕以寛𢎞為理<lb/>
慈愍居心每念蒼生皆同赤子恨不均其衣食各致豐<lb/>
肥寧忍迫于鋒鋩斷其身首是以誕敷文誥且務招携<lb/>
如或不共用兵無悔其王仙芝及諸道首賊頭目等見<lb/>
制勅後各宜洗心悔過解甲投兵諸所在州府投降便<lb/>
令申奏必當超授官爵厚賞資財永作忠臣常居祿位<lb/>
其節級自補職掌等亦于大藩鎮内量材與職額衣粮<lb/>
其抛棄田園脅從隊伍者並當撫綏慰勞各令歸業營<lb/>
<pb n="KR2f0010_WYG_099-20a"/>
農是謂捨暗從明得生逃死依朕命者豈不休哉如或<lb/>
頑傲不悛兇强自恃猶纒兵甲尚困鄉閭使田者不耕<lb/>
蠶者不織則須為人除害非曰黷武佳兵宜令諸道帥<lb/>
臣選練驍勇將卒分兵諸道倂力合威必務剪除不得<lb/>
縦翫其主兵大將若全擒戮得一火草賊數至三百人<lb/>
已上者超授將軍仍賞見錢一千貫文如斬首級移兵<lb/>
攻破徒黨収奪資財器械覆騐摭實者據其功績髙下<lb/>
授官賞財如逢賊不追臨陣不戰貪黷逗撓敗失師徒<lb/>
<pb n="KR2f0010_WYG_099-20b"/>
宜令本州道勘尋准軍法處分應鄉縣田園之内有材<lb/>
傑敢勇之人若能糺率丁夫捍禦冦賊搴旗斬將破陣<lb/>
成功者委所在長吏速具奏聞亦與官職優賞如鄭溢<lb/>
湯羣之輩皆以分領郡符朝廷必不食言鄉黨所宜助<lb/>
順於戲宿麥將實秋苗正滋漸及蒸燠之時豈是戰争<lb/>
之日唯願務農偃甲布徳行恩遍告州閭各宜知悉<hi>乾符</hi>
<hi>四年三月</hi>
　　　討楊師立制<lb/>
<pb n="KR2f0010_WYG_099-21a"/>
朕以𦕈身恭臨大寶唯思克相上帝寵綏四方而况于<lb/>
垣翰之中臣僚之内豈不能掩其瑕釁而欲肆之法網<lb/>
乎其或包藏禍心違拒君命罪惡既彰其悖亂誅鋤難<lb/>
逭于彞章迫于羣情盖非獲已光祿大夫檢校司空兼<lb/>
尚書右僕射上柱國中山縣開國公食邑二千户楊師<lb/>
立本實庸才曽無逺慮幸因薄伎乆列禁軍遂委節旄<lb/>
葢循事例必謂保其富貴勵乃忠貞况自朕出狩巴庸<lb/>
頻加渥澤進水上之劇任兼輔相之殊榮不敢上報國<lb/>
<pb n="KR2f0010_WYG_099-21b"/>
恩而乃敢虧臣節昨因制置防遏不肯發兵遂有替移<lb/>
尋昇端揆罔思寵待輒恣兇謀揚潼水之驚波作佐綿<lb/>
之沴氣不遵詔命偷固戎藩動衆興師欲收其郡邑重<lb/>
門守險顯絶于朝廷據綿州奏聞楊師立已于涖城屯<lb/>
兵下寨又差都將郝蠲等占奪綿州帶甲數千去州十<lb/>
里賴有奉國兵士禦敵殺戮大挫鋒鋩城池方遂保全<lb/>
士庶免罹塗炭續據劒州申報楊師立與刺史姚卓文<lb/>
欲領兵士直赴西川兼署姚卓文充指揮應使仍與鎮<lb/>
<pb n="KR2f0010_WYG_099-22a"/>
縣書板反狀具明况聞廣集庸丁教習武藝稅外恣行<lb/>
掊歛支郡無處完全别置親軍用為心膂及令捍㓂莫<lb/>
整鼓旗大校阻謀延頸被戮而又致害監軍家累骨肉<lb/>
洎於叛官元從無不罹殃又殺送官告内使更無噍類<lb/>
深用驚歎此固覆載之所不容人神之所共棄其楊師<lb/>
立在身官爵及先父所贈官兼母所封邑號等並削奪<lb/>
令西川節度使太尉兼中書令陳敬瑄以義制事君擁<lb/>
鋭敏之師徒擅訓齊之政令必能𠞰除逆䜿鎮定蜀川<lb/>
<pb n="KR2f0010_WYG_099-22b"/>
已兼三州都指揮等便宜令差兵攻討處分應楊師立<lb/>
叛官及將校官吏等如或不同謀議及衣冠僧道百姓<lb/>
等臨事脅從者宜各審詳情狀切務安存無令誤有殺<lb/>
傷致其寃濫其將校等如有梟擒楊師立歸順者朝廷<lb/>
别議奬酬其立功將校等委敬瑄等第奏聞冀行賞典<lb/>
嗚呼作孽者誠自投于法網矣亦由吾理化之道未信<lb/>
於人焉負扆凝思良深自咎布告天下咸所聞知<hi>中和四年</hi>
<hi>二月</hi>
<pb n="KR2f0010_WYG_099-23a"/>
　　　削奪陳敬瑄官爵制<lb/>
朕以賞罰二柄不可廢也助順誅逆自古行之陳敬瑄<lb/>
出身屠沽驟竊旄鉞包藏奸逆侮慢朝廷敢行専殺之<lb/>
威尤顯不臣之節惡昭圗之直筆溺贍於中流傲狠之<lb/>
心唯思殘害猖狂之志日甚沉迷先皇帝再幸梁洋方<lb/>
當歎否廣張行勢欲脅乘輿全蜀賦租不供天府百城<lb/>
牧守皆出私置近者爰命台臣往持戎律冀因交代亦<lb/>
許罷歸而又結黨連羣以拒王命深溝髙壘輒恣兵威<lb/>
<pb n="KR2f0010_WYG_099-23b"/>
罪既滔天誠宜共棄其陳敬瑄在身官爵並宜削奪兒<lb/>
姪等委中書門下商量處分<hi>文徳元年十二月</hi>
　　　削奪李罕之官爵制<lb/>
勅朕聞君天下者先賞而後罰立教化者貴徳而賤刑<lb/>
其或道之以爵而不勸是禀匪人之性豈悛不救之謀<lb/>
雖軍旅屢興有慙區宇而干戈勿用何去頑囂邢磁洺等<lb/>
州節度觀察處置等使金紫光祿大夫檢校司徒同中<lb/>
書門下平章事守邢州刺史上柱國隴西郡王食邑三<lb/>
<pb n="KR2f0010_WYG_099-24a"/>
千户李罕之閭閻下品窟穴微生憑厲氣以感時依兇<lb/>
徒而干紀剽刼郡縣攘害蒸黎水絶安流陸無砥道先<lb/>
皇帝捨於斧鏁委以招修唯聞屠伯之人寧有孚人之<lb/>
稱而又擅離河内竊據東郊谿壑貪心涸伊瀍而不潤<lb/>
烏鳶利觜啗刺廓以成空旋逃原野之誅還聚雈蒲之<lb/>
衆時以上京初復羣情未安宥十死之正刑委三城之<lb/>
重地仍加相印俾掌兵權冀懷再造之恩永戢無厭之<lb/>
暴而乃復招逋逸輒留貢輸始則結王友遇而㓂攘終<lb/>
<pb n="KR2f0010_WYG_099-24b"/>
則投李克用而侵軼且山北以邢洺為要害爾則引戎<lb/>
馬以屠攻洛京以懷孟為咽喉爾則肆爪牙而搏噬調其<lb/>
當路終可欺天不知祖宗垂休祜予纘繼中外陳懇成<lb/>
我蕩平専攻之令纔行同徳之捷已獻度其鼎釡無一<lb/>
安存降以絲綸用彰攻伐其李罕之在身官爵並宜削<lb/>
奪注毁委招討使宰臣張濬駱全雍悉加存䘏於戲禍<lb/>
福無門唯人自召爾為將相而不能全身授爾旌旗而<lb/>
翻聞起亂罪在不赦朕安敢私凡百同盟共懲始禍布<lb/>
<pb n="KR2f0010_WYG_099-25a"/>
告中外咸使聞知<hi>大順元年五月</hi>
　　　討董昌制<lb/>
夫雷霆霜雪上天降以成物明罰飭法哲王垂以理人<lb/>
是則陽春不可以獨為嵗功仁恕不可以専為君徳威<lb/>
刑之作其在斯乎朕以眇身祗膺大寶奉祖宗之丕訓<lb/>
荷天地之洪休八年於兹一日無怠遜於志者必本於<lb/>
情茍懲誡之不明懼典章之斯廢威勝軍節度使檢校<lb/>
太尉同中書門下平章事隴西郡王董昌出於行伍屬<lb/>
<pb n="KR2f0010_WYG_099-25b"/>
遇艱難權握兵戎位崇將相器方盈而自覆鼎必折而<lb/>
遂傾因憑生祠輒有狂計假陳妖異惑亂邪巫鼓噪危<lb/>
樓偽為建國不思理代徒生犬吠之音欲就叢祠妄舉<lb/>
狐鳴之兆賴浙西節度使錢鏐與諸州等皆忠誠憤激<lb/>
壯志堅髙始以逆順之理飛章諭之而不恡次以攻伐<lb/>
之謀與約脅之而不迴至于率兵直以劘壘雖假言誘<lb/>
惑止遏兇邪終為閉壁偷安不使束身歸罪是其隂詐<lb/>
猶欲張皇魚戲鼎而雖亦可哀蜋怒轍而終為不率天<lb/>
<pb n="KR2f0010_WYG_099-26a"/>
討有罪渠魁必誅其董昌在身官爵並宜削奪仍委錢<lb/>
鏐進兵攻討越城之内士庶且多寧無勇敢之徒善以<lb/>
功名自許如有梟戮生擒董昌者授三品正員官賞錢<lb/>
一萬貫如有官者超三資酬奬如是董昌威制曽助妖<lb/>
謀翻然改過圗功轉禍有所自効者罪並不問賞即與<lb/>
之於戲惡殺好生人君令徳伏順伐逆武夫令猷鳴鼓<lb/>
而攻既非獲已奮戈而起亦宜憤諸勿發勿焚無悞無<lb/>
失罔俾觀聽者謂我黷武而佳兵也<hi>乾寧二年五月</hi>
<pb n="KR2f0010_WYG_099-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百二十<lb/>
</p>
<p>
</p>
  </div>
</body>
</text>
</TEI>
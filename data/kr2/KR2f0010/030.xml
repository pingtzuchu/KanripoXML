<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻四十</head> <lb/>
    <p>
<pb n="KR2f0010_WYG_030-1a"/>
欽定四庫全書<lb/>
　唐大詔令集巻四十<lb/>
　　　　　　　　　　　　宋　宋敏求　編<lb/>
　　諸王<lb/>
　　　册妃<lb/>
　　　　册虢王劉妃文<lb/>
　　　　册齊王韋妃文<lb/>
　　　　册桂陽郡王楊妃文<lb/>
<pb n="KR2f0010_WYG_030-1b"/>
　　　　册夀王楊妃文<lb/>
　　　　册榮王鄭妃文<lb/>
　　　　册頴王獨孤妃文<lb/>
　　　　册永王侯莫陳妃文<lb/>
　　　　册榮王薛妃文<lb/>
　　　　册濟王崔妃文<lb/>
　　　　册信王盧妃文<lb/>
　　　　册陳王韋妃文<lb/>
<pb n="KR2f0010_WYG_030-2a"/>
　　　　册夀王韋妃文<lb/>
　　　　册盛王武妃文<hi>缺</hi>
　　　　册廣平王崔妃文<lb/>
　　　　册凉王張妃文<lb/>
　　　　册蜀王田妃文<lb/>
　　　　册杞王竇妃文<lb/>
　　　王妃入道<lb/>
　　　　度夀王妃為女道士勅<lb/>
<pb n="KR2f0010_WYG_030-2b"/>
　　　收葬王妃<lb/>
　　　　收葬遇害王妃詔<lb/>
　　　睦親族<lb/>
　　　　宗姓官在同列之上詔<lb/>
　　　　魏王泰上括地志賜帛詔<lb/>
　　　　令宗屬姑叔不得拜子姪制<lb/>
　　　　勉勵宗親詔<lb/>
　　　　選宗子授臺省官及法官京縣官詔<lb/>
<pb n="KR2f0010_WYG_030-3a"/>
　　　　天下三等以上親赴上都制<lb/>
　　　　甄叙皇屬勅<lb/>
　　　誡勵<lb/>
　　　　責齊王祐詔<lb/>
　　　　誡諸王任刺史别駕文<lb/>
　　册妃<lb/>
　　　册虢王劉妃文<lb/>
維貞觀年月日皇帝遣使持節册命曰於戲惟爾刑部<lb/>
<pb n="KR2f0010_WYG_030-3b"/>
尚書彭城縣開國公劉威德第二女地胄清華志懷婉<lb/>
順訓彰圖史譽聞邦國式遵典禮作儷大藩是用命爾<lb/>
為虢王妃往欽哉其光膺徽命可不慎歟<lb/>
　　　册齊王韋妃文<lb/>
維貞觀年月日於戲惟爾兼大常卿扶風郡開國男韋<lb/>
挺長女地胄髙華質性柔順訓彰禮教譽表幽閑作儷<lb/>
藩闈實惟朝典是用命爾為齊王妃往欽哉<lb/>
　　　册桂陽郡王楊妃文<lb/>
<pb n="KR2f0010_WYG_030-4a"/>
景雲二年歳次辛亥十月庚寅皇帝若曰於戲咨爾故<lb/>
桂陽王妻楊氏誕承華緒光襲懿風性識柔明言容婉<lb/>
嫕觀詩著範蹈禮成規往應髙禖作嬪英邸謹環珮之<lb/>
節珊有其章勵蘩藻之誠恭而式叙遣使某持節册命<lb/>
爾為桂陽郡王妃爾其克保彝訓率由茂則以正於家<lb/>
無替厥命往欽哉<lb/>
　　　册夀王楊妃文<lb/>
維開元二十三年歳次乙亥十二月壬子朔二十四日<lb/>
<pb n="KR2f0010_WYG_030-4b"/>
已亥皇帝若曰於戲樹屏崇化必正閫闈紀德協規允<lb/>
兹懿哲爾河南府士曹參軍楊𤣥璬長女公輔之門清<lb/>
白流慶誕鍾粹美含章秀出固能徽範夙成柔明自逺<lb/>
脩明内湛淑問外昭是以選極名家儷兹藩國式光典<lb/>
册俾叶龜謀今遣使户部尚書同中書門下李林甫副<lb/>
使黄門侍即陳希烈持節册爾為夀王妃爾其敬宣婦<lb/>
道無忘姆訓率由孝敬永固家邦可不慎歟<lb/>
　　　册榮王鄭妃文<lb/>
<pb n="KR2f0010_WYG_030-5a"/>
維開元二十三年歳次乙亥十二月壬子朔二十七日<lb/>
戊寅皇帝若曰於戲作配藩維以正風訓莫不明慎聘<lb/>
納聿求儀範咨爾前相州鄴縣令鄭博古第二女素聞<lb/>
淑哲自禀幽閑習玩不華圖史成則宜其發祥茂族髙<lb/>
選當代俾因邦媛之求式叙閫闈之化今遣使侍中裴<lb/>
耀卿副使吏部侍即席豫持節册爾為榮王妃爾其勉<lb/>
兹孝敬誡彼滿盈祗率大猷永膺寵數可不慎歟<lb/>
　　　册頴王獨孤妃文　　　　　　　孫逖<lb/>
<pb n="KR2f0010_WYG_030-5b"/>
維開元二十五年歳次丁丑七月辛巳朔十日辛夘皇<lb/>
帝若曰於戲樹之外屏義在於展親修其内則禮先於<lb/>
擇配咨爾故右驍衛即將獨孤禮第十二女軒冕之族<lb/>
通姻自久賢明之行淑問攸歸早習組紃之功備詳圖<lb/>
史之學實資女士以儷藩維今遣使工部尚書同中書<lb/>
門下三品牛仙客副使行黄門侍郎陳希烈持節册爾<lb/>
為頴王妃爾其克慎威儀無忘孝敬欽承國命永茂嬪<lb/>
風可不慎歟<lb/>
<pb n="KR2f0010_WYG_030-6a"/>
　　　册永王侯莫陳妃文<lb/>
維開元二十六年歳次戊寅正月庚午朔十八日丁亥<lb/>
皇帝若曰於戲燕翼之樹實屬於維城婚姻之禮必求<lb/>
於宜室咨爾右羽林軍長侯莫陳超第五女天資清懿<lb/>
性與賢明衣冠之緒克禀於閫德環珮之容詳備於閨<lb/>
訓是賴尚柔之質以𢎞樂善之心宜配藩維用膺典册<lb/>
今遣使金紫光祿大夫兵部尚書兼中書令集賢院學<lb/>
士脩國史上柱國晉國公李林甫副使中大夫中書侍<lb/>
<pb n="KR2f0010_WYG_030-6b"/>
郎集賢院學士上柱國徐安貞持節册爾為永王妃爾<lb/>
其䖍恭所職淑慎其儀惟德是脩以承休命可不慎歟<lb/>
　　　册榮王薛妃文<lb/>
維開元二十九年歳次辛巳三月壬午朔十八日巳亥<lb/>
皇帝若曰於戲古人大猷諒在婚禮必資令淑以儷藩<lb/>
維咨爾京兆府新豊縣令薛巘長女地承華族門𫝊雅<lb/>
範本幽閑之性為禮教所成循圖覽史蹈和履順固可<lb/>
歸於邦第穆彼嬪風是用命爾為榮王妃今遣兵部尚<lb/>
<pb n="KR2f0010_WYG_030-7a"/>
書兼侍中牛仙客副使黄門侍郎陳希烈持節禮册爾<lb/>
其敬佩前規克勤内則式瞻清懿垂美無窮可不慎歟<lb/>
　　　册濟王崔妃文<lb/>
維開元二十九年歳次辛巳五月庚戌朔十四日癸亥<lb/>
皇帝若曰於戲乃媵藩王既開邸第必求士女以昭閫<lb/>
則咨爾故絳州司士參軍崔承寵長女家承茂族代襲<lb/>
清和自㓜及長素有柔和之性監循國史復𢡟幽閑之<lb/>
德徽猷益著淑問可嘉是以膺兹寵章主彼中饋是用<lb/>
<pb n="KR2f0010_WYG_030-7b"/>
命爾為濟王妃今遣使兵部尚書兼侍中牛仙客副使<lb/>
黄門侍郎陳希烈持節禮册爾其敬佩箴訓克慎威儀<lb/>
輔我維城永崇磐石可不慎歟<lb/>
　　　册信王盧妃文<lb/>
維天寳三年歳次癸未七月戊戌朔二十一日戊午皇<lb/>
帝若曰於戲建邦為屏必先於閫教嘉耦曰妃是賴於<lb/>
嬪則咨爾前殿中省尚書輦局直長盧季融第三女淑<lb/>
德賢明令儀柔順含和自整備詳環珮之容禀訓有方<lb/>
<pb n="KR2f0010_WYG_030-8a"/>
更出衣冠之族實資女範作配藩維是用命爾為信王<lb/>
妃今遣使尚書右僕射兼右相晉國公李林甫副使銀<lb/>
青光祿大夫行中書侍郎徐安貞持節禮册爾其肅穆<lb/>
閨闈䖍㳟禮度克終婦道以正國風可不慎歟<lb/>
　　　册陳王韋妃文<lb/>
維天寳四載歳次乙酉三月巳未朔十九日丁丑皇帝<lb/>
若曰於戲咨爾京兆府新豐縣尉韋釡第八女慶承華<lb/>
族禮冠女師欽若保訓踐脩德範遵圖鑒史操尚幽閑<lb/>
<pb n="KR2f0010_WYG_030-8b"/>
内則嬪儀道彰柔順隂教之美國風攸屬允資邦媛作<lb/>
配藩闈是用命爾為陳王妃今遣使尚書左僕射兼右<lb/>
相吏部尚書集英院學士脩國史晉國公李林甫副使<lb/>
中書舍人兼判刑部侍郎孫逖持節禮册爾其率循懿<lb/>
行𢡟昭令德祗膺典册可不慎歟<lb/>
　　　册夀王韋妃文<lb/>
維天寳四載歳次乙酉七月丁巳朔二十六日壬辰皇<lb/>
帝若曰於戲古之建封式崇垣翰永言配德必擇幽閑<lb/>
<pb n="KR2f0010_WYG_030-9a"/>
咨爾左衛勲二府右郎將韋昭訓第三女毓慶高門禀<lb/>
柔中閫動修法度居玩琴瑟夙聞師氏之學素習公宮<lb/>
之禮聿求貞懿作儷藩維爰兹輔佐之徳以成樂善之<lb/>
美是用命爾為夀王妃今遣使光禄大夫行左相兼兵<lb/>
部尚書𢎞文館學士李適之副使金紫光禄大夫行門<lb/>
下侍郎集賢院學士兼崇𤣥館大學士陳希烈持節禮<lb/>
册爾其欽承寵數率由令則恭敬婦道可不慎歟<lb/>
　　　册廣平王崔妃文<lb/>
<pb n="KR2f0010_WYG_030-9b"/>
維天寳五載歳次庚戌四月癸未朔十八日戊戌皇帝若<lb/>
曰於戲朱邸𫝊封爰求嘉耦瓊笄作合必擇華宗咨爾太<lb/>
子宫門郎崔珣長女胄自軒冕訓承圖記柔閑内正淑問<lb/>
外宣既連榮於姻戚且襲吉於龜筮是用命爾為廣平郡<lb/>
王妃今遣使光禄大夫行門下侍郎陳希烈持節禮册爾<lb/>
其䖍奉儀則祇膺典禮克昌祚𦙍永固宗祧可不慎歟<lb/>
　　　册凉王張妃文<lb/>
維天寳九載嵗次庚寅四月已未朔十七日乙亥皇帝<lb/>
<pb n="KR2f0010_WYG_030-10a"/>
若曰於戲内則之禮用穆人倫中饋之義以正家道咨<lb/>
爾左衛率府親府左郎將羅國公張安仁第二女門承<lb/>
軒冕族著清華蕙性柔明蘭儀婉茂早習組紃之藝克<lb/>
聞圖史之規儀範聿脩四德斯備䖍㳟蘋藻之訓式昭<lb/>
珩璜之容作儷英藩允資令淑今遣開府儀同三司行<lb/>
尚書左僕射兼右相吏部尚書崇文館大學士監脩國<lb/>
史上柱國晉國公林甫副使中大夫行中書舎人權知<lb/>
禮部侍郎事上柱國成紀縣開國男李暐持節册爾為<lb/>
<pb n="KR2f0010_WYG_030-10b"/>
凉王妃爾其祗膺典禮永綏寵命可不慎歟<lb/>
　　　册蜀王田妃文<lb/>
維建中二年十一月某日皇帝若曰於戲夫茂建親戚<lb/>
以惇族固本明慎聘納以厚别蕃嗣實人倫之始王教<lb/>
之端也朕奉若謨訓詳求淑哲賢必有象鍾慶於今門<lb/>
姻不失親載光於戚里故某官駙馬都尉田擇交第若干<lb/>
女生禀柔惠習知禮則容德純備孝睦洽聞可以叶美<lb/>
好逑輔成樂善之用遣使某持節册命為蜀王妃於戲<lb/>
<pb n="KR2f0010_WYG_030-11a"/>
敬之哉備禮以崇其好合起家而居其爵佐非義信不<lb/>
固非温柔不親克㳟匪懈則罔攸悔朕言必復可不慎<lb/>
歟<lb/>
　　　册杞王竇妃文　　　　　　　　陸贄<lb/>
維建中二年十一月某日甲子皇帝使某官某持節册<lb/>
命故某官竇某第若干女為杞王妃曰於戲禮大婚姻<lb/>
崇繼嗣本人倫之教詩嘉淑女配君子繫王化之綱葢<lb/>
率人成風由内及外得不採嘉耦以固磐石本宗室而<lb/>
<pb n="KR2f0010_WYG_030-11b"/>
御家邦詳求唯難歴選滋久時乃擇之得兹舊姻柔懿<lb/>
本乎天和禮樂成於家法明章婦順䖍奉母儀克成鵲<lb/>
巢之功叶宣麟趾之美祗膺嘉禮欽率内教淑慎厥止<lb/>
無替有終於戲可不慎歟<lb/>
　　王妃入道<lb/>
　　　度夀王妃為女道士勅<lb/>
勅聖人用心方悟真宰淑女勤道自昔罕聞夀王瑁妃<lb/>
楊氏素以端懿作嬪藩國雖居榮貴每在精脩屬太后<lb/>
<pb n="KR2f0010_WYG_030-12a"/>
忌辰永懷追福以兹求度雅志難違用敦宏道之風特<lb/>
遂由𠂻之請宜度為女道士<lb/>
　　收葬王妃<lb/>
　　　收葬遇害王妃詔<lb/>
禍福之源天不可問報應之道理或難憑遂使積善深<lb/>
仁併罹荼毒元惡大憝得恣凶殘自古以来未免斯咎<lb/>
日者祿山作逆竊據兩都塗炭我生靈傷夷我骨肉於<lb/>
禮院門遇害王妃及男子等或閨闈令德婦道柔閑或<lb/>
<pb n="KR2f0010_WYG_030-12b"/>
藩邸象賢幼年聰慧蒼黄之際䧟沒賊中嗟其無辜並<lb/>
遭非命興言及此痛悼良深宜令所司即擇日收葬一<lb/>
事已上並令官供其失骸骨者亦令招魂神而有感庶<lb/>
從改卜之安魂兮来歸將就新塋之吉<hi>元年建丑月</hi>
　　睦親族<lb/>
　　　宗姓官在同列之上詔<lb/>
朕受終揖讓君臨四海普天之下同加惠澤宗緒之情<lb/>
義越常品宜有旌揚以明等級諸宗姓官宜在同列之<lb/>
<pb n="KR2f0010_WYG_030-13a"/>
上未有職任者不在徭役之限每州置宗師一人以相<lb/>
管攝别為團伍所司明立條式<hi>武德二年正月</hi>
　　　魏王泰上括地志賜物詔<lb/>
地記之設由来尚矣區外具於山海經内陳於夏載職<lb/>
方王制纔舉華夷漢志晉圖各有所紀自茲以後著述<lb/>
實繁或學非博通尚多遺闕或地分南北域有長短求<lb/>
其折中無聞盡善左武侯大將軍雍州牧相州都督魏<lb/>
王泰體業貞固風鑒凝邈學綜䇿府文冠詞林樂善表<lb/>
<pb n="KR2f0010_WYG_030-13b"/>
於夙夜好士彰於吐握討論輿地詳延儒雅博採方志<lb/>
得之於舊聞旁求故老考之於𫝊言内殫九服外極八<lb/>
荒憲章是程規條有序兼包戎夏今古無遺簡而能周<lb/>
博而尤要是以度越前載垂之不朽宜加褒錫以申奨<lb/>
勸可賜物一萬匹其書付秘閣<hi>貞觀十六年正月</hi>
　　　令宗屬姑叔不得拜子姪制<lb/>
君臣朝序貴賤之禮斯殊兄弟天倫先後之儀亦異聖<lb/>
哲之制率由斯道朕臨兹寳極位在崇髙負扆向陽雖<lb/>
<pb n="KR2f0010_WYG_030-14a"/>
受宗枝之敬退朝私謁仍用家人之禮近代以来罕遵<lb/>
軌度王及公主曲致私情姑叔之尊拜於子姪違法背<lb/>
禮情用惻然自今巳後宜從革弊安國相王及太平公<lb/>
主更不得輒拜衛王重俊兄弟等及長寧公主姊妹等先<lb/>
告宗屬知朕意焉<hi>神龍元年三月</hi>
　　　勉勵宗親誥<lb/>
誥朕奉天明命䖍受睿圖而皇室子弟未能稱職堂姪<lb/>
餘慶永煦紹宗行淹祚洽冄從弟燧至謙等不能謹身<lb/>
<pb n="KR2f0010_WYG_030-14b"/>
奉法而乃輕侮國章擯斥邉隅未為塞責朕憫其愚昧<lb/>
屈法伸恩並追赴京令於國子監安置讀書如悔過自<lb/>
新克復先訓所司條奏當議其官皇宗親更有左貶嶺<lb/>
南及邉逺州非惡逆縁坐等色亦宜准此其有見任别<lb/>
駕年齒尚幼未堪理百姓者宜委中書門下及新興郡<lb/>
王晉李思訓等簡擇追赴京其祿俸一事已上並要本<lb/>
州勾當每季附送入京交付其餘慶等本州祿俸亦准<lb/>
此宗親中有才行灼然為衆推挹者按察使其以名聞<lb/>
<pb n="KR2f0010_WYG_030-15a"/>
朕當擢以不次自今已後有犯贓私違悖禮經者准法<lb/>
科處刑兹無捨庶敦睦之情必聞於九族自家刑國允<lb/>
洽於羣心宜各勉勵以識朕意<hi>先天二年二月</hi>
　　　選宗子授臺省官及法官京縣官詔<lb/>
至公之用本無偏黨唯善所在豈隔親踈四從叔知政<lb/>
等咸有才名見推公族秉惟清之操兼致逺之資朕每<lb/>
慮同盟不勤於德嘗懸右職以勸其餘先委宗卿精於<lb/>
内舉量能考行歴載踰時名數則多列聞葢寡光膺是<lb/>
<pb n="KR2f0010_WYG_030-15b"/>
選諒在得人固可擢以清要遷於臺閣將觀志於七子<lb/>
異齊名於八人宜各悉行得聞成績書不云乎九族既<lb/>
睦平章百姓冀由内而理外必自近而及逺凡今懿戚<lb/>
可不慎歟違道慢常無私於王法脩身效節豈薄於他<lb/>
人期於率先勵我風俗深宜自勉以副明言<hi>開元三年五月</hi>
　　　天下三等巳上親赴上都制　　　常衮<lb/>
勅堯之敦叙以協萬邦周之宗盟必先同姓莫逺具邇<lb/>
懷德惟寧俾强幹於京師思同奬於王室所以洽雍和<lb/>
<pb n="KR2f0010_WYG_030-16a"/>
之道明補察之義也惟我近屬聨華本枝以文昭武穆<lb/>
之宗有錫土建侯之嗣往以艱難之際流寓頗多或僻<lb/>
在江山載經時序或雜居州里亦既淹留等威不分無<lb/>
以自給儉將逼下卑或踰尊將恐合族展禮之文缺燕<lb/>
毛叙齒之儀廢言念及此良深耿仄其三等已上親除<lb/>
州縣官及帶職掌應在外者委本道節度觀察量事給<lb/>
逓發遣赴上都仍先録名聞奏<lb/>
　　　甄叙皇屬勅<lb/>
<pb n="KR2f0010_WYG_030-16b"/>
勅五代則遷以尊祖禰三族之别以辨親踈故禮曰祖<lb/>
遷於上宗易於下六代而親屬竭矣先王所以叙昭穆<lb/>
明等夷不可得而變革也應追赴山陵及先在城於西<lb/>
宫陪位同五等親宗子等系自本枝分於天𣲖繫之以<lb/>
姓而無别約之以禮而有差朕天禍所鍾哀纒罔極嗟<lb/>
我公族儼然来斯逺倍七月之期俯就三年之制降殺<lb/>
以等存乎典彞名位不同禮亦異數有司定儀將從藉<lb/>
屬之條天下為家用廣孝慈之道惇睦九族其在兹乎<lb/>
<pb n="KR2f0010_WYG_030-17a"/>
應追到及在城同五等親宗子等五品以上各加一階<lb/>
六品巳下前資常選并㪚官至簡日稍優與處分未出<lb/>
身者量才授文武㪚官其中有才行學藝為衆所推者<lb/>
及嗣羣王嘗經任使灼然著聲績者宜委宗正卿琬漢<lb/>
中郡王瑀光祿卿涵録其名實具狀聞薦自天寳以来<lb/>
闕造宗籍宜令宗正等重申舊制昭辨等序即宜勘造<lb/>
圖籍宣示中外知朕意焉<lb/>
　　誡勵<lb/>
<pb n="KR2f0010_WYG_030-17b"/>
　　　責齊王祐詔<lb/>
吾嘗誡汝勿近小人正為此也内乖成德外感非言自<lb/>
延伊禍以取覆滅痛哉何愚之甚也為梟為獍忘孝忘<lb/>
忠擾亂齊郊誅夷無罪去維城之固就積薪之危壞磐<lb/>
石之基為尋戈之釁背禮違義天地所不容棄父無君<lb/>
神人所共怒往是吾子今為國讐萬紀存為忠烈死<lb/>
不妨義汝則生為賊臣死為逆鬼彼則嘉聲不隕而爾<lb/>
惡跡無窮吾聞鄭叔漢戾並為猖獗豈期生子乃自為<lb/>
<pb n="KR2f0010_WYG_030-18a"/>
之吾所以上慙皇天下愧后土惋歎之甚知復何云<hi>貞觀</hi>
<hi>十七年二月</hi>
　　　誡諸王任刺史别駕勅<lb/>
朕聞司牧兆人有國彞訓敦叙九族前王令典念此宗<lb/>
枝久遭沉翳近從班命庶展才能或授外藩或屬内職<lb/>
留念訪察屬想風兹罕立嘉聲或聞蠧政當官不存於<lb/>
職務處事多䧟於偏私禽荒酒德者葢多樂善敬賢者<lb/>
全少將性之昏昧違此義方豈朕之不明成爾薄德當<lb/>
<pb n="KR2f0010_WYG_030-18b"/>
從戒慎勉遂悛改如迷而不復自速愆尤已實為之悔<lb/>
之無及宜即逓相告示以副朕懷<hi>景雲元年十二月</hi>
　<lb/>
　<lb/>
　<lb/>
　<lb/>
　<lb/>
　唐大詔令集巻四十<lb/>
</p>
<p>
</p>
  </div>
</body>
</text>
</TEI>
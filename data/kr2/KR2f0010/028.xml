<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻三十八</head> <lb/>
    <p>
<pb n="KR2f0010_WYG_028-1a"/>
欽定四庫全書<lb/>
　唐大詔令集巻三十八<lb/>
　　　　　　　　　　　　宋　宋敏求　編<lb/>
　　諸王<lb/>
　　　加實封<lb/>
　　　　潞王周王上柱國别食實封制<lb/>
　　　　加相王封制<lb/>
　　　　加邠王守禮實封制<lb/>
<pb n="KR2f0010_WYG_028-1b"/>
　　　　慶王等食實封制<lb/>
　　　遜佐<lb/>
　　　　温王遜位制<lb/>
　　　封郡王<lb/>
　　　　降親王為郡王制<lb/>
　　　　封某王男某郡王制<lb/>
　　　　封懷寜郡王制<lb/>
　　　　嗣江王禕封郡王制<lb/>
<pb n="KR2f0010_WYG_028-2a"/>
　　　　加樂安郡王實封制<lb/>
　　　　封廣平郡王等制<lb/>
　　　　封皇太子男寜平原郡王等制<lb/>
　　　　封諸王男為郡王制<lb/>
　　　册郡王<lb/>
　　　　册趙王孝恭改封河間郡王文<lb/>
　　　　册隴西郡王博又特進司宗卿文<lb/>
　　　　册漢中王瑀文<lb/>
<pb n="KR2f0010_WYG_028-2b"/>
　　　除郡王官<lb/>
　　　　淮安王神通等開府儀同三司制<lb/>
　　　　夀春郡王成器左贊善大夫制<lb/>
　　　　信安郡王禕滑州刺史制<lb/>
　　　　褒信郡王璆宗正卿制<lb/>
　　　　濮陽郡王澈宗正卿制<lb/>
　　　　廣武郡王承宏光祿卿制<lb/>
　　　　信安王禕太子太師制<lb/>
<pb n="KR2f0010_WYG_028-3a"/>
　　　封嗣王<lb/>
　　　　加嗣陳王實封制<lb/>
　　　　封嗣濮王制<lb/>
　　　　封嗣蔣王制<lb/>
　　　　封嗣荆王制<lb/>
　　　　嗣江王食實封制<lb/>
　　　　封嗣宻王制<lb/>
　　　　封嗣曹王制<lb/>
<pb n="KR2f0010_WYG_028-3b"/>
　　　　封嗣信王制<lb/>
　　　册嗣王<lb/>
　　　　册嗣澤王文<lb/>
　　　除嗣王官<lb/>
　　　　嗣澤王珣國子司業制<lb/>
　　　　嗣虢王邕同知内外閑廐勅<lb/>
　　　　嗣鄭王希言右衛大將軍制<lb/>
　　　　嗣吳王祗右衛將軍制<lb/>
<pb n="KR2f0010_WYG_028-4a"/>
　　　　嗣許王瓘太子詹事制<lb/>
　　　　嗣道王鍊雲安等五郡節度等使制<lb/>
　　　　嗣虢王巨西京留守制<lb/>
　　　　嗣吳王祗太子賔客制<lb/>
　　　　嗣虢王溥太僕少卿制<lb/>
　　　　嗣鄭王遜大理卿制<lb/>
　　　諸王男<lb/>
　　　　諸王男等加封邑制<lb/>
<pb n="KR2f0010_WYG_028-4b"/>
　　加實封<lb/>
　　　潞王周王上柱國别食實封制<lb/>
門下維城道峻理恢於邑壤分社寄隆義先於榮秩雍<lb/>
州牧潞王賢潞州牧周王顯瑶極披禎璇源發彩令聞<lb/>
彰於詩禮英徽表於岐嶷戎章之寵宜允於具瞻膏腴<lb/>
之恩式遵於故事並可上柱國各加别食實封一千戸<lb/>
餘如故<lb/>
　　　加相王封制<lb/>
<pb n="KR2f0010_WYG_028-5a"/>
鸞臺尊王子弟分裂山河式優征賦永固藩屏并州牧<lb/>
左衛大將軍太子左千牛衛率兼安北大都䕶相王地<lb/>
惟茂親躬此明德性安卑薄誠切冲讓頃以所食相州<lb/>
願入天府章表懇到至於再三朕難違固請曲成美志<lb/>
然以王國所費觸𩔖宏多漢晉巳来寵錫彌盛或食邑<lb/>
五萬户或連城數十里豈可遂其覽分之情忘其推恩之<lb/>
典宜於相州加實封一萬户主者施行<lb/>
　　　加邠王守禮實封制<lb/>
<pb n="KR2f0010_WYG_028-5b"/>
門下酬庸𢡟賞允屬親賢利建疏封式固藩屏光祿勲<lb/>
兼左金吾衛大將軍邠王守禮器資文武節藴忠貞容<lb/>
範霞軒孝友天至豈如服儒歸美諒以樂善稱仁載叶<lb/>
推恩増其井賦伴夫作輸誓以山河可加<hi>闕</hi>
　　　慶王等食實封制<lb/>
門下先王之制建封有等諸侯所食征賦以歸河西軍<lb/>
經畧節度等大使凉州都督慶王潭河東道諸軍州節<lb/>
度大使太原牧棣王洽河北道諸軍州經畧節度大使<lb/>
<pb n="KR2f0010_WYG_028-6a"/>
幽州大都督鄂王潤等性皆中和行無外餙教以詩書<lb/>
能漸義方雖已裂於封圻竟未疇於井賦頃以孝友之<lb/>
性且在深宫服用之間亦從御府既申開國之典宜崇<lb/>
書社之數可各食邑實封二千户主者施行<lb/>
　　遜<lb/>
　　　温王遜佐制<lb/>
自古帝王必有符命兄弟相及存諸典禮朕以孤藐遭<lb/>
家多難顧兹䝉識未曉政術茫茫四海將何所屬累聖<lb/>
<pb n="KR2f0010_WYG_028-6b"/>
不業若墜於地王室多故宜擇長君思與羣公推崇明<lb/>
聖叔父相王髙宗之子昔以天下讓於先帝孝友寛裕<lb/>
彰信兆人神龍之初巳有明㫖將立太弟以為副君為<lb/>
王懇辭未行册命所以東宫曠位於今歴年綴衣在辰<lb/>
禍變倉卒後掖稱制計主冲人欽奉前懷式遵理命上<lb/>
申先帝之意下遂黔黎之心俯稽圖緯之文仰跂祖宗<lb/>
之烈起今日請叔父相王即皇帝位朕退守舊藩歸於<lb/>
外邸凡百卿士敬承朕言克贊我天人之休期以光我<lb/>
<pb n="KR2f0010_WYG_028-7a"/>
有唐之鴻業布告遐邇咸使聞知<hi>唐隆元年</hi>
　　封郡王<lb/>
　　　降親王為郡王制<lb/>
鸞臺樹之藩屏所以固本枝也裁其親踈所以明秩叙<lb/>
也緬惟上古欽若至公君不徒授臣不虛受乗列星而<lb/>
挹爵祿候風景而行慶賞則固以義形㢘讓道叶變通<lb/>
者焉某周公之𦙍地侔曲阜楚王之孫業盛平陸負戴<lb/>
忠孝踐履温恭每以車服數隆井賦秩廣清問之際陳<lb/>
<pb n="KR2f0010_WYG_028-7b"/>
乞情實顧存優禮且期後命今者頻詣闕庭累申華表<lb/>
志不可奪誠難固違宜旌謙損以鎮浮競可封某郡王<lb/>
食邑五千戸實封六百戸<lb/>
　　　封某王男某郡王制<lb/>
鸞臺睦親之規既隆於敦叙建侯之典或綿於恩澤某<lb/>
王弟若干男某璿蕚疏翹珠泉演𣲖金相玉質形於載<lb/>
誕之初芝秀蘭芳表於克岐之日淳深發其天性韶令<lb/>
觀其月將可以内茂本枝外光維翰緑車承貺載延宗<lb/>
<pb n="KR2f0010_WYG_028-8a"/>
戚之輝朱紱斯皇宜啟山河之賦可封某郡王<lb/>
　　　封懷寜郡王制<lb/>
建侯樹藩命賢列土以敦戚屬乃率典常司徒兼綘州<lb/>
刺史上柱國申王撝玉林分彩銀河䟽液靡保慶靈未<lb/>
繁𦙍緒宋王憲男嗣英魯庭學禮楚館聞詩德輝日盛<lb/>
忠槩時立宜其擇猶子之序居承嫡之位盧江大都形<lb/>
勝攸屬用圖爾居莫如茲地是錫分珪之寳俾成磐石<lb/>
之宗可封懷寜郡王食邑三千戸<hi>開元七年正月</hi>
<pb n="KR2f0010_WYG_028-8b"/>
　　　嗣江王禕封郡王制<lb/>
國之宗盟樹以藩屏用親九族以制萬邦朕恭黙思道<lb/>
𢡟勤庶政將欲克復古訓貽範方来頃以王國絶紀旁<lb/>
宗入繼事非允正奚妨命停而立愛自親推恩由近雖<lb/>
禮云異情所未忘况其嗣侯已積年歳永言主祭因心<lb/>
怵惕宜䧏殊常之澤俾申敦睦之道再從兄将作大匠嗣<lb/>
江王禕為信安郡王蜀王䄖為廣漢郡王再從叔太子<lb/>
員外率更令嗣宻王徹為濮陽郡王再從兄太子員外<lb/>
<pb n="KR2f0010_WYG_028-9a"/>
家令嗣越王<hi>闕</hi>　　為中山郡王<hi>開元十二年四月</hi>
　　　加樂安郡王實封制<lb/>
門下兄弟之子於近屬而特深恩禮之情在諸孤而更<lb/>
切故惠宣太子男守鴻臚卿樂安郡王瓊等咸自砥礪<lb/>
克修名檢纘承先緒休有令聞能榮曲阜之封不忝髙<lb/>
陽之族念往之恨巳無追於百身撫存之恩宜受賜於<lb/>
千室可共食實封一千户主者施行<hi>開元二十五年七月</hi>
　　　封廣平郡王等制<lb/>
<pb n="KR2f0010_WYG_028-9b"/>
分命本枝列於庶佐博考方册斯為大猷皇太子之子<lb/>
俶等觀其器識日以通敏仁智之性自然忠孝之誠克<lb/>
備率由禮度能禀義方業既著於崇儒材可使於從政<lb/>
爰茲拜職宜從紫綬之榮勉爾脩身式副緑車之寵可<lb/>
封俶為廣平郡王僖為南陽郡王倓為建寜郡王佖為<lb/>
西平郡王僅為新城郡王僴為潁川郡王封慶王之子<lb/>
儼為新平郡王仲為平原郡王棣王之子僎為汝南郡<lb/>
王僑為宜都郡王榮王之子俌為濟陽郡王偕為北平<lb/>
<pb n="KR2f0010_WYG_028-10a"/>
郡王儀王之子侁為豫章郡王健為<hi>闕</hi>陵郡王頴王之<lb/>
子仲為滎陽郡王永王之子偒為襄城郡王夀王之子<lb/>
伾為河間郡王延王之子倬為彭城郡王濟王之子傃<lb/>
為永嘉郡王<hi>開元二十八年九月</hi>
　　　封皇太子男寜平原郡王等制<lb/>
王者嗣統必上尊祖廟中立人紀下及孫謀所以光贊<lb/>
鴻猷發揮大典者也皇太子大男寜等温敏茂淑依仁<lb/>
游藝齔齠之歳自䧏其心詩禮之訓夙聞於耳朕初建<lb/>
<pb n="KR2f0010_WYG_028-10b"/>
儲兩永固宗祧既當知子之明彌稱抱孫之慰是用依<lb/>
方辨色藉土疏疆俾奉邦家式崇藩屏本攴百代㑹協<lb/>
於周詩子弟畢封更隆於漢室於戲承紫極之慶禀青<lb/>
宫之訓惟師友是敬惟忠孝是憑以善為心好賢為德<lb/>
古有成範爾其欽哉<hi>正元二十一年四月</hi>
　　　封諸王男為郡王制<lb/>
王者子弟畢封藩戚並建所以式固磐石克茂本枝故<lb/>
澧王大男漢可封東陽郡王第二男源可封安陸郡王<lb/>
<pb n="KR2f0010_WYG_028-11a"/>
第三男潢可封臨川郡王故深王大男可封河内郡王<lb/>
第二男淑可封吳興郡王故絳王大男沫可封新安郡<lb/>
王第二男渏可封髙平郡王故洋王大男沛可封潁川<lb/>
郡王淄王男澣可封許昌郡王沔王大男瀛可封晉陵<lb/>
郡王祁王大男溥可封平陽郡王仍並賜光祿大夫宜<lb/>
令所司擇日册命<hi>太和八年八月</hi>
　　册郡王<lb/>
　　　册趙王孝恭改封河間郡王文　岑文本<lb/>
<pb n="KR2f0010_WYG_028-11b"/>
維貞觀某年月日甲子皇帝若曰於戲肇有君長司牧<lb/>
黎元雖步驟殊時損益異術至於建親勲而作屏陳龜<lb/>
鼎於無窮其揆一也惟爾光祿大夫行晉州刺史趙郡<lb/>
王孝恭器識𢎞通風畧宏贍親猶凡蔣佐比燕荆皇運<lb/>
權輿寰區未乂擁節西騖靖巴漢之妖氛受鉞南伐戮<lb/>
荆吳之虵豕誠著經綸功宣方靣及入參禮閣出總藩<lb/>
麾令望先於縉紳惠化洽於謡俗析珪之重允屬勲庸<lb/>
按部之榮義存帶礪是用命爾為使持節觀州諸軍事<lb/>
<pb n="KR2f0010_WYG_028-12a"/>
觀州刺史改封河間郡王𫝊之子孫永為唐輔往欽哉<lb/>
爾其勉兹忠孝鑒於典禮勤恤民隠無棄朕命可不慎<lb/>
歟<lb/>
　　　册隴西郡王博乂特進司宗卿文<lb/>
維龍朔三年歳次癸亥十二月庚辰朔二十四日癸夘<lb/>
皇帝若曰於戲睦親之訓理鏡於遥圖章戚之規道光<lb/>
於絶簡若乃年耆德𢡟屬重望隆釋釐綜之勞遂優閑<lb/>
之禮惟爾光祿大夫司禮太常伯隴西郡王博乂發慶<lb/>
<pb n="KR2f0010_WYG_028-12b"/>
秩宗䟽翹靈𣲖資忠峻業襲義揚風懷匪磷之貞心凌<lb/>
後凋之勁節榮兼中外效宣文武至乃彯組文昌外贊<lb/>
清覽頻致由𠂻之請累申降階之謁雖鎮兹雅俗載佇<lb/>
於芳猷而爰静澆馳重違於撝尚是用命爾為特進行<lb/>
司宗正卿封如故往欽哉秩亞青槐朝請之恩斯切禮<lb/>
華丹棘序録之任攸歸恩邁前徽齊蹤徃哲光膺寵命<lb/>
可不慎歟<lb/>
　　　册漢中王瑀文　　　　　　　　賈至<lb/>
<pb n="KR2f0010_WYG_028-13a"/>
維天寳十五載歳次景申七月戊子朔日皇帝若曰咨<lb/>
爾漢中王瑀臮御史中丞魏仲犀王室多難㐫逆未誅<lb/>
是用建爾子姓以為藩屏命爾忠良以攝傅相安危繫<lb/>
是舉可不慎歟夫王侯之體則以任能從諫為本親賢<lb/>
仗信為則以好問樂善為心安仁容衆為節然後能建其<lb/>
功業夹輔王室是以漢之宗王多委政守相故能享祚<lb/>
長久令聞不已朕聞汝瑀能寛大儉約樂善好賢敦説<lb/>
詩書動必由正而久於髙簡未習政途又聞仲犀才幹<lb/>
<pb n="KR2f0010_WYG_028-13b"/>
振舉憂勤庶績必能固爾磐石匡補闕漏軍旅之事必<lb/>
委其専獄訟之煩必與其决簡賢任能必使其舉懲惡<lb/>
勸善必任其斷惟協惟睦其政乃成同德合義何往不<lb/>
濟於戲瑀其鎮撫黎人莊肅守位仲犀其悉心戮力贊<lb/>
我維城則瑀有任賢之名犀有忠勤之績匡復社稷戡<lb/>
定寇讎在此行也勗哉其無替朕命<lb/>
　　除郡王官<lb/>
　　　淮安王神通等開府儀同三司制<lb/>
<pb n="KR2f0010_WYG_028-14a"/>
褒崇賢戚有國彞典厚秩清階式隆朝望左武衛大將<lb/>
軍上柱國淮安王神通宗室之長德器優宏締構之功<lb/>
早樹勲績右武衛大將軍上柱國燕郡王藝夙著嘉庸<lb/>
志懷寖强久司戎禁見稱貞確宜加榮寵式允具瞻並<lb/>
可開府儀同三司<lb/>
　　　夀春郡王成器左贊善大夫制<lb/>
鸞臺相王旦男夀春郡王成器毓彩桂山承規椒掖韶<lb/>
容霞舉美志月將望苑翹英瑶山佇俊宜參多士之選<lb/>
<pb n="KR2f0010_WYG_028-14b"/>
俾從政乂之列可依前件<lb/>
　　　信安郡王禕<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>州刺史制<lb/>
門下訓俗安人是資良牧棄瑕録用茲為令典使持節<lb/>
衛州刺史信安郡王禕器能之美宗室所推才堪應務<lb/>
久當於任委防缺周身因從於降黜惟推念舊義在睦<lb/>
親宜廻𫝊於方外俾分符於近服可滑州刺史<lb/>
　　　褒信郡王璆宗正卿制　　　　　孫逖<lb/>
門下公族之任得之則難舉親而官選舊惟允銀青光<lb/>
<pb n="KR2f0010_WYG_028-15a"/>
祿大夫殿中監上柱國褒信郡王璆雅性恭友虛懷敏<lb/>
逹近屬藩翰中朝羽儀無競維人不矜於富貴克勤於<lb/>
位每效於忠公敦叙是司疇咨所屬宜廻六尚之職以<lb/>
副九宗之委可宗正卿<lb/>
　　　濮陽郡王澈宗正卿制　　　　　孫逖<lb/>
門下宗卿設位邦族是司必擇親賢以光名器金紫光<lb/>
祿大夫行太僕卿員外置同正員上柱國濮陽郡王澈<lb/>
清貞履道淑慎持身行無越思動不踰矩以才從政於<lb/>
<pb n="KR2f0010_WYG_028-15b"/>
歴官而則深以地推恩在同姓而為近敦叙之任疇咨<lb/>
所難宜受寄於本枝更遷榮於列棘可行宗正卿㪚官<lb/>
勲如故<lb/>
　　　廣武郡王承宏光祿卿制　　　　孫逖<lb/>
門下銀青光祿大夫行房州别駕員外置同正員廣武<lb/>
郡王承宏地在維城慶延分土頃乖周慎因從降黜捨<lb/>
其小犯用申猶子之恩復其舊資俾踐列卿之秩可光<lb/>
祿大夫光祿卿員外置同正員<lb/>
<pb n="KR2f0010_WYG_028-16a"/>
　　　信安王禕太子太師制<lb/>
門下傅導元子師長庶寮必在正人無非舊德太子太<lb/>
師上柱國信安王禕宗室良翰朝廷碩老踐忠公而立<lb/>
節體明肅而成用頃膺大任頻摠中權掌夏司春允為<lb/>
六官之長戢兵禁暴何止萬人之敵睦親尚齒念舊録<lb/>
功宜優天秩之榮俾極宫臣之位可光祿大夫守太子<lb/>
太師勲封如故<lb/>
　　封嗣王<lb/>
<pb n="KR2f0010_WYG_028-16b"/>
　　　加嗣陳王實封制<lb/>
鸞臺睦親之道推恩之義家國所同古今無異雲麾將<lb/>
軍行太子左鶴禁率嗣陳王延暉地承枝葉戚在葭莩<lb/>
㓜聞詩禮躬踐名教賞勸未酬井邑猶虛宜申優典用<lb/>
光近族延暉兄弟可别令實封一百五十户<lb/>
　　　封嗣濮王制<lb/>
門下姬運睦親曲阜祚周公之嗣漢廷繼緒荆舒紹元<lb/>
王之封所以宗子維城本支百世也故嗣濮王餘慶構<lb/>
<pb n="KR2f0010_WYG_028-17a"/>
北極天分源帶地通五演之餘潤承九秀之曽暉禀訓<lb/>
梁園冠池筠而振彩承規淮岫掩巖桂而揚芬往屬艱<lb/>
虞苴茅中絶今逢開泰枝庶畢侯宜承井賦之榮以永<lb/>
山河之誓可封嗣濮王仍食實封四百户<lb/>
　　　封嗣蔣王制<lb/>
門下魯𦙍曹裔並為建國文昭武穆克紹明禮所以諸<lb/>
侯夹輔宗子維城帶礪山河藩屏社稷自大運中圯天<lb/>
步多艱磐石之基剪焉落構今皇圖再纘鼎祚維新興<lb/>
<pb n="KR2f0010_WYG_028-17b"/>
廢繼絶尚遺凡蔣格於藝祖震悼良深故蔣王惲宗室<lb/>
羽儀國朝賢懿享祭無主觀守丘荒非所以敦叙九族<lb/>
盛隆百代之義也嗣王煒第三子銑男左千牛衛長史紹宗雖<lb/>
以沉淪之間未光天秩而瓌姿傑氣惟曰象賢可封嗣<lb/>
蔣王以食舊德賜食實封四百户<lb/>
　　　封嗣荆王制<lb/>
門下敦族睦親疇咨前代脩廢繼絶率由舊典故荆王<lb/>
元景嫡孫沈黎縣開國侯長沙男逖再從叔祖故梁<lb/>
<pb n="KR2f0010_WYG_028-18a"/>
郡開國公孝逸第五男璪等慶協家邦緒聨戚屬預聞<lb/>
禮訓夙踐義方夙藉桐珪之業合循茅土之制頃以維城<lb/>
中圮宗室多艱賜命弛廢宅居播越今皇基重建國歩<lb/>
永康思樹本枝載昌綿秩是用分封子弟大誓山河俾<lb/>
夫作扞京師為我藩屏宜以逖嗣封荆王仍賜實封四<lb/>
百戸璪可襲封梁郡開國公食邑二千户<lb/>
　　　嗣江王食實封制<lb/>
門下列爵王侯是歸於藩屏推恩子弟用隆於井賦尚<lb/>
<pb n="KR2f0010_WYG_028-18b"/>
乗奉御有闕先授嗣鄧康王伯潛太子僕兼徐州别駕<lb/>
嗣江王禕等文昭武穆夙延殊奬沛易河詩嘗聞雅訓<lb/>
忠讜㳟懿明敏博通逸思泉奔冲情霞舉中山謝其文<lb/>
藻北海慚其經術永言興繼載擇親賢析珪受璽惟允<lb/>
分封之命保國乂人宜光實食之典可食實封<lb/>
　　　册嗣宻王制<lb/>
興滅國繼絶代天下歸心焉况乃仁不遺親德必在祀<lb/>
光復土宇率由教義者哉徐州刺史宻王元曉望重天<lb/>
<pb n="KR2f0010_WYG_028-19a"/>
人地居藩屏家邦依賴休戚是均乃者王室多難睿圖<lb/>
中缺凡我宗子咸從殛竄神龍初歳寳運紹興爰命近<lb/>
屬以為後嗣而𦙍緒凋翳是非紛雜曇子乗隙妄尸茅<lb/>
土神其不歆非𩔖人亦奚祀非族奠享無主永懷惻然<lb/>
其封元曉姪孫銀青光祿大夫行太僕少卿員外置同<lb/>
正員東筦郡開國公徹為嗣宻王以奉其祀<hi>開元五年五月</hi>
　　　封嗣曹王制<lb/>
朕因暇日嘗幸戚藩引見諸王爰加錫宴而故信王孫<lb/>
<pb n="KR2f0010_WYG_028-19b"/>
林行列之間皤然白首問其年齒則七十而有七詢其<lb/>
昭穆則𤣥宗之雲孫朕仰思開元之時盛明之理繼體<lb/>
承訓迨於朕躬惕然動懷當食興嘆况尊祖之義立愛<lb/>
自親尚齒之文由家刑國觀其威儀甚整視聽不衰載<lb/>
懷愍矜所宜敬異永惟烈祖之德用錫孝孫之慶旌其<lb/>
祚𦙍特舉徽章遽外開府之秩寵以分茅之貴俾從異<lb/>
等式示殊恩可嗣信王仍賜開府儀同三司<hi>開成元年八月</hi>
　　册嗣王<lb/>
<pb n="KR2f0010_WYG_028-20a"/>
　　　册嗣澤王文　　　　　　　　　蘓頲<lb/>
維景龍四年歳次庚戌五月辛亥朔二十八日戊寅應<lb/>
天神皇帝若曰夫親先之義始自家國嫡後之封終𫝊<lb/>
土宇咨爾故澤王男義瑾授桐貽緒訓梓垂芳性與宜<lb/>
於禮樂行盡成其忠孝是知周之曲阜元子建侯漢之<lb/>
平臺共王襲父推其繼美俾爾宜乎是用命爾為嗣澤<lb/>
王於戲率由軌訓祗服彞典故可以不驕不矜廼惠廼<lb/>
順北暨於上黨南臨於太行偉其井邑光我藩屏往欽<lb/>
<pb n="KR2f0010_WYG_028-20b"/>
哉<lb/>
　　除嗣王官<lb/>
　　　嗣澤王珣國子司業制<lb/>
門下嗣澤王珣承派咸池分輝扶景錫珪前寵纂周典<lb/>
之親賢磐石今隆髙漢朝之子弟機彩明悟神情峻㧞<lb/>
雅景夙成宏才早著儒庠教胄資適於下帷蕃郡理人<lb/>
允求於别乗衣冠就秩宜班列位之榮井賦開疆仍茂<lb/>
承家之業可國子司業<lb/>
<pb n="KR2f0010_WYG_028-21a"/>
　　　嗣虢王邕同知内外閑廐勅　　　蘓頲<lb/>
勅騏駿伏皁軍國為容茍非懿親莫允斯寄秘書監檢<lb/>
校殿中監嗣虢王邕地隆藩屏才藴忠賢以河間之碩<lb/>
儒膺舞陽之茂寵學窮四徹巳綜圖書任司六尚式光<lb/>
軒冕必能駟馬舉䇲兩驂執轡用聞玉臺之歌入侍瑶<lb/>
池之賞宜與張渉同知内外閑廐餘如故<hi>景龍三年十二月十二日</hi>
　　　嗣鄭王希言右衛大將軍制　　　蘓頲<lb/>
門下銀青光祿大夫太僕卿員外置同正員上柱國嗣<lb/>
<pb n="KR2f0010_WYG_028-21b"/>
鄭王希言才推近屬行禀中和用沉晦以為謀體直方<lb/>
而成器頻外列棘之位嘗踐執金之秩歴官斯久更事<lb/>
逾深必在親賢用膺心膂宜領右軍之寄仍直大將之<lb/>
任可雲麾將軍守右衛大將軍勲如故<lb/>
　　　嗣吳王祗右衛將軍等制　　　　孫逖<lb/>
門下左衛將軍吳王祗等國之近屬朝之多士或班聨<lb/>
警衛有避於天倫或列位周已行淹於歳序各移官命<lb/>
用廣朝恩可依前件<lb/>
<pb n="KR2f0010_WYG_028-22a"/>
　　　嗣許王瓘太子詹事制　　　　　孫逖<lb/>
門下宫僚之首必擇正人邦圻之内實資良牧銀青光<lb/>
祿大夫秘書監上柱國許王瓘文儒致位所謂宗英銀<lb/>
青光祿大夫守太子詹事上柱國太原郡開國公暐言<lb/>
行立誠是稱親懿常以善而為樂每執謙而忘倦從政<lb/>
已多議能惟允弼違是屬宜肅事於東宫理劇允難俾<lb/>
安人於左輔瓘可太子詹事暐可使持節同州諸軍事<lb/>
守同州刺史㪚官勲如故<lb/>
<pb n="KR2f0010_WYG_028-22b"/>
　　　嗣道王鍊雲安等五郡節度等使制<lb/>
　　　　　　　　　　　　　　　　　賈至<lb/>
勅衛尉少卿嗣道王鍊簡約忠諒既直而温鎮守南服<lb/>
黎人用乂且三峡艱阻四方多虞按撫緝熈宜分權總<lb/>
俾爾攬轡固茲磐石可充雲安夷陵南浦南平巴東等<lb/>
五郡節度採訪處置防禦等使<hi>至德二載正月五日</hi>
　　　嗣虢王巨西京留守制　　　　　賈至<lb/>
勅京師初復宫室始清可擇宗臣俾之居守銀青光祿<lb/>
<pb n="KR2f0010_WYG_028-23a"/>
大夫守太子少保嗣虢王巨惠和忠諒貞幹含𢎞嘗處<lb/>
節制之權更居師傅之任嘉猷允塞茂績居多可以固<lb/>
我維城殿兹邦國可權充西京留守餘如故<hi>至德二年九月二十</hi>
<hi>九日</hi>
　　　嗣吳王祗太子賔客制　　　　　　常衮<lb/>
勅古者選孝弟閎博有道術者輔翼太子今以宗室之<lb/>
老處師賔之位亦親親而教敬也光祿大夫檢校工部尚<lb/>
書兼宗正卿上柱國嗣吳王祗文昭之慶蔚於公族楚<lb/>
<pb n="KR2f0010_WYG_028-23b"/>
元之後繼有忠賢逹道虛懷寛厚㢘謹藩翰舊德人倫<lb/>
憲行更於内外職事頗修年在華皓未嘗衰堕㕘㑹府<lb/>
而百工時叙掌宗卿而九族益親每託肺腑深加優禮<lb/>
宜以冬官之重仍在春儲之列可兼太子賔客其檢校<lb/>
工部尚書及㪚官勲封如故<lb/>
　　　嗣虢王溥太僕少卿制　　　　　　元稹<lb/>
勅正議大夫行宗正丞嗣虢王溥守隨州司馬員外置<lb/>
同正員李逢等昔我憲宗章武皇帝法堯睦族深惟本<lb/>
<pb n="KR2f0010_WYG_028-24a"/>
枝乃詔執事曰伯父叔季幼子童孫在官各率乃誠無<lb/>
替厥職溥可權知太僕少卿逢可守袁王府長史餘如<lb/>
故<lb/>
　　　宗正卿嗣鄭王遜大理等制　　　錢珝<lb/>
勅九卿問重而顯者大宗正與廷尉實次奉常焉易官<lb/>
而處惟典之章具官遜等皆吾屬之楨幹也而又荷出<lb/>
相容㦸之門遜繼分郡符必聞其政久歴庶位咸稱有<lb/>
材克助承忠孝之家踐脩罔墜多所該練揚於縉紳今<lb/>
<pb n="KR2f0010_WYG_028-24b"/>
載葺京師敬先宗廟資乎集事速以成功而方備法官<lb/>
是宜改秩往趨獄務更在勵精伏念旬時獄可知也我<lb/>
有其律遜其盡心可依前件<lb/>
　　諸王男<lb/>
　　　諸王男等加封邑制<lb/>
鸞臺昔子弟咸建姬祚以隆支體畢侯漢國斯永某王<lb/>
男某等普谷分彩天池演派金相比暎玉樹聨芳垂髫<lb/>
欽愛敬之風總角聞詩禮之訓三雍肇建萬品維新褒<lb/>
<pb n="KR2f0010_WYG_028-25a"/>
德叙勞式遵行慶之典疏藩樹屏允叶推恩之令可封<lb/>
襄陽縣開國男<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_028-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻三十八<lb/>
</p>
<p>
</p>
  </div>
</body>
</text>
</TEI>
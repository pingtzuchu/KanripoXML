<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻四十八</head> <lb/>
    <p>
<pb n="KR2f0010_WYG_038-1a"/>
欽定四庫全書<lb/>
　唐大詔令集巻四十八<lb/>
　　　　　　　　　　　　宋　宋敏求　編<lb/>
　　大臣<lb/>
　　　宰相<lb/>
　　　命相五<lb/>
　　　　韓𢎞中書令制<lb/>
　　　　牛僧孺平章事制<lb/>
<pb n="KR2f0010_WYG_038-1b"/>
　　　　李程平章事制<lb/>
　　　　竇易直平章事制<lb/>
　　　　裴度平章事制<lb/>
　　　　韋處厚平章事制<lb/>
　　　　王播平章事制<lb/>
　　　　路隨平章事制<lb/>
　　　　李宗閔平章事制<lb/>
　　　　牛僧孺平章事制<lb/>
<pb n="KR2f0010_WYG_038-2a"/>
　　　　宋申錫平章事制<lb/>
　　　　李德裕平章事制<lb/>
　　　　王涯平章事制<lb/>
　　　　李宗閔平章事制<lb/>
　　　　賈餗平章事制<lb/>
　　　　李固言平章事制<lb/>
　　命相五<lb/>
　　　韓𢎞中書令制<lb/>
<pb n="KR2f0010_WYG_038-2b"/>
帝王之理天下也外有方岳所以宣教化内立宰輔所<lb/>
以秉樞衡授任之重莫踰人臣之位斯極至於出分垣<lb/>
翰入作股肱非聞望尊髙功庸顯赫則何以允膺僉屬<lb/>
光贊謀猷前忠晉絳隰等州節度觀察處置使開府儀<lb/>
同三司守司徒兼中書令河中尹上柱國許國公食邑<lb/>
三千户韓𢎞德器寛𢎞識度邁逺才資英特學茂韜鈐<lb/>
持蕭何畫一之心有<hi>闕</hi>　立斷之利頃以開河右地藩<lb/>
屏近郊爰輟台臣仗兹戎節以清靜㢘平之理牧我黎<lb/>
<pb n="KR2f0010_WYG_038-3a"/>
元通明簡正之方撫我師旅奸盗自息欺詐不生晨勿<lb/>
飲羊夜無驚犬五都富庶已飽仁恵之風三軍訓齊既<lb/>
習嚴明之令寧資借㓂是用徴黄今選日来朝乗軒即<lb/>
路宜先極拜光我元臣上宰重權三公崇秩俾復乃位惟其<lb/>
敬之可守司徒兼中書令㪚官勲封如故<hi>長慶二年十月</hi>
　　　牛僧孺平章事制<lb/>
舟楫所以濟大川棟梁所以成大厦舟具而湍波不竦<lb/>
材具而廊廟用崇朕若渉之心浩然増畏垂衣端拱期<lb/>
<pb n="KR2f0010_WYG_038-3b"/>
在股肱是用擢彼英髦付以衡右朝議郎守尚書户部<lb/>
侍郎上柱國賜紫金魚袋牛僧孺方直秉心誠敬由巳<lb/>
玉堅持操松貞表姿文著經邦業推匡代中立不倚孤<lb/>
標介然日者選自南宫演綸西掖昇諸憲府授以人曺<lb/>
典謨訓誥之詞紀綱准繩之度施之必當僉曰汝能朕<lb/>
將寄以台階委之鼎鉉貞我庶績登諸化源爾宜克念<lb/>
前修聿懷明哲體乾坤易簡之法廣日月無私之照使<lb/>
風化日厚澆浮自冺好惡不競彞倫永清於戲予視以<lb/>
<pb n="KR2f0010_WYG_038-4a"/>
能乃昇於位我心慎擇惟賢自求昔公孫𢎞以射䇿馳<lb/>
聲名光相府爾以掞天髙稱亦踐台司勉同素絲之風<lb/>
克副臯陶之舉乃加命秩用表新恩可朝㪚大夫尚書<lb/>
戸部侍郎同平章事勲封如故<hi>長慶二年三月</hi>
　　　李程平章事制<lb/>
門下理多務者必資經逺之能總衆材者實在選舊而<lb/>
任爰疇咨輿議叅詢廟廷果獲誠臣迺予高位正議大<lb/>
夫尚書吏部侍郎上柱國渭源縣開國男食邑三百户<lb/>
<pb n="KR2f0010_WYG_038-4b"/>
賜紫金魚袋程文含鐘律器挺珪璋行巳蹈常與物無<lb/>
吝早以詞翰宻侍帷幄開𢎞碩問發揮訓謨周旋臺閣<lb/>
閲歴中外秀造稱其得俊衡鏡表於無私卑牧難踰深<lb/>
藏不耀朕負荷重任祗守大業自顧寡昧動遵先規委<lb/>
成台司不操匠斵自居無悔之地以馳至正之途而元<lb/>
輔披陳勇於進𩔖嘗思任人與自任不若因賢以求賢<lb/>
命之僉求以明名列上而程為舉首是必至公爾宜謹<lb/>
繩墨以視諸侯平好惡以待多士秉彞倫以一流競覈<lb/>
<pb n="KR2f0010_WYG_038-5a"/>
名實以鎮浮虛叶睦乃僚無替朕命爰因銓品之鑒載<lb/>
佇烹餁之功可尚書吏部侍郎同中書門下平章事㪚<lb/>
官勲賜如故<hi>長慶四年五月</hi>
　　　竇易平章事制<lb/>
門下昔周宣王漢宣帝思𢎞祖業克紹先搆用申甫邴<lb/>
魏為相然後周道重熙漢德累洽朕以冲𦕈託於億兆<lb/>
之上𬗟惟文祖𤣥宗之理若渉大水浩無津涯詢於巖<lb/>
廊俾舉髦碩而果得才傑副予虛求必惟其人乃命以<lb/>
<pb n="KR2f0010_WYG_038-5b"/>
位朝議郎守尚書户部侍郎兼御史大夫判度支上柱<lb/>
國賜紫金魚袋竇易端厚靜慤直方簡㢘氣深而和識<lb/>
敏而達每黜華而務實不為善而近名早以器能揚歴<lb/>
中外司憲著紀綱之績㢘俗垂惻隠之仁輟於天官掌<lb/>
我邦計底慎財貨均莭委輸賙給不窮贍濟皆足國有<lb/>
大柄屬於全才况朕新臨寳圖萬務資始審儀而授其<lb/>
代予言爾尚弼予一人用底於道且朕以丞相調兵食<lb/>
以冢宰執歳成我國家參用古制以重其事也爾往欽<lb/>
<pb n="KR2f0010_WYG_038-6a"/>
哉無忝成命可朝㪚大夫守尚書戸部侍郎同中書門<lb/>
下平章事判度支<hi>長慶四年五月</hi>
　　　裴度平章事制<lb/>
朕周觀帝王之道春秋富則倚附舊老享歴久則簡擢<lb/>
俊髦故我𤣥宗開元之始任宋璟姚元之之軰以調隂<lb/>
陽東封以後乃用李元紘張九齡之儔以承法度洎予<lb/>
恭守大位於今三年巖廟藩封建於左右前後皆皇祖<lb/>
聖父之人罔有易置况勲望冠代器業絶倫副予揣掄<lb/>
<pb n="KR2f0010_WYG_038-6b"/>
贊此休運凡百有位敬而聽之山南西道節度觀察處<lb/>
置等使光祿大夫守司空同中書門下平章事興元尹<lb/>
上柱國晉國公裴度以忘家抵患協於憲宗以匪躬不撓佐<lb/>
於先帝十拜相詔四登帥壇接士猶布衣之心忠時急<lb/>
戀闕之思價重於内外名殷於華夷藉是風猷俾叅大<lb/>
柄且輔吾志亦用僉聞於戲君臣合符不可多得千載<lb/>
一遇猶為比肩爾宜援古以自强垂後以居重文終之<lb/>
畫一平陽之并容諸葛持衡之公相如引車之意率彼<lb/>
<pb n="KR2f0010_WYG_038-7a"/>
四子是為成人服兹昌言往踐乃位可守司空同中書<lb/>
門下平章事仍令有司擇日備禮册命<hi>寳歴二年二月</hi>
　　　韋處厚平章事制<lb/>
搆大厦者實先梁棟之材濟巨川者必資舟楫之用朕<lb/>
越自藩邸膺明大統夙夜震兢若蹈泉谷况齊<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>思乂<lb/>
艱歩甫寜上奉山陵七月之期内佇訏謨庶政之始匡<lb/>
我𦕈末寘之樞極將恢興運之功俾協具瞻之望博求<lb/>
名實獲茲忠賢實帝賚予其誰與譲正議大夫尚書兵部<lb/>
<pb n="KR2f0010_WYG_038-7b"/>
侍郎知制誥充翰林學士上柱國賜紫金魚袋韋處厚<lb/>
體道為徒見義能往居易以行古至和而不流氷霜挺<lb/>
松栢之姿貞白秉珪璋之德文揮風雅學該儒𤣥器洽<lb/>
而保之以謙識明而用之以晦選自經藝侍於穆宗擢<lb/>
司宻命實贊先帝一彼直操彰其逺猷臨危勵難奪之<lb/>
誠推忠備𢎞益之道屬者變生宫掖謀俟經綸首叅底<lb/>
定之功載竭忠貞之効雪憤横涕披肝貢詞約我以禹<lb/>
湯罪己之勤博我以古今致治之要聽必感動悉其條<lb/>
<pb n="KR2f0010_WYG_038-8a"/>
陳洪纎靡差夢卜斯協必能式是中外啟茲雍熙俾予<lb/>
冲人克垂端拱是用擢昇鼎鉉式亮帝圖庶無愧於知<lb/>
人且用光於斯道於戲前哲有言良臣惟聖處殷憂舉<lb/>
衆之任荷濟理沃心之期任四方傾聽之勤在百度維<lb/>
新之際無怠於誨無廢於身無曠於登庸無忽於詢度<lb/>
慎爾初守固其持平協朝廷卿士之和心復貞觀開元<lb/>
之令政用乂乃辟罔非其中崇易簡久大之規茂庶富<lb/>
阜康之績勿替明戒時惟永圖汝徃欽哉無忝我命可<lb/>
<pb n="KR2f0010_WYG_038-8b"/>
中書侍郎同中書門下平章事勲賜如故<hi>寳歴二年二月</hi>
　　　王播平章事制<lb/>
宰相之制所以撫鎮國家出納王命弼亮刑政燮理隂<lb/>
陽為一人之股肱注四方之耳目僕射之職在於叅贊<lb/>
萬務統率六官師長百寮總臨臺寺冠中朝之碩望為<lb/>
多士之具曕其有久司利權累分閫寄位重邦教任隆<lb/>
台階爰因入覲之榮冄賜登庸之命俾升鼎鉉用輟旌<lb/>
旄淮南節度副大使知節度事管内營田觀察處置臨<lb/>
<pb n="KR2f0010_WYG_038-9a"/>
海縣牧等使兼諸道鹽鐡轉運等使銀青光祿大夫檢<lb/>
校司徒同中書門下平章事揚州大都督府長史上柱<lb/>
國太原縣開國男食邑七百户王播知識精深機神敏<lb/>
逹長才適於通變雅量得於寛明亟登將壇仍佩相印<lb/>
休聲早振於全蜀成績近著於維揚山澤之貨無遺輸<lb/>
轉之資相繼用佐經費克彰忠勞朕獲守宗祧君臨億<lb/>
兆尚賴匡救底於輯寧於戲爾有嘉謨我求懿德將期<lb/>
納誨以及交修冀霖雨之濡能普施於四海舟楫之利<lb/>
<pb n="KR2f0010_WYG_038-9b"/>
無専美於一方寵以端揆之榮仍茲𣙜筦之重往踐乃<lb/>
位汝其欽哉可尚書左僕射同中書門下平章事依前<lb/>
充諸道鹽鐡轉運等使㪚官勲封如故<hi>天中元年六月</hi>
　　　路隨平章事制<lb/>
綏輯萬邦寔資乎元首弼成庶績允屬於股肱將以道<lb/>
宣化源崇固理本立我皇極贊於時邕故任賢著於禹<lb/>
謨納誨載於説命眷求懿德斯惟僉諧中㪚大夫守尚<lb/>
書兵部侍郎知制誥充翰林學士上輕車都尉賜紫金<lb/>
<pb n="KR2f0010_WYG_038-10a"/>
魚袋路隨性禀中庸氣含大雅身無擇行學不為人敏<lb/>
識周通宏才恢博挺然仁者之勇蔚為君子之儒祗事<lb/>
穆宗侍經内殿敷堯舜之大典暢周孔之遺風雅言玉<lb/>
音奥義氷釋潤色王度發揮聖聰出入禁闈踐歴華胄<lb/>
位彌髙而唯謹任愈重而滋恭逮及先朝復叅宻命雍<lb/>
容侍從早已賦於甘泉左右便蕃未嘗言於温樹周旋<lb/>
九載終始一心直道匪躬讜言盈耳毎訪謨猷之指用陳<lb/>
匡益之誠出不忘於詭詞退必嚴于削藁器可經國忠能致<lb/>
<pb n="KR2f0010_WYG_038-10b"/>
君跡其公正之方用升毗倚之任於戲干戈未息爾其<lb/>
𢎞智用以靜冦攘役戍尚勤爾其宣柔服以懷戎狄均<lb/>
國賦以阜安百姓振朝綱以綜覈羣才退無後言動必<lb/>
慮善貞爾百度弼予一人寵以峻階委以極務往踐厥<lb/>
位時乃之休可正議大夫守中書侍郎同中書門下平章<lb/>
事勲賜如故<hi>太和二年十一月</hi>
　　　李宗閔平章事制<lb/>
王者祗順天道統理人極茂育品𩔖燮調隂陽必在旁<lb/>
<pb n="KR2f0010_WYG_038-11a"/>
求股肱宣翼機務朕嗣守寳位於今四年屬滄景搆奸<lb/>
河朔未靖兵甲屢興蒸黎匪寧納隍在予輟食興嘆今<lb/>
苗頑既革華夏思安爰登台座弼我元化正議大夫尚<lb/>
書吏部侍郎上柱國襄武縣開國侯食邑一千户賜紫<lb/>
金魚袋李宗閔立德秉懿履道居業文行可以經邦國<lb/>
忠正可以動神祗周知變通識達古今自望髙多士名<lb/>
重四朝奉絲綸於掖垣平銓衡於省闥公直有裕清貞<lb/>
自持固可以相導雍熙光膺夢卜匡弼台德用濟巨川<lb/>
<pb n="KR2f0010_WYG_038-11b"/>
宜昇樞機之尊俾叶鈞衡之政於戲知臣匪易求賢惟艱<lb/>
膺三台之崇贊萬機之重啓沃之義注於予懷爾其舉正<lb/>
去邪以清百辟提綱舉法以肅羣司簡政勤心以安兆<lb/>
姓惟誠忠恕以靖四方嚴制度以𢎞典常信賞罰以旌<lb/>
淑慝有犯無隠進思弼違服兹寵光尚致予理敬戒休<lb/>
命無替嘉猷可守本官同中書門下侍郎平章事㪚官<lb/>
勲封如故<hi>太和三年八月</hi>
　　　牛僧孺平章事制<lb/>
<pb n="KR2f0010_WYG_038-12a"/>
昔漢宣帝用丙魏以盛中興之業我𤣥宗任姚宋以致<lb/>
開元之理其術無他得賢而已朕猥居大寳首渉五年<lb/>
宵旰靡遑憂勤至切將倚任於國柄宜登進於人傑俾<lb/>
其復運樞極載清化源斷自朕懷允膺僉屬武昌軍節<lb/>
度使鄂岳蘄安黄申等州觀察處置等使金紫光祿大<lb/>
夫檢校吏部尚書同中書門下平章事持節鄂州諸軍<lb/>
事鄂州刺史上柱國竒章郡國公牛僧孺氣含元精體<lb/>
包大雅識用夷宻襟靈沉粹窮聖賢㫖奥之學鋪邦國<lb/>
<pb n="KR2f0010_WYG_038-12b"/>
經緯之文蔚為名臣秀出羣萃長慶御歴登賢濟人廊<lb/>
廟有光臣工得職代天協理時乃之休先朝與能出兼<lb/>
征鎮毗俗丕變師旅大和宣力事君時乃之績朕飽聞<lb/>
器業虛竚風儀㑹曺叅之促裝喜韓侯之来覲便殿延<lb/>
對前席與言通古今理亂之全源知教化損益之物務<lb/>
其應如響不知所然是宜卿長夏官平章大政康濟四<lb/>
海毗予一人於戲君不能自為堯舜必待其臣以致之<lb/>
臣不能自為伊臯必待其君而任之致則期於盡忠任<lb/>
<pb n="KR2f0010_WYG_038-13a"/>
固在於從善然後上下交泰君臣相須爾其使百官得<lb/>
其人萬事得其叙邪正之路必判清濁之流必分金堅<lb/>
一心柅制羣𩔖無重否德予皆仰成可兵部尚書同中<lb/>
書門下平章事㪚官勲封如故<hi>太和四年正月</hi>
　　　宋申錫平章事制<lb/>
出納大命宰司化元調四氣以統和天人貞百度以鎮<lb/>
安夷夏必資髦傑用委鈞衡朕嗣守丕圖思𢎞至理萬<lb/>
務之重屬於台臣仄席勤求冀匡不逮况素効久彰於<lb/>
<pb n="KR2f0010_WYG_038-13b"/>
宻勿精材巳得於詢謨擢自内廷授以袞職爰立左右<lb/>
斯為得人朝議即守尚書右丞上柱國賜紫金魚袋宋<lb/>
申錫岳降全德天資正性處約居厚蹈中秉彞文每掇<lb/>
其菁華學必採其𤣥賾風播休聞超乎羣倫自選於同<lb/>
行叅我内署奉職㳟肅率心坦夷藴冲用以䆒國經鋪<lb/>
訓詞以潤王度宻贊彌久𢎞益滋多朕累因暇日召於<lb/>
别殿訪以大政觀其立誠而胷襟洞開肝鬲無隠識精<lb/>
詞直實契虛求固可以提持化權叅决理本是用昇於<lb/>
<pb n="KR2f0010_WYG_038-14a"/>
鼎鉉付以樞機由仙闈總轄之司當宰輔具瞻之地熙<lb/>
此庶績弼予一人於戲元首以司牧萬方股肱以協贊<lb/>
皇極上推公以馭下臣竭忠以戴君際㑹交感而臻大<lb/>
化歴視前古何莫由斯予方悉是道以臨兆人爾宜悉<lb/>
乃心以成一德敬戒厥位永孚於休可正議大夫行尚<lb/>
書右丞同中書門下平章事勲賜如故<hi>太和四年七月</hi>
　　　李德裕平章事制<lb/>
弼亮鈞衡宣翼統紀明景化以凝庶績啟嘉謨以建大<lb/>
<pb n="KR2f0010_WYG_038-14b"/>
中爰求國楨以輔台德銀青光祿大夫守兵部尚書上<lb/>
柱國贊皇縣開國伯食邑七百户李德裕元精孕靈和<lb/>
氣毓德堅直成性清明保躬貞規澹夷敏識冲逺學總<lb/>
九流之奥文師六義之宗令聞丕昭僉諧允屬自提綱<lb/>
栢署掌詰禁闈釐紀律詳平之司竭訏謨宻勿之節洎<lb/>
㢘視浙右總鎮<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>臺再委旌旄緝安卭蜀克有殊政咸<lb/>
懷去思諒惟全才茂此聲績朕以疇庸之典彞訓所先<lb/>
入遷司馬之崇彌積濟川之望是宜納誨朝夕擢居股<lb/>
<pb n="KR2f0010_WYG_038-15a"/>
肱𢎞伊吕之勲以嗣章平之美業傳相印門襲戎旃<lb/>
紹絲綸内職之榮繼鼎鼐中樞之重珪紱之盛恩輝罕<lb/>
儔爾罄乃忠貞副我毗倚無忝朕命服兹寵光可守本<lb/>
官同中書門下平章事㪚官勲封如故<hi>太和七年七月</hi>
　　　王涯平章事制<lb/>
居端揆之任再踐國鈞稽筦𣙜之功兼司邦計爰崇舊<lb/>
德以輯親規簡自朕心用光僉屬金紫光祿大夫守尚<lb/>
書右僕射充諸道鹽鐡轉運等使上柱國開國公食邑<lb/>
<pb n="KR2f0010_WYG_038-15b"/>
二千户王涯元精降靈粹體秉哲恬智成性清貞保躬<lb/>
文行可以經邦風操可以鎮俗以明用晦處貴滋㳟憲<lb/>
宗以禁署竭忠擢登輔弼先帝以台階宿望寵授旄旃<lb/>
隂陽燮調藩宗寧謐機務允理政經交修洎銓綜九流<lb/>
式序百禮提釐紀律統明貨泉法必便人事先體國聲<lb/>
績茂暢洽於羣謡朕以邉鄙防禦猶存兵戍資儲之備<lb/>
供億尚繁頃者支費轉輸任分兩使量入制用誠患多<lb/>
門俾足食以豐財在省員而簡務是用合此兩柄委於<lb/>
<pb n="KR2f0010_WYG_038-16a"/>
元僚正資通變之初藉我股肱之重勉思率職無或憚<lb/>
煩敬戒乃心欽承休命可守本官同中書門下平章事<lb/>
充度支及諸道鹽鐡轉運使<hi>太和七年七月</hi>
　　　李宗閔平章事制<lb/>
職代天工望歸人傑必資求舊允副僉諧山南西道節<lb/>
度管内觀察處置等使銀青光祿大夫檢校禮部尚書<lb/>
同中書門下平章事兼興元尹上柱國襄武縣開國侯<lb/>
食邑一千户李宗閔岩廊正人宗室全德才惟不器道<lb/>
<pb n="KR2f0010_WYG_038-16b"/>
實生知悴茂體隂陽之和周旋成禮樂之用外𢎞疎朗<lb/>
中實誠明白璧凝温朱絲秉直文窮三變學洞九源早<lb/>
以忠規契予審象雅有全畧能宣大猷底寧戎蠻協贊<lb/>
郊祀見可而進知難靡回啟心常罄其嘉謀造膝必聞<lb/>
其法語行父事君志存於嫉惡臯陶承弼道逺於不仁<lb/>
康濟而金鏡有倫燮調而玉燭無爽謇諤勵大臣之節<lb/>
端莊清至化之源修明典章慎選方岳敷我利澤臻於<lb/>
治平自出鎮漢中既周星律巴俗雖歌於来暮國人頗<lb/>
<pb n="KR2f0010_WYG_038-17a"/>
篤於去思遂用徴還葢從公望及延召宣室益加前籌是<lb/>
宜再陟中樞直修袞職咨爾良輔其聽朕言夫天地交<lb/>
泰則時和君臣訢合則國治眷求一德出納萬機勉𢎞<lb/>
如水之心式副濟川之用命官罔及於私昵詔爵必俟<lb/>
於賢能俾庶績惟凝彞倫攸叙無忝注意敬之戒之可<lb/>
守中書侍郎同中書門下平章事㪚官勲封如故<hi>太和八年</hi>
<hi>十月</hi>
　　　賈餗平章事制<lb/>
<pb n="KR2f0010_WYG_038-17b"/>
寅亮皇猷丹青景化爰從選衆之舉乃得非常之才前<lb/>
浙江西道都團練觀察處置等使朝議大夫檢校禮部<lb/>
尚書使持節潤州諸軍事兼潤州刺史大夫上柱國姑<lb/>
臧縣開國男食邑三百户賜紫金魚袋賈餗識達韻孤<lb/>
學正行直貞和自立介特不羣能操至公每契中道聲<lb/>
逸羣聽善諧朕心自尹京師尤彰望寔亟召便殿屢陳<lb/>
嘉謨罄肝膈以納忠規推誠明而無外飾察言考事深<lb/>
用得之近命列藩聞兹僉論固可以叅我大政陟於中樞<lb/>
<pb n="KR2f0010_WYG_038-18a"/>
天起予懷賚此良弼爾其守法制平鈞衡匡王度以振國<lb/>
經釐百工以凝庶績舉直錯枉當官而行於戲為君之<lb/>
戒在知賢而不任為臣之患在保位而不言罔或依違虧<lb/>
吾則哲可守中書侍郎同中書門下平章事㪚官勲封<lb/>
如故<hi>太和九年四月</hi>
　　　李固言平章事制<lb/>
惟昔太宗聰明睿聖克致治平惟魏徴佐佑文祖叶建<lb/>
皇極矧朕寡薄思紹丕業旁求魏徴之比寘諸巖廊庶<lb/>
<pb n="KR2f0010_WYG_038-18b"/>
匡不逮用底於道御史大夫李固言生於山東瑞此王<lb/>
國爰在下位早揚直聲介然無朋中立不懼文經邦俗<lb/>
行表人倫和嶠負棟梁之材辛毗有骨鯁之操便蕃華<lb/>
貫光啟令圖日者徴自近郊延於便殿言多方格道不<lb/>
容回嘉謨有倫正色無撓朱絃暢疏越之韻美玉呈特<lb/>
達之姿洎長憲臺彌彰休問固可以斟酌理本燮調化源<lb/>
疇咨僉同夢卜斯叶命爾予弼倚為月肱登於黄樞叅<lb/>
我大政爾當一乃心志罄其忠貞澄清流品旌别淑慝<lb/>
<pb n="KR2f0010_WYG_038-19a"/>
俾邉域殊方咸率吾教侯伯卿士各稱厥官罔曰難理<lb/>
惟其至公罔曰弗能惟其悉力欽哉是式無忝前良可<lb/>
門下侍郎平章事<hi>太和九年七月</hi>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_038-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻四十八<lb/>
</p>
<p>
</p>
  </div>
</body>
</text>
</TEI>
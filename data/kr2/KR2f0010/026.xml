<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻三十六</head> <lb/>
    <p>
<pb n="KR2f0010_WYG_026-1a"/>
欽定四庫全書<lb/>
　唐大詔令集巻三十六<lb/>
　　　　　　　　　　　　宋　宋敏求　編<lb/>
　　諸王<lb/>
　　　除親王官<lb/>
　　　　慶王潭凉州都督制<lb/>
　　　　慶王琮司徒制<lb/>
　　　　榮王琬安北大都䕶制<lb/>
<pb n="KR2f0010_WYG_026-1b"/>
　　　　命三王制<lb/>
　　　　停潁王等節度誥<lb/>
　　　　越王係天下兵馬元帥制<lb/>
　　　　奉節郡王适天下兵馬元帥制<lb/>
　　　　普王誼荆襄江西等道兵馬都元帥制<lb/>
　　　　䖍王諒申光節度制<lb/>
　　　　彭王僅等河西節度大使制<lb/>
　　　　嘉王運横海軍節度制<lb/>
<pb n="KR2f0010_WYG_026-2a"/>
　　　　撫王紘河東節度制<lb/>
　　　　嘉王運等檢校司空制<lb/>
　　　　遂王宥彰信軍節度制<lb/>
　　　　濮王澤成德軍節度制<lb/>
　　　　昭王汭成德軍節度制<lb/>
　　　　撫王紘開府儀同三司守司空制<lb/>
　　　　蜀王佶西川節度制<lb/>
　　　　建王震魏博節度制<lb/>
<pb n="KR2f0010_WYG_026-2b"/>
　　除親王官<lb/>
　　　慶王潭凉州都督制<lb/>
朕欽承丕緒司牧黎元訟息刑清逺安邇肅恩誼𢎞備<lb/>
式樹藩維列鎮而考其政聲謀帥而訓其戎旅徴皇漢<lb/>
之故事並建親賢採分陕之遺塵化行江汜爰崇磐石<lb/>
永固宗祧慶王潭等並禀秀玉林分華瓊苑夙彰韶譽<lb/>
久踐義方閲禮敦詩好賢樂善履忠肅而無替遵法度<lb/>
而不愆器藴謀猷才兼文武任兹連帥統彼元戎幹畧<lb/>
<pb n="KR2f0010_WYG_026-3a"/>
攸歸能賢是擇分麾作鎮受鉞専征式茂朝章宜㳟嘉<lb/>
命以慶王潭為梁州都督兼河西節度大使忠王浚為<lb/>
單于大都䕶朔方節度大使棣王洽為大原以北軍州<lb/>
節度大使鄂王潤為幽州大都督兼河北諸州節度大<lb/>
使榮王滉為京兆牧兼隴右節度大使光王涺為廣州<lb/>
都督兼嶺南經畧大使儀王濰為河南牧潁王澐為安<lb/>
東都䕶平盧軍節度大使永王澤為荆州大都督夀王<lb/>
清為益州大都督兼劍南節度大使延王涃為安西大<lb/>
<pb n="KR2f0010_WYG_026-3b"/>
都䕶兼四鎮節度大使盛王沭為揚州大都督<hi>開元十五年三</hi>
<hi>月</hi>
　　　慶王琮司徒制<lb/>
門下汝作司徒以親百姓予有禦侮爰整六師中外之<lb/>
寄藩維是屬太子太師兼凉州大都督河西諸軍州節<lb/>
度大使度支營田九姓長行轉運使上柱國慶王琮克<lb/>
勤於躬允協厥訓毎有志於敦學常不忘於樂善事上<lb/>
之道忠順在焉舉能之義親踈一也固可委以邦教受<lb/>
<pb n="KR2f0010_WYG_026-4a"/>
之廣謀勉圖乃功勿替朕命可守司徒餘如故<hi>開元二十四年</hi>
　　　榮王琬安北大都䕶制<lb/>
街畫奥壤戎夏所交兵鎮専城藩衛攸重開府儀同三<lb/>
司兼凉州牧單于大都䕶充持節朔方節度使副大使<lb/>
榮王琬温仁植聖孝友因心言必備於忠肅動必循於<lb/>
德義爰就師傅學行可觀載錫珪符名器斯允移郛築<lb/>
壘功存禦侮距河臨塞拒切雄邉僉論所歸式遏斯寄<lb/>
宜加外總之命俾授中權之畧可兼安北大都䕶餘並<lb/>
<pb n="KR2f0010_WYG_026-4b"/>
如故<hi>天寳八年二月</hi>
　　　命三王制　　　　　　　　　　賈至<lb/>
門下我唐受命百有四十載德澤浸於荒裔聲教被於<lb/>
殊鄰紹三代之統緒綜百王之禮樂我髙祖神堯皇帝<lb/>
奄有大寳應天順人我太宗文武聖皇帝戡難造邦光<lb/>
宅天下髙宗天皇大帝修文偃武恵綏四方我中宗孝<lb/>
恵皇帝聿遵孝德惟新景命我睿宗大聖真皇帝清明<lb/>
在躬𤣥化溥暢朕承累聖之洪訓荷祖宗之丕緒兢兢<lb/>
<pb n="KR2f0010_WYG_026-5a"/>
業業不敢自寜往歳韋氏作逆宗社將隳是用翼戴先<lb/>
后掃蕩兇徒宸極既貞寰區載晏爾来在位垂五十年<lb/>
中原幸無師旅戎狄嵗月朝貢夙興旰食勤念蒼生庶<lb/>
𢎞至禮以躋仁夀愧無帝堯之聖德而有竒鮌之不明<lb/>
致令賊臣内外為患蔽朕耳目逺朕忠良或竊弄威權<lb/>
或厚歛重賦蟻壤一漏成此㴞天搆逆召戎馳突中夏<lb/>
傾覆我河洛撓亂我崤函使衣冠奔竄於草莽黎庶狼<lb/>
狽於鋒鏑伊朕薄德不能寜謐厥禍海内負玆蒼生是<lb/>
<pb n="KR2f0010_WYG_026-5b"/>
用罪己責躬寤寐焚灼上愧於天地下愧於兆人外愧<lb/>
乎四夷内愧乎九族乾惕若厲思雪大恥夫定禍亂者<lb/>
必仗於羣才理國家者先固其根本太子亨忠肅㳟懿<lb/>
閲禮敦詩好勇多謀加之果斷永王璘盛王琦豊王珙<lb/>
皆孝友謹恪樂善好賢雖頃在禁中未習政事察其圖<lb/>
慮可試艱難夫宫相之才師𫝊之望必資賢哲永厲忠貞<lb/>
况四海多虞二京未復今所慎擇實惟其人太子亨宜<lb/>
允天下兵馬元帥仍都統朔方河東河北平盧等節度<lb/>
<pb n="KR2f0010_WYG_026-6a"/>
採訪等都使與諸路及諸副大使等計㑹南収長安洛<lb/>
陽以御史中丞裴冕兼左庶子隴西都司馬劉秩試守<lb/>
右庶子永王璘充山南東道江南西路嶺南黔中等處<lb/>
節度支度採訪等都使江陵大都督如故以少府監竇<lb/>
韶為之副以長沙郡太守李峴為都副大使仍授江陵<lb/>
郡大都督府長史兼御史中丞盛王琦宜充江陵郡大<lb/>
都督尉長史彚為之副以廣陵郡長史李成式為都副<lb/>
大使兼御史中丞豊王珙宜充武威郡都督仍領河西<lb/>
<pb n="KR2f0010_WYG_026-6b"/>
隴右安西北庭等路節度支度採訪等都使以隴西太<lb/>
守鄧景山為之副兼武威郡都督長史御史中丞充副<lb/>
大使應須兵馬甲仗器械糧賜等並於本路自供其諸<lb/>
路本節度採訪防禦等使虢王等並依前充使其署官<lb/>
屬并本路郡縣官並各任自揀五品已上置署訖聞奏<lb/>
六品已下任便授巳後一時聞奏其授京官九品已上<lb/>
並先夾名巻聽進止其武官折衝已下並賞借緋紫任<lb/>
量功使處訖具聞奏具有文武竒才隠處山藪宜加辟<lb/>
<pb n="KR2f0010_WYG_026-7a"/>
命量事奬擢於戲咨爾元子等其敬聽朕命謙恭祗敬<lb/>
以見師傅矜莊簡肅以見衆官慈恤恵愛以養百姓忠<lb/>
恕哀敬以折庶獄色不可犯以臨軍政犯而必恕以納<lb/>
忠規往欽哉無替朕命各須所管咸令知悉<hi>天寳十五載七月十</hi>
<hi>五日</hi>
　　　停頴王等節度誥<lb/>
誥鑿門命將授鉞専征仗以方靣之威執夫賞罰之柄<lb/>
邦家重任固實在兹頴王永王豊王等朕之諸子早承<lb/>
<pb n="KR2f0010_WYG_026-7b"/>
訓誨琢磨詩書之教佩服仁義之方樂善無厭好學不<lb/>
倦頃之委任咸緝方隅今者皇帝即位親統師旅兵權<lb/>
大畧宜有統承庶若網在綱惟精惟一頴王以下節度使<lb/>
並停其諸道先有節度等副使便令知事仍並取皇帝<lb/>
處分李峴未到江陸永王且莫離使待交付兵馬了永<lb/>
王豊王並赴皇帝行在<hi>至德元年八月二十一日</hi>
　　　越王係天下兵馬元帥制<lb/>
握兵之要古先為重命帥之道心膂攸憑是知靖難夷<lb/>
<pb n="KR2f0010_WYG_026-8a"/>
冦必資於兵革總戎受律寔仗於親賢盖將乂寧邦家保<lb/>
息黎獻者矣朕以薄徳纉承鴻緒往屬元兇圖亂中夏不<lb/>
寧上憑宗社之靈下藉熊羆之力由是志清咸洛拯此生<lb/>
人頃以河朔殘妖尚稽天討虵豕竊留於城堡塗炭久被<lb/>
於齊<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>朕以為人父母寜忘憫念雖好生息戰必兾於歸<lb/>
降而餘蘖昧心靡聞於悔過所以軒后親征於獯鬻周文<lb/>
致役於昆夷古之用兵盖非獲已越王係㓜禀異操夙懐<lb/>
韜畧負東平之文學藴任城之知勇性惟忠孝持愛敬以<lb/>
<pb n="KR2f0010_WYG_026-8b"/>
立身志尚權謀有經通之逺志知子者父方有屬於維<lb/>
城擇能而授俾克申於戎律且兇徒嘯聚頗厯嵗月惡<lb/>
既貫盈理當撲滅君親有命可不敬乎俾展龍豹之韜永清<lb/>
梟獍之𩔖可充天下兵馬元帥應縁軍署處置所司准式<hi>乾元年</hi>
　　　　奉節郡王适天下兵馬元帥制<lb/>
門下國之大事戎寄為先朝有舊章親賢是屬故求諸<lb/>
必當用制於中權存以至公豈慚於内舉特進奉節郡<lb/>
王适天資淳懿夙表岐嶷深謀秘畧可謂生知樂善近<lb/>
<pb n="KR2f0010_WYG_026-9a"/>
仁非由外奬檢身以禮率性惟忠將有事於四方且申<lb/>
爾志俾啟行於十乗式佇其能故可敬慎厥猷勤宣乃<lb/>
力克奉君親之命載清冦孽之餘允副僉諧宜従兹授<lb/>
可天下兵馬元帥餘如故<hi>寳應元年四月十一日</hi>
　　　普王誼荆襄江西等道兵馬都元帥制<lb/>
勅君人立極所務於勝殘秉律成師實先於謀帥申明<lb/>
號令總制紀綱𢎞九合之功决百勝之畧非慎簡不可<lb/>
以濟事非僉屬不可以臨人集大勲者必振其宏綱體<lb/>
<pb n="KR2f0010_WYG_026-9b"/>
至公者無避於内舉爰擇藩翰俾掌元戎開府儀同三<lb/>
司舒王謨性本忠厚訓知禮樂居常樂善動不違仁察<lb/>
其内恕外温必能安人和衆體方識敏諒可成功庶乎<lb/>
知子之明授以貞師之律可揚州大都督持節荆襄江<lb/>
西沔鄂等道節度使諸軍行營兵馬都元帥餘如故賜<lb/>
名誼改封普王嗚呼小子誼其敬聽朕命國家之有天<lb/>
下百七十載於兹矣祖宗垂化紹統功德維茂威加殊<lb/>
俗恵洽普天海隅蒼生代受亭育躋之於福夀照之以<lb/>
<pb n="KR2f0010_WYG_026-10a"/>
和平源廣流長慶深祚逺歴數有嗣纘乎朕躬兢兢業<lb/>
業懼不負荷䖍恭寅畏歳五周星循列聖之耿光稽上<lb/>
古之明訓一物失所是用疚心萬方有罪每懷咎已懸<lb/>
法皆考於天則舉事必酌於人謀期合大中罔徇私欲<lb/>
而渉道猶淺燭理未明文闕於化成武乏於定亂刑賞<lb/>
失中授任乖方厚澤未均大信未著致使兇慝熾禍干<lb/>
紀亂常悖逆君親蔑棄天地盗據我郡邑毒痡我士庶<lb/>
驅脅丁壯暴骸於原野攘奪羸老轉死於溝壑忠良殞<lb/>
<pb n="KR2f0010_WYG_026-10b"/>
命義烈銜寃廹以兇威莫能自奮憤深骨髓怨結蒼旻<lb/>
朕所以中宵屢興中食三嘆哀蒼生之無告憫赤子之<lb/>
非辜為人父母寜忘愧悼頼三事大夫竭誠於内羣帥<lb/>
爪牙宣力於外交修不逮日冀康寜江漢上游建瓴制<lb/>
冦亘千里之地連十萬之師保定大功宜有統一允副<lb/>
茲選往哉汝諧無以貴驕人無以善自伐無縱已之欲<lb/>
無拂衆之謀納諫如流改過不吝卑躬降志以奉賔傅<lb/>
絶甘分少以撫軍旅布誠信以歸人心明賞罰以盡士<lb/>
<pb n="KR2f0010_WYG_026-11a"/>
力詰亂誅暴茂昭乃勲敬事恤人無替朕命膺茲重任<lb/>
豈不勉歟<hi>建中四年九月二十六日</hi>
　　　䖍王諒申光節度制<lb/>
門下自昔哲王疆理天下必選時明德樹之宗親參制<lb/>
藩維夾輔王室賢戚並建時惟欽哉長淮之西厥壤千<lb/>
里人靡寜息於茲歴年朕夙夜永懐惨若焚灼思得良<lb/>
帥代予安人釋其危疑彰以信恵以親而授其在於兹<lb/>
開府儀同三司䖍王諒性本温㳟生知忠孝祗服訓導<lb/>
<pb n="KR2f0010_WYG_026-11b"/>
忠信不渝言皆副誠動必求當端慎可以化俗寛厚可<lb/>
以長人庇綏一方庶無憂厲可申光隨蔡等州節度大<lb/>
使兼充管内觀察使開府封如故<lb/>
　　　彭王僅等河西節度大使制<lb/>
古之哲王宅中御宇莫不内封子弟外建藩維故周稱<lb/>
百代仰聞麟趾之美漢命六王亦樹犬牙之制歴考前<lb/>
載率惟舊章朕以薄德纘承鴻緒屬豺狼未殄金革猶<lb/>
虞賴文武藎臣協心同德庶克清於𤣥祲期永保於皇<lb/>
<pb n="KR2f0010_WYG_026-12a"/>
圖且授鉞分符義已先於用武維城作翰道方𢎞於建<lb/>
親咨爾分閫之崇成余磐石之固彭王僅等銀潢育慶<lb/>
璿蕚分輝忠孝禀於天成文武稱其備用今三秦之地<lb/>
萬國来庭誠宜列皇子以建封崇懿藩而制勝資其固<lb/>
本委以臨戎彭王僅可充河西節度大使兖王僴可充<lb/>
河北庭節度大使涇王侹可充隴右節度大使邵王偲<lb/>
可改封蜀王充邠寜鄜節度大使杞王倕可充陕西節<lb/>
度大使興王佋可充隴右鳳翔節度大使必能輯和戎<lb/>
<pb n="KR2f0010_WYG_026-12b"/>
律慎守封疆外協樽爼之謀中為社稷之衛是以分麾<lb/>
命社革故取新用叶天地之符俾膺家國之任共蕃王<lb/>
室可不慎歟<hi>乾元二年閏四月</hi>
　　　嘉王運横海軍節度制　　　　　陸贄<lb/>
門下度土分疆設官蒞事因時立制期在理安必順物<lb/>
宜且從人欲版圖既溢則疏邑以制州統攝或乖則分<lb/>
部而建長沿革之道亦何常哉滄海之隅地饒俗阜隠<lb/>
然此土寔曰雄藩鎮撫之宜是資賢戚開府儀同三司<lb/>
<pb n="KR2f0010_WYG_026-13a"/>
嘉王運氣本淳清重承先訓忠肅孝友宣慈恵和勤於<lb/>
服儒樂在為善施於任事必有可觀舉不失親至公斯<lb/>
在欽率厥職永孚於休可横海軍節度大使滄景觀察<lb/>
處置開府如故<lb/>
　　　撫王紘河東節度制<lb/>
門下肇自周漢至於國朝莫不建立親賢以為藩衛擇<lb/>
玆春哲撫鎮北門舉是彝章式協公議撫王紘志量端<lb/>
平體識沉逺毓德早聞於詩禮成器可比於珪璋居然<lb/>
<pb n="KR2f0010_WYG_026-13b"/>
岐嶷之姿雅有信厚之譽是宜奬其令美授以旌旄况<lb/>
全晉雄藩興王故地屏䕶狄塞統制甲兵撫循繄將領<lb/>
之才居守藉公侯之重一昨師徒擾叛帥令不遵用爾<lb/>
遥臨以綏其衆爾宜持嚴而務恕約法而推誠戒之慎<lb/>
之載揚丕績可開府儀同三司充河東節度觀察處置<lb/>
等使兼太原尹北都留守封如故主者施行<lb/>
　　　嘉王運等檢校司空制<lb/>
書載堯典首稱睦族詩歌周德實美維城朕嗣統百王<lb/>
<pb n="KR2f0010_WYG_026-14a"/>
憲章三代義雖本於叙族道無愧於尊賢式遵舊章爰<lb/>
舉成命嘉王運循王遹恭王通等皆孝敬恭懿敏裕齋<lb/>
莊播蘭茝之清芬炳珪璋之符瑞易凌沛獻詩掩楚元<lb/>
古人素風造次於是昔賢典訓周旋以之固可以超金紫之<lb/>
貴階升台鉉之崇秩䇿勲詔爵以寵分茅並可金紫光<lb/>
祿大夫檢校司空賜上柱國仍依百官例給料錢<lb/>
　　　遂王宥彰信軍節度制<lb/>
國家承周漢之制疏子弟之封雖典册載先而名實或<lb/>
<pb n="KR2f0010_WYG_026-14b"/>
異故有従中統外授鉞臨戎推公則然所寄尤重遂王<lb/>
宥學禮承訓樂善知方能遵六經之文克慕三雍之對<lb/>
有堅明可以蒞衆有恵和可以撫人淮右列藩地綿千<lb/>
里比䘮戎帥慎擇能臣禆佐之中勤効可録師徒知義<lb/>
勇之節封部致肅清之安朕嘉其誠懇委以留府尚乃<lb/>
休懿宣於殿邦威重逺資於撫臨絹綏不勞於事任副<lb/>
明德茂親之選膺建侯樹屏之崇爾惟欽哉往踐厥職<lb/>
可開府儀同三司彰信軍節度管内支度營田申光蔡<lb/>
<pb n="KR2f0010_WYG_026-15a"/>
等州觀察處置等使<hi>元和五年二月</hi>
　　　濮王澤成德軍節度制<lb/>
門下錫珪立社疎戚有倫畫野分疆親賢並建所以左<lb/>
右王室保乂邦家乃眷冀方寔為雄鎮上垂昴宿下接<lb/>
岳靈控陘井之要衝當邯鄲之故地用是稽諸古訓考<lb/>
以國章俾崇尚德之規式叶至公之選濮王澤延慶金<lb/>
枝衍流天𣲖資忠孝以植性本仁義以立躬文掇菁英<lb/>
敏有逾於七歩學探㫖要對必詳於三雍刻舟志邁於<lb/>
<pb n="KR2f0010_WYG_026-15b"/>
蒼舒占雨識精於沛獻而冲謙自處矜伐不萌所宜作<lb/>
我翰垣副茲毗寄為臣之道爾既克修知子之言予復<lb/>
何愧築齋壇以命邦杖武節以遥臨爾其𢎞樽爼之嘉<lb/>
謀令折衝之逺畧寵膺十乗位列三台勉服新恩慎守<lb/>
厥職可開府儀同三司守潁州大都督充成德軍節度<lb/>
鎮冀深趙等州觀察處置等使封如故<hi>大中九年正月二十四日</hi>
　　　昭王汭成德軍節度制<lb/>
門下近制諸侯薨歿朝廷或命其子弟嗣守爵土且慮<lb/>
<pb n="KR2f0010_WYG_026-16a"/>
職卑望輕未能彈壓軍行乃詔親王為帥以統臨焉葢<lb/>
尚體行權之㫖也昭王汭貞祥所聚姿質㓜茂孝敬天<lb/>
授温文日宣寜勞保傅之規自識君親之道學禮不倦<lb/>
發言有章式光維城宜假分閫朕以趙地名服常山奥<lb/>
區人多忠樸俗尚義勇少長有禮里閭自康屬帥臣云<lb/>
亡戎府無長中權劇務巳委諸甥上將崇名允歸愛子<lb/>
顧梁固以雄處末漢節以遥臨禍柱舊封某土新命歡<lb/>
不阻於膝下詔榮宣於庭中邦家有光藩屏斯盛九命<lb/>
<pb n="KR2f0010_WYG_026-16b"/>
俾尊於開府一方逺奉於建才實惟至公勉服丕訓可<lb/>
開府儀同三司守鎮州大都督充成德軍節度鎮冀深<lb/>
趙等州觀察處置等使封如故主者施行<hi>大中十一年八月二十日</hi>
　　　撫王紘開府儀同三司守司空制<lb/>
　　　　　　　　　　　　　　　　獨孤霖<lb/>
門下尚德尊賢與親親而並建崇階顯位表授受以為<lb/>
庸斯所以憲章堯心損益周家自家刑國甸公絶私率<lb/>
是而行可謝前古撫王紘生知孝悌夙禀恵和茂曹植<lb/>
<pb n="KR2f0010_WYG_026-17a"/>
之春華詞刋枝葉體河間之秋實學洞根元况律度自<lb/>
持韋絃相顧不斯須以忘善不造次以違仁固可以命<lb/>
於典譽光其簡䇿馭貴式登於極品承榮允踐於上公<lb/>
敬而戒之無沗我髙祖太宗之丕訓可開府儀同三司<lb/>
司空依前百官例給俸料兼令所司擇日備禮册命主<lb/>
者施行<hi>咸通四年正月</hi>
　　　蜀王佶西川節度制<lb/>
自古聖帝明王莫不封建子弟錫以茅土寵以珪符俾<lb/>
<pb n="KR2f0010_WYG_026-17b"/>
藩屏王家翰維天邑朕每讀麟趾識詩人之意念犬牙<lb/>
知漢祖之心眷乃坤維實維奥壤甲車雄盛貨殖形繁<lb/>
鈴越雋則南詔憚嚴鍵松維則西戎畏懼是用授親賢<lb/>
而統制命良將以經邦緬彼逺方稱茲公共蜀王佶宇<lb/>
量𢎞廣風神粹和承顔於日域之中禀訓於大庭之内<lb/>
弱不好弄居無愠容語言皆質於詩書造次不離於孝<lb/>
敬蟻封占雨嗣沛獻之明規象艦知斤繼蒼舒之敏智<lb/>
屬者南蠻入㓂西蜀纒兵瘡痍生縣道之間荆棘繫師<lb/>
<pb n="KR2f0010_WYG_026-18a"/>
徒之役雖英儒鎮禦火既撲於燎原而權道改張瑟難<lb/>
遵於膠柱由是假爾英畧光予翰垣分玉葉之清隂覆<lb/>
銅梁之重地遥資筭畫宻受韜鈐必使萬井歡聲三軍<lb/>
懷德致藩夷之稽顙革蠻僰之非心將陟永圖在舉長<lb/>
䇿對揚休命爾其敬之可開府儀同三司兼成都尹劍<lb/>
南西道節度副大使知節度使管内觀察處置統押近<lb/>
界諸畨及西山八國雲南安撫等使<hi>咸通十一年七月</hi>
　　　建王震魏博節度制<lb/>
<pb n="KR2f0010_WYG_026-18b"/>
門下玉斗七星降作帝王之子金枝百代生為列聖之<lb/>
孫冬夏教以詩書春秋訓以禮樂然後封其茅土示以<lb/>
寵光建王震天賦明哲氣禀粹和含日月之華英緼山<lb/>
河之瑞秀心懸夀鏡腹貯學川智燭不炳而自明恵車<lb/>
非駕而引重信逾剪葉名掩刻舟九苞之鳯翔赤霄五<lb/>
色之麟行丹地瑶池仙𣲖非百水之同流銀漢靈原自<lb/>
三天而别注况㓜禀師訓生知義方洊雷之象克明元<lb/>
良之名益著四德咸備三善永全喻葛藟之延長表𤓰<lb/>
<pb n="KR2f0010_WYG_026-19a"/>
瓞之昌熾仁義道振忠孝聲聞似睹卿雲如觀景宿堪<lb/>
膺寵權可賜爵封列國之榮暫領雄藩宜遵故事可授<lb/>
開府儀同三司守太保充魏博節度管内觀察處置軍<lb/>
使兼魏州大都督府長史仍令所司擇禮册命主者施<lb/>
行<hi>中和二年二月</hi>
　<lb/>
　<lb/>
　<lb/>
<pb n="KR2f0010_WYG_026-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻三十六<lb/>
</p>
<p>
</p>
  </div>
</body>
</text>
</TEI>
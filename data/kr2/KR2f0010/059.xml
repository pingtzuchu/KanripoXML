<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻六十九</head> <lb/>
    <p>
<pb n="KR2f0010_WYG_059-1a"/>
欽定四庫全書<lb/>
　唐大詔令集巻六十九<lb/>
　　　　　　　　　　　　　宋　宋敏求　編<lb/>
　　典禮<lb/>
　　　南郊三<lb/>
　　　　乾元元年南郊赦<lb/>
　　　　元年建卯月南郊赦<lb/>
　　　　廣德二年南郊赦<lb/>
<pb n="KR2f0010_WYG_059-1b"/>
　　　　貞元元年南郊大赦天下制<lb/>
　　南郊三<lb/>
　　　乾元元年南郊赦<lb/>
門下朕聞皇天有命皇王受之命之為君孝理為本莫<lb/>
不欽崇前烈聿修禘享之儀對越上𤣥式展禋郊之禮<lb/>
故美其盛德商頌有奏鼔之音告厥成功夏書有錫珪<lb/>
之慶國之大事實在於斯間者逆冦亂常暴殄天物致使圗<lb/>
書禮樂或阻於干戈宗廟神祗有虧於享祀朕誕受明命<lb/>
<pb n="KR2f0010_WYG_059-2a"/>
恭行大罰羣兇克殄討鯨鯢以示威王室既寧奉鑾輿<lb/>
而載復太上聖皇大帝功格天地道邁胥庭思凝神於姑<lb/>
射將釋責於宸扆予小子纘承大統夙夜祗懼俯盡臣<lb/>
子之心親親尊尊庶極於此是用追崇先后建立中宫<lb/>
永言孝感思徽音於文母使行婦道想釐降於虞嬪情<lb/>
理於是獲申人倫以之攸叙然後執瓚清廟歌五聖之<lb/>
重光燔柴圓丘覩百神之受職復修祭禮再備樂章尊祖<lb/>
配天不失舊物今大禮斯舉𤣥符允答行慶施惠尚薦<lb/>
<pb n="KR2f0010_WYG_059-2b"/>
於陽和出繫挺囚必當於時令思與天下更布惟新宜<lb/>
覃肆眚之恩以洽雍煕之化可大赦天下除反逆支黨<lb/>
縁坐十惡謀殺刼盜臨監主守自餘一切原免其與逆<lb/>
賊元謀及脅從今但歸投並原其罪仍與官資其成都<lb/>
府元従聖皇功臣及靈武元從功臣并収兩京將士三<lb/>
京留守諸道節度採訪使普恩外三品以上賜爵一級<lb/>
四品以下加一階行人賜勲三轉自㓂賊以来官吏百<lb/>
姓有申勞未經酬賞者委所在長官具狀聞奏當與甄錄<lb/>
<pb n="KR2f0010_WYG_059-3a"/>
天下百姓除正租庸外一切不得别役如縁軍務所要<lb/>
自今和市兵士尫弱羸老並揀釋放其長安萬年兩縣<lb/>
各借一萬貫毎月収利以充和雇其别勅索物及供諸<lb/>
司並蕃客等左藏雖給價直奏請每引時月宜先給兩縣<lb/>
各五千貫貯於兩市差官專知旋還價直其州縣門夫<lb/>
勲官並於舊額數减一半其庸丁殘疾人等不須更差<lb/>
其州縣官新上物件並以公廨及官人料錢依時價和<lb/>
雇造買不得分配典正其年支口味宜减一半諸使應<lb/>
<pb n="KR2f0010_WYG_059-3b"/>
進鷹鶻狗豹豽等一切並停應縁南郊百司張設有損<lb/>
百姓苗稼者委京兆尹隨損多少陪酬所損錢物即便<lb/>
聞奏百姓中有能行仁義分濟貧窮免填溝壑賴救恤<lb/>
者具名聞奏當寵以官秩鰥寡惸獨篤疾不能自存及<lb/>
陣亡人家并損免户州縣隨事優恤賑給百姓中有事<lb/>
親不孝别籍異財㸃汚風俗虧敗名教先决六十配𨽻<lb/>
磧西有官品者禁身奏聞京官九品以上許封事極言<lb/>
時政得失朕將親鑒用佇嘉謀才有可觀時當叙錄草澤<lb/>
<pb n="KR2f0010_WYG_059-4a"/>
及卑位之間有不求聞達未經推薦者有一藝以上恐<lb/>
遺俊乂令兵部吏部作徴召條目奏聞其録事叅軍職<lb/>
司糺舉自今以後宜升判司一政以彰委任國子監學<lb/>
生明經明法帖䇿口試各藝並能通四以上進士通三<lb/>
典及第鄉貢明經准常式州縣學士放歸營農待賊平之<lb/>
後任依常式二王三恪各與一子官内外文武三品以<lb/>
上賜一級四品以上加一階<hi>四月十四日</hi>
　　　元年建卯月南郊赦<lb/>
<pb n="KR2f0010_WYG_059-4b"/>
門下惟天為大事之在明惟聖能享承之在德朕託於<lb/>
人上獲守丕圖思大道之行去鴻名之飾文武徽號存<lb/>
而不稱開統履端建元叶紀美皆有讓言必可陳䖍告<lb/>
𤣥元致齋清廟恭行舊典展禮南郊百神允懷上帝臨<lb/>
我升聞之際其亦何言昭事而誠實應多福髙而不逺<lb/>
復見其心乃候發生之時用行嚮勸之道暘谷出日登<lb/>
大明於域中泰山起雲徧膏澤於天下君人臨照德澤<lb/>
周給布其寛大豈止於兹宜𢎞肆眚之恩益廣萬邦之<lb/>
<pb n="KR2f0010_WYG_059-5a"/>
慶可大赦天下自元年建卯月一日昧爽以前大辟罪<lb/>
以下罪無輕重已發覺未發覺巳結正未結正見禁囚<lb/>
徒常赦所不免者咸赦除之其反逆造偽頭首者謀殺<lb/>
故殺并十惡死罪官吏及典正犯贓為蠧既深在法難<lb/>
容並不在赦限其史朝義下脅從將士及受偽官等棄<lb/>
逆歸順因事立功封賞之外餘無所問其諸色流人及<lb/>
左降官等前後頻有處分並與量移所由稽遲動歴年<lb/>
序宜令有司申明前後制勅節文速勘責𩔖例聞奏其中<lb/>
<pb n="KR2f0010_WYG_059-5b"/>
有行業夙著情狀可矜久踐朝班曽經任用者委在朝<lb/>
五品以上清望官及郎官御史於流貶人中素相諳委<lb/>
為衆所推者各以名薦須當才實其内外文武官三品<lb/>
以上賜爵一級四品以上各加一階成都靈武元從功<lb/>
臣三品以上更賜爵一級四品以下各加一階朕敬授<lb/>
人時慎徽月令庶無否極以獲休徴自今以後每至四<lb/>
孟月迎氣之日與百辟卿士舉而行之建辰月應畨彍<lb/>
騎宜三分量留一分其餘放歸營農至建巳月任依常<lb/>
<pb n="KR2f0010_WYG_059-6a"/>
式諸州刺史縣令及有司叅軍令設法勸課令其耕種<lb/>
不得失時貧不攴濟户仍方圓處置量事借貸務令成<lb/>
立歳終廵按量其功効便申賞罰諸道貢獻除馬畜供<lb/>
軍之外其餘鷹鷂狗豹竒禽異獸並不得輙進五都之號<lb/>
其来自久宜以京兆府為上都河南府為東都鳯翔府<lb/>
為西都江陵府為南都太原府為北都孝本天經禮崇<lb/>
國典横於四海漏及三泉其京清資正員文官五品以<lb/>
上并兩省供奉官御史諸州刺史諸道節度使三品以<lb/>
<pb n="KR2f0010_WYG_059-6b"/>
上父亡母殁未曽追贈者量與追贈文武不墜道𢎞於<lb/>
人務在搜揚俾其展效其諸道人中有詞學髙深兼通<lb/>
政理軍謀制勝明習韜鈐者委所在刺史揀擇聞薦京<lb/>
官四品以上正員文武官任各舉一人孝子順孫義夫<lb/>
節婦旌表門閭終身勿事<lb/>
　　　廣德二年南郊赦<lb/>
惟我髙祖太宗之有邦罔不昭事於上帝嚴恭寅畏與<lb/>
神合符七聖在天眷命永固朕嗣守鴻業敢忘奉先尚<lb/>
<pb n="KR2f0010_WYG_059-7a"/>
質貴誠聿修盛典頃以四方多難責在朕躬建侯行師<lb/>
日不暇給東擒羯胡之首西禦犬戎之患元元告病社<lb/>
稷阽危内定外攘不遑展禮雖髙明未逹而精意惟勤克通至<lb/>
誠以錫純嘏蕃夷即叙弓矢載櫜䖍奉泰壇鍳昧接神<lb/>
祗之顧永懷宗祏歳時結霜露之思近又百辟在庭儼<lb/>
然而進奉請元子以居少陽册命乃行匕鬯攸主按風<lb/>
雨之清道乗星火之仲春朝於𤣥元格於藝祖躬執圭<lb/>
奠祗見南郊天何言哉神所勞矣敷兆人之戩穀廣四<lb/>
<pb n="KR2f0010_WYG_059-7b"/>
達之聰明式重燔柴之經益申觧網之惠可大赦天下<lb/>
自廣德二年二月二十一日昧爽以前大辟罪以下罪<lb/>
無輕重巳𤼵覺未𤼵覺已結正未結正繫囚見徒常赦<lb/>
所不免者咸赦除之左降官即與量移近處亡官失爵<lb/>
放歸不齒之𩔖并已復資未得本階者各量與収叙諸<lb/>
色流人及量移人并罰鎮効力配𨽻等一切放還自兇<lb/>
孽亂常王室多故干戈不息今已十年軍國務繁闗輔<lb/>
尤劇念兹疲耗久困征科其京城諸司使應配彍騎官<lb/>
<pb n="KR2f0010_WYG_059-8a"/>
㪚官諸色丁匠幕士供膳音聲人執祭齋即閤事掌閑<lb/>
魚師并諸司門僕京兆府驛丁屯丁諸色納資人每月<lb/>
總八萬四千五十八人數内宜每月共支二千九百四<lb/>
十四人仍令河東闗内諸州府配不得偏出京兆府餘八<lb/>
萬一千一百一十四人並停所須衛役使宜撙節定數<lb/>
官給資錢不得干擾百姓其寳應元年十二月三十日<lb/>
以前諸色人逋欠在百姓腹内者并宜放免天下戸口<lb/>
宜委刺史縣令據見在實户量貧富作等第差科不得<lb/>
<pb n="KR2f0010_WYG_059-8b"/>
依舊籍帳據其虛額攤及鄰保其天下諸州府長官及<lb/>
縣令有清白著聞善政稱最能招緝逃亡編附復業户口<lb/>
増多者具狀聞奏朕當差人按覆與所舉狀同者超資進<lb/>
改天下所有諸色結聚及羗渾党項等能悔過自陳各<lb/>
歸正業一切並捨其罪其中有能率衆先来者仍特加<lb/>
官賞征人不息勤戍斯久丁壯疲弊老弱困窮光武有<lb/>
言頭髪為白故戢藏鋒刃牧養元元凡方靣重臣宜悉<lb/>
朕意應諸州團練將士等委本道節度使及都防禦使<lb/>
<pb n="KR2f0010_WYG_059-9a"/>
等審與州府商量如地非要害無所防虞其團練人等<lb/>
放營農休息㓂戎以來積有年歳征求數廣凋弊轉深<lb/>
自今以後除正租税及正<hi>闕</hi>　　并度支符外餘一切<lb/>
不在征科限内文武官三品以上賜爵一級四品以下<lb/>
各賜加一階仍賜勲兩轉武徳唐元功臣勲業特崇子<lb/>
孫沉翳所司勘責各與一人官成都靈武元從普恩之<lb/>
外三品以上更賜一級四品以下更加一階寳應功臣<lb/>
普恩之外三品以上各與一子六品官賜爵一級四品<lb/>
<pb n="KR2f0010_WYG_059-9b"/>
以下各加兩階更賜勲兩轉五品以上官子爲父後者<lb/>
賜勲兩轉副元帥光弼子儀各與一子五品官並階諸<lb/>
道節度使各與一子五品官并階都防禦使經畧等使<lb/>
各與一子六品官並階去歳行幸陕州六軍英武威逺武<lb/>
寳應射生左右歩軍等并内外文武百官扈従到行在<lb/>
者三品以上與一子官四品以上各加兩階自陕州至<lb/>
上都以來置頓使及州府官普恩外各與一子出身置<lb/>
頓使判官已縁路縣令及專知頓官各加一階其六軍<lb/>
<pb n="KR2f0010_WYG_059-10a"/>
神䇿寳應射生衙前在生及左右歩軍英武威逺威武<lb/>
等諸左右金吾將士緣大禮扈從及在城留後者共賜<lb/>
錢五萬貫鴻臚蕃客共賜錢一千貫文儀王及彭王以<lb/>
下諸王男未有官者並准舊例與官其已封為郡王國<lb/>
公者永穆長樂以下長公主及諸縣郡王并嗣王郡王<lb/>
各與一子官皇親五等以上諸親三等以上各與一子<lb/>
出身二王之後各與一子官臺省之官事資履厯刺史<lb/>
縣令任在親人職務所更是為理本其左右丞侍郎御<lb/>
<pb n="KR2f0010_WYG_059-10b"/>
史中丞等取曽任刺史者郎官亦取曽任縣令者并所<lb/>
選御史亦宜於録事叅軍縣令中簡揀仍須資厯稍深<lb/>
者其有官非累厯才行特堪任用者自布衣以上任所<lb/>
聞薦委中書門下尚書省考試堪任者不在此限尚書<lb/>
省理政所繫左右丞綱轄攸歸比來百司職事皆廢宜<lb/>
令明徴式令各舉所職百司有論時政得失並任指陳<lb/>
事實具狀進封必宜切直無諱有司白身人亦宜准此<lb/>
任匭使進表朕將親覽必加擇用朕每思素儉敦以淳<lb/>
<pb n="KR2f0010_WYG_059-11a"/>
風必約嚴章以齊侈俗其珠玉器珍寳細雜綉等一切<lb/>
禁斷諸道攝官頻有處分一切盡停尚聞因循其弊未<lb/>
革即宜申明舊勅勒停三年之䘮謂之逹禮自非金革<lb/>
不可從權其文官自今以後並許終制一切不得輙有<lb/>
奏請縁大理應陞壇殿行事者普恩外更與一子官應<lb/>
在太清宫郊廟諸色職掌者及封皇太子行事官撰册<lb/>
并書册文及檢校造册官普恩之外三品以上賜爵一<lb/>
級四品以上加一階仍賜勲一轉天下侍老九十以上<lb/>
<pb n="KR2f0010_WYG_059-11b"/>
板授刺史七十以上板授上佐縣令孝子順孫義夫節<lb/>
婦旌表門閭終身勿事五岳四瀆名山大川自古聖帝<lb/>
明王忠臣義士宜令所管致祭<lb/>
　　　貞元元年南郊大赦天下制　　　陸贄<lb/>
門下君天下者受命於天地繼業於祖宗致其誠心惟<lb/>
敬與孝失敬莫大於廢杞虧孝莫大於黷神朕以𦕈身<lb/>
屬承大統縱欲敗度浸生厲階兵連禍深變起都邑六<lb/>
師播蕩九服震驚郊廟園陵䧟於兇逆神人之主將迨<lb/>
<pb n="KR2f0010_WYG_059-12a"/>
周星列聖之業幾墜於地遺敬虧孝罪由朕躬撫臨萬<lb/>
邦甚用自愧側身思咎庶補将來股肱元臣比義叶徳<lb/>
爪牙衆士戮力同心誅大憝而京邑廓清剪逋㓂而闗<lb/>
河底定兹朕再與王公卿尹洎億兆之人備其盛容條<lb/>
具物禮薦誠清廟展敬圓丘陳謝罪愆告情雪耻感慕<lb/>
慚惕若無所容上帝顧懷再新景命豈伊匪徳獨被鴻<lb/>
休思與普天誕膺多福可大赦天下自本年十一月十<lb/>
一日昧爽以前<hi>云云</hi>李希烈背逆不道情所難容朕憫念蒼<lb/>
<pb n="KR2f0010_WYG_059-12b"/>
生務思征討頻有詔命許其自新若能歸䧏依前待之<lb/>
以不死淮西管内將士官吏百姓等一切原宥與之如<lb/>
故官封亦皆復舊如能特建功効者當别抽擢若家口<lb/>
親屬在諸道者長吏撫綏各使安集其歸順百姓仍委<lb/>
節度觀察刺史給空閒地任便安居優復終身矜全濟<lb/>
大事平已聽歸本貫<hi>云云</hi>自頃兇渠倡亂逆將附姦保<lb/>
據國都憑陵甸服出次郊邑再遷巴梁險阻艱難靡不<lb/>
經厯暴亂之後乃彰烈士之功憂危之中方見直臣之<lb/>
<pb n="KR2f0010_WYG_059-13a"/>
節進善録勲其可弭忘應奉天興元元年元從立功<lb/>
并收京城將士食封者各隨文武與一子官餘並加兩<lb/>
階仍賜勲兩轉其文武百官應扈從到興元府者五品<lb/>
以上賜爵一級六品以下加一階自建中四年以来殁<lb/>
身王事義烈著明未經褒贈者本道即具名銜事蹟聞<lb/>
奏諸道有辭退官健州府長吏切務安存仍量以空閑<lb/>
田地給付免其差役任自營生社稷之勲以輔興王業<lb/>
統帥之任以總制戎麾職弼諧者其徳崇授旌節者其<lb/>
<pb n="KR2f0010_WYG_059-13b"/>
功大方鎮乃國之垣翰禁衛實予之爪牙尹京實頼於<lb/>
肅清主計尤資於辦集所頒慶澤宜越常倫司徒兼中<lb/>
書令晟宜與一子五品正員官并四品階諸道副元帥<lb/>
各與一子五品正員官都統與一子六品正員官中書<lb/>
門下平章事充節度使各與一子七品正員官節度使<lb/>
及神䇿兵馬使六軍統軍金吾六軍大將軍判度支侍<lb/>
郎各與一子八品正員官都團練都防禦使京兆河北<lb/>
尹金吾大將軍殿前兵馬使各與一子九品正員官多<lb/>
<pb n="KR2f0010_WYG_059-14a"/>
難以来三十餘載克平禍亂屬在戎臣或節著艱難勲<lb/>
髙戰伐受任雖專於將帥成功亦賴於羣材𢡟賞推恩<lb/>
宜加𦙍嗣諸道大將功業崇髙者各與一子官本使即<lb/>
詳定録名奏副元帥都統兼節度使下毎道共三十人<lb/>
節度使下每二十人都團練都防禦使下各十人如大<lb/>
將軍子孫之中有藝業優長性行純確者本道使具状<lb/>
聞薦仍量事資給令赴上都朕獲隨材授官以充侍衞<lb/>
庶使功臣之後與國無窮故尚父子儀先朝元勲再復<lb/>
<pb n="KR2f0010_WYG_059-14b"/>
京邑贈大尉秀實以死為國節冠古今宜與子孫一人<lb/>
五品正員官自至徳以後節度大將忠烈功績著明其<lb/>
後淪翳者所司即條録聞奏與子孫一人正員官諸色<lb/>
人中應在賊中潛奉神主頃已甄賞宜賜優崇<hi>云云</hi>江<lb/>
淮運使檢校左僕射同中書門下平章事韓滉勵精勤<lb/>
節夙夜在公漕輓資儲千里相繼事無愆素人不告勞<lb/>
拯於兇災厥有成績可進封晉國公關畿之内連歳興<lb/>
戎荐屬天災稼穡不稔榖糴翔貴蒸黎困窮倉廪空虚<lb/>
<pb n="KR2f0010_WYG_059-15a"/>
莫之賑贍每一興念憫然痛心宜支度取江西湖南見<lb/>
運到襄州米十五萬石設法般赴上都以救百姓荒饉<lb/>
如山路險阻運輓難通仍召貧人令其般運以米充脚<lb/>
價務令全活流庸庶事優饒副朕勤恤立國之道始於<lb/>
親親所以厚骨肉之恩明教化之本况荐經難故宗族<lb/>
漂淪敦睦之情有加常日大長公主長公主公主各與<lb/>
一子七品官嗣主郡主縣主各與一子官出身如宗子<lb/>
中有徳行才能宗正卿具以名聞當别奬任致理之本<lb/>
<pb n="KR2f0010_WYG_059-15b"/>
在乎審官審官之由資乎選士將務選士之道必精養<lb/>
士之方魏晋以還澆風未革國庠鄉校唯尚浮華選部<lb/>
禮闈不精實行學非為已官必徇人法且非精弊將安<lb/>
救宜令百寮詳思所宜各修議狀送中書門下恭校得<lb/>
失擇善而行有虞建官三載考績在漢為吏或長子孫<lb/>
葢吏久於官則人情無茍官久於事則理化有成日者<lb/>
制度廢隳考課乖舛淹速靡准升降無名欲令庶僚何<lb/>
所懲勸自今以後刺史縣令未經三考不得改易自餘<lb/>
<pb n="KR2f0010_WYG_059-16a"/>
非在職績効殊尤亦不得越次遷轉刺史停替須待魚<lb/>
書内外五品以上及常叅官在任年老考已深者即量<lb/>
其才効與改中外迭處以觀其能夫明目達聰務廣聞<lb/>
見或處懷才抱器輸忠納諌之倫處地幽遐無由自達<lb/>
永言於此夢想不忘應諸色人有長䇿濟時忠規匡主<lb/>
任具陳所見詣所居之州委刺史畧與討論觀其㫖趣<lb/>
但有禆理道不渉私情便與附驛逓進朕當親覽自立<lb/>
兩税經今六年初定之時已有偏併或户口减耗舊額<lb/>
<pb n="KR2f0010_WYG_059-16b"/>
猶存輕重由不均流亡轉甚委度支即折衷條理以恤<lb/>
困窮古者雖有水旱人無菜色皆猶儲畜不匱勸道有<lb/>
方前代所置義倉國初亦循其制備災救乏甚便於人<lb/>
宜即准貞元故事天下所墾見田上自王公下及百姓<lb/>
毎豐稔之歳秋夏兩時州縣長官以理勸課據頃畆多<lb/>
少隨所種粟豆稲麥遂便貯納以為義倉如年榖不成<lb/>
即量取賑給官司但為其法勸課不得收作用度管各<lb/>
委本道遂宜處置聞奏敦本厚生必資播殖當今所切<lb/>
<pb n="KR2f0010_WYG_059-17a"/>
莫甚於斯自今百姓有墾闢田疇於常歳者所加之地<lb/>
不得輙歳徴租其刺史令長考課亦以本界墾田多少<lb/>
為殿最令蝗虫損甚州府開春之後量給子種以便農<lb/>
功天下應荒閒田有肥沃堪置屯田處委當管審細檢<lb/>
行以諸色人及百姓情愿者使之營田如部署精當収<lb/>
獲數多本道刺史特加褒升逃户田地本主復業即却<lb/>
給還輦榖之下四方㑹同共應既多難為凖定急賦煩<lb/>
役人何以堪宜令京兆尹與度支計㑹長安萬年兩縣<lb/>
<pb n="KR2f0010_WYG_059-17b"/>
毎縣委與貯備錢五千貫文縣庫収納定清幹官專如<lb/>
應縁卒須别索及雜供擬并工匠等縣令與專知官先<lb/>
給付價錢季冬之後申度支勘㑹所市和雇並須先給<lb/>
價錢兩税一物以上不得科配百姓御史䑓朝廷綱紀<lb/>
尚書省理化根本百度得失繫乎其人自頃制勅施行<lb/>
所司多不遵守王臣奉職豈所宜然御史臺左右丞切<lb/>
紏稽違無壅朕命<lb/>
　唐大詔令集巻六十九<lb/>
</p>
<p>
</p>
  </div>
</body>
</text>
</TEI>
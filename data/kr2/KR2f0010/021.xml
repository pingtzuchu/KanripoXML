<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻三十一</head> <lb/>
    <p>
<pb n="KR2f0010_WYG_021-1a"/>
欽定四庫全書<lb/>
　唐大詔令集巻三十一<lb/>
　　　　　　　　　　　　宋　宋敏求　編<lb/>
　　皇太子<lb/>
　　　納妃<lb/>
　　　　納蘇亶女為皇太子妃詔<lb/>
　　　　開元十九年皇太子納妃制<lb/>
　　　　開元二十一年皇太子納妃勅<lb/>
<pb n="KR2f0010_WYG_021-1b"/>
　　　　令兩京選皇太子妃勅<lb/>
　　　册妃嬪<lb/>
　　　　册皇太子蘇妃文<lb/>
　　　　册皇太子韋妃文<lb/>
　　　　册章懐太子張良姊文<lb/>
　　　退讓<lb/>
　　　　降太子忠為梁王詔<lb/>
　　　廢退<lb/>
<pb n="KR2f0010_WYG_021-2a"/>
　　　　廢皇太子承乾為庶人詔<lb/>
　　　　廢皇太子瑛為庶人制<lb/>
　　　追復<lb/>
　　　　息隠王追復皇太子詔<lb/>
　　　　贈廢太子承乾恒山愍王制<lb/>
　　　　贈重俊皇太子制<lb/>
　　納妃<lb/>
　　　納蘇亶女為皇太子妃詔<lb/>
<pb n="KR2f0010_WYG_021-2b"/>
配德元良必俟邦媛作儷儲貳允歸冠族秘書丞蘓亶<lb/>
長女門襲軒冕家𫝊義方柔順表質幽閑成性訓彰圖<lb/>
史譽流邦國正位儲闈實惟朝典可皇太子妃所司備<lb/>
禮册命主者施行<hi>貞觀年</hi>
　　　皇太子納妃制<lb/>
龍樓内範輔成元良之德鳯邸中闈克諧樂善之美自<lb/>
非門地兼茂容則聿脩何以式副好逑允兹華選薛縚<lb/>
第六女竇希瑊第四女戚里承休渭陽傳慶婉順成性<lb/>
<pb n="KR2f0010_WYG_021-3a"/>
柔閑有容言必圖史之規動遵珩珮之節恵問蘭郁心<lb/>
清玉映足以儷青宫之寵伉朱邸之義式昭閫訓用光<lb/>
嬪則縚女可皇太子妃瑊女可慶王妃仍令所司備禮<lb/>
至都册命<hi>開元十九年十月</hi>
　　　皇太子納妃勅　　　　　　　　張九齡<lb/>
勅禮有謹於初義亦重其本凡是姻媾且猶正於人倫<lb/>
况在元良更將承於宗祀皇太子鴻儲副是屬仁孝自<lb/>
然爰從吉辰式備嘉禮上事下繼君子重之言告言歸<lb/>
<pb n="KR2f0010_WYG_021-3b"/>
朕豈無慰非獨在予之慶宜申與衆之澤天下囚徒死<lb/>
罪特宜免死配流嶺南逺處流罪降至徒徒以下罪並<lb/>
宜釋放其造偽頭首勾合知情受偽人等罪雖徒流仍便<lb/>
𨽻為百姓至彼勿許東西諸道征行人家及鰥寡孤獨<lb/>
委州縣長官檢校矜放差科使安其業中間有不支濟<lb/>
者量事賑給仍量助其營種長安萬年兩縣百姓及今<lb/>
月當上彍騎衛士雜匠掌閑幕士駕士工人樂人供膳<lb/>
官馬主食弓䓁並免其家今年地税三衛細引飛騎監上<lb/>
<pb n="KR2f0010_WYG_021-4a"/>
門長及禮生有職掌者各减一年勞在京文武官九品<lb/>
已上見在外官因公使及當上在京新除五品巳上外<lb/>
官未辭并致仕官朝朔望者各賜勲一轉東宫官九品<lb/>
巳上及諸有司縁禮㑹祗供官等更加勲一轉五禮使<lb/>
兵部尚書兼中書令蕭嵩特封徐國公禮㑹使黄門侍<lb/>
即同中書門下平章事韓休特與三品階禮㑹使少府<lb/>
監馮紹正賜紫金魚袋諸副使及判官更加勲一轉禮<lb/>
官儐者夹侍官及孔目官使典主旌節等擇日優與處<lb/>
<pb n="KR2f0010_WYG_021-4b"/>
分仗内馬家内侍省級使教坊音聲人縁太子禮㑹祗<lb/>
供者各賜勲一轉皇太子舅尚輦奉御趙逈遵特與三<lb/>
品仍改與三品官前右威衛騎曹趙逈進特與五品仍<lb/>
改與五品宫皇太子侍讀侍書等各加一階其太子諭<lb/>
德潘肅特與五品太子妃兄通事舎人薛愿特與五品<lb/>
仍改與五品官兄吏部常選怤與五品仍與五品官今<lb/>
日應預㑹官等各節級賜物即宜領取晏慰者所以宣<lb/>
其情願錫者所以將其意公卿百辟庶知朕心<hi>開元二十一年</hi>
<pb n="KR2f0010_WYG_021-5a"/>
<hi>五月二十一日</hi>
　　　令兩京選皇太子妃勅<lb/>
冢嗣其良家國之慶人倫之始宜娶元妃雖吉事尚須<lb/>
待年而嘉耦宜深善教志於先定冀及義方屬在德門<lb/>
遂成好合在東京委裴度西京委宰臣及申㫖諭令本<lb/>
宗家長舉言十歳巳来嫡女及妹姪孫女兩月内送中<lb/>
書門下務令宜稱無有不盡<hi>開成元年八月</hi>
　　册妃嬪<lb/>
<pb n="KR2f0010_WYG_021-5b"/>
　　　册皇太子蘇妃文<lb/>
維貞觀年月日<hi>云云</hi>於戲惟爾秘書丞蘇亶長女族茂<lb/>
冠冕慶成禮訓貞順自然言容有則作合春宫兾協正<lb/>
善曰嬪守器式隆萬葉備兹令典抑惟國章是用命爾<lb/>
為皇太子妃往欽哉<lb/>
　　　册皇太子韋妃文<lb/>
維開元二十六年歳次戊寅七月戊辰朔十二日乙卯<lb/>
皇帝若曰於戲天下之本實在於元良人倫之瑞是先<lb/>
<pb n="KR2f0010_WYG_021-6a"/>
於内則咨爾忠王妃韋氏門承鼎盛質禀賢和勲中環<lb/>
珮之節言成圖史之訓克明女憲無假於師氏能勤婦<lb/>
道自合於國風固可以齊體儲位正位妃壼佇聞六行<lb/>
之美以引三善之德是用册爾為皇太子妃往欽哉爾<lb/>
其祗服寵章光膺茂典協和以逮下㳟儉以率先式昭<lb/>
徽猷永保祚𦙍可不慎與<lb/>
　　　册章懐太子張良姊文　　　　沈佺期<lb/>
維景雲二年歳次辛亥十月壬寅朔十日辛亥皇帝若<lb/>
<pb n="KR2f0010_WYG_021-6b"/>
曰於戲咨爾故章懷太子良姊張氏家承閥閲世襲徽<lb/>
猷法度有章言容克備始應良選入奉元儲柔規緝於<lb/>
上下淑問揚於中閫恩絶賔帝七日無歸義申從子百<lb/>
齡先謝言念窀穸憫悼良深追崇徽號典故斯在是用<lb/>
命某官某乙册爾為章懷太子良姊魂而有靈膺兹寵<lb/>
數<lb/>
　　退讓<lb/>
　　　降太子忠為梁王詔<lb/>
<pb n="KR2f0010_WYG_021-7a"/>
詔曰昔泰伯髙讓載昌姬宗東海之藩克隆漢祚故能<lb/>
業𫝊端委作錫龜䝉飛茂實於前英播清虛於逺葉皇<lb/>
太子忠分景扶木禀慶大津早加寵樹禮絶羣后比因<lb/>
朝見屢陳撝挹論嫡庶之分守貴賤之禮以貴則皇后<lb/>
有子以賢則不敢當仁前後數四辭情懇惻義髙曠古<lb/>
道邁前修宜遂雅懷以成厥美可封梁王食邑二萬户<lb/>
持節都督梁洋集璧四州諸軍事梁州刺史仍别食二<lb/>
千戸賜物二萬段甲第一區梁州仍置都督府<hi>顯慶元年正月</hi>
<pb n="KR2f0010_WYG_021-7b"/>
　　廢黜<lb/>
　　　廢皇太子承乾為庶人詔<lb/>
詔曰肇有皇王司牧黎庶咸立上嗣以守宗祧固本忘<lb/>
其私愛繼世存乎公道故𫝊季歴而樹姬發隆周享七百<lb/>
之期黜臨江而罪戾園炎漢定兩京之業是知儲副之<lb/>
寄社稷繄以安危廢立之規鼎命申其輕重詳觀歴代<lb/>
安可非其人哉皇太子承乾地惟長嫡位居明兩訓以<lb/>
詩書教以禮樂庶𢎞日新之德以永無疆之祚而邪僻<lb/>
<pb n="KR2f0010_WYG_021-8a"/>
是蹈仁義蔑聞踈逺正人親昵羣小善無為而不背惡<lb/>
無大而不及酒色極於沉荒土木備於奢侈倡優之技<lb/>
晝夜不息狗馬之娛盤遊無度金帛㪚於姦慝捶楚遍<lb/>
於僕妾前後愆過日月滋甚朕永鑒前載無忘正嫡恕<lb/>
其瑕釁倍加訓誘選名德以為師保擇端士以任宫僚<lb/>
猶冀中人之性可以上下蟠木之質可以為容愚心不<lb/>
悛凶德彌著自以久嬰沉痼心憂廢黜納邪説而違朕<lb/>
命懷異端而疑諸弟恩寵雖厚猜懼愈深引姦回以為<lb/>
<pb n="KR2f0010_WYG_021-8b"/>
腹心聚臺𨽻而同遊晏鄭聲淫樂好之不離左右兵凶<lb/>
戰危習之以為戲樂既懷殘忍遂行殺害然其所愛小<lb/>
人往者已從顯戮謂能因兹改悔翻乃更有悲傷行哭<lb/>
承華制服博望立遺刑於髙殿日有祭祀營窀穸於禁<lb/>
苑將加改𦵏贈官以表愚情勒碑以紀凶跡既傷敗於典<lb/>
禮亦驚駭於視聽桀跖不足比其惡行竹帛不能載其<lb/>
罪名豈可守器纂統承七廟之重入監出撫當四海之<lb/>
寄承乾宜廢為庶人朕受上命為帝作人父母凡在蒼<lb/>
<pb n="KR2f0010_WYG_021-9a"/>
生皆存撫育况乎冡嗣寜不鍾心一旦至此深増慙歎<lb/>
<hi>貞觀十七年四月</hi>
　　　廢皇太子瑛為庶人制<lb/>
朕㳟承天命嗣守先業不敢失墜將裕後昆所以擇元<lb/>
良䇿守器為國之本豈不謂然太子瑛㓜而鍾愛爰加<lb/>
訓誘親師之範所望日新年既長成與之婚冠而妃之<lb/>
昆弟潛搆異端頃在東都頗聞疑議所以妃兄薛愿流<lb/>
謫海隅導之誨之謂其遷善駙馬都尉薛繡亦妃之兄<lb/>
<pb n="KR2f0010_WYG_021-9b"/>
也今又煽惑謀䧟弟兄朕形之言愧於天下教之不改<lb/>
其如之何葢不獲已歸諸大義瑛可廢為庶人鄂王瑶<lb/>
光王琚等自㓜及長爰加撫育為擇師資欲其㳟順而<lb/>
不率訓典潛起異端及與太子瑛搆彼凶人同惡相濟<lb/>
亦既彰露咸引其咎孽由巳作義在滅親並降為庶人<lb/>
駙馬都尉薛繡離間骨肉惑亂君親潛通宫禁引進朋<lb/>
黨䧟元良於不友誤二子於不義險薄之行遂成門風<lb/>
皆惡跡自彰凶慝昭露據其所犯合寘嚴誅言念𤨏姻<lb/>
<pb n="KR2f0010_WYG_021-10a"/>
用申寛典捨其兩觀之罰俾就三危之竄可長流瀼州百<lb/>
姓<hi>開元二十五年七月</hi>
　　追復<lb/>
　　　息隠王追復皇太子詔<lb/>
詔曰昔戾園敗德西都表其諡號楚英干紀東漢錫其<lb/>
湯沐斯皆屈邦國之禁申骨肉之恩故也息隠王地乃<lb/>
居長守器運初自貽伊戚䧟於禍難日月逾邁松檟成<lb/>
行朕嗣守鴻基𬗟㝷遺烈何嘗不陟彼岡而靡覿瞻同<lb/>
<pb n="KR2f0010_WYG_021-10b"/>
體而疚懐恩備哀榮式加禮命可追復皇太子諡仍依<lb/>
前諡曰隠置陵令以下官并加户守衛<hi>貞觀十六年六月</hi>
　　　贈廢太子承乾恒山愍王制　　　　孫逖<lb/>
門下理天下者必𢎞於在宥厚仁德者莫尚於追逺故<lb/>
廢太子承乾昔在先朝嘗䧟深過因是殛竄至於淪沒<lb/>
雖臣子之罪義則不私而骨肉之親情則無絶况年代<lb/>
浸逺典廢宜追言念往時已申公葬將崇後命是錫王<lb/>
章式遵仍舊之封更表易名之諡可贈恒山愍王<hi>開元二十</hi>
<pb n="KR2f0010_WYG_021-11a"/>
<hi>四年</hi>
　　　贈重俊皇太子制　　　　　　　蘓頲<lb/>
門下朕聞曽氏之孝也慈親惑於疑聽趙虜之族也明<lb/>
主哀而望思歴考前聞率由舊典重俊大行之子元良<lb/>
守器往罹搆間困於讒嫉莫顧鈇鉞輕盜甲兵有此誅<lb/>
夷無不悲惋今四凶咸服十起何追方伸赤暈之寃以<lb/>
紓其黄泉之痛可贈皇太子主者施行<hi>唐隆元年六月二十五日</hi>
　<lb/>
<pb n="KR2f0010_WYG_021-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻三十一<lb/>
</p>
<p>
</p>
  </div>
</body>
</text>
</TEI>
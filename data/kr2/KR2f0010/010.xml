<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻十</head> <lb/>
    <p>
<pb n="KR2f0010_WYG_010-1a"/>
欽定四庫全書<lb/>
　唐大詔令集巻十<lb/>
　　　　　　　　　　　　宋　宋敏求　編<lb/>
　　帝王<lb/>
　　　冊尊號赦下<lb/>
　　　　元和十四年冊尊號赦<lb/>
　　　　長慶元年冊尊號赦<lb/>
　　　　寳厯元年冊尊號赦<lb/>
<pb n="KR2f0010_WYG_010-1b"/>
　　　　㑹昌元年冊尊號赦<lb/>
　　　　㑹昌五年冊尊號赦<lb/>
　　　　大中二年冊尊號赦<lb/>
　　　　乾符四年冊尊號德音<lb/>
　　　痊復<lb/>
　　　　太上皇康復詔<lb/>
　　　　疾愈德音<lb/>
　　　　太和八年疾愈德音<lb/>
<pb n="KR2f0010_WYG_010-2a"/>
　　　咸通八年痊復救䘏百姓僧尼勑<lb/>
　　冊尊號赦下<lb/>
　　　元和十四年冊尊號赦<lb/>
朕聞惟人戴后因事必極於推尊惟辟奉天有善必歸<lb/>
於讓德式敷景化以荅𤣥功居有勞謙之思進多滿假<lb/>
之懼緬自逺古何甞不由是而致理焉朕獲纉睿圖祗<lb/>
膺神器上奉大祭下安羣生恭已臨軒兢懐馭朽志欲<lb/>
周於四海念常切於一夫旰食宵興惟恐失墜運屬休<lb/>
<pb n="KR2f0010_WYG_010-2b"/>
泰時丁小康方隅廓清氛祲銷盪斯乃上荷乾坤之垂<lb/>
祐宗社之降靈下賴卿士之協心戎臣之宣力端拱嚮<lb/>
道推誠任能豈予寡昧用集丕績况至化猶欝勤憂未<lb/>
寧而中外諸臣文武多士累陳懇疏並進昌言願獻鴻<lb/>
名以増虚美抑衆心而率籲轉切顧眇身而内愧靡安<lb/>
乃撰吉辰爰受典冊禋告於清廟䖍聞於昊天當兹盛<lb/>
儀夕惕増勵於戯朕自御極再加景號在徽章而孔備<lb/>
諒浮實而多慙宜因行慶之辰誕布惟新之澤與物咸<lb/>
<pb n="KR2f0010_WYG_010-3a"/>
遂永孚於休可大赦天下自元和十四年七月十三日<lb/>
昧爽已前大辟罪巳下咸赦除之惟故殺人及官典犯<lb/>
贓不在此限左降官量移近處已經量移者更與量移<lb/>
如復資者即任便赴選集亡官失爵放歸不齒者量力<lb/>
收叙前資見任官因瑕累未經録用并左降官事情可<lb/>
恕才行足稱者宜簡㧞奬用淄青舊管内官吏等將士<lb/>
百姓等縱有跡同惡逆掛渉流言事在往時一切不問<lb/>
京畿今年秋稅青苖及𣙜酒錢每貫量放四百文從元<lb/>
<pb n="KR2f0010_WYG_010-3b"/>
和五年至十年已前諸縣百姓欠負錢物斛斗等委京<lb/>
兆府踈理減放淮南浙江東道宣歙江南西道湖南福<lb/>
建山東南道荆南等九道今年秋稅錢合上供者每貫<lb/>
量與減放度支鹽鐵户部應有逋懸並委本司踈理具<lb/>
可放數聞奏比來州縣並不定户貧富變易遂成不均<lb/>
前後頻有制勅長吏不盡遵守今宜三年一定必使均<lb/>
平内外文武見任及致仕各官三品已上賜爵一級四<lb/>
品已下加一階仍賜勲兩轉神䇿六軍金吾皇城威逺<lb/>
<pb n="KR2f0010_WYG_010-4a"/>
諸道將士經淮西淄青兩度立功者更賜勲兩轉二王<lb/>
三恪及文宣公神䇿六軍金吾皇城威逺等諸軍應在<lb/>
城内蕃客並節級賜物侍中韓𢎞讀冊官崔羣讀寳<lb/>
官皇甫鏄並各加一階已至三品者賜爵二級撰冊文<lb/>
官崔羣與一子正貟官其餘應職掌行事加階賜勲有<lb/>
差故尚父子儀贈太尉秀實及張廵許逺南霽雲顔真<lb/>
卿杲卿子孫各與官及出身寳應興元功臣各賜勲爵<lb/>
天下諸色人有賢良方正能直言極諌博通墳典逹於<lb/>
<pb n="KR2f0010_WYG_010-4b"/>
教化軍謀宏逺堪任將帥詳明政術可以理人者委内<lb/>
外官各舉所知當親自䇿試中書門下選黜陟使分廵<lb/>
天下百姓髙年者頒賜有差<lb/>
　　　長慶元年冊尊號赦　　　　　元稹<lb/>
我髙祖太宗化隋為唐奄宅區夏包舉四海全付子孫<lb/>
其何事哉彼昬盈而我勞劬也明皇承之能大其業六<lb/>
戎八蠻罔不貢奉由是庶尹弛政庶吏弛刑視人不勤<lb/>
視盗不謹燕冦勃起洞無籓籬六十有七年兵革大試<lb/>
<pb n="KR2f0010_WYG_010-5a"/>
其何事哉據易安而怠漸萌也逮我聖父勤身披攘斬斷誅<lb/>
除天下略定曽是幽冀賜予懷來荷賴皇靈丕訓不墜環嵗之<lb/>
内二方平寧粤予何功時帝之力而卿大夫猥以大號加予𦕈<lb/>
身讓於四三益甚其請皇太后始聞其事歡然慰心慈㫖丕<lb/>
臨臣誠上迫祗受典禮懔乎予懷尚念昔者七十二君莫不升<lb/>
中慶成自以為堯舜莫已若也然而不為堯舜之行者來<lb/>
代無𫝊焉朕嘗推是為心不欲名浮于實今卿大夫謂我為文<lb/>
武孝徳矣其將何道以匡予予其業業兢兢日慎一日慕<lb/>
<pb n="KR2f0010_WYG_010-5b"/>
陶堯虞舜之行以自勉思文武憲章之道以自勤予茍<lb/>
不思無忘納誨於戯溢美之名既不克讓潤物之澤夫<lb/>
何愛焉可大赦天下自長慶元年七月十八日昩爽已<lb/>
前罪無輕重咸赦除之惟故殺人并官典犯贓不在此<lb/>
限應左降官及流人未經量移者宜與量移近處有左<lb/>
降官流人本因犯贓得罪者宜依今年正月三日制處<lb/>
分京畿諸縣及度支鹽鐵户部負欠各疎理放免有差<lb/>
應經戰陣之處所在州縣收瘞遺骸仍量事與槥櫝兼<lb/>
<pb n="KR2f0010_WYG_010-6a"/>
以禮致祭李師道吳元濟自絶於天並從誅滅念其祖<lb/>
父甞事先朝墳墓所在並不得令人擅有毁廢愛人本<lb/>
於省賦雖在必輕國用出於地財又安可闕今淮蔡并<lb/>
山東率三十餘州約數千里頒賜或踰於鉅萬給復有<lb/>
至於連年應河北等州給復限滿處置宜委所在長吏<lb/>
審詳墾田并桑見定數均輸稅賦兼濟公私每定稅訖<lb/>
具所増加申奏其諸道定户宜委觀察使刺史必加審<lb/>
實務使均平京兆府亦宜准此其百司職田在京畿諸縣<lb/>
<pb n="KR2f0010_WYG_010-6b"/>
者訪聞本地多被所由侵隠抑令貧户佃食蒿荒百姓<lb/>
流亡半在於此宜委京兆府勘㑹均配務使公平其京<lb/>
兆百姓屬諸軍諸使者宜令各具挾名勑下京兆府一<lb/>
户之内除已屬軍使餘父兄子弟據令式年幾合入色<lb/>
役者並令京兆府明立籍簿普同百姓一例差遣頻年<lb/>
已有制勑處分委京兆府舉明舊章條件聞奏刑獄所<lb/>
繫理道最切如聞比來多有稽滯一拘囹圄動變炎涼<lb/>
自今以後宜令御史䑓切加訪察每季差御史廵囚事<lb/>
<pb n="KR2f0010_WYG_010-7a"/>
涉情故或斷結不當有失政刑具事由聞奏其天下州<lb/>
縣並委御史臺并出使郎官御史兼諸道巡院切加察<lb/>
訪近邊所置和糴皆給實價如聞頃來積弊頗甚美利<lb/>
盡歸於主掌善價不及于村閭或虚招以奉於强家或<lb/>
廣僦用資於游客若不嚴約弊何可除宜委度支精擇<lb/>
京西京北應供粮軍并和糴院官并營田水陸運使切<lb/>
加訪察仍作條疏檢轄速具奏聞應停諸道年終勾并<lb/>
不許刺史上使并録事叅軍不得擅離本州委御史臺<lb/>
<pb n="KR2f0010_WYG_010-7b"/>
切加糾舉内外文武見任并致仕官賜官爵有差神䇿<lb/>
六軍金吾威逺皇城將士普恩之外各賜勲三轉大長<lb/>
公主公主嗣王郡主縣主神䇿六軍金吾威逺皇城等<lb/>
諸軍將士統軍以下兼將士等長行立仗及守本軍本<lb/>
營者各賜物有差鴻臚禮賔院應在城内蕃客等並節<lb/>
級賜物隂山貴女來迓天孫㑹王明庭克觀盛典念吾<lb/>
妹之將逺於禮賔而宜加其逥紇公主别有賜物攝侍<lb/>
中讀寶户部侍郎平章事杜元頴中書侍郎平章事崔<lb/>
<pb n="KR2f0010_WYG_010-8a"/>
植各加一階撰冊文官與一子正員官奉冊奉寶綬書<lb/>
玉冊書寶官各加兩階進寶綬進冊中進中嚴外辨禮<lb/>
習儀賛導押冊押寶綬舁寶冊官各加一階其餘應職<lb/>
掌行事官并寫制書官太常修撰儀注禮官并内定行<lb/>
事中使三品已上各賜爵一級四品已下加一階仍並<lb/>
賜勲兩轉鐫造玉冊并填金事造寶裝寶官等各賜五<lb/>
十段尊師重傅有國常經李逢吉韋綬薛倣丁公著等<lb/>
普恩之外各加一階如已至三品四品者賜爵一級天<lb/>
<pb n="KR2f0010_WYG_010-8b"/>
下百姓九十已上者委所在長吏量加存䘏孝子順孫<lb/>
義夫節婦先以旌表者亦量加優恤五岳四瀆名山大<lb/>
川并自古聖帝明王忠臣烈士各令所在以禮致祭<lb/>
　　　寶厯元年冊尊號赦<lb/>
門下朕聞奉天地之大統必酌於人心荷祖宗之誡訓<lb/>
必㕘於國典顧惟𦕈身守任重器道未能被物徳不足<lb/>
蓄身賴于宗公碩老輔導承弼享祧奉鬯熏燎告𤣥履<lb/>
厯正元敷施大號庶萬方咸若四表穆然皇祖披攘之<lb/>
<pb n="KR2f0010_WYG_010-9a"/>
基列聖焦勞之業恬焉而有泰焉而居晝以度心夜以<lb/>
省已其何徳以堪之方將法乾以行徤體咸而致和執<lb/>
冲以固髙守約以持滿而文武百辟章奏四上以為人<lb/>
心不可以曲讓國典不可以矯違亦用慰於太皇太后<lb/>
皇太后之意屈而後俞諒非獲已豈不以子非生知欲<lb/>
以徽稱懿號誘掖勸慕之乎將使循名而勉其實力實<lb/>
而應其名乎然則予方且以為韋絃方且以為箴誥懋<lb/>
於皇極庶無尤違是宜與物同利惟新大澤可大赦天<lb/>
<pb n="KR2f0010_WYG_010-9b"/>
下自寶厯元年四月二十二日昧爽已前大辟罪已下<lb/>
已發覺未發覺已結正未結正擊囚見徒罪無輕重咸<lb/>
赦除之惟故殺人及官典犯贓不在此限<lb/>
　　　㑹昌二年冊尊號赦<lb/>
門下昔我髙祖太宗始造區夏闢乾坤以覆載掲日月<lb/>
以照臨盛徳耿光格于上下昊天有成命我二后受之<lb/>
列聖丕圗光大其緒文綏武靖奕葉連枝逮予纉修罔<lb/>
敢失墜誠欲追蹤往昔貽範將来陶末俗於至和返太<lb/>
<pb n="KR2f0010_WYG_010-10a"/>
樸於已散而道不足以居域中之大文不足以成天下<lb/>
之化恭己南面夙興夕思遐想古理歉然予懷至於嗣<lb/>
嵗豐穰寰海康静妖沴滅息華夷大同兹實鑒祐自天<lb/>
匡救在下諒非己出安敢自多而三台百辟陳忠瀝懇<lb/>
加我大號其何以堪謂予守文宜述先志抑而不行者<lb/>
三請確而不拔者羣誠豈貪在己之名姑念從人之欲<lb/>
祗膺典冊良深惕厲於戲顔子匹夫也猶曰舜何人也<lb/>
矧有其位行其教化而不思齊其道也尚念交修俾克<lb/>
<pb n="KR2f0010_WYG_010-10b"/>
用乂今維夏長養之時動植之物莫不自遂思有以導<lb/>
迎和氣生活吾民是用稽犧爻之作解法虞書之肆赦<lb/>
推恩宥過與物同休可大赦天下自㑹昌二年四月二<lb/>
十三日昧爽已前大辟罪已下已發覺未發覺已結正<lb/>
未結正繋囚見徒罪無輕重咸赦除之惟犯十惡叛逆<lb/>
已上故殺人及官典犯贓不在此限<lb/>
　　　㑹昌五年冊尊號赦<lb/>
門下王者事帝必嚴禋祀之容臣下歸功爰極推崇之<lb/>
<pb n="KR2f0010_WYG_010-11a"/>
義既膺顯號式展盛儀因時布和順嵗更始前聖垂範<lb/>
逮予是遵矧以𦕈身幸逢昌運雖履冰惟懼而涉道未<lb/>
周繄我輔臣洎兹列岳内盡交修之志外分共理之憂<lb/>
乃者敵衆乖離部族欵附收帝子於氊裘之所致名王<lb/>
為冠帶之臣堅昆來朝不逺萬里蠻貊向化克同九州<lb/>
重以上黨狂童竊襲叛迹問罪之師既集元兇之首遂<lb/>
梟廓清亂風洗滌汚俗翦逆弁而故都底定竄摩尼而<lb/>
壊法永除由是退惡進賢化行令舉刑奸贓之吏破黷<lb/>
<pb n="KR2f0010_WYG_010-11b"/>
貨之家此皆宗社降靈助成時政豈朕涼徳獨擅厥功<lb/>
而中外諸臣文武多士累陳懇疏再舉鴻名辭不獲從<lb/>
被此虚美是用䖍告清廟明禋上𤣥煙燎所升靈貺如<lb/>
答既展郊禮重申國經宜因行慶之辰誕布維新之令<lb/>
同我景福永孚於休可大赦天下自㑹昌五年正月三<lb/>
日昧爽已前大辟罪已下罪無輕重已發覺未發覺已<lb/>
結正未結正繫囚見徒常赦所不免者咸赦除之<lb/>
　　　大中二年冊尊號赦<lb/>
<pb n="KR2f0010_WYG_010-12a"/>
門下我國家披皇圗以立極執文象以升中睿嗣神宗<lb/>
重熈累盛逮予稽古考聖紹復中興洗滌宿氛廓開昌<lb/>
運天命不易賜予元符荷祖宗之耿光致寰瀛之小㤗<lb/>
干戈載戢風雨順時北狄來賔西戎効欵豈予菲薄汔<lb/>
此肅清皆中外元寮文武多士同心協賛而使之然益<lb/>
用兢慙以戒盈滿而乃累陳丹懇願上鴻名牢讓不從<lb/>
瀝陳彌切於戲昔賢有云舜何人也我何人也茍或讓<lb/>
之不遂予亦敢不思齊今百執事謂予曰聖敬敢忘湯<lb/>
<pb n="KR2f0010_WYG_010-12b"/>
武日躋之詩謂予曰文思敢忘放勲欽明之典謂予曰<lb/>
和武敢忘保大之功謂予曰光孝敢忘繼志之義以是<lb/>
自勉庶無悔焉浮實之名既不獲已乘春之澤當務惟<lb/>
新可大赦天下自大中二年正月三日昧爽已前大辟<lb/>
罪已下已發覺未發覺已結正未結正繫囚見徒罪無<lb/>
輕重咸赦除之惟犯十惡五逆已上故殺人及官典犯<lb/>
贓不在此限<lb/>
　　　乾符四年冊尊號徳音<lb/>
<pb n="KR2f0010_WYG_010-13a"/>
天地運無私之道以遂羣生帝王宏在宥之仁是章含<lb/>
垢得不廣沾沛澤昭洽寰區爰施解網之恩用布垂衣<lb/>
之化朕君臨大寶子育含靈前嵗中外臣僚藩方將帥<lb/>
獻我徽號詢於典章雖云前赦不遥既受鴻名咸施慶<lb/>
澤禀列聖之法嗣致兆人之勸康然以赦宥恐頻變通<lb/>
宜審權停舊典再及新春每念貶降遐荒遷流裔土傾<lb/>
心望闕延頸祈哀繫於朕懷常深惻憫宜順陽和之候<lb/>
追行盪滌之恩自乾符四年正月五日已前京畿及天<lb/>
<pb n="KR2f0010_WYG_010-13b"/>
下州府大辟罪已下見禁囚徒各委長吏逓減二等限<lb/>
五日決遣唯十惡五逆故殺人及官典犯入已贓持刀<lb/>
行刼合造毒藥不在此限於戲朕居億兆之上於今四<lb/>
年兢兢業業如履冰馭朽茍有闕教道可致時雍未嘗<lb/>
不更自勞心尤思致理况允契羣臣之望欽承列聖之<lb/>
規特降鴻恩獲遵彞典今則已覃惠澤俾洽生成復遇<lb/>
陽春同均煦育宣布中外深體朕懷<lb/>
　　痊復<lb/>
<pb n="KR2f0010_WYG_010-14a"/>
　　　太上皇康復詔<lb/>
書不云乎一人有慶兆民賴之朕䖍奉大安愛敬崇極<lb/>
永言之養祇慄斯在近日聖躬違豫寢膳有虧憂懼在<lb/>
懷不遑寧處博求醫術備盡蠲療祈告明靈具陳懇篤<lb/>
上𤣥降福遂䝉昭祐應時康愈萬福咸宜喜幸之隆實<lb/>
兼家國思班愷樂洽于卿士然而尚齒崇孝徳教所先<lb/>
饗餼是加義超常等諸州都督刺史及文武官人老人<lb/>
八十已上并孝子旌表門閭者並宜節級賜物以申饗<lb/>
<pb n="KR2f0010_WYG_010-14b"/>
宴庶使萬國之内同此歡心施於四海皆知朕意<hi>貞觀四年</hi>
<hi>七月</hi>
　　　疾愈徳音<lb/>
朕遐思三古旁考百王邁徳彰仁在於兢慎故詩稱翼<lb/>
翼易羡乾乾惟此之格言豈忘於終日况天地之仁莫<lb/>
先於利物朕乃者膳飲非適興居不時風霜所侵遘厲<lb/>
瘧疾賴上𤣥降鑒列聖垂休尋克有瘳至於安節深慙<lb/>
慎徳重切貽憂爰因康復之初式表兢勤之至况江淮<lb/>
<pb n="KR2f0010_WYG_010-15a"/>
旱歉滑鄆水灾方念恤人寧忘約已應縁御服及器用<lb/>
在淮南浙西宣歙等道各供進者并端午降誕常例進<lb/>
獻等一切權停其諸道每年准㫖條合貢者委度支商<lb/>
量疏理如非切要渉於冗廢者一切停進夫適情恱目<lb/>
肆巧雕文翫好雖充農桑實蠧朕將齋服省用每念黎<lb/>
元應諸道除常貢外不得别進翫好之物近日諸道多<lb/>
奏祥瑞且休徴所感靈跡所昭必騐祥經應𤣥化自今<lb/>
已後除合准式申奏外餘一切不得妄有進獻虚為煩<lb/>
<pb n="KR2f0010_WYG_010-15b"/>
費卑宫菲食常遵大禹之心馳騁畋遊每奉𤣥元之誡<lb/>
朕勞思惜費恭念好生將欲濟人期於尅己每日供御<lb/>
及供宫内食料等一物已上各委本司商量節減仍具<lb/>
所收費用數速分析聞奏當付度支管計以添充經用<lb/>
五坊鷹狗之𩔖量留充備蒐狩之外一切盡放其淮南<lb/>
等道當臨遣使臣别有處分於戲天鑒在上敢不嚴恭<lb/>
人視在下敢不兢畏既騐有喜之兆永懐無逸之規凡<lb/>
在中外宜表朕意<hi>長慶二年二月</hi>
<pb n="KR2f0010_WYG_010-16a"/>
　　　大和八年疾愈徳音<lb/>
朕祗若天命纉承睿圗正統紀以清庶方序彞倫以貞<lb/>
百度慄慄寅畏於兹九年雖儉已飭躬推誠育物懼有<lb/>
未至不遑安寧屬節氣交時疾恙攖體列聖垂祐涉旬<lb/>
復初既上慶於兩宫宜覃恩於兆姓庶與寰宇同兹福<lb/>
祥自大和八年二月九日昩爽已前天下應犯死罪降<lb/>
徒流已下罪逓減一等唯官典犯贓及諸色人所由破<lb/>
用官物故殺人十惡等罪不在此限左降官流人宜准<lb/>
<pb n="KR2f0010_WYG_010-16b"/>
去年八月十九日勅即與處分為政之要必在去煩厚<lb/>
下之恩莫先已責應度支户部鹽鉄積欠錢物或囚繫<lb/>
多年資産已盡或本身淪没展轉攤徴簿書之中虚有<lb/>
名數囹圄之下常積滯寃言念于兹所當矜恤其度支<lb/>
户部鹽鐵應有懸欠委本司具可徴放數條流聞奏不<lb/>
得容有奸濫在京諸司使食利錢已納利計五倍已上<lb/>
者本利並放其有攤徴保人納利計兩倍已上者其本<lb/>
利亦放免京邑之内本無㩁酤屬貞元用兵之後費用<lb/>
<pb n="KR2f0010_WYG_010-17a"/>
稍廣始定店户等第令其納𣙜况萬方所聚私釀至多<lb/>
禁令既不可施搉利自無所入徒立課額殊非惠人其<lb/>
長安萬年兩縣見徴搉錢一萬五千一貫八百文若先<lb/>
欠者並宜放免其搉酒錢起今亦宜停比者滄冦干紀<lb/>
稽誅數年諸道興師累獻戎捷時方討叛難議釋縲免<lb/>
死戍邊已有恩貸今滄州一道久被朝章念其懷土之<lb/>
心必有向隅之嘆俾之遂性用洽優恩其諸道所送滄<lb/>
州將健配流及邊鎮營田役使者並委本道據見在人<lb/>
<pb n="KR2f0010_WYG_010-17b"/>
放歸本管如有已効軍職及自有生業不願去者亦任<lb/>
便住董昌齡自邕州累平溪洞兵威所向首惡皆擒言<lb/>
念蒼生無非赤子况在荒徼尢當撫循其溪洞如有未<lb/>
歸附者向後非因侵擾更不用進討仍加存撫各使懷<lb/>
安所獲黄洞百姓並分配側近州縣令自營生不得没<lb/>
為奴婢將賞充給如元是奴婢者即任充賞南海蕃舶<lb/>
本以慕化而來固在接以恩仁使其感恱如聞比年長<lb/>
吏多務徴求嗟怨之聲達於殊俗况朕方寶勤儉豈愛<lb/>
<pb n="KR2f0010_WYG_010-18a"/>
遐琛深慮逺人未安率稅猶重思有矜恤以示綏懷其<lb/>
嶺南福建及揚州蕃客宜委節度觀察使除舶脚收市<lb/>
進奉外任其來徃自為交易不得重加率稅天下諸州<lb/>
府如有寃滯未申宜委御史臺及出使郎官察訪聞奏<lb/>
朕百靈所祐獲遂痊和䖍奉神休敢忘昭報其五岳四<lb/>
凟天下名山大川各委所在長吏致祭仍加豐潔以副<lb/>
精誠朕以寡徳上承丕搆宗社流慶𤣥穹叶靈微恙愆<lb/>
和旋就康復渥澤恩及于人瘼敬戒先自於朕躬俾我<lb/>
<pb n="KR2f0010_WYG_010-18b"/>
華夷共歡富夀中外臣庶宜體予懷<lb/>
　　　咸通八年痊復救恤百姓僧尼勅<lb/>
勅朕俾寒暑致疾綿滯經時今旬朔之間寢膳已復䝉<lb/>
天地保祐宗社寵靈既疾痛之有瘳念被羸之無告為<lb/>
之父母得不憫傷慮赦令之或頻則奸人之得計倘恩<lb/>
惠之逺布兾窮氓之稍蘇應天下百姓僧尼道士女冠<lb/>
等有年七十已上疾病癥痼委頓牀榻者宜各賜絹兩<lb/>
匹在軍旅行陣經敵傷害手足眼目不能營生亦各賜<lb/>
<pb n="KR2f0010_WYG_010-19a"/>
絹兩匹應州縣病坊貧皃多處賜米十石或數少處即<lb/>
七石五石三石其病坊據元勅各有本利錢委所在刺<lb/>
史錄事㕘軍縣令糺勘兼差有道行僧人専勾當三年<lb/>
一替如遇風雪之時病者不能求丐即取本坊利錢市<lb/>
米為粥均給饑乏如疾病可救即與市藥理療其所用<lb/>
絹米等且以户部屬省錢物充速具申奏候如定數即<lb/>
以藩鎮所進賀疾愈物支還所司此勅到仰所在州縣<lb/>
寫錄勅牓於州縣門并坊市村閭要路其州縣所給䘏<lb/>
<pb n="KR2f0010_WYG_010-19b"/>
絹米恐下吏之所隠欺仍委刺史縣令設法頒布不得<lb/>
令不到本身所在給䘏之後一一分析聞奏俾令速濟<lb/>
疾病稱朕意焉<hi>咸通八年十一月六日</hi>
　<lb/>
　<lb/>
　<lb/>
　<lb/>
　唐大詔令集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻三十七</head> <lb/>
    <p>
<pb n="KR2f0010_WYG_027-1a"/>
欽定四庫全書<lb/>
　唐大詔令集巻三十七<lb/>
　　　　　　　　　　　　宋　宋敏求　編<lb/>
　　諸王<lb/>
　　　册親王官<lb/>
　　　　册秦王天䇿上將文<lb/>
　　　　册許王孝秦州都督文<lb/>
　　　　册趙王福青州刺史文<lb/>
<pb n="KR2f0010_WYG_027-1b"/>
　　　　册鄧王元裕襄州刺史文<lb/>
　　　　册虢王鳯宋州刺史文<lb/>
　　　　册紀王慎澤州刺史文<lb/>
　　　　册杞王金鄜州刺史文<lb/>
　　　　册曹王明梁州都督文<lb/>
　　　　册郇王素節申州刺史文<lb/>
　　　　册紀王慎荆州都督文<lb/>
　　　　册周王顯并州都督文<lb/>
<pb n="KR2f0010_WYG_027-2a"/>
　　　　册虢王鳯青州刺史文<lb/>
　　　　册曹王明虢州刺史文<lb/>
　　　　册江王元祥鄜州刺史文<lb/>
　　　　册殷王旭輪單于大都䕶文<lb/>
　　　　册紀王慎邢州刺史文<lb/>
　　　　册曹王明豫州刺史文<lb/>
　　　　册趙王福梁州都督文<lb/>
　　　　册周王顯左衛大將軍文<lb/>
<pb n="KR2f0010_WYG_027-2b"/>
　　　　大歴五年册親王出將文<lb/>
　　　　大歴六年册親王出將文<lb/>
　　册親王官<lb/>
　　　册秦王天䇿上將文<lb/>
維武德四年歳次辛巳十一月甲申朔二日乙酉皇帝<lb/>
若曰於戲咨爾太尉尚書令左右武侯大將軍陕東道<lb/>
行臺尚書令凉州總管秦王某夙標器望早樹風猷業<lb/>
創經綸功髙運始重以廓清秦隴剪伐鯨鯢掃蕩河汾<lb/>
<pb n="KR2f0010_WYG_027-3a"/>
芟夷凶逆周韓大盜趙魏逋誅二㓂弗賔用阻朝化嚴<lb/>
兵鞏洛總率戎麾内運竒謀外申威畧凶渠懾竄假命<lb/>
危城河朔蟻徒来相赴援一鼔誓衆以擒建德廻戈旋<lb/>
指遂獲王充二方克定師不再舉節武既宣朝風遐暢<lb/>
宏規懿績獨冠卿尹宜錫寵章式加殊號光備禮物特<lb/>
超恒典是用命爾為天䇿上將位王公上領司徒陕東<lb/>
道大行臺尚書令増邑二萬戸通前三萬户餘如故加<lb/>
賜金輅一乗衮冕之服玉璧一雙黄金六千斤前後二<lb/>
<pb n="KR2f0010_WYG_027-3b"/>
部鼔吹及九部之樂班劍四十人欽哉㳟承寵命可不<lb/>
慎歟<lb/>
　　　册許王孝秦州都督文<lb/>
維顯慶元年歳次景辰十二月辛夘朔二十八日巳未<lb/>
皇帝若曰於戲先王創業垂統分玉展親所以作固鴻<lb/>
業克隆景祚惟爾并州都督兼同州刺史上柱國許王<lb/>
孝性履明裕神志清逺資孝敬以立身體温㳟以成性<lb/>
舊許是宅藩屏之寄以深全晉剖符維城之任愈切秦<lb/>
<pb n="KR2f0010_WYG_027-4a"/>
隴形要跨躡羗戎撫寜夷夏親賢攸屬是用命爾為使<lb/>
持節都督秦成武渭四州諸軍事秦州都督勲官封如<lb/>
故爾其祗承典訓審慎刑獄懐逺以德招擕以禮無邇<lb/>
宵人無怠庶政對揚休命可不慎歟<lb/>
　　　册趙王福青州刺史文<lb/>
維顯慶二年歳次丁巳正月庚申朔二十一日庚辰皇<lb/>
帝若曰於戲夫姬周創制任隆方伯炎漢垂範寄重維<lb/>
城所以任固邦基以藩王室惟爾右衛大將軍使持節<lb/>
<pb n="KR2f0010_WYG_027-4b"/>
鄜州諸軍事鄜州刺史趙王福識度夷雅器業沉秀建<lb/>
鳥旟以作牧錫虹珪以命祚蘭錡上將既屬宗英海岱<lb/>
剖符允鍾懿戚是用命爾為使持節青州刺史其大將<lb/>
軍及封並如故爾其愛人理物慎獄恤刑率由王道以<lb/>
康庶績祗服寵命可不慎歟<lb/>
　　　册鄧王元裕襄州刺史文<lb/>
維顯慶三年歳次戊午正月甲申朔二十八日辛亥皇<lb/>
帝若曰於戲自九州命職百部分官爰布懿德以宣風<lb/>
<pb n="KR2f0010_WYG_027-5a"/>
固親攴而總務歴觀前載罔踰斯道夀州刺史上柱國<lb/>
鄧王元裕志業純深基宇崇隩標情文雅之地植操忠<lb/>
賢之軌夀春作牧風教有成襄陽按部仁明允屬是用<lb/>
命爾為使持節襄州諸軍事襄州刺史王及勲官如故<lb/>
往欽哉其勉思政本式康萌俗沔漢舊邦控帶為重變<lb/>
其輕剽之黨旌其冠冕之望孤<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>者咸恤正直者必親<lb/>
威恵並宣刑禮兼闡光膺典册可不慎歟<lb/>
　　　册虢王鳳宋州刺史文<lb/>
<pb n="KR2f0010_WYG_027-5b"/>
維顯慶三年歳次戊午正月甲申朔二十九日壬子皇<lb/>
帝若曰於戲永固鴻基義屬於藩衛載孚王化職隆於<lb/>
制舉歴選前修茲道無替豫州刺史上柱國虢王鳯襟<lb/>
神秀發理識淹逺夙標懿範早茂清徽寛恕以表其情<lb/>
恭遜以成其美荆河之地巳洽於仁聲梁宋之郊佇聞<lb/>
於善政是用命王為使持節宋州諸軍事宋州刺史王<lb/>
及勲官並如故往欽哉其克膺禋命式遵彞典崇孝義<lb/>
以訓下踐忠貞而奉上布㢘平之化垂恵愛之風居敬<lb/>
<pb n="KR2f0010_WYG_027-6a"/>
而行簡恤隠而求瘼惟良之丕寄可不慎歟<lb/>
　　　册紀王慎澤州刺史文<lb/>
維顯慶三年歳次戊午正月甲申朔三十日癸丑皇帝<lb/>
若曰於戲析壤分珪寄隆於宗子罷侯置守任切於惟<lb/>
良自古明王率由茲典左衛大將軍徐州刺史上柱國<lb/>
紀王慎禀慶璇源分華紫極崇詩書而軌物敦教義而<lb/>
明道入典鉤陳㳟肅表於清禁出膺刺舉寛簡洽於名<lb/>
藩髙平形勝太行重阻地邇王畿親賢是屬是用命王<lb/>
<pb n="KR2f0010_WYG_027-6b"/>
為使持節澤州諸軍事澤州刺史王及大將軍勲官如<lb/>
故朕聞之諸侯之孝在上不驕善人為邦期月而可往<lb/>
欽哉其祗膺顯命率循典禮慎刑罰而設學校尊五美<lb/>
而屏四惡造次於仁夙夜無怠勉追風於往哲以垂裕<lb/>
於後昆可不慎哉<lb/>
　　　册杞王金鄜州刺史文<lb/>
維顯慶四年歳次已未七月庚子朔四日癸夘皇帝若<lb/>
曰於戲昔堯分五典漢總六條所以光闡帝猷式調萌<lb/>
<pb n="KR2f0010_WYG_027-7a"/>
俗者也爰自近古尤為重任襟帶之地非親不居形勝<lb/>
之藩惟賢是處咨爾益州都督上柱國杞王金岐㠜㓜<lb/>
彰英徽早茂仁慈表性愛敬因心磐石之固攸歸分符<lb/>
之寄斯在是用命爾為使持節鄜州諸軍事鄜州刺史<lb/>
餘如故夫道德齊禮為政之良規踐義基忠立身之要<lb/>
道必恭謙而下士無驕矜以傲法勉務農之教勤恤隠<lb/>
之方往欽哉其祗朕命緝諧令績可不慎哉<lb/>
　　　册曺王明梁州都督文<lb/>
<pb n="KR2f0010_WYG_027-7b"/>
維顯慶四年歳次已未九月乙亥朔二十九日癸邜皇<lb/>
帝若曰於戲漢川紀奠梁山表鎮南通庸蜀北逹褒斜<lb/>
地實要衝人資剛鋭式遏之寄親賢攸屬惟爾上柱國<lb/>
曹王明志業冲逺襟神爽濟仁恵之風彌著慈和之美<lb/>
日聞析壤分珪既隆於藩屏褰帷按部允期於政績是用<lb/>
命爾為使持節都督梁洋璧集等四州諸軍事梁州刺<lb/>
史王及勲官並如故往欽哉恤隠之任昔人尤重班除<lb/>
之職往哲稱難宜盡公平之心用崇寛恕之道聿遵前<lb/>
<pb n="KR2f0010_WYG_027-8a"/>
典勉修厥德惟良是屬可不慎歟<lb/>
　　　册郇王素節申州刺史文<lb/>
維顯慶四年歳次已未九月乙亥朔二十九日癸夘皇<lb/>
帝若曰於戲經邦之術寄宗子而維城御下之方資懿<lb/>
親而調俗𬗟㝷遐載率修斯道咨爾上柱國郇王素節<lb/>
端嶷幼彰清徽早茂夙聞詩禮之訓式光車服之寵邑<lb/>
連鐘武壤接平春合九寨之遥途控三門之險路形勝<lb/>
之地馬牧在斯是用命爾為使持節申州諸軍事申州<lb/>
<pb n="KR2f0010_WYG_027-8b"/>
刺史王及勲官並如故往欽哉夫政化之要禮義為先<lb/>
臣子之規忠孝為本爾其慎修刺舉祗服烱戒仰鳴謙<lb/>
以自牧無侈縱而違道荷兹隆委可不慎歟<lb/>
　　　册紀王慎荆州都督文<lb/>
維顯慶五年歳次庚申九月癸亥朔二十五日丁夘皇<lb/>
帝若曰於戲南紀之津上躔翼軫西浮之路旁帶巴巫<lb/>
信形勝之大澤實英靈之奥府恤隠之寄懿親攸屬班<lb/>
條之美良翰爰歸左衛大將軍澤州刺史上柱國紀王<lb/>
<pb n="KR2f0010_WYG_027-9a"/>
慎漸天漢而含潤資日觀以摛華藝重三雍道優二陕<lb/>
梁地挺彦燕館趨賢位表銜珠入光蘭錡職華分竹出<lb/>
美棠隂簡恵以孚聲績斯邵是用命爾為使持節都督<lb/>
荆岐岳朗等四州諸軍事荆州刺史大將軍上柱國王<lb/>
並如故往欽哉夫道德齊禮布政之化踐孝依仁立身<lb/>
之本必宜周旋勿墜雅譽彌髙勉修廼職對揚休命可<lb/>
不慎歟<lb/>
　　　册周王顯并州都督文<lb/>
<pb n="KR2f0010_WYG_027-9b"/>
維龍朔元年歳次辛酉十月癸亥朔十七日已夘皇帝<lb/>
若曰夫騰華星苑榮名區於藩維憑暉日御峻寵章於<lb/>
侯服故本枝増蔚鴻緒滋繁而汾陽奥區鎮龍山而控<lb/>
逺冀方沃壤接雁塞而䟽疆連率之寄親賢攸属咨爾<lb/>
洛州牧上柱國周王顯風則開秀器彩虛明識表魏舟<lb/>
之象詞掩漢臺之駕西園孤月委心鏡而齊明小山叢<lb/>
桂偃情田而並烈温恭夙劭業尚日新棣蕚交芬珪璋<lb/>
具美是用命爾為使持節都督并汾箕嵐等四州諸軍事<lb/>
<pb n="KR2f0010_WYG_027-10a"/>
并州刺史牧又勲封並如故爾其克修天爵聿苞地義<lb/>
方資化敷大夏惠漸京陵必宜缺祍鳴撝蹇帷廣聰<lb/>
懋宣聲績長綏福履光膺顯命可不慎歟<lb/>
　　　册虢王鳯青州刺史文<lb/>
維麟德元年歳次甲子正月已酉朔二十一日已巳皇<lb/>
帝若曰於戲剪商胙邑寵秩盛於隆周懲秦啟社徽名<lb/>
崇於有漢况乎爵窮五等榮總六條乃茂德之攸升因<lb/>
非賢而靡擇泌州刺史上柱國虢王鳯履局端嚴襟神<lb/>
<pb n="KR2f0010_WYG_027-10b"/>
秀整道光懿戚望重宗維恭慎之心符小言而緝譽虛<lb/>
凝之度包大雅而揚聲體被剛柔藝殫文武騰芳桂巘<lb/>
動貞韻而鏘金寫照荷池嚮清文而振玉若乃淄源逈<lb/>
跨岱趾斜臨人被莱風俗兼齊舊布中和之化申簡恵<lb/>
之方觀政所先建親斯在是用命王為使持節青州諸<lb/>
軍事青州刺史勲封如故往欽哉王其克邁十倫稽往<lb/>
賢之峻躅動宣九德蹈前哲之英規絶浮競之津廣貞<lb/>
淳之路光昭淑問可不慎歟<lb/>
<pb n="KR2f0010_WYG_027-11a"/>
　　　册曹王明虢州刺史文<lb/>
維麟德元年歳次甲子正月已酉朔二十二日庚午皇<lb/>
帝若曰於戲金楨璿蕚分器先於茂親丹帷皂葢按部<lb/>
盛於良牧藩條之寄載宣河潤之資斯逺固以聲芳偃<lb/>
桂德秀坐棠惟爾凉州都督上柱國曹王明㓜範趨庭<lb/>
風識韶悟姿儀挺立豪眷靈而馳賞絃秋竹而舒襟詞<lb/>
彩星稠對梁珠而混色情源氷徹帶趙璧而交輝韜兩<lb/>
獻而選驤籠二武而孤峙是用命爾為使持節虢州諸<lb/>
<pb n="KR2f0010_WYG_027-11b"/>
軍事虢州刺史勲封並如故往欽哉爾其履謙居㢲念<lb/>
損辭豊置醴以挹儒津賜田以登文囿敬光橋梓貞返<lb/>
修筠當率由舊章永保疆宇可不慎歟<lb/>
　　　册江王元祥鄜州刺史文<lb/>
維麟德元年歳次甲子正月巳酉朔二十二日庚午皇<lb/>
帝若曰於戲列爵開基資連屬而敷化班條馭富藉藩<lb/>
衛而裁風是知光闡帝猷發揮人極固宗屬而兼列必<lb/>
親賢而並建鄧州刺史上柱國江王元祥識尚閑偉體<lb/>
<pb n="KR2f0010_WYG_027-12a"/>
局貞凝履順而自居冲撝而待物梁臺既啟背淮之裾<lb/>
爰萃燕宫載闢發洧之駕相趨甄綜掩於河書精通符<lb/>
於沛易神遺糾察政叶寛平包吐茹之竒逓弦韋之用<lb/>
乃地鄰京翊俗裕於五方壤宻寰封潤沾於九里是用<lb/>
命王為使持節鄜州諸軍事鄜州刺史勲封並如故往<lb/>
欽哉𢡟德惟忠持盈在約思勤躬而景問無弛度以虧<lb/>
名崇簡正之規邁安恒之節祗膺寵命可不慎歟<lb/>
　　　册殷王旭輪單于大都䕶文<lb/>
<pb n="KR2f0010_WYG_027-12b"/>
維麟德九年歳次甲子二月巳夘朔九日丁亥皇帝若<lb/>
曰於戱帝子之星憑紫潯而啟耀天孫之嶽峙青甸而<lb/>
摛光故慶表裁梧德成觀梓皇跗叡屏聲孚地軸之西<lb/>
儲秀英藩飈偃宸街之北冀州大都督上柱國殷王旭<lb/>
輪金禎挺秀玉頴曽敷姿表淹凝器彩閒潤淮南之鏡<lb/>
混冲照於髫辰睢陽之藻齊洪輝於綺日緑車就駕朱<lb/>
邸洞開牓道招英賜田期彦蕙列清風宣芳於大雅<lb/>
葢承流月澄華於髙義固以聨崇躅於河楚茂疊軌<lb/>
<pb n="KR2f0010_WYG_027-13a"/>
於鄷郇是用命爾為單于大都䕶大都督兼勲封並如<lb/>
故往欽哉其緘訓趨庭兢業履薄方資威横雁塞恵漸<lb/>
龍沙光膺朝奨可不祗慎<lb/>
　　　册紀王慎邢州刺史文<lb/>
維總章二年歳次巳巳<hi>闕</hi>月庚寅朔十二日辛丑皇帝<lb/>
若曰於戲昔封唐御極分嶽以鎮寰區宅鎬乗時建侯<lb/>
以隆藩衛用能發輝鼎祚翊贊昌圖制犬牙以廓地基<lb/>
茂麟趾而光天緒懿親啟翰其理則然惟爾使持節澤<lb/>
<pb n="KR2f0010_WYG_027-13b"/>
州諸軍事澤州刺史上柱國紀王慎禀慶星躔分華帝<lb/>
圃器表冲邈軌鑒端凝業藴珪璋藝包文武振英詞於<lb/>
五際陵桂巘而含芳抗送議於三雍警蘋風而鼔譽仁<lb/>
孝為立身之本貞恕存應物之方及疏社上東建旟南<lb/>
服化流江漢道被歌謡中壘訓兵自穆衘珠之序長淮<lb/>
平俗式崇露冕之規冠雅政於羣邦標粹範於賢牧夷<lb/>
儀勝壤地乃邢遷跨令趙之郊畿總常山之襟要維城<lb/>
之寄僉曰爾諧是用命爾為使持節邢州諸軍事邢州<lb/>
<pb n="KR2f0010_WYG_027-14a"/>
刺史上柱國王如故往欽哉爾其光闡六條敷崇四誡<lb/>
考間平之令則酌魯衛之嘉猷無以傲從康無以縱敗<lb/>
禮廸於正典聿遵王度祗歴茂寵可不朂歟<lb/>
　　　册曹王明豫州刺史文<lb/>
維總章二年歳次乙巳三月已夘朔十三日辛夘皇帝<lb/>
若曰於戲夫鄷京統歴䟽青社以建侯炎漢握圖錫丹<lb/>
書而分國固以剪桐作屏實寄於周親剖竹開藩允屬<lb/>
於良牧睠言遐載諒乃通規惟爾使持節虢州諸軍事<lb/>
<pb n="KR2f0010_WYG_027-14b"/>
虢州刺史上柱國曹王明濯秀銀潢摛華璇極端潔成<lb/>
性自叶於遊蘭孝敬為心有踰於訓梓馳精秘象驗封<lb/>
蟻之登辭披翰小山見騰塵之入頌業隆燕館道謁梁<lb/>
闈累播循風薦敷簡政飛蝗感化不犯漢中之田猛獸<lb/>
懷仁述避𢎞農之境若乃荆河奥壤井賦萬家周楚舊<lb/>
郊屬城千里形勝之地非親勿居是用命爾為使持節<lb/>
豫州諸軍事豫州刺史上柱國王如故往欽哉爾其班<lb/>
條述職務盡於勤誠求瘼庇人事歸於平恕祗服烱戒<lb/>
<pb n="KR2f0010_WYG_027-15a"/>
勉修厥德維城之重可不慎歟<lb/>
　　　册趙王福梁州都督文<lb/>
維總章三年歳次庚申二月甲辰朔九日壬子皇帝若<lb/>
曰於戲夫姬祚斯永分瑞玉以建侯漢歴載融剖銅符<lb/>
而作鎮然則道光宗懿方膺錫社之榮跡著循良實允<lb/>
班條之寄惟爾隰州刺史上柱國趙王福摛祥丹極毓<lb/>
慶𤣥樞邁德為資體仁成性趨庭演訓先承喻梓之恩<lb/>
樹屏凝規夙奉裁梧之命樂善無倦率禮無愆從葢臨<lb/>
<pb n="KR2f0010_WYG_027-15b"/>
藩振英風於桂嶼褰帷按部流恵化於棠隂固以埒美<lb/>
鄷郇均聲河楚若乃華陽舊壤山抗西傾導漾名區地<lb/>
分南鄭睠言形勝諒在親賢是用命爾為使持節都督<lb/>
梁璧洋集四州諸軍事梁州刺史上柱國王如故往欽<lb/>
哉爾其靖共乃位聿遵前典朂貞恪之心務㢘平之政<lb/>
茂對休寵可不慎歟<lb/>
　　　册周王顯左衛大將軍文<lb/>
維儀鳯二年歳次丁丑二月甲午朔十二日乙巳天皇<lb/>
<pb n="KR2f0010_WYG_027-16a"/>
若曰於戲上圗圓極星躔分帝子之象下奠方典列野<lb/>
宅天孫之鎮𬗟徽千古尚想百王法靈臺以啟封俾親<lb/>
賢而作輔是以軒丘御歴爰錫蒼林之祚豳室建侯載<lb/>
疏曲阜之邑用能崇寳統贊昌期盛業茂於本枝鴻基<lb/>
峻於磐石惟爾洛州牧益州大都督兼太子左衛率使<lb/>
持節洮河道行軍元帥蔡州鎮撫上柱國周王顯髙禖<lb/>
薦祉甫應瑶筐仙域啟禎載分金牓廸中和之粹質藴<lb/>
上德之良規風識俊邁機神爽徹純襟洽地義之方弟<lb/>
<pb n="KR2f0010_WYG_027-16b"/>
性睦天倫之重發揮沛易隠括河書多材之美載光樂<lb/>
善之風逾振洎乎遥臨西蜀控玉宇之全邦近牧東周<lb/>
闢銅衢之奥壤少城故地不變歌㢘之俗太室餘萌載<lb/>
陶分陕之化總戎未舉威巳讋於三羗作鎮方崇聲逺<lb/>
馳於萬里若乃左軍望重前馳任隆司鶡弁於宸階統<lb/>
熊渠於禁衛寔惟心膂之要斯謂爪牙之職廼睠鷹揚<lb/>
寄於麟趾追踪漢屏外列驃騎之班繼美晉藩初極領<lb/>
軍之選是用命爾為左衛大將軍餘官勲封如故惟天<lb/>
<pb n="KR2f0010_WYG_027-17a"/>
遵物厥命弗常惟人立躬在心則應性之所賦邪正由<lb/>
乎積習事之所通感召同於影響祗畏之道賢哲同歸<lb/>
欽哉往敷乃訓率由前則竭愛敬之情砥温恭之行在<lb/>
泰思損据寵思危無躭樂是從非禮義勿踐永保朕命<lb/>
以蕃王室誕綏福祉可不慎歟<lb/>
　　　册親王出將文<lb/>
維大厯五年歳次庚戌三月丁巳朔十六日壬申皇帝<lb/>
使某官乙持節册命曰於戲昔武德貞觀之際親賢兼<lb/>
<pb n="KR2f0010_WYG_027-17b"/>
叙中外大寜多以藩王委之方靣𤣥宗震耀威武外攘<lb/>
夷狄亦選建明德時惟鷹揚予之茅土並賜旄鉞祗奉<lb/>
前訓敢忘夙夜爰命小子統兹元戎某英茂有才寛簡<lb/>
彰信豈孝恭之外至亦禮讓而中發能辨雅樂尤精善<lb/>
書言表於㣲獨有所得事廹於悔未嘗復行時因講藝<lb/>
之餘兼逹理戎之要固可總以文武屏於家邦屬河外<lb/>
名都方缺上將難於大任歴選中朝雖慚知子之明不<lb/>
忝安邉之寄錫以戎輅分以兵符撫其四封式是羣帥<lb/>
<pb n="KR2f0010_WYG_027-18a"/>
仍求素望俾副新軍爾其保靖疆土恵安氓俗服我明<lb/>
訓永孚於休<lb/>
　　　册親王出將文<lb/>
維大厯六年歳次辛亥五月壬辰朔十六日丁未皇帝<lb/>
使某官某乙持節册命曰於戲周之藩翰選用宗盟則<lb/>
懷德惟寜大邦惟屏也漢之郡國分建子弟則燕代邉<lb/>
遼齊趙慚悔巳莫不賦兼千乘土過數圻賜鈇鉞以専<lb/>
征叅卿士而夹輔拜之於廟命之於庭俾其外合羣后<lb/>
<pb n="KR2f0010_WYG_027-18b"/>
同奬王室是用師古率由至公某王幼奉君親之訓兼<lb/>
承保傅之戒罔敢失墜勤而行之忠肅孝恭資其令德<lb/>
温良聰逹輔以多才辨正五經之儒采述三雍之樂不<lb/>
自矜尚過於謙冲周旋體仁恒乆其道懿此休問流於<lb/>
四方朕往統藩麾嘗親戎畧諸子侍從或有所聞時與<lb/>
之言頗詳其㫖必能當我朝寄叶於師貞仍選輔車委<lb/>
任留府錫以彤弓之寵稱其緑車之尊爾其祗承大訓<lb/>
以率諸夏敬兹厥服無廢朕命<lb/>
<pb n="KR2f0010_WYG_027-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_027-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻三十七<lb/>
</p>
<p>
</p>
  </div>
</body>
</text>
</TEI>
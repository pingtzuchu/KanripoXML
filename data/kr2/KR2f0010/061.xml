<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻七十一</head> <lb/>
    <p>
<pb n="KR2f0010_WYG_061-1a"/>
欽定四庫全書<lb/>
　唐大詔令集巻七十一<lb/>
　　　　　　　　　　　　　宋　宋敏求　編<lb/>
　　典禮<lb/>
　　　南郊五<lb/>
　　　　太和三年南郊赦<lb/>
　　　　㑹昌元年南郊赦<lb/>
　　　　㑹昌五年南郊赦<lb/>
<pb n="KR2f0010_WYG_061-1b"/>
　　南郊<lb/>
　　　太和三年南郊赦<lb/>
王者祗見宗廟情極於孝思肅事郊丘義崇於嚴配諸<lb/>
侯駿奔於助祭百靈肸蠁而降祥感逹神祗斯為茂範<lb/>
朕以冲昧獲嗣丕業兢懷寅畏於今四年屬興伐叛之<lb/>
師未暇燔柴之禮今因南至有事圜丘荐誠敬於二儀<lb/>
申感慕於九廟羣祀来享至誠必通既陳信以告䖍宜<lb/>
覃恩而廣澤可大赦天下自太和三年十一月十八日昧<lb/>
<pb n="KR2f0010_WYG_061-2a"/>
爽以前大辟罪以下罪無輕重常赦所不免者咸赦除<lb/>
之惟犯惡逆以上及故殺人官典正犯入己贓不在放<lb/>
限左䧏官量移近處巳經量移者更與量移縱元勅云終身不<lb/>
齒者亦量與收叙諸色得罪人中如先有勅云縱逢恩<lb/>
赦不在免限并别勅安置者亦並委中書門下量事狀<lb/>
重輕節級處分常叅官及諸州刺史有先因停替及以<lb/>
病觧免并終制未授官者委中書門下量才進擬其有<lb/>
偽出身人近已從流者與移近處未處分者減䓁處分未發<lb/>
<pb n="KR2f0010_WYG_061-2b"/>
覺賣官買官人並仰赦書到後一月内於所在納官告陳首得<lb/>
免其罪如不陳首者已後事覺不在免罪限其京兆府来年夏青<lb/>
苗錢宜放一半應度支鹽鐡户部三司所管諸司官吏<lb/>
所由人戸等節級疎理放免天下除兩税外輙不得科<lb/>
配其擅加雜𣙜率一切宜停仍令御史臺及出使郎官<lb/>
御史并所在巡院嚴加訪察應縁乗輿服御宗廟供須<lb/>
一事以上當從儉約自今以後四方並不得輙以新様<lb/>
難得非常之物為獻其機杼織麗尤甚若花絲布繚綾<lb/>
<pb n="KR2f0010_WYG_061-3a"/>
之類及幅尺廣狭不中度者並宜禁斷仍仰天下州府<lb/>
勅到後一月日内所有此色機杼一切焚棄犯者以故<lb/>
違勅論諸道先割屬支郡將士如聞衣糧猶繫使司詳<lb/>
其事理頗非簡便宜委本使差官檢元割名額及糧賜<lb/>
等第交案與刺史勘㑹除續准詔勅抽停外據所合給<lb/>
錢米並以當州合送錢米依實虛拆計割入留州錢米<lb/>
數勘㑹訖州使各具分數聞奏應縁觧補攴給並委本<lb/>
州其使司更不得収管方鎮判史在京除官所須収補<lb/>
<pb n="KR2f0010_WYG_061-3b"/>
隨從人數有即為節限他時替罷仍令隨使停解其方鎮<lb/>
交代之時及知留後官不得輙有補署刺史職在分憂<lb/>
得以專達事有違法觀察使然後舉奏頃年赦令非不<lb/>
丁寜如聞逺地多未遵守州司常務巨細取裁至使官<lb/>
吏移業將士解補占留支用刑獄結斷動須禀奉不得<lb/>
自専雖有政能無所施設選置長吏將何責成宜委御<lb/>
史臺及出使郎官御史嚴加察訪觀察使奏聽進止本判<lb/>
官不得匡正及刺史不守朝章並量加貶降若所管州<lb/>
<pb n="KR2f0010_WYG_061-4a"/>
郡控接蕃夷軍戎之間事資節制須得使司共為條理即<lb/>
不在此限如聞近年以来京城坊中及畿甸百姓等多<lb/>
屬州軍諸使諸軍召補之時都無㫖勅差科之際頓異<lb/>
編甿或一丁有名則一户全免宜委本軍本使及京兆<lb/>
府切加提舉准元和二年八月京兆府所奏勅及長慶<lb/>
元年之節文處分諸色出身三衛最濫假冐官廕妄用<lb/>
優勞其三衛宜三二年且不得補人數盡無如更要補委<lb/>
有司條疏嚴為限制每所補注挟名替闕如便可停廢<lb/>
<pb n="KR2f0010_WYG_061-4b"/>
亦詣實聞奏其六宅十宅諸王女縣主宜令每年於選<lb/>
人中擇情願者配尚授官之時量加優賞罷秩之後仍<lb/>
减兩選其初婚者更有賜與使備行李如非士𩔖不在<lb/>
選限武德以来配享功臣及將相名跡尤著節義顯聞<lb/>
而子孫陵替官闕廢墜未經甄錄者委中書門下搜訪<lb/>
𦙍嗣特加優奬故尚父汾陽王贈太師晟贈太尉秀實<lb/>
子孫中未經甄奬者每家與一人正員官亞獻循王遹<lb/>
終獻恭王通等夹侍正衣進珪捧珪各賜物有差内外<lb/>
<pb n="KR2f0010_WYG_061-5a"/>
文武及致仕宗室官諸親太后三等以上親并應縁郊<lb/>
廟大禮行事進階給賞賜各有差<lb/>
　　　㑹昌元年三月南郊赦<lb/>
門下古之令王肇建皇極莫不嚴禋郊廟統和神人將<lb/>
以承上天之眷命告下土之率服恪有令典留為後法<lb/>
是太陽施光調無私之臨照和風扇物樂有截之吹嘘<lb/>
明察為先誠敬攸屬斯道不逺𢎞之在予朕以寡昧入<lb/>
奉丕搆應三靈之協慶祗一德以咸有夏鞀初懸惟賴<lb/>
<pb n="KR2f0010_WYG_061-5b"/>
元臣忠力虞琴方鼔永冀萬國驩心顧以渉道多闕惕<lb/>
若馭朽凛如蹈氷納隍勤誠勵之懷置器審安危之地<lb/>
茍一物失所時予之深辜粤以獻歳吉辰禋祀上帝煙<lb/>
燎既達牲幣克修百神受職而恭敬六合承休而霈洽<lb/>
禮成而退慶孰大焉思與公卿大夫内外臣庶道迎喜<lb/>
氣同我休嘉變生人之耳目振大化之綱紀立號垂統<lb/>
自中形外延八表之福敬昭萬象之惟新事天之禮既<lb/>
因髙以荐誠及物之思宜順時以布澤可大赦天下改<lb/>
<pb n="KR2f0010_WYG_061-6a"/>
開成五年為㑹昌元年<lb/>
　　　㑹昌五年正月三日南郊赦<lb/>
門下王者事帝必嚴禋祀之容臣下歸功爰極推崇之<lb/>
義既膺顯號式展隆儀因時布和順歳更始前聖垂範<lb/>
逮予是遵矧以𦕈身幸逢昌運雖履氷惟懼而渉道未<lb/>
周繫我輔臣洎兹列岳内盡交修之志外分共理之猷<lb/>
乃者虜衆乖離部落分散収帝子於氊裘之所致名王<lb/>
為冠帶之臣昆夷来朝不逺萬里蠻貊向化克同九州<lb/>
<pb n="KR2f0010_WYG_061-6b"/>
重以上黨狂童竊襲叛迹問罪之師既集元兇之首遂<lb/>
梟廓清亂風洗滌汙俗剪逆弁而故都底定竄摩尼而<lb/>
壞法永除由是退惡進賢化行令舉刑奸贓之吏黜黷<lb/>
貨之家此宗社降靈助成時政豈朕凉德獨擅厥功而<lb/>
中外諸臣文武多士累陳懇疏再舉鴻名辭不獲從被<lb/>
此虛美是用䖍告清廟明禋上𤣥煙燎所升虚貺如答<lb/>
既享郊廟重申國經宜因行慶之辰誕布惟新之令同<lb/>
我景福永孚於休可大赦天下<lb/>
<pb n="KR2f0010_WYG_061-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_061-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻七十一<lb/>
</p>
<p>
</p>
  </div>
</body>
</text>
</TEI>
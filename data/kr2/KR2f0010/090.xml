<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百十一</head> <lb/>
    <p>
<pb n="KR2f0010_WYG_090-1a"/>
欽定四庫全書<lb/>
　唐大詔令集巻一百十一<lb/>
　　　　　　　　　　　　宋　宋敏求　編<lb/>
　　政事<lb/>
　　　田農<lb/>
　　　　勸農詔<lb/>
　　　　温彦博等檢行諸州苗稼詔<lb/>
　　　　置勸農使安撫户口詔<lb/>
<pb n="KR2f0010_WYG_090-1b"/>
　　　　聴逃户歸首勑<lb/>
　　　　勸天下種桑棗制<lb/>
　　　　廢華州屯田制<lb/>
　　　賦斂<lb/>
　　　　簡徭役詔<lb/>
　　　　禁止迎送營造差科詔<lb/>
　　　　罷三十六州造船安撫百姓詔<lb/>
　　　　闗内庸調折變粟米勅<lb/>
<pb n="KR2f0010_WYG_090-2a"/>
　　　　減徴京畿丁役等制<lb/>
　　　　制置諸道兩稅使勑<lb/>
　　　平糴<lb/>
　　　　置常平監官詔<lb/>
　　　　命諸道平糴勑<lb/>
　　　　令御史巡定諸道米價勑<lb/>
　　田農<lb/>
　　　勸農詔<lb/>
<pb n="KR2f0010_WYG_090-2b"/>
有隋道喪區宇分離百姓凋殘弊於兵革田畆荒廢饑<lb/>
饉荐臻黎元無辜墜於溝壑朕膺圖馭極廓清四海安<lb/>
輯遺民期於寧濟勸農務本蠲其力役然而邊鄙餘㓂<lb/>
尚或未除頃年以來戎車屢出所以農功不至倉廪未<lb/>
登永言念此無忘寤寐今既風雨順節苗稼實繁普天<lb/>
之下咸同盛茂五十年來未嘗有此萬箱之積指日可<lb/>
期時惟溽暑方資耕耨廢而不修嵗功將闕宜從優縱<lb/>
肆力千畆其有公私債負及追徴輸送所至之處宜勿<lb/>
<pb n="KR2f0010_WYG_090-3a"/>
施行尋常營造工匠等事非急要亦宜停止見在繫囚<lb/>
事未决斷傍引支證未須追攝百司常務並宜且停内<lb/>
外官人行署以上量事分番皆盡九月三十日軍機急<lb/>
速及賊盗之事不在停限州縣牧宰明加勸導咸使戮<lb/>
力無或失時務從簡靜以稱朕意<hi>武徳六年六月</hi>
　　　温彦博等檢行諸州苗稼詔<lb/>
蟲霜為害風雨不時政道未康咎徴斯在朕祗奉明命<lb/>
撫育黔黎愛愍之至實切懷抱輕徭薄賦務在勸農必<lb/>
<pb n="KR2f0010_WYG_090-3b"/>
望民殷物阜家給人足而隂陽不和氣候乖舛永言罪<lb/>
已撫心多愧河北燕趙之際山西并潞所管及蒲虞之<lb/>
郊豳延以北或春逢亢旱秋遇霖淫或蟊賊蟲災嚴凝<lb/>
早降有致饑饉慙惕無忘特宜矜恤救其疾苦可令中<lb/>
書侍郎温彦博尚書右丞魏徴治書侍御史孫伏伽檢<lb/>
校中書舍人辛詣等分往諸州馳驛檢行其苗稼不熟<lb/>
之處使知損耗多少户口乏粮之家存問若為支濟必<lb/>
須子細勘當速以奏聞待使人還京量加賑濟<hi>貞觀元年九月</hi>
<pb n="KR2f0010_WYG_090-4a"/>
　　　置勸農使安撫户口詔<lb/>
有國者必以人為本固本者必以食為天先王於是務<lb/>
其一時前聖所以分其五土勸農之道實在於斯朕撫<lb/>
圖御厯殆踰一紀旰食宵衣勤乎兆庶故兢兢翼翼不<lb/>
敢荒寧頃嵗以來雖稍豐稔猶恐地有遺利人多廢業<lb/>
游食之徒未盡歸生榖之疇未均墾以是軫哀念遣使<lb/>
臣恤編户之流亡閱大田之衆寡至如百姓逃散良有<lb/>
所由當天冊神功之時北狄西戎作梗大軍之後必有<lb/>
<pb n="KR2f0010_WYG_090-4b"/>
凶年水旱相仍逋亡滋甚自此成弊至今患之且違親<lb/>
越鄉蓋非獲已蹔因規避旋被兼并既冒刑網復捐産<lb/>
業客且常懼歸又無依積此艱危遂成流轉或依人而<lb/>
止或傭力自資懐土之思空盈返本之途莫遂朕䖍荷<lb/>
丕搆子育萬人立徳非㝠而兹弊未革納隍馭朽實切<lb/>
於心既深在予之責思𢎞自新之令其先是逋逃並容<lb/>
自首如能服勤隴畆肆力耕耘所在閑田勸其開闢任<lb/>
遂土宜收税勿令州縣差科征役租庸一皆蠲放若登<lb/>
<pb n="KR2f0010_WYG_090-5a"/>
時不出或因此更逃習俗或然以為抵法是阻我誠信<lb/>
是紊我大綱爰及所由須加嚴憲至天下風壤多有不<lb/>
同地既異宜俗亦殊播固當因利興事不可違人立法<lb/>
宜令兵部員外郎兼侍御史宇文融兼充勸農事使巡<lb/>
按郡邑安撫户口所在與官寮及百姓商量乃至賦役<lb/>
差科於人非便者並量事處分續狀聞奏務令安輯勿<lb/>
使勞煩當行責罰之科各竭公忠之力所到之處宣示<lb/>
百姓達我勤人之心<hi>開元十二年五月</hi>
<pb n="KR2f0010_WYG_090-5b"/>
　　　聽逃户歸首勑<lb/>
朕臨御天下二十四載何嘗不孜孜問政業業興憂以<lb/>
一徳心與萬人請命故宗廟降福乾坤致和使匈奴成<lb/>
父子之鄉犬戎為姻好之國西南邛筰皆曰内臣東北<lb/>
林胡是稱邊捍何奉天之徳能逺洽於戎夷而安人之<lb/>
政獨不行於諸夏使黎甿失業户口凋零忍棄枌榆轉<lb/>
徙他鄉傭假取給浮窳求生言念於兹良深惻隱豈惟<lb/>
朕徳所未及教有未𢎞歟亦由牧守専城莫能共理令<lb/>
<pb n="KR2f0010_WYG_090-6a"/>
長為邑多或非才俾猾吏侵漁權豪并奪故貧窶日蹙<lb/>
逋逃嵗増若不開恩何從遷善天下逃户所在特聴歸<lb/>
首容至今年十二月三十日内首盡其本貫有産業者<lb/>
一切令還若先無者具户數聞奏當别有處分其有限<lb/>
外不首潛匿亡歸靡懷亭育之恩仍蓄逋亡之計即當<lb/>
分命専使在處捜求散配諸軍以充兵鎮懲其犯命替<lb/>
彼居人仍各委採訪使及刺史縣令明加曉諭使知朕<lb/>
意<hi>開元二十四年正月</hi>
<pb n="KR2f0010_WYG_090-6b"/>
　　　勸天下種桑棗制　　　　　　　常衮<lb/>
勑詩有豳風陳王業也八月剥棗以助男功蠶月條桑<lb/>
俾修女事贍人之道必廣於滋殖分地之利非止於耕<lb/>
耘益之以織紝雜之以菓實則寒有所備儉有所資如<lb/>
㫖蓄之禦冬豈無衣以卒嵗頃屬多難艱食必資樹藝<lb/>
以利於人庶俾播種之功用申牧養之化天下百姓宜<lb/>
勸課種桑棗仍每丁毎年種桑三十樹其寄住寄庄官<lb/>
䕃官家毎一頃地准一丁例仍委節度觀察州縣長吏<lb/>
<pb n="KR2f0010_WYG_090-7a"/>
躬親勉率不得擾人務令及時各使知勸一一勉諭訖<lb/>
具數奏聞<lb/>
　　　廢華州屯田制　　　　　　　　常衮<lb/>
勑間者戎旅未息徴求煩重四郊之賦乃至五稅其一<lb/>
居人蕩析邦廪空虚遂命宰臣大修農政天下郡國散<lb/>
諸屯轉漕入闗以資均濟兼詔中尉左右内史表屬州<lb/>
縣閑田分署農官俾其耕鑿南至於華瀕渭而東林麓<lb/>
洲渚之間榛莽窊邪之處非吾人所占者悉舉籍勸分<lb/>
<pb n="KR2f0010_WYG_090-7b"/>
載芟載柞稼多豐碩畆獲數鍾嵗既少殷軍儲差贍郡<lb/>
縣之稅於是十而減七數從其舊殆復厥常今宿麥頗<lb/>
登秋苗益茂私田加闢公用漸充華州人户土地非廣<lb/>
其屯田並宜給與貧下百姓自頃闗中乏牛力封圻千<lb/>
里半是丘荒置屯田已來皆變良沃惠散其利以及困<lb/>
窮藏之於人孰與不足宣示郡邑宜悉朕懐<lb/>
　　賦斂<lb/>
　　　簡徭役詔<lb/>
<pb n="KR2f0010_WYG_090-8a"/>
詩不云乎民亦勞止汔可小康爰自夫隋氏失馭刑政<lb/>
板蕩豺狼競起肆行凶虐徴求無度侵奪任已下民困<lb/>
擾各靡聊生喪亂之餘百不存一上天降鑒爰命朕躬<lb/>
廓定凶災乂寧區域念此黎庶凋弊日乆新獲安堵衣<lb/>
食未豐所以每給優復蠲其徭賦不許差科輒有勞擾<lb/>
義存簡靜使務農桑至如大河南北亂離永久師旅荐<lb/>
興加之饑饉百姓勞弊此焉特甚江淮之間爰及嶺外<lb/>
塗路懸阻土曠人稀流寓者多尤宜存恤此等諸處往<lb/>
<pb n="KR2f0010_WYG_090-8b"/>
隔㓂戎自經開泰嵗月未乆猶恐士民積習不改前弊<lb/>
州縣官人未稱所委迎送往來尚致勞費其河南河北<lb/>
江淮以南及荆州大總管内諸州所司宜更班下自今<lb/>
以後非有別勑不得輒差科徭役及迎送供承庶其安<lb/>
逸明加檢約稱朕意焉<hi>武徳六年三月</hi>
　　　禁止迎送營造差科詔<lb/>
隋末喪亂豺狼競逐率土之衆百不一存干戈未靜農<lb/>
桑咸廢凋弊之餘饑寒重切永言念此悼於厥心今㓂<lb/>
<pb n="KR2f0010_WYG_090-9a"/>
賊以平天下無事百姓安堵各務耕織家給人足即事<lb/>
可期所以新附之民特蠲徭賦欲其休息更無煩擾使<lb/>
獲安靜自修産業猶恐所在州縣未稱朕懐道路送迎<lb/>
廨宇營築率意徴求擅相呼召諸如此類悉宜禁斷非<lb/>
有别勑不得差科不遵詔者重加推罰布告天下咸知<lb/>
此意<hi>武徳六六四月</hi>
　　　罷三十六州造船安撫百姓詔<lb/>
朕以寡昧纂承鴻烈肅扆巖廊之上凝襟華裔之表馭<lb/>
<pb n="KR2f0010_WYG_090-9b"/>
奔深於日慎儲祉存於勿休勉已勵精詳求大化往為<lb/>
奉成先志雪恥黎元是以數年之間稱兵遼海雖除凶<lb/>
戡暴義匪儲身疲人竭財役興於下泛滄流而遐濟踐<lb/>
危途而逺襲風濤競駭或取淪亡鋒鏑交揮非無隕仆<lb/>
顧惟菲徳事有乖於七旬在躬延責情致慙於四海湯<lb/>
年罪已鑒寐斯存漢載富人周廻切念日者翹車聮映<lb/>
賁帛相耀庖鼎之前猶潛秀異殿陛之下未盡英奇佇<lb/>
延翰於西雍認殊珍於東序比王師荐發戎務實繁州<lb/>
<pb n="KR2f0010_WYG_090-10a"/>
縣官寮縁兹生過力役無度財賂公行蠧政傷風莫斯<lb/>
為甚前令三十六州造船以備東行者即宜並停訖凡<lb/>
百在位宜極言得失悉心無隱以匡不逮仍分遣按察<lb/>
大使問人疾苦黜陟官吏兼司元太常伯竇徳𤣥往河<lb/>
南道並即持節分往其内外官五品已上各舉巖藪幽<lb/>
素之士廣加詢訪旁求謡俗式企英材允毗闕政必使<lb/>
八紘之内咸得朕心萬㝢之中同夫親覽宜速頒示率<lb/>
土知此意焉<hi>龍朔三年八月</hi>
<pb n="KR2f0010_WYG_090-10b"/>
　　　闗内庸調折變粟米勑<lb/>
勑闗輔庸調所稅非少既寡蠶桑皆資菽粟常賤糶貴<lb/>
買損費逾深又江淮等苦變造之勞河路増轉運之弊<lb/>
毎計其運脚數倍加錢今嵗屬和平庶物穰賤南畆有<lb/>
十千之穫京師同水火之饒均其餘以減逺費順其便<lb/>
使農無傷自今已後闗内諸州庸調資課並宜准時價<lb/>
變粟取米送至京逐要支用其路逺處不可運送者宜<lb/>
所在收貯便充隨近軍粮其河南北有不通水利宜折<lb/>
<pb n="KR2f0010_WYG_090-11a"/>
租造絹以代闗中調課所司仍明為條件稱朕意焉<hi>開元</hi>
<hi>二十五年二月</hi>
　　　減徴京畿丁役等制　　　　　　常衮<lb/>
勑天之所命俾朕乂人豈敢怠遑期於康濟勞精極慮<lb/>
十有四載務從省約以訓天下訪其疾苦屢有蠲除公<lb/>
私之差僅從盍徹宮衛之備仍罷踐更兼捐服御用資<lb/>
軍國大去煩弊以休邦畿游食之人悉歸南畆墾田之<lb/>
數漸復平時神降嘉禾嵗乃大熟震於珍物景福紛委<lb/>
<pb n="KR2f0010_WYG_090-11b"/>
葢上𤣥烈聖之儲祉也豈寡昧之徳而臻此耶夙夜祗<lb/>
惕永懐増懼然以令有緩急物有重輕粟輕而易散錢<lb/>
重而難聚古人所謂糴之至賤與貴其傷一也如聞閭<lb/>
閻未免告病至乃以數斛易錢一緡雜以他徭難於償<lb/>
賣輔用所寶念之惻然深可重惜所宜節省其京兆府<lb/>
諸色番役等訪聞諸司或有徴課比縁時儉資數稍多<lb/>
物估皆賤不可仍舊其掌閑彍騎三衛及橋堰丁匠如<lb/>
有司頃徴資並納錢三千米六斗其青苗地頭天下諸<lb/>
<pb n="KR2f0010_WYG_090-12a"/>
州每畆率錢十五頃以京師煩擾供應頗多茍從權宜<lb/>
遂倍其數自今以後宜准諸州例徴率朕以帝王之教<lb/>
人如父母之訓子所以至纎至㣲必躬必親茍或便之<lb/>
豈憚煩也宣示百姓知朕意焉<lb/>
　　　制置諸道兩税使勑<lb/>
兩税法悉總諸稅初極便人但縁約法之時不定物估<lb/>
粟帛轉賤賦税自加人力不堪國用斯切務須通濟令<lb/>
其便安欲遣使臣巡行國邑郵驛所届豈免煩勞軺車<lb/>
<pb n="KR2f0010_WYG_090-12b"/>
遽馳曽未周悉度支鹽鐵泉貨是司各有分巡置於都<lb/>
㑹爰命帖職周視四方簡而易從庶叶權便政有所弊<lb/>
事有所宜皆得舉聞副我憂寄其鹽鐵使揚州留後宜<lb/>
兼充淮南浙西浙東宣歙福建等道兩税使度支山南<lb/>
西道分巡院官宜兼充劒南東川及山南西道兩使其<lb/>
峽内五監舊屬鹽鐵使宜割屬度支使便委山南西道<lb/>
兩税使兼知參貨各奉所職期於悉心<lb/>
　　平糴<lb/>
<pb n="KR2f0010_WYG_090-13a"/>
　　　置常平監官詔<lb/>
朕祗膺靈命撫字氓黎方緝隆平躋之仁壽田畆之賦<lb/>
一切蠲除錙銖之律悉皆停斷是以特建農圃用督耕<lb/>
耘思俾濟民既庶且富鍾庾之量冀同水火宜置常平<lb/>
監官以均天下之貨市肆騰踊則減價而出田嗇豐羡<lb/>
則増糴而收觸類長之去其太甚庶使公私俱濟家給<lb/>
人足抑止兼并宣通壅滯<hi>武徳九年九月</hi>
　　　命諸道平糴制　　　　　　　　常衮<lb/>
<pb n="KR2f0010_WYG_090-13b"/>
勅四海之内方叶大寧西戎無厭獨阻王命不可忘戰<lb/>
尚勞事邊朕頃以兵革之後軍國空耗躬率節儉務勸<lb/>
農桑上𤣥儲休仍嵗大稔益用多愧不知其然雖屬此<lb/>
人和近於家給而邊穀未實戎備猶虚因其天時思致<lb/>
豐積將設平糴以之餽軍然以中都所供内府不足租<lb/>
充常入之數豈濟倍餘之收其在方面藎臣成兹大計<lb/>
共佐公家之急以資塞下之儲應諸道毎嵗皆有防秋<lb/>
兵馬其淮南四千人浙西三千人魏博四千人昭義二<lb/>
<pb n="KR2f0010_WYG_090-14a"/>
千人成徳三千人山南東道三千人荆南二千人湖南<lb/>
三千人山南西道二千人劍南西川三千人劍南東川<lb/>
三千人鄂岳一千五百人宣歙三千人福建一千五百<lb/>
人其嶺南江南浙西浙東等亦各准例恐路逺往來増<lb/>
費各委本道節度觀察都團練等使毎年取當使諸色<lb/>
雜錢及廻易利潤贓贖等錢物每人計二十千文每道<lb/>
各據所配人數都計市輕貨送上都左藏庫貯納充别<lb/>
勅和糴用並不得尅當軍將士衣糧充數仍以秋收送<lb/>
<pb n="KR2f0010_WYG_090-14b"/>
畢<hi>大厯九年五月</hi>
　　　令御史巡定諸道米價勑<lb/>
河東河北諸道頻年水旱重以兵革農耕多廢粒食未<lb/>
豐比令使臣分路賑恤冀其全濟得接秋成今諸道糓<lb/>
價尚未減賤而徐汴管内又遭水潦如聞江淮諸郡所<lb/>
在豐稔困於甚賤不免傷農州縣長吏茍思自便潛設<lb/>
條約不令出界雖無嚴牓以避詔條而商旅不通米價<lb/>
懸異致令水旱之處種食無資昔春秋之時列國異政<lb/>
<pb n="KR2f0010_WYG_090-15a"/>
分災救患猶載冊書况今朝典大行逺近一統禁錢閉<lb/>
糴具在赦文州縣因循多不遵奉宜令御史臺揀御史<lb/>
一人于江南道巡察但毎道毎州界首物價不等米商<lb/>
不行即是潛有約勒不必更待文牓為驗便具事狀及<lb/>
本界刺史縣令觀察判官名銜聞奏如河南通商旅之<lb/>
後淮南諸郡米價漸起展轉運接諸處直至江西湖南<lb/>
荆襄已來並須約勒依此舉勘聞奏仍各令觀察使審<lb/>
詳前後赦條與御史相知切加訪察不得容蔽<hi>太和年</hi>
<pb n="KR2f0010_WYG_090-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻八十一</head> <lb/>
    <p>
<pb n="KR2f0010_WYG_071-1a"/>
欽定四庫全書<lb/>
　唐大詔令集巻八十一<lb/>
　　　　　　　　　　　　宋　宋敏求　編<lb/>
　　政事<lb/>
　　　禮樂<lb/>
　　　　太常樂人蠲除一同民例詔<lb/>
　　　　頒行唐禮及郊廟新樂詔<lb/>
　　　　用慶善曲破陣樂詔<lb/>
<pb n="KR2f0010_WYG_071-1b"/>
　　　　詔習禮樂詔<lb/>
　　　　禁斷女樂勅<lb/>
　　　　内出雲韶舞勅<lb/>
　　　　雅樂名大唐樂制<lb/>
　　　經史<lb/>
　　　　命蕭瑀等修六代史詔<lb/>
　　　　修晉史詔<lb/>
　　　　簡擇史官詔<lb/>
<pb n="KR2f0010_WYG_071-2a"/>
　　　　令諸儒質定古文孝經尚書詔<lb/>
　　　　行何鄭所注書勅<lb/>
　　　　改尚書洪範無頗為陂勅<lb/>
　　　　録開元以来名臣事迹付史館勅<lb/>
　　　　條貫起居注勅<lb/>
　　禮樂<lb/>
　　　太常樂人蠲除一同民例詔<lb/>
太常樂人今因罪讁入營署習藝伶官前代以来轉相<lb/>
<pb n="KR2f0010_WYG_071-2b"/>
承襲或有衣冠徹諸公卿子孫一沾此色後世不改婚<lb/>
姻絶於士𩔖名籍異於編甿大恥深疵良可哀愍朕君<lb/>
臨區宇思從寛惠永言淪滯義存刷蕩其大樂鼓吹諸<lb/>
舊人年月已久世代遷易宜得蠲除一同民例但音律<lb/>
之伎積學所成𫝊授之人不可頓闕仍依舊本司上下<lb/>
若已仕官見入班流勿更追呼各從品秩自武德元年<lb/>
以来配充樂户者不在此例<hi>武德二年八月</hi>
　　　頒行唐禮及郊廟新樂詔<lb/>
<pb n="KR2f0010_WYG_071-3a"/>
先王之辨方正位體國經野象天地以制法通神明以<lb/>
施化樂由内作禮自外成可以安上治民可以移風易<lb/>
俗揖譲而天下治者其惟禮樂乎固以同和無體非飾<lb/>
玉帛之容豈崇鐘鼓之奏日来月徃樸散淳漓滛慝迭<lb/>
興流而忘本魯昭所習唯在折旋魏文所重止於鄭衛<lb/>
秦氏縱暴載籍咸亡漢朝修緝典章不備時更戰國多<lb/>
所未遑雅道淪喪歴兹永久朕恭承明命嗣膺玉厯懼<lb/>
深馭朽情切納隍慿宗廟之靈資股肱之力上下交㤗<lb/>
<pb n="KR2f0010_WYG_071-3b"/>
遐邇乂安率土阽危既拯之於塗炭羣生遂性復納之<lb/>
於軌物興言政本載惕於懐葢知禮樂之情者能作識<lb/>
禮樂之文者能述作者之謂聖述者之謂明朕雖德謝<lb/>
前王而情深好古傷大道之既隠懼斯文之將墜故廣<lb/>
命賢才旁求遺逸探六經之奥㫖採三代之英華古典<lb/>
之廢於今者咸擇善而修復鄭聲之亂於雅者並隨違<lb/>
而矯正莫不本乎人心稽之物理正情性而節事宜窮<lb/>
髙深而歸簡易用之邦國彞倫以之攸叙施之律吕金<lb/>
<pb n="KR2f0010_WYG_071-4a"/>
石於是克諧今修撰既畢可頒行天下俾富教之方洵<lb/>
符先聖人倫之化貽厥後昆<hi>貞觀十一年四月</hi>
　　　用慶善曲破陣樂詔<lb/>
國家平定天下革命創制紀功旌德久被樂章今郊祀<lb/>
四懸猶用干戚之舞先朝作樂韞而未申其郊廟享宴<lb/>
等宫懸文舞宜用功成慶善之樂皆著履執拂依舊服<lb/>
袴褶童子冠其武舞宜用神功破陣之樂皆被甲持㦸其<lb/>
執纛之人亦著金甲仍量加簫笛歌鼔等於懸南列坐<lb/>
<pb n="KR2f0010_WYG_071-4b"/>
與宫懸合奏<hi>麟德二年十月</hi>
　　　詔習禮樂詔<lb/>
禮樂之用其来尚矣朕誕膺明命克光丕歴思隆頌聲<lb/>
以康至道而曲臺闡訓猶乖揖譲之容大樂登歌徒紀<lb/>
鏗鏘之韻良以教虧綿蕞學闕瞽宗興言盛業寤歎曷<lb/>
已然則幽誠所著縱九臯而必聞忠信且存在十室而<lb/>
無棄但慮習俎之彦隠跡於閭閻辦鐸之英韜聲於林<lb/>
藪夫良玉無趾求之斯来真龍難覩好之而至其四方<lb/>
<pb n="KR2f0010_WYG_071-5a"/>
士庶及丘園栖隠有能明習禮經詳䆒音律於行無違<lb/>
在藝可録者並宜州縣捜揚博訪具以名聞<lb/>
　　　禁斷女樂勅<lb/>
朕聞樂者起於心心者動於物物不正不可為樂樂不<lb/>
正則不能理人况天生黎蒸區别男女外則不能導之<lb/>
以禮中則不能由之以樂茍或不臧孰云致理自有隋<lb/>
頺靡庶政彫缺徴聲遍於鄭衛衒色靡於燕趙廣場角<lb/>
抵長袖風飄聚而觀之浸而為俗所以戎王奪志夫子<lb/>
<pb n="KR2f0010_WYG_071-5b"/>
遂行也朕方大變澆訛用清淄蠧睠兹女樂事切驕滛<lb/>
傷風害政莫斯為甚既違令式尤宜禁斷自今以後不<lb/>
得更然仍令御史金吾嚴加捉搦如有犯者先罪長官<lb/>
務令杜絶以稱朕意<hi>開元二年八月七日</hi>
　　　内出雲韶舞勅<lb/>
朕聞舞者所以節八音而行八風豈徒誇詡時代眩耀<lb/>
耳目而已也自立雲韶内府百有餘年都不出於九重<lb/>
今欲陳於百姓冀與公卿同樂豈獨娛於一身且珠翠<lb/>
<pb n="KR2f0010_WYG_071-6a"/>
綺羅孰非珍玩常念百金之費每惜十家之産是以所<lb/>
服之服俱非羅綺所冠之冠亦非珠翠至若弋綈之制<lb/>
大帛之衣德雖謝於古人儉不慚於曩哲庶羣公等觀<lb/>
此當體朕之不奢<hi>開元十二年正月</hi>
　　　雅樂名大唐樂制<lb/>
王者作樂古之大猷葢以殷薦上帝嚴配祖考况順天<lb/>
地之體開山川之風發揮雅音道逹和氣揖譲而理不<lb/>
其盛歟自戰國以来此道隳壊但紀鏗鏘之節寧探述<lb/>
<pb n="KR2f0010_WYG_071-6b"/>
作之深歴代因循莫之改革朕嘗以聽政之暇緬尋前<lb/>
典雖舊制之空存而正聲之多缺將何以列彼祠祀感<lb/>
於靈神斯事體大諒資合度是用躬親有以裁校定六<lb/>
律而為本避五行之相剋哀慢滛過去其弊也清濁剛<lb/>
柔適其中也亦既協應頗為成文或得之於自然乃不<lb/>
知其本然豈上𤣥幽贊俾正缺遺者哉方於六代之作<lb/>
亦各一時之義也乃命奉常陳於祀事用昭誠敬且敦<lb/>
風俗而王公卿士爰及有司頻詣闕上言請以唐樂名<lb/>
<pb n="KR2f0010_WYG_071-7a"/>
斯至公事朕安得而辭焉然則大成大韶大濩大夏皆以大<lb/>
字表其樂章今之所請宜曰大唐樂<hi>開元二十九年六月</hi>
　　經史<lb/>
　　　命蕭瑀等修六代史詔<lb/>
經典序言史官紀事考論得失究盡變通所以裁成義<lb/>
𩔖懲惡勸善多識前古貽鑒將来伏羲以降周秦斯及<lb/>
兩漢𫝊緒三國並命迄于晉宋載籍備焉自有魏南徙<lb/>
上乘機運周隋禪代歴世相仍梁氏稱邦跨據淮海齊<lb/>
<pb n="KR2f0010_WYG_071-7b"/>
遷龜鼎陳建宗祊莫不自命正朔綿歴嵗祀各殊徽號<lb/>
刪定禮儀至於發跡開基受終告代嘉謀善政名臣竒<lb/>
士立言著績無乏於時然而簡牘未修紀傅咸缺炎凉<lb/>
已積謡俗還訛餘烈遺風冺焉將墜朕握圖馭宇長世<lb/>
字民方立典謨永垂憲則顧彼湮落用深歎悼有懐撰<lb/>
録實資良直中書令蕭瑀給事中王敬業著作即殷聞<lb/>
禮可修魏史侍中陳叔逹秘書丞令狐德棻太史令唐<lb/>
儉可修周史兼中書令封德彞中書舎人顔師古可修<lb/>
<pb n="KR2f0010_WYG_071-8a"/>
隋史大理卿崔善為中書舎人孔紹安太子洗馬蕭德言<lb/>
可修梁史太子詹事裴矩兼吏部郎中祖孝孫前秘書<lb/>
監魏徴可修齊史秘書丞竇璡給事中歐陽詢秦王文<lb/>
學姚思亷可修陳史務加覈詳博採舊聞義在不刋書<lb/>
法無隠<hi>武德五年十二月</hi>
　　　修晉書詔<lb/>
朕拯溺師旅省方禮畢四海無事百揆多閒遂因暇日<lb/>
詳觀典府考龜文於羲載辨鳥册於軒年不出岩廊神<lb/>
<pb n="KR2f0010_WYG_071-8b"/>
交千祀之外穆然旒纊臨睨九皇之表是知右史序言<lb/>
斯不爽昧左官詮事歴兹綿逺發揮文字之本通逹書<lb/>
契之源大矣哉葢史籍之為用也自沮誦攝官之後伯<lb/>
陽載筆之前代列史臣皆有刪著仲尼修而採檮杌倚<lb/>
相誦而闡丘墳降自西京班馬騰其茂寔逮於東漢范<lb/>
謝振其芳聲蕞爾當塗陳夀覈其國志𦕈哉劉宋沈約<lb/>
裁其帝籍至梁陳髙氏朕命勒成惟周及隋亦同甄録<lb/>
莫不彰善癉惡激一代之清芬褒吉懲凶備百王之令<lb/>
<pb n="KR2f0010_WYG_071-9a"/>
典唯晉氏膺運制有中原上帝啟𤣥石之圖下武代黄<lb/>
星之德及中朝鼎革江左嗣興並宅寰區式重徽號足<lb/>
以飛英麗筆將羙冊書但十有八家雖存記注而才非<lb/>
良史事虧寔錄緒煩而寡要思勞而少功叔寧課虗滋<lb/>
味同於畫餅子雲學海涓滴湮於涸流處叔不然於中<lb/>
興法盛莫通於創業洎乎干陸曹鄧略記帝王鸞盛廣<lb/>
松纔編載記其文既野其事罕𫝊遂使典午清髙韜遺<lb/>
芳於簡册金行曩誌缺繼美於驪騵遐想寂寥深為歎<lb/>
<pb n="KR2f0010_WYG_071-9b"/>
息宜令修國史所更撰晉書銓次舊聞裁成義𩔖俾夫<lb/>
湮洛之誥咸使發明其所湏可依修五代史故事若少<lb/>
學士亦量事追取<hi>貞觀二十年閏二月</hi>
　　　簡擇史官詔<lb/>
修撰國史義在典寔自非操履貞白業量該通讜正有<lb/>
聞方堪此任所以承前縱居史官必就中簡擇灼然為<lb/>
衆所推者方令著述如聞近日以来但居此職即知修<lb/>
撰非唯編緝踈舛亦恐漏泄史事自今以後宜遣史司<lb/>
<pb n="KR2f0010_WYG_071-10a"/>
於史官内簡擇堪任修史人錄名進内自餘雖居史職<lb/>
不得輙令聞見所修史籍及未行用國史等事<hi>總章三年十月</hi>
　　　令諸儒質定古文孝經尚書詔<lb/>
孝經尚書有古文本孔鄭注其中指趣頗多踳駮精義<lb/>
妙理若無所歸作業用心復何所適宜令諸儒并訪後<lb/>
進逹解者質定奏聞<hi>開元七年三月</hi>
　　　行何鄭所注書勅<lb/>
朕以全經道喪大義久乖淳感之性浸㣲流遁之源未<lb/>
<pb n="KR2f0010_WYG_071-10b"/>
息是用旁求廢簡逺追缺文欲使發揮異説同歸要道<lb/>
永惟一致之用以開百行之端間者諸儒所𫝊頗乖通<lb/>
議敦孔學者冀鄭門之息滅尚今文者指古𫝊為誣偽<lb/>
豈朝廷並列書府以廣儒術之心乎况孔鄭大宗固多<lb/>
殊趣諸生㑹議曽無所申而推求小疵其細已甚聚訟<lb/>
之訓人無則焉其何鄭二家可令仍舊行用王孔所注<lb/>
𫝊習者希宜布繼絶之典頗加奬飾子夏𫝊逸篇既廣<lb/>
前令帖易者停<hi>開元七年五月</hi>
<pb n="KR2f0010_WYG_071-11a"/>
　　　改尚書洪範無頗為陂勅　　　　　　孫逖<lb/>
勅典謨既作雖曰不刋文字或訛豈必相襲朕聼政之<lb/>
暇乙夜觀書匪徒閲於㣲言實𣣔暢於精理每讀尚書<lb/>
洪範至無偏無頗遵王之義三復兹句常有所疑據其下文<lb/>
並皆協韻唯頗一字寔則不倫又周易㤗卦中無平不<lb/>
陂釋文云陂有頗音陂之與頗訓詁無别為陂則文亦<lb/>
㑹意為頗則聲不成文應由煨燼之餘編簡墮缺𫝊授<lb/>
之際差别相沿原始要終湏有刋革朕雖先覺兼訪諸<lb/>
<pb n="KR2f0010_WYG_071-11b"/>
儒僉以為然終非獨斷其尚書洪範無偏無頗字宜改<lb/>
為陂庶使先儒之義去彼膏盲後學之徒正其魚魯仍<lb/>
令宣示國學<lb/>
　　　録開元以来名臣事迹付史館勅<lb/>
勅朕君臨萬邦多歴年所於今行事動必見書循以舊<lb/>
章𫝊諸寔錄豈朕之獨理所賴良臣或謀猷　以濟其<lb/>
事或規諷以成其道開元以来勲庸德業咸宜備叙其<lb/>
身已沒者宜令子孫具錄事迹送史館<hi>開元二十五年五月</hi>
<pb n="KR2f0010_WYG_071-12a"/>
　　　條貫起居注勅<lb/>
記事記言史官是職昭垂法誡著在舊章舉而必書朕<lb/>
所深望自今以後毎坐日宰臣及諸司對後如是可備<lb/>
勸誡合在紀述者委承㫖宰相宣示左右起居綴録仍<lb/>
准舊例每季送史館<hi>元和十二年九月</hi>
　<lb/>
　<lb/>
　<lb/>
<pb n="KR2f0010_WYG_071-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻八十一<lb/>
</p>
<p>
</p>
  </div>
</body>
</text>
</TEI>
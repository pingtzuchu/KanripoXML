<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻七</head> <lb/>
    <p>
<pb n="KR2f0010_WYG_007-1a"/>
欽定四庫全書<lb/>
　唐大詔令集巻七<lb/>
　　　　　　　　　　　　宋　宋敏求　編<lb/>
　　帝王<lb/>
　　　尊號冊文上<lb/>
　　　　應天神龍皇帝冊文<lb/>
　　　　開元神武皇帝冊文<lb/>
　　　　開元天寳聖文神武應道皇帝冊文<lb/>
<pb n="KR2f0010_WYG_007-1b"/>
　　　　開元天地大寳聖文神武應道皇帝冊文<lb/>
　　　　太上皇加光天文武大聖孝感皇帝冊文<lb/>
　　　　睿聖文武皇帝冊文<lb/>
　　　　元和聖文神武法天應道皇帝冊文<lb/>
　　尊號冊文上<lb/>
　　　應天神龍皇帝冊文<lb/>
維神龍三年嵗次丁未九月丙申朔五日庚子具官某<lb/>
及文武羣臣等謹昧死再拜稽首奉冊言爰自厥初肇<lb/>
<pb n="KR2f0010_WYG_007-2a"/>
興司牧皇矣撫極蒸哉察道莫不因時適變改物殊徽<lb/>
推五運而陟崇髙歩三㣲而應厯數天地人皇之稱立<lb/>
始别洪荒唐虞夏帝之君尊漸詳文質姬水以椎輪發<lb/>
號烈山以斲耒増祥然後仁被徳宣功昭業逺歴訪前<lb/>
古兹為舊式大唐受乾坤之勝命當㝢縣之謳歌奄有<lb/>
黎庶遂光宸象應天皇帝陛下垂旒御宇截海披圖承<lb/>
四業之休光握三靈之寳契虞舜蒸蒸之德永錫羣方<lb/>
周文翼翼之心其凝庶績驅齊人於仁夀致雅俗於醇<lb/>
<pb n="KR2f0010_WYG_007-2b"/>
醲六府咸修五戎不用航海梯山之客奉贄輸琛耕田<lb/>
鑿井之夫擊壤鼓腹中外静謐表裏雍熈而孽子㴞天<lb/>
亂臣干紀謀同觸瑟禍劇弄兵不虞之災忽生於肘腋<lb/>
無象之鍳獨憤於神祗於時凶䜿逼樓聖君憑檻威靈<lb/>
下濟覺封豕之周惶醜逆上瞻見神龍之輔翼寳仗以<lb/>
億千之衛天儀成丈六之容衆瑞共臨羣妖大駭盡迷<lb/>
方而夫據咸奪氣而忘精顧盼而斬馘轝屍指麾而氷<lb/>
消霧釋雖復草為兵甲秦師驚蒋帝之神樹作藩屏釋<lb/>
<pb n="KR2f0010_WYG_007-3a"/>
主屈魔王之衆虵軀之變媧后蛟影之隨漢髙未足以<lb/>
匹此竒徴方斯偉應自非冥符幽賛睿感?通何以承<lb/>
波若之䕶持享髙明之福助昔者伏牛之主遂號犧皇<lb/>
名鳥之君仍題鳯紀法身用馬鳴成道上士以龍德為<lb/>
仙敢托元符爰資故實謹上尊號曰應天神龍皇帝鴻<lb/>
猷載肇昌厯惟新庶以仰順乾心俯從人欲天長地久<lb/>
更隆四大之尊名玉振金聲恒為百王之稱首盛矣美<lb/>
矣皇哉唐哉臣某等誠歡誠喜頓首死罪死罪再拜以<lb/>
<pb n="KR2f0010_WYG_007-3b"/>
聞<lb/>
　　　開元神武皇帝冊文　　　　　　蘇頲<lb/>
維先天二年嵗次癸丑十一月辛酉朔二十八日戊子<lb/>
攝太尉臣某等六千五百一十四人言臣聞厥初生人<lb/>
首出庶物物不自理惟后所以康乂后不自尊惟人所<lb/>
以歸往古先哲后安人育物表功崇號不可辭也皇矣<lb/>
上帝臨於巨唐降氤氲垂耿光重熈而累盛至太皇而<lb/>
授聖皇臣等敢稽首而言曰曩者景龍之末長虵縱禍<lb/>
<pb n="KR2f0010_WYG_007-4a"/>
陛下慮宗社之墜提劔夷之則因親以尊主問者朝有賊<lb/>
臣天罰大憝陛下拯邦家之難援旗剿之則錯枉以舉<lb/>
直戮不及嗣惡惟其身思與王公卿士等下逮元元揚<lb/>
闓澤而布和氣臣又聞之軒夢華胥堯期姑射未有一<lb/>
其道而順太皇之心文王昭事武王纉緒未有一其時<lb/>
而居聖人之位褰裳釋重至公也端扆嚮明至孝也使<lb/>
九族惇叙百工允釐東西南北砥礪聲教彼靈有四招<lb/>
翠黄而可乗我寳有三指珠玉而不御然猶發揮禮樂<lb/>
<pb n="KR2f0010_WYG_007-4b"/>
馳騖典墳論思獻納進善從諌日慎於一日矣上指天<lb/>
意下考人謀卓哉恊元符而鑠靈命而已夫開者泰也<lb/>
罔弗亨元者善也罔弗利神者聖也罔弗通武者威也<lb/>
罔弗服臣等不勝大願昧死上尊號曰開元神武皇帝<lb/>
謹上玉冊玉璽臣等誠惶誠恐死罪死罪謹上<lb/>
　　　開元天寳聖文神武應道皇帝冊文<lb/>
維天寳七載嵗次戊子五月庚午朔十三日壬午攝太<lb/>
尉銀青光禄大夫守刑部尚書兼京兆尹上柱國潁川<lb/>
<pb n="KR2f0010_WYG_007-5a"/>
郡開國公臣蕃昊及文武百僚等謹稽首奉開元天寳<lb/>
聖文神武皇帝陛下臣聞惟道至大王者均其名惟天<lb/>
丕應聖人光其徳陛下𢎞啟𤣥宗紹開皇運淳化既洽<lb/>
勞謙有恒每滌覽真經䖍心明祀將以荅三靈之睠命<lb/>
為萬姓而祈福故得玉芝敷白魚見卿雲降仙𫝊對揚<lb/>
之休必有不可讓者也於是公卿宗子耆艾法流詣闕<lb/>
奏章願増徽號至於再至於三伏奉甲戍詔曰禎祥者<lb/>
所以合天人鴻名者所以彰德業今封章繼至誠請甚<lb/>
<pb n="KR2f0010_WYG_007-5b"/>
勤敬膺神休允荅人望臣等不勝大慶謹上加尊號曰<lb/>
開元天寳聖文神武應道皇帝伏惟開闢之功簡易之<lb/>
德與道同運體乾無極<lb/>
　　　開元天地大寳聖文神武應道皇帝冊文<lb/>
維天寳八載嵗次已丑閏六月癸亥朔五日丁夘攝太<lb/>
尉開府儀同三司行尚書左僕射兼右相吏部尚書崇<lb/>
𤣥舘大學士集賢院學士修國史上柱國晉國公臣林<lb/>
甫特進行左相兼兵部尚書崇𤣥舘大學士太清宫太<lb/>
<pb n="KR2f0010_WYG_007-6a"/>
㣲宫使上柱國臣希烈及文武百官正議大夫檢校禮<lb/>
部尚書上柱國清河縣開國男賜𬗋金魚袋臣崔翹等<lb/>
謹再拜稽首奉冊開元天寳聖文神武應道皇帝陛下<lb/>
臣聞自昔帝王與道同功者道寳降焉與天合德者天<lb/>
命彰焉陛下功冠九皇徳包三古而猶朝乾夕惕朝禮<lb/>
上清復𤣥化之雍熈致蒼生於仁夀故昊穹眷命烈祖<lb/>
垂休玉芝再産於宸居瑶圃懸記於仁洞混成㣲㫖允<lb/>
屬聖躬陛下推美廣孝克崇祖宗之禮羣臣以公議納<lb/>
<pb n="KR2f0010_WYG_007-6b"/>
忠庶叶承天之意乃有卿雲散彩瑞日重輪對揚大號<lb/>
固不可辭讓者也於是公卿宗子耆艾法流顒然詣闕<lb/>
奉章陳請陛下猶懐謙冲之德至於再至於三伏奉景<lb/>
辰詔曰隂隲既啟公議屢陳惟懐永圖敬依來請臣等<lb/>
不勝大慶謹上加尊號曰開元天寳聖文神武應道皇<lb/>
帝伏惟覆載之功廣大之業丕膺鴻烈寳祚無疆也<lb/>
　　　太上皇加光天文武大聖孝感皇帝冊文<lb/>
維至德三載嵗次已亥正月甲戍朔五日戊寅太上皇<lb/>
<pb n="KR2f0010_WYG_007-7a"/>
若曰古之握乾符建皇極社稷不可無主帝王惟有歸<lb/>
往堯禪舜舜禪禹畏天命也啟嗣禹武嗣文從人望也<lb/>
革命易姓舉至公於國纂戎繼統用不私於親斯美大<lb/>
矣朕承五聖之丕業宅萬國而為君膺時撫運載將四<lb/>
紀夢帝與齡實受多福曷甞不䖍恭至道亭育羣生早<lb/>
厭黄屋之勤每懐𬗋霄之馭惟父知子我有元良惟君<lb/>
安人久思付託皇帝天縱睿哲日躋孝敬率性之至通<lb/>
於神明財成之道冠於宇宙朕往以蕭牆之難克保宗<lb/>
<pb n="KR2f0010_WYG_007-7b"/>
社故先帝禆予以主鬯頃者中原之禍期輯邦家我於<lb/>
是命爾以仗鉞當經綸雲雷之際櫛沐風雨之時思契<lb/>
宿心累有成命而義不奉詔謙不踰尊至於再三明兹<lb/>
懇讓洎即戎致討觀兵朔漠驅馭豪傑用服乃功於明<lb/>
辟天亦集大命於爾躬推之至公終陟元后夫名以制<lb/>
義器以昭德今羣公卿士咸旅於庭明聴朕言敷厥成<lb/>
訓於戯奄有四海克康兆人光天之業也經綸天地勘<lb/>
定禍亂文武之功也雄圖英筭大聖也保國安親孝感<lb/>
<pb n="KR2f0010_WYG_007-8a"/>
也今加徽號於皇帝曰光天文武大聖孝感皇帝授𫝊<lb/>
國寳符受命寳符各一上副於天中契於神下叶於人三<lb/>
者朕無愧焉永保累聖之鴻緒對一人之休命朕將訪<lb/>
道峒山追蹤汾水超然金闕之上終以玉京之逰不其<lb/>
至哉良願畢矣宜令所司擇日即行冊禮<lb/>
　　　睿聖文武皇帝冊文　　　　　李吉甫<lb/>
維元和三年嵗次戊子正月癸未朔十一日癸巳攝太<lb/>
尉銀青光禄大夫守兵部尚書兼御史大夫上柱國趙<lb/>
<pb n="KR2f0010_WYG_007-8b"/>
郡開國公臣李巽及文武官五千七百九十四人等言<lb/>
臣聞自天𤣥而升地黄其凝皇王之道堯舜首出故典<lb/>
謨述焉自堯及唐厯紀三千致理之君不過十數升平<lb/>
之運不至五百天人之交際不其難歟我唐運之興昌<lb/>
期是膺四海一統十聖丕承以至於皇帝則君十一而<lb/>
年二百矣歴考前代丁於斯時皆王澤已竭君明寖替<lb/>
未若我后之惟新厥命我唐之中興厥祚顧視周漢不<lb/>
其蔑歟伏惟皇帝陛下紹太宗之英武禀德宗順宗之<lb/>
<pb n="KR2f0010_WYG_007-9a"/>
寅畏乾乾翼翼若不滿志故愛於文母順色之孝也睦<lb/>
於兄弟因心之友也崇讜議察邇言去疑謀杜讒説俾<lb/>
王道正直砥為夷塗發前聖之韞匱披人文之光耀而<lb/>
氣有沴者反時為妖若黎崇之不恪苖人之逆命或誕<lb/>
敷文告或震疊武功聖造不疾而速非陛下疇能之然<lb/>
後奉四表之歡心搃百神之受職蠲祀於清廟嚴禋於<lb/>
上𤣥天地察而神祗著矣臣聞之君人者謙遜静慤則<lb/>
天應之以福故休祥出焉慈和愛育則人應之以誠故<lb/>
<pb n="KR2f0010_WYG_007-9b"/>
鼓舞從焉王者因人心稽天意天下俱應而徽號加焉<lb/>
至公之道不可辭也臣等所以勤勤懇懇至於再至於<lb/>
三願奉鴻徽以彰休徳陛下猶三揖而五讓之久而罔<lb/>
已始降俞詔於是百辟卿士洎四方侯衛之臣上言曰<lb/>
陛下誕睿聖之姿膺㑹昌之期經天地之謂文禁暴亂<lb/>
之謂武臣等不勝大願謹奉玉冊玉寳上尊號曰睿聖<lb/>
文武皇帝惟陛下懋一德勤萬邦干禄百福垂唐之無<lb/>
疆<lb/>
<pb n="KR2f0010_WYG_007-10a"/>
　　　元和聖文神武法天應道皇帝冊文　崔羣<lb/>
維元和十四年嵗次已亥七月丁丑朔十三日巳丑攝<lb/>
太尉金𬗋光禄大夫檢校司空兼太子少保上柱國鄭<lb/>
國公食邑三千户臣綬及文武官五千七百一十八人<lb/>
等言臣聞惟天恵人惟元后作人父母大寳曰位至公<lb/>
者名帝皇尊稱肇自三五其義尚矣堯舜禹湯文武成<lb/>
康垂於典籍為萬代法非名歟殷有天下武丁大其業<lb/>
周有天下宣王嗣其訓在漢七葉亦稱盛强中興之美<lb/>
<pb n="KR2f0010_WYG_007-10b"/>
與我不𩔖皇唐統天二百有二載祖宗崇光四海一家<lb/>
禮文憲章矩矱大備元符昌厯畀付有在洎我后之握<lb/>
圖也齊心於穆清垂意於大寧文昭武烈冠今邁古始<lb/>
負固不若者莫匪顛踣輸忠來附者克保蕃祉天寳之<lb/>
季孽臣干紀靈誅亟掃餘氛未弭兵不得戢六十五年<lb/>
於兹矣元和致理思櫜弓矢睿謀前定所嚮風靡兩河<lb/>
既清泰階砥平戴白之老欣感出涕不其盛歟伏惟睿<lb/>
聖文武皇帝陛下徳配天地明並日月嚴薦於宗廟盡<lb/>
<pb n="KR2f0010_WYG_007-11a"/>
敬於郊禋孝通於神祗仁浃於動植内睦於九族外懐<lb/>
於四夷乙夜觀書日昃聴政恤刑懋賞劭農勸學歴選<lb/>
列辟英聲茂實其何以加焉日者淄青不恭告讓罔悛<lb/>
任下推誠出師徂征玉壘金陵之遐阻懸瓠營丘之險<lb/>
域或肆於都市或懸於藁街其餘𤨏細盖不足紀上以<lb/>
攄列聖之憤下以叶千齡之慶然後闢四門貞百度㑹<lb/>
㝢縣之玉帛旅梯航之貢篚咸曰不圖貞觀開元之化<lb/>
復覩於今日矣陛下勞謙祗畏不自暇逸讓德於上天<lb/>
<pb n="KR2f0010_WYG_007-11b"/>
推功於羣臣訪闕政修墜典不以龜龍為瑞以賢俊為<lb/>
瑞不以珠玉為寳以慈儉為寳卓哉煌煌信可假𤣥穹<lb/>
而蟠厚載者巳是宜尊徽名膺顯號以光於典冊以順<lb/>
於人心以荅於天意不可辭也臣又聞之居安思危納<lb/>
諌從下逺讒慝旌讜直愛養黎庶敦尚樸素斯皆髙祖<lb/>
太宗順宗之遺訓也而陛下躬行之造次必於是寤寐<lb/>
必於是實萬姓之福無疆之休僉曰功成而禮不崇德<lb/>
廣而名未稱臣子之罪也於是百辟卿士藩衛耆耄稽<lb/>
<pb n="KR2f0010_WYG_007-12a"/>
首上言至於四三陛下深秉謙冲詔諭往復不得已而<lb/>
從之伏以紀年之盛冠於大號厥有舊典書不云乎乃<lb/>
聖乃神乃武乃文𫝊曰惟天為大惟堯則之則法也王<lb/>
者昭事上帝取法於天道德經曰天法道道生一唯上<lb/>
聖至德兼則利物行清净自然之道為能應之臣等不<lb/>
勝大慶謹奉玉冊玉寳上尊號曰元和聖文神武法天<lb/>
應道皇帝伏惟陛下景福是膺如日之昇雖休勿休翼<lb/>
翼兢兢對越鴻名丕赫成能萬夀百祥罔不豐登天祚<lb/>
<pb n="KR2f0010_WYG_007-12b"/>
聖唐惟聖丕承臣綬等誠歡誠躍頓首頓首謹上<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻四十三</head> <lb/>
    <p>
<pb n="KR2f0010_WYG_033-1a"/>
欽定四庫全書<lb/>
　唐大詔令集巻四十三<lb/>
　　　　　　　　　　　　宋　宋敏求　編<lb/>
　　郡縣主<lb/>
　　　　縣主出嫁稱適詔<lb/>
　　　　新都郡主適楊泚制<lb/>
　　　　安樂郡主適楊守文制<lb/>
　　　　新都郡主適盧咸制<lb/>
<pb n="KR2f0010_WYG_033-1b"/>
　　　　義安郡主適裴巽制<lb/>
　　　　封安定郡主制<lb/>
　　　　封新平郡主制<lb/>
　　　　東光縣主事跡入國史詔<lb/>
　　　　封壽昌縣主制<lb/>
　　　　壽昌縣主適崔珍制<lb/>
　　　　封仙源縣主制<lb/>
　　　　封永年縣主制<lb/>
<pb n="KR2f0010_WYG_033-2a"/>
　　　　封華亭縣主制<lb/>
　　　　封安吉縣主制<lb/>
　　　　加襄樂縣主等實封制<lb/>
　　　　封恩王等女為縣主制<lb/>
　　郡縣主<lb/>
　　　縣主出嫁稱適詔<lb/>
古稱釐降惟屬王姬比聞縣主適人皆云出降娶王女<lb/>
者亦云尚主濫假名噐甚乖禮經其縣主出嫁宜稱適<lb/>
<pb n="KR2f0010_WYG_033-2b"/>
取王女者稱娶仍改令文<hi>顯慶二年九月</hi>
　　　新都郡主適楊泚詔<lb/>
鸞臺皇太子長女新都郡主資靈玉裕比價瑶臺發艶<lb/>
天庭仰儷星辰之像徽諸禁内夙禀河洲之德惠心明<lb/>
婉柔範端莊始踰待年之期甫及有行之歳通事舎人<lb/>
楊泚門擅槐庭地連姻戚箕裘克降才質兼茂可以膺<lb/>
合姓之典奉御輪之躅摽梅興詠方邀六禮之歡在楚<lb/>
言歸宜迨三星之夕郡主可出適楊泚<lb/>
<pb n="KR2f0010_WYG_033-3a"/>
　　　安樂郡主適楊守文制<lb/>
鸞臺皇太子第八女安樂郡主承規銀牓毓彩銅樓寳<lb/>
婺連暉瓊娥比艶貞明發於閫訓窈窕齊於國風固巳<lb/>
儀範不僭柔閑有裕蘋蘩入薦既成四教之德桃李方<lb/>
春宜用三周之禮可出適符節即𢎞農楊承烈男守文<lb/>
　　　新都郡主適盧咸制<lb/>
鸞臺皇太子第二女新都郡主相王長女壽昌縣主第<lb/>
二女安興縣主等並毓靈天漢禀訓皇門惠性早成芳<lb/>
<pb n="KR2f0010_WYG_033-3b"/>
規克茂粉澤四教針縷七篇笄年在時令月有典宜穆<lb/>
三從之禮式光百兩之迓新都郡主可出適左衛翊盧<lb/>
成壽昌縣主可出適太子右奉御楊尚一安興縣主可<lb/>
出適梁王府參軍薛琳所司准式<lb/>
　　　義安郡主適裴巽制<lb/>
鸞臺皇太子第二女義安郡主重月降輝發春揚彩四<lb/>
德淳茂六行㳟脩歳在結纓時方納幣均州司倉裴巽<lb/>
門胄清顯風範昭明既諧委雁之祥宜縟盤螭之禮郡<lb/>
<pb n="KR2f0010_WYG_033-4a"/>
主可出適巽仍以今月十四日成禮所司准式<lb/>
　　　封安定郡主制　　　　　　　　孫逖<lb/>
門下故惠宣太子第三十女肅雍成性柔婉為容禀訓<lb/>
女師克嫻嬪則爰占近日用叶初笄申錫美名受封良<lb/>
邑可封安定郡主主者施行<lb/>
　　　封新平郡主制　　　　　　　　孫逖<lb/>
門下惠宣太子第三十一女柔姿婉訓淑德閑和早習<lb/>
組紃備詳圖史移天有禮撰日于歸宜增列郡之封允<lb/>
<pb n="KR2f0010_WYG_033-4b"/>
叶睦親之計可封新平郡主主者施行<lb/>
　　　東光縣主事跡編入國史詔<lb/>
故紀王女東光縣主忠性純孝雅操貞烈感興運之方<lb/>
啟痛亡靈之不追休戚是同悲喜交集發言鯁塞因致<lb/>
殂謝聞之傷惋震於予懷忠孝之情深可嘉尚宜命史<lb/>
官編入國史<hi>神龍元年三月</hi>
　　　封壽昌縣主制<lb/>
鸞臺相王旦長女第三女第四女等毓靈河漢禀訓天<lb/>
<pb n="KR2f0010_WYG_033-5a"/>
人蕙問清淑蘭儀婉順徽章所披抑有□之封式開湯<lb/>
沐之邑長女可封壽昌縣主第二女可封淮揚縣主第<lb/>
四女可封夀光縣主<lb/>
　　　壽昌縣主適崔珍制<lb/>
鸞臺相王長女壽昌縣主第五女仙源縣主並禀靈天<lb/>
漢漸訓王門質耀桃李性分蘭蕙帝孫將降甫及笄年<lb/>
國人所承允歸時望清廟齋即崔珍太子左奉御薛伯<lb/>
陽並地襲衣冠躬履名教風猷美茂才藝紛綸飛鳯之<lb/>
<pb n="KR2f0010_WYG_033-5b"/>
占既合其吉乗龍之背宜膺雙舉夀昌縣主可出適珍<lb/>
仙源縣主可出適伯陽仍令所司准式例<lb/>
　　　封仙源縣主制<lb/>
鸞臺相王第五女資靈桂魄禀訓蘭宫六行昭宣四德<lb/>
淳備夭桃穠李既挺淑令之姿紅綬青緺宜開湯沐之<lb/>
邑可封仙源縣主<lb/>
　　　封永年縣主制<lb/>
鸞臺某王某第幾女毓芳桂苑發艶淑庭繡袵初笄巳<lb/>
<pb n="KR2f0010_WYG_033-6a"/>
觀於婉淑瑶筐載弄更表於柔閑韶容將寳婺分暉恵<lb/>
質與瓊蛾比秀承規蹈禮既漸訓於河洲延賔推恩宜<lb/>
加榮於湯沐可封永年縣主<lb/>
　　　封華亭縣主制<lb/>
黄門司空兼虢州刺史邠王守禮第二女王門誕秀師<lb/>
氏尚柔婉嫕凝芳閑和順則佇儀膏族俾錫脂田可封<lb/>
華亭縣主<hi>開元二年九月七日</hi>
　　　封安吉縣主制　　　　　　　　蘓頲<lb/>
<pb n="KR2f0010_WYG_033-6b"/>
黄門宋王長女流芳桂邸禀訓梧宫體自閑和成其婉<lb/>
娩玉笄始茂金燧方嚴爰寵錫於脂粉俾開榮於湯沐<lb/>
可封安吉縣主主者施行<hi>開元二年十二月二十八日</hi>
　　　加襄樂縣主等實封勅　　　　　孫逖<lb/>
勅故惠宣太子女襄樂縣主等德禀賢王名髙淑女資<lb/>
其婉順遘此偏孤念逺之德惟恩是屬宜受賜於湯沐<lb/>
俾承榮於敦叙可各賜實封一百户<lb/>
　　　封恩王等女為縣主制<lb/>
<pb n="KR2f0010_WYG_033-7a"/>
王者教化本於婚姻由親以及踈自内而形外故詩稱<lb/>
好合所以成子姓也禮有待年明其必及時也㳟惟累<lb/>
聖之後子孫衆多教於公宫巳知婦順而從人之義重<lb/>
擇配之才難以茲兢慎久曠嘉禮言念及此惕然興懷<lb/>
思𢎞厚恩用叶敦叙恩王等女六人並封縣主仍委中<lb/>
書門下與宗正卿及吏部尚書侍郎計㑹於諸親之内<lb/>
及常選之中精求人門副我誠意<hi>元和六年十二月</hi>
　<lb/>
<pb n="KR2f0010_WYG_033-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻四十三<lb/>
</p>
<p>
</p>
  </div>
</body>
</text>
</TEI>
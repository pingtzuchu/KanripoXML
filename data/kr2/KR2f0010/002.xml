<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻二</head> <lb/>
    <p>
<pb n="KR2f0010_WYG_002-1a"/>
欽定四庫全書<lb/>
　唐大詔令集巻二<lb/>
　　　　　　　　　　　　宋　宋敏求　編<lb/>
　　帝王<lb/>
　　　即位赦上<lb/>
　　　　神堯即位赦<lb/>
　　　　太宗即位赦<lb/>
　　　　中宗即位赦<lb/>
<pb n="KR2f0010_WYG_002-1b"/>
　　　　睿宗即位赦<lb/>
　　　　明宗即位赦<lb/>
　　　　肅宗即位赦<lb/>
　　　　代宗即位赦<lb/>
　　　　順宗即位赦<lb/>
　　　　穆宗即位赦<lb/>
　　　　敬宗即位赦優賜諸軍詔<lb/>
　　即位赦上<lb/>
<pb n="KR2f0010_WYG_002-2a"/>
　　　神堯即位赦<lb/>
詔曰舜禹殊時禪代存乎揖讓殷周異世革命事乎干<lb/>
戈至於據龍圖握鳯紀統御皇極撫拯黎民奄有四方<lb/>
朝宗萬國垂法作則其揆一焉朕以寡薄屬彼澆季大<lb/>
業末年綱維廢弛三光改耀九服移心既戡定時難緝<lb/>
和庶績一匡海内再造黎元隋氏以天禄永終厯數攸<lb/>
在敬禪厥位授於朕躬顧惟慙徳屬當景運懼甚履氷<lb/>
懍乎御朽上答蒼靈之睠俯順億兆之心寳厯初基普<lb/>
<pb n="KR2f0010_WYG_002-2b"/>
天同慶宜布兹寛恵咸與惟新可大赦天下改隋義寜<lb/>
二年為武徳元年自五月二十日昧爽以前罪無輕重<lb/>
已發露未發露皆赦除之子殺父奴殺主不在赦限百<lb/>
官及庶人賜爵一級義師所行之處給復三年自餘給<lb/>
復一年孝子順孫義夫節婦旌表門閭孝弟力田鰥寡<lb/>
孤獨量加賑恤<lb/>
　　　太宗即位赦<lb/>
詔曰惟天為大七政所以授時惟辟奉天三才所以育<lb/>
<pb n="KR2f0010_WYG_002-3a"/>
物故能彌綸宇宙經緯乾坤大庇生民闡揚鴻烈我大<lb/>
唐誕膺嘉運載協休期丕受龍圖肇開鳯紀太上皇徇<lb/>
齊作聖睿哲欽明奄有八荒光宅四表牢籠軒昊躡跨<lb/>
殷周金鏡俯臨玉燭遐被然而至徳弗宰成功不居髙<lb/>
謝萬邦委茲重器郊禋曠典士民翹矚欽惟宗社義存<lb/>
享獻朕以寡昧實膺統緒辭不獲免式纂洪業靈命既<lb/>
臻是昇寳位居臨兆庶繼軌百王若涉大川罔知攸濟<lb/>
方咨令哲共康至道今紹祚伊始奉答天休思俾恵澤<lb/>
<pb n="KR2f0010_WYG_002-3b"/>
被於黎獻可大赦天下自武徳九年八月九日昧爽已<lb/>
前罪無輕重已發覺未發覺囚徒繫者悉從原免武徳<lb/>
元年以來流配者亦並放還凡厥庶寮進爵一級其五<lb/>
品以上先無爵邑者封開國男六品以下各加一轉闗内<lb/>
及蒲芮虞秦陜鼎六州免二年租調自餘率土普給復<lb/>
一年年八十以上各賜米二石綿帛五段百嵗以上各<lb/>
賜米四石綿帛十段仍加版授以旌尚齒鰥寡孤獨不自<lb/>
存者量事優䘏其有至孝純著達於鄉黨徴諸闕廷厚<lb/>
<pb n="KR2f0010_WYG_002-4a"/>
加褒擢節義之夫貞順之婦州府列上旌表門閭髙年碩<lb/>
學直言正諌所在長官隨狀荐舉亡命山澤挾蔵軍器<lb/>
百日不首復罪如初以赦前事告言者以其罪罪之<lb/>
　　　中宗即位赦<lb/>
門下天地盈虚四時有消息之度皇王興替五運有遷<lb/>
革之期稱號斯殊驪騵亦異受明命者罔不由茲我大<lb/>
唐髙祖神堯皇帝聖期首出天與神器有大功於區夏<lb/>
有大造於生靈太宗文武聖皇道則繼明業推搆極𩔖商<lb/>
<pb n="KR2f0010_WYG_002-4b"/>
湯之起亳若姬發之承周彈壓九皇牢籠萬古髙宗天<lb/>
皇大帝上聖御圖大明司契手調元氣心運洪鑪齊五<lb/>
緯而平太階應三神而登日觀網羅開闢包冠義胥大<lb/>
猷備闡能事斯畢仙駕不追逆臣開釁敬業挺災于淮<lb/>
甸務挺潜應於沙場天柱將揺地維方撓非撥亂之神<lb/>
功不能定人之危矣則天大聖皇帝亶聰成徳濬哲應<lb/>
期用初九之英謨開太一之宏畧振玉鈴而殪封豕授<lb/>
金鉞而斬長鯨受河洛之圖書當昊義之厯數恵育黎<lb/>
<pb n="KR2f0010_WYG_002-5a"/>
獻並登仁夀既而凝懐問道屬想無為以大寳為勞生<lb/>
遂復沗於明辟且有後命俾承先緒光啟大唐之圖用崇興<lb/>
復之基交際在辰情深感慰奉髙祖之宗廟遵太宗之<lb/>
社稷不失舊物實在於茲業既惟新事宜更始可改太<lb/>
周為唐社稷宗廟陵寢郊祀禮樂行運旗幟服色天地<lb/>
等字臺閣官名一事已上並依永淳已前故事其神都<lb/>
依舊為東都北都依舊為并州大都督府永昌來庭兩<lb/>
縣並從廢省其百姓依舊分屬河南洛陽兩縣周朝宗<lb/>
<pb n="KR2f0010_WYG_002-5b"/>
廟陵寢及官宜令所司商量處分朕之逺系出自老君<lb/>
靈佑所資貽慶長久宜依舊上尊號為𤣥元皇帝省司<lb/>
差使冊告天下村落佛堂並令開門洒掃不得因茲聚<lb/>
斂創加修葺庠序之規風教之首京都兩學尚且闕修<lb/>
欲令四方何以取則其京都學館及先聖廟堂所有破<lb/>
壊未營造者逐要修葺速令畢功不得浪有勞擾樂府<lb/>
之設國風所繫豈惟易俗抑且和神至若絲竹繁聲倡<lb/>
優雜伎深乖禮則並宜量事減省國之禮儀已經改撰<lb/>
<pb n="KR2f0010_WYG_002-6a"/>
隨時逐變務在𢎞通宜令禮官重加詳審於行事有不<lb/>
便者即從損益制勅刪定處分已久宜従易簡務速施<lb/>
行設官固須量才稱職比來委任稍亦乖方遂使鞫獄<lb/>
推囚不専法寺撰文修史豈任秘書營造無取於将作<lb/>
句勘罕從於比部多差别使人着判官在於本司便是<lb/>
曠位並須循名責實不得越守侵官皇家親屬籍沒者<lb/>
則天大聖皇帝雖已溥暢鴻恩其先有任五品巳上官<lb/>
枉遭䧟害者並宜加改塟式遵典禮若有後嗣還其資<lb/>
<pb n="KR2f0010_WYG_002-6b"/>
䕃其别勑安置并左貶者亦復其屬籍量還官爵仍遣諸<lb/>
流移人除犯贓賄及畜蠱毒造偽避讐並反逆縁坐<lb/>
勘㑹不免者餘並放還天下軍鎮不要者多轉輸艱辛<lb/>
府庫虚耗事須改弊不可循常宜簡内外官人有材識<lb/>
者分為充使巡邊按覆須留鎮遏及應減一事巳上並<lb/>
委使人共所管詳度還日具利害聞奏其應支兵先取<lb/>
當土及側近人仍隨地配割分州定數年滿差替各出<lb/>
本州永為格例不得踰越五品以上致仕曽伏事先朝<lb/>
<pb n="KR2f0010_WYG_002-7a"/>
者賜爵一級曽任州府幕府及任洛州牧日官人並勘<lb/>
責聞奏經任東宫官僚見任六品官計階應入五品者特<lb/>
宜不拘年限餘依常例三衛細引主帥直司行署畨官<lb/>
七絶等通前各減二年勞考滿日各加勲一轉合得官<lb/>
者稍與處分中書門下官人計階考入五品者優量令史<lb/>
畨官准羽林例處分分直者及外司官典二十二日誅<lb/>
賊之時縁祇承在中書省者各賜勲一轉諸司有品直司<lb/>
宜加一階無品直司賜勲一轉禮官縁即位修執儀注者<lb/>
<pb n="KR2f0010_WYG_002-7b"/>
各賜物二十段正月當畨三衞監門等於武成衙内明<lb/>
福門外南衙及諸門者賜物十段左右羽林及東宫北<lb/>
門厨供膳及匠准例各賜物十段正月量追三衛細引監門<lb/>
細引直長飛騎雜技飛騎各賜物十段東宫北門官及三衛<lb/>
細引監門直長各賜物二十叚仍𩔖例功夫多少奏聞其<lb/>
引玉冊及轝冊讀冊等官人各賜物五十段授冊使人<lb/>
賜物一百段書冊人各賜物十段其轝腰轝官人賜物<lb/>
二十段飛騎各賜物十五段其轝香蹬三衛及轝寳人<lb/>
<pb n="KR2f0010_WYG_002-8a"/>
各賜二十段頃者户口逃亡良田差科繁劇非軍國切<lb/>
要者並量事停減若要和市和雇先依時價付錢自非<lb/>
省支勒索不得輙有進送諸貢物皆須任土當處無者<lb/>
不得别求仍於常數每事量減縁百姓間所有不稳便<lb/>
者並委州府具狀奏聞朕當親覽即為釐革天下百姓<lb/>
並免今年租及地稅自今以後租庸准符配定更不須<lb/>
徴折脚價錢其已前未徴得者亦即免放天下宗姓並<lb/>
准舊式房州百姓宜給復三年其諸司官員并雜色役<lb/>
<pb n="KR2f0010_WYG_002-8b"/>
掌幕士門役之徒兼音聲人及丁匠等非灼然要<lb/>
籍並量事減省所司速為條制廏馬數多皆須秣飼食<lb/>
人之粟日費滋深廣殿中諸閑廏馬量支留以外抽送外<lb/>
州馬坊及本監牧其東宫諸王公主等馬應官供者亦<lb/>
令隨事減省奢淫伎巧實為蠧弊皆因節日宗屬婚親<lb/>
王公妃主競相賀遺或造珍麗妄為進奉錦綵異飾<lb/>
雕鏤竒文假撰樓臺偽裝禽獸諸如此類深是害時宜<lb/>
明勑格嚴加禁斷衣服采章一准令式夫鄒纓齊服尚<lb/>
<pb n="KR2f0010_WYG_002-9a"/>
且變俗移風朕率先百僚必期化成兆庶東都正月當上<lb/>
番兵年至五十五即放出前赦及今制處分有不盡者<lb/>
並令所司𩔖例續奏布告遐邇咸使知聞主者施行<hi>神龍</hi>
<hi>元年二月五日</hi>
　　　睿宗即位赦<lb/>
門下朕聞自古帝王光膺圖籙則尊尊親親之義著於<lb/>
典制朕諒在至公葢非獲已我大唐乘時撫運累聖重<lb/>
光當四海之樂推受三靈之眷命大行皇帝奄弃㝢縣<lb/>
<pb n="KR2f0010_WYG_002-9b"/>
痛結仇讎朕志掃巨逆保寜嗣主今皇帝哀㷀在疚託<lb/>
於朕躬懃懇再三願成茲意朕以不徳猥承丕緒念今<lb/>
追昔載感於懐若渉大川罔知攸濟思荷宗祧之業屬<lb/>
此維新式揚涣汗之恩與之更始可大赦天下<lb/>
　　　明皇即位赦<lb/>
朕承累聖之鴻源荷重光之積慶昔因多難時屬遘屯<lb/>
寳位深墜地之危神器有綴旒之懼事殷家國義感神<lb/>
祗吟嘯風雲恭行雷電致君親於堯舜濟黔首於休和<lb/>
<pb n="KR2f0010_WYG_002-10a"/>
遂以孟秋允昇儲貳旋承内禪繼體宸居拜手之請空<lb/>
勤讓王之誠莫展恭臨億兆二載於茲上稟聖謨下凝<lb/>
庶績八荒同軌瀛海無波不謂姦慝潛謀蕭墻竊發逆<lb/>
賊竇懐貞等並以庸妄擢在朝廷毫髪之效未申丘山<lb/>
之釁仍積共成梟獍將肆姦囘太上皇聖斷宏通英謀<lb/>
獨運命朕率岐王範薛王業等躬事誅鋤齊斧一麾凶<lb/>
渠盡殪太陽朗耀闢氛靄於天衢髙風順時彰肅殺於<lb/>
秋序人靈叶贊夷夏相歡四族之慝既清七百之祚方<lb/>
<pb n="KR2f0010_WYG_002-10b"/>
永爰承後命載闢休期摠軍國之大猷施雲雨之鴻澤<lb/>
承乾之道既光被於無垠作解之恩思式覃於品物當<lb/>
與億兆同此惟新可大赦天下大辟罪已下咸赦除之<lb/>
邠王守禮加實封二千户宋王成器申王成義各加實<lb/>
封一千户岐王範薛王業各加一階内外官人被諸道<lb/>
按察使及御史所通惡狀咸宜洗滌選日依資叙用<hi>先天</hi>
<hi>二年七月</hi>
　　　肅宗即位赦<lb/>
<pb n="KR2f0010_WYG_002-11a"/>
朕聞聖人畏天命帝者奉天時知皇靈眷命不敢違而<lb/>
去之知厯數有歸不獲已而當之在昔帝王靡不由斯<lb/>
而有天下也乃者安賊亂常京闕失守天未悔禍羣兇<lb/>
尚扇聖皇久厭大位思𫝊𦕈身軍興之初已有成命予<lb/>
恐不徳罔敢祗承今羣工卿士僉曰孝莫大於繼徳功<lb/>
莫大於中興朕所以治兵朔陲將殄逆寇務以大者本<lb/>
其孝乎須安兆庶之心敬順羣臣之請乃以七月癸丑<lb/>
朔十二日甲子即皇帝位於靈州敬崇徽號上尊聖皇<lb/>
<pb n="KR2f0010_WYG_002-11b"/>
曰上皇天帝所司擇日昭告於上帝朕以薄徳謬膺重<lb/>
任既荷承天之禮宜覃率土之澤可大赦天下改元曰<lb/>
至徳大辟罪已下常赦所不免者咸赦除之其逆賊李<lb/>
林甫王珙楊國忠近親合累者不在免限百姓官吏能<lb/>
率親屬去逆歸順有官加優奬斬得逆賊父子不問首<lb/>
從當賜爵土别有褒崇其有直言極諌才堪牧宰文詞<lb/>
博逹武藝絶倫孝悌力田沉淪草澤委所在長官聞薦<lb/>
詣闕自陳者亦聴東宫官屬既㑹昌期合承寵命量加<lb/>
<pb n="KR2f0010_WYG_002-12a"/>
改轉諸色勾徴逋租懸調及官錢在百姓腹内並宜放免<lb/>
靈州改為靈武大都督府上縣為望中縣為上官寮等<lb/>
一切便授天下耆夀各賜物五段侍老版授太守縣令<lb/>
有差各賜物五段天下諸道百姓本道採訪使差郡縣<lb/>
官存問四方將士各賜馬一匹六品以下賜物十段天<lb/>
下寺觀各度七人太守並限三考然後轉御史取曽任<lb/>
郡縣理人官者後可薦用所有彈奏一依貞觀故事官<lb/>
吏犯枉法贓終身勿齒自古聖帝明王忠臣烈士五岳四凟<lb/>
<pb n="KR2f0010_WYG_002-12b"/>
名山大川並令所在致祭孝子順孫義夫節婦旌表門<lb/>
閭内外文武官九品以上各加兩階賜勲兩轉三品以<lb/>
上賜爵一級<lb/>
　　　代宗即位赦<lb/>
髙宗嗣興諒隂成受終之禮康王承統翌日奉顧命之<lb/>
書况萬事尚殷蕭墻有釁蒼生佇理社稷謀安教雖達<lb/>
于通喪禮有變於金革順人聴政僶俛從權朕頃侍鑾<lb/>
輿率彼西夏佐成草昧俾掌戎車國歩艱難睿圖廣運<lb/>
<pb n="KR2f0010_WYG_002-13a"/>
再清㝢縣重復宗社稟成命以受律敢貪天以為功聖<lb/>
慈𢎞深冊踐明兩奉若廷訓敢有怠心嗚呼不吊昊天<lb/>
殃咎荐至皇祖之哀未釋窮崩之罰奄鍾攀號罔極若<lb/>
無天地誓終喪紀企及前王百辟抑予俾恭遺訓俯遂<lb/>
衆望嗣膺丕烈欽茲大寳懼不勝任若蹈春氷如集喬<lb/>
木日者先聖哀損朕在問安而䦧牆構災凌長成禍閫<lb/>
闈作孽閽寺滔天職為亂階潛置巫蠱將行竊弄覆我<lb/>
邦家賴良弼匡戴爪牙同徳天道助順神理害盈昭此<lb/>
<pb n="KR2f0010_WYG_002-13b"/>
共工之心終貽管蔡之辱舍彼有罪咸服其辜廢於離<lb/>
宫寘於城潁今天衢雖㤗率土未康式恊公卿之心仰<lb/>
遵易月之命奉時斯在先甲未孚宜允人神覃茲涣汗<lb/>
可大赦天下自寳應元年五月十九日昧爽已前大辟<lb/>
罪已下已發覺未發覺已結正未結正繫囚見徒常赦<lb/>
所不免者罪無輕重咸赦除之自開元已來所有諸色<lb/>
犯累者並宜雪免左降官并諸色流人及罰鎮效配軍<lb/>
團人等一切即放還其中有見任刺史縣令及正員者<lb/>
<pb n="KR2f0010_WYG_002-14a"/>
並依本任其四月十五日已後諸色流貶者與量移近<lb/>
處逆賊史朝義已下有能投降及率衆歸附者當超與<lb/>
封賞天下禁囚不得過五日所有推劾不得分外拷掠<lb/>
亦不得信支證便結罪名諸色文武官應在凌霄門内<lb/>
謁見者并飛龍射生等並宜以寳應功臣為名諸州刺<lb/>
史與一子官刺史縣令入五品减兩考内外文武官三品<lb/>
以上賜爵一級四品以下各加一階諸州刺史父母在<lb/>
無官者與致仕官及父母邑號已亡歿者追贈諸州防<lb/>
<pb n="KR2f0010_WYG_002-14b"/>
禦使並停天下子為父後者各賜勲一轉州縣官自今已<lb/>
後宜令三考一替太官饔饍等特宜减省有渉奢侈一<lb/>
切宜停天下百姓逋租懸調貸粮種子諸色欠負官物<lb/>
一切放免開元乾元等錢並宜凖一文用不須計以虚<lb/>
數益昌郡王邈進封鄭王延慶郡王逈進封韓王故庶<lb/>
人皇后王氏故庶人太子瑛郢王瑶光王琚宜並復封<lb/>
棣王琰永王璘及應安禄山詿誤反狀等並宜昭雪建<lb/>
昌王追封齊王崇恩王追封衞王靈昌王追封鄆王其<lb/>
<pb n="KR2f0010_WYG_002-15a"/>
有明於政理博綜典墳文可經邦謀能制勝及孝悌力<lb/>
田諸州刺史並宜捜揚聞薦投匭者不須勘以停處姓<lb/>
名務招直言以副朕意<lb/>
　　　　順宗即位赦<lb/>
朕纂承天序嗣守鴻業以不敏不明託於萬國兆人之<lb/>
上永惟髙祖太宗肇造區夏列聖休徳洽於人心肆惟<lb/>
寡昧膺受多福大懼不克負荷為宗廟羞若涉大川罔<lb/>
知攸濟思與羣公卿士方伯連帥祗若丕訓惟懐永圖<lb/>
<pb n="KR2f0010_WYG_002-15b"/>
内熈庶績外𢎞至化以弼予理臻於大中俾懐生之𩔖<lb/>
各遂其性咸得自新導迎休和蕩滌瑕累可大赦天下<lb/>
自貞元二十一年二月二十四日昧爽已前大辟罪已<lb/>
下罪無輕重已發覺未發覺已結正未結正見繫囚徒<lb/>
常赦所不原者咸赦除之左降官量移近處如復資者<lb/>
任依常調選如有親故在上都任於所司陳狀便與處分<lb/>
别勅責受降資正員官者亦與追改亡官失爵放歸不齒者<lb/>
量加収叙流人放還僧尼道士移𨽻者罪人已亡歿家<lb/>
<pb n="KR2f0010_WYG_002-16a"/>
口未許歸者一切放歸如自情願住者勿抑令歸如先<lb/>
有勑云縱逢恩赦不在放還限者及别勑安置者並宜<lb/>
放還其安置人五品已上奏待進止左降官及流人亡殁<lb/>
有官者各還本官今日已前㾗累禁錮及反逆縁坐者<lb/>
一切並與洗滌應縁山陵制度及喪儀禮物博詢可否<lb/>
務遵禮度必誠必信副朕衷懐橋道置頓並以内庫錢<lb/>
充諸有費用先給工價仍以見錢及不折物不得輒令<lb/>
科配天下百姓應欠貞元二十一年二月三十日已前<lb/>
<pb n="KR2f0010_WYG_002-16b"/>
𣙜酒及兩稅錢物諸色逋懸一物已上一切放免京畿<lb/>
諸縣州應今年秋夏青苖錢並宜放免天下諸州府應<lb/>
湏夫役車牛驢馬脚價之𩔖並以兩稅自備不得别有<lb/>
科配仍並以兩稅元勑處分仍永為恒式不得擅有諸<lb/>
色𣙜稅常貢外不得别進錢物金銀器皿竒紋異飾彫文<lb/>
刻鏤之𩔖若已發在路者並納左藏庫清净者理國之<lb/>
本恭儉者修已之端朕臨御萬方方𢎞此道茍可濟物<lb/>
予何愛焉宫掖之中宜先省約其後宫細人子弟音聲<lb/>
<pb n="KR2f0010_WYG_002-17a"/>
人等並宜放歸親族應縁宫市並出正文帖仍依時價<lb/>
買賣不得侵擾百姓所縁諸宫要妳母並取食糧户充<lb/>
稅不得科配寺觀諸軍先擒吐蕃生口配在諸處者宜<lb/>
資給還本國天下官吏應行鞭捶本罪不至死者假以<lb/>
責情致令殞斃每念及此良増惻然宜切加察訪内外<lb/>
文武見任及致仕官并諸道將士等賜爵加堦賜勲有差<lb/>
二王三恪褒聖侯各與一子官大長公主嗣王各與一<lb/>
子官及出身有差宗子中有才用者委宗正卿以名聞<lb/>
<pb n="KR2f0010_WYG_002-17b"/>
量才敘用皇王等已上親賜爵加階有差陪位者年十<lb/>
五已上並放出身武徳以來配饗功臣張巡許逺南霽<lb/>
雲顔杲卿顔真卿等各子孫中與一人正員官故尚父<lb/>
子儀贈太師晟太尉秀實子孫中各與一人正員五品<lb/>
官及諸州府長官及京常叅官父見在未官者並與五<lb/>
品致仕官及階父殁母存者與邑號父母亡殁量與追贈<lb/>
陜州元從寳應功臣興元元從奉天定難功臣賜爵勲有<lb/>
差亡歿者與追贈中書門下節度使東都留守度支鹽<lb/>
<pb n="KR2f0010_WYG_002-18a"/>
鐵等使京兆尹觀察招討等使及神䇿神威金吾六軍將<lb/>
軍大將軍英武威逺鎮國軍使隴右經略軍使節度留後<lb/>
各與一子官有差其神䇿神威六軍英武軍等使並與加官<lb/>
神䇿神威六軍英武威逺營左右金吾及皇城將士及縁御<lb/>
樓立仗將士等賜物及爵階有差應東宫官及侍讀侍書<lb/>
教授在正月二十六日以前者國已<hi>闕</hi>職掌行事及冊命官<lb/>
受顧命撰制詔及修冊文并寫制詔官等賜爵加階勲進<lb/>
改有差蕃客等共賜物一千八百四十五匹義武軍節度下<lb/>
<pb n="KR2f0010_WYG_002-18b"/>
官健在城立仗共賜物三千八百四十五匹立仗將士等量<lb/>
加改轉内侍省及内坊官正諸道進奏院及奏事官賜<lb/>
爵勲階有差内外五品以上文官及臺省常㕘官宜至<lb/>
四考滿與轉中外逓遷量才敘用其中政績尤異須甄<lb/>
升者不在此限常㕘官及諸州刺史有先得替及假百<lb/>
日經喪去官未授官者並即與進擬百司及在城諸使<lb/>
息利本錢粮徴放多年積成深弊内外官科錢職田等<lb/>
厚薄不均兩稅及諸色榷税錢物重輕須有損益並宜委中<lb/>
<pb n="KR2f0010_WYG_002-19a"/>
書門下與所司商量其利害條件以聞不得擅開糴禁錢<lb/>
務令通濟諸色人中有才識兼茂明於體用者經術精深<lb/>
可為師法者達於吏治可使從政者宜委常㕘官各舉<lb/>
所知其在外者長吏精加訪擇具以名聞仍優禮發遣<lb/>
朕當詢事考言審其才實如無人論薦者即任自詣闕<lb/>
廷内外官及諸色人任上封事極言時政得失才有可<lb/>
觀别當甄奬百姓九十以上版授及賜各有差仍令官<lb/>
吏就家存問順孫孝子義夫節婦旌表門閭重加優恤<lb/>
<pb n="KR2f0010_WYG_002-19b"/>
　　　穆宗即位赦<lb/>
著大明者日也出乎震而見乎離則八紘開朗萬象昭<lb/>
煥渙大號者風也發厚地而鼓羣動則氛䝉盪滌鬱伏<lb/>
舒散王者如日之照臨故聖功作而庶𩔖覩如風之號<lb/>
令故徳音降而兆人從朕以寡薄方兹嗣服荷天地之<lb/>
眷祐承祖祧之祚運夙夜祗勵懼不克周永惟風教之<lb/>
流弊甿俗之疾苦思布濟時之政宜𢎞利物之澤庶有<lb/>
以導迎和氣感兹歡心宜申在宥之恩用啟自新之路<lb/>
<pb n="KR2f0010_WYG_002-20a"/>
可大赦天下自元和十五年二月五日昧爽已前大辟<lb/>
罪已下罪無輕重咸赦除之唯官典犯贓及故殺人者<lb/>
不在免限左降官量移近處已經量移者更與量移如<lb/>
復資者即任依常調選責授降資正員官者亦與追改<lb/>
亡官失爵不齒者量加收敘流人及僧尼道士移𨽻者<lb/>
節級放還及移近處諸色得罪人中如有先勑去縱逢<lb/>
恩赦不在放還限者並與量移若曽任五品已上官者奏<lb/>
待進止左降官及流人先有官者如已亡歿各還本官<lb/>
<pb n="KR2f0010_WYG_002-20b"/>
自今日已前曽有痕累禁錮等一切並與洗滌永懐<lb/>
罔極弓劍不留號奉終天用深哀感應縁山陵制度及<lb/>
䘮儀禮物宜委中書門下及諸司長官等博詢故實務<lb/>
遵禮度必誠必信副朕哀懐所縁山陵造作及橋道置<lb/>
頓所須並以内庫錢充不得輙令科配百姓度支諸州<lb/>
府監院從貞元八年已後至元和十年已前共計欠錢<lb/>
壹百壹萬伍千玖百餘貫鹽鉄使諸監院應欠元和十三<lb/>
年已前錢物除准前制䟽理外共計一百八萬八千六<lb/>
<pb n="KR2f0010_WYG_002-21a"/>
百餘貫石等户部諸州府從建中三年已後至元和十三年<lb/>
已前應欠在州貧窮并遭水旱逃亡百姓腹内兼連接淮西<lb/>
河南賊界并燒刼散失及貸百姓錢物五十萬九百餘貫石<lb/>
等京兆府從元和五年已後至十三年已前應欠諸色物共肆<lb/>
十一萬九千六百餘貫石<hi>闕</hi>東等州府監院百姓欠負但在官<lb/>
典所由腹内者一切放免諸州府除京兆河南府外應有官庄<lb/>
宅舖店碾磑茶菜園鹽畦車坊等宜割屬所管州府諸道<lb/>
除邊軍營田處其軍粮既出其正税米分給其所管營田自<lb/>
<pb n="KR2f0010_WYG_002-21b"/>
為軍中資用不合取百姓營田并以瘠薄地迴授百姓濃肥地<lb/>
其軍中如要營田任取食粮健兒不得輒妄招召天下百姓等<lb/>
自屬艱難棄其鄉井户部版籍虚繫姓名建中元年已<lb/>
來改革舊制悉歸兩漢税法乆則姦弊濫生自今已後<lb/>
宜准例三年一定兩税非論土著俗居但據資産差率<lb/>
其擇刺史縣令宜委門下中書尚書省御史臺官有所<lb/>
諳知即具聞奏如贓汚殘人當坐舉主榷税之法雖合<lb/>
同遵瘡痍之餘姑欲寛假其河北鹽宜委度支與榷鹽<lb/>
<pb n="KR2f0010_WYG_002-22a"/>
使審細商量具條流聞奏内外百官食料錢一倍至五<lb/>
倍以上節級放免仍每經十年即内外百司各賜錢一<lb/>
萬貫充本各據司額大小公事閒劇及當司貧富作等<lb/>
第給付應屬諸軍諸使諸司人等在村鄉及坊市店舖經<lb/>
紀者宜與百姓一例差科不得妄有影占如有違越所<lb/>
司具所屬司并人名具奏如聞度支鹽鉄鹽院等所<lb/>
在影占富商髙户庇入院司不伏州縣差科疲人偏苦<lb/>
事轉不濟如有此色仰當日勒歸州縣諸道除正勅率<lb/>
<pb n="KR2f0010_WYG_002-22b"/>
稅外不得妄托進奉擅有諸色榷率天下州府除兩稅<lb/>
合送上都錢物及所司常貢外輒不得别進錢物并方<lb/>
鎮得替後至城亦不得輒有進獻掖庭籍沒罪人妻女<lb/>
等宜放歸親族其諸軍先擒獲吐蕃生口配在諸處者並<lb/>
放歸本國願住者亦聴内外文武見任致仕官三品已<lb/>
上賜爵一級四品以下加一堦諸軍將士等普恩之外<lb/>
賜階爵有差二王三恪文宣王及公主縣主嗣王節級<lb/>
賜與一子官及出身宗子有才行者悉以名聞奏仍委<lb/>
<pb n="KR2f0010_WYG_002-23a"/>
中書門下量才敘用皇<hi>闕</hi>五等已上親皇太后二等已<lb/>
上親並賜階爵武徳已來配饗及第一等功臣并張巡<lb/>
許逺南霽雲顔杲卿顔真卿等尚父子儀贈太師晟贈<lb/>
太尉秀實子孫中與一子官有差其中有才行堪任臺<lb/>
省者量才敘用中書門下并諸道節度使諸州府長官<lb/>
東都留守及京常叅官諸軍使等父母祖父祖母並節<lb/>
級與追贈父母存者與官封已經追贈者更與改贈興<lb/>
元奉天功臣及蔡鄆立功將士普恩之外更賜勲爵亡<lb/>
<pb n="KR2f0010_WYG_002-23b"/>
殁者與追贈中書門下及節度等使東都留守度支鹽<lb/>
鐡使京兆尹諸州刺史等賜一子官有差在城諸軍將士節<lb/>
級賞賜仍加階爵京西京北及振武天徳八道節度及<lb/>
都防禦使下神䇿一十二鎮將士等共一十八萬六千<lb/>
七百餘人都賜物一百八萬一千八百餘匹東宫官及<lb/>
侍讀普恩之外賜爵加階仍並與進改自國哀及行事<lb/>
命職事官普恩之外賜階爵及勲其受顧命撰制詔及冊<lb/>
文并寫制<hi>言</hi>官等特加一階賜爵一級并賜上柱國優<lb/>
<pb n="KR2f0010_WYG_002-24a"/>
與進改書冊官特加一階尊親之禮既展於徽章廣愛<lb/>
之恩宜申其慶賜皇太后諸親委中書門下量第等節<lb/>
級優賞文武常叅官及外官職事五品已上有母者並<lb/>
加邑號如已至郡太夫人國太夫人者許迴授周親縁<lb/>
皇太后冊禮職事官並節級賜物天下百姓有父母髙<lb/>
年者賜粟皇城内蕃客等並節級賜物今年正月二十<lb/>
八日至閏正月三日宫苑諸門子守捉西内立仗將士<lb/>
等量加改轉應内侍省及内坊宫正等並賜勲爵常叅<lb/>
<pb n="KR2f0010_WYG_002-24b"/>
官及諸州刺史少尹赤令有先得替因病假滿百日解<lb/>
官并終制未授官者及致仕官並與進擬天下諸道州<lb/>
不得擅有閉糴禁錢務令通濟内外文武官及諸色人<lb/>
等任上封事極言時政得失才有可觀别當甄奬應流<lb/>
外色役人等賜勲有差<lb/>
　　　敬宗即位優賜諸軍詔<lb/>
朕以寡昧祗膺寳位載懐悼懼豈所克堪而羽衞𤓰牙<lb/>
禁營司旅晝巡夜警叶力悉心自始銜哀至於踐阼忠<lb/>
<pb n="KR2f0010_WYG_002-25a"/>
勤匪懈誠節用彰將圖錫賚務欲豐厚屬頻年旱歉御<lb/>
府空虚如聞邊上將士至今未給衣賜永言遐慮深切<lb/>
寤寐霑䘏之時所期切濟兩軍宫健各宜賜綵十匹錢<lb/>
十千畿内諸鎮各賜絹十匹錢五千軍吏及城内諸軍<lb/>
賞物節級有等仍於内庫更出綵絹共二百萬匹付度<lb/>
支充邊軍春衣并天下州府賦稅如要蠲放者並委所<lb/>
司約此數均融取濟凡百將士宜悉朕懐長慶四年正<lb/>
月<lb/>
<pb n="KR2f0010_WYG_002-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻二<lb/>
</p>
<p>
</p>
  </div>
</body>
</text>
</TEI>
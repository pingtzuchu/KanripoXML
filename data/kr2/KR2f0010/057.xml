<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻六十七</head> <lb/>
    <p>
<pb n="KR2f0010_WYG_057-1a"/>
欽定四庫全書<lb/>
　唐大詔令集巻六十七<lb/>
　　　　　　　　　　　　宋　宋敏求　編<lb/>
　　典禮<lb/>
　　　南郊一<lb/>
　　　　貞觀十七年冬至有事南郊詔<lb/>
　　　　祭圓丘明堂並以髙祖太宗配詔<lb/>
　　　　郊禮唯昊天<lb/>
<pb n="KR2f0010_WYG_057-1b"/>
　　　　開元十一年郊天制<lb/>
　　　　命宰臣等分祭郊廟社稷勅<lb/>
　　　　外壇入廟行事官先去劍佩及履勅<lb/>
　　　　天寳元年南郊制<lb/>
　　　　每載四孟合祭天地詔<lb/>
　　　　天寳五載南郊詔<lb/>
　　　　元年建子月祭圓丘詔<lb/>
　　　　百官議大禮期日勅<lb/>
<pb n="KR2f0010_WYG_057-2a"/>
　　　　罷告謝郊廟勅<lb/>
　　　　以旱停南郊勅<lb/>
　　南郊一<lb/>
　　　貞觀十七年冬至有事南郊詔<lb/>
朕聞上靈之應疾於影響茂祉之興積於年代朕嗣膺<lb/>
寳厯君臨區宇憑宗社之介福賴文武之同心時無風<lb/>
塵之驚野有京坻之積厚地降祉貞石表祥瑩翠色而<lb/>
流光發賁質而成宇前紀厥初之德次演卜年之永復<lb/>
<pb n="KR2f0010_WYG_057-2b"/>
述儲貳之美並名字昭然楷則相次曠代之所未聞故<lb/>
老之所未覩猥以寡德䖍奉成命𬗟惟往載良増兢惕<lb/>
自天之祐豈惟一人無疆之福方覃九土自非大報泰<lb/>
壇稽首上帝則靡伸奉天之志寧副臨下之心今年冬<lb/>
至有事南郊所司率由舊典<hi>十月</hi>
　　　祭圓丘明堂並以髙祖太宗配詔<lb/>
夫受命承天崇至敬於明祀膺圖纂籙昭大孝於嚴配<lb/>
是以薦鰷鱨於清廟集振鷺於西雍宣雅頌於太師明肅<lb/>
<pb n="KR2f0010_WYG_057-3a"/>
恭於考室用能紀配天之盛業嗣積德之鴻基永播英<lb/>
聲長為稱首自周京道䘮秦室政乖禮樂淪亡典經殘<lb/>
滅遂使漢朝博士空説六宗之文晉代鴻儒爭陳七事<lb/>
之議或同昊天於五帝或分感帝於五行自茲以降逓<lb/>
相祖述異論紛紜是非莫定朕以寡薄嗣膺不緒肅承<lb/>
禋祀明發載懷䖍奉宗祧寤寐興感每惟宗廟之重尊<lb/>
配之宜思革舊章以申誠敬禮曰化人之道莫急於禮<lb/>
禮有五經莫重於祭祭者非自外至也自内生於心也<lb/>
<pb n="KR2f0010_WYG_057-3b"/>
是以惟賢者乃能盡祭之義况祖功宗德道冠百王盡<lb/>
聖窮神義髙千古自今以後祭圓丘明堂感帝神州等<lb/>
祠髙祖太武皇帝太宗皇帝崇配仍總祭昊天上帝及<lb/>
五天帝於明堂庶因心致敬獲展䖍誠宗祀配天永光<lb/>
鴻烈<hi>乾封二年十二月</hi>
　　　郊禮唯昊天稱天五帝只稱帝制<lb/>
天無二稱帝是通名承前諸儒樂生同異乃以五方之<lb/>
當亦謂之為天假有經𫝊樂文經是名實未嘗稱號不<lb/>
<pb n="KR2f0010_WYG_057-4a"/>
别尊卑相混自今郊之禮唯昊天上帝稱天自餘五帝<lb/>
皆稱帝<hi>永昌元年九月</hi>
　　　開元十一年郊天制<lb/>
帝王承天必崇告𩔖之典文武尊祖是導嚴訓之義所<lb/>
以克荷成命昭升前烈葢王者之子道乃聖人之神教<lb/>
朕以寡昧猥承丕緒獲主祭祀一紀於茲輔相之宜下<lb/>
不足以被物馨香之德上不足以動天故歳或不祭刑<lb/>
且未恤内省為愧大禮猶鬱星晷聚遷夙夜祗懼今四<lb/>
<pb n="KR2f0010_WYG_057-4b"/>
夷内附諸侯率職羣生和洽萬物阜蕃猶恐教化未孚<lb/>
求之皇極誠有不達觀於國風故親廵岱阿祈榖睢上神<lb/>
歆有答歳物以豐此先聖無疆之休上𤣥啟祐之貺冀<lb/>
因報謁式展誠敬宜以迎日之至允備郊天之禮所司<lb/>
詳擇舊典以聞<hi>九月</hi>
　　　命宰臣等分祭郊廟社稷制　　　　孫逖<lb/>
勅時和年豐神所福也精意備物祭之義也朕每為蒼<lb/>
生常祈稔歳徴誠有感丕應乃彰今宗社降靈神祗效<lb/>
<pb n="KR2f0010_WYG_057-5a"/>
祉三時不害百穀用成遂使京坻遍於天下和平之氣<lb/>
既無逺而不通禋祀之典亦有祈而必報宜令兵部尚<lb/>
書兼中書令晉國公李林甫工部尚書同中書門下三<lb/>
品豳國公牛仙客即分祭郊廟社稷尚書左丞相裴耀<lb/>
卿祭中岳禮部尚書杜暹祭東岳御史大夫李適之祭<lb/>
西岳太子賔客王丘祭北岳國子祭酒張説祭南岳其<lb/>
四瀆四海四鎮及諸名山靈跡等各委所由州長官祭<lb/>
仍令所司即擇日奏聞務於蠲潔之禮以致精明之德<lb/>
<pb n="KR2f0010_WYG_057-5b"/>
冀申誠懇如朕預焉道釋二門𤣥通衆妙濟時育物皆<lb/>
有明徴是所依憑豈忘尊奉其天下寺觀並令量修功<lb/>
德用齊三聖之教以叶百靈之心宜嗣虚懷各陳至敬<lb/>
者也<hi>開元二十五年十月</hi>
　　　升壇入廟行事官先去劍佩及履勅<lb/>
勅精意曰禋吉蠲為享茍乖此義何以降神如聞比来<lb/>
祭官及監祭使等雖受齋戒殊乏䖍潔如在之誠豈其<lb/>
然歟又虛心好靜神聽無聲倘致喧煩尤非致敬自今<lb/>
<pb n="KR2f0010_WYG_057-6a"/>
以後升壇入廟行事官並去劍佩及履咸宜勉勵仍逓<lb/>
相糺察如或因循當别有處分<lb/>
　　　天寳元年南郊制<lb/>
神之降休禮無不答永言禋祀必在躬親朕粤自君臨<lb/>
載𢎞道教崇清淨之化暢𤣥元之風庶乎澤及蒼生時<lb/>
臻夀域積以歳月未嘗懈怠豈謂休徴感通烈祖降見乃<lb/>
昭靈命是錫寳符因而求之應言而獲亦既至止果獲殊<lb/>
徴諒惟秘詞不可詳説然邦家大慶何以過焉是知神<lb/>
<pb n="KR2f0010_WYG_057-6b"/>
仙所緘造化同體爰初有待經韞櫝而多時潛應改元若<lb/>
符契之相合景福攸介祗畏良深而羣官宗室抗疏於<lb/>
外元良諸子屢請於中逮夫緇黄兼彼耆耋懇誠不已<lb/>
前後相仍願加天寳之名用益開元之號顧惟菲薄曷<lb/>
以當之然則𤣥貺在乎欽承人心難以稱拒順天從衆<lb/>
議叶至公敬依所請實用多愧斯盖上𤣥厚載爰及百<lb/>
神孚佑効靈通於睿祖幽贊惟新之歴克彰永代之祥<lb/>
宜遵祀典式陳昭報可以来月十五日祔𤣥元皇帝廟<lb/>
<pb n="KR2f0010_WYG_057-7a"/>
十八日享太廟二十日有事於南郊宜令中書門下典<lb/>
禮官等即詳定禮儀具錄奏聞應縁行事及檢校官等<lb/>
各委有司不須别差人執當其北郊宜差公卿擇日祭<lb/>
五嶽四瀆及名山大川各令所在長官備禮陳祭務申<lb/>
誠敬副朕意焉<lb/>
　　　每載四孟合祭天地詔<lb/>
皇天之典聿循於百代郊祭之義允屬於三靈聖人既<lb/>
因時以制宜王者必縁情以革禮朕丕承寳運肅遵明<lb/>
<pb n="KR2f0010_WYG_057-7b"/>
禋曷嘗不克己齋心䖍恭夙夜猶慮舊章或闕誠敬未<lb/>
孚有一於此良深祗畏且尊莫大於天地祀莫大於祖<lb/>
宗嚴配昭升豈宜異數令蒸嘗之獻不著於常式南北<lb/>
之郊未展於時享粢盛且畧對越何申自今以後每載<lb/>
四時孟月先擇吉日祭上帝其皇地祗合祭以次日祭<lb/>
九宫壇皆令宰臣行禮務崇蠲潔稱朕意焉祭神如在<lb/>
傳諸古訓以多為貴著有禮經膟膋之儀盖昔賢之尚<lb/>
質甘㫖之品亦孝思之盡誠既切因心方資爰禮其已<lb/>
<pb n="KR2f0010_WYG_057-8a"/>
後享太廟宜料每室加常食一牙盤仍令所司務盡豐<lb/>
潔發生振蟄雷為其始畫卦陳象威物效靈氣實本於<lb/>
隂陽功乃施於動植今雨師風伯乆列常祀唯此震霆<lb/>
未登羣望其巳後每祀雨師宜雷神同祭朕承宗廟之<lb/>
福為人神之主事有未暢義在得中庶寅畏之誠上達<lb/>
於郊廟祈禳之典載收於闕遺凡在有司各揚所職倍<lb/>
宜恭肅以叶靈心<lb/>
　　　天寳五載南郊詔<lb/>
<pb n="KR2f0010_WYG_057-8b"/>
孝享宗廟所以達思誠也格於神祗所以崇嚴敬也則<lb/>
祈榖上帝春祠先王永惟因心敢忘如在朕承累聖<lb/>
之丕業膺上穹之景祐聿循柴燎䖍奉蒸嘗慮偹物未豐<lb/>
馨香莫達頃以詳諸舊典創以新儀清廟犧牲特加於<lb/>
常餼昊天冬祭重増以時享庶乎展敬之勤克叶殷薦<lb/>
之義况履玆霜露載感惟深瞻彼郊壇有懷昭事今禮<lb/>
崇昭報諒期乎達誠教在率先必貴乎親奠宜以来<lb/>
載正月朕親謁太廟便於南郊合祭仍令中書門下<lb/>
<pb n="KR2f0010_WYG_057-9a"/>
即與禮官詳定儀注擇日奏聞興言拜獻先深祗感凡<lb/>
百有司各供爾職<lb/>
　　　元年建子月祭圓丘詔<lb/>
皇王俯仰應協於靈祗典禮廢興式存於禋告葢重成<lb/>
命以崇祗肅朕獲嗣鴻猷敢忘䖍敬頃以三代正朔所<lb/>
尚不同百王徽號無聞異稱顧玆薄德思創常規爰因<lb/>
行慶之日將務惟新之典而建元立則制命膺符受於<lb/>
天地祖宗申於百辟卿士今既循諸古法讓彼虚名革<lb/>
<pb n="KR2f0010_WYG_057-9b"/>
故之宜以宣於臣下昭報之道未展於郊廟因時備禮<lb/>
擇日陳誠克明恭已之心庶降庇人之福至誠斯感其<lb/>
在兹乎宜取今月二十八日朝獻太清宫二十九日享<lb/>
太廟光獻廟来月一日祭圓丘及太一壇<lb/>
　　　百官議大禮期日勅<lb/>
勅朕自遷越旋於京師將欲請罪祖宗告謝天地所司<lb/>
選日行有期矣議者多以大盜之後人勞靡居懼愆歳<lb/>
功請俟農隙若俯順羣議則私懷不安將祗率舊章又<lb/>
<pb n="KR2f0010_WYG_057-10a"/>
疲甿重擾夙夜憂惕罔知所裁宜令常㕘官集議中書<lb/>
門下詳其折衷聞奏<lb/>
　　　罷告謝郊廟勅<lb/>
朕一經遷越久曠禮儀不唯霜露之感實貽失墜之憂<lb/>
賴先澤在人上帝臨我克平大難載復舊京方欲展禮<lb/>
郊丘請罪宗廟而乃祖宗股肱卿士詢謀異同明孝敬<lb/>
之大端陳古今之正議三省章表深體乃誠以義制心<lb/>
允從衆請予之不德愧歎良深其来年告謝郊廟百寮<lb/>
<pb n="KR2f0010_WYG_057-10b"/>
請俟後期者可之其元日御含元殿准式<lb/>
　　　以旱停南郊勅<lb/>
今年郊畿亢旱自夏訖冬以隂陽之久有錯違懼粢盛<lb/>
之或未豐潔祖宗上帝鑒臨左右德馨未達惕焉在懷改<lb/>
龜薦誠以俟祥歳酌諸典禮亦謂合宜其来年南郊宜停<lb/>
<hi>太和年</hi>
　<lb/>
　唐大詔令集巻六十七<lb/>
</p>
<p>
</p>
  </div>
</body>
</text>
</TEI>
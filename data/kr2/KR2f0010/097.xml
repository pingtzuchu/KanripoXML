<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百十八</head> <lb/>
    <p>
<pb n="KR2f0010_WYG_097-1a"/>
欽定四庫全書<lb/>
　唐大詔令集巻一百十八<lb/>
　　　　　　　　　　　　宋　宋敏求　編<lb/>
　　政事<lb/>
　　　招諭<lb/>
　　　　遣裵敦復往江東招討海賊勅<lb/>
　　　　諭西京逆官勅<lb/>
　　　　招諭僕固懐恩詔<lb/>
<pb n="KR2f0010_WYG_097-1b"/>
　　　　招諭金商鄧州界逃亡官徤制<lb/>
　　　　諭涇州將士詔<lb/>
　　　　諭梁崇義詔<lb/>
　　　　招諭朱滔詔<lb/>
　　　　招諭河中李懐光詔<lb/>
　　　　詔諭河中勅<lb/>
　　　　招諭淮西將吏詔<lb/>
　　　　授王武俊司徒李抱真司空制<lb/>
<pb n="KR2f0010_WYG_097-2a"/>
　　　　討李希烈不許諸軍侵抄詔<lb/>
　　　　招諭討劉闢詔<lb/>
　　　　招諭劍南諸州詔<lb/>
　　　　招諭蔡州詔<lb/>
　　　　討王承宗招諭勅<lb/>
　　　　討鎮州禁侵掠詔<lb/>
　　　　招諭王庭凑詔<lb/>
　　　　令鎮州行營兵馬各守疆界詔<lb/>
<pb n="KR2f0010_WYG_097-2b"/>
　　招諭<lb/>
　　　遣裵敦復往江東招討海賊勅<lb/>
勅近聞江東少有冦盜多因詿誤或被脅從輒聚雈蒲<lb/>
遂為草竊固當自斃豈足在懐猶慮郡縣遐逺江山阻<lb/>
濶百姓之間妄有驚擾河南尹裵敦復頻更委任夙著<lb/>
髙名必能慰諭甿俗肅清姦宄安人禁暴實佇良圖宜<lb/>
攝御史大夫仍持節即往江南東道宣撫百姓并招諭<lb/>
海賊仍便處置迴日奏聞<lb/>
<pb n="KR2f0010_WYG_097-3a"/>
　　　喻西京逆官勅　　　　　　　　賈至<lb/>
勅西京應被逆賊安禄山脅從官張通儒田乾真鄧李<lb/>
陽安神威及諸官吏等咸聴朕命我國家統天立極奄<lb/>
有四海百四十載於兹矣緝唐虞之舊政恢周漢之鴻<lb/>
業蠻夷戎狄㒺不敬從山川鬼神㒺不祗肅鳥獸魚鱉<lb/>
㒺不寧阜五聖之徳洽於人心上皇戡内難為昇中推<lb/>
精誠以御下和平致理垂五十載而禄山賤䜿大逆負<lb/>
恩以羶臊犬羊之士受節制熊羆之寄潜圖悖亂誘誑<lb/>
<pb n="KR2f0010_WYG_097-3b"/>
奚羯盜我府庫竊我朱紫偷我甲兵假我威力而錫與<lb/>
我將士駈役我邊人脅惑三軍舉兵向闕載籍已来惡<lb/>
逆兇悖未有如禄山之甚也夫國家屯厄自古有焉夏<lb/>
有夷羿之灾而少康克復周有大戎之難而宣王中興<lb/>
漢有猾莽之釁而光武底定葢厄運數時也亦天將稔<lb/>
兇族之惡延國祚之意哉朕今親摠六師次於岐下使<lb/>
郭子儀領朔方精騎三萬歩卒五千並回紇兵二萬人<lb/>
使王思禮領安西北庭河隴馬步五萬合其勢東収長<lb/>
<pb n="KR2f0010_WYG_097-4a"/>
安馮翊平陽河東絳郡一麾已拔不勞血刃又令劉正<lb/>
臣領平盧精兵連奚契丹南収范陽又令李光弼程千<lb/>
里領馬歩七萬出太行収河洛人百其勇華夷一心指<lb/>
期克日掃蕩區宇卿等或累葉崇勲或清時良吏乃祖<lb/>
乃父忠貞本朝一朝蒼黄遇脅狂冦想皆被詿誤應非<lb/>
本心退為兵刃所臨遁有妻孥之累□俛受死逼迫畏<lb/>
威權從賊命遂失臣節便復惶恐歸順無由朕深察之<lb/>
可以言恕且為不善於昭明之中者人得而誅之為不<lb/>
<pb n="KR2f0010_WYG_097-4b"/>
善於幽暗之中者鬼得而誅之天道固然神不可㒺自<lb/>
昔作亂首禍孰有不誅夷滅戮者哉卿等宜審鑒是非<lb/>
自圖成敗翻然改過轉禍為福或率徒侣歸順或以一<lb/>
身来投官軍皆捨其罪如能轉殺逆黨兼以兵降當加<lb/>
厚錫非止免戾爾無反側朕不食言今故使人持詔往<lb/>
諭去就之計即宜報来無殺使臣以厚爾過若須逹表<lb/>
疏亦别遣行人朕必全之却令報去春秋有反經之義<lb/>
吉凶之勢在於斯須<hi>至徳二年</hi>
<pb n="KR2f0010_WYG_097-5a"/>
　　　招諭僕固懐恩詔<lb/>
佐命之臣自天所授納於將相委以腹心休戚實同始<lb/>
終無易太保兼中書令靈州大都督府長史單于鎮北<lb/>
副大都䕶充朔方節度闗内支度營田鹽池押諸藩部<lb/>
落副大使知節度事六城水運使兼河中副元帥上柱<lb/>
國大寧郡王懐恩朕之元輔上帝賚予道備五才能包<lb/>
三傑長䇿制敵精誠感神夙奉先朝志平多難授旗朔<lb/>
野扈蹕岐山前駈啟行所指皆尅収闗河之襟帶復都<lb/>
<pb n="KR2f0010_WYG_097-5b"/>
邑之衣冠以義斷恩毁家殉國躬擐甲胃駈馳十年遇<lb/>
戰則酣逢堅必脆摠統戎旅通和夷狄決䇿東向殱厥<lb/>
渠魁掃清袄氛芟薙道梗海隅萬里一舉蕩平遂欲息<lb/>
馬投戈坐而論道當朝大政並以咨之聴載賡之歌為<lb/>
千古之式移軍汾上方欲凱旋疑隟之端搆於羣小浮<lb/>
言初起且以强大自嫌邪説又生或謂功髙不賞以兹<lb/>
淹恤因有沈猜撫之若驚喻之未解朕以白日旌信明<lb/>
神鑒心若有負功臣是大欺天下為人君者豈有此乎<lb/>
<pb n="KR2f0010_WYG_097-6a"/>
尋聞聚族而謀知欲垂櫜入覲其子瑒猶懐反仄更有<lb/>
遷延少年輕佻操履非正私庭跋扈違背君親朔方義<lb/>
師心如父子怒其懐貳遂共梟懸凶子既誅大軍方擾<lb/>
蒼黄奔竄逺在邊州察其深衷本無他志葢縁憂懼漸<lb/>
及於斯眷念之心無㤀鑒寐况勲書盟府像列雲臺録<lb/>
功念勞豈以小而累大君臣之義情實如初厚禄榮班<lb/>
固宜仍舊但以河北諸將自竭義誠朔方三軍巳有管<lb/>
屬不可更置統領復為莭制其先任靈州大都督府長<lb/>
<pb n="KR2f0010_WYG_097-6b"/>
史單于鎮北副大都䕶及河北副元帥朔方莭度使宜<lb/>
並停其太保兼中書令上柱國大寧郡王並如故但當<lb/>
詣闕更亦不疑再三言提庶早牽復欲令方寸懸示萬<lb/>
邦爾無我虞朕言不爽乆勞於外必無成功収之桑榆<lb/>
殊未為晚甘言之誘王者不為危而悔之何嗟及矣切<lb/>
令宣示逺副朕懐<lb/>
　　　招諭金商鄧州界逃亡官健制<lb/>
勅軍興十年征戍未息禦侮之士服勞干戈各著戎勲<lb/>
<pb n="KR2f0010_WYG_097-7a"/>
豈忘臣節或統隸之處失於撫循致令離遏軍麾播遷<lb/>
山谷言念於此憮然傷懐金商及鄧州界逃亡官健等<lb/>
往以數州之間道路氛梗哀我將校屬當冦虞戰守之<lb/>
功始終可録誠宜自愛共保令名豈賞罰所加或非適<lb/>
中而資粮不給由此無聊遽至流亡因相結聚竄身重<lb/>
險求活草中迫以困窮焉能自固既非義取又懼刑章<lb/>
豈不懐歸良有以也且君示人以信必有推誠臣事上<lb/>
以忠莫如遷善儻翻然相率斂袵而来自合弃瑕况其<lb/>
<pb n="KR2f0010_WYG_097-7b"/>
無過朕當捨而不問咸與惟新智者見於未萌古人重<lb/>
其改往逓相朂勉早決良圖仍委刺史縣令自齎詔書<lb/>
親至山谷分明諭㫖一一招携所有懐附切加慰納問<lb/>
其所欲各使便安若願歸田農當恤生業如請入軍伍<lb/>
亦聴食粮務令悦從以洽朝化宣示將士知朕意焉<lb/>
　　　諭涇州將士詔　　　　　　　　楊炎<lb/>
告涇州將士等朕自臨㝢縣體道未𢎞施政未洽頃以<lb/>
原州在西郊内地宻邇王畿而夷狄往来於焉畜牧戎<lb/>
<pb n="KR2f0010_WYG_097-8a"/>
心既啟邊事益勞所以議築其城將為乆計不能逺徴<lb/>
夫役遂使近借軍人故命賫四十日粮擬令事畢即放<lb/>
朕卒然改易軍使不及與將校商量而狂謬之流扇動<lb/>
生變遂令爾一州士衆狼狽失圖在予闕詢謀之義俾<lb/>
爾陷反側之黨而事不得已至於用兵既有攻圍頗有<lb/>
傷殺哀我將士忽為冦讎静言思之孰甚兹痛是以夙<lb/>
夜軫念思宥其辜况爾等服勞王家積有年嵗肅宗因<lb/>
爾以正天下代宗因爾以安封域備歴艱險莫非誠効<lb/>
<pb n="KR2f0010_WYG_097-8b"/>
朕方倚爾為股肱之衛視爾如父子之軍豈謂事起蒼<lb/>
黄變善成惡今重圍已令諸道悉㑹欲引涇水以灌州<lb/>
城念爾一城之人亾命相守城陷就戮豈可求生朕是<lb/>
用隠然疚心益加憫悼况吐蕃和使見在闕下回紇可<lb/>
汗来受冊命積年外患今既底寧伊爾小失理宜容貸<lb/>
今既遣命官特赦爾罪自聞喜之下一無所問爾欲求<lb/>
之戎狄予不汝違欲散入諸軍亦惟爾志衣粮之不備<lb/>
者並令資給道路之不達者亦令導送亡者勿得追捕<lb/>
<pb n="KR2f0010_WYG_097-9a"/>
来者厚加禮接朕方責巳悔往示大信於天下終不㒺<lb/>
爾將士而為誘詐予言不信天實棄予嗚呼朕子育黎<lb/>
元因其得所而令爾一州士衆進不獲盡忠於國退不<lb/>
獲自保其家圍守之中敗亡是懼將何昭宣大號撫柔<lb/>
夷夏朕之自咎天監於𠂻爾尚聴予之言無惑兹訓<hi>建中</hi>
<hi>元年</hi>
　　　諭梁崇義詔　　　　　　　　　楊炎<lb/>
勅朕聞君臣之分義固金石將相之職任同安危在昔<lb/>
<pb n="KR2f0010_WYG_097-9b"/>
哲王㒺不注意體合股肱則付之以大位道暌終始則<lb/>
載之以丹書所以保親諸侯𢎞樹一徳者也朕自纂統<lb/>
於兹三載兢兢業業日慎一日任夫難任安夫難安實<lb/>
賴公侯藩輔作鎮於外將帥戎士盡瘁勤王兾忠賢之<lb/>
同徳躋億兆於仁夀思達寤寐動推至誠大開胷懐彰<lb/>
示天下雖奸邪不逞搆造異端離間往来反白作黒下<lb/>
動危疑之勢上陳似是之言焚其表章前後數四未嘗<lb/>
不寘以極法竄於窮荒庶夫讒諛杜口謠妄巻跡中外<lb/>
<pb n="KR2f0010_WYG_097-10a"/>
上下俱臻太和豈止同體之不疑萬方之知我而已金<lb/>
紫光禄大夫檢校刑部尚書㐮州刺史山南東道莭度<lb/>
使梁崇義往以邦家不寧襄漢未静奮自諸將累建戎<lb/>
勲忠謀僉一保大安衆授鉞南紀表正江山勤輯士人<lb/>
克謹侯度惠化周洽俗阜風移踰二十年績用光備内<lb/>
修貢職首課方州朕夙茂勲徳用崇爵命而忠規益勵<lb/>
亟請来朝期啟乃心以成吾事尋以郭昔鄭茂勲鄭和<lb/>
叔等奸謀參㑹庸狡妄作朕雖聴斷無惑寘以嚴科猶<lb/>
<pb n="KR2f0010_WYG_097-10b"/>
聞疑貳不安外求援助是何顛沛以舉謂我齷齪而今<lb/>
憮然懐想深用歎惜夫禹湯前古之聖后也一夫不獲<lb/>
有納隍之懼齊桓霸者之中人也舉讎棄怨致九合之<lb/>
功朕上而為君子有萬國涉道日淺誠明未敷使心腹<lb/>
耳目之臣負義懐忠之士坐相猜阻交質往来搆此異<lb/>
端頓虧大節頃亦頻遣將命諭達至情近得章奏猶云<lb/>
隔在恩外言之有犯豈為是乎終用咎悔永思更始今<lb/>
予命爾檢校户部尚書同中書門下平章事餘並如故<lb/>
<pb n="KR2f0010_WYG_097-11a"/>
兼賜以鐡劵<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>其勲庸期於永終與國無極是表至公<lb/>
之舉用昭勿貳之懐嗚呼其敬之哉無再聴邪説無外<lb/>
蓄私心唯臣道是固惟圖章是守天命可畏敬順予言<lb/>
其管内諸將三軍官健乆勤征鎮咸著忠勞數年巳来<lb/>
未更叙録比類諸道實合甄収其大將委中書門下即<lb/>
條件進擬自餘委本使一月内具名聞奏仍令殿中侍<lb/>
御史張著與使孟逰仙同往宣諭布告軍府令悉朕懐<lb/>
　　　招諭朱滔詔<lb/>
<pb n="KR2f0010_WYG_097-11b"/>
朱滔受任薊門累著誠績委遇既重禄秩亦崇臣節中<lb/>
虧自貽伊阻洎賊泚搆亂僣竊上京弟兄之親在法無<lb/>
舍朕以罪不相及情有可原待以如初之誠廣其自新<lb/>
之路執迷不復固敗是求蹙喪而歸既困方悟累獻欵<lb/>
疏深陳懇誠省之惻然良用憫歎雖將相嫉惡之志固<lb/>
所難容以君上懐柔之情未忍拒絶且善莫大於改過<lb/>
徳莫盛於好生宜令武俊抱真開示大信深加曉諭若<lb/>
誠心益固善跡先彰朕當掩釁録勲與之昭雪宣告衆<lb/>
<pb n="KR2f0010_WYG_097-12a"/>
庶咸使知聞<lb/>
　　　招諭河中李懐光詔<lb/>
李懐光往因職任頗著幹能朕嗣位之初首加拔擢託<lb/>
為心膂授以旌旄頃嵗河朔不寧令往征討任兼將相<lb/>
恩極寵荣及朱泚狂猖誘奸作亂擾動京邑逼迫奉天<lb/>
懐光率領全軍奔赴國難兇逆逃遁宗社再寧保安朕<lb/>
躬實有所賴委元帥河中之權兼太尉中書令之秩廣<lb/>
増實封賞及宗親人臣之盛莫與為比豈朕報懐光不<lb/>
<pb n="KR2f0010_WYG_097-12b"/>
崇京邑未収嫌釁已搆被朱泚潜使奸人説誘又受張<lb/>
佋等惑亂之紿曽不覺知自生疑阻遂與元惡通和往<lb/>
来朕志在推誠事皆掩覆禮遇轉厚委任益隆都不悛<lb/>
心稔惡日甚勅書慰問將士懐光並不令宣三軍咸欲<lb/>
収城懐光並不令出自云已共朱泚定約並不能更事<lb/>
國家兼朱泚所遣来人見宣慰勅使公言迫脅無復君<lb/>
臣朕以眇身獲承鴻業務全大計遷幸山南蒼黄之間<lb/>
猶歴危險賴朔方等將士保守忠義恥陷惡名不謀同<lb/>
<pb n="KR2f0010_WYG_097-13a"/>
辭誓守臣節懐光知將士之意不可改移徑往河中偷<lb/>
安朝夕據其罪跡情實難原然以奉天解圍嘗著勲烈<lb/>
昨又遣男璀等謝罪懇請束身歸朝朕憫其改過之誠<lb/>
念其赴難之効以功贖罪務在優容令給事中兼御史<lb/>
大夫孔巢父齎先授懐光太子太保勅牒往河中宣慰<lb/>
訖三日内便與懐光同赴上都所在保䕶不得邀截驚<lb/>
動違者按以軍令仍許懐光將百人已下隨身防援如<lb/>
欲便令家口同行亦聴懐光若到闕庭必保全終始厚<lb/>
<pb n="KR2f0010_WYG_097-13b"/>
加恩寵待之如初仍賜實封五百户子孫承襲代代無<lb/>
絶信如皦日朕不食言朔方軍素推忠義國家每有危<lb/>
難未嘗不立大功子儀再収京城皆是此軍之力昨又<lb/>
逺從河北来赴奉天逆賊畏威望風奔遁眷言殊績朕<lb/>
豈暫㤀其軍將士人竭忠至誠叶心戮力横遭迫脅無<lb/>
路自申每一念之痛心自咎昔者君臣阻隔只為懐光<lb/>
一人今懐光自請入朝猶捨其罪况諸將並是功臣各<lb/>
宜坦然更勿憂慮所有官爵實封并賜名定難功臣一<lb/>
<pb n="KR2f0010_WYG_097-14a"/>
切如故仍准元勅超五資與改轉<lb/>
　　　招諭河中勅<lb/>
勅朔方及諸軍應在河中絳州朝邑將士等並以義烈<lb/>
繼代勲業冠時艱虞巳来常濟國難肅宗代宗再復京<lb/>
邑皆是朔方將士之功去嵗朕在奉天兇黨攻逼解圍<lb/>
赴急亦賴此軍故嘗深念爪牙情均骨肉濟朕危厄感<lb/>
之豈㤀頃以懐光背恩自生猜阻熒惑將士汙脅忠良<lb/>
朕頻降詔深惻於衷今王師四臨即至尅捷將士百姓<lb/>
<pb n="KR2f0010_WYG_097-14b"/>
欵附甚多或弃其鄉園或損其家族脱身効節良有可<lb/>
嘉時宜撫綏以奬誠効應令淮西及界内及鄭汴等州<lb/>
將士歸順者委所在節度防禦等使収管切加存恤優<lb/>
給資粮仍具名銜奏聞當與甄叙并給遣衣賜其百姓<lb/>
從賊界歸者亦委所在觀察使刺史量以本道本州錢<lb/>
物賑給令得存濟如情願便住者即配死户田産使營<lb/>
生業若欲赴諸州縣者隨其所之當時給文牒發遣止<lb/>
遏所至之處准備優當率土之濵莫非王臣雖陥冦中<lb/>
<pb n="KR2f0010_WYG_097-15a"/>
諒非獲已効順即是平人務於招綏副朕所恤<lb/>
　　　招諭淮西將吏勅<lb/>
勅朕臨御已来連兵不息自經播越方歴險難耳聞鼙<lb/>
鼓之聲目覩殺傷之苦由是覺悟悔於興師既省已以<lb/>
知非欲人之遷<hi>此下有闕文</hi>即據界首及行营軍額分配定<lb/>
數逐便支送仍委本道統節度防禦都團練使即條録功<lb/>
第名銜聞奏並與甄叙其行营將士仍各放歸本道明<lb/>
加宣諭令悉朕懐<lb/>
<pb n="KR2f0010_WYG_097-15b"/>
　　　授王武俊司徒李抱真司空制<lb/>
勅三公之職論道經邦序五行之和任百事之理歴代<lb/>
崇重不常厥官天祚皇家茂生才傑比義齊烈同寅恊<lb/>
恭以徳允台階之望以勲當井賦之錫聿膺並命式<lb/>
副具瞻開府儀同三司檢校司空同中書門下平章事<lb/>
使持節恒州諸軍事守恒州刺史成徳恒兾深趙等州<lb/>
節度觀察處置等使琅琊郡王王武俊秉心沈宻臨事<lb/>
果斷忠而能力勇且有仁奮發之初渠魁即戮危疑之<lb/>
<pb n="KR2f0010_WYG_097-16a"/>
際大節克彰開府儀同三司檢校尚書左僕射同中書<lb/>
門下平章事潞州大都督府長史充昭武軍澤潞磁邢<lb/>
等州節度觀察處置度支營田使上柱國符陽郡王李<lb/>
抱真質重氣和内精外朗智窮變化守必以恒克著明<lb/>
誠動有攸利經猷屢告規益𢎞多皆戮力盡瘁志匡王<lb/>
室陳師鞠旅同討不庭仗大義而萬衆叶心體至公而<lb/>
千里同契合軍於呼吸之頃決䇿於指麾之間並轡載<lb/>
馳執俘親鼓兇徒殄殪河右廓清國家無北顧之虞姦<lb/>
<pb n="KR2f0010_WYG_097-16b"/>
慝沮南侵之計時乃厥功茂焉敷五教以阜人均九土<lb/>
以居衆俾爾更踐徧受洪休仍加真食以貽後嗣武俊<lb/>
可檢校司徒同中書門下平章事實封五百户餘並如<lb/>
故抱真可檢校司空同中書門下平章事賜實封五百<lb/>
户餘並如故嗚呼古人有言唯治亂在庶官矧惟輔臣<lb/>
與國同體明聴朕命爾其欽承朕嗣位不明經費尚力<lb/>
可以静暴慢謂刑可以懲姦邪徳之不修亂是用長士<lb/>
馬疲耗蒸黎流離罪在朕躬誰任其咎自去嵗遭變再<lb/>
<pb n="KR2f0010_WYG_097-17a"/>
經播遷厯山川之險難知軍旅之勞苦惟省前過悔憤盈<lb/>
懐追往事而不及庶後圖之可補以九廟為重屈身以<lb/>
百姓為心而不専私欲茍可以保安社稷休息甲兵宏濟<lb/>
蒼生蠲省徭賦含垢忍恥予無難焉而不憚再三曉諭<lb/>
皆被懐光隠匿兼亦妄有加減朕之誠懐竟未宣布夙<lb/>
夜自愧寢食不安今時屬嚴凝例頒衣賜豈以懐光一<lb/>
人拒命遂令將士並不霑恩朕於功臣義存終始其朔<lb/>
方及諸軍應行營河中絳州朝邑將士等令眷冬衣賜<lb/>
<pb n="KR2f0010_WYG_097-17b"/>
並准三月二十一日制緣赴奉天解圍功等第給賞錢<lb/>
物等宜令所司並許科别收貯待道通流即當時支遣<lb/>
其歸順者給其將士等先賜實封一切准元勅並配州<lb/>
給牒馬燧渾瑊逐分送付令其差人赴彼領受仍明加<lb/>
宣諭招撫務令忠義之士各悉朕意<lb/>
　　　討李希烈不許諸軍侵抄詔　　　陸贄<lb/>
勅李希烈阻兵淮右虐害蒸人朕哀憫無辜横遭脅制<lb/>
若興師行討即玉石俱焚所以頻下詔書再三開諭曽<lb/>
<pb n="KR2f0010_WYG_097-18a"/>
無悛革但益凴凌忠勇之徒皆思奮擊朕悔於征伐務<lb/>
在含容豈以一夫無良遂令萬姓罹禍安人忍恥是朕<lb/>
素懐今東作方興麥秋在近儻行侵掠深害農功一方<lb/>
之人實足矜愍應與淮西接界州縣各委本道都督節<lb/>
度防禦團練等使申明前勅嚴設隄防務使農人遂其<lb/>
耕穫賊若不先侵軼但自保守封疆勿令越境暴犯田<lb/>
苗及其侵抄務宣朝化以洽逺人仍於所在界首明加<lb/>
招諭咸令知悉<lb/>
<pb n="KR2f0010_WYG_097-18b"/>
　　　招諭討劉闢詔<lb/>
劒南西川疆界素定藩鎮守備各有區分頃因元臣薨<lb/>
謝隣境不睦劉闢乃因虚搆隙以忿報讎遂勞三軍兼<lb/>
害百姓朕志在含垢道務安人遣使宣諭委以旄鉞如<lb/>
聞道路壅塞未息干戈輕肆攻圍擬圖吞併為臣之體<lb/>
義在勝殘命將興師葢非獲己宜令山南西道節度使<lb/>
嚴礪領當道士馬與劒南東川節度使李康犄角應接<lb/>
仍令神䇿行營節度使髙崇文領馬步五千人為左軍<lb/>
<pb n="KR2f0010_WYG_097-19a"/>
左右神䇿京西行營兵馬使李元奕領馬步二千人為<lb/>
攻軍並相續繼發仍仰髙崇文等各差人先與嚴礪計<lb/>
㑹齊進朕以三蜀之人本無過犯征鎮將士各著勲勞<lb/>
迫於威制不能自拔各宜分明曉諭令悉朕懐如劉闢<lb/>
稟奉朝經抽兵却歸本鎮朕務存誠信必當委待如初<lb/>
其効順之誠臨陣歸欵髙位重賞當不食言如尚執迷<lb/>
自貽覆滅法既無赦令在必行宜一乃心恭守所職其<lb/>
置頓粮料等仍委度支使差官勾當無令缺失<lb/>
<pb n="KR2f0010_WYG_097-19b"/>
　　　招諭劔南諸州詔<lb/>
朕聞皇祖𤣥元之誡曰兵者凶器也不得已而用之恭<lb/>
惟聖謨常所祗服故雖文告有所不至誠信有所未孚<lb/>
姑務安人必能忍恥朕之此志亦可明徴近者德宗皇<lb/>
帝舉柔服之規授宰衡之任𢎞我廟勝遂康巴庸故得<lb/>
南詔入貢西戎寢患成績始究元臣喪亡劉闢乗此變<lb/>
故坐邀符節朕以枉成命者雖乖於理體從權便者所<lb/>
兾於輯寧竟違卿士之謨遂允僥求之志朕之於闢恩<lb/>
<pb n="KR2f0010_WYG_097-20a"/>
亦𢎞矣曽不知負牛羊之力飽則逾凶畜梟獍之心馴<lb/>
之益悖誑惑士伍圍迫梓州誘陷戎臣塞絶劒路師徒<lb/>
所至燒掠無遺干紀之辜擢髮難數朕為人司牧宥彼<lb/>
黎元如闢之罪非朕敢捨是用叶羣率之謀除百姓之<lb/>
害永清妖孽底定一方伐罪弔人於是乎在其逆賊劉<lb/>
闢在身官爵宜並削除今王師鼓行尋濟天險梓潼城<lb/>
守巳解攻圍壓卵注螢坐㸔撲滅其西川將士如有乗<lb/>
此聲勢翻然改圖梟斬兇魁以效誠節必當特加爵秩<lb/>
<pb n="KR2f0010_WYG_097-20b"/>
髙位重賞朕無愛焉其餘將吏等俾能去逆効順以所<lb/>
領歸降者超三資授官以一身降者亦與改轉長行官<lb/>
健歸順者並與叙録仍加賞給其西川管内刺史等當<lb/>
其阻亂孰克静柯雖章表未通而哀誠可見今能歸欵<lb/>
亦仍舊職如或乘機立効因事建功並特加酬賞務極<lb/>
優厚夫皇王之道弔伐所加義在除殘情非樂戰故脅<lb/>
從㒺理必誡於徂征焚溺是哀俾興於傒怨禁暴止亂<lb/>
其在兹乎况有跡䧟兇徒心非黨惡歸我無路遂至淪<lb/>
<pb n="KR2f0010_WYG_097-21a"/>
胥言念斯流尤深軫惻所以明喻將帥罪止渠魁其餘<lb/>
染汙一切勿問布告遐邇宜悉朕懐<lb/>
　　　招諭蔡州詔<lb/>
勅朕嗣膺寳位於兹十年每推至誠以御方夏庶以仁<lb/>
化臻於太和宵衣旰食意屬於此今淮西一道未達朝<lb/>
經擅自繼襲肆行冦掠將士等迫於受制非是本心遂<lb/>
令此軍若墜淵谷朕每念此為之興懐思去三面之羅<lb/>
庶遵兩限之義故擇慈惠之長授之鄰封俾申朝㫖敷<lb/>
<pb n="KR2f0010_WYG_097-21b"/>
我大信山南東道節度管内支度營田觀察處置等使<lb/>
金紫光禄大夫檢校司空使持節襄州諸軍事兼襄州<lb/>
刺史御史大夫上柱國鄭國公食邑三千户嚴綬信能<lb/>
及物寛以服人道融謙光志尚柔克一登揆務三命齊<lb/>
壇戎機吏術靡不更練必能招懐不類敷我國恩宜授<lb/>
兼申光蔡等州招撫使仍與鄰道將帥等即同糺率共<lb/>
申曉諭其淮西將士官吏等如有歸國仰量其髙下便<lb/>
授職任仍具聞奏即起授官爵縱舊有罪犯一無所問<lb/>
<pb n="KR2f0010_WYG_097-22a"/>
呉元濟如束身歸朝亦當棄瑕録用其百姓有歸投者<lb/>
任便給粮食仍與田宅務加存䘏使其安堵待事平之<lb/>
後淮西將士宜共賜錢二百萬貫百姓給復三年詔書<lb/>
所不該者委嚴綬量其所宜條件聞奏庶盡綏懐之義<lb/>
以申生育之恩若尚敢執迷不能遷善至於問罪自有<lb/>
常刑宜以誠懐使其知悉<lb/>
　　　討王承宗招諭勅<lb/>
勅自古哲王之有天下也懲其暴亂則法所宜加察其<lb/>
<pb n="KR2f0010_WYG_097-22b"/>
情衷則罪有不及故太尉兼中書令武俊忠扶邦國節<lb/>
著艱難覽視冊書想見風槩而承宗毁弃門户違悖君<lb/>
親遽肆姦兇自貽討伐欒盈干紀寧㤀武子之勲蕭延<lb/>
紹封無廢鄼侯之嗣矧忠而見節禮以議賢宜降深恩<lb/>
庶行中典載明樵採之禁兼茂歸降之制好生之徳俾<lb/>
洽人心止殺之源用孚朕志其王士率士則並宜各守<lb/>
舊官其武俊實封仍特賜士則承襲鎮州大將並著荗<lb/>
勲言念其勞每用増歎其有食封者並且依舊不須停<lb/>
<pb n="KR2f0010_WYG_097-23a"/>
給如領兵軍將以所領歸降者超三資與官賜實封三<lb/>
百户仍賞錢一萬貫文其武俊士真松楸墳墓行營諸<lb/>
軍並不得輒有毁伐除暴勝殘事非獲已布徳施澤仁<lb/>
豈逺乎用彰弔伐之師式示皇王之道宣布内外宜悉<lb/>
衷懐<hi>元和四年十月十七日</hi>
　　　討鎮州禁侵掠勅<lb/>
勅鎮兾管内諸州百姓等莫匪王人皆同赤子葢戀生<lb/>
業遂迫兇威暴賦急征既嗟於無告冒鋒觸刃又慮其<lb/>
<pb n="KR2f0010_WYG_097-23b"/>
俱焚言念於兹良深憫惻其應討鎮州諸軍所到之處<lb/>
宜先存撫百姓使安其業勿令虜掠傷害以副朕心<lb/>
　　　招諭王庭凑詔<lb/>
朕初撫天下實在便安故委同捷節旄處以華壤顧彼<lb/>
童孽豈克當之然蔑弃君親不宜容覆忠臣義士咸同<lb/>
忿嫉非朕主事致於興戎廷凑承累朝恩榮據四郡士<lb/>
衆將謂率先問罪以圖䇿勲而乃影援逆冦干犯王旅<lb/>
諸道使命繫為纍囚内兵滄州抗戰四境交支郡之管<lb/>
<pb n="KR2f0010_WYG_097-24a"/>
籥弃鄰好之姻親無恩於家㤀義於國而猶特降中使<lb/>
許其轉環詞㫖堅執曽無少悛近者又令宰臣遺書許<lb/>
以効順王誥一去寂爾無聞朕以成徳一軍代建勲力<lb/>
聆風拭目待之實殊豈為庭凑一人致使傷及百姓今<lb/>
迫藩臣懇請連章繼至宣示羣公卿士參詳可否以觀衆<lb/>
情義不容殊列狀斯在今亦酌其簡便以適事機亦以<lb/>
嘗在先朝曽効忠欵寵奬逾等驟至三公開其自新以<lb/>
全臣節朕之恩義亦不負矣其諸道與鎮州隣接處宜<lb/>
<pb n="KR2f0010_WYG_097-24b"/>
並絶其進奉嚴加警備其有突犯及隨指揮並宜依詔<lb/>
㫖處分諸道須有移軍出界並不得焚廬舍横加殘害<lb/>
歸授者撫之拒命者禦之如有忠臣義士以一州或城<lb/>
鎮降者並依討滄州例處分其上都進奏院宜令御史<lb/>
臺京兆府切加守捉禁其出入待後處分如庭凑翻然<lb/>
改悔乞効忠勲上表陳誠須有聞奏亦委隣界當時轉<lb/>
與進止不得停留於戯朕示以帝王至仁以安兆庶以<lb/>
黄老清净用寧寰宇文告屢放而不從兵革在郊而未<lb/>
<pb n="KR2f0010_WYG_097-25a"/>
戢徳不能洽誠有未孚致費訓詞良多愧嘆<hi>太和二年八月</hi>
　　　令鎮州行營兵馬各守疆界詔<lb/>
聖人之教先徳後刑王者之師有征無戰朕以寡昩嗣<lb/>
守丕業威不能禁暴叛戢干戈徳不能濟生靈完物力<lb/>
以至於起師戎之役陳原野之刑然謂有功固巳多愧<lb/>
始者逆賊李同捷統戎專地弄兵恃寵不受文告不服<lb/>
朝廷本貴清静唯務含宏常欲安其反側匿其瑕穢曽<lb/>
不悔禍是用徂征頼天地降靈中外叶力兇渠就戮滄<lb/>
<pb n="KR2f0010_WYG_097-25b"/>
海甫安我本興師事止於此言念士衆以及里閭並遭<lb/>
脅從乆陥塗炭殺傷之外殘瘵可哀巳各有奬錄及令<lb/>
賑䘏王庭凑因緣同捷遂此沈迷及交鋒刃益縱豺豕<lb/>
今滄徳既巳平殄庭凑猶未悛懲合乘兵威使圖攻討<lb/>
然欲更令思省未忍重有傷殘又行營諸軍乆勞於外<lb/>
憫其暴露且議放歸其鎮州四靣行營兵馬並宜各歸<lb/>
本界且自休息使耕農不廢儲峙有常見在者茍獲阜<lb/>
安未来者亦將焉往其幽州河東易定齊徳昭義魏博<lb/>
<pb n="KR2f0010_WYG_097-26a"/>
等但要保境勿相往来唯庭凑以四郡之地三軍之衆<lb/>
率誠歸闕翻然効順則不獨弃其舊惡兼亦别議新恩<lb/>
唯此一事與達表章餘並勿聴信於戯我理天下但恐<lb/>
道化未至不慮冦孽不平若以宗社之靈風教所及四<lb/>
夷八蠻猶當梯山航海慕化而来豈四郡獨能拒命夫<lb/>
退修教而降崇不戮人而克敵予之所尚今也其時凡<lb/>
在中外庶僚羣帥宜悉力竭忠尚弼予理<hi>太和年</hi>
　<lb/>
<pb n="KR2f0010_WYG_097-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百十八<lb/>
</p>
<p>
</p>
  </div>
</body>
</text>
</TEI>
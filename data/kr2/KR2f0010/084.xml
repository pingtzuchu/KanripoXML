<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻一百五</head> <lb/>
    <p>
<pb n="KR2f0010_WYG_084-1a"/>
欽定四庫全書<lb/>
　唐大詔令集巻一百五<lb/>
　　　　　　　　　　　　宋　宋敏求　編<lb/>
　　政事<lb/>
　　　求直<lb/>
　　　　令羣臣直言詔<lb/>
　　　　聴百寮進狀廷争勅<lb/>
　　　　令臺省詳議封事勅<lb/>
<pb n="KR2f0010_WYG_084-1b"/>
　　　　令百官言事詔<lb/>
　　　　許刺史言事勅<lb/>
　　　崇儒<lb/>
　　　　置學宫備釋奠禮詔<lb/>
　　　　興學勅<lb/>
　　　　集學生制<lb/>
　　　　命張説等兩省侍臣講讀勅<lb/>
　　　　令明經進士就國子監謁先師勅<lb/>
<pb n="KR2f0010_WYG_084-2a"/>
　　　　求儒學詔<lb/>
　　　　選集賢學士勅<lb/>
　　　　崇太學詔<lb/>
　　求直<lb/>
　　　令羣臣直言詔<lb/>
朕聞堯舜之君自愚而益聖桀紂之暴獨智以添愚故<lb/>
寓逆順於忠言則殊榮辱於帝道朕登攝宇内字育黔<lb/>
黎恐一徳之或虧懼小瑕之有累候忠良之獻替想英<lb/>
<pb n="KR2f0010_WYG_084-2b"/>
俊之徽猷而諫鼓空懸逆耳之言罕進謗木徒設悸心<lb/>
之論無聞昔惟魏徵毎顯余過自其逝也雖過莫彰豈<lb/>
可獨非於往時而皆是於兹日故亦庶僚茍順難觸龍<lb/>
鱗者歟所以虛已外求披迷内省言而不用朕所甘心<lb/>
用而不言誰之責也自斯以後各悉乃誠若有是非直<lb/>
言無隠<hi>貞觀二十年十二月</hi>
　　　聴百寮進狀及廷争勅<lb/>
勅朕以薄徳祇膺睿圖何曽不虛已淳源勵精至道將<lb/>
<pb n="KR2f0010_WYG_084-3a"/>
致俗於仁壽思納人於軌訓幸乾坤交泰風雨咸調中<lb/>
外百寮盡知戒懼夷夏萬姓頗亦小康猶恐人或未安<lb/>
政有不便乃令外司置匭聴側門進狀封章論事靡所<lb/>
不達軒陛進規於何不盡曽無逆㫖之罰實有推心之<lb/>
期豈朕之不誠何人則未諭如聞朝廷之内噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>紛然<lb/>
進不昌言退多訕議懸書以謗國僑之患鄧析偽言而<lb/>
辨孔子之誅少正昔為國蠧寧不在兹將求政理固宜<lb/>
懲絶自今以後制勅有不便於時及除授有不稱於職<lb/>
<pb n="KR2f0010_WYG_084-3b"/>
或内懐姦忒或外損公私並聴進狀具陳得失五品以<lb/>
上官仍許其廷争若輕肆口語潜行誹讟委御史大夫<lb/>
以下嚴加察訪狀涉疑似推勘奏聞<hi>開元三年十月七日</hi>
　　　令臺省詳議封事詔<lb/>
為政者宣之使言擇言者稽之於衆切於求道務以從<lb/>
人將明目而達聰亦審理而去惑經國之體庶無闕焉<lb/>
文武百官及諸色人等有論時政得失上封事狀者出<lb/>
後宜令左右僕射尚書及左右丞諸司侍郎御史大夫<lb/>
<pb n="KR2f0010_WYG_084-4a"/>
中丞等於尚書省詳議可否具聞奏某時上封事除常<lb/>
參官外及有詞理可觀或幹能堪用者亦宜具言如詳<lb/>
議官中或見不同者即任别狀聞奏<lb/>
　　　令百官言事詔<lb/>
昔予文祖太宗之御天下也功格二儀不私於已化覃<lb/>
萬事猶問於人外與公卿大夫討論政典内與鴻生碩<lb/>
老演暢儒風日旰忘勞時稱至理猶復旁求諫諍俯察<lb/>
謳謠廣延不諱之書載建登聞之鼔於時中朝無闕政<lb/>
<pb n="KR2f0010_WYG_084-4b"/>
四海無疲人歴代是遵列聖相範朕承天序祇奉睿圖<lb/>
戰戰兢兢日慎一日於兹十六年矣何嘗不勵精理道<lb/>
思得忠賢虛已清心日有所惕直詞讜議時或罕聞五<lb/>
七諫臣其人安在眷懐於此感歎良深頃以任非其人<lb/>
事多擁弊自今以後諫官所獻封事不限早晚任進狀<lb/>
來所由門司不得輒有停滯如須側門論事亦任隨狀<lb/>
面奏即便令引對如有除拜不稱於職詔令不便於時<lb/>
法禁失宜刑賞未當征求無節寃濫在人並宜極論得<lb/>
<pb n="KR2f0010_WYG_084-5a"/>
失無所迴避以稱朕意其常朝參六品以上亦宜准此<lb/>
其擊登聞鼓者委金吾將軍收進不得輒有損傷亦不<lb/>
須令人遮擁禁止其理匭使但以任投匭人移表狀於<lb/>
匭中依常進來不須勒留副本并妄有盤問方便止遏<lb/>
萬邦之事無隔於九重獻替之謀不遺於聴覽也又自<lb/>
頃軍嚴未解政或隨時多逐權宜未歸理本宜委中書<lb/>
門下即與諸司長官各舉所司遺闕商量釐革處置作<lb/>
條件聞奏俾昭宣軌度永備彞倫便俗安人典章式敘<lb/>
<pb n="KR2f0010_WYG_084-5b"/>
宣示中外咸使知聞<lb/>
　　　許刺史言事勅<lb/>
勅列位選能功於守土分憂求瘼諒在親人言念疲黎<lb/>
載深注意自今以後刺史如有利病可言者不限時節<lb/>
任自表聞奏不須時節申報節度觀察使<lb/>
　　崇儒<lb/>
　　　置學官備釋奠禮詔<lb/>
六經茂典百王仰則四學崇敎千載垂範是以西膠東<lb/>
<pb n="KR2f0010_WYG_084-6a"/>
序春誦夏絃説禮敦詩本仁祖義建邦立極咸必由之<lb/>
自叔世澆訛雅道淪缺綿歴嵗紀儒風莫扇隋季以來<lb/>
喪亂滋甚睠言篇籍皆為煨燼周孔之敎闕而不修庠<lb/>
塾之儀冺焉將墮非所以闡揚徽烈敦尚風軌訓民調<lb/>
俗垂裕後昆朕受命膺期握圖馭宇思𢎞至道翼宣徳<lb/>
化永言墳典深存講習所以捃摭遺逸招集散亡諸生<lb/>
胄子特加奬勸然而凋弊之餘湮替日多學徒尚少經<lb/>
術未隆子衿之歎無忘興寢方今函夏既清干戈漸戢<lb/>
<pb n="KR2f0010_WYG_084-6b"/>
縉紳之業此則可興宜下四方諸州有明一經以上未<lb/>
被陞擢者本属舉選具以名聞有司議等加階敘用其<lb/>
有吏民子弟有識性開敏志希學藝亦具名申送入京<lb/>
量其差品並即配學明設考課各使厲精琢玉成器庶<lb/>
其非逺州縣及鄉里並令置學官僚牧宰或不存意普<lb/>
便頒下早遣修立若夫安上治民莫善於禮出忠入孝<lb/>
自家刑國揖讓俯仰登降折旋皆有節文咸資端肅㒺<lb/>
習末業隨時廢絶凡厥生民各宜勉勵又釋菜之禮致<lb/>
<pb n="KR2f0010_WYG_084-7a"/>
敬先師鼓箧之義以明遜志比多簡畧更宜詳<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>仲春<lb/>
釋奠朕将親覧所司具為條式以時宣下<hi>武徳七年二月</hi>
　　　　興學勅<lb/>
自古為政莫不以學為先學則仁義禮智信五者俱備<lb/>
故能為利深博朕今欲敦本息末崇尚儒宗開後生之<lb/>
耳目行先王之典訓而三敎雖異善歸一揆豈有沙門<lb/>
事佛靈宇相望朝賢宗儒辟雍頓廢公王以下寧得不<lb/>
慙朕今親自觀講仍徵集四方胄子兾日就月將並得<lb/>
<pb n="KR2f0010_WYG_084-7b"/>
成業禮讓既行風敎漸改使期門介士比屋可封横經<lb/>
庠序皆遵雅俗諸公王子弟並宜率先自相勸勵賜學<lb/>
官胄子及五品以上各有差<hi>武徳七年二月</hi>
　　　集學生制<lb/>
門下朕聞古之敎者家有塾黨有庠術有序國有學葢<lb/>
立訓之基也故上務之則敦本下由之則成俗豈可使<lb/>
顓門殆絶或乖其義入室將廢莫知其道乎朕承百王<lb/>
之末接千嵗之綂虛心問政早朝晏罷勵精求古忘寢<lb/>
<pb n="KR2f0010_WYG_084-8a"/>
與食思所以奉前聖之典謨矯兹深弊致後生於軌物<lb/>
遵我大猷去嵗京畿不稔倉廪未實爰命樂羣蹔停謀<lb/>
藝遂令子音㒺嗣吾道空歸居無濟濟之業行有憧憧<lb/>
之歎雖日月以兾而嵗時迭往今者甫經嘗麥且周於<lb/>
黎獻永言釋菜寧缺於生徒毎用惕然良非所謂其國<lb/>
子監學生等麥熟後並宜追集務盡師資諸州牧宰亦<lb/>
倍加導誘先勤學敎必使俊造無濫名實有歸庶博士<lb/>
弟子京邑由斯日就鴻生鉅儒海内為之風化有司可<lb/>
<pb n="KR2f0010_WYG_084-8b"/>
即詳下稱朕意焉主者施行<hi>景龍四年四月二十八日</hi>
　　　命張説等兩省侍臣講讀勅<lb/>
勅先王務本君子知敎化人成俗理國齊家必由於學<lb/>
矣朕往在儲副旁求儒雅則張説褚無量等為朕侍讀<lb/>
詩不云乎如切如磋如琢如磨斯之謂也咸能發揮啟<lb/>
迪執經尊道以微言匡菲徳者朕甚休之自䖍奉聖訓<lb/>
祇膺大寳兾天下學士靡然向風實獲我心登於近侍<lb/>
復欲勉聴虛佇論思獻納孔子曰徳之不修學之不講<lb/>
<pb n="KR2f0010_WYG_084-9a"/>
是吾憂也豈食而不知其㫖耕而不知其耨將何以因<lb/>
於義求於善補朕之闕誨人㒺倦哉宜令銀青光祿大<lb/>
夫守中書令上柱國燕國公張説銀青光祿大夫右常<lb/>
侍崇文館學士兼國子祭酒上柱國舒國公褚無量等<lb/>
公務之暇於中書與兩省侍臣講讀其有昌言至誠可<lb/>
體要經逺者仍令銀青光祿大夫行黄門侍郎昭文館<lb/>
學士上柱國中山郡開國公李乂銀青光祿大夫行中<lb/>
書侍郎兼知制誥上柱國成安縣開國男蘇頲與左右<lb/>
<pb n="KR2f0010_WYG_084-9b"/>
起居隨事編錄三兩月進朕將親覽庶施乎海内始自<lb/>
京師鳳沼擅鴻都之遊中書有稷下之事應須紙筆鋪<lb/>
設等令中書檢校供擬<hi>先天二年十一月八日</hi>
　　　　令明經進士就國子監謁先師勅<lb/>
古有賔獻之禮登於天府揚於王庭重學尊儒興賢造<lb/>
士故能美風俗成敎化先王之所繇焉朕以寡徳欽若前<lb/>
政思與大夫羣士復臻於理竟日訪道有時忘食乙夜觀<lb/>
書分宵不寐晤專經之義篤知學史之文繁永懐覃思<lb/>
<pb n="KR2f0010_WYG_084-10a"/>
有足尚者不有褒崇孰云奬勸其諸州鄉貢明經進士<lb/>
見訖宜令引就國子監謁先師學官為之開講質問其<lb/>
義仍令所司優厚設食兩官及監内得舉人亦准此其<lb/>
日清質官五品以上及朝集使並往觀禮即為常式易<lb/>
曰學以聚之問以辨之詩云如切如磋如琢如磨此朕<lb/>
所望於賢才矣<hi>開元五年九月</hi>
　　　求儒學詔<lb/>
朕聞以道得人者謂之儒切問近思者謂之學故以陽<lb/>
<pb n="KR2f0010_WYG_084-10b"/>
禮敎讓則下不争以隂禮敎親則逺無怨豈無習不利<lb/>
敎所由生者乎朕所以厚儒林闢書殿討論易象研覈<lb/>
道源兾淳風大行華胥非逺而承平日久趨競嵗積謂<lb/>
儒官為冗列視之若遺謂吏職為要津求如不及頃亦<lb/>
開獻書之路觀揚己之人闕下之奏徒盈席上之珍葢<lb/>
寡豈𢎞奬之義或有未孚將敦本之人隠而未見天下<lb/>
官人百姓有精於經史道徳可遵工於著述文質兼美<lb/>
者宜令本司本州長官指陳藝業錄狀送聞其吏部選<lb/>
<pb n="KR2f0010_WYG_084-11a"/>
人亦令所由銓擇各以名薦朕當明試用觀其能若行<lb/>
業可甄待以不次如妄相褒進必加明罰<hi>開元十四年六月</hi>
　　　選集賢學生勅<lb/>
古者立大學敎胄子所以延俊造揚王庭雖年穀不登<lb/>
兵甲或動而俎豆之事未嘗廢焉頃年以來戎車屢駕<lb/>
天下轉輸公私匱竭帶甲之士所務贏糧鼓篋之徒未<lb/>
能仰給由是諸生輟講絃誦蔑聞宣父有言是吾憂也<lb/>
投戈息馬論道尊儒用𢎞庠序之風俾有簞瓢之樂宜<lb/>
<pb n="KR2f0010_WYG_084-11b"/>
令所司量追集賢學生精加選擇使在館習業仍委度<lb/>
支准給厨米敦兹儒術庶有大成甲科高懸好學者中<lb/>
敷求茂異稱朕意焉<lb/>
　　　崇太學詔<lb/>
理道同歸師氏為上化人成俗必務於學俊造之士皆<lb/>
從此途國之貴遊㒺不受業修文行忠信之敎崇祇庸<lb/>
孝友之徳盡其師道乃謂成人然後揚於王庭考以政<lb/>
事徵之以理任之以官寘於周行莫匪邦彦樂得賢也<lb/>
<pb n="KR2f0010_WYG_084-12a"/>
其在兹乎朕志於求理尤重儒術先王設敎敢不底行<lb/>
頃以戎狄多虞急於經畧太學空設諸生葢寡絃誦之<lb/>
地寂寥無聲函丈之間殆將不掃上庠及此甚用憫焉<lb/>
今㝢縣乂寧文武兼備方投戈而講藝俾釋菜以行禮<lb/>
四科咸進六藝復興神人以和風化浸美日用此道將<lb/>
無間然其諸道節度觀察都防禦等使朕之腹心久鎮<lb/>
方面眷其弟子各奉義方修徳立身是資藝業又恐干<lb/>
戈之後學校尚微僻居逺方無所諮禀山東寡聞質疑<lb/>
<pb n="KR2f0010_WYG_084-12b"/>
必就於馬融闗西盛名尊儒乃稱於楊震負經來學當<lb/>
集京師并宰相朝官及神策六軍軍將子弟欲得習學<lb/>
者自今以後並令補國子學生欲其業重籝金器成琢<lb/>
玉日新厥徳代不乏賢其中身雖有官欲附學讀書者<lb/>
亦聴其學官委中書門下即簡擇行業堪為師範者充<lb/>
學生員數多少所習經業考試等第并所供糧料及學<lb/>
館破壊要量事修理各委本司作條件聞奏務須詳悉<lb/>
稱朕意焉<lb/>
<pb n="KR2f0010_WYG_084-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_084-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻一百五<lb/>
</p>
<p>
</p>
  </div>
</body>
</text>
</TEI>
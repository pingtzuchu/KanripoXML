<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐大詔令集巻三十三</head> <lb/>
    <p>
<pb n="KR2f0010_WYG_023-1a"/>
欽定四庫全書<lb/>
　唐大詔令集巻三十三<lb/>
　　　　　　　　　　　　宋　宋敏求　編<lb/>
　　諸王<lb/>
　　　封建<lb/>
　　　　封周王顯制<lb/>
　　　　封申王成義等制<lb/>
　　　　封郯王嗣直郢王嗣謙制<lb/>
<pb n="KR2f0010_WYG_023-1b"/>
　　　　封陕王嗣昇制<lb/>
　　　　改封寧王憲制<lb/>
　　　　封濟王溢等制<lb/>
　　　　廣平王進封楚王制<lb/>
　　　　改封雍王适制<lb/>
　　　　封睦王建等制<lb/>
　　　　封欽王諤等制<lb/>
　　　　封鄧王寧等制<lb/>
<pb n="KR2f0010_WYG_023-2a"/>
　　　　封沔王恂等制<lb/>
　　　　封晉王普制<lb/>
　　　　封魯王永制<lb/>
　　　　封梁王休履等制<lb/>
　　　　封蔣王宗儉制<lb/>
　　　　封棣王惴制<lb/>
　　　　封鄂王潤制<lb/>
　　　　封衛王灌等制<lb/>
<pb n="KR2f0010_WYG_023-2b"/>
　　　　封蘄王緝等制<lb/>
　　　　封棣王祔等制<lb/>
　　　　封景王祕等制<lb/>
　　　　封雅王禎等制<lb/>
　　封建<lb/>
　　　封周王顯制<lb/>
昔周武垂則汾邑啟維城之固漢文承統睢陽樹磐石<lb/>
之基所以作鎮邦家克隆景業第七子顯毓粹雲峯分<lb/>
<pb n="KR2f0010_WYG_023-3a"/>
輝日觀風儀秀舉神識冲和挺玉質而含章振金聲而<lb/>
發彩夙遵教於詩禮方導德於間平既表岐嶷之姿宜<lb/>
申珪社之貺可封周王食邑一萬戸<hi>顯慶二年二月</hi>
　　　封申王等制　　　　　　　　　蘇頲<lb/>
門下古者帝王受命以臨萬國子弟建封用尊五等其<lb/>
所由来尚矣右衛大將軍衡陽郡王成義等敦詩執禮<lb/>
本仁祖義名教之樂自得幾深温良之容發於忠孝晨<lb/>
趨魏闕則望掩軒霞夕賦曹園則思含澄景朕祗奉歴<lb/>
<pb n="KR2f0010_WYG_023-3b"/>
數旁稽載籍克輔王室所謂通邑大都俾為唐藩故能<lb/>
帶河礪嶽分膺往命咨爾眷歟可依前件仍各食實封<lb/>
一千戸<hi>唐隆元年六月二十七日</hi>
　　　封郯王郢王誥<lb/>
誥昔在姬劉分王子弟用能本枝碩茂算祀遐長皇帝<lb/>
元子嗣直嗣謙等若木分暉咸池䟽𣲖孝愛成性佩服<lb/>
天經岐嶷誕靈風儀遐舉奉聞詩之寳訓資樂善之芳<lb/>
規錫命惟崇巳申緑車之寵登庸在運宜開朱邸之蕃<lb/>
<pb n="KR2f0010_WYG_023-4a"/>
嗣直可封為郯王嗣謙可封為郢王<hi>先天元年八月</hi>
　　　封陕王誥<lb/>
誥皇孫之寵禮絶於諸侯帝王之制封殊於列國爰自<lb/>
前代兹義存焉皇帝第三子嗣昇岐嶷夙成聰明天假<lb/>
東海夀街之對昔未云竒瑯琊日逺之談今可連𩔖允<lb/>
宜胙兹茅土光彼磐石永固鴻業式繼維寧可封為陕<lb/>
王<hi>先天六年九月</hi>
　　　改封寧王制<lb/>
<pb n="KR2f0010_WYG_023-4b"/>
爰分寳玉載錫綏章必在親賢致之侯甸開府儀同三<lb/>
司兼涇州刺史上柱國宋王憲儀表碩望忠肅令名藝<lb/>
總經書才推禮樂列上公之位兼大藩之寵瞻彼行圍<lb/>
舊稱茅邑敦如北地今邇西都宜考良日之封用𢎞景<lb/>
命之及可改封寧王食邑三千户餘如故<hi>開元七年九月</hi>
　　　封濟王等制<lb/>
王者之制疇庸展親古之道也廼眷諸子非曰私之第<lb/>
二十三男溢等藉慶昌源致兹繁祉始自内保漸乎外傅<lb/>
<pb n="KR2f0010_WYG_023-5a"/>
四方六甲辨志離經可以識君臣之義可以接朝廷之<lb/>
禮宜建以方社錫之分器肆予有命克慎厥猷其封溢<lb/>
為濟王沔為信王泚為義王漼為陳王澄為豊王潓為<lb/>
恒王淀為京王滔為涇王<hi>開元二十一年九月</hi>
　　　廣平王進封楚王制<lb/>
自㓂戎奸宄王師未振瞻言境邑尚聚犬羊廣平王俶<lb/>
修學好古令德孝㳟志安邦家誓雪讐耻爰鞠其旅克<lb/>
復二京可封楚王食實封二千户<hi>寳應元年三月</hi>
<pb n="KR2f0010_WYG_023-5b"/>
　　　改封雍王制<lb/>
錫瑞剖珪義先藩屏籬疆畫野禮叙推恩必因時以命<lb/>
拜協天性以為輔天下兵馬元帥特進上柱國魯王适<lb/>
識度明敏執心仁恕智侔對日位偶前星頃以俾侯於<lb/>
魯兼掌戎車修禮檢身流謙自牧元良有裕忠孝可嘉<lb/>
且𫝊稱知子之道禮擅内舉之文眷彼龜䝉僻居東夏<lb/>
乃惟洛雍近接西周宜改邑於京闗列維城於上國可<lb/>
改封雍王食邑一萬戸依前充天下兵馬元帥本官勲<lb/>
<pb n="KR2f0010_WYG_023-6a"/>
如故<hi>寳應元年八月</hi>
　　　封睦王等制<lb/>
虞夏之制諸子疏封漢魏以還十連授律是用析珪班瑞<lb/>
磐石開疆信逋邑之紀綱為中都之屏翰然則旄鉞之寄<lb/>
惟擇攸難因親之任各膺其命第四子述第五子逾第六<lb/>
子連韓王逈第八子遘第十三子造第十四子暹第十五子<lb/>
運第十六子遇第十七子遹第十八子通第十九子逹第<lb/>
二十子逸等敏茂純懿禀於衷誠温良孝恭形於進對<lb/>
<pb n="KR2f0010_WYG_023-6b"/>
動皆合義居必有恒可以附衆靖人撫封宣化而總列城之<lb/>
賦擅分閫之謀允勤公家允輔王室今則均茅社之寵盛<lb/>
槐庭之儀授鉞登車副兹朝典維城之固爾其懋哉述可<lb/>
封睦王充嶺南節度支度營田五府經畧觀察處置䓁大<lb/>
使逾可封郴王充渭北鄜坊等州節度大使連可封信王<lb/>
韓王逈可汴宋等州節度觀察處置等大使遘可封鄜王<lb/>
造可封忻王充昭義軍節度觀察處置等大使暹可封韶<lb/>
王運可封嘉王遇可封端王遹可封循王通可封恭王逵<lb/>
<pb n="KR2f0010_WYG_023-7a"/>
可封原王逸可封雅王仍並可開府儀同三司<hi>大歴十年二月</hi>
　　　封欽王等制<lb/>
王者之制子弟畢封所以固藩輔而重社稷古今之通<lb/>
義也第十弟諤等寛簡忠厚生知孝敬行皆由禮志不<lb/>
違仁樂善本於性情好賢宗於師傅朕承天之序稽古<lb/>
展親宜舉徽章俾開土宇第十弟諤封欽王第十一弟誠封<lb/>
珍王男建康郡王渙封郯王改名經洋川郡王沔封均<lb/>
王改名緯臨海郡王洵封溆王改名縱𢎞農郡王浼封<lb/>
<pb n="KR2f0010_WYG_023-7b"/>
莒王改名紵漢東郡王泳封宻王改名綱晋陽郡王湜<lb/>
封郇王改名總髙平郡王淑封邵王改名約雲安郡王<lb/>
滋封宋王改名結宣城郡王淮封集王改名緗德陽郡<lb/>
王濬封冀王改名絿河東郡王浥封和王改名綺第十<lb/>
七男絢封衡王十九男纁封㑹王二十男綰封福王二<lb/>
十二男紘封撫王二十三男緄封岳王二十四男紳封<lb/>
袁王二十五男綸封桂王二十七男綽封翼王<hi>貞元二十一年</hi>
<hi>四月</hi>
<pb n="KR2f0010_WYG_023-8a"/>
　　　封鄧王等制<lb/>
門下昔周室制法備建宗盟漢代垂統畢封子弟其盛<lb/>
也二南教化首在國風其詳也九國土疆載於侯表朕<lb/>
嗣守丕業㳟惟令圖永言磐石之固宜本介人之重男<lb/>
平原郡王寧等孝友忠敬温文惠和禀其樂善之姿强<lb/>
於好古之學君親之教罔敢失墜保傅之言亦惟佩服<lb/>
由是寡悔至於通方庶可膺兹典章列是藩屏疏爵以<lb/>
冠於侯伯分茅以錫其山川用明至公且叶前訓男平<lb/>
<pb n="KR2f0010_WYG_023-8b"/>
原郡王寜可封鄧王同安郡王寛可封涇王延安郡王<lb/>
宥可封遂王彭城郡王察可封深王髙宻郡王寰可封<lb/>
洋王文安王寮可封絳王十男審可封建王宜令所司<lb/>
擇日備禮册命主者施行<hi>元和元年八月七日</hi>
　　　封沔王等制<lb/>
門下朕獲承天序欽若前訓用建藩輔以明親賢斯古<lb/>
先哲王之令典也弟憬等孝友寛厚温文肅敬行有枝<lb/>
葉道無緇磷踐君子之中庸䆒賢人之義理情惟樂古<lb/>
<pb n="KR2f0010_WYG_023-9a"/>
志不近名纂間平之令德希曽閔之至行宜分建茅土<lb/>
衛我邦家叶於展親永固磐石是用舉其成命錫其徽<lb/>
章第十弟恂可封沔王第十一弟懌可封婺王第十二弟愔可<lb/>
封茂王第十三弟怡可封光王第十四弟恊可封淄王<lb/>
第十五弟憺可封衡王第十六弟悦可封澶王長男湛<lb/>
可封鄂王第二男涵可封江王第五男瀍可封潁王宜<lb/>
令有司備禮擇日册命主者施行<hi>長慶元年三月</hi>
　　　　封晉王制<lb/>
<pb n="KR2f0010_WYG_023-9b"/>
門下昔周室之興也藩戚並建式資於維城漢氏之興<lb/>
也皇子畢封用固於磐石斯所以載𢎞丕緒惟懐永<lb/>
圖且茂德於本枝遂推恩於後嗣况祗荷眷祜屬當長<lb/>
賢宜承龍章允膺舊典長男普㓜禀異質夙膺嘉祥既<lb/>
表岐嶷之姿日慕恭良之性朕以寡昧䖍奉宗祧庶明<lb/>
父子之親以及君臣之義命以樂國錫其分圭用敷可<lb/>
久之基爰叶至公之道可封晉王宜令有司擇日備儀<lb/>
册命主者施行<hi>寳歴元年十一月</hi>
<pb n="KR2f0010_WYG_023-10a"/>
　　　封魯王制<lb/>
朕㳟承寳位欽若璿衡兢業戒懷懼忝洪搆今皇嗣誕<lb/>
秀既流慶於天枝白茅啟封宜分王於土宇用崇大典<lb/>
式固不圖長男永植性端莊禀靈聰哲神氣挺於岐嶷和<lb/>
粹精於儀形姿範藹然是用嘉慰將奉聞詩之教冀彰<lb/>
樂善之風俾洽寵恩允膺錫命庶表祥於麟趾爰建社<lb/>
於龜䝉敬哉戒哉無沗我烈聖之休德可封魯王仍令<lb/>
有司擇日備禮册命<hi>太和四年正月</hi>
<pb n="KR2f0010_WYG_023-10b"/>
　　　封梁王等制<lb/>
王者胙土畫疆封建子弟所以承衛帝室藩茂本枝祖<lb/>
宗成式朕曷敢廢况天付正性夙奉丕訓尊賢好善體<lb/>
仁由禮是可舉建侯之命膺分社之榮親親賢賢于是乎在<lb/>
敬宗皇帝第二子休復第三子執中第四子言揚第六<lb/>
子成美皆氣藴冲和行推敬慎㳺泳<hi>原闕</hi>
　　　　　　　　　　　　　　　　　墳素佩服師言<lb/>
宜開土宇之封用申睦族之典休復可封梁王執中可<lb/>
<pb n="KR2f0010_WYG_023-11a"/>
封襄王言揚可封杞王成美可封陳王宜令有司擇日<lb/>
備禮册命<hi>開成二年八月</hi>
　　　封蔣王制<lb/>
周宅土中藩衛並建漢有天下子弟畢封朕承烈聖之<lb/>
鴻搆託於兆人之上順考古道用保乂於皇家第二男<lb/>
宗儉孝友齊莊㳟肅明懿蹈師氏之典訓佩古人之格<lb/>
言動必有程稚不好弄遵道誠資於積習樂善寔本於<lb/>
生知洪量不矜芳猷自穆是宜光分茅社作我藩翰式<lb/>
<pb n="KR2f0010_WYG_023-11b"/>
發麟趾之祥欽若犬牙之制爰舉成命錫其寵章可封<lb/>
蔣王仍命有司備禮册命<hi>開成二年八月</hi>
　　　封棣王制<lb/>
門下朕聞王者建極子弟胙以茅土將以藩昌磐石深<lb/>
固本根周漢之隆率由此道及我列聖每用舊章所以<lb/>
撫安生靈保佑中外朕㳟承天序敢紊前規爰加立愛<lb/>
之恩庶廣推公之義憲宗第十八子惴生則温柔性惟<lb/>
聰逹神邁氣朗聞禮知方藴積中之粹和資奉上之孝敬<lb/>
<pb n="KR2f0010_WYG_023-12a"/>
必能副於友愛始終令圖以耀金枝以輔王室是命俾<lb/>
開朱邸盛建戚藩載啟唐虞之風用崇麟趾之慶於戲<lb/>
惟茲盛典用别親賢必思繼美二南紹休五等佩維城<lb/>
之重思外屏之尊無怠無荒服我丕命可封棣王仍令<lb/>
擇日備禮册命<hi>大中六年十一月</hi>
　　　封鄂王制　　　　　　　　　　蔣仰<lb/>
門下周家受命諸子疏封漢氏造邦二等垂訓式崇藩<lb/>
屏思固本根逮於國朝必稽典憲太宗創久長之業乃<lb/>
<pb n="KR2f0010_WYG_023-12b"/>
建親賢列聖遵守成之文廣分土宇朕獲承丕構敢廢<lb/>
舊章非惟永保於皇基葢亦無私於天下第六男潤生<lb/>
而聰敏性則温㳟孝敬夙彰誠明自至能服詩書之教<lb/>
居然禮義之姿雖在幼年勤由義訓周旋知為善之樂<lb/>
謙和無自伐之心是可以膺犬牙之封厚麟趾之慶授<lb/>
以茅社錫其桐圭俾爾戚藩以輔王室亦宜維二南之<lb/>
慶躅習三雍之舊儀敬服斯言用光禮命可封鄂王令<lb/>
所司備禮册命<hi>大中五年六月</hi>
<pb n="KR2f0010_WYG_023-13a"/>
　　　封衛王灌等制<lb/>
門下朕聞先王建萬國親諸侯也周漢封藩樹屏我國<lb/>
家以錫土分茅冲人敢易彞制爰稽典禮式固家邦第<lb/>
三男灌等生則岐嶷幼而狥齊忠厚實見其天資才識<lb/>
若符於神授敦詩聞禮不假其師嚴踐義由仁罔勞於<lb/>
庭訓術通六藝之妙學奥百代之書是宜敷桐葉之䇿<lb/>
舉梓材之誥胙以土宇誓以河山我圖爾居以謹王度<lb/>
無懈其位永孚於休第三男灌可封衛王第四男澭可<lb/>
<pb n="KR2f0010_WYG_023-13b"/>
封廣王宜令有司擇日備禮册命主者施行<hi>大中十一年六月二</hi>
<hi>十八日</hi>
　　　封蘄王等制<lb/>
門下朕祗承祖業獲奉寳圖常欲茂枝葉於千齡壯根<lb/>
本於九族所以建兹茅社分命親賢叅酌令儀用垂嘉<lb/>
稱順宗皇帝第十八子緝憲宗皇帝第二十子情瑶源<lb/>
挺秀朱邸𫝊芳生於宫壼之中雅得詩書之奥加以温<lb/>
㳟成性孝敬日聞不假保傅之嚴已彰間平之德是宜<lb/>
<pb n="KR2f0010_WYG_023-14a"/>
疏封大國屏衛本朝錫介圭於明庭固磐石於清廟於<lb/>
戲謹爾侯度敬我典章無怠無荒往承休命緝可蘄王<lb/>
情可榮王仍令所司擇日備禮册命<hi>咸通二年十一月</hi>
　　　封棣王䖍王沂王遂王制　　　　陸扆<lb/>
門下我國家奄宅中區光啟祖業析珪胙土惟賢與親<lb/>
故本根茂而枝葉榮王室尊而藩屏壯逮予眇末罔獲<lb/>
纂承願至道之𤣥慈鍾列聖之餘慶顧茲𦙍嗣實謂蕃<lb/>
昌爰稽典謨用建邦土第三男祤星辰毓粹岳瀆降靈<lb/>
<pb n="KR2f0010_WYG_023-14b"/>
早彰岐嶷之姿克禀狥齊之慶第五男禊龜龍應瑞鵰<lb/>
鶚凌空温㳟自得於天和頴悟實由於神賦第六男禋<lb/>
璆琳挺秀鸑鷟呈祥爰當好弄之年雅號夙成之器第<lb/>
七男緯珠璣耀彩箘簬含貞風神潛茂於端莊質性已<lb/>
彰於敏恵而皆生知孝敬志樂文儒問安靡曠於晨昏<lb/>
禀訓每由於詩禮智有刻舟之妙辨多對日之竒是宜<lb/>
分以白茅錫其朱邸叶犬牙於漢制光麟趾於周詩厭<lb/>
次名邦境連於齊魯南康奥壤土接於荆吳瑯琊敦儒<lb/>
<pb n="KR2f0010_WYG_023-15a"/>
素之風遂寜實阜殷之俗咸稱重地各服徽章於戲器<lb/>
以琢成道由學顯勉禀君親之教敬承友傅之規勿追<lb/>
平樂之歡無好任城之勇懋建厥德無怠無荒祤可棣<lb/>
王禊可䖍王禋可沂王禕可遂王仍令所司擇日備禮<lb/>
册命主者施行<hi>乾寧元年十月</hi>
　　　封景王輝王祁王制<lb/>
門下昔明王臨御之理立德於至道茂緒於惟親朕嗣<lb/>
守丕圖祗若鴻訓未嘗不稽古建於邦家厲精以奉宗<lb/>
<pb n="KR2f0010_WYG_023-15b"/>
祖况洎漢而還封册之重抑有前典煥乎彞章當知子<lb/>
之敢私亦内舉之良媿第八男祕粹和包美謹厚自居<lb/>
踐禮樂之德文佩詩書之義府第九男祚生而向善夙<lb/>
賦好謙克明教導之風蔚有端莊之質第十男祺後星<lb/>
増潤甲觀呈祥妙彰岐嶷之姿雅得聰明之性又並標<lb/>
嘉器皆禀温文慰沃且多寵數宜舉爰擇重地式崇其<lb/>
名於戲㳟乃修持服諸訓順俾盛磐石之固允膺典禮之<lb/>
崇勉樹令徽各欽休命祕可封景王祚可封輝王祺可<lb/>
<pb n="KR2f0010_WYG_023-16a"/>
封祁王<hi>乾寧四年十月</hi>
　　　封雅王瓊王制　　　　　　　　張元晏<lb/>
門下成周之建藩翰也本以宗盟大漢之分茅社也先<lb/>
諸子弟推強幹弱枝之義遵自家刑國之文用能夹輔公<lb/>
朝尊奬王室朕上承宗廟下撫黎元固安萬邦恵綏羣<lb/>
品事必在於師古理寧繫於徇私爰舉舊章式於令典<lb/>
十一男禎忠肅挺志清明在躬孝敬本於生知端粹資<lb/>
乎神授藴題鞭之妙思纂置醴之前規第十二男祥美<lb/>
<pb n="KR2f0010_WYG_023-16b"/>
秀呈姿温文毓德體寛雅以成性恃愿㳟而立身踵為<lb/>
善之懿圖繼好學之休譽咸在齠齔克守義方必當益<lb/>
茂清徽俱為令器是用各分圭瑞並列封疆申以渥恩委<lb/>
之善地於戲當綺紈之歳膺茅土之榮雁序聨芳犬牙<lb/>
錫壤爾宜簡以位衆儉而在公善友應徐敬師申白交<lb/>
修魯衛之政俾取虞芮之風往惟欽哉服我丕謀禎可<lb/>
封雅王祥可封瓊王仍令所司擇日備禮册命主者施<lb/>
行<hi>光化元年十一月</hi>
<pb n="KR2f0010_WYG_023-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0010_WYG_023-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐大詔令集巻三十三<lb/>
</p>
<p>
</p>
  </div>
</body>
</text>
</TEI>
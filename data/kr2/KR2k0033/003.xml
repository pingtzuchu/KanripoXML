<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滇畧卷三</head> <lb/>
    <p>
<pb n="KR2k0033_WYG_003-1a"/>
欽定四庫全書<lb/>
　滇畧卷三<lb/>
　　　　　　　　　　　　明　謝肇淛　撰<lb/>
　　産畧<lb/>
　語曰十步之内必有豐草禹貢黑水梁州土青黎而<lb/>
　賦下中三錯聖人羈縻荒服固不竭澤而漁之也商<lb/>
　周西南之獻及於象齒矩狗已非却獒之懿軌矣至<lb/>
　漢書始言滇土平敞有鹽池田漁之饒金銀畜産之<lb/>
<pb n="KR2k0033_WYG_003-1b"/>
　富人俗豪忲居官者皆富及累世夫官之富民之瘠<lb/>
　也至於今而惟正之徵發嵗増筐篚之羔鴈日廣市<lb/>
　僧箕斂以鴟張貪估壟斷而㒺利刮金佛面削鐵針<lb/>
　頭鮒已涸而决無時馬方逸而求未已滇自此困矣<lb/>
　故上有閉闗焚裘之令而後源可清下有馬羊金粟<lb/>
　之長而後流不竭其以為陸海而捆載之非余所敢<lb/>
　知也<lb/>
湯四方獻令曰西南産里<hi>即今車里</hi>百濮以象齒矩狗為獻<lb/>
<pb n="KR2k0033_WYG_003-2a"/>
　孔氏曰矩狗狗之善者也今志作短狗誤<lb/>
周王㑹白民<hi>即滇白人</hi>貢乘黄<hi>似麒/有角</hi>卜人<hi>即濮/人</hi>貢砂<hi>丹砂也</hi>黑<lb/>
　齒<hi>即永昌夷</hi>貢白鹿<lb/>
漢元狩間張騫使大夏見卭竹杖問所從來曰卭西二<lb/>
　千里身毒國所産遂遣使至滇指求身毒身毒今天<lb/>
　竺也距麗江可二千里又廣志云永昌有濮竹圍三<lb/>
　尺餘大者一節受一斛可為船小者數升可為㯢榼<lb/>
杜詩籠竹和煙滴露稍籠吐蕃地名也舊唐書吐蕃𫝊<lb/>
<pb n="KR2k0033_WYG_003-2b"/>
　有籠官大籠官又韋臯𫝊擒籠官四十五人擒主籠<lb/>
　官節度則其地産竹因以名之耳張志淳南園漫録<lb/>
　載之<lb/>
唐䝉使南越食蒟醬問所從來曰道西北牂牁今臨安<lb/>
　大理俱有之即蓽茇也其實似蔞子土人以和五味<lb/>
　宋司馬光送張寺丞詩漢家尺五道置吏撫南夷欲<lb/>
　使文翁化兼令孟獲知盤堆蒟醬實歌雜竹枝詞本<lb/>
　草通鑑諸注及張志淳南園漫録皆以蔞子為蒟醬<lb/>
<pb n="KR2k0033_WYG_003-3a"/>
　誤矣然蔞子一名扶留而扶留有三種蓽苃與焉見<lb/>
　廣州記二者名亦相通但今所合㯽榔食者的非蒟<lb/>
　耳<lb/>
唐昭宗時南詔大旱二蕎不收飢民食烏昧不給至取<lb/>
　草根木葉啖之烏昧者野燕麥也滇中霑益一路有<lb/>
　之土人亦皆採食謂之鬼麥黔中尤多諸葛元聲曰<lb/>
　古樂府田中燕麥何嘗可穫不知燕麥實有麥豈當<lb/>
　時滇未通中國徒聞其名耶<lb/>
<pb n="KR2k0033_WYG_003-3b"/>
釣藤藤也可以釀酒土人漬米麥於甖熟而著藤其中<lb/>
　内注沸湯下燃微火主客執藤以吸按釣藤即千金<lb/>
　藤主治霍亂及天行瘴氣善解諸毒其功似與㯽榔<lb/>
　同也<lb/>
樹頭酒緬出其樹𩔖㯶櫚高五六尺結實大如掌緬人<lb/>
　納麯甖中懸之實下劃實使汁入甖久則成酒其葉<lb/>
　即貝葉也古以寫經今緬以書字<lb/>
㯽榔樹高十餘丈臨安廣南諸郡有之葉如芭蕉花如<lb/>
<pb n="KR2k0033_WYG_003-4a"/>
　金粟實如桃李土人四剖其房并實乾而貫之食者<lb/>
　佐以石灰及扶留扶留蔞子也似桑椹而緑味辛烈<lb/>
　其功消宿食袪瘴癘故閩廣人亦噉之但閩廣人於<lb/>
　㯽榔去皮而噉實於蔞噉葉而棄子此為異耳<lb/>
荔枝臨安有二樹其一近北山寺大可合抱一在王參<lb/>
　戎墅僅六寸徑耳熟以三月形味皆劣於閩廣又有<lb/>
　龍眼一株味皆差似嶺南然此三樹之外土人百計<lb/>
　種之不育也<lb/>
<pb n="KR2k0033_WYG_003-4b"/>
閩廣有橄欖又有餘丼二物味相似而形逈别橄欖長<lb/>
　大兩頭纎餘丼圎小而短樹亦不同滇有餘丼蜜而<lb/>
　薦之土人亦謂之橄欖<lb/>
大理賔川之黄柑色味甚佳大者如椀謂之獅頭柑舊<lb/>
　志謂北勝州産非也自秋及春皆噉之香櫞尤大如<lb/>
　𤓰味勝閩中逺甚<lb/>
猩猩果曲靖大理俱有之高數丈春花秋實狀如彈丸<lb/>
　色如血故名味酸可食<lb/>
<pb n="KR2k0033_WYG_003-5a"/>
雞㚇菌屬以形似名永平産者最佳以六七月大雷雨<lb/>
　後生沙土中或在松下林間鮮者多蟲間有毒出土<lb/>
　一日即宜采過五日即腐采後過一日即香味俱盡<lb/>
　所以為珍土人鹽而脯之熬液為油以代醬豉亦作<lb/>
　㙡集韻㙡土菌也㚇者鳥飛而縮其足之象雞取其<lb/>
　形或作蟻誤也余按古人謂蕈為樹雞唐肅宗取作<lb/>
　博子與張良娣戲者名或取此閩村谷中亦有之俗<lb/>
　不知珍謂之雞肉菰又有白生牛乳菌栁菌松菌皆<lb/>
<pb n="KR2k0033_WYG_003-5b"/>
　其屬也而味不逮䝉榆山中亦産天花而土人不識<lb/>
　謂之八擔柴<lb/>
抹猛果也形如小猪夷語果曰抹猪曰猛又謂之抺母<lb/>
　樹高大葉長如掌實與芭蕉相𩔖而差短夏月熟味<lb/>
　丼酸滇程記曰色𩔖櫻桃形如橄欖<lb/>
馬金囊其味似文官果而非文官果樹生而此蔓生也<lb/>
　咀之飲水留丼不散一云傅惡瘡良<lb/>
波羅蜜形如瓜短瓣攢生如椀其味黄者丼赤者酢潞<lb/>
<pb n="KR2k0033_WYG_003-6a"/>
　江及虧容夷地所産<lb/>
大理上闗和山之麓有樹高七八丈葉如桂花開白色<lb/>
　每朶十二瓣以應月數遇閏輒多一瓣相𫝊仙人所<lb/>
　種更無别本土人因其地名之曰和山花豫章鄧渼<lb/>
　詩有云此花種來不知嵗要識嵗功驗花蒂霜葉青<lb/>
　青雪作葩風前十二釵横斜又云古來才士有棄置<lb/>
　不信請看和山花<lb/>
龍尾闗以西山中産和木肌理膩白而甚鬆如南方杉<lb/>
<pb n="KR2k0033_WYG_003-6b"/>
　木然取以為器絶佳<lb/>
古度臨安賔川山中俱有之記云不花而實實從皮中<lb/>
　出大如安石榴色赤可食實中有如蒲梨者取之為<lb/>
　粽數日不煮皆化成蟲如蟻有翼穿皮飛出俗謂之<lb/>
　無花果然閩亦有無花果與記所載殊異楊慎古度<lb/>
　賦曰有木詭容在句之東脩梯盤壤巨榦撑空閟華<lb/>
　青帝垂實𤣥工蓐收𫝊紺屏翳敷紅子穿皮出房殊<lb/>
　卉叢膚無纎蠧腹育飛蟲又曰烜比景灌菵露果星<lb/>
<pb n="KR2k0033_WYG_003-7a"/>
　燭葉雲布楠榴相思為黨鄰平仲君遷為朋故君子<lb/>
　識之是曰古度<lb/>
滇中茶花甲於天下而㑹城内外尤勝其品七十有二<lb/>
　冬春之交霰雪紛積而繁英艷質照耀庭除不可正<lb/>
　視信尤物也豫章鄧渼稱其有十徳焉艷而不妖一<lb/>
　也壽經二三百年二也枝幹高踈大可合抱三也膚<lb/>
　紋蒼黯若古雲氣尊罍四也枝條夭矯似麈尾龍形<lb/>
　五也蟠根輪囷可几可枕六也豐葉如幄森沈䝉茂<lb/>
<pb n="KR2k0033_WYG_003-7b"/>
　七也性耐霜雪四序常青八也自開至落可歴數月<lb/>
　九也折入缾中旬日顔色不變半含亦能自開十也<lb/>
　為詩一百韻賞之其紫薇樹尤極繁盛皆高十數丈<lb/>
　䕃數畆許公署尤多盡千百年物也自夏徂秋紺英<lb/>
　照耀庭廡令人留連吟賞不忍捨去足稱二絶<lb/>
地湧蓮高一二丈形𩔖椶櫚花如蓮亦名木蓮其小而<lb/>
　蔓生者曰西畨蓮雞足僧寮多植之<lb/>
楚雄之響水坡産蘭甚繁楊慎稱其葉大而香逺實離<lb/>
<pb n="KR2k0033_WYG_003-8a"/>
　騷所稱可佩之真蘭莖葉皆香不獨花也<lb/>
血樹似芭蕉枝葉如血根榦紫黒色高者七八尺惟臨<lb/>
　安有之高第詩血樹真如血染成細看疑是赤龍精<lb/>
　與君不惜連牀話試聽中宵風雨聲<lb/>
念珠樹生大理之下闗每結穂百有八顆相𫝊元時有<lb/>
　日本僧四人同日坐化棄念珠於地而生<lb/>
杜䳌俗謂之映山紅花色有十數種鮮麗殊甚家家種<lb/>
　之盆盎又有燈籠花開如小燈籠紅色其葉近幹者<lb/>
<pb n="KR2k0033_WYG_003-8b"/>
　青近梢者赤又有蝶戲珠花以其形似名之宋蘇子<lb/>
　由詩誰唱殘春蝶戀花一團粉翅亞枝斜美人欲向<lb/>
　釵頭插又恐驚飛鬢上鴉<lb/>
刺桐一名蒼梧花正赤色發宻葉中傍照他物皆朱殷<lb/>
　然如是者竟嵗土人以其形似名曰鸚哥花又有蔬<lb/>
　亦名刺桐肥潤若芝志謂鮮可貳肉菹可經年<lb/>
赤藤産緬甸朱色可為杖緬婦篾之以為腰飾唐元微<lb/>
　之詩友親過滻别車馬到江囘惟有紅藤杖相隨萬<lb/>
<pb n="KR2k0033_WYG_003-9a"/>
　里來韓愈和虞部盧汀酬翰林錢徽赤藤杖歌赤藤<lb/>
　為杖世未窺臺郎始攜自滇池滇王掃宫避使者跪<lb/>
　進再拜語嗢咿繩橋拄過免傾墮性命造次䝉扶持<lb/>
　途經百國皆莫識君臣聚觀逐旌麾共𫝊滇神出水<lb/>
　獻赤龍㧞鬚血淋漓又云羲和操火鞭暝到西極睡<lb/>
　所遺幾重包裹自題署不以珍怪誇荒夷歸來奉贈<lb/>
　同舍子浮光照手欲把疑空堂晝眠倚牖户飛電著<lb/>
　壁搜蛟螭南宮清深禁闈宻唱和有𩔖吹塤篪妍詞<lb/>
<pb n="KR2k0033_WYG_003-9b"/>
　麗句不可繼見寄聊且慰分司又裴夷直南詔朱藤<lb/>
　杖詩六節南藤色似朱拄行堦砌勝人扶㑹須將入<lb/>
　深山去倚看雲泉作老夫<lb/>
楚雄山中産斑竹不規而圓節去逾尺作筯殊佳謂之<lb/>
　天生筯記云雲南有實心竹文采斑駁殊可為器物<lb/>
　即此是耶<lb/>
火把花一名酒弔藤諸山俱有葉如杏大毒服無不立<lb/>
　死者乾之亦可毒人滇中以六月廿五日火把節則<lb/>
<pb n="KR2k0033_WYG_003-10a"/>
　采此草束而燎之故名蓋欲絶其種𩔖而蕃滋彌甚<lb/>
　村氓自盡圗賴時見訟牘厲禁之不得也<lb/>
安寧温泉西岸有寺曰曹溪其中有曇花樹一株相𫝊<lb/>
　自西域來者扶疎百尺緑葉白花移蘖他種終不復<lb/>
　活其温泉之側有無名樹僅四五尺蟠根石崖四時<lb/>
　不彫亦不復長楊用脩遊其地有瑶草蟠千嵗之語<lb/>
　今距用脩又且百年矣而形質如故不知其為何木<lb/>
　也<lb/>
<pb n="KR2k0033_WYG_003-10b"/>
江川縣北二十里雙龍鄉有古樹不知其名初春茁葉<lb/>
　自南則旱自北則雨自東自西則風雨時禾稼登四<lb/>
　圍竝發則饑饉旱澇驗之無爽亦不知昉於何代也<lb/>
瑣梅草實也似桑椹而短味亦似之其採以三月又有<lb/>
　草叢生山徑白花若薇子赤可啖四五月間飢者茹<lb/>
　之謂之救軍糧<lb/>
䝉自山中有仙草葉圎枝細採其葉乾之一二年蘸以<lb/>
　井泉或氣呵之復鮮茂如故此亦太和山萬年松之<lb/>
<pb n="KR2k0033_WYG_003-11a"/>
　屬也<lb/>
南方草木狀興古有果名劉三月花七月熟其色黄其<lb/>
　味酢又有豆蔲樹大如李二月花七八月熟曝乾剥<lb/>
　食其核味辛香<lb/>
梧實大如豆殻脆易剥不與他處𩔖俗謂之山松子亦<lb/>
　曰飛松<lb/>
金剛纂木也出僰夷中北勝州亦有之青色狀如刺桐<lb/>
　最毒土人種以編籬人莫敢觸滇程記云碧幹而蝟<lb/>
<pb n="KR2k0033_WYG_003-11b"/>
　芒孔雀食之其漿殺人是已然以為草誤也<lb/>
魏武帝四時食製曰滇池鯽魚至冬極美今滇河冬月<lb/>
　産者最佳腹中白腴長六七寸若切麪然烹之丼甚<lb/>
　楊慎圖贊云滇池鯽魚冬月可薦中含腴白號水母<lb/>
　綫北客乍餐以為麪纜魏武未嘗至滇豈亦得之𫝊<lb/>
　聞耶樊綽南夷志䝉舎鯽魚重者五斤然未之見也<lb/>
西洱河産公魚一作魟又作工作弓僅如指長三寸許<lb/>
　而味甚佳楊慎圗贊云西洱弓魚三寸其脩誰書以<lb/>
<pb n="KR2k0033_WYG_003-12a"/>
　公音是字謬又哂多子亦孔之羞慎嘗作戲語云大<lb/>
　理公魚皆有子雲南和尚豈無兒張志淳曰工即江<lb/>
　也古韻江亦音工陶淵明詩時雨濛濛平陸成江李<lb/>
　翺别灊山神文我亦何功路沿大江未知是否又上<lb/>
　闗石穴中八九月産油魚視魟更小而肥美過之炙<lb/>
　則腴溢趙州産丁魚又小僅如釘耳諸河中蚌蜆充<lb/>
　牣人無捕者螺大如拳有黄有卵有腐秋夏之交盈<lb/>
　肆亦竒錯也<lb/>
<pb n="KR2k0033_WYG_003-12b"/>
細鱗魚産金沙江中大者三尺許肥丼異常魚龍尾闗<lb/>
　濞水中亦有之而味不及也澂江江中産大頭魚尤<lb/>
　佳江川又有䆲䆡魚二水相通而二魚不相往來見<lb/>
　則交嚙<lb/>
<graphic n="KR1860" url="https://raw.githubusercontent.com/kanripo/KR-Gaiji/master/images/KR1860.png" mimeType="image/png"/>鷄水鳥也出通海然非土産每嵗以上已前來重陽<lb/>
　前去來時以夜羣飛聲如雷其形金頂紅嘴色𩔖鴉<lb/>
　身似鷺烹之香脆柔美甲於水陸之鳥宦澂江者謡<lb/>
　云䆲䆡不入湖大頭不入海十年萬里滇雲夢惟有<lb/>
<pb n="KR2k0033_WYG_003-13a"/>
　<graphic n="KR1860" url="https://raw.githubusercontent.com/kanripo/KR-Gaiji/master/images/KR1860.png" mimeType="image/png"/>鷄沒處買<lb/>
滇程記云雲南百夷中有小孟貢江産䰾魚食之日御<lb/>
　百婦故夷性極淫貴賤俱有數妻山中又産彎薑餌<lb/>
　一刀圭終身斷絶人道土人以飼牡馬不宦也<lb/>
異魚圖贊滇中尚有二魚今未之見聊志之一曰髮魚<lb/>
　贊云髪魚帶髮形如婦人出於滇池肥白無鱗一曰<lb/>
　竹頭䱢贊云張揖廣雅<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>竹頭䱢滇池所饒亦名竹<lb/>
　丁烹以為䱓案酒薦馨<hi>按此恐即丁魚</hi>
<pb n="KR2k0033_WYG_003-13b"/>
脆蛇一名片蛇産順寧大候山中長二尺許遇人輒自<lb/>
　斷為三四人去復續乾之治惡疽腰以上用首以下<lb/>
　用尾又治大麻風及痢<lb/>
䗲蛇蟒属四足長丈餘能呑豕鹿臨安諸郡及鎮康孟<lb/>
　養有之冬春在山夏秋在水其膽治齒䘌解毒藥黄<lb/>
　鱗為上黒者次之<lb/>
蚺蛇産孟艮山中土人欲取之先以雞卜問諸神得吉<lb/>
　兆則入麓求之蛇見人輒伏不動夷人語之曰中國<lb/>
<pb n="KR2k0033_WYG_003-14a"/>
　天子求爾膽爾可伏死否則吾亦不汝貰也蛇反背<lb/>
　就戮今相𫝊云去膽復活者葢謬説耳一蛇有三膽<lb/>
　居頷下者以傅毒矢居腹間者入藥有病疽者以童<lb/>
　便研一合服之又以傅患所頃刻而愈居尾者棄勿<lb/>
　用<lb/>
寰宇記云滇池黄津江有大蛇名曰青葱好食人又有<lb/>
　大蛇藏樹上伺鹿過繞之鹿死乃呑而繞樹其角骨<lb/>
　皆鑽皮而出蛇亦殆死創差即更呑之又郡國志云<lb/>
<pb n="KR2k0033_WYG_003-14b"/>
　興古郡有大蛇長數丈尾有兩歧如鈎在水中以尾<lb/>
　鈎取岸上人馬食之然今俱未之有聞也<lb/>
元志烏䝉山峽多小黄蠅生毒蛇鱗甲中嚙人痛癢搔<lb/>
　之即成瘡惟以冷水沃之搽鹽即愈張志淳云永昌<lb/>
　山中亦有問土人乃蛇糞中所生也<lb/>
山呼似鸚鵡而差小樊之易馴宋蘇軾有咏山呼詩終<lb/>
　日鎻筠籠回頭惜翠茸誰知聲㗲㗲亦自意重重夜<lb/>
　宿煙生浦朝鳴日上峰故巢何處是鷹隼豈能容<lb/>
<pb n="KR2k0033_WYG_003-15a"/>
鸚鵡滇山中甚衆僅值數十錢耳馴於隴産者教之甚<lb/>
　易言語亦有黄者産百夷中永樂中嘗貢此金幼孜<lb/>
　有黄鸚鵡賦至於鸜鵒趙州鳳山以千計能言又易<lb/>
　於鸚鵡也<lb/>
孔雀自惜其毛常巢深草中或依灌木時於杲日舒翼<lb/>
　崖陽文采照耀山谷尾色最麗展之如屏故稱孔雀<lb/>
　屏也性噉蛇虺或云亦與惡蛇交其膽毒人立死夷<lb/>
　人取其卵使家雞伏之可畜但不甚文耳華陽國志<lb/>
<pb n="KR2k0033_WYG_003-15b"/>
　云雲南郡孔雀常以二月來翔月餘而去今殊不然<lb/>
朱秉器楮談云緬甸有鳥四足而肉翅其大如鵝其鳴<lb/>
　似鶴能飛而不能逺其雛胎生飛行則負雛于背不<lb/>
　踐稼穡不食生蟲殺之者不祥<lb/>
唐咸亨中永昌之西野桑生石上其材上屈西向而下<lb/>
　直南詔取以為弓不筋漆而利名曰螟弓今鶴慶産<lb/>
　巖桑猓猓取以為弓發矢千步其遺種也<lb/>
越睒之西産善馬世稱越睒駿始生若羔嵗中以紐莎<lb/>
<pb n="KR2k0033_WYG_003-16a"/>
　縻飲之以米瀋七年可御日馳數百里至宋建炎紹<lb/>
　興常以錦綵買馬於大理范成大桂海虞衡志云大<lb/>
　理馬為西南蕃之最今滇絶無馬惟緬産者稍為雄<lb/>
　駿次則昆明宜良陸凉世稱西馬黔國有牧塲焉其<lb/>
　馬自生自育一牡九牝隨向飲齕他牡至輒蹄之非<lb/>
　牧人不敢近也<lb/>
博物志云雲南郡出茶首其音蔡茂是兩頭鹿也其腹<lb/>
　中胎可治蛇虺毒土人常以四月中取之按後漢書<lb/>
<pb n="KR2k0033_WYG_003-16b"/>
　兩頭鹿見雲南其即是耶然亦不恒有矣<lb/>
象産緬甸之擺古距永昌可四千餘里莽酋居焉得象<lb/>
　馴而習之以供戰陳其梟者直千金貢象可三百金<lb/>
　景東土官常畜以備宣索<lb/>
常璩南中志云永昌有貊獸能食鐵有猩猩能人言其<lb/>
　血可以染朱罽<lb/>
博物志云越嶲有牛稍割取肉經日復生釋法盛歴國<lb/>
　𫝊亦云天竺有稍割牛十日一割不便困病<lb/>
<pb n="KR2k0033_WYG_003-17a"/>
氂牛産刺次香羅瓦魯諸夷地毛可為㡌為纓莊子所<lb/>
　謂大若垂天之雲而不能捕䑕是已<lb/>
騰衝有地名緬箐常有二獸出見大如槖駝毛色碧緑<lb/>
　獅首象蹄牛尾有齒無牙頂戴肉角見人則伏地而<lb/>
　鳴土人誤殺其一暴露數日都不臭腐父老云此獸<lb/>
　見則有兵<lb/>
史記稱莋馬僰僮髦牛髦即氂也僰僮信實而忠於其<lb/>
　主至死不變人得此僮為僕甚為利益今之僰夷獰<lb/>
<pb n="KR2k0033_WYG_003-17b"/>
　獷樂戰鬭詎堪畜養哉<lb/>
百夷雞産永昌諸蠻地視家雞足短而善鳴晝夜無時<lb/>
　音穉若鷓鴣然雌者亦鳴又夏秋之交生秧田中者<lb/>
　曰秧雞小而黠不可捕其五色俱備日中吐綬者曰<lb/>
　錦雞<lb/>
薄辰大如狐而人立手足𩔖熊亦曰熊弟炙之甚美福<lb/>
　羅似猴而毛赤可為裘性嗜蜜土人置蜜罝之出鶴<lb/>
　慶山谷中<lb/>
<pb n="KR2k0033_WYG_003-18a"/>
哈芙蓉夷産也以鶯粟汁和草烏合成之其精者為鴉<lb/>
　片價埒兼金可療泄痢風蟲諸症尤能堅陽不泄房<lb/>
　中之術多用之然亦有大毒滇人忿爭者往往呑之<lb/>
　即斃<lb/>
百鵲膽一名蘆薈亦夷地草滴脂淚而成凝黑若餳味<lb/>
　苦甚故名也又謂之鴉覽亦名黑藥治小兒五疳最<lb/>
　良解巴豆毒及頭癬齒䘌服過七分者死<lb/>
阿魏亦出者樂甸相𫝊大樹凝脂下洒著物即化市之<lb/>
<pb n="KR2k0033_WYG_003-18b"/>
　鬻者皆其化也故諺曰阿魏無真此物極臭而能止<lb/>
　臭殺蟲消痞辟瘟治瘧諸鬼物畏之一曰合昔泥夷<lb/>
　人以醃羊肉甚美<lb/>
唵叭香不知何物所製以其國名氣味稍似阿魏可和<lb/>
　諸香爇之昔人有賃㐫宅者既知其㐫不得便徙槖<lb/>
　中有唵叭香取焚之數夕中夜聞鬼語曰彼焚何物<lb/>
　令我頭痛不堪亟避之翌日宅遂清吉無患<lb/>
香又有白檀甘檀紫榆青木降真諸種而麝為之最然<lb/>
<pb n="KR2k0033_WYG_003-19a"/>
　土人不知製香售之估客而已焚供皆劈檀榆之属<lb/>
　爇之<lb/>
緬茄枝葉皆𩔖家茄結實似荔枝核而有蔕土人雕刻<lb/>
　其上而繫之拭眼去翳亦解瘡毒緬豆者如豆蔓生<lb/>
　子大如栗斑文㸃㸃咀之傅瘡良然性迅惡誤服之<lb/>
　吐瀉致死又有神黄豆調水飲能解小兒痘毒然亦<lb/>
　不甚驗也<lb/>
白龍鬚草名出䝉化永昌間有大毒袪風發汗軟人肌<lb/>
<pb n="KR2k0033_WYG_003-19b"/>
　骨治痿痺最效然每服止可二三分至五分極矣須以<lb/>
　無灰酒嚥之或與烏骨雞同煮服後仍坐宻室三日不<lb/>
　可風滇人不甚用惟女子洗足用之云骨軟易纒也<lb/>
蛤蚧沅江山中有之穴於枯樹其鳴雄曰蛤雌曰蚧聲<lb/>
　相和然後合捕之相抱至死不脱房中藥用之<lb/>
雪蛆産麗江之雪山形如竹䶉土人於積雪中捕得臛<lb/>
　食之云愈心腹熱疾間有脯至鶴慶鬻者然不恒有<lb/>
　也<lb/>
<pb n="KR2k0033_WYG_003-20a"/>
仙人骨出楚雄之吕合驛相𫝊南詔時張王二生遇吕<lb/>
　仙於此王得度上昇張不能從憤而死埋骨山中化為<lb/>
　石瑩徹如水晶傅一切瘡痬立愈詳見雜畧<lb/>
䝉山産草烏最毒𢎞治間有周朱二醫採以釀酒比熟<lb/>
　周將以進要人夕先嘗之迨曉斃矣朱則邀道侣四<lb/>
　人共飲二人先至飲之主客俱斃座上二人以後至<lb/>
　得免僰爨諸夷煉以傅矢中人畜無不立死者讎家<lb/>
　取置衣領及冠巾中遺人著之即腦裂頭斷然其方<lb/>
<pb n="KR2k0033_WYG_003-20b"/>
　秘不𫝊也<lb/>
人參出姚州及大理山中性視遼産燥烈不可服土人亦<lb/>
　不知製也其小而脩者曰竹節參性彌緩<lb/>
高河菜似芹菹之良出㸃蒼之高河故名相𫝊云採者<lb/>
　不可有聲聲則致雷雨<lb/>
語云金生麗水今麗江其地也其江曰金沙源出吐蕃<lb/>
　經鐵橋寳山永寧北勝以逹東川江滸沙泥金麩雜<lb/>
　之貧民淘而煅焉日僅分文售蜀估轉諸四方其税<lb/>
<pb n="KR2k0033_WYG_003-21a"/>
　屬之土府漢不得有也朝廷嵗責滇賦金五千其直<lb/>
　可四萬緡皆蜀估有力者先期受直於官而走四逺<lb/>
　裒入之間有逃且死者累及姻族桁楊纍纍至於黔<lb/>
　巫瘴癘十死一生又不具論也永平山中間有金沙<lb/>
　色更赤而利甚微<lb/>
麗江之金不止沙中又有瓜子羊頭等金大或如指産<lb/>
　山谷中先以牛犁之俟雨後即出土夷人拾之納於<lb/>
　土官然近亦絶無矣<lb/>
<pb n="KR2k0033_WYG_003-21b"/>
博物志補云金一也産于金沙江者紫色光瑩産於麗<lb/>
　江者色赤而沾垢膩銀一也産於梁王山者白瑩而<lb/>
　有茶花黄㸃撲之有聲琤琤然産於細花明光諸場<lb/>
　者微有鉛色撲之其聲黯麗江府産金尤多每雨後<lb/>
　其金散拾如豆如棗大者如拳破之中空有水亦有<lb/>
　包石子者銀則穴地數十丈取鑛石鍊之其所産最<lb/>
　甚者莫如磨乃場<lb/>
滇銀鑛共二十有三所置場委官以征其課嵗約二萬<lb/>
<pb n="KR2k0033_WYG_003-22a"/>
　緡然脈有盛衰課隨盈縮又有銅鑛十九所鉛鑛四<lb/>
　所碌鑛一所按禹貢梁州貢鐵銀鏤漢書地理注銀<lb/>
　出朱提屬寧州部其來久矣錫則臨安者最佳上者<lb/>
　為芭蕉葉扣之聲如銅鐵其白如銀作器殊良出市<lb/>
　者雜以鉛遂頓減價<lb/>
瑪瑙産永昌之哀牢山紅白二色其相間者謂之纒絲又<lb/>
　有土瑪瑙其色微紅而堅不足近遼東瑪瑙盛行而<lb/>
　滇産廢矣<lb/>
<pb n="KR2k0033_WYG_003-22b"/>
寳石産猛宻木邦及永平以西皆有之生山坳溪澗注<lb/>
　水之所謂之寳井色𩔖不一值亦懸絶蔚藍色而重<lb/>
　數兩者即逾千金然亦不多得也其雜碎者為寳砂<lb/>
　𫝊聞先朝時寳井得一寳石中有蒼蠅二頭置几上<lb/>
　能辟蠅鎮守中官聞之以三百金購去<lb/>
琥珀産緬爨諸西夷地相𫝊松脂入地千年所化又云<lb/>
　楓木精液凝成未知信否但其中亦有蚊蠛等形想<lb/>
　不誣也其直火珀及杏紅為上血珀金珀次之蠟珀<lb/>
<pb n="KR2k0033_WYG_003-23a"/>
　最下又其下者可供藥餌而已宋劉裕南征時寧州<lb/>
　獻琥珀枕裕大悦以其治金創碎以分將士今重三<lb/>
　五兩以上者即不可多得矣萬厯甲午有詔下藩司<lb/>
　取二百斤一時騷然惟永昌郡帑舊貯二十餘斤悉<lb/>
　以上供搜括數年竟不能充其數而止民破家者無<lb/>
　算<lb/>
催生石亦出西陲山下色翠而間以白作酒器飲之云<lb/>
　能治産難然不甚驗至于紫英雲母石青深緑石黄<lb/>
<pb n="KR2k0033_WYG_003-23b"/>
　地所時有不足珍也其他如水精緑玉墨玉碧瑱古<lb/>
　喇錦西洋布孩兒茶之屬皆流商自猛宻迤西數千<lb/>
　里而至者非滇産也而為滇病最甚然後漢書已稱<lb/>
　永昌出金銀光珠琥珀水晶琉璃軻蟲蚌珠孔雀翡<lb/>
　翠犀象猩猩貊獸以今較之又不逮矣<lb/>
南中志云永昌産光珠有光珠穴吕凱子祥太康中獻<lb/>
　光珠五百斤又云瀾滄水有珊瑚今俱絶無<lb/>
文石出㸃蒼山之北麓白質黑章膩若截肪琢為屏障<lb/>
<pb n="KR2k0033_WYG_003-24a"/>
　其最佳者蒼素分明山川逺近雲林晻曖若天生圖<lb/>
　畫不脛而走四方好事者爭購之相𫝊李徳裕平泉<lb/>
　莊醒酒石即此也然贗作者亦復不少其作人物驢<lb/>
　馬以媚俗眼者皆饞鼎耳大内鼎建不時採取頗為<lb/>
　民累嘉靖辛酉詔取四尺以上至七尺者五十巡撫<lb/>
　蔣宗魯奏罷之萬厯癸巳詔取鳳凰石百餘皆擇石<lb/>
　中有花草鸞鶴形者名之然僅三四尺而止閩鄧原<lb/>
　岳㸃蒼山石歌㸃蒼山頭日吐雲紫光白氣長氤氲<lb/>
<pb n="KR2k0033_WYG_003-24b"/>
　却産竒石作屏障終朝開採徒紛紛頻年貢入長安<lb/>
　道濃淡之間山色好君王便作圗畫看豈識閭閻刳<lb/>
　肝腦朝鑿暮解苦不休詔書昨下仍苛求前運後運<lb/>
　相結束道傍嘆息聲啾啾耳目之翫豈少此十夫供<lb/>
　役九夫死從來尤物是禍胎吁嗟乎當時作俑者誰<lb/>
　子<lb/>
永昌人善造料絲初由鎮守内使有之珍秘殊甚永昌<lb/>
　人試效為及成反精於彼又長大數倍其法以紫石<lb/>
<pb n="KR2k0033_WYG_003-25a"/>
　英赭石合饒磁諸料煅之於烈火中抽其絲織以成<lb/>
　片加之綵繪以為燈屏故曰料絲李文正公以為繚<lb/>
　絲誤矣又以瑪瑙合紫石粉而煅之以成碁子瑩潤<lb/>
　細膩甲于天下<lb/>
滇苦無茗非其地不産也土人不得採取製造之方即成<lb/>
　而不知烹瀹之節猶無茗也昆明之泰華其雷聲初<lb/>
　動者色香不下松蘿但揉不匀細耳㸃蒼感通寺之<lb/>
　産過之值亦不亷士庶所用皆普茶也蒸而成團瀹<lb/>
<pb n="KR2k0033_WYG_003-25b"/>
　作草氣差勝飲水耳<lb/>
滇水皆以海名而味不鹹鹽皆自井中出也楚雄有黑<lb/>
　井白石泉井巖泉井東井琅井阿陋井猴井姚安有<lb/>
　白羊井白石谷井觀音井舊井橋井界井中井灰井<lb/>
　尾井阿拜小井大理有諾鄧井大井山井天耳井師<lb/>
　井順盪井石門井洛馬井石縫井河邊井天生井安<lb/>
　寧州有大井石井河中井大界井新井鶴慶有彌沙<lb/>
　井橋後井武定有只舊井草起井其餘小井無數皆<lb/>
<pb n="KR2k0033_WYG_003-26a"/>
　熬波成鹽迤西者圎如瓜迤東者如巖石惟順盪自<lb/>
　巖穴湧出有池盛之熬作楪形最潔白無滓此泉初<lb/>
　出甚盛日百餘斛所司遣官驗眎土人懼其増課也<lb/>
　以木石壅其源令緩既去泉流遂微矣又威逺州莫<lb/>
　䝉寨有河汲而澆諸火上即成鹽<lb/>
㲲者織羊毛為之其細如絨堅厚如氊染成五色謂之<lb/>
　縹㲲永昌麗江人能為之其在廣西者曰氆氌本一<lb/>
　種也氊則諸郡皆為之而鄧川最良然亦麤甚桂海<lb/>
<pb n="KR2k0033_WYG_003-26b"/>
　虞衡志云蠻氊以大理為最蠻人晝披夜卧無貴賤<lb/>
　人有一畨<lb/>
布以永昌之細布為佳有千扣者其次有桐花布竹布<lb/>
　井口布火麻布莎羅布象眼布而洱海紅花膏染成<lb/>
　最艷謂之洱紅永昌善造青謂之金齒青其直獨倍<lb/>
　他所南中志云有闌干細布闌干獠言紵也文如綾<lb/>
　錦華嶠後漢書云哀牢夷之染綵細布織成文章如<lb/>
　綾錦有梧桐木華績以為布幅廣五尺潔白不受垢汚<lb/>
<pb n="KR2k0033_WYG_003-27a"/>
　先以覆亡人而後服之今西洋布豈其遺種耶<lb/>
南詔通紀云兜羅綿出金齒木邦甸又有火草布草葉<lb/>
　三四寸蹋地而生葉背有綿取其端而抽之成絲織<lb/>
　以為布寛七寸許以為可以為燧取火故曰火草然<lb/>
　不知其何所出也<lb/>
紙出大理蒸竹及榖皮為之其水必用藥師井者良膩<lb/>
　而不燥謂之青抄可以久藏但差狹小耳其用米粉<lb/>
　抄者鮮白有餘而善腐蠧字畫易脱若華亭粉箋然<lb/>
<pb n="KR2k0033_WYG_003-27b"/>
　其製稍長滇無柬紙以此代之<lb/>
蘇易簡曰雞足山古松心燒烟為墨最佳今大理工人<lb/>
　取松煙膠和入丹砂雜以腦麝硫黄為之雖不及歙<lb/>
　墨之良較之他處稍勝然歙墨用油煙非古法也曹<lb/>
　子建詩云墨出青松煙仇池筆記真松煤逺煙自有<lb/>
　龍麝氣則滇猶有古之遺法耶但持以作字一㸃如<lb/>
　漆不能不遜新安耳<lb/>
桂海虞衡志云蠻甲惟大理國最工甲胄皆用象皮胷<lb/>
<pb n="KR2k0033_WYG_003-28a"/>
　背各一大片如龜殻堅厚與鐵等又聨掇小皮片為<lb/>
　披膊䕶項之屬製如中國鐵甲葉皆朱之兜鍪及甲<lb/>
　身内外悉朱地間黄黒漆作百花蟲獸之文如世所<lb/>
　用犀毗器極工妙又以小白貝纍纍絡甲縫又裝兜<lb/>
　鍪疑猶𫝊古貝胄朱綅遺製云<lb/>
又云雲南刀即大理所作鐵青黒沈沈不䤾南人最貴<lb/>
　之以象皮為鞘朱之上亦畫犀毗花文一鞘兩室各<lb/>
　函一刀靶以皮條纒束貴人以金銀絲今大理無刀<lb/>
<pb n="KR2k0033_WYG_003-28b"/>
　惟鶴慶刀劒馳譽四方其法取古宗鐵濯以鶴川水<lb/>
　利可剸犀柔者可以繞腹然古宗鐵不易得貿之四<lb/>
　逺者皆凡鐵耳而以金銀裝飾取媚無當於用也書<lb/>
　刀則新興安寧者良<lb/>
緬鈴相𫝊鵬精也鵬性滛毐一出諸牝悉避去遇蠻婦<lb/>
　輒啄而求合土人束草衣絳衣簪花其上鵬嬲之不<lb/>
　置精溢衣上跳躍不休采之裹以重金大僅如豆嵌<lb/>
　之於勢以御婦人得氣愈動然秘不外售殺夷取之<lb/>
<pb n="KR2k0033_WYG_003-29a"/>
　始得滇人偽者以金作蒺藜形裹而摇之亦躍但彼<lb/>
　不摇自鳴耳一云名太極丸<lb/>
景東䝉化之間夷民能織斑絲葢亦土蠶之繭織成紫<lb/>
　白相間如記所稱吉貝者劉禹錫詩蠻衣斑斕布其<lb/>
　謂是耶然幅狹而短不堪作衣耳<lb/>
　<lb/>
　<lb/>
　<lb/>
<pb n="KR2k0033_WYG_003-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滇畧卷三<lb/>
</p>
<p>
</p>
  </div>
</body>
</text>
</TEI>
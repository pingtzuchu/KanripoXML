<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滇畧卷十</head> <lb/>
    <p>
<pb n="KR2k0033_WYG_010-1a"/>
欽定四庫全書<lb/>
　滇畧卷十<lb/>
　　　　　　　　　　　　明　謝肇淛　撰<lb/>
　　雜略<lb/>
　雜者事之支也稗官之埜記里巷之叢談以及方外<lb/>
　殊踪神鬼誕跡雖有無不可知而嵬瑣詼譎往往足<lb/>
　以昭勸戒補遺逸佐噴飯張談鋒有其録之莫敢棄<lb/>
　也以其不附於正事故謂之雜昔虞初酉陽説以千<lb/>
<pb n="KR2k0033_WYG_010-1b"/>
　百計而滇僅僅止此掛一漏萬俟之後人<lb/>
邃古之初蒼洱舊為澤國水居陸之七邪龍據之是名<lb/>
　羅刹好啖食人居民鮮少有一老僧自西方來託言<lb/>
　欲求片地藏修羅刹問所欲僧身披袈裟手牽一犬<lb/>
　指曰他無所求但欲吾袈裟一展犬一跳之地羅刹<lb/>
　諾僧曰既承許諾合立符券羅刹又諾遂就洱水岸<lb/>
　上畫券石間于是僧展袈裟縱犬一跳已盡羅刹之<lb/>
　地羅刹彷徨失措意欲背盟僧以神力制之不敢背<lb/>
<pb n="KR2k0033_WYG_010-2a"/>
　但問何以處我僧曰别有殊勝之居因於蒼山之上<lb/>
　陽溪神化金屋寶所一區羅刹喜過望盡移其屬入<lb/>
　焉而山遂閉于是僧乃鑿河尾洩水之半是為天生<lb/>
　橋今洱水島上有赤文如古篆籀云是買地券僧即<lb/>
　觀音大士也永平今有觀音叫狗山云諺曰娘娘叫<lb/>
　狗山九轉十八彎當水初洩時林藪蔽翳人莫敢入<lb/>
　有二鶴日從河岸行人尾其跡始得平土以居故大<lb/>
　理又名鶴拓云<lb/>
<pb n="KR2k0033_WYG_010-2b"/>
邪龍既為大士所除其種𩔖尚潛於東山海窟惡風白<lb/>
　浪時覆舟航有神僧就東岸創羅筌寺厭之誦經其<lb/>
　中一夜忽聞大震動聲僧喝之見十百童子造曰師<lb/>
　在此壞我屋宅吾屬不安請師别遷僧厲聲曰是法<lb/>
　住便住有何不可遂失童子所在明日寺下漂死蟒<lb/>
　百餘自是安流以濟僧隨遷化<lb/>
碧鷄山相𫝊周惠王時有鳳凰翔集於此時人不識目<lb/>
　為碧鷄因以名山教授牟俊有詩云鏡涵逺近三千<lb/>
<pb n="KR2k0033_WYG_010-3a"/>
　頃劍卓西南第一峰鳴鳳不來人事變蒼煙依舊鬱<lb/>
　重重其神即東天竺國阿育王長子也封碧鷄景帝<lb/>
　又别記云阿育王有子三人龍馬一匹三子皆欲之<lb/>
　王意欲與季子而患其争乃以轡私授季子即驃苴<lb/>
　低也縱其馬命三子云捕得者與之馬奔往善闡今<lb/>
　安寧州龍馬跳澗山并草溪井龍馬河即其所經之<lb/>
　地石上蹄跡深尺許三子追之長子意馬渇飲滇池<lb/>
　伺而邀之不獲仲子意馬必過甸中伺而邀之亦不<lb/>
<pb n="KR2k0033_WYG_010-3b"/>
　獲季子往東松林以轡邀之馬見轡而就遂獲之長<lb/>
　子見季子得馬遂没于碧鷄山下為神仲子沒于巖<lb/>
　頭為神封上甸景帝季子亦沒于松林為神封金馬<lb/>
　景帝<lb/>
羝羊石在姚安東一里許昔䝉氏時洞庭君愛女於此<lb/>
　牧羊有羝餂土驅之不去掘地遂得滷泉名曰白羊<lb/>
　井人即其地立聖母祠及開橋頭井得石羊云即餂<lb/>
　土之羝後歸於聖母祠其井即白鹽井也<lb/>
<pb n="KR2k0033_WYG_010-4a"/>
江川縣雙龍鄉其山無石皆螺殻積成昔有夷婦浣衣<lb/>
　于河忽螺精出見婦驚急以澣衣盆覆之其精遂止<lb/>
　後人因以覆盆名山<lb/>
漢永昌太守劉安世鑄黄金為蛇以獻梁冀益州刺史<lb/>
　种暠糾發其姦不果獻冀恨暠因以他事陷之李固<lb/>
　上疏伸理太后赦暠免官行永昌以金蛇輸官冀從<lb/>
　大司農杜喬借觀不與由是見忤竟以他事誣喬而<lb/>
　殺之<lb/>
<pb n="KR2k0033_WYG_010-4b"/>
丞相亮征孟獲入滇滇人未知琴亮居南常操之土人<lb/>
　有願學者乃為著琴經一卷述琴之始及七絃十三<lb/>
　徽之音意於是滇人始識皷琴又從征者冬暮思歸<lb/>
　各與一磚曰卧枕此即抵家從之果然不用命者終<lb/>
　莫能歸因號鷄鳴枕又嘗用炊釡自隨不炊自熟以<lb/>
　防不時之需<lb/>
魏明帝時昆明國貢𠻳金鳥常吐金屑如粟此鳥畏寒<lb/>
　乃處以辟寒臺宮人争以鳥吐之金用飾釵佩謂之<lb/>
<pb n="KR2k0033_WYG_010-5a"/>
　辟寒金故宮人相嘲曰不服辟寒金那得聖人心<lb/>
隋開皇中太平公行軍總管史萬嵗擊南寧爨翫諸夷<lb/>
　行數百里見諸葛亮紀功碑銘其背曰萬嵗之後勝<lb/>
　我者過此萬嵗令左右倒其碑其碑趺誌曰史萬嵗<lb/>
　不應仆吾碑萬嵗駭服重立其碑而進<lb/>
南詔神武王有女欲為擇配女曰父王擇配非天婚也<lb/>
　我欲倒坐牛背任牛所之不問貧富貴賤牛入之家<lb/>
　則嫁之王從其請牛至一委巷左右側其角而入其<lb/>
<pb n="KR2k0033_WYG_010-5b"/>
　家老嫗走避强之乃出問有子否曰子往樵薪女即<lb/>
　拜嫗為姑頃之其子負炭回見巷有騶從走避女招<lb/>
　之入曰此吾婿也令報王王大怒遂絶其女一日婿<lb/>
　問女首飾是何物曰金也婿曰吾樵處此物甚多明<lb/>
　日載回皆金磚也頃之王怒解女請讌王王難之曰<lb/>
　汝能作金橋銀路吾當來果作以宴王王歎曰信天<lb/>
　婚也後人名其地曰轆角莊言方牛入時角如轆轤<lb/>
　轉入陋巷也<lb/>
<pb n="KR2k0033_WYG_010-6a"/>
唐南詔永貞間有鷄足僧小沈者與二僧同住一庵小<lb/>
　沈入城乞食詔問識何法門小沈答云我能使死者<lb/>
　生極樂世界詔令國中但有死者請小沈起棺如此<lb/>
　十餘年有讒於詔曰小沈妄人也云能超度死魂何<lb/>
　所證驗臣願入棺試之詔如言請小沈起棺將至化<lb/>
　骨之所啓棺視之誠死矣懇小沈求生沈又作法遂<lb/>
　甦死者悔曰我已生在七寳宮殿中如何復來此小<lb/>
　沈遂還舊庵見二僧問食二僧曰汝從城中來乃不<lb/>
<pb n="KR2k0033_WYG_010-6b"/>
　裹糧却至此欲食耶小沈遂走叩迦葉石門門訇然<lb/>
　中開二僧追呼至則石門閉矣二僧悔恨焚身門外<lb/>
　焚處生柏二株或謂小沈迦葉化跡也<lb/>
太平廣記載韋陀將軍童真梵行不交天欲𢎞䕶佛法<lb/>
　唐乾封二年告宣律師曰西洱河有白石其土人造<lb/>
　多寶佛全身相安在西洱河鷲山寺蜀青城山人往<lb/>
　彼興易請佛道由郎州大小勃律三千餘里方達西<lb/>
　洱河河大袤百里廣三十里中有洲島古寺經像尚<lb/>
<pb n="KR2k0033_WYG_010-7a"/>
　存無僧住守經文與今相同時聞鐘聲百里殷實每<lb/>
　年二時供養古塔基如戒壇二重塔上有覆釡彼土<lb/>
　諸人見塔每放光明即以素食祭之求其福祚也其<lb/>
　地去嶲州二千餘里去天竺不逺方請像時由西洱<lb/>
　河見岸上小童行遊謂是山鬼遂即殺之不知是海<lb/>
　神因爾神怒蹋覆前船人像俱溺晉時有僧於成都<lb/>
　多寶寺前見土墳出隨除隨長終不可平乃深掘丈<lb/>
　餘獲像及人骨俱在故船其髏骨肘脛悉皆麤大數<lb/>
<pb n="KR2k0033_WYG_010-7b"/>
　倍過於今人即迦葉佛時閻浮人壽二萬嵗時人也<lb/>
　今時劫減命促人小固然不足怪也出像之時牽曳<lb/>
　艱難弟子化為老人指揮方便乃出其花趺上有𨽻<lb/>
　書多寶字因名多寶寺律師問曰𨽻出李斯如何周<lb/>
　時已有此體耶答曰見今南州四面文字俱是篆𨽻<lb/>
　但以海路遼逺重驛莫𫝊耳觀春申君墓銘亦是𨽻<lb/>
　字則知不出於李斯也<lb/>
唐初居人髙氏生一子一女女名谷女年十三尚不能<lb/>
<pb n="KR2k0033_WYG_010-8a"/>
　言其兄從軍東川三月不歸谷女一日忽語嫂曰兄<lb/>
　缺食我往餉之家喜其開言戲應之曰汝將裹飯去<lb/>
　谷女果行家人笑躡其後至盤陀石下入水洞而去<lb/>
　覓之不得衆方驚怪未己谷女忽至謂家人曰兄一<lb/>
　旅之衆皆已飽矣具言軍中地形事勢其嫂不信東<lb/>
　川距此二千餘里安得即至不知其有神足也乃以<lb/>
　衣授之曰汝送與兄取其垢衣來谷女如其言果取<lb/>
　垢衣來自是送餉日以為常谷女常牧一白猪一日<lb/>
<pb n="KR2k0033_WYG_010-8b"/>
　謂家人曰軍回矣遂騎白猪化為象騰空而去乃知<lb/>
　為普賢化身也土人即其地建寺曰谷女寺後訛為<lb/>
　谷鳥寺云<lb/>
唐時楊都師創洱河東羅筌寺寺前有田四十畆每栽<lb/>
　秧約三日傭者戲師曰若能繫日當為畢栽師黙念<lb/>
　呪田栽既而日乃暝傭歸而後知已歴二晝矣山下<lb/>
　有黑龍常作風浪覆舟師以白犬吠之龍怒而出師<lb/>
　視龍猶蜒蚓若教誨之有頃龍馴俛而去先是河浪<lb/>
<pb n="KR2k0033_WYG_010-9a"/>
　九疊師以念珠鞭之去其三疊河乃翕順可舟<lb/>
唐時漁人於洱河㟁得鵰遺卵收之有頃破卵而出為<lb/>
　嬰兒漁人異之不敢加害嬰兒能食即解種種伎倆<lb/>
　長而為僧居萗模莊人呼為萗模師既長能呼致風<lb/>
　雨驅役鬼神指使如意又能以符呪化水石為酒食<lb/>
　千百人皆醉飽南詔憚之師輒化為鵰飛集髙興寺<lb/>
　不知所終<lb/>
唐永徽間有一老僧戴赤蓮冠身披袈裟持鉢至䝉舍<lb/>
<pb n="KR2k0033_WYG_010-9b"/>
　細農邏家乞食時農邏父子耕巍山下妻婦往餉見<lb/>
　僧乞食遂食之再炊往饁僧坐不去持饁前行而僧<lb/>
　業已先在復向乞食姑婦驚怪又食之返而復炊且<lb/>
　至巍山見僧坐磐石前有一青牛左有白馬朱鬛右<lb/>
　有白象各馴伏上覆雲氣雲中有二童子一執鐵杖<lb/>
　於左一執金鏡於右姑婦驚喜再供之僧問何願二<lb/>
　女不言僧曰奕業相承二女促農邏等至則但見五<lb/>
　色雲中一人持鉢而坐彷彿見二童子唯餘磐石上<lb/>
<pb n="KR2k0033_WYG_010-10a"/>
　衣㾗及象馬牛之跡耳<lb/>
楊波逺東漢時人號為神明大士唐永徽以後常騎三<lb/>
　角青牛逍遙以遊偶逢神僧於三陽峰麓為設一供<lb/>
　陳石案長丈六闊六尺但以一手持將今石案猶存<lb/>
　千夫莫舉後不知所終<lb/>
唐滇僧道清者姓楊殉道忘軀日課經典感現觀音大<lb/>
　士遐邇欽風漁者焚其網酒家隳其具䝉氏冊為顯<lb/>
　密融通大義法師一日微哂而化火中彩雲盤礴舌<lb/>
<pb n="KR2k0033_WYG_010-10b"/>
　根不爛如紅蓮然<lb/>
南詔時威楚西五十里許有五樓山有王載𤣥張明亨<lb/>
　者栖焉志在清虚日載酒峰巔長嘯狂唫時人莫之<lb/>
　識也一夕飲酣見一道人乗風而至飄飄然丰采迥<lb/>
　異二子迎之曰或者先生能劇飲耶先生莞爾而笑<lb/>
　問姓名則曰無心昌道人遂促膝傾觴淋漓醉卧先<lb/>
　生忽言别二子戀戀不能捨先生曰來年秋風起塞<lb/>
　上吾當再至及期二子重登塞上目極欲狂口占云<lb/>
<pb n="KR2k0033_WYG_010-11a"/>
　去年霜草㫁人魂滿江秋水白紛紛猶記别離亭畔<lb/>
　約西風塞上未逢君吟罷清風徐來彩雲飛舞遙望<lb/>
　則昌先生至矣手執一瓢盛米汁其中命二子飲之<lb/>
　王飲張不飲先生覆之三人語歡甚時萬里澄空碧<lb/>
　天清籟先生曰將得五樓明皎月換來一頃玻瓈風<lb/>
　復題壁間云帶劍飄然負不羣幾回揮袖拂紅塵不<lb/>
　圖紫綬朝金闕獨愛青山鎖白雲踽踽一身空葢世<lb/>
　茫茫四海覓知音與君不負當年約一榻清風到五<lb/>
<pb n="KR2k0033_WYG_010-11b"/>
　城唫罷出户二子隨之先生曰仰首二子仰見祥雲<lb/>
　繚繞瑞氣彌漫先生曰時當行矣騰空而起王子亦<lb/>
　隨起張子踴躍無措伏地大呼先生回顧曰子仙骨<lb/>
　已成遲一刧耳張子遂化鄉人瘞之冢上流光掘視<lb/>
　如水晶石然是夜夢曰吾功行尚缺當以骨救瘡痍<lb/>
　試之果効後人思其勝事乃窺測之昌無心是吕其<lb/>
　吕祖乎遂指閣闗灘名曰吕閤後為元兵所焚改閣<lb/>
　為合為有合襟水也遷驛署居其間<lb/>
<pb n="KR2k0033_WYG_010-12a"/>
劍川崔君廟神姓崔名子玉祁州人正直不撓仕唐為<lb/>
　長子令再遷衞州皆為民除害民德之時顯夢異立<lb/>
　祠於州南三里相𫝊崔君昔於五月五日諭人曰是<lb/>
　月十六日毋得殺生及漁獵犯之必遭官刑隂譴時<lb/>
　有朱竇二人獵一兔為門吏所獲將執之官求免是<lb/>
　夜一黄衣吏喚二人至公庭見神王者冕服正二人<lb/>
　罪一減其年一縮其祿叱還後果如所夢云<lb/>
唐䝉氏時楚雄有野馬二風雨鬬於原野久之化為龍<lb/>
<pb n="KR2k0033_WYG_010-12b"/>
　大者逸入東南村塢小者逸入西南山谷僰人呼馬<lb/>
　為驃因以名村<lb/>
無言和尚姓李氏紹祖父精密教法嘗持一鐵鉢入定<lb/>
　呪誦欲晴則鉢内火光燭天欲雨則鉢内白氣上升<lb/>
　遂雨䝉氏封為灌頂國師嘗於崇聖寺講經有老翁<lb/>
　立聽畢乗風雲而去衆驚問之曰洱水龍也<lb/>
五代趙善政時浪穹縣天馬山下有山狀如龜蛇即善<lb/>
　政所居其山左澗有水右澗無水有樵青神者善呪<lb/>
<pb n="KR2k0033_WYG_010-13a"/>
　法衆樵謂之曰若能分水於右澗乎青神曰不難耳<lb/>
　遂以斧柯觸山右澗水即湧出與左澗均人居在右<lb/>
　者咸利之沒後為神附祀於善政之廟焉<lb/>
段氏素興以宋慶厯中嗣位性好狎遊廣營宮室於春<lb/>
　登堤上多種黄花名遶道金稜雲津橋上多種白花<lb/>
　名縈城銀稜今二稜河名由此也每春月必挾妓倖<lb/>
　載酒自玉案三泉遡為九曲流觴男女列坐鬬草簪<lb/>
　花以花盤髻上為飾今花中有素馨者以素興最愛<lb/>
<pb n="KR2k0033_WYG_010-13b"/>
　故後人名之也又有花遇歌則開有草遇舞則動素<lb/>
　興令妓歌者傍花舞者對草<lb/>
宋寧宗嘉定十七年甲申元太祖南征東印度至鐵橋<lb/>
　石門闗前軍報曰有一角獸形如鹿而馬尾其色緑<lb/>
　作人言曰汝主宜早還帝以問耶律楚材對曰此獸<lb/>
　名角端能言四方語好生惡殺此天降符以告陛下<lb/>
　陛下天之元子天下之人皆陛下之子願承天心以<lb/>
　全民命即日班師<lb/>
<pb n="KR2k0033_WYG_010-14a"/>
大徳間昆明池有蛟化美少年婬婦女居民苦之有趙<lb/>
　伽羅世精阿叱力教尤通梵經鄉父老禮請治之伽<lb/>
　羅即遣黑貌蠻奴擒至以水噀之蛟立見形因斬之<lb/>
　怪絶人問蠻奴為誰曰此大黑天神也後不知所往<lb/>
至正元年玉案山産小赤犬羣吠遍野云天狗墜地為<lb/>
　赤犬其下有大軍覆境又時雨鐵民舍屋皆穿人物<lb/>
　值之多斃號曰鐵雨<lb/>
泰定間有大星隕于<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>嘉縣之虚初山化為黑石狀如<lb/>
<pb n="KR2k0033_WYG_010-14b"/>
　瓜上有㸃如星擊之鏘然有聲人不言舉之則動言<lb/>
　則弗動土人以為怪積薪焚之雷雨交作衆懼而止<lb/>
大理總管段功以破紅巾之功梁王徳之以女阿結妻<lb/>
　之奏授雲南平章功戀戀不忍歸國其夫人髙氏寄<lb/>
　樂府促之歸其詞曰風捲殘雲九霄冉冉逐龍池無<lb/>
　偶水雲一片緑寂寞倚屏幃春雨紛紛促蜀錦半閒<lb/>
　鴛鴦獨宿好語我將軍只恐樂極生悲寃鬼哭功得<lb/>
　書乃歸既而復往左右譖之於王曰段平章此來大<lb/>
<pb n="KR2k0033_WYG_010-15a"/>
　有吞金馬嚥碧鷄之心矣盍早圖之梁王密召阿結<lb/>
　命曰親莫若父母寶莫若社稷功今志不滅我不已<lb/>
　脱無彼猶有他平章不失富貴也今付汝以孔雀膽<lb/>
　一具乗便可毒殪之主澘然不敢受命夜寂人定私<lb/>
　語平章曰我父忌阿奴願與阿奴西歸因出毒具示<lb/>
　之平章曰我有功爾家我趾蹶傷爾父為我裹之爾<lb/>
　何造言至此三諫之終不聴明日邀功東寺演梵至<lb/>
　通濟橋馬逸因令蕃將格殺之阿結主聞變失聲哭<lb/>
<pb n="KR2k0033_WYG_010-15b"/>
　曰昨暝燭下纔講與阿奴雲南施宗施秀煙花殞身<lb/>
　今日果然阿奴雖死奴不負信黄泉也欲自盡梁王<lb/>
　百方防衞主愁憤作詩而死詩曰吾家住在鴈門深<lb/>
　一片閒雲到滇海心懸明月照青天青天不語今三載<lb/>
　欲隨明月到蒼山悞我一生踏裏彩<hi>錦被名也</hi>吐嚕吐嚕<lb/>
　段阿奴<hi>吐嚕可惜也</hi>施宗施秀同奴歹<hi>歹不好也</hi>雲片波潾不<lb/>
　見人押不蘆花顔色改<hi>押不蘆北方起死回生之草名</hi>肉屏獨坐細<lb/>
　思量<hi>肉屏駱駝背也</hi>西山鐵立霜瀟洒<hi>鐵立松林也</hi>平章從官員<lb/>
<pb n="KR2k0033_WYG_010-16a"/>
　外楊淵海亦題詩粉壁飲藥而卒其詩曰半載功名<lb/>
　百戰身不堪今日總紅塵死生自古皆由命禍福于<lb/>
　今豈怨人蝴蝶夢殘滇海月杜鵑啼破㸃蒼春哀憐<lb/>
　永訣雲南土綿酒休教灑淚頻<lb/>
段寶者功之子既嗣父職明玉珍復侵善闡梁王遣叔<lb/>
　特穆爾達罕借兵大理時寶已長荅書云殺虎子而還<lb/>
　喂其虎母分狙栗而自詐其狙公假途滅虢獻璧吞<lb/>
　虞金印玉書乃為釣魚之香餌繡閨淑女自設掩雉<lb/>
<pb n="KR2k0033_WYG_010-16b"/>
　之網羅况平章既亡弟兄罄絶今止遺一獒一奴奴<lb/>
　堪再贅華黎氏獒又可配阿結妃如此事諾必借大<lb/>
　兵如其不可待金馬山換作㸃蒼山昆明池改作西<lb/>
　洱池時來矣書後附以詩云烽火狼煙信不符驪山<lb/>
　舉戲是支吾平章枉死紅羅帳員外虚題粉壁圖鳳<lb/>
　别岐山祥兆隠麟遊郊藪瑞光無自從界限鴻溝後<lb/>
　成敗興衰不屬吾梁王見之恨寶入骨寶聞髙皇帝<lb/>
　開基金陵乃遣使間道歸欵時有妖巫女歌曰莫道<lb/>
<pb n="KR2k0033_WYG_010-17a"/>
　君為山海主山海笑諧諧園中花謝千萬朶别有真<lb/>
　主來寶數日疾卒<lb/>
段功既為梁王所殺有女名僧奴志恒不忘復讎將適<lb/>
　建昌阿黎氏出手刺繡文旗以與寶曰我自束髮聞<lb/>
　人稱父寃恨非男子不能報此旗所以識也今歸夫<lb/>
　家收合東兵飛檄西洱汝急應兵㑹善闡因作詩二<lb/>
　首曰珊瑚勾我出香閨滿目澘然淚濕衣氷鑒銀臺<lb/>
　前長大金枝玉葉下芳菲烏飛兔走頻來往桂秀梅<lb/>
<pb n="KR2k0033_WYG_010-17b"/>
　馨不暫移惆悵同胞未忍别應知含恨㸃蒼低<hi>又</hi>何<lb/>
　彼穠穠花自紅歸車獨别洱江東鴻臺燕苑難經目<lb/>
　風刺霜刀易塞胸雲舊山髙連水逺月新春疊與秋<lb/>
　重淚珠恰似通宵雨千里闗河幾處逢<lb/>
僧志登者永昌人姓馬氏有戒行結庵於龍泉門外入<lb/>
　山五里而居之忽一日謂其徒曰炊十三人飯備碗<lb/>
　筯及羮皆如其數中夜以俟至夜有盜入果十三人<lb/>
　志登坐牀不動徐曰昨已知汝輩來矣盜入視其所<lb/>
<pb n="KR2k0033_WYG_010-18a"/>
　備皆如其人遂羅拜而去<lb/>
雲南府治西二十里許有進耳山國初太祖髙皇帝方<lb/>
　有睿謨未播而衢童即謡於道求其故知為土地神<lb/>
　所泄因謫其神於雲南後憑巫於此故名進耳<lb/>
成化間有西僧號哈爾瑪遊䝉化終日兀坐服麻花善<lb/>
　吸水入腹徐則放出而其竒衺尤不可勝言䝉之富<lb/>
　家競供奉之憲廟聞其名召至京師試之坐闗未滿<lb/>
　適李繼曉伏誅哈爾瑪無依遁回雲南為巡撫張誥所<lb/>
<pb n="KR2k0033_WYG_010-18b"/>
　擒時大暑啖之巴豆炙以爐火命其兀坐不令移易<lb/>
　數日死<lb/>
太監錢能北直人兄弟四人俱有寵成化間能號三錢<lb/>
　來鎮雲南其怙寵驕蹇貪淫侈虐古所未有不能悉<lb/>
　記有二事最可資笑語者雲南有一富翁病癩其子<lb/>
　頗孝則執其子曰汝父癩𫝊於軍士不便且又老矣<lb/>
　今將沈于滇池其子出厚資乃免又王姓者業賣檳<lb/>
　榔致富人呼為檳榔王家則執其人曰汝庶民也敢<lb/>
<pb n="KR2k0033_WYG_010-19a"/>
　惑衆僭號王家王復出所有方免後繼之者雖貪求<lb/>
　無厭聞斯事未嘗不為發笑也能後守備南京𢎞治<lb/>
　末老死京師不識天道何在或言其㓜畜錢寧于滇<lb/>
　晚俾専鎖鑰能病寧利其所有遂進毒于能而死寧<lb/>
　初名福寧兒者是也本李巡檢之家生子然則能之<lb/>
　報亦不為無也<lb/>
成化庚子五月内雲南麗江軍民府巨津州白石雲山<lb/>
　約長四百餘丈距金沙江計二里許一日忽然山裂<lb/>
<pb n="KR2k0033_WYG_010-19b"/>
　中分其一半走移于金沙江中與兩岸雲山相倚山<lb/>
　上木石依然不動江水壅塞逆流淹沒田苖蕩析民<lb/>
　居州府具申上司鎮守太監等官具聞諸朝雲南屢<lb/>
　有邊報此山之兆也<lb/>
成化甲辰楚雄太守邵敏自南都來路過洞庭舟中夢<lb/>
　一方巾藍袍人來謁曰紫溪龍王也及抵郡祀龍見<lb/>
　塑像儼如夢中所見大駭異遂飭廟宇䖍祀之迄今<lb/>
　無敢怠焉<lb/>
<pb n="KR2k0033_WYG_010-20a"/>
永昌東南七十里曰施甸長官司者舊廣夷州也地有<lb/>
　名鐵毛觜者有眢井深窅莫測𢎞治戊午冬有莊指<lb/>
　揮逐獵縱一鶻搏雉雉入井鶻隨雉入莊命左右尾<lb/>
　之至井鶻雉復騰起而聞井中嗚嗚有聲衆疑為鬼<lb/>
　也則隠隠有人以白莊莊命引繩下曳之則一婦人<lb/>
　遍體衣觸風皆碎而氣息僅存徐飼以粥飲逾日始<lb/>
　能言曰奴姓張氏大理人也從夫楊拱貨易於施甸<lb/>
　夫姦其叔母情好甚篤因紿以歸寧至此則束縛手<lb/>
<pb n="KR2k0033_WYG_010-20b"/>
　足共推入井中尋下大石如雨賴蔽于崖得不死徐<lb/>
　則所束縛繩索漸斷見井有掬水因取飲之今四十<lb/>
　二日矣既出髪盡脱不存時西安謝御史朝宣適按<lb/>
　永昌莊以告謝謝謂姦叔母事大不理命莊杖其夫<lb/>
　而歸張氏於其母<lb/>
𢎞治間景東忽然昏黑三日往來相值面目莫辨若夜<lb/>
　行焉有司聞于朝上命廷臣集議行考察法南京刑<lb/>
　部左侍郎兼都察院右僉都御史樊瑩承徳意考察<lb/>
<pb n="KR2k0033_WYG_010-21a"/>
　罷黜文武官一千二百員有竒<lb/>
𢎞治中内官吉慶守金齒路選京師惡少從行括民無<lb/>
　遺錙銖勢若擄掠貨多寶石慶盡擇美者櫝以隨籍<lb/>
　扃一室晝夜守之羣從窺利罔獲日謀所以死慶㑹<lb/>
　慶病渴各從禁水弗與醫來私賂之進金石藥慶燥<lb/>
　極呼親信出櫝中貨易水活命得石者復馳去不顧<lb/>
　慶突地而號髮焦膚裂死從者秘其喪各載貨逃去<lb/>
　屍蛆逾月官司方為瘞於途<lb/>
<pb n="KR2k0033_WYG_010-21b"/>
兵書華容劉公大夏吏部撥送雲南一承差見之獻㸃<lb/>
　蒼石屏風一面不納承差乃懇言二錢市之非比重<lb/>
　禮叩頭求不已公取而翫之云置諸室暇則翫之承<lb/>
　差喜甚不數日呼之曰看足矣遂歸之承差出語人<lb/>
　云大理買此用銀八兩以為上驛計而值如此誠命<lb/>
　也歎息而已<lb/>
白崖有屠子至一婦人家買猪婦人得銀三兩置於几<lb/>
　屠子匿之婦人自縊死其夫歸見婦死不知其故棺<lb/>
<pb n="KR2k0033_WYG_010-22a"/>
　殮將葬為暴雨所阻明晨婦乃在門夫怪問之婦曰<lb/>
　我但記自縊不知何以復生亦不知從何來夫乃偕<lb/>
　婦往看棺屍則棺中無屍只見屠子已死跪於棺旁<lb/>
　手捧一物乃前銀三兩也屠子家驗屠子屍乃雷擊<lb/>
　也<lb/>
鎮守金騰劉太監玉任一尚京官言無不從横暴特異<lb/>
　至騰越强姦婦女不可計騰人至千百告於御史訊<lb/>
　之不言搒之乃曰京中某寺僧也寺與玉隣玉時借<lb/>
<pb n="KR2k0033_WYG_010-22b"/>
　其銀後因幹鎮守盡以所畜假之玉無償因言金寶<lb/>
　婦女之多誘之養髮還俗名之曰尚京官也㓜出家<lb/>
　承師之資足以自養因誤於玉遂至此官乃笞而捨<lb/>
　之<lb/>
正徳間永昌人於哀牢山掘地得古碑段中庸撰文其<lb/>
　畧曰夫人諱福則伽宗胄裔之嫡女也事君子也樂<lb/>
　其道而不淫逮下妾也用其能而不妬又曰月出鷄<lb/>
　鳴照哀牢之名縣鴻飛滇渚下潯陽之長江餘文俱<lb/>
<pb n="KR2k0033_WYG_010-23a"/>
　零落不可識<lb/>
葉瑞滇臨安人為庠生貧甚好飲酒一日醉卧窑溝中<lb/>
　夜深聞有數鬼曰大水將至恐渰死辛巳進士相與<lb/>
　將瑞舁至諸天寺大門相距可三百步及覺則在寺<lb/>
　門首矣溝果大水泛漲翌日記鬼所言以為笑葢已<lb/>
　年無春榜也是日應本府贊禮生竟以醉誤太守責<lb/>
　之試其文佳焉月分俸一石以給後果成正徳庚辰<lb/>
　進士以車駕南巡至辛巳始殿試<lb/>
<pb n="KR2k0033_WYG_010-23b"/>
何宗魯酆都人由舉人為浪穹知縣剛正有能聲知府<lb/>
　干璠惡其不遜下獄禁食死明年干入覲逆旅主人<lb/>
　治辦甚備干問之對曰有浪穹何知縣先來令預潔<lb/>
　舘舍以待耳干怪之頃之干入厠遂死何之死也家<lb/>
　中忽聞其聲喚家人曰吾為干知府所殺已奏上帝<lb/>
　語吾復讎今回家待時汝可設位日獻常餐於位上<lb/>
　言語理治家事及鄉人禍福一日其婿禱曰欲於某<lb/>
　處買猪苦乏人牽奈何答曰汝但去猪自隨來不用<lb/>
<pb n="KR2k0033_WYG_010-24a"/>
　人牽也婿如言往猪至半路奔失婿歸告何笑曰汝<lb/>
　午飯不獻故牽猪别去耳汝到彼獻飯猪即來果如<lb/>
　其言得猪一日忽語曰吾今報讎時至往矣數日又<lb/>
　曰吾讎已報上帝命吾為某處城隍今日去矣自此<lb/>
　遂絶<lb/>
楊用修既戍永昌僑寓安寧遍遊臨安大理諸郡所至<lb/>
　攜娼伶以隨夷酋欲得其詩翰不可得乃以精白綾<lb/>
　作裓遺諸妓服之酒間乞書楊欣然命筆醉墨淋漓<lb/>
<pb n="KR2k0033_WYG_010-24b"/>
　裙袖酋重賞妓女購歸裝潢成卷楊後知之更以為<lb/>
　快有規之者答曰文有仗境生情詩或托物起興如<lb/>
　崔延伯每臨陣則召田僧超為壯士歌宋子京修史<lb/>
　使麗豎㸐椽燭呉元中起草令逺山磨隃麋是或一<lb/>
　道也走豈能執鞭古人聊以耗壯心遣餘年所謂老<lb/>
　顛欲裂風景者良亦有之不知我者不可聞此言知<lb/>
　我者不可不聞此言<lb/>
滇南范寅為諸生屢試不第遂成心疾出遊不知所之<lb/>
<pb n="KR2k0033_WYG_010-25a"/>
　嘗語其子師顔曰吾葫蘆山人也爾他日於此訪我<lb/>
　師顔以嘉靖壬子舉於鄉次日即裹糧尋父僻壤遐<lb/>
　陬無弗到行三年至蜀有葫蘆寺扣主僧謂三年前<lb/>
　有稱葫蘆山人者寓此今死矣瘞之近岡且出其手<lb/>
　札真寅筆也師顔慟絶芟莽得穴刺血入骸斂而返<lb/>
　葬焉御史黄中疏而旌之又有趙重華太和縣人父<lb/>
　廷瑞亦以不第逺遊莫知所往華甫七嵗至年二十<lb/>
　一母沒乃出尋父榜其背曰萬里尋親至武當見寺<lb/>
<pb n="KR2k0033_WYG_010-25b"/>
　壁有字云嘉靖四十四年十二月二十二日大理趙<lb/>
　廷瑞至此華至日乃萬厯六年十二月二十二日也<lb/>
　又間闗至建康祈於三茅君夢神謂之曰爾父故在<lb/>
　如是者三至毘陵遇老僧示往無錫南禪寺語訖不<lb/>
　見明日至南禪見皤髮老叟曝背廊下華心疑之伏<lb/>
　地曰我雲南人有父出遊尋覓不見叟曰我亦滇人<lb/>
　出遊時一子七嵗潜然淚下各通名姓相持而哭迎<lb/>
　歸故鄉呉興茅坤為文以記之<lb/>
<pb n="KR2k0033_WYG_010-26a"/>
大理趙汝濓者應嘉靖壬午省試與友人往淨耳寺<lb/>
　祈神途次遇一道人拉趙過松下出䄂中一劄曰<lb/>
　此虎榜也趙取觀之無其名因懇求道人笑曰念<lb/>
　汝善人待我另處乃徧閲衆名云俱不可易惟第<lb/>
　三人徳行稍劣可易與汝即挖補改趙汝濓字復<lb/>
　用圖書三顆鈐蓋别去及揭曉日填榜至三名監<lb/>
　臨羅侍御疑而未定二司云此仕宦之子素有才<lb/>
　名羅云如此則私矣即刻挖寫趙名用印三顆鈐<lb/>
<pb n="KR2k0033_WYG_010-26b"/>
　之一如道人所挖補<lb/>
余從祖大司農杰有金梅詩其序云滇臬憲黄者有<lb/>
　養子閩福清人也慧過其諸兒諸兒交妬之乃呼<lb/>
　從吏陳綸告之曰能全是兒者惟掾幸子之綸收<lb/>
　而撫焉先有子<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>名黄子曰翀翀<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>交相愛無何<lb/>
　竝試弟子員督學使者察翀籍閩也黜落之綸乃<lb/>
　泣遣翀還翀不得已歸歸則登閩嘉靖辛夘省試<lb/>
　<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>亦起家于滇後厯官中原逆旅相過率悲喜交<lb/>
<pb n="KR2k0033_WYG_010-27a"/>
　集以為常<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>宅有金梅忽枯一枝<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>異之未幾翀<lb/>
　之訃至逾年復枯一枝<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>大異之未幾<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>卒二氏<lb/>
　子姓竒其事為作金梅傳索余為之賦翀復姓游<lb/>
　名新祐終香河令詩云丈人收春春滿堂丈人愛<lb/>
　花花繞廊金梅一株更竒絶殊根合榦參羣芳南<lb/>
　枝乍長北枝短北枝煖比南枝煖雨露無私春色<lb/>
　勻庭前嵗嵗花開滿自從花飛歸故叢江鷗海燕<lb/>
　各西東連枝曾入長安市春風幾度桃花紅二十<lb/>
<pb n="KR2k0033_WYG_010-27b"/>
　年來八千里岐路相看悲復喜叢桂山原分小大<lb/>
　紫荆花合同生死北枝既瘁南枝零卉木無情似<lb/>
　有情只今肥瘠分秦越四海誰堪託弟兄<lb/>
昆明梁王墓甚多皆元王子也相傳嘉靖間板橋之北<lb/>
　一村民每夜見墓有光疑為寳藏糾力盗開空無物<lb/>
　惟破匣中一劍而已民取歸家中夜光大起燭天四<lb/>
　隣謂火發趨問之至則寂然民疑劍為怪恐伐冡<lb/>
　露遂裹劍潛投山麓小池内劍一得水如生物漸透<lb/>
<pb n="KR2k0033_WYG_010-28a"/>
　土入山坎遂成巨潭其洞深廣杳𡨕探之隐隐有聲<lb/>
　人不敢入葢龍劍所為也<lb/>
楚雄城西鳴鳳山腹有磐石髙五尺餘闊倍之其裂隙<lb/>
　處僅可容指而内稍闊不可度有物如蝦蟆而差小<lb/>
　形絢五色隠見不常葢數百年物也過者每以銀及<lb/>
　貝呼而投之或視或含然罕得遇相值者輒有吉應<lb/>
　焉<lb/>
臨安王得民買屋城外天井中鑿魚池三尺許得大石<lb/>
<pb n="KR2k0033_WYG_010-28b"/>
　版起其下有小方塘四周磗甃中一小几几上燈一<lb/>
　盞書一册開視兵書也末載採戰引魂二方得民試<lb/>
　之殊效其引魂方于婦人則呪一物與食其婦夜即<lb/>
　至于女子則得其生時呪之無不驗其弟恩民為諸<lb/>
　生時聞而借觀得之即棄書水深處兄大恚然無如<lb/>
　之何其後恩民成進士位中丞人謂棄此書之功也<lb/>
王純心滇臨安人登嘉靖辛酉鄉試年三十餘嵗病死<lb/>
　一晝夜矣惟心微熱未敢斂即時託生於其妻弟家<lb/>
<pb n="KR2k0033_WYG_010-29a"/>
　開目見其母妻弟婦也即趨出門外已聞房内哭聲<lb/>
　又至河南陳州一巨室託生見一貴人鬚睂皓白盛<lb/>
　服焚香祝天以乏嗣也既生知為河南嫌其逺又奔出<lb/>
　又聞房内哭聲出至㕔樹前見樹上黄蜜果甚佳摘<lb/>
　其一食之竟奔回家中大呼而蘇妻孥驚視但聞滿<lb/>
　口蜜果香氣後任綿竹知縣又三十餘年而終<lb/>
南園漫録載永昌有偷兒知一家夫不在而其母與妻<lb/>
　織布且畢夜伺之寢將穿窬取之至久姑詈其婦怒<lb/>
<pb n="KR2k0033_WYG_010-29b"/>
　而先寢俄而婦自經于機旁偷兒大呼其隣與姑起<lb/>
　而救之婦得不死又一賤娼滇士有事至者醉宿其<lb/>
　家有銀數兩在䄂中夜密置枕下向曉有友急呼之<lb/>
　告以家禍其士驚起遂歸行十里許方憶所袖銀置<lb/>
　娼家枕下自以為必不可得矣試返而求之娼曰固<lb/>
　在此完封還之夫人至為盜為娼本心已盡亡矣而<lb/>
　因憐死止盜因假義不取然則仁義之根於性有固<lb/>
　無時而息耶而仕以行義乃貪利無厭殺人喪已方<lb/>
<pb n="KR2k0033_WYG_010-30a"/>
　揚揚然大小安慶而略不恥何也<lb/>
又永昌有符丁二生相友善丁後病而有子支漫不事<lb/>
　生産丁乃以白金若干託符曰子支漫不事生産身<lb/>
　後恐即耗煩君密收訓使治生改則畀之不可改則<lb/>
　君之物矣符許諾日過其子告以其父命之篤子稍<lb/>
　改悟曰恨無資以營生計符許借之借而叩之果不<lb/>
　費踰時再詢而叩之曰恨少耳若多假焉生彌遂矣<lb/>
　則再借之如是者三子曰若得若干業可成矣符知<lb/>
<pb n="KR2k0033_WYG_010-30b"/>
　其可也則曰汝當具牲醴來吾為汝轉假其子如命<lb/>
　往符則以牲醴寘丁之靈几前為文告曰君不鄙予<lb/>
　託予以子而委我以財今君子克家矣財凡若干兩盡<lb/>
　以付君子君可以無慮矣遂歸時丁頗裕而符更窶財<lb/>
　不相負不足論而又能忠誨其子俾有成可謂難矣<lb/>
　郡人盡能道其事然八十年來近似此者何嘗聞耶<lb/>
　又可為世道嘆也<lb/>
隆慶末年隴川有百夷夫婦入山伐竹剖其中有水水<lb/>
<pb n="KR2k0033_WYG_010-31a"/>
　中有活魚六七頭持歸烹食之夫婦皆化為虎殘害<lb/>
　人畜不可計百方阱捕竟不能得<lb/>
廬陵郭公撫黔一日中夜其夫人蹴公覺問曰猛廷瑞<lb/>
　何人公大詫曰爾婦人安知猛廷瑞且中夜問何為<lb/>
　夫人曰適夢有人裝束如廟中金甲神來謁云我猛<lb/>
　廷瑞也過此欲見中丞不得近故來謁夫人耳公曰<lb/>
　汝盍問其所由來夫人曰吾固問之渠云吾為陳巡<lb/>
　撫寃死訴帝得請今歸耳公心異之不敢語人逾月<lb/>
<pb n="KR2k0033_WYG_010-31b"/>
　而用賓被逮之報至<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滇畧卷十<lb/>
</p>
<p>
</p>
  </div>
</body>
</text>
</TEI>
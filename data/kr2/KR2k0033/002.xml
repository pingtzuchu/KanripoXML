<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滇畧卷二</head> <lb/>
    <p>
<pb n="KR2k0033_WYG_002-1a"/>
欽定四庫全書<lb/>
　滇畧卷二<lb/>
　　　　　　　　　　　　明　謝肇淛　撰<lb/>
　　勝畧<lb/>
　大塊靈淑之氣不洩為人文則結為山川南天荒徼<lb/>
　顓䝉未開故其勃鬱磅礴山斧削而水電飛至於詼<lb/>
　怪嵬矞之竒不可名狀惜其自古以來職方不𨽻杖<lb/>
　履罕經流賞題詠若斯而止今所存者亦千百中之<lb/>
<pb n="KR2k0033_WYG_002-1b"/>
　什一耳昔尼父居夷伯陽入胡豈故逃之六合之外<lb/>
　或有取爾也矧被聖化日月悉主悉臣者哉故擇其<lb/>
　較著以俟觀風者採焉<lb/>
金馬碧鷄二山在滇省城外西為碧鷄東為金馬相距<lb/>
　五十里許中隔滇池漢宣帝時方士言其有神可祠<lb/>
　而致遣諌大夫王褒求之顔師古曰碧形如鷄金形<lb/>
　如馬故名一云以有鳳凰及龍馬隠見於上名之顔<lb/>
　説非也元張䧺飛詩北闕辭丹鳳南雲看碧鷄紫苔<lb/>
<pb n="KR2k0033_WYG_002-2a"/>
　移玉座瑶草濕金泥雨霽龍歸洞風生虎渡溪尋梅<lb/>
　穿竹徑採藥躡松梯白日依山盡青天入海低寄書<lb/>
　無鴈過擇木有猿啼花映高低樹園分逺近畦飛星<lb/>
　馳寳馬沈水吐銀猊魚戲蓮房北鷗眠荻渚西長歌<lb/>
　漢頌罷刻石紀新題<lb/>
五華山在省城中雄瞰千雉四望無際其上有寺樓閣<lb/>
　宏麗為滇諸刹之最都御史錢塘鄭顒詩上人棲迹<lb/>
　雲霞中樓居背倚青芙蓉映簾花木四攅遶深幽雅<lb/>
<pb n="KR2k0033_WYG_002-2b"/>
　稱金仙宫古聞滇陽稱佳麗五華特秀西南叢滄波<lb/>
　逺引勢吞吐城闉俯瞰煙溟濛樓臺萬井互參列浮<lb/>
　圖百尺高凌空面前岡巒總奔附嵯峨宛若君山峰<lb/>
太華山在碧鷄西北俯瞰滇池迥出逺近諸峰之上絶<lb/>
　頂有寺元僧𤣥鑑建永昌張含詩滇國地形惟此最<lb/>
　青霄樓閣迥招提山圍雉堞籠金馬海撼龍宫浴碧<lb/>
　鷄雲裏鶴巢松樹遍風前仙梵雨花迷諸天不在藤<lb/>
　蘿外中夜起看星宿低銅梁張佳𦙍詩石牀横架萬<lb/>
<pb n="KR2k0033_WYG_002-3a"/>
　峰西海上雙明入户低自是山中無玉漏朝來還有<lb/>
　碧鷄啼<hi>又</hi>焚香髙卧大華烟鶴唳松濤夜不眠欲向此<lb/>
　中尋住著海心月在白雲天<lb/>
螺山在省城之北山無草木石皆青色盤旋若螺髻焉<lb/>
　其下有潮音洞深黒莫測有人燃炬行兩日阻水而<lb/>
　還前為圎通寺依巖谷為之窮極幽險都御史吴興<lb/>
　顧應祥詩有雲擁數峰環寺立煙開一徑傍城灣之<lb/>
　句<lb/>
<pb n="KR2k0033_WYG_002-3b"/>
滇池即昆明池也在省城西南周廣五百餘里合盤龍<lb/>
　江黄龍溪諸水為南中巨浸其水源廣而末狹有似<lb/>
　倒流故曰滇漢武帝欲伐西南夷於長安穿昆明池<lb/>
　象之以習水戰其上為太華金碧諸山其外有金稜<lb/>
　銀稜澄清諸河菡萏蒲荇魚蠃菱芡之産不可殫窮<lb/>
　元李京詩嫩寒初褪雨初晴人逐東風去櫂輕天際<lb/>
　孤城烟外暗雲間雙塔日邉明未諳習俗人爭笑乍<lb/>
　聴侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>我亦驚珍重碧鷄山上月相隨萬里更多情<lb/>
<pb n="KR2k0033_WYG_002-4a"/>
　明顧應祥昆明池歌昆明池延袤數百里千山萬山<lb/>
　直自崑崙來諸山之水匯於此相𫝊其水顛倒流滇<lb/>
　池之名由此始左有金馬山右有碧鷄峰瀰漫浩瀚<lb/>
　渺無際但見洪濤巨浪日夕排蒼空青天忽驚白日<lb/>
　起霹靂震撼蛟龍宫天吳水怪九首八足不可以名<lb/>
　狀時復出沒于其中有時風恬波浪息一碧萬頃開<lb/>
　青銅其廣也如此胡為乎不在九域之内不得與五<lb/>
　湖七澤相爭雄神禹治水跡不到穆王八駿難為窮<lb/>
<pb n="KR2k0033_WYG_002-4b"/>
　漢武鑿池徒彷彿王褒將命何匆匆唐宋以來各僭<lb/>
　據聲敎不與中國通天開景運聖人出一掃海内羣<lb/>
　邪空五服之外更五服俯首受命歸提封侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>椎結<lb/>
　之𩔖吾不知其幾千萬種禮樂不異車書同眇余生<lb/>
　當全盛日觀風兩度乗青驄古來多少豪傑士局于<lb/>
　偏安之世不得一洗塊磊胸百年過眼一彈指得此<lb/>
　勝覽真竒逢振衣獨立太華頂狂歌目斷孤飛鴻<lb/>
滇池西二十里有海源洞中可容數百人四壁削立石<lb/>
<pb n="KR2k0033_WYG_002-5a"/>
　乳倒垂凝成幻象千狀萬態不可數計其下有龍湫<lb/>
　流水清淺四時不竭雨旱禱之輒應<lb/>
玉案山在滇池北十餘里一名列和䝉山秀麗多泉石<lb/>
　山北有三泉如盆池上有玉案逺近佛刹攢列其最<lb/>
　勝者為笻竹寺花木幽翳靜室清絶遊俗罕至寺僧<lb/>
　皆修頭陀行守戒苦節其得道者終身未嘗下山山<lb/>
　椒有碁局相𫝊有仙人奕于此唐道南和尚詩松鳴<lb/>
　天籟玉珊珊萬象常應䕶此山一局仙碁蒼石爛數<lb/>
<pb n="KR2k0033_WYG_002-5b"/>
　聲長嘯白雲閒乾坤不蔽西南境金碧當分左右班<lb/>
　萬古難磨真蹟在峰頭鸞鶴幾時還<hi>南詔通記作牟浚詩</hi>
髙嶢闗在昆明縣東雲津橋之北舊有城嘉靖初成都<lb/>
　楊慎謫戍永昌來往滇池相其地卜築焉樂其勝概<lb/>
　為作十二景詩後竟卒于此今其莊亦荒廢張佳𦙍<lb/>
　髙嶢弔楊太史詩君自投荒日飄零瘴海間風雲辭<lb/>
　玉署嵗月老紅顔著述愁中盡詩篇病後刪大名留<lb/>
　死諫前席阻生還石表何因折泉臺不可攀知無封<lb/>
<pb n="KR2k0033_WYG_002-6a"/>
　禪草誰問碧鷄闗僮僕將孤櫬文章遍百蠻空餘載<lb/>
　酒處寂寞鎖青山<lb/>
欶雺山在嵩明州東四十里世傳䝉世隆征烏䝉得四<lb/>
　女歸至此山四女遥望故鄉俯仰嘆息忽山顛霧結<lb/>
　三峰蠻謂三為欶霧為雺其山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒獨峻登眺則雲<lb/>
　南悉在目中又名峻蔥山<lb/>
滇溫泉最多而安寧州之碧玉泉為冠在城北十里許<lb/>
　四山壁立中為石凹飛泉注焉清可鑒髮香可瀹茗<lb/>
<pb n="KR2k0033_WYG_002-6b"/>
　有坐石正方碧色如玉故名楊慎亟稱之謂海内第<lb/>
　一湯其上為曹溪寺倚山飛閣登之可望百里諸山<lb/>
　有海眼泉一日三潮隨涌隨涸相𫝊僧戒照卓錫之<lb/>
　所楊慎詩黟岫靈砂址華清礜石湯佳名雖許並仙<lb/>
　液詎堪方大井元通脈曹溪且讓香流溫涵水碧氣<lb/>
　鬱謝硫黄清暑南薫際囘暄北陸傍體應偕鷺潔心<lb/>
　不假犀凉春醖熏蘭斚雲腴泛茗槍弄珠餘浣女鱠<lb/>
　玉䞉漁郎瑶草蟠千嵗瓊芝綴九房溫泉真此地難<lb/>
<pb n="KR2k0033_WYG_002-7a"/>
　老更何鄉<lb/>
㸃蒼山一名靈鷲山在大理龍首龍尾兩闗之間緜亘<lb/>
　百餘里若屏風然有十九峰環列内向峰各一澗懸<lb/>
　瀑而下散入市廛村墅東注于洱河隂崖積雪經夏<lb/>
　不消故亦名雪山山腰時有白雲横亘如帶䝉氏封<lb/>
　為中嶽漢書曰邪龍雲南注山似扶風太乙之狀上<lb/>
　有馮河周迴萬步五月積雪皓然即此山也山中梵<lb/>
　宇叢林絡繹相望相𫝊為阿育王封國三千蘭若兹<lb/>
<pb n="KR2k0033_WYG_002-7b"/>
　得其半今所存什一耳馮河在玉局峰之下巖壁聳<lb/>
　削潭水清澈每有墜葉鳥輒銜去志云觀音大士放<lb/>
　黑龍於此也其北麓産文石黑白分明如畫可為屏<lb/>
　障元髙昌雅詩水繞青山山繞城由來人傑地應靈<lb/>
　水光萬頃開天鏡山色四時環翠屏康里子山詩有<lb/>
　客新從鶴拓來自言曾上五華臺蒼顔暑雪當窻見<lb/>
　玉脚晴雲對檻開桂樹小山招隠士桃花流水属仙<lb/>
　才王孫芳草年年緑為問西遊幾日迴<lb/>
<pb n="KR2k0033_WYG_002-8a"/>
㸃蒼山有二龍潭南潭黒龍居之北潭黄龍居之黄龍<lb/>
　善而黒龍惡二龍相與鬭黒龍敗眇其一目潛於潭<lb/>
　底人近之輒雷雹暴作或云此即大士所放之龍也<lb/>
　俗名其水為高河每嵗五月溪上不時有雨而田野<lb/>
　烈日皦然割麥揷秧兩不相妨相𫝊觀音大士授記<lb/>
　而然<lb/>
蒼山三陽峰蔑原之上有風洞風從地孔中出雖五六<lb/>
　月吹人肌骨寒顫即壯夫不能久立也臨安納樓長<lb/>
<pb n="KR2k0033_WYG_002-8b"/>
　官司東二十里亦有風洞四時不絶滇之多風其以<lb/>
　此耶鶴慶亦有之<lb/>
鷄足山一名九曲在大理東北一百里峰巒攢簇如蓮<lb/>
　花盤曲九折一頂三跂若雞足然故名上有石門七<lb/>
　十二峰林樾雄深梯磴險絶世𫝊佛大弟子迦葉守<lb/>
　佛衣以待彌勒之所後湼槃於此至秋夜不時放光<lb/>
　一山盡明有白石菴河子孔洗心橋迦葉殿羅漢壁<lb/>
　袈裟石猢孫梯大悲閣虎跳澗拜佛臺曹溪水大小<lb/>
<pb n="KR2k0033_WYG_002-9a"/>
　龍潭華首門迦葉洞絶頂四望萬山皆伏唯㸃蒼西<lb/>
　峙與之頡頏近侍御史南海潘公濬建觀風臺其上<lb/>
　尤稱壯觀前後逺近蘭若七十有二窮極幽勝西域<lb/>
　天竺諸僧嵗時雲集香燈梵唄百里相望殆非人境<lb/>
　閩鄧原岳詩葉榆水從山脚流㸃蒼鷄足俱神丘東<lb/>
　西對峙爭竒絶翩翩靈蹟垂千秋我聞鷄足之山元<lb/>
　淨土迦葉授衣即其處禪宗正印信難求釋氏遺踪<lb/>
　或可覩相𫝊八月佛放光輪囷五色還非常琳宫紺<lb/>
<pb n="KR2k0033_WYG_002-9b"/>
　宇不知數浮圖寳刹凌蒼蒼我來登覽多所歴煙霧<lb/>
　㝠㝠恍相失披逕先尋兜率菴捫蘿再扣袈裟石江<lb/>
　風吹雲雨如注猢孫梯滑不可度大悲閣在山之巔<lb/>
　下視羣峰互呑吐須臾雨㪚雲亦開指㸃遥山青翠<lb/>
　來麗江雪嶺白照眼茫茫海水浮銀杯捨身崖前多<lb/>
　虎跡仙碁石上草花碧拜佛崖懸千仞岡曹溪泉冷<lb/>
　成丹液華首門扄亦已久昔時衣鉢今何有洞天寂<lb/>
　寂雲四封層巒半壁苔衣厚俯瞰下方亦可憐幻成<lb/>
<pb n="KR2k0033_WYG_002-10a"/>
　百里兜羅綿我生一作空明想便如鉢裏開青蓮聞<lb/>
　見如來非色相眼底何須説真妄佛地機闗只自知<lb/>
　靈山面目聊堪狀信宿山中俗慮清欲從此地學無<lb/>
　生不然解帶還山去身騎赤龍朝玉京<lb/>
西洱河在大理城東即葉榆水也一曰洱海禹貢道黑<lb/>
　水至于三危入于海注云西洱海與葉榆澤相貫又<lb/>
　水經注云葉榆水道交阯糜泠縣東逕浪泊其水黑<lb/>
　似榆葉漬之而名按司馬相如文畧斯榆注斯音曵<lb/>
<pb n="KR2k0033_WYG_002-10b"/>
　又史記漢書皆作楪榆未可以臆解也水經曰罷谷<lb/>
　之山洱水出焉山在浪穹縣北泉湧起如珠樹經玉<lb/>
　案山前繞郡而南西出天橋㸃蒼山後是為濞水與<lb/>
　漾水合又西入于蘭滄江又南入于海其水有三島<lb/>
　四洲九曲彎環如新月島形如案故名玉案石上有<lb/>
　朱文若古篆不可辨世𫝊是大士與羅刹買地劵也<lb/>
　石壁上刻云此水可當兵十萬昔人空有客三千蜀<lb/>
　都賦云諸葛亮之平南中也戰於是水之南其後唐<lb/>
<pb n="KR2k0033_WYG_002-11a"/>
　開元中李宓王天運等伐南詔前後覆軍二十萬皆<lb/>
　沒于此水濵有神祠其狀牛首人身或虎頭雞喙皆<lb/>
　大石自地湧出非人工也雨旱禱之輒應冬月海風<lb/>
　水面常有隂火高數丈起海賦曰隂火潛然是已東<lb/>
　岸有分水崖儼若斧劃南為河北為海所産魚不相<lb/>
　入八月望夜時有珊瑚出水面志云即恒河也元舒<lb/>
　嚕杰詩洱水何雄壯源流自鄧川兩闗龍首尾九曲<lb/>
　勢蜿蜒大理城池固金湯鐵石堅四洲從古號三島<lb/>
<pb n="KR2k0033_WYG_002-11b"/>
　至今𫝊羅閣憑巇嶮䝉人恃極邊要當兵十萬不數<lb/>
　客三千世祖親征日初還一統天雨師清瘴癘風伯<lb/>
　掃氛煙民物因蕃富封疆近百年㸃蒼山色好銘刻<lb/>
　尚依然<lb/>
漾水一名神莊江源出劒川經趙睒過打牛坪遶㸃蒼<lb/>
　之背與濞水合淼漫無際俗謂之漾備江謡云過了<lb/>
　漾備渡閻王請上簿到得龍尾闗纔是到人間言其<lb/>
　瘴毒甚也<lb/>
<pb n="KR2k0033_WYG_002-12a"/>
蘭滄江一名鹿滄其源出吐蕃嵯和哥甸一云出莎川<lb/>
　石下其石似鹿故名自麗江度雲龍州至于永昌廣<lb/>
　僅三十餘丈其深莫測其流如奔東流經順寧達于<lb/>
　車里入于南海即漢書所云搏南蘭津也今曰瀾滄<lb/>
　俗謂之浪滄䝉氏封為四瀆之一其江中有物黑如<lb/>
　霧光如火聲如折木破石觸之則死或云瘴母也文<lb/>
　選謂之鬼彈内典謂之禁水惟此江有之他所絶無<lb/>
　李元陽曰此即禹貢黒水至于三危入于南海者也<lb/>
<pb n="KR2k0033_WYG_002-12b"/>
潞江在永昌南百餘里一曰怒江源出雍望奔流而下<lb/>
　其深莫測兩岸陡絶入夏則多瘴毒不可渡蒙氏封<lb/>
　為四瀆之一<lb/>
趙州南六十里為白崖古廟中有鐵柱諸葛武侯定南<lb/>
　中歸以紀功也至唐咸通間䝉酋世隆復重鑄之故<lb/>
　郭松年大理行記以為非武侯所立不知張樂進求<lb/>
　時已有鐵柱矣崖半有畢鉢羅窟巖壁聳拔千丈餘<lb/>
　其下林麓蓊翳無路可由南詔時有杜老蠻者即崖<lb/>
<pb n="KR2k0033_WYG_002-13a"/>
　而寺之捫壁而上有獨木橋十餘所長三尺或五六<lb/>
　尺巇嶮不敢著足樵子儇疾者履之而過亦不損折<lb/>
　其木非常見之材每月十五夜換橋一次不知其因<lb/>
　十六日但見橋製更新無復舊木矣世𫝊神仙所為<lb/>
　因謂之仙橋昔寺僧畜犬仙橋遂斷後屏犬橋復完<lb/>
　成化間壁上見詩云懸崖萬仞沒躋攀樓觀參差杳<lb/>
　靄間一𣲖水流蒼石隙數聲猿嘯白雲閒堪嗟蕭史<lb/>
　乘鸞去定是王喬駕鶴還唯有靈橋髙絶處幽禽惆<lb/>
<pb n="KR2k0033_WYG_002-13b"/>
　悵對空山不註姓氏然其地士人所不能到竟不知<lb/>
　誰為也<lb/>
青華山在雲南縣南八里其下有洞山僅培塿而洞深<lb/>
　䆳不可窮懸崖滴乳愈深愈竒上有石竅漏光若天<lb/>
　窻然岐逕支分人入必糜糠以志其返每嵗季夏二<lb/>
　十四日土人士女還至以炬火爇之云不爾必有蜘<lb/>
　蛛之齧或云此即唐三藏取經遇蜘蛛怪處也御史<lb/>
　李元詩青華洞深且宻神工融鬼斧劈茫茫天壤間<lb/>
<pb n="KR2k0033_WYG_002-14a"/>
　此理不可詰無乃渾沌初闢時浩氣嘘泡成幻質沿<lb/>
　苔捫石豈容已宛若風雨投暗室虚幽極處明自生<lb/>
　時復有竅見天日袪昏破晦露真機萬態千形難盡<lb/>
　述行行洞口更升巔笑看扶桑紅日出<lb/>
九鼎山在雲南縣西北二十里一曰寳泉九峰相並望<lb/>
　之簇如青蓮石穴空洞盤折而升其上有九鼎寺毘<lb/>
　盧閣古佛洞華嚴洞玉峰塔諸勝倚巖結構飛梯令<lb/>
　人登之有挾風生羽之想吳郡馮時可詩九鼎巑岏<lb/>
<pb n="KR2k0033_WYG_002-14b"/>
　望裏新長松落落逼蒼旻蜂房燕壘虚無地薤簟藜<lb/>
　牀逺絶塵雲宿下方流玉葉月生半壁吐金輪最憐<lb/>
　政暇能兼隠倚石看山更幾巡<lb/>
水目山在雲南縣之南二十餘里山巔有泉深不可測<lb/>
　南詔段氏於此建水目寺相𫝊初建時有僧阿漂為<lb/>
　工匠都養炊爨汲水以供衆僧未嘗違失日則奔走<lb/>
　勞苦夜則懸首廟梁三十餘年其懸髪金鈎至今猶<lb/>
　存嘗挈筐入市貨乳酪蔬菌之屬雖二百里外産者一<lb/>
<pb n="KR2k0033_WYG_002-15a"/>
　日致之人因其出窺其室中見漂閉戸黙坐置筐坐<lb/>
　前有頃筐中諸物自盈見者喧於衆漂遂立化寺有<lb/>
　白虎窩黄龍木犬之異有貴客至木犬自吠今遺址<lb/>
　猶存<lb/>
金沙江一曰若水源出旄牛徼外<hi>在麗江西北</hi>東南至于麗<lb/>
　江鶴慶北勝姚安諸界水濵産沙金故名山海經曰<lb/>
　黑水之間有木名曰若木若水出焉水經注曰若水<lb/>
　南經雲南之遂久縣今金沙江巡檢司是也又東流<lb/>
<pb n="KR2k0033_WYG_002-15b"/>
　合繩水孫水淹水瀘水注于馬湖諸葛亮南征渡瀘<lb/>
　即此昔黄帝長子昌意徳劣不足紹承大位降居斯<lb/>
　水為諸侯娶蜀山氏女生顓頊於若水之野是其地<lb/>
　已楊慎宿金沙江詩往年曾向嘉陵宿驛樓東畔欄<lb/>
　杆曲江聲徹夜攪離愁月色中天照幽獨豈意漂零<lb/>
　瘴海頭嘉陵回首轉悠悠江聲月色那堪説腸斷金<lb/>
　沙萬里樓<lb/>
水經曰葉榆水西北有鳥弔山世𫝊鳳凰死於此每嵗<lb/>
<pb n="KR2k0033_WYG_002-16a"/>
　秋冬百鳥羣聚鳴呼啁哳土人夜然火張羅待之鳥投<lb/>
　火罹羅多有異羽匪直滇産也内無嗉者以為特哀<lb/>
　不食稱為義鳥放之今鄧川浪穹之間有鳳羽鄉山<lb/>
　曰鳥弔每九月至十一月夜中萬鳥羣聚居民燭而<lb/>
　羅之所獲萬計與水經所載無異楊慎詩鳥弔山頭<lb/>
　百鳥傷刺桐茅竹隠斜陽九苞文采不復見千古令<lb/>
　人空斷腸按䝉化亦有鳳凰山其説與此同<hi>按鳥以赴義至</hi>
　<hi>而小民無知網而取之不仁甚矣萬厯己未余至始行邑禁絶之</hi>
<pb n="KR2k0033_WYG_002-16b"/>
天橋在大理西南三十里洱水下趨處也相𫝊蒼洱之<lb/>
　間其初皆為水國觀音大士鑿石為橋洩水民始得<lb/>
　平土而居其石下斷上連絶壑深塹若梁跨之憑虛<lb/>
　凌空可度一人故名天橋橋邊激水濺珠宛如梅樹<lb/>
　人呼曰不謝梅亦竒觀也橋之北有沓嶂又名一線<lb/>
　天水故道也石林古色可吹洞簫莆田方沆詩蒼嶺<lb/>
　青未了寒煙野戍平危梁通地脈削壁𩔖天成霜色<lb/>
　孤鴻暝濤聲萬馬行昔年曽割據形勝控榆城閩陳<lb/>
<pb n="KR2k0033_WYG_002-17a"/>
　嚴之詩似入天台路横梁跨壑懸川應疑禹鑿石豈<lb/>
　仗秦鞭歸鶴來何處長虹卧不還支機隨意取不必<lb/>
　待張騫<lb/>
㸃蒼山龍泉峰下有諸葛武侯畫卦臺云世𫝊武侯南<lb/>
　征屯兵於此披草萊中得石刻伏羲像因作八卦臺<lb/>
　祀之土人以為祭天又名曰祭天臺其龍闗以西謂<lb/>
　之天威逕葢取孟獲公天威也南人不復反之語唐<lb/>
　髙駢詩豺狼坑盡却朝天戰馬休嘶瘴嶺煙歸路嶮<lb/>
<pb n="KR2k0033_WYG_002-17b"/>
　巇今坦蕩一條千里直如弦萬里驅兵過海門此生<lb/>
　今日報君恩囘期只待風煙淨不遣征衣有淚痕<lb/>
大理之南有蕩山寺一名感通漢摩騰竺法蘭由西天<lb/>
　竺入中國時建也唐南詔重新之其地山巒迴合林<lb/>
　樾葱蒨佛堂之外僧院三十有六四壁繪人天諸相<lb/>
　皆極工麗中堂石上有僧趺跡云洪武十六年寺僧<lb/>
　無極率其徒入覲獻白駒一山茶一上臨軒受之山<lb/>
　茶忽發一花上異之賜御製詩一十八章叙其水陸<lb/>
<pb n="KR2k0033_WYG_002-18a"/>
　往返之勞併序刻於石其東麓曰獅山環山面河幽<lb/>
　靜可賞<lb/>
𢎞聖寺一名一塔寺在大理城西其北有崇聖寺亦曰<lb/>
　三塔寺皆勝地也𢎞聖有塔高二十餘丈十有六級<lb/>
　相𫝊周時阿育王所造塔也其上有閣扆蒼山面洱<lb/>
　河原野雉堞皆在指顧之中左有諸葛武侯祠及楊<lb/>
　慎所摹禹碑崇聖三塔中者高三百丈外方而内空<lb/>
　其二差小各錯金為金翅鳥立其上以厭龍也不知<lb/>
<pb n="KR2k0033_WYG_002-18b"/>
　何始塔頂有鐵鑄欵識云貞觀六年尉遲敬徳監造<lb/>
　開元初南詔修之請唐匠恭韜徽義重造中觀音像<lb/>
　高二丈許䝉氏董善明者籲天願鑄是夕天雨銅取<lb/>
　以鑄像僅足而止像成之日瑞光五色樓有鴻鐘聲<lb/>
　聞百里其外萬松離立蒼翠際天僧房花木幽翳臺<lb/>
　閣孤<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>至者徘徊不能去程本立詩眼中城郭與山<lb/>
　川坐我江南罨畫船雲氣半空飛白雪水光一鏡落<lb/>
　青天野牆㯶樹人家住官路梅花驛使𫝊最是僧房<lb/>
<pb n="KR2k0033_WYG_002-19a"/>
　聽梵唄此心能洗百憂煎<lb/>
判文山在臨安府城南二十里高千餘仭中有三峰削<lb/>
　出如筆架昔大理段思平外舅爨判居其上因名有<lb/>
　祠焉學士王景常判山翫月歌判山山上秋月明判<lb/>
　山山下秋水清道人持盃待明月氣壓泰華吞滄溟<lb/>
　姮娥靚粧倚碧井照見琉璃幾千頃興來吸盡金叵<lb/>
　羅舞袖徘徊弄清影嘉靖中學使趙維垣易名煥文<lb/>
巖洞在臨安東二十里一名雲津洞山形綿亘林徑縈<lb/>
<pb n="KR2k0033_WYG_002-19b"/>
　紆衆水歸宿伏流㑹盤江達于南海洞口空濶可容<lb/>
　數百人前阻深潭無徑可通遊者循山背行達中洞<lb/>
　結橋而度列炬而入石髓凝結倒垂千態萬狀葢西<lb/>
　南第一洞天也其後有小洞二曰南明曰萬象南明<lb/>
　黝黒中忽有天窻豁然明朗萬象峻濶嵐靄層結如<lb/>
　雲霞飛布其上尤為竒絶云學憲秀水吳鵬詩雅志<lb/>
　在山水臨眺興無倦竚望城東郊幽巖表南甸使君<lb/>
　復愛客撫景開芳宴解帶遡南風手掬氷花片披榛<lb/>
<pb n="KR2k0033_WYG_002-20a"/>
　得微路延瞰中巖徧結橋度雲溪列炬散晴電怪石<lb/>
　虯龍翔層臺玉芝炫旋轉尋丈間幻化千萬變勢凌<lb/>
　天姥竒名並桃源擅自非神明䕶乾坤豈終見日來<lb/>
　苦塵縛勝引資游衍薄暮下山椒心賞徒留戀安得<lb/>
　長公術移此中州奠依棲鍊五藥辟榖謝朝彦<lb/>
阿迷州北三十里有火井其水溢出流入于田井中常<lb/>
　有煙氣投以竹木即燃夜則有光四傍石亦皆熱出<lb/>
　煤可以代薪<lb/>
<pb n="KR2k0033_WYG_002-20b"/>
異龍湖在石屏州之東有九曲週百五十餘里中為三<lb/>
　島小島名孟繼龍有蛇蟲不可居昔蠻酋以有罪者<lb/>
　流於此中島名小末束大島名和龍湖蠻立城於上<lb/>
　漢名水城四面皆巨浸東流入于瀘江<lb/>
太保山在永昌府西其名不知所始嵳峩東向高千餘<lb/>
　尺横岡數里山巔平衍可習騎射嘗有掘地者於土<lb/>
　中得巨磚甚多皆有平好二字周遭林木蒼翠煙雲<lb/>
　變幻稱竒觀云<lb/>
<pb n="KR2k0033_WYG_002-21a"/>
哀牢山在永昌東二十里孤峰秀聳如拱如坐髙三百<lb/>
　丈餘䧺視西陲延袤三十里許頂石巉巗如鱗有二<lb/>
　穴名天井水出其中土人於春首視水之盈涸卜嵗<lb/>
　之豐稔穴下相通取左穴水則右穴涸取右穴亦然<lb/>
　山下有石如鼻二孔出泉南溫北冷分流數十步復<lb/>
　合為一號玉泉故又名玉泉山<lb/>
博南山在永平縣西南四十里一名金浪山其巔又名<lb/>
　丁當路極險隘乃蒲蠻出沒之所昔南詔遣將軍征<lb/>
<pb n="KR2k0033_WYG_002-21b"/>
　緬囘師多齎金寳經此山遇盗將軍死之後立祠于<lb/>
　此北麓有泉流為花橋河方沆詩萬里哀牢地雙旌<lb/>
　度博南林開山列障天逺樹如簪嵐氣征衣重霜華<lb/>
　旅鬢含蘭津看漸近訪古一停驂<lb/>
羅岷山在永昌東北百里蘭滄江西㟁也髙千丈袤四<lb/>
　十餘里相𫝊䝉詔時僧羅岷者自天竺來此嘗作戲<lb/>
　舞山石亦隨而舞後沒土人祠之巖下時墜飛石過<lb/>
　者驚趨謂之催行石相𫝊上有野獸抛踏而下後有<lb/>
<pb n="KR2k0033_WYG_002-22a"/>
　人將曉時見石自江中飛上霧中甚多不由獸也有<lb/>
　橋于兩岸曰霽虹䌫鐵梯木懸跨千尺郡人張含詩<lb/>
　蘭津之南何崔嵬水寨仄路盤空迴江氛嶺祲日月<lb/>
　翳山狂谷很猿猱哀炎天風高屢見雹嚴冬地逈常<lb/>
　聞雷鉤藤毒葛四時茂鸚哥杜鵑千樹開<lb/>
卧獅山在永昌南十五里以形名高百丈餘袤二里許<lb/>
　其上有洞曰芭蕉廣二尋高稱之入深百五十步其<lb/>
　中石乳燦爛有如蓮如鐘如傘之異故又名石花山<lb/>
<pb n="KR2k0033_WYG_002-22b"/>
雲巖山在永昌城北二十五里高二百丈餘盤迴三里<lb/>
　許雜木隂森巖石深百步中有石横卧于下長丈餘<lb/>
　好事者鑿而為佛建寺以覆之扁曰雲巖卧佛其左<lb/>
　有洞洞門高三尺深十餘丈寺外築臺建門臺下有<lb/>
　池<lb/>
高黎共山在騰越東北百餘里古名崑崙岡夷語訛為<lb/>
　高良公云界龍潞二江之間潞江冬月無霜而此山<lb/>
　巔霜雪嚴沍䝉氏封為西嶽山上下東西各四十里<lb/>
<pb n="KR2k0033_WYG_002-23a"/>
　登之可望吐蕃之雪山山頂有泉東入永昌西入騰<lb/>
　越故又名分水嶺侯璡詩高黎共山花正紅千岫萬<lb/>
　岫煙雲中險道岧嶤鎖青黛絶巚突兀摩穹窿鶯聲<lb/>
　鵲聲滿丹嶠逺色近色皆蒼松記取此景付彤管豪<lb/>
　吟野眺生春風其左右有平川名彎甸炎熱瘴癘商<lb/>
　賈謡曰冬時欲歸來高黎共上雪夏秋欲歸來無奈<lb/>
　彎甸熱春時欲歸來囊中資糧絶<lb/>
永昌龍泉門外有九隆山相𫝊哀牢夷九龍兄弟世居<lb/>
<pb n="KR2k0033_WYG_002-23b"/>
　此山之下諸葛亮南征時鑿斷山脈以洩王氣今遺<lb/>
　址猶存其麓有泉自地湧出凡九竇郡人甃石為池<lb/>
　承之其下匯為大池可三十畆名曰九龍池夏月荷<lb/>
　花盛開中有畫船可以游汎武陵江盈科謂滇人不<lb/>
　知舟獨昆明池與此耳張佳𦙍詩陂塘晴射海霞紅<lb/>
　樓榭清隂落鏡中古木浮槎天上過平橋流水席間<lb/>
　通歌聲漸起千峰月寒氣非闗九夏風環視盡摇河<lb/>
　漢影對君疑坐斗牛宫<lb/>
<pb n="KR2k0033_WYG_002-24a"/>
烏䝉山在祿勸州東北三百里一名絳雲露山北臨金<lb/>
　沙江山有十二峰聳秀為一州諸山之冠八九月間<lb/>
　常有雪故又名雪山其頂有烏龍泉下流為烏龍河<lb/>
　䝉氏封為東嶽<lb/>
䝉樂山在景東府北九十里一名無量山高不可躋連<lb/>
　亘三百餘里中有石洞深不可測一峰特出狀若崆<lb/>
　峒䝉氏封為南嶽其南有泉為通華河其北有泉為<lb/>
　清水河俱東入于大河<lb/>
<pb n="KR2k0033_WYG_002-24b"/>
永平縣有打牛坪相𫝊諸葛武侯南征至此值春日鞭<lb/>
　牛敎民畊稼後人因以名之<lb/>
廣通縣翠屏山中有湯團箐云武侯擒孟獲駐師於此<lb/>
　時臘月二十四日也軍士追思荆楚以湯團祀竈乃<lb/>
　炊而食之未盡者棄之而去至今箐巾小石形𩔖湯<lb/>
　團然<lb/>
楚雄城北有坡曰青峰坡其上一石高八尺廣半之名<lb/>
　曰峨<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>石一人撼之則動聚衆挽之嶷然不摇<lb/>
<pb n="KR2k0033_WYG_002-25a"/>
澂江城南十里有湖曰撫仙周三百餘里北納諸溪南<lb/>
　受星雲湖泓涵清澈一碧萬頃玉筍山撫其上宛若<lb/>
　仙人憑鏡而立故名也山舊名湧拔屹立水際高峰<lb/>
　刺天不與羣峰接狀如玉筍然其北有羅藏山羅藏<lb/>
　夷言虎柵也昔有虎自碧雞渡滇池至此土人造柵<lb/>
　以取之山高可五千尺其上寛平有龍湫時興雲霧<lb/>
　元梁王立寨其上故又名梁王山飛泉自峰頂落流<lb/>
　入四逺<lb/>
<pb n="KR2k0033_WYG_002-25b"/>
竹掃寺在䝉化南百里許無院無僧止有石佛旱則䝉<lb/>
　人舁之城隅禱應即還山所居左右産竹甚茂竹稍<lb/>
　下垂拂石其潔如掃亦一竒蹟也<lb/>
石寳山在劒川西南二十里上有靈泉狀如仰臼纔容<lb/>
　斗水百人挹之不竭不挹亦不盈也洞中有石佛石<lb/>
　棧石井石人以至獅象鐘鼓蛙蛇之屬遍于陵谷皆<lb/>
　石也大理李元陽記謂縁崖諸石像如大士羅漢者<lb/>
　甚多皆若雕鏤然及省其手足指爪剥折之處又皆<lb/>
<pb n="KR2k0033_WYG_002-26a"/>
　空洞如人骨然乃知其為天成也楊慎詩初地追清<lb/>
　賞名山愜素聞峰巒合元氣樓殿截霞氛灌木長藤<lb/>
　繞幽篁細路分剛風凝石髓香梵滿崖薫泉溜瓊璈<lb/>
　響天吳紫蘚文興因靈運發人是謫仙羣秦客迷青<lb/>
　靄湯休和碧雲便應開淨社丼露洗塵紛<lb/>
方丈山在鶴慶府城南一百里巍然峻拔山半有洞中<lb/>
　有池深不可測水滴巖下如方響音昔䝉氏羅閣鳯<lb/>
　琢觀音像於壁故又名觀音山南詔名山凡十七此<lb/>
<pb n="KR2k0033_WYG_002-26b"/>
　其一也<lb/>
鶴慶東南七十里山名大成坡頂有泉圎徑尺許深如<lb/>
　之終嵗不溢盛夏不涸相𫝊南詔䝉氏過此三軍無<lb/>
　水渴甚遂拔劒挿地泉隨湧出至今行人資焉謂之<lb/>
　一碗水<lb/>
師宗州東有山曰馬者籠高峻雄峙勢莫與京其西二<lb/>
　十里地名阿定鄉有小山高可五丈盤根數百尺𢎞<lb/>
　治十年一夕忽移于此山之傍上有三大樹隨山而<lb/>
<pb n="KR2k0033_WYG_002-27a"/>
　徙根枝如故土人但聞風雷聲旦起視舊處已為平<lb/>
　地矣<lb/>
阿盧山在廣西府西延亘四十餘里南接彌勒北跨師<lb/>
　宗舊有阿盧部居之故名山麓有洞深黝不可窮中<lb/>
　有雕欄寳塔鐘鼔卧牀佛龕之異<lb/>
尋甸北五里有龍泉洞水湧出灌地數萬畆洞中深邃<lb/>
　蝙蝠甚衆遊者明炬輒為所滅洞中有一雀俗呼為<lb/>
　龍雀如遇木葉墜水輒為銜出郡中亢旱祈禱輒應<lb/>
<pb n="KR2k0033_WYG_002-27b"/>
獅山在武定城西五里許峰截如削壁立千仞其巔平<lb/>
　敞里許有泉噴出瀦為小池池旁羅漢松一株大數<lb/>
　十圍霜柯鐵幹世所罕見巖半有菴曰龍隠中祠建<lb/>
　文皇帝云帝自靖難師入自髠以出栖此山者四十<lb/>
　餘年始自白歸大内今其像禪衣錫杖凄然老衲狀<lb/>
　也<lb/>
雪山在麗江西北二十餘里一名玉龍山條岡百里<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>
　嵲千峰上揷雲霄下臨麗水山巔積雪盛夏不消巖<lb/>
<pb n="KR2k0033_WYG_002-28a"/>
　泉瀑布百道飛流䝉氏封為北嶽元李京詩麗江雪<lb/>
　山天下絶積玉堆瓊幾千叠足盤厚地背摩天衡華<lb/>
　真成兩丘垤平生愛作子長遊覽勝探竒不少休安<lb/>
　得乘風凌絶頂倒騎箕尾看神州<lb/>
瓊英洞在順寧西南西粤山之麓其山層峰叠壑石壁<lb/>
　横峭洞口豁然如城闕狀可十丈許嵌空竒崛其上<lb/>
　有青蓮華葢朶朶下垂洞中石鐘鼔磬擊之琳瑯<lb/>
　成韻深邃莫窮幽致萬狀葢西南之竒觀也董難<lb/>
<pb n="KR2k0033_WYG_002-28b"/>
　詩有云兹山竒絶不可紀嶙峋嵌空難與比晦明幻<lb/>
　化神物潛章亥艱難不到此山鬼啾啾木客號古藤<lb/>
　縆索垂猿猱山禽百韻隔雲木落日熊羆呼其曹路<lb/>
　斷弔橋懸怪石宛若晴虹高萬尺懸橦度索越他山<lb/>
　䬃䬃天風吹羽翮煙霞不隔水源深仙境微茫何處<lb/>
　尋人似避秦雞犬近松根履足跫然音洞門深鎖桃<lb/>
　千樹山靈謝指桃源路翠觀岑青紫府圗鬼工斵處<lb/>
　心驚怖石鐘纍纍石乳香龍飛鳳翥石筍長石鐘石<lb/>
<pb n="KR2k0033_WYG_002-29a"/>
　鼓還石磬鈞天樂派音鏗鏘仙人酤我長春醑一飲<lb/>
　驩襟無處所仙詞瀏亮滌塵煩自信仙縁吾與汝<lb/>
北勝州南有九龍山高萬丈餘磅礴百里山有九峰於<lb/>
　麓仰視則九山皆齊登其中峰之巔則衆峰才及其<lb/>
　半四顧無際可千里餘<lb/>
赤石崖在北勝州西北三里許相𫝊禹乘赤龍治水至此<lb/>
　以斧劈之故山石皆殷赤色崖半有泉其味如醴仲<lb/>
　春居民郊遊爭掬飲之布榖一鳴其味即變<lb/>
<pb n="KR2k0033_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滇畧卷二<lb/>
</p>
<p>
</p>
  </div>
</body>
</text>
</TEI>
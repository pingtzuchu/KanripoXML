<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滇略卷八</head> <lb/>
    <p>
<pb n="KR2k0033_WYG_008-1a"/>
欽定四庫全書<lb/>
　滇略卷八<lb/>
　　　　　　　　　　　　明　謝肇淛　撰<lb/>
　　文略<lb/>
　先王之治民也既生聚之衣食之然後洽以文教被<lb/>
　以歌謡南中異域日尋干戈生斯地者保要領之不<lb/>
　贍而遑闌及雕龍自漢及唐文獻彷彿足徵宋三百<lb/>
　年墮羅刹鬼國矣明興而後詞命文告紀載題詠燦<lb/>
<pb n="KR2k0033_WYG_008-1b"/>
　然俱在篇籍不勝汗竹也豈非既富而教王道之成<lb/>
　哉今擇其較著可以觀者<lb/>
漢持節使王褒謹拜南崖敬移金精神馬縹碧之雞處<lb/>
　南之荒深溪回谷非土之鄉歸徠歸徠漢德無疆廣<lb/>
　乎唐虞澤配三皇黄龍見兮白虎仁歸徠歸徠可以<lb/>
　為倫歸兮翺兮何事南荒也<lb/>
漢明帝時通博南山道渡蘭津行者苦之歌曰漢德廣<lb/>
　開不賓度博南越蘭津渡蘭滄為他人<lb/>
<pb n="KR2k0033_WYG_008-2a"/>
司馬貞西南夷傳賛西南外徼莊蹻首通漢因大夏乃<lb/>
　命唐䝉勞深靡莫異俗殊風夜郎最大卭筰稱雄及<lb/>
　置郡縣萬代推功<lb/>
劉昫西南蠻傳賛五方異氣所禀不同維南極海曰蠻<lb/>
　與戎惡我則叛好我則通不可不德使其瞻風<lb/>
晉常璩述南中志赤德中微巨猾干簒白虜乘釁致民<lb/>
　塗炭爰迄靈獻皇極不建牧后失圖英雄迭進覆車<lb/>
　齊軌䝉此艱難<lb/>
<pb n="KR2k0033_WYG_008-2b"/>
隋梁睿請略定南寧州疏竊以逺撫長駕王者令圖易<lb/>
　俗移風有國恒典南寧州漢世牂牁之地近代以来<lb/>
　分置興古雲南建寧朱提四郡户口殷衆金帛富饒<lb/>
　二河有駿馬明珠益寧出鹽井犀角晉泰始七年以<lb/>
　益州曠逺分置寧州至梁刺史徐文盛徵赴荆州土<lb/>
　民爨瓉遂竊據一方國家遥授刺史其子震相承至<lb/>
　今而震臣禮多虧貢賦不入每奉獻不過數十匹馬<lb/>
　其處去益路止一千朱提北境即與戎州接界如聞<lb/>
<pb n="KR2k0033_WYG_008-3a"/>
　彼人苦其苛政思被皇風伏惟大丞相匡賛聖朝寧<lb/>
　濟區宇裕後光前方垂萬代闢土服逺今正其時幸<lb/>
　因平蜀士衆即請略定南寧自瀘戎已來軍糧須給<lb/>
　過此即於蠻夷徵税以供兵馬其寧州朱提雲南西<lb/>
　爨並置總管州鎮計彼熟蠻租調足供城防倉儲一<lb/>
　則以肅蠻夷二則禆益軍國今謹建南寧州郡縣及<lb/>
　事意如别幅大都督杜神敬昔曾使彼其所諳練今<lb/>
　并送往<lb/>
<pb n="KR2k0033_WYG_008-3b"/>
史萬嵗征南寧夷過石城山詩云石城門峻誰開闢更<lb/>
　鼓誤聞風落石界天白嶺勝金湯鎮壓西南天半壁<lb/>
唐駱賓王軍中行路難詩君不見封狐雄虺自成羣憑<lb/>
　深負固結妖氛玉璽分兵徵惡少金壇授律動將軍<lb/>
　將軍擁旄宣廟略戰士横戈靜夷落長驅一息背銅<lb/>
　梁直指三危登劍閣閣道迢遥起戍樓劍門摇曵俯<lb/>
　靈丘卭闗九折無平路江水雙源有急流征役無期<lb/>
　返他鄉嵗月晩杳杳丘陵出蒼蒼林薄逺途危紫蓋<lb/>
<pb n="KR2k0033_WYG_008-4a"/>
　峰路澀青泥坂去去指哀牢行行入不毛絶壁千重<lb/>
　險連山四望高中外分區宇夷夏殊風土交趾枕南<lb/>
　荒昆彌臨北戸川原饒毒霧溪谷多淫雨行潦四時<lb/>
　流崩崖千嵗古漂梗飛蓬不暫安捫藤引葛度危巒<lb/>
　昔時聞道從軍樂今日方知行路難滄江緑水東流<lb/>
　駛炎州丹徼南中地南中南斗映星河秦闗秦塞阻<lb/>
　烟波三春邉地風光少五月瀘州瘴癘多朝驅疲斥<lb/>
　堠夕息倦樵歌向月彎繁弱連星轉太阿重義輕生<lb/>
<pb n="KR2k0033_WYG_008-4b"/>
　懐一顧東征西伐凡幾度夜夜朝朝斑鬢新年年嵗<lb/>
　嵗戎衣故㶚城隅滇池水天涯望轉積地際行無已<lb/>
　徒覺炎凉節物非不知闗山千萬里棄置勿重陳征<lb/>
　行多苦辛且悦清笳梅栁曲詎憶芳園桃李人絳節<lb/>
　紅旗分日羽丹心白刃酬明主但令一被君王知誰<lb/>
　憚三邉征戰苦行路難幾千端無復歸雲憑短翰空<lb/>
　餘望日想長安<lb/>
駱賔王姚州道破諾没弄楊䖍栁露布臣聞北辰列象六<lb/>
<pb n="KR2k0033_WYG_008-5a"/>
　合奉天子之尊南靣乘乾一統成聖人之業故塗山萬<lb/>
　國誅後至者防風丹浦一戎緩前禽者就日伏惟陛<lb/>
　下登翠媯以握圖居紫微而正象𤣥功不宰混太始<lb/>
　以凝神至道無名佇華胥而得夢闡文教以清中夏<lb/>
　崇武功以制九夷反踵穿胸之域襲冠帶以来王竒<lb/>
　肱儋耳之酋奉正朔而請吏逆賊某浮竹遺嗣沈木<lb/>
　餘苖邑殊禮義之鄉人習貪殘之性日者皇明廣燭<lb/>
　帝道遐融輒敢亂我天常率九隆而背誕負其地險<lb/>
<pb n="KR2k0033_WYG_008-5b"/>
　擕七部以稽誅騷亂邉疆敓攘州郡用是三門授律<lb/>
　長驅無戰之師五月渡瀘深入不毛之地崗巒千里<lb/>
　西通大荒之郊溪谷萬重南極炎洲之境聳喬林而<lb/>
　挿月隂兎有假道之標㧞崇巖以隠天陽烏無廻翼<lb/>
　之地峰危束馬路絶懸車賊据臨代之形乘建瓴之<lb/>
　勢徵風召雨蝟起蜂飛驅雜種以挺妖封狐千里肆<lb/>
　沈黎而作孽雄虺九頭臣始廣布皇恩恭宣帝澤申<lb/>
　之以安撫曉之以存亡信重蠻陬無負黄龍之約賞<lb/>
<pb n="KR2k0033_WYG_008-6a"/>
　隆漢爵不渝白馬之盟地接冉駹詞屢殫于諭蜀俗<lb/>
　通盤瓠聲不輟于吠堯臣遣某某銜枚逺襲卷甲前<lb/>
　驅偃危斾而設潛兵疑從天落乘間道而掩不備若<lb/>
　出地中彎<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>而兇黨土崩舉刃而妖徒瓦解雖危苕<lb/>
　沸鼎未窮梟首之誅救死扶傷猶致析骸之爨𤣥雲<lb/>
　結陣影宻西郊赤堇揮鋒氣衝南斗颺塵埃而匝地<lb/>
　白日為之晝昏積氛䘲以稽天滄溟為之晦色兵交<lb/>
　刃接鳥散魚驚自夘及申追奔逐北斬首千餘級轉<lb/>
<pb n="KR2k0033_WYG_008-6b"/>
　戰三十里激流膏而為泉似變萇𢎞之血委亂骸而<lb/>
　擠壑若泛鼈靈之屍既而照盡高舂雲昏乙夜賊乃<lb/>
　收集餘衆保據高巖臣度彼遊魂慮其宵遁使三軍<lb/>
　齊進四靣合圍一皷先登賞必懸于芳餌九攻按律<lb/>
　罪無赦于嚴誅五部雄才三河俠少或生居燕地尤<lb/>
　工即墨之圍或家本秦人早習昆明之戰戰踰百里<lb/>
　時厯三期前後生擒四千餘人斬首五千餘級諾没<lb/>
　弄楊䖍栁等殞元行陣懸首旌門䝉儉和舍等委衆<lb/>
<pb n="KR2k0033_WYG_008-7a"/>
　奔馳脱身挺險昔魏臣伐蜀徒聞蒟醬之竒漢使開<lb/>
　卭纔通竹杖之利豈若膺紫泥而弔伐指丹徼以臨<lb/>
　戎一戰而孟獲成擒再舉而哀牢授首斯並皇威逺<lb/>
　暢廟略遐宣奉𤣥徳以配天徒知帝力掩皇輿而闡<lb/>
　地豈曰臣功不勝慶快之至謹露布以聞<lb/>
又破䝉瞼露布臣聞七緯經天星墟分張翼之野八紘<lb/>
　紀地炎洲限建木之鄉西距大秦襍金莖而孕氣南<lb/>
　通交阯枕銅柱以為鄰俗帶白狼人習貪殘之性河<lb/>
<pb n="KR2k0033_WYG_008-7b"/>
　淪赤虺川多風雨之妖水積炎氛山涵毒霧竹浮三<lb/>
　節肇興外域之源木化九隆頗作中國之患年將千<lb/>
　禩代厯百王鄭純之化不追孟獲之風愈扇三年疲<lb/>
　衆徒聞定莋之機五月出師未息渡瀘之役伏惟皇<lb/>
　帝陛下祥螭戴玉拓地軸以登皇道契書繩掩天紘<lb/>
　而踐帝𤣥雲入戸纂靈瑞于丹陵蒼籙升壇薦禎圖<lb/>
　于翠渚六合照臨之地候月歸琛大罏覆載之間占<lb/>
　風納賮蠢茲蠻貊敢亂天常横赤熛以疏疆背朱提<lb/>
<pb n="KR2k0033_WYG_008-8a"/>
　而設險石林萬仞巖邑千重望秦阜以相傾崤陵失<lb/>
　四塞之阻對梁山而錯峙劒門成一簣之峯不知玉<lb/>
　弩垂芒涵水無九嬰之沴瑶階舞銑洞庭有三苖之<lb/>
　墟臣等白招乘候順秋帝以揚旌絳節臨邉遲夜郎<lb/>
　以解辮營開嶲穴斾轉卭門峻岐折坂之危盡亡襟<lb/>
　帶滇池漏江之固曽失藩籬惟逆賊設䝉瞼等未革<lb/>
　狼心仍懐豕突陸梁放命旅拒偷安地接祠雞竟無<lb/>
　希于改旦山多神鹿終未見于擇音徒開三面之恩<lb/>
<pb n="KR2k0033_WYG_008-8b"/>
　逾肆九頭之暴鳩集餘衆蟻結兇徒儋耳椎髻之徒<lb/>
　千里霧合鑿齒雕題之孽一呼雲屯於是三略訓兵<lb/>
　五申誓衆先登䧟敵無遺大樹之功後拒亂行必致<lb/>
　曲梁之罰楚人三戸蜀郡五丁氣擁𤣥雲精貫白日<lb/>
　沸殘息于層峰更切守陴之哭積圓顱于重阜殆成<lb/>
　京觀之封于是乘利追奔因機深入困獸猶鬭似化<lb/>
　廩君之魂窮鳥尚飛似驚杜宇之魄僵屍蔽野臨赤<lb/>
　坂而非遥流血灑途視丹徼以何逺首領和舍等並<lb/>
<pb n="KR2k0033_WYG_008-9a"/>
　計窮力屈面縛軍門寛其萬死之誅賜以再生之路<lb/>
　惟䝉瞼脱身挺險負命窮山顧巢穴以靡依逃晷漏<lb/>
　而何幾况妖徒革靣徼外非復他人部落離心舟中<lb/>
　皆為敵國瞻言梟首指日為期凡在歸降隨事招撫<lb/>
張柬之請罷姚州疏姚州古者哀牢之國絶域荒外山<lb/>
　高水深自生人以来洎於後代不與中國交通前漢<lb/>
　唐䝉開夜郎滇莋而哀牢不附至光武季年始置永<lb/>
　昌郡以統理之其國西通大秦南通交阯竒珍異寳<lb/>
<pb n="KR2k0033_WYG_008-9b"/>
　進貢嵗時不闕諸葛亮五月渡瀘收其金銀鹽布以<lb/>
　益軍儲使張伯岐選其勁卒勇兵以増武備故蜀志<lb/>
　稱亮南征而國以富饒甲兵充足由此言之則前代<lb/>
　置郡其利頗深今金銀鹽布之税不供珍竒之貢不<lb/>
　入戈㦸之用不實於戎行寳貨之資不輸於大國而<lb/>
　空竭府庫驅率平人受役蠻夷肝腦塗地臣竊為國<lb/>
　家惜之漢以得利既多歴博南山渉蘭滄水更置博<lb/>
　南哀牢二縣蜀人愁怨行者作歌曰歴博南越蘭津<lb/>
<pb n="KR2k0033_WYG_008-10a"/>
　渡蘭滄為他人盖譏漢貪珍竒鹽布之利而為蠻夷<lb/>
　之所馳役也漢獲其利人且怨歌今减耗國儲費用<lb/>
　日廣而使陛下之赤子身膏野草骸骨不歸老母㓜<lb/>
　子哀號望祭於千里之外於國家無絲髪之利在百<lb/>
　姓受終身之酷臣竊為國家痛之徃者諸葛亮破南<lb/>
　中使其渠率自相統領不置漢官亦不留兵鎮守人<lb/>
　問其故亮言置官留兵有三不易大意以置官夷漢<lb/>
　雜居猜疑必起留兵運糧為患更重忽若反叛勞費<lb/>
<pb n="KR2k0033_WYG_008-10b"/>
　更多粗設綱紀自然乆定臣竊以亮之此策妙得羈<lb/>
　縻蠻夷之術今姚府所置之官既無安邉靖冦之心<lb/>
　又無且縱且擒之技唯知詭謀狡算恣情割剝貪饕<lb/>
　刼略積以為常扇動酋渠遺成朋黨折支謟笑取媚<lb/>
　蠻夷拜跪趨伏無復慙耻提挈子弟嘯引兇愚聚㑹<lb/>
　蒲博一擲累萬劒南逋逃中原亡命有二千餘戸見<lb/>
　散在彼州專以掠奪為業臣恐一朝驚擾為禍轉大<lb/>
　伏乞省罷姚州使𨽻嶲府嵗時朝覲同之蕃國瀘南<lb/>
<pb n="KR2k0033_WYG_008-11a"/>
　諸鎮亦皆廢於瀘北置闗百姓自非奉使入蕃不許<lb/>
　交通来徃増嶲府兵選擇清良宰牧以統理之臣愚<lb/>
　將為穩便<lb/>
閭丘均成都人與陳子昂杜審言齊名武后時為博士<lb/>
　罷官流寓南中碑碣多出其手而西爨王碑其所撰<lb/>
　文也有臨水亭詩相傳為寓蒼洱所作其詞云高館<lb/>
　基層山幕坐藉芳草傍對野村樹下臨車馬道清朗<lb/>
　娱心術幽遐備瞻討回合峰隐雲聮綿渚縈島氣似<lb/>
<pb n="KR2k0033_WYG_008-11b"/>
　靈州勝風為青春好相及盛年時無令歎衰老<lb/>
天寳中王師伐南詔前後敗没二十萬人李白詩羽檄<lb/>
　如流星虎符合專城喧呼救邉急羣烏皆夜鳴白日<lb/>
　耀紫微三公運權衡天地皆得一澹然四海清借問<lb/>
　此何為答言楚徵兵渡瀘將五月將赴雲南征又贈<lb/>
　南陵常賛府詩嵗星入漢年方朔見明主調笑當時<lb/>
　人中天謝雲雨一去麒麟閣遂將朝市乖故交不過<lb/>
　門秋草日上階當時何特達獨與我心諧置酒凌歊<lb/>
<pb n="KR2k0033_WYG_008-12a"/>
　臺歡娱未曽歇歌動白紵詞舞迴天門月問我心中<lb/>
　事為君前致辭君㸔我才能何似魯仲尼大聖猶不<lb/>
　遇小儒安足悲雲南五月中頻䘮渡瀘師毒草殺漢<lb/>
　馬張兵奪秦旗至今西洱河流血擁僵屍將無七擒<lb/>
　略魯女惜園葵咸陽天下樞累嵗人不足雖有數斗<lb/>
　酒不如一杯粟頼得契宰衡持鈞慰風俗自顧無所<lb/>
　用辭家方求歸霜驚壯士髪淚滿逐臣衣以此不安<lb/>
　席蹉跎身世違終當滅衛謗不受魯人譏<lb/>
<pb n="KR2k0033_WYG_008-12b"/>
儲光羲送李宓伐雲南詩昆明濱滇池蠢爾敢逆常天<lb/>
　星耀鐵鎖弔彼西南方冢宰統元戎太守齒軍行囊<lb/>
　括千萬里矢謨在廟堂耀耀金虎符一息到炎荒蒐<lb/>
　兵自交阯茇舍出瀘陽羣山高嶄巖凌越如鳥翔封<lb/>
　豕驟跧伏巨象遥披攘迴溪深天淵揭厲踰舟梁𤣥<lb/>
　武掃狐蜮蛟龍除方良雷霆隨神兵硼磕動穹蒼斫<lb/>
　伐若草木繫縲同犬羊除醜飲彌河啁啾亂行藏君<lb/>
　子惡薄險王師耻重傷廣車設置梁太白收光芒邉<lb/>
<pb n="KR2k0033_WYG_008-13a"/>
　吏靜縣道新書行紀綱劒閣掉勒歸武弁朝建章龍<lb/>
　樓加命服獬豸擁秋霜邦人頌靈旗側聼河洋洋京<lb/>
　觀在七德休哉我神皇<lb/>
高適賀李宓伐蠻歸詩并序天寳十一載有詔伐西南<lb/>
　夷右相楊公兼節制之寄乃奏前雲南太守李宓渉<lb/>
　海自交趾擊之道路險艱徃復數萬里盖百王所未<lb/>
　通也十三載四月至於長安君子是以知廟堂使能<lb/>
　而李公効節適忝斯人之舊因賦是詩聖人赫斯怒<lb/>
<pb n="KR2k0033_WYG_008-13b"/>
　詔伐西南戎肅穆廟堂上深沈節制雄遂令感激士<lb/>
　得建非常功料死不料敵顧恩寧顧終鼓行天海外<lb/>
　轉戰蠻夷中梯巘近高鳥穿林經毒蟲鬼門無歸客<lb/>
　北戸多南風蜂蠆隔萬里雲雷隨九攻長驅大浪破<lb/>
　急擊羣山空餉道忽已逺縣度垂欲窮精誠動白日<lb/>
　憤薄連蒼穹野食掘田䑕晡飱兼僰僮收兵列亭堠<lb/>
　拓地彌西東臨事耻茍免履危能飾躬將星獨照耀<lb/>
　邉色何溟濛瀘水夜可渉交州今始通歸来長安道<lb/>
<pb n="KR2k0033_WYG_008-14a"/>
　召見甘泉宫㢘藺若未死孫吳知音同相逢論意氣<lb/>
　慷慨謝深𠂻按天寳十三載李宓擊南詔閣羅鳯誘<lb/>
　之深入至太和城堅壁不戰糧盡引還蠻追擊之全<lb/>
　軍皆没楊國忠隐其敗更以㨗聞其䝉蔽若此而達<lb/>
　夫乃侈言其功比之㢘藺孫吴安得為詩史哉<lb/>
鄭回者唐西瀘令為南詔所虜以為清平官後卒説異<lb/>
　牟尋歸唐回有文詞嘗為䝉氏撰徳化碑詞繁不具<lb/>
　載其銘曰降祉自天福流後𦙍瑞應匪虚禎祥必信<lb/>
<pb n="KR2k0033_WYG_008-14b"/>
　聖主分憂遐夷聲振襲久傳封受符兼印兼瓊秉節<lb/>
　貪榮搆亂開路南安攻殘西爨竹倩見屠官師潰散<lb/>
　頼我先王懐柔伏叛祚不乏賢先獻是繼郡守詭隨<lb/>
　貶身遐裔禍連䖍陀亂深豎嬖殃咎匪他塗豕自殪<lb/>
　仲通制節不詢長久徵兵海隅頓營江口矢心不納<lb/>
　白刃相守謀用不臧逃師夜走漢不務德而以力争<lb/>
　興師命將置府層城三軍往討一舉而平面縳羣吏<lb/>
　馳獻天庭李宓總戎猶尋覆轍水戰陸攻援孤糧絶<lb/>
<pb n="KR2k0033_WYG_008-15a"/>
　勢屈謀窮軍殘身滅祭而葬之情由故設賛普仁明<lb/>
　審知機變漢德方衰邉城絶援徵我兵戎攻彼郡縣<lb/>
　越嶲有征㑹同無戰雄雄嫡嗣高名英烈惟孝惟忠<lb/>
　乃明乃哲卭瀘一掃軍羣雙滅觀兵尋傳舉國来賓<lb/>
　廵幸東爨懐德歸仁碧海効祉金穴薦珍人無常主<lb/>
　惟賢是親土宇克開烟塵載寢轂擊梨坑輯熈羣品<lb/>
　出入連城光揚衣錦業留萬代之臺倉貯九年之廪<lb/>
　明明賛普揚干之光赫赫我王實頼之昌化及有土<lb/>
<pb n="KR2k0033_WYG_008-15b"/>
　業著無疆河帶山礪地久天長辨稱世雄才出人右<lb/>
　信及豚魚潤深瓊玖德以建功是謂不朽石以刋銘<lb/>
　可長可久<lb/>
杜光庭以文章教䝉氏之民䝉學士爨泰葬之玉局峰<lb/>
　麓立廟祠之光庭有詩名如題仙居觀詩往嵗真人<lb/>
　朝玉皇四真三代住繁陽初開九鼎丹華熟繼躡五<lb/>
　雲天路長烟鎻翠嵐迷舊隠池凝寒鏡貯秋光時從<lb/>
　白鹿巖前去應許潜通不死鄉又題鴻都觀詩亡吳<lb/>
<pb n="KR2k0033_WYG_008-16a"/>
　霸業已功全深隠雲林始學仙鸞鶴自飄三蜀駕波<lb/>
　濤猶憶五湖船雙溪夜月鳴寒玉衆嶺秋空歛翠烟<lb/>
　也有扁舟歸去興故鄉東望思悠然又題都慶觀詩<lb/>
　三仙一一駕紅鸞仙去雲閒逺古壇煉藥舊臺空處<lb/>
　所掛衣喬木兩摧殘清風嶺接猿聲近白石溪涵水<lb/>
　影寒二十四峰皆可隠振纓長往亦何難<lb/>
賈島久寓雲南有送雍陶入蜀詩江山事若諳那肯滯<lb/>
　雲南草色分危磴杉隂近古潭日斜褒谷鳥夏淺嶲<lb/>
<pb n="KR2k0033_WYG_008-16b"/>
　州蠶吾自疑雙鬢相逢更不堪<lb/>
雍陶成都人寓雲南有送裴璋還蜀詩家在劒門外新<lb/>
　年音信稀自為千里客已送幾人歸陌上月初落馬<lb/>
　前花正飛離言殊未盡春雨濕征衣時雲南太守張<lb/>
　䖍陀淫虐南詔殺之遂攻成都陶有哀蜀人為蠻所<lb/>
　俘者五首但見城池還漢將豈知佳麗屬蠻兵錦江<lb/>
　南渡遥聞哭盡是離家别國聲<hi>又</hi>大渡河邉蠻亦愁<lb/>
　漢人將度盡回頭此中剩寄相思淚南去應無水北<lb/>
<pb n="KR2k0033_WYG_008-17a"/>
　流<hi>又</hi>欲出鄉闗行路遲此生無復却回時千寃萬恨<lb/>
　何人見惟有空山鳥獸知<hi>又</hi>越嶲城南無漢地傷心<lb/>
　從此便為蠻寃聲一動悲風起雲暗青天日下山<hi>又</hi>
　雲南路出洱河西毒草長青瘴色低漸近長城誰更<lb/>
　哭一時收淚羡猿啼<lb/>
徐凝南詔攻成都詩守隘一夫何處在長橋萬里只堪<lb/>
　傷紛紛塞外烏蠻賊驅盡江頭濯錦娘<lb/>
劉灣雲南白門詩百蠻亂南方羣盗如蝟起騷然疲中<lb/>
<pb n="KR2k0033_WYG_008-17b"/>
　原征戰從此始白門太和城来往一萬里去者無全<lb/>
　生十人九人死代馬卧陽山燕兵哭瀘水妻行求死<lb/>
　夫母行求死子蒼天滿愁雲白骨積空壘哀哀雲南<lb/>
　行十萬同已矣<lb/>
馬乂蜀中經南蠻俘虜後寄雍陶詩酋馬渡瀘水北来<lb/>
　如鳥輕幾年期鳯闕一日破龜城此地有征戰誰家<lb/>
　無死生人悲還舊里鳥喜下空營弟姪意初定交朋<lb/>
　心尚驚自從經難後吟苦似猿聲<lb/>
<pb n="KR2k0033_WYG_008-18a"/>
權德輿送袁滋持節冊南詔詩西南使星去逺徼通朝<lb/>
　聘烟雨僰道深麾幢漢儀盛途經五尺險水愛雙流<lb/>
　淨上國洽恩波外臣遵禮命離亭駐騶馭且盡尊中<lb/>
　聖<lb/>
白居易新豐折臂翁詩新豐老人八十八頭鬢眉鬚皆<lb/>
　似雪𤣥孫扶向店前行左臂憑肩右臂折問翁臂折<lb/>
　来幾年兼問致折何因縁翁云貫屬新豐縣生逢聖<lb/>
　代無征戰慣聼梨園歌管聲不識旗鎗與弓箭無何<lb/>
<pb n="KR2k0033_WYG_008-18b"/>
　天寳大徵兵户有三丁㸃一丁㸃得驅將何處去五<lb/>
　月萬里雲南行聞道雲南有瀘水椒花落時瘴烟起<lb/>
　大軍徒渉水如湯未過十人二三死村南村北哭聲<lb/>
　哀兒别爺娘夫别妻皆云前後征蠻者千萬人行無<lb/>
　一囘是時翁年二十四兵部牒中有名字夜深不敢<lb/>
　使人知偷將大石鎚折臂張弓簸旗俱不堪從茲始<lb/>
　免征雲南骨碎筋傷非不苦且圖揀退歸鄉土臂折<lb/>
　来經六十年一肢雖廢一身全至今風雨隂寒夜直<lb/>
<pb n="KR2k0033_WYG_008-19a"/>
　到天明痛不眠痛不眠終不悔且喜老身今獨在不<lb/>
　然當時瀘水頭身死魂孤骨不收應作雲南望鄉鬼<lb/>
　萬人塜上哭呦呦老人言君聼取君不見開元宰相<lb/>
　宋開府不賞邉功防黷武又不聞天寳宰相楊國忠<lb/>
　欲求恩幸立邉功邉功未立生人怨請問新豐折臂<lb/>
　翁後敬宗時南詔攻梓州劍南郭釗移書責之乃遣<lb/>
　使入貢居易又有蠻子朝詩蠻子朝泛皮船兮渡繩<lb/>
　橋来自嶲州道路遥入界先經蜀川過蜀將收功先<lb/>
<pb n="KR2k0033_WYG_008-19b"/>
　表賀臣國雲南六詔蠻東連牂牁西連蕃六詔星居<lb/>
　初瑣碎合為一詔漸强大開元皇帝雖聖神唯蠻倔<lb/>
　彊不来賓鮮于仲通六萬卒征蠻一陣全軍没至今<lb/>
　西洱河岸邉箭孔刀痕滿枯骨誰知今日慕華風不<lb/>
　勞一人蠻自通誠由陛下休明德亦頼微臣誘諭功<lb/>
　德宗㸔表知如此笑令中使迎蠻子蠻子導從者誰<lb/>
　何摩挲俗羽雙隈伽清平官持赤藤杖大軍將擊金<lb/>
　呿嵯異牟尋勞尋閣勸待勑召對延英殿上心貴在<lb/>
<pb n="KR2k0033_WYG_008-20a"/>
　懐逺蠻引臨玉座近天顔冕旒下垂親勞徠賜衣賜<lb/>
　食移時對移時對不可得大臣相㸔有羡色可憐宰<lb/>
　相拖紫佩金章朝日唯聞對一刻<lb/>
元稹賀南詔獻地圖土貢詩西南六詔有遺種僻在荒<lb/>
　陬路尋壅部落支離君長賤比諸蕃甸為幽冗犬戎<lb/>
　彊盛頻侵削降有憤心戰無勇夜防抄盗保深山朝<lb/>
　望烟塵上高冢鳥道繩橋来欵附非因慕化因危悚<lb/>
　清平官繫金呿嵯求天叩地持雙珙益州大將韋令<lb/>
<pb n="KR2k0033_WYG_008-20b"/>
　公頃實遭時定汧隴自居劇鎮無他績幸得蠻来固<lb/>
　恩寵為蠻開道引蠻朝迎蠻送蠻常繼踵天子臨軒<lb/>
　四方賀朝廷無事唯端拱漏天走馬春雨寒瀘水飛<lb/>
　蛇瘴烟重椎頭醜𩔖除憂患瘇足役夫勞洶湧匈奴<lb/>
　互市嵗不供雲蠻通好轡長駷戎王養馬漸多年南<lb/>
　人耗顇西人恐<lb/>
韋臯以南詔兵破吐蕃露布劍南西川節度使同中書<lb/>
　門下平章事臣臯等言臣聞天討有辜兵應者勝義<lb/>
<pb n="KR2k0033_WYG_008-21a"/>
　者王天佑下民師直為壯曲為老多助之至四極爰<lb/>
　輳貞觀則同羅擊延陀開元則九姓殄黙啜曰商莫<lb/>
　不来享犯漢雖逺必誅德風翔虖河源武節憺虖月<lb/>
　<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>率寧人之有指先元戎之啟行用信威光祖宗不<lb/>
　以賊遺君父恭惟皇帝陛下宣昭義問敉寧武功纉<lb/>
　八葉之鴻圖奮四征之雄略懐梟鴟銷祲沴禀合太<lb/>
　和翦鯨鯢清郊原掃除羣穢王猶允塞我武惟揚竒<lb/>
　幹善芳各修貢職條支若木咸順指令邈積石之遐<lb/>
<pb n="KR2k0033_WYG_008-21b"/>
　陬有吐蕃之醜𩔖侵敗王略倍奸齊盟乗邉將之騁<lb/>
　兵瞰戎亭之虚候為蛇豕食上國盡盗河湟帥蝥賊<lb/>
　摇我疆再驚畿甸尚納汙而含垢姑通使以結和清<lb/>
　水之盟未乾好畤之師已聚指涇靈而徼賂瞰鹽夏<lb/>
　以搗虚夷德無厭弗悔衽金之旤楚氛甚惡輒興衷<lb/>
　甲之謀蠢爾為讎整居匪茹維時南詔慕化中朝先<lb/>
　零之質諸兒雖嘗并力麋人之率百濮㒺不離心頓<lb/>
　顙於邉受命於吏斷匈奴之右臂羈南粤以長纓燕<lb/>
<pb n="KR2k0033_WYG_008-22a"/>
　貉輸致騎之勤晉戎成犄鹿之勢彼既失鐵橋之險<lb/>
　我遂克峨和之郛葢竄匿於龍沙復䖍劉於麟塞臣<lb/>
　等請奮其旅以殱乃讎鳯翔振武靈武之騎獵其西<lb/>
　邠寧太原涇原之兵震其北率南山熊羆之校暨東<lb/>
　川貙虎之師烏蠻撓其腹心回鶻擣其肘腋衆素飽<lb/>
　矣一大治之諸將陳洎等統五萬軍出十一道濟師<lb/>
　西顥之半策勲北陸之初遂賈勇而圍昆明將决勝<lb/>
　而定青海釋朔方之衆援維州之城九攻九却之計<lb/>
<pb n="KR2k0033_WYG_008-22b"/>
　窮七縱七擒之威速連連執訊矯矯獻囚不然我薪<lb/>
　而自焚有如破竹之立解拂廬魚潰甌脱兎犇谷靜<lb/>
　山空首就焉耆之僇區殫域滅汔聞智盛之降斯皆<lb/>
　廟謨淵深神斷天造明見萬里運竒堂上之兵守在<lb/>
　四夷制勝目中之虜勒功滇池之柱植表赤嶺之碑<lb/>
　一怒安民文之勇也三軍用命克何力焉臣等承帝<lb/>
　之明敵王所愾開逺門掲候坐收西極之舊風紫㣲<lb/>
　殿受俘重覩崑丘之茂績臣等無任慶快激切屏營<lb/>
<pb n="KR2k0033_WYG_008-23a"/>
　之至謹遣某官奉露布以聞<lb/>
高駢回雲南牒大唐劒南西川節度使牒雲南詔國我<lb/>
　大唐聖皇帝德配二儀光齊兩耀仁霑動植聖役神<lb/>
　龍煦萬國盡若青天養兆民皆同赤子東隣若木西<lb/>
　屆流沙北通隂山南抵銅柱莫不貢珍納賮航海梯<lb/>
　山請奉車書願為臣妾是知卑微螢耀不敢並於太<lb/>
　陽齷齪蹄涔焉能踵於神驥且自象寄鞮譯侯甸要<lb/>
　荒雖居逺方盡遵中國力爭不得天使其然且以蠓<lb/>
<pb n="KR2k0033_WYG_008-23b"/>
　蜹之飛騰不離溝瀆欲追鸞鳯之羽翼擬接熛霄雖<lb/>
　是童兒亦知不可且雲南頃者求合六詔併為一蕃<lb/>
　與開道塗得接卭蜀許賜書而習讀遽降使而交歡<lb/>
　禮待情深招延意厚傳周公之禮樂習孔子之詩書<lb/>
　片善既知大恩合報忽窮兵黷武掠土侵疆再犯朗<lb/>
　寧重陷交阯兩俘卭蜀一刦黔巫塗炭城池皆為灰<lb/>
　燼驅歸士庶盡作幽寃凌犯不休貪殘轉甚昔時交<lb/>
　阯都䕶不閑理兵舊日朗寧元戎未解誅冦受以侵<lb/>
<pb n="KR2k0033_WYG_008-24a"/>
　欺容其殘暴今日者親征海裔克復龍編驅駕三千<lb/>
　之師勦除十萬之冦沈白衣殁命之衆如赤日消氷<lb/>
　殺朱弩佉苴之軍若紅爐熾燄膏塗草莽骸積丘山<lb/>
　士卒覩之而稱心夷獠觀之而快意其於勝負詔國<lb/>
　洞知昨日来鎮西川移從汶水仗節而不施導騎單<lb/>
　車而直抵坤維大開城門放出人物三軍遣歸營幕<lb/>
　百姓使返鄉閭此時詔王未離近地固無疑阻今則<lb/>
　已知天時誓雪國耻前詔王遣張棟成等揚言和好<lb/>
<pb n="KR2k0033_WYG_008-24b"/>
　身纔入境兵已繼来况係詔王親行公然詐偽侵欺<lb/>
　大國熒惑元戎戮僕之儀須依古典其張棟成等並<lb/>
　已軍令處置今則訓練蕃兵指揮漢將鐵衣十萬甲<lb/>
　馬五千邕交合從黔蜀齊進昔時漢將有七擒七縱<lb/>
　之功今日唐臣藴百戰百勝之術勲名須立國史永<lb/>
　書是故牒<lb/>
元楊才照興寳寺碑銘盖聞率性之謂道妙物之謂神<lb/>
　混成天地之先獨化陶鈞之上體至虛之宅無毒無<lb/>
<pb n="KR2k0033_WYG_008-25a"/>
　門運不隅之方何自何執出入五物誰測至變之端<lb/>
　周流六虛旁行大衍之數知大始者由之揆務佐成<lb/>
　物者宗之致能形象分而變化斯彰動静常而剛柔<lb/>
　乃斷𤣥凝易簡之理昭升久大之功仰觀俯察弗昧<lb/>
　幽明之宗原始反終遂知生死之説自有適有難保<lb/>
　於幻夢之常從迷積迷無挽於風浪之起聖寂起虚<lb/>
　𤣥覽大覺慧目隨眠澄心墮體弗諼四誓之言末矢<lb/>
　大千之化觀浄性於日種孰𩔖鄒人驗白髪於脇生<lb/>
<pb n="KR2k0033_WYG_008-25b"/>
　豈匹虹渚昭四門之逺誡忻厭馳而交懐甘六載之<lb/>
　幽求苦樂審其非道術求舊於逺證之式濟維新於<lb/>
　所化之生發神足於道場吉祥暫鋪草坐入慈定於<lb/>
　樹下波旬立惕興尸光縱混園五老頓㤀於本制德<lb/>
　勝火窟三愚遂服於仁風示化橋而摧我人指恒河<lb/>
　以明生滅大教旁取於五性不化而自行沙輪妙演<lb/>
　於三時不言而自治相忘照之極耀幽蔀圓鑒動帝<lb/>
　聲之大音盲瞶俱拆遂使九十六種貫魚而聼命二<lb/>
<pb n="KR2k0033_WYG_008-26a"/>
　十六品㧞茹以成羣闡微座而開大經頒寳藏而振<lb/>
　諸方莫不十度成敘六趣捐開束名實者息肩於𤣥<lb/>
　團尚清浄者同味於大道時来舍衛鶖子奉命于祗<lb/>
　園暫上天官優王遂興于檀像即穢土以闢浄刹寄<lb/>
　有相以述真常欲使作三界之歸依為像法之洲渚<lb/>
　妙哉恍惚無得而稱焉盖此寺者大䝉知軍事布燮<lb/>
　楊禎之所剏也年鍾建極委佐兵機税蜀衝蕃惟公<lb/>
　是倚外則弼諧帝道事竭於君内則翼扇真風心忘<lb/>
<pb n="KR2k0033_WYG_008-26b"/>
　於法卜茲勝地剏此精藍嵗月已淹痛哉圯毁有公<lb/>
　子高踰城光者曽祖相國明公高大明祖定逺將軍<lb/>
　高明清考牧公高踰城生者定逺將軍之長子也積<lb/>
　剛柔之粹德鍾嶽瀆之休靈清明在躬鑑澄波之千<lb/>
　頃風神絶俗挺巨嶽之萬尋率匡救於明朝善彌縫<lb/>
　於霸業降德惟忻邁種披恩未殫及人戰則如神鄙<lb/>
　圯橋之取履政則凝化踵合浦之還珠載折四豪功<lb/>
　高五霸踰城光數當再索慶襲餘芳天質自殊龍章<lb/>
<pb n="KR2k0033_WYG_008-27a"/>
　特異夙藴風雲之氣早實仁義之懐和順内凝英華<lb/>
　外發噐茂識環之嵗蘭桂有芬志高還洛之年清暉<lb/>
　自逺敬義無失忠節更堅龍行而異虺吞聲鶚視而<lb/>
　羣翔鎩翮難不讓於歴試位則退以居謙鬱其千里<lb/>
　之才擢以百里之命奉㫖則仁聲已洽下車則清風<lb/>
　載興簞食壺漿歌来蘇而滿路逸民傲吏輟考槃以<lb/>
　登朝乃煦以秋陽威以夏日坐甘棠而聼訟設庭燎<lb/>
　以思賢振平惠而字小人𢎞義讓以朂君子民識㢘<lb/>
<pb n="KR2k0033_WYG_008-27b"/>
　耻咸習管子之風家足農桑旁盡孟軻之志緝理之<lb/>
　暇澡德𤣥源恨不手布黄金幸齊肩于善施日用留<lb/>
　心白馬庻接武於漢明傷德本之未滋慟斯藍之煽<lb/>
　燬遂乃俟子来之衆鳩心競之工妙啓新模式仍舊<lb/>
　貫上棟下宇遂合大壯之宜矢棘翬飛崛起斯干之<lb/>
　勢窮山水之幽致溢烟霞之佳趣西則松風發夕驚<lb/>
　聞苦空之音南則江月殘朝忽認靈臺之鏡東臨霧<lb/>
　闕近接應供之賢北枕平坡逺盻釣鰲之客一一美<lb/>
<pb n="KR2k0033_WYG_008-28a"/>
　麗事事新竒盛矣哉華州之佳境也夫作而不紀非<lb/>
　盛德焉乃挹儒風粗陳風烈其詞曰率性曰道妙物<lb/>
　稱神混成天地獨化陶鈞形象乃分剛柔斯判幽明<lb/>
　迭興生死相換幻夢勿固風浪非常至寂豈黙𤣥覽<lb/>
　獨章四積弗緩八相斯暇端景固天微鷕衛社四門<lb/>
　昭戒六載幽求道成樹下法演鷲頭鶖子標藍優王<lb/>
　刻像三界歸依羣生瞻仰傳哉此寺肇自楊公心亡<lb/>
　於法事竭於忠剏此德基忽遇煽燬不絶人望挺生<lb/>
<pb n="KR2k0033_WYG_008-28b"/>
　公子明祖靜城顯考廷邉積善餘慶托嗣家延委事<lb/>
　天倫敬而無失恭履秋霜友垂冬日難則厯試位乃<lb/>
　居謙擢以百里德化清㢘政理之餘留心喜捨想布<lb/>
　黄金思題白馬乃仍舊貫式建仁祠於斯盡制大壯<lb/>
　德宜𤣥功既擬真珉可紀共彼天長盡善盡美<lb/>
郭松年卭竹寺詩南来作使駐征鞍風景還驚入畵㸔<lb/>
　梵宇雲埋笻竹老滇池霜浸碧雞寒兵威此日雖同<lb/>
　軌文德他年見舞干北望烏臺猶萬里幾回揮淚惜<lb/>
<pb n="KR2k0033_WYG_008-29a"/>
　凋殘<lb/>
喬堅滇池詩滇水不可渉石㦸參嵯峨胡能宅蛟龍但<lb/>
　可藏黿鼉渚風蕩驚湍乃爾泥滓多我欲澄其源應<lb/>
　自崑崙阿寸膠諒靡救臨流將奈何商山紫芝曲漁<lb/>
　父滄浪歌斯人久不作千載無清波又題河尾闗驛<lb/>
　壁二首蒼峰千丈玉槎牙錦樹糢糊噪晩鴉濁水難<lb/>
　將明月浴好山多被亂雲遮村江日落人争渡旅店<lb/>
　年豐酒易賒可是炎方風景别𤣥冬開遍野桃花<hi>又</hi>
<pb n="KR2k0033_WYG_008-29b"/>
　池上蒼山翠作堆池邉花竹映樓臺夜喧燈火庖人<lb/>
　語地覆松花使客来戰馬不嘶闗柝静哀猿無語瘴<lb/>
　雲開征衣盡拂紅塵去且向郵亭進酒杯<lb/>
張翥西蕃箐詩西道出卭僰百里彌箐林晩行不見日<lb/>
　刺水鬰蕭森伏莽有夷獠巢枝無越禽根盤三嶺險<lb/>
　氣接四蕃深銀山雪夏白金沙嵐晝霖主恩畀良帥<lb/>
　時平靖蠻心風威所播掃瘴地空毒淫願言闢南徼<lb/>
　蔽以樹棠隂<lb/>
<pb n="KR2k0033_WYG_008-30a"/>
公孫輔入滇益亂後傷懐詩驅馬霑益州南望滇海頭<lb/>
　向来繁華地變滅如浮漚迥不見人烟但見河水流<lb/>
　青山宛然在風景何蕭颼郡縣生荆棘汙菜翳田疇<lb/>
　夜聼虎豹號晝顧麂鹿遊羣鳥集戰壘野燐飛林丘<lb/>
　灼灼道傍花只為行者愁緬思冦亂際藩垣失防秋<lb/>
　空虚起外侮口語興戈矛盛衰雖大運禍端亦人謀<lb/>
　生靈爾何辜吾欲天公尤<lb/>
李材送楊耀卿使雲南詩飄飄使節出金閨郭隗臺前<lb/>
<pb n="KR2k0033_WYG_008-30b"/>
　暫解擕天入五溪無雁到地經三峽有猿啼子雲舊<lb/>
　里風烟在太尉家聲日月齊後夜客槎何處望秋河<lb/>
　迢逓碧雲低又出使雲南留别詩蒼龍雙闕鬱岧嶤<lb/>
　曽待鵷鸞趂早朝往事已隨塵衮衮虚名贏得鬢蕭<lb/>
　蕭長林豐草空相憶瘴雨蠻烟苦見招借問都門門<lb/>
　外栁為誰留著最長條<lb/>
李京過金沙江詩雨中夜過金沙江五月渡瀘即此地<lb/>
　兩巖峻極若登天下視此江如井裏三月頭九月尾<lb/>
<pb n="KR2k0033_WYG_008-31a"/>
　烟瘴拍天如霧起我行適當六月末王事役人安敢<lb/>
　避来此滇池至越嶲畏途一千三百里干戈浩蕩豺<lb/>
　虎穴晝不遑寧夜無寐憶昔先帝南征月簞食壺漿<lb/>
　竟臣妾撫之以寛来以德五十餘年為樂國一朝賊<lb/>
　臣肆胸臆生事邀功作邉隙可憐三十七部民魚肉<lb/>
　豈能分玉石君不見南詔安危在一人莫道今無賽<lb/>
　典赤<lb/>
明王奎臨安秋江静釣詩長江西来幾千里白浪飛流<lb/>
<pb n="KR2k0033_WYG_008-31b"/>
　拍天起中有脩鱗長比人不入先生釣竿裏先生襟<lb/>
　度足與娱直鉤在意不在魚要將清風蕩星斗不與<lb/>
　怒濤同卷舒昨夜一絲蘸寒月今夜一絲拂飛雪舉<lb/>
　頭傲睨天地裂目光夜射蛟鼉窟先生釣竿幾許長<lb/>
　先生經綸千丈强子陵桐江遇文叔尚父渭水逄周<lb/>
　王江山回首應非故世事茫茫難縷數赤壁天空雁<lb/>
　不来采石月明鯨已去乾坤上下清絶塵天潢水白<lb/>
　結氷銀先生有意投竿起嵗月無情那待人<lb/>
<pb n="KR2k0033_WYG_008-32a"/>
史公謹雲南詩城南雙塔高嵳峩城北千山如湧波隔<lb/>
　斷中原萬餘里耳邉無處聞絃歌我来正值兵戈後<lb/>
　厭聼邉聲出刁斗壯士沈雄細栁營豈效棘門空﨣<lb/>
　﨣金戈鐵馬擁雲霧顧爾羣兇如培塿軍中大將漢<lb/>
　武侯氣吐虹霓横素秋七擒七縱平其酋殺氣慘淡<lb/>
　空中收羣氓趁墟出方物蒟醬莋馬隨旄牛蠻語侏<lb/>
　<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>若禽鳥笑聼華言不諳曉縱横跋扈無尊卑翻覺<lb/>
　王臣眼中小回首令人憶中國㧞劒高歌倚天立碧<lb/>
<pb n="KR2k0033_WYG_008-32b"/>
　雞蒼蒼元氣濕梁王宫殿為荆棘鷓鴣朝鳴猿夜集<lb/>
　金滿牀頭總何益不如一醉杏花村濯足昆明㸔山<lb/>
　色<lb/>
楊士雲蒼洱圖説蒼洱之景嶂巒萬疊戴雪腰雲如列<lb/>
　屏十九曲峙於後者㸃蒼山也波濤萬頃横練蓄黛<lb/>
　如月生五日瀦於前者葉榆水也按酈道元水經註<lb/>
　葉榆水一名洱水西漢於此置益州郡葉榆縣夏秋<lb/>
　之交山腰白雲宛如玉帶昔人題云天將玉帶封山<lb/>
<pb n="KR2k0033_WYG_008-33a"/>
　公五月積雪未消和蜜餉人頗稱殊絶峰峽皆有懸<lb/>
　瀑注為十八溪溪流所經沃壤百里灌溉之利不竢<lb/>
　鋤疏舂碓用泉不勞人力剨山取石白質黒章以蠟<lb/>
　沃之則有山林雲物之狀唐相李德裕平泉莊命曰<lb/>
　醒酒石香山白侍郎命曰天竺石好事者往往取為<lb/>
　牕几之翫郡之方位延庚挹辛賔夕陽而導初月盖<lb/>
　與臨安之西湖洪永之西山嘉之峨眉齊安之臨臯<lb/>
　滁之琅邪同一快麗若夫四時氣常如初春寒止於<lb/>
<pb n="KR2k0033_WYG_008-33b"/>
　凉暑止於温曽無褦襶凍粟之苦此則諸方皆不能<lb/>
　及也且花卉蔬果迥異凡常島嶼湖波偏宜臨泛一<lb/>
　泉一石無不可坐風帆沙鳥晴雨咸宜浮圖鉅麗玉<lb/>
　柱標穹傑閣飛樓連幢萃影翠微烟景隂蔚葳蕤千<lb/>
　態萬貎不可為喻至其地者使人名利之心消盡崇<lb/>
　聖鴻鐘聲聞百里諸峰鐘韻逓為連屬滄波漁火滿<lb/>
　地星辰峽壁澗峰植圭攅劍時有隠君子誅茅其中<lb/>
　唐人詩云懸燈千嶂夕卷幔五湖秋此語殆為斯地<lb/>
<pb n="KR2k0033_WYG_008-34a"/>
　設也又山水環抱如兩弛弓弓弰交處是名兩闗天<lb/>
　設之險兵燹不及水東磨崖題云此水可當兵十萬<lb/>
　昔人空有客三千是為奧區竒甸世稱樂土顧僻在<lb/>
　西陲非宦遊莫至也<lb/>
李夢陽何子至自滇南詩醉折荷花别寧期花復開川<lb/>
　原一回首雲日共徘徊知向百蠻去云從三峽来進<lb/>
　舟雖一賦胡棄楚陽臺<lb/>
何景明寄黔國公詩萬里山川開百粤十年戎馬暗三<lb/>
<pb n="KR2k0033_WYG_008-34b"/>
　巴伏波銅柱衝炎塞横海樓船出瘴沙鴻雁不傳天<lb/>
　北字瓊瑶空憶日南華飄飄奉使金門客目斷銀河<lb/>
　八月槎又平夷二首滇南八月中緑林何萋萋居人<lb/>
　亦相輳數里聞鳴雞路轉無詰曲山行少攀躋回瞻<lb/>
　貴陽道咫尺谿壑迷<hi>又</hi>夜半平夷館風悲氣始凄月<lb/>
　光皎東壁白露寒螿啼憑高視中原但覺衆星低長<lb/>
　路心益壯浩歌天之西又九日黔國後園二首何處<lb/>
　風烟消客愁將軍臺榭枕山丘一年又過重陽日兩<lb/>
<pb n="KR2k0033_WYG_008-35a"/>
　鬢空悲萬里秋水國隂多寒已至炎方霜後瘴初收<lb/>
　憑高欲送登臨眼更上池邉百尺樓<hi>又</hi>天空逺水明<lb/>
　秋㟁梧葉蕭森楓樹殘黄菊數從行處見紫萸獨向<lb/>
　醉中㸔浮雲樓觀滇城暮落日山川僰道寒忽憶登<lb/>
　高去年客慈恩湖閣共憑闌<lb/>
御史唐龍公署漫興三首草亭春寂寂野性頗相宜井<lb/>
　近硯池滿雨来書榻移幽花依石發過鳥下簷窺乘<lb/>
　興入深竹寒光滿素絺<hi>又</hi>亭上鶯花老風光轉芰荷<lb/>
<pb n="KR2k0033_WYG_008-35b"/>
　如何春日裏都向客鄉過逺海波聲少近山雲氣多<lb/>
　醉中時慷慨不敢向人歌<hi>又</hi>洞門鎖清晝一徑落花<lb/>
　深把酒對山色讀書隨樹隂田園荒舊業松菊憶初<lb/>
　心細草江城暮愁聞鶗鴂吟又登圓通寺詩物外暫<lb/>
　招尋惟聞鐘磬音松蘿栖梵影水石定禪心雲去蒼<lb/>
　崖濕僧歸紫逕深滇池風雨至正好聼龍吟<lb/>
莆田林俊大理分司詩徙倚近孤松青山隔鄰壁誅茅<lb/>
　何者家烟花共遊息啟牕日未曛鈎簾月又夕誰將<lb/>
<pb n="KR2k0033_WYG_008-36a"/>
　烱烱心照此幽幽室又蒲縹驛詩草亭動孤酌日歛<lb/>
　瘴烟昏老屋因風卷清溪帶雨渾桴皷新聲在山甌<lb/>
　古意存蓽門通細火漁唱起江村<lb/>
僧天祥者不知何許人大理志載其二詩清婉可喜其<lb/>
　榆城聼角詩云十年遊子在天涯一夜秋風又憶家<lb/>
　恨殺葉榆城上角曉来吹入小梅花又龍闗水樓詩<lb/>
　此樓登眺好終日俯平湖葉盡村村樹花殘岸岸蘆<lb/>
　漁翁晴獨釣沙鳥晩相呼何處微鐘動雲藏島寺孤<lb/>
<pb n="KR2k0033_WYG_008-36b"/>
成都楊慎在滇吟詠至多今摘其尤者滇海曲十二首<lb/>
　梁王閣榭水中央烏鵲雙星帶五潢跨海虹橋三十<lb/>
　里廣寒宫殿夜飄香<hi>又</hi>碧雞金馬古梁州銅柱鐵橋<lb/>
　天際頭試問平滇功第一逢人惟説潁川侯<hi>又</hi>化城<lb/>
　樓閣壯人寰澤國封疆鎮兩闗雲氣裝成銀色界天<lb/>
　工斵出㸃蒼山<hi>又</hi>葉榆巨浸環三島益部雄都控百<lb/>
　蠻神禹導河雙洱水武侯征路七星闗<hi>又</hi>沙金水貝<lb/>
　出西荒桃竹橦花貢上方香象渡河来佛子白狼槃<lb/>
<pb n="KR2k0033_WYG_008-37a"/>
　木拜夷王<hi>又</hi>琱房草閣瞰夷庭側島懸厓控絶陘雞<lb/>
　足已窮章亥歩鷲頭空入梵王經<hi>又</hi>孤戍平溪望大<lb/>
　荒邉愁海思入蒼茫帝鄉東北仙雲隔僰道西南媚<lb/>
　景長<hi>又</hi>昆明池水三百里汀花海藻十洲連使者乘<lb/>
　槎曽不到空勞武帝御樓船<hi>又</hi>湖蕩魚蝦晨積場市<lb/>
　橋燈火夜交光油牕洞戸吴商肆羅帕封頥僰婦粧<lb/>
　<hi>又</hi>蘋香波暖泛雲津漁枻樵歌曲水濵天氣常如二<lb/>
　三月花枝不斷四時春<hi>又</hi>煑海鹺郎暝漉沙避風仙<lb/>
<pb n="KR2k0033_WYG_008-37b"/>
　客夜乗槎雪浮粳稻壓春酒霞嚼㯽榔呼早茶<hi>又</hi>海<lb/>
　濵龍市趂春畬江曲漁村弄晩霞孔雀行穿鸚鵡樹<lb/>
　錦鶯飛啄杜鵑花題捨資驛垂栁篇云楚雄苴力橋<lb/>
　有垂栁一株婉約可愛往来見之賦此志感靈和殿<lb/>
　前艷陽時忘憂館裏光風吹千門萬户旌旗色九陌<lb/>
　三條雨露姿蒼凉苑日籠燕甸縹緲宫雲覆京縣芳<lb/>
　樹重重歸院迷飄花㸃㸃臨池見臨池歸院總仙曹<lb/>
　應制分題競彩毫詔乘西第將軍馬詩奪東方學士<lb/>
<pb n="KR2k0033_WYG_008-38a"/>
　袍金明緑暗留烟霧舊燕新鶯換朝暮只知睂黛為<lb/>
　君顰肯信腰肢有人妬從此沈淪萬里身可堪憔悴<lb/>
　四經春支離散木甘時棄攀折荒亭委路塵摇落秋<lb/>
　風上林逺婆娑生意華年晩腸斷闗山明月樓一聲<lb/>
　横笛清霜坂高嶢除夕詩海濱戍旅久忘歸獨對朝<lb/>
　嵐與夕霏莎徑晴沙采樵路柴門秋水釣魚磯太平<lb/>
　時節身難遇流轉風光賞莫違街鼓市塵渾隔斷村<lb/>
　舂鄰火自相依寄楊𢎞山都諫詩螭頭早掛進賢冠<lb/>
<pb n="KR2k0033_WYG_008-38b"/>
　跡逺東墀玉筍班倦意已還飛鳥外歸心原在急流<lb/>
　間仙郎高議留青瑣學士新詩滿碧山十九峰前同<lb/>
　醉處夢中瓊樹幾囘攀<lb/>
慎婦黄氏亦有才情慎乆戍滇中婦寄一律云鴈飛曽<lb/>
　不到衡湘錦字何由寄永昌三春花栁妾薄命六詔<lb/>
　風烟君斷腸曰歸曰歸愁嵗暮其雨其雨怨朝陽相<lb/>
　逢空有刀環約何日金雞下夜郎又黄鶯兒一詞積<lb/>
　雨釀春寒見繁花樹樹殘泥塗滿眼登臨倦江流幾<lb/>
<pb n="KR2k0033_WYG_008-39a"/>
　灣雲山幾盤天涯極目空腸斷寄書難無情征鴈飛<lb/>
　不到滇南楊别和三詞俱不能勝<lb/>
張含金齒孝㢘所為詩豪宕悲壯用修亟稱之其詠五<lb/>
　華臺云五華臺上望昆明浄練微茫似掌平故國欲<lb/>
　歸歸未得海風山雨一齊生其滇池歌云金標鐵柱<lb/>
　久銷兵戈甲竿旗起戰聲痛哭寃魂空月色凄風終<lb/>
　夜弔昆明㸃蒼書院詩仙佛傳經白玉堂老松無數<lb/>
　鎖幽香山連海國龍闗杳雪擁春城雉堞長萬里衣<lb/>
<pb n="KR2k0033_WYG_008-39b"/>
　冠開六詔百年詞賦效三湘繁臺故事今何在雲日<lb/>
　徘徊古石梁飲龍津閣詩春日城西獨自遊祗緣擕<lb/>
　酒得淹留揷天樓閣烟花重汎海魚龍日月浮漢國<lb/>
　河山真帶礪晉家人物故風流黄鸝恰恰啼深樹吹<lb/>
　盡東風不解愁寄升菴詩豪吟金馬復連然搨盡韋<lb/>
　郎五色箋海上風烟俱作客天涯雲物自相憐松凉<lb/>
　月坐華亭寺花煖春遊碧玉泉一别昆明池上路滔<lb/>
　滔流水八經年<hi>又</hi>公子思歸幾嵗華王孫芳草遍天<lb/>
<pb n="KR2k0033_WYG_008-40a"/>
　涯樓頭豔曲包明月海口新銘蔡少霞光祿塞遥空<lb/>
　遞鴈上林枝好正棲鴉夢中記得相尋處東寺鐘殘<lb/>
　北斗斜<lb/>
四明張時徹入滇四首天邉乘傳客歴險到殊方草長<lb/>
　知烽息民流屬嵗荒巖花薫澗壑木葉墮衣裳何事<lb/>
　秋風起愁㸔白髪長<hi>又</hi>山路日多雨我行猶未休碧<lb/>
　溪雲不定青草瘴仍浮客久旌旄落天空鸛鶴秋卜<lb/>
　居何以賦長嘯擥吳鈎<hi>又</hi>寒燠經時變浮踪不自由<lb/>
<pb n="KR2k0033_WYG_008-40b"/>
　迢迢望鄉邑歴歴見林丘紫澗屋頭出白雲巖際流<lb/>
　眷言霞卧者即鹿諒非謀又雲起千峰失猿鳴清晝<lb/>
　隂褰帷從霧入度隴病泥深石出泉流戰橋低野竹<lb/>
　侵桑弧自有事偏動故鄉吟<lb/>
銅梁張佳𦙍督學滇中多所題詠其望中和山云古城<lb/>
　東北望蒼翠隠芙蓉臺殿星辰近雲門日夜封紫烟<lb/>
　和瘴癘大壑度霜鐘寄謝緱山侣將因跨白龍入滇<lb/>
　城云西南天盡見雄都氣象中原自不殊山削芙蓉<lb/>
<pb n="KR2k0033_WYG_008-41a"/>
　青並出日銜湖水色平鋪觀風到處周藩服建節何<lb/>
　人漢大夫偶向碧雞祠下問那知神物至今無自漾<lb/>
　備趨金齒云五月江聲走白沙沙邉石氣盡雲霞峰<lb/>
　隂寒積何年雪瘴雨香生古樹花獨立南荒成萬里<lb/>
　每憑北斗問三巴蘭津已說明朝渡絶域虚疑漢使<lb/>
　槎詠瀾滄橋云叠嶺遥知萬馬愁蘭津西渡赤虹浮<lb/>
　黿鼉駕浪聲齊動鳥雀飛梁影並收纜束長江標絶<lb/>
　壁天懸雙鏡照中流當時漢卒勞歌地翻石於今作<lb/>
<pb n="KR2k0033_WYG_008-41b"/>
　壯遊署中秋懐四首吏隠常依一畝宫案頭幽鳥坐<lb/>
　秋風樓高散帙青天上露滴繁花緑樹中小隠㑹心<lb/>
　無逺近轉蓬隨地可西東虚慙絳帳横經日空使諸<lb/>
　生侍馬融<hi>又</hi>瘴海西南日月偏秋空高落五華烟寰<lb/>
　中足路將無遍江上茅堂亦可憐滇水向来龍馬窟<lb/>
　昆明不見漢樓船桑弧本是男兒事矯首風雲北斗<lb/>
　邉<hi>又</hi>蕭颯孤城木葉秋日南天畔好登樓尊開黄菊<lb/>
　香堪把峰擁朱欄翠不收詞賦何如金馬使歌鐘亦<lb/>
<pb n="KR2k0033_WYG_008-42a"/>
　接武陽侯羈棲獨抱雙龍匣風雨常令海上愁<hi>又</hi>偃<lb/>
　蹇平生鬢欲絲向来投賦弔湘纍乘時提槧聊三仕<lb/>
　落日褰帷更九夷霄漢獨存鴻鵠志秋風吾愛桂花<lb/>
　枝一從鄴下論交定白眼逢人祗自疑又金齒道中<lb/>
　雜詩十首叱馭何如鳥道難無名花向野林㸔萬山<lb/>
　飛瀑雲齊落多少征人五月寒<hi>又</hi>古驛樓高雷雨鳴<lb/>
　春山無恙夏雲生愁来江漢人千里落日風傳布榖<lb/>
　聲<hi>又</hi>萬峰深處打牛聲父老猶能説孔明一自渡瀘<lb/>
<pb n="KR2k0033_WYG_008-42b"/>
　鳴土鼓南中何地不桑畊<hi>又</hi>横嶺雲盤曲磵多芙蓉<lb/>
　隨杖轉嵳峩泉聲百道凌天出云是西南九渡河<hi>又</hi>
　諸夷村落萬峰中駐牧分明漢俗同聞道近来租調<lb/>
　苦安邉誰念昔時功<hi>又</hi>漾備江深江草齊江花開處<lb/>
　鷓鴣啼博南矯首青堪摘霞氣猶懸萬嶺西<hi>又</hi>江濤<lb/>
　吹轉大滄東日月雙扶駕海虹千尺鋃鐺驚不渡飛<lb/>
　梁虚掛赤霄中<hi>又</hi>寒濤齊響萬松枝立馬空山拾紫<lb/>
　芝何處夷歌聼不斷迎神或是竹王祠<hi>又</hi>高臺曽是<lb/>
<pb n="KR2k0033_WYG_008-43a"/>
　漢時營千載天威尚有名日暮九隆何處望夏雲飛<lb/>
　滿不韋城<hi>又</hi>千山忽盡見哀牢野闊天空俯佩刀風<lb/>
　雨驟隨遊客到雷聲吹散大江濤<lb/>
督學鄱陽童軒有鶴慶道中詩巖深多險阻馬足正凌<lb/>
　兢暝雪依巢鳥斜陽歸寺僧林疎鳴敗葉澗古積堅<lb/>
　氷去去無辭逺荒山更幾層又祿脿驛詩京國雲山<lb/>
　逺悠悠入夢思頻年縻薄宦何日是歸期魚鴈音書<lb/>
　斷風霜道路遲牕前殘月白起視夜何其<lb/>
<pb n="KR2k0033_WYG_008-43b"/>
歴下李攀龍送豐城杜少府謫滇南詩共惜投荒萬里<lb/>
　天當朝起草事空傳主恩緑鬢神仙尉客夢青雲侍<lb/>
　從年盤水秋帆開瘴癘黔陽春樹隔風烟孤臣自有<lb/>
　豐城劍遥夜思家向斗邉<lb/>
嶺南黎民表送人之騰越詩北闕秋風綰郡章單車人<lb/>
　自識循良長途正渡瀾滄水清吏休論寳玉鄉行笥<lb/>
　䕶衣無越艷碉房稽首有夷王漢家不事西南徼卭<lb/>
　竹無勞貢上方<lb/>
<pb n="KR2k0033_WYG_008-44a"/>
方伯陳時範碧雞闗詩繡壁倚天雞巖枝濕翠低神仙<lb/>
　傳漢使驛路控雕題為客闗山逺傷心骨肉擕王孫<lb/>
　芳草處惆悵欲凄迷又秋日集太華晩陟羅漢寺詩<lb/>
　雨霽空江静不流夕陽霞頂宴高秋漢家金馬開南<lb/>
　詔聖世昆明入兖州闗塞極天豺虎息河山萬里鳳<lb/>
　麟遊天王朔雪炎風地真覺車書奉冕旒<lb/>
吳郡皇甫汸曹溪寺詩鷲影知何處螳川去不遥仙巖<lb/>
　鐘夜月金水漢時潮浴罷衣聊振風停幡屢飄逺公<lb/>
<pb n="KR2k0033_WYG_008-44b"/>
　一相謝乘醉下溪橋又過吕合驛題仙人骨詩昔人<lb/>
　自羽化孤骨尚安存青塜藏金藥難招緱嶺魂<lb/>
豫章姜忻參知過蒲陀崆詩蒼洱西頭路秋来幾往還<lb/>
　一村三度水十里九重山僧寺多依嶺人家半雜蠻<lb/>
　廿年成底事巖險苦躋攀又自蒲縹驛題龍川詩凌<lb/>
　晨發蒲縹向夕憩龍川渡口水初落山頭花已然邉<lb/>
　城閒戍鼓墟里起炊烟更聼輿人語村村大有年<lb/>
吳興徐中行入滇二首蒼然平楚望云是古滇疆白日<lb/>
<pb n="KR2k0033_WYG_008-45a"/>
　開南徼青天豁大荒河山猶内地花木自殊方吹盡<lb/>
　浮雲色雄風萬里長<hi>又</hi>一出夜郎道纔㸔曉日生風<lb/>
　聲連海壯地勢入滇平氣色開金馬烟花滿石城寄<lb/>
　言張博望此去可横行又登太華山觀昆明池詩隂<lb/>
　隂松栢隠香臺的的晴波萬頃迴仙掌逺從西嶽出<lb/>
　神池忽似上林開鏡中斜日摇金刹天外飛霞送酒<lb/>
　盃共憶樓船曽賜宴新詩不數漢臣才<lb/>
莆田方沆督學滇中有西廵過祿豐詩千山開井邑隴<lb/>
<pb n="KR2k0033_WYG_008-45b"/>
　畝報年豐籬落晴烟外襜帷嶺樹中疎花秋自發絶<lb/>
　壁路仍通凄斷登臨恨閩雲半畝宫又捨資驛讀垂<lb/>
　栁篇懐楊用修太史詩嗟爾承明供奉年投荒萬里<lb/>
　主恩偏詞林雅擅穿楊技荒徼空傳垂栁篇過客西<lb/>
　風頻駐馬郵亭落日自啼䳌卧觀遺跡淋漓處彷彿<lb/>
　龍蛇晝起烟又龍尾闗天生橋詩蒼嶺青未了寒烟<lb/>
　野戍平危梁通地脈削壁𩔖天成霜色孤鴻暝濤聲<lb/>
　萬馬行昔年曽割據形勝控榆城又蒲陀崆詩尋源<lb/>
<pb n="KR2k0033_WYG_008-46a"/>
　聞黒水百折此山隈鳥道雙旌轉隂厓一線開奔濤<lb/>
　疑聚雪觸石忽喧雷為别東流性南溟去不迴又過<lb/>
　永昌城南諸葛營詩諸葛行營地晨征野望㣲名垂<lb/>
　滇日月雲閃漢旌旗霽色川原闊清時壁壘稀采風<lb/>
　聞父老猶自説天威<lb/>
閩司空林如楚蒼山圖歌吾聞㸃蒼名山乃在哀牢之<lb/>
　北鶴川之東勢與碧雞金馬相争雄巋基盤礴三百<lb/>
　里上架井絡摩蒼穹帝遣蒼山君下鎮坤戸為愚公<lb/>
<pb n="KR2k0033_WYG_008-46b"/>
　夸娥有力不得舉至今嶄絶蠻夷中夕嵐朝靄窈窕<lb/>
　而葱蘢錦屏障斷西南風屏端十九峰一一肖芙蓉<lb/>
　初疑翠鬟參差明鏡裏又驚睥睨連雲起巫陽十二<lb/>
　九華九巘缺巒﨑安足擬上有靈湫長寂寥琳宫寳<lb/>
　刹山之腰紫蒲仄岸人難掇殘雪深林寒不消四時<lb/>
　龍氣作微雨但覺颯瀝松泉飄奔流却投西洱海波<lb/>
　光萬頃堆瓊瑶赤崖玉案何么麽有似數㸃青萍漂<lb/>
　誰令顧虎頭寫此白團扇可憐咫尺間攅峰如眼見<lb/>
<pb n="KR2k0033_WYG_008-47a"/>
　西曹隠吏懐仙客齋中提擕滿幽色翫之不减㸃蒼<lb/>
　石真山真水真竒瑰我昔對之心顔開今朝把圖重<lb/>
　歎息始知靈根千刼凝真胎維嶽生申變幻亦如此<lb/>
　不爾那得藩宣為翰才吁嗟乎名山嵗晩長崔嵬尚<lb/>
　平多累胡為哉藜笻芒屩生塵埃我無凌風翼矯首<lb/>
　空徘徊㑹借擲金孫綽筆為君乘興賦天台<lb/>
福唐薛夢雷到滇詩迢迢使節赴昆明一别乾坤萬里<lb/>
　程吳楚褰帷江月曉黔沅飛斾嶺烟晴五華雨過春<lb/>
<pb n="KR2k0033_WYG_008-47b"/>
　長在列栢風来暑自清金碧山川時極目燕閩雲日<lb/>
　總闗情又泛昆明池憩羅漢寺詩昆明池上碧山頭<lb/>
　此日登臨霽色收烟曉佛燈蘿薜洞雨来官舸杏花<lb/>
　洲危崖絶頂浮金馬巨浪中流起白鷗千頃風波堪<lb/>
　縱目誰憐身世轉悠悠送漆兵憲城屯猛夘城蠻烟<lb/>
　瘴雨十年餘憲府天恩下玉除霜署新持金馬節雪<lb/>
　山仍擁畵熊車城臨雄鎮闗逾壯地闢龍荒餉未虚<lb/>
　報主險夷君莫問朝廷原有紀功書送沐都䕶西征<lb/>
<pb n="KR2k0033_WYG_008-48a"/>
　詩傾城士女擁行旌都䕶争㸔出漢營開鎮十朝雄<lb/>
　將略登壇萬里肅軍聲白猿玉劒秋霜浄朱鷺金鐃<lb/>
　夜月明不待華山歸馬日彩毫先為賦西征<lb/>
汝南李叔茂本固廵按滇中有楚雄道中詩山行亦不<lb/>
　惡疎雨夜来過祗覺峰巒秀誰云瘴癘多人家依水<lb/>
　竹僧寺隔烟蘿越嶺分林莽遥聞伐木歌<hi>又</hi>悠悠持<lb/>
　使節日日遶山行䟦渉吾須倦登臨眼自清巖花争<lb/>
　媚客谷栁暗啼鶯落日松杉外蒼茫見楚城春日雲<lb/>
<pb n="KR2k0033_WYG_008-48b"/>
　泉山寺詩何處登髙可當歸雲山亭寺坐霏微披林<lb/>
　便覺塵心逺把酒平分爽氣飛谷裏鶯聲頻逓籟巖<lb/>
　頭蘿薜巧裁衣晩来目極寒烟外幾㸃㝠鴻帶落暉<lb/>
　天生橋觀浪詩攅崖偪仄鬰崔嵬誰鑿𤣥闗一竅開<lb/>
　力士峽中驅石起靈鼇海上駕山来浪花晝捲千層<lb/>
　雪濤勢晴喧萬壑雷鎖鑰西南形勝在分符須仗不<lb/>
　凡才龍尾闗詩䝉王此割據形勝亦竒哉鷲嶺排雲<lb/>
　入龍闗倚劒開霸圖猶在眼戰骨已成灰落日秋原<lb/>
<pb n="KR2k0033_WYG_008-49a"/>
　外悲風動草萊<lb/>
潯陽萬禺存嗣達分守金滄夏日署中書懐詩四首朝<lb/>
　来退食後虚室静無喧樹古叢蒼䑕巖高蹲老猿海<lb/>
　風侵市冷山霧壓林昬伏日猶重祫寒暄可共論負<lb/>
　乘来滇國探竒問洱蒼闗仍嚴虎豹節已愧羔羊厭<lb/>
　苦馳邉檄浮沉歴瘴鄉音書秋後杳歸鴈隔衡陽南<lb/>
　中車騎少成我寡交遊宦况悲遒景鄉心怵早秋懶<lb/>
　從靈鵲喚閑任好雲留欲擬江南賦開軒問斗牛險<lb/>
<pb n="KR2k0033_WYG_008-49b"/>
　易惟吾適東西任所之無文空諭蜀垂老更居夷窺<lb/>
　鏡羞蓬髩横金負素絲此中多勝地杖策且搘頥遊<lb/>
　三塔寺得十二韻勝地標三塔叢林入萬松鐸隨天<lb/>
　籟發影混嶽雲封世界光牟照浮圖秘鬼工僧貧閒<lb/>
　掛衲地靜逺聞鐘古刹頽金象遥空下玉龍燈傳靈<lb/>
　鷲嶺香辨㸃蒼峰海夜潮音沸山隂法梵重烏蠻饒<lb/>
　釋國丹洞幾仙踪炎夏銷煩劇長秋縱懶慵水田裁<lb/>
　舊式鹿苑戀清供慧逺欣同趣𤣥暉喜見逄偶從林<lb/>
<pb n="KR2k0033_WYG_008-50a"/>
　靖入因悟勝因宗<lb/>
天台王士性㸃蒼山歌㸃蒼山高躡空連峰十九如掛<lb/>
　弓峰峰流泉落澗底下浸榆葉涵山東高山積雪照<lb/>
　人眼六月吹墮隨罡風寒光飛翠迸馬首太隂顥氣<lb/>
　摩蒼穹我聞㸃蒼有竒石胡自山蒼石還白豈是隂<lb/>
　崖太古雪化作瑶華㸃空碧玉宇璚樓亙終古影落<lb/>
　榆河驚水府驪龍弄珠蛟起舞吐炬燃天作風雨洪<lb/>
　濤不沒大鸛洲瞥然大地如欲浮四時變態更譎幻<lb/>
<pb n="KR2k0033_WYG_008-50b"/>
　深山巨澤良悠悠我欲乘風御列缺排雲直踏中峰<lb/>
　裂珊瑚出水月未高倦来且嚼山頭雪又同吳張二<lb/>
　憲使登九鼎山歌君不見巴西吴使君君家九峰號<lb/>
　凌雲三峩隠隠天際分又不見沅陵張仲子君家九<lb/>
　疑隔湘水白雲盡入蒼梧裏就中九鼎亦㠝岏五雲<lb/>
　自昔稱竒觀朅来選勝正陽九北風吹鴈天宇寛白<lb/>
　衣望斷黄花老落落長松翠色寒疎櫺朗月照清夜<lb/>
　大壑噫氣摶林端燕壘蜂房嵌空碧清磬一聲天咫<lb/>
<pb n="KR2k0033_WYG_008-51a"/>
　尺秋旻欲化無羽翼仰頭好把雙星摘君為我浩飲<lb/>
　我為君朗吟烏帽籠頭吹不落杖底青山知我心醉<lb/>
　睨㸃蒼山上雪手撲飛花和酒咽又昆明泛舟宿太<lb/>
　華山縹緲樓詩高秋風雨欲西来秀㧞三峰掌上開<lb/>
　半浸混茫分野色平臨紫翠落城隈洪濤漲處無烟<lb/>
　嶼青海翻時有劫灰共道風光天外盡誰㸔咫尺在<lb/>
　蓬莱<hi>又</hi>登山臨水為誰留蓼白蘋青起暮愁萬頃濤<lb/>
　聲行木末千尋嶽色倚池頭石鯨不見秋風動金馬<lb/>
<pb n="KR2k0033_WYG_008-51b"/>
　来追夜月遊何限乾坤蕭瑟意依然縹緲一飛樓<lb/>
番禺郭棐為滇右轄遊陟名勝題詠不絶其秋日遊湧<lb/>
　泉寺詩天開寳刹凌雲出地湧珠泉抱寺流龍氣光<lb/>
　銜祇樹曉鶯花紅映綺園秋共凭罨畵調鸚鵡醉倚<lb/>
　闌干望斗牛笑問巖前飛瀑水幾時還作曲觴遊中<lb/>
　秋讌集詩璧月盈盈夜金風澹澹秋榆花當席照桂<lb/>
　影滿庭流把袂来金碧傳杯近斗牛共酣滇海飲不<lb/>
　數武昌樓登太華山寺詩南甸名山雄㝢内諸公佳<lb/>
<pb n="KR2k0033_WYG_008-52a"/>
　興共夷猶㑹探滇海無邉景先向華峰絶頂遊四野<lb/>
　黒雲山似墨滿天紅雨客登樓此中氣候由来早六<lb/>
　月凉風恰是秋<lb/>
閩鄧原岳澂江道中詩嵗晩厭行役單車豈遑處衾冷<lb/>
　不成寐出門復何許雪霽天色寒風急江聲怒何處<lb/>
　落梅花徘徊日將暮過玎璫嶺詩灌木千章合巖花<lb/>
　三月深泉聲盤嶺急雲氣結林隂駐幰方危磴褰帷<lb/>
　復逺岑嵐光添秀色霛籟發清音不盡搜羅興其如<lb/>
<pb n="KR2k0033_WYG_008-52b"/>
　汗漫心計程無百里問徑有千尋擁腫圍竒樹鈎輈<lb/>
　語怪禽未須愁瘴癘頗已惬登臨西塞狼烟定南天<lb/>
　鴈羽沈嘯歌還不廢聊此散煩襟過華亭寺讀方子<lb/>
　及碑詩載酒尋僧席屢移春山何處不相宜琉璃影<lb/>
　散天花落金碧光摇法鏡垂地近西方開竺國烟銷<lb/>
　下界瞰昆池栖霞片石應堪語苦憶南朝江總持同<lb/>
　漆使君宿九鼎蘭若詩九鼎山頭列九峰雲間幻出<lb/>
　碧芙蓉香林寳閣僧廬浄叠嶂懸崖佛刹重夜静泉<lb/>
<pb n="KR2k0033_WYG_008-53a"/>
　聲時雜磬天隂嵐氣欲迷鐘憑君遍説諸名品可是<lb/>
　南宗與北宗<lb/>
吳郡馮時可分廵大理僅九閲月以祝釐去其白水闗<lb/>
　驛對月詩淺山曵輕雲茂林鬱深碧夜氣凉如水當<lb/>
　牕迎皓魄露華洗空氛清暉流几席已欣鳥道脱尚<lb/>
　恨鴛樓隔抱影獨寤寐銜恩感今昔天宇本自寛人<lb/>
　生胡自窄萬里遊亦竒百城臨且適當劇即程書乘<lb/>
　閒亦振屐悠然如在林孤臣何跼蹐登葉榆城詩命<lb/>
<pb n="KR2k0033_WYG_008-53b"/>
　駕初尋寺沿城更上樓白雲爭岫起碧水與天浮汗<lb/>
　漫遊應逺蹉跎嵗且秋長安何處望佇立思悠悠㸃<lb/>
　蒼山詩蒼崖㸃霄漢隨照映孤城晴雪嵗時積竒雲<lb/>
　日夕生龍蛇依石卧鸛鶴傍松鳴十八溪分注家家<lb/>
　環珮聲<lb/>
豫章鄧渼以侍御按滇所至題詠殆遍其姚安道中詩<lb/>
　山霧四塞烟霏微林深箐宻人行稀青蛉川北日初<lb/>
　霽弄棟城頭雲亂飛映水鳬茈故寂歴迎風燕麥相<lb/>
<pb n="KR2k0033_WYG_008-54a"/>
　因依故鄉節候復誰記五月南中猶袷衣盤龍山寺<lb/>
　遊矚詩勝地不迴車將貽山靈誚况値冬景霽乘高<lb/>
　展清眺渉澗潄潺湲搴蘿陟窈窕蔥楚宛浮翠含桃<lb/>
　静宜笑<hi>此景在冬惟滇中有之</hi>泉香泄暗竇巖光發幽竅花龕<lb/>
　據峰腹茲焉得佳要俯睇漸㣲茫仰攀益孤峭幽賞<lb/>
　如素期沈疴即已療尸曠詎因斯竊欲辭廩料人日<lb/>
　登太保山詩太保山頭七日春邉城景物迥愁人甲<lb/>
　兵未解銀生戍耕種纔餘漆齒民地險風烟迷大候<lb/>
<pb n="KR2k0033_WYG_008-54b"/>
　天清楊栁映蘭津登高倍切思歸嘆恰數離家二載<lb/>
　身泛西洱河詩觴豆笙歌載兩頭春風徐漾木蘭舟<lb/>
　魚龍徙族聞中夜蒲栁分行辨四洲弓月全臨隄影<lb/>
　出蓮峰遥學浪花浮清尊滿泛空明色宛在蒹葭白<lb/>
　露秋重入碧雞闗詩碧雞闗頭雞早鳴碧雞山下車<lb/>
　彭彭車塵起處見芳草云是秦時五尺道出亦從此<lb/>
　闗入亦從此闗麥秀漸漸雉子斑斑衝寒獨往今始<lb/>
　還君不見路傍山躑躅巨於赤茸鞦宛轉當馬頭爾<lb/>
<pb n="KR2k0033_WYG_008-55a"/>
　非孔氏徒胡為轍環卒不休男兒不習異鄉味空誚<lb/>
　衣冠楚沐猴<lb/>
閩布衣徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>豫章送謝在杭之滇二首彭蠡湖邉惜解<lb/>
　擕星軺遥指夜郎西天書日下銜丹鳯山色雲中見<lb/>
　碧雞南甸諸蠻金裹齒東方千騎銕為蹄官閒到處<lb/>
　堪吟嘯洱海年来静鼓鼙<hi>又</hi>纍纍金紫已垂身六詔<lb/>
　分藩簡重臣文比王褒堪奉使詩工謝朓動驚人雲<lb/>
　光五色皆成彩天氣經年總似春手版支頥朝爽入<lb/>
<pb n="KR2k0033_WYG_008-55b"/>
　㸃蒼如黛絢嶙峋<lb/>
閩曹觀察學佺送謝在杭參滇藩詩萬里滇南國迢迢<lb/>
　使節臨親朋稀見面夷漢共傾心有水皆名海無花<lb/>
　不作林碧雞金馬跡到日一搜尋<lb/>
南昌楊春茂廵按滇中有遊青華洞詩迢逓問青華迂<lb/>
　迴一逕斜洞天晴滴雨海色曙来霞聼樹簫鳴玉飛<lb/>
　杯酒送花勝情遊未巳前路報猶賖又天生橋詩誰<lb/>
　謂河無梁天生古渡長雙虹梯兩岸一水竇中央蒼<lb/>
<pb n="KR2k0033_WYG_008-56a"/>
　石流雲潤梅花濺玉香橋頭峰峭壁曾此繫名王又<lb/>
　鐵索橋詩一水銀河迥千尋鐵索通塡成疑駕鵲懸<lb/>
　度擬飛虹過客喧馳馬真人冷御風蒼烟籠石壁天<lb/>
　地永神功<lb/>
閩布衣陳鴻寄謝在杭先生叅滇藩詩南行萬里奉新<lb/>
　恩徼外方知岳牧尊六詔星辰隨擁傳五華烟月對<lb/>
　開軒路通宻箐蠻居異山枕荒祠漢甸存應有彩雲<lb/>
　供灑翰朝朝飛傍紫薇垣<lb/>
<pb n="KR2k0033_WYG_008-56b"/>
滇中掌故則漢陸賈南中行記一卷　楊終子山哀牢<lb/>
　傳一卷　晉常璩南中志一卷　嵇含南中草木狀<lb/>
　一卷　唐李克雲南風俗記一卷　韋臯西南夷事<lb/>
　狀十卷　袁滋雲南記五卷　韋齊休雲南行紀二<lb/>
　卷　樊綽雲南志十卷南蠻記十卷　徐雲䖍南詔<lb/>
　録三卷　竇滂雲南别録一卷行記一卷　李德裕<lb/>
　西南備邉錄十二卷　僰文白古通一卷　宋辛怡<lb/>
　顯天禧雲南錄三卷　元郭松年南詔行紀一卷<lb/>
<pb n="KR2k0033_WYG_008-57a"/>
　李京雲南志略四卷　張道宗古滇説原集一卷<lb/>
　明王奎南雲稿二卷　李思聰百夷傳一卷　韓宜<lb/>
　可南雲稿二卷　楊鼐南詔通紀十六卷　楊慎滇<lb/>
　載記一卷滇程記一卷南中集十卷　倪輅南詔野<lb/>
　史一卷　吳懋葉榆檀林志八卷　陳善黔南𩔖編<lb/>
　十卷　彭汝實六詔紀聞一卷　田汝成炎徼紀聞<lb/>
　二卷　顧應祥南詔事略一卷　郭棐炎徼瑣言四<lb/>
　卷　鄧渼南中集四卷　鄧原岳碧雞集一卷　薛<lb/>
<pb n="KR2k0033_WYG_008-57b"/>
　夢雷彩雲篇二卷　馮時可滇南稿二卷　陳用賔<lb/>
　脩攘備考二卷　太保山樵逸緬甸始末二卷　諸<lb/>
　葛元聲滇事紀略十四卷<lb/>
　<lb/>
　<lb/>
　<lb/>
　<lb/>
　滇略卷八<lb/>
</p>
<p>
</p>
  </div>
</body>
</text>
</TEI>
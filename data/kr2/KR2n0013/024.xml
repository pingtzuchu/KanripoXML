<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_024-1a"/>
金石錄卷苐二十四　䟦尾十四<hi>唐</hi>
唐益州學舘庿堂碑<lb/>
唐萬年宫碑隂題名<lb/>
唐薛収碑<lb/>
唐崔敦禮碑<lb/>
唐贈左僕射楊逹碑<lb/>
唐李靖碑<lb/>
唐辨法師碑<lb/>
唐蘭陵長公主碑<lb/>
唐清河公主碑<lb/>
<pb n="KR2n0013_SBCK_024-1b"/>
唐趙弘智碑<lb/>
唐登封纪號文<lb/>
唐司元太常伯竇德玄碑<lb/>
唐于志寕碑<lb/>
唐弘文舘學士顧君墓誌<lb/>
唐碧落碑<lb/>
唐興昔亡單于阿史那彌射碑<lb/>
唐阿史那忠碑<lb/>
唐明徴君碑<lb/>
唐黎尊師碑<lb/>
<pb n="KR2n0013_SBCK_024-2a"/>
唐李勣碑<lb/>
唐陽翟矦夫人陸氏墓誌<lb/>
唐少姨廟碑<lb/>
唐啓母廟碑<lb/>
唐房玄齡碑<lb/>
唐髙士亷塋兆記<lb/>
　　　　唐益州學舘庿堂記<lb/>
右唐益州學舘廟堂記成都縣令顔有意撰人題法曺陳<lb/>
玉文學太子詹事待詔弘文舘陵州長史而姓名残缺不<lb/>
可辨集古錄直以爲有意撰非也碑隂載當時官僚姓名<lb/>
<pb n="KR2n0013_SBCK_024-2b"/>
後人題云此記賀遂亮撰未知果是否記文叙述前丗遺<lb/>
迹考究同異文詞古雅甚可喜也<lb/>
　　　　唐萬年宫碑隂題名<lb/>
右唐萬年宫碑隂者髙祖自為萬年宫碑然宰相而下<lb/>
皆題名于其隂余每覧此碑見長孫無忌禇遂良許敬<lb/>
宗李義府同時列名未嘗不掩卷太息以為善惡如水<lb/>
火決不可同噐惟人主能辨小人而逺之然後君子道長<lb/>
而天下治若俱収用則小人必得志小人得志則君子必<lb/>
𬒳其祻如無忌遂良是已然知人帝尭所難非所以責髙<lb/>
宗也<lb/>
<pb n="KR2n0013_SBCK_024-3a"/>
　　　　唐薛収碑<lb/>
右唐薛収碑文字殘缺其可讀䖏以唐史校之無甚異同<lb/>
惟収之卒謚曰懿而史不書爾又収之子元超據唐史及<lb/>
此碑皆云名元超而楊炯盈川集載炯所爲元超行狀乃<lb/>
云名振字元超盖唐𥘉人多以字爲名耳<lb/>
　　　　唐崔敦禮碑<lb/>
右唐崔敦礼碑按新唐書列傳云敦禮字安上而宰相世<lb/>
系表則云名安上字敦禮今此碑所書与表合然舊史及<lb/>
碑皆言敦禮本名元禮髙祖爲改名焉其孫兢墓誌亦云<lb/>
名敦礼盖疑其以字行耳又世系表其末載崔氏爲宰相<lb/>
<pb n="KR2n0013_SBCK_024-3b"/>
者二十餘人而獨不著敦禮盖乃其闕漏也<lb/>
　　　　唐贈左僕射楊逹碑<lb/>
右唐贈左僕射楊逹碑逹觀王雄弟也煬帝時官主纳言<lb/>
卒贈吏部尚書唐顯慶中以武后外祖父加贈左僕射官<lb/>
爲之立碑以隋書列傳攷之時有異同傳云字士逹而碑<lb/>
云字叔壮傳云年六十二而碑云年六十五皆當以碑爲<lb/>
正又傳云謚恭而碑云謚懿余集錄有李嶠所撰武后母<lb/>
墓碑亦云謚爲恭与傳合未知孰是也<lb/>
　　　　唐李靖碑<lb/>
右唐李靖碑集古錄云靖之封衛國公也授濮州刺史盖<lb/>
<pb n="KR2n0013_SBCK_024-4a"/>
太宗以功臣為丗襲刺史後雖不行史冝書而不書者闕<lb/>
也余按新史長孫無忌傳載無忌以下授世襲刺史者凢<lb/>
十四人姓名具存盖其事以見于他傳則于本傳似不必<lb/>
重載也<lb/>
　　　　唐辨法師碑<lb/>
右唐辨法師碑薛純陁書歐陽公集古錄云純陀太宗時<lb/>
人其書有茟法意其當時必為知名士而今世人罕知者<lb/>
然亦不傳于世集古所淂純陁書止此而已余按法書要<lb/>
錄云薛純陁學歐草微傷肥鈍亦通之亞也然則純陀當<lb/>
時知名矣余又得純陁八分書比千碑歐陽公所未嘗<lb/>
<pb n="KR2n0013_SBCK_024-4b"/>
見也與純陁同時有薛純唐太宗命書砥柱銘者其<lb/>
筆法與純陁絶相類疑即一人盖唐𥘉時人姓名多如<lb/>
此耳<lb/>
　　　　唐蘭陵長公主碑<lb/>
右唐蘭陵長公主碑李義甫撰據唐書列傳公主太宗<lb/>
苐十二女而碑云苐十九女盖傳誤也<lb/>
　　　唐清河公主碑<lb/>
右唐清河公主碑公主太宗女也碑云下嫁程知莭之子<lb/>
䖏亮知莭碑及唐史知莭列傳元和姓纂所載皆同惟公<lb/>
主列傳作懐亮非是唐史一書而首尾自相乖戾者甚衆<lb/>
<pb n="KR2n0013_SBCK_024-5a"/>
非特此也<lb/>
　　　　唐趙弘智碑<lb/>
右唐趙弘智碑云弘智字䖏仁而史不載又云自太子舎<lb/>
人為吏部貟外郎遷國子博士檢校吏部郎中尋為越王<lb/>
府長史兼檢校吏部侍郎遂轉黄門侍郎舊史亦云累遷<lb/>
而新史直云繇太子舎人拜黄門侍郎爾又弘智為國子<lb/>
祭酒尝領東宫賔客而新舊史亦皆不載<lb/>
　　　　唐登封紀號文<lb/>
右唐登封紀號文凢両碑皆髙宗自撰并書其一大字磨<lb/>
崖刻于山頂其一字差小立于山下然後世頗罕傳政和<lb/>
<pb n="KR2n0013_SBCK_024-5b"/>
𥘉余親至泰山得此二碑入錄焉<lb/>
　　　　唐司元太常伯竇德元碑<lb/>
右唐司元竇德玄碑以唐史本傳考之其事多合惟德<lb/>
玄為御史大夫攝吏部礼部度支三尚書遂遷大司憲史<lb/>
皆不載又其弟德逺史云封安樂男而碑作楽平皆當以<lb/>
碑為正<lb/>
　　　　唐于志寕碑<lb/>
右唐于志寕碑以考唐史列傳其微時所歴官吏多不書<lb/>
今亦不復錄錄其尤著者碑云大業十年為清河縣長而<lb/>
傳云為冠氏長碑云自中書侍郎遷兵部授蒲州刺史不<lb/>
<pb n="KR2n0013_SBCK_024-6a"/>
赴後為衛尉卿判太常寺卿事以本官兼雍州别駕遷礼<lb/>
部尚書而史皆不載史云自侍中拜尚書左僕射同中門<lb/>
下三品頃之兼太子少師遷太傅顕慶四年以老乞骸骨<lb/>
詔觧㒒射更拜太子太師仍同三品今以碑考之其𥘉拜<lb/>
㒒射也未嘗領中書門下三品至罷㒒射乃為同中書門<lb/>
下叅謀朝政皆史家之誤又案百官志唐𥘉宰相有參議<lb/>
朝政參預朝政参知政亊其後有同中書門下三品同平<lb/>
章亊永淳中遂以平章亊入銜而獨無参謀朝政之名盖<lb/>
惟見于此耳<lb/>
　　　　唐弘文館學士頋君墓誌<lb/>
<pb n="KR2n0013_SBCK_024-6b"/>
右唐頋君墓誌已殘缺亡其前一段以亊考之盖頋胤也<lb/>
胤髙宗朝為弘文舘學士司文郎中卒姓名附見唐書令<lb/>
狐德棻傳其子琮仕武后為宰相今此誌但云苐六子珫<lb/>
䓁而無宗盖當時官未顯故不載歟<lb/>
　　　　唐碧落碑<lb/>
右唐碧落碑大篆書其詞則唐宗室黄公譔所述或云陳<lb/>
遺王書或云譔自書皆莫可知李肇及李漢並言李陽氷<lb/>
見此碑徘徊數日不去又言陽氷自恨其不如以槌擊之<lb/>
今缺䖏是也此說恐不然陽氷嘗自述其書以謂斯翁之<lb/>
後直至小生于他人書盖未嘗有所推許唐人以大篆<lb/>
<pb n="KR2n0013_SBCK_024-7a"/>
當時罕見故妄有稱說耳其實茟法不及陽氷逺<lb/>
甚也<lb/>
　　　　唐興昔亾單于阿史那彌射碑<lb/>
右唐阿史那弥射碑弥射本西突厥尝歸朝後伐龜兹為<lb/>
蘇海政所殺舊唐史紀彌射事甚詳多与碑合而新史所<lb/>
書甚略加髙宗再為崐陵都䕶興昔亾單于皆不載碑云<lb/>
單于諱某字彌射而缺其名不書史但言名彌射豈作碑<lb/>
者為縁飾之乎<lb/>
　　　　唐阿史那忠碑<lb/>
右唐阿史那忠碑唐書列傳云忠尚宗室女定㐮縣主始<lb/>
<pb n="KR2n0013_SBCK_024-7b"/>
詔姓獨著史今此碑當時所立題云阿史那府君之碑而<lb/>
元和姓纂亦云阿史那氏開元中改為史疑傳誤也唐太<lb/>
宗親撥隋亂即位未㡬遂致太平其好賢楽善盖出天性<lb/>
故一代之豪傑皆楽為之用如忠之徒出于降虜亦皆立<lb/>
勲本朝著名後代雖云太宗天姿英<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>絶人甚逺至于輸<lb/>
忠盡節諸賢之助亦多矣嗚呼盛哉<lb/>
　　　　唐明徴君碑<lb/>
右唐明徴君碑徴君者梁人名山賔也髙宗朝其裔孫崇<lb/>
儼以方伎進故立此碑舊唐史言髙宗自製文而書之非<lb/>
也盖髙宗撰文髙正臣書耳<lb/>
<pb n="KR2n0013_SBCK_024-8a"/>
　　　　唐黎尊師碑<lb/>
右唐黎尊師碑題云盧子昇字照隣撰按唐史盧照隣字<lb/>
昇之與此碑不合盖唐初人多以字為名尔至以子昇為<lb/>
昇之則疑史之誤<lb/>
　　　　唐李勣碑<lb/>
右唐李勣碑按唐史太宗属疾出勣為曡州都督髙宗<lb/>
立台授撿挍洛州刾史今以碑考之其除洛州乃在太宗<lb/>
朝髙宗即位授開府儀同三司尔又新舊史皆云勣年八<lb/>
十六而碑云年七十六碑髙宗自撰其所書官爵年夀<lb/>
皆可信不疑也<lb/>
<pb n="KR2n0013_SBCK_024-8b"/>
　　　　唐陽翟侯夫人陸氏墓誌<lb/>
右唐陽翟侯夫人陸氏墓誌陽翟侯者禇遂賢也元<lb/>
和姓纂及唐書宰相世系表載遂賢一子兼藝爲永州<lb/>
司功今此誌云二子兼善兼愛而無兼藝兼善兼愛二<lb/>
子姓纂唐史漏落容有之惟兼藝墓誌不書者何也<lb/>
豈非唐表誤乎<lb/>
　　　　唐少姨庿碑<lb/>
右唐少姨庿碑楊烱撰少姨庿者則漢書云地里志嵩<lb/>
髙少室之庿也其神爲婦人像者則故志相傳云唘母<lb/>
塗山氏之妹也余按淮南子云塗山氏化爲石而生唘<lb/>
<pb n="KR2n0013_SBCK_024-9a"/>
其事不經固已難信今又以少姨為塗山氏之妺廟而<lb/>
祀之其為淺陋尤甚盖俚俗所立淫祀也炯既載之于碑<lb/>
又遂以為漢書所謂少室之庿者何其陋哉<lb/>
　　　　唐啓母庿碑<lb/>
右唐啓母庿碑崔融撰按淮南子云禹治鴻水通轘轅山<lb/>
化為熊塗山氏見之慙而去至嵩髙山下化為石方生啓<lb/>
禹曰㱕我子石破北方而啓生其說可為怪矣然漢武帝<lb/>
幸緱氏至中嶽見夏后啓母石列于詔書則固已信之矣<lb/>
其後郭璞注山海經顔師古注漢書皆具載其語而融又<lb/>
文其事于碑流俗安得不惑乎自古荒誕之士喜為竒辝<lb/>
<pb n="KR2n0013_SBCK_024-9b"/>
怪說以欺世眩俗學士大夫能卓然不惑者盖鮮如啓母<lb/>
化為石伊尹之母化為桑事尤不經難信然繇古訖今未<lb/>
有非之者也嗚呼此君子所以悪攻乎異端也欤<lb/>
　　　　唐房玄齡碑<lb/>
右唐房玄齡碑文字摩㓕断續不可考究惟其名字僅存<lb/>
其後題修國史河南公而名姓殘缺者禇遂良也按舊唐<lb/>
史云玄齡名喬字丨玄齡而新史乃云名玄齡字喬今碑<lb/>
所書与新史合惟宰相世系表又云玄齡字喬松者不知<lb/>
何所據也<lb/>
　　　　唐髙士亷塋兆記<lb/>
<pb n="KR2n0013_SBCK_024-10a"/>
右唐高士亷茔兆記唐史及元和姓纂皆云士亷父名勵<lb/>
而北史作勱今此碑与北史合盖唐史及纂轉冩誤尔碑<lb/>
許敬宗撰趙模書模字畫甚工盖貞觀中太宗命臨蘭亭<lb/>
序者<lb/>
金石錄卷苐二十四<lb/>
　　　　　　　　　　　　　　㠯上二十四卷皆係<lb/>
　　　　　　　　　　　　　　氷蕸翁手抄辛丑<lb/>
　　　　　　　　　　　　　　觀稼樓飜閲謹識<lb/>
<pb n="KR2n0013_SBCK_024-10b"/>
</p>
<p>
</p>
  </div>
</body>
</text>
</TEI>
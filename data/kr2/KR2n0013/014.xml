<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_014-1a"/>
金石錄卷苐十四　䟦尾四<hi>漢</hi>
漢陽朔塼字<lb/>
漢居攝墳壇刻石二<lb/>
漢巴官鐵量銘<lb/>
漢㑹稽東部都尉路君闕銘<lb/>
漢南武陽功曺闕銘<lb/>
漢王稚子闕銘<lb/>
漢謁者景君表<lb/>
漢謁者景君碑隂<lb/>
漢郯令景君闕銘<lb/>
<pb n="KR2n0013_SBCK_014-1b"/>
漢麟鳯賛井記<lb/>
漢國三老袁君碑<lb/>
漢西嶽石闕銘<lb/>
漢張平子碑<lb/>
漢張平子殘碑<lb/>
漢北海相景君碑<lb/>
漢北海相景君碑隂<lb/>
漢敦煌長史武班碑<lb/>
漢武氏石闕銘<lb/>
漢費亭矦曹騰碑<lb/>
<pb n="KR2n0013_SBCK_014-2a"/>
漢司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>楊厥開石門頌<lb/>
漢吳郡丞武開明碑<lb/>
漢祀長嚴訢碑<lb/>
漢從事武梁碑<lb/>
漢平都矦相蒋君碑<lb/>
　　　　漢陽朔塼字<lb/>
右漢陽朔塼字云尉府壼璧陽朔四年正朔始造設已所<lb/>
行字畫竒古西漢文字世不多有此字完好可喜然所謂<lb/>
尉府壼璧又云已所行者莫暁其為何等語<lb/>
　　　　漢居攝墳壇刻石二<lb/>
<pb n="KR2n0013_SBCK_014-2b"/>
右居攝墳壇刻石二其一云上谷府卿墳壇其一云祝其<lb/>
卿墳壇皆居攝二年三月造上谷郡名祝其縣名不知所<lb/>
謂府卿与縣卿為何官盖自王莾居攝官名日易故史家<lb/>
不能盡紀也其曰墳壇者古未有土木像故為壇以祀之<lb/>
两漢時皆如此<lb/>
　　　　漢巴官鐡量銘<hi>此盆色類丹砂魯直石刻云其一曰秦刀巴官三百五十戊永</hi>
<hi>平七年第二十七酉余紹興<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>午歳親見之今在巫山縣治韓暉仲云</hi>
右漢巴官鐡量銘云巴官永平七年三百五斤苐二十七<lb/>
前代以永平紀年者凡五漢明帝晋恵帝後魏宣武李宻<lb/>
偽蜀王建惟明帝至十八年其他皆無及七年者以此知<lb/>
<pb n="KR2n0013_SBCK_014-3a"/>
為明帝時物也此銘王無兢見遺<lb/>
　　　　漢㑹稽郡東部都尉路君闕銘<lb/>
右漢路君闕銘二其一云㑹稽東部都尉路君闕永平八<lb/>
年四月十四日庚申造其一云君故豫州刺史温令云城<lb/>
令公車司馬令開陽令謁者議郎徴試博士路君不知為<lb/>
何人按漢書志建武六年省諸郡都尉唯邊郡往往有之<lb/>
豈㑹稽邊海故置此官欤又任延嘗為㑹稽西部都尉而<lb/>
此云東部疑當時㑹稽分東西部各置都尉史不載尔<lb/>
　　　　漢南武陽功曺闕銘<lb/>
右漢南武陽功曺墓闕銘云南武陽功曺郷嗇夫又云以<lb/>
<pb n="KR2n0013_SBCK_014-3b"/>
為國三老又云章和元年其它族系名字皆摩㓕不可考究<lb/>
墓在今沂州有两闕其一銘元和中立文字尤殘缺難讀<lb/>
　　　　漢王稚子闕銘<lb/>
右漢王稚子闕銘二其一云漢故先靈侍御史河内縣令<lb/>
王君稚子闕其一云漢故兖州刺史洛陽令王君稚子之<lb/>
闕按范曅後漢書循吏傳王渙字稚子嘗為温令而刻石<lb/>
為河内令者盖史之誤渙以元興元年卒然則闕銘盖和<lb/>
帝時所立也<lb/>
　　　　漢謁者景君表<lb/>
右漢謁者景君表其額題漢故謁者景君墓表而其文云<lb/>
<pb n="KR2n0013_SBCK_014-4a"/>
惟元𥘉元年五月丁邜故謁者任城景君卒其他文字磨<lb/>
㓕時可讀䖏皆断續不復成文矣元𥘉安帝時年號也此<lb/>
在漢時石刻中殘缺為甚特以安帝以前碑碣存者無㡬<lb/>
不可棄也故録之<lb/>
　　　　漢謁者景君碑隂<lb/>
右漢謁者景君碑隂其前題云諸生服義者又云義士北<lb/>
海劇張敏字公輔弟子濟北茌平寗尊字伯尊凡十五人<lb/>
皆完好可讀云<lb/>
　　　　漢剡令景君闕銘<lb/>
右漢剡令景君闕銘云維元𥘉四年三月丙戍剡令景君<lb/>
<pb n="KR2n0013_SBCK_014-4b"/>
卒又云君存時恬然無欲樂道安貧信而好古非法不言<lb/>
治歐陽尚書傳祖父河南尹父步兵挍尉業門徒上錄三<lb/>
午餘人又云三司聘請流化下邳又云司空太常博士並<lb/>
舉髙經君其為元假涂郯城姦邪洗心又云𬒳病䘮身㱕<lb/>
子幽冥門人服義百有餘人按漢人為景君刻銘本欲傳<lb/>
于不朽而不著其族系名字何哉<lb/>
　　　　漢麟鳯賛井記<lb/>
右漢麟鳯賛其上刻麟鳯像各為賛附于下又别有記云<lb/>
永建元年秋七月<hi>七字筆畫類十字盖石本殘缺難辨秋無十月當讀為七也</hi>山陽太<lb/>
守河内孫君新刻瑞像麟鳯㝡後有銘銘凡五句句九字<lb/>
<pb n="KR2n0013_SBCK_014-5a"/>
按漢史安帝時頻有鳯凰麒麟之瑞而順帝永建中則無<lb/>
之不知孫君刻此碑何謂也<lb/>
　　　　漢國三老袁君碑<lb/>
右漢國三老袁君碑按元和姓纂云袁幹封貴郷矦始居<lb/>
陳郡為著姓八代孫良生昌璋昌生安璋生滂為司徒唐<lb/>
書宰相世系云袁生玄孫幹封貴郷矦八世孫良二子昌<lb/>
璋昌成武令生安璋生滂以此碑及後漢書攷之姓纂与<lb/>
唐表殊非踈謬袁安列傳云安祖父良平帝時舉明經為<lb/>
太子舎人建武中至城武令今據此碑良以永建六年卒<lb/>
相距盖百餘年以此知非一人無疑又安以永平四年薨<lb/>
<pb n="KR2n0013_SBCK_014-5b"/>
良之卒乃在其後三十九年以此知非安之祖亦無疑也<lb/>
盖安汝南汝陽人滂乃陳郡扶樂人其郷里族系亦自不<lb/>
同而安与滂相去歳月甚逺不得為従父兄弟明矣豈二<lb/>
人之祖其名偶同遂尔差謬耶又此碑与李利<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>編古命<lb/>
氏皆云良幹五世孫而姓纂唐史皆以為八代孫碑云幹<lb/>
袁生之曽孫而唐史以為玄孫諸書皆云幹以討公孫勇<lb/>
功封貴郷矦而碑獨作公先勇又云封闗内矦食遺郷六<lb/>
百户者皆莫可考安列傳稱祖良為成武令而唐史謂昌<lb/>
為此官者疑唐史之誤也又<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元水經注扶溝城北有<lb/>
袁梁碑云梁陳國扶樂人事与碑合唯水經誤以良為梁<lb/>
<pb n="KR2n0013_SBCK_014-6a"/>
尔袁氏自漢以来世為著姓安与滂皆一時顯人而諸書<lb/>
于其族系錯謬如此以此知典籍所載其失可勝道㢤<lb/>
　　　　漢西嶽石闕銘<lb/>
右漢西嶽石闕銘云永和元年五月癸丑朔六日戊午弘<lb/>
農太守常山元氏張勲為西嶽華山作石闕髙二丈二尺<lb/>
其後為韻語文詞頗怪又字多假借時有難曉䖏永和漢<lb/>
順晋穆帝姚泓皆有此號穆帝時華隂不属晋以此碑驗<lb/>
之恐非姚泓時盖漢刻也又按晋書載記姚興与泓傳本<lb/>
朝宋莒公紀年通譜皆云泓以義熈十二年即偽位改元<lb/>
永和獨帝紀作十一年未知孰是因考永和年號并記之<lb/>
<pb n="KR2n0013_SBCK_014-6b"/>
　　　　漢張平子碑<lb/>
右漢張平子碑按後漢書列傳云平子永元中舉孝廉連<lb/>
辟公府不就安帝雅闻衡善術學公車特徴拜郎中而碑<lb/>
乃云舉孝亷為尚書侍郎傳云再遷為太史令而碑乃一<lb/>
遷碑云遷公車司馬令遂相河間而傳不載其為公車司<lb/>
馬令傳曰在河间三年上書乞骸骨徴拜尚書乃卒而碑<lb/>
不載其為尚書此數事皆當以碑為據唯傳曰順帝𥘉再<lb/>
徴為太史令其事見平子所為應間可信不疑而碑無之<lb/>
豈平子𥘉嘗罷免後復拜此官而碑不書欤<lb/>
　　　　漢張平子殘碑<lb/>
<pb n="KR2n0013_SBCK_014-7a"/>
右漢張平子殘碑政和中亡友劉斯立以此本見寄云其<lb/>
石新淂于南陽凡七十有二字今世所傳平子碑有两本<lb/>
其一亡其首其一亡其尾以二本相𥙷其文乃足此碑盖<lb/>
後叚之亡失者也字畫尤完好云<lb/>
　　　　漢北海相景君碑<lb/>
右漢北海相景君碑在濟州任城縣景氏在漢世為任城<lb/>
人今有三碑尚存余皆得之此碑㝡完<lb/>
　　　　漢北海相景君碑隂<lb/>
右漢景君碑隂按後漢書百官志注河南尹官屬有循行<lb/>
一百三十人而晋書軄官志州縣吏皆有循行今此碑隂<lb/>
<pb n="KR2n0013_SBCK_014-7b"/>
載故吏都昌台丘暹而下十九人皆作脩行他漢及晋碑<lb/>
數有之亦与此碑隂所書同豈循脩字畫相類遂致訛謬<lb/>
耶碑隂又有故午營陵是遷䓁六人姓名莫知其為何官<lb/>
又台丘不見于姓氏書惟見于此者两人云<lb/>
　　　　漢敦煌長史武班碑<lb/>
右漢敦煌長史武班碑歐陽公集古錄云漢班碑者盖其<lb/>
字畫殘㓕不復成文其氏族官閥卒葬皆不可見其可見<lb/>
者君諱班尔今以余家所蔵本考之文字雖漫㓕然猶歴歴<lb/>
可辨其額題云漢故敦煌長史武君之碑知其姓武而官<lb/>
為敦煌長史也碑云武君諱班字宣張昔<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>王武丁克伐<lb/>
<pb n="KR2n0013_SBCK_014-8a"/>
鬼方元功章炳勲蔵王府官族析分因以為氏知其名字<lb/>
与氏族所出也又云永嘉元年卒知其卒之年月也<lb/>
　　　　漢武氏石闕銘<lb/>
右漢武氏石闕銘云建和元年太歲在丁亥三月<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>戍朔<lb/>
四日癸丑孝子武始公弟綏宗景興開明使石工孟季季<lb/>
弟卯造此闕直錢十五萬孫宗作師子直四萬開明子宣<lb/>
張仕濟隂年二十五曹府君察舉孝亷除敦煌長史𬒳病<lb/>
云歿苗秀不遂嗚呼哀哉士女痛傷武氏有數墓在任城<lb/>
開明者仕為吳郡府丞綏宗名梁仕為郡従事宣張名班<lb/>
皆自有碑<lb/>
<pb n="KR2n0013_SBCK_014-8b"/>
　　　　漢費亭矦曺騰碑<lb/>
右漢費亭矦曺騰碑云維建和元年七月二十二日已已<lb/>
皇太后曰其遣費亭矦之國為漢輔藩而歐陽公集古錄<lb/>
乃言皇帝若曰其遣費亭矦之國誤也按後漢書建和元<lb/>
和桓帝即位梁太后臨朝稱制盖此碑所載遣騰之國詔<lb/>
書乃梁太后非桓帝也東漢自安順以来閹竪尊寵用事<lb/>
往往封矦貴顯其後騰之孫操及其曽孫丕再世数十年<lb/>
憑藉勢力卒移漢祚而有之以此觀之閹豎用事之禍可<lb/>
勝言哉<lb/>
　　　　漢司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>楊厥開石門頌<lb/>
<pb n="KR2n0013_SBCK_014-9a"/>
右漢司隷楊厥開石門頌余嘗讀范曅後漢書鄧隲傳有<lb/>
云時遭元二之災人士飢荒章懐太子注以為元二即元<lb/>
元也古書字當再讀者即于上字下為小二字後人不曉<lb/>
遂讀為元二或同之陽九或附之百六良由不悟致斯乖<lb/>
舛今岐州石鼓銘凡重言者皆為二字明驗也其說甚辨<lb/>
學者信之今此碑有云中遭元二西戎虐殘橋梁断絶若<lb/>
讀為元元則為不成文理疑當時自有此語漢書注未必<lb/>
然也<lb/>
　　　　漢吳郡丞武開明碑<lb/>
右漢吳郡丞武開眀碑云君字開明而其名已殘缺又云<lb/>
<pb n="KR2n0013_SBCK_014-9b"/>
永和二年舉孝亷除郎謁者漢安二年遷大長秋丞長楽<lb/>
太僕丞永嘉元年䘮母去官復拜郎中除吳郡府丞夀五<lb/>
十七建和二年十一月十六日遭疾卒其可見者如此其<lb/>
他摩㓕不能盡讀按後漢書志大長秋丞一人秩六百石<lb/>
本注宦者又長樂少府位在長秋上及職吏皆宦者又有<lb/>
太僕二千石在少府上丞六百石據志所載中宫及長樂<lb/>
宫官属皆以宦者為之而以史傳及漢魏石刻参考如大<lb/>
長秋少府之類皆雜用士人今武君以孝亷為郎謁者郎<lb/>
中吳郡府丞皆非宦者之職然則两宫官属盖亦雜用士<lb/>
人也<lb/>
<pb n="KR2n0013_SBCK_014-10a"/>
　　　　漢祝長嚴訢碑<lb/>
右漢祝長嚴訢碑政和中下邳縣民耕地得之碑云惟漢<lb/>
中興卯金休烈和平元年歲治東宫星属角房月建朱鳥<lb/>
中宫之均萬物慈射華澤青葱跂行蠕動咸守厥常人物<lb/>
同授獨遭災霜顛霣徂落夀不寛弘經設三命君獲其央<lb/>
年六十九又云伊歎嚴君諱訢字少通兆自椘荘祖考相<lb/>
承招命道術治嚴氏春秋馮君章句又云幼為郡掾史㑹<lb/>
稽諸暨尉烏程毗陵餘暨章安山隂長以病去官後為丹<lb/>
陽陵陽丞守舂糓長舉孝亷遷東牟侯相下邳祝長典牧<lb/>
十城所在若神其後有銘銘為五言頗殘缺難讀云<lb/>
<pb n="KR2n0013_SBCK_014-10b"/>
　　　　漢従事武梁碑<lb/>
右漢従事武梁碑云故従事武掾掾諱梁字綏宗掾體德<lb/>
忠孝岐嶷有異治韓詩闕幘傳講兼通河洛諸子傳記又<lb/>
云州郡請召辝疾不就安衡門之陋楽朝間之義又云年<lb/>
七十四元嘉元年季夏三日遭疾隕靈其後有銘云懿德<lb/>
玄通幽吕明兮隱居靖䖏休曜章兮楽道忽榮垂蘭芳兮<lb/>
身沒名存傳無疆兮其他刻畫皆完可讀文多不盡錄碑<lb/>
在濟之任城余寕𥘉嘗淂此碑愛其完好後十餘年再淂<lb/>
此本則缺其㝡後四字矣<lb/>
　　　　漢平都矦相蒋君碑<lb/>
<pb n="KR2n0013_SBCK_014-11a"/>
右漢平都矦相蔣君碑文字殘缺其名字官閥皆不可考<lb/>
惟其額題漢故平都侯相蒋君之碑而碑云年六十有五<lb/>
元嘉二年三月甲午卒迩有劉季孫景文者知名士与余<lb/>
先公有舊家蔵金石刻千餘卷既沒其子不能保為一武<lb/>
人購淂之其後余故人王偁定觀復得數百卷其中漢碑<lb/>
數本余所未有者悉以見贈此其一也<lb/>
金石錄卷苐十四<lb/>
<pb n="KR2n0013_SBCK_014-11b"/>
</p>
<p>
</p>
  </div>
</body>
</text>
</TEI>
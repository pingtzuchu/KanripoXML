<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_016-1a"/>
金石錄卷第十六　䟦尾六<hi>漢</hi>
漢車騎将軍馮緄碑<lb/>
漢魯相晨謁孔子冡文<lb/>
漢廣漢縣令王君神道<lb/>
漢金郷守長侯君碑<lb/>
漢栁孝亷碑<lb/>
漢衛尉卿衡方碑<lb/>
漢沛相楊君碑<lb/>
漢淳于長夏承碑<lb/>
漢郎中馬君碑<lb/>
<pb n="KR2n0013_SBCK_016-1b"/>
漢武都太守李翕碑<lb/>
漢博陵太守孔彪碑<lb/>
漢成陽靈臺碑<lb/>
漢廷尉仲定碑<lb/>
漢故民吳公碑<lb/>
漢司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>校尉魯峻碑<lb/>
漢桂陽太守周府君頌<lb/>
漢周府君碑隂<lb/>
漢石經遺字<lb/>
漢堂谿典嵩髙山石闕銘<lb/>
<pb n="KR2n0013_SBCK_016-2a"/>
漢帝堯碑<lb/>
漢蒼頡庿碑<lb/>
漢<graphic n="KR1676" url="https://raw.githubusercontent.com/kanripo/KR-Gaiji/master/images/KR1676.png" mimeType="image/png"/>彰長断碑<lb/>
　　　　漢車騎将軍馮緄碑<lb/>
右漢車騎将軍馮緄碑以范曅後漢書考之史云字鴻卿<lb/>
而碑云皇卿史云𥘉舉孝廉七遷至廣漢属國都尉拜御<lb/>
史中丞順帝末持莭楊州諸軍事与中郎将滕撫擊破群<lb/>
賊今據碑自舉孝亷至為廣漢属國都尉凡十一遷而為<lb/>
中丞与督使徐揚二州討賊皆在為都尉前碑云討賊時<lb/>
坐廹州縣正法而史不載又云為隴西太守坐問吏辜旬<lb/>
<pb n="KR2n0013_SBCK_016-2b"/>
不分去官以羗駭動為四府所表復家拜隴西太守而史<lb/>
但言遷隴西太守尔史云為遼東太守徴拜京兆尹轉司<lb/>
<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>挍尉遷廷尉太常拜車騎将軍以碑考之緄為遼東太<lb/>
守以前嘗復為治書侍御史遷尚書遂為廷尉未嘗拜京<lb/>
兆尹及司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>也史云振旅還京師監軍使者張敞承宦者<lb/>
旨奏緄㑹長沙賊復𧺫攻桂陽武陵緄以軍還盗賊復發<lb/>
筞免而碑云臨當受封以謡言奏河内太守中常侍左悺<lb/>
弟坐遜位史復拜廷尉時山陽太守單遷以罪繫獄緄考<lb/>
致其死遷故車騎将軍超之弟中官相黨遂共誹章誣緄<lb/>
坐輸左校而碑云表<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州刾史李隗南陽太守成晋<hi>晋漢史作縉</hi>
<pb n="KR2n0013_SBCK_016-3a"/>
太原太守劉瑱不冝以重論坐正法作左校亦皆不合史<lb/>
又云為河南尹時上言舊典中官子弟不淂為牧人職帝<lb/>
不納拜屯騎将軍復為廷尉卒于官而碑云復廷尉奏中<lb/>
官子弟不冝典牧州郡獲過左右孫位永康元年薨亦當<lb/>
以碑為正碑又云緄謚曰桓而史亦不載余嘗謂石刻當<lb/>
時所書其名字官爵不應差誤可信無疑至于善惡大莭<lb/>
則當以史氏為據今此傳首尾顛倒錯謬如此然史之所<lb/>
載是非褒貶失其實者多矣果可盡信邪<lb/>
　　　　漢魯相晨謁孔子冢文<lb/>
右漢魯相晨謁孔子冢文已断裂闕其上一叚其畧可見<lb/>
<pb n="KR2n0013_SBCK_016-3b"/>
者云建寕元年三月十八日丙申晨又云其四月十一日<lb/>
戊子到官謁孔子冢其他文字雖完皆不可次苐魯相晨<lb/>
有两碑皆在孔子庿中其一碑云臣蒙恩受任符守得在<lb/>
奎婁周孔舊㝢又云以建寕元年到官其一碑云魯相河<lb/>
南史君諱晨字伯時從越騎挍尉拜以建寕元年四月十<lb/>
一日戊子到官然則斯碑所載名晨者盖魯相史晨也<lb/>
　　　　漢廣漢縣令王君神道<lb/>
右漢廣漢縣令王君神道建寕元年十月造縣令字作苓<lb/>
漢人淳質文字相近者多假借用之如縣令字人所常用<lb/>
而尚假借何邪<lb/>
<pb n="KR2n0013_SBCK_016-4a"/>
　　　　漢金郷守長侯君碑<lb/>
右漢金卿守長侯君碑載其上世云漢興侯公納筞濟太<lb/>
上皇于鴻溝之阨謚曰安國君曽孫酺封明統矦光武中<lb/>
興玄孫霸為臨淮太守擁兵從光武平定天下轉拜執法<lb/>
刺姦五威司命大司徒公封於陵矦歐陽公集古錄云執<lb/>
法左右刺姦五威司命皆王莾時官侯覇列傳云覇莾時<lb/>
為隨令遷執法刺姦而未嘗為五威司命後代伏湛為大<lb/>
司徒封闗内矦既薨光武下詔追封則郷矦而此碑言封<lb/>
於陵矦未知孰是據碑言刺姦司命爲光武時官盖碑之<lb/>
謬余按覇列傳覇薨追封則郷矦至子昱改封於陵而遂<lb/>
<pb n="KR2n0013_SBCK_016-4b"/>
以覇為於陵矦疑亦碑之誤又按髙祖紀侯公說項羽㱕<lb/>
太公吕后乃封矦公為平國君今此碑言安國既不同而<lb/>
平國君乃生時稱號如婁敬為奉春君之類碑以為謚恐<lb/>
亦非是又酺封明統矦漢書功臣表亦不載不知碑何所<lb/>
據也<lb/>
　　　　漢栁孝亷碑<lb/>
右漢栁孝亷碑云君諱敏其先盖五行星<hi>下缺一字</hi>二十八舎<lb/>
栁宿之精也其說亦可謂恠矣自戦國以来聖人不作諸<lb/>
子百家異端怪說紛然而𧺫其弊至東漢而極焉自非豪<lb/>
傑之士卓然不為流俗所移未有不從而惑者也若此碑<lb/>
<pb n="KR2n0013_SBCK_016-5a"/>
直以栁君得姓出于桞宿果何所據哉<lb/>
　　　　漢衛尉卿衡方碑<lb/>
右漢衛尉卿衡方碑有云感昔人之凱風悼蓼儀之劬劳<lb/>
以蓼莪為蓼儀他漢碑多如此盖漢人各以其學名家故<lb/>
所傳時有異同也<lb/>
　　　　漢沛相楊君碑<lb/>
右漢沛相楊君碑歐陽公集古錄云碑首尾不完失其名<lb/>
字余按楊震碑沛相名統震長冨波矦相牧之子也<lb/>
　　　　漢淳于長夏承碑<lb/>
右漢淳于長夏承碑云君諱承字仲兖東莱府君之孫太<lb/>
<pb n="KR2n0013_SBCK_016-5b"/>
尉掾之中子中郎将弟也累葉牧守印紱典據十有餘人<lb/>
皆德任其位名豊其爵是故寵祿傳于歴世筞勲著于王<lb/>
室君鍾其羙受性渊懿含和履仁治詩尚書兼覧群藝靡<lb/>
不尋畼州郡更請屈已匡君為主簿督郵五官掾功曺上<lb/>
計掾守令兾州従事又云察孝不行太傳胡公歆其德羙<lb/>
旌招俯就羔羊在公四府㱕髙除淳于長又云年五十有<lb/>
六建寕三年六月癸巳淹疾卒官碑在今洺州元祐間因<lb/>
治河堤得于土壌中建寕靈帝時年號也距今千歳矣而<lb/>
刻畫完好如新余家所蔵漢碑二百餘卷獨此碑㝡完<lb/>
　　　　漢郎中馬君碑<lb/>
<pb n="KR2n0013_SBCK_016-6a"/>
右漢郎中馬君碑文字殘缺所可見者字元海而已又云<lb/>
其先賜號馬服因遂氏焉又云以和平元年舉孝亷除郎<lb/>
中謙虚接下冠名三署又云年四十元嘉三年正月卒又<lb/>
云夫人年五十五建寕三年十二月卒其他不可考究矣<lb/>
　　　漢武都太守李翕碑<hi>漢時文字多与今<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>書不合皆依石本錄之</hi>
右漢武都太守李翕碑文字首尾完好云漢故武都太守<lb/>
漢陽阿陽李君諱翕字伯都其後歴叙在郡治蹟云郡西<lb/>
狹中道危難阻峻縁崖碑閣両山壁立隆崇造雲下有不<lb/>
測之谿阨苲促廹財容車騎進不能濟息不得駐数有顛<lb/>
覆隕隧之害君勑衡官有秩李瑾掾仇審因常繇道徒鐉<lb/>
<pb n="KR2n0013_SBCK_016-6b"/>
焼破析刻臽崔嵬减髙就埤柙致土石堅固廣大可以夜<lb/>
涉四方無雍行人懽悀民歌德恵穆如清風乃刋斯石其<lb/>
後有頌詩㝡後題建寕四年六月十三日壬寅造云<lb/>
　　　　漢博陵太守孔彪碑<lb/>
右漢博陵太守孔彪碑歐陽公集古錄云孔君碑者其名<lb/>
字摩㓕不可見而世次官阀粗可考云孔子十九代孫頴<lb/>
川君之元子也舉孝亷除郎中博昌長拜尚書侍郎治書<lb/>
侍御史博陵太守遷下邳相河東太守建寕四年十月卒<lb/>
其終始畧可見惟其名字皆亡為可惜也今此碑雖殘缺<lb/>
而名字尚完可識云君諱彪字元上又韓府君孔子庿碑<lb/>
<pb n="KR2n0013_SBCK_016-7a"/>
隂載當時出錢人名亦有尚書侍郎孔彪元上与此書正<lb/>
同惟孔君自博陵再遷為河東太守而碑額題故博陵太<lb/>
守孔府君碑漢人多如此然莫暁其何謂也<lb/>
　　　　漢成陽靈臺碑<lb/>
右漢成陽靈臺碑成陽属今雷澤碑略云堯母慶都<lb/>
僊歿盖葬于兹欲人不知名曰靈䑓歐陽公集古錄以謂<lb/>
自史記地志及水經諸書皆無暁母葬處余按班固西漢<lb/>
劉昭東漢書地里志皆曰成陽有堯冢靈䑓而東漢志僉<lb/>
帝元和二年東廵狩将至泰山道使使者奉一太牢祠帝<lb/>
堯于濟隂成陽靈臺与章帝紀所載正同帝紀章懐太子<lb/>
<pb n="KR2n0013_SBCK_016-7b"/>
注引郭縁生述征記云成陽縣東南有堯母慶都墓上有<lb/>
祠廟尭母陵俗亦名靈䑓文母水經注今成陽城西二里<lb/>
有尭陵陵南一里有尭母慶都陵于城為西南稱曰靈䑓<lb/>
盖両漢史所載似以靈䑓為堯冢惟此碑与述征記水經<lb/>
廼直指為堯母冡尔然水經云在成陽西南而述征云在<lb/>
東南未知孰是又集古録云諸書俗本多作在城陽獨此<lb/>
碑為成陽當以碑為正余嘗考之成陽縣名属濟隂郡城<lb/>
陽乃王國名漢文帝二年以封齊悼恵子章者漢志所載<lb/>
各異未嘗差誤也碑有廷尉某歐陽公以為姓名摩㓕不<lb/>
可讀今驗其缺䖏姓下隱有定字知其名定而其後云濟<lb/>
<pb n="KR2n0013_SBCK_016-8a"/>
隂太守審晃成陽令管遵各遣大掾輔助仲君知其姓仲<lb/>
仲氏世為成陽人定有墓在雷澤碑尚存其額題漢故廷<lb/>
尉仲君碑有云表祠唐尭為漢祈福义云為廷尉卿託病<lb/>
乞歸修尭靈䑓黄屋三十餘上聽拜太中大夫云<hi>余為淄川同官</hi>
<hi>李蕘雷澤人云冢正在城西南盖述征記誤</hi>
　　　　漢廷尉仲定碑<lb/>
右漢廷尉仲定碑在今濮州雷澤其額題漢故廷尉仲君<lb/>
之碑碑載官閥甚詳雖殘缺然尚可次苐其略云君諱定<lb/>
聖漢龍興家于成陽父張掖廣漢太守以父勲拜琅邪太<lb/>
守南陽隂府君察孝不行南郡胡公除濟隂復舉孝亷拜<lb/>
<pb n="KR2n0013_SBCK_016-8b"/>
尚書左丞除郎中遷彭城吕長徴試博士太傅下邳趙公<lb/>
舉君髙行遷豫州刺史将軍從事符莭令豫章太守徴議<lb/>
郎拜大尚書遜位復徴拜将軍長史遷城門挍尉執金吾<lb/>
拜太中大夫遷廷尉卿託病乞歸修完靈䑓黄屋三十餘<lb/>
上聽拜太中大夫䑓成事訖上以君先帝舊臣筴令州郡<lb/>
以禮特遣熹平元年孟秋上旬君遘疾不瘳于是門生飬<lb/>
徒故吏郷黨刋石勒銘樹碑表道焉两漢遷拜次苐史既<lb/>
不能詳載而石刻類皆摩㓕難考今此碑所載詳悉故盡<lb/>
著之所謂南郡胡公者廣也太傳下邳趙公者峻也按定<lb/>
漢史無傳惟風俗通元和姓纂具載姓名官爵云<lb/>
<pb n="KR2n0013_SBCK_016-9a"/>
　　　　漢故民吳公碑<lb/>
右漢吳公碑其額題故民吳公之碑碑云熹平元年十二<lb/>
月上旬吳公仲山其他刻畫完好如新文詞頗拙陋書亦<lb/>
怪而不工然漢時石刻存者漸少而此碑特完故錄之以<lb/>
資博覧<lb/>
　　　　漢司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>挍尉魯峻碑<lb/>
右漢司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>校尉魯峻碑云君諱峻字仲嚴<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元注水經<lb/>
引戴延之西征記曰焦氏山北金郷有漢司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>校尉魯恭<lb/>
冢冢前有石祠四壁皆青石隱𧺫自書契以来忠臣孝子<lb/>
貞婦孔子及七十二弟子形像像邊皆刻石記之今墓与<lb/>
<pb n="KR2n0013_SBCK_016-9b"/>
石室尚存惟此碑為人輦置任城縣學矣余嘗淂石室所<lb/>
刻畵像与延之所記合又其他地里書如方輿志寰宇記<lb/>
之類皆作峻惟水經誤轉冩為恭尔<lb/>
　　　　漢桂陽太守周府君碑<lb/>
右漢桂陽太守周府君頌歐陽公集古錄云府君字君光<lb/>
而名已訛缺不可辨圖經但云周使君而亦不著其名後<lb/>
漢書又無傳遂不知為何人而曽子固言嘗得此碑于知<lb/>
韶州王之才之才以書来言曲江縣圖經周府君名昕字<lb/>
君光則永叔云圖經不載其名者盖考之未詳也今此本<lb/>
雖訛缺然究其點畫殊不類昕字二公所說既不同而韶<lb/>
<pb n="KR2n0013_SBCK_016-10a"/>
州圖經余家偶無有皆未可知也當考之<hi>余後見市中印本歐陽公廬陵</hi>
<hi>集别本有一䟦尾云周君名憬憬字頗近之</hi>
　　　　漢周府君碑隂<lb/>
右漢周府君碑隂題名凡三十一人姓氏具存按<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元<lb/>
注水經瀧水南逕曲江縣東縣昔號曲紅曲紅山名也而<lb/>
東西两漢史皆作曲江今據此碑自縣長區祉而下凡十<lb/>
七人皆書為曲紅則是當時縣名曲紅無可疑者不知两<lb/>
漢史皆作曲江何也<lb/>
　　　　漢石經遺字<lb/>
右漢石經遺字者蔵洛陽及長安人家盖靈帝熹平四年<lb/>
<pb n="KR2n0013_SBCK_016-10b"/>
所立其字則蔡邕小字八分書也其後屢經遷徙故㪚落<lb/>
不存今所有者才數千字皆土壤埋沒之餘摩㓕而僅存<lb/>
者尔按後漢書儒林傳叙云為古文篆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>三體者非也盖<lb/>
邕所書乃八分而三體石經乃魏時所建也又按靈帝紀<lb/>
言詔諸儒正五經文字刻石立于太學門外蔡邕傳乃云<lb/>
奏求正定六經文字既已不同而章懐太子注引洛陽記<lb/>
所載有尚書周易公羊傳論語禮記今余所蔵遺字有尚<lb/>
書公羊傳論語又有詩儀礼然則當時所立又不止六經<lb/>
矣洛陽記又云礼記碑上有諌議大夫馬日磾議郎蔡邕<lb/>
等名今論語公羊後亦有堂谿典馬日磾等姓名尚在據<lb/>
<pb n="KR2n0013_SBCK_016-11a"/>
邕傳稱邕以經籍去聖久逺文字多謬俗儒穿鑿疑誤後<lb/>
學乃奏求正定自書于碑于是後儒晚學咸取焉今石本<lb/>
既己摩㓕而歲久轉冩日就訛舛以世所傳經書本校此<lb/>
遺字其不同者已𢾗百言又篇第亦時有小異使完本具<lb/>
存則其異同可勝數邪然則豈不可惜也哉而後世學者<lb/>
于去古數千百歲之後盡絀前世諸儒之論欲以己之私<lb/>
意悉通其說難矣余既錄爲三卷又取其文字不同者具<lb/>
列于卷末云<lb/>
　　　　漢堂谿典嵩髙山石闕銘<lb/>
右漢堂谿典嵩髙山石闕銘云中郎将堂谿典伯并熹平<lb/>
<pb n="KR2n0013_SBCK_016-11b"/>
四年来請雨嵩髙廟按後漢書靈帝紀熹平五年復崇髙<lb/>
山名為嵩髙山章懐太子注引前漢書武帝祀中嶽改嵩<lb/>
髙為崇髙東觀記曰使中郎将堂谿典請雨因上言改之<lb/>
復為嵩髙今此文乃熹平四年可以正漢史之誤又蔡邕<lb/>
傳注引先賢行状云典字子度而延䔍傳注又作季度今<lb/>
此碑乃云字伯并亦當以碑為正<lb/>
　　　　漢帝堯碑<lb/>
右漢帝堯碑云帝尭者昔世之聖王也其先出自塊隗翼<lb/>
火之精有龍神首出于常羊又云名紀見乎河雒爰嗣八<lb/>
九慶都与赤龍交而生伊尭又云侯伯逰于玄河之上龍<lb/>
<pb n="KR2n0013_SBCK_016-12a"/>
龜負銜投鈐受與然後堯乃受命其說于䜟緯可謂怪妄<lb/>
不經矣尭之所以為聖者豈假此而已哉<lb/>
　　　　漢蒼頡廟碑<lb/>
右漢蒼頡庿碑文字殘缺其略可辨者有云蒼頡天生德<lb/>
于大聖四目靈光為百王作憲而其銘曰穆穆聖蒼知為<lb/>
蒼頡碑也考其歲月盖熹平六年立<lb/>
　　　　漢<graphic n="KR1676" url="https://raw.githubusercontent.com/kanripo/KR-Gaiji/master/images/KR1676.png" mimeType="image/png"/>彰長断碑<lb/>
右漢<graphic n="KR1676" url="https://raw.githubusercontent.com/kanripo/KR-Gaiji/master/images/KR1676.png" mimeType="image/png"/>彰長断碑在華隂己断裂惟存下一叚故其姓名<lb/>
皆亾矣所可見者有云先髙祖時以吏二千石自齊臨淄<lb/>
徙充關中祖字興先為執金吾第䬃漁陽太守又云元𥘉<lb/>
<pb n="KR2n0013_SBCK_016-12b"/>
元年遭家不造三歲䘮父事母有紫頴之行𥘉仕為縣主<lb/>
簿功曺郡諸曹史帳下司馬劉君招命署議曺掾假除百<lb/>
石遷𥙷任尉假印綬守廣平夏曲陽令<graphic n="KR1676" url="https://raw.githubusercontent.com/kanripo/KR-Gaiji/master/images/KR1676.png" mimeType="image/png"/>彰長熹平二年<lb/>
秋七月寝疾不豫最後題熹平六年十月九日辛酉造按<lb/>
史記及漢書本紀髙祖九年徙齊楚大族昭屈景懐田五<lb/>
姓關中而其四姓皆椘人自齊徙者唯田氏尔然則此碑<lb/>
所謂髙祖時自齊臨淄徙者其人必姓田氏也<hi>按第五氏亦云自齊</hi>
<hi>徙闗中然本亦出于田氏也</hi>
                    <graphic n="KR1676" url="https://raw.githubusercontent.com/kanripo/KR-Gaiji/master/images/KR1676.png" mimeType="image/png"/>彰東西漢史皆作斥章<lb/>
金石錄卷苐十六　臘月廿三日黃昬<lb/>
</p>
<p>
</p>
  </div>
</body>
</text>
</TEI>
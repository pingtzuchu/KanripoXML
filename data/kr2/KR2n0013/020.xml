<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_020-1a"/>
金石錄卷苐二十　䟦尾十<hi>魏偽漢/吴晋偽趙</hi>
魏大饗碑<lb/>
唐重立大饗碑<hi>附</hi>
魏孔子庿碑<lb/>
魏范式碑<lb/>
魏太僕荀君碑<lb/>
魏南郡太守卞統碑<lb/>
晉南鄉太守司馬整頌<lb/>
晋南郷郡建國碑<lb/>
魏大長秋㳺君碑<hi>晉咸寕中建</hi>
<pb n="KR2n0013_SBCK_020-1b"/>
㳺君碑隂<lb/>
吳禪國山碑<lb/>
吳天璽元年断碑<lb/>
晋右将鄭烈碑<lb/>
晋太公碑<lb/>
晋雲南太守碑<lb/>
晋䕶羌挍尉彭祈碑<lb/>
晋彭祈碑隂<lb/>
晋光祿勲向凱碑<lb/>
晋鴻臚成公重墓刻<lb/>
<pb n="KR2n0013_SBCK_020-2a"/>
偽漢司徒公劉雄碑<lb/>
魏鄧艾碑<hi>與下两碑皆一時西晋立</hi>
金鄊守長薛君碑<lb/>
張平子碑<lb/>
趙浮圖澄造釋迦像碑<lb/>
趙横山李君神碑<lb/>
趙西門豹祠殿基記<lb/>
晋樂毅論<lb/>
學生題名<lb/>
宋武帝檄譙縦文<lb/>
<pb n="KR2n0013_SBCK_020-2b"/>
　　　　魏大饗碑<lb/>
右魏大饗碑按魏志文帝以建安二十五年嗣位為丞相<lb/>
魏王改元延康夏六月南征秋七月甲午軍次于譙大饗<lb/>
六軍及譙父老今以碑考之乃八月辛未盖魏志誤也是<lb/>
時丕為丞相漢献帝猶在位雖政去王室已久然操之死<lb/>
纔數月耳丕軍次舊里𥘉無念親之心方与群臣百姓置<lb/>
酒髙㑹大設伎楽而臣下又相与伐石勒詞夸耀功德更<lb/>
以夏啓周成漢髙祖光武為比豈不可笑也哉<lb/>
　　　　唐重立魏大饗碑<hi>附</hi>
右唐重立大饗碑大中五年亳州刾史李暨以舊文刓缺<lb/>
<pb n="KR2n0013_SBCK_020-3a"/>
再刻于石舊碑既断續不可盡識而此本特完好故附其<lb/>
次俾覧者詳焉魏之事跡雖無足取而其文詞工妙亦不<lb/>
可廢也<lb/>
　　　　魏孔子庿碑<lb/>
右魏孔子庿碑按魏志文帝以黄𥘉二年正月下詔以議<lb/>
郎孔羡為宗聖矦奉孔子之祀及令魯郡修𧺫舊庿今以<lb/>
碑考之乃黄𥘉元年又詔語時時小異亦當以碑為正<lb/>
　　　　范式碑<lb/>
右范式碑法書要録云蔡邕書今以碑考之乃魏青㡣三<lb/>
年立非邕書也<lb/>
<pb n="KR2n0013_SBCK_020-3b"/>
　　　　魏太僕荀君碑<lb/>
右魏太僕荀君碑其額題魏故太僕西陽亭成侯荀府君<lb/>
之碑碑已殘缺其可見者嘗爲齊相始平太守大将軍長<lb/>
史封西陽亭矦遂爲太僕春秋五十有一正始五年夏六<lb/>
月丙寅薨惟其名字鄉里摩㓕不可考矣<lb/>
　　　　魏南郡太守卞統碑<lb/>
右南郡太守卞統碑在今曺州宛句縣所叙世次官閥甚<lb/>
简又多殘缺其略云君諱統字建業又云惟帝念庸命以<lb/>
南邦又云嘉平元年十一月已亥寝疾卒官而其首題魏<lb/>
故南郡太守卞府君之表按晋書卞壼傳濟隂冤句人祖<lb/>
<pb n="KR2n0013_SBCK_020-4a"/>
統琅邪内史而元和姓纂亦云統為晋琅邪内史今此碑<lb/>
殘缺處猶有琅邪字尚存知其嘗為此官而統以魏嘉平<lb/>
中卒姓纂以為仕晋者誤也<lb/>
　　　　晋南鄊太守司馬整頌<lb/>
右晋南鄉太守司馬整頌云𥘉仕魏拜郎中中郎議郎諫<lb/>
議大夫騎都尉給事中轉拜治書侍御史咸熈二年出臨<lb/>
鄙郡加宣威将軍又云謁者就郡拜君世子執節四譲推<lb/>
與兄嗣固辝懇誠泰伯三羙君又加焉又云泰始三年十<lb/>
一月使者奉詔筞命君南中郎将牧就統宛都按晋史整<lb/>
事跡附見安平献王孚傳後云兄奕卒以整為世子歷南<lb/>
<pb n="KR2n0013_SBCK_020-4b"/>
中郎将封清泉侯早卒其餘官閥皆不載據史言兄奕卒<lb/>
以整為世子而碑言推与兄嗣二說不同當以碑為正<lb/>
　　　　晋南鄊郡建國碑<lb/>
右晋南鄉郡建國碑已断裂不完其額題南鄉郡建國之<lb/>
碑其大略云嘉平五年漢水滔溢毁壊舊城又云正元年<lb/>
城此其餘文字可識處大略述遷郡事而銘文有与晋常<lb/>
存之語知其為晋碑也按晋書地里志建安十三年魏武<lb/>
帝盡淂<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州之地分南陽縣西畍立南鄉郡及晋武平吳<lb/>
太康中改南鄉為順陽而不載遷都事此碑盖太康以前<lb/>
立故仍稱南鄉也碑有云河内司馬府君者整也嘗守是<lb/>
<pb n="KR2n0013_SBCK_020-5a"/>
郡自有碑此碑既無建立年月因附于整碑之次焉<lb/>
　　　　大長秋㳺君碑<lb/>
右大長秋㳺君碑云君諱述字庶祖按元和姓纂云魏河<lb/>
南尹㳺述始居廣平六丗孫後魏尚書明根生僕射肇今<lb/>
碑亦云述廣平人惟姓纂云述為河南尹以碑考之盖未<lb/>
嘗為此官又按後漢百官志大長秋承秦将行宦者景帝<lb/>
時更名大長秋或用士人中興常用宦者述嘗為冤句長<lb/>
尚書郎左丞元城令治書侍御史南安北海安平東郡太<lb/>
守符莭令遂為大長秋皆非宦者之職然則魏制盖亦参<lb/>
用士人矣<lb/>
<pb n="KR2n0013_SBCK_020-5b"/>
　　　　㳺君碑隂<lb/>
右㳺君碑隂按王莾下令禁二名故當時士人皆以一字<lb/>
為名東漢時尚尔今此碑隂所記凡二百五十三人亦無<lb/>
一人二名者碑晋咸寕中建距莾時二百年矣而士大夫<lb/>
猶遵莾之令不變何哉<lb/>
　　　　英禪國山碑<lb/>
右吳禪國山碑其前叙孫皓即位以後郡國祥瑞凡千餘<lb/>
言其後云乃以涒灘之歲欽若昊天月正革元郊天祭地<lb/>
紀號天璽乂云丞相沇太尉璆大司徒燮大司空朝䓁以<lb/>
為今衆瑞畢至三表納貢九垓八埏㒺不𬒳澤率按典繇<lb/>
<pb n="KR2n0013_SBCK_020-6a"/>
冝先行禪禮紀勒天命遂于吳興國山之隂告祭刋石以<lb/>
對揚乾命廣報坤德按皓以丙申歲改元天壐碑言涒灘<lb/>
之歲是也皓滛虐無道人神憤疾而群臣方稱述符瑞讃<lb/>
頌功德盖刻石後四年遂為晋所俘矣<lb/>
　　　　吳天璽元年㫁碑<lb/>
右吴天璽元年断碑其前云上天帝言又云帝曰大吳一<lb/>
萬方又云天發神䜟文天璽元年七月已酉朔又云天䜟<lb/>
廣多不觧觧者十二字嗚呼其言可謂妖矣據吳志天璽<lb/>
元年秋八月鄱陽言歴陽山石理成字凡二十明年改元<lb/>
大赦以恊石文今此碑乃在金陵騐其文与吳志所載亦<lb/>
<pb n="KR2n0013_SBCK_020-6b"/>
異莫可考究孫皓在位凡八改元而六以符瑞然竟不能<lb/>
保其國盖人事不修而假託神恠以矯誣天命其不終冝<lb/>
矣<lb/>
　　　　晋右将軍鄭烈碑<lb/>
右晋鄭烈碑云君諱烈字休林又云曽祖先生皇祖徵君<lb/>
顯考将作大将匠實有茂德載在國筞烈晋史無傳以碑<lb/>
考之嘗為文帝参佐武帝時仕為兖州刾史封東莞男以<lb/>
疾終徴拜議郎卒于太康二年追贈右軍将軍謚曰僖矦<lb/>
云<lb/>
　　　　晋太公碑<lb/>
<pb n="KR2n0013_SBCK_020-7a"/>
右晉太公碑其略云太公望者此縣人大晋受命四海一<lb/>
統太康二年縣之西偏有盗彂冡而淂竹筞之書書蔵之<lb/>
年當秦坑儒之前八十六歳今以晋書武帝紀考之云咸<lb/>
寕五年汲郡人不準掘魏㐮王冡淂竹简小篆古書十餘<lb/>
萬言蔵于秘府与此碑年月不同碑當時所立又荀朂校<lb/>
穆天子傳其叙亦云太康二年与碑合可以正晋史之誤<lb/>
其曰小篆書亦謬也且其書既在秦坑儒八十六歲之前<lb/>
是時安淂有小篆乎碑又云其周志曰文王夢天帝服玄<lb/>
<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>
                    <hi>
                        <graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>字字書所無</hi>以立于令狐之津帝曰昌賜汝望文王再拜稽<lb/>
首太公于後亦再拜稽首文王夢之之夜太公夢之亦然<lb/>
<pb n="KR2n0013_SBCK_020-7b"/>
其後文王見太公而計之曰而名為望乎荅曰唯為望文<lb/>
王曰吾如有所于見汝太公言其年月与其日且盡道其<lb/>
言臣以此淂見也文王曰有之有之遂与之歸以為卿士<lb/>
而史記太公世家曰西伯将出獵卜之<hi>云云</hi>扵是西伯獵<lb/>
果遇太公于渭之陽与語大說曰自吾太公望子乆矣故<lb/>
號之曰太公望載与俱歸二說殊不合而王逸注椘詞亦<lb/>
載文王夢太公事与碑所書略同方逸為注時此書未出<lb/>
逸必别有所據碑又云其紀年曰康王六年齊太公望卒<lb/>
參考年數盖夀一百一十餘歲而史記亦不載按前世所<lb/>
傳汲冡諸書獨有紀年穆天子傳師春䓁不載所謂周志<lb/>
<pb n="KR2n0013_SBCK_020-8a"/>
者不知為何書而杜預左氏傳後叙云汲冡書凡七十五<lb/>
卷皆蔵秘府預親見之以此知不特十餘萬言史之所記<lb/>
盖不能盡其亡逸見于今者絶少也太公碑汲縣令盧無<lb/>
忌立後題太康十年三月云<lb/>
　　　　晋雲南太守碑<lb/>
右晋雲南太守碑文字殘缺其姓氏名字郷里皆不可考<lb/>
略可見者嘗為尚書令史察孝亷除郎中遷武陽令従龍<lb/>
<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>将軍王濬征討遷雲南太守年五十有七卒最後題太<lb/>
熈元年正月上旬造太熈武帝年號也<lb/>
　　　　晋䕶羌挍尉彭祈碑<lb/>
<pb n="KR2n0013_SBCK_020-8b"/>
右晉彭祈碑云君諱祈字子玄隴西㐮武人也其先出自<lb/>
顓頊有陸終之裔子大彭實主夏盟則其後也又云歴郡<lb/>
右職州别駕従事于時庸蜀未殄侵擾王路洮西之戰因<lb/>
敗運竒元師獲安尅厭彊膚列上功狀除舍人還参本軍<lb/>
事除凉州䕶軍河右未清戎㓂鼎沸謀謨神略简在帝心<lb/>
遷西郡太守至官未久復臨酒泉逺夷望風襁負歸命白<lb/>
山丁令率脤賓貢敦煌令狐豐距違王度淵泉之陳兵不<lb/>
血刃母弟亾辭軄去官聖上仁慈聽君所求轉略陽太守<lb/>
近家禄養遂罹大艱侍䘮還家服紀終始有詔以軍州始<lb/>
分河右未清犲狼肆虐授君莭盖除䕶羌挍尉統攝凉土<lb/>
<pb n="KR2n0013_SBCK_020-9a"/>
前後軍功應封七矦勞謙退譲隂德不伐年未知命以太<lb/>
康十年三月癸酉薨天子愍悼遣使者監䕶喪事筞曰君<lb/>
秉心公亮所任有方不幸殞歿朕甚痛惜故孝㢘參䕶羌<lb/>
軍事酒泉馬朔故吏郎中綦母畨主簿郭曉良吏夏侯俊<lb/>
䓁追思洪烈感想哀嗟乃刋石勒銘焉西晋石刻見于今<lb/>
者絶少又多殘缺此碑文字完好可喜乃錄其終始事跡<lb/>
于此<lb/>
　　　　晋彭祈碑隂<lb/>
右彭祈碑隂題名者凡三百十二人有故孝㢘計掾計史<lb/>
良吏亷吏計佐主簿領挍録事中部督郵西部督郵軍議<lb/>
<pb n="KR2n0013_SBCK_020-9b"/>
従事和戎従事記室督軍謀從事錄事史户曺史賊曺史<lb/>
金曺史田曺史倉曺史鎧曺史兵曺史客曺史記室史莭<lb/>
史車曺史水部都督中部都督功曺典事武猛從事舎人<lb/>
蜀渠都水行事中部勸農西部勸農東都水蜀渠平水門<lb/>
下賊曺門下議生錄事金曺掾兵曺掾作部史法曺史参<lb/>
戰騎督步督散督門下書佐弓馬從事監牧史㦸史金曺<lb/>
典事武猛史門下通事門下小史凡一官多者十人少者<lb/>
不减數人其餘稱故吏無官號者百六十餘人當時州郡官<lb/>
属其濫如此盖自漢以来太守皆淂自署置僚佐彭君為<lb/>
邊郡守故其所辟尤衆今盡錄其名號以見一時之制焉<lb/>
<pb n="KR2n0013_SBCK_020-10a"/>
　　　　晋光祿勲向凱碑<lb/>
右晋向凱碑云君諱凱字士伯河内山陽人也其後歴叙<lb/>
官閥甚詳其㝡顕者嘗為中書侍郎尚書吏部郎給事黄<lb/>
門侍郎賜爵関中矦廣平太守散騎常侍㳺擊将軍北中<lb/>
郎軍司兖州刺史中郎将後云累遷河南尹春秋六十有<lb/>
八元康九年四月甲子薨追贈光祿勲據此乃當世顯人<lb/>
而晋史無傳故其事跡莫得而考盖君子所頼以傳者非<lb/>
爵位也頋所立如何耳自古老死丘壑而名稱顯著者甚<lb/>
衆雖在髙位而功烈不見于當時聲跡無聞于後世者亦<lb/>
可朦數哉<lb/>
<pb n="KR2n0013_SBCK_020-10b"/>
　　　　晋鴻臚成公重墓刻<lb/>
右晋成公重墓刻云永寕二年四月辛已朔十五日乙未<lb/>
守鴻臚關中矦成公重魏夫人之靈柩前世以永寕紀年<lb/>
者三漢安帝晋恵帝偽趙石祗按三國志建安二十年曺<lb/>
操始置關中矦十七級安帝時猶未有此號而石祗永寕<lb/>
無二年然則重盖惠帝時人也晋史有成公简成公綏皆<lb/>
東郡白馬人<lb/>
　　　　偽漢司徒劉雄碑<lb/>
右偽漢劉雄碑其額題漢故使持莭侍中太宰司徒公右<lb/>
部魏成獻王之碑碑云公諱雄字元英髙祖之胄孝宣帝<lb/>
<pb n="KR2n0013_SBCK_020-11a"/>
玄孫值王莾篡竊逺遁邊朔為外國所推遂號單于累葉<lb/>
相承家雲中因以為桑梓焉雄劉元海弟也晋書載記元<lb/>
海本匈奴人冐頓之後漢髙祖以宗女妻冐頓約為兄弟<lb/>
故其子孫遂冐姓劉氏今此碑直云出自宣帝豈元海𥘉<lb/>
𧺫假此以惑衆乎碑後題嘉平五年歲在乙亥二月六日<lb/>
建按宋莒公紀年通譜劉聪以晋懐帝永嘉四年即偽位<lb/>
改元光興明年改元嘉平嘉平四年改元則嘉平豈𣸪更<lb/>
有五年盖載記𥘉不編年故于改元歳月難考此碑當時<lb/>
所立不應差謬乃通譜誤也<lb/>
　　　　鄧艾碑<hi>与下两碑皆晋時立</hi>
<pb n="KR2n0013_SBCK_020-11b"/>
右鄧艾碑其額題魏使持莭征西将軍方城矦鄧公之碑<lb/>
碑無建立年月以詞考之盖晋𥘉立按魏晋史其名皆為<lb/>
艾而碑作義古艾義通為俊義芟義義安之字疑艾名其<lb/>
音如此而今人讀蕭艾之字恐非是又按艾平蜀即軍中<lb/>
拜太尉而碑但題為征西将軍者疑尋𬒳禍未嘗受命而<lb/>
艾始封方城矦後改封鄧矦碑尚云方城矦何㢤<lb/>
　　　　金郷長薛君頌<lb/>
右薛君頌在今濟州金郷縣其額題故金郷長汝南薛君<lb/>
之頌云君諱詣字公謀其他文字皆完好騐其詞盖縣長<lb/>
德政頌尔雖無建立年月而有吳㓂未<hi>下闕一字</hi>燿威海隅之<lb/>
<pb n="KR2n0013_SBCK_020-12a"/>
語知其為晋碑也<lb/>
　　　　張平子碑<lb/>
右張平子碑晋南陽相夏矦湛撰䜟緯之說興于西漢之<lb/>
末而爛漫于東漢之世雖一時名儒皆従而惑焉獨平子<lb/>
奮然闢之甚力余嘗歎以謂如平子可謂豪傑之士不為<lb/>
流俗所移者今湛為此碑乃云金匱玉版之奥䜟契圖律<lb/>
之文冈不該羅其情可謂不知平子矣<lb/>
　　　　趙浮圖澄造釋迦像碑<lb/>
右趙浮圖澄造釋迦像碑唐封演闻見記云内丘縣西古<lb/>
中丘城寺有碑後趙石勒光𥘉五年立碑云大和上竺浮<lb/>
<pb n="KR2n0013_SBCK_020-12b"/>
圖澄者天竺大國附庸小國王之元子也本姓濕此碑即<lb/>
演所見其說皆同按晋書藝術傳澄本姓帛氏今碑作濕<lb/>
碑當時所立冝淂其真又史作佛圖碑作浮圖二字音相<lb/>
近耳惟光𥘉乃劉曜年號而以爲石勒時盖演誤也<lb/>
　　　　趙横山李君神碑<lb/>
右趙横山李君神碑題建武六年歲在康子三月已亥二<lb/>
十一日癸丑按晋書成帝紀石虎以咸和九年自立爲趙<lb/>
天王而載記云咸康元年僣稱居攝趙天王據帝紀則建<lb/>
武六年歲在已亥據載記則歲在庚子宋莒公紀年通譜<lb/>
獨以本紀爲據今此碑及西門豹祠殿基記並六年建皆<lb/>
<pb n="KR2n0013_SBCK_020-13a"/>
云歲在庚子以此知帝紀之失非二碑則晋紀与載記得<lb/>
失不復可考矣<lb/>
　　　　趙西門豹祠殿基記<lb/>
右趙西門豹祠殿基記云趙建武六年歲在庚子秋八月<lb/>
<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>寅造西門祠殿基又云巧工司馬臣張由監作吏臣杜<lb/>
波馬孫殿中司馬臣王基殿中都尉臣潘倪侍御史騎都<lb/>
尉臣劉諠左校令臣趙升殿中校尉臣顔零䓁監其下刻<lb/>
物象甚多如土長強良碩章舒悽雀之類其名頗異近歲<lb/>
臨淄縣人耕地淂巧工司馬印遍尋史傳皆無此官名不<lb/>
知為何代物今乃見扵此碑云<lb/>
<pb n="KR2n0013_SBCK_020-13b"/>
　　　　晋樂毅論<lb/>
右晋樂毅論石本舊蔵學士家集古錄云紳死其子弟以<lb/>
石質錢扵冨人而富人家失火遂焚其石者非也元祐間<lb/>
余侍親官徐州時故郎官趙竦𬒳㫖開吕梁洪挈此石随<lb/>
行已断裂用木為匣貯之竦尤珍惜親舊有求墨本者必<lb/>
手摸以遺之竦歿今遂不知所在<lb/>
　　　　學生題名<lb/>
右學生題名歐陽公集古錄以為漢文翁學生余獨疑其<lb/>
非是盖以為西漢時立則字畫石類以為東漢則東漢絶<lb/>
無二名者今此碑二名者凡数人又唐顔有意所書益州<lb/>
<pb n="KR2n0013_SBCK_020-14a"/>
學舘廟堂記載漢以来石刻皆僃獨無此題名使其爲文<lb/>
翁學生決不肯漏落余以字畫騐之疑其爲晋以後人所<lb/>
立然𥘉無所據未敢遂以爲然其後以地里書參考乃決<lb/>
知其非文翁學生也題名有幹江陽趙嵩與學從事史寕<lb/>
蜀常仲舒憲道左生遂寕董朗玄明左生晋原楊容宗長<lb/>
按晋書志江陽郡蜀劉備置寕蜀遂寕晋原並桓温平蜀<lb/>
後置四郡東西两漢時皆未有然則此碑爲東晋以後人<lb/>
所立不疑关<lb/>
　　　　宋武帝檄譙縦文<lb/>
右宋武帝檄譙縦文按顔有意書成都學舘廟堂記云石<lb/>
<pb n="KR2n0013_SBCK_020-14b"/>
室北壁有晋義熈九年刾史朱齡石勒宋髙祖檄譙縦文<lb/>
其字磨㓕不可備識學館記唐𥘉立距今又𢾗百年冝其<lb/>
磨㓕愈難識矣然其歲月官爵猶略可辨云<lb/>
金石錄卷第二十<lb/>
　　　　　　　　　　癸未臘月四臣還清谿六日従清谿還錄畢此卷<lb/>
　　　　　　　　　　小舟臲卼字畫傾欹<lb/>
<pb n="KR2n0013_SBCK_020-15a"/>
</p>
<p>
</p>
  </div>
</body>
</text>
</TEI>
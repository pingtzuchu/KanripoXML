<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_019-1a"/>
金石錄卷第十九　䟦尾九<hi>漢</hi>
漢張矦殘碑<lb/>
漢<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州從事苑君碑<lb/>
漢趙相雝府君碑<lb/>
漢逄府君墓石柱篆文<lb/>
漢永樂少府賈君闕銘<lb/>
漢酸棗令劉熊碑<lb/>
漢臨朐長仲君碑<lb/>
漢蜀郡太守任君神道<lb/>
漢蜀郡屬國都尉王君神道<lb/>
<pb n="KR2n0013_SBCK_019-1b"/>
漢司空殘碑<lb/>
漢益州太守楊宗墓闕銘<lb/>
漢益州刺史薛君巴郡太守劉君碑<lb/>
漢巴郡太守張君碑<lb/>
漢南陽太守秦君碑額<lb/>
漢河南尹蘓府君碑額<lb/>
漢禹廟碑<lb/>
漢禹庿碑隂<lb/>
漢司空掾陳君碑隂<lb/>
漢武氏石室畫像<lb/>
<pb n="KR2n0013_SBCK_019-2a"/>
戚伯著碑<lb/>
四皓神位刻石<lb/>
相府小史夏堪碑<lb/>
郭先生碑<lb/>
　　　　漢張矦殘碑<lb/>
右漢張矦殘碑張矦者子房也碑已断裂摩㓕不可次叙<lb/>
獨其額尚完題漢故張矦之碑在今彭城古留城子房庿<lb/>
中騐其字畫盖東漢時所立樂史寰宇記陳留縣有張良<lb/>
墓引城冡記云張良封陳留矦食邑小黄一萬户漢爲良<lb/>
築城因名張良城今陳留有子房庿貌甚盛余按西漢書<lb/>
<pb n="KR2n0013_SBCK_019-2b"/>
地里志注留属陳故稱陳留宋亦有留彭城留是也子房<lb/>
傳曰始臣𧺫下邳与上㑹留臣願封留足矣下邳与彭城<lb/>
相近而此碑漢人所立乃在彭城然則子房所封非陳留<lb/>
明矣城冡記誕妄盖不足信也<lb/>
　　　　漢<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州従事苑鎮碑<lb/>
右漢苑鎮碑其略云漢故<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州從事苑君諱鎮字仲弓南<lb/>
陽人也其先出自苑柏何為晉樂正丗掌朝禮之制又云<lb/>
有苑子園寔能掌隂陽之理君即其胄也按姓氏書皆云<lb/>
苑氏出于左傳所載齊大夫苑何忌之後今此碑所謂苑<lb/>
柏何与子園左傳國語皆無其人故錄之以待知者<lb/>
<pb n="KR2n0013_SBCK_019-3a"/>
　　　　漢趙相雝府君碑<lb/>
右漢趙相雝府君碑其前歷叙家世官爵而所述雝府君<lb/>
事甚略云趙國相名勸孝㢘成皐令趙國相又云在官五<lb/>
載蒞政清平有甘棠之化年四十五卒于官故吏民漢中<lb/>
太守邯鄲某等<hi>其名殘缺</hi>慕戀恩德刋石稱頌焉又有闕銘題<lb/>
漢故趙國相雝府君之闕云<lb/>
　　　　漢逄府君墓石柱篆文<lb/>
右漢逄府君墓石柱篆文云漢故博士趙傳逄府君神道<lb/>
唐李利涉編古命氏北海逄氏有名絲字子繡者為漢趙<lb/>
王傳其孫萌不仕王莾盖前漢時人今逄君北海人又為<lb/>
<pb n="KR2n0013_SBCK_019-3b"/>
趙傳疑其是也而濰州圖經北海縣有逄汾墓云汾好學<lb/>
以德義聞徴為博士趙王傳卒門人執衰經者數百葬于<lb/>
寒亭南四里今此篆文既不載其名皆莫可考然圖經所<lb/>
載逄君事首尾甚詳不知何以知其名汾必别有所據又<lb/>
疑絲与汾两人前後皆嘗為趙王傳未可知也故并載之<lb/>
以俟知者<lb/>
　　　　漢永樂少府賈君闕銘<lb/>
右漢永樂少府賈君闕銘按漢書桓帝母孝崇匽皇后居<lb/>
永樂宫和平元年詔置太㒒少府如長樂故事其後靈帝<lb/>
母孝仁董皇后亦居是宫歐陽集古錄引章懐太子注云<lb/>
<pb n="KR2n0013_SBCK_019-4a"/>
漢官儀長樂少府以宦者為之則賈君盖亦宦者也余以<lb/>
漢史及石刻考之當時三公如陳球劉寬皆嘗為此官非<lb/>
獨一人盖自西漢以来太后皇后官屬如大長秋之類皆<lb/>
参用士人然則漢官儀以為止用宦者為之盖其闕漏而<lb/>
集古錄遂以賈君為宦者亦未必然也<lb/>
　　　　漢酸棗令劉熊碑<lb/>
右漢劉熊碑在今酸棗縣云君諱熊字孟孟下缺一字按<lb/>
酈道元注水經酸棗城内有漢令劉孟陽碑今據碑熊實<lb/>
為此縣令然則所缺一字當從水經為陽也碑又云君光<lb/>
武皇帝之玄廣陵王之孫俞鄉矦之季子也按後漢書光<lb/>
<pb n="KR2n0013_SBCK_019-4b"/>
武子廣陵思王<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>以譴死顯宗封其子元夀為廣陵矦又<lb/>
封元夀第三人為鄉矦而李利<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>編古命氏唐書宰相世<lb/>
系表皆云<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>生俞郷元矦平平生彪襲封今據熊當為彪<lb/>
之弟然則于光武乃其曽孫而曰玄孫者疑碑誤<lb/>
　　　　漢臨朐長仲君碑<lb/>
右漢臨朐長仲君碑文字摩㓕其粗可見者云君諱雄又<lb/>
云歴郡五官掾功曺史辟從事舉孝㢘除郎中遷臨朐長<lb/>
而其額題故臨朐長仲君碑云<lb/>
　　　　漢蜀郡太守任君神道<lb/>
右漢蜀郡太守任君神道九字字畫壮侓然不著名字鄉<lb/>
<pb n="KR2n0013_SBCK_019-5a"/>
里歲月莫詳其為何人也<lb/>
　　　　漢蜀郡属國都尉王君神道<lb/>
右漢王君神道在南陽云漢故蜀郡属國都尉王君神道<lb/>
封陌按<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元注水經淯水南道側有二石樓制作精妙<lb/>
題言蜀郡太守姓王字子稚南陽西鄂人有三女無男而<lb/>
家累千金父沒當葬三女各出錢五百萬一女築墓二女<lb/>
建樓今此碑後有唐向城令張璿之撰孝女雙石樓記所<lb/>
書与水經注合惟水經誤以都尉為太守耳璿之記天寳<lb/>
七載建別錄于後<lb/>
　　　　漢司空殘碑<lb/>
<pb n="KR2n0013_SBCK_019-5b"/>
右漢司空殘碑政和乙未歳淂于洛陽天津橋之故基首<lb/>
尾已不完所存四十五字字畫竒偉其詞有云命尔司空<lb/>
余回尔輔據此乃嘗爲三公盖當時顯人惜其不見名氏<lb/>
也碑隂有故吏題名百餘人尤完好筆法不减蔡邕石經<lb/>
云<lb/>
　　　　漢益州太守楊宗墓闕銘<lb/>
右漢楊宗墓闕銘在蜀中凡十六大字云漢故益州太守<lb/>
楊府君諱宗字德仲墓闕汶陽李長茂爲蜀使者罷歸以<lb/>
此本見遺長茂名公年東州善士以畵山水著稱者<lb/>
　　　　漢益州刾史薛君巴郡太守劉君碑<lb/>
<pb n="KR2n0013_SBCK_019-6a"/>
右漢薛君劉君碑已断裂不完惟存上一叚而其額尚全<lb/>
題漢故益州刾史中山相薛君巴郡太守宗正卿成平矦<lb/>
相劉君碑古無两人共立一碑者唯見于此爾<lb/>
　　　　漢巴郡太守張君碑<lb/>
右漢巴郡太守張君碑其前題巴郡太守都亭矦張府君<lb/>
功德叙云君諱訥字子郎勃海南皮人也又云炎漢龍興<lb/>
留矦維榦枝裔滋布竝極爵秩又云察孝亷除郎中尚書<lb/>
侍郎遷甘陵冤句令親病去官辟司空司徒府復辟太尉<lb/>
舉高第拜侍御史揚州㓂賊陸梁作難五府表君中丞督<lb/>
捕又云丙子璽書封都亭矦碑無卒葬年月其後頗叙述<lb/>
<pb n="KR2n0013_SBCK_019-6b"/>
政績而繫以銘詩盖巴郡太守德政碑爾按漢史自安順<lb/>
以来揚州㓂賊屢彂不知張君為中丞督捕在何年也<lb/>
　　　　漢南陽太守秦君碑額<lb/>
右漢南陽太守秦君碑額文字已摩㓕唯其額十大字尚<lb/>
完好故名字歲月皆莫可考按後漢書靈帝紀中平三年<lb/>
二月江夏兵趙慈反殺南陽太守秦頡或云此即頡碑也<lb/>
然<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元水經注載頡墓与碑皆在冝城此碑乃在南陽<lb/>
或是郡人所立德政頌尔<lb/>
　　　　漢河南尹蘇府君碑額<lb/>
右漢蘇府君碑額題漢故河南尹蘇府君碑今宣州太守<lb/>
<pb n="KR2n0013_SBCK_019-7a"/>
張叔夜嵇仲見寄云在許州道傍碑無文詞惟此十字其<lb/>
額尔按東漢時蘇氏㝡顯者惟蘇章嘗以河南尹徴不就<lb/>
其他無尹河南者意其為章碑也然章扶風平陵人而碑<lb/>
乃在許昌未知果是否<lb/>
　　　　漢禹庿碑<lb/>
右漢禹庿碑字畫淺細故摩㓕尤甚其事跡歲月皆不可<lb/>
考略可見者云皮氏長安定蘇而名字亦不能辨矣<lb/>
　　　　漢禹庿碑隂<lb/>
右漢禹庿碑隂自候長汾隂趙遺子宣而下凡數十人姓<lb/>
名官爵具存又有故督郵曺史縣功曺鄉部吏栢昱等人<lb/>
<pb n="KR2n0013_SBCK_019-7b"/>
名㝡後有龍門復民三十五户人名在今龍門禹庿殘碑<lb/>
之隂而集古錄云在閿鄉楊震墓側又云楊氏子孫當時<lb/>
皆葬閿郷碑碣徃往摩㓕此不知為誰碑者盖誤也<lb/>
　　　　漢司空掾陳君碑額<lb/>
右漢司空掾陳君碑額碑己殘缺不可辨唯其首八大字<lb/>
尚完字畫竒侓在頴川陳太丘墓側按後漢書太丘傳載<lb/>
二子紀諶紀為大鴻臚諶不著其為何官惟劉孝標注世<lb/>
說引海内先賢傳曰諶字季方寔少子也司空掾公車徴<lb/>
不就蚤卒然則斯碑豈非陳諶碑乎<lb/>
　　　　漢武氏石室畵像<lb/>
<pb n="KR2n0013_SBCK_019-8a"/>
右漢武氏石室畵像五卷武氏有數墓在今濟州任城墓<lb/>
前有石室四壁畵古聖賢畵像小字八分書題記姓名徃<lb/>
往為賛于其上文詞古雅字畫遒勁可喜故盡錄之以資<lb/>
博覧<lb/>
　　　　戚伯著碑<lb/>
右戚伯著碑首尾摩㓕其畧可見者有云充列王室遇謗<lb/>
于呂委位捐爵而其額題周末嗣戚氏襲以興勃海君玄<lb/>
孫伯著之碑知其姓戚以文詞字畫驗之疑東漢中葉以<lb/>
前人盖當時石刻見于今者多類此所謂充列王室遇謗<lb/>
于呂者戚夫人也<lb/>
<pb n="KR2n0013_SBCK_019-8b"/>
　　　　四皓神位刻石<lb/>
右四皓神位神胙凡刻石四在恵帝陵傍驗其字畫盖東<lb/>
漢時書按顔師古匡謬正俗引圈稱陳留風俗傳自序云<lb/>
圈公之後圈公為秦博士避地南山漢祖聘之不就恵太<lb/>
子即位以圈公為司徒自圈公至稱十一世按班固述四<lb/>
皓但有園公非圈公也云當秦之時避地入商洛深山則<lb/>
不為博士明矣又漢𥘉不置司徒安淂以圈公為之乎稱<lb/>
之說實為鄙野余嘗疑稱著書自述其世系不應妄誕如<lb/>
此及淂四皓刻石見其所書亦為圈公乃知稱所述果非<lb/>
臆說盖當時所傳如此尔至謂圈公為秦博士及恵帝時<lb/>
<pb n="KR2n0013_SBCK_019-9a"/>
拜司徒者疑無所據<lb/>
　　　　相府小史夏堪碑<lb/>
右相府小史夏堪碑云夏堪字叔德帝禹之精苗零陵太<lb/>
守之根嗣也後有銘銘三字語頗古其卒葬年月殘缺字<lb/>
雖不工然漢碑也其曰精苗根嗣漢末人為文喜造語多<lb/>
類此<lb/>
　　　　郭先生碑<lb/>
右郭先生碑集古錄以為漢碑按後魏<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元注水經具<lb/>
載此碑云碑無年號不知何代人然則歐陽公何所據遂<lb/>
以為漢人乎余以字畫驗之疑魏晋時人所為既無歲月<lb/>
<pb n="KR2n0013_SBCK_019-9b"/>
可考姑附于漢碑之次云<lb/>
金石錄卷苐十九<lb/>
　　　　　　　　　　　　　　　　　　　　　癸未十一月廿七日抄<lb/>
</p>
<p>
</p>
  </div>
</body>
</text>
</TEI>
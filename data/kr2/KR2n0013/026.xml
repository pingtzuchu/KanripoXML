<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_026-1a"/>
金石錄卷苐二十六　䟦尾十六<hi>唐</hi>
唐并州長史崔敬嗣碑<lb/>
唐贈右僕射王洎碑<lb/>
唐嶲州都督姚懿碑<lb/>
唐盧懐慎碑<lb/>
唐琅邪王冲墓誌<lb/>
唐玄元觀尹尊師碑<lb/>
唐河侯新祠頌<lb/>
唐郭知運碑<lb/>
唐大雲寺禅院碑<lb/>
<pb n="KR2n0013_SBCK_026-1b"/>
唐六公詠<lb/>
唐凉國長公主碑<lb/>
唐衞尉正卿泉君碑<lb/>
唐左驍尉大将軍趙元禮碑<lb/>
唐王方翼碑<lb/>
唐龍角山纪聖銘<lb/>
唐冠軍大将軍臧懐亮碑<lb/>
唐萧灌碑<lb/>
唐楊暦碑<lb/>
唐汝陽王長女墓誌<lb/>
<pb n="KR2n0013_SBCK_026-2a"/>
唐南嶽真君碑<lb/>
唐立梁宣帝眀帝二陵碑<lb/>
唐孝義寺碑隂碑<lb/>
唐景陽井銘<lb/>
唐代國長公主碑<lb/>
唐趙冬㬢祭仲山甫文<lb/>
唐觧琬碑<lb/>
唐贈衮州都督裴守真碑<lb/>
唐屯㽜令邢義碑<lb/>
　　　唐并州長史崔敬嗣碑<lb/>
<pb n="KR2n0013_SBCK_026-2b"/>
右唐崔敬嗣按唐史崔光逺傳中宗在房州光逺之祖<lb/>
敬嗣為刺史盡誠推奉帝徳之及反正有与敬嗣同姓<lb/>
名者每擬官輒超拜後召見悟非是訪真敬嗣已死乃<lb/>
用其子余集錄有光逺祖墓誌其卒在武后朝此碑敬<lb/>
嗣盖中宗時誤遷官者也而碑乃云景龍元年有制追<lb/>
不時至中宗對宰相称其姓名三令使者趣之及謁見<lb/>
即日拜羽林将軍二說不同豈中宗既召見乃悟其非<lb/>
是欤<lb/>
　　　　唐贈右僕射王泊碑<lb/>
右唐王洎碑洎王仁皎父也元和姓纂唐書宰相丗系<lb/>
<pb n="KR2n0013_SBCK_026-3a"/>
表皆云名文洎而碑云名洎字文洎云<lb/>
　　　唐嶲州都督姚懿碑<lb/>
右唐姚懿碑懿崇父也拠碑及唐書宰相丗系表皆云<lb/>
公諱懿字善意而崇子奕碑与元和姓纂乃云名善意<lb/>
豈非以字行乎懿隋末唐初人仕至嶲州都督開元間<lb/>
崇爲宰相立此碑<lb/>
　　　唐盧懐慎碑<lb/>
右唐盧懐慎碑蘓頲撰其叙懐慎官閥甚畧云公諱德<lb/>
慎字懐慎而史不載其字又云上因㳺鄠杜北望京闕<lb/>
巋然有公之别廬抵其宅室甚陋據此所書乃眀皇尝<lb/>
<pb n="KR2n0013_SBCK_026-3b"/>
親幸其第而史云馳使問之非也史又云懐慎属疾宋<lb/>
璟盧從愿候之臨别執二人手曰上求治切然享國乆<lb/>
稍勌于勤将有憸人乘間而進矣盖謂楊李也果如此<lb/>
懐慎可謂先見然獨新史有之旧史不載按懐慎以開<lb/>
元四年卒是時眀皇新即位登用賢俊銳于為治之時<lb/>
也乃曰享國乆勌于勤何哉疑初無此事盖唐史喜取<lb/>
小說所載故事多謬誤以此知是非去取秉史茟者豈<lb/>
可不慎<lb/>
　　　唐琅琊王冲墓誌<lb/>
右唐琅琊王冲墓誌冲越王貞子也貞元遷房陵貞与<lb/>
<pb n="KR2n0013_SBCK_026-4a"/>
冲謀反正舉兵未㡬父子皆敗開元六年始詔陪葬昭<lb/>
陵武后革命毒流海内而唐之宗室被祸尤甚冲父子<lb/>
特畏誅剪故舉兵尔非有他謀也倉卒無援卒就夷滅<lb/>
哀哉<lb/>
　　　唐玄元觀尹尊師碑<lb/>
右唐尹尊師碑郭謙光八分書謙光八分初不見称于<lb/>
唐人歐陽公獨称之以謂不减韓蔡史李四家余因訪<lb/>
求乆之淂崔敬嗣及此碑著錄焉<lb/>
　　　唐河侯新祠頌<lb/>
右唐河侯新祠頌秦宗撰云河伯姓馮夷名字公子潼<lb/>
<pb n="KR2n0013_SBCK_026-4b"/>
鄊華隂人也按張懐太子張衡傳注引聖賢冡墓記亦<lb/>
二馮夷者弘農華隂潼鄊隄首里人服八石淂水仙為<lb/>
河伯又引龍魚河圖曰河伯姓吕名公子夫人姓馮名<lb/>
夷三說雖異然其為無所稽拠則同也嗚呼自古荒誕<lb/>
之說惑人雖聰眀之士猶或不免况庸人乎<lb/>
　　　　唐郭知運碑<lb/>
右唐郭知運碑蘇頲撰知運有两碑其一張說文唐書<lb/>
知運傳載其子二人曰英傑英乂而蘇張二公所為碑<lb/>
書其子四人曰英傑英奇英恊英彦而無英乂歐陽疑<lb/>
焉以為英奇等三子皆在唐不顯史家闕漏或有之英<lb/>
<pb n="KR2n0013_SBCK_026-5a"/>
人尝為西川節度使其事甚著史官不應差其丗家而<lb/>
蘓張二公作銘在知運卒後不逺亦不應闕其子孫莫<lb/>
可究其孰失余按代宗實錄云英乂知運季子而元載<lb/>
所為英乂墓碑亦云隴右節度使知運公之皇考也然<lb/>
則英乂為知運子無疑又按英乂碑云公以天寳二載<lb/>
筮仕盖知運以開元九年卒眀年立碑碑所載諸子皆<lb/>
以有名位英乂時方孩㓜且未從仕故碑不載尔余又<lb/>
尝淂徐浩所為英傑碑有云移孝扵忠二葉四将齊名<lb/>
當代同氣十人然則知運諸子碑傳闕漏者尚多不獨<lb/>
此三人而德宗實錄又有郭英幹云英義弟也<lb/>
<pb n="KR2n0013_SBCK_026-5b"/>
　　　唐大雲寺禅院碑<lb/>
右唐大雲寺禅院碑李邕撰并書初武后時有僧上大<lb/>
雲經陳述符命遂于天下立大雲寺至開元二十六年<lb/>
詔改為開元寺此碑十一年建故猶称大雲也<lb/>
　　　唐六公詠<lb/>
右唐六公詠李邕撰胡履虚書初余讀杜甫八哀詩云<lb/>
朗詠六公篇憂来豁䝉蔽恨不見其詩晩淂石床入錄<lb/>
其文詞高古真一代佳作也六公五王為一章狄丞相<lb/>
别為一章云<lb/>
　　　唐凉國長公主碑<lb/>
<pb n="KR2n0013_SBCK_026-6a"/>
右唐凉國長公主碑蘓頲撰眀皇書公主睿宗女也新<lb/>
唐書列傳云字華荘而碑云諱莬字花粧傳云下嫁薛<lb/>
伯陽而碑云嫁温彦愽曽孫曦按新史睿宗苐三女荆<lb/>
山公主已嫁薛伯陽當以碑為正<lb/>
　　　唐衞尉正卿泉君碑<lb/>
右唐泉君碑泉君者高丽蘓文之孫泉男生之子也高<lb/>
宗時与男生同歸朝仕為衞尉卿按唐書及元和姓纂<lb/>
皆云名献誠今此碑乃云諱寔字行扵代而闕其字不<lb/>
書又姓纂云獻誠生玄隱而碑但云名隱而已献誠出<lb/>
扵夷虜事跡無足考究錄之以見史傳所載名字異同<lb/>
<pb n="KR2n0013_SBCK_026-6b"/>
也<lb/>
　　　唐左驍衞大将軍趙元礼碑<lb/>
右唐趙元礼碑潘肃撰元礼趙丽妃之父本山東倡也<lb/>
眀皇在潞丽妃以倡得幸後生太子瑛開元初元礼父<lb/>
子皆超遷顯官其卒贈越州都督謚曰忠詔爲立碑称<lb/>
𫐠甚盛夫爵祿天下公器所以待有德与有功者雖人<lb/>
主不淂而私焉明皇昵于内寵擢用匪人至爲賜謚立<lb/>
碑尊寵如此使天下之士亦何所勸乎論者徒知眀皇<lb/>
自天寳以後綱紀廢弛卒致播隱之禍不知祍席無別<lb/>
履霜不戒所從来乆矣<lb/>
<pb n="KR2n0013_SBCK_026-7a"/>
　　　唐王方翼碑<lb/>
右唐王方翼碑張說撰其事与唐書列傳皆合以校余<lb/>
家所藏燕公集本不同者二十餘字皆當以碑為是也<lb/>
　　　唐龍角山紀聖銘<lb/>
右唐龍角山紀聖銘眀皇撰按高祖實錄武德三年四<lb/>
月辛已晋州人吉善行于羊角山見白衣老父乘白馬<lb/>
朱鬛謂善行曰為吾語唐天子吾為老君汝祖也今年<lb/>
平賊後汝當為帝天下太平必淂百年享國子孫且千<lb/>
歲太宗遣使者杜昂致祭湏臾神𣸪見谓昂曰歸语天<lb/>
子我不食何煩祭為高祖異之立廟于其地授善行朝<lb/>
<pb n="KR2n0013_SBCK_026-7b"/>
散大夫拠碑称是時太宗為秦王討宋金剛所謂賊平<lb/>
汝當為帝者指太宗也其亊乃謂恠矣然碑与實錄所<lb/>
載语頗不同文多不䏻偹錄惟碑称善行以武德三年<lb/>
二月𥘉奉神教至四月老子又見曰石亀出吾言實既<lb/>
而太宗遣昂善行乘馹表上比至長安適㑹郇州献瑞<lb/>
石如亀文曰天下安千萬日而寔錄亦云郇州献瑞石<lb/>
有文曰天下千萬其语小異又碑称善行綘州人而實<lb/>
錄云晋州尔老子其生以凊净無為為宗豈身沒數千<lb/>
歲而區區称𫐠符命哉盖太宗初起託以自神此陳勝<lb/>
所謂卜之鬼者也史臣既載于實錄眀皇又文之于碑<lb/>
<pb n="KR2n0013_SBCK_026-8a"/>
遂以後来為真可欺㒺豈不可笑也哉<lb/>
　　　唐冠軍大将軍臧懐亮碑<lb/>
右唐臧懐亮碑李邕撰并書臧氏丗墓在耀州三原有<lb/>
數碑余盡淂之元和姓纂云懐亮生希瀼為渭北節度<lb/>
使此具載懐亮諸子無名希瀼者以余家所有顔魯公<lb/>
書懐恪碑考之希讓盖懐恪子云<lb/>
　　　唐萧灌碑<lb/>
右唐萧灌碑張說撰云灌為内直監以外艱去職當免<lb/>
䘮不就祥縞不撤几筵者乆之夫礼為可傳也為可繼<lb/>
也子路有姊之丧可以除之矣而勿除也孔子曰何弗<lb/>
<pb n="KR2n0013_SBCK_026-8b"/>
除也子路曰吾寡兄弟而勿忍也孔子曰先王之制礼<lb/>
行道之人皆不忍也子路聞之遂除之灌父丧當除其<lb/>
母無恙而過時不釋服不撤几筵豈礼也哉<lb/>
　　　唐楊暦碑<lb/>
右唐楊暦碑題云義男光祿大夫前中書令上柱國越<lb/>
國公太子右渝德頴川鍾紹京撰并書暦中官楊思朂<lb/>
父也紹京出扵胥吏無他才䏻特以夤縁附㑹致位宰<lb/>
相固無足道者然屈于閹豎至以父亊之又以著之金<lb/>
石畧無愧恥亦甚矣書之可以為後来之戒而新旧史<lb/>
皆闕焉故余詳錄之于此者有以見小人苟可以淂利<lb/>
<pb n="KR2n0013_SBCK_026-9a"/>
無不為也<lb/>
　　唐汝陽王長女墓誌<lb/>
右唐汝陽王長女墓誌寕王撰唐史及諸書汝陽王名<lb/>
皆為璡而此誌獨此作淳誌寕王自作不應差誤案寕<lb/>
王諸子与玄宗子名皆從王疑汝陽先生名淳後改為<lb/>
璡唐史不載耳<hi>玄宗渚子名皆初從水後改從玉也</hi>
　　　唐南嶽真君碑<lb/>
右唐南嶽真君碑有别駕賞紫金魚袋光大晊歐陽公<lb/>
云賞紫盖今借𬗋之比余按唐制自有借𬗋借緋而又<lb/>
有賞紫賞緋盖以軍功被賞者耳<lb/>
<pb n="KR2n0013_SBCK_026-9b"/>
　　　唐立梁宣帝眀帝二陵碑<lb/>
右唐立梁宣帝明帝二陵碑開元二十一年其裔孫嵩<lb/>
追建其前題銀青光祿大夫黄門侍郎同中書門下平<lb/>
章亊而姓名已殘缺按唐纪開元二十一年韓休實為<lb/>
此官然則此碑乃休之文也碑後題金紫光祿大夫行<lb/>
光祿卿駙馬都尉而姓名已殘缺盖嵩之子衡也<lb/>
　　　唐孝義寺碑隂記<lb/>
右唐孝義寺碑隂記初陳徐陵為孝義寺碑至開元二<lb/>
十三年徐嶠之為湖州刺再書而刻之因記其事于碑<lb/>
隂嶠之自云陵十丗孫按陳書陵以後主至德元年卒<lb/>
<pb n="KR2n0013_SBCK_026-10a"/>
距開元二十三年才百五十餘年不應已有十丗孫又<lb/>
拠嶠之父高行先生碑云曽祖<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>梁岳陽王叅軍則是<lb/>
<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>与陵同時而在其前不應為陵五丗孫以此碑隂所<lb/>
書可疑然則茟法精妙非嶠之不䏻為特恐書碑恃誤<lb/>
耳<lb/>
　　　唐景陽并銘<lb/>
右唐景陽井銘文字摩滅後有記開元中江寕縣丞王<lb/>
震撰震所撰記其前以為序称余莫知誰也其末乃云<lb/>
盖隋煬帝之所製耳然則未知果焬帝之所製乎歐陽<lb/>
文忠公曰煬帝躬自滅陳目見叔宝事又尝自銘以為<lb/>
<pb n="KR2n0013_SBCK_026-10b"/>
戒如此及身為淫乱則又過之豈所謂下愚不移者哉<lb/>
余以謂焬帝躬賊其父而奪之位其㐫忍狂悖人神之<lb/>
所憤疾死盖晩矣至于長悪不悛以亾其國乃所當然<lb/>
又何足議焉<lb/>
　　　唐代國公主碑<lb/>
右唐代國長公主碑云公主睿宗苐四女也新唐史以<lb/>
為苐五女盖史誤碑云公主壻鄭萬鈞撰<lb/>
　　　唐趙冬曦祭仲山甫文<lb/>
右唐趙冬曦祭仲山甫文開元二十三年冬曦為濮州<lb/>
刺史因眀皇耕籍田致祭刻此文焉按樂史寰宇汜仲<lb/>
<pb n="KR2n0013_SBCK_026-11a"/>
山甫墓在雷澤縣西北一里墓前有祠坣石室而酈道<lb/>
元注水經成陽尭陵北二里有仲山甫墓考地騐状咸<lb/>
爲踈僻盖聞疑書疑耳余尝淂其石室畵像上有八分<lb/>
書題云君爲從亊時以字畫及衣冠人物騐之乃東漢<lb/>
時所爲决非山甫墓澲末仲氏爲成陽大族尭母碑隂<lb/>
題名數十人皆仲氏而廷尉㝎以下三碑尚存廷尉碑<lb/>
云聖澲龍興家于成陽孟府君尭廟碑云惟仲氏祖統<lb/>
所繼出本繼于成周之胄苗天生仲山甫翼佐中興宣<lb/>
平功遂受封于樊周道衰微失爵亾邦後嗣乖散各相<lb/>
土擇居帝尭萌兆生長葬陵在扵成陽聖化常存墓魏<lb/>
<pb n="KR2n0013_SBCK_026-11b"/>
都之盛楽風俗之羙遂安處基業屬都鄊高相里因氏<lb/>
仲焉盖後人因仲氏葬于此遂误指爲仲山甫墓其寔<lb/>
非也<lb/>
　　　唐觧琬碑<lb/>
右唐觧琬碑琬武后中睿朝爲将有功新旧史皆有傳<lb/>
所書事跡終始与碑多合惟碑与旧史皆云琬以開元<lb/>
六年卒而新史以爲卒于五年者误也<lb/>
　　　唐贈兖州都督裴守真碑<lb/>
右唐裴守真碑云守真曽祖景周冨平令祖正長平郡<lb/>
賛治考眘鄼令新唐史宰相丗系表亦云景生正隋散<lb/>
<pb n="KR2n0013_SBCK_026-12a"/>
騎常侍正生眘字歸厚為鄼令而元和姓纂乃云正生<lb/>
歸厚㱕厚生眘者误矣惟守真及其子耀卿碑皆云正<lb/>
為長平郡賛治而丗系表言為散騎常侍又云眘字㱕<lb/>
厚不知何所拠也<lb/>
　　　唐屯㽜令邢義碑<lb/>
右唐邢義碑邢義和璞父也元和姓纂云和璞父名思<lb/>
孝為澧州都督而碑乃云公諱義字思義仕為屯㽜令<lb/>
又姓纂云後魏光祿卿邢虬虬生臧臧生玄助玄助生<lb/>
思孝思孝生和璞而碑乃云玄助之祖名子良皆當以<lb/>
碑為拠<lb/>
<pb n="KR2n0013_SBCK_026-12b"/>
</p>
<p>
金石錄卷苐二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_017-1a"/>
金石錄卷苐十七　䟦尾七漢<lb/>
漢梁相費汎碑<lb/>
漢堂邑令費君碑<lb/>
漢費君碑隂<lb/>
漢太尉陳球碑<lb/>
漢華岳碑<lb/>
漢太尉郭禧碑<lb/>
漢郭禧碑<lb/>
漢郭禧後碑<lb/>
漢樊毅西嶽碑<lb/>
<pb n="KR2n0013_SBCK_017-1b"/>
漢禹廟碑<lb/>
漢兾州従事郭君碑<lb/>
漢逄童碑<lb/>
漢逄童碑隂<lb/>
漢三公碑<lb/>
漢殽阬君神祠碑<lb/>
漢殽阬君神祠碑隂<lb/>
漢無極山碑<lb/>
漢揚州刾史敬君碑<lb/>
漢䑓長蔡湛碑<lb/>
<pb n="KR2n0013_SBCK_017-2a"/>
漢安平相孫根碑<lb/>
漢凉州刾史魏君碑<lb/>
漢碭孔君神祠碑<lb/>
　　　　漢梁相費汎碑<lb/>
右漢費汎碑在湖州其額題漢故梁相費君之碑碑云梁相<lb/>
諱汎字仲慮此邦之人也其先季文爲魯大夫有封功費<lb/>
因以爲姓秦項兵𧺫避地于此遂留家焉余家所収姓氏<lb/>
文字粗備以諸書参考頗多牴牾不合姓苑云費氏禹後<lb/>
漢有長房蜀志有丞相禕又云今琅琊亦有此姓音父位<lb/>
反李利渉編古命氏云費氏出自魯桓公少子季友有勲<lb/>
<pb n="KR2n0013_SBCK_017-2b"/>
于社稷賜汶陽之田封邑于費子孫氏焉漢有費将軍其<lb/>
後有費忠費柔柔適蜀為寕蜀人忠之孫徙于<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州後遷<lb/>
江夏忠十代孫奕奕孫褘又家于蜀晋平蜀禕之子承復<lb/>
歸江夏林寶元和姓纂云費氏亦云秘史記紂幸臣費中<lb/>
夏禹之後楚有無極漢有直蜀有禕晋有詩又云琅邪費<lb/>
氏直之後也陳湘姓林曰費音蜚夏禹之後余嘗考之此<lb/>
字有两姓音讀不同源流亦異其一音蜚嬴姓出于伯翳<lb/>
史記所載費昌費中椘費無極漢費将軍費直費長房蜀<lb/>
費禕之徒是其後也其一音秘姬姓出于魯季友姓苑所<lb/>
載琅琊費氏而此碑所謂梁相費君是其後也然則姓苑<lb/>
<pb n="KR2n0013_SBCK_017-3a"/>
姓纂姓林皆云夏禹之後姓纂又云亦音秘及謂琅邪費<lb/>
氏爲直之後皆其差誤而編古命氏以費将軍費禕之徒<lb/>
出于魯季友亦非也余又按春秋僖公賜季友汶陽之田<lb/>
及費而左傳亦以謂季友有功于魯受費以爲上卿今以<lb/>
爲季友有功封費者盖碑之誤<lb/>
　　　　漢堂邑令費君碑<lb/>
右漢堂邑令費君碑云惟熹平六年無射之月堂邑令費<lb/>
君寝疾卒嗚呼哀哉於是夫人元弟卜胤追而誄之其後<lb/>
有銘詩碑所𫐠費君事不甚詳悉而其名字世次官秩其<lb/>
載于碑隂今附于後<lb/>
<pb n="KR2n0013_SBCK_017-3b"/>
　　　　漢費君碑隂<lb/>
右漢費君碑隂云君諱鳯字伯簫梁相之元子九江太守<lb/>
之長兄也世德襲爵銀艾相亞又云君踐郡右軄三貢献<lb/>
計漢安二年吳郡太守東海郭君以君有委蛇之莭自公<lb/>
之操年三十一舉孝亷拜郎中除陳國新平長遂宰堂邑<lb/>
其後爲五字韻語詞頗古雅而時時殘缺不可次叙其前<lb/>
題君舅家中孫甘陵石勛字子才所述云<lb/>
　　　　漢太尉陳球碑<lb/>
右漢太尉陳球碑有两碑皆在下邳其一已殘缺矣此碑<lb/>
差完可考前代碑碣与史傳多牴牾而球碑所載官閥事<lb/>
<pb n="KR2n0013_SBCK_017-4a"/>
跡与傳合東漢之末政在<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>寺威福下移其勢盖可畏也<lb/>
而一時衆君子猶奮不頋身力排其奸雖遭屠戮而不悔<lb/>
志雖不就然亦可謂壮哉如球是已使當時士大夫能屈<lb/>
己以事之則冨貴可長保矣然君子固未肯以彼而易此也<lb/>
　　　　漢華嶽碑<lb/>
右漢華岳碑集古錄云碑以周礼軄方氏為識方氏者疑<lb/>
當時周礼之學自如此盖識誌其義通也余按袁逢華岳<lb/>
碑亦引職方氏乃用識字盖漢人蕳質字相近者輒假借<lb/>
用之𥘉無意義尔<lb/>
　　　　漢太尉郭禧碑<lb/>
<pb n="KR2n0013_SBCK_017-4b"/>
右漢太尉郭禧碑文字殘缺所存才百許字其可見者公<lb/>
諱禧字君房而巳禧郭躬從孫也其事跡附見躬傳云少<lb/>
明習家業兼好儒學有名譽延熹中為廷尉建寕二年代<lb/>
劉寵為太尉而靈帝紀亦云是年十一月禧為太尉章懐<lb/>
太子注云字公房扶溝人也郭氏丗為陽翟人自躬以下<lb/>
皆葬陽翟其墓尚存今此碑缺處猶有陳留扶溝字疑禧<lb/>
嘗寓居是邑其卒也返葬故郷而漢書注遂以為扶溝人<lb/>
恐誤<lb/>
　　　　漢郭禧碑隂<lb/>
右漢郭禧碑隂其首有四大字云故吏人名其下列故吏<lb/>
<pb n="KR2n0013_SBCK_017-5a"/>
宻張立度成匽師張恊子通雒陽李蒼子考故民河南隂<lb/>
德紀信以下凡百餘人又有右河南右河内郡右弘農郡<lb/>
右扶風字字畫完好者甚多茟法淳古可<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>
　　　　漢郭禧後碑<lb/>
右漢郭禧後碑殘缺尤甚其畧可辨者云惟光和二年夏<lb/>
五月甲寅太中大夫故太尉郭公薨又云公之胤子故五<lb/>
原太守餘不復成文而其額題漢故太尉郭公神道字畫<lb/>
尚完云後漢書列傳既不載禧所終而靈帝紀但云建寕<lb/>
三年夏四月太尉郭禧罷亦不言其為何官今以碑考之<lb/>
乃知其罷為太中大夫而卒于光和二年也五原太守名<lb/>
<pb n="KR2n0013_SBCK_017-5b"/>
鴻後為司<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>校尉封成安鄉矦<lb/>
　　　　漢樊毅西岳碑<lb/>
右樊毅西岳庿碑云弘農太守河南樊君諱毅歐陽文忠<lb/>
公集古錄云據此碑乃即時所立而太守生稱諱者何㢤<lb/>
按春秋左氏傳周人以諱事神君名終将諱之而礼卒哭<lb/>
乃諱鄭氏以謂敬鬼神之名也諱避也生者不相避名衞<lb/>
矦名悪大夫有石惡臣君同名春秋不非又漢宣帝元康<lb/>
二年詔曰闻古天子之名難知而易諱也今上書觸諱以<lb/>
犯罪者朕甚憐之其更諱詢諸觸諱在令前者赦之盖卒<lb/>
哭而諱其名實始子周而生死皆稱諱西漢已如此矣然<lb/>
<pb n="KR2n0013_SBCK_017-6a"/>
則生曰名死曰諱又出于近世也有以見後世忌諱愈宻<lb/>
如此然生而稱諱見于石刻者甚衆不獨此碑也<lb/>
　　　　漢禹廟碑<lb/>
右漢禹庿碑云光和二年十二月丙子朔十九日甲子皮<lb/>
氏長南陽章陵劉尋孝嗣丞安定烏氏樊璋元孫其後叙<lb/>
禹平水土之功而最後有銘文多殘缺不能盡識碑在龍<lb/>
門禹庿<lb/>
　　　　漢兾州從事郭君碑<lb/>
右漢郭君碑文字已殘缺其額題曰兾州從事郭君之碑<lb/>
碑云其先出髙辛興自于周<hi>缺一字</hi>蕃虞郭在河魏之間遭<lb/>
<pb n="KR2n0013_SBCK_017-6b"/>
晋荒疆乃䘮厥土亦世孳孳職思其勲子孫纓布家于樂<lb/>
土因國為氏又云歴諸曺掾史主簿督郵五官掾功曺又<lb/>
云光和二年終三年十月葬又云哀哀考妣追惟霣靈卜<lb/>
商號咷䘮子失明據此乃父母生而稱考妣也爾雅云父<lb/>
為考母為妣郭璞注引礼記曰父母妻終曰考妣嬪今世<lb/>
學者從之而璞援據諸書以為非生死之異猶今謂兄為<lb/>
晜妹為媦尔今此碑漢人所為已不用戴氏之說以此知<lb/>
璞為有據然礼經行于世乆既有此論事親者所當避也<lb/>
　　　　漢逢童碑<lb/>
右漢逄童碑刻畫完好云童子諱盛字伯彌薄令之玄孫<lb/>
<pb n="KR2n0013_SBCK_017-7a"/>
遂成君之曽孫安平君之孫五官掾之長子也又云年十<lb/>
有二歳在恊洽五月乙已噓噏不反夭隕精晃於是門生<lb/>
東武孫理下宻王升等共刋石叙述才羙以銘不朽焉其<lb/>
後題光和四年四月五日于夘立碑舊在濰州昌邑縣近<lb/>
歳移置郡中云<lb/>
　　　　漢逢童碑隂<lb/>
右漢逄童碑隂題曰右家門生右縣中士大夫凡十三人<lb/>
有督郵<graphic n="KR1907" url="https://raw.githubusercontent.com/kanripo/KR-Gaiji/master/images/KR1907.png" mimeType="image/png"/>敏賔<graphic n="KR1907" url="https://raw.githubusercontent.com/kanripo/KR-Gaiji/master/images/KR1907.png" mimeType="image/png"/>后升司文叔盛姓字按<graphic n="KR1907" url="https://raw.githubusercontent.com/kanripo/KR-Gaiji/master/images/KR1907.png" mimeType="image/png"/>与司文姓氏<lb/>
書皆不載今誌于此<lb/>
　　　　漢三公碑<lb/>
<pb n="KR2n0013_SBCK_017-7b"/>
右漢三公碑歐陽公集古錄有北嶽碑云文字殘缺尤甚<lb/>
其可見者曰光和四年以此知為漢碑尔其文多言珪幣<lb/>
牲酒黍稷豊穰䓁事其後二人姓名偶可見云南陽冠軍<lb/>
馮廵字季祖甘陵夏方字伯陽余嘗託人于北嶽訪求前<lb/>
代刻石㡬盡獨無漢碑今此碑所書事及二人姓名与集<lb/>
古錄所載皆同又光和四年立惟其額題曰三公之碑而<lb/>
集古以為北嶽碑豈歐陽公未嘗見其額乎三公者山名<lb/>
其事亦載于白石神君与無極山碑三山皆在真定元氏云<lb/>
　　　　漢殽阬君神祠碑<lb/>
古漢殽阬君神祠碑歐陽公集古錄云殽阬君祠今謂之<lb/>
<pb n="KR2n0013_SBCK_017-8a"/>
五部神庿其像有石隄西戎樹谷五樓先生東䑓御史王<lb/>
剪将軍莫曉其義今此碑有云石隄樹谷南通商雒又云<lb/>
前世通利吏民興貴有御史大夫将軍牧伯故為立祠以<lb/>
報其功乃知石隄樹谷御史将軍之號自漢以来有之流<lb/>
俗相傳其所従来逺矣而水經鄭縣城南山北有五部神<lb/>
庿庿前有碑光和四年鄭縣令河東裴畢字君先立又知<lb/>
五部神自齊魏间已有此號矣裴君水經以為名畢而集<lb/>
古錄云名曅今詳其點晝頗近畢字疑集古錄誤<lb/>
　　　　漢殽阬君神祠碑隂<lb/>
右漢殽阬君神祠碑隂縣令及郷人題名其完好可識者<lb/>
<pb n="KR2n0013_SBCK_017-8b"/>
二百餘人摩㓕者又百餘人小字淳勁可喜歐陽公集古<lb/>
錄所未嘗有也<lb/>
　　　　漢無極山碑<lb/>
右漢無極山碑按顔之推家訓曰詩云有渰萋萋興雲祁祁<lb/>
毛傳云渰隂雲皃萋萋雲行兒祁祁徐也箋云古者隂陽<lb/>
和風雨時其来祁祁然不暴疾也按渰已是隂雲何勞復<lb/>
云興雲祁祁邪雲當爲雨俗冩誤尔班固靈䑓詩云習習<lb/>
祥風祁祁甘雨此其證也據此則本作雲字之推改爲雨<lb/>
耳而陸德明經典釋文亦云本作興雲非也盖德明據顏<lb/>
氏說改之故後来本皆作雨今此碑銘文有曰興雲祁祁<lb/>
<pb n="KR2n0013_SBCK_017-9a"/>
雨我公田遂及我私乃知漢以前本皆作興雲顔氏說𥘉<lb/>
無所據特私意耳<lb/>
　　　　漢揚州刺史敬使君碑<lb/>
右漢敬使君碑在河東平陽其額題云漢揚州刾史敬君<lb/>
之銘碑已殘缺其名字皆亾略可辨者嘗辟司隷従事又<lb/>
為治書御史㝡後云年五十三光和四年閏月遭疾而卒<lb/>
其他不復可考按姓苑載風俗通有敬歆漢末為揚州刺<lb/>
史元和姓纂亦云歆平陽人而後周書敬珍傳唐書宰相<lb/>
世系表歆皆作韶余後淂後魏敬曦造像碑亦作韶乃知<lb/>
姓苑姓纂之謬又集古錄此碑凡再出其一題敬仲碑云<lb/>
<pb n="KR2n0013_SBCK_017-9b"/>
名字己摩㓕獨首有敬仲字故寓其名尔疑其人姓田也<lb/>
其一題無名碑所載事皆同盖歐陽公未嘗見其額尔<lb/>
　　　　漢槀長蔡湛頌<lb/>
右漢藁長蔡君頌云君諱湛字子德河内修武人也又云<lb/>
舉孝亷辝譲應司徒府除廣川長復郡太尉熹平四年六<lb/>
月詔書其下断缺似是叙述遷藁長及在官政績又云三<lb/>
年遷髙邑令吏民追思扵是故吏栗尹等相與合㑹立碑<lb/>
𧺫頌刋斯石焉其後有銘㝡後題光和四年十二月詔書<lb/>
遷并州刺史其大略如此其他文字殘缺不可考矣<lb/>
　　　　漢蔡湛碑隂<lb/>
<pb n="KR2n0013_SBCK_017-10a"/>
右漢蔡湛碑隂載出錢人名有故吏賤民議民故三老故<lb/>
䖏士義民其稱故吏義民之類他漢碑多有之唯議民賤<lb/>
民獨見于此碑然莫詳其義<lb/>
　　　　漢安平相孫根碑<lb/>
右漢安平相孫根碑云府君諱根字元石司空公之伯子<lb/>
樂安太守之兄子漢陽太守侍御史之兄乗氏令之考厥<lb/>
先出自有殷玄商之系子湯之苗又云聖武㝎周封比干<lb/>
之墓胤裔分析避地匿軌姓曰孫焉又云遷鄲長雍奴令<lb/>
換元氏考城令諌議大夫拜議郎謁者遷<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州刺史徴拜<lb/>
議郎遷安平相年七十有一光和四年十二月乙已卒碑<lb/>
<pb n="KR2n0013_SBCK_017-10b"/>
在今髙宻縣所謂司空公者桓帝紀永夀三年太常孫朗<lb/>
為司空注云朗字代平北海人漢三公名亦云朗北海髙<lb/>
宻人余嘗觀漢時碑碣載其家世皆止書官爵盖為子孫<lb/>
作銘不欲名其父祖尔此㝡為淂體然非當代顯人則遂<lb/>
莫知其為何人也又按姓苑姓纂諸書皆云孫氏周文王<lb/>
子衛康叔之後衛武公子為衛上卿因氏焉今此碑乃云<lb/>
出于商比干之後盖古人或因賜姓命氏或以官或以字<lb/>
或以封或以居或以王父字為氏故姓氏雖同而源流或<lb/>
異書傳闕漏不載者多矣<lb/>
　　　　漢涼州刺史魏君碑<lb/>
<pb n="KR2n0013_SBCK_017-11a"/>
右漢涼州刺史魏君碑文字殘缺族系名字皆不可考其<lb/>
粗可見者察孝亷除郎中尚書侍郎右丞卒于光和四年<lb/>
而其額題涼州刾史魏君碑云<lb/>
　　　　漢碭孔君神祠碑<lb/>
右漢碭孔君神祠碑其前題漢故行梁相事碭孔君之神<lb/>
祠文詞字畫皆古怪而不工又時有難暁䖏然刻畫甚完<lb/>
孔君者名耽字伯本<lb/>
金石錄卷苐十七　二十五日抄是日捕魚獲頗多<lb/>
<pb n="KR2n0013_SBCK_017-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_011-1a"/>
金石錄卷苐十一　跋尾一<hi>三代</hi>
古噐物銘苐一<hi>古鍾銘方鼎銘/祖丁彛銘蠆鼎銘</hi>
古器物銘苐二<hi>兄癸彛銘</hi>
古噐物銘苐三<lb/>
古器物銘苐四<hi>甗銘秦鍾銘周敦銘</hi>
古器物銘苐五<hi>文王尊彛銘宋公<graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>餗鼎銘/寳龢鍾銘椘鍾銘</hi>
古器物銘苐六<hi>毛伯敦銘商洛鼎銘/簠銘/匜銘周姜敦銘</hi>
古噐物銘苐七<hi>大夫始鼎銘季媍彛銘</hi>
　　古器物銘苐一<lb/>
　　　　古鍾銘<lb/>
<pb n="KR2n0013_SBCK_011-1b"/>
右古鍾銘五十二字蔵宗室仲爰家象形書不可盡識以<lb/>
其書竒古故列于諸噐銘之首後又淂一鍾銘文正同一<lb/>
鐸銘字畫亦相䫫皆錄于後<lb/>
　　　　方鼎銘<lb/>
右方鼎銘蔵岐山馮氏張侍郎舜氏云夏時噐也字畫竒<lb/>
怪不可識<lb/>
　　　　蠆鼎銘<lb/>
右蠆鼎銘蔵秘閣銘一字象蠆形吕氏考古圖云即古攵<lb/>
蠆字<lb/>
　　　　祖丁彛銘<lb/>
<pb n="KR2n0013_SBCK_011-2a"/>
右祖丁彛銘蔵蔡肇天啓舎人家吕氏攷古圖載李氏錄<lb/>
云祖丁者商之十四世帝祖丁也余案夏商時人淳質皆<lb/>
以甲乙為號今世人家所蔵彛噐銘文如此類甚衆未必帝<lb/>
祖丁也李氏名公麟字伯時父有古噐圖一卷行于世云<lb/>
　　古噐物銘苐二<lb/>
　　　　兄癸彛銘<lb/>
右兄癸彛銘蔵頴昌韓氏盖底皆有銘凡商器欵識多者<lb/>
不過𢾗字而此噐獨二十餘字尤為竒古<lb/>
　　古噐物銘苐四<lb/>
　　　　甗銘<lb/>
<pb n="KR2n0013_SBCK_011-2b"/>
右甗銘案　真宗皇帝實録咸平三年乹州獻古銅鼎上<lb/>
方而四足上有古文二十一字詔儒臣考正而句中正杜<lb/>
鎬驗其欵識以為史信父甗中正引說文甗甑也又引墨<lb/>
子夏后鑄鼎四足而方春秋傳晋矦賜子産二方鼎云此<lb/>
其類也余甞見今世人家所蔵古甗形製皆圜而此噐其<lb/>
下正方故中正等疑為方鼎之類然方鼎与甗自是两噐<lb/>
名今遂以為一物非也<hi>楊南仲曰史當讀為中音仲</hi>
　　　　秦鍾銘<lb/>
右秦鐘銘云丕顯朕皇祖受天命奄有下國十有二公歐<lb/>
陽文忠公集古錄以為太史公史記于秦本紀云襄公始<lb/>
<pb n="KR2n0013_SBCK_011-3a"/>
列為諸矦而諸矦年表則以秦仲為始今據年表始秦仲<lb/>
則至康公為十二公此鍾為荘公時作也據本紀自襄公<lb/>
為始則桓公為十二公而銘鍾者為景公也余按秦本紀<lb/>
自紀非子為周附庸邑于秦至秦仲始為大夫仲死子荘<lb/>
公伐破西戎于是予之秦仲後及其先大駱地犬丘并有<lb/>
之為西垂大夫荘公卒子㐮公代立犬戎之難襄公有功<lb/>
周室于是平王始封㐮公為諸矦賜之以岐西之地曰戎<lb/>
無道侵奪我岐豊之地秦遂能攻戎即有其地與誓封爵<lb/>
之襄公于是始國与諸矦通使聘享之礼而詩羙襄公亦<lb/>
以能取周地始為諸矦受顯服盖秦仲𥘉未甞稱公荘公<lb/>
<pb n="KR2n0013_SBCK_011-3b"/>
雖追稱公然猶為西垂大夫未立國至㐮公始國為諸矦<lb/>
矣則銘所謂奄有下國十有二公者當自㐮公為始然則<lb/>
銘斯鍾者其景公欤<lb/>
　　　　周敦銘<lb/>
右周敦而下器銘五皆蔵　御府𥘉皇祐間脩大樂有<lb/>
旨付有司攷其聲律製度而模其銘文以賜公卿楊南仲<lb/>
為圖刻石者也然其噐尋㱕禁中故模本世間絶難得余<lb/>
所蔵公私古噐欵識略盡盖獨闕此求之久而不獲有董<lb/>
之明子上者家蔵古今石刻甚富適有此銘以遺余之明<lb/>
云即皇祐賜本也<lb/>
<pb n="KR2n0013_SBCK_011-4a"/>
　　古噐物銘苐五<lb/>
　　　　文王尊彝銘<lb/>
右文王尊彝銘紹聖間宗宝仲忽獲此噐以獻有　旨下<lb/>
秘閣考騐而館中諸人皆以爲後甘詐譌之物不進扵<lb/>
御府扵是仲忽坐罸金然其器猶蔵秘閣𥘉仲忽以噐銘<lb/>
上一字與小篆鹵字相類遂讀爲魯因以文王爲周之文<lb/>
王曰此魯公伯禽享文王庿噐也其言頗近乎夸故當時<lb/>
疑以爲僞然兹噐製作精妙文字竒古决非僞物識者當<lb/>
能辨之惟遂以爲魯公噐者𥘉無所據尒<lb/>
　　　　宋公<graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>餗鼎銘<lb/>
<pb n="KR2n0013_SBCK_011-4b"/>
右宗公<graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>餗鼎銘元祐間得扵南都蔵秘閣底盖皆有銘<lb/>
按史記丗家宋公無名<graphic n="KR1163" url="https://raw.githubusercontent.com/kanripo/KR-Gaiji/master/images/KR1163.png" mimeType="image/png"/>者莫知其爲何人也<lb/>
　　　　寶龢鐘銘<lb/>
右寳龢鐘銘藏太常凡四鐘𣢾識並同𥘉景祐間李照脩<lb/>
雅樂所鑄鐘其形皆圜與古制頗異時又别詔胡瑗自以<lb/>
管法製鐘磬㑹官帑中獲此鐘其形如鈴而不圜馮元䓁<lb/>
按其款識以爲漢魏時噐于是令瑗仿其狀作新鐘一縣<lb/>
十六枚然不獲奏御但藏諸栾府而巳今按此銘文字<lb/>
皆古文爲周以前所作無疑而元以爲漢魏時噐盖失之<lb/>
矣<lb/>
<pb n="KR2n0013_SBCK_011-5a"/>
　　　　椘鍾銘<lb/>
右椘鍾銘政和三年獲于鄂州嘉魚縣以獻字畫竒怪友<lb/>
人王壽卿魯翁得其墨本見遺按銘文云楚公<hi>下一字不可識必其</hi>
<hi>名也</hi>自作按椘自周成王時封熊繹以子男田居椘至熊渠<lb/>
乃立其三子為王後復去其王號至熊通始自立為椘武<lb/>
王則是椘未甞稱公不知此鍾為何人作也<lb/>
　　古器物銘苐六<lb/>
　　　　毛伯敦銘<lb/>
右毛伯敦銘凡四其一惟盖存蔵劉原父家其一底盖具<lb/>
<pb n="KR2n0013_SBCK_011-5b"/>
蔵京兆孫氏其一不知所從得銘文皆同原父釋祝下一<lb/>
字為鄭遂以為司馬遷史記所載毛叔鄭噐曰武公王克<lb/>
商尚父牽牲毛叔鄭奉明水銘稱伯者爵也史稱叔者字<lb/>
也敦乃文武時噐也今究其點畫殊不類鄭字而吕氏考<lb/>
古圖釋為<graphic n="KR0783" url="https://raw.githubusercontent.com/kanripo/KR-Gaiji/master/images/KR0783.png" mimeType="image/png"/>皆莫可考<lb/>
　　　　簠銘<lb/>
右簠銘本两噐底盖皆有銘文悉同其一原父以遺歐陽<lb/>
公按集古錄以中上一字為張字引詩六月篇侯誰在矣<lb/>
張仲孝友曰此周宣王時張仲器也吕大臨考古圖以偏<lb/>
傍推之其字從巨不從長以隷字釋之當為弡弡字雖見<lb/>
<pb n="KR2n0013_SBCK_011-6a"/>
正篇然古文与隷書多不合未知果是否<lb/>
　　　　匜銘<lb/>
右匜銘劉原父既以前一簠為張仲所作又以此匜為張<lb/>
伯器曰仲之兄也尤無所據原父于是正之學號称精博<lb/>
惟以意推之故不能無失尔<lb/>
　　　　商雒鼎銘<lb/>
古鼎銘劉原父得于商雒銘云維十有四月蔡君謨甞問<lb/>
原父十有四月者何原父不能對吕氏考古圖云古噐銘<lb/>
多有是語或云十三月或云十九月疑人君即位居<graphic n="KR2381" url="https://raw.githubusercontent.com/kanripo/KR-Gaiji/master/images/KR2381.png" mimeType="image/png"/>踰<lb/>
年未改元故以月數余甞考之古人君即位明年稱元年<lb/>
<pb n="KR2n0013_SBCK_011-6b"/>
盖無踰年不改元之事又余所蔵牧敦銘有云惟王十年<lb/>
十有三月以此知吕氏之說非是盖古語有不可曉者闕<lb/>
之可也<lb/>
　　　　周姜敦銘<lb/>
右周姜敦銘本二器其一原父以遺歐陽公伯下一字集<lb/>
古録讀爲囧曰此書所載伯囧穆王時人也而吕氏考古<lb/>
圖訓作百皆未詳<lb/>
　　古噐物銘苐七<lb/>
　　　　大夫始鼎銘<lb/>
右大夫始鼎銘案說文對字本從口漢文帝以爲責對而<lb/>
<pb n="KR2n0013_SBCK_011-7a"/>
為言多非誠對故去其口以從士今驗兹鼎銘及周以後<lb/>
諸器欵識對字㝡多皆無從口者然則古文大篆固已不<lb/>
從口矣又疑李斯變古法作小篆對字始従口至文帝復<lb/>
改之耳然書傳不載未敢遂以為然也<lb/>
　　　　季㜏彛銘<lb/>
右季㜏彛銘蔵洛陽趙氏銘字畫与大篆小異盖古文也<lb/>
當是周𥘉接商時器余遍閱商周諸噐銘所謂古文者大<lb/>
率如此而唐人所書皆别作一體筆畫踈瘦与彛鼎間字<lb/>
絶異雖李陽氷亦為之不知何所依據余以謂學古文當<lb/>
以彛鼎間字為法<lb/>
<pb n="KR2n0013_SBCK_011-7b"/>
</p>
<p>
金石錄卷苐十一<lb/>
</p>
<p>
</p>
  </div>
</body>
</text>
</TEI>
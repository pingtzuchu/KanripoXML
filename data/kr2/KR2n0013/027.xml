<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_027-1a"/>
金石錄卷苐二十七　䟦尾十七<hi>唐</hi>
唐八馬坊碑<lb/>
唐忠武将軍王暕墓誌<lb/>
唐溜州開元寺碑<lb/>
唐吏部尚書楊仲昌碑<lb/>
唐唐儉碑<lb/>
唐龍門石龕像銘<lb/>
唐金仙長公主碑<lb/>
唐雲麾将軍李秀碑<lb/>
唐嵩陽觀纪聖德頌<lb/>
<pb n="KR2n0013_SBCK_027-1b"/>
唐駙馬都尉豆盧建碑<lb/>
唐陳隱王祠坣記<lb/>
唐崔潭亀詩<lb/>
唐貞一先生庙碣<lb/>
唐陳㽜尉劉飛造像記<lb/>
唐棣王墓誌<lb/>
唐金城寺放生池碑<lb/>
唐多寳塔感應碑<lb/>
唐滎陽王妣朱氏墓誌<lb/>
唐武部尚書楊詢碑<lb/>
<pb n="KR2n0013_SBCK_027-2a"/>
唐宇文顥山隂述<lb/>
唐永陽郡太守姚奕碑<lb/>
唐雲門山投龍詩<lb/>
唐忘歸臺銘<lb/>
唐渭南令路公遺爱表<lb/>
唐吕禋祠廟碑<lb/>
唐吕公表<lb/>
唐玉真公主墓誌<lb/>
唐京兆尹鮮于仲通碑<lb/>
唐慧義寺弥勒像碑<lb/>
<pb n="KR2n0013_SBCK_027-2b"/>
　　　唐八馬坊碑<lb/>
右唐八馬坊碑都昂撰開元之治盛矣監牧之制其詳<lb/>
如此錄之可以見當時之制焉<lb/>
　　　唐忠武将軍王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>墓誌<lb/>
右唐王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>墓誌父遂古王駙馬都尉頴州刺史尚高安<lb/>
公主高宗大帝之女也按唐書高宗苐二女高安公主<lb/>
下嫁頴州刺史王朂天授中為武帝所誅今此志乃云<lb/>
名遂古唐初人多以字為名故名字混淆難考遂古<lb/>
豈非以字行乎<lb/>
　　　唐淄州開元寺碑<lb/>
<pb n="KR2n0013_SBCK_027-3a"/>
右唐淄州開元寺碑李邕撰并書碑建于本寺後人移<lb/>
寘郡廨敗屋下余為是州遷于便坐用木為欄楯以護<lb/>
之云<lb/>
　　　唐吏部尚書楊仲昌碑<lb/>
右唐楊仲昌碑席豫撰鄔繇篆仲昌有两碑其一韓擇<lb/>
木八分書刻于此碑之隂文皆同仲昌元琰子也唐書<lb/>
元琰列傳与崔沔所撰元琰碑皆云漢太尉震十八代<lb/>
孫此碑乃以仲昌為二十代唐丗士人譜牒猶班班可<lb/>
考今元琰仲昌父子碑刻不應差其丗次不同如此莫<lb/>
可曉也<lb/>
<pb n="KR2n0013_SBCK_027-3b"/>
　　　唐唐儉碑<lb/>
右唐唐儉碑云儉字茂約而唐書列傳云字茂系又云<lb/>
男尚識尚豫章公主而唐書于儉傳云名善識于公主<lb/>
傳云名茂識皆其差謬此碑開元中儉曽孫追立距儉<lb/>
之殁雖已逺然至名字皆不應有誤可以為拠也<lb/>
　　　唐龍門西龕石像銘<lb/>
右唐龍門西龕石像銘礼部貟外郎張九齡撰今丗所<lb/>
有曲江集無此文惜其殘缺不完也<lb/>
　　　唐金仙長公主碑<lb/>
右唐金仙長公主碑徐嶠之撰眀皇御書據唐書本傳<lb/>
<pb n="KR2n0013_SBCK_027-4a"/>
云大極元年与玉真公主皆為道士而碑云丙午歲度<lb/>
為道士盖神龍二年也此扵史學不足道然唐史書亊<lb/>
差謬多如此<lb/>
　　　唐雲麾将軍李秀碑<lb/>
右唐李秀碑李邕撰并書碑在幽州按眀皇以天宝三<lb/>
年改年為載今此碑元年正月立而称元載何哉<lb/>
　　　唐嵩陽觀紀聖德頌<lb/>
右唐嵩陽觀紀聖德頌天宝中眀皇命方士錬丹于此<lb/>
觀李林甫献頌称𫐠功德焉天宝之政荒淫敗度而眀<lb/>
皇區區方錬丹以蘄長生豈不可笑乎<lb/>
<pb n="KR2n0013_SBCK_027-4b"/>
　　　唐駙馬都尉豆盧建碑<lb/>
右唐豆盧建碑云建其先慕容氏前燕枝族也九丗祖<lb/>
萇在魏賜姓豆盧氏封北地王案元和姓纂云慕容運<lb/>
孫北地王精入後魏道武賜豆盧氏精生醜醜曽孫萇<lb/>
生寕而北史寕傳云寕曽祖勝以燕皇始初㱕魏授長<lb/>
楽郡守賜姓焉唐距北朝未逺氏族書完偹士大夫人<lb/>
人能知其淂姓之自今碑与北史姓纂所載不同如此<lb/>
皆莫可攷<lb/>
　　　唐陳隱王祠坣記<lb/>
右唐陳隱王祠坣記張謂撰按眀皇以尹喜舊宅淂靈<lb/>
<pb n="KR2n0013_SBCK_027-5a"/>
符遂改元天寳此記云寳符見之二載者天宝二年也<lb/>
其末又云龍㑹甲申海寇吴令光入臣之歲者據纪年<lb/>
通谱天宝三載歲次甲申盖天宝二年蘄縣令修完祠<lb/>
坣至眀年謂始為記文尔又按唐書帝紀天宝二年十<lb/>
二月海賊吴令光冦永嘉郡眀年河南尹裴敦𣸪晋陵<lb/>
太守劉同昇南海太守劉臣鱗討之閏月令光伏誅今<lb/>
此記乃云令光入臣而眀皇寔錄亦止言敦復䓁討令<lb/>
光平之不言其伏誅不知唐史何所拠也豈令光既䧏<lb/>
而殺之欤不然唐史誤矣<lb/>
　　　唐崔潭亀詩<lb/>
<pb n="KR2n0013_SBCK_027-5b"/>
右唐崔潭亀詩蔡有鄰小字八分書歐陽公称之以謂<lb/>
与三代彛鼎無異而元祐間守京兆者取其石為柱礎<lb/>
丗遂不復傳可惜也<lb/>
　　　唐貞一先生庿碣<lb/>
右唐貞一先生庙碣貞一先生者司馬承禎也按新旧<lb/>
唐史及諸書皆云承禎字子微今此碑乃云尊師諱子<lb/>
微字承禎初莫能曉後因見雀尚所撰天台桐栢觀碑<lb/>
乃言師名承禎一名子微云<lb/>
　　　唐陳㽜尉劉飛造像記<lb/>
右唐陳㽜尉劉飛造像記史惟則小字八分書按封演<lb/>
<pb n="KR2n0013_SBCK_027-6a"/>
聞見記云玄宗常幸驪山登朝元閣命群臣賦詩正字<lb/>
劉飛詩最清㧞特䝉激賞右相李林甫怒飛不先呈已<lb/>
出為一尉而卒士子冤之今此記有云頃校文金殿賡<lb/>
歌栢梁叨沐錦衣之賜遂有長沙之役又云聖恩廣被<lb/>
移官大梁如此則演所記為不誣矣林甫妬賢嫉䏻出<lb/>
于天資飛以一詩之善遂遭逺謫其憸愎如此記在洛<lb/>
陽龍門山字畫甚工而丗頗罕傳<lb/>
　　　唐棣王墓誌<lb/>
右唐棣王琰墓誌按唐史琰坐猒魅囚于鷹狗坊以憂<lb/>
卒而至一終于咸寕縣㒷寕里十六王之藩邸史云宝<lb/>
<pb n="KR2n0013_SBCK_027-6b"/>
應元年詔𣸪琰王爵而誌云存王削官盖琰初未尝奪<lb/>
王爵疑宝應詔書特還其官耳<lb/>
　　　唐金城寺放生池碑<lb/>
右唐金城寺放生池碑書撰人姓名皆已殘缺拠田槩<lb/>
京兆金石錄以為韓擇木書豈當㮣為錄時尚完好可<lb/>
讀乎其字畫奇偉非擇木不能為也<lb/>
　　　唐多宝塔感應碑<lb/>
右唐多寳塔感應碑岑勛撰顔真卿書多宝塔者僧楚<lb/>
金所造楚金嘗冩法華千餘部寘塔中今犹有存者<lb/>
余扵士大夫家數見之余亦淂其一卷乃乾元二年肅<lb/>
<pb n="KR2n0013_SBCK_027-7a"/>
宗所造卷首佛像絹素畫蹟尚如新也<lb/>
　　　唐滎陽王妣朱氏墓誌<lb/>
右唐朱氏墓誌韓擇木書擇木以八分名家石刻存者<lb/>
尚多而此誌獨為正書茟法清勁可爱擇木正書見于<lb/>
丗者惟此耳<lb/>
　　　唐武部尚書楊珣碑<lb/>
右唐楊詢碑按唐史宰相丗系表以珣為友諒子今碑<lb/>
乃云志謙子疑史誤珣楊國忠父也故玄宗親為製碑<lb/>
其末盛称國忠之羙云我有社稷尔䏻衞之我有廊庙<lb/>
尔能宰之叶和九功九功惟序平章百姓百姓昭眀其<lb/>
<pb n="KR2n0013_SBCK_027-7b"/>
語可謂褒矣豈所謂臨乱之主谷賢其臣者乎碑天宝<lb/>
十二載建盖後二年祿山起兵又一年國忠被戮矣<lb/>
　　　唐宇文顥山隂述<lb/>
右唐宇文顥山隂述杜陵史懐則書懐則与史惟則同<lb/>
時必其晜弟也惟則以八分著名懐則之書盖不减惟<lb/>
則而初不見称于當時者豈非其位不顯乎以此知士<lb/>
負其藝䏻或以垂名于不朽或遂湮沒而無聞者盖亦<lb/>
有幸而不幸也若懐則之書非見錄于余則遂冺沒於<lb/>
後矣<lb/>
　　　唐永陽郡太守姚奕碑<lb/>
<pb n="KR2n0013_SBCK_027-8a"/>
右唐姚奕碑奕崇子也新唐史云崇謚文献而此碑及<lb/>
張說所撰崇碑皆云謚文貞盖崇之父懿已謚文献父<lb/>
子罕有同謚者當以碑為正<lb/>
　　　唐雲門山投龍詩<lb/>
右唐雲門山投龍詩北海太守趙居貞撰序言天宝玄<lb/>
黓歳下元日居貞投金龍環璧于此山有瑞雲出于洞<lb/>
中有声云皇帝夀一萬千一百歲盖天宝中玄宗方崇<lb/>
尚道家之說以祈長年故當時謟䛕矯妄之徒皆称述<lb/>
奇怪以阿其所好而居貞遂刻之金石以重欺来丗可<lb/>
謂愚矣<lb/>
<pb n="KR2n0013_SBCK_027-8b"/>
　　　唐忘歸臺銘<lb/>
右唐忘歸臺銘集古錄云此銘及孔子庙城隍神記三<lb/>
碑並在縉雲其篆刻陽氷平生所篆最細瘦丗言此石<lb/>
皆活歲乆稍生刻處㡬合故細者恐無是理果若是更<lb/>
加以歳月則遂無𣸪有字矣此數碑皆陽氷在肃宗朝<lb/>
所書是時年尚少故字畫差踈瘦至大暦以後諸碑皆<lb/>
暮年所篆茟法愈淳勁理應如此也<lb/>
　　　唐渭南令路公遺爱表<lb/>
右唐路公遺爱表蘓源眀撰新唐書列傳云路嗣公字<lb/>
懿範今此表乃云公名嗣恭字嗣恭然則唐史以為字<lb/>
<pb n="KR2n0013_SBCK_027-9a"/>
懿範者不知何所拠也<lb/>
　　　唐吕禋祠庙碑<lb/>
右唐吕禋祠庙碑衞宻撰云上元纪歲之眀年詔始置<lb/>
南都以荆州為江陵府命長史曰尹按元結所撰吕公<lb/>
表与肃宗寔錄皆云上元元年九月改荆州為南都獨<lb/>
此碑以為二年恐誤<lb/>
　　　唐吕公表<lb/>
右唐吕禋表元結撰前太子文學翰林院待詔頋誡奢<lb/>
書杜甫集有贈頋八分文學詩即誡奢也誡奢八分不<lb/>
多見余所淂者衞宻撰吕公庙碑并此表郭英奇郭慎<lb/>
<pb n="KR2n0013_SBCK_027-9b"/>
微碑為四耳甫詩称其最工小字而此表字畫甚大尤<lb/>
壮偉可喜按唐書帝纪及宰相表皆云乾元二年七月<lb/>
辛夘諲以母丧罷十月起𣸪上元元年五月壬子𣸪罷<lb/>
為太子賓客今此表乃云乾元二年六月丁内憂上元<lb/>
元年七月復罷相月日小不同未知孰是<lb/>
　　　唐玉真公主墓誌<lb/>
右唐玉真公主墓誌王縉撰誌云公主法號無上真字<lb/>
玄玄天寳中更賜號曰持盈而唐史但言字持盈尔誌<lb/>
又云中宗時封昌興縣主睿宗時封昌興公主後改封<lb/>
玉真進為長公主唐史但云封崇昌縣主而以昌興為<lb/>
<pb n="KR2n0013_SBCK_027-10a"/>
崇昌者皆其闕誤誌又云元年建辰月卒而史以為卒<lb/>
于宝應中亦非也此于史學皆至淺不足道然著之要<lb/>
見唐史多謬誤耳<lb/>
　　　唐京兆尹鮮于仲通碑<lb/>
右唐鮮于仲通碑顔真卿撰并書仲通以多財結楊國<lb/>
忠薦為劒南節度使討南詔蛮大敗國忠為諱之再薦<lb/>
為京兆尹其始卒無他可称見于史者惟尝表請國忠<lb/>
兼領劒南節度及為國忠立碑頌功德耳魯公為此碑<lb/>
称𫐠甚盛以此知碑誌所載是非褒貶果不可信雖魯<lb/>
公猶况他人乎眀皇實錄称仲通以漏禁中语貶邵陽<lb/>
<pb n="KR2n0013_SBCK_027-10b"/>
司馬而碑言爲國忠所忌貶小人之交初以利合終以<lb/>
利敗者理固然也<lb/>
　　　唐慧義寺弥勒像碑<lb/>
右唐慧義寺弥勒像碑李潮八分書潮書初不見重于<lb/>
唐當時獨杜甫詩盛称之以比蔡有鄰韓擇木今石刻<lb/>
在者絶少惟此碑与彭元曜墓誌耳余皆淂之其茟法<lb/>
亦不絶工非韓蔡比也<lb/>
金石錄卷苐二十七<lb/>
<pb n="KR2n0013_SBCK_027-11a"/>
</p>
<p>
</p>
  </div>
</body>
</text>
</TEI>
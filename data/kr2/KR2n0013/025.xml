<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_025-1a"/>
金石錄卷苐二十五　䟦尾十五<hi>唐偽周</hi>
唐禇亮碑<lb/>
唐洛州制史賈公清德頌<lb/>
唐歐陽詢妻徐夫人墓誌<lb/>
唐㐮州孔子廟坣碑<lb/>
唐㐮州刺史封公碑<lb/>
唐奉禮郎岑子輿墓誌<lb/>
唐醴泉縣令張仁藴德政碑<lb/>
周武后昇中𫐠志碑<lb/>
周武后封中嶽碑<lb/>
<pb n="KR2n0013_SBCK_025-1b"/>
周昇仙太子碑<lb/>
周大雲寺碑<lb/>
周武士彠碑<lb/>
周孔昌寓碑<lb/>
周崔敬嗣墓誌<lb/>
唐祝府君碑<lb/>
唐秦州都督唐宗碑<lb/>
唐工部尚書姚璹碑<lb/>
後周宇父舉碑<lb/>
唐魏叔瑜妻王夫人墓誌<lb/>
<pb n="KR2n0013_SBCK_025-2a"/>
唐兵部侍郎崔兢墓誌<lb/>
唐中興聖教序<lb/>
唐聖教序碑側<lb/>
唐徐有功碑<lb/>
唐國子祭酒武承規墓誌<lb/>
唐陜州刺史劉延景碑<lb/>
唐修封禅壇記<lb/>
　　　唐禇亮碑<lb/>
右唐禇亮碑唐書云亮杭州人而碑云晋南遷家于丹<lb/>
陽按元和姓纂自錢塘禇氏与亮族不同系唐史盖失<lb/>
<pb n="KR2n0013_SBCK_025-2b"/>
之<lb/>
　　　唐洛州刺史賈公清德頌<lb/>
右唐洛州刺史賈公清德頌按唐史循吏傳賈敦頥敦<lb/>
實相繼為洛州刺史長史有恵爱郡人皆為刻石號棠<lb/>
棣碑今敦實之碑亾矣此碑載初除洛州制書有云三<lb/>
川之境是称都㑹六條之記允属時英蒲州刺史賈敦<lb/>
頥体業強正識用優敏盖其名乃敦頥也又武后實錄<lb/>
敦實傳中亦作敦頥以此知唐史傳冩之誤又按法書<lb/>
要錄此碑王知敬書以知敬所書他石刻校之字畫不<lb/>
類未知果知敬書否也<lb/>
<pb n="KR2n0013_SBCK_025-3a"/>
　　　唐歐陽詢妻徐夫人墓誌<lb/>
右唐歐陽詢妻徐氏墓誌云徐始以夫恩封渤海郡君<lb/>
㝷加渤海郡夫人最後以子恩封渤海太縣君按本朝<lb/>
之制婦人既封郡君或郡夫人再以子貴加恩則直封<lb/>
為郡太君郡太夫人不復為縣太君矣今徐既以夫貴<lb/>
封夫人後以子恩纔封為太縣君盖一時之制如此又<lb/>
不曰縣太君而曰太縣君与今名號亦異也唐制婦人<lb/>
封邑次叙史家不載偶見于此耳<lb/>
　　　唐㐮州刺史封公碑<lb/>
右唐㐮州刺史封公碑宋之愻書字畫頗佳之愻之問<lb/>
<pb n="KR2n0013_SBCK_025-3b"/>
弟也兄弟皆小人之愻奴事武三思三思五狗之愻乃<lb/>
其一以此知書特小技茍非其人亦何足貴哉<lb/>
　　　唐㐮州孔子廟坣碑<lb/>
右唐㐮州孔子廟坣碑于敬之撰其前題魯大司寇贈<lb/>
太師宣尼父孔丘廟坣碑銘春秋之法或書字或書名<lb/>
皆所以寓褒貶之意今敬之為孔子廟碑而斥其名何<lb/>
哉<lb/>
　　　唐奉礼郎岑子輿墓誌<lb/>
右唐岑子輿墓誌云君諱子輿字安道南陽棘陽人也<lb/>
曽祖之家祖文本父曼倩按元和姓纂及新唐書宰相<lb/>
<pb n="KR2n0013_SBCK_025-4a"/>
世系表載曼倩四子献羲仲翔仲休而無子輿今墓誌<lb/>
云次苐献前太子典膳次苐前羲成均監主簿而無仲<lb/>
翔仲休墓誌既云献義䓁則不云仲翔仲休容有之惟<lb/>
子輿乃曼倩長子姓纂与丗系表當書而闕者何也<lb/>
　　　唐醴泉縣令張仁藴徳政碑<lb/>
右唐醴泉縣令張仁藴德政碑長夀三年立醴泉尉顔<lb/>
真卿書按魯公雖尝為此官然在開元間而鲁公以貞<lb/>
元元年為李希烈所害年七十六上距長夀三年實九<lb/>
十餘歲是時犹未生也又茟法与鲁公他書不類以此<lb/>
疑有姓名同者然碑武后時立而不用當時所製字或<lb/>
<pb n="KR2n0013_SBCK_025-4b"/>
云碑雖建扵長夀中至魯公為尉重書而刻之未可知<lb/>
也<hi>拠新史紀傳魯公以貞元元年被害年七十六而旧史德宗實錄皆云殁于㒷元元年年七十七疑新史</hi>
<hi>誤</hi>
　　　周武后昇中𫐠志碑<lb/>
右周武后昇中述志碑武后自撰睿宗書碑極壮偉立<lb/>
于嵩山之巔其隂鍾紹京書字畫皆二妙政和中河南<lb/>
尹上言請碎其碑從之<lb/>
　　　周武后封中嶽碑<lb/>
右周武后封中嶽碑已殘缺書撰人名皆不可考然騐<lb/>
其茟跡盖薛稷書也<lb/>
<pb n="KR2n0013_SBCK_025-5a"/>
　　　周昇仙太子碑<lb/>
右周昇仙太子碑武后撰并書昇仙太子者王子晋也<lb/>
是時張易之昌宗兄弟方有寵謟諛者以昌宗為子晋<lb/>
後身故武后為葺其祠親銘而書扵其碑君臣宣淫無<lb/>
恥類如此可發萬古之一笑也<lb/>
　　　周大雲寺碑<lb/>
右大雲寺碑賈膺福撰并八分書其茟法精可喜按旧<lb/>
唐史云武后鑄九鼎圖冩山川物像命工書人賈膺福<lb/>
薛昌客李元振鍾紹京䓁分題之紹京之書世固多有<lb/>
膺福茟跡雖僅存然世亦未尝有称之者如昌容䓁書<lb/>
<pb n="KR2n0013_SBCK_025-5b"/>
遂不淂見以此知士所以自著于不朽者果在德而不<lb/>
在藝也<lb/>
　　　周武士彠碑<lb/>
右周武士彠碑武后時追尊士彠為無上孝眀皇帝命<lb/>
李嶠為碑文相王旦書石焉戎幕閑談載李徳𥙿言昔<lb/>
為太原從亊見公牘中有文水縣牒称武士彠墓碑元<lb/>
和年忽失亀頭所在碑上有武字凢十一䖏皆鐫去之<lb/>
碑高大非人力所及未㡬武元衡遇害今此碑武字最<lb/>
多皆刻畫完好無訛缺者以此知小說所載亊多荒誕<lb/>
不可信類如此<lb/>
<pb n="KR2n0013_SBCK_025-6a"/>
　　　周孔昌寓碑<lb/>
右周孔昌寓碑載其世系甚详云宣尼父三十六世孫也<lb/>
十四丗祖潜吴侍中生晋豫章太守竺竺生大尚書冲冲<lb/>
生大司農偘偘生秘書監滔滔生江夏太守侯俟生宋<lb/>
尚書在丞㓜幼生尚書右丞遥之遥之生中書侍郎曅<lb/>
曅生齊散騎常侍珮珮生梁侍中休源休源生陳黄門<lb/>
侍郎宗範宗範生陳散騎常侍伯魚伯魚生隋祕書正<lb/>
字德紹德紹生昌寓唐以前士人以族姓為重故雖更<lb/>
千百年歴𢾗十世皆攷究自唐末五代之亂在朝者皆<lb/>
武夫悍卒于是譜牒散失士大夫茫然不知其族系之<lb/>
<pb n="KR2n0013_SBCK_025-6b"/>
所自出豈不可惜也哉故余詳錄于此使後學論姓氏<lb/>
者有考焉按此碑及梁史皆云休源冲八丗孫而元和<lb/>
姓纂獨以為七代孫誤矣<lb/>
　　　周崔敬嗣墓誌<lb/>
右周崔敬嗣墓誌云祖咸考表而元和姓纂以咸為諴<lb/>
表為儀表又新唐書崔光逺傳中宗在房州官吏皆不<lb/>
為礼光逺祖敬嗣為刺史獨盡誠推奉帝德之及反正<lb/>
有与敬嗣同姓名者每擬官帝輒超拜後召見悟非是<lb/>
訪敬嗣已死即授其子汪五品官汪生光逺今以墓誌<lb/>
考之敬嗣武后時實為房州刺史然墓誌載敬嗣長子<lb/>
<pb n="KR2n0013_SBCK_025-7a"/>
恱次子恊而無名汪者而姓纂亦云恱生光逺然則以<lb/>
恱為汪盖史誤敬嗣卒于澄聖元年中宗反正其殁已<lb/>
久屡遷他人官而不悟可謂昏矣<lb/>
　　　唐祝府君碑<lb/>
右唐祝府君碑府君諱綝欽眀父也碑欽眀自撰今南<lb/>
京有漢祝睦两碑其一言君兆自重黎祝融苗胄其一<lb/>
言其先高辛余按諸書重黎祝融皆帝高陽之後帝尭<lb/>
高辛之子也睦碑既云出于重黎祝融又云出于高辛<lb/>
自相抵牾莫可究考而此碑引丗本氏姓篇云祝氏軒<lb/>
轅之後也史記周本纪武王克殷封黄帝之後于祝帝<lb/>
<pb n="KR2n0013_SBCK_025-7b"/>
尭之陳後于薊楽記云封黄帝之後于薊帝尭之後于<lb/>
祝盖以黄尭末<hi>丁阙一字</hi>同出有㷱由此史傳相交祝薊互<lb/>
舉參攷丗本馬遷近之然司馬遷史記于族系多采丗<lb/>
本不知丗本果可盡信否盖君子于學有所不知阙焉<lb/>
可也<lb/>
　　　唐秦州都督唐宗碑<lb/>
右唐唐宗碑云君諱宗字徴仁而唐書宰相丗系表云<lb/>
名丗宗碑又云祖諱子政而丗系表作二政皆當以碑<lb/>
為正宗宰相休璟祖也仕隋為朔方郡丞行守郡亊大<lb/>
業末為賊梁師都所殺神龍中贈秦州都督<lb/>
<pb n="KR2n0013_SBCK_025-8a"/>
　　　唐工部尚書姚璹碑<lb/>
右唐姚璹碑按新唐書璹列傳云為夏官侍郎坐族弟<lb/>
敬莭叛貶桂州長史而碑云自兵部侍郎以敬莭犯法<lb/>
改授司府少卿檢校㝎州刺史㝷即真轉都督廣循䓁<lb/>
二十三州諸軍亊廣州刺史後替還仍以前累重貶桂<lb/>
州又璹為宰相時尝為西京㽜守而史不載璹以妖妄<lb/>
謟諛事武后其事蹟皆不足取而扵官秩闕漏不可不<lb/>
記者所以正史官之失也璹微時所歴官列傳尤簡畧<lb/>
今皆不復載云<lb/>
　　　後周宇文舉碑<lb/>
<pb n="KR2n0013_SBCK_025-8b"/>
右後周宇文舉碑盧思道撰神龍中其曽孫敞追建以<lb/>
後周書考之官閥亊跡多同惟碑云公諱㪯字神舉而<lb/>
史但言名神舉而已又史云其曽祖名求男而碑止言<lb/>
名求史云祖名顯和而碑止言名和亦皆不同其卒也<lb/>
史云宣帝以宿憾殺之而碑称遘疾薨疑作碑者爲諱<lb/>
其事當以史爲正<lb/>
　　　唐魏叔瑜妻王夫人墓誌<lb/>
右唐王夫人墓誌夫人魏叔瑜妻華之母也誌無書撰<lb/>
人姓名騐其茟法盖華自書華以草隷擅名一時然石<lb/>
刻見于今者絶少此誌丗尤罕傳云<lb/>
<pb n="KR2n0013_SBCK_025-9a"/>
　　　唐兵部侍郎崔兢墓誌<lb/>
右唐崔兢墓誌云公諱兢字眀慎祖敦礼父守業案旧<lb/>
唐書敦礼列傳云孫貞慎神龍𥘉為兵部侍郎元和姓<lb/>
纂新史宰相丗系表所書亦同今以墓誌考之其家世<lb/>
及名位皆合惟不著其名而以明為貞者皆唐史及姓<lb/>
纂之闕誤也<lb/>
　　　唐中興聖教序<lb/>
右唐中興聖教序中宗為三藏法師義净所作唐奉一<lb/>
書刻石在済南長清縣界四禅寺寺在深山中義净真<lb/>
身塔尚存今屡徃㳺焉淂此文入錄案御史䑓記奉一<lb/>
<pb n="KR2n0013_SBCK_025-9b"/>
齊州人善書翰武后時為御史後坐誅剪皇族廢<lb/>
　　　唐聖教序碑側<lb/>
右聖教序碑側云則天尝淂玉册上有名十二字朝野<lb/>
不䏻識義净䏻瀆其文曰天册神皇萬歲忠輔聖母長<lb/>
安證聖元年五月上之詔書褒答案宋莒公紀年通譜<lb/>
武后以證聖元年九月授天册金輪聖神之號故大赦<lb/>
改元先是司餼局人于水際淂石函有玉册云神皇万<lb/>
歲忠輔聖母長安故改元恊瑞其父与義净所載小異<lb/>
云余尝謂義净方外之人而區區為武后称述符命可<lb/>
笑也然陶弘景號称一代髙士在梁武時亦屡上圖䜟<lb/>
<pb n="KR2n0013_SBCK_025-10a"/>
豈獨義净哉<lb/>
　　　唐徐有功碑<lb/>
右唐徐有功碑徐彦伯撰以新舊唐史考之其本末皆<lb/>
同惟旧史云長安二年卒年六十二碑云三年卒年六<lb/>
十八新史亦年六十八与碑合<lb/>
　　　唐國祭酒武承規墓誌<lb/>
右唐武承規墓誌蘇頲撰顔魯公家廟碑載魯公之父<lb/>
名惟貞字叔堅尝為太子文學今此誌題太子文斈顔<lb/>
叔堅書豈非以字行乎家廟碑又称叔堅受茟法于舅<lb/>
殷仲容特以草隷擅名云<lb/>
<pb n="KR2n0013_SBCK_025-10b"/>
　　　唐陕州刺史劉延景碑<lb/>
右唐劉延景碑延景女為睿宗妃生譲帝者碑云夫人<lb/>
房氏以景雲元年贈沛國夫人二年歲次丁亥祔窆<lb/>
于延景之墓按睿宗以景雲元年六月即位改元歲次<lb/>
庚戍眀年歲在辛亥而碑作丁亥誤也碑載延祐四子<lb/>
温玉承顔璵琪而和元姓纂以璵為瑗盖姓纂之謬<lb/>
　　　唐修封禅壇記<lb/>
右唐修封禅壇記賈膺福書初余淂膺福八分書大雲<lb/>
寺記爱其茟法後又淂此記字為小楷尤工妙可喜云<lb/>
金石錄卷苐二十五<lb/>
</p>
<p>
</p>
  </div>
</body>
</text>
</TEI>
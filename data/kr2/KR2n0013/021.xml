<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_021-1a"/>
金石錄卷第二十一　䟦尾十一<hi>後魏梁東魏</hi>
大代華嶽碑<lb/>
後魏孔宣尼庿記<lb/>
後魏孝文弔比干文<lb/>
後魏比干碑隂<lb/>
後魏大鴻臚卿鄭胤伯碑<lb/>
後魏御射碑<lb/>
後魏太尉于烈碑<lb/>
後魏鄭羲碑<lb/>
後魏鄭羲上碑<lb/>
<pb n="KR2n0013_SBCK_021-1b"/>
後魏車騎大将軍邢巒碑<lb/>
後魏叱閭神寳脩關城銘<lb/>
後魏安東将軍孫公墓誌<lb/>
後魏㝎州刺史崔亮頌<lb/>
後魏贈司空元暉碑<lb/>
後魏范陽王碑<lb/>
後魏賀㧞岳碑<lb/>
東魏膠州刾史祖淮碑<lb/>
東魏大覺寺碑<lb/>
東魏大覺寺碑隂<lb/>
<pb n="KR2n0013_SBCK_021-2a"/>
東魏髙翻碑<lb/>
東魏張烈碑<lb/>
東魏賈思同碑<lb/>
東魏魏蘭根碑<lb/>
後魏化政寺石窟銘<lb/>
梁重立羊祜碑<lb/>
東魏敬君像頌<lb/>
　　　　大代華嶽碑<lb/>
右大代華嶽碑歐陽公集古錄云魏自道武天興元年議<lb/>
㝎國號群臣欲稱代而道武不許乃仍稱魏自是之後無<lb/>
<pb n="KR2n0013_SBCK_021-2b"/>
改國稱代之事今魏碑數數有之碑石當時所刻不應妄<lb/>
但史失其事爾余按崔浩傳云方士𥘉纎奏改代為萬年<lb/>
浩曰昔太祖道武皇帝應期受命𨳩拓洪業諸所制冝無<lb/>
不循古以始封代土後稱為魏故代魏兼称猶彼殷商盖<lb/>
當時國號雖称為魏然猶不廢始封故兼稱代爾此事亦<lb/>
見陽松玢談藪云<lb/>
　　　　後魏孔宣尼庿記<lb/>
右後魏孔宣尼庿記在今懐州界中文詞頗古質可喜云<lb/>
孔子欲從趙鞅闻殺鳴犢遂䄈車而返及其沒也晋人思<lb/>
之于太行嶺南為之立廟爲記太和元年立其額又有延<lb/>
<pb n="KR2n0013_SBCK_021-3a"/>
興四年太上皇帝祭孔子文者孝文之父獻文帝也<lb/>
　　　　後魏孝文弔比干文<lb/>
右後魏孝文弔比干文其首己殘缺惟元載字可識其下<lb/>
云歲御次乎阉茂望舒㑹于星纪十有四日日淮甲申按<lb/>
爾雅云歳在戍曰阉茂又鄭康成注月令仲冬者日月㑹<lb/>
于星紀後魏書孝文以太和十八年十一月甲申經比干<lb/>
墓親為弔文樹碑而刋之是歳甲戍其說皆合其未嘗改<lb/>
元而稱元載者孝文以是歲遷都洛陽盖以遷都之歲言<lb/>
之也<lb/>
　　　　後魏比干碑隂<lb/>
<pb n="KR2n0013_SBCK_021-3b"/>
右比干碑隂盡記侍從羣臣官爵姓名按後魏書官氏志<lb/>
丘穆陵氏後改為穆氏今此碑自侍中丘目陵亮以下同<lb/>
姓者凡三人字皆作目而元和姓纂所書与此碑正同又<lb/>
碑自穆崇至亮皆姓丘目陵氏姓纂亦云後改為穆而史<lb/>
但云姓穆者皆其闕誤<lb/>
　　　後魏大鴻臚卿鄭胤伯碑<lb/>
右後魏鄭胤伯碑元和姓纂載滎陽鄭氏云曄生七子白<lb/>
麟小白叔夜洞林歸蔵連山幼麟號七房鄭氏胤伯小白<lb/>
子也按後魏書幼麟傳云父曄生六子又云幼麟五兄長<lb/>
白麟次小白次洞林次叔夜次連山而無歸蔵其次苐亦<lb/>
<pb n="KR2n0013_SBCK_021-4a"/>
不同又姓纂云小白名茂而史云幼麟名羲疑自白麟以<lb/>
降皆其字也據碑与姓纂皆云胤伯仕至大鴻臚卿而史<lb/>
言少卿者誤矣<lb/>
　　　　後魏射御碑<lb/>
右後魏射御碑在今懐州按北史及魏書宣武紀景明三<lb/>
年十月庚子帝躬御弧矢射逺及一百五十步羣臣勒銘<lb/>
于射所即此碑也碑云維魏定鼎遷中之十載又云皇上<lb/>
春秋一十有七據史及孝文弔比干文皆云太和十八年<lb/>
遷都洛陽至景明三年盖九年矣而碑作十載恐誤又史<lb/>
云宣武以太和七年生景明四年當年二十而碑云年十<lb/>
<pb n="KR2n0013_SBCK_021-4b"/>
七則當以碑為據然則宣武終于延昌四年盖歲三十五<lb/>
歳而史以為三十三者亦誤也余按禮記問天子國君之<lb/>
年對者皆不敢斥言魯㐮公送晋侯晋侯問公年季武子對<lb/>
曰㑹于沙随之歲寡君以生是也今魏人乃直書其君之<lb/>
年于碑豈禮也哉<lb/>
　　　　後魏太尉于烈碑<lb/>
右後魏太尉于烈碑云𥘉以功臣子𧺫家為中散轉屯田<lb/>
給事内都幢将遷左衛将軍而後魏書列傳云少拜羽林<lb/>
中郎遷羽林中郎将以本官行秦雍二州事遷司衛監以<lb/>
碑考之烈皆未嘗為此官又其父洛㧞為黄龍鎮都大将<lb/>
<pb n="KR2n0013_SBCK_021-5a"/>
而曰和龍烈為屯田給事而曰給納卒年六十七而曰六<lb/>
十五者皆史之誤又按烈始封昌國子改鉅鹿公<hi>按烈祖栗磾嘗</hi>
<hi>假封新安公後賜爵新城男疑此亦假封也</hi>又改洛陽矦進封聊城縣開國子<lb/>
再進為開國伯開國矦其卒追封為鉅鹿郡𨳩國公盖當<lb/>
時之制如此魏書官氏志不載皆莫可攷<lb/>
　　　　後魏鄭羲碑<lb/>
右後魏鄭羲碑魏史列傳与此碑皆云羲滎陽開封人碑<lb/>
又云歸葬于滎陽石門東十三里三皇山之陽而碑乃在<lb/>
今萊州南山上磨崖刻之盖道昭嘗為光州刾史即今萊<lb/>
州也故刻其父碑于兹山余守是州嘗與僚属登山裵徊<lb/>
<pb n="KR2n0013_SBCK_021-5b"/>
碑下乆之傳云羲卒尚書奏謚曰宣詔以羲雖宿有文業<lb/>
而治闕亷清改謚為文靈今碑首題曰滎陽鄭文公之碑<lb/>
其末又云加謚曰文傳載賜謚詔書甚詳不應差誤而碑<lb/>
當時所立必不敢諱其一字皆莫可知也已<lb/>
　　　　後魏鄭羲上碑<lb/>
右鄭羲上碑𥘉余為萊州得羲碑于州之南山其末有云<lb/>
上碑在直南二十里天柱山之陽此下碑也因遣人訪求<lb/>
在膠水縣界中遂摸得之羲之卒葬滎陽其子道昭永平<lb/>
中為光州刾史為其父磨崖石刻二碑焉按地里書後魏<lb/>
皇興四年分青州置光州領東莱郡隋文帝罷郡仍改光<lb/>
<pb n="KR2n0013_SBCK_021-6a"/>
州為萊州云<lb/>
　　　　後魏車騎大将軍邢巒碑<lb/>
右後魏邢巒碑云巒字山賔而史作洪賔其後為梁州刾<lb/>
史碑云徴為都官尚書而史作度支後改為七兵尚書而<lb/>
史不載又巒為崔亮所糾據碑言戎車既班猶以在州之誣<lb/>
遭禁一朞而史以謂元暉髙肇為巒申釋故淂不坐者非也<lb/>
　　　　後魏叱閭神寶脩關城銘<lb/>
右後魏叱閭神寳脩關城銘題右将軍西中郎将叱閭神<lb/>
寳銘又云維大魏神亀元年歲次戊午十一月壬午朔十<lb/>
日壬辰起工三十萬修治関城并作館苐敬造三級浮圗<lb/>
<pb n="KR2n0013_SBCK_021-6b"/>
按後魏書官氏志及元和姓纂有叱門氏後改為鬥而無<lb/>
叱閭氏盖其闕漏也<lb/>
　　　　後魏安東将軍孫公墓誌<lb/>
右後魏孫公墓誌其名字鄉里年夀皆不載獨其末載贈<lb/>
官制書云故安東将軍銀青光祿大夫棗強縣開國男孫<lb/>
蔚知其名蔚又云歸葬于世邑武遂知其為邑人也按後<lb/>
魏書儒林傳有孫恵蔚其所書事跡與志皆合傳云先單<lb/>
名蔚正始中侍講禁内夜論佛經有愜帝㫖詔使加恵號<lb/>
恵蔚法師焉<lb/>
　　　　後魏㝎州刾史崔亮頌<lb/>
<pb n="KR2n0013_SBCK_021-7a"/>
右後魏崔亮碑題云魏鎮北将軍定州刾史崔使君至化<lb/>
之頌盖亮嘗為㝎州既去郡人立此碑頌德耳其间載亮<lb/>
所歴官甚詳与北史及後魏書列傳多合惟其自定州歸<lb/>
朝歴殿中都官吏部三尚書而傳但言自殿中遷吏部爾<lb/>
亮以正光二年卒而碑神龜三年建在亮卒前故自為侍<lb/>
中以後事碑皆不及載也<lb/>
　　　　後魏贈司空元暉碑<lb/>
右後魏元暉碑據後魏書列傳云暉鎮西将軍忠子而北<lb/>
史以為忠弟德之子今以碑考之北史是也又碑云孝文<lb/>
時為主客郎中而魏史言丗宗即位拜此官碑云神龜二<lb/>
<pb n="KR2n0013_SBCK_021-7b"/>
年卒而史言元年卒者亦非是其餘遷拜次苐時有不同<lb/>
不盡錄也<lb/>
　　　　後魏范陽王碑<lb/>
右後魏范陽王碑云王諱誨髙祖孝文皇帝之孫大師武<lb/>
穆王之子今丗所傳後魏書北史孝文諸子列傳皆文字<lb/>
脫落不完惟孝明紀載孝昌二年封廣平王懐庶長子誨<lb/>
為范陽王以此知其為懐子據碑云懐謚武穆而傳作文<lb/>
穆者誤也仕至僕射為尔朱兆所殺事見荘帝本紀<lb/>
　　　　後魏賀㧞岳碑<lb/>
右後魏賀㧞岳碑岳當時名将也北史及後魏書皆有傳<lb/>
<pb n="KR2n0013_SBCK_021-8a"/>
𥘉為尔朱榮親将其後齊神武使侯莫陳恱害之尔朱荣<lb/>
凶殘狂悖盖魏之莾卓也而此碑乃以為圖伊霍之舉豈<lb/>
不可笑也哉然則魏収為魏史受榮子文略之賂亦以榮<lb/>
子比韋彭伊霍乃知貪鄙無知之徒世不乏人也按荘帝<lb/>
諸書皆作孝荘而此碑獨作孝壮疑書碑者之誤<lb/>
　　　　東魏膠州刺史祖淮碑<lb/>
右東魏祖淮碑云君膠州平昌安丘人也六丗祖逖又云<lb/>
其卒贈膠州刾史按後魏永安中分青州置膠州陏開皇<lb/>
五年改為宻州焉<lb/>
　　　　東魏大覺寺碑<lb/>
<pb n="KR2n0013_SBCK_021-8b"/>
右東魏大覺寺碑在洛陽碑隂題韓毅書據北史毅鲁郡<lb/>
人工正書神武用為博士以教彭城景思王攸當時碑碣<lb/>
往往不著名氏毅以書知名故特自著之也然遺跡見于<lb/>
今者獨此碑爾<lb/>
　　　　東魏大覺寺碑隂<lb/>
右大覺寺碑隂題銀青光祿大夫臣韓毅隷書盖今楷字<lb/>
也庾肩吾曰隷書今之正書也張懐瓘六體書論亦云隷<lb/>
書者程邈造字皆真正亦曰真書自唐以前皆謂楷字為<lb/>
隷至歐陽公集古録誤以八分為隷書自是舉丗凡漢時<lb/>
石刻皆目為漢隷有一士人力主此論余嘗出漢碑數本<lb/>
<pb n="KR2n0013_SBCK_021-9a"/>
問之何者為隷何者為八分盖自不能分也因覧此碑毅<lb/>
自題為隷書故聊志之以袪来者之惑<lb/>
　　　　東魏髙翻碑<lb/>
右東魏髙翻碑齊獻武王歡叔父也魏書本傳云以元象<lb/>
中追加贈謚後題建立歳月文字殘缺惟有魏元字可辨<lb/>
又云歲次已未按東魏孝静以元象二年十一月改元興<lb/>
和是年歲次己未此碑盖元象二年建也<lb/>
　　　　東魏張烈碑<lb/>
右東魏張烈碑在今青州界中文字摩㓕以事考之盖張<lb/>
烈也按北史列傳烈為家誡千餘言臨終敕子姪不聼求<lb/>
<pb n="KR2n0013_SBCK_021-9b"/>
贈但勒家誡立碣而已即此碑是也其卒葬年月殘缺不<lb/>
可辨傳亦不載惟青州圖經称卒于元象中云<lb/>
　　　　東魏賈思同碑<lb/>
右東魏賈思同碑思同與其兄思伯後魏書皆有傳云青<lb/>
州益都人今其墓乃在夀光縣而思伯之碑亡矣<lb/>
　　　　東魏魏蘭根碑<lb/>
右東魏魏蘭根碑按北史列傳云蘭根起家北海王國侍<lb/>
郎而碑云𧺫家為奉朝請遷貟外散騎侍郎碑云以在岐<lb/>
州之功封永興縣開國矦而史不載又史云天平𥘉謝病<lb/>
以開府儀同㱕本郷武㝎三年薨而碑云薨于天平二年<lb/>
<pb n="KR2n0013_SBCK_021-10a"/>
其卒也史云贈司空而碑作司徒皆當以碑為正<lb/>
　　　　後魏化政寺石窟銘<lb/>
右後魏化政寺石窟銘北史及魏書有宦者抱嶷傳云嶷<lb/>
終于涇州刺史自言其先姓杞後辟禍改焉今此碑題涇<lb/>
州刾史𣏌嶷造疑後復改從其本姓爾<lb/>
　　　　梁重立羊祜碑<lb/>
右羊祜碑梁大同中以舊碑殘缺再書而刻之碑隂具載<lb/>
其事今附于次<lb/>
　　　　東魏敬君像頌<lb/>
右東魏敬君像頌敬君名曦顯雋從弟也碑云十世祖漢<lb/>
<pb n="KR2n0013_SBCK_021-10b"/>
揚州刺史韶按後周書敬珍傳唐書宰相世系表皆云韶<lb/>
漢末為揚州刾史与此碑所書同而姓苑元和姓纂皆作<lb/>
歆疑傳冩之誤又據碑顕雋乃韶十世孫而姓纂以為九<lb/>
世恐亦誤也<lb/>
金石錄卷苐二十一<lb/>
</p>
<p>
</p>
  </div>
</body>
</text>
</TEI>
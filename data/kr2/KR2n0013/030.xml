<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_030-1a"/>
金石錄卷苐三十　䟦尾二十<hi>唐五代</hi>
唐義陽郡王符璘碑<lb/>
唐贈太尉王智興碑<lb/>
唐丞相崔群碑<lb/>
唐何進滔德政碑<lb/>
唐李聼碑<lb/>
唐贈太師崔倕碑<lb/>
唐相國李凉公碑<lb/>
唐牛僧孺碑<lb/>
唐太子太傅劉沔碑<lb/>
<pb n="KR2n0013_SBCK_030-1b"/>
唐醉吟先生傳并墓碑<lb/>
唐贈太尉李固言碑<lb/>
唐吏部尚書高元𥙿碑<lb/>
唐贈司徒薛平碑<lb/>
唐起居郎劉君碑<lb/>
唐贈礼部尚書許康佐碑<lb/>
唐潜溪碑<lb/>
唐贈司空孔岑父碑<lb/>
千字文<lb/>
瘞寉銘<lb/>
<pb n="KR2n0013_SBCK_030-2a"/>
冬日陪群臣泛舟詩<lb/>
唐題阮客舊居詩<lb/>
唐遺教經<lb/>
唐氷清琴銘<lb/>
唐中書舍人王無競碑<lb/>
後唐汾陽王真坣記<lb/>
漢重脩高祖廟碑<lb/>
南唐𬗋極宫石磬銘<lb/>
周文宣王廟記<lb/>
日本國誥<lb/>
<pb n="KR2n0013_SBCK_030-2b"/>
　　　唐義陽郡王符璘碑<lb/>
右唐符璘碑按唐書列傳璘姓符而碑作苻以姓氏考<lb/>
之琅琊符氏出于魯頃公之孫公雅為秦符節令因以<lb/>
為氏而武都苻氏出于有扈之後為啟所滅奔西戎代<lb/>
為氐酋本姓蒲至苻堅以背有文改焉今此碑以璘為<lb/>
符氏又云其先琅琊人皆不可知然按璘与弟瑶皆封<lb/>
邑于琅琊豈書碑者誤以符為苻其家出于武吏不知<lb/>
是正乎<lb/>
　　　唐贈太尉王智興碑<lb/>
右唐王智興碑裴晋公撰智㒷出于卒伍無他才能其<lb/>
<pb n="KR2n0013_SBCK_030-3a"/>
其将帥雖有破李師道李岕李同㨗之功然在徐州䟦<lb/>
扈難制逐崔群矦弘度剽奪貢物重歛以結權倖其功<lb/>
不足掩過晋公為此碑可謂過其寔矣<lb/>
　　　唐丞相崔群碑<lb/>
右唐丞相崔群碑裴晋公撰劉禹錫書字畫訛缺処多<lb/>
其可考者群為武寕軍節度使召拜檢校礼部尚書而<lb/>
唐史本傳作兵部其自荆南節度使召拜檢校左僕射<lb/>
太常卿遂為吏部尚書以卒其傳但云召拜吏部尚書<lb/>
而已皆當以碑為正群在憲宗朝號称賢相時皇鎛方<lb/>
有寵群力排其奸且為憲宗陳開元天寳治乱所以分<lb/>
<pb n="KR2n0013_SBCK_030-3b"/>
者其語激切然憲宗竟逐群而相鏄夫以群之賢憲宗<lb/>
之眀然讒間一入且猶不免自古君臣之際能保始終<lb/>
者頋不難哉<lb/>
　　　唐何進滔德政碑<lb/>
右唐何進滔德政碑進滔事迹固無足取而栁公權書<lb/>
法為丗模楷此碑猶為雄偉政和中大名令建公旧碑<lb/>
别刋新製好古者為之歎惜也<lb/>
　　　唐李聼碑<lb/>
右唐李聼碑与唐史所載事迹多同惟聼罷魏博節度<lb/>
使碑言為太子太師而史作少師小誤耳<lb/>
<pb n="KR2n0013_SBCK_030-4a"/>
　　　唐贈太師崔倕碑<lb/>
右唐崔倕碑拠新唐史倕子邠傳云倕位吏部侍郎今<lb/>
以碑考之倕仕至檢校吏部郎中兼御史中丞尔盖傳<lb/>
誤也<lb/>
　　　唐相國李涼公碑<lb/>
右唐李涼公碑李德𥙿撰文字殘缺不可盡識按新唐<lb/>
史列傳云載石所歴官甚畧其最著者尝兼御史中丞<lb/>
充巡邊使自給事中遷京兆尹史皆不載其為荆南節<lb/>
度使也史云譲中書侍郎換檢校兵部尚書㑹昌三年<lb/>
檢校司空徙節河東而碑云初加檢校尚書武宗承統<lb/>
<pb n="KR2n0013_SBCK_030-4b"/>
首譲中書侍郎就遷檢校右僕射如故皆當以碑為正<lb/>
　　　唐牛僧孺碑<lb/>
右唐牛僧孺碑李珏撰拠碑云僧孺自㐮陽節度使䧏<lb/>
授太子少師遷檢校司空徒兼太子太保而傳言下遷<lb/>
太子少保進少師碑云宣宗即位自汝州長史遷太子<lb/>
少保轉少師分司東洛而史但云還為少師亦不言其<lb/>
為分司者皆史之闕誤又杜牧撰僧孺墓誌云文宗朝<lb/>
以中書侍郎領平章事而史作門下侍郎亦非也<lb/>
　　　唐太子太傅劉沔碑<lb/>
右唐劉沔碑按旧史云沔許州牙将也少事李光顔為<lb/>
<pb n="KR2n0013_SBCK_030-5a"/>
帳中親将元和中討吴元濟有功隨光顔入朝憲宗㽜<lb/>
宿衞歴三将軍塩州刺史天德軍防禦使移鎮武節度<lb/>
使而碑乃云沔北逰至單于都濩府謁節度使范希朝<lb/>
希朝署牙門将入右䇿軍為大将累遷大将軍拜涇原<lb/>
節度使移振武盖沔初未嘗為許州牙将從李光顔平<lb/>
蔡及為塩州刺史天德軍防禦使皆當以碑為正至新<lb/>
史所書悉与碑合疑新史官嘗淂此碑以訂旧史之失<lb/>
云<lb/>
　　　唐醉吟先生傳并墓誌<lb/>
右唐酔吟先生傳并墓誌碑旧唐史云居易以大中元<lb/>
<pb n="KR2n0013_SBCK_030-5b"/>
年卒年七十五而新史云卒于㑹昌六年年六十五今<lb/>
碑所書与新史合又舊史書居易拜官歲月亦多差謬<lb/>
不合小失不足道故不錄<lb/>
　　唐贈太尉李固言碑<lb/>
右唐李固言碑按新唐史列傳云固言自河東節度使<lb/>
以疾為太子少師遷東都㽜守宣宗即位遷右僕射後<lb/>
以太子太傅分司東都卒以碑考之其初為東都㽜守<lb/>
數月即以本官分司而史不書　宣宗時為僕射再遷<lb/>
檢校司徒東都㽜守而史亦不書史云年七十八而碑<lb/>
云年七十六亦當以碑為拠<lb/>
<pb n="KR2n0013_SBCK_030-6a"/>
　　　唐吏部尚書高元𥙿碑<lb/>
右唐高元裕碑拠旧史元裕列傳及此碑皆云祖元裕<lb/>
名甝而新史宰相丗系表獨作彪盖誤<lb/>
　　　唐司徒薛平碑<lb/>
右唐薛平碑拠唐史列傳平爲平盧軍節度使就遷檢<lb/>
校右僕射封魏國公寳暦初入朝拜檢校司空爲河中<lb/>
節度使進檢校司徒更封韓以碑考之自平盧拜僕射<lb/>
進封韓國公敬宗即位拜檢校司空寳暦元年朝京師<lb/>
換左僕射户部尚書踰月𣸪爲檢校司空河中節度使<lb/>
文宗即位就加檢校司徒盖未尝封于魏而敬宗時入<lb/>
<pb n="KR2n0013_SBCK_030-6b"/>
朝所拜官史亦不載皆其闕誤也碑言平罷滑臺為金<lb/>
吾尝見二神人自天執節臨庭中呼曰薛平還汝舊節<lb/>
公俯伏拜受及再為滑臺以為當之矣後為平盧乃騐<lb/>
焉其事甚恠而唐史無之豈非妄欤<lb/>
　　　唐起居郎劉君碑<lb/>
右唐起居郎劉君碑劉氏丗墓在彭城叢亭里紹聖間<lb/>
故陳無已學士居彭城以書抵余曰近淂栁公權所書<lb/>
劉君碑文字磨滅獨公權姓名三字煥然余因求淂之<lb/>
碑殘缺然可識者猶十三四不忍棄故錄之<lb/>
　　　唐礼部尚書許康佐碑<lb/>
<pb n="KR2n0013_SBCK_030-7a"/>
右唐許康佐碑康佐事文宗為翰林院侍講學士文宗<lb/>
尝讀春秋問康佐閽寺事康佐頋望不敢對後以問李<lb/>
訓訓遂進剪除之計康佐知帝指因称疾罷為兵部侍<lb/>
郎甘露之禍李訓寔啟之其狂率固有罪然康佐以儒<lb/>
學侍講顧問而喑黙不對至辤位而去亦可謂全軀保<lb/>
妻子之臣矣<lb/>
　　　唐潜溪記<lb/>
右唐潜溪記杜宣猷撰潜溪者在洛陽龍門山側地有<lb/>
谿谷之勝旧為宰相李藩别墅宣猷購淂之加葺治焉<lb/>
唐史宦者傳載宣猷為福建按察使中官多閩人宣猷<lb/>
<pb n="KR2n0013_SBCK_030-7b"/>
每嵗時遣吏上塜當時號為敕使墓户因此除宣城夫<lb/>
䟽泉石種樹藝草窮登覧㳺觀之勝此山林獨徃之士<lb/>
遺丗棄俗者之所楽也如宣猷者區區以謟䛕附㑹盗<lb/>
竊顯荣而獨擅山林獨往之楽是可笑也<lb/>
　　　唐贈司空孔岑父碑<lb/>
右唐孔岑父碑鄭絪撰歐公集古錄云有子五人載戣<lb/>
戡戢戵按唐新書宰相丗系表岑父六子戵之下又有<lb/>
威表據孔氏家譜譜其家所載碑文鄭絪撰絪自言与<lb/>
孔氏有丗旧作碑時戣等尚在然則譜与碑文皆不應<lb/>
有失而不同者何也余按韓退之為戣墓誌云公之昆<lb/>
<pb n="KR2n0013_SBCK_030-8a"/>
弟五人載戡戢戵公于次爲苐二与絪所載碑正合然<lb/>
則安淂𣸪有威乎盖絪与退之皆當時人所書宜不謬<lb/>
而家譜乃其後裔追書容有差誤不足恠也<lb/>
　　　千字文<lb/>
右千字文丗傳智永書非也盖智永陳時人而此書常<lb/>
字民字基字皆闕之以避唐諱乃眀皇以後人所書不<lb/>
然茟法本出智永後来臨摹入石耳其間二十八行字<lb/>
畫不類盖本不完國初時人爲補足之云<lb/>
　　　瘞鶴銘<lb/>
右瘞寉銘題華陽真逸撰真逸未詳其爲何代人歐陽<lb/>
<pb n="KR2n0013_SBCK_030-8b"/>
公集古錄云華陽真逸是頋况道號余遍檢唐史及况<lb/>
文皆無此號惟况撰湖州刺史廳記自称華陽山人尔<lb/>
不知歐陽公何所拠也<lb/>
　　　冬日陪群公泛舟詩<lb/>
右冬日陪群公泛舟詩在潤州瘞寉銘傍其字畫正同<lb/>
盖一人所書也題謫丹陽公曺椽而不見其名詩与書<lb/>
皆工然世頗罕傳<lb/>
　　　唐題阮客舊居詩<lb/>
右題阮客舊居詩小篆書集古錄以為陽氷作今驗其<lb/>
姓名乃縉雲令李䔄非陽氷也其字畫亦不工盖陽氷<lb/>
<pb n="KR2n0013_SBCK_030-9a"/>
肅宗上元中嘗令縉雲其篆字石刻尚多有存者故歐<lb/>
陽公亦誤以此詩為歐陽氷作耳<lb/>
　　　唐遺教經<lb/>
右唐遺教經國初時人盛傳為王右軍書歐陽公識其<lb/>
非是余家藏金石刻二千卷獨此經最為舊物盖先公<lb/>
為進士時所畜尔<lb/>
　　　唐氷清琴銘<lb/>
右氷清琴銘詞翰皆不俗可喜題曰晋陵子而不著名<lb/>
氏豈非隱者欤琴藏太常寺恊律郎陳沂家沂死納于<lb/>
壙中云<lb/>
<pb n="KR2n0013_SBCK_030-9b"/>
　　　唐中書舍人王無競碑<lb/>
右唐王無競碑無競事迹附見唐書陳子昂傳後以碑<lb/>
考傳頗不合傳言自殿中侍御史徙太子舍人神龍初<lb/>
出為蘓州司馬貶廣州仇家矯制榜殺之而碑言為中<lb/>
書舍人卒傳言坐與張易之䓁交往貶而碑云两張弄<lb/>
權九有蕩析公黙而無愠皆莫知其孰是拠碑言無競<lb/>
無子孫權知莱州刺史姚汭為買石立碑去無競之歿<lb/>
已逺事淂于傳聞未足盡信也無競東莱人墓在掖縣<lb/>
界中云<lb/>
　　　後唐汾陽王真坣記<lb/>
<pb n="KR2n0013_SBCK_030-10a"/>
右後唐汾陽王真坣記李鶚書鶚五代時仕為國子丞<lb/>
九經印板多其所書前軰頗貴重之余後淂此記其茟<lb/>
法盖出歐陽率更然窘于法度而韻不能高非名書也<lb/>
　　　漢重修高祖庙碑<lb/>
右漢重修高祖庙碑郭忠恕八分書余年十七八時已<lb/>
喜收蓄前代石刻故正字徐人陳無已為余言豐县有<lb/>
此碑託人訪求後數年乃淂之然字畫頗軟弱余家有<lb/>
忠恕八分書懐嵩樓記墨跡乃其暮年所書茟力老勁<lb/>
非此碑之比亦甞刻石今錄于次<lb/>
　　　南唐𬗋極宫石磬銘<lb/>
<pb n="KR2n0013_SBCK_030-10b"/>
右南唐𬗋極宫石磬銘徐鍇撰并小篆書鍇与其兄鉉<lb/>
在江南以文翰著名王師南征鍇卒于圍城中鉉隨後<lb/>
主帰朝貴顯以夀終歐陽公集古錄云宋㒷違命侯来<lb/>
朝二徐皆淂為王臣者誤矣<lb/>
　　周宣王庙記<lb/>
右周文宣王庙記題縣令郭忠恕撰并書按國史忠恕<lb/>
為漢湘隂從事周祖徴為周易慱士囯初貶乹州司户<lb/>
太宗時𣸪任國子主簿流登州卒不載其嘗為縣令也<lb/>
記云縣在汝水之汭嵩山之陽不知其為何縣最後題<lb/>
甲寅四月十五日建盖周丗宗顯德元年也或云此記<lb/>
<pb n="KR2n0013_SBCK_030-11a"/>
在汝州界中<lb/>
　　　日本國誥<lb/>
右日本國誥題康保五年日本在海東自漢以来見于<lb/>
史然与中國不常通宋莒公記年通譜載其國年號九<lb/>
而獨無康保其後畢仲荀見此誥錄于通譜之末然不<lb/>
知康定保是中國何年也余家集錄金石刻凡二千卷<lb/>
外國文字著錄獨此而已<lb/>
金石錄卷苐三十<lb/>
<pb n="KR2n0013_SBCK_030-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0013_SBCK_022-1a"/>
金石錄卷苐二十二　䟦尾十二<hi>後魏後周/北齊隋</hi>
後魏鎮東将軍劉乾碑<lb/>
後魏汝南王碑<lb/>
北齊造像記<lb/>
北齊郁乆閭業碑<lb/>
後周延夀公碑頌<lb/>
後周太學拓㧞府君墓誌<lb/>
北齊華陽公主碑<lb/>
北齊天柱山銘<lb/>
後周華嶽庿碑<lb/>
<pb n="KR2n0013_SBCK_022-1b"/>
後周河瀆碑<lb/>
後周同州刾史普六如忠墓誌<lb/>
北齊隴東王感孝頌<lb/>
後周温州刾史烏丸僧脩墓誌<lb/>
北齊長樂王尉景碑<lb/>
北齊馮翊王平等寺碑<lb/>
北齊臨淮王像碑<lb/>
北齊白長命碑<lb/>
北齊大安樂寺碑<lb/>
北齊司空趙起碑<lb/>
<pb n="KR2n0013_SBCK_022-2a"/>
北齊贈司空趙奉碑<lb/>
北齊宜陽國太妃傅氏碑<lb/>
北齊赫連子恱清德頌<lb/>
陏興國寺碑隂<lb/>
陏齊國太夫人楊氏墓誌<lb/>
陏化善寺碑<lb/>
隋願力寺舎利寳塔函銘<lb/>
陏周羅㬋墓誌<lb/>
隋禹庿殘碑<lb/>
隋黄門侍郎桞旦墓誌<lb/>
<pb n="KR2n0013_SBCK_022-2b"/>
隋尚書左僕射元夀碑<lb/>
陏西林道塲碑<lb/>
　　　　後魏鎮東将軍劉乾碑<lb/>
右魏鎮東将軍劉乾碑云君諱乾字天自胡夷亂華典章<lb/>
文物埽地而盡至于名字書畫皆一出其私意而無復稽<lb/>
考可謂亂矣若劉君者名乾字天自豈不怪哉<lb/>
　　　　後魏汝南王碑<lb/>
右後魏汝南王碑王名恱孝文子也爾朱榮之亂奔梁梁<lb/>
武厚遇之立為魏主後復㱕北據後魏書列傳云出帝時<lb/>
為大司馬卒而帝紀与北史皆言為出帝所殺盖列傳之<lb/>
<pb n="KR2n0013_SBCK_022-3a"/>
誤而此碑亦不書者諱也<lb/>
　　　　北齊造像碑<lb/>
右北齊造像記云天保四年歳次已丑案齊文宣以東魏<lb/>
武㝎八年受禪改年天保是歲庚午至四年當為癸酉而<lb/>
此記誤書癸為己爾其字畫不工特以甲子差誤恐後来<lb/>
疑焉因錄于此<lb/>
　　　　北齊郁乆閭業碑<lb/>
右北齊郁乆閭業碑郁久閭其姓本出東胡見于北朝者<lb/>
有後魏景穆恭皇后郁乆閭氏云河東王毗之妹今魏書<lb/>
列傳但有閭毗又有閭大肥皆云蠕蠕人盖同族也大肥<lb/>
<pb n="KR2n0013_SBCK_022-3b"/>
道武時㱕國尚華隂公主以此碑考之業乃大肥之孫魏<lb/>
書于皇后傳氏姓郁乆閭而于毗与大肥傳止言姓閭毗<lb/>
于景穆皇后為兄弟其姓不應有異使後嘗更姓史家亦<lb/>
當具載兼大肥之孫亦不當復用舊姓也盖史之闕漏又<lb/>
碑云祖名大泥鵲𧺫而史作大肥碑又云業茹茹國王歩<lb/>
渾之玄孫蠕或稱茹茹見于前史惟魏書蠕蠕列傳自<lb/>
木骨閭以来叙其世系甚詳無名步渾者亦莫知其為何<lb/>
人也<lb/>
　　　　後周延夀公碑頌<lb/>
右後周延夀公碑頌云勲州刾史延夀郡開國公萬紐于<lb/>
<pb n="KR2n0013_SBCK_022-4a"/>
寔考之于史寔太師燕國公于謹子也謹後魏新安公于<lb/>
栗磾子洛㧞之後余家有洛㧞子烈碑述其世系甚詳云<lb/>
逺祖之在幽州世首部落隂山之北有山號萬紐于者公<lb/>
之奕葉居其原趾遂以為姓暨高祖孝文皇帝時始賜姓<lb/>
為于氏焉今此碑復稱萬紐于者盖後周時凡孝文賜姓<lb/>
者皆復改從舊云又姓纂及唐書宰相世系表皆云謹洛<lb/>
㧞五世孫也以後魏及周書考之洛㧞以大安四年卒年<lb/>
四十五謹以正光四年為廣陽王元深長流參軍年三十<lb/>
一洛㧞之卒距謹之為參軍盖六十四年矣洛㧞既早世<lb/>
不應六十四年已有五世孫年三十一也以此知言謹為<lb/>
<pb n="KR2n0013_SBCK_022-4b"/>
洛㧞五世孫者盖未可信又周書稱謹祖名安定而唐書<lb/>
表作子安亦莫究其孰失也<lb/>
　　　　後周太學生拓㧞府君墓誌<lb/>
右後周太學生拓㧞府君墓誌陳使周弘正撰云君諱吐<lb/>
度真魏昭成皇帝之後也夷虜以三字為名者甚衆拓㧞<lb/>
君為書生尚仍舊俗何哉盖自魏孝文帝悪夷虜姓氏盡<lb/>
易之至後周一切復改從舊故當時士人名字亦皆用虜<lb/>
語無足怪也<lb/>
　　　　北齊華陽公主碑<lb/>
右北齊華陽公主碑云公主諱季艶盖魏孝文帝之孫廣<lb/>
<pb n="KR2n0013_SBCK_022-5a"/>
平王懐之女北齊趙郡王叡之母也按北史叡列傳其前<lb/>
云母華山公主而其後乃作華陽今此碑及北齊書皆正<lb/>
言封華陽盖北史誤也<lb/>
　　　　北齊天柱山銘<lb/>
右北齊天柱山銘在今莱州膠水縣𥘉後魏永平中鄭道<lb/>
昭為郡守名此山為天柱刻銘其上至北齊天統元年其<lb/>
子述祖継守此邦復刻銘焉案後魏書道昭之父羲謚文<lb/>
靈而道昭所立羲碑乃云謚為文今此碑又云謚文貞皆<lb/>
莫可考<lb/>
　　　　後周華嶽庿碑<lb/>
<pb n="KR2n0013_SBCK_022-5b"/>
右後周華嶽庿碑萬紐于瑾撰趙文渊字德本書按後周<lb/>
書列傳有趙文深字德本盖唐𥘉史官避高祖諱故改淵<lb/>
為深爾萬紐于瑾者唐瑾也周文帝時賜姓字文後以于<lb/>
謹請與同姓更為萬紐于云<lb/>
　　　　後周河瀆碑<lb/>
右河瀆碑後周天和二年建内使大夫琅邪王褒字子渊<lb/>
造文趙興郡守趙文渊字德本奉敕書余嘗讀楊大年談<lb/>
苑云千字文題敕貟外散騎侍郎周興嗣次韵敕字乃梁<lb/>
字傳冩誤尔當時帝王命令尚未稱敕至唐顯慶中始云<lb/>
不經鳳閣鸞䑓不得稱敕敕之名始定于此案此碑及唐<lb/>
<pb n="KR2n0013_SBCK_022-6a"/>
瑾撰華嶽庿碑皆文淵奉敕書後周距梁時未逺又陏薛<lb/>
道衡撰老子碑唐𥘉虞丗南撰孔子廟堂杜如晦軰歐陽<lb/>
詢書昭陵九成宫碑皆作奉敕如此類甚衆略舉一二要<lb/>
知不獨始于顕慶大年之論非也然則唐人所謂不經鳯<lb/>
閣鵉臺不謂之敕者盖言命令當繇庿堂出非謂敕之名<lb/>
始于此也然文渊奉敕書碑而自著其字何哉<lb/>
　　　　後周同州刺史普六如忠墓誌<lb/>
右普六如忠墓誌普六如者楊忠隋髙祖父也後魏時賜<lb/>
姓以誌考傳其事皆合惟其為都督涇豳雲顕鹽靈䓁六<lb/>
州諸軍事而傅以豳為幽者盖傳冩誤尔<lb/>
<pb n="KR2n0013_SBCK_022-6b"/>
　　　　北齊隴東王感孝頌<lb/>
右北齊隴東王感孝頌隴東王者胡長仁也武平中為齊<lb/>
州刾史道經平隂有古冢詢訪耆舊以為郭巨之墓遂命<lb/>
僚佐刻此頌焉墓在今平隂縣東北官道傍小山頂上隧<lb/>
道尚存惟塞其後而空其前与杜預所見邢山上鄭大夫<lb/>
冡無異冢上有石室制作工巧其内鐫人物車馬似是後<lb/>
漢時人所為余自青社如京師徃還過之屡登其上按劉<lb/>
向孝子圖云郭巨河内温人而<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>道元注水經云平隂東<lb/>
北巫山之上有石室世謂之孝子堂亦不指言何人之冡<lb/>
不知長仁何所據遂以為巨墓乎<hi>按頌有孝子堂之語故知即水經所載也</hi>
<pb n="KR2n0013_SBCK_022-7a"/>
　　　　後周温州刾史烏丸僧脩墓誌<lb/>
右後周烏丸僧脩墓誌僧脩本姓王氏梁南城矦神念之<lb/>
子太尉僧辨之弟歸後周仕為温州刾史卒元和姓纂及<lb/>
唐宰相世系表皆云神念父囧為䕶烏丸校尉因號烏九<lb/>
王氏今墓誌乃云僧修歸周賜姓烏丸又諸書皆云神念<lb/>
謚壮而墓誌作荘唐表云僧修生景孝而墓誌云名詳字<lb/>
景孝皆當以墓誌為正<lb/>
　　　　北齊長楽王尉景碑<lb/>
右北齊長楽王尉景碑按北齊書景字士真而碑云字副<lb/>
羽盖傳之誤<lb/>
<pb n="KR2n0013_SBCK_022-7b"/>
　　　　北齊馮翊王平等寺碑<lb/>
右北齊平等寺碑題太宰馮翊王㝎光像寳殿碑馮翊王<lb/>
者名潤齊神武子也碑云寺魏廣平王懐所立永平中造<lb/>
㝎光銅像一區髙二丈八尺属魏季像在寺外未果移入<lb/>
其後齊髙祖過洛始遷像入寺至潤又増修殿宇焉據楊<lb/>
衍之洛陽伽藍記云孝昌三年十二月中此像靣有悲容<lb/>
両目垂淚三日而止其後尔朱榮北海王尔朱兆入洛陽<lb/>
像皆悲泣如𥘉每經神騐朝野惶懼其事甚異而此碑不<lb/>
載<lb/>
　　　　北齊臨淮王像碑<lb/>
<pb n="KR2n0013_SBCK_022-8a"/>
右北齊臨淮王像碑臨淮王者婁定遠也此北齊書和士<lb/>
開傳定逺与趙郡王叡謀出士開為兖州刾史未行士開<lb/>
納賂定逺得留復出定逺為青州刾史責叡以不臣之罪<lb/>
而殺之定逺歸士開所遺加以餘珍賂之乃免如史所書<lb/>
定逺可謂小人矣㝎逺本傳但云封臨淮郡王而不書其<lb/>
為青州者闕也又定逺従弟叡既附見定逺傳而于外戚<lb/>
傳又重出南北朝諸史猥并類如此可笑也<lb/>
　　　　北齊白長命碑<lb/>
右北齊白長命碑云公字長命而其名己殘缺長命白建<lb/>
之父也北齊書及北史建傳皆云父名長命者盖齊魏間<lb/>
<pb n="KR2n0013_SBCK_022-8b"/>
人多以字為名耳<lb/>
　　　　北齊大安楽寺碑<lb/>
右北齊大安楽寺碑其頞題廣業王大安樂寺碑廣業王<lb/>
者尉萇命之子破矦也碑云魏末離亂萇命嘗營䕶此寺<lb/>
其後破矦与其弟興敬復加營葺故立此碑按北史及北<lb/>
齊書有尉長命傳今碑乃作萇命又史云其卒謚武壮而<lb/>
碑乃作武荘當以碑為正破矦嘗仕為中書令尚書左僕<lb/>
射尚書令錄尚書亊封廣業王官甚顯而史無傳<lb/>
　　　　北齊司空趙𧺫碑<lb/>
右北齊趙𧺫碑按北齊書列傳云𧺫天統二年除滄州刺<lb/>
<pb n="KR2n0013_SBCK_022-9a"/>
史武　中卒于官今以碑考之𧺫自滄州還闕除吏部尚<lb/>
書判外兵省事遷光祿大夫以本官兼尚書左㒒射出行<lb/>
懐州事轉膠州刾史封南泉郡王乃卒史皆不書而云卒<lb/>
于滄州誤矣<lb/>
　　　　北齊贈司空趙奉碑<lb/>
右北齊趙奉碑奉彦深父也碑云父諱奉字奉伯而北齊<lb/>
書及北史但云名奉伯而己碑又云父清河府君剖符東<lb/>
秦著績齊土久于其職遂即家焉今為平原貝丘人也而<lb/>
史乃云彦深髙祖父難為清河太守遂家清河清河後改<lb/>
為平原二事不同皆當以碑為正惟史以謂彦深本名隱<lb/>
<pb n="KR2n0013_SBCK_022-9b"/>
避齊庿諱故以字行而碑直書為隱何哉<lb/>
　　　　北齊冝陽國太妃傅氏碑<lb/>
右北齊冝陽國太妃傅氏碑其額題故女侍中宜陽國貞<lb/>
穆太妃傅氏碑碑云太妃諱華清河貝丘人也按北史後<lb/>
魏置女侍中視二品然本後宫嬪御之軄今以宰相母為<lb/>
之惟見于此傅氏趙彦深之母有賢操事載于史<lb/>
　　　　北齊赫連子恱清德頌<lb/>
右北齊赫連子恱清德頌據北史列傳子恱為鄭州刾史<lb/>
郡人請為立碑詔許之碑所載亦同而碑乃在今許昌者<lb/>
按隋書地里志穎川郡舊置潁州東魏改曰鄭州後周改<lb/>
<pb n="KR2n0013_SBCK_022-10a"/>
曰許州又傅云子恱天保中為揚州刺史而碑作陽州者<lb/>
按地里志東魏于冝陽置陽州後周改為熊州云<lb/>
　　　　隋興國寺碑隂<lb/>
右隋興國寺碑隂丁道䕶書道䕶所書興國啓法両寺碑<lb/>
皆在襄陽歐陽公嘗淂啓法寺碑列于集古錄中而于大<lb/>
學官楊襃䖏見興國寺碑以不得入錄為恨今碑隂又有<lb/>
襄州鎮副揔𬋩栁止戈以下十八人姓名字畫尤完好歐<lb/>
陽公所未見也蔡君謨題其後云在杭州日坐有客曰小<lb/>
說稱丁真永草永固知名丁何人也予謂道䕶豈其人耶<lb/>
按法書要錄丁覘与智永同時人善隷書世稱丁真永草<lb/>
<pb n="KR2n0013_SBCK_022-10b"/>
非道䕶也<lb/>
　　　　隋齊國太夫人楊氏墓誌<lb/>
右隋齊國太夫人楊氏墓誌云夫人字季姜僕射髙頴母<lb/>
也隋書頴傳云頴以母憂去軄開皇二年伐陳詔穎莭度<lb/>
諸軍據此頴之丁内艱盖在開皇𥘉今以墓誌考之楊氏<lb/>
之卒乃在十年傳稱頴既貴其母常誡以逺禍後頴竟以<lb/>
危言為煬帝所誅如其言可謂賢母矣常恨不著其姓氏<lb/>
今乃見于此云<lb/>
　　　　隋化善寺碑<lb/>
右隋化善寺碑在徐州碑隂有郎餘令題記云隋尹式撰<lb/>
<pb n="KR2n0013_SBCK_022-11a"/>
余元祐間侍親官彭門時為兒童淂此碑今三十餘年矣<lb/>
　　　　隋願力寺舎利寶塔函銘<lb/>
右隋願力寺舎利寳塔函銘仁夀三年相州刺史薛胄建<lb/>
唐劉禹錫集載僧靈澈詩有云經来白馬寺僧到赤烏年<lb/>
禹錫稱其工因讀此銘序亦以白馬之寺對赤烏之年乃<lb/>
知前人己有此語盖隋間文體大率以偶儷為工雖格力<lb/>
卑弱然用事親切時有可喜也<lb/>
　　　　隋周羅㬋墓誌<lb/>
右隋周羅㬋墓誌無書人姓名而歐陽率更在大業中所<lb/>
書姚辨墓誌元長夀碑与此碑字體正同盖率更書也往<lb/>
<pb n="KR2n0013_SBCK_022-11b"/>
時書學博士米芾善書尤精于鍳裁亦以余言為然羅㬋<lb/>
名将隋史有傳今以墓誌考之羅㬋在陳自鍾離太守遷<lb/>
秦郡而史不載又史云開皇中自豳州刾史轉涇州母憂<lb/>
去軄復𧺫授豳州遼東之役徴為水軍縂管進為上将軍<lb/>
而墓誌自豳州為水軍縂管進上将軍然後為涇州其遷<lb/>
拜次苐皆不同又史云拜東宫右虞候率而墓誌為左監<lb/>
門率史云轉右衛率而墓誌為右監門武候率史云自右<lb/>
武候大将軍進授上将軍而墓誌不載盖未嘗拜此官也<lb/>
皆當以墓誌為據<lb/>
　　　　隋禹廟殘碑<lb/>
<pb n="KR2n0013_SBCK_022-12a"/>
右隋禹庿殘碑其文字磨㓕十五六而其末隱隱可辨云<lb/>
㑹稽郡<hi>下缺三字</hi>史陵書筆法精妙不减歐虞案張懐瓘書断<lb/>
云禇遂良嘗師史陵盖當時名茟也今此碑摩㓕而僅存<lb/>
世之蔵書者皆未嘗有非余収錄之冨則遂不復見于世<lb/>
矣<lb/>
　　　　隋黄門侍郎桞旦墓誌<lb/>
右隋栁旦墓誌以考隋史列傳其始終事跡皆同惟傳云<lb/>
攝判黄门侍郎而墓誌云檢校黄門侍郎小異尔又墓誌<lb/>
載旦六子燮則綽楷濬亨而元和姓纂与唐史宰相世系<lb/>
表皆云旦五子而闕其苐五子濬亦當以墓誌為是也<lb/>
<pb n="KR2n0013_SBCK_022-12b"/>
　　　　隋尚書左僕射元夀碑<lb/>
右隋元夀碑虞世基撰歐陽詢書按隋史夀開皇中為尚<lb/>
書主爵侍郎而碑云主爵郎碑云從晋王伐陳時兼楊州<lb/>
長史授行軍縂𬋩長史平陳遂為楊州縂管府長史遷尚<lb/>
書左丞而史但云自元帥府屬平陳入為左丞尔又為太<lb/>
常少卿時兼雍州司馬史亦不載其卒贈尚書左㒒射光<lb/>
祿大夫封博平矦而史但云贈右僕射皆其闕誤史云夀<lb/>
在周封儀隴縣矦而碑作儀龍矦今按隋書地里志有儀<lb/>
隴縣属巴西郡而無儀龍未知孰失也<lb/>
　　　　隋西林道塲碑<lb/>
<pb n="KR2n0013_SBCK_022-13a"/>
右隋西林道塲碑題太常博士歐陽詢撰而不著書人名<lb/>
氏余家蔵隋姚辨墓誌元夀碑皆率更在大業中為愽士<lb/>
時所書与此碑字體絶不類知其非率更書也<lb/>
金石錄卷苐二十二<lb/>
<hi>癸未十二月十三日命工吕建矦造日離海研成試茟書此甚楽</hi>
<pb n="KR2n0013_SBCK_022-13b"/>
</p>
<p>
</p>
  </div>
</body>
</text>
</TEI>
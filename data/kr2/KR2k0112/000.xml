<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六朝事迹編類</head>
    <p>
<pb n="KR2k0112_WYG_000-1a"/>
欽定四庫全書　　　　　史部十一<lb/>
　六朝事迹編類　　　　　地理類八<hi>雜記之屬</hi>
　　提要<lb/>
　　　　<hi>臣</hi>等謹案六朝事迹編類二巻宋張敦頤撰<lb/>
　　　　敦頤字養正婺源人紹興八年進士與朱松<lb/>
　　　　友善由南劒州教授歴官至舒衡二州致仕<lb/>
　　　　所著有韓柳文音辨編年諸書尚𫝊于世是<lb/>
　　　　編前有紹興庚辰自序結銜稱左奉議郎充<lb/>
<pb n="KR2k0112_WYG_000-1b"/>
　　　　江南東路安撫司幹辦公事乃登第後之二<lb/>
　　　　十二年也其書葢補金陵圖經而作首總敘<lb/>
　　　　次形勢次城闕次樓臺次江河次山岡次宅<lb/>
　　　　舍次䜟記次靈異次神仙次寺院次廟宇次<lb/>
　　　　墳陵次碑刻凡十四門徵引頗為詳博而碑<lb/>
　　　　刻一門尤有資于考據惟書以六朝為名而<lb/>
　　　　古迹之中自南唐以逮北宋如丁謂王安石<lb/>
　　　　所建亦具載之殊失㫁限至總叙門内六朝<lb/>
<pb n="KR2k0112_WYG_000-2a"/>
　　　　保守一篇厯數自呉以來南朝不可北伐北<lb/>
　　　　伐必敗即倖勝亦不能守葢亦南渡之初力<lb/>
　　　　主和議者其識見未免卑懦然考諸事勢其<lb/>
　　　　説亦不為無因固與江東十鑑之虚誇形勝<lb/>
　　　　者較為切實矣乾隆四十四年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0112_WYG_000-3a"/>
六朝事迹編類序<lb/>
建康禹貢揚州之域斗牛分野在周為吴在春秋末為<lb/>
越<hi>魯哀公二十二年越王句踐滅吴</hi>自越之後一百四十年為楚<hi>周顯王三</hi>
<hi>十六年楚滅越</hi>自楚之後一百一十年為秦<hi>楚負芻五年為秦所滅乃周赧王時</hi>
<hi>也</hi>初楚威王因山立號置金陵邑<hi>或云以此有王氣因埋金以鎮之或云地</hi>
<hi>接金壇之陵故謂之金陵今石頭城是也</hi>及秦兼諸侯分天下為三十六郡<lb/>
以金陵屬鄣郡<hi>故鄣屬今吴興郡也</hi>時望氣者云五百年後金陵<lb/>
有天子氣始皇東巡乃鑿鍾阜斷金陵長隴以通流改<lb/>
<pb n="KR2k0112_WYG_000-3b"/>
其邑為秣陵縣<hi>秦秣陵縣在今府城東南六十里秣陵橋東北</hi>漢武帝元封初<lb/>
廢鄣郡置丹陽而秣陵縣不改初漢置揚州治無定所<lb/>
輿地志云先理歴陽後理夀春其後又徙曲阿漢建安<lb/>
十六年孫權自京口徙治秣陵明年城石頭改秣陵為<lb/>
建鄴晉太康初廢建鄴復為秣陵愍帝諱業即改為建<lb/>
康元帝即位以建康太守為丹陽尹宋齊而下咸都於<lb/>
此焉隋平陳廢丹陽郡乃于石城置蔣州併秣陵建康<lb/>
同夏三縣入江寧縣唐武徳二年為揚州東南道行臺<lb/>
<pb n="KR2k0112_WYG_000-4a"/>
置尚書省輔公祐據江東七年平又改為蔣州八年罷<lb/>
行臺稱揚州大都督府領上元金陵句容丹陽溧水等<lb/>
縣九年移揚州治江都改金陵為白下縣屬潤州貞觀<lb/>
七年復為揚州乾元元年改為昇州上元二年廢光啓<lb/>
三年復仍以上元句容溧水溧陽四縣𨽻之置節度使<lb/>
天祐四年楊行密據其地為金陵府號曰齊國封李昪<lb/>
為齊王以建康為西都以廣陵為東都昪僣位國號唐<lb/>
皇朝開寳八年復為昇州天禧二年改江寜府建炎三<lb/>
<pb n="KR2k0112_WYG_000-4b"/>
年改建康府此金陵郡之升降廢置之不常也余因覽<lb/>
圗經實錄疑所載六朝事迹尚有脱誤乃取吴志晉書<lb/>
及宋齊而下史傳與夫當時之碑記㕘訂而攷之分門<lb/>
編類綴為篇目凡十有四巻雖猥陋無益於治道然展<lb/>
巻則三百餘年興衰之迹若身履乎其間非徒得之于傳<lb/>
聞而巳同志之士盍補其所未備者而傳之紹興歳次<lb/>
庚辰八月左奉議郎充江南東路安撫司幹辦公事新<lb/>
安張敦頥序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>錢塘先賢𫝊贊</head>
    <p>
<pb n="KR2g0026_WYG_000-1a"/>
欽定四庫全書　　　　史部七<lb/>
　錢塘先賢𫝊贊　　　　　𫝊記類三<hi>總録之屬</hi>
　　提要<lb/>
　　　　<hi>臣</hi>等謹案錢塘先賢𫝊贊一巻宋袁韶撰韶<lb/>
　　　　字彦純慶元人淳熙十三年進士授呉江丞<lb/>
　　　　厯㕘知政事贈太師越國公事蹟具宋史本<lb/>
　　　　傳韶嘗知臨安府請於朝建許由以下三十<lb/>
　　　　九人之祠而各為之𫝊贊事在寳慶丙戌至<lb/>
<pb n="KR2g0026_WYG_000-1b"/>
　　　　景定五年甲子而祠毁至正二年有吕淵者<lb/>
　　　　復其祠重鋟𫝊贊後二年丙戌浙江等處儒<lb/>
　　　　學提學班惟志叙而行之是編猶元時舊刻<lb/>
　　　　所紀錄者雖止及一鄊之耆舊其中郎簡謝<lb/>
　　　　絳等十餘人又俱見於正史然是書為宋人<lb/>
　　　　所撰又在元人修史之前於事實多所綜覈<lb/>
　　　　如東都事畧謝絳𫝊稱陽夏人是書稱富陽<lb/>
　　　　人考宋史本𫝊謂其先陽夏人祖懿文為杭<lb/>
<pb n="KR2g0026_WYG_000-2a"/>
　　　　州鹽官令𦵏富陽遂謂富陽人則是書較為<lb/>
　　　　得實又東都事畧絳本𫝊不載絳判吏部流<lb/>
　　　　内銓及太常禮院亦不載覈吏部官職田及<lb/>
　　　　使契丹事此書詳之又是書錢彦遠𫝊贊載<lb/>
　　　　楊懐敏妄言契丹宗真死乃除入内副都知<lb/>
　　　　内侍黎用信以罪竄海島赦歸遽得還衛官<lb/>
　　　　許懐德髙年未謝事彦逺上疏極論之又言<lb/>
　　　　楊景宗郭永祐小人宜廢不用而東都事畧<lb/>
<pb n="KR2g0026_WYG_000-2b"/>
　　　　彦遠本𫝊不載又錢藻𫝊贊載藻改翰林侍<lb/>
　　　　讀學士知審官東院卒神宗知其貧特賻錢<lb/>
　　　　五十萬贈大中大夫而東都事畧藻本𫝊不<lb/>
　　　　載又錢勰𫝊贊載王安石許用以御史勰辭<lb/>
　　　　謝安石知不附己命權鹽鐡判官又載奉使<lb/>
　　　　髙麗却島王金銀器事而東都事畧勰本𫝊<lb/>
　　　　不載沈遘𫝊贊載知開封府後遷右諌議大<lb/>
　　　　夫丁母憂上賜黄金百兩居䘮日一食既𦵏<lb/>
<pb n="KR2g0026_WYG_000-3a"/>
　　　　廬墓側以卒而東都事畧遘本𫝊不載凡此<lb/>
　　　　多得之故老流𫝊頗為詳瞻脩正史者因採<lb/>
　　　　以入𫝊故與宋史頗相脗合𫝊賛亦古雅可<lb/>
　　　　誦固非後來地志家夸餙附㑹之比也乾隆<lb/>
　　　　四十五年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官　<hi>臣</hi>陸費墀<lb/>
<pb n="KR2g0026_WYG_000-4a"/>
錢塘先賢𫝊贊原序<lb/>
粤自寳慶丙戌歳杭牧袁公韶輯許箕公以下三十有<lb/>
九人請于朝以官鏹售其地若干祠于南山少北新堤<lb/>
之上樹碣以代其繪像且為之繫賛又徙其觀宇曰旌<lb/>
徳者隅其旁以奉之甲子適周據有其觀宇者定香緇<lb/>
流也且毁其祠悉佃其祠地并仆其碣貨於揜坎者然<lb/>
湖山雖在而頽基遺址竟蕪於荒草野田至樵兒牧竪<lb/>
亦能指其彷彿而惻然大夫士過而覽之者此心其有<lb/>
<pb n="KR2g0026_WYG_000-4b"/>
不䀌傷者乎亦未知曷日可復其舊觀得慰其高山景<lb/>
行之思也良士呂淵且念皇朝通制内一欵前代名人<lb/>
遺迹不許拆毁事敬恭佩服久矣復徴諸圗志其盛跡<lb/>
有不可鬱堙者先捐已帑葺修其寺廡至正二年以所<lb/>
置膏腴田五畝為本寺常業代佃其故祠地聞其於有<lb/>
司每歳倍其官租錢以五十緡輸之於是盡瘁經營堂<lb/>
宇廊廡悉循舊制非利祿計非子孫謀也觀者為之歎<lb/>
息葢重其成功之不易易也吁昔寳慶之剏此也以其<lb/>
<pb n="KR2g0026_WYG_000-5a"/>
徳行可師節槩可法功業可尚至内而女師亦可晞其<lb/>
軌範於名教不為小補使感於心者得之於目焉今吕<lb/>
氏以嚮者得之於目至於老而不忘於心仍以三十九<lb/>
人繋賛鋟諸梓非徒為士民游觀之具且使其心抑有<lb/>
所感慕於無窮然人心天理人所具有吾不知昔之毁<lb/>
壞者為何心也雖然剏之者有司也復之者已帑也然<lb/>
其事之昔今孰難孰易昭然不可誣吕不唯此也外置其<lb/>
山地一十五頃歳時以供祀享然故祠田畝為羽流蔽<lb/>
<pb n="KR2g0026_WYG_000-5b"/>
匿亦且經理而復其固有焉余因其復得舊圗本而重<lb/>
刋其事輒序其始末於前序之後庶來者知有所考云<lb/>
峕至正丙戌上巳日奉政大夫江浙等處儒學提舉班<lb/>
惟志序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古刻叢鈔</head>
    <p>
<pb n="KR2n0027_WYG_000-1a"/>
欽定四庫全書　　　　　史部十四<lb/>
　古刻叢鈔　　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案古刻叢鈔一卷明陶宗儀編宗儀<lb/>
　　　　有國風尊經已著録是編前後無序跋所鈔<lb/>
　　　　碑刻凡七十二種漢一後漢二晉一宋三梁<lb/>
　　　　三隋一唐四十九南唐一北宋二南宋一無<lb/>
　　　　年月者六皆全録其文以原額為題無所考<lb/>
<pb n="KR2n0027_WYG_000-1b"/>
　　　　辨亦無先後次序葢隨得隨抄非著書也然<lb/>
　　　　所載諸碑傳於世者甚罕惟漢建平郫縣刻<lb/>
　　　　石見於隷續漢𨽻字源唐薛王府典軍李無<lb/>
　　　　慮墓誌見於金石録其餘如宋之臨澧侯劉<lb/>
　　　　襲墓誌梁之永陽敬太妃王氏墓誌唐之汝<lb/>
　　　　南公主墓誌尉州刺史馬紓墓誌多與史傳<lb/>
　　　　相發明又載唐人曹汾等别東林寺徐浩題<lb/>
　　　　寳林寺及謁禹廟釋元孚與王謩遊天台詩<lb/>
<pb n="KR2n0027_WYG_000-2a"/>
　　　　共七首亦自來錄唐詩者所未及古人著作<lb/>
　　　　托金石以垂于後然金石有時而銷泐其幸<lb/>
　　　　而存者不貴存目貴錄其文而後可傳於無<lb/>
　　　　窮故洪适𨽻釋𨽻續較金石集古諸錄更為<lb/>
　　　　有資於考證是書摭拾佚文首尾完具非惟<lb/>
　　　　補金石家之缺漏即讀史談藝亦均為有所<lb/>
　　　　禆矣乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2n0027_WYG_000-2b"/>
　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>水道提綱</head>
    <p>
<pb n="KR2k0079_WYG_000-1a"/>
欽定四庫全書　　　　史部十一<lb/>
　水道提綱　　　　　　地理𩔖四<hi>河渠之屬</hi>
　　提要<lb/>
　　　　<hi>臣</hi>等謹案水道提綱二十八巻<lb/>
　　　國朝齊召南撰召南字次風台州人乾隆丙辰<lb/>
　　召試博學鴻詞授翰林院編修官至禮部侍郎厯<lb/>
　　　　代史書各志地理而水道則自水經以外無<lb/>
　　　　専書郭璞所註久佚不傳酈道元所註詳於<lb/>
<pb n="KR2k0079_WYG_000-1b"/>
　　　　北而畧於南且距今千載陵谷改移即所述<lb/>
　　　　北方諸水亦多非其舊<lb/>
　　　國初餘姚黄宗羲作今水經一巻篇幅寥寥麤<lb/>
　　　　具梗概不足以資考證召南官翰林時預修<lb/>
　　　大清一統志外藩䝉古諸部是所分校故於西<lb/>
　　　　北輿地多能考驗又志館備見天下地圖乃<lb/>
　　　　參以耳目見聞互相鈎校以成是編首以<lb/>
　　　盛京至京東諸水次為直沽所滙諸水次為北<lb/>
<pb n="KR2k0079_WYG_000-2a"/>
　　　　運河次為河及入河諸水次為淮及入淮諸<lb/>
　　　　水次為江及入江諸水次為南運河及太湖<lb/>
　　　　源流次為浙江閩江次兩廣諸水次雲南諸<lb/>
　　　　水次西藏諸水次西北阿爾泰以南水次黒<lb/>
　　　　龍江松花諸江次東北海朝鮮諸水次塞北<lb/>
　　　　漠南諸水而終以西域諸水水之源委往往<lb/>
　　　　袤延數千里不可限以疆域召南所敘不以<lb/>
　　　　郡邑為分惟以巨川為綱而所㑹衆流為之<lb/>
<pb n="KR2k0079_WYG_000-2b"/>
　　　　目故曰提綱大抵源流分合方隅曲折統以<lb/>
　　　　今日水道為主不屑屑附㑹於古義而沿革<lb/>
　　　　同異亦即互見於其間其自序譏古來記地<lb/>
　　　　理者志在藝文情侈觀覽或於神怪荒唐遙<lb/>
　　　　續山海或於洞天梵宇揄揚仙佛或於游踪<lb/>
　　　　偶及逞異炫奇形容文飾祇以供詞賦之用<lb/>
　　　　故所敘錄頗為詳核與水經註之模山範水<lb/>
　　　　其命義固殊矣然非召南生逢<lb/>
<pb n="KR2k0079_WYG_000-3a"/>
　　聖代當敷天服屬之時亦不能於數萬里外聞古<lb/>
　　　　人之所未聞言之如指諸掌也乾隆四十六<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校官<hi>臣</hi>陸　費　墀<lb/>
<pb n="KR2k0079_WYG_000-4a"/>
水道提綱原序<lb/>
大地合水土為體居天正中亦若人身然山其筋骨而<lb/>
水其脈絡也至靜者山靜中有動故為幹為枝以一而<lb/>
萬又以萬區界百川至動者水動中有靜故為源為委<lb/>
以萬而一又以一遍周六合隂陽自相經緯與日月星<lb/>
辰之麗天為經緯者理氣協應此地道承天所以含萬物<lb/>
而化光也志地有書九邱尚矣治水莫神於大禹言地<lb/>
亦莫精於禹貢以治水先委後源則列敘九州疆域中<lb/>
<pb n="KR2k0079_WYG_000-4b"/>
高山大川自濱海之冀兖青徐揚州西迄梁雍以山自<lb/>
有幹與枝水自有源與委則總叙導山四列導水九川<lb/>
皆起雍梁而東至於海詩言既景乃岡相其隂陽觀其<lb/>
流泉古聖人體國經野以建都邑利農田濟舟楫設津<lb/>
梁轉運阜財襟帶險固孰有不於水深究其本末者乎<lb/>
自漢後地志日多專言水者惟有水經及酈道元注道<lb/>
元於西北諸水鉅細不遺可謂精矣後儒言水或解詩<lb/>
書春秋或釋班志或於寰宇畧撮梗概或於郡邑各記<lb/>
<pb n="KR2k0079_WYG_000-5a"/>
方隅其志存經濟者於治河防海水利守邊博考古今<lb/>
暢言得失政理所係援引雖多不厭其繁雜若夫志在<lb/>
藝文情侈觀覽或於神怪荒唐遙續山海或於洞天梵<lb/>
宇揄揚仙佛或於遊踪偶及逞異眩竒形容文飾祇足<lb/>
供詞賦採用以為美談從未有將中國所有巨瀆經流<lb/>
實在共聞共見可筏可舟不枯不涸如孟子所言原泉<lb/>
混混放乎四海者用水經遺意上法禹貢導川總其大<lb/>
凡芟除地志繁稱遠引分名别號附㑹穿鑿之陋務使<lb/>
<pb n="KR2k0079_WYG_000-5b"/>
源委了然展巻即得此水道提綱所以紀載今日實有<lb/>
之脈絡山川都邑並用今名畧識古蹟取其質不取其<lb/>
文如河經數徙濟惟入河漢有别攴江源非一黒水未<lb/>
知誰是積石原在羌中前賢早有辯論無煩復贅取其<lb/>
實不取其虛也蓋自古帝王功徳之盛莫如我<lb/>
朝重熙累洽治致昇平幅員之廣盡天所覆亦莫如我<lb/>
朝<hi>臣</hi>召南學識愚淺自乾隆丙辰䝉<lb/>
恩擢入翰林纂修一統志伏睹<lb/>
<pb n="KR2k0079_WYG_000-6a"/>
聖祖御製輿圖東西為地經度以占節氣後先南北為<lb/>
地緯度以測辰極髙下漠北直過和林抵白哈海西番<lb/>
遙窮拉藏至岡底斯凡金沙瀾滄潞江崑崙青海之近<lb/>
在邊陲黒龍盧朐松花潄尼按出虎水烏蘇里江之本<lb/>
屬内地者源委秩如已逈非從前史志所能稍及而我<lb/>
皇上聖神文武善繼善述<lb/>
天威遐震克奏膚功踰流沙而開四鎮蕩平伊犁囘部<lb/>
拓地至二萬里西域並入版圖濛氾咸受正朔此豈漢<lb/>
<pb n="KR2k0079_WYG_000-6b"/>
唐元明盛時賓貢享王所能較量濶狹乎哉即古稱唐<lb/>
虞協和萬邦羲和所宅章亥所步伯益夷堅所志方斯<lb/>
蔑矣臣初乆在志館考校圖籍於直省外又專輯外藩<lb/>
䝉古屬國諸部道里翔寔是以志成之後亦嘗條其<lb/>
水道惟圗無可據者闕之及䝉<lb/>
恩告歸台山杜門無事養病餘暇時檢篋中舊稿次第<lb/>
編録共成二十八巻臣思為萬國朝宗者君為萬川㑹<lb/>
同者海也以一水論發源為綱其納受支流為目以羣<lb/>
<pb n="KR2k0079_WYG_000-7a"/>
水論巨瀆為綱餘皆為目如統域中以論則㑹歸有極<lb/>
惟海實為綱中之綱凡巨瀆能兼支流注海者亦目中<lb/>
有綱綱中有目耳是以詮列次第不依水經冠以海水<lb/>
自北而南并取禹貢首冀次兖之意内自<lb/>
盛京鴨緑江口以西而南而西南至合浦外自雲南而<lb/>
西而北又自漠北阿爾太山肯忒山而東至海又自<lb/>
海而南而西而北包朝鮮至遼陽域中萬川綱目畢列<lb/>
至於葱嶺以西水入西海印度水入南海丁零黠戞斯<lb/>
<pb n="KR2k0079_WYG_000-7b"/>
以北水入北海前史或畧記其地以我<lb/>
朝之聲名洋溢凡有血氣莫不尊親則重譯慕思盡為<lb/>
彊索占測經緯合寰瀛以成圖臣固可執筆俟也禹貢<lb/>
曰聲教訖于四海説者謂極言之未可徵實然則自生<lb/>
民以來乆道化成一統無外能實有其盛超越前古其<lb/>
惟我<lb/>
大清也歟<lb/>
</p>
<p>
</p>
  </div>
</body>
</text>
</TEI>
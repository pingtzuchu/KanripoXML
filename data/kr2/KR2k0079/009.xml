<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水道提綱巻九</head> <lb/>
    <p>
<pb n="KR2k0079_WYG_009-1a"/>
欽定四庫全書<lb/>
　水道提綱巻九<lb/>
　　　　　　　　　原任禮部侍郎齊召南撰<lb/>
　　江<hi>中</hi>　<hi>自叙州府起至武昌府㑹漢水</hi>
大江自叙州府城東東北流有福溪自北來注之<hi>福溪出富</hi>
　<hi>順縣西南境山南流約百數十里至府東北境折東南入江</hi>又東北經南溪縣西<lb/>
　南有桂溪自西北來注之<hi>桂溪出南溪縣西北山東南流至縣城西南入江</hi>
　又東數里折南流中有巨灘又南十數里有小灘又<lb/>
<pb n="KR2k0079_WYG_009-1b"/>
　折東流有安寧江西南合珙縣長寧興文諸水來注<lb/>
　之<hi>南溪縣西江心有石笋灘其東一巨灘當江流曲處銅鼔灘也又南十數里又有石灘當江安縣之</hi>
　<hi>西北灘南即安寧河口河口之東即江安城流安寧河即綿水珙縣西南之珙溪其一源也東北  百餘</hi>
　<hi>里至安寧鎮南有長寧縣東西二水至縣北東北流合東南來一水又東北合興文縣東西北流之一水</hi>
　<hi>又北至鎮南來㑹經梅嶺西又東北百餘里至江安城西北入江  興文縣水即三渡河南出八望山北</hi>
　<hi>流者</hi>東經江安縣城北折東南流有怡樂溪自西南來<lb/>
　注之又折而北十數里有上下二溪自北來注之又<lb/>
　折而東二十餘里有清溪水自南來注之又東北流<lb/>
<pb n="KR2k0079_WYG_009-2a"/>
　有二巨灘北受小溪水又東北經納溪縣西有納溪<lb/>
　南自永寧衛來注之曰納溪口<hi>納溪俗曰清水河源出永寧衛有兩源一</hi>
　<hi>東南出貴州永寧縣摩泥站界一南出雪山北流經唐家灣與吼西闗北水曰道塲溪者合東北流至衛</hi>
　<hi>東南與貴州界水合而北數十里東受二小水又北有落巖河二水北至大壩寺合東北流又南受一水</hi>
　<hi>經瀘衛東又北受西來一水又東流來㑹又北曲曲二百餘里至納溪縣南境折西北流入江</hi>又北<lb/>
　有小水自東南來注之又北折東北流經瀘州城南<lb/>
　而東沱江合諸水自西北經州城北而東南來㑹<hi>沱水</hi>
　<hi>自灌口東分為三渠北曰太平二河南曰柏木河俱東流太平二河經崇寧縣北而合又東有濛水自西</hi>
<pb n="KR2k0079_WYG_009-2b"/>
　<hi>北來注之又分為三𣲖柏朩河東南流稍折而東北至焦沙尾之南四渠俱合東南流㑹北來綿雒諸水</hi>
　<hi>而南也支港縱横數百里間皆成澤國指其要領西自灌口東經郫縣之北新繁縣之南成都府治華陽</hi>
　<hi>縣之北新都縣金堂縣之南前後支流皆沱江也亦曰湔江亦曰郫江其所㑹北來之水最大者  一曰</hi>
　<hi>綿水今名綿陽河源出綿竹縣西北境之紫巖山東南流經縣北境百八十餘里至徳陽縣東北境折南</hi>
　<hi>流經縣東至漢州東境凡百七十里折西南流與西北來之雒水㑹而南曰雁水  一曰石亭江有三源</hi>
　<hi>一名陡子河東南流合北來之白水河南流經綿竹縣城西南又東南數十里㑹西北來之水一名射水</hi>
　<hi>河東南流合北來之龍蟒河又東南經縣西境又東南與陡子河㑹又南流有一水自西來㑹曰石亭江</hi>
　<hi>又東南流經徳陽西南漢州東境又南與西來之雒水㑹而合綿水  一曰白魚河源出什邡縣北境山</hi>
<pb n="KR2k0079_WYG_009-3a"/>
　<hi>東南流經縣東境及漢州東北有平橋河合雒水來㑹  一曰雒水源出什邡縣西北之章山亦曰雒通</hi>
　<hi>山東南流經縣南境俗曰鴨子河又東南流至漢州城北而東有平橋河西北自什邡城北東南流來㑹</hi>
　<hi>又東南㑹石亭山又南㑹綿水縂名雁水又南有濛水支渠自西而東經彭縣北又東經漢州南曰馬水</hi>
　<hi>河者又東南合沱江支渠之清白江南流來㑹又東南至焦沙尾東金堂新都之沱江支渠並合而來㑹</hi>
　<hi>自此而南曰湔雒亦曰雁水亦曰中水實沱江也當新都縣東南有龍泉水南有龍泉山東北流入沱江</hi>
　<hi>十沱江自焦沙尾東南流八十餘里折西南流百二  里至簡州東北有赤水河自西北合二水來注之</hi>
　<hi>即絳水亦名牛鞞水也又南經州城東又東南百里至資陽縣東北有楊花溪東北自樂至縣西境山合</hi>
　<hi>二水來注之又南經縣城東而南有資溪自縣西北山來注之又南五十餘里有珠溪自西北來注之珠</hi>
<pb n="KR2k0079_WYG_009-3b"/>
　<hi>溪二源一西北出仁夀縣東北境資陽縣西境二山水東南流而合一西南出仁夀南之龍回山青石鋪</hi>
　<hi>東北流百餘里與西北源合東流又南合一水又東南入沱江至此曰珠江亦曰資江也又東南百里經</hi>
　<hi>資縣城西而東經其南有唐明渡又東有小溪自北來注之又東南百餘里至内江縣西北境折東北流</hi>
　<hi>經縣城西北又東北折而南經其東又南有髙橋溪及東清流溪自東北來合注之經䧺木鎮西稍曲曲</hi>
　<hi>西南流百五十里至富順縣東北有觀音河即鰲水自東北來注之又南經城東折而西經其南而西南</hi>
　<hi>流有榮溪西北自榮縣東南流合諸河水鹽井水來南注之至此雒江名金川亦曰中水又折而東流數</hi>
　<hi>十里折南流曲曲而東有隆橋河東北承際昌縣水及石橋河西南流來注之又東南百里至瀘州西北</hi>
　<hi>有沍水河自東北來注之又東經州城北而東南與大江㑹於州東也自灌口至復入處曲折行九百餘</hi>
<pb n="KR2k0079_WYG_009-4a"/>
　<hi>里溝富順縣西南所合之榮河源出榮縣西北之東川  東南流經城西而南與城東北之梧桐溝㑹東</hi>
　<hi>南流曰中溪河折而東經貢井及自流井之南有威逺縣北之付家河東南流合北來之跳石河黨朩溪</hi>
　<hi>及龍令河三水南流注之又東經火井南有西牛河自北合三小水有胡家河自西南來並注之又東南</hi>
　<hi>流經沿灘埸東折西南流曰之溪經富順之西南折而東與沱江㑹</hi>
大江既㑹沱江自瀘州東稍北受北來龍溪水東有巨<lb/>
　灘稍北折東南流又一巨灘有大河溪大橋溪俱自<lb/>
　西南來注之又東南流經合溪縣城北而東北流有<lb/>
　赤水河西南自鎮雄土府東北合諸水經合江城東<lb/>
<pb n="KR2k0079_WYG_009-4b"/>
　而北注之<hi>赤水河出鎮雄土府西北山東流折而東北經府北境曰綿陽河有阿朗河及此來</hi>
　<hi>一水自西北來㑹折東南流入貴州界經永寧縣南境百五十里有小河西南自畢節縣北境合孫家河</hi>
　<hi>板橋河諸水東北流來㑹又東北流四十里入四川界又東北七十里經龍塲營西北折而東流有□子</hi>
　<hi>闗水自西南來㑹又東百三十里過鄢家渡至黎民鎮北有一水西南自清水塘來注之又東有沙填河</hi>
　<hi>南合三水北流來㑹又東北流七十里有鹽井河東南自楓香鎮來注之又北流東受一水折西北流七</hi>
　<hi>十餘里有齋郎河東自桐梓縣東北山水合龍巖山水西流經縣城東西行百七十里又北合一水西南</hi>
　<hi>流來㑹又西有九溪河自南合西南來之乗龍山水北流注之西經脉困塘北有古蘭河自西南來注之</hi>
　<hi>又西北五十里至土城西有水思河自東來儒溪泥溪自西來並注之又西北有有盤橋溪自東猿猴溪</hi>
<pb n="KR2k0079_WYG_009-5a"/>
　<hi>自西南來先後注之折東北流六十餘里有金沙溪自東來葫蘆溪自東北來先後注之又折西流稍北</hi>
　<hi>百餘里北受堯壩溪沙壩溪二水後溪一水至仁懐縣西南境有楓溪自西南來注之折北流有永夀橋</hi>
　<hi>水自西來注之又北經縣城西折而經其北又東北流百四十里經丁山西麓又東北七十里經合江縣</hi>
　<hi>城東又北入大水此水曲折行受數小水幾及千里</hi>又有髙洞河自東南來注<lb/>
　之又東北有坪坦河自東來注之又北曲曲流有巨<lb/>
　灘有大鹿溪自西北來注之<hi>水出榮昌縣南境山東南流入江</hi>又東<lb/>
　北流有洙溶溪北自永川縣來注之<hi>洙溶溪即車對河源有二一出</hi>
　<hi>永川縣東北山西南流至縣城東南有一水自西來㑹遂南而稍西流百餘里折東南流九十里入大江</hi>
<pb n="KR2k0079_WYG_009-5b"/>
　有對溪自南來注之又東折而北而東而北而西北<lb/>
　流有五洞溪自西來注之又北有油溪自北合二水<lb/>
　來注之<hi>油溪出壁山縣城北南流曲曲經來鳯驛西又東南流至江津縣北境折西南流有馬坊</hi>
　<hi>河西北自永川縣東北山東南流來㑹又南流入江</hi>又曲而東而南有藥城溪<lb/>
　自南來注之又東北經江津縣城西北<hi>江自合江東北至此凡九</hi>
　<hi>折皆數十里一曲徑二百里中紆折流至三百數十里</hi>又東北流數十里有綦<lb/>
　江自南合諸水來注之曰僰溪口<hi>綦江源出桐梓縣北境山兩源合北</hi>
　<hi>流百數十里曰松坎河受西南來一小水又北數十里有坡頭河自東北山來注之又北流西受一水又</hi>
<pb n="KR2k0079_WYG_009-6a"/>
　<hi>北九十里有三溪河自東來㑹又北七十里經綦江縣城東而北有龍角溪自東合三小水來㑹又折西</hi>
　<hi>流經城北又西北流有沙溪溝自東北來有清溪河自西南合三坌溝及魚子溪水東北流三百餘里來</hi>
　<hi>㑹又西北百里北受一水又北有孫溪河西南合棋盤山水來㑹又北至江津東境又北入江</hi>又北<lb/>
　八十里有小水自西來有甘蔗溪自東南來注之中<lb/>
　有巨灘又北稍東九十里受東南來小水二至重慶<lb/>
　府治巴縣南經明月峽折而東抱城東而北有涪江<lb/>
　合白水嘉陵渠河三巨川盡并龍安潼川保寧順慶<lb/>
　四府諸州縣之水自西北出魚鹿峽經府城北而東<lb/>
<pb n="KR2k0079_WYG_009-6b"/>
　來㑹<hi>涪江白水江嘉陵江西漢水渠河見後</hi>
大江既㑹涪江又東北受東北來一水折東流百里有<lb/>
　小水自南來注之又東北流有梅溪北自大竹隣水<lb/>
　二縣東合寶石河南流注之<hi>梅溪源出大竹縣西九盤山南麓西南流經廟</hi>
　<hi>奥場西折東流又東南有一水自縣南西南流來㑹又西南流受西北來一小水又南有土橋河合一水</hi>
　<hi>自西北來㑹又西南至隣水縣東南境有水自縣城北繞而東南來㑹曰芭蕉河又南流八十里折東南</hi>
　<hi>流有寶石河東北自月城山西南流二百八十餘里西合一水來㑹又南流百餘里經大洪岡鐵山闗東</hi>
　<hi>南入江</hi>又東折而東北南受一小水又東北經温樂山<lb/>
<pb n="KR2k0079_WYG_009-7a"/>
　有灘經長壽縣城南而東有桃花溪自東北來注之<lb/>
　<hi>溪出縣北山東南流折西南經崙尖山西又西南流經長壽縣城東南入江</hi>又有龍溪河<lb/>
　東北自梁山墊江二縣合諸水來注之<hi>龍溪河源出梁山縣東南</hi>
　<hi>山西北流經縣北境有一水南自城北流來㑹又西流合南來一水又西南流有沙河自西北來㑹又南</hi>
　<hi>流有七間河自西來㑹又南流折而西南有狐狸山二水自西北合而來㑹又西南經墊江縣東境有羅</hi>
　<hi>干河西自縣城北合三水東流來㑹又西南行兩山中曰髙灘河有兩水自西北合而來㑹又南流有大</hi>
　<hi>沙河東北自梁山縣西南山中西南流來㑹又西南百餘里至長夀縣東桃花口之南入江其南即黄草</hi>
　<hi>山也</hi>又折南流經黄草峽而東南有梨河自南來注之<lb/>
<pb n="KR2k0079_WYG_009-7b"/>
　<hi>俗曰離鄉河</hi>江心有沙洲<hi>長十餘里</hi>又東過鐵櫃山又東經涪<lb/>
　州城北而東有黔江亦曰涪江南自貴州合諸水來<lb/>
　㑹於銅柱灘口<hi>黔江即烏江見後</hi>
大江既㑹黔江又東北至南沱折西北流二十里復東<lb/>
　北又東南而東流北岸受小水二<hi>曰渠溪河出忠州百西北山西南流二</hi>
　<hi>餘里經鄷都縣北境又西南至北涪鎮之西入江  曰馬灘河出鄷都北山西南流入江</hi>南岸受<lb/>
　小水二<hi>曰羅雲溪北流入江其口正對北岸之馬灘河曰白水溪在羅雲溪東東北流入江</hi>又<lb/>
　東稍北經鄷都縣城南有葫蘆溪自東石柱司合諸<lb/>
<pb n="KR2k0079_WYG_009-8a"/>
　水來注之<hi>葫蘆溪有兩源東出湖廣界上山北源曰龍觜溪二水合西南流南源曰冷清溪亦</hi>
　<hi>二水合西流而㑹曰後河又西經石柱司北有漆蘭溪自北來注之又折西南流有江池溪自西北來注</hi>
　<hi>之又西南流折而西北又折西流入江在縣東南</hi>又東北有龍停溪自城北<lb/>
　來注之又東北流百二十餘里經倒鬚灘北岸受小<lb/>
　水七至忠州城南南岸受小水二<hi>北岸所受水自龍停溪而東北曰赤</hi>
　<hi>溪曰丁溪曰挫溪溪口正南對石灘曰灘子沱二水合而注江當灘之尾曰泉水溪曰漕溪即忠州西南</hi>
　<hi>也諸溪皆出西大山東南流入江長不過數十里南岸所受二水曰神溪北流入江正當州城之南曰鐘</hi>
　<hi>溪出方斗山西北流入江正當州城東南</hi>又東北有㽏溪河自西北來注<lb/>
<pb n="KR2k0079_WYG_009-8b"/>
　之<hi>㽏溪河即鳴玉溪出梁山縣南境山東南曲曲流經忠州北境㽏井之南又東南至州東北入江</hi>
　有沿溪自東南來注之<hi>沿溪二水合流西北入江</hi>又東北有塗井<lb/>
　河自西北來注之<hi>塗井河出梁山縣東境山東南流經塗井之南折而東北入江</hi>經<lb/>
　西界沱西四方山東麓<hi>西界沱在東岸四方山在西岸</hi>又東北有合<lb/>
　溪自西來注之<hi>合溪亦曰跳蹬河</hi>又東北北岸受二水<hi>曰壤河溪</hi>
　<hi>稍長曰楊河溪俱東南流入江</hi>又東北折正北流東岸受二水<hi>曰白水溪</hi>
　<hi>西北流入江曰渡口溪北流折而西入江</hi>稍西北至萬縣城南有西河自<lb/>
　西北來合北一水經城西而東南注之<hi>西河即苧溪出西北山南</hi>
<pb n="KR2k0079_WYG_009-9a"/>
　<hi>流折而東又東南流有一水即彭溪北自山中南流來㑹經縣城西而南東入江</hi>折東流而<lb/>
　東北<hi>自忠州東北至於萬縣東二百餘里</hi>於鐵鳯山南折而東流至小<lb/>
　江口<hi>自萬縣東稍北至此一百十里</hi>有小江北自開縣合諸水來注<lb/>
　之<hi>小江有數源一出開州東北山曰板橋溪西南流有謝家壩水自東南來㑹又西北流有石家溪自</hi>
　<hi>東北來㑹折西流至舊縣壩南有北源觀面山一水自西北來㑹又西南流有跳登河自西來注之又南</hi>
　<hi>經縣東南境有西源曰臨江自西北山經縣城南來㑹折東南流有墊江自西南來㑹始曰小江亦曰清</hi>
　<hi>水江又東南百里至小江口之西南入江自小江口東至雲陽城七十餘里</hi>又東經山麓<lb/>
　又東經雲陽縣城南而東有新軍河自西南來注之<lb/>
<pb n="KR2k0079_WYG_009-9b"/>
　<hi>新軍河源出湖廣施南府界兩水西源出支羅所塘東北流東源出磁洞北流入石龍闗西北界合而東</hi>
　<hi>北流凡二百餘里東經雲陽之南境至城南北入江</hi>有東瀼河北自縣城東來<lb/>
　注之<hi>東瀼河源曰五溪河出北與陜西界南九龍山之南麓南流山中經開縣東北境凡二百餘里</hi>
　<hi>至五溪闗東有石土河自東來㑹又東南曲曲流曰東瀼河又百餘里經雲陽縣城東北又東南入江正</hi>
　<hi>對南岸新軍河口</hi>又東稍北經山麓東流數灘南岸受老馬<lb/>
　五龍二溪水北岸受頭塘溪水<hi>頭塘溪出夔府治奉節縣西北山東南流</hi>
　<hi>經縣西境南入江自雲陽東至此百里</hi>又東經南鄉峽虎鬚灘至䕫州<lb/>
　府城南經八陣磧東出為瞿塘峽有小河西北自分<lb/>
<pb n="KR2k0079_WYG_009-10a"/>
　水嶺經城東來注之又東經白帝城南當瞿唐峽口<lb/>
　為灔澦堆江流至險處也北岸受鐵柱溪水南岸受<lb/>
　大溪河水<hi>灔澦堆石當奉節東南在大江中流惟西南近岸                其東為龍脊</hi>
　<hi>灘東小河北出陜西南界之分水嶺南流曲曲隨山麓  南曰分水河二百餘里至鳯寧山東又東南百</hi>
　<hi>里西受一水又東南流北受一水又東南經䕫府城東北又南入江  鐵柱河自北山南流經白帝城東</hi>
　<hi>南入江大溪河出西南境山東北流百餘里入江</hi>稍南而東經南岸山麓八<lb/>
　十里至巫山縣城南有大寧河合諸溪水自北來經<lb/>
　縣城東北而南注之<hi>大寧河東北出湖北竹山縣西南境蕭家坡之西北山二水合</hi>
<pb n="KR2k0079_WYG_009-10b"/>
　<hi>西北流八縣東北界出山西流百六十里曰東溪河至鹽井東北有西溪河西北自陜西界山東南流來</hi>
　<hi>㑹又南至鹽井東南有後溪河自西來㑹折東南流數十里又折西南至大寧縣東南有白楊河自西北</hi>
　<hi>山東南流合西南來之水浪小溪二河經縣南而東來㑹又南流數十里折而東南有龍溪上田二河先</hi>
　<hi>後自西南來㑹又東南數十里經大昌廢縣南有楊溪河東北自竹山南界麥塲埡西南流二百里北合</hi>
　<hi>一水經廢縣東南來㑹遂南百餘里依山麓東南經巫山西麓至巫山縣城東南入江</hi>又東經<lb/>
　巫山南麓曰巫峽南岸受小水二<hi>曰觀渡河東流經水坪北折東北流</hi>
　<hi>循江南岸大山南麓而東北入江土人亦曰巫山以在縣東者為十二峰也曰白古水河自建始縣東北</hi>
　<hi>境山東北流入江</hi>北岸受小水一<hi>曰邊魚溪北自巫山十二峰東麓南流入江</hi>又<lb/>
<pb n="KR2k0079_WYG_009-11a"/>
　東南流入湖北界<hi>西六度五分極三十一度一分計自叙州府東東北至巫山縣徑一</hi>
　<hi>千四百餘里自巫山縣始折而東南流</hi>經巴東縣西北界之萬流驛南<lb/>
　<hi>驛西即邊魚溪也</hi>又東八十里經門扇東奔破石三灘至巴<lb/>
　東縣城北曰巴東三峽北岸受小水二南岸受小水<lb/>
　一<hi>稍大者曰元渡河出巴東縣西北界山西南流合左右二水又南有坪陽壩水自東來㑹經火峰舗</hi>
　<hi>東又南入江在巴東縣西北四十里</hi>折東南流經縣東其北岸有小水<lb/>
　三自北來合注之南岸有水自西南來注之<hi>水出縣西南境</hi>
　　<hi>山三源合東流折而東北經縣城之東北流入江</hi>又東南流經數灘七十餘<lb/>
<pb n="KR2k0079_WYG_009-11b"/>
　里至歸州城南<hi>歸州西有叱灘蓮花灘新灘皆山石險峻</hi>南岸受沙鎮溪<lb/>
　水北岸受叱溪水<hi>沙鎮溪二源一西南出召化堡山東北流有歸坪河東南自勸農村</hi>
　<hi>來㑹又東北流入江在州西南三十里叱溪出州北境武家坪之西北山南流又東南折而南經兩山間</hi>
　<hi>南至州城北折西南流入江入江之口即叱灘也</hi>又東一小水自南來注之<lb/>
　又東有茅坪溪自南來注之<hi>溪東北流合東來一小水經荒口鋪西北流入</hi>
　<hi>江</hi>稍東有香溪東北自興山縣合諸水來注之<hi>香溪出髙</hi>
　<hi>雞寨西山西南流曰深波河經苦口洞南又西南至興山縣北有南陽河自西北來㑹又南合西來一小</hi>
　<hi>水又南經縣城西而南有小水東北自城來㑹又東南流有建陽河自東北來西南流二百餘里來㑹又</hi>
<pb n="KR2k0079_WYG_009-12a"/>
　<hi>西南經茅坪鋪東南入江</hi>又東有花橋水自南來注之<hi>花橋水出花橋鋪東</hi>
　<hi>白沙驛西北流㑹西來之九灣及周坪二水又北入江</hi>又東有杉朩溪自西北<lb/>
　山來注之又東有白水溪自北來衢溪自南來並㑹<lb/>
　過黄陵廟又東南經宜昌府境山峽曲曲<hi>有馬肝白狗空舲三</hi>
　<hi>峽尤險自秭歸而東南者甚為危慮</hi>經下牢闗折南為大石灘至彞陵<lb/>
　南始出峽就平地安流而東也<hi>自歸州東之三峽東南至下牢夾江為險</hi>
　<hi>有西陵明月黄牛三峽中有使君虎頭狼尾灘皆至險處自瞿唐至彞陵計五百里彞陵</hi>　<hi>角鹿等</hi>
　<hi>水至江自白水溪而東北岸又受羅鈿河上紅溪二小      折向南處有長橋溪南流合東北來之梁邨</hi>
<pb n="KR2k0079_WYG_009-12b"/>
　<hi>河水又南合東來一水折西南流入江稍為源長</hi>灘口西岸有桃花鋪水自<lb/>
　西來注之又東南至沈家店有臨江河自東北合三水<lb/>
　來注之<hi>臨江河出龍泉舖之東北山西南流經鋪南有二水自西北合而來㑹又西南流至店南</hi>
　<hi>西入江</hi>又東南經雞子山虎腦背南過荆門山<hi>山之對岸即虎</hi>
　<hi>牙山</hi>南至宜都縣城北有清江西自長陽縣西南承施<lb/>
　南府諸水來注之<hi>清江源出施南府西北境與四川之石龍闗東交界之山東南曲曲</hi>
　<hi>流百餘里有水西南自張家村山西北曲曲折而東流曰大跳敦河經官渡壩南又東至忠孝司北有一</hi>
　<hi>水自東南一自西南並來㑹北流至火舖塘西北山伏焉北踰重山復流出折而東流與清江㑹又東流</hi>
<pb n="KR2k0079_WYG_009-13a"/>
　<hi>數十里至施恩府治恩施縣北境有龍馬河自西北山有大河東北自水田壩南流合而西南來㑹又有</hi>
　<hi>乾平溪自西南來經沙子門嶺東北流來㑹清江又南經三龍壩西西受一小水又東南經府城東北東</hi>
　<hi>受一小水又東南有冷水河自西南經出水洞來㑹折東北流數十里經三坌口塘南又東北數十里有</hi>
　<hi>一河西南自施南司之南山東北流經司北又東北流受南來之楊二溪水經東鄉司北又東北八十里</hi>
　<hi>來㑹清江又東有龍溪河自西北來合建始縣之小河諸水來㑹水勢大盛又東百餘里合北來一水又</hi>
　<hi>東北數十里合北來一小水又東北至桃符塘南有水西南自桃山東北流經金雞口西北合西來三叉</hi>
　<hi>口南之水東北經紅沙堡東北來㑹清江又東北九十里有四都河自西北經黄家灣來㑹折東南流六</hi>
　<hi>十里有一水西南自栗子坪東北流與石梁司東南山水北流經五峯司西者合東北流至天地口來㑹</hi>
<pb n="KR2k0079_WYG_009-13b"/>
　<hi>又東北流七十里有石門南水自西北來注之又東又南流五十里經長陽縣城南又東北流受北一小水</hi>
　<hi>東少北受北來𫝊靳溪塘水折而南經灣市西有十八堰溪西自楊栁池來㑹又東南至冝都縣城西北</hi>
　<hi>㑹西南來之漢陽河東入大江清江即古夷水行六百餘里受數縣諸小水無數  龍溪河所㑹建始縣</hi>
　<hi>之小河源出縣北境灔澦南岸大山東南流經水坪東南曰蒲潭溪折西南流有桐木溪自西來㑹又南</hi>
　<hi>有朩𤓰河合二水自西北來㑹南經縣東南有西溪自城西南來㑹曰小河又南折西流又南與龍溪河</hi>
　<hi>二水㑹龍溪河源出十三闗大山者南流折而東南八十里其南源東北流來㑹又東流七十里㑹小河</hi>
　<hi>又東折而南流經雙耳洞東又南經南里渡西又東南數十里與清河㑹  漢洋河源出施南府東界五</hi>
　<hi>峯司之東北大山東南流七十餘里經百年闗北漁洋闗南有一水自南山來㑹又東北流百三十里至</hi>
<pb n="KR2k0079_WYG_009-14a"/>
　<hi>宜都縣西南境有二水西自梁山馬鞍山者先後來㑹折東流稍北至城北㑹清江入大江</hi>稍東<lb/>
　有善溪自北來注之曰白羊渡口<hi>正當宜都縣城東北</hi>又東南<lb/>
　數十里經枝江縣城東北有白水港溪自西南合一<lb/>
　小水東北流經城西北東注之又東南數十里有洋<lb/>
　溪自南來注之<hi>洋溪村夾溪</hi>折東北流至松滋縣西南中<lb/>
　有沙洲相聯有瑪瑙河北自當陽縣西南境合三水<lb/>
　南流注之<hi>瑪瑙河二源東源二水出當陽西南之玉泉山南流合而西南數十里與西源出雙</hi>
　<hi>店鋪東南流者合又南曲曲百餘里至松滋西境南入江</hi>又東北經縣城北折而<lb/>
<pb n="KR2k0079_WYG_009-14b"/>
　東南有珠市水自西來注之又東南經江亭草坪北<lb/>
　又東至荆州府冶江陵縣西南境之涴口北北岸有<lb/>
　沮河漳河北自古麥城合而南流注之<hi>沮河源出逺安縣北境之</hi>
　<hi>北風山南流曲曲百餘里曰潮水河西受一小水南經縣城西折東南流七十里至當陽縣西北境有</hi>
　<hi>鞏河自東北來㑹折東流而南而東南經當陽城北又東南流西受縣南一小水經紫蓋寺南又東南至</hi>
　<hi>古麥城西又東南漳河自東北來㑹又南百五十里入大江當未入江時有支津東流八十餘里至荆州</hi>
　<hi>府城西南周寅店入江漳漳河源出沮河之東北五十里之勸湯巖南流至  河司清水舗西曰清溪河</hi>
　<hi>又東南流至河溶西麥城東又南與沮河㑹二水自源至江行四百餘里  漳河司東北連山東為荆門</hi>
<pb n="KR2k0079_WYG_009-15a"/>
　<hi>山餘麥城在當陽縣東南七十里東南至府城百六十  里  當陽西南六十里即玉泉山  北風山東</hi>
　<hi>北百餘里至漳南縣</hi>又東至虎渡口北南岸有支津南通公安<lb/>
　諸湖水北岸有沮漳支流來㑹又東稍北經府城南<lb/>
　沙市折東南流<hi>自巴東至此徑六百餘里前稱川江至此又稱荆江</hi>經公安縣<lb/>
　東北境又東南稍折而西而南至石首縣西境折向<lb/>
　東稍北經縣城北又東有沙洲過調絃口又東北折<lb/>
　而東南至監利縣西境有支津南㑹澧水入洞庭湖<lb/>
　<hi>見後</hi>又東經監利南境至車灣西折南流屈曲經華容<lb/>
<pb n="KR2k0079_WYG_009-15b"/>
　東境至岳州府治巴陵縣西北境始折而東北流洞<lb/>
　庭湖南滙沅湘諸水自府城西北東北流來㑹<hi>洞庭湖湘</hi>
　<hi>水沅水醴水見後江自䕫府始東南流至此凡一千二百里也湖口西三度五分極二十九度五分自監</hi>
　<hi>利至巴陵凡八曲折始㑹洞庭而東北</hi>
大江既㑹洞庭水於巴陵東北之荆河口經城陵司北<lb/>
　白螺司南南岸有松陽湖二支津來注之又東北經<lb/>
　臨湘縣西南境南岸有白泥湖水自縣東南來西北<lb/>
　流注之<hi>白泥湖在縣東南即黄介湖之委也衺延七十餘里西北流經縣南境又西入大江</hi>又<lb/>
<pb n="KR2k0079_WYG_009-16a"/>
　東北過石磯<hi>曰城陵磯曰道人磯</hi>經縣城西北又東北經螺山<lb/>
　南又東北至新堤鎮南土磯頭北南岸有黄介湖西<lb/>
　口又東至茅埠村東北港塘西東口<hi>黄介湖源南出大嶺口水北流</hi>
　<hi>經長安驛東桃林鎮西入湖又東南有龍角山水來㑹湖衺延百餘里西南流為白泥湖西北入江東北</hi>
　<hi>流又為長湖其南有尖山舖港口驛諸山三水㑹平水港流入焉湖東即蒲圻西境也北分二港一西北</hi>
　<hi>入江一北入江</hi>又東北為六溪口即古陸口又陸水東南自<lb/>
　蒲圻合通城崇陽諸水來注之<hi>陸溪出江西寧州西界大湖山三源東北</hi>
　<hi>流折而西北流經苦竹山西南樓嶺東曰石觜頭河又東北至河市北有河市港水西南自黄龍山下将</hi>
<pb n="KR2k0079_WYG_009-16b"/>
　<hi>嶺北流來㑹又東北經通城縣東境有東港太平港及城南之朗河皆自西南來㑹又有龍窖山水自西</hi>
　<hi>來經城北來㑹又北㑹西來之白港河水折東北流經新橋舗苔橋鎮西北有毛公渡河自南來注之又</hi>
　<hi>北至石五舗西有大溪洞水自東南來注之又南北至崇陽縣西南有呉城港水南自雷公山來㑹又東</hi>
　<hi>經縣城南而東有水自東南來注之又北流經城東而北有白羊山水合數小溪南流折而西北來注之</hi>
　<hi>又西北流經崇洪鎮北有小水自西南來注之又北流折而西至蒲圻東南有桃花嶺水自西南來注之</hi>
　<hi>又北經縣城東北又西北百餘里至六溪口西北入江</hi>又東有石磯<hi>磯南岸曰石磯頭塘</hi>
　南岸有小湖口<hi>即嘉魚城西南湖也北赤壁在嘉魚縣西與江夏縣界  岸對烏林</hi>東<lb/>
　經嘉魚縣城北北岸即沔陽州東南境也<hi>北岸自新堤鎮楊家</hi>
<pb n="KR2k0079_WYG_009-17a"/>
　<hi>觜東北至此雖無入江之水沔陽支津北引漢水為川為澤縱横五六百里間</hi>又東折而東<lb/>
　北又西北至新灘口沔陽東南諸水合而來注之<hi>見後</hi>
　又西北折而東經大軍山南麓至金口鎮西有斧頭<lb/>
　湖金水自南來注之<hi>斧頭湖長百數十里自嘉魚東南境迤而東有小水三自南來</hi>
　<hi>滙又迤而北有咸寧縣咸河自東南合六小水來北注之又東北至賀勝橋受東來一小水又北百里至</hi>
　<hi>金口鎮巡司西北入江</hi>又北流稍西經小軍山東麓又北有赤<lb/>
　野湖西㑹沔陽太白十四湖諸水來㑹曰沌口漢陽<lb/>
　府之西南境也<hi>荆州府治江陵縣城北有大暉港自北而南折而東經城北又東數十里</hi>
<pb n="KR2k0079_WYG_009-17b"/>
　<hi>形如曲尺此水無所入其北有池水當港曲平地於龍背橋南東流六十里有小水自西北來㑹滙為太</hi>
　<hi>白湖自西迤而東南長九十里至潛江縣西境梅家觜西有三湖水西南自江陵東南境來㑹又東有漢</hi>
　<hi>水支津東北有大澤口西南流來㑹南流有紅馬湖水南自江東岸之郝穴東北流又西合觀音寺東之</hi>
　<hi>水來㑹即古所謂夏水首受江後人曰長夏河者也自此分二派一東南流至周家觜又分為二北派東</hi>
　<hi>流至沔陽州南之謝雲口又東數十里至峰口復合有小河西北自州北境來㑹東至土坑口又分為三</hi>
　<hi>其東流二渠滙為妙湖其南流者為白石湖有上洪湖官湖下洪湖相連自西來㑹又南而周家觜南流</hi>
　<hi>之水與紅馬湖南流之水㑹而東南者西南受監利縣北岸之南江湖蓮頭湖大鳥湖蔣師湖大城池五</hi>
　<hi>水又東流百數十里至新堤鎮楊家觜又東北來㑹過小港口又東北與沙湖水㑹而東州東北水之支</hi>
<pb n="KR2k0079_WYG_009-18a"/>
　<hi>渠亦東南注棍當湖㑹於平坊又東折而北至州東南之新灘口巡司之南東入江  沔陽北派自潛江</hi>
　<hi>縣北境張集口南引漢水支津南流至排沙渡之西折東南流經縣城東北又東南流分為二派至謝汪</hi>
　<hi>劉三塲又分為三其東二派南復合至州西蕭家場折而東北滙為西湖經州西北及正北曰邋遢湖又</hi>
　<hi>東曰白泥湖長百二十餘里南北廣者八十里狹者五六十里其南一派東南流百七十里至州南境與州</hi>
　<hi>城西水合又東南至土坑口㑹長夏河者也白泥湖東南流於沙鎮司南東北注赤野湖  赤野湖兩受</hi>
　<hi>漢水一西北於州東北之仙桃鎮南南流與白泥湖北出之二渠合而東經下楂埠南又東注赤野湖一</hi>
　<hi>東北於漢川縣東境蔡店巡司之北引漢支津西南流百餘里注赤野湖湖南北九十餘里東西七八十</hi>
　<hi>里於東流出經小軍山之北東北至沌口入大江  即沔水也</hi>又東北七十里經漢<lb/>
<pb n="KR2k0079_WYG_009-18b"/>
　陽府城南及東武昌府城西有磯有湖水自東南來<lb/>
　注之<hi>磯在武昌府西南江中當漢陽正南即鸚鵡洲也  武昌府治江夏縣有黄鶴磯縣南多水澤</hi>
　<hi>曰東湖曰湯孫湖曰黄家湖曰清寧湖曰賽湖至西山㑹流而北入江</hi>二府隔江東西<lb/>
　相望稍北漢水西北合商雒唐鄧以南諸巨川自漢<lb/>
　陽府城西北來㑹曰漢口<hi>漢水見後西二度三分極三十度六分</hi>
　<lb/>
　<lb/>
　水道提綱巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>水道提綱巻十六</head> <lb/>
    <p>
<pb n="KR2k0079_WYG_016-1a"/>
欽定四庫全書<lb/>
　水道提綱巻十六<lb/>
　　　　　　　　　原任禮部侍郎齊召南撰<lb/>
　　浙水<lb/>
浙水有南北二源北曰徽港南曰衢港至嚴州府城東<lb/>
　南㑹而東北經杭州府城南又東北數折至海寧入<lb/>
　海<lb/>
北源徽港亦曰新安江其源有四一出徽州府治歙縣<lb/>
<pb n="KR2k0079_WYG_016-1b"/>
　西北與黟縣相連之黄山即古黟山今曰林歴山也<lb/>
　兩澗合而東流流經黄山司東南又東南至府城西<lb/>
　俗曰西界河有東界河自東北來㑹又南至府城西<lb/>
　南之浦口有南港河自東南來㑹江流始大又東南<lb/>
　至街口鎮南入浙江嚴府西界<hi>東界河即浙之東源古所謂揚之水出巃</hi>
　<hi>嵸山流合大障山水者也今績溪縣北界叢山闗南一溪西南流經縣城南而西有二小溪自北來注之</hi>
　<hi>又折而南仁里村南大溪自東來孔靈村西溪自西北來並㑹又西南經新館村西又西北受一溪水又</hi>
　<hi>西南經府城西北而西與西界河㑹西界河即古豐樂水也又南至浦口南港河來㑹浦口即古所謂歙</hi>
<pb n="KR2k0079_WYG_016-2a"/>
　<hi>浦也之南港河又有二源其逺者一出黟縣西北西武嶺  東一出縣東北黄山司西南山中並南流經</hi>
　<hi>縣東西至城南十餘里而合又東南流經漁亭鎮南又東南經休寧縣南境五城鎮之北有率山水古所</hi>
　<hi>謂漸江源者南自婺源北境龍尾山之東北塔坑鎮之西北山中北流經五城鎮東而北與黟溪合又東</hi>
　<hi>北經休寧東南之屯溪鎮南有靄溪俗曰縣港河者西北自縣城西南而東南流注之又東北流至浦口</hi>
　<hi>與正源合而東南曰新安江河按浙源有四西界河出黄山北者為北正源東界  盡滙績溪諸水其東</hi>
　<hi>北源也黟縣水古所謂横江水出武亭山吉揚水出吉陽山魚亭水出魚亭山者其西北源也休寧南婺</hi>
　<hi>源北古所謂率水出率山俗曰張公山浙溪出浙嶺東流與率水合者其南源近西者也四源水至浦口</hi>
　<hi>而盡合論者必謂率山為正恐未必然</hi>自嚴府西界南流折而東經威<lb/>
<pb n="KR2k0079_WYG_016-2b"/>
　平鎮南又東經淳安縣城南有東溪自東北來注之<lb/>
　又折而南流經灌口鎮東有龍溪西南自遂安縣來<lb/>
　注之<hi>龍溪即武强溪出遂安縣西界馬金店北山東流至縣西南有靈巖溪出縣西北界之靈巖山</hi>
　<hi>東南流注之又東經縣城南又東稍北流至灌口鎮南與新安江㑹</hi>又折而東北流經<lb/>
　茶圃頭又東經建德縣西之洋溪鎮南有艾溪東南<lb/>
　自壽昌縣來注之<hi>艾溪有三源出壽昌西南山東北流至縣城東南而合折而西北流</hi>
　<hi>注新安江</hi>又東北流經嚴州府治建德縣城西南有小溪<lb/>
　自北來注之又東至城東南衢港水南自蘭溪來㑹<lb/>
<pb n="KR2k0079_WYG_016-3a"/>
　而北流形如丁字江流益大矣<hi>新安江自淳安而下亦曰青溪</hi>㑹合<lb/>
　在城東南一清一濁<hi>北源新安江清南源衢港水濁古人嘗以河濟喻之</hi>
南源有二一曰衢港一曰婺港　衢港亦曰信安江其<lb/>
　源有二一曰金溪源出開化縣西北之馬金嶺一出<lb/>
　縣東北之百際嶺合流而南經縣城東又西南經界<lb/>
　首東有二溪一自西北界來注之一自西南來注之<lb/>
　即出蘇章鎮者又東南至常山縣西境折而東流經<lb/>
　縣城北亦曰金川溪又東稍北至衢州府城西江山<lb/>
<pb n="KR2k0079_WYG_016-3b"/>
　文溪自西南來㑹<hi>常山縣西有三衢山東有常山即信安嶺草砰係縣南地與江西玉</hi>
　<hi>山縣界故馬金溪為信安江上源</hi>　文溪西南出江山縣南界之仙<lb/>
　霞嶺北流至峽口左受一小溪水又北經鳯林鎮西<lb/>
　折而東北流至石門鎮西南有小溪自東南來注之<lb/>
　又北經清湖鎮西折而東而北分為二支經縣城東<lb/>
　而北復合東北至百靈街西南有二小溪自東南來<lb/>
　注之又東北至衢府城西與金溪㑹<hi>文溪南出仙霞與福建界即信</hi>
　<hi>安江南源</hi>金溪㑹文溪曰雙港口東北流經府城北而東<lb/>
<pb n="KR2k0079_WYG_016-4a"/>
　有柘土溪自東南來注之<hi>柘土溪出府南車床山之南山東北流經龍鼻頭西</hi>
　<hi>又東北至府東南折而西北流經府城東至東績渡入信安江水頗長</hi>又東北經安仁<lb/>
　街北又東北至龍游縣城北停步驛之北有笋籜溪<lb/>
　自西北來有桃溪自南來注之<hi>笋籜溪出壽昌縣南界鷄籠山之陽東南</hi>
　<hi>流入信安江經桃溪即靈溪源出遂昌縣北高平山之陽東北流  北界村東南折而北流經龍游縣城</hi>
　<hi>東而北注信安江</hi>信安江至龍游曰□溪亦曰盈川溪又東<lb/>
　經湖頭北又東北至羅埠有湯溪縣水自南來注之<lb/>
　<hi>湯溪縣二溪西曰小龍溪東曰𣲖溪俱出宣平縣北界山北流並經縣城之西又北至花園村游埠東合</hi>
<pb n="KR2k0079_WYG_016-4b"/>
　<hi>流注信安江</hi>又東北與婺港南渠㑹於蘭谿縣西南又東<lb/>
　北至城西南婺港北渠亦來㑹　婺港亦曰東陽江<lb/>
　源出東陽縣東界之大盆山西北流經定安鎮東北<lb/>
　俗曰歌溪有溪自西北來㑹溪流始大<hi>北源出東陽縣北界之白</hi>
　<hi>峯嶺東南流經溪口村北有小溪自東北來㑹折而西南流經村東南又西南至巍山村東北有巍溪自</hi>
　<hi>東㑹又西南至定安鎮北遂㑹大盆水而西</hi>又西經縣城北俗曰雙溪又<lb/>
　西經義烏縣城南又西南有荆浦溪東南自東陽來<lb/>
　㑹<hi>荆浦溪出東陽縣東界之千丈嶺西北流經安文村南又西北至長衢村西有夾溪自東北來㑹經</hi>
<pb n="KR2k0079_WYG_016-5a"/>
　<hi>湖溪村南又西北流經縣南又西北流至義烏縣西南與雙溪合</hi>又西一小溪自南<lb/>
　來注之又西至蘇溪市南折而西南流有航慈溪自<lb/>
　東來注之<hi>航慈溪出東南西北流經赤岸街南又西北至航慈村之北與雙溪合</hi>又西<lb/>
　南流經金華府城南有梅溪自南來㑹亦曰雙溪也<lb/>
　　梅溪即南溪亦曰縉雲水源出縉雲縣東北之蒼<lb/>
　嶺北流有好溪東北自大盆來㑹西北流經湖陳北<lb/>
　館頭西又北經永康縣東南華溪自東北來注之又<lb/>
　西桃溪自西北來注之又西經縣南至楊公橋西有<lb/>
<pb n="KR2k0079_WYG_016-5b"/>
　小溪自北來注之至相琴村南折而西北流至武義<lb/>
　縣東白溪村北有熟溪自縣西南來㑹又西北經縣<lb/>
　城履坦村北又北經小溪村東受一小水又西北與<lb/>
　東陽港㑹於府城之南　雙溪既合而西有小溪自<lb/>
　西南來注之又西北流分為二𣲖南渠西南流受白<lb/>
　龍溪水<hi>白龍溪南出千年山北流經白闗橋東北注之</hi>折而西北流至羅埠<lb/>
　西與衢港㑹北渠西北流經蘭谿縣城南而西與衢<lb/>
　港㑹　二港既㑹北流經城西女埠東有小溪自西<lb/>
<pb n="KR2k0079_WYG_016-6a"/>
　來注之又北經香溪鎮西又北至嚴州府城東南與<lb/>
　西來之新安江合流而北<hi>南港水較北港猶大</hi>
二江合而北經城東北之富春驛又北經富春山麓亦<lb/>
　曰嚴陵山有釣臺下為七里瀬<hi>富春山在桐廬縣南三十五里兩峯對立</hi>
　<hi>有二釣臺皆臨險</hi>又北為胥口<hi>胥溪出桐廬縣西南山俗曰安仁溪東流經縣南而入浙</hi>
　又北而東經桐廬縣城東南又東北桐溪水自西來<lb/>
　㑹曰桐口<hi>桐溪上源即天目溪源出於潛縣西北之西天目山俗稱栁漁溪者東南流為紫溪</hi>
　<hi>有二溪東北來㑹經縣城西又南有藻溪自東來㑹又南至麻東埠北有昌化縣南之栁溪雙溪合而東</hi>
<pb n="KR2k0079_WYG_016-6b"/>
　<hi>注之又東南至分水縣東北有小漢自東北來注之又南分為二𣲖經縣城東復合而東南有前溪水西</hi>
　<hi>自城南來注之又東而南至桐廬縣之西南折而東北經城西而北而東入浙即古淳溪紫溪</hi>又東<lb/>
　北至富陽縣界有溪西北自新城縣城來注之<hi>新城縣有</hi>
　<hi>東溪南流西溪東南流至縣東南而合東南流入浙</hi>又東北至富陽縣城南有<lb/>
　篠嶺水自北來經城西南注之<hi>以上俗稱富春江下稱錢塘江  海潮将</hi>
　<hi>至富陽而止有定山横踞江岸在錢塘縣南五十里</hi>又東有數巨洲折而北流<lb/>
　經東岸蕭山縣西南境有浦陽江即浣江南自浦江<lb/>
　諸暨㑹數水而西北流注之<hi>浦陽江源出浦江縣西境之深裊山曰東溪東</hi>
<pb n="KR2k0079_WYG_016-7a"/>
　<hi>南流又一源出縣南之五路嶺曰南溪東北流至縣城南合而東稍北五十里有一水南自義烏西北之</hi>
　<hi>戚村橋北流來㑹又東北流經白馬橋又東北經諸暨縣南境曰上西江又東北至丫口有上東江東南</hi>
　<hi>自東陽界合孝義開化二溪東北流又合超越下瀨二溪經街港來㑹曰浣江又北經縣城南又東北五</hi>
　<hi>里分為二𣲖一東北流曰下東江合東南來落馬橋水又北有泌湖及雙橋溪水自東來㑹又北稍西有</hi>
　<hi>楓橋北水東自山陰界來㑹又西北至三港口一西北流曰下西江有五洩溪西自五洩山合二溪來㑹</hi>
　<hi>又北有新港水自西來經直埠南而東來㑹北至三港口復合曰大江其分凢七十里復合也又西北流</hi>
　<hi>臨浦鎮西西北流入浙江古道東至錢清者已塞今自臨浦又              此水源流三百餘里越</hi>
　<hi>城人舊稱西小江</hi>　又北經公館東為錢塘縣西南<lb/>
<pb n="KR2k0079_WYG_016-7b"/>
　境於山東麓折東北流經錢塘驛南又東北經杭州<lb/>
　府城東南南岸即蕭山縣西之西興驛也又東稍北<lb/>
　經蕭山北境又東北五十里至龕山與北岸海寧縣<lb/>
　西南境之赭山相對如門入於海<hi>海口濶五十里曰鼈子門東四度極</hi>
　<hi>三十度四分又北為北岸海寧城南又東南為南岸紹興府山陰縣北境之三江口</hi>
　<hi>附録</hi>西湖在杭府城西周三十里南西北皆山疑即古<lb/>
　　武林水不與江通為游觀勝地其水引貫城而東<lb/>
　　出灌海寧縣田<lb/>
<pb n="KR2k0079_WYG_016-8a"/>
　　浙東諸水<lb/>
三江紹興府山陰㑹稽蕭山三縣諸水之尾閭也腹曰<lb/>
　鑑湖古稱周三百五十八里南並山凡水出南山者<lb/>
　皆滙北屬府城漕渠<hi>紹興運河西自西興驛東經蕭山縣城中又東經錢清鎮入山</hi>
　<hi>陰界經河橋共百里至府城西郭門皆順流也穿城中㑹稽界自東郭門東溯高埠至東關分為二渠一</hi>
　<hi>東至曹娥壩一東南至㠙壩共九十餘里此為運道自東南至府城亦順流也鏡湖故跡僅存城西南一</hi>
　<hi>處餘皆水田但支港縱横四通八達俱至府城之北滙為巨流又北過陡亹至三江所入海有閘以時蓄</hi>
　<hi>洩</hi>鑑湖源在㑹稽東南境曰東溪<hi>其源無數其大者曰若耶溪出若耶</hi>
<pb n="KR2k0079_WYG_016-8b"/>
　<hi>山日寒溪出日鑄嶺曰上灶溪曰平水西北流經樵風涇又北為㑹稽山禹陵又西北至府城東南</hi>
　山陰西南境曰西溪<hi>亦有數源稍大者曰相溪出藏山嶺曰巧溪出崇山曰餘支溪</hi>
　<hi>即温涼二泉之合也俱東北流至府城西南與鑑湖㑹俗曰白塔洋</hi>三江閘又名星宿<lb/>
　閘在府城北三十里<hi>三江所城西門外有二十八洞其地西北去浙江口鼈子門八</hi>
　<hi>十里東去曹娥江口數十里東按閘從古名其實山陰巳築臨浦㑹稽巳築㠙壩  西二小江俱不從此</hi>
　<hi>口入海矣</hi>
曹娥江即古剡溪源出天台及東陽經新昌西北為三<lb/>
　溪至嵊縣南而西港來㑹曰剡溪<hi>源一出天台之萬年山及石橋俱西</hi>
<pb n="KR2k0079_WYG_016-9a"/>
　<hi>北流一出東陽之玉山北流至新昌西南三十里之長潭溪又北至縣北而東溪南自城東來㑹曰三溪</hi>
　<hi>又西北至嵊縣南有西港合二溪自西來㑹曰剡溪</hi>稍東折東北流經浦口有<lb/>
　溪自東南來㑹<hi>新昌北之王宅溪也一源東南出寧海三坑一源東出奉化沙溪</hi>又<lb/>
　北流經清風嶺嶀浦三界過東山至㠙壩東南為曹<lb/>
　娥江<hi>江東上虞界江西㑹稽界</hi>又名上虞江北稍西經梁湖及百<lb/>
　官鎮西又東北㑹夏葢湖水至瀝海所西入海<hi>此水越人</hi>
　<hi>曰東小江源流四百餘里潮勢亞于錢塘</hi>
寧波府甬江即鄞江有南北二源　北源曰姚江亦曰<lb/>
<pb n="KR2k0079_WYG_016-9b"/>
　舜江出餘姚縣西南八十里之太平山西北流至上<lb/>
　虞縣南乃東北出經餘姚舊城新城中間而東<hi>上虞縣東</hi>
　<hi>北十里中壩十八里下壩過壩即姚江水</hi>又東經慈谿縣南曰前江藍溪<lb/>
　文溪諸水皆流合焉其南有大西小西二壩東南有<lb/>
　南港東港與奉化江㑹于寧波府城西南者二壩之<lb/>
　下流㑹于府城東北者南港也又東分流為鎮海縣<lb/>
　西南入江者東港也　南源曰奉化江亦曰北渡江<lb/>
　亦曰東剡溪源出奉化縣西南連山蘇木嶺東北流<lb/>
<pb n="KR2k0079_WYG_016-10a"/>
　經縣城東南而北稍西有東剡溪西北自陳公嶺東<lb/>
　南流來㑹又北分為二𣲖北𣲖稍東北與慈谿二壩<lb/>
　下流㑹又東至府城南南𣲖復合又東北至城東北<lb/>
　與姚江之南港㑹又東北與東港㑹經鎮海縣城南<lb/>
　即大小浹江總滙也又東一里至招寳山前浹口南<lb/>
　曰金鷄嶼北曰虎蹲山又前曰蛟門入於海<lb/>
寧海縣水稍大者曰浮溪<hi>在縣北四十里源出奉化西南界山東南流經馬岙南又</hi>
　<hi>東滙柵墟嶺天門山水又東至浮門西北入於海  天門在縣北六十里</hi>曰大溪白溪<hi>大溪</hi>
<pb n="KR2k0079_WYG_016-10b"/>
　<hi>出西北黄崖嶺東南流曰石瑜溪㑹桃花坑牛頭潭諸水又東南與白溪㑹  白溪出天台華頂山東流</hi>
　<hi>折而東北流經縣南又東與大溪合曰雙港至亭頭南東入海</hi>曰海游溪<hi>海游在縣南六十里</hi>
　<hi>一西北出天台東界山東流經吳岙高筧東南入海一南出和寧嶺北北流東溪來㑹又東北入海</hi>
台州府靈江亦曰澄江有天台仙居二源　北源出天<lb/>
　台縣西南與東陽接界之大盆山東北流㑹南來小<lb/>
　溪寒明及北來峇溪諸水至平頭潭又東北至縣西<lb/>
　南之清溪街有清溪西北自闗嶺東南流合南來之<lb/>
　左溪北來之秀溪銅溪百丈嶴瀑水嶺二溪諸水來<lb/>
<pb n="KR2k0079_WYG_016-11a"/>
　注之<hi>左溪出鶶鴣山秀溪出萬年山銅溪即桃溪出桃源山百丈嶴水出瓊臺瀑水嶺溪出桐栢山</hi>
　又東有赭溪自北山流經西廓而南來㑹<hi>赭溪出五峯雙澗巖</hi>
　<hi>石皆丹以地脉由赤城山來也</hi>過城南而東有螺溪自北來注之又<lb/>
　折而東南經東横山之麓折而南有歡溪自北合東<lb/>
　來之靈溪倒溪諸水自東北來注之又南受二淡溪<lb/>
　水又南經臨海縣西北境百步嶺之東麓小石嶺八<lb/>
　疊山之西麓左右受小水無數又東南而仙居溪水<lb/>
　自西來㑹曰三江<hi>天台大溪亦曰始豐溪所合諸水稍大者縣西之清溪縣東之歡溪</hi>
<pb n="KR2k0079_WYG_016-11b"/>
　<hi>即楢溪也</hi>　南源出仙居縣南境與永嘉接界之坑山北<lb/>
　流與西南出縉雲界之馮師山二水東流而㑹又東<lb/>
　北流有横溪合永康界之蒼嶺二溪水自西北來㑹<lb/>
　<hi>蒼嶺在縣西一百里一名㟏裡溪一名木溪俱東流合於横溪又東南與大溪合仙居水以蒼嶺為大</hi>
　又東北流㑹諸小水經皤灘鎮北又東北經田頭村<lb/>
　北有馬嶺溪自北來注之<hi>馬嶺溪源出縣西北界東陽安文村之南山南流與</hi>
　<hi>瞿溪合又南流與大溪合大溪止通竹筏與天台同</hi>　又東經縣城南曰大溪<lb/>
　亦曰永安溪又東白水溪自北來注之<hi>白水北出天台界之紫籜</hi>
<pb n="KR2k0079_WYG_016-12a"/>
　<hi>山南流至城東南東流入大溪</hi>折而東北流左右受小水無數又東<lb/>
　北經白水洋北折而東南流與天台大溪㑹於三江<lb/>
　始可行舟<hi>三江在府城西北二十里</hi>　二水既合東南流經府城<lb/>
　之西而南而東至雙江口北受臨海東鄉諸溪滙於<lb/>
　大田港之水<hi>縣東有柘溪灘溪周家溪潮漈溪雲溪東溪西溪虎溪寨溪黄肚溪小芝溪諸</hi>
　<hi>水以諸山迴抱勢不能東入大海故西南流經梘橋諸村過少兩山而南與靈江合</hi>又東南七<lb/>
　十里黄巖縣城北之永寧江自西南來㑹亦曰椒江<lb/>
　<hi>永寧江在黄巖縣城北有大小二源大源西南出永嘉北界之塵山東北流合諸山水小源曰黄巖溪出</hi>
<pb n="KR2k0079_WYG_016-12b"/>
　<hi>縣南黄巖山下東北流合諸山水二流既合又東至官岙村始可行舟又東百里過縣城北又北稍東二</hi>
　<hi>十里㑹靈江東入於海六海口西至黄巖城六十里西北至府城一百二十  里海潮北至三江口而止</hi>
　又東經章安鎮金鰲山南麓又東海門山前所東對<lb/>
　岸即海門衛城靈江入於海<lb/>
太平縣有新河口<hi>在縣東四十里三河自黄巖縣東南至温嶺長一百  十里别為九河各</hi>
　<hi>二十里綿亘兩縣八鄉之田舊有閘十一入海之口即新河所城東五里是也</hi>
温州府甌江亦曰永嘉江自處州府大溪其源有二<lb/>
　西南源曰龍泉縣大溪源出縣西南之臺湖山<hi>俗曰小梅</hi>
<pb n="KR2k0079_WYG_016-13a"/>
　<hi>溪以其南出小梅嶺之北麓也南麓水流入閩注建溪</hi>東北流至縣西南有獨<lb/>
　溪自西北來㑹<hi>獨溪出縣西北界山東南有小溪自西南來㑹東北入大溪</hi>折而<lb/>
　東流經城南而東稍北有靈溪自北來㑹<hi>靈溪俗曰梧桐溪二</hi>
　<hi>源俱出縣北山合而南流入大溪</hi>又東稍北有安仁溪自西南來注<lb/>
　之又東經雲和縣北又東北有小溪自西南來注之<lb/>
　又東北經均溪村北保定舖南遂昌松陽之大溪自<lb/>
　西北來㑹　西北源曰遂昌縣大溪源出縣西南貴<lb/>
　義嶺北流折而東北又東經縣城南而東有後溪自<lb/>
<pb n="KR2k0079_WYG_016-13b"/>
　西北來㑹<hi>俗曰雙溪出縣西北錢村嶺諸山東南流經縣城之東北又南注大溪</hi>又東<lb/>
　南經金岸界首田市南又東南經松陽縣城西南又<lb/>
　東南流有小溪自西南來注之又東南經五尺禹溪<lb/>
　保定與龍泉雲和水㑹　二大溪既合東北流經碧<lb/>
　湖鎮東又北至處州府城之西南有虎踏溪西北自<lb/>
　宣平來㑹<hi>虎踏溪有二源一曰西溪出宣平縣西北山東南流一曰東溪出東北嵛次山西南</hi>
　<hi>流至縣城南而合東南流又西合一水又東南至府城之西南入大溪</hi>大溪東經府城<lb/>
　南而東有縉雲縣溪自東北來㑹<hi>溪源出蒼嶺西麓西南流經縉雲縣</hi>
<pb n="KR2k0079_WYG_016-14a"/>
　<hi>城東南又西南至府城下河關之東南西南流入大溪</hi>又東南數折經小郡海<lb/>
　口臘溪村南有臘溪自東北來注之<hi>臘溪出青田縣東北山有二澗</hi>
　<hi>西流合而西南又折而西而南至臘溪村東南入大溪</hi>又南經大洋村南溪流<lb/>
　始濶又南至青田縣西北有彪溪西南自景寧縣來<lb/>
　㑹<hi>彪溪俗曰外卸溪源出景寧縣西南山東北流有忠溪自東南來㑹又東北流經縣城南又東北流</hi>
　<hi>有小溪自南來㑹又東北入大溪</hi>又南折而東經青田縣城南又東<lb/>
　北流數十里折東南流入温州府永嘉縣之西北境<lb/>
　始曰安溪<hi>自處州府至青田縣有七十二灘之險至此始無巨石故名</hi>經林福小<lb/>
<pb n="KR2k0079_WYG_016-14b"/>
　京二村南又東南至府城北有楠溪北自仙居界大<lb/>
　山東南流合諸溪水而南至潮漈來㑹<hi>楠溪曲折行三百里亦甌</hi>
　<hi>地巨川潮漈在城北十里</hi>過孤嶼而東有永寧河自城西南滙瞿<lb/>
　溪諸水為湖經城内外東北至海壇斗門來注之<hi>永寧</hi>
　<hi>湖即㑹昌湖繞城内外其東南出為瑞安河其西出為甌浦</hi>又東三十里經樂清<lb/>
　縣西南界曰館頭江又東至磐石衛南對岸為永嘉<lb/>
　境之寧村所北入於海曰甌江口<hi>此水合二府衆溪水勢甚盛口在府</hi>
　<hi>城之東九十里有二洲曰大靈崑小靈崑</hi>
<pb n="KR2k0079_WYG_016-15a"/>
瑞安縣飛雲江源出泰順縣北之百丈流東北流莒岡<lb/>
　溪自西來㑹<hi>莒岡溪出縣西北山東流經天闗山之北又東入大溪</hi>又東北有<lb/>
　小水自西南來㑹又北有小水自西北來㑹又東經<lb/>
　瑞安縣城南又東至江岸寨南為飛雲江口<hi>舊曰安陽江亦</hi>
　<hi>曰瑞安江</hi>
平陽縣横陽江源出縣西南有二一南出分水闗與福<lb/>
　建界曰南港一出西北山中曰北港合流而東經縣<lb/>
　城南又東南為横陽海口<hi>自横陽而南金鄉衛南有數港口皆小溪</hi>
<pb n="KR2k0079_WYG_016-15b"/>
　自平陽而南至分水闗為甌閩分界但閩地福寧一<lb/>
　府及羅源連江二縣水皆山溪東入海無有南入建<lb/>
　江者今叙次於浙東諸水之後<hi>福寧東南濱海其險曰烽火門然海渚曲</hi>
　<hi>入非有巨川注海故但於海下詳之</hi>
福寧府北境水一曰分水闗南水自闗西南流折而南<lb/>
　經銅山營東又南有一溪西北自界山東南流一溪<lb/>
　南自店頭深山北流來並㑹水勢濶如湖澤又東南<lb/>
　曲曲流百三十里經南鎮北又東南至沙埕入海<hi>其南</hi>
<pb n="KR2k0079_WYG_016-16a"/>
　<hi>即南鎮□其東北即南闗也</hi>　一曰硤門港溪<hi>合三溪東南流至北洋村之南硤門</hi>
　<hi>之北東入海長百餘里</hi>　一曰楊家溪<hi>出府北山南流經湖平舖西折東流合北來一</hi>
　<hi>水經三沙堡北又東至牙城南又東入海長百餘里</hi>　府西有長溪三源東北<lb/>
　源出浙江泰順縣源又有二<hi>一曰龍溪出泰順縣北山穿城而南一曰白溪</hi>
　<hi>自西北山南流經縣西而南合西來一水東與龍溪㑹</hi>合而南入福建界經壽<lb/>
　寧縣東境曲曲而南百餘里曰交溪經嶺口寨西又<lb/>
　南百餘里經福安縣城東折而西南流與北源㑹<lb/>
　北源曰平溪出壽寧縣東境山兩澗合而東南流<hi>與交</hi>
<pb n="KR2k0079_WYG_016-16b"/>
　<hi>溪隔一山相去二十里許</hi>曲曲二百里經福安縣城西又東南與<lb/>
　交溪㑹又南四十里而西北源來㑹　西北源曰托<lb/>
　溪出壽寧縣北界嶺頭南流穿城而南折東南流合<lb/>
　東北來一水曲曲流<hi>在平溪之西隔一山相去三十里</hi>二百里至福<lb/>
　安西境之穆洋鎮西又東南三十里而交溪合平溪<lb/>
　自北來㑹東南流經白石司北又東南至大梨東入<lb/>
　海港即長溪也<hi>源流長三百餘里</hi>　又西曰外渺溪出浙江<lb/>
　慶元縣東南山東流三十里入福建界經壽寧縣西<lb/>
<pb n="KR2k0079_WYG_016-17a"/>
　境有一溪北自慶元之東境山東南流入界折而西<lb/>
　南流來㑹<hi>此水東去托溪僅十餘里</hi>又南合西北一水又南流兩<lb/>
　山間百數十里折東南流經周墩堡南又東南百數<lb/>
　十里至金垂寨南入海港<hi>源流長三百八十里港口東去長溪之口五十里</hi>
　<hi>溪入寧德縣界</hi>　又南為五丈溪出馬嶺東南流合北一水<lb/>
　又東南經銅鏡渡南又東南折而東流至雲淡門入<lb/>
　海港<hi>源流長二百餘里港口北去外渺溪口十餘里</hi>　又南為龍溪出寧德<lb/>
　縣西北山東流百數十里經七都南東南流經縣城<lb/>
<pb n="KR2k0079_WYG_016-17b"/>
　北有一水自西來㑹<hi>即穹窿溪也</hi>又東南至馬鞍寨入海<lb/>
　港<hi>源流二百餘里港口北去五丈溪口六十餘里  自長溪至此入海皆海港曲入内地者</hi>　又<lb/>
　南為羅源縣之羅川一曰起步溪自梨洋嶺東流至<lb/>
　縣北合北來九龍村水東南流經城東而南有鰲峯<lb/>
　水西自城南來㑹又南入海港又東南至西□北入<lb/>
　大海　又南為連江出福州府北山東南流曰寳溪<lb/>
　經連江縣城南又東至東岱堡北入海<hi>羅川連江俱百餘里  連</hi>
　<hi>江之南曰閩江</hi>
<pb n="KR2k0079_WYG_016-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0079_WYG_016-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　水道提綱巻十六<lb/>
</p>
<p>
</p>
  </div>
</body>
</text>
</TEI>
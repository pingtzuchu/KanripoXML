<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0038_WYG_016-1a"/>
欽定四庫全書<lb/>
欽定滿洲源流考卷十二<lb/>
　　疆域<hi>五</hi>
　　　金上京<lb/>
　　　　金史上京路海古勒<hi>觧見前</hi>之地金舊土也<hi>按此下金</hi>
　　　　<hi>史原文云國言金曰按出虎以按出虎水源於此故名金源建國之號蓋取諸此考滿洲語金</hi>
　　　　<hi>曰愛新金史舊觧以金為按春滿洲語耳墜也耳墜以金為之因誤為金并按出虎亦誤為金</hi>
　　　　<hi>吉林境内無愛新水亦並無按春水以音與地考之當為今阿勒楚喀河河源在吉林城東北</hi>
<pb n="KR2k0038_WYG_016-1b"/>
　　　　<hi>據松漠記聞北盟會編大金國志等所載金上京行程過拉林河一程即至上京驛館拉林河</hi>
　　　　<hi>東去阿勒楚喀不過百餘里阿勒楚喀河源在吉林城東北三百里拉林河源在吉林城東北</hi>
　　　　<hi>二百二十五里核之諸書所載上京宫闕在混同江東二百六十里去拉林河一百七十五里</hi>
　　　　<hi>者俱約畧相合此按出虎即阿勒椘喀之明證也至金太祖建國號之詔見於本紀及北盟㑹</hi>
　　　　<hi>編所引太祖實録云契丹以鑌鐵為國號鑌鐵雖堅終有銷壤惟金一色最為真寶自今本國</hi>
　　　　<hi>可號大金兩處所載詔㫖皆同並未云有金水源而金源縣名遼時已有之遼屬中京金屬北</hi>
　　　　<hi>京以地有金甸而名在今喀喇沁右翼界與金初起之地無渉史誤以阿勒椘喀為按出虎又</hi>
　　　　<hi>誤以按出虎為金舛錯附㑹殊不足據也</hi>國初稱為内地天眷元年<lb/>
<pb n="KR2k0038_WYG_016-2a"/>
　　　　號上京海陵遷都於燕削上京之號止稱會寧<lb/>
　　　　府大定十三年復為上京其山有長白青嶺瑪<lb/>
　　　　竒<hi>滿洲語纛纓也舊作馬紀今改正</hi>嶺温都爾<hi>蒙古語髙也舊作完都魯今改</hi>
　　　　<hi>正</hi>水有阿勒楚喀混同拉林松阿哩鴨子河<hi>按此</hi>
　　　　<hi>則金上京正我山朝創業之地並詳後  川門</hi>府一領節鎮四防禦一<lb/>
　　　　縣六鎮一舊有㑹平州天㑹二年築契丹之珠<lb/>
　　　　敦<hi>滿洲語山梁也舊作周特今改正</hi>城也後廢其宫室有乾元<lb/>
　　　　殿<hi>天會三年建天眷元年更名皇極</hi>慶元宫<hi>天㑹十三年建殿曰辰居門曰景暉</hi>
<pb n="KR2k0038_WYG_016-2b"/>
　　　　<hi>天眷元年安太祖以下御容為原廟</hi>朝殿<hi>天眷元年建殿曰敷徳門曰延光寢殿曰宵衣</hi>
　　　　<hi>書殿曰稽古又有明德宫明徳殿熙宗嘗享太宗御容於此</hi>涼殿<hi>皇統二年建門曰延</hi>
　　　　<hi>福樓曰五雲殿曰重明東廡南殿曰東華次曰廣仁西廡南殿曰西清次曰明義重明後東殿</hi>
　　　　<hi>曰龍夀西殿曰奎文時令殿及其門曰奉元有泰和殿武徳殿薰風殿</hi>行宫有天<lb/>
　　　　開殿約羅<hi>䝉古語皂鵰也舊作爻剌今改正</hi>春水之地有混同<lb/>
　　　　江行宫興聖宫<hi>徳宗所居也天徳元年名為興徳宫後改名</hi>永祚宫<lb/>
　　　　<hi>睿宗所居也</hi>光興宫<hi>世宗所居也正隆二年命吏部郎中蕭彦良盡毁舊址大定二</hi>
　　　　<hi>十一年復修建二十二年以甓束城</hi>有皇武殿<hi>擊毬校射之所也</hi>有雲<lb/>
<pb n="KR2k0038_WYG_016-3a"/>
　　　　錦亭有臨漪亭<hi>為籠鷹之所在阿勒楚喀水側</hi>
　　　　金史金之先居肅慎<hi>另條見前</hi>地有混同江長白山<lb/>
　　　　混同江亦號黒龍江<hi>按混同江為松阿哩烏拉黒龍江為薩哈連烏拉原</hi>
　　　　<hi>係二水而史合言之蓋因二水下流㑹合故也</hi>所稱白山黒水是也始<lb/>
　　　　祖居完顔部布爾噶水之涯弟博和哩居扎蘭<lb/>
　　　　<hi>滿洲語隊伍也舊作耶懶今改</hi>至獻祖徙居海古勒水始有棟<lb/>
　　　　宇之制遂定居於阿勒楚喀之側昭祖耀武至<lb/>
　　　　於青嶺白山順者撫之不從者討之<hi>按白山為肅慎舊壤</hi>
<pb n="KR2k0038_WYG_016-3b"/>
　　　　<hi>苐部族散居昭祖始統屬之耳</hi>景祖稍役屬諸部自白山葉赫<lb/>
　　　　<hi>舊作耶悔今改正按與國初有葉赫國因居葉赫河邊遂為國名此  白山圖們並言蓋亦部</hi>
　　　　<hi>族之居近是河者</hi>圖們<hi>舊作統門今改正按圖們江在寧古塔城南六百里源出長白</hi>
　　　　<hi>山東北流繞朝鮮北界復東南折入海</hi>扎蘭以至五國<hi>見前遼五國部條</hi>
　　　　之長皆聴命時遼邊民有逃而歸者鐵驪<hi>見前靺鞨</hi>
　　　　<hi>條</hi>烏舍之民亦來歸前後願附者衆鄂敏<hi>滿洲語飲</hi>
　　　　<hi>也舊作斡冺今改</hi>水富察<hi>
                        <graphic n="KR1512" url="https://raw.githubusercontent.com/kanripo/KR-Gaiji/master/images/KR1512.png" mimeType="image/png"/>作蒲察今從八旗姓氏通譜改</hi>部特克紳<lb/>
　　　　特布<hi>滿洲語特克紳整齊也特布裝載也舊作泰神忒保今改</hi>水完顔部圖<lb/>
<pb n="KR2k0038_WYG_016-4a"/>
　　　　們水温特赫<hi>舊作温廸痕今從八旗姓氏通譜改</hi>部舍音水完顔<lb/>
　　　　部皆來附<lb/>
　　　　金史太祖進軍次寥晦城諸路兵皆㑹於拉林<lb/>
　　　　水遇遼軍敗之進軍寧江州諸軍填塹攻城十<lb/>
　　　　月朔克其城鐵驪部來送欵次拉林城拜格<hi>䝉古</hi>
　　　　<hi>語今其停止也舊作龞古今改正</hi>之長和索哩<hi>滿洲語麩皮也舊作胡蘇魯今</hi>
　　　　<hi>改正</hi>以城降<hi>按松漠紀聞上京至拉林一百五十里拉林至混同江一百十里太祖㑹</hi>
　　　　<hi>兵拉林河克寧江州進次拉林城則寧江城正與拉林河相近</hi>
<pb n="KR2k0038_WYG_016-4b"/>
　　　　金史太宗天㑹二年四月以實古納<hi>蒙古語審問也舊作</hi>
　　　　<hi>實古廼今改正</hi>所築上京新城名㑹平州<lb/>
　　　　金史熈宗天眷元年八月以京師為上京府曰<lb/>
　　　　㑹寧舊上京為北京十一月以康宗以上畫像<lb/>
　　　　工畢奠獻於乾元殿十二月新宫成二年九月<lb/>
　　　　初居新宫立太祖原廟於慶元宫皇統三年初<lb/>
　　　　立太廟社稷<hi>按史所云舊上京據大金國志盖遼之上京也</hi>
　　　　松漠紀聞自上京至燕二千七百五十里<hi>按自  京</hi>
<pb n="KR2k0038_WYG_016-5a"/>
　　　　<hi>師至餘盛京一千五百餘里吉盛京城至吉林八百  里阿勒楚喀河源在  林東北三百里</hi>
　　　　<hi>綜計之與此約畧相合</hi>三十里至㑹寧頭舖四十五里至<lb/>
　　　　第二舖三十五里至阿薩爾<hi>䝉古語閣也舊作阿薩今改正</hi>舖<lb/>
　　　　四十里至拉林河四十里至巴達<hi>滿洲語張大也舊作報打</hi>
　　　　<hi>今改正</hi>舗七十里至賔州渡混同江<hi>按此輿北盟㑹編行程録</hi>
　　　　<hi>所載里數俱同可見金之上京實在今寧古塔之西混同江之東其去混同江二百六十里以</hi>
　　　　<hi>今道里按之當在色齊窩集嶺上有故城址相傳為金時闗門蓋自船厰東十里過混同江至</hi>
　　　　<hi>尼什哈站三十里至交蜜峯四十里至額赫穆站十里至納穆<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>集三十里至山神廟五十里</hi>
<pb n="KR2k0038_WYG_016-5b"/>
　　　　<hi>至拉發站七十里至推屯站三里至色齊窩集又東三百九十里至寧古塔色齊窩集在吉林</hi>
　　　　<hi>城外混同江東二百四十餘里而拉林河源之拉林山在城東北二百四十五里阿勒楚喀河</hi>
　　　　<hi>源之嘉松阿山在城東北三百里俱屬相近量本朝康熈十六年寧古塔章京薩布素以繩</hi>
　　　　<hi>道里兩度為丈百八十丈為里自寧古塔西闗門量至吉林東闗門凡九萬八千丈為五百五</hi>
　　　　<hi>十里後分八站作六百三十里雖古今里數未必盡同然正約畧可見耳</hi>
　　　　北盟㑹編出榆闗以東第三十八程至拉林河<lb/>
　　　　<hi>不皇輿全圖拉林河在阿勒楚喀河之西相去  過百餘里據此自拉林一程至上京與松漠</hi>
　　　　<hi>紀聞言相去一百五十里者合則按出虎之為阿勒楚喀無疑</hi>終日之内山無<lb/>
<pb n="KR2k0038_WYG_016-6a"/>
　　　　寸木地不産泉又行五里至矩古<hi>唐古特語矩十數也古身</hi>
　　　　<hi>也舊作句孤今改</hi>貝勒寨第三十九程至館去上京尚<lb/>
　　　　十里餘翌日馬行可五七里一望平原曠野又<lb/>
　　　　一二里云近闕去繖盖復北百餘歩有阜宿圍<lb/>
　　　　繞髙丈餘皇城也至門就龍臺下馬行入宿圍<lb/>
　　　　朝見即捧國書自山棚東入山棚左曰桃源洞<lb/>
　　　　右曰紫極洞中作大牌題曰翠微宫髙五七尺<lb/>
　　　　以五綵間結山石及仙佛龍象之形殿七間甚<lb/>
<pb n="KR2k0038_WYG_016-6b"/>
　　　　壯額曰乾元殿階髙四尺許階前作壇方數丈<lb/>
　　　　名龍墀<lb/>
　　　　北盟會編自拉林河國主所居東行約五百里<lb/>
　　　　皆平原草莽絶少民居每三五里之間有一二<lb/>
　　　　族帳每族帳三五十家<lb/>
　　　許亢宗奉使行程錄雄州啓行第三十三程自黄<lb/>
　　　　龍府東行二百十里至古烏舍寨寨枕混同江<lb/>
　　　　湄寨前髙岸有栁樹沿路設行人幕次於下金<lb/>
<pb n="KR2k0038_WYG_016-7a"/>
　　　　國太師李靖所居靖累使宋朝此排中頓飲食<lb/>
　　　　精細時當仲夏藉樹䕃俯長江槃薄少頃殊忘<lb/>
　　　　鞍馬之勞過江四十里宿呼勒希<hi>見前卷</hi>寨三十<lb/>
　　　　六程自呼勒希寨東行五里契丹與女眞舊界<lb/>
　　　　也八十里至拉林河行終日無寸木地不産泉<lb/>
　　　　人携水以行渡河五里至矩古貝勒寨第三十<lb/>
　　　　七程自矩古寨七十里至達河寨第三十八程<lb/>
　　　　自達河寨四十里至布達<hi>見語佛也舊作蒲撻今改正</hi>寨三<lb/>
<pb n="KR2k0038_WYG_016-7b"/>
　　　　十九程自布達寨二十里至烏舎<hi>觧見前此訛兀室今併改</hi>
　　　　郎君宅又三十里至館此去北庭尚十里<hi>按此與北</hi>
　　　　<hi>盟㑹編所載里数皆同自雄州起至金都會寧府共二千七百五十里上京宫闕在拉林河東</hi>
　　　　<hi>一百七十五里正與阿勒楚喀河源相近也</hi>
　　　大金國志女眞世居長白山之東南隣髙麗北接室<lb/>
　　　韋西界渤海東瀕海國初城郭散居呼曰皇帝寨國<lb/>
　　　相寨太子莊後升曰㑹寧府建為上京其遼之上京<lb/>
　　　改作北京城邑宫室無異中原州縣廨宇制度草創<lb/>
<pb n="KR2k0038_WYG_016-8a"/>
　　　　大金國志皇統六年春三月上以上京㑹寧舊<lb/>
　　　　内太狭役五路工匠撤而新之規模倣汴京<lb/>
　　　　大金國志天徳四年自㑹寧遷都於燕以舊上<lb/>
　　　　京為北京<lb/>
　　　　元一統志混同江自長白山北流經建州<hi>另條見前</hi>
　　　　西五十里㑹諸水東北流經故上京下達五國<lb/>
　　　　城北又東北注於海<lb/>
　　　㑹寧府<lb/>
<pb n="KR2k0038_WYG_016-8b"/>
　　　　金史㑹寧府初為㑹寧州太宗以建都升為府<lb/>
　　　　天眷六年置上京留守司以留守帶本府尹兼<lb/>
　　　　本路兵馬都總管後置上京海蘭<hi>寧古塔河名舊作曷懶今</hi>
　　　　<hi>改</hi>等路提刑司户三萬一千二百七十東至呼<lb/>
　　　　爾哈<hi>寧古塔河名舊作胡里改今改</hi>路六百三十里<hi>按今自吉林烏拉至</hi>
　　　　<hi>寧古塔城七站六百五里亦約畧相同也</hi>北至夫餘<hi>另條見前舊作蒲與今改正</hi>
　　　　路七百里東南至率賔<hi>舊作恤品今改詳後</hi>路一千六百<lb/>
　　　　里<hi>按渤海以率賔故地為率賔府領華益建三州明統志率賔河在建州東南路名當取諸</hi>
<pb n="KR2k0038_WYG_016-9a"/>
　　　　<hi>此上京廣輪千里有餘白山黑水皆在焉即我  朝肇興之地也</hi>南至海蘭路<lb/>
　　　　一千八百里<hi>按元史云海蘭路南近髙麗考海蘭河凡數處今取其近髙麗者又</hi>
　　　　<hi>原文脱南字今據元史増</hi>縣三㑹寧縣<hi>倚</hi>與府同時置有長<lb/>
　　　　白山青嶺瑪竒嶺巴延<hi>滿洲語富也舊作勃海今改</hi>淀緑野<lb/>
　　　　淀阿勒楚喀河混同江有得勝陀國言額特赫<lb/>
　　　　噶珊<hi>舊作忽土皚葛蠻今改正滿洲語額特赫勝也噶珊村也原觧是而譯訛</hi>太祖<lb/>
　　　　誓師之地也曲江縣初名鎮東<hi>按今寧古塔城西南八十里有</hi>
　　　　<hi>蓮花池相傳為金時之曲江</hi>大定七年置十三年更今名宜<lb/>
<pb n="KR2k0038_WYG_016-9b"/>
　　　　春縣大定七年置有鴨子河<lb/>
　　　　元一統志長白山在舊㑹寧縣南六十里<hi>按長白山</hi>
　　　　<hi>横亘千里而望祭之温徳亨山實在吉林城西南九里則㑹寧即吉林之地明矣</hi>
　　　　元一統志上京故城古肅慎氏地渤海<hi>另條見前</hi>大<lb/>
　　　　氏改為上京金既滅遼即上京建邦設都後改<lb/>
　　　　㑹寧府京之南曰建州京之西曰賔州<hi>舊作濵州盖傳</hi>
　　　　<hi>寫之誤今改正</hi>又西曰黄龍府<hi>原文此下云即勃海之忽汗郡後為龍泉府即</hi>
　　　　<hi>渤海之上京忽汗州也忽汗為寧古塔之呼爾哈河此殊舛誤今刪去附訂於此</hi>
<pb n="KR2k0038_WYG_016-10a"/>
　　　　元史開元路古肅慎之地隋唐曰黒水靺鞨<hi>另條</hi>
　　　　<hi>見前</hi>東瀕海南界髙麗西北與契丹接壤即金祖<lb/>
　　　　之部落也<hi>據此則元初開元一路所轄至廣凡吉林寧古塔等地皆在其中矣</hi>
　　　　金太祖既滅遼即上京設都海陵遷都於燕改<lb/>
　　　　為會寧府<lb/>
　　　肇州<lb/>
　　　　金史肇州防禦使舊珠赫<hi>舊作出河觧見前</hi>店也天會<lb/>
　　　　八年以太祖兵勝遼肇基王迹於此遂建為州<lb/>
<pb n="KR2k0038_WYG_016-10b"/>
　　　　天眷元年置防禦使𨽻會寧府海陵時嘗為濟<lb/>
　　　　州支郡承安二年復以太祖神武龍興之地升<lb/>
　　　　為節鎮軍名武興五年置漕運司以提舉兼州<lb/>
　　　　事後廢軍貞祐二年復陞為武興軍節鎮置招<lb/>
　　　　討司以使兼州事户五千三百七十五縣一始<lb/>
　　　　興<hi>按</hi>與州同時置有鴨子河黒龍江<hi>按此所云黒龍江實</hi>
　　　　<hi>指混同江而言盖州下流會合致誤詳見前混同江一名黒龍江注</hi>
　　　　金史遼蕭嘉哩<hi>滿洲語廵察也舊作糺里今改</hi>托卜嘉<hi>滿洲語膝也舊</hi>
<pb n="KR2k0038_WYG_016-11a"/>
　　　　<hi>作撻不野今改</hi>等將歩騎十萬會於鴨子河北太祖自<lb/>
　　　　將擊之黎明及河遼兵方壊陵道選壯士十輩<lb/>
　　　　擊之大軍繼進遂登岸與敵遇於珠赫店會大<lb/>
　　　　風起塵埃蔽天乘風擊之遼兵潰逐至沃楞<hi>滿洲</hi>
　　　　<hi>語水紋也舊作幹論今改</hi>濼殺獲無算遼人嘗言女真兵若<lb/>
　　　　滿萬則不可敵至是始滿萬云<lb/>
　　　　北盟會編遼天慶四年金太祖會集諸部全裝<lb/>
　　　　軍二千餘騎首破混同江之寧江州大敗渤海<lb/>
<pb n="KR2k0038_WYG_016-11b"/>
　　　　之衆獲甲馬三千又敗蕭嗣先於珠赫店及拉<lb/>
　　　　林河黄龍府咸州好草峪四路都統誅斬不可<lb/>
　　　　勝計<hi>據此則肇州在拉林河之東吉林之北</hi>
　　　　元一統志上京之北曰肇州治始興縣金皇統<lb/>
　　　　三年置<hi>按置州年號與金史異史言黒龍江在州境與所言上京之北正合又金史帝</hi>
　　　　<hi>紀即稱混同一名黒龍江故史名以混同江為黒龍江</hi>
　　　隆州<lb/>
　　　　金史隆州利渉軍節度古夫餘之地遼太祖時<lb/>
<pb n="KR2k0038_WYG_016-12a"/>
　　　　有黄龍見遂名黄龍府<hi>另條詳前</hi>天眷三年改為濟<lb/>
　　　　州以太祖來攻城時太軍徑渉不假舟楫之祥<lb/>
　　　　也置利渉軍天徳二年置上京路都轉運司四<lb/>
　　　　年改為濟州路轉運司大定二十九年更今名<lb/>
　　　　貞祐初升為隆安府户一萬一百八十縣一利<lb/>
　　　　渉<hi>倚</hi>與州同時置有混同江拉林河鎮一<hi>原本不載</hi>
　　　　<hi>鎮名</hi>與縣同時置有混同館<lb/>
　　　　金史收國元年正月上率兵趨達嚕噶<hi>觧見前</hi>城<lb/>
<pb n="KR2k0038_WYG_016-12b"/>
　　　　次寧江州西逐北至阿嚕<hi>䝉古語山隂也舊作阿婁今改</hi>岡三<lb/>
　　　　月辛未朔獵於寥晦城七月九百奚營來降八<lb/>
　　　　月親征黄龍府次混同江無舟上使一人前導<lb/>
　　　　乘赭白馬徑渉曰視吾鞭所指而行諸軍隨之<lb/>
　　　　後使舟人測其渡處深不得其㡳熈宗天眷二<lb/>
　　　　年以黄龍府為濟州軍曰利渉盖以太祖渉濟<lb/>
　　　　故也九月克黄龍府班師至江徑渡如前丁丑<lb/>
　　　　至自黄龍府己夘黄龍見空中<lb/>
<pb n="KR2k0038_WYG_016-13a"/>
　　　　金史天輔二年以羅索言黄龍府地僻且逺宜<lb/>
　　　　重戍守乃合諸穆昆以羅索為萬户鎮之<lb/>
　　　　金完顔羅索碑天會八年葬於濟州之東南昻<lb/>
　　　　吉里<hi>按羅索墓在今吉林城西北二百餘里博屯山北無名小山此濟州之東南界也濟</hi>
　　　　<hi>州即遼之黄龍府據許亢宗奉使行程錄黄龍府在拉林河西三百三十五里餘詳前黄龍府</hi>
　　　　<hi>條</hi>
　　　　松漠紀聞自上京百五十里至拉林河一百十<lb/>
　　　　里至賔州渡混同江七十里至北易州<hi>按易州當即益</hi>
<pb n="KR2k0038_WYG_016-13b"/>
　　　　<hi>州音相同而誤</hi>五十里至濟州東舗二十里至濟州一<lb/>
　　　　百八十里至信州北<lb/>
　　　信州<lb/>
　　　　金史信州彰信軍刺史本渤海懐逺軍<hi>另條見前</hi>遼<lb/>
　　　　開泰七年置户七千三百五十九縣一武昌本<lb/>
　　　　渤海懐福縣地鎮一八千户<lb/>
　　　　元一統志信州在黄龍府西治武昌縣金皇統<lb/>
　　　　三年置<lb/>
<pb n="KR2k0038_WYG_016-14a"/>
　　　　全遼志開原東北至信州三百十里<hi>按信州故城在今科</hi>
　　　　<hi>爾沁左翼東南三百八十里周一里門八土人猶呼信州城</hi>
　　　夫餘路<lb/>
　　　　金史夫餘路國初置萬户海陵例罷萬户改置<lb/>
　　　　節度使承安三年設節度副使南至上京六百<lb/>
　　　　七十里東南至呼爾哈路一千四百里北至和<lb/>
　　　　羅和屯<hi>滿洲語和羅谷也和屯城也舊作火魯火疃今改</hi>三千里<hi>按開原東</hi>
　　　　<hi>北千餘里皆古夫餘國之境此路之所由名也餘並詳前夫餘條</hi>
<pb n="KR2k0038_WYG_016-14b"/>
　　　　金史金之封疆東極濟喇敏<hi>滿洲語厚也舊作兀里迷今改</hi>烏<lb/>
　　　　達噶<hi>䝉古語次數也舊作兀的改今改</hi>之境北自夫餘路之北<lb/>
　　　　三千餘里和羅和屯穆昆地為邊<lb/>
　　　　元史夫餘<hi>舊訛浦峪今併改</hi>路屯田萬户府世祖至元<lb/>
　　　　二十九年十月以蠻軍三百户女真一百九十<lb/>
　　　　户於咸平府屯種三十年命本府萬户領其事<lb/>
　　　　仍於楚勒罕<hi>滿洲語閲兵也舊作茶剌罕今改</hi>拉林<hi>舊訛剌憐以音與地</hi>
　　　　<hi>考之當即今拉林河今併改</hi>等處立屯仁宗大徳二年撥蠻<lb/>
<pb n="KR2k0038_WYG_016-15a"/>
　　　　軍三百户屬肇州䝉古萬户府止存女真一百<lb/>
　　　　九十户依舊立屯為田四百頃<hi>按元之浦峪即金之蒲與音近</hi>
　　　　<hi>而字異也元時無此路名盖仍金舊</hi>
　　　海蘭路<lb/>
　　　　金史海蘭路置總管府貞元元年改總管為尹<lb/>
　　　　仍兼本路兵馬都總管承安三年設副總管有<lb/>
　　　　伊勒呼<hi>滿洲語一順也舊作移鹿古今改</hi>水西北至上京千八<lb/>
　　　　百里東南至髙麗界五百里<hi>按吉林寧古塔界内  國初猶有海</hi>
<pb n="KR2k0038_WYG_016-15b"/>
　　　　<hi>蘭路之名又巴皇輿全圖海蘭河不一其與高麗相近有安  海蘭必喇阿濟格海蘭必喇在</hi>
　　　　<hi>寧古塔南四百一十里合流入布爾哈圖河以達噶哈哩河又寧古塔城西北二百里有海蘭</hi>
　　　　<hi>窩集綿亘数百里别有海蘭河出焉東流入呼爾哈河則元時海蘭府碩達勒達路明時海蘭</hi>
　　　　<hi>衛所在與金時海蘭路之南近髙麗者似非一處然今寧古塔城南至圖們江朝鮮界六百里</hi>
　　　　<hi>而南北皆有是河則自海蘭窩集延袤至大小海蘭河其皆金時海蘭路一𢃄舊境歟</hi>
　　　　金史景祖時海蘭<hi>舊作孩懶音之轉也今併改</hi>烏凌阿<hi>舊作烏林</hi>
　　　　<hi>荅今從八旗姓氏通譜改</hi>部錫馨<hi>滿洲語房簷也舊作石顯又作星顯今改</hi>拒阻<lb/>
　　　　不服攻之<lb/>
<pb n="KR2k0038_WYG_016-16a"/>
　　　金史景祖為人寛恕海蘭水有率衆降者録其<lb/>
　　　歲月姓名即遣去俾復其故<lb/>
　　　金史自景祖以來兩世四主志業相因卒定離<lb/>
　　　析一切治以本部法令東南至於伊勒呼海蘭<lb/>
　　　扎蘭扎卜古倫東北至於五國矩威<hi>唐古特語矩十數也</hi>
　　　<hi>威中也舊作主威今改</hi>圖塔<hi>滿洲語存留也舊作秃荅今改</hi>金盖盛於此<lb/>
　　　金史穆宗末年徳濟<hi>滿洲語上分也舊作達紀今改正</hi>誘扇邊<lb/>
　　　民海蘭甸人執之康宗遣使撫納<lb/>
<pb n="KR2k0038_WYG_016-16b"/>
　　　金史康宗四年髙麗築九城於海蘭甸以兵數<lb/>
　　　萬來攻斡色<hi>滿洲語瓦也舊作斡賽今改</hi>敗之亦築九城與<lb/>
　　　髙麗九城相對髙麗復來攻斡色復敗之髙麗<lb/>
　　　約以還逋逃之人退九城之軍復所侵故地乃<lb/>
　　　罷兵<hi>按鮮皇輿全圖鳯凰城東南有九連城與朝  之義州愛州相近當即其遺址也</hi>
　　　金史收國三年海蘭甸長城髙麗増築三尺詔<lb/>
　　　慎固營壘<lb/>
　　　金史天會二年海蘭路軍帥呼嚕古<hi>蒙古語手指也舊作</hi>
<pb n="KR2k0038_WYG_016-17a"/>
　　　　<hi>忽剌古今改</hi>等言徃者嵗捕海狗海東青鴉鶻於髙<lb/>
　　　　麗之境近以二舟徃彼乃以戰艦十四要而擊<lb/>
　　　　之盡殺二舟之人上曰以小故起戰争甚非所<lb/>
　　　　宜今後非奉命毋輒往<lb/>
　　　　金史天會九年正月命以圖們水以西和屯錫<lb/>
　　　　馨<hi>並見前</hi>珊沁<hi>滿洲語山寨也舊作僝蠢今改</hi>三水以北閒田給<lb/>
　　　　海蘭路諸穆昆<lb/>
　　　　元一統志海蘭河經渤海建州東南一千里入<lb/>
<pb n="KR2k0038_WYG_016-17b"/>
　　　　於海<lb/>
　　　率賔路<lb/>
　　　　金史率賔路節度使遼時為率賔府置刺史本<lb/>
　　　　率賔故地<hi>詳前渤海率賔府條</hi>太宗天會二年以扎蘭路<lb/>
　　　　都貝勒所居地瘠遂遷於此以海陵例罷萬户<lb/>
　　　　置節度因名率賔路節度使世宗大定十一年<lb/>
　　　　以扎蘭率賔相去千里既居率賔不可忘本遂<lb/>
　　　　命名親管明安曰扎蘭明安承安三年設節度<lb/>
<pb n="KR2k0038_WYG_016-18a"/>
　　　　副使西北至上京一千五百七十里東北至呼<lb/>
　　　　爾哈一千一百里西南至海蘭一千二百里北<lb/>
　　　　至邊界二千里<lb/>
　　　　金史昭祖耀武至率賔扎蘭之地所至克㨗<lb/>
　　　　金史穆宗時圖們琿春<hi>舊作渾蠢今改正按琿春河在寧古塔東南圖</hi>
　　　　<hi>們江之東</hi>水之交烏庫哩<hi>舊作烏古論今從八旗姓氏通譜改</hi>部埒克<lb/>
　　　　<hi>滿洲語礪石也舊作留可今改</hi>卓多<hi>滿洲語織也舊作詐都今改</hi>與率賔水<lb/>
　　　　烏庫哩達薩塔<hi>滿洲語整理也舊作敵庫徳今改</hi>起兵於穆嚕<lb/>
<pb n="KR2k0038_WYG_016-18b"/>
　　　　密斯罕<hi>滿洲語穆嚕形像也宻斯罕墨線也舊作米里迷石罕今改</hi>城太祖<lb/>
　　　　徃攻破之撫寧諸路如舊因致穆宗教圖們琿<lb/>
　　　　春葉赫錫馨四路及嶺東諸部自今勿復稱都<lb/>
　　　　部長<lb/>
　　　　金史康宗使碩碩歡<hi>滿洲語總也舊作石適歡今改</hi>撫定邊民<lb/>
　　　　率賔水民不聴命使威泰<hi>䝉古語有記性之謂舊作斡帯今改</hi>
　　　　等至和囉噶<hi>䝉古語墻圏也舊作活羅海今改</hi>川召諸官僚告<lb/>
　　　　諭之率賔水居沃赫<hi>滿洲語石也舊作斡豁今改</hi>貝勒不至<lb/>
<pb n="KR2k0038_WYG_016-19a"/>
　　　烏塔<hi>滿洲語奶糕也舊作塢塔今改</hi>伐沃赫克之<lb/>
　　　金史太宗天會二年二月命徙扎蘭路都貝勒<lb/>
　　　完顔忠於率賔水<lb/>
　　哈斯罕路<lb/>
　　　金史哈斯罕<hi>解見前卷</hi>路置節度使天會七年徙治<lb/>
　　　　寧州嘗置都統司明昌四年廢有化成闗<lb/>
　　　通考遼遷女真大姓於遼陽之南而著籍焉使<lb/>
　　　不得與本國徃來謂之哈斯罕<hi>按金史哈斯罕在遼陽府之長</hi>
<pb n="KR2k0038_WYG_016-19b"/>
　　　<hi>宜鎮及葢州等處又河西亦有之葢又别經逺徙者耳</hi>
　　　金史呼實黙<hi>滿洲語包褁也舊作胡十門今改</hi>以哈斯罕歸太<lb/>
　　　祖自言始祖兄阿庫納<hi>滿洲語普遍也舊作阿古廼今改</hi>後<lb/>
　　　金史天輔三年五月詔咸州路都統司曰兵興<lb/>
　　　以前哈斯罕輝發<hi>舊作回怕里又作回霸今改正詳下咸平府條内</hi>與<lb/>
　　　係遼籍不係遼籍女真户民有流竄邊境或亡<lb/>
　　　入於遼者當行理索可明諭諸路千戸穆昆徧<lb/>
　　　與詢訪其官稱名氏地里具録以上<lb/>
<pb n="KR2k0038_WYG_016-20a"/>
　　　　金史天會二年命南路軍帥以甲士千人益哈<lb/>
　　　　斯罕路以備髙麗<lb/>
　　　　金史天會七年十一月徙哈斯罕都統司治寧<lb/>
　　　　州<lb/>
　　　　元史至元二十六年分京師應役新附軍一千<lb/>
　　　　人屯田哈斯罕闗東荒地<lb/>
　　　呼爾哈路<lb/>
　　　　金史呼爾哈路國初置萬户海陵例罷萬户乃<lb/>
<pb n="KR2k0038_WYG_016-20b"/>
　　　　改置節度使承安三年置節度副使西至上京<lb/>
　　　　六百三十里北至邊界哈喇巴圖<hi>䝉古語哈喇黒色也巴圖</hi>
　　　　<hi>結實也舊作合里賔忒今改</hi>千户一千五百里<hi>按呼爾哈路為渤海上京</hi>
　　　　<hi>詳見前渤海條</hi>
　　　　金史天會六年徙昏徳公重昏侯於韓州八年<lb/>
　　　　徙呼爾哈路<lb/>
　　　烏爾古徳哷勒統軍司<lb/>
　　　　金史烏爾古徳哷勒統軍司後升為招討司與<lb/>
<pb n="KR2k0038_WYG_016-21a"/>
　　　　夫餘路近<hi>按烏爾古徳哷勒為遼國外十部之二烏爾古一部徳哷勒八部不能成</hi>
　　　　<hi>國附庸於遼時叛時服各有職貢猶羈縻州也見於遼營衛志部族表史言與夫餘路近當俱</hi>
　　　　<hi>在吉林之北</hi>
　　　咸平路　咸平府<lb/>
　　　　金史咸平路府一領刺郡一縣十<lb/>
　　　　金史咸平府總管府安東軍節度使本髙麗銅<lb/>
　　　山縣地遼為咸州國初為咸州路置都統司天徳<lb/>
　　　　二年八月陞為府後為總管府置遼東路轉運<lb/>
<pb n="KR2k0038_WYG_016-21b"/>
　　　　司東京咸平路提刑司户五萬六千四百四縣<lb/>
　　　　八平郭縣<hi>倚</hi>舊名咸平大定七年更銅山縣遼<lb/>
　　　　同州本漢襄平縣遼太祖時以東平寨置南有<lb/>
　　　　柴河北有清河西有遼河<hi>按柴河在今鐵嶺縣城北二里清河在今</hi>
　　　　<hi>開原縣城南二里俱西入遼河則銅山一縣正在開原之南鐵嶺之北也</hi>新興縣遼<lb/>
　　　　銀州本渤海富州<hi>另條見前</hi>熈宗皇統三年廢州更<lb/>
　　　　名來屬南<hi>刻本脱南字今據通志増</hi>有范河北有柴河西有<lb/>
　　　　遼河<hi>按范河在今鐵嶺縣城南三十里清河在開原縣城南二里則新興固北與銅山接</hi>
<pb n="KR2k0038_WYG_016-22a"/>
　　　　<hi>界在鐵嶺地為多又鐵嶺縣東有故新興城則遼時所置金仍其名而稍移其地詳見前靺鞨</hi>
　　　　<hi>及渤海富州條内</hi>慶雲縣遼祺州本以所俘密雲民建<lb/>
　　　　州名密雲後更名有遼河<hi>按今有慶雲堡在開原縣城西亮子河由</hi>
　　　　<hi>此入開原境</hi>清安縣遼肅州熈宗皇統三年降為縣<lb/>
　　　　<hi>按清安本遼肅州縣名見前遼東京條</hi>榮安縣東有遼河歸仁縣<lb/>
　　　　遼舊𨽻通州本渤海强師縣<hi>另條見前</hi>遼更名金因<lb/>
　　　　之北有細河玉山縣章宗承安三年以穆蘇集<lb/>
　　　　平郭林河之間相去六百餘里之地置貞祐二<lb/>
<pb n="KR2k0038_WYG_016-22b"/>
　　　　年四月升為節度軍曰鎮安<lb/>
　　　　金史烏楞古<hi>舊作斡魯古觧見前</hi>敗遼軍於咸州西斬遼<lb/>
　　　　統軍於陣完顔羅索克咸州<lb/>
　　　　通考契丹時自咸州東北分界入山谷至粟末<lb/>
　　　　江中間所居之女真𨽻咸州兵馬司與其國往<lb/>
　　　　來無禁謂之輝發<hi>舊作回霸今改正按扈國初輝發國於輝發河邊  爾竒</hi>
　　　　<hi>山築城以居因號輝發國其名當本於此</hi>
　　　　金王寂遼東行部志慶雲縣本遼祺州歸仁縣<lb/>
<pb n="KR2k0038_WYG_016-23a"/>
　　　　遼安州栁河縣舊韓州也先徙州於奚營後改<lb/>
　　　　為縣以地近栁河故名之乙亥次韓州州故城<lb/>
　　　　在遼水側常苦風沙移於白塔寨又為遼水所<lb/>
　　　　侵移於今栁河縣又以地非衝途徙於舊九百<lb/>
　　　　奚營即今所治是也丁巳次哈達<hi>舊作胡㡳今改正</hi>千<lb/>
　　　　户寨哈達漢言山也<hi>按哈達滿洲語峯也此觧近是而實誤</hi>以寨<lb/>
　　　　居山下故名戊午次達巴罕<hi>舊作南謀懶今改正</hi>千户寨<lb/>
　　　　達巴罕漢言嶺也以其近分水嶺故名己未次<lb/>
<pb n="KR2k0038_WYG_016-23b"/>
　　　　桑阿<hi>舊作松瓦今改正</hi>千户寨桑阿者城也<hi>按滿洲語桑阿扎也</hi>
　　　　<hi>此觧為城誤</hi>寨近髙麗舊城故名辛酉次布拉克<hi>舊作</hi>
　　　　<hi>關羅今改正</hi>寨布拉克漢語煖泉也<hi>按䝉古語布拉克泉也此解近</hi>
　　　　<hi>似</hi>以山間流水一股經冬不冰故名壬戌次奎千<lb/>
　　　　户寨奎漢言清河也<hi>按䝉古語奎村莊也與清河無渉此觧誤</hi>宿雅<lb/>
　　　　嗒喇庫<hi>舊作耶塔剌虎今改正</hi>寨漢言火䥥火石<hi>按滿洲語雅塔</hi>
　　　　<hi>喇庫火䥥也此觧近似</hi>癸亥次和勒敦<hi>舊作和魯奪徒今改正</hi>千户<lb/>
　　　　寨和勒敦漢言松山也<hi>按滿洲語和勒敦果松也此觧近似</hi>宿茂<lb/>
<pb n="KR2k0038_WYG_016-24a"/>
　　　　摩囉<hi>舊作䝉古魯今改正</hi>寨漢語木盂子也<hi>按滿洲語茂摩囉木碗也</hi>
　　　　庚子次博囉和屯<hi>舊作鼻里合土今改正</hi>千户寨博囉和<lb/>
　　　　屯漢言范河也<hi>按博囉䝉古語青也和屯滿洲語城也此觧殊誤</hi>辛丑<lb/>
　　　　次咸平府宿府治之安忠堂遼為咸州本朝初<lb/>
　　　　置咸州詳衮司後升咸平府己酉宿清安縣治<lb/>
　　　　之生明堂世傳遼時為肅州本朝為縣甲寅宿<lb/>
　　　　銅山縣遼之同州也本朝為東平縣焉<lb/>
　　　　松漠紀聞自信州之北西行三百七十里至咸<lb/>
<pb n="KR2k0038_WYG_016-24b"/>
　　　　州南舖四十里至同州南舖四十里至銀州南<lb/>
　　　　舖五十里至興州四十里至蒲河四十里至瀋州<lb/>
　　　　<hi>按自咸州至瀋州二百十里咸州應在今開原站威逺堡之間以今道里計之奉天府四十里</hi>
　　　　<hi>至蒲河三十里至懿路站六十里至鐵嶺縣六十里至開原縣即遼同興等州所轄之地又十</hi>
　　　　<hi>五里至開原站十五里至威逺堡門許亢宗奉銀州使行程録瀋州七十里至興州興州五十里至</hi>
　　　　<hi>銀州四十里至咸州咸州北行九十里至同州同州四十里至信州與洪皓所記異盖地本犬</hi>
　　　　<hi>牙相錯而取道之南北亦時有不同也</hi>
　　　　元一統志咸平府秦築障塞以限要荒漢唐嘗<lb/>
<pb n="KR2k0038_WYG_016-25a"/>
　　　　置都督府負山阻河控制東土<lb/>
　　　　元一統志遼河從咸平府界流經瀋陽西北達<lb/>
　　　　廣寧路境<hi>按遼河出吉林西北窩集為赫爾蘓河合諸水北流自赫爾蘇邊門至科</hi>
　　　　<hi>爾沁界又西北繞鄧子村又西南折與潢河會遂西南流至開原明安貝勒屯東十里入邊以</hi>
　　　　<hi>達於鐵嶺承德自威逺堡門東行九十里至葉赫站八十里至赫爾蘇站此咸平府東北之界</hi>
　　　　<hi>也其北境出開原邊外與韓州為鄰韓州金𨽻咸平府</hi>
　　　　元一統志清安縣故城在咸平府西北舊肅州<lb/>
　　　　金皇統三年改為縣後廢城址猶存歸仁縣故<lb/>
<pb n="KR2k0038_WYG_016-25b"/>
　　　　城在咸平府北舊安州<hi>見前遼東京條</hi>皇統三年改為<lb/>
　　　　縣後廢城址猶存<lb/>
　　　　元一統志銅山郡故城在咸平府南後廢<hi>按此即金</hi>
　　　　<hi>之銅山縣</hi>
　　　韓州<lb/>
　　　　金史韓州刺史遼置東平軍本渤海鄚頡府<hi>另條</hi>
　　　　<hi>見前</hi>户一萬五千四百一十二縣二臨津<hi>倚</hi>未詳<lb/>
　　　　何年置栁河本渤海粤喜縣<hi>另條見前</hi>遼以河為名<lb/>
<pb n="KR2k0038_WYG_016-26a"/>
　　　　枸河栁河<hi>按元一統志第言地近栁河河盛京通志有栁河而無枸河惟遼  一名</hi>
　　　　<hi>巨流一名句驪又名枸栁河相傳謂是枸河栁河合流之處今考栁河源出遼陽州城東北西</hi>
　　　　<hi>北流入十里河十里河舊名稠栁河源出遼陽城北西北流至楊家灣合沙河入渾河渾河入遼河</hi>
　　　　<hi>則枸河或即十里河但十里河與栁河合流之處去巨流河尚逺而遼河之大豈因二小水得</hi>
　　　　<hi>名舊志未足為據句驪巨流枸栁音相同而字異實即遼河而金史誤分枸栁為二河耳考遼</hi>
　　　　<hi>河自吉林西四百餘里庫勒納窩集發源西北流至科爾沁左翼東南四百五十里經額爾金</hi>
　　　　<hi>山又西北流入左翼後旗界又西南流合潢河入開原邊韓州故城當與今科爾沁左翼東南</hi>
　　　　<hi>四百七十里之阿里瑪圖城相近科爾沁隋唐屬粤喜靺鞨其地有遼河並無栁河也餘詳靺</hi>
<pb n="KR2k0038_WYG_016-26b"/>
　　　　<hi>鞨及渤海鄚頡府條又土黙特右翼有栁河東南流入大凌河地雖近於韓州然與遼河枸栁</hi>
　　　　<hi>之稱又不相渉</hi>
　　　　元一統志臨津縣廢城在咸平府遺址猶存栁<lb/>
　　　　河縣以近栁河故名今城址猶存<lb/>
　　　金東京　遼陽府<lb/>
　　　　金史東京路府一領節鎮一刺郡四縣十七鎮<lb/>
　　　　五皇統四年立東京新宫<lb/>
　　　　金史遼陽府東京留守司本渤海遼陽故城<hi>詳前</hi>
<pb n="KR2k0038_WYG_016-27a"/>
　　　　<hi>渤海條</hi>遼名東京<hi>詳前遼東京條</hi>太宗天會十年改南京<lb/>
　　　　路平州軍帥司為東南路都統司之時嘗治於<lb/>
　　　　此以鎮髙麗後更置留守司縣四遼陽縣<hi>倚</hi>有<lb/>
　　　　東梁河國名烏勒呼<hi>滿洲語蘆葦也舊作兀魯忽今改</hi>必喇俗<lb/>
　　　　名太子河鶴野縣宜豐縣遼舊衍州<hi>詳前遼東京條</hi>皇<lb/>
　　　　統三年廢為縣有東梁河石城縣興定三年九<lb/>
　　　　月以縣之靈巖寺為巖州名其倚郭縣曰東安<lb/>
　　　　置行省鎮一長宜哈斯罕在其地<lb/>
<pb n="KR2k0038_WYG_016-27b"/>
　　　　元史遼陽路唐以前為髙麗及渤海所有梁貞<lb/>
　　　　明中契丹太祖以遼陽故城為東平郡後唐升<lb/>
　　　　為南京石晉改為東京<hi>按後唐石晉不應置京邑于遼陽史殊舛錯</hi>
　　　　<hi>盖並係遼事當五代為唐晉時耳</hi>金置遼陽府<lb/>
　　　澄州<lb/>
　　　　金史澄州南海軍刺史本遼海州<hi>詳前渤海及遼東京條海</hi>
　　　　<hi>州原文訛海軍今改正</hi>天徳三年改州名縣二臨溟析木<lb/>
　　　　遼銅<hi>原本訛同據遼史改</hi>州附郭析木縣也皇統三年廢<lb/>
<pb n="KR2k0038_WYG_016-28a"/>
　　　　州來屬有沙河鎮一新昌<lb/>
　　　瀋州<lb/>
　　　　金史瀋州昭徳軍刺史本遼定理府<hi>詳前渤海及遼東京</hi>
　　　　<hi>條</hi>地明昌四年與通貴徳澄三州皆𨽻東京縣<lb/>
　　　　五樂郊有渾河章義遼舊廣州皇統三年來屬<lb/>
　　　　有遼河東梁河遼河大口遼濵遼舊遼州皇統<lb/>
　　　　三年廢為縣挹婁遼興州常安縣本挹婁故地<lb/>
　　　　<hi>另條見前</hi>大定二十九年更名有范河清河國名奎<lb/>
<pb n="KR2k0038_WYG_016-28b"/>
　　　　必喇<hi>舊作叩隈必剌解見前</hi>雙城遼雙州皇統三年降為<lb/>
　　　　縣章宗時廢<lb/>
　　　貴徳州<lb/>
　　　　金史貴徳州刺史遼置<hi>詳前渤海及遼東京條</hi>縣二貴徳<lb/>
　　　　<hi>倚</hi>有范河奉集遼集州奉集縣本渤海舊縣有<lb/>
　　　　渾河<lb/>
　　　蓋州<lb/>
　　　　金史蓋州奉國軍節度本髙麗盖葛牟城遼辰<lb/>
<pb n="KR2k0038_WYG_016-29a"/>
　　　　州<hi>詳前渤海及遼東京條</hi>明昌四年罷哈斯罕建辰州六<lb/>
　　　　年以與陳同音更名縣四湯池遼鐵州湯池縣<lb/>
　　　　建安遼縣秀巖本大寧鎮明昌四年陞泰和<lb/>
　　　　四年廢貞祐四年復置<hi>按秀巖即今岫巖城</hi>熊岳遼盧州<lb/>
　　　　熊岳縣鎮二神鄉大寧<hi>即秀巖</hi>
　　　復州<lb/>
　　　　金史復州刺史遼懐逺軍節度明昌四年降為<lb/>
　　　　刺史縣二永康<hi>倚</hi>化成遼蘇州皇統三年降為<lb/>
<pb n="KR2k0038_WYG_016-29b"/>
　　　　縣來屬貞祐四年陞為金州鎮一歸勝<lb/>
　　　來逺州<lb/>
　　　　金史來逺州舊來逺城<hi>見前遼東京條</hi>本遼熟女真地<lb/>
　　　　大定二十二年升為軍後為州<lb/>
　　　博索府<lb/>
　　　　金史博索<hi>滿洲語山隂也舊作婆娑今改</hi>府初置統軍司天徳<lb/>
　　　　二年置總管府貞元元年與海蘭路總管並為<lb/>
　　　　尹兼本路兵馬都總管此路皆明安户<lb/>
<pb n="KR2k0038_WYG_016-30a"/>
　　　元史元初以博索府廣寧府等作四路至元十<lb/>
　　　七年以博索府屬遼陽行省後廢博索府為巡<lb/>
　　　檢司<lb/>
　　　元史東寧路本髙句驪平壤城髙麗王建以為<lb/>
　　　西京元至元六年李延齡等以府州縣鎮六十<lb/>
　　　城來歸八年改西京為東寧路割静州義州麟<lb/>
　　　州威逺鎮𨽻博索府<hi>按此為髙麗之平安道義州在鴨緑江入海之處平</hi>
　　　<hi>壤西北四百二十里</hi>
<pb n="KR2k0038_WYG_016-30b"/>
　　　唐賈躭道里紀登州東北海行入鴨綠江口舟<lb/>
　　　行百餘里又小舫泝流三十里至泊汋口得渤<lb/>
　　　海之境<hi>按此自登州海行之路</hi>渡遼水五百里至安東都<lb/>
　　　䕶府府故襄平城也<hi>按襄平漢縣名在遼陽北七十里漢遼東郡治</hi>東<lb/>
　　　南至平壤城八百里西南至建安城三百里故<lb/>
　　　平郭縣也南至鴨緑江北泊汋城七百里故安<lb/>
　　　平縣也<hi>按此為自營州陸行之路安平係西安平泊汋口泊汋城當即博索二字之轉</hi>
　　　<hi>音也唐貝觀二十二年薛萬徹伐髙麗圍泊汋城而還即此據賈躭所紀城在鴨緑江北西南</hi>
<pb n="KR2k0038_WYG_016-31a"/>
　　　<hi>去鴨緑江入海處僅百三十餘里元時所以割髙麗之義州来屬也漢志稱馬訾水由西安平</hi>
　　　<hi>入海馬訾即鴨緑江元一統志亦稱鴨緑江由博索府東南入海則博索之本於泊汋明矣</hi>
　　　元一統志大蟲江在遼陽路發源縣東南之龍<lb/>
　　　鳳山分水嶺下東南流經廢博索府南流合於<lb/>
　　　鴨緑江<lb/>
　　　元一統志斜江在遼陽縣東按圖冊源自長白<lb/>
　　　山南流經廢博索府東十里流入於海<lb/>
　　　元一統志鴨緑江源出長白山西南流經廢博<lb/>
<pb n="KR2k0038_WYG_016-31b"/>
　　　索府東南入於海<lb/>
　　　明一統志博索府在遼東都司東四百七十里<lb/>
　　　金置總管府元省<hi>按自遼陽城守東南至鳳凰城守界一百九十里鳳凰城</hi>
　　　<hi>東南至義州江一百二十里為朝鮮界凡三百十里明志稱凰凰城在遼東都司東南三百五十</hi>
　　　<hi>里博索府應在鳯凰城東一百餘里</hi>
　　　謹案金祖肇興白山黒水疆域袤延即我<lb/>
　　朝創業之地金獻祖徙居與阿勒楚喀河源相近<lb/>
　　　其地在寧古塔之西混同江之東太宗建為上<lb/>
<pb n="KR2k0038_WYG_016-32a"/>
　　　京府曰會寧以金史所記里至及洪皓松漠紀<lb/>
　　　聞徐夢莘北盟會編所載行程考之上京城去<lb/>
　　　混同江二百六十里去拉林河一百五十里寧<lb/>
　　　古塔西六百三十里吉林城東北二百餘里當<lb/>
　　　在今色齊窩集左右今色齊窩集嶺上有故城<lb/>
　　　遺址相傳為金時闗門其明證也上京路所轄<lb/>
　　　京之北曰肇州金太祖首破遼兵於此京之西<lb/>
　　　曰濟州太祖乗馬渉混同江之所又西則信州<lb/>
<pb n="KR2k0038_WYG_016-32b"/>
　　　在今科爾沁界夫餘路在肇州之北率賔路在<lb/>
　　　上京之南海蘭路又在率賔東南呼爾哈則寧<lb/>
　　　古塔之境哈斯罕在遼陽之南咸平府在開原<lb/>
　　　鐵嶺間而會寧一府實居其中若朝鮮北境之<lb/>
　　　會寧府則剽襲其名初不相渉東京之置雖承<lb/>
　　　遼舊省併實多博索府路則金所創置尤與髙<lb/>
　　　麗毗連以地與音考之即唐賈耽所紀之泊汋<lb/>
　　　口泊汋城去鴨緑江海口不逺也史述契丹人<lb/>
<pb n="KR2k0038_WYG_016-33a"/>
　　　言金人滿萬則不可敵金祖始以一成一旅仗<lb/>
　　　義興師遼人望風奔潰又何待滿萬始不可敵<lb/>
　　　哉良由山川靈異騎射精嫻上下恊心人皆勁<lb/>
　　　旅故能滅遼臣宋號令寰區億年之<lb/>
王氣所鍾前代之幅員可溯按其方域詳臚如右云<lb/>
　<lb/>
　<lb/>
　<lb/>
<pb n="KR2k0038_WYG_016-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定滿洲源流考卷十二<lb/>
</p>
<p>
</p>
  </div>
</body>
</text>
</TEI>
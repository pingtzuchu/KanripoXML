<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0038_WYG_001-1a"/>
欽定四庫全書<lb/>
欽定滿洲源流考<lb/>
　　乾隆四十二年八月十九日内閣奉<lb/>
上諭頃閲金史世紀云金始祖居完顔部其地有白山<lb/>
　黒水白山即長白山黒水即黒龍江本朝肇興東土<lb/>
　山川鍾毓與大金正同史又稱金之先出靺鞨部古<lb/>
　肅慎地我朝肇興時舊稱滿珠所屬曰珠申後改稱<lb/>
　滿珠而漢字相沿訛為滿洲其實即古肅慎為珠申<lb/>
<pb n="KR2k0038_WYG_001-1b"/>
　之轉音更足徴疆域之相同矣又後漢書三韓傳謂<lb/>
　辰韓人兒生欲令頭匾押之以石夫兒初墮地豈堪<lb/>
　以石押頭其説甚悖于理國朝舊俗兒生數日置卧<lb/>
　具令兒仰寝其中久而腦骨自平頭形似匾斯乃習<lb/>
　而自然無足為異辰韓或亦𩔖是范蔚宗不得其故<lb/>
　曲為之觧甚矣其妄也若夫三韓命名苐列辰韓馬<lb/>
　韓弁韓而不詳其義意當時三國必有三汗各統其<lb/>
　一史家不知汗為君長之稱遂以音同誤譯而庸鄙<lb/>
<pb n="KR2k0038_WYG_001-2a"/>
　　者甚至訛韓為族姓尤不足當一噱向曽有三韓訂<lb/>
　　謬之作惜未令人盡讀之而共喻耳若唐時所稱雞<lb/>
　　林應即今吉林之訛而新羅百濟諸國亦皆其附近<lb/>
　　之地顧昔人無能考証者致明季狂誕之徒尋摘字<lb/>
　　句肆為詆毁此如桀犬之吠無庸深較而舛誤之甚<lb/>
　　者則不可以不辨若夫東夷之説因地得名如孟子<lb/>
　　稱舜東夷之人文王西夷之人此無可諱亦不必諱<lb/>
　　至于尊崇本朝者謂雖與大金俱在東方而非其同<lb/>
<pb n="KR2k0038_WYG_001-2b"/>
　　部則所見殊小我朝得姓曰愛新覺羅氏國語謂金<lb/>
　　曰愛新可為金源同派之証盖我朝在大金時未嘗<lb/>
　　非完顔氏之服屬猶之完顔氏在今日皆為我朝之臣<lb/>
　　僕普天率土統于一尊理固如斯也譬之漢唐宋明<lb/>
　　之相代豈皆非其勝國之臣僕乎又有云我<lb/>
祖宗時曽受明龍虎将軍封號亦無足異我朝初起時明<lb/>
　　國尚未削弱因欲與我修好借此以結兩國之歡我<lb/>
　　朝固不妨為樂天保世之計迨我國聲威日振明之<lb/>
<pb n="KR2k0038_WYG_001-3a"/>
　　綱紀日隳且彼妄信讒言潜謀戕害于是我<lb/>
太祖赫然震怒以七大恨告<lb/>
天興師報復自薩爾滸松山杏山諸戰大敗明兵明人欲<lb/>
　　與我求和斥而不許彼尚安能輕侮我朝乎且漢髙<lb/>
　　乃秦之亭長唐祖乃隋之列公宋為周之近臣明為<lb/>
　　元之百姓或攘或侵不復顧惜名義若我朝乃明與<lb/>
　　國當闖賊擾亂明社既移之後吴三桂迎迓王師入<lb/>
　　闗為之報讐殺賊然後我<lb/>
<pb n="KR2k0038_WYG_001-3b"/>
世祖章皇帝定鼎燕京統一寰㝢是得天下之堂堂正正<lb/>
　　孰有如我本朝者乎至若我國家誕膺<lb/>
天眷朱果發祥亦如商之元鳥降生周之髙禖履武紀以<lb/>
　　為受<lb/>
命之符要之仍係大金部族且天女所浴之布勒瑚里池<lb/>
　　即在長白山原不外白山黒水之境也又金世紀稱<lb/>
　　唐時靺鞨有渤海王傳十餘世有文字禮樂是金之<lb/>
　　先即有字矣而本朝國書則自<lb/>
<pb n="KR2k0038_WYG_001-4a"/>
太祖時命額爾徳尼巴克什等遵製通行或金初之字其<lb/>
　　後因式㣲散佚遂爾失傳至我朝復為剏造未可知<lb/>
　　也他如建州之沿革滿洲之始基與夫古今地名同<lb/>
　　異并當詳加稽考勒為一書垂示天下萬世着派大<lb/>
　　學士阿桂于敏中侍郎和珅董誥悉心檢覈分條編<lb/>
　　輯以次呈覽候朕親加釐定用昭傳信而闢羣惑並<lb/>
　　将此通諭知之欽此<lb/>
</p>
<p>
</p>
  </div>
</body>
</text>
</TEI>
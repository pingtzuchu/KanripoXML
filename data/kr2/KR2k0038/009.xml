<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0038_WYG_009-1a"/>
欽定四庫全書<lb/>
欽定滿洲源流考卷五<lb/>
　部族<hi>五</hi>
　　靺鞨<lb/>
　　南北朝<lb/>
　　　北史靺鞨即古肅慎氏也所居多依山水渠帥<lb/>
　　　曰大莫弗瞞咄<hi>案滿洲語謂長曰達稱老翁曰薩克達瑪法是大莫弗三字當</hi>
　　　<hi>係達瑪法也瞞咄二字與滿珠音相近</hi>
<pb n="KR2k0038_WYG_009-1b"/>
　　　括地志靺鞨古肅慎也在柬北萬里已下東及<lb/>
　　　北各抵大海<lb/>
　　　册府元龜靺鞨在髙麗之北其地在營州東二<lb/>
　　　千里南與新羅相接地方二千里編戸十餘萬<lb/>
　　　兵數萬人北齊武成帝河清二年三年俱遣使<lb/>
　　　朝貢後主天統元年至四年武平元年四年六<lb/>
　　　年並遣使朝貢<lb/>
　　　後周書髙麗北鄰靺鞨<lb/>
<pb n="KR2k0038_WYG_009-2a"/>
　　隋<lb/>
　　　隋書靺鞨國在髙麗之北邑落各有君長不相<lb/>
　　　總一凡有七部<hi>詳見前勿吉條</hi>西北與契丹接每相攻<lb/>
　　　掠後因其使來髙祖謂之曰我憐念契丹與爾<lb/>
　　　無異宜各守土境豈不安樂何為輙相攻擊使<lb/>
　　　者謝髙祖因厚勞之煬帝初與髙麗戰頻敗其<lb/>
　　　衆渠帥度地稽率其部來歸拜右光禄大夫居<lb/>
　　　之桞城及遼東之役度地稽率其徒以從每有<lb/>
<pb n="KR2k0038_WYG_009-2b"/>
　　　戰功十三年從帝幸江都尋令歸栁城在途遇<lb/>
　　　李宻之亂至髙陽復沒於王須抜未㡬歸羅藝<lb/>
　　　册府元龜開皇元年靺鞨遣使貢方物三年十<lb/>
　　　一年十三年大業十一年並來貢突地稽者靺<lb/>
　　　鞨之長也大業中與兄瞞咄率其部内屬營州<lb/>
　　　瞞咄卒代總其衆拜遼西太守封夫餘侯親來<lb/>
　　　江都屬宇文化及之亂仍歸栁城唐武徳二年<lb/>
　　　通使焉<lb/>
<pb n="KR2k0038_WYG_009-3a"/>
　　唐<lb/>
　　　舊唐書靺鞨葢肅慎之地後魏謂之勿吉在京<lb/>
　　　師東北六千餘里其國凡為數十部各有長帥<lb/>
　　　而黒水靺鞨<hi>按黒水即黒龍江詳見前勿吉條</hi>最處北方尤稱<lb/>
　　　勁健父子相承世為君長武徳初突地稽遣使<lb/>
　　　朝貢以其部落置燕州仍以突地稽為總管劉<lb/>
　　　黒闥之叛也突地稽率所部赴定州遣使詣太<lb/>
　　　宗請授節度以戰功封蓍國公<hi>册府元龜作耆國公</hi>又徙<lb/>
<pb n="KR2k0038_WYG_009-3b"/>
　　　其部落於幽州之昌平城會髙開道引突厥來<lb/>
　　　攻幽州突地稽率兵邀擊大破之貞觀初拜右<lb/>
　　　衛將軍賜姓李氏尋卒子謹行偉貎武力絶人<lb/>
　　　麟徳中厯遷營州都督其部落家僮數千人以<lb/>
　　　財力雄邉累拜右領軍大將軍為積石道經畧<lb/>
　　　大使吐蕃論欽陵等率衆十萬人入冦湟中謹<lb/>
　　　行兵士採樵素不設備忽聞賊至遂建旗伐鼔<lb/>
　　　開門以待之吐蕃疑有伏兵竟不敢進上元三<lb/>
<pb n="KR2k0038_WYG_009-4a"/>
　　　年又破吐蕃數萬衆於青海降璽書勉勞之累<lb/>
　　　授右衛大將軍封燕國公永淳元年卒贈幽州<lb/>
　　　都督自後或其長自來或遣使朝貢每嵗不絶<lb/>
　　　其白山部素附於髙麗因收平壤之後部種多<lb/>
　　　入中國汩咄安居骨室等部亦因髙麗破後並<lb/>
　　　為渤海編戸惟黑水部全盛分為十六部開元<lb/>
　　　十三年安東都䕶薛泰請於黒水靺鞨内置黑<lb/>
　　　水軍續更以最大部落為黒水府<hi>按渤海傳作開元十四與</hi>
<pb n="KR2k0038_WYG_009-4b"/>
　　　<hi>與此小異</hi>仍以其首領為都督諸部刺史𨽻屬焉中<lb/>
　　　國置長史就其部落監領之十六年其都督賜<lb/>
　　　姓李氏名獻誠授雲麾將軍兼黒水經畧使仍<lb/>
　　　以幽州都督為其押使自此朝貢不絶<lb/>
　　　舊唐書百濟傳永徽六年新羅王金春秋表百<lb/>
　　　濟與靺鞨攻其北界沒三十餘城<lb/>
　　　舊唐書髙麗傳貞觀十九年太宗次安市城髙<lb/>
　　　麗北部耨薩髙延夀等率髙麗靺鞨之衆十五<lb/>
<pb n="KR2k0038_WYG_009-5a"/>
　　　萬來援安市乾封九年分髙麗故地置都督府<lb/>
　　　九又置安東都䕶府以統之自是髙麗舊戸分<lb/>
　　　投靺鞨<lb/>
　　　舊唐書鐵勒傳鐵勒國東至靺鞨西至葉䕶太<lb/>
　　　宗征髙麗鐵勒遣使請發兵助軍髙麗莫離支<lb/>
　　　潛令靺鞨㗖以厚利不敢動<lb/>
　　　新唐書地理志靺鞨州三府三慎州<hi>武徳初以涑沫烏素</hi>
　　　<hi>固部落置僑治良鄉</hi>夷賔州<hi>乾符中以愁思嶺/部落置僑治良鄉</hi>黎州<hi>載初元年</hi>
<pb n="KR2k0038_WYG_009-5b"/>
　　　<hi>析慎州置僑治良鄉無按原文作載初二年考本紀載初  二年今改</hi>黑水州都<lb/>
　　　督府渤海都督府安静都督府右初皆𨽻營州<lb/>
　　　都督府李盡忠陷營州乃遷慎州於淄青之境<lb/>
　　　夷賔州於徐州之境黎州於宋州之境神龍初<lb/>
　　　乃使北還二年皆𨽻幽州都督府<lb/>
　　　通典古時肅慎後魏以後曰勿吉唐則曰靺鞈<lb/>
　　　焉<hi>按鞨字作鞈與諸史異</hi>
　　　册府元龜唐武徳五年靺鞨帥阿固郎來朝七<lb/>
<pb n="KR2k0038_WYG_009-6a"/>
　　　年九年貞觀三年並來朝貢五年黑水部獨來<lb/>
　　　自此每嵗朝貢開元元年靺鞨王子來朝請就<lb/>
　　　市交易入寺禮拜許之二年拂湼靺鞨首領失<lb/>
　　　異䝉越喜靺鞨首領烏施可䝉鐵利靺鞨首領<lb/>
　　　闥許離等來朝迄開元天寳之世一嵗或二三<lb/>
　　　至十年拂湼部靺如價鐵利部買取利來朝並<lb/>
　　　授折衝越喜部茂利䝉鐵利部可婁計黑水部<lb/>
　　　倪屬利稽來朝並授中郎將十一年越喜部勃<lb/>
<pb n="KR2k0038_WYG_009-6b"/>
　　　施計勿湼部朱施䝉鐵利部倪處梨來朝並授<lb/>
　　　郎將十二年鐵利部洖池䝉來朝授將軍越喜<lb/>
　　　部努布利沸湼部魚可䝉並授郎將黒水首領<lb/>
　　　屋作箇授折衝越喜部復遣使破支䝉來賀正<lb/>
　　　旦十三年黑水部遣其將五郎子來賀正授將<lb/>
　　　軍鐡利大首領封阿利越喜部苾利施拂湼部<lb/>
　　　薛利䝉來朝黑水大首領烏素可䝉授折衝諾<lb/>
　　　箇䝉授果毅職紇䝉授郎將十五年鐵利部米<lb/>
<pb n="KR2k0038_WYG_009-7a"/>
　　　象來朝授郎將失伊䝉授果毅十八年黑水部<lb/>
　　　遣使阿布科思<hi>又作阿布思利</hi>獻方物倪屬利稽等十<lb/>
　　　人來朝授中郎將拂湼部兀異獻馬四十匹授<lb/>
　　　左武衛折衝留宿衛二十四年越喜部首領聿<lb/>
　　　棄計授折衝二十五年拂湼首領兀異授中郎<lb/>
　　　將二十八年越喜部遣其臣野古利鐵利部遣<lb/>
　　　其臣綿度戸獻方物二十九年越喜部遣烏舍<lb/>
　　　利黑水部遣阿布利稽拂湼部遣那棄並來朝<lb/>
<pb n="KR2k0038_WYG_009-7b"/>
　　　大厯二年至十二年建中八年並遣使朝貢建<lb/>
　　　中十九年虞婁越喜並來元和十年黑水部長<lb/>
　　　十一人來<hi>案册府元龜所載靺鞨人名以滿洲語考之如謂好曰賽音謂能曰莽阿</hi>
　　　<hi>與失異䝉音近工於甲者曰烏克紳莽阿與烏施可䝉音近善騎射者曰摩琳莽阿與茂林䝉</hi>
　　　<hi>音近謂努曰努伯哩與努布利音近羽毛豐滿曰豐阿拉與封阿利音近聰明能事曰蘇哷莽</hi>
　　　<hi>阿與薛利䝉音近甚能曰諾凱莽阿與諾箇䝉延音近稱弓彆曰密色與米象音近謂柔軟曰烏</hi>
　　　<hi>與兀異音近傳譯之訛尚有可訂也</hi>
　　　册府元龜唐髙宗儀鳯中授髙藏為朝鮮郡王<lb/>
<pb n="KR2k0038_WYG_009-8a"/>
　　　夫餘隆為帶方郡王並遣歸遼東以輯髙麗百<lb/>
　　　濟餘衆髙藏既至謀叛唐與靺鞨相結召還流<lb/>
　　　卭州其地沒於新羅餘衆散投突厥及靺鞨夫<lb/>
　　　餘隆亦不敢歸舊國土地盡沒於靺鞨髙氏夫<lb/>
　　　餘氏君長遂絶上元二年劉仁軌破新羅之衆<lb/>
　　　於七重城又以靺鞨兵浮海而南略新羅之南<lb/>
　　　境斬獲甚衆開元八年九月遣左驍衛郎將攝<lb/>
　　　郎中張越使於靺鞨以將討奚及契丹也開元<lb/>
<pb n="KR2k0038_WYG_009-8b"/>
　　　十二年新羅王弟金忠信上表請攻靺鞨帝許<lb/>
　　　之<lb/>
　　　太平寰宇記靺鞨在髙麗北古肅慎地隋初有<lb/>
　　　使來獻謂即勿吉也唐武徳三年部長突地稽<lb/>
　　　遣使朝貢以其部置燕州拜為總管其後黒水<lb/>
　　　部全盛分為十六部落黒水西北有思慕靺鞨<lb/>
　　　正北㣲東十日程有郡利靺鞨東北十日程有<lb/>
　　　窟說靺鞨亦謂之屈設東南十日程有莫曳皆<lb/>
<pb n="KR2k0038_WYG_009-9a"/>
　　　靺鞨今黑水靺靺界南至渤海國徳里府北至<lb/>
　　　小海東至大海西至室韋南北二千里東西千<lb/>
　　　里初太宗謂侍臣曰靺鞨逺來葢突厥降朕所<lb/>
　　　致也其拂湼等部唐初至天寳末亦嘗朝貢或<lb/>
　　　隨渤海國而來惟郡利莫曳皆二部未至<lb/>
　　　通考唐武徳五年靺鞨渠長阿固郎始來太宗<lb/>
　　　貞觀二年以其地為燕州帝伐髙麗其北部與<lb/>
　　　髙麗合率衆援安市城每戰靺鞨常居前開元<lb/>
<pb n="KR2k0038_WYG_009-9b"/>
　　　十年其帥倪屬利稽來朝拜勃利州刺史於是<lb/>
　　　置黒水府以部長為都督刺史訖帝世朝獻者<lb/>
　　　十五大厯世凡七貞元一來元和中再初黑水<lb/>
　　　西北又有思慕部益北又十日得郡利部東北<lb/>
　　　行十日得窟説部稍東南行十日得莫曳皆部<lb/>
　　　又有拂湼虞婁越喜鐵利等部其地南距渤海<lb/>
　　　北東際於海西抵室韋南北袤二千里東西千<lb/>
　　　里其後渤海盛皆役屬之<lb/>
<pb n="KR2k0038_WYG_009-10a"/>
　　五代<lb/>
　　　五代史黑水靺鞨本號勿吉當後魏時見中國<lb/>
　　　其國東至海南界髙麗西接突厥北隣室韋葢<lb/>
　　　肅慎氏之地也同光二年黑水首領兀兒遣使<lb/>
　　　者來其後常來朝貢自登州泛海出青州其部<lb/>
　　　族世次史皆失其紀<hi>按索倫語謂山曰烏呼與兀兒音同黒水部族至廣</hi>
　　　<hi>而兀兒所部史失其紀以音譯考之當與今索倫近也</hi>
　　　五代會要黑水靺鞨葢肅慎之地在京師東北<lb/>
<pb n="KR2k0038_WYG_009-10b"/>
　　　六千餘里東至於海西接突厥南界髙麗北隣<lb/>
　　　室韋其國凡有十部各有統帥而黑水最處北<lb/>
　　　方尤稱勁健天成四年八月遣使骨至<hi>按骨至當為郭</hi>
　　　<hi>濟之訛滿洲語曲指也</hi>來貢方物以骨至為歸徳司戈遣<lb/>
　　　還長興元年二月其首領兀兒復遣使朝貢二<lb/>
　　　年五月青州奏黒水兀兒部至登州賣馬<lb/>
　　　册府元龜後唐同光二年九月黑水國遣使朝<lb/>
　　　貢三年黑水胡獨鹿<hi>按滿洲語令急速曰呼都拉與胡獨鹿音近</hi>等<lb/>
<pb n="KR2k0038_WYG_009-11a"/>
　　　遣使朝貢三年青州奏市到黑水馬三十匹<lb/>
　　遼<lb/>
　　　遼史太祖天顯元年靺鞨來貢太宗會同元年<lb/>
　　　靺鞨來貢<lb/>
　　　遼史兵衛志屬國軍有靺鞨部朝貢無常有事<lb/>
　　　則遣使徴兵或下詔令專征助軍多寡各從其<lb/>
　　　便<lb/>
　　　遼史地理志唐載初元年<hi>原本作載初二年葢沿唐志之誤謹改</hi>
<pb n="KR2k0038_WYG_009-11b"/>
　　　析慎州<hi>原本慎訛鎮今據唐地理志改</hi>置黎州處靺鞨部落後<lb/>
　　　為奚人所據遼為榆州<lb/>
　　金<lb/>
　　　金史世紀靺鞨本號勿吉隋稱靺鞨而七部並<lb/>
　　　同唐初有黑水靺鞨粟末靺鞨其五部無聞粟<lb/>
　　　末靺鞨後稱渤海黒水靺鞨居肅慎地東瀕海<lb/>
　　　南接髙麗嘗以兵十五萬助髙麗拒唐太宗開<lb/>
　　　元中置黑水府賜都督姓李氏名獻誠領黑水<lb/>
<pb n="KR2k0038_WYG_009-12a"/>
　　　經畧使其後渤海盛强黑水役屬之朝貢遂絶<lb/>
　　　五代時契丹盡取渤海地而黑水附於契丹其<lb/>
　　　在南者籍契丹其在北者不在契丹籍地有長<lb/>
　　　白山黑龍江所謂白山黑水是也<lb/>
　　元<lb/>
　　　元史地理志開元路古肅慎之地隋唐曰黑水<lb/>
　　　靺鞨其後渤海盛役屬之渤海為契丹所攻黑<lb/>
　　　水復有其地<lb/>
<pb n="KR2k0038_WYG_009-12b"/>
　　　謹按靺鞨後魏謂之勿吉其名始見於南北朝<lb/>
　　　北史合為一傳至隋唐則專為靺鞨傳武徳以<lb/>
　　　後遂無復勿吉之稱其七部即勿吉之七部也<lb/>
　　　迨後分部愈廣至有數十最强者為粟末黑水<lb/>
　　　粟末部大氏既興改稱渤海<hi>另條詳後</hi>靺鞨自後魏<lb/>
　　　以來邑落各有君長不相統一其與隋唐諸國<lb/>
　　　使命相通者特其一部一邑即唐時都督刺史<lb/>
　　　之授亦不過假借虚名以通互市往來之便實<lb/>
<pb n="KR2k0038_WYG_009-13a"/>
　　　未有能統而一之者後或分屬契丹猶然散處<lb/>
　　　而黑水一部實在今薩哈連烏拉之境唐時即<lb/>
　　　已獨盛又自分為十六部至五代時改稱女真<lb/>
　　　兼靺鞨諸部而有之而完顔氏<hi>另條詳後</hi>世君其地<lb/>
　　　未嘗一日屬契丹也其部族之可考者若思慕<lb/>
　　　郡利窟說莫曳皆虞婁越喜鐵利等皆是<hi>案今黒龍</hi>
　　　<hi>江將軍所屬有錫呼穆苐河有庫裕爾河與思慕窟說音相近當皆以水得名八旗姓譜中有裕</hi>
　　　<hi>嚕氏當即虞婁之轉音上溯挹婁亦相近也又滿洲語謂全部之部曰約希謂隊伍曰黙音謂</hi>
<pb n="KR2k0038_WYG_009-13b"/>
　　　<hi>理曰堅與越喜莫曵皆音亦近</hi>中間渤海盛時亦有侵併至若越<lb/>
　　　喜故地之為懷逺安逺二府領達越等十三州<lb/>
　　　鐵利故地之為鐵利府領廣汾府六州而遼地<lb/>
　　　志載新興縣本越喜國地遼本紀鐵驪國屢通<lb/>
　　　貢使至天祚不絶是越喜入遼而鐵利復自立<lb/>
　　　國迄於金世猶存利與驪音同續通考乃云不<lb/>
　　　知其所始非也虞婁當即挹婁之轉音思慕等<lb/>
　　　部亦當在今黒龍江左右至唐書言白山部分<lb/>
<pb n="KR2k0038_WYG_009-14a"/>
　　　散入中國而遼志有長白山女真三十部稱號<lb/>
　　　雖殊山川可考金源盛而諸部始歸於一焉爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0038_WYG_009-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定滿洲源流考卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0038_WYG_013-1a"/>
欽定四庫全書<lb/>
欽定滿洲源流考卷九<lb/>
　疆域<hi>二</hi>
　　沃沮　濊<lb/>
　　　後漢書東沃沮在髙句驪葢馬大山之東<hi>按原注葢</hi>
　　　<hi>馬縣名屬元莬郡其山在今平壤城西平壤即王險城也</hi>東濱大海北與挹<lb/>
　　　婁夫餘南與濊接其地東西狹南北長可折方<lb/>
　　　千里武帝滅朝鮮以沃沮地為元菟郡後徙於<lb/>
<pb n="KR2k0038_WYG_013-1b"/>
　　　髙句驪西北更以沃沮為縣屬樂浪東部都尉<lb/>
　　　至光武罷都尉官封其帥為沃沮侯又有北沃<lb/>
　　　沮去南沃沮八百餘里南接挹婁<lb/>
　　　三國魏志東沃沮在葢馬大山之東其地形東<lb/>
　　　北狹西南長可千里<hi>按此與後漢書稍異</hi>漢武元封中以<lb/>
　　　其地為元菟郡後徙郡句驪西北今所謂元菟<lb/>
　　　故府是也沃沮還屬樂浪漢以土地廣逺在單<lb/>
　　　單大嶺之東分治東部都尉治不耐城别主嶺<lb/>
<pb n="KR2k0038_WYG_013-2a"/>
　　　東七縣時沃沮亦皆為縣光武六年省都尉以<lb/>
　　　縣中渠帥為縣侯<lb/>
　　　遼史海州南海軍本沃沮國地有沃沮縣<lb/>
　　　後漢書濊北與髙句驪沃沮南與辰韓接東窮<lb/>
　　　大海西至樂浪濊及沃沮句驪本皆朝鮮之地<lb/>
　　　元朔元年濊君南閭等率二十八萬口詣遼東<lb/>
　　　内屬武帝以其地為蒼海郡數年乃罷至元封<lb/>
　　　三年滅朝鮮分置樂浪臨屯元菟真畨<hi>原注畨音潘</hi>
<pb n="KR2k0038_WYG_013-2b"/>
　　　四郡至昭帝始元五年罷臨屯真畨以并樂浪<lb/>
　　　元菟元菟復徙居句驪自單單大嶺已東沃沮<lb/>
　　　濊悉屬樂浪後以境土廣逺復分嶺東七縣置<lb/>
　　　樂浪東部都尉建武六年省都尉官遂棄嶺東<lb/>
　　　地悉封其帥為侯<lb/>
　　　三國魏志濊南與辰韓北與髙句驪沃沮接東<lb/>
　　　窮大海今朝鮮之東皆其地也漢武帝分朝鮮<lb/>
　　　為四郡自單單大嶺以西屬樂浪自嶺以東七<lb/>
<pb n="KR2k0038_WYG_013-3a"/>
　　　縣都尉主之皆以濊為民後省都尉封其渠帥<lb/>
　　　為侯今不耐濊皆其後也<lb/>
　　　謹按兩漢魏晉時國於東方者為夫餘挹婁三<lb/>
　　　韓其邑落散處山海間者又有沃沮濊等名以<lb/>
　　　史傳核之沃沮之在東者東濱大海北接挹婁<lb/>
　　　夫餘又有北沃沮南沃沮並皆散處山林無大<lb/>
　　　君長所云單單大嶺即長白山單單與滿洲語<lb/>
　　　珊延音固相近也今自長白附近東至海邊北<lb/>
<pb n="KR2k0038_WYG_013-3b"/>
　　　接烏拉黒龍江西至俄羅斯叢林密樹綿亘其<lb/>
　　　間魏毌丘儉討髙麗絶沃沮千餘里到肅慎南<lb/>
　　　界則沃沮者實即今之窩集也濊地君長亦皆<lb/>
　　　分統邑落無所專屬夫餘挹婁皆有其地考其<lb/>
　　　故壤自鳯凰城並海至朝鮮三國以後隋屬髙<lb/>
　　　麗唐屬渤海矣<lb/>
　　勿吉行程<lb/>
　　　魏書勿吉國在髙句麗北去洛五千里自和龍<lb/>
<pb n="KR2k0038_WYG_013-4a"/>
　　　北二百餘里有善玉山山北行十三日至祁黎<lb/>
　　　山又北行七日至如洛瓌水<hi>北史作洛瓌水</hi>水廣里餘<lb/>
　　　又北行十五日至太魯水<hi>北史作太岳魯水</hi>又東北行<lb/>
　　　十八日到其國國有粟末水徒太山<hi>按和龍為今土黙特</hi>
　　　<hi>右翼地太魯水當為今滔爾河亦作淘爾洮兒又作拖羅皆音之轉新唐書之它漏遼金之他</hi>
　　　<hi>魯撻魯河并聖宗所改撻魯河為長春河者皆是水也源出科爾沁西北興安山東南流合貴</hi>
　　　<hi>勒爾河又東北折經科爾沁右翼後旗南界又東經扎賴特南界滙為納蘭薩蘭池亦名日月</hi>
　　　<hi>池會嫩江以入於松花江松花江即粟末水新唐書言粟末西北注它漏河者葢不知它漏河</hi>
<pb n="KR2k0038_WYG_013-4b"/>
　　　<hi>東南入嫩江以達松花而反謂松花由嫩江以注它漏是據圖臆揣之誤也洛瓌當即老哈之</hi>
　　　<hi>轉音䝉古稱老河為老哈源出喀喇沁右翼東北流經故大寜城東又北經敖漢翁牛特在翼</hi>
　　　<hi>南又東北經奈曼及喀爾喀左翼北流五百里許與潢河合證之下文使臣所行地里音譯更</hi>
　　　<hi>相符合其不能徑由東北行者葢中間為契丹所隔故耳又扎魯特右翼西北一百九十里亦</hi>
　　　<hi>有他魯河源出大青羊山南流數十里入阿里雅河史載自和龍至勿吉由北而東不應反岐</hi>
　　　<hi>至西北則太魯非此河也又有以如洛瓌為饒樂之訛者考唐貞觀中置饒樂都督府領弱水</hi>
　　　<hi>祁黎洛瓌太魯湯野六州洛瓌太魯皆以水名州與饒樂並置且魏時亦未置州其非饒樂之</hi>
　　　<hi>訛明矣</hi>太和初使臣乙力支稱初發其國乗船溯<lb/>
<pb n="KR2k0038_WYG_013-5a"/>
　　　難河西上至太□河南出陸行渡洛孤水從契<lb/>
　　　丹西界達和龍<hi>按難河亦曰那河即嫩江也太□即上文太魯洛孤即上文洛</hi>
　　　<hi>瓌皆音轉而訛實即滔爾及老哈二河也滔爾河入嫩江故自難河乗船可溯滔爾與老河相</hi>
　　　<hi>隔故南出陸行渡老河以至和龍是時土黙特地屬元魏之營州而老河旁若喀喇沁敖漢奈</hi>
　　　<hi>曼翁牛特等境皆屬契丹故云自契丹西界達和龍使臣所厯之途與魏使正同也時代雖遙</hi>
　　　<hi>其迹尚有可尋耳</hi>
　　勿吉七部故地<lb/>
　　　北史粟末部與髙麗接<lb/>
<pb n="KR2k0038_WYG_013-5b"/>
　　　新唐書粟末部居最南抵太白山與髙麗接依<lb/>
　　　粟末水以居水源於山西北注它漏河<hi>按它漏即滔爾</hi>
　　　<hi>河入嫩江嫩江入松花江此云粟末西北注它漏河殊誤</hi>
　　　新唐書渤海本粟末部附髙麗者<hi>詳見後渤海條</hi>
　　　北史伯咄部在粟末北<lb/>
　　　新唐書粟末稍東北曰汩咄部<hi>按此作汩與北史異</hi>
　　　北史安車骨部在伯咄東北<lb/>
　　　新唐書汩咄又東北曰安居骨部<hi>按居與車音同字異</hi>
<pb n="KR2k0038_WYG_013-6a"/>
　　　唐會要汩咄安居骨因髙麗破後奔散微弱後<lb/>
　　　無聞焉<lb/>
　　　北史拂湼部在伯咄東<lb/>
　　　新唐書安居骨曰拂湼部<lb/>
　　　通考拂湼故地渤海為東平府領伊䝉陀黒比<lb/>
　　　五州<lb/>
　　　遼史地理志東京紫䝉縣本漢鏤芳<hi>按兩漢志並作鏤方</hi>
　　　縣地後拂湼國置東平府領紫䝉縣<lb/>
<pb n="KR2k0038_WYG_013-6b"/>
　　　遼史地理志東京遼州始平軍本拂湼國城渤<lb/>
　　　海為東平府唐太宗征髙麗李世勣拔遼城髙<lb/>
　　　宗詔程名振蘇定方討髙麗至新城大破之皆<lb/>
　　　此地也有遼河羊腸河錐子河蛇山狼山黒山<lb/>
　　　巾子山<hi>按羊腸錐子河及蛇山等俱在今廣寧境遼河亦經廣寧境内則拂湼故地實</hi>
　　　<hi>在今廣寧</hi>
　　　北史號室部在拂湼東<lb/>
　　　北史黒水部在安車骨西北<hi>詳見下靺鞨條</hi>
<pb n="KR2k0038_WYG_013-7a"/>
　　　新唐書安居骨之西北曰黒水部<lb/>
　　　北史白山部在粟末東南<lb/>
　　　新唐書粟末之東曰白山部<lb/>
　　　舊唐書白山部近髙麗因收平壤之後部衆多<lb/>
　　　入中國<lb/>
　　　遼史百官志長白山三十部大王府<lb/>
　　勿吉傍國<lb/>
　　　北史勿吉傍有大莫盧國覆鍾國莫多囘國庫<lb/>
<pb n="KR2k0038_WYG_013-7b"/>
　　　婁國素和國具弗伏國匹黎尒國拔大何國郁<lb/>
　　　羽陵國庫伏真國魯婁國羽真侯國<hi>魏書北史豆莫婁在</hi>
　　　<hi>勿吉北千里舊北夫餘也室韋之東東至於海方二千餘里當即大莫盧之轉音或言濊地也</hi>
　　　謹按勿吉即挹婁為肅慎故地分七部粟末部<lb/>
　　　近長白山以粟末水得名則在今松花江左右<lb/>
　　　伯咄在松花江北拂湼在伯咄東史稱拂湼故<lb/>
　　　地渤海為東平府領伊䝉陀黒比五州又遼史<lb/>
　　　稱紫䝉縣拂湼國置東平府是其分州立邑又<lb/>
<pb n="KR2k0038_WYG_013-8a"/>
　　　在渤海之前矣紫蒙故城在今遼陽東境東平<lb/>
　　　府契丹為遼州金為遼濱縣屬瀋州故城在明<lb/>
　　　瀋陽衛城西北百八十里唐以前為髙麗所據<lb/>
　　　謂之遼東城唐太宗克之改曰遼州時亦謂之<lb/>
　　　新城以别於遼東故城也考唐書貞觀十九年<lb/>
　　　伐髙麗江夏王道宗將兵數千至新城二十一<lb/>
　　　年復伐髙麗命李世勣將青州兵自新城道入<lb/>
　　　永徽三年髙麗侵契丹契丹大敗髙麗於新城<lb/>
<pb n="KR2k0038_WYG_013-8b"/>
　　　儀鳯三年徙安東都䕶於新城皆此地也黒水<lb/>
　　　以黒龍江名唐時最盛今詳載於靺鞨條白山<lb/>
　　　部以長白山名舊唐書言因平壤之役多散入<lb/>
　　　中國而白山部太師暨長白山三十部大王之<lb/>
　　　稱見於遼志則其部族仍以繫號可知葢自粟<lb/>
　　　末部强諸部皆為服屬於是中土但知有渤海<lb/>
　　　其他部不可考矣東平府及遼州並詳後渤海<lb/>
　　　契丹疆域條至勿吉附近之大莫盧當即魏書<lb/>
<pb n="KR2k0038_WYG_013-9a"/>
　　　之豆莫婁亦稱達末婁覆鍾當即百濟之弗中<lb/>
　　　郁羽陵當即尉厥里皆與契丹相接也<lb/>
　　百濟里至<lb/>
　　　魏書百濟國北去髙句麗千餘里處小海之南<lb/>
　　　<hi>按史是時髙麗國東至新羅西度遼二千里南接百濟北鄰靺鞨一千餘里</hi>
　　　北史百濟始立國於帶方故地其國東極新羅<lb/>
　　　句麗西南俱限大海處小海南東西四百五十<lb/>
　　　里南北九百餘里<lb/>
<pb n="KR2k0038_WYG_013-9b"/>
　　　後周書百濟始立國於帶方其地界東極新羅<lb/>
　　　北接髙句麗西南俱限大海東西四百五十里<lb/>
　　　南北九百餘里治固麻城<lb/>
　　　宋書百濟本與髙驪俱在遼東之東千餘里其<lb/>
　　　後髙驪略有遼東百濟略有遼西<lb/>
　　　隋書百濟國東西四百五十里南北九百餘里<lb/>
　　　南接新羅北距髙麗<lb/>
　　　舊唐書百濟處大海之北小海之南東北至新<lb/>
<pb n="KR2k0038_WYG_013-10a"/>
　　　羅<hi>按隋唐時通百濟皆自登莱泛海而往葢為契丹所隔新唐書所載亦同</hi>
　　　新唐書百濟直京師東六千里而贏濱海之陽<lb/>
　　　其東新羅也<lb/>
　　　唐會要百濟當馬韓故地處大海之北小海之<lb/>
　　　南東北至新羅<lb/>
　　　通考百濟晉時略有遼西晉平<hi>唐栁城北平之間</hi>自晉<lb/>
　　　以後吞併諸國據有馬韓故地其國東西四百<lb/>
　　　里南北九百里<lb/>
<pb n="KR2k0038_WYG_013-10b"/>
　　百濟都城　百濟郡邑<lb/>
　　　北史百濟所都曰居拔城亦曰固麻城其外更<lb/>
　　　有五方中方曰古沙城東方曰得安城南方曰<lb/>
　　　久知下城西方曰刀先城北方曰熊津城都下<lb/>
　　　有方方分五部曰上部前部中部下部後部五<lb/>
　　　方各有方領一人方有十郡城之内外民庶及<lb/>
　　　餘小城咸分𨽻焉<lb/>
　　　宋書百濟所治謂之晉平郡晉平縣<lb/>
<pb n="KR2k0038_WYG_013-11a"/>
　　　梁書晉世百濟有遼西晉平二郡地自置百濟<lb/>
　　　郡梁天監中為髙句驪所破遷居南韓地後更<lb/>
　　　為强國號所治城曰固麻謂邑曰檐魯其國有<lb/>
　　　二十二檐魯皆以子弟宗族分領之<hi>按宋書云百濟所治</hi>
　　　<hi>謂之晉平郡晉平縣是以郡統縣矣北史云國有五方方管十郡則當為五十郡今梁書云二</hi>
　　　<hi>十二檐魯是縣反少於郡恐無是理</hi>
　　　隋書百濟國都曰居拔城畿内為五部五方各<lb/>
　　　有方領一人方有十郡國西南人島居者十五<lb/>
<pb n="KR2k0038_WYG_013-11b"/>
　　　所皆有城邑百濟自西行三日至貊國云<lb/>
　　　舊唐書百濟王所居有東西兩城貞觀十六年<lb/>
　　　伐取新羅四十餘城又襲破新羅十城二十二<lb/>
　　　年又破其十餘城永徽中又與髙麗靺鞨侵其<lb/>
　　　北界三十餘城其國舊分五部統郡三十七城<lb/>
　　　二百至顯慶五年以其地分置熊津馬韓東明<lb/>
　　　等五都督府各統州縣立其帥為都督刺史縣<lb/>
　　　令命王文度為熊津都督以鎮之<lb/>
<pb n="KR2k0038_WYG_013-12a"/>
　　　新唐書百濟王居東西二城有六萬方統十郡<lb/>
　　　<hi>按六萬方與他書異當為六方方統十郡萬字亦作万與方相近而誤耳</hi>顯慶五年<lb/>
　　　平其國五部三十七郡二百城户七十六萬析<lb/>
　　　置熊津馬韓東明金漣徳安五都督府後其地<lb/>
　　　為新羅渤海靺鞨所分<hi>按五代史後唐清泰間及元史世祖本紀至元</hi>
　　　<hi>四年百濟皆遣使入貢是百濟至元代猶存但故地已失僅守偏隅非復隋唐之舊耳</hi>
　　　唐會要百濟王所居有東西兩城又外置六方<lb/>
　　　方管十郡唐顯慶五年分其國為五部統郡三<lb/>
<pb n="KR2k0038_WYG_013-12b"/>
　　　十七城二百置熊津馬韓東明金漣徳安等五<lb/>
　　　都督各統州縣立其長為都督刺史縣令麟徳<lb/>
　　　以後其地為新羅靺鞨所分<lb/>
　　百濟諸城<lb/>
　　　舊唐書龍朔元年百濟僧道琛舊將福信據周<lb/>
　　　留城其西部北部並應之帶方州刺史劉仁軌<lb/>
　　　便道發兵轉鬬而前所向皆下道琛於熊津江<lb/>
　　　口立兩柵以拒復退保任存城<hi>新書作任孝</hi>
<pb n="KR2k0038_WYG_013-13a"/>
　　　舊唐書龍朔二年劉仁願仁軌大破福信餘衆<lb/>
　　　於熊津東拔其支羅城及尹城大山沙井等柵<lb/>
　　　福信等以真峴城臨江髙險又當衝要加兵守<lb/>
　　　之仁軌夜拔之遂通新羅運糧之路仁願請益<lb/>
　　　兵詔發淄青莱海兵七千人浮海赴熊津於是<lb/>
　　　水軍自熊津江往白江以會陸軍同趨周留城<lb/>
　　　通考髙麗以百濟為金州金馬郡<lb/>
　　　謹按百濟與新羅壤地相錯隋書云南接新羅<lb/>
<pb n="KR2k0038_WYG_013-13b"/>
　　　唐會要言東北至新羅考百濟之境西北自今<lb/>
　　　廣寧錦義南踰海葢東極朝鮮之黄海忠清全<lb/>
　　　羅等道東西狹而南北長自栁城北平計之則<lb/>
　　　新羅在其東南自慶尚熊津計之則新羅在其<lb/>
　　　東北其北亦與勿吉為鄰也王都有東西兩城<lb/>
　　　號固麻城亦曰居拔城以滿洲語考之固麻為<lb/>
　　　格們之轉音居拔葢滿洲語之卓巴言二處也<lb/>
　　　二城皆王都故皆以固麻名之宋書言百濟所<lb/>
<pb n="KR2k0038_WYG_013-14a"/>
　　　治謂之晉平郡晉平縣通考云在唐栁城北平<lb/>
　　　之間則國都在遼西而朝鮮全州境内又有俱<lb/>
　　　拔故城殆梁天監時遷居南韓之城歟唐顯慶<lb/>
　　　中分為五都督府曰徳安即百濟東方之得安<lb/>
　　　城曰熊津即北方之熊津城熊津今朝鮮漢江<lb/>
　　　城在全州西北百濟與髙麗分界處也曰東明<lb/>
　　　者東明為百濟之祖自稾離渡河以之名地當<lb/>
　　　與稾離國相近考遼志稾離為鳯州韓州皆在<lb/>
<pb n="KR2k0038_WYG_013-14b"/>
　　　今開原境則東明都督府之設亦應與開原相<lb/>
　　　邇矣任存城在熊津江口朝鮮全州西百濟之<lb/>
　　　西部支羅真峴在熊津東全州之北自熊津溯<lb/>
　　　白江為周留城在全州西加林城亦在焉沙井<lb/>
　　　柵在其東北唐蘇定方劉仁軌等由登莱海道<lb/>
　　　濟師故戰守之地皆在今朝鮮境耳唐書又言<lb/>
　　　後為新羅渤海靺鞨所分百濟遂絶而自五代<lb/>
　　　迄元尚有百濟朝貢之文考百濟舊設五方方<lb/>
<pb n="KR2k0038_WYG_013-15a"/>
　　　管十郡則列郡五十唐初又攻取新羅六七十<lb/>
　　　城其幅員益廣蘇定方所得止三十七郡王子<lb/>
　　　夫餘豐脱身而走是其支庶保守偏隅仍循位<lb/>
　　　號僅有黄海忠清等地而海葢以北盡歸新羅<lb/>
　　　渤海矣<lb/>
　　新羅<lb/>
　　　北史新羅在髙麗東南居漢時樂浪地多山險<lb/>
　　　兼有沃沮不耐韓濊之地附庸於百濟<lb/>
<pb n="KR2k0038_WYG_013-15b"/>
　　　梁書新羅本辰韓也其國在百濟東南五千餘<lb/>
　　　里<hi>按通志通考俱作五百餘里查二國壤地昆達無相去五千里之理疑梁書之誤</hi>東<lb/>
　　　濱大海南北與句驪百濟接其邑在内曰啄評<lb/>
　　　<hi>按唐書通考俱作喙評考通典注云呼穢反則喙字當因字形相近而訛</hi>在外曰邑<lb/>
　　　勒國有六喙評五十二邑勒<hi>今有邑勒必拉入松阿哩江與薩木</hi>
　　　<hi>什必拉相近</hi>
　　　通志新羅國在百濟東南五百餘里東濱大海<lb/>
　　　其西北界出髙麗之間<lb/>
<pb n="KR2k0038_WYG_013-16a"/>
　　　隋書新羅在髙麗東南居漢時樂浪之地魏將<lb/>
　　　毌丘儉討髙麗破之奔沃沮其後復歸故國留<lb/>
　　　者遂為新羅焉兼有沃沮不耐韓濊之地<lb/>
　　　冊府元龜隋伐髙麗新羅亦攻取髙麗五百里<lb/>
　　　舊唐書新羅在漢時樂浪之地東及南方俱限<lb/>
　　　大海西接百濟北鄰髙麗東西千里南北二千<lb/>
　　　里王所居曰金城周七八里顯慶以後漸有髙<lb/>
　　　麗百濟之地其界益大西至於海<lb/>
<pb n="KR2k0038_WYG_013-16b"/>
　　　新唐書新羅居漢樂浪地横千里縱三千里咸<lb/>
　　　亨五年王金法敏略百濟地守之上元二年劉<lb/>
　　　仁軌破其衆於七重城以靺鞨兵浮海略南境<lb/>
　　　又詔李謹行屯買肖城<lb/>
　　　冊府元龜開元二十四年勅浿江以南令新羅<lb/>
　　　安置<lb/>
　　　太平寰宇記新置在百濟東南五百餘里兼有<lb/>
　　　漢樂浪地東濱大海<lb/>
<pb n="KR2k0038_WYG_013-17a"/>
　　　通考新羅在百濟東南五百餘里亦在髙麗東<lb/>
　　　南隋時襲加羅任那諸國滅之其西北界犬牙<lb/>
　　　出髙麗百濟之間地多山險<lb/>
　　　奉使行程録自咸州北行至同州東望大山即<lb/>
　　　新羅山深處與髙麗接界<hi>按遼咸州即金咸平府同州為金銅山縣</hi>
　　　<hi>俱在今鐵嶺開原之間東至威逺堡即吉林界南至奉天即唐時髙麗界開原即漢時夫餘界</hi>
　　　<hi>百濟之舊國也通考謂新羅西北界出髙麗百濟之間者應即指此</hi>
　　雞林州<lb/>
<pb n="KR2k0038_WYG_013-17b"/>
　　　舊唐書龍朔三年詔以新羅為雞林州都督府<lb/>
　　　授其王金法敏為都督<hi>按自此以後凡新羅嗣王俱加雞林州大都督</hi>
　　　<hi>之號</hi>
　　　新唐書王居金城環八里龍朔元年<hi>按舊唐書作三年與</hi>
　　　<hi>此異</hi>以其國為雞林州大都督府<lb/>
　　新羅九州<lb/>
　　　新唐書新羅多取百濟地抵髙麗南境置尚良<lb/>
　　　康熊全武漢朔溟九州州有都督統郡十或二<lb/>
<pb n="KR2k0038_WYG_013-18a"/>
　　　十<hi>按是時髙麗北境已屬渤海新羅既有百濟之地又兼有髙麗南境非得百濟而始抵髙</hi>
　　　<hi>麗之南也尚州全州遼金皆有之朝鮮亦有之遼地志云尚州屬東京路本漢襄平縣地渤海</hi>
　　　<hi>為東平寨金地志云全州屬北京路治安豐縣二史並未詳沿革之由或遼金所置徒襲其名</hi>
　　　<hi>未必即其舊地也朝鮮慶尚道之尚州本辰韓南境為新羅故地全羅道之全州本弁韓邊境</hi>
　　　<hi>為百濟要隘似為相近然考唐會要五代㑹要太平寰宇記皆作金州與唐書通考作全者異</hi>
　　　<hi>唐平髙麗嘗置金州明為金州衛即今寧海縣新羅既得髙麗之地其州名即沿唐舊亦未可</hi>
　　　<hi>知苐克國初烏拉國有金州城為武勲王揚古利攻  今吉林城北猶有金州山金州站實與</hi>
　　　<hi>新羅之難林州相近非唐以後所置其稱名當有所自也康州遼屬顯州去醫巫閭山不逺熊</hi>
<pb n="KR2k0038_WYG_013-18b"/>
　　　<hi>州當以熊岳為名唐儀鳯初徙熊津都督於建安城與此相近在葢州南六十里渤海之杉盧</hi>
　　　<hi>郡也漢州以漢江為名本百濟地後為朝鮮王都朔州在鳯凰城東南溟州本濊地</hi>
　　　唐㑹要新羅封百濟故地及髙麗南境東西約<lb/>
　　　九百餘里南北約一千八百里於界内置尚良<lb/>
　　　康熊金武漢朔溟九州<lb/>
　　　唐㑹要武州物産為新羅之最<lb/>
　　　謹按新羅始附庸於百濟後兼加羅任那諸國<lb/>
　　　與百濟為鄰考其疆土東南並有今朝鮮之慶<lb/>
<pb n="KR2k0038_WYG_013-19a"/>
　　　尚江原二道西北直至今吉林烏拉又西近開<lb/>
　　　原鐵嶺唐顯慶以後又得百濟故地及髙麗南<lb/>
　　　境於是東西增九百里南北増千餘里開元以<lb/>
　　　後渤海盛强其西北諸境盡為所併新羅所有<lb/>
　　　僅鴨渌江以南唐末髙麗復起割其南境暨渤<lb/>
　　　海為契丹所侵於是新羅西與契丹以海州巖<lb/>
　　　淵縣為界西北與契丹以鴨渌江東八里黄土<lb/>
　　　嶺為界矣雞林州之名始於唐龍朔三年以其<lb/>
<pb n="KR2k0038_WYG_013-19b"/>
　　　國為雞林州大都督府國王世襲都督之號以<lb/>
　　　音譯及地理考之即今吉林許亢行程録云自<lb/>
　　　咸州至同州東望大山即新羅山遼之咸州金<lb/>
　　　為咸平府同州金為銅山縣俱在今鐵嶺開原<lb/>
　　　之間東至威逺堡門即吉林界則州名取此無<lb/>
　　　疑苐其後為渤海所得而都督之號則仍繫新<lb/>
　　　羅於是并朝鮮之地亦沿雞林之稱耳七重城<lb/>
　　　在朝鮮慶州北南臨發盧河舊唐書言劉仁軌<lb/>
<pb n="KR2k0038_WYG_013-20a"/>
　　　率兵絶匏盧河攻七重城即此水也買肖城亦<lb/>
　　　在其地當時用兵皆自登莱浮海往来故多在<lb/>
　　　朝鮮界也至九州之設東至吉林西至廣寧跨<lb/>
　　　海葢而包朝鮮幅員式擴矣<lb/>
　　靺鞨<lb/>
　　　隋書靺鞨在髙麗之北凡有七部<hi>見前勿吉條</hi>即古<lb/>
　　　之肅慎也其國西北與契丹接<lb/>
　　　舊唐書靺鞨後魏謂之勿吉在京師東北六千<lb/>
<pb n="KR2k0038_WYG_013-20b"/>
　　　餘里東至於海西接突厥南界髙麗北鄰室韋<lb/>
　　　其國凡為數十部黒水最處北方分為十六部<lb/>
　　　部又以南北為柵<lb/>
　　　新唐書黒水靺鞨居肅慎地亦曰挹婁元魏時<lb/>
　　　曰勿吉東瀕海西屬突厥南髙麗北室韋離為<lb/>
　　　數十部部間逺者三四百里近者二百里黒水<lb/>
　　　分十六落以南北稱黒水西北又有思慕部益<lb/>
　　　北行十日得郡利部東北行十日得窟説部<hi>亦號</hi>
<pb n="KR2k0038_WYG_013-21a"/>
　　　<hi>屈説</hi>稍東南行十日得莫曳皆部又有拂湼<hi>見前勿吉</hi>
　　　<hi>條</hi>虞婁越喜鐵利等部其地南距渤海北東際<lb/>
　　　於海西抵室韋南北袤二千里東西千里<hi>按上文云</hi>
　　　<hi>西屬突厥北室韋而後又云西抵室韋考新唐書室韋傳室韋地據黄龍北東黒水靺鞨西突</hi>
　　　<hi>厥南契丹北瀕海附於突厥則黒水部實西北皆鄰室韋也因室韋嘗附突厥故有西屬突厥</hi>
　　　<hi>之文耳</hi>
　　　新唐書室建河東合那河忽汗河又東貫黒水<lb/>
　　　靺鞨故靺鞨跨水有南北部<hi>按室建河即黒龍江那河即嫩河忽</hi>
<pb n="KR2k0038_WYG_013-21b"/>
　　　<hi>汗河即呼爾哈河嫩河呼爾哈皆㑹混同以合黑龍江而唐宋諸史多以混同為黑龍江者葢</hi>
　　　<hi>傳聞之誤</hi>
　　　唐㑹要靺鞨有數十部黒水靺鞨最處北方分<lb/>
　　　為十六部落又以南北為柵舊説黒水西北有<lb/>
　　　思慕靺鞨正北微東十日程有郡利靺鞨東北<lb/>
　　　十日程有窟説靺鞨東南十日程有莫曳皆靺<lb/>
　　　鞨今黒水界南與渤海國徳里府接<hi>按渤海十五府具載</hi>
　　　<hi>唐書及通考無徳里府之名據新唐志葢鎮名也以地與音考之今寧古塔城西九十里自鄂</hi>
<pb n="KR2k0038_WYG_013-22a"/>
　　　<hi>摩和湖東繞沙蘭站之南至呼爾哈河有大石廣二十餘里袤百餘里石平如鏡孔洞大小不</hi>
　　　<hi>可數計或圓或方或六隅八隅如井如盆如池或口如盂而中如洞深或丈許或數尺中有泉</hi>
　　　<hi>澄然凝碧名徳林沃赫俗呼黒石甸子石縫中魚或躍出甸上草木皆異車馬行其上如聞空</hi>
　　　<hi>洞之聲石或少損即有水從罅出探之深不可測迤西十餘里有海眼季春冰泮水流石下聲</hi>
　　　<hi>如雷吼里與林音實相近呼爾哈河即渤海舊都所在鎮名當取諸此</hi>北至小海<lb/>
　　　<hi>按今黒龍江極北有海汊北史謂于已尼大水即北海者當即此也</hi>東至大海西<lb/>
　　　至室韋南北約二千里東西約一千里渤海寖<lb/>
　　　强黒水亦為所屬<lb/>
<pb n="KR2k0038_WYG_013-22b"/>
　　　冊府元龜靺鞨在髙麗北營州東二千里越喜<lb/>
　　　靺鞨東北至黒水靺鞨地方二千里<lb/>
　　　通考拂湼鐵利虞婁越喜時時通中國而郡利<lb/>
　　　屈設<hi>按二字與唐書異</hi>莫曳皆不能自通<lb/>
　　　元史地理志開元路隋唐曰黒水靺鞨其後渤<lb/>
　　　海盛靺鞨皆役屬之又其後渤海寖弱黒水復<lb/>
　　　擅其地東瀕海南界髙麗西北與契丹接壤即<lb/>
　　　金鼻祖之部落也<hi>按元時開元路所統至廣今黑龍江寧古塔及開原縣地</hi>
<pb n="KR2k0038_WYG_013-23a"/>
　　　<hi>皆為所轄</hi>
　　黒水州　黒水府<lb/>
　　　唐㑹要武徳三年部長突地稽遣使朝貢以其<lb/>
　　　部置燕州並以其長帥為都督總管貞觀十四<lb/>
　　　年以黒水地為黒水州<lb/>
　　　冊府元龜黒水帥突地稽隋末率部落千餘家<lb/>
　　　内屬處之營州唐武徳初以其部落置燕州以<lb/>
　　　突地稽為總管<hi>按此為營州地屬靺鞨之始燕州之置實在營州也通考云武</hi>
<pb n="KR2k0038_WYG_013-23b"/>
　　　<hi>徳三年黒水長阿固郎始来貞觀二年以其地為燕州</hi>
　　　通考開元十年拜黒水部長帥為勃利州刺史<lb/>
　　　於是安東都䕶請置黒水府以部長為都督刺<lb/>
　　　史領黒水經略使<lb/>
　　　唐㑹要開元十三年於黒水部落内置黒水軍<lb/>
　　　續又以最大部落為黒水府仍以其首領都督<lb/>
　　　諸部刺史𨽻屬焉<lb/>
　　　舊唐書開元十年置黒水經略使其地南距渤<lb/>
<pb n="KR2k0038_WYG_013-24a"/>
　　　海北東際海西抵室韋南北二千里東西千里<lb/>
　　　其後渤海盛府遂廢<lb/>
　　　元史開元路唐黒水靺鞨以其地為燕州置黒<lb/>
　　　水府<lb/>
　　鐵利越喜故地<lb/>
　　　通考渤海以鐵利故地為鐵利府領廣汾蒲海<lb/>
　　　義歸六州越喜故地為懐逺府領達越懐紀富<lb/>
　　　美福邪芝九州<hi>詳後渤海條</hi>
<pb n="KR2k0038_WYG_013-24b"/>
　　　遼史地理志東京廣州渤海為鐵利郡太祖建<lb/>
　　　鐵利州<hi>按鐵利郡即渤海鐵利府所屬之廣州條也渤海屬州往往以郡稱今詳後渤海</hi>
　　　遼史地理志東京鐵驪府故鐵驪國地<hi>按鐵驪即鐵利</hi>
　　　<hi>音同字異又按元一統志云蒲河在瀋陽路源出鐵利國蒲谷流經蒲水田故名松漠紀聞云</hi>
　　　<hi>蒲河距瀋州四十里今考蒲河在承徳縣城西北四十里源出香爐山經永安橋入蓮花泊則</hi>
　　　<hi>鐵利故國實在於此</hi>
　　　遼史地理志東京韓州本渤海粤喜縣地<hi>按粤喜縣</hi>
　　　<hi>亦以粤喜國得名音同字異韓州故藁離國地在開原東北</hi>
<pb n="KR2k0038_WYG_013-25a"/>
　　　遼史地理志銀州新興縣本故粤喜國城<hi>按遼銀州</hi>
　　　<hi>本渤海懐逺府所屬之富州也新興縣之地渤海亦嘗置銀州遼移其名新興縣金𨽻咸平府</hi>
　　　<hi>志云南有范河北有柴河西有遼河以今水道考之外遼河在鐵嶺城西十里柴河源出城東</hi>
　　　<hi>南百八十里繞至城北西入於遼范河出城東南百二十里西流過城南西入遼河則粤喜國</hi>
　　　<hi>城正在今鐵嶺縣也</hi>
　　　遼史地理志東京信州本粤喜故城地鄰髙麗<lb/>
　　　<hi>按此即渤海懐逺府治所據元一統志在濱州之西今開原之東葢遼時渤海衰而髙麗復興</hi>
　　　<hi>故與髙麗相近也</hi>
<pb n="KR2k0038_WYG_013-25b"/>
　　　金史地理志韓州栁河縣本粤喜縣地以河為<lb/>
　　　名有枸河栁河<lb/>
　　　元一統志栁河縣故城本粤喜地後置縣以其<lb/>
　　　地近栁河故名今城址猶存<hi>按元一統志苐言地近栁河金地理</hi>
　　　<hi>志云有枸河栁河考巨盛京通志有栁河而無枸河苐云遼河一名  流河一名句麗河亦名</hi>
　　　<hi>枸栁河謂是枸河栁河合流之處今考栁河源出遼陽州城東北八十里西北流經承徳縣城東</hi>
　　　<hi>南之䃳子山紅寳石山陽入十里河又考十里河舊名椆栁河源出遼陽州城北六十里亦西</hi>
　　　<hi>北流至楊家湾合沙河入渾河渾河入遼河則枸河或即十里河也苐十里河與栁河合流之</hi>
<pb n="KR2k0038_WYG_013-26a"/>
　　　<hi>地去巨流河尚逺而遼河之大豈轉因二小水得名舊志止屬傳聞未有確據葢因句麗巨流</hi>
　　　<hi>枸栁音頗相同是以傳疑有此説耳又按今土黙特右翼西北亦有栁河東南流經喀喇城入</hi>
　　　<hi>大凌河又義州境内之栁河川亦發源於土黙特右翼南亦東南流入大凌河土黙特右翼為</hi>
　　　<hi>古栁城地雖與靺鞨接界在遼為興中府屬中京殊不相渉考遼金韓州信州故城皆在今科</hi>
　　　<hi>爾沁左翼東南科爾沁地在隋唐屬靺鞨無栁河有遼河則所謂枸河栁河者當即枸栁之誤</hi>
　　　<hi>分為二河耳</hi>
　　　謹按靺鞨即勿吉舊屬七部並同拂湼白山等<lb/>
　　　部已載前勿吉條粟末後稱渤海<hi>另條詳後</hi>惟黒水<lb/>
<pb n="KR2k0038_WYG_013-26b"/>
　　　一部復分為十六考之史傳思慕郡利窟説莫<lb/>
　　　曳皆虞婁皆在黒水以北不與中土相聞今黒<lb/>
　　　龍江之外當即其地可考者惟黒水之南北部<lb/>
　　　及越喜鐵利二部新唐書言室建河東合那河<lb/>
　　　忽汗河又東貫黒水靺鞨故跨江有南北之稱<lb/>
　　　所言較諸史為詳尚猶有未盡者室建即今黒<lb/>
　　　龍江那河即嫩河忽汗即呼爾哈河二河並入<lb/>
　　　混同江混同合黒龍江入海混同黒龍合流之<lb/>
<pb n="KR2k0038_WYG_013-27a"/>
　　　處僅在靺鞨東界新唐書兼那河忽汗河言之<lb/>
　　　似誤以混同為黒龍江也其實一出長白一出<lb/>
　　　肯特逺不相渉前史但知有黒水而未知黒水<lb/>
　　　源委僅據其入海之處與混同合流故誤以混<lb/>
　　　同為黒水金史亦言混同江一名黒龍江指下<lb/>
　　　流交㑹處而言猶之可也若新唐書言混同入<lb/>
　　　嫩江北盟㑹編稱混同南流入鴨緑通鑑注又<lb/>
　　　以混同為鴨緑尤舛謬之甚者矣嫩江之地亦<lb/>
<pb n="KR2k0038_WYG_013-27b"/>
　　　屬靺鞨魏書稱勿吉使臣自其國溯難河至太<lb/>
　　　□河是也<hi>難河即嫩河太□即洮爾詳見前勿吉條</hi>忽汗河上流屬<lb/>
　　　渤海其入混同江處亦屬靺鞨唐㑹要所稱南<lb/>
　　　與渤海徳里府接界是也唐㑹要又云北至小<lb/>
　　　海東濱大海渤海盛時黒水亦為所屬考渤海<lb/>
　　　郡縣實未嘗過混同以北惟鐵利越喜兩部故<lb/>
　　　地渤海嘗郡縣之而鐵利仍自為國朝貢往来<lb/>
　　　見於遼史者不一暨金興始屬於金殆故地為<lb/>
<pb n="KR2k0038_WYG_013-28a"/>
　　　渤海所得而其部落稍徙相逺歟鐵利故地有<lb/>
　　　蒲河在今承徳縣西北越喜故地有遼河范河<lb/>
　　　柴河在今開原鐵嶺東北唐時黒水府黒水州<lb/>
　　　但即其全部遙授都督之名初無專治燕州之<lb/>
　　　設則在營州僅為别部長帥突地稽所居統計<lb/>
　　　黒水全部北東際海南至寧古塔其西界嫩江<lb/>
　　　科爾沁西南至開原鐵嶺史言南北袤二千里<lb/>
　　　東西千里第約計之詞實不止是也<lb/>
<pb n="KR2k0038_WYG_013-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定滿洲源流考卷九<lb/>
</p>
<p>
</p>
  </div>
</body>
</text>
</TEI>
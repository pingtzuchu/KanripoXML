<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歴代建元考卷四</head>
    <p>
<pb n="KR2m0041_WYG_004-1a"/>
欽定四庫全書<lb/>
　歴代建元考卷四　　　　　秀水鍾淵映撰<lb/>
　漢<hi>劉氏</hi>
太祖髙皇帝邦沛人以秦二世元年起兵為沛公乙未<lb/>
楚義帝遣之滅秦為漢王己亥滅楚項氏即皇帝位都<lb/>
長安用秦正以十月為歲首十二月丙午崩<lb/>
孝惠皇帝盈太祖太子以丁未嗣立七年己丑崩母吕<lb/>
后名後宫子為帝子立之太后臨朝九年崩大臣誅吕<lb/>
<pb n="KR2m0041_WYG_004-1b"/>
氏廢少帝<lb/>
太宗孝文皇帝恒太祖子封代王辛酉太尉周勃等迎<lb/>
立之十七年戊寅稱後元年又七年甲申崩<lb/>
　　本紀十七年得玉杯<hi>新垣平令人詐獻之</hi>刻曰人主延夀于<lb/>
　　是天子始更為元年<lb/>
　　宋胡安國春秋傳曰元年即位之始年也自是累<lb/>
　　數雖久而不易此前古人君記事之例春秋祖述<lb/>
　　為編年法及漢文帝惑方士之言改後元年始亂<lb/>
<pb n="KR2m0041_WYG_004-2a"/>
　　古制夫在位十有六載矣復稱元年可乎孝武又<lb/>
　　因事别建年號歴代因之或五六年或四三年或<lb/>
　　一歲再更使記注繁蕪莫之勝載夫歴世無窮而<lb/>
　　美名有盡豈記久明逺可行之法也必欲傳久當<lb/>
　　以春秋編年為正<lb/>
孝景皇帝啓文帝太子以乙酉嗣立壬辰中元年戊戌<lb/>
後元年共在位十六年崩<lb/>
世宗孝武皇帝徹景帝子封膠東王立為太子庚子嗣<lb/>
<pb n="KR2m0041_WYG_004-2b"/>
立太初元年正厯始以正月為歲首甲午崩在位五十<lb/>
四年改元十一<lb/>
　建元<hi>六</hi>　　元光<hi>六/</hi>　　元朔<hi>六/</hi>　　元狩<hi>六</hi>
　元鼎<hi>六</hi>　　元封<hi>六山以封/泰  改元</hi>　　　　太初<hi>四</hi>
　天漢<hi>四</hi>　　太始<hi>四/</hi>　　征和<hi>四/</hi>　　後元<hi>二</hi>
　　漢書終軍傳對曰今郊祀未見于神祗而獲獸以<lb/>
　　饋宜因昭時令日改定告元對奏由是改元為元<lb/>
　　狩劉仲馮曰按紀獲麟在元狩元年史記封禪書<lb/>
<pb n="KR2m0041_WYG_004-3a"/>
　　元鼎三年有司始言元不宜以一二數乃目三元<lb/>
　　曰狩蓋追述也<lb/>
　　史記封禪書有司言元宜以天瑞命不宜以一二<lb/>
　　數一元曰建二元以長星曰光三元以郊得一角<lb/>
　　獸曰狩云<lb/>
　　漢書本紀夏四月癸卯上還登封泰山降坐明堂<lb/>
　　詔曰朕以𦕈躬承至尊兢兢焉惟徳菲薄不明于<lb/>
　　禮樂故用事八神遭天地况著見景象㞕然如有<lb/>
<pb n="KR2m0041_WYG_004-3b"/>
　　聞震于怪物欲止不敢遂登封泰山至於梁父然<lb/>
　　後升壇肅然自新嘉與士大夫更始其以十月為<lb/>
　　元封元年<lb/>
　　通鑑注曰應劭曰時頻年苦旱故改元為天漢以<lb/>
　　祈甘雨師古曰大雅有雲漢之詩周大夫仍叔所<lb/>
　　作以美宣王遇旱災修徳勤政而能致雨故依以<lb/>
　　為年號也<lb/>
　　宋胡三省通鑑注曰自古帝王未有年號始起于<lb/>
<pb n="KR2m0041_WYG_004-4a"/>
　　此貢父曰封禪書云其後三年有司言元宜以天<lb/>
　　瑞命不宜以一二數推所謂其後三年者蓋盡元<lb/>
　　狩六年至元鼎元年也然元鼎四年方得寶鼎又<lb/>
　　無由先三年稱之以此而言自元鼎以前之年皆<lb/>
　　有司所追命其實年號之起在元鼎故元封改元<lb/>
　　則始有詔書也宋王樹野客叢談曰前漢諸君末<lb/>
　　年甚有異者文帝十六年改為後元年其説出于<lb/>
　　新垣平之詐候日再中以為吉祥故改元以求延<lb/>
<pb n="KR2m0041_WYG_004-4b"/>
　　年之祚既詐覺被誅景帝猶且因之景帝七年稱<lb/>
　　中元年又六年稱後元年至三年而終武帝在位<lb/>
　　五十四年屢更年號最後更為後元而以二年終<lb/>
　　不知當時何所據而分中與後謂之後則宜若有<lb/>
　　盡乃不諱何耶自是之後不復建後元之號矣<lb/>
孝昭皇帝弗陵武帝少子以乙未嗣立十三年丁未崩<lb/>
改元三<lb/>
　始元<hi>六</hi>　　元鳳<hi>六下以鳳凰/來  紀元</hi>　　　元平<hi>元</hi>
<pb n="KR2m0041_WYG_004-5a"/>
中宗孝宣皇帝詢初名病已武帝曾孫戾太子孫史皇<lb/>
孫子昭帝崩昌邑王立無道大將軍霍光廢之戊申帝<lb/>
嗣立在位二十五年壬申崩改元七<lb/>
　本始<hi>四</hi>　　地節<hi>四令以先者地震山崩水出欲  地得其節于是改元</hi>
　元康<hi>四</hi>　　神爵<hi>四降以神/爵  改元</hi>　　　　五鳳<hi>四</hi>
　甘露<hi>四降以甘露  改元</hi>　　　　黄龍<hi>元</hi>
髙宗孝元皇帝奭中宗太子以癸酉嗣立在位十六年<lb/>
戊子崩改元四<lb/>
<pb n="KR2m0041_WYG_004-5b"/>
　初元<hi>五</hi>　　永光<hi>五/</hi>　　建昭<hi>五/</hi>　　竟寧<hi>元紀元帝  邊</hi>
　<hi>垂長無兵革之事其改元為竟寧</hi>
孝成皇帝驁髙宗太子以己丑嗣立在位二十六年甲<lb/>
寅崩改元七<lb/>
　建始<hi>四</hi>　　河平<hi>四輒以河决隄/塞  平改元</hi>　　陽朔<hi>四</hi>
　鴻嘉<hi>四</hi>　　永始<hi>四/</hi>　　元延<hi>四/</hi>　　綏和<hi>二</hi>
　　成帝紀河平四年山陽火生石中明年改元為陽<lb/>
　　朔師古曰朔始也以火生石中言陽氣之始<lb/>
<pb n="KR2m0041_WYG_004-6a"/>
孝哀皇帝欣髙宗孫定陶王子成帝立為太子以乙卯<lb/>
嗣立在位六年庚申崩改元三<lb/>
　建平<hi>四</hi>　　太初元將<hi>即建平二/年二月除</hi>　　元夀<hi>二</hi>
　　建平二年六月待詔夏賀良等言赤精子之䜟漢<lb/>
　　家厯運中衰當再受命宜改元易號詔曰漢興二<lb/>
　　百載厯數開元皇天降非材之祐漢國再獲受命<lb/>
　　之符朕之不徳曷敢不通夫基事之元命必與天<lb/>
　　下自新其大赦天下以建平二年為太初元將元<lb/>
<pb n="KR2m0041_WYG_004-6b"/>
　　年號曰陳聖劉太平皇帝漏刻以百二十為度八<lb/>
　　月詔除之曰待詔夏賀良等建言改元易號增益<lb/>
　　漏刻可以永安國家朕過聽賀良等言冀為海内<lb/>
　　獲福卒亡嘉應皆違經背古不合時宜六月甲子<lb/>
　　制書非赦令也皆蠲除之賀良等反道惑衆下有<lb/>
　　司皆伏辜<lb/>
孝平皇帝衎髙宗孫中山王子以辛酉嗣立在位五年<lb/>
乙丑為王莽所酖崩改元一<lb/>
<pb n="KR2m0041_WYG_004-7a"/>
　元始<lb/>
孺子嬰宣帝曾孫以丙寅立為孺子王莽稱假皇帝在<lb/>
位三年戊辰莽廢為安定公改元二更始時起兵稱皇<lb/>
帝被誅<lb/>
　居攝<hi>二</hi>　　初始<hi>元</hi>
　　漢書居攝三年十一月甲子莽上奏太后以居攝<lb/>
　　三年為初始元年漏刻以百二十為度奏可<lb/>
新王莽元城人元帝后從子初封新都侯進安漢公攝<lb/>
<pb n="KR2m0041_WYG_004-7b"/>
皇帝以己巳簒漢改正朔以十二月為歲首在偽位十<lb/>
五年更始元年癸未為漢兵所誅改元三<lb/>
　始建國<hi>五</hi>　天鳳<hi>六/</hi>　　地皇<hi>三</hi>
　　漢書天鳳六年春莽見盗賊多乃令太史推三萬<lb/>
　　六千歲厯紀六歲一改元布天下明年改元地皇<lb/>
淮陽王𤣥景帝後舂陵戴侯曾孫癸未諸將立之于髙<lb/>
陽王莽誅遷都長安三年赤眉入關遇害改元一<lb/>
　更始<lb/>
<pb n="KR2m0041_WYG_004-8a"/>
　　右西漢十一帝二百一十四年外王莽十五年淮<lb/>
　　陽王三年<lb/>
　西漢末諸國考<lb/>
　漢<lb/>
劉盆子城陽景王後以乙酉為赤眉所立後二年丁亥<lb/>
降于世祖改元一<lb/>
　建世<lb/>
　成<lb/>
<pb n="KR2m0041_WYG_004-8b"/>
公孫述茂陵人以更始二年甲申稱蜀王明年癸未即<lb/>
帝位于成都十二年丙申漢將吳漢拔成都戰死改元<lb/>
一<lb/>
　龍興<hi>時有龍出其府中因以紀號</hi>
隗囂天水成紀人以更始元年起兵應漢去莽年號改<lb/>
元一<lb/>
　漢復<lb/>
　　按王莽末羣雄競起其年號可考者三他若梁王<lb/>
<pb n="KR2m0041_WYG_004-9a"/>
　　永鍾武侯望孺子嬰俱以宗室稱帝王郎盧芳俱<lb/>
　　以為劉氏稱帝其羣盗竊號者淮南李憲齊張歩燕<lb/>
　　彭寵海西董憲當時紀元與否紀載闕如覽者莫<lb/>
　　能詳焉<lb/>
世祖光武皇帝秀東陽人長沙定王後以壬午同兄縯<lb/>
舉兵甲申更始封蕭王乙酉即皇帝位于鄗在位三十<lb/>
三年丁巳崩改元二<lb/>
　建武<hi>三十一</hi>　建武中元<hi>二</hi>
<pb n="KR2m0041_WYG_004-9b"/>
　　通鑑考異曰續漢志云以建武三十二年為建武<lb/>
　　中元元年紀年通譜云據紀志俱出范氏而所載<lb/>
　　不同此必傳冩脱誤今官書累經校定學者失于<lb/>
　　精審但見紀元復有建武二字輒以意刪去斯為<lb/>
　　繆矣梁武帝大同大通之號俱以中字是亦憲章<lb/>
　　於此今從袁紀范書<lb/>
　　胡三省通鑑注曰洪氏𨽻釋云成都有漢蜀郡太<lb/>
　　守何君造尊楗閣碑其末云建武中元二年六月<lb/>
<pb n="KR2m0041_WYG_004-10a"/>
　　按范史本紀建武三十一年次年改為中元直書<lb/>
　　為中元元年觀此所刻乃是雖别為中元而猶冠<lb/>
　　以建武如文景中元後元之類也又祭祀志載封<lb/>
　　禪後赦天下詔明言云改建武三十二年為建武<lb/>
　　中元元年東夷倭國傳建元中元二年來奉貢証<lb/>
　　據甚明宋莒公紀元通譜云紀志俱出范史必傳<lb/>
　　冩脱誤學者失于精審以意刪去梁武帝大同大<lb/>
　　通俱以中字是亦憲章于此司馬温公作通鑑不<lb/>
<pb n="KR2m0041_WYG_004-10b"/>
　　取其説余按考異温公非不取宋説也從袁范書<lb/>
　　中元者從簡易耳<lb/>
顯宗孝明皇帝莊世祖第四子立為太子以戊午嗣立<lb/>
在位十八年乙亥崩改元一<lb/>
　永平<hi>十八</hi>
肅宗孝章皇帝烜顯宗第五子以丙子嗣立在位十四<lb/>
年戊子崩改元三<lb/>
　建初<hi>八</hi>　　元和<hi>三/</hi>　　章和<hi>二</hi>
<pb n="KR2m0041_WYG_004-11a"/>
　　漢紀章和元年秋七月壬戌詔以瑞物仍集改元<lb/>
　　章和<lb/>
　　宋王應麟玉海曰賈逵傳陛下通天然之明建大<lb/>
　　聖之本改元正厯垂萬世則注改元謂改建初九<lb/>
　　年為元和元年八月癸酉説正厯謂元和二年始<lb/>
　　用四分厯二月甲寅<lb/>
孝和皇帝肇肅宗第四子以己丑嗣立在位十七年乙<lb/>
巳崩改元二<lb/>
<pb n="KR2m0041_WYG_004-11b"/>
　永元<hi>十六</hi>　　元興<hi>一</hi>
孝殤皇帝隆和帝少子生始百日嗣立丙午崩改元一<lb/>
　延平<hi>元</hi>
孝安皇帝祐肅宗孫廢太子清河孝王慶之子以丁未<lb/>
嗣立在位十九年乙丑崩改元五<lb/>
　永初<hi>七</hi>　　元初<hi>六/</hi>　　永寧<hi>一/</hi>　　建光<hi>一</hi>
　延光<hi>四</hi>
孝順皇帝保安帝太子廢為濟陰王乙丑安帝崩閻后<lb/>
<pb n="KR2m0041_WYG_004-12a"/>
立北鄉侯懿懿卒中常侍孫程等奉王即位在位十九<lb/>
年甲申崩改元五<lb/>
　永建<hi>六</hi>　　陽嘉<hi>四/</hi>　　永和<hi>六/</hi>　　漢安<hi>二</hi>
　建康<hi>一</hi>
孝冲皇帝炳順帝子年二歲以乙酉嗣立一年崩改元<lb/>
一<lb/>
　永嘉<hi>元</hi>
孝質皇帝纘肅宗𤣥孫渤海王子年八歲以丙戌嗣立<lb/>
<pb n="KR2m0041_WYG_004-12b"/>
在位一年為梁冀所酖崩改元一<lb/>
　本初<hi>元</hi>
孝桓皇帝志肅宗曾孫蠡吾侯子以丁亥嗣立在位二<lb/>
十一年丁未崩改元七<lb/>
　建和<hi>三</hi>　　和平<hi>一/</hi>　　元嘉<hi>三/</hi>　　永興<hi>二</hi>
　永夀<hi>二</hi>　　延熹<hi>九/</hi>　　永康<hi>一</hi>
孝靈皇帝宏肅宗𤣥孫解瀆亭侯子以戊申嗣立在位<lb/>
二十二年己巳崩改元四<lb/>
<pb n="KR2m0041_WYG_004-13a"/>
　建寧<hi>四</hi>　　熹平<hi>六/</hi>　　光和<hi>六/</hi>　　中平<hi>六</hi>
𢎞農懐王辨靈帝子以己巳嗣立尋為董卓所廢酖崩<lb/>
改元二<lb/>
　光熹　　　昭寧<lb/>
孝獻皇帝協靈帝中子靈帝崩宦官殺何進董卓因廢<lb/>
何太后少帝為𢎞農王帝以己巳嗣立在位三十二年<lb/>
庚子禪位于魏後十三年壬子崩改元五<lb/>
　永漢<hi>一</hi>　　初平<hi>四/</hi>　　興平<hi>二/</hi>　　建安<hi>二十四</hi>
<pb n="KR2m0041_WYG_004-13b"/>
　延康<hi>一</hi>
　　漢紀中平六年十二月戊戌詔除光熹昭寧永漢<lb/>
　　三號<hi>除三號復稱中平六年</hi>
　　右東漢十二帝一百九十六年<lb/>
　　按東漢羣盗歴陽華孟稱黑帝句章許生稱陽明<lb/>
　　皇帝黄巾張角稱黄天泰平前史但云偽稱非年<lb/>
　　號也他若九江馬勉稱帝抱罕宋建稱河首平漢<lb/>
　　王建號改元而名俱不載至於袁術之僭號夀春<lb/>
<pb n="KR2m0041_WYG_004-14a"/>
　　亦無從考其年名蓋史家之失紀者多矣<lb/>
昭烈皇帝備涿郡人中山靖王後以建安十九年甲午<lb/>
取益州己亥稱漢中王辛丑即皇帝位三年癸卯崩改<lb/>
元一<lb/>
　章武<hi>三</hi>
安樂思公禪昭烈帝太子以甲辰嗣立在位四十三年<lb/>
癸未降于魏改元四<lb/>
　建興<hi>十五</hi>　　延熙<hi>二/十</hi>　　景耀<hi>六星以太史奏景  見改元</hi>
<pb n="KR2m0041_WYG_004-14b"/>
　炎興<hi>元</hi>
　　三國志評曰禮國君繼體踰年改元而章武之三<lb/>
　　年則革稱建興考之古義體理為違<lb/>
　　右後漢二帝四十三年通前二漢四百五十五年<lb/>
　　宋書五行志劉備卒劉禪即位亦未踰月而改元<lb/>
　　為建興此言之不從也習鑿齒曰禮國君即位踰<lb/>
　　年而後改元者縁臣子之心不忍一年而有二君<lb/>
　　也今可謂亟而不知禮矣君子是以知蜀之不能<lb/>
<pb n="KR2m0041_WYG_004-15a"/>
　　東遷也後又降晉吳孫亮晉惠帝宋元凶亦然亮<lb/>
　　不終其位惠帝號令非已元凶尋誅言不從也<lb/>
　魏<hi>曹氏</hi>
世祖文皇帝丕譙國人武帝操之子庚子嗣魏王位尋<lb/>
受漢禪稱帝在位七年丙午殂改元一<lb/>
　黄初<hi>七</hi>
烈祖明皇帝叡文帝子以丁未嗣立在位十三年己未<lb/>
殂改元三<lb/>
<pb n="KR2m0041_WYG_004-15b"/>
　太和<hi>六</hi>　　青龍<hi>四/</hi>　　景初<hi>三</hi>
　　魏紀青龍元年春正月甲申青龍見摩陂井中二<lb/>
　　月帝如摩陂而觀龍改元<lb/>
　　景初元年春正月壬辰山茌縣言黄龍見髙堂隆<lb/>
　　以為魏得土徳故其瑞黄龍見宜改正朔易服色<lb/>
　　以神明其政帝從其議三月下詔改元以是月為<lb/>
　　孟夏四月從地正也三年冬十二月時齊王已即<lb/>
　　位詔復以建寅之月為正<lb/>
<pb n="KR2m0041_WYG_004-16a"/>
齊王芳明帝養子以庚申嗣立在位十四年癸酉為司<lb/>
馬師所廢改元二<lb/>
　正始<hi>九</hi>　　嘉平<hi>五</hi>
髙貴鄉公髦文帝孫東海定王子以甲戌嗣立在位六<lb/>
年己卯以討司馬昭遇弑改元二<lb/>
　正光<hi>二</hi>　　甘露<hi>五降以甘露  改元</hi>
元皇帝奐武帝孫燕王宇子以庚辰嗣立在位五年乙<lb/>
酉禪于晉改元二<lb/>
<pb n="KR2m0041_WYG_004-16b"/>
　景元<hi>四</hi>　　咸熙<hi>一</hi>
　　右魏五主四十六年<lb/>
　附考<lb/>
烈祖景初元年遼東公孫淵自立為燕王遣司馬懿擊<lb/>
斬之淵改元一<lb/>
　紹漢<lb/>
　吳<hi>孫氏</hi>
大皇帝權吳郡富春人武烈帝堅之子長沙桓王策<lb/>
<pb n="KR2m0041_WYG_004-17a"/>
之弟以漢末有江東壬寅改元辛丑稱帝在位三十一<lb/>
年辛未殂改元六<lb/>
　黄武<hi>七土以承漢為  徳改元</hi>　　　黄龍<hi>三黄以夏口武昌  龍見改元</hi>
　嘉禾<hi>六嘉以㑹稽南始平  禾生改元</hi>　赤烏<hi>十/三</hi>　　太元<hi>一</hi>
　神鳳<hi>一</hi>
　　三國志秋八月武昌言麒麟見有司言麒麟者太<lb/>
　　平之應宜改年號詔曰間者赤烏集于殿前朕所<lb/>
　　親見若神靈以為嘉祥若改年宜以赤烏為元羣<lb/>
<pb n="KR2m0041_WYG_004-17b"/>
　　臣奏曰昔武王伐紂有赤烏之祥君亟觀之遂有<lb/>
　　天下聖人書策載述最詳者以為近事既嘉親見<lb/>
　　又明也于是改元<lb/>
㑹稽王亮大皇帝少子以壬申嗣立在位六年為孫綝<lb/>
所廢庚辰歲凶以謠言自殺改元三<lb/>
　建興<hi>二</hi>　　五鳳<hi>二/</hi>　　太平<hi>二</hi>
　　宋書符瑞志孫亮建興二年十一月大鳥五見于<lb/>
　　春申吳人以為鳳凰明年改元為五鳳<lb/>
<pb n="KR2m0041_WYG_004-18a"/>
　　又曰吳孫皓建衡三年西苑有鳳凰集以之改元<lb/>
　　義同于亮<lb/>
景皇帝休大皇帝第六子封瑯琊王以戊寅嗣立在位<lb/>
六年甲申殂改元一<lb/>
　永安<hi>六</hi>
歸命侯皓大皇帝孫故太子和之子封烏程侯以乙酉<lb/>
嗣立庚子降于晉在位十七年改元八<lb/>
　元興<hi>一</hi>　　甘露<hi>一露時告蔣陵/甘  降改元</hi>　　寶鼎<hi>三在以所  得</hi>
<pb n="KR2m0041_WYG_004-18b"/>
　<hi>天鼎改元</hi>　　　建衡<hi>三/</hi>　　鳳凰<hi>三凰以西苑言鳯  集改元</hi>
　天冊<hi>一銀以掘地得  冊改元</hi>　　　天璽<hi>一</hi>
　天紀<hi>四</hi>
　　水經注孫皓天璽元年吳郡上言臨平湖自漢末<lb/>
　　穢塞今更開通又于湖邊得石函中有小石青白<lb/>
　　色長四寸廣二寸餘刻作皇帝字於是改天冊為<lb/>
　　天璽元年<lb/>
　　右吳四主五十九年<lb/>
<pb n="KR2m0041_WYG_004-19a"/>
　晉<hi>司馬氏</hi>
世祖武皇帝炎河内温人髙祖宣帝懿孫世宗景帝師<lb/>
從子太祖文帝昭子嗣立晉王以乙酉受魏曹代禪庚<lb/>
子平吳在位二十六年庚戌崩改元四<lb/>
　泰始<hi>十</hi>　　咸寧<hi>五/</hi>　　太康<hi>十/</hi>　　太熙<hi>元年即惠帝永</hi>
　<hi>熙元年</hi>
　　宋令狐澄大中遺事裴惲詩有太康字宣宗曰太<lb/>
　　康失邦何以此謂我宰執奏晉武帝改元太康曰<lb/>
<pb n="KR2m0041_WYG_004-19b"/>
　　天子須博覽不然幾錯罪惲由是躭味經史夜觀<lb/>
　　書不休宫中竊目上為老博士<lb/>
孝惠皇帝衷世祖太子以庚戌嗣立在位十六年丙寅<lb/>
崩改元十<lb/>
　永熙<hi>一</hi>　　永平<hi>旋改/元康</hi>　元康<hi>九/</hi>　　永康<hi>一</hi>
　永寧<hi>一</hi>　　太安<hi>二/</hi>　　永安<hi>成都王/改建武</hi>建武<hi>旋改永興</hi>
　永興<hi>二</hi>　　光熙<hi>一</hi>
永康二年趙王倫簒位尊帝為太上皇尋反正倫誅改<lb/>
<pb n="KR2m0041_WYG_004-20a"/>
元一<lb/>
　建始<lb/>
孝懐皇帝熾武帝子封豫章王立為太弟以丙寅嗣立<lb/>
在位五年辛未洛陽陷遷于平陽復二年被弑改元一<lb/>
　永嘉<lb/>
孝愍皇帝業武帝孫吳王晏子以癸酉立于長安四年<lb/>
丙子長安陷丁丑遇害改元一<lb/>
　建興<hi>四</hi>
<pb n="KR2m0041_WYG_004-20b"/>
　　右西晉四帝五十二年<lb/>
中宗元皇帝睿髙祖宣帝懿曾孫瑯琊王覲子襲封鎮<lb/>
建業以丁丑稱晉王戊寅即皇帝位在位六年壬午崩<lb/>
改元三<lb/>
　建武<hi>一</hi>　　大興<hi>四/</hi>　　永昌<hi>一</hi>
南陽王元保宣帝懿弟髙宻王泰之孫大興二年稱晉<lb/>
王于岐山後為其將張春所弑改元一<lb/>
　建康<lb/>
<pb n="KR2m0041_WYG_004-21a"/>
肅宗明皇帝紹中宗太子以癸未嗣立在位三年辛酉<lb/>
崩改元一<lb/>
　太寧<hi>三</hi>
顯宗成皇帝衍肅宗太子以丙戌嗣立在位十七年壬<lb/>
寅崩改元二<lb/>
　咸和<hi>九</hi>　　咸康<hi>八</hi>
康皇帝岳顯宗母弟封瑯琊王以癸卯嗣立明年崩改<lb/>
元一<lb/>
<pb n="KR2m0041_WYG_004-21b"/>
　建元<hi>二</hi>
　　晉帝紀或謂庾冰曰郭璞䜟云立始之際岳山傾<lb/>
　　立者建也始者元也岳山諱也冰瞿然既而嘆曰<lb/>
　　如有吉凶豈改易所能救乎至是果驗<lb/>
孝宗穆皇帝𣆀康帝子以乙巳嗣立時方一歲在位十<lb/>
七年辛酉崩改元二<lb/>
　永和<hi>十二</hi>　　升平<hi>五</hi>
哀皇帝丕顯宗子以壬戌嗣立在位四年乙丑崩改元<lb/>
<pb n="KR2m0041_WYG_004-22a"/>
二<lb/>
　隆和<hi>一</hi>　　興寧<hi>三</hi>
　　唐陸勲集異志曰晉哀帝隆和初童謠曰升平不<lb/>
　　滿斗隆和那得久桓公入石頭陛下徒出走朝廷<lb/>
　　聞而惡之改年曰興寧人復歌曰雖復改興寧亦<lb/>
　　自無聊生哀帝尋崩升平五年而穆帝崩不滿斗<lb/>
　　升平不至十年也<lb/>
海西公奕哀帝母弟以丙寅嗣立在位六年辛未為桓<lb/>
<pb n="KR2m0041_WYG_004-22b"/>
温所廢後薨于吳改元一<lb/>
　太和<lb/>
太宗簡文皇帝昱中宗少子封㑹稽王以辛未即位二<lb/>
年壬申崩改元一<lb/>
　咸安<lb/>
烈宗孝武皇帝曜太宗太子以癸酉嗣立在位二十四<lb/>
年丙申崩改元二<lb/>
　寜康<hi>三</hi>　　太元<hi>二十一</hi>
<pb n="KR2m0041_WYG_004-23a"/>
安皇帝徳宗烈宗太子以丁酉嗣立癸卯為桓𤣥所簒<lb/>
甲辰反正二十二年戊午為劉裕所弑改元三<lb/>
　隆安<hi>五</hi>　　元興<hi>三/</hi>　　義熙<hi>十四</hi>
　　晉五行志曰桓𤣥初改年為大亨遐邇讙言曰二<lb/>
　　月了故義謀以仲春𤼵也<lb/>
　　愚按元興元年桓𤣥改為大亨矣及簒位建元永<lb/>
　　始後並黜之但稱元興年<lb/>
恭皇帝徳文安帝母弟封瑯琊王以己未嗣立二年戊<lb/>
<pb n="KR2m0041_WYG_004-23b"/>
申禪于宋辛酉遇弑改元一<lb/>
　元熙<hi>二</hi>
　　右東晉十一帝一百四年通計兩晉一百五十六<lb/>
　　年<lb/>
　附考<lb/>
惠帝永寧元年益州刺史趙廞自稱益州牧氐帥李特<lb/>
討平之偽元一<lb/>
　太平<hi>見晉春秋</hi>
<pb n="KR2m0041_WYG_004-24a"/>
惠帝太安二年義陽蠻張昌據江夏奉山都縣吏丘沈<lb/>
為主詐稱漢後陶侃討平之偽元一<lb/>
　神鳳<lb/>
海西公太和五年廣漢妖賊李金銀李𢎞詐稱漢歸義<lb/>
侯勢之子自立為聖王益州刺史周楚討平之偽元一<lb/>
　鳳凰<lb/>
安帝元興二年楚王桓𤣥廢帝為平固王自稱楚帝明<lb/>
年劉裕等起兵討誅之偽元一<lb/>
<pb n="KR2m0041_WYG_004-24b"/>
　永始<lb/>
　　晉書𤣥傳曰初出偽詔改年為建始右丞王悠之<lb/>
　　曰建始趙王倫偽號也又改為永始復是王莽始<lb/>
　　執權之歲其兆號不祥㝠符僭逆如此<lb/>
　　愚按王氏玉海載桓謙有天康天安二號謙自桓<lb/>
　　𤣥誅後未嘗僭立豈惡元興之號改立年名而前<lb/>
　　史微之不載邪然亦不應遽有二號從晉書及通<lb/>
　　鑑可也<lb/>
<pb n="KR2m0041_WYG_004-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0041_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代建元考卷四<lb/>
</p>
<p>
</p>
  </div>
</body>
</text>
</TEI>
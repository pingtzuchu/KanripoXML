<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷十九</head> <lb/>
    <p>
<pb n="KR2d0002_WYG_019-1a"/>
欽定四庫全書<lb/>
　東觀漢記卷十九<lb/>
　　列傳十四<lb/>
　　張酺<lb/>
張酺字孟侯<hi>案范書本傳酺汝南細陽人</hi>祖父充與光武同門學光<lb/>
武即位求問充充已死永平九年詔為四姓小侯開學<lb/>
置五經師鬴以尚書授于南宫令入授皇太子太子家<lb/>
時為奢侈物未嘗不正諫甚見重焉顯宗以酺授皇太<lb/>
<pb n="KR2d0002_WYG_019-1b"/>
子業甚得輔導之體章帝即位出拜東郡太守賜錢三<lb/>
十萬酺下車擢賢俊擊豪強賞賜分明郡中肅然薦郡<lb/>
吏王青三世死節青從此除步兵司馬酺傷青不遂復<lb/>
舉其子孝㢘元和二年帝東巡狩幸東都引酺及門生<lb/>
郡縣掾吏並㑹庭中帝先備弟子之儀使酺講尚書一<lb/>
篇使尚書令王鮪與酺相難然後修君臣之禮賞賜殊<lb/>
特帝甚欣悦酺罰斷義勇遷魏郡太守百姓垂涕送之<lb/>
滿道和帝初酺上言臣聞王者法天熒惑奏事太微故<lb/>
<pb n="KR2d0002_WYG_019-2a"/>
州牧刺史入奏事所以通下問知外事也數十年以來<lb/>
重其道歸煩擾故時止弗奏事今因以為故事臣愚以<lb/>
為刺史視事滿歲可令奏事如舊典問州中風俗恐好<lb/>
惡過所道事所聞見考課衆職下章所告及所自舉有<lb/>
意者賞異之其尤無狀逆詔書行罪法冀敕戒其餘令<lb/>
各敬慎所職于以衰滅貪邪便佞酺拜太尉詔射聲敎<lb/>
尉曹褒案舊漢儀制漢禮酺以為褒制禮非禎祥之特<lb/>
逹有似異端之術上疏曰褒不被刑誅無以絶毁實亂<lb/>
<pb n="KR2d0002_WYG_019-2b"/>
道之路酺為太尉父尚在酺每遷轉乃一到雒父來適<lb/>
會正臘公卿罷朝俱賀歲奉酒上酺父夀極歡莫不嘉<lb/>
其榮以日食免<lb/>
　　韓棱<lb/>
韓棱字伯師潁川人也除為下邳令視事未朞吏人愛<lb/>
慕時鄰縣皆雹傷稼棱縣界獨無雹遷南陽太守下車<lb/>
表行義抆幽滯發摘姦盗郡中震慄權豪懾伏政號嚴<lb/>
平<lb/>
<pb n="KR2d0002_WYG_019-3a"/>
　　巢堪<lb/>
巢堪字次朗太山南城人為司空十四年自乞上印綬<lb/>
賜千石俸<lb/>
　　魯恭<lb/>
魯恭字仲康扶風人父建武初為武陵太守卒官時㳟<lb/>
年十二弟丕年七歲晝夜號踊不絶聲郡中賻贈無所<lb/>
受及歸服喪禮過成人耽思閉門講誦兄弟雙高太尉<lb/>
趙憙聞恭志行每歲遣人送米肉辭譲不敢當恭憐丕<lb/>
<pb n="KR2d0002_WYG_019-3b"/>
小欲先就其名託病不仕郡數以禮請謝不肯應母強<lb/>
遣之㳟不得已而行因留新豐敎授建初中丕舉秀才<lb/>
恭乃始為郡吏拜中牟令宿訟許伯等爭陂澤田積年<lb/>
州郡不决恭平理曲直各退自相責讓時郡國螟傷稼<lb/>
犬牙縁界不入中牟河南尹袁安聞之疑其不實使仁<lb/>
恕掾肥親徃察之㳟随行阡陌俱坐桑下有雉過止其<lb/>
旁旁有童兒親曰何不捕之兒曰雉方將雛親黙然有<lb/>
頃與恭訣曰所以來者欲察君治迹耳<hi>案此句太平御覽作本來考君</hi>
<pb n="KR2d0002_WYG_019-4a"/>
<hi>界有無蟲耳</hi>今蟲不犯境此一異也化及鳥獸此二異也豎<lb/>
子有仁心此三異也府掾久留但擾賢者因還府具以<lb/>
狀白安帝時伐匈奴㳟上疏諫曰竊見竇憲耿秉銜使<lb/>
奉命暴師于外陛下親勞憂在軍役誠欲以安定邊陲<lb/>
為民除害臣思之未見其便數年以來民食不足國無<lb/>
蓄積盛春興發擾動天下妨廢農時以事夷狄非所以<lb/>
埀意于中國憫念民命也恭上疏曰舉無遺䇿動不失<lb/>
其中<hi>案此疏前後文闕范書不載未知何時所上</hi>
<pb n="KR2d0002_WYG_019-4b"/>
　　魯丕<lb/>
魯丕字叔陵性沈深好學孳孳不倦<hi>案虞世南北堂書鈔作專心于學朝</hi>
<hi>夕孜孜</hi>兼通五經以魯詩尚書敎授為當世大儒拜趙相<lb/>
為政尚寛惠禮讓雖有官不廢敎門生就學百餘人關<lb/>
東號曰五經復興魯叔陵<lb/>
　　徐防<lb/>
徐防<hi>案范書本傳防字謁卿沛國銍人</hi>上疏曰試論語本文章句但通<lb/>
度勿以射策冀令學者務本有所一心專精師門思核<lb/>
<pb n="KR2d0002_WYG_019-5a"/>
經意事得其實道得其眞於此宏廣經術尊重聖業有<lb/>
益于化雖從來久六經衰微學問寖淺誠宜反本改矯<lb/>
其失安帝元年郡國被水災比州湮沒死者以千數災<lb/>
異數降西𦍑反叛殺畧人吏京師淫雨蟊賊傷稼穯防<lb/>
比上書自陳過咎遂策免<hi>案范書本傳防時為太尉參録尚書事虞世南北堂書鈔</hi>
<hi>云以日蝕免與此異</hi>
　　陳寵<lb/>
陳寵字昭公沛國人曽祖父咸哀平間以明律令為侍<lb/>
<pb n="KR2d0002_WYG_019-5b"/>
御史王莽篡位父子相將歸鄉里閉門不出乃收家中<lb/>
律令文書壁藏之以俟聖主咸常戒子孫曰為人議法<lb/>
當依于輕雖有百金之利慎毋與人重比故世人謂陳<lb/>
氏持法寛寵辟司徒鮑昱府掾屬專尚交遊以不肯親<lb/>
事為髙寵常非之獨勤心物務為尚書性純淑周宻愼<lb/>
重時有表薦輒自手書削草人莫得知常言人臣之義<lb/>
苦不畏愼自在樞機謝遣門人不復敎授絶知友之路<lb/>
章帝時决獄多近干重寵上疏諫曰先王之政賞不僭<lb/>
<pb n="KR2d0002_WYG_019-6a"/>
刑不濫與其不得已寧僭故古賢君相歎息重戒者重<lb/>
刑之至也為廣漢太守先是雒陽城南每隂雨常有鬼<lb/>
哭聲聞于府中寵使案行昔歲倉卒時骸骨不葬者多<lb/>
寵乃敕縣埋葬由是即絶為廷尉有疑獄輒手筆作議<lb/>
所活者甚多<lb/>
　　陳忠<lb/>
陳忠<hi>案忠寵子范書本傳忠字伯始</hi>為尚書令數進忠言辭采鴻麗前<lb/>
後所奏悉上于官閣以為故事疏曰語云迎新千里送<lb/>
<pb n="KR2d0002_WYG_019-6b"/>
舊不出門<hi>案此疏前後文闕范書不載未知何時所上</hi>
　　尹勤<lb/>
尹勤字叔梁南陽人治韓詩事薛漢身牧豕事親至孝<lb/>
無有交遊門生荆棘<lb/>
　　何熈<lb/>
何熙字<hi>案此下原闕一字</hi>温<hi>案范書本傳作字孟孫陳國人</hi>身長八尺體貌魁梧<lb/>
與人絶異和帝偉其貎特拜謁者熙能為威容贊拜殿<lb/>
中聲動左右為御史中丞羣僚憚之<lb/>
<pb n="KR2d0002_WYG_019-7a"/>
　　魏霸<lb/>
魏霸字喬卿<hi>案一本作字延年</hi>濟隂人也建初中為郎覇孤兄<lb/>
弟子來候霸以所乘車馬遣送之至成臯郎官有乘皂<lb/>
葢車者見兄子乘車疑而格殺之霸聞悲淚晝夜泣涕<lb/>
至病為鉅鹿太守妻子不到官舍常念兄與嫂在家勤<lb/>
苦而已獨尊樂故常服麤糲不食魚肉之味婦親蠶桑<lb/>
服機杼子躬耕農與兄弟子同苦樂不得有異鄉里慕<lb/>
其行化之性清約質樸為政寛恕正色而已不求偹于<lb/>
<pb n="KR2d0002_WYG_019-7b"/>
人掾吏有過輒私責數不改休罷之終不暴揚其惡為<lb/>
將作大匠吏皆懷恩人自竭節作業無譴過之事延平<lb/>
元年仕為光禄大夫<hi>案范書本傳延平元年霸為太常明年以病致仕為光禄大夫此延</hi>
<hi>平元年下當有闕文</hi>霸妻死長兄伯為霸取妻送至官舍霸笑曰<lb/>
年老兒子備具矣何用空養他家老嫗為即自入辭其<lb/>
妻手奉案前跪霸曰夫人視老夫復何中而遂失計義<lb/>
不敢相屈即拜而出妻慚求去遂送還之<lb/>
　　應順<lb/>
<pb n="KR2d0002_WYG_019-8a"/>
應順字華仲汝南南頓人少與同郡許敬善敬家貧親<lb/>
老無子為敬去妻更娶為東平相事後母至孝精誠感<lb/>
應梓樹生㕔前屋上徙置府庭繁荗長大<lb/>
　　應奉<lb/>
應奉<hi>案奉順曽孫范書本傳奉字世叙</hi>為武陵太守興學校舉側陋政<lb/>
稱遠邇<lb/>
　　應劭<lb/>
應劭<hi>案劭奉子</hi>字仲遠<hi>案仲遠范書本傳李賢注引續漢書文士傳作仲援漢官儀又作仲瑗未</hi>
<pb n="KR2d0002_WYG_019-8b"/>
<hi>知孰是</hi>父奉司隸校尉劭少便篤學博覽多聞<lb/>
　　鄭璩<lb/>
鄭璩<hi>案璩范書張酺傳作據</hi>字平卿黎陽人建初五年辟司徒府<lb/>
拜侍御史上疏曰臣斗筲之小吏擢在察視之官職任<lb/>
過分當刺邪矯枉詔書示官府曰璩盡節剛正亦何陵<lb/>
遲之有賜璩素六十匹由是顯名轉司隸校尉為漢陽<lb/>
太守以嚴刻見稱<lb/>
　　樂恢<lb/>
<pb n="KR2d0002_WYG_019-9a"/>
樂恢字伯奇<hi>案范書本傳恢京兆長陵人</hi>父親為縣吏有罪令欲殺<lb/>
之恢年十一常伏寺東門外凍地晝夜啼泣令乃出親<lb/>
京兆尹張恂召恢署户曹吏竇憲出征匈奴恢上書諫<lb/>
曰春秋之意王者不理夷狄得其地不可墾發得其人<lb/>
無益于政故明王之于夷狄羈縻而已孔子曰遠人不<lb/>
服則修文徳以來之以漢之盛不務修舜禹周公之徳<lb/>
而無故興干戈動兵革以求無用之物臣誠惑之<lb/>
　　何敞<lb/>
<pb n="KR2d0002_WYG_019-9b"/>
何修生成為漢膠東相成生果為大中大夫果生比干<lb/>
為丹陽都尉遷廷尉正張湯為廷尉以殘酷見任増飾<lb/>
法律比干常爭之存者千數比干生夀蜀郡太守夀生<lb/>
顯京輔都尉顯生鄢光禄大夫鄢生寵濟南都尉寵生<lb/>
敞<hi>案范書本傳敞字文高扶風平陵人</hi>為汝南太守百姓化其恩禮高譚<lb/>
等百八十五人推財相讓<lb/>
　　周榮<lb/>
周榮<hi>案范書本傳榮字平孫廬江舒人</hi>為尚書令在納言管機宻盡心<lb/>
<pb n="KR2d0002_WYG_019-10a"/>
奉職夙夜不怠<lb/>
　　梁諷<lb/>
梁諷北地弋居人征匈奴屯軍于邊以大漢威靈招之<lb/>
匈奴畏感奔馳來降諷輒為信旛遣還營前後萬餘人<lb/>
相屬于道<lb/>
　　李恂<lb/>
李恂<hi>案范書本傳恂字叔英安定臨涇人</hi>遭父母喪六年躬自負土樹柏<lb/>
常在冢下為兖州刺史所種小麥胡蒜悉付從事一無<lb/>
<pb n="KR2d0002_WYG_019-10b"/>
所留清約率下常席羊皮布被食不二味為張掖太守<lb/>
有威重名時大將軍將兵屯武威武威天下州郡遠近<lb/>
莫不修禮遺恂奉公不阿為憲所奏免復徴為西域副<lb/>
校尉西域殷富多珍寳諸國侍子及督使賈胡數遺恂<lb/>
奴婢宛馬金銀香罽之屬一無所受遷武威太守後坐<lb/>
事免無田宅財產居山澤結草為廬餉遺無所受處新<lb/>
安關下拾橡實為食<lb/>
　　王渙<lb/>
<pb n="KR2d0002_WYG_019-11a"/>
王渙<hi>案范書本傳渙字稚子河内温人</hi>除河内温令商賈露宿人開門<lb/>
臥人為作謡曰王稚子代未有平徭役百姓喜為雒陽<lb/>
令盜賊發不遠走或藏溝渠或伏甕下渙以方畧取之<lb/>
皆稱神明馬市正數從買羮飯家乞貸不得輒毆罵之<lb/>
至忿渙聞知事實便諷吏解遣<lb/>
　　黄香<lb/>
黄香字文彊江夏安陸人也父况舉孝廉為郡五官掾<lb/>
貧無奴僕香躬執勤苦盡心供養冬無被袴而親極滋<lb/>
<pb n="KR2d0002_WYG_019-11b"/>
味暑即扇牀枕寒即以身温席年九歲失母慕思憔悴<lb/>
殆不免喪鄉人稱其至孝年十二博覽傳記家業虛貧<lb/>
衣食不贍舅龍鄉侯為作衣被不受帝賜香淮南孟子<lb/>
各一通<hi>案范書本傳時元和初年香為郎中</hi>詔令詣東觀讀所未嘗見書<lb/>
謂諸王曰此日下無雙江夏黄童也詔詣安福殿賜錢<lb/>
三萬黄白絺各一端香知古今記羣書無不渉獵兼明<lb/>
圖䜟<hi>案兼明太平御覽作兼好</hi>天官星氣鍾律厯算窮極道術京師<lb/>
號曰天下無雙國士瞻重京師貴戚慕其聲名更饋衣<lb/>
<pb n="KR2d0002_WYG_019-12a"/>
物拜尚書郎嘗獨止宿臺上晝夜不離省闥上聞善之<lb/>
以香父尚在賜臥几靈夀杖香拜左丞功滿當遷詔書<lb/>
留増秩拜尚書遷僕射香上疏曰以錐刀小用䝉見宿<lb/>
留為尚書曉習邊事毎行軍調度動得事理上知其勤<lb/>
數加賞賜香勤力憂公畏慎周宻毎用奏議所建畫未<lb/>
嘗流布然事執平法常持輕類全活非一為魏郡太守<lb/>
俗毎太守將交代添設儲峙輒數千萬香未入界移敕<lb/>
悉出所設什器及到頗有即徹去到官之日不祭竈求<lb/>
<pb n="KR2d0002_WYG_019-12b"/>
福閉門絶客<lb/>
　　黄瓊<lb/>
黄瓊<hi>案瓊香子</hi>字世英以徳行高妙公車徵拜議郎<lb/>
　　黄琬<lb/>
黄琬<hi>案琬瓊孫</hi>字子琰少失父曽祖香祖瓊並有高名<lb/>
　　張霸<lb/>
張霸字伯饒蜀郡成都人年數歲有所噉必先讓父母<lb/>
鄉里號曰張曽子九歲通春秋復欲進業父母語汝小<lb/>
<pb n="KR2d0002_WYG_019-13a"/>
何能多少以樊鯈删嚴氏公羊春秋猶多繁辭乃減為<lb/>
二十萬言更名張氏之學<lb/>
　　周紆<lb/>
周紆字文通<hi>案范書本傳紆下邳人</hi>為勃海太守詔書到門不出<lb/>
先遣吏到屬縣盡决罪行刑坐徴詣廷尉繫獄數日免<lb/>
歸家貧無以自贍身築墼以自給食章帝知憐之復以<lb/>
為郎<lb/>
　　李充<lb/>
<pb n="KR2d0002_WYG_019-13b"/>
李充<hi>案范書本傳充字大遜陳留人</hi>兄弟六人出入更衣家貧親老充<lb/>
妻勸異居充使釀酒㑹親戚充啟其母曰此婦勸異居<lb/>
不可奉祭祀請去之遂叱去其婦魯平為陳留太守請<lb/>
充署功曹充不受平怒乃援充以捐溝中因謫署都亭<lb/>
長<lb/>
　　司馬均<lb/>
司馬均字少賓東萊人隠居教授誠信行乎州里鄉人<lb/>
有爭曲直者輒言敢祝少賓乎心不直者終不敢祝也<lb/>
<pb n="KR2d0002_WYG_019-14a"/>
　　汝郁<lb/>
汝郁字叔異陳國人年五嵗母被病不能飲食郁常抱<lb/>
持啼泣亦不飲食母憐之強為餐飯欺言已愈郁視母<lb/>
色未平輒不食宗親共異之郁再徵載病詣公車尚書<lb/>
敕郁自力受拜郁乗輂白衣詣止車門臺遣兩當關扶<lb/>
郁入拜郎中<lb/>
　　張表<lb/>
張表字公儀奉之子也<hi>案范書張奉附見劉平諸人傳序表不載</hi>遭父喪疾<lb/>
<pb n="KR2d0002_WYG_019-14b"/>
病曠年目無所見耳無所聞服闋醫藥救療厯嵗乃瘳<lb/>
每彈琴惻愴不能成聲見酒食未嘗不泣宗人親厚節<lb/>
會飲食宴為表不設樂<lb/>
　　郭玉<lb/>
郭玉者<hi>案常璩華陽國志玉字通直</hi>廣漢人也學方診之伎和帝奇<lb/>
異之乃試令嬖臣羙手腕者與女子雜處帷中使玉各<lb/>
診一手玉言左陽脈右隂脈有男女疾若異人臣疑其<lb/>
故帝歎稱善<lb/>
<pb n="KR2d0002_WYG_019-15a"/>
　　鄭衆<hi>案范書有宦者傳載鄭衆以下九人攷劉知㡬史通謂桓帝令崔實等作孫程傳稱程為</hi>
　　<hi>順帝功臣則知本書不别立宦者傳今從之編附于各朝諸臣後用見當日史官曲筆可為記述者</hi>
　　<hi>之戒</hi>
鄭衆字季產<hi>案范書本傳衆南陽犨人</hi>為人謹敏有心永平中初給<lb/>
事太子家肅宗即位拜小黄門遷中常侍和帝初竇太<lb/>
后秉政兄大將軍憲等並竊威權朝臣上下莫不附之<lb/>
而衆獨一心王室不事豪黨帝親信焉及憲兄弟圖作<lb/>
不軌衆遂首謀誅之以功遷大長秋<lb/>
<pb n="KR2d0002_WYG_019-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2d0002_WYG_003-1a"/>
欽定四庫全書<lb/>
　　東觀漢記卷三<lb/>
　　帝紀三<lb/>
　　　恭宗孝安皇帝<lb/>
孝安皇帝諱祜清河孝王第二子也少聰明敏達慈仁<lb/>
惠和寛裕博愛好樂施予自在邸第數有神光赤蛇嘉<lb/>
應照曜于室内又有赤蛇盤紆殿屋牀笫之間孝王常<lb/>
異之年十歳善史書喜經籍和帝甚喜重焉號曰諸生<lb/>
<pb n="KR2d0002_WYG_003-1b"/>
數燕見省中特加賞賜下及玩弄之物諸王子莫得與<lb/>
比殤帝即位鄧后臨朝以帝幼小詔畱于清河邸欲為<lb/>
儲副殤帝崩以王青盖車迎齋于殿中拜為長安侯乃<lb/>
即帝位謙讓恪懃孜孜經學篤志供養委政長樂宫<lb/>
永初元年徼外羌龍橋等六種慕義降附永昌獻象牙<lb/>
熊子新城山泉水大出突壞人田水深三丈冬十一月<lb/>
帝始講尚書耽于典藝<lb/>
二年春正月帝加元服夏六月雨雹大如芋魁雞子風<lb/>
<pb n="KR2d0002_WYG_003-2a"/>
拔樹發屋秋閏七月徼外羌薄申等八種舉衆降<lb/>
三年鴈門烏桓及鮮卑叛五原郡兵敗于高梁谷<hi>案范書帝</hi>
<hi>紀李賢注引是書云戰九原髙梁谷范書梁作渠渠梁相類必有誤也</hi>
四年新野君薨贈以𤣥玉赤紱賻錢三千萬布三萬匹<lb/>
五年漢陽人杜琦反自稱安漢將軍漢陽故吏杜習手<lb/>
刺殺之<lb/>
六年春正月甲寅皇太后率大臣命婦謁宗廟<lb/>
七年郡國蝗飛過調濵水縣彭城廣陽廬江九江穀九<lb/>
<pb n="KR2d0002_WYG_003-2b"/>
十萬斛送敖倉<lb/>
元初元年日南地坼長一百八十二里廣五十六里<lb/>
二年春正月青衣蠻夷堂律等歸義冬十月安定太守<lb/>
杜恢與司馬鈞并威擊羌恢乘勝深入至北地靈州丁<lb/>
奚城為羌所害鈞擁兵不救收下獄蠻田山高少等攻<lb/>
城殺長吏州郡募五里蠻夷六亭兵追擊山等皆降十<lb/>
二月賜五里六亭渠率金帛各有差<lb/>
四年春二月武庫火燒兵物百二十五種直千萬以上<lb/>
<pb n="KR2d0002_WYG_003-3a"/>
冬十二月䖍人種羌大豪恬狼等詣度遼將軍降<lb/>
延光二年九眞言嘉禾生禾百五十六本七百六十八<lb/>
穗<lb/>
三年鳯凰集濟南臺丞霍穆舍樹上賜帛各有差衞縣<lb/>
木連理定陵縣木連理潁川上言麒麟白鹿見黄龍見<lb/>
歴城又見諸縣<lb/>
四年春三月幸宛還帝崩于葉帝在位十九年時年三<lb/>
十二御車所止飲食百官鼓漏起居車騎鹵簿如故及<lb/>
<pb n="KR2d0002_WYG_003-3b"/>
還宫皇后與兄顯中常侍江京樊豐等共為詐不容令<lb/>
羣臣知帝道崩欲偽道得病遣司徒等分詣郊廟社稷<lb/>
告天請命誣罔靈祗以亡為存其夕發䘮羣僚百姓如<lb/>
喪考妣塞外蠻夷致祭涕泣葬恭陵<lb/>
　　敬宗孝順皇帝<lb/>
孝順皇帝諱保孝安皇帝長子也母早薨追諡恭愍皇<lb/>
后帝幼有簡厚之質體有敦慤之性寛仁温惠始入小<lb/>
學誦孝經章句和熹皇后甚嘉之以為宜奉大統年六<lb/>
<pb n="KR2d0002_WYG_003-4a"/>
歳永寧元年為皇太子受業尚書兼資敏達初乳毋王<lb/>
男㕑監邴吉為大長秋江京中常侍樊豐等所譖愬殺<lb/>
之太子數為歎息京等懼有後害遂共搆陷太子太子<lb/>
坐廢為濟陰王<hi>案此延光三年事</hi>明年三月安帝崩北鄉侯即<lb/>
尊位王廢黜不得上殿臨棺而悲哀泣血不下餐粥北<lb/>
鄉侯薨車騎將軍閻顯等議前不用濟陰王今用怨入<lb/>
白閻太后復徵立諸王子閉宫門屯兵自守中黄門孫<lb/>
程等十九人共討賊臣江京等以迎濟陰王于徳陽殿<lb/>
<pb n="KR2d0002_WYG_003-4b"/>
西鍾下即皇帝位司空劉授以阿附惡逆辟召非其人<lb/>
䇿免<lb/>
永建元年太傅馮石太尉劉熹以阿黨權貴李郈以人<lb/>
多疾疫免<lb/>
三年太傅桓焉以無清介辟召䇿罷<lb/>
四年漢陽率善都尉蒲密因桂陽太守文礱獻大明珠<lb/>
詔曰海内頗有災異而礱不惟竭忠而逺獻明珠以求<lb/>
媚令封珠還蒲密太尉劉光司空張皓以陰陽不和乆<lb/>
<pb n="KR2d0002_WYG_003-5a"/>
託病䇿罷司徒許敬為陵轢使官䇿罷二千石禄終身<lb/>
六年葉調國王遣使師㑹詣闕貢獻以師㑹為漢歸義<lb/>
葉調邑君賜其君紫綬及揮國王雍由亦賜金印紫綬<lb/>
陽嘉元年望都蒲陰狼殺子女九十七人為不祠北嶽<lb/>
所致詔曰政失厥中狼災為應至乃踐食孤幼博訪其<lb/>
故山嶽尊靈國所望秩而比不奉祠淫刑放濫害加孕<lb/>
婦也<lb/>
二年汝南童子謝㢘河南童子趙建年十三各通一經<lb/>
<pb n="KR2d0002_WYG_003-5b"/>
以太學初繕召而至皆除郎中疏勒國王盤遣使文時<lb/>
詣闕獻師子封牛<lb/>
四年太尉施延以選舉貪汙䇿罷零陵言日食京師不<lb/>
覺詔曰朕以不徳謫見于天<lb/>
永和六年冬十二月詔故將軍馬賢前伐西夷克敵深<lb/>
入父子三人同命其以漢中南鄭之武陽亭封賢孫承<lb/>
先為武陽亭侯食租税<lb/>
漢安元年以逺近獻馬衆多園廐充滿始置承華廐令<lb/>
<pb n="KR2d0002_WYG_003-6a"/>
秩六百石其九十家不自存詔賜錢廩榖<hi>案此十二字見到昭五行</hi>
<hi>志注上有闕文據志漢安元年三月雒陽劉漢等百九十七家為火所燒盖一事也</hi>秋八月遣侍<lb/>
中杜喬光禄大夫周舉等八人分行州郡頒宣風化舉<lb/>
實臧否<lb/>
二年詔禁民無得酤賣酒麴<lb/>
建康元年秋八月帝崩于玉堂前殿在位十九年時年<lb/>
三十遺詔無起寢廟衣以故服珠玉玩好皆不得下務<lb/>
為節約葬憲陵有司奏言孝順皇帝宏秉聖哲龍興統<lb/>
<pb n="KR2d0002_WYG_003-6b"/>
業稽乾則古欽奉鴻烈寛裕晏晏宣恩以極躬自菲薄<lb/>
以崇𤣥黙遺詔貽約顧念萬國衣無製新玩好不餙塋<lb/>
陵損狹不起寢廟遵履前制敬敕慎終有始有卒孝經<lb/>
曰愛敬盡于事親而徳敎加于百姓詩云敬慎威儀惟<lb/>
民之則臣請上尊號曰敬宗廟天子世世獻奉藏主袷<lb/>
祭進武徳之舞如祖宗故事露布奏可<lb/>
　　孝沖皇帝<lb/>
孝沖皇帝諱炳順帝之少子也年三歳是時皇太子數<lb/>
<pb n="KR2d0002_WYG_003-7a"/>
不幸國副未定有司上言宜建聖嗣建康元年夏四月<lb/>
立為太子順帝崩太子即帝位尊皇后梁氏為皇太后<lb/>
帝幼弱太后臨朝<lb/>
永嘉元年春正月帝崩于玉堂前殿在位一年葬懷陵<lb/>
　　孝質皇帝<lb/>
孝質皇帝諱纘章帝𤣥孫千乘貞王之曽孫樂安王孫<lb/>
渤海王子也年八歳茂質純淑好學尊師有聞于郡國<lb/>
孝沖帝崩徵封建平侯即皇帝位九江賊馬勉敗死傳<lb/>
<pb n="KR2d0002_WYG_003-7b"/>
勉頭及所帶玉印鹿皮冠黄衣詣雒陽詔懸夏城門外<lb/>
章示百姓<lb/>
本初元年夏閏六月帝崩于玉堂前殿在位一年時方<lb/>
九歳葬靜陵<lb/>
　　威宗孝桓皇帝<lb/>
孝桓皇帝諱志章帝曾孫河間孝王孫蠡吾侯翼之長<lb/>
子也母曰匽夫人年十四襲爵始入有殊于人梁太后<lb/>
欲以女弟妃之本初三年四月徵詣雒陽既至未及成<lb/>
<pb n="KR2d0002_WYG_003-8a"/>
禮會質帝崩無嗣太后密使瞻察威儀才明任奉宗廟<lb/>
遂與兄冀定䇿于禁中迎帝即位時年十五太后猶臨<lb/>
朝御郤非殿改元建和<lb/>
建和元年芝生中黄<lb/>
永興二年光禄勲府吏舍夜壁下忽有氣掘之得玉玦<lb/>
各有鉤長七寸三分玦周五寸四分身中皆有雕鏤詔<lb/>
司𨽻蝗水為災五榖不登令所傷郡國皆種蕪菁以助<lb/>
民食<lb/>
<pb n="KR2d0002_WYG_003-8b"/>
延熹元年初置鴻徳苑<lb/>
二年大將軍梁冀輔政縱横為亂帝與中常侍單超等<lb/>
五人共謀誅之于是封超等為五侯暴恣日甚毒流天<lb/>
下司徒韓縯司空孫朗並坐不衛宫止長夀亭減罪一<lb/>
等以爵贖之初置秘書監掌典圖書古今文字合異同<lb/>
三年白馬令李雲坐直諫誅<lb/>
四年京師雨雹大如雞子<lb/>
五年長沙賊攻没蒼梧取銅虎符太守甘定刺史侯輔<lb/>
<pb n="KR2d0002_WYG_003-9a"/>
各奔出城賊乘刺史車屯據臨湘居太守舍賊萬人以<lb/>
上屯益陽殺長吏以京師水旱疫病帑藏空虛虎賁羽<lb/>
林不任事者住寺減半奉<lb/>
七年冬十月上幸雲夢至新野公主夀張敬侯廟詔曰<lb/>
存善繼絶實藉徳貞武騎都尉樊演高祖父重以光武<lb/>
皇帝元舅扶助中興追封夀張侯諡曰敬祖父茂封冠<lb/>
軍平望鄉侯五國並建其二絶者祠之<hi>案新野公主光武姊元也嫁鄧</hi>
<hi>晨詔中不及祠之之意當有闕文</hi>
<pb n="KR2d0002_WYG_003-9b"/>
八年妖賊盖登稱大皇帝有壁二十珪五鐵卷十一後<lb/>
伏誅<lb/>
九年戴異鉏田得金印到廣陵以與龍尚名臣少府李<lb/>
膺等並為閹人所譖下獄死<hi>案膺等之死在靈帝建寜二年是時但以鉤黨下獄</hi>
<hi>此盖通後事言之</hi>
永康元年西河言白兎見帝好音樂善琴笙立黄老祠<lb/>
北宫濯龍中以文罽為壇餙淳金銀器彩色眩耀祠用<lb/>
三牲大官餙珍饌作倡樂以求福祥也在位二十一年<lb/>
<pb n="KR2d0002_WYG_003-10a"/>
崩年三十六<lb/>
　　孝靈皇帝<lb/>
建寧元年帝到夏門外萬夀亭羣臣謁見<hi>案此帝由解瀆亭侯迎入</hi>
<hi>繼統初攷范書帝紀實在是年正月己亥次日庚子即位改元建寜</hi>
二年故太僕杜密故長樂少府李膺各為鈎黨尚書白<lb/>
下本州考治時上年十三問諸常侍曰何鈎黨諸常侍<lb/>
對曰鈎黨人即黨人也即可其奏<lb/>
熹平元年會稽許昭聚衆自稱大將軍立父生為越王<lb/>
<pb n="KR2d0002_WYG_003-10b"/>
攻破郡縣<lb/>
二年陳行相師遷奏沛相魏愔前為陳相與陳王寵交<lb/>
通<lb/>
四年使中郎將堂谿典請雨因上言復崇高山為嵩高<lb/>
山<lb/>
光和元年有白衣人入徳陽殿門言梁伯夏敎我上殿<lb/>
與中黄門桓賢語因忽不見有黒氣墮所御溫明殿庭<lb/>
中如車盖隆起奮迅五色有頭體長十餘丈形貌似龍<lb/>
<pb n="KR2d0002_WYG_003-11a"/>
四年初置騄驥廐丞領受郡國調馬郡國上芝英<lb/>
五年帝起四百尺觀于阿亭道<lb/>
中平二年造萬金堂于西園<lb/>
三年又造南宫玉堂築廣成苑鑄黄鐘二千斛懸于嘉<lb/>
徳端門内<lb/>
　<lb/>
　<lb/>
　<lb/>
<pb n="KR2d0002_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷三<lb/>
</p>
<p>
</p>
  </div>
</body>
</text>
</TEI>
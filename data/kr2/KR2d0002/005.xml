<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷五</head> <lb/>
    <p>
<pb n="KR2d0002_WYG_005-1a"/>
欽定四庫全書<lb/>
　東觀漢記卷五<lb/>
　　志<hi>案本書八志以劉知幾史通及范書李賢注所引蔡邕集為據今惟地理等六篇略存餘二篇</hi>
　　<hi>並闕</hi>
　　地理志<lb/>
蕭何墓在長陵東司馬門道北百步<hi>案長陵屬京兆尹</hi>霍光墓<lb/>
在茂陵東司馬門道南四里<hi>案茂陵屬右扶風以上司𨽻校尉所屬</hi>
蛇邱有芳陘山<hi>案蛇邱縣屬濟北國</hi>
<pb n="KR2d0002_WYG_005-1b"/>
東緡縣名屬山陽郡<hi>案以上兗州刺史部所屬</hi>
西海有勝山<hi>案西海縣屬瑯琊國以上徐州刺史部所屬</hi>
秦時改為太末<hi>案太末縣屬㑹稽郡此句之上當有闕文攷司馬彪郡國志劉昭注太末左傳</hi>
<hi>謂姑蔑</hi>有龍邱山在東有九石特秀色丹逺望如蓮華萇<lb/>
之隠處有一巖穴如牕牖中有石牀可寢處<hi>案司馬彪郡國志劉</hi>
<hi>昭注引東陽記一條文引此段又云巖前有一桃樹其實甚甘非山中自有莫知誰植</hi>
建安二十年復置漢寧郡分漢中之安陽西城<hi>案司馬彪郡國</hi>
<hi>志劉昭注西城下曰巴漢志云漢末以為西城郡不言屬漢寧</hi>又分錫上庸為上庸郡<lb/>
<pb n="KR2d0002_WYG_005-2a"/>
置都尉<hi>案以上益州刺史部所屬</hi>
安帝即位之年分髙顯候城遼陽屬𤣥蒐<hi>案司馬彪郡國志高顯等</hi>
<hi>三縣本屬遼東郡以上幽州刺史部所屬</hi>
九真俗燒草種田<hi>案司馬彪郡國志九真郡統縣五曰西卷朱吾盧容象林比景以上交趾</hi>
<hi>刺史部所屬</hi>
永興元年鄉三千六百八十一亭萬二千四百四十三<lb/>
　　律厯志<lb/>
凡律所革以變律吕相生至六十<lb/>
<pb n="KR2d0002_WYG_005-2b"/>
　　禮志<lb/>
漢承秦滅學庶事草創明堂辟雍闕而未舉武帝封禪<lb/>
始立明堂于泰山<hi>案歐陽詢藝文類聚作孝武封岱宗立明堂于泰山汶上</hi>猶不于<lb/>
京師元始中王莽輔政乃起明堂辟雍<lb/>
　　樂志<lb/>
漢樂四品一曰大予樂典郊廟上陵殿諸食舉之樂郊<lb/>
樂易所謂先王以作樂崇徳殷薦上帝周官若樂六變<lb/>
則天神皆降可得而禮也宗廟樂虞書所謂琴瑟以詠<lb/>
<pb n="KR2d0002_WYG_005-3a"/>
祖考來假詩云肅雍和鳴先祖是聽食舉樂王制謂天<lb/>
子食舉以樂周官王大食則命奏鐘鼓二曰周頌雅樂<lb/>
典辟雍饗射六宗社稷之樂辟雍饗射孝經所謂移風<lb/>
易俗莫善于樂禮記曰揖讓而治天下者禮樂之謂也<lb/>
社稷所謂琴瑟擊鼓以御田祖者也禮記曰夫樂施于<lb/>
金石越于聲音用乎宗廟社稷繫乎山川鬼神此之謂<lb/>
也三曰黄門鼓吹天子所以宴樂羣臣詩所謂坎坎鼓<lb/>
我蹲蹲舞我者也其短簫鐃歌軍樂也其傳曰黄帝岐<lb/>
<pb n="KR2d0002_WYG_005-3b"/>
伯所作以建威揚徳風勸士也葢周官所謂王大獻則<lb/>
令凱樂軍大獻則令凱歌也孝章皇帝親著歌詩四章<lb/>
列在食舉又制雲臺十二門詩各以其月祀而奏之熹<lb/>
平四年正月中出雲臺十二門新詩下大予樂官習誦<lb/>
彼聲與舊詩並行者皆當撰録以成樂志國家離亂大<lb/>
厦未安黄門舊有鼓吹今宜罷去<lb/>
　　郊祀志<lb/>
建武三十年太尉趙憙上言曰自古帝王毎世之隆未<lb/>
<pb n="KR2d0002_WYG_005-4a"/>
嘗不封禪陛下聖徳洋溢順天行誅廢亂中興作民父<lb/>
母修復宗廟救萬姓命黎庶賴福海内清平功成治定<lb/>
羣司禮官咸以為宜登封告成為民報徳百王所同當<lb/>
仁不讓宜登封岱宗正三雍之禮以明靈契望秩羣神<lb/>
以承天心<hi>案司馬彪祭祀志載光武詔書云即位三十年百姓怨氣滿腹吾誰欺欺天乎曽謂泰山</hi>
<hi>不如林放何事汙七十二代之編録桓公欲封管仲非之若郡縣逺遣吏上夀盛稱虚美必髠兼令屯田從此</hi>
<hi>羣臣不敢復言</hi>
三十二年<hi>案是年改元中元元年</hi>羣臣奏言登封告成為民報徳<lb/>
<pb n="KR2d0002_WYG_005-4b"/>
百王所同陛下輒拒絶不許臣下不敢頌功述徳業謹<lb/>
按河雒讖書赤漢九世當巡封泰山凡三十六事傳奏<lb/>
左帷陛下遂以仲月令辰遵岱嶽之正禮奉圖雒之明<lb/>
文以和靈瑞以為兆民上曰至泰山乃復議國家徳薄<lb/>
災異仍至圖讖葢如此<hi>案司馬彪祭祀志三十二年正月上齋夜讀河圖㑹昌符曰赤</hi>
<hi>劉之九㑹命岱宗不慎克用何益于承誠善用之姦偽不萌感此文乃詔松等復案索河雒讖文言九世封禪</hi>
<hi>事者松等列奏乃許焉</hi>上東巡狩至泰山有司復奏河雒圖記表<lb/>
章赤漢九世尤著明者前後凡三十六事與博士充等<lb/>
<pb n="KR2d0002_WYG_005-5a"/>
議以為殷統未絶黎庶繼命高宗久勞猶為中興武王<lb/>
因父受命之列據三代郊天<hi>案二句疑有脱誤</hi>因孔子甚美其<lb/>
功後世謂之聖王漢統中絶王莽盜位一民莫非其臣<lb/>
尺土靡不其有宗廟不祀十有八年陛下無十室之資<lb/>
奮振于匹夫除殘去賊興復祖宗集就天下海内治平<lb/>
夷狄慕義功徳盛于髙宗宣王宜封禪為百姓祈福請<lb/>
親定刻石紀號文太常奏儀制詔曰在昔小白欲封夷<lb/>
吾難之季氏欲旅仲尼非焉葢齊諸侯季氏大夫皆無<lb/>
<pb n="KR2d0002_WYG_005-5b"/>
事于泰山今予末小子巡祭封禪徳薄而任重一則以<lb/>
喜一則以懼喜于得承鴻業帝堯善及子孫之餘賞葢<lb/>
應圖籙當得是懼于過差執徳不𢎞信道不篤為議者<lb/>
所誘進後世知吾罪深矣<hi>案范書光武紀中元元年二月己卯幸魯進幸泰山辛邜</hi>
<hi>柴望岱宗登封泰山甲午禪于梁父攷司馬彪祭祀志辛邜二十二日甲午二十五日也</hi>封禪其玉<lb/>
牒文秘天子事也<hi>案以上封禪</hi>
明帝宗祀五帝于明堂光武皇帝配之<hi>案司馬彪祭祀志永平二年始</hi>
<hi>行此禮以上明堂</hi>
<pb n="KR2d0002_WYG_005-6a"/>
孝成時匡衡奏立北郊復祠六宗至建武都雒陽制郊<lb/>
祀六宗廢不血食大臣上疏謂宜復舊上從公卿議由<lb/>
是遂祭六宗<hi>案司馬彪祭祀志安帝元初六年以尚書歐陽家説謂六宗者在天地四方之中為</hi>
<hi>上下四方之宗三月庚辰初更立六宗祠于雒陽西北戌亥之地祀比大社劉昭注引李氏家書云司空李郃</hi>
<hi>侍祠不見六宗祠奏曰尚書肆類于上帝禋于六宗六宗上不及天下不及地旁不及四方在六合之中助隂</hi>
<hi>陽化成萬物漢初甘泉汾隂祀天地亦禋六宗孝成時匡衡奏復南北郊祀復祀六宗及王莽謂六宗即易六</hi>
<hi>子建武制祀六宗廢不血食宜復舊制詔下公卿議議可者三十六人議不可者二十四人上從郃議以上六</hi>
<hi>宗</hi>
<pb n="KR2d0002_WYG_005-6b"/>
章帝元和二年詔曰經稱秩元祀咸秩無文祭法功施<lb/>
于民則祀之以死勤事則祀之以勞定國則祀之能禦<lb/>
大災則祀之以日月星辰民所瞻仰也山林川谷邱陵<lb/>
民所取財用也非此族也不在祀典傳曰聖王先成民<lb/>
而後致力于神又曰山川之神則水旱癘疫之災于是<lb/>
乎禜之日月星辰之神則雪霜風雨之不時于是乎禜<lb/>
之孝文十二年令曰比年五穀不登欲有以増諸神之<lb/>
祀王制曰山川神祇有不舉者為不敬今恐山川百神<lb/>
<pb n="KR2d0002_WYG_005-7a"/>
應典祀者尚未盡秩其議増修羣祀宜享祀者以祈豐<lb/>
年以致嘉福以蕃兆民詩不云乎懷柔百神及河喬嶽<lb/>
有年報功不私幸望豈嫌同辭其義一焉<hi>案是時章帝將東巡狩故</hi>
<hi>有是詔以上羣祀</hi>
永平三年八月丁卯公卿奏議世祖廟登歌八佾舞功<lb/>
名<hi>案功字疑衍</hi>東平王蒼議以為漢制舊典宗廟各奏其樂<lb/>
不皆相襲以明功徳秦為無道殘賊百姓高皇帝受命<lb/>
誅暴元元各得其所萬國咸熈作武徳之舞孝文皇帝<lb/>
<pb n="KR2d0002_WYG_005-7b"/>
躬行節儉除誹謗去肉刑澤施四海孝景皇帝制昭徳<lb/>
之舞孝武皇帝功徳茂盛威震海外開地置郡傳之無<lb/>
窮孝宣皇帝制盛徳之舞光武皇帝受命中興撥亂反<lb/>
正武暢方外震服百蠻戎狄奉貢宇内治平登封告成<lb/>
脩建三雍肅穆典祀功徳巍巍比隆前代以兵平亂武<lb/>
功盛大歌所以詠徳舞所以象功世祖廟樂名宜曰大<lb/>
武之舞元命包曰縁天地之所雜樂為之文典文王之<lb/>
時民樂其興師征伐而詩人稱其武功樞機鈐曰有帝<lb/>
<pb n="KR2d0002_WYG_005-8a"/>
漢出徳洽作樂各與虞韶禹夏湯濩周武無異不宜以<lb/>
名舞叶圖徵曰大樂必易詩傳曰頌言成也一章成篇<lb/>
宜列徳故登歌清廟一章也漢書曰百官頌所登御者<lb/>
一章十四句依書文始五行武徳昭徳盛徳修之舞節<lb/>
損益前後之宜六十四節為武曲副八佾之數十月烝<lb/>
祭始御用其文始五行之舞如故勿進武徳舞歌詩曰<lb/>
於穆世廟肅雍顯清俊乂翼翼秉文之成越序上帝駿<lb/>
奔來寧建立三雍封禪泰山章明圖讖放唐之文休矣<lb/>
<pb n="KR2d0002_WYG_005-8b"/>
惟徳罔射協同本支百世永保厥功詔書曰驃騎將軍<lb/>
議可進武徳之舞如故<hi>案司馬彪祭祀志劉昭注引蔡邕表志云孝明立世祖廟以明</hi>
<hi>再受命祖有功之義後嗣遵儉不復改立皆藏主其中聖明所制一王之法也自執事之吏下至學士莫能知</hi>
<hi>其所以兩廟之意誠宜具録本事建武乙未元和丙寅詔書下宗廟儀及齋令宜入郊祀志永為典式</hi>
章帝初即位賜東平憲王蒼書曰朕夙夜伏思念先帝<lb/>
躬履九徳對于八政勞謙克己終始之度比放三宗誠<lb/>
有其美今迫遺詔誡不起寢廟臣子悲結僉以為雖于<lb/>
更衣猶宜有所宗之號以克配功徳宗廟至重朕幼無<lb/>
<pb n="KR2d0002_WYG_005-9a"/>
知寤寐憂懼先帝每有著述典義之事未嘗不延問王<lb/>
以定厥中願王悉明處乃敢安之公卿議駁今皆并送<lb/>
及有可以持危扶顛宜勿隠思有所承公無困我太尉<lb/>
憙等奏禮祖有功宗有徳孝明皇帝功徳茂盛宜上尊<lb/>
號曰顯宗四時祫食于世祖廟如孝文皇帝在高廟之<lb/>
禮奏武徳文始五行之舞蒼上言昔者孝文廟樂曰昭<lb/>
徳之舞孝武廟樂曰盛徳之舞今皆祫食于高廟昭徳<lb/>
盛徳之舞不進與高廟同樂今孝明皇帝主在世祖廟<lb/>
<pb n="KR2d0002_WYG_005-9b"/>
當同樂盛徳之樂無所施如自立廟當作舞樂者不當<lb/>
與世祖廟盛徳之舞同名<hi>案前文東平王蒼請名世祖廟舞為大武詔仍進武徳之</hi>
<hi>舞無盛徳舞之名此句疑有訛舛</hi>即不改作舞樂當進武徳之舞臣愚<lb/>
戇鄙陋廟堂之論誠非所當聞所宜言陛下體純徳之<lb/>
妙奮至謙之意猥歸美于載列之臣故不敢隠蔽愚情<lb/>
披露腹心誠知愚鄙之言不可以向仰四門賓于之議<lb/>
伏惟陛下以至徳當成康之隆天下乂安刑措之時也<lb/>
陛下盛歌元首之徳股肱貞良庶事寧康臣欽仰聖化<lb/>
<pb n="KR2d0002_WYG_005-10a"/>
嘉羡盛徳危顛之備非所宜稱上復報曰有司奏上尊<lb/>
號曰顯宗藏主更衣不敢違詔祫食世祖廟樂皆如王<lb/>
議以正月十八日始祠仰見榱桷俯視几筵眇眇小子<lb/>
哀懼戰慄無所奉承愛而勞之所望于王也<hi>案范書明帝紀帝遺</hi>
<hi>詔無起寢廟藏主于光烈皇后更衣别室又章帝紀帝即位有司奏言孝明帝聖徳淳茂宜尊廟曰顯宗其四</hi>
<hi>時禘祫于光武之堂間祀悉還更衣其進武徳之舞如孝文皇帝祫祭高廟故事制曰可</hi>
建初四年八月上以公卿所奏明徳皇后在世祖廟坐<lb/>
位駁議示東平憲王蒼蒼上言文武宣元祫食高廟皆<lb/>
<pb n="KR2d0002_WYG_005-10b"/>
以后配先帝所制典法設張大雅曰昭兹來許繩其祖<lb/>
武又曰不愆不忘率由舊章明徳皇后宜配孝明皇帝<lb/>
<hi>案范書章帝紀建初四年六月癸丑皇太后馬氏崩秋七月壬戌葬明徳皇太后此則葬後議祔廟也司馬彪</hi>
<hi>祭祀志劉昭注引謝沈書一段與此同末有與世祖廟同席而供饌句尤為完密</hi>
永初六年皇太后入宗廟于世祖廟與皇帝交獻薦如<lb/>
光烈皇后故事<hi>案此和熹鄧皇后也攷范書安帝紀在永初七年以上宗廟</hi>
　　車服志<lb/>
天子行有罼䍐<lb/>
<pb n="KR2d0002_WYG_005-11a"/>
永平二年正月公卿議舉南北郊東平王蒼議曰孔子<lb/>
曰行夏之時乗殷之輅服周之冕為漢制法高皇帝始<lb/>
受命創業制長冠以入宗廟光武受命中興建明堂立<lb/>
辟雍陛下以聖明奉遵以禮服龍袞祭五帝禮缺樂崩<lb/>
久無祭天地冕服之制案尊事神祗潔齋盛服敬之至<lb/>
也日月星辰山龍華藻天王袞冕十有二旒以則天數<lb/>
旂有龍章日月以備其文今祭明堂宗廟圓以法天方<lb/>
以則地服以華文象其物宜以降神明肅雝備思博其<lb/>
<pb n="KR2d0002_WYG_005-11b"/>
類也天地之祀冕冠裳衣宜如明堂之制<hi>案司馬彪輿服志漢承秦</hi>
<hi>故郊祀之服皆以袀𤣥至顯宗初服旒冕衣裳文章赤舄絇履以祠天地其議實自東平發之</hi>
武冠俗謂之大冠<hi>案司馬彪輿服志武冠環纓無蕤以青系為緄加雙鶡尾豎左右亦名鶡</hi>
<hi>冠五中郎將羽林左右監虎賁武騎皆冠之</hi>
貴人相國緑綬三采緑紫白<hi>案司馬彪輿服志作緑紫紺</hi>純緑圭公<lb/>
卿將軍紫綬二采紫白純紫圭公主封君同九卿中二<lb/>
千石青綬三采青白紅純青圭千石六百石黒綬二采<lb/>
青紺<hi>案司馬彪輿服志作三采青赤紺</hi>純青圭四百三百二百石黄綬<lb/>
<pb n="KR2d0002_WYG_005-12a"/>
純黄圭一采百石青紺綬一采宛轉繆織<lb/>
孝明帝作蠙珠之佩以郊祀天地<hi>案以上皆志冠服其車輿闕</hi>
　　朝㑹志<lb/>
　　天文志<hi>案此二篇全闕今存其目</hi>
　<lb/>
　<lb/>
　<lb/>
　<lb/>
<pb n="KR2d0002_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷五<lb/>
</p>
<p>
</p>
  </div>
</body>
</text>
</TEI>
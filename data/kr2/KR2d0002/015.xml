<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷十五</head> <lb/>
    <p>
<pb n="KR2d0002_WYG_015-1a"/>
欽定四庫全書<lb/>
　東觀漢記卷十五<lb/>
　　列傳十<lb/>
　　丁綝<lb/>
丁綝字幼春定陵人也伉健有武略從上渡河拜河南<lb/>
太守及封功臣上令各言所樂謂綝曰諸將皆欲縣子<lb/>
獨求鄉何也<hi>案范書丁鴻傳諸將皆占豐邑羙縣惟綝願封本郷或謂綝曰人皆欲縣子獨求郷</hi>
<hi>何也與此異</hi>綝曰昔孫叔敖敕其子受封必求磽确之地今<lb/>
<pb n="KR2d0002_WYG_015-1b"/>
綝能薄功微得鄉亭厚矣上從之封為定陵新安鄉侯<lb/>
食五千户後徙封陵陽侯<lb/>
　　丁鴻<lb/>
丁鴻字孝公<hi>案鴻綝長子李善文選注作字季公</hi>年十三從桓榮受歐陽<lb/>
尚書三年而明章句善論難為都講遂篤志精銳布衣<lb/>
荷擔不逺千里父綝從征伐鴻獨與弟盛居憐盛幼小<lb/>
而共寒苦及綝卒鴻當襲封上書讓國於盛書不報既<lb/>
葬乃挂衰絰於冢廬而去留書與盛曰鴻貪經書不顧<lb/>
<pb n="KR2d0002_WYG_015-2a"/>
恩義弱而隨師生不供養死不飯唅皇天祖禰並不佑<lb/>
助身被大病不任茅土前上疾狀願辭爵章不報迫於<lb/>
當封謹自放鴻初與九江人鮑駿同事桓榮甚相友善<lb/>
及鴻亡駿遇於東海陽狂不識駿駿乃止而讓之曰今<lb/>
子以兄弟私恩而絶父不滅之基可謂智乎鴻感愴垂<lb/>
涕歎息乃還就國兼射聲校尉<hi>案范書本傳明帝永平十三年鴻以侍中兼此</hi>
<hi>職</hi>肅宗詔鴻與太常樓望少府成封屯騎校尉桓郁衛<lb/>
士令賈逵等集議五經同異於白虎觀使五官中郎將<lb/>
<pb n="KR2d0002_WYG_015-2b"/>
魏應主承制問難侍中淳于恭奏上上親稱制臨決上<lb/>
嗟歎鴻才號之曰殿中無雙丁孝公賜錢二十萬<hi>案上嗟嘆</hi>
<hi>鴻才以下數句大平御覧作鴻以材論最明儒者稱之數嘆羙焉時人嗟曰殿中無雙丁孝公</hi>元和二<lb/>
年車駕東巡狩鴻以少府從上奏曰臣聞古之帝王統<lb/>
治天下五載巡狩至於岱宗柴祭於天望秩山川恊時<lb/>
月正日同斗斛權衡使人不争陛下尊履蒸蒸奉承𢎞<lb/>
業祀五帝於明堂配以光武二祖四宗咸有告祀瞻望<lb/>
太山嘉澤降澍柴祭之日白氣上升與燎烟合黄鵠羣<lb/>
<pb n="KR2d0002_WYG_015-3a"/>
翔所謂神人以和答響之休符也上善焉三年以廬江<lb/>
郡為六安國徙封鴻為馬亭侯日食鴻為司徒上疏曰<lb/>
臣聞春秋日食三十六而弑君三十六變不空生夫帝<lb/>
王不宜以重器假人觀古及漢傾危之禍靡不由世位<lb/>
擅寵之家伏見大將軍<hi>案此下有闕文</hi>刺史二千石初除謁辭<lb/>
求通待報雖奉璽書受臺敕不敢去至數十日背公室<lb/>
向私門此乃上威損下權盛外附之臣依託權門謟諛<lb/>
以求容媚宜誅之永元四年兼衛尉鴻薨子湛嗣湛卒<lb/>
<pb n="KR2d0002_WYG_015-3b"/>
子浮嗣浮卒子䕫嗣<lb/>
　　宣秉<lb/>
宣秉<hi>案范書本傳秉字巨公馮翊雲陽人</hi>建武元年拜御史中丞上特詔<lb/>
御史中丞與司𨽻校尉尚書令㑹同並專席而坐故京<lb/>
師號曰三獨坐<lb/>
　　宣彪<lb/>
宣彪<hi>案彪秉子</hi>官至𤣥菟大守<lb/>
　　王丹<lb/>
<pb n="KR2d0002_WYG_015-4a"/>
王丹字仲囘京兆人也資性清白疾惡豪强每嵗農時<lb/>
載酒肴便於田頭大樹下飲食勸勉之<hi>案此句太平御覧作於田間候</hi>
<hi>勤者與而勞之</hi>因留其餘酒肴而去閭里有喪憂輙度其資用<lb/>
教之儉約因為其制日定𦵏其親喪不過留殯一月其<lb/>
下以輕重差焉時河南太守同郡陳遵闗西之大俠也<lb/>
其友人喪親遵為䕶喪事<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>助甚厚丹乃懷縑一匹陳<lb/>
之於主人前曰如丹此縑出自機杼遵聞而有慚色更<lb/>
始時遵為大司馬䕶軍出使匈奴過辭於丹丹曰俱遭<lb/>
<pb n="KR2d0002_WYG_015-4b"/>
時反覆惟我二人為天地所遺今子當之絶域無以相<lb/>
贈贈子以不拜遂揖而别遵甚悦之鄧禹平三輔糧乏<lb/>
丹上麥二千斛禹高其節義表丹領左馮翊<hi>案范書本傳丹以稱</hi>
<hi>疾不視事免歸</hi>司徒侯霸欲與丹定交丹被徵霸遣子昱候昱<lb/>
道遇丹拜於車下丹答之昱曰家君欲與君投分何以<lb/>
拜子孫耶丹曰君房有是言王丹未許之丹子有同門<lb/>
生喪親家在中山白丹欲往奔慰結侣將行丹怒而撻<lb/>
之令寄縑以祠焉或問其故丹曰交道之難未易言也<lb/>
<pb n="KR2d0002_WYG_015-5a"/>
初有薦士於丹者丹選舉之而後所舉者陷罪丹坐免<lb/>
客慚自絶俄而丹復徵為太子太傅乃呼客見之謂曰<lb/>
何量丹之薄不為設席食以罰之相待如舊<lb/>
　　王良<lb/>
王良字仲子東海人少清高為大司徒司直在位恭儉<lb/>
妻子不之官舍布被瓦器時司徒吏鮑恢以事到東海<lb/>
過候其家而良妻布裠徒跣曵柴從田中歸恢曰我司<lb/>
徒吏故來受書欲見夫人妻曰妾是也恢乃下拜歎息<lb/>
<pb n="KR2d0002_WYG_015-5b"/>
而還良以疾歸一嵗復徵至滎陽疾篤不任進道乃過<lb/>
其友人友人不肯見曰不有忠言竒謀而取大位何其<lb/>
往來屑屑不憚煩也遂拒之良慚自後連徵輙稱疾<lb/>
　　申屠剛<lb/>
申屠剛字巨卿扶風人性剛直中正志節抗厲常慕史<lb/>
鰌汲黯之為人渉獵書記果於行義元始中舉賢良對<lb/>
策昔周公豫防禍首先遣伯禽守封於魯離斷至親以<lb/>
義割恩使己尊寵不加其後言甚切直建武初徵拜侍<lb/>
<pb n="KR2d0002_WYG_015-6a"/>
御史遷尚書令謇謇多直言無所屈撓時隴蜀未平上<lb/>
嘗欲近出剛諫上不聴剛以頭軔乘輿車輪馬不得前<lb/>
　　郅惲<lb/>
郅惲字君章汝南人也上書諌王莽令就臣位莽大怒<lb/>
即收繫惲難即害使黄門脅導惲令為狂疾恍惚不自<lb/>
知所言惲曰所言皆天文非狂人所造作惲與董子張<lb/>
友子張父及叔父為鄉里盛氏一時所害子張病將終<lb/>
惲往候之子張視惲歔欷不能言曰吾知子不悲天命<lb/>
<pb n="KR2d0002_WYG_015-6b"/>
長短而痛二父讎不復也子張目擊而已惲即將客遮<lb/>
讎人取其頭以示子張子張見而氣絶惲見令以狀首<lb/>
令應之遲趨出就獄令跣追之不及即自入獄謝之㧞<lb/>
刀自嚮以要惲曰子不從我出敢不以死明心乎惲遂<lb/>
出汝南太守歐陽歙召惲為功曹汝南舊俗十月嚮會<lb/>
百里内皆齎牛酒到府飲讌時臨饗禮畢歙教曰西部<lb/>
督郵繇延天資忠貞不嚴而治今與衆儒共論延功顯<lb/>
之於朝惲於下座愀然前曰案延資性貪邪外方内員<lb/>
<pb n="KR2d0002_WYG_015-7a"/>
朋黨搆姦罔上害民明府以惡為善以直從曲此既無<lb/>
君又復無臣惲敢奉觥歙色慙不知所為門下掾鄭敬<lb/>
進曰君明臣直功曹言切明府徳也歙意少解曰實歙<lb/>
罪也鄭次都隠于弋陽山中惲即去從次都止漁釣甚<lb/>
娱留數十日惲喟然嘆曰天生俊士以為民也鳥獸不<lb/>
可與同羣子從我為伊尹乎將為許巢而去堯舜也次<lb/>
都曰吾年耄矣安能從子于勉正性命勿勞神以害生<lb/>
告别而去惲客於江夏郡舉孝亷為郎為上東門候光<lb/>
<pb n="KR2d0002_WYG_015-7b"/>
武嘗出夜還詔開門欲入惲不納上令從門間識靣惲<lb/>
曰火明燎逺遂拒不開明日惲上書曰昔文王不敢盤<lb/>
於遊田以萬民為憂而陛下逺獵山林以夜繼書其如<lb/>
社稷宗廟何誠小臣所竊憂也由是上特重之惲為長<lb/>
沙太守坐前守張禁多受遺送千萬以惲不推劾故左<lb/>
遷芒長芒守丞韓龔受大盜丁仲錢阿擁之加笞八百<lb/>
不死入見惲稱仲健惲怒以所杖鐵杖捶龔龔出怨懟<lb/>
遂殺仲惲故坐免<lb/>
<pb n="KR2d0002_WYG_015-8a"/>
　　郭伋<lb/>
郭伋字細侯河南人也<hi>案范書本傳以伋為扶風茂陵人與此異</hi>拜潁川太<lb/>
守召見辭謁帝勞之曰郡得賢能太守去帝城不逺河<lb/>
潤九里冀京師並䝉福也為并州牧前在州素有恩徳<lb/>
老小相攜道路行部到西河羙稷有童兒數百各騎竹<lb/>
馬於道次迎拜伋問兒曹何自逺來對曰聞使君始到<lb/>
喜故奉迎伋辭謝之事訖諸兒送出郭外問使君何日<lb/>
當還伋使别駕計日告之既還先期一日伋謂違信止<lb/>
<pb n="KR2d0002_WYG_015-8b"/>
於野亭湏期乃入伋知盧芳夙賊難卒以力制常嚴烽<lb/>
候明購賞以結冦心<lb/>
　　杜詩<lb/>
杜詩字君公<hi>案范書本傳詩河内汲人</hi>建武元年為侍御史安集雒<lb/>
陽時將軍蕭廣放縱兵士猝暴民間詩敕曉不改遂格<lb/>
殺廣還以狀聞上召見賜以棨㦸復使河東誅降逆賊<lb/>
楊異等為南陽太守性節儉而治清平以誅暴立威信<lb/>
善於計略省愛民役造作水排鑄為農噐用力省見功<lb/>
<pb n="KR2d0002_WYG_015-9a"/>
多時人方於召信臣故南陽人為之語前有召父後有<lb/>
杜母坐遣客為弟報讎被徵㑹病卒喪無所歸詔使治<lb/>
喪郡國邸<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>絹七千匹<lb/>
　　孔奮<lb/>
孔奮字君魚右扶風茂陵人竇融請奮署議曹掾守姑<lb/>
臧長奮素孝供養至謹時天下擾亂惟河西獨安而姑<lb/>
臧稱為富邑通貨故羌市四合每居縣者不盈數月輒<lb/>
致豐積奮在姑臧四年財物不增惟老母極膳妻子但<lb/>
<pb n="KR2d0002_WYG_015-9b"/>
菜食或嘲奮曰直脂膏中亦不能自潤而奮不改其操<lb/>
詔書以奮在姑臧治有絶迹賜爵闗内侯為武都丞妻<lb/>
時在郡為隗囂餘黨所攻殺大守得奮妻子奮追賊賊<lb/>
推奮之子于軍前奮年五十惟有一子不顧遂擒賊而<lb/>
其子見屠帝嘉其忠遷武都太守奮篤於骨肉弟竒在<lb/>
雒陽為諸生分俸禄以供給其糧用四時送衣下至脂<lb/>
燭每有所食甘羙輒分減以遺竒<lb/>
　　張堪<lb/>
<pb n="KR2d0002_WYG_015-10a"/>
張堪字君游<hi>案范書本傳堪南陽宛人</hi>年六嵗受業長安治梁丘易<lb/>
才美而高京師號曰聖童堪守蜀郡<hi>案范書本傳不載堪為蜀守</hi>公<lb/>
孫述遣擊之堪有同心之士三千人相謂曰張君養我<lb/>
曹為今日也乃選擇水軍三百人斬竹為箄渡水遂免<lb/>
難堪與吳漢并力討公孫述遂破蜀漢先遣堪入成都<lb/>
鎮撫吏民時述珍寳珠玉委積無數堪錄簿上官秋毫<lb/>
無取堪去蜀郡乘折轅車白布被囊為漁陽太守有惠<lb/>
政開治稻田八千餘頃教民種作百姓以殷富童謠歌<lb/>
<pb n="KR2d0002_WYG_015-10b"/>
曰桑無附枝麥穗兩岐張君為政樂不可支視事八年<lb/>
匈奴不敢犯塞光武詔曰平陽城李善稱故令范遷於<lb/>
張堪<hi>案此句疑有脱誤</hi>令人靣熱出汗其賜堪家新繒百匹以<lb/>
表亷吏<lb/>
　　衛颯<lb/>
衛颯<hi>案范書本傳颯字子産河南修武人</hi>為桂陽太守鑿山通路列亭置<lb/>
驛視事十年徵還颯到即引見賜食於前從吏二人賜<lb/>
冠幘錢人五千<lb/>
<pb n="KR2d0002_WYG_015-11a"/>
　　茨充<lb/>
茨充字子河<hi>案酈道元水經注作字子河</hi>宛人也初舉孝亷之京師<lb/>
同侣馬死充到前亭輒舍車持馬還相迎鄉里號之曰<lb/>
一馬兩車茨子河充為桂陽太守俗不種桑無蠶織絲<lb/>
麻之利類皆以麻枲頭緼著衣民惰窳少麤履盛冬皆<lb/>
以火燎足多剖裂充令屬縣教民益種桑柘養蠶桑織<lb/>
履復令種紵麻數年之間人頼其利衣履温煖元和中<lb/>
荆州刺史上言臣行部入長沙界觀者皆徒跣臣問御<lb/>
<pb n="KR2d0002_WYG_015-11b"/>
佐曰人無履亦苦之否御佐對曰十二月盛寒時並多<lb/>
剖裂血出然火燎之春温或膿潰建武中桂陽太守茨<lb/>
充教人種桑蠶人得其利至今江南頗知桑蠶織履皆<lb/>
充之化也<lb/>
　　任延<lb/>
任延字長孫南陽宛人更始拜為會稽西部都尉時年<lb/>
十九迎吏見其少皆驚及到澹泊無為下車遣吏以中<lb/>
牢具祠延陵季子時天下新定道路未通避亂江南者<lb/>
<pb n="KR2d0002_WYG_015-12a"/>
皆未還中土會稽頗稱多士延到皆禮之乃聘請高行<lb/>
俊乂如董子儀嚴子陵等敬待以師友之禮掾吏貧者<lb/>
輙分俸祿以賑給之省諸卒令耕公田以周窮急毎時<lb/>
行縣輒使慰勉孝子就餐飯之崇禮養善如此建武初<lb/>
延上書言臣贊拜不由王庭願收骸骨詔書徵延民攀<lb/>
持車轂涕泣除睢陽令每至嵗時伏臘延輒休遣繫徒<lb/>
各使歸家並感其恩徳應期而還有囚於家被病自載<lb/>
詣獄既至而死延率掾吏殯於門外百姓悦之為武威<lb/>
<pb n="KR2d0002_WYG_015-12b"/>
太守河西舊少雨澤延乃為置水官吏修理溝渠皆䝉<lb/>
其利益<lb/>
　　董宣<lb/>
董宣<hi>案范書本傳宣字少平陳留圉人</hi>為洛陽令擊搏豪彊在縣五年<lb/>
年七十四卒官詔遣使臨視惟布被覆尸妻子對哭家<lb/>
無餘財上歎曰董宣死乃知貧耳<lb/>
　　樊曄<lb/>
樊曄字仲華<hi>案范書本傳曄南陽新野人</hi>曄與世祖有舊世祖嘗於<lb/>
<pb n="KR2d0002_WYG_015-13a"/>
新野坐文書事被拘時曄為市吏饋餌一笥上徳之建<lb/>
武初拜為河東都尉臨發之官引見雲臺賜御食衣被<lb/>
上調曄曰一笥餌得都尉何如曄頓首曰小臣䝉恩特<lb/>
見㧞擢陛下不忘往舊臣得竭死自効曄為天水郡其<lb/>
政嚴猛好申韓之術不假下以權道路不敢相盜人有<lb/>
犯其禁者率不生出獄吏人及羌胡畏之道不拾遺行<lb/>
旅至夜聚衣裝道旁曰以付樊公後還其物如故涼州<lb/>
為之歌曰寧見乳虎穴不入冀府赤大笑期必死忿怒<lb/>
<pb n="KR2d0002_WYG_015-13b"/>
或見置嗟我樊府君安可再遭值<lb/>
　　李章<lb/>
李章<hi>案范書本傳章字第公河内懷人</hi>為千乘太守坐誅斬盜賊過濫<lb/>
徵下獄免<lb/>
　　馮駿<lb/>
長沙中尉馮駿將兵詣岑彭璽書拜駿為威虜將軍<lb/>
　　鄧讓<lb/>
鄧讓夫人光烈皇后姊也<lb/>
<pb n="KR2d0002_WYG_015-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0002_WYG_015-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷十五<lb/>
</p>
<p>
</p>
  </div>
</body>
</text>
</TEI>
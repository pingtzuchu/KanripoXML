<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷六</head> <lb/>
    <p>
<pb n="KR2d0002_WYG_006-1a"/>
欽定四庫全書<lb/>
　東觀漢記卷六<lb/>
　　列傳一<hi>外戚</hi>
　　光烈隂皇后<lb/>
有隂子公者生子方方生幼公公生君孟名睦即后之<lb/>
父也初光武適新野聞隂后美心悦之後至長安見執<lb/>
金吾車騎甚盛因歎曰仕宦當作執金吾娶妻當得隂<lb/>
麗華更始元年遂納后于宛上即位立為貴人上以后<lb/>
<pb n="KR2d0002_WYG_006-1b"/>
性賢仁宜母天下欲授以尊位后輒退讓自陳不足以<lb/>
當大位<hi>案范書后紀建武二年以后固辭尊位遂立郭后至十七年乃廢郭后而立后</hi>
　　明徳馬皇后<lb/>
明徳皇后嘗久病至卜者家為卦問咎祟所在卜者卦<lb/>
定釋蓍仰天歎問之卜者乃曰此女雖年少後必將貴<lb/>
遂為帝妃不可言也后長七尺二寸青白色方口美髪<lb/>
為四起大髻但以髪成尚有餘繞髻三匝眉不施黛獨<lb/>
左眉角小缺補之如粟常稱疾而終身得意永平三年<lb/>
<pb n="KR2d0002_WYG_006-2a"/>
有司奏立長秋宫以率八妾上未有所言皇太后曰馬<lb/>
貴人徳冠後宫遂登至尊先是數日夢有小飛蟲萬數<lb/>
隨著身入皮膚中復飛去既處椒房大官上食重加幕<lb/>
覆輒撤去不喜出入遊觀希嘗臨御牕望袍極麤疏諸<lb/>
主朝望見反以為綺后曰此繒染色好故直用之后嘗<lb/>
有不安時在敬法殿東廂上令太夫人及兄弟得入見<lb/>
后志在克已輔上不以私家干朝廷兄為虎賁中郎將<lb/>
為黄門郎訖永平世不遷<hi>案以上明帝時事</hi>時上欲封諸舅外<lb/>
<pb n="KR2d0002_WYG_006-2b"/>
間白太后太后曰吾自念親屬皆無柱石之功俗語曰<lb/>
時無赭澆黄土因詔曰吾萬乗之主身衣大練縑裙食<lb/>
不求所甘左右旁人皆無薫香之飾前過濯龍門見外<lb/>
家問起居車如流水馬如游龍亦不譴怒但絶嵗用冀<lb/>
以黙止讙耳<hi>案此下章帝時事</hi>及上欲封諸舅太后輒斷絶曰<lb/>
吾計之熟矣勿有疑也至孝之行安親為上今遭變異<lb/>
穀價數倍憂惶晝夜不安坐卧而欲封爵違逆慈母之<lb/>
拳拳吾素剛急有胸中氣不可不順穰嵗之後惟子之<lb/>
<pb n="KR2d0002_WYG_006-3a"/>
志吾但當含飴弄孫不能復知政事太后素謹慎小感<lb/>
慨輒自責如平生事舅姑時新平主家御者失火及北<lb/>
閣後殿深以自過起居不欣至正月當上原陵言我守<lb/>
備不精慙見原陵不上太后置蠶室織室于濯龍中數<lb/>
往來觀視以為娛樂廣平鉅鹿樂成王在邸入朝問起<lb/>
居上望見車騎鞍勒皆純黒無金銀采飾馬不踰六尺<lb/>
于是白太后即賜錢各五百萬太后詔書流布咸稱至<lb/>
徳莫敢犯禁<lb/>
<pb n="KR2d0002_WYG_006-3b"/>
　　敬隠宋皇后<lb/>
敬隠宋后<hi>案范書安帝紀建光元年追尊祖妣宋貴人為敬隠皇后</hi>以王莽末年生<lb/>
遭世倉卒其母不舉棄之南山下時天寒冬十一月再<lb/>
宿不死外家出過于道南聞有兒啼聲憐之因往就視<lb/>
有飛鳥紆翼覆之沙石滿其口鼻能喘心怪偉之以有<lb/>
神靈遂取而持歸養長至年十三嵗乃以歸宋氏<hi>案范書清</hi>
<hi>河孝王慶傳后宋昌八世孫父楊母王氏永平末入太子宫甚有寵肅宗即位為貴人生慶立為皇太子慶旋</hi>
<hi>以讒廢貴人自殺後殤帝崩立慶長子祜為嗣是為安帝</hi>時竇皇后内寵方盛以貴<lb/>
<pb n="KR2d0002_WYG_006-4a"/>
人名族節操髙妙心内害之欲為萬世長計隂設方畧<lb/>
讒毁貴人由是母子見疏數月誣奏貴人使婢為蠱道<lb/>
祝詛七年遂被譖暴卒<lb/>
　　孝和隂皇后<lb/>
孝和隂皇后聰慧敏達有才能善史書永元二年選入<lb/>
掖庭為貴人託以先后近屬故有寵<lb/>
　　和熹鄧皇后<lb/>
后年五嵗太夫人為剪髪夫人年髙目冥并中后額雖<lb/>
<pb n="KR2d0002_WYG_006-4b"/>
痛忍不言一額盡傷左右怪而問之后言夫人哀我為<lb/>
斷髪難傷老人意故忍之耳六嵗諸兄持后髪后曰身<lb/>
體髪膚受之父母不敢毁傷孝之始也奈何弄人髪乎<lb/>
七嵗讀論語志在書傳母常非之曰當習女工今不是<lb/>
務寧當學博士耶后重違母意晝則縫紉夜私買脂燭<lb/>
讀經傳宗族外内皆號曰諸生嘗夢捫天體蕩蕩正青<lb/>
滑有若鍾乳后仰噏之以訊占夢言堯夢攀天而上湯<lb/>
夢及天䑛之此皆聖王之夢吉不可言<hi>案范書后紀后以永元八年冬</hi>
<pb n="KR2d0002_WYG_006-5a"/>
<hi>選入掖庭為貴人</hi>后遜位手書謝表深陳徳薄不足以奉宗廟<lb/>
充小君之位<hi>案范書后紀永元十四年隂后以巫蠱事廢后請救不能得愈稱篤疾深自閉絶至</hi>
<hi>冬立為皇后辭讓者三然後即位以上和帝時事</hi>太后賜馮貴人步搖一具<hi>案范</hi>
<hi>書后紀和帝葬後宫人並歸園故后有是賜</hi>時新遭大憂法禁未設宫中亡<lb/>
大珠一篋主名不立念欲考問必有不辜太后乃親自<lb/>
臨見宫人一一問閲察其顔色開示恩信宫人盗者即<lb/>
時首服不加鞭箠不敢隠情宫人驚咸稱神明太后臨<lb/>
朝萬國貢獻悉令禁絶嵗時但貢紙墨而已上林鷹犬<lb/>
<pb n="KR2d0002_WYG_006-5b"/>
悉斥放之<hi>案以上殤帝延平元年事</hi>永初二年<hi>案此下安帝時事</hi>三月京師<lb/>
旱至五月朔太后幸洛陽寺省庶獄舉寃囚杜令不殺<lb/>
人自誣被掠羸困便輿見畏吏不敢自理吏將去微疾<lb/>
舉頸若欲有言太后察視覺之即呼還問狀遂得申理<lb/>
即時收令下獄抵罪尹左遷行未還宫澍雨大降太后<lb/>
雅性不好淫祀嘗不安左右憂惶至令禱祠願以身代<lb/>
牲太后聞之甚怒即敕令禁止以為何故乃有此不祥<lb/>
之言左右咸流涕嘆息曰太后臨大病不自顧而念兆<lb/>
<pb n="KR2d0002_WYG_006-6a"/>
民後病遂瘳豈非天地之應歟太后自遭大憂及新野<lb/>
君仍喪諸兄常悲傷思慕羸瘦骨立不能自勝<hi>案范書后紀后</hi>
<hi>以永寧二年三月崩</hi>
　　順烈梁皇后<lb/>
永建三年春三月丙申選入掖庭相工茅通見之<hi>案茅通歐</hi>
<hi>陽詢藝文類聚作萊通</hi>矍然驚駭郤再拜賀曰此謂日角偃月相<lb/>
之極貴臣所未嘗見也太史卜之兆得壽房又筮之得<lb/>
坤之比順帝陽嘉元年立為皇后是時自冬至春不雨<lb/>
<pb n="KR2d0002_WYG_006-6b"/>
立后之日嘉澍沾渥<lb/>
　　竇貴人<lb/>
竇章女年十二能屬文以才貌選掖庭有寵與梁皇后<lb/>
並為貴人早卒帝追思之詔史官樹碑頌徳帝自為之<lb/>
詞<hi>案范書竇章傳及太平御覽帝並作章</hi>
　　孝崇匽皇后<lb/>
申貴人生孝穆皇<hi>案孝穆皇即章帝子河間孝王開也開生蠡吾侯翼翼生桓帝帝即位追</hi>
<hi>尊河間孝王為孝穆皇蠡吾侯為孝崇皇</hi>趙夫人生孝崇皇匽夫人生桓帝<lb/>
<pb n="KR2d0002_WYG_006-7a"/>
帝既立追諡趙夫人為穆皇后匽夫人為博園貴人和<lb/>
平元年桓帝詔曰博園匽貴人履高明之懿徳資淑美<lb/>
之嘉會與天合靈篤生朕躬欲報之徳詩所感歎今以<lb/>
貴人為孝崇皇后<lb/>
　　孝桓鄧皇后<lb/>
孝桓帝鄧后字猛<hi>案范書后紀后諱猛女</hi>父香早死母宣改嫁為<lb/>
掖庭民梁紀妻紀者襄成縣君孫壽之舅也壽引進令<lb/>
入掖庭得寵為貴人故冒姓為梁氏<lb/>
<pb n="KR2d0002_WYG_006-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷六<lb/>
</p>
<p>
</p>
  </div>
</body>
</text>
</TEI>
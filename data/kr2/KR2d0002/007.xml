<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷七</head> <lb/>
    <p>
<pb n="KR2d0002_WYG_007-1a"/>
欽定四庫全書<lb/>
　東觀漢記卷七<lb/>
　　列傳二<hi>宗室</hi>
　　齊武王縯<lb/>
縯字伯升<hi>案縯光武兄攷范書本傳及太平御覽各書俱稱伯升當是以字行</hi>伯升進圍<lb/>
宛莽素震其名大懼使畫伯升像于埻旦起射之平陵<lb/>
後部攻新野不下宰潘臨登城言曰得司徒劉公一言<lb/>
願先下及伯升軍至即開門降伯升作攻城鬬車上曰<lb/>
<pb n="KR2d0002_WYG_007-1b"/>
地車不可用誰當獨居此上者伯升曰此兵法也上曰<lb/>
兵法但有所圖畫者實不可用伯升遂作之後有司馬<lb/>
犯軍令當斬坐鬭車上更始遂共謀誅伯升<hi>案此上有闕文攷范</hi>
<hi>書本傳伯升拔宛光武破王尋王邑自是兄弟威名益盛更始君臣不自安遂共謀誅伯升</hi>乃大會<lb/>
諸將以成其計更始取伯升寶劍視之繡衣御史申屠<lb/>
建隨獻玉玦更始竟不能發伯升部將宗人劉稷數䧟<lb/>
陣潰圍勇冠三軍聞更始立怒曰本起兵圖大事者伯<lb/>
升兄弟更始何為者更始聞而心忌之以稷為抗威將<lb/>
<pb n="KR2d0002_WYG_007-2a"/>
軍稷不肯拜更始乃收稷將誅之伯升固争并執伯升<lb/>
即日害之有二子建武二年立長子章為太原王興為<lb/>
魯王十一年徙章為齊王十五年追諡伯升為齊武王<lb/>
章少孤光武感伯升功業不就撫育恩養甚篤以其少<lb/>
貴欲令親吏事故試守平隂令<lb/>
　　北海靖王興<lb/>
興遷𢎞農太守<hi>案興縯子范書本傳興初封魯王建武二十八年徙封北海王</hi>縣吏張<lb/>
申有伏罪興收申案論郡中震慄時年旱分遣文學循<lb/>
<pb n="KR2d0002_WYG_007-2b"/>
行屬縣理寃獄宥小過應時甘雨澍降每朝廷有異政<lb/>
京師雨澤秋稼好醜輒驛馬下問興其見親重如此<lb/>
　　北海敬王睦<lb/>
北海敬王睦<hi>案睦興子</hi>顯宗之在東宫尤見幸而睦謙恭好<lb/>
士名儒宿徳莫不造門<hi>案姚之駰本作時法網尚疏睦好士夙夜滋恭通賔客千里人</hi>
<hi>民土地財賄結歡由是宿徳名儒造門者陸沈</hi>永平中法憲頗峻睦乃謝絶賓<lb/>
客放心音樂嵗終遣中大夫奉璧朝賀召而謂曰朝廷<lb/>
設問寡人大夫將何辭以對使者曰大王忠孝慈仁敬<lb/>
<pb n="KR2d0002_WYG_007-3a"/>
賢樂士臣雖螻蟻敢不以實睦曰吁子危我哉是吾幼<lb/>
時狂憃之行也<hi>案范書本傳狂憃作進趣</hi>大夫其對以孤襲爵以來<lb/>
志意衰惰聲色是娛犬馬是好使者受命而行睦善草<lb/>
書臨病明帝驛馬令作草書尺牘十首焉<lb/>
　　趙孝王良<lb/>
光武初起兵良搏手大呼曰我欲詣納言嚴將軍叱上<lb/>
起去出閤令人視之還白方坐啗脯良復讙呼上言不<lb/>
可讙露明旦欲去前白良曰欲竟何時詣嚴將軍所良<lb/>
<pb n="KR2d0002_WYG_007-3b"/>
意下曰我為詐汝耳當復何苦乎<hi>案良光武叔父范書本傳良字次伯初封</hi>
<hi>廣陽王建武五年徙為趙王</hi>裔孫乾嗣位私出國到魏郡鄴易陽止<lb/>
宿亭令奴金盜取亭席金與亭佐孟常争言以刃傷常<lb/>
部吏追逐乾藏逃金絞殺之懸其尸道邊樹相國舉奏<lb/>
詔書削中邱縣<lb/>
　　宏<lb/>
宏<hi>案宏光武族諸父行史無追封之爵故著其名</hi>字孺孫先起義兵卒<lb/>
　　梁<lb/>
<pb n="KR2d0002_WYG_007-4a"/>
梁<hi>案梁宏弟</hi>字季少病筋攣卒<lb/>
　　城陽恭王祉<lb/>
城陽恭王初名終後改為祉<hi>案祉光武族兄范書本傳祉字巨伯</hi>父敞敞<lb/>
曽祖節侯買以長沙定王子封于零道之舂陵為侯敞<lb/>
父仁嗣侯<hi>案李善文選注節侯生戴侯戴侯生考侯考侯即仁也</hi>以舂陵地勢下<lb/>
濕有山林毒氣難以久處于時見户四百七十六上書<lb/>
求減邑内徙留子男昌守墳墓元帝許之初元四年徙<lb/>
南陽之白水鄉猶以舂陵為國名仁卒敞謙儉好義推<lb/>
<pb n="KR2d0002_WYG_007-4b"/>
父時金寶財産與昆弟荆州刺史上其義行拜廬江都<lb/>
尉嵗餘遭旱行縣人持枯稻自言稻皆枯吏强責租敞<lb/>
應曰太守事也載枯稻至太守所酒數行以語太守太<lb/>
守曰無有敞以枯稻示之太守曰都尉事也敞怒叱太<lb/>
守曰䑕子何敢爾刺史舉奏莽徴到長安免就國敞為<lb/>
嫡子終<hi>案終即祉也</hi>娶翟宣子女習為妻宣使嫡子姬送女<lb/>
入門二十餘日宣弟義起兵攻莽祉以建武二年三月<lb/>
見光武于懷宫<hi>案范書本傳祉建武二年封城陽王</hi>
<pb n="KR2d0002_WYG_007-5a"/>
　　東海恭王彊<hi>案以下光武諸子</hi>
東海恭王彊光武皇帝長子也母郭氏建武二年六月<lb/>
立為皇太子十七年十月郭后廢為中山太后自郭后<lb/>
廢彊不自安因左右陳誠願備藩輔十九年六月彊廢<lb/>
為東海王二十八年十月就國王兼食東海魯國二郡<lb/>
二十九縣租入倍諸王賞賜恩寵絶於倫比置虎賁髦<lb/>
頭宫殿設鐘簴之懸擬于乗輿彊性明達恭謹臨之國<lb/>
數上書讓還東海十九縣又因皇太子固辭上不許以<lb/>
<pb n="KR2d0002_WYG_007-5b"/>
彊章宣示公卿大夫甚嘉歎之彊薨明帝發魯相所上<lb/>
檄下牀伏地舉聲盡哀至長樂宫白太后因出幸津門<lb/>
亭發喪追念彊雅性恭儉不欲令厚葬以違其意詔中<lb/>
常侍杜岑東海傅相曰王恭遜好禮以徳自終勅官屬<lb/>
遣送務行約省茅車瓦器以成王志王孫頃王肅性謙<lb/>
儉永初中以西羌未平上錢二千萬元初中上縑萬匹<lb/>
以助國費<lb/>
　　沛獻王輔<lb/>
<pb n="KR2d0002_WYG_007-6a"/>
沛獻王輔善京氏易永平五年秋京師少雨上御雲臺<lb/>
召尚席取卦具自為卦以周易卦林卜之其繇曰蟻封<lb/>
穴户大雨將集明日大雨上即以詔書問輔曰道豈有<lb/>
是耶輔上書曰案易卦震之蹇蟻封穴户大雨將集蹇<lb/>
艮下坎上艮為山坎為水山出雲為雨蟻穴居而知雨<lb/>
將雲雨蟻封穴故以蟻為興文詔報曰善哉王次序之<lb/>
沛王楚王來朝就國明帝告諸王傅相王之子年五嵗<lb/>
以上皆命帶列侯綬復送綬十九枚為諸子在道欲急<lb/>
<pb n="KR2d0002_WYG_007-6b"/>
帶之也王性好經書論集經傳圖䜟作五經通論奉藩<lb/>
以至没身遵履法度未嘗犯禁稱為賢王<hi>案范書本傳輔初封右馮</hi>
<hi>翊公進封中山王建武二十年徙封沛王</hi>
　　楚王英<lb/>
楚王英<hi>案范書本傳英初封楚公建武十七年進為王永平十四年謀反自殺國除</hi>奉送黄<lb/>
縑三十五匹白紈五匹入贖楚相以聞詔書還入贖縑<lb/>
紈以助伊蒲塞桑門之盛饌<hi>案范書本傳永平八年詔令天下死罪皆入縑贖故</hi>
<hi>英奉縑紈贖罪</hi>
<pb n="KR2d0002_WYG_007-7a"/>
　　濟南安王康<lb/>
濟南安王康<hi>案范書本傳康初封濟南公建武十七年進為王</hi>多殖財貨大修<lb/>
宫室起内第奴婢至千四百人廐馬千二百匹私田八<lb/>
百頃奢侈恣欲游觀無節<lb/>
　　東平憲王蒼<lb/>
東平王蒼<hi>案范書本傳蒼初封東平公建武十七年進為王</hi>少好經書雅有智<lb/>
慧少有孝友之質寛仁𢎞雅明帝即位詔曰東平王蒼<lb/>
寛博有謀可以託六尺之孤臨大節而不可奪其以蒼<lb/>
<pb n="KR2d0002_WYG_007-7b"/>
為驃騎將軍位在三公上是時四方無虞蒼以天下化<lb/>
平宜修禮樂乃與公卿共議定南北郊冠冕車服制度<lb/>
及祖廟登歌八佾舞數蒼以親輔政盡心王室每有議<lb/>
事上未嘗不見從名稱日重蒼開東閤延英雄上書表<lb/>
薦賢士左馮翊桓虞等虚已禮下與參政事上愛重蒼<lb/>
嘗問蒼曰在家何業最樂蒼對曰為善最樂上嗟歎之<lb/>
蒼與諸王朝京師月餘還上臨送歸宫悽然懷思乃遣<lb/>
使手詔諸國曰辭别之後獨坐不樂因就車歸伏軾而<lb/>
<pb n="KR2d0002_WYG_007-8a"/>
吟瞻望永懷實勞我心誦及采菽以増歎息詔問東平<lb/>
王處家何等最樂王對曰為善最樂其言甚大副其要<lb/>
腹蒼體大美鬚眉要帶八尺二寸上以所自作光武皇<lb/>
帝本紀示蒼蒼因上世祖受命中興頌上甚善之以問<lb/>
校書郎此與誰等皆言類揚雄相如前世史岑之比章<lb/>
帝建初三年賜蒼書曰嵗月驚邁山陵浸逺孤心慘愴<lb/>
饗衞士于南宫因過按行閲視皇太后舊時衣物惟王<lb/>
孝友之徳今以光烈皇后假髻帛巾各一衣一篋遺王<lb/>
<pb n="KR2d0002_WYG_007-8b"/>
可時瞻視以慰凱風寒泉之思今魯國孔氏尚有仲尼<lb/>
車輿冠履明徳盛者光靈逺也聞武帝歌天馬沾赤汗<lb/>
今親見其然血從前髆上小孔中出<hi>案范書本傳并遺宛馬一匹故賜書</hi>
<hi>及此上下文闕</hi>四年蒼上疏願朝上以王觸寒涉道使中謁者<lb/>
賜乗輿貂裘蒼到洛陽使鴻臚持節郊迎引入不在贊<lb/>
拜之位升殿乃拜上親答拜蒼上疏曰事過典故諸王<lb/>
歸國上特留蒼賜以秘書列圖道術秘方至八月飲酎<lb/>
畢大鴻臚奏遣發乃許之手詔賜蒼曰骨肉天性誠不<lb/>
<pb n="KR2d0002_WYG_007-9a"/>
以逺近親疎然數見顔色情重昔時中心戀戀惻然不<lb/>
能言於是車駕祖送流涕而訣復賜乗輿服御珍寶鞍<lb/>
馬錢布以億萬計蒼到國後病水氣喘逆上遣太醫丞<lb/>
相視之小黄門侍疾置驛馬傳起居以千里為程<hi>案范書本</hi>
<hi>傳薨于建初八年</hi>蒼葬上詔有司加贈鑾輅乗馬龍旂九旒虎<lb/>
賁百人上幸東平祭東平王墓云思其人到其鄉其處<lb/>
在其人亡<lb/>
　　阜陵質王延<lb/>
<pb n="KR2d0002_WYG_007-9b"/>
阜陵質王延<hi>案范書本傳延初封淮陽公進為王永平中徙封阜陵王</hi>在國驕泰淫<lb/>
泆<lb/>
　　廣陵思王荆<lb/>
廣陵王荆<hi>案范書本傳荆初封山陽公進為王永平初徙封廣陵王</hi>自殺<hi>案范書明帝紀及本</hi>
<hi>傳此永平十年事時有司以荆悖逆祝詛請誅故也</hi>
　　中山簡王焉<lb/>
焉<hi>案范書本傳焉初封左馮翊公進為王建武三十年徙封中山王</hi>以郭太后少子獨<lb/>
留京師<lb/>
<pb n="KR2d0002_WYG_007-10a"/>
　　琅邪孝王京<lb/>
琅邪孝王京<hi>案范書本傳京初封琅邪公建武十七年進為王</hi>就國都雅好宫<lb/>
室窮極技巧壁帶珠玉<hi>案虞世南北堂書鈔作殿館壁帶</hi>飾以金銀光<lb/>
烈皇后崩明帝悉以太后所遺金寶賜京<lb/>
　　彭城靖王恭<hi>案以下明帝諸子</hi>
永平九年恭未有國邑賜號靈壽王<hi>案范書本傳恭初封鉅鹿王後累徙</hi>
<hi>江陵六安章帝崩遺詔徙封彭城王</hi>恭子男丁前妻物故<hi>案范書本傳李賢注無妻字</hi>
子酺侮慢丁小妻恭怒閉酺馬廏酺亡夜詣彭城縣欲<lb/>
<pb n="KR2d0002_WYG_007-10b"/>
上書恭遣從官蒼頭曉令歸數責之乃自殺元初五年<lb/>
封恭少子丙為都鄉侯國為安鄉侯丁為魯陽鄉侯本<lb/>
初元年封恭孫據卞亭侯光昭陽亭侯固公梁亭侯興<lb/>
蒲亭侯延昌城亭侯祀梁父亭侯堅西安亭侯代林亭<lb/>
侯<lb/>
　　樂成靖王黨<lb/>
樂成靖王黨<hi>案范書本傳黨初賜號重熹王永平十五年封樂成王</hi>善史書喜正<lb/>
文字<lb/>
<pb n="KR2d0002_WYG_007-11a"/>
　　樂成王萇<hi>案范書黨傳黨傳國至其孫而絶安帝永寧元年以濟北惠王子萇紹封</hi>
安帝詔曰樂成王居諒闇衰服在身彈棊為戲不肯謁<lb/>
陵<lb/>
　　下邳惠王衍<lb/>
和帝賜彭城靖王詔曰皇帝問彭城王始夏無恙葢聞<lb/>
堯舜九族萬國協和書典之所美也下邳王<hi>案范書本傳永平十</hi>
<hi>五年封</hi>被病沈滯之疾昏亂不明家用不寧姬妾嫡庶諸<lb/>
子分争紛紛至今前太子卬頑凶失道陷于大辟是後<lb/>
<pb n="KR2d0002_WYG_007-11b"/>
諸子更相誣告迄今嫡嗣未知所定朕甚傷之惟王與<lb/>
下邳王恩義至親正此國嗣非王而誰禮重嫡庶之序<lb/>
春秋之義大居正孔子曰惟仁者能好人能惡人貴仁<lb/>
者所好惡得其中也太子國之儲嗣可不慎與王其差<lb/>
次下邳諸子可為太子者上名將及景風拜授印綬焉<lb/>
<hi>案范書本傳衍病荒忽而太子卬有罪廢諸姬争欲立子為嗣連上書相告言和帝憐之使彭城靖王恭至下</hi>
<hi>邳為正其嫡庶故有是詔後遂立子成為太子</hi>
　　孝徳皇<hi>案孝徳皇即章帝子清河孝王慶也初為皇太子為竇皇后所譖而廢和帝即位待</hi>
<pb n="KR2d0002_WYG_007-12a"/>
　　<hi>慶極渥後慶長子祐入嗣大統是為安帝安帝建光元年追尊為孝徳皇</hi>
永元四年上移幸北宫章徳殿講白虎觀慶得入省宿<lb/>
止<lb/>
　　平原懷王勝<hi>案勝和帝長子</hi>
平原王葬<hi>案范書本傳勝少有痼疾延平元年封立八年薨葬于京師</hi>鄧太后悲傷<lb/>
命史官述其行迹為作傳誄藏于王府<lb/>
　<lb/>
　<lb/>
<pb n="KR2d0002_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷七<lb/>
</p>
<p>
</p>
  </div>
</body>
</text>
</TEI>
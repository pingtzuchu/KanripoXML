<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷二十</head> <lb/>
    <p>
<pb n="KR2d0002_WYG_020-1a"/>
欽定四庫全書<lb/>
　東觀漢記卷二十<lb/>
　　列傳十五<lb/>
　　張敏<lb/>
張敏<hi>案范書本傳敏字伯逹河間鄚人拜司空</hi>以行大射禮陪位頓仆乃策<lb/>
曰今君所苦未瘳有司奏君年體衰羸郊廟禮儀仍有<lb/>
曠廢鼎足之任不可以缺重以職事留君其上司空印<lb/>
綬<lb/>
<pb n="KR2d0002_WYG_020-1b"/>
　　楊震<lb/>
楊震字伯起𢎞農人受歐陽尚書于桓郁明經博覽無<lb/>
不窮究諸儒為之語曰關西孔子楊伯起震公廉不受<lb/>
私謁子孫常蔬食歩行故舊長者或欲令為開產業震<lb/>
不肯曰使後世稱為清白吏子孫以此遺之不亦厚乎<lb/>
為東萊太守道經昌邑邑令王密故所舉荗才夜懐金<lb/>
十斤以遺震震曰故人知君君不知故人何也密曰夜<lb/>
無知者震曰天知神知何謂無知為太尉性忠誠每陳<lb/>
<pb n="KR2d0002_WYG_020-2a"/>
諫諍中常侍樊豐等譖之收印綬歸本郡震到雒陽都<lb/>
亭顧謂子及門生曰吾䝉恩居上司姦臣狡猾而不能<lb/>
誅寵嬖傾亂而不能禁帑藏虛賞賜不節而不能塞何<lb/>
靣目以見日月遂飲酖而死<lb/>
　　楊秉<lb/>
楊秉<hi>案秉震仲子范書本傳秉字叔節</hi>諫桓帝曰王者至尊出入有常<lb/>
警蹕而行<hi>案范書本傳時帝數微行故秉有是諫</hi>
　　楊賜<lb/>
<pb n="KR2d0002_WYG_020-2b"/>
楊賜<hi>案賜秉子</hi>字伯獻光和中有虹蜺晝降嘉徳殿上引賜<lb/>
等入金商門崇徳署問以祥異對曰案春秋讖曰天投<lb/>
蜺天下怨海内亂加四百之期象見吉凶聖人則之今<lb/>
妾媵嬖人閹尹之徒共專國朝欺罔日月而令搢紳之<lb/>
徒委伏畎畝口誦堯舜之言身蹈絶俗之行亡捐溝壑<lb/>
不見逮及冠履倒易陵谷代處<hi>案范書本傳賜時為光禄大夫</hi>賜代劉<lb/>
郃為司徒帝欲造畢圭靈昆苑賜上疏諫曰竊聞使者<lb/>
並規度城南民田欲以為苑昔先王造囿裁足以修三<lb/>
<pb n="KR2d0002_WYG_020-3a"/>
驅之禮薪萊芻牧皆悉徃焉先帝之制左開鴻池右作<lb/>
上林不奢不約以合禮中今猥規郊城之地以為苑圃<lb/>
廣壤田園廢民居畜禽獸殆非所謂保赤子之義以病<lb/>
罷居無何拜太常詔賜御府衣一襲自所服冠幘綬玉<lb/>
壺革帶金錯鈎佩<lb/>
　　任尚<lb/>
任尚編草為船置于<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>上以渡河掩撃羌胡<lb/>
　　薛苞<lb/>
<pb n="KR2d0002_WYG_020-3b"/>
汝南薛苞<hi>案范書劉平等諸人傳序苞作包</hi>字孟常喪母以孝聞父娶<lb/>
後妻而憎苞分出日夜號泣不能去至被毆杖不得已<lb/>
廬于舍外旦入而洒掃父怒又逐之乃廬于里門晨昏<lb/>
不廢積歳餘父母慙而還之<lb/>
　　馮良<lb/>
馮良字君郎南陽人少作縣吏耻在厮役因壞車殺馬<lb/>
毁裂衣冠從杜撫學<lb/>
　　所輔<lb/>
<pb n="KR2d0002_WYG_020-4a"/>
所輔平原人為縣門下小吏縣令劉雄為賊所攻欲以<lb/>
矛刺雄輔前叩頭以身代雄賊等遂㦸刺輔貫心洞背<lb/>
即死東郡太守捕得賊具以狀上詔書傷痛之<lb/>
　　蔡倫<lb/>
蔡倫字敬仲桂陽人為中常侍有才學盡忠重慎每至<lb/>
休沐輒閉門絶賔客曝體田野典作尚方造意用樹皮<lb/>
及敝布魚網作紙<hi>案一本作倫典尚方作紙用故麻名麻紙木皮名糓紙魚紙名網紙</hi>元<lb/>
興元年奏上之帝善其能自是莫不用天下咸稱蔡侯<lb/>
<pb n="KR2d0002_WYG_020-4b"/>
紙<lb/>
　　龎參<lb/>
龎參字仲逹<hi>案范書本傳參河南緱氏人</hi>拜漢陽太守郡民任棠者<lb/>
有奇節參到徃候之棠不與言但以䪥一本水一杯置<lb/>
户屏前自抱孫兒伏于户下參思其㣲意良久曰棠是<lb/>
欲曉太守也水者欲吾清也㧞大本䪥欲吾撃強宗也<lb/>
抱兒當户欲吾開門恤孤也于是歎息而還參在職果<lb/>
能抑豪助弱以惠政得民為太尉以災異䇿免<lb/>
<pb n="KR2d0002_WYG_020-5a"/>
　　李固<lb/>
李固字子堅漢中南鄭人也司徒郃之子固貎狀有奇<lb/>
表鼎角匿犀足履龜文少好學常歩行隨師不遠千里<lb/>
　　張躭<lb/>
張躭將吏兵繩索相懸上通天山<lb/>
　　左雄<lb/>
劉據為大司農以職事被譴召詣尚書將加箠撻尚書<lb/>
左雄<hi>案范書本傳雄字伯豪南郡湼陽人</hi>諫帝曰九卿位亞三公行則鳴<lb/>
<pb n="KR2d0002_WYG_020-5b"/>
玉孝明永平始加撲罪非古制也帝從之卿于是始免<lb/>
撲箠<lb/>
　　周舉<lb/>
周舉字宣光<hi>案范書本傳舉汝南汝陽人</hi>姿貎短陋而博學洽聞為<lb/>
儒者所宗京師語曰五經縱横周宣光<lb/>
　　張綱<lb/>
梁冀作平上軿車侍御史張綱<hi>案范書本傳綱字文紀犍為武陽人</hi>獨坦<lb/>
輪于雒陽都亭曰豺狼當道安問狐狸遂奏冀<lb/>
<pb n="KR2d0002_WYG_020-6a"/>
　　王堂<lb/>
王堂<hi>案范書本傳堂字敬伯廣漢郪人</hi>為汝南太守教掾吏曰其憲章<lb/>
朝右委功曹陳蕃<lb/>
　　吳祐<lb/>
吳祐字季英陳留人父恢為南海太守祐年十二恢欲<lb/>
殺青簡以寫經書祐諫曰今大人踰越五嶺遠在海濵<lb/>
其俗舊多珍怪此書若成則載之兼兩昔馬援以薏苡<lb/>
興謗王陽以衣囊徼名嫌疑之間誠先賢所慎也恢乃<lb/>
<pb n="KR2d0002_WYG_020-6b"/>
止撫其首曰吳氏世不乏季子矣年二十喪父獨居家<lb/>
無擔石而不受贍遺常牧豕于長垣澤中行吟經書遇<lb/>
父故人謂之曰卿二千石子而杖鞭牧豕縱子無恥奈<lb/>
君父何祐辭謝而已守志如初公沙穆遊太學無資糧<lb/>
乃變服客傭為祐賃舂祐與語大驚遂共訂交于杵臼<lb/>
之間遷膠東相<hi>案范書本傳祐舉孝亷以光禄四行遷膠東侯相</hi>政惟仁簡以<lb/>
身率物民有相争訴者輒閉閤自責然後科其所訟以<lb/>
道譬之或身到閭里重相和解自是争隙省息吏民不<lb/>
<pb n="KR2d0002_WYG_020-7a"/>
欺<lb/>
　　祝良<lb/>
祝良字邵平長沙人為雒陽令常侍樊豐妻殺侍婢置<lb/>
井中良收其妻殺之<lb/>
　　朱遂<lb/>
中山相朱遂到官不出奉祠北嶽詔曰灾暴縁類符騐<lb/>
不虛政失厥中狼灾為應至乃殘食孩幼朝廷愍悼思<lb/>
維咎徵博訪其故山獄尊靈國所望秩而遂比不奉祠<lb/>
<pb n="KR2d0002_WYG_020-7b"/>
怠慢廢典不務懇惻淫刑放濫害加孕婦毒流未生感<lb/>
和致灾其詳思改救追復所失不有遵憲舉正以聞<hi>案司</hi>
<hi>馬彪五行志陽嘉元年十月望都蒲隂狼殺兒童九十七人故有是詔范書失載</hi>
　　邱騰<lb/>
邱騰知罪法深大懷挾姦巧稽留道路下獄死<lb/>
　　韓昭<lb/>
韓昭強賦一億五千萬檻車徴下獄<lb/>
　　趙序<lb/>
<pb n="KR2d0002_WYG_020-8a"/>
趙序取錢縑三百七十五萬<lb/>
　　孫程<lb/>
孫程字稚卿北新城人衛康叔之胄孫林父之後為中<lb/>
黄門安帝崩初江京等譖誣太子廢為濟隂王居西鍾<lb/>
下徵北鄉侯為嗣<hi>案范書安帝紀及本傳此句上下當有闕文</hi>程謀誅江京<lb/>
于盛化門外與馬國等相見詐謂馬國曰天子與我棗<lb/>
脯與若棗者使早成之程等十八人收斬江京閻顯等<lb/>
迎立濟隂王是為順帝閻顯弟景為衛尉從省中還外<lb/>
<pb n="KR2d0002_WYG_020-8b"/>
府收兵至盛徳門尚書郭鎮率直宿羽林出逢景景因<lb/>
斫鎮不中鎮劔擊景墮車左右以㦸义其胷禽之送廷<lb/>
尉以功封程為浮陽侯萬户又封中黄門王康華容侯<lb/>
王國酈侯<lb/>
　　苖光<lb/>
孫程賦棗脯分與苖光曰以為信今暮其當著矣漏盡<lb/>
光為尚席直事通燈解劔置外持燈入章臺門程等適<lb/>
入光走出門欲取劔王康呼還光不應光得劔欲還入<lb/>
<pb n="KR2d0002_WYG_020-9a"/>
門已閉光便守宜秋門㑹李閏來出光因與俱迎濟隂<lb/>
王幸南宫雲臺詔書録功臣令康疏名康詐疏光入章<lb/>
臺門光謂康曰緩急有問者當相證也詔書封光東阿<lb/>
侯食邑四千户未受符䇿光心不自安詣黄門令自告<lb/>
有司奏光欺詐主上詔書勿問遂封東阿侯邑千户<lb/>
　　籍建<lb/>
中常侍籍建追封為汝隂東鄉侯<lb/>
　<lb/>
<pb n="KR2d0002_WYG_020-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷十一</head> <lb/>
    <p>
<pb n="KR2d0002_WYG_011-1a"/>
欽定四庫全書<lb/>
　東觀漢記卷十一<lb/>
　　列傳六<lb/>
　　鄧晨<lb/>
鄧晨<hi>案芳書本傳晨字偉卿封西華侯</hi>南陽人曾祖父隆揚州刺史祖<lb/>
父勲交趾刺史晨與上共載出逢使者不下車使者怒<lb/>
頗加耻辱上稱江夏卒史晨更名侯家丞使者以其詐<lb/>
将至亭欲罪之新野宰潘叔為請得免晨與上起兵吏<lb/>
<pb n="KR2d0002_WYG_011-1b"/>
乃燒晨先祖祠堂汙池室宅焚其冢墓宗族皆怒曰家<lb/>
自富足何故隨婦家入湯鑊中<hi>案晨娶光武姊元故有是語</hi>晨終無<lb/>
恨色上微時與晨觀䜟云劉秀當為天子或言國師公<lb/>
劉秀當之上曰安知非僕乎建武三年上徴晨還京師<lb/>
數燕見説故舊平生為忻樂晨從容謂帝曰僕竟辦之<lb/>
帝大笑晨為陳畱郡興鴻郤陂溉郡稻常以豐熟兼流<lb/>
給他郡<lb/>
　　來歙<lb/>
<pb n="KR2d0002_WYG_011-2a"/>
來歙字君叔南陽人也有大志慷慨治左氏春秋與劉<lb/>
嘉俱詣雒陽世祖見歙與之大歡曰君叔獨勞苦解所<lb/>
被襜襦以衣歙拜大中大夫建武五年持節送馬援奉<lb/>
璽書于隗囂囂遣子恂隨入侍時山東畧定帝謀西收<lb/>
囂兵與俱伐蜀囂將王元説囂故狐疑不決歙素剛直<lb/>
遂發憤責之曰國家以公知臧否曉廢興故以手書暢<lb/>
至意足下推忠誠遣伯春委質是君臣父子信也今乃<lb/>
欲從佞惑之言為族滅之計叛主負子違背忠信吉凶<lb/>
<pb n="KR2d0002_WYG_011-2b"/>
之決在于今日因欲前刺囂囂起入部勒兵将殺歙歙<lb/>
仗節就車而去歙與征虜将軍祭遵襲畧陽因保其城<lb/>
上聞甚悦左右怪上數破大敵今得小城何足以喜然<lb/>
上以畧陽囂所依阻心腹已壊則制其支體易也囂圍<lb/>
歙于畧陽<hi>案范書本傳歙襲得畧陽囂大驚曰何其神也乃悉兵數萬人圍之</hi>上詔曰桃<lb/>
花水出船槃皆至郁夷陳倉分部而進上大發關東兵<lb/>
自將上隴討囂囂衆潰走圍解于是置酒髙會賜歙班<lb/>
絶席坐在諸將之右賜歙妻縑千匹上使歙監諸将因<lb/>
<pb n="KR2d0002_WYG_011-3a"/>
歙上疏宜益選兵馬儲積資糧詔于汧積榖六萬斛驢<lb/>
四百頭負馱隗囂破後有五谿六種寇見便鈔掠退阻<lb/>
營塹歙乃大治攻具衝車度塹遂與五谿戰大破之與<lb/>
蓋延攻公孫述將王元破之蜀人大懼使刺客刺歙歙<lb/>
未死馳告蓋延延見歙伏悲不能仰視歙叱曰故呼卿<lb/>
欲屬以軍事而反效兒女子泣涕乎延收淚强起受所<lb/>
誡歙自書表投筆抽刃而死<hi>案范書本傳贈征羌侯</hi>
　　樊重<lb/>
<pb n="KR2d0002_WYG_011-3b"/>
樊重字君雲南陽人<hi>案重光武外祖</hi>世善農稼好貨殖治家産<lb/>
業起廬舎髙樓連閣陂池灌注竹木成林閉門成市家<lb/>
素富外孫何氏兄弟爭財重恥之以田二頃解其忿訟<lb/>
縣中稱美推為三老年八十餘臨終其素所假貸人間<lb/>
數百萬遺令焚削文契債家聞者皆慙爭往償之諸子<lb/>
從敕竟不肯受世祖即位追封重為壽張敬侯<lb/>
　　樊宏<lb/>
樊宏<hi>案宏重長子</hi>字靡卿拜光祿大夫位特進封長羅侯建<lb/>
<pb n="KR2d0002_WYG_011-4a"/>
武十三年從都尉封謝侯十五年徙封壽張侯宏為人<lb/>
謙慎常戒其子曰富貴盈溢未有能終者天道惡滿而<lb/>
好謙前世貴戚皆明戒也保身全已豈不樂哉宏每當<lb/>
朝會迎期先到俯伏待事時至乃起上聞之敕騶臨朝<lb/>
乃告勿令豫到宏病困車駕臨問其所欲言宏頓首自<lb/>
陳無功享食大國願還壽張食小鄉亭上悲傷其言而<lb/>
不許<lb/>
　　樊鯈<lb/>
<pb n="KR2d0002_WYG_011-4b"/>
樊鯈<hi>案鯈宏長子</hi>字長魚事後母至孝母嘗病癰鯈晝夜匍<lb/>
伏不離左右至為吮癰母終上遣中黄門朝暮餐食野<lb/>
王獻甘膠膏餳每作大發<hi>案范書鯈傳作每輒擾人</hi>吏以為饒利鯈<lb/>
知之臨薨奏焉<lb/>
　　樊梵<lb/>
樊梵<hi>案梵鯈第三子</hi>字文髙為尚書郎每當直事常晨駐馬待<lb/>
漏雖在閒署冠劍不解于身每齋祠恐失時乃張燈俯<lb/>
伏為郎二十三嵗未嘗被奏三署服其慎也<lb/>
<pb n="KR2d0002_WYG_011-5a"/>
　　樊準<lb/>
樊準<hi>案準宏族曽孫</hi>字㓜陵為别駕從事臨職公正不發私書<lb/>
世稱冰清準見當時學者少憫先王道術陵遲乃疏曰<lb/>
光武皇帝受命中興之初羣雄擾於冀州旌旗亂于大<lb/>
澤然猶投戈講學息馬論道孝明皇帝尤垂情古典游<lb/>
意經藝刪定乖疑稽合圖讖封師太常桓榮為闗内侯<lb/>
親自制作五行章句每享射禮畢正坐自講諸儒並聴<lb/>
四方欣欣是時學者大盛冠帶搢紳遊辟雍觀化者億<lb/>
<pb n="KR2d0002_WYG_011-5b"/>
萬計<hi>案范書本傳時鄧太后臨朝儒學陵替準上疏稱博求名儒徵詣公車俟帝講習之期公卿各舉明</hi>
<hi>經及舊儒子孫進其爵位使纉其業太后深納其言</hi>為御史中丞執憲御下舉正<lb/>
非法官寮震慄轉尚書令明習漢家舊事周密畏慎<lb/>
　　張況<lb/>
張況<hi>案范書張禹傳禹趙國襄國人祖父況</hi>遷涿郡太守時年八十不任<lb/>
兵馬上疏乞身詔許之後詔問起居何如子歆對曰如<lb/>
故詔曰家人居不足贍且以一縣自養以況為常山闗<lb/>
長會赤睂攻闗城況出戰死上甚哀之<lb/>
<pb n="KR2d0002_WYG_011-6a"/>
　　張歆<lb/>
張歆<hi>案歆況子</hi>字皋長有報父仇賊自出歆召囚詣閤曰欲<lb/>
自受其辭既入解械飲食之便發遣遂棄官亡命<hi>案范書張</hi>
<hi>禹傳作以報仇逃亡</hi>逢赦出由是鄉里服其髙義後仕為淮陽相<lb/>
時王新歸國賓客放縱干亂法禁歆將令尉入宫捜捕<lb/>
王白上歆坐左遷為汲令卒官<lb/>
　　張禹<lb/>
張禹<hi>案禹歆子范書本傳禹字伯達封安鄉侯</hi>好學習歐陽尚書事太常桓<lb/>
<pb n="KR2d0002_WYG_011-6b"/>
榮惡衣食永平六年禹為廷尉府北曹吏處事執平為<lb/>
京師所稱明帝以其明達法理有張釋之風超遷非次<lb/>
拜廷尉徐縣北界有蒲陽陂水廣二十里徑且百里在<lb/>
道西其東有田可萬頃禹為開水門通引灌溉率吏民<lb/>
假與粮種禹巡行守舎止大樹下食糒乾飯屑飲水而<lb/>
已後年隣國貧人來歸之者茅屋草廬千餘户屠酤成<lb/>
市墾田四千餘頃得榖百萬餘斛功曹吏戴閏當從行<lb/>
縣從書佐假車馬什物禹聞知令直符責問閏具以實<lb/>
<pb n="KR2d0002_WYG_011-7a"/>
對禹以宰士惶恐首實令自致徐獄和帝南巡祠廟園<lb/>
禹以太尉留守北宫大官朝夕送食賜毾㲪具物除子<lb/>
男盛為郎禹為太傅録尚書事鄧太后以殤帝初育欲<lb/>
令重臣居禁内乃詔禹舎宫中給帷帳牀褥大官朝夕<lb/>
進食五日一歸府每朝見特贊與三公絶席<lb/>
　　郭況<lb/>
郭況<hi>案范書郭后紀后真定藁人父昌昌子況封陽安侯</hi>為城門校尉況皇后弟<lb/>
貴重賔客輻輳而况恭儉謙遜尊奉法度不敢一奢為鴻臚上<lb/>
<pb n="KR2d0002_WYG_011-7b"/>
數幸其宅飲酒賞金帛甚盛京師號況家為金穴言富實也<lb/>
　　隂睦<lb/>
建武二年追尊貴人父睦為宣恩侯<hi>案本書陰后傳睦字君孟后之父也</hi>
<hi>南陽新野人</hi>
　　陰識<lb/>
陰識<hi>案識睦長子范書本傳識字次伯封原鹿侯</hi>為守執金吾居位數十年<lb/>
對賔客語不及國家其慎重如此<lb/>
　　陰興<lb/>
<pb n="KR2d0002_WYG_011-8a"/>
陰興<hi>案興睦次子</hi>字君陵為期門僕射從上出入常操小葢<lb/>
疾風暴雨屏翳左右泥塗狹隘自投車下脱袴解履涉<lb/>
淖至踝上欲封興置印綬于前興固讓曰臣未有先登<lb/>
陷陣之功而一家數人並䝉爵土令天下觖望上嘉興<lb/>
之讓不奪其志興盡忠竭思其無益亍國雖在骨肉不<lb/>
以私好害公義與同郡張宗上谷鮮于褒不相好知其<lb/>
有用猶稱其所長而達之友人張汜杜禽與興厚善以<lb/>
為華而少實但私之以財終不為言是以世稱其忠平<lb/>
<pb n="KR2d0002_WYG_011-8b"/>
興夫人薨會𦵏詔使五官中郎將持節至墓賜印綬追<lb/>
封加諡興曰鮦陽翼侯<lb/>
　　陰傅<lb/>
陰傅<hi>案傅興第二子范書作博附見興</hi>封㶏强侯<hi>案此永平元年事</hi>七年以㶏<lb/>
强屬西<hi>案此下有闕文</hi>徙封于丹陽為期思侯<hi>案司馬彪郡國志㶏强期思並</hi>
<hi>屬汝南郡丹陽無期思地此文有誤</hi>
　<lb/>
　東觀漢記卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷十三</head> <lb/>
    <p>
<pb n="KR2d0002_WYG_013-1a"/>
欽定四庫全書<lb/>
　東觀漢記卷十三<lb/>
　　列傳八<lb/>
　　伏甚<lb/>
上自將擊彭寵伏湛<hi>案范書本傳湛字惠公琅邪東武人</hi>上疏諫曰臣聞<lb/>
文王享國五十伐崇七年而三分天下有二至武王四<lb/>
海乃賔陛下承大亂之極岀入四年中國未化逺者不<lb/>
服而逺征邊郡四方聞之莫不怪疑願思之杜詩薦湛<lb/>
<pb n="KR2d0002_WYG_013-1b"/>
疏<hi>案范書本傳湛是時策免大司徒徙封不其侯遣就國</hi>曰竊見故大司徒陽都<lb/>
侯伏湛自行束脩訖無毁玷篤信好學守死善道經為<lb/>
人師行為儀表秉節持重有不可奪衆賢百姓嚮望徳<lb/>
義微過斥退久不復用識者愍惜儒士痛心湛容貎堂<lb/>
堂國之光輝智略謀慮朝之淵藪齠齔勵志白首不衰<lb/>
實足以先後王室名足以光示逺人武公莊公所以砥<lb/>
礪蕃屏勸進忠信令四方諸侯咸樂回首仰望京師柱<lb/>
石之臣宜居輔弼出入禁門補闕拾遺<lb/>
<pb n="KR2d0002_WYG_013-2a"/>
　　伏盛<lb/>
伏盛字伯明<hi>案盛湛子范書本傳作伏隆字伯文</hi>張歩遣其掾孫昱隨盛<lb/>
詣闕上書獻鰒魚<lb/>
　　伏恭<lb/>
伏恭字叔齊湛同産兄子也<lb/>
　　伏晨<lb/>
伏晨<hi>案展湛少于翕孫</hi>尚高平公主<lb/>
　　侯霸<lb/>
<pb n="KR2d0002_WYG_013-2b"/>
侯霸字君房<hi>案范書本傳霸河南宻人追封諡則鄉哀侯</hi>有威重為太子舍<lb/>
人從鍾寧君受律為淮平大尹政理有能名王莽敗霸<lb/>
保守臨淮更始元年遣謁者侯盛荆州刺史費遂齎璽<lb/>
書徴霸百姓號呼哭泣遮使者或當道卧皆曰願復留<lb/>
霸期年民至乃誡乳婦勿得舉子侯君當去必不能全<lb/>
使者慮就徴臨淮必亂不敢授璽書而具以状聞霸為<lb/>
尚書令深見任用<lb/>
　　宋𢎞<lb/>
<pb n="KR2d0002_WYG_013-3a"/>
宋𢎞<hi>案范書本傳𢎞字仲子京兆長安人封宣平侯</hi>為司空上嘗問𢎞通博之<lb/>
士𢎞薦沛國桓譚才學洽聞幾及揚雄劉向父子於是<lb/>
召譚拜議郎給事中上毎宴輙令鼓琴好其繁聲𢎞聞<lb/>
之不悦悔於薦舉聞譚内出正朝服坐府上遣吏召之<lb/>
譚至不與席而讓之曰吾所以薦子欲令輔國家以道<lb/>
今數進鄭聲以亂雅樂非碩徳忠正也後大會羣臣上<lb/>
使譚鼓琴見𢎞失其常度上怪而問之𢎞乃離席免冠<lb/>
謝曰臣所以薦桓譚者望能以忠正導主而令朝廷耽<lb/>
<pb n="KR2d0002_WYG_013-3b"/>
悦鄭聲臣之罪也其後不復令譚給事中嘗受俸得鹽<lb/>
令諸生糶諸生以賤不糶𢎞怒悉賤糶不與民爭利𢎞<lb/>
嘗燕見御坐新施屏風圖畫列女上數數顧視𢎞正容<lb/>
言曰未見好徳如好色者上即為撤之上姊湖陽公主<lb/>
新寡上與共論朝臣微觀其意主曰宋公威容徳噐羣<lb/>
臣莫及上曰方且圗之後𢎞見上令主坐屏風後因謂<lb/>
𢎞曰諺言貴易交富易妻人情乎𢎞曰臣聞貧賤之交<lb/>
不可忘糟糠之妻不下堂上顧謂主曰事不諧矣<lb/>
<pb n="KR2d0002_WYG_013-4a"/>
　　韓歆<lb/>
韓歆字翁君南陽人以從征伐有功封扶陽侯好直言<lb/>
為司徒嘗因朝會帝讀隗囂公孫述相與書歆曰亡國<lb/>
之君皆有才桀紂亦有才上大怒以為激發免歸田里<lb/>
上猶不釋復詔就責歆及子嬰皆自殺<lb/>
　　歐陽歛<lb/>
歐陽歙<hi>案范書本傳歙字王思樂安千乗人</hi>其先和伯從伏生受尚書至<lb/>
歙七世皆為博士敦於經學恭儉好禮歙遷汝南太守<lb/>
<pb n="KR2d0002_WYG_013-4b"/>
推用賢俊吏民從化為大司徒坐在汝南贓罪死獄中<lb/>
歙掾陳元上書追訟之言甚切至帝乃賜棺木贈<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>三<lb/>
千匹<lb/>
　　朱浮<lb/>
朱浮<hi>案范書本傳浮字叔元沛國蕭人封新息侯</hi>與彭寵書責之曰伯通自<lb/>
伐以為功高天下往時遼東有豕生子白頭異而獻之<lb/>
行至河東見羣豕皆白懷慚而還若以子之功論於朝<lb/>
廷則為遼東豕也上不征彭寵浮上疏切諌曰連年拒<lb/>
<pb n="KR2d0002_WYG_013-5a"/>
守吏士疲勞蟣蝨生甲胄弓弩不得弛上下相率焦心<lb/>
大兵冀䝉救䕶之恩陛下輙忘之於河北誠不知所以<lb/>
然浮上疏曰陛下率禮無違<hi>案此上下文闕</hi>浮為司空賣國恩<lb/>
以為威福<lb/>
　　張湛<lb/>
張湛字子孝右扶風人以篤行純淑郷里歸徳雖居幽<lb/>
室闇處必自整頓三輔以為儀表為馮翊見府寺門即<lb/>
下主簿進曰位尊徳重不宜自輕湛曰禮下公門何謂<lb/>
<pb n="KR2d0002_WYG_013-5b"/>
輕哉為光祿大夫數正諌威儀不如法度者湛常乗白<lb/>
光武每有異政輙曰白馬生且復諫矣為太子太傅及<lb/>
郭后廢因稱疾拜太中大夫病居中東門侯舍故時人<lb/>
號中東門君帝數存問賞賜後大司徒戴渉被誅帝强<lb/>
起湛以代之至朝堂遺失溲便因自陳疾篤不能復任<lb/>
朝事遂罷之<lb/>
　　杜林<lb/>
杜林字伯山扶風人於河西得漆書古文尚書經一卷<lb/>
<pb n="KR2d0002_WYG_013-6a"/>
每遭困厄握抱此經寄隗囂地終不降志辱身至簪蒿<lb/>
席草不食其粟囂乃出令曰杜伯山天子所不能臣諸<lb/>
侯所不能友蓋伯夷叔齊恥食周粟令且從師友之位<lb/>
須道開通使順其志林雖拘於囂而終不屈節建武六<lb/>
年弟成物故囂乃聴林持喪東歸既遣而悔追令刺客<lb/>
楊賢於隴坻遮殺之賢見林身推鹿車載致成喪乃歎<lb/>
曰當今之世誰能行義我雖小人何忍殺義士因亡去<lb/>
林為侍御史先與鄭興同寓隴右乃薦之上徵興為大<lb/>
<pb n="KR2d0002_WYG_013-6b"/>
中大夫時議郊祀制以為漢當祀堯林上疏曰臣聞營<lb/>
河雒以為民刻肌膚以為刑封疆畫界以建諸侯井田<lb/>
什一以供國用三代之所同及至漢興因時宜趨世務<lb/>
省煩苛取實事不茍貪高亢之論是以去土中之京師<lb/>
就闗内之逺都除肉刑之重律用髠鉗之輕法郡縣不<lb/>
置世禄之家農人三十而取一政卑易行禮簡易從人<lb/>
無愚智思仰漢徳樂承漢祀基業特起不因縁堯堯逺<lb/>
於漢民不曉信言提其耳終不悦諭后稷近於周民户<lb/>
<pb n="KR2d0002_WYG_013-7a"/>
知之世據以興基由其祚本與漢異祀郊高帝誠從民<lb/>
望得萬國之歡心天下福應莫大于此民奉種祀且猶<lb/>
世主不失先俗羣臣僉薦鯀考績不成九載乃殛宗廟<lb/>
至重衆心難違不可卒改詩云不愆不忘率由舊章明<lb/>
當尊用祖宗之故文章也宜如舊制以解天下之惑合<lb/>
於易之所謂先天而天不違後天而奉天時義方軍師<lb/>
在外祭可且如元年郊祭故事建武八年間郡國七大<lb/>
水涌泉盈溢林以為倉卒時兵擅權作威張氏雖皆降<lb/>
<pb n="KR2d0002_WYG_013-7b"/>
㪚猶尚有遺脱長吏制御無術元元侵陵之所致也上<lb/>
疏曰臣聞先王無二道明聖用而治見惡如農夫之務<lb/>
去草焉芟夷藴崇之絶其本根勿使能殖畏其易也古<lb/>
今通道傳其法于有根狼子野心奔馬善驚成王深知<lb/>
其終卒之患故以殷民六族分伯禽七族分康叔懷姓<lb/>
九宗分唐叔檢押其姦宄又遷其餘于成周舊地雜俗<lb/>
旦夕拘錄所以挫其强禦之力詘其驕恣之節也及漢<lb/>
初興上稽舊章合符重規徙齊諸田楚昭屈景燕趙韓<lb/>
<pb n="KR2d0002_WYG_013-8a"/>
魏之後以稍弱六國强宗邑里無營利之家野澤無兼<lb/>
并之民萬里之統海内頼安後輙因衰麤之痛脅以送<lb/>
終之義故遂相率而陪園陵無反顧之心追觀往法政<lb/>
皆神道設教强幹弱枝本支百世之要也是以皆永享<lb/>
康寜之福無怵惕之憂繼嗣承業恭已而治蓋此助也<lb/>
其被灾害民輕薄無累重者兩府遣吏䕶送饒榖之郡<lb/>
或懼死亡卒為傭賃亦足以消㪚其口救贍全其性命<lb/>
也昔魯隠有賢行將致國於桓公乃流連貪位不能早<lb/>
<pb n="KR2d0002_WYG_013-8b"/>
退況草創兵長卒無徳能直以擾亂乘時擅權作威玉<lb/>
食狃猱之意徼幸之望蔓延無足張步之計是也小民<lb/>
負縣官不過身死負兵家滅門殄世陛下昭然獨見成<lb/>
敗之端或屬諸侯宫府元元少得舉首仰視而尚遺脱<lb/>
二千石失制御之道令得復昌熾縱横比年大雨水潦<lb/>
暴長涌泉盈溢灾壊城郭官寺吏民廬舍潰徙離處潰<lb/>
成坑坎臣聞水陰類也易卦地上有水比言性不相害<lb/>
故曰樂也而猥相毁墊淪失常敗百姓安居殆陰下相<lb/>
<pb n="KR2d0002_WYG_013-9a"/>
為蠧賊有大小負勝不齊均不得其所侵陵之象也詩<lb/>
云畏天之威于時保之惟陛下留神明察往來懼思天<lb/>
下幸甚遷大司徒司直百僚知林以名徳用甚敬憚之<lb/>
為光禄勲與馬援同鄉里素相親厚援從南方還時林<lb/>
馬適死援遣子持馬一匹遺林曰朋友有車馬之饋可<lb/>
且以備乏林受之居數月林遣子奉書曰將軍内施九<lb/>
族外有賔客望恩者多林父子兩人食列卿禄禄出常<lb/>
有盈今送錢五萬援受之謂子曰人當以此為法是杜<lb/>
<pb n="KR2d0002_WYG_013-9b"/>
伯山所以勝我也林為東海王傅王以師故數加饋遺<lb/>
林不敢受常辭以道上禀假有餘苦以車重無所置之<lb/>
代張純為大司空務于無為<hi>案范書光武紀建武二十二年大司空朱浮免杜林</hi>
<hi>為大司空二十三年林薨張純為大司空則是林代朱浮純復代林也此文有誤</hi>
　　張純<lb/>
張純字伯仁<hi>案范書本傳純京兆社稷人</hi>建武初先詣闕封武始侯<lb/>
為大中大夫在朝累世明習故事時舊典多闕每有疑<lb/>
義輙以訪純自郊廟婚冠喪紀禮儀多所正定一日或<lb/>
<pb n="KR2d0002_WYG_013-10a"/>
數四引見為虎賁中郎將純素重慎周宻時上封事輙<lb/>
削去草建武二十六年詔純曰禘祫之祭不行已久矣<lb/>
宜據經典詳為其制純奏曰禮三年一祫五年一禘春<lb/>
秋傳曰大祫者何合祭也毁廟及未毁廟之主皆登合<lb/>
食入太祖廟五年而再殷漢舊制三年一祫毁廟主合<lb/>
食高廟存廟主未嘗合祭元始五年諸王公列侯廟會<lb/>
始為禘祭又前十八年親幸長安亦行此禮禘之為言<lb/>
諦諦定昭穆尊卑之義也禘祭以夏四月夏者陽氣在<lb/>
<pb n="KR2d0002_WYG_013-10b"/>
上陰氣在下故正尊卑之義也祫祭以冬十月冬者五<lb/>
穀成熟物備禮成故合聚飲食也斯典之廢于兹八年<lb/>
請可如禮施行以時定議帝從之自是禘祫遂定純臨<lb/>
終謂家丞翕曰吾無功于時猥䝉爵土身死之後勿議<lb/>
傳國爵子奮字稚通兄根常被病純薨大行移書問嗣<lb/>
翕上奮詔封奮奮上書曰根不病哀臣小稱病令翕移<lb/>
臣臣時在河南冢廬見純前告翕語自以兄弟不當䝉<lb/>
爵土之恩願下有司帝以奮違詔收下獄奮惶怖乃襲<lb/>
<pb n="KR2d0002_WYG_013-11a"/>
封謙儉節約閨門中和<lb/>
　　馮勤<lb/>
馮勤字偉伯魏郡人曾祖揚宣帝時為𢎞農太子生八<lb/>
男皆典郡趙魏間號為馮萬石兄弟形皆偉壯惟勤祖<lb/>
偃長不滿七尺為黎陽令常自謂短陋恐子孫似之乃<lb/>
為子伉娶長妻生勤長八尺三寸魏郡太守范横上疏<lb/>
薦勤為郎中給事尚書以圖議軍糧在事精勤遂見親<lb/>
識由是使典諸侯封事勤差量功次輕重國土逺近地<lb/>
<pb n="KR2d0002_WYG_013-11b"/>
勢豐薄不相踰越莫不厭服焉自是封爵之制非勤不<lb/>
定遷司徒是時三公多見罪退上賢勤欲令以善自珍<lb/>
乃因燕見從容誡之曰朱浮上不忠于君下淩轢同列<lb/>
竟以中傷人臣放逐遭誅雖追加賞賜不足以償不訾<lb/>
之身忠臣孝子覽照前世以為鏡誡能盡忠於國事君<lb/>
無二則爵賞光於當世功名列於不朽可不勉哉中元<lb/>
元年車駕西幸長安祀園陵還勤燕見前殿盡日歸府<lb/>
因病喘逆上使太醫療視賞賜錢帛遂薨<lb/>
<pb n="KR2d0002_WYG_013-12a"/>
　　馮魴<lb/>
馮魴字孝孫<hi>案范書本傳魴南陽湖陽人</hi>其先魏之别封曰華侯華<lb/>
侯孫長卿食采馮城因以氏焉魴父名揚明帝詔曰馮<lb/>
魴以忠孝典兵出入八年數進忠言正諫其還故爵為<lb/>
楊邑侯賜以玉玦<hi>案范書本傳光武中元元年魴代張純為司空三年封楊邑鄉侯明帝永</hi>
<hi>平四年坐考隴西太守鄧融聴任姧吏策免削爵土至是復故爵</hi>帝東巡郡國留魴宿<lb/>
衛南宫敇魴車駕發後將緹騎宿𤣥武門複道上領南<lb/>
宫吏士南宫複道多惡風寒老人居之且病痱若向南<lb/>
<pb n="KR2d0002_WYG_013-12b"/>
者多取帷帳東西完塞諸牕望令緻密子孫得到魴所<lb/>
魴父子兄弟並帯青紫三代侍中<lb/>
　　馮石<lb/>
馮石<hi>案石魴子柱次子</hi>襲母公主封獲嘉侯亦為侍中稍遷衛<lb/>
尉能取悦當世為安帝所寵帝嘗幸其府留飲十許日<lb/>
賜駮犀具劍佩刀紫艾綬玉玦各一<lb/>
　　趙憙<lb/>
趙憙字伯陽<hi>案范書本傳憙南陽宛人</hi>奮迅行伍少有節操從兄為<lb/>
<pb n="KR2d0002_WYG_013-13a"/>
人所殺無子憙常思欲報之遂往復讎而讎家皆疾病<lb/>
憙以因疾報殺非仁者心且釋之而去顧謂讎曰爾曹<lb/>
若健逺相避後病愈悉自縛詣憙憙不與相見後竟殺<lb/>
之更始即位舞陰大姓李氏擁城不下更始遣柱天將<lb/>
軍李寶降之不肯云聞宛之趙氏有孤孫憙信義著聞<lb/>
願得降之更始徴憙使詣舞陰李氏遂降憙為赤眉兵<lb/>
所圍迫急乃亡走與友人韓仲伯等数十人攜小弱越<lb/>
山出武關仲伯以其婦有色恐有强暴者而已受其害<lb/>
<pb n="KR2d0002_WYG_013-13b"/>
欲棄之於道憙責怒仲伯以泥塗其婦面載以鹿車身<lb/>
自推每逢賊欲逼奪輙為求哀言其病遂脱遇更始親<lb/>
屬皆祼跣塗炭饑困不能前憙見之悲感所裝縑帛資<lb/>
糧悉以與之光武以憙守簡陽侯相敇從騎都尉儲融<lb/>
受兵二百人通利道路憙白上不願受融兵單車馳往<lb/>
度其形況上許之為平原太守於是擢舉義行誅鋤姦<lb/>
惡後青州大蝗入平原界輙死嵗屢有年百姓歌之建<lb/>
武二十六年上延集内戚宴㑹諸夫人各前言為趙憙<lb/>
<pb n="KR2d0002_WYG_013-14a"/>
所濟活上甚嘉之後徵憙入為太僕引見謂曰卿非但<lb/>
為英雄所保也婦人亦懷卿之恩厚加賞賜拜太尉以<lb/>
日食免<hi>案范書本傳建武二十七年拜太尉明帝永平三年坐考中山相薛脩不實免非因日食也且</hi>
<hi>以灾異策免三公自安帝時徐防始光武時未有此此文疑誤</hi>為衛尉性周宻盡心事<lb/>
上夙夜匪懈恩寵甚厚母歿乞身行服顯宗不許遣使<lb/>
為釋服賞賜恩寵甚渥憙内典宿衛外幹宰職正身立<lb/>
朝未嘗懈惰及帝崩復典喪事再奉大行禮事修舉肅<lb/>
宗即位進為太傅詔曰行太尉事趙憙三葉在位為國<lb/>
<pb n="KR2d0002_WYG_013-14b"/>
元老其以憙為太傅<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東觀漢記卷十</head> <lb/>
    <p>
<pb n="KR2d0002_WYG_010-1a"/>
欽定四庫全書<lb/>
　東觀漢記卷十<lb/>
　　列傳五<lb/>
　　耿純<lb/>
耿純字伯山鉅鹿人于邯鄲見上遂自結納獻馬及縑<lb/>
帛數百匹王郎舉尊號欲收純純持節與從吏夜遁出<lb/>
城駐節道中詔取行者車馬數十持歸宋子光武自薊<lb/>
東南馳純與從昆弟訢宿植共率宗施賓客二千餘人<lb/>
<pb n="KR2d0002_WYG_010-1b"/>
皆衣縑襜褕絳巾奉迎詣上所在廬奴言王郎所反之<lb/>
狀上拜純為前将軍封耿鄉侯<hi>案范書本傳光武即位封純髙陽侯建武六年</hi>
<hi>定封為東光侯</hi>時郡國多降邯鄲純兄歸燒宗家廬舍上以問<lb/>
純純曰恐宗人賓客卒有不同故焚燒廬舍絶其反顧<lb/>
之望上大笑純請治一郡盡力自効上笑曰鄉乃欲以<lb/>
治民自效乃拜純為東郡太守後坐事免上過東郡數<lb/>
千人號呼涕泣云願復得耿君上復以純為東郡太守<lb/>
　　臧宫<lb/>
<pb n="KR2d0002_WYG_010-2a"/>
臧宫字君翁<hi>案范書本傅宫潁川郟人封朗陵侯</hi>為輔威將軍將兵擊諸<lb/>
郡至中盧屯駱越是時公孫述將田戎任滿與漢軍相<lb/>
拒于荆門諸將戰數不利越人謀欲叛漢附蜀宫兵少<lb/>
不足以制也㑹屬縣送委輸牛車三百餘兩至宫夜使<lb/>
鋸㫁城門限令委輸車囘轉出入隆隆至明越人伺侯<lb/>
者聞車聲不絶而門限㫁以漢兵大來乃奉牛酒勞軍<lb/>
由是遂安以城門校尉轉左中郎將征武陵蠻<lb/>
　　馬武<lb/>
<pb n="KR2d0002_WYG_010-2b"/>
建武六年馬武<hi>案范書本傳武字子張南陽湖陽人封揚虚侯</hi>與衆將上隴擊<lb/>
隗囂身初兜鍪鎧甲持㦸奔擊殺數十人一追兵盡還<lb/>
武中矢傷<lb/>
　　劉隆<lb/>
建武二十年左中郎將劉隆<hi>案范書本傳隆字元伯南陽安衆侯崇近族封慎侯</hi>
為驃騎將軍即日行大將軍事<lb/>
　　馬成<lb/>
馬成<hi>案范書本傳成字君遷南陽棘陽人封全椒侯</hi>為郟令上征河北成羸衣<lb/>
<pb n="KR2d0002_WYG_010-3a"/>
步擔渡河詣上成善治障塞自西河至渭橋河上至安<lb/>
邑太原至井陘中山至鄴皆築堡壁起烽燧十里一候<lb/>
　　王梁<lb/>
光武拜王梁<hi>案范書本傳梁字君嚴漁陽安陽人封阜城侯</hi>為大司空以武強<lb/>
為侯國梁為中郎將與景丹祭遵合擊蠻中破之詔梁别<lb/>
守天井闗<lb/>
　　陳俊<lb/>
陳俊<hi>案范書本傳俊字子昭南陽西鄂人封祝阿侯</hi>初調補曲陽長上曰欲與<lb/>
<pb n="KR2d0002_WYG_010-3b"/>
君為左右小縣何足貪乎俊即拜解印綬上以為安集<lb/>
□建武二年俊攻匡城賊下四縣上賜俊絳衣三百領<lb/>
以衣中堅同心之士<lb/>
　　陳浮<lb/>
二十三年詔以祝阿益濟南國故徙浮<hi>案浮俊子</hi>封蘄春侯<lb/>
　　傅俊<lb/>
傅俊<hi>案范書本傳俊字子衛潁川㐮城人封昆陽侯</hi>從上迎擊王尋等于陽闗<lb/>
漢兵反走還汝水上上以手飲水澡盥鬚眉塵垢謂俊<lb/>
<pb n="KR2d0002_WYG_010-4a"/>
曰今日罷倦甚諸卿寧憊耶<lb/>
　　堅鐔<lb/>
堅鐔字子皮<hi>案范書本傳作字子伋潁川襄城人封合肥侯</hi>光武以鐔為掦化<lb/>
将軍鐔獨孤絶南拒鄧奉北當董訢一年間道路隔塞<lb/>
糧饋不至食蔬菜與士卒共勞苦<lb/>
　　王霸<lb/>
王霸<hi>案范書本傳霸字元伯潁川潁陽人封淮陵侯</hi>祖父為詔獄丞上為大司<lb/>
馬霸為功曹令史從渡河北賓客隨者數十人稍稍引<lb/>
<pb n="KR2d0002_WYG_010-4b"/>
去上謂霸曰潁川從我者皆逝而子獨留始騐疾風知<lb/>
勁草王郎起上在薊郎移購上上令霸至市口募人将<lb/>
以擊郎市人皆大笑舉手揶揄之霸慙而去上從邯鄲<lb/>
避郎兵晨夜馳馬傳聞軍在後士吏惶恐南至下曲陽<lb/>
滹沱河導吏言河水流澌無船不可渡左右皆惶畏為<lb/>
郎所及上令霸前瞻水霸欲如實還報恐驚官屬雖不<lb/>
可渡且臨水止尚可為阻即白曰氷堅可渡衆大喜上<lb/>
大笑曰果妄言也遂前比至冰合可渡上令霸䕶渡馬<lb/>
<pb n="KR2d0002_WYG_010-5a"/>
欲僵各以囊盛沙布氷上乃渡渡未畢數車而氷陷上<lb/>
謂霸曰安吾衆能濟者卿力也謂官屬曰王霸從我勞<lb/>
苦前遇氷變權時以安吏士是天瑞也為善不賞無以<lb/>
勸後即日以霸為軍正賜爵闗内侯劉文及蘓茂臣于<lb/>
劉永上遣霸討之霸至遂閉門堅守勞賜吏士作倡樂<lb/>
賊衆歡呼雨射營中中霸前酒樽霸安生不動為上谷<lb/>
太守修飛狐道至平城堆石布土三百餘里<lb/>
　　任光<lb/>
<pb n="KR2d0002_WYG_010-5b"/>
任光字伯卿<hi>案范書光傳光南陽宛人封阿陵侯</hi>初為鄉嗇夫漢兵攻宛<lb/>
軍人見光衣冠鮮明令解衣将斬而奪之會光禄丞劉<lb/>
賜適至視光容貌長者乃救全之光武平河北光暮入<lb/>
堂陽使騎皆炬火天地赫然盡赤堂陽驚怖即夜降<lb/>
　　任隗<lb/>
任隗<hi>案隗光子</hi>字仲和從羽林監遷虎賁中郎將建武元年<lb/>
始置將作大匠自隗始隗拜司空永元初外戚秉權朝<lb/>
臣畏悚莫敢抗者惟隗與袁安同心畢力數犯顔諌<lb/>
<pb n="KR2d0002_WYG_010-6a"/>
　　李忠<lb/>
李忠字仲都<hi>案范書本傳忠東萊黄人</hi>父為髙宻中尉忠發兵奉世<lb/>
祖為右将軍封武固侯時無綬上自解所佩綬以賜之<lb/>
上初至不脱衣帶衣服垢薄使忠解澣長襦忠更作新<lb/>
袍袴解支小單衣襪而上之上問諸將破賊所得物惟<lb/>
忠獨無所掠上曰我欲賜之諸君得無望乎即以所乘<lb/>
大驪馬及繡被衣物賜之王郎遣將攻信都信都大姓<lb/>
馬寵等開城内之收太守宗廣及忠母妻子皆繫獄而<lb/>
<pb n="KR2d0002_WYG_010-6b"/>
令親屬招呼忠時寵弟從忠為校尉忠即時召見責數<lb/>
以背恩反賊因格殺之諸將皆驚曰家屬在人手中殺<lb/>
其弟何猛也忠曰若縱賊不誅則二心也上聞而羙之<lb/>
謂忠曰今吾兵已成也将軍可歸救老母妻子忠曰䝉<lb/>
明公大恩思得効命誠不敢内顧宗親忠病濕痺免<lb/>
　　李純<lb/>
永平二年坐純<hi>案純忠孫</hi>母禮殺威弟季<hi>案范書忠傳忠封中水侯卒子威嗣</hi>
<hi>威卒子純嗣永平九年坐母殺純叔父國除此以二年為九年仍脱國際二字</hi>
<pb n="KR2d0002_WYG_010-7a"/>
　　邳彤<lb/>
邳彤字偉君信都人也<hi>案范書本傳封靈夀侯</hi>初王莽分鉅鹿為<lb/>
和成郡居下曲陽以彤為卒正更始即位上以大司馬<lb/>
平河北至曲陽彤舉城降為後大将軍信都反為王郎<lb/>
所置信都王捕繫彤父弟及妻子使為手書呼彤曰降<lb/>
者封爵不降者滅族彤泣報曰事君有不得顧家彤親<lb/>
所以至今日得安于信都者劉公之恩公事方爭國不<lb/>
得復念私也<lb/>
<pb n="KR2d0002_WYG_010-7b"/>
　　劉植<lb/>
光武以劉植<hi>案范書本傳植字伯先鉅鹿昌城人</hi>為驍騎將軍攻中山封<lb/>
昌城侯孫述坐與楚謀反國除<lb/>
　　劉歆<lb/>
劉歆字細君<hi>案歆植從兄</hi>
　　劉嘉<lb/>
劉嘉字共仲<hi>案嘉植弟范書本傳嘉作喜</hi>建武四年以嘉為驍騎將<lb/>
攻涿郡<lb/>
<pb n="KR2d0002_WYG_010-8a"/>
　　王常<lb/>
王常<hi>案范書本傳常字顔卿</hi>其先鄠人父博成哀間轉客潁川舞<lb/>
陽因家焉光武于大㑹中指常謂羣臣曰此家率下江<lb/>
諸將輔翼漢室心如金石真忠臣也是日遷漢忠將軍<lb/>
為横野大將軍位次與諸將絶席封山桑侯孫廣坐楚<lb/>
事國除<lb/>
　　李通<lb/>
齊武王甞殺通<hi>案范書本傳通字次元南陽宛人封固始侯</hi>同母弟申屠臣<lb/>
<pb n="KR2d0002_WYG_010-8b"/>
<hi>案申屠臣本書光武紀作公孫臣</hi>上恐其怨不欲與軼相見軼數請上<lb/>
乃强見之軼深逹通意上乃許徃意不安買半臿佩刀<lb/>
懐之至通舍通甚歡握上手得半臿刀謂上曰一何武<lb/>
也上曰倉卒時以備不虞耳王莾前隊大夫誅謀反者<lb/>
通聞事發覺被馬欲出馬駕在轅中惶遽著鞍上馬出<lb/>
門顧見車方自覺乃止通娶寧平公主為大司空性謙<lb/>
恭常避權勢謝病不視事上司空印綬以特進奉朝請<lb/>
乆之有司請封諸皇子上感通首創大謀封通少子雄<lb/>
<pb n="KR2d0002_WYG_010-9a"/>
為邵陵侯每幸南陽常遣使以太牢祠通父冡<lb/>
　　竇融<lb/>
河西太守竇融<hi>案范書本傳融字周公扶風平陵人</hi>遣使獻三駝令弟友<lb/>
詣闕道絶馳還遺司馬虞封間行通書<hi>案范書本傳虞封作席封</hi>光<lb/>
武詔封融曰行河西五郡大將軍涼州牧張掖屬國都<lb/>
尉竇融執志忠孝扶微救危仇疾反虜隗囂率厲五郡<lb/>
精兵羌胡畢集兵不血刃而虜土崩瓦解功既大矣篤<lb/>
意分明㫁之不疑吾甚嘉之其以安豐陽泉蓼安風凡<lb/>
<pb n="KR2d0002_WYG_010-9b"/>
四縣封融為安豐侯融光武時數辭爵位不欲傳子不<lb/>
許因上疏曰臣融年五十三有一子年十五質性頑鈍<lb/>
臣融朝夕教導以經藝不得令覲天文見䜟記誠欲令<lb/>
㳟肅畏事恂恂脩道不願其有才能何況乃當傳以連<lb/>
城廣土享侯國哉他日會見迎詔融曰公欲讓職還土<lb/>
今相見不宜論也融嗣子穆尚内黄公主而融弟顯親<lb/>
侯友嗣子固尚沮陽公主<hi>案沮陽范書融傳作湼非</hi>穆長子勲尚東<lb/>
海公主女<hi>案范書融傳穆子勲尚東海恭王三女泚陽公主此有脱處</hi>竇氏一主兩<lb/>
<pb n="KR2d0002_WYG_010-10a"/>
侯三公主四二千石自祖至孫官府廐第相望奴婢千<lb/>
數雖親戚功臣莫與為比<hi>案太平御覧作固破西𦍑還是時竇氏公侯二千石並在</hi>
<hi>朝廷門内尚三公主賞賜恩寵榮于當時親戚功臣無與為等也</hi>
　　竇固<lb/>
竇固字孟孫<hi>案固融弟友子</hi>少為黄門郎謙讓有節操中元元<lb/>
年以固為中郎將監羽林左騎為奉車都尉與駙馬都<lb/>
尉耿秉北征匃奴遂滅西域開通三十六國在邉數年<lb/>
𦍑胡親愛之𦍑胡見客炙肉未熟人人長跪前割之血<lb/>
<pb n="KR2d0002_WYG_010-10b"/>
流指間進之于固固輙為㗖不穢賤之是以愛之如父<lb/>
母也破西羌還為衛尉奉兩宫宿衛而見重當世恭謹<lb/>
下士賑施宗族甚有名稱<lb/>
　　竇憲<lb/>
竇憲<hi>案憲融曾孫范書本傳憲字伯度</hi>恃宫掖聲勢遂以賤直奪沁水<lb/>
公主園田公主不敢訴後肅宗駕出過園指以問憲憲<lb/>
隂喝不得對發覺帝大怒召憲切責曰今貴主尚見枉<lb/>
奪何況小民乎章帝崩竇太后臨政憲為大將軍弟景<lb/>
<pb n="KR2d0002_WYG_010-11a"/>
執金吾瓌將作大匠光禄勲大將軍置長史司馬員吏<lb/>
官屬位次太傅封武陽侯食邑二萬户憲固辭封詔曰<lb/>
大將軍憲前嵗出征克滅北狄朝加封賞固辭不受舅<lb/>
氏舊典竝䝉爵土其封憲冠軍侯邑二萬户憲以特進<lb/>
見禮依三公竝未門封<lb/>
　　竇章<lb/>
竇章<hi>案章融𤣥孫范書本傳章字伯向</hi>時謂東觀為老氏藏室<hi>案范書本傳太</hi>
<hi>僕鄧康聞其名請欲與交章不肯徃康以此益重焉是時學者稱東觀為老氏藏室道家蓬萊山康遂薦章入</hi>
<pb n="KR2d0002_WYG_010-11b"/>
<hi>東觀為校書郎此文前後並闕</hi>
　　卓茂<lb/>
卓茂字子康<hi>案李善文選注作字子容</hi>南陽人也為丞相史嘗出道<lb/>
中有人認茂馬者茂問失馬㡬日對曰月餘矣茂曰然<lb/>
此馬已畜數年遂解馬與之曰即非所失幸至丞相府<lb/>
還我乃步輓車去後日馬主自得其馬慙愧詣府叩頭<lb/>
謝歸焉茂為密令河南郡為置守令與茂竝居久之吏<lb/>
人不歸往守令茂視民如子口無惡言吏民親愛而不<lb/>
<pb n="KR2d0002_WYG_010-12a"/>
忍欺之民甞有言部亭長受其米肉遺者茂問之曰亭<lb/>
長從汝求乎為汝有事屬之而受乎將平居恩意遺之<lb/>
乎民曰往遺之耳茂曰遺之而受何故言耶民曰竊聞<lb/>
賢聖之君使民不畏吏吏不取民今我畏吏是以遺之<lb/>
茂曰凡人所以貴于禽獸者以有仁愛知相敬事也亭<lb/>
長素為善吏嵗時遺之禮也今鄰里尚致餽此乃相親<lb/>
況吏民乎凡人之生羣居雜處故有經紀禮儀以相文<lb/>
接汝獨不欲修之寜能髙飛逺去不在人間耶民曰茍<lb/>
<pb n="KR2d0002_WYG_010-12b"/>
如此律何故禁之茂笑曰律設大法禮從人情今我以<lb/>
禮教汝必無怨惡以律治汝何所措其手足乎時天下<lb/>
大蝗河南二十餘縣皆被其災獨不入密界督郵言之<lb/>
太守不信自出案行見乃服焉光武即位先訪求茂<hi>案大</hi>
<hi>平御覧作求茂謁見</hi>茂時年七十餘矣詔封茂宣德侯以茂為太<lb/>
傅賜几杖安車一乘茂為人恬蕩樂道推實不為華貌<lb/>
束身執節行已在于清濁之間自束髪至白首與人未<lb/>
嘗有爭競<lb/>
<pb n="KR2d0002_WYG_010-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0002_WYG_010-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀漢記卷十<lb/>
</p>
<p>
</p>
  </div>
</body>
</text>
</TEI>
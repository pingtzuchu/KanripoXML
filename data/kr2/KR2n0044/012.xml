<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0044_SBCK_012-1a"/>
淳化祕閣法帖考正卷第十二<lb/>
　　　　　　　琅邪王　澍虛舟氏著<lb/>
論書䞉語<lb/>
　古人學書皆有師傳宻相指授余學之五十<lb/>
　年不過師心探索然古人之㫖可得而窺又<lb/>
　年來縱意摸古心所通㑹徃徃條疏紙尾撿<lb/>
　括合者并録成卷名曰論書䞉語附見卷末<lb/>
　期以就正有道云爾<lb/>
　　執筆<lb/>
執筆欲死運筆欲活指欲死腕欲活<lb/>
<pb n="KR2n0044_SBCK_012-1b"/>
五指相次如螺之旋緊捻宻持不通一縫則五<lb/>
指死而臂斯活管欲碎而筆乃勁矣<lb/>
作蝇頭書須平懸肘髙提筆乃得寛展匠意字<lb/>
　漸大則手須漸低若至擘窠大書則須是五<lb/>
　指緊撮筆頭手既低而臂乃髙然後腕力沉<lb/>
　勁指揮如意執筆一髙則運筆無力作書不<lb/>
　浮滑便拖沓<lb/>
學歐須懸腕學褚須懸肘學顔須内鉤學栁須<lb/>
　外捩<lb/>
　　運筆<lb/>
<pb n="KR2n0044_SBCK_012-2a"/>
世人多以捻筆端正為中鋒此栁誠懸所謂筆<lb/>
　正非中鋒也所謂中鋒者謂運鋒在筆畫之<lb/>
　中平側偃仰惟意所使及其既定也端若引<lb/>
　繩如此則筆鋒不倚上下不偏左右乃能八<lb/>
　面出鋒筆至八面出鋒斯徃無不當矣至以<lb/>
　秃頴為中鋒只好隔壁聽<lb/>
又世人多目秃頴為藏鋒非也歴觀唐宋碑刻<lb/>
　無不芒鎩銛利未有以秃頴為工者所謂藏<lb/>
　鋒即是中鋒正謂鋒藏畫中耳徐常侍作書<lb/>
　對日照之中有黒綫此可悟藏鋒之妙<lb/>
<pb n="KR2n0044_SBCK_012-2b"/>
如錐畫沙如印印泥世以此語舉似沉著非也<lb/>
　此正中鋒之謂解者以此悟中鋒思過半矣<lb/>
筆折乃圎圎乃勁<lb/>
勁如銕軟如綿須知不是兩語圎中規方中矩<lb/>
　須知不是兩筆<lb/>
使盡氣力至於沉勁入骨筆乃能和和則不剛<lb/>
　不柔變化斯出故知和者沉勁之至非軟緩<lb/>
　之謂變者和適之至非縱逸之謂<lb/>
結體欲緊用筆欲寛一頓一挫能取能舍有何<lb/>
　不到古人處<lb/>
<pb n="KR2n0044_SBCK_012-3a"/>
解得頓挫斯能跌蕩指如懸槌筆如死蚓豈有<lb/>
　是處<lb/>
古釵脚不如屋漏㾗屋漏㾗不如百歲古籐以<lb/>
　其漸近自然<lb/>
顔魯公古釵脚屋漏㾗只是自然董文敏謂是<lb/>
　藏鋒門外漢語<lb/>
釵脚漏㾗從生入從熟出<lb/>
束騰天潛淵之勢於豪忽之間乃能縱横瀟灑<lb/>
　不主故常自成變化然正須筆筆從規矩中<lb/>
　出深謹之至奇蕩自生故知奇正兩端寔惟<lb/>
<pb n="KR2n0044_SBCK_012-3b"/>
　一局<lb/>
以正為奇故無奇不法以収為縱故無縱不擒<lb/>
　以虚為實故斷處皆連以背為向故連處皆<lb/>
　斷學至解得連處皆斷正正奇奇無妙不臻<lb/>
　矣<lb/>
以抜山舉鼎之力為舞女挿花乃道得個和字<lb/>
　杜元凱言優而柔之使自求之厭而飫之使<lb/>
　自趍之若江海之浸膏澤之潤渙然冰釋怡<lb/>
　然理順到此乃是和處<lb/>
能用拙乃得巧能用柔乃得剛<lb/>
<pb n="KR2n0044_SBCK_012-4a"/>
用筆沉勁姿態乃出<lb/>
須是字外有筆大力囬旋空際盤繞如游絲如<lb/>
　飛龍突然一落去來無跡斯能於字外出力<lb/>
　而向背徃來不可端倪矣<lb/>
隔筆取勢空際用筆此不傳之妙<lb/>
南唐後主撥鐙法解者殊鮮所謂撥鐙者逆筆<lb/>
　也筆尖向裏則全勢皆逆無浮滑之病矣學<lb/>
　者試撥鐙火可悟其法<lb/>
須有不使盡筆力處<lb/>
工妙之至至於如不能工方入神解此元常之<lb/>
<pb n="KR2n0044_SBCK_012-4b"/>
　所以勝右軍魏晉之所以勝唐宋也<lb/>
歐多折顔多轉折須提轉須撚<lb/>
　　結字<lb/>
結字須令整齊中有叅差方免字如算子之病<lb/>
　逐字排比千體一同便不成書<lb/>
作字不須豫立間架長短大小字各有體因其<lb/>
　體勢之自然與為消息所以能盡百物之情<lb/>
　狀而與天地之化相肖有意整齊與有意變<lb/>
　化皆是一方死法<lb/>
純肉無骨女子之書能者矯之而過至於枯朽<lb/>
<pb n="KR2n0044_SBCK_012-5a"/>
　骨立所謂楚則失矣齊亦未為得者也古人<lb/>
　之書鮮有不具姿態者雖峭勁如率更遒古<lb/>
　如魯公要其風度正自和明悦暢一渉枯朽<lb/>
　即筋骨具而精神亡矣作字如人然筋骨血<lb/>
　肉精神氣脉八者備而後可為人闕其一行<lb/>
　屍耳不欲為行屍惟學乃免<lb/>
有意求變即不能變魏晉名家無不各有法外<lb/>
　巧妙惟其無心於變也唐人各自立家皆欲<lb/>
　打破右軍銕圍然規格方整轉不能變此有<lb/>
　心無心之别也然欲自然先須有意始於方<lb/>
<pb n="KR2n0044_SBCK_012-5b"/>
　整終於變化積習乆之自有㑹通處故求魏<lb/>
　晉之變化正須從唐始<lb/>
　　用墨<lb/>
東坡用墨如糊云須湛湛如小兒目睛乃佳古<lb/>
　人作書未有不濃用墨者晨起即磨墨汁升<lb/>
　許供一日之用及其用也則但取墨華而棄<lb/>
　其渣滓所以精彩焕然經數百年而墨光如<lb/>
　漆餘香不散也至董文敏始以畫法用墨初<lb/>
　覺氣韻鮮妍乆便黯黮無色然其著意書究<lb/>
　未有不濃用墨者觀者未之察耳<lb/>
<pb n="KR2n0044_SBCK_012-6a"/>
墨須濃筆須健以健筆用濃墨斯作字有力而<lb/>
　氣韻浮動<lb/>
　　臨古<lb/>
自運在服古臨古須有我兩者合之則雙美離<lb/>
　之則兩傷<lb/>
臨古須是無我一有我只是已意必不能與古<lb/>
　人相消息<lb/>
習古人書必先專精一家至於信手觸筆無所<lb/>
　不似然後可兼收並蓄淹貫衆有然非淹貫<lb/>
　衆有亦決不能自成一家若專此一家到得<lb/>
<pb n="KR2n0044_SBCK_012-6b"/>
　似來只為此家所蓋枉費一生氣力<lb/>
窮其源流究其變化然後作字有本不理其本<lb/>
　但取半路撏撦不濟事<lb/>
臨古須透一歩翻一局乃適得其正古人言智<lb/>
　過其師方名得髓此冣解人語<lb/>
攝天地和明之氣入指腕間方能與造化相通<lb/>
　而盡萬物之變態然非窮極古今一歩歩脚<lb/>
　踏實地積習乆之至於縱横變化無適不當<lb/>
　必不能地負海涵獨扛百斛故知千里者跬<lb/>
　歩之積萬仭者尺寸之移<lb/>
<pb n="KR2n0044_SBCK_012-7a"/>
孫䖍禮云學之者尚精擬之者貴似凡臨古人<lb/>
　始必求其似乆乆剥換遺貌取神則相契在<lb/>
　牝牡驪黄之外斯為神似宋人謂顔書學褚<lb/>
　顔之與褚絶不相似此可悟臨古之妙也<lb/>
正書樂毅為主黄庭内景洛神佐之行書蘭亭<lb/>
　為主聖敎爭坐佐之草書十七帖為主書譜<lb/>
　絶交佐之<lb/>
人必各自立家乃能與古人相抗魏晉迄今無<lb/>
　有一家同者匪獨風㑹遷流亦縁規模自樹<lb/>
　僕嘗說使右軍在今日亦學不得正恐為古<lb/>
<pb n="KR2n0044_SBCK_012-7b"/>
　人蓋也<lb/>
作一字須筆筆有原本乃佳一筆杜撰便不成<lb/>
　字<lb/>
作書不可不通篆隸今人作書别字滿紙只縁<lb/>
　未理其本隨俗亂寫耳通篆法則字體無差<lb/>
　通隸法則用筆有則此入門第一正歩<lb/>
凡臨古人始在能取繼在能舍能取易能舍難<lb/>
　然不能力取無由得舍<lb/>
善學栁下惠莫如魯男子於此可悟舍法非拆<lb/>
　骨還父拆肉還母何從現得清淨法身來<lb/>
<pb n="KR2n0044_SBCK_012-8a"/>
　　篆書<lb/>
篆須圎中規方中矩直中繩<lb/>
篆書用筆須如綿裏銕行筆須如蠶吐絲<lb/>
篆書有三要一曰圎二曰瘦三曰叅差圎乃勁<lb/>
　瘦乃腴叅差乃整齊三者失其一奴書耳<lb/>
陽冰篆法直接斯喜以其圎且勁也筆不折不<lb/>
　圎神不清不勁能圎能勁而出之虚和不使<lb/>
　脉興血作然後能離方遁圎各盡變化一用<lb/>
　智巧以我意消息之即安排有跡而字如算<lb/>
　子矣有名一代解此語者絶少所以篆法無<lb/>
<pb n="KR2n0044_SBCK_012-8b"/>
　一可觀<lb/>
　　隸書<lb/>
漢唐隸法體貌不同要皆以沉勁為本唯沉勁<lb/>
　斯健古為不失漢人遺意結體弗論也不能<lb/>
　沉勁無論為漢為唐都是外道<lb/>
吾衍三十五舉云隸書須是方勁古拙斬釘截<lb/>
　銕挑㧞平硬如折刀頭方是漢隸今作者不<lb/>
　得古人之意但以弱豪描取舊碑斷闕形狀<lb/>
　便交相驚詫以為伯喈復生豈不可笑<lb/>
隸出於篆然漢人隸法變化不同有合篆者有<lb/>
<pb n="KR2n0044_SBCK_012-9a"/>
　離篆者有増篆者有減篆者為體各殊譌舛<lb/>
　錯出須要合篆乃為正則林罕言非究於篆<lb/>
　無由得隸此不刋之論也<lb/>
　　楷書<lb/>
晉唐小楷經宋元來千臨百模不唯妙處全無<lb/>
　并其形狀亦失惟唐人碑刻雖經剥食而其<lb/>
　存者去真跡僅隔一紙猶可見古人妙處從<lb/>
　此學之上可追蹤魏晉下亦不失宋元<lb/>
楷書不當布置平穏然須從平穩入<lb/>
黄山谷言大字欲結宻無閒小字欲寛綽有餘<lb/>
<pb n="KR2n0044_SBCK_012-9b"/>
　作蠅頭細書須令筆勢紆餘跌宕有尋丈之<lb/>
　勢乃佳觀褚公隂符經顔公麻姑記有一字<lb/>
　局促否<lb/>
　　行書<lb/>
以楷法作行則太拘以草法作行則太縱不拘<lb/>
　不縱瀟灑縱横濃纎得中髙下合度蘭亭聖<lb/>
　敎鬱焉何逺<lb/>
不徐不疾官止神行胸有成書筆無滯體行書<lb/>
　之妙盡矣<lb/>
懸鍼欲徐徐則意足而態有餘妍垂露欲疾疾<lb/>
<pb n="KR2n0044_SBCK_012-10a"/>
　則力勁而筆能覆逆米老言無垂不縮無徃<lb/>
　不收此兩語宣洩殆盡<lb/>
　　草書<lb/>
右軍以後無草書雖大令親灸趨庭之訓亦已<lb/>
　非復乃翁門仭顛素已降則奔逸大過所謂<lb/>
　驚蛇走虺勢入户驟雨旋風聲滿堂不免永<lb/>
　墮異趣矣孫䖍禮謂子敬以下莫不鼓努為<lb/>
　力標置成體内不足者必外張非直世降風<lb/>
　移之故也余論草書須心氣和平斂入規矩<lb/>
　使一波一磔無不堅正乃為不失右軍尺度<lb/>
<pb n="KR2n0044_SBCK_012-10b"/>
　稍一縱逸即偭規改錯惡道坌出米老譏顛<lb/>
　素謂但可懸之酒肆非過論也<lb/>
姜白石論草書須有起有應各盡義理愚以為<lb/>
　此只死法耳欲斷還連似奇反正不立一法<lb/>
　不舍一法乃能盡妙夫惟右軍必也聖乎<lb/>
草書如何守正圎中規方中矩如何盡變無圎<lb/>
　而不矩無方而不規如何用力從規矩入從<lb/>
　規矩出如何究竟一歩不離歩歩縱舍至於<lb/>
　能縱舍斯謂從心不踰右軍化不可為其底<lb/>
　藴不過些子顛素只此些子差所以永墮異<lb/>
<pb n="KR2n0044_SBCK_012-11a"/>
　趣<lb/>
　　牓書<lb/>
牓書須我之氣足蓋此書雖字大尋丈只如小<lb/>
　楷乃可指揮匠意有意展拓即氣為字所奪<lb/>
　便書不成<lb/>
牓書每一字中必有一兩筆不用力處須是安<lb/>
　頓使簡澹令全字之勢寛然有餘乃能跌蕩<lb/>
　盡意此正善用力處<lb/>
凡作牓書不須豫結搆長短濶狹隨其字體為<lb/>
　之則叅差錯落通體自成結搆一排比令整<lb/>
<pb n="KR2n0044_SBCK_012-11b"/>
　齊便是俗格<lb/>
凡牓書三字須中一字略小四字須中二字略<lb/>
　小若齊一則髙懸起便中間字突出矣<lb/>
牓書結體宜稍長髙懸則方若結體方則髙懸<lb/>
　起便匾濶而勢散矣<lb/>
　　論古<lb/>
鍾太傅書以唐摹賀捷表為第一幽深古雅一<lb/>
　正一偏具有法外之妙力命表模搨失真了<lb/>
　乏勝槩季直乃是偽跡了乏賀捷勝槩不足<lb/>
　觀也<lb/>
<pb n="KR2n0044_SBCK_012-12a"/>
右軍臨鍾墓田爲勝然比於賀捷十得二三耳<lb/>
　宣示非不古雅然鋒穨頴秃未屆神妙當由<lb/>
　模搨失眞故<lb/>
右軍楷書以新安呉氏所藏樂毅論爲冣似柔<lb/>
　而剛似近而逺神清韻和使人有天際眞人<lb/>
　想髙紳學士家不全本雖名流傳有緒亦已<lb/>
　不屆精華矣<lb/>
世俗所傳晉唐小楷質木無潤如出一手雖越<lb/>
　州石氏刻烜赫殆數百年究亦精華銷乏無<lb/>
　古人撤手懸厓妙處<lb/>
<pb n="KR2n0044_SBCK_012-12b"/>
余得古搨洛神賦全本篆隸楷行草皆備真是<lb/>
　有妙畢見無美不臻次惟毘陵唐氏所藏十<lb/>
　三行駘宕腴潤猶有游行自在之趣賈秋壑<lb/>
　玉板本則神明渙散不足取則而世皆寳之<lb/>
　貴耳賤目吾所未喻<lb/>
右軍十七帖為草書之宗唐模墨跡萬歴間藏<lb/>
　邢子愿家刻石來禽館為有明十七帖之冠<lb/>
　子敬則已縱至於顛素則奔逸太過去右軍<lb/>
　風流益以逺矣<lb/>
魏晉人書一正一偏縱横變化了乏蹊徑唐人<lb/>
<pb n="KR2n0044_SBCK_012-13a"/>
　斂入規矩始有門法可尋魏晉風流一變盡<lb/>
　矣然學魏晉正須從唐入乃有門户<lb/>
有唐名家各欲打破右軍銕圍自立門户所謂<lb/>
　皆有聖人之一體然各能以其一體精詣其<lb/>
　極不似後人意滿手滑竭盡氣力無有至處<lb/>
古人言虞書内含剛柔歐書外露筋骨君子藏<lb/>
　器以虞為優然學虞不成不免精散肉緩不<lb/>
　可收拾不如學歐有墻壁可尋<lb/>
虞得右軍之圎歐得右軍之卓褚得右軍之超<lb/>
　顔得右軍之勁栁得右軍之堅正如孔門四<lb/>
<pb n="KR2n0044_SBCK_012-13b"/>
　科不必兼擅而各詣所長皆是尼山血嗣<lb/>
學禇須知其沉勁學歐須知其跌蕩學顔須知<lb/>
　其變化學栁須知其娬媚<lb/>
古人藁書冣佳以其意不在書天機自動徃徃<lb/>
　多入神解如右軍蘭亭魯公三藁天真爛然<lb/>
　莫可名貌有意為之多不能至正如李將軍<lb/>
　射石没羽次日試之便不能及此有天然未<lb/>
　可以智力取已<lb/>
虞褚離紙一寸顔栁直透紙背惟右軍恰好到<lb/>
　紙然必力透紙背方能離紙一寸故知虞褚<lb/>
<pb n="KR2n0044_SBCK_012-14a"/>
　顔栁不是兩家書至筆力恰好到紙則須是<lb/>
　天工至人巧錯天地和明之氣絪緼㑹萃於<lb/>
　指腕之間乃能得之有數存焉已<lb/>
右軍平生神妙一卷蘭亭宣洩殆盡聖敎有蘭<lb/>
　亭之變化無其専謹有蘭亭之朗徹無其遒<lb/>
　厚無美不臻莫可端倪其惟稧帖乎具體而<lb/>
　微厥惟聖敎從聖敎學蘭亭乃有入處<lb/>
歐褚自隸來顔栁從篆來<lb/>
褚公書人以為微至吾以為沉雄非洗刷到骨<lb/>
　盡去渣滓那得屆此清虚境界宋人以為顔<lb/>
<pb n="KR2n0044_SBCK_012-14b"/>
　岀自褚此理可悟<lb/>
褚河南書陶鑄有唐一代稍嶮勁則為薛曜稍<lb/>
　痛快則為顔真卿稍堅卓則為栁公權稍纎<lb/>
　媚則為鍾紹京稍腴潤則為吕向稍縱逸則<lb/>
　為魏栖梧歩趨不失尺寸則為薛稷<lb/>
栁誠懸臨蘭亭無復一點右軍法此所謂善學<lb/>
　栁下惠者也至其自書蘭亭詩則風韻滯俗<lb/>
　不堪嚮邇矣山谷言子弟可百不能惟俗不<lb/>
　可醫當為深戒<lb/>
釵脚漏㾗之妙魏晉以來名能書者人人有之<lb/>
<pb n="KR2n0044_SBCK_012-15a"/>
　至顔魯公始為宣洩耳匪直魏晉自秦漢來<lb/>
　篆隸諸書未有不具此妙者學者不解此法<lb/>
　便不成書<lb/>
文至昌黎詩至子美書至魯公皆獨擅一朝之<lb/>
　勝正以妙能變化耳世人但以沉古目之門<lb/>
　外漢語<lb/>
李北海張司直蘇武功皆原本子敬然吾謂司<lb/>
　直勝北海以其風神澹逺為不失山隂規格<lb/>
　也北海惟嶽麓寺碑淵渾有風骨雲麾碑則<lb/>
　鼓努驚奔氣質太重學之不已便入俗格至<lb/>
<pb n="KR2n0044_SBCK_012-15b"/>
　蘇武功體肥質濁又在北海下矣<lb/>
學顔公書不難於整齊難於駘宕不難於沉勁<lb/>
　難於自然以自然駘宕求顔書即可得其門<lb/>
　而入矣<lb/>
爭坐一藁便可陶鑄蘇米四家及陶鑄成而四<lb/>
　家各具一體貌了不相襲正惟其不相襲所<lb/>
　以爲善學顔書者也若千手一同只得古人<lb/>
　豈復有我<lb/>
臨淳熙續帖魯公送劉太沖叙書後云世稱顔<lb/>
　書者多以雄勁題目不知其變化乃爾人不<lb/>
<pb n="KR2n0044_SBCK_012-16a"/>
　自立家不能與古人惟肖顔公能打破右軍<lb/>
　銕圍所以能為右軍血嗣有志臨池者不可<lb/>
　不知此語<lb/>
顔公書絶變化然比於右軍猶覺有意然不始<lb/>
　於有意安能至於無跡乃知龍跳虎卧正是<lb/>
　規矩之至<lb/>
顛素二家世稱草聖然素師清古於顛為優顛<lb/>
　雖縱逸太甚然楷法精勁則過素師三舍矣<lb/>
　人不精楷法如何妄意作草<lb/>
唐以前書風骨内斂宋以後書精神外拓豈惟<lb/>
<pb n="KR2n0044_SBCK_012-16b"/>
　書法淳漓不同亦世運升降之所由分也惟<lb/>
　蔡忠惠公斂才於法猶不失先民矩ခ下此<lb/>
　諸公各帶習氣去晉唐風格日以逺矣<lb/>
米老天才横軼東坡稱其超妙入神雖氣質太<lb/>
　重不免子路初見孔子氣象然出入晉唐脱<lb/>
　去滓穢而自成一家涪翁東坡故當俛出其<lb/>
　下<lb/>
山谷老人書多戰掣筆亦甚有習氣然超超元<lb/>
　著比於東坡則格律清逈矣故當在東坡上<lb/>
宋四家書皆出魯公而東坡得之為甚姿態艷<lb/>
<pb n="KR2n0044_SBCK_012-17a"/>
　溢得魯公之腴然喜用偃筆無古人清逈抜<lb/>
　俗之趣在宋四家中故當小劣耳<lb/>
有唐一代書格律森嚴多患方整至宋四家各<lb/>
　以其超逸之姿破除成法蓋拓向外來而晉<lb/>
　唐謹嚴肅括之意亡矣至趙子昻始専主二<lb/>
　王而於子敬得之尤切閣帖第九卷字字皆<lb/>
　子昻祖本也比於宋四家故當後來居上<lb/>
子昻天材超逸不及宋四家而工夫為勝晚歲<lb/>
　成名後困於簡對不免浮滑甚有習氣元時<lb/>
　一代書家皆宗仰之雖鮮于困學諸公猶為<lb/>
<pb n="KR2n0044_SBCK_012-17b"/>
　所蓋其他更不足論有明前半未改其轍文<lb/>
　徴仲使盡平生氣力究竟爲所籠罩至董思<lb/>
　白始抉破之然自思白以至於今又成一種<lb/>
　董家惡習矣一巨子出千臨百模遂成宿習<lb/>
　惟豪傑之士乃能脫盡耳<lb/>
工夫粹宻子昻爲優天才超妙思白爲勝思白<lb/>
　雖姿態横生然究其風力寔沉勁入骨學者<lb/>
　不求其骨格所在但襲其形貌所以愈秀愈<lb/>
　俗<lb/>
自朴而華由厚而薄世運遷流不得不然蓋至<lb/>
<pb n="KR2n0044_SBCK_012-18a"/>
　思白興而風㑹之下於斯已極末學之士㡬<lb/>
　於無所復之矣窮必思反所貴志古之士能<lb/>
　復其本也<lb/>
淳化祕閣法帖考正卷第十二附正<lb/>
<pb n="KR2n0044_SBCK_012-18b"/>
<pb n="KR2n0044_SBCK_012-18b"/>
</p>
<p>
</p>
  </div>
</body>
</text>
</TEI>
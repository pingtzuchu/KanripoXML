<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0044_SBCK_001-1a"/>
淳化祕閣法帖考正卷第一<lb/>
　　　　　　　琅邪王　澍虚舟考定<lb/>
　　　　　　　天都秋水藕花居校刋<lb/>
歴代帝王書<lb/>
　此卷既皆歴代帝王書則第三卷齊獻王攸<lb/>
　亦王也不應列名臣内若以世序爲差則陳<lb/>
　二王不應在唐後若以陳二王爲王故列居<lb/>
　帝次則文孝王亦王也又不應在孝武前總<lb/>
　之淳化草率荒畧處不可勝數即此以觀亦<lb/>
　足知其大凡矣<lb/>
<pb n="KR2n0044_SBCK_001-1b"/>
　　漢章帝書<lb/>
按張懷瓘書斷云章草者漢黄門令史游所作<lb/>
　元帝時史游作急就章解散隷體麤書之赴<lb/>
　俗急就謂之草書惟君長告令臣下則可建<lb/>
　初中杜度善此書見稱於章帝乃詔使草書<lb/>
　上事故有章草之目章草即隷書之捷草亦<lb/>
　章草之㨗也黄長睿云草書分波磔者名章<lb/>
　草似此但謂之草愚謂此書全是章體雖不<lb/>
　必盡用波磔而筆法正同不得謂之非章草<lb/>
　也但謂此為漢章帝書則不可耳<lb/>
<pb n="KR2n0044_SBCK_001-2a"/>
梁武帝得右軍殘碑令殷鐵石搨一千字周興<lb/>
　嗣次為韻詔蕭子雲寫進始有千文之目安<lb/>
　得漢章帝時遽有此書周憲王東書堂帖目<lb/>
　為杜度書度亦漢人決非是也或云即當年<lb/>
　蕭子雲寫進本子雲筆力駿勁並駕元常此<lb/>
　書筆柔韻俗了乏勝趣當是俗手亂集千文<lb/>
　字偽為古體以眩俗目葢即後安軍破堽等<lb/>
　帖一手偽書耳當年奉詔模書為典甚鉅乃<lb/>
　開卷第一帖便以偽書先之他復何説乎<lb/>
黄山谷云疑是蕭子雲之最得意者僕謂此書<lb/>
<pb n="KR2n0044_SBCK_001-2b"/>
　筆力凡猥殊乏子雲古勁風骨不惟非章帝<lb/>
　亦決不是子雲書若果子雲所謂買王得羊<lb/>
　不失所望何必章帝始堪寳貴乎<lb/>
　　晉武帝書<lb/>
武帝諱炎文帝長子宣帝孫也大觀列宣帝後<lb/>
　最是淳化置宣帝前豈以晉有武帝東晉有<lb/>
　孝武疑不能辨故姑置晉帝之首乎荒率一<lb/>
　至於此<lb/>
元章謂此為孝武書按後譙王帖與此不類譙<lb/>
　王滯俗此較清迥決知非一手書然此雖清<lb/>
<pb n="KR2n0044_SBCK_001-3a"/>
<pb n="KR2n0044_SBCK_001-4a"/>
　總之俗子作書㨿臆寫仿非必盡有門法亦<lb/>
　不足辨其是否也<lb/>
　　西晉宣帝書<lb/>
宣帝司馬懿也傳七葉至元帝始都建康何縁<lb/>
　宣帝便有西晉之號亦猶東坡赤壁賦第二<lb/>
　賦可稱後赤壁第一賦不得稱前赤壁也<lb/>
此帖既稱宣帝書則當云懿白而帖首云之白<lb/>
　疑未可定故長睿以為未然按之字即古芝<lb/>
　字篆作　象芝草茁出之形後為語助所占<lb/>
　増草别之實一字耳此當是張芝書筆法髙<lb/>
<pb n="KR2n0044_SBCK_001-4b"/>
<pb n="KR2n0044_SBCK_001-4b"/>
　過<lb/>
安軍帖未　平和　劉次莊顧汝和俱作報為<lb/>
　是然書法則當是想葢筆偶失耳<lb/>
中秋帖始末兩頓　施宿大觀總釋作頓首<lb/>
　頓首劉顧但作頓首當以施為正古帖凡末<lb/>
　筆引長便作重字如此類正多慰　顧釋作<lb/>
　慰抱左從木恐非抱字劉作慰愁亦可疑<lb/>
　　東晉明帝書<lb/>
明帝元帝長子諱紹性至孝永昌元年元帝崩<lb/>
　明年二月葬建平陵帝徒跣至陵所此墓次<lb/>
<pb n="KR2n0044_SBCK_001-5a"/>
　安隠帖葢即其葬元帝後慰守視文武之書<lb/>
　故墓次字越行而書法亦絶端謹蓋其孝敬<lb/>
　之意油然筆墨之閒矣隱即穏字古通用<lb/>
　　東晉康帝書<lb/>
康帝諱岳成帝弟此帖縱横䧺厚有凌跨一切<lb/>
　氣象晉帝壘壁爲之一變而年惜不永葢有<lb/>
　天焉然居哀禮縟葢亦能激揚頽波者矣<lb/>
顧釋誶息醉切言也<lb/>
　　東晉哀帝書<lb/>
哀帝諱丕成帝長子四行筆力古勁絶有元帝<lb/>
<pb n="KR2n0044_SBCK_001-5b"/>
　風格<lb/>
情以灼怛顧釋作灼恒帖正作怛大觀同之怛<lb/>
　憯痛也以怛為正顧釋誤<lb/>
　　東晉簡文帝書<lb/>
簡文帝諱昱元帝少子以咸安元年十一月己<lb/>
　酉即皇帝位越十日戊午有詔大赦天下加<lb/>
　恩有差此帖蓋即此時語時桓温當國威侔<lb/>
　人主此帖蓋即與桓温商酌慶賜事者也明<lb/>
　年三月癸丑亦有詔大赦然去即位已踰年<lb/>
　不得云慶賜故知此帖當是即位時事也<lb/>
<pb n="KR2n0044_SBCK_001-6a"/>
大觀帖闕　天下舊章慰六字大慶答三字右<lb/>
　半蝕事具　顧釋作具具施作具一一當<lb/>
　以施為正莫大之　字右作匕栁公權玄<lb/>
　祕塔作礼蓋本此而更省耳施宿釋作祀非<lb/>
　　東晉文孝王書<lb/>
帖目稱東晉文孝王顧云道子當是㑹稽王按<lb/>
　晉書㑹稽文孝王道子字道子則道子正文<lb/>
　孝王㑹稽思世子名道生非道子也只稱世<lb/>
　子並未稱王顧因不知文孝即為㑹稽王道<lb/>
　子之諡故誤為兩人<lb/>
<pb n="KR2n0044_SBCK_001-6b"/>
文孝王道子簡文帝子孝武帝弟也君臣之等<lb/>
　兄弟之差俱當列孝武後淳化置孝武前大<lb/>
　誤大觀移置卷末唐髙宗後最是<lb/>
　　東晉武帝書<lb/>
東晉武帝諱曜簡文帝第三子孝武也當書東<lb/>
　晉孝武帝但稱武帝誤<lb/>
譙王譙剛王遜也宣帝弟魏中郎進之子仕魏<lb/>
　闗内侯武帝受禪封譙王以武帝泰始二年<lb/>
　薨安得至孝武時尚有書乎其偽無疑大觀<lb/>
　移置武帝省啟帖後於世次為得然書法却<lb/>
<pb n="KR2n0044_SBCK_001-7a"/>
　是偽也<lb/>
顧云劉次莊釋比得作昨得非按次莊釋文自<lb/>
　明帝至孝武帝六帖皆以楷書不釋不審汝<lb/>
　和所云又何㨿也<lb/>
　　宋明帝書<lb/>
明帝諱彧文帝第十一子休祐文帝第十三子<lb/>
　晉平王休範文帝第十八子桂陽王也宋史<lb/>
　以祜為祐蓋史誤黄長睿乃謂當以祐為是<lb/>
　豈手書反不足信耶<lb/>
　　齊髙帝書<lb/>
<pb n="KR2n0044_SBCK_001-7b"/>
齊髙帝蕭道成也帖目當稱南齊髙帝淳化但<lb/>
　稱齊髙帝者失之北齊髙歡廟號髙祖故知<lb/>
　髙帝之當為蕭道成也書法笨弱米目為偽<lb/>
　信是<lb/>
　　梁武帝書<lb/>
數朝帖與前譙王破堽等帖同是一手偽作長<lb/>
　睿以為筆勢糺繞其偽不疑是也至謂此三<lb/>
　帝草書當是李懷琳偽作與七賢帖同恐是<lb/>
　過論今觀懷琳臨絶交書筆力圓勁直擬右<lb/>
　軍以此三帝帖比之譬若太山之與糞壤不<lb/>
<pb n="KR2n0044_SBCK_001-8a"/>
　倫甚矣<lb/>
二謝處謝字有失筆摹刻誤也大觀摹正<lb/>
　　梁髙帝書<hi>注小二字<折 t="33"/>帖目下旁</hi>
梁髙帝即武帝也姓蕭氏諱衍廟號髙祖武皇<lb/>
　帝帖目既誤以祖為帝又以高帝與武帝分<lb/>
　為二人尤不直一笑帖目下旁注小二字豈<lb/>
　亦自覺其非故特注明一人分為二耶至米<lb/>
　老以為齊髙帝竟似未察帖尾有蕭衍字者<lb/>
　尤荒率也<lb/>
徐澄齋云帖目四字宜刪當併入前條皆作梁<lb/>
<pb n="KR2n0044_SBCK_001-8b"/>
　武帝書<lb/>
曺郢州曺景宗也髙祖平新城拜郢州刺史<lb/>
此與上數朝帖同是一手偽作筆柔韻俗米鑒<lb/>
　良是<lb/>
　　梁簡文帝書<lb/>
簡文帝諱綱武帝第三子此水淺帖與上梁髙<lb/>
　祖書如出一手其偽不疑訜筆云切不知也<lb/>
　及具下本有意字顧釋脱去<lb/>
　　唐太宗書<lb/>
太宗諱世民髙祖次子謚曰文書斷云書法受<lb/>
<pb n="KR2n0044_SBCK_001-9a"/>
　之史陵按太宗書全法右軍蘭亭而縱横自<lb/>
　如有凌跨一切氣象當年單騎突陣英氣彷<lb/>
　彿可見淳化所收廿四帖大半以高宗書亂<lb/>
　之殊荒率<lb/>
黄長睿云弔江叔帖非唐文皇書高宗永隆元<lb/>
　年七月丙申江王元祥薨即此帖所謂江叔<lb/>
　也高宗多以叔呼諸父如滕叔不須賜謂滕<lb/>
　王元嬰此以元祥爲江叔正高宗書也按江<lb/>
　叔高祖第二十子江安王元祥也以永隆元<lb/>
　年薨則高宗此帖當即是年書但未知與何<lb/>
<pb n="KR2n0044_SBCK_001-9b"/>
　叔耳<lb/>
江叔帖往叅　當是一一顧作具非帖末大觀<lb/>
　有二日兩字<lb/>
兩度帖或以爲是文皇與第七子祐書祐封齊<lb/>
　王以貞觀十一年歸國明年入朝以疾留京<lb/>
　師帝親征髙麗在道憶祐疾故書如此按祐<lb/>
　以十二年入朝留京師三年十五年還州十<lb/>
　七年謀反伏誅文皇征髙麗在十八年時祐<lb/>
　誅已逾年矣則此帖決非與祐書但不能定<lb/>
　爲與何人書耳<lb/>
<pb n="KR2n0044_SBCK_001-10a"/>
懷讓帖觀其筆法亦當是髙宗書懷讓豆盧寛<lb/>
　子唐髙祖第六女長汝公主之夫又唐順之<lb/>
　左編南嶽懷讓為六祖法嗣開元中與沙門<lb/>
　道一論坐禪學佛之非開元去髙宗纔三十<lb/>
　餘年或即是人氣　似少可當是氣候劉作<lb/>
　氣復非<lb/>
藝韞多材帖黄長睿云亦髙宗書唐書髙祖第<lb/>
　十九子魯王靈夔篤學善草隷通音律帖所<lb/>
　謂藝韞多材者是也藹魯王次子范陽王也<lb/>
　以魯王善草隷故云藹夙奉趨庭之訓早擅<lb/>
<pb n="KR2n0044_SBCK_001-10b"/>
　臨池之工也淳化以為太宗書亦誤<lb/>
藝輼多材顧云韞藴通或誤作輼　操翰墨劉<lb/>
　正作戲顧云劉誤作遽非帖末大觀有十五<lb/>
　日三字<lb/>
進枇杷帖長睿亦以為髙宗書然未摭實按帖<lb/>
　中有川路既遥無勞更送之語則此書當與<lb/>
　王蜀者髙祖二十二子惟漢王元昌自魯王<lb/>
　遷梁州都督貞觀間坐附太子承乾賜死太<lb/>
　宗十四子愔封蜀王貞觀時以責教不悛廢<lb/>
　為庻人惟蔣王惲以永徽三年徙梁州都督<lb/>
<pb n="KR2n0044_SBCK_001-11a"/>
　正在髙宗之初史稱其造器物服玩多至四<lb/>
　百車騷然䕶送為有司劾奏詔貸不問則此<lb/>
　帖正是與蔣王書中云川路既遥無勞更送<lb/>
　蓋其騷然䕶送雖貸不問而亦深以為非故<lb/>
　微詞勸沮之耳帖尾云為善之暇想足怡神<lb/>
　規諷之意隠然可見矣<lb/>
良深　悦顧云當是慰悦一作至非　足怡神<lb/>
　劉正作想顧云劉作相非聊疏緑字顧作緑<lb/>
　字劉作縁非帖末大觀有廿九日三字<lb/>
此上五帖惟兩度帖為太宗書餘俱高宗書此<lb/>
<pb n="KR2n0044_SBCK_001-11b"/>
　使至帖乃是太宗少時書太宗書法疎朗古<lb/>
　澹有俯視一切氣象獨此一帖風韻遒潤與<lb/>
　諸帖不同又於帖尾稱名當是未即位前所<lb/>
　作<lb/>
不　信當是不知信劉作不足非　為北邊當<lb/>
　是今為劉作令為非相စ太近當是相去或<lb/>
　作相知非寔情欣怉施作悦何屺瞻作悒皆<lb/>
　未是類篇怉薄昭切懷也謂我懷寔欣快也<lb/>
　無　當是無一一猶云不一一耳顧作無乏<lb/>
　非<lb/>
<pb n="KR2n0044_SBCK_001-12a"/>
山谷云臨朝帖昨夜以下當别為一帖按太宗<lb/>
　諸帖每帖末俱有勅字自怡而已下無之且<lb/>
　其書法亦與昨夜痛發無異仍當以合一為<lb/>
　正<lb/>
臨朝帖者字無勞字模搨有誤<lb/>
雅州造船帖按貞觀廿二年冬十一月雅眉卭<lb/>
　三州獠反先是帝以遼東之役蜀民不預徴<lb/>
　發百姓富庶至是將再征髙麗遂使三州造<lb/>
　船役及三獠督迫嚴急於是三獠皆反帖云<lb/>
　只為造船急所以如此者是也<lb/>
<pb n="KR2n0044_SBCK_001-12b"/>
雅州或作雍州非劉作稚州尤誤万發兵按文<lb/>
　義當是方刻時失上一點耳或作一力二字<lb/>
　尤誤<lb/>
八柱承天帖玩其筆法與答進枇杷帖正相似<lb/>
　亦當是髙宗書長睿偶未及見耳<lb/>
川嶽　靈當是之靈帖失波耳顧因釋作下誤<lb/>
　淳熙脩内司本有波正作之字<lb/>
又有八柱承天帖别本與淳化所載不同吾嘗<lb/>
　説晉唐名帖經好事者千臨百模不惟筆法<lb/>
　迥殊甚至文義全别如魯公鹿脯帖北海縉<lb/>
<pb n="KR2n0044_SBCK_001-13a"/>
　雲帖之類不可勝數學者欲奉為楷則將何<lb/>
　所適從乎類帖之不及古碑正以此耳<lb/>
氣發帖門下　品或作六劉顧俱作三品為是<lb/>
門下中書省帖大觀以明日移營下合作一帖<lb/>
　宜是長睿以為此亦髙帝書無可㨿三里當<lb/>
　是一二里或合作三非<lb/>
引髙麗使帖貞觀十九年二月帝親征髙麗二<lb/>
　十年三月還京師夏五月髙麗遣使謝罪此<lb/>
　引髙麗使人辭帖蓋即其時事也髙麗下有<lb/>
　使字顧釋脱去<lb/>
<pb n="KR2n0044_SBCK_001-13b"/>
服蜀葵帖昨日劉次莊徐澄齋俱誤作昨者帖<lb/>
　本是昨日<lb/>
唱箭帖想彑應合唱名東都帖彑宜減納彑即<lb/>
　且字劉作名非<lb/>
效庾信帖端謹圓潤大似永禪師文王以馬上<lb/>
　得天下及既御極乃能厚自斂抑不作些子<lb/>
　矜心躁氣洵可尚也<lb/>
黄山谷云唐太宗廢遊甘泉帖只理㑹遼東一<lb/>
　役按帝以貞觀十八年有詔親征髙麗十九<lb/>
　年春二月發洛陽夏五月度遼七月破髙麗<lb/>
<pb n="KR2n0044_SBCK_001-14a"/>
　此帖所謂廢甘泉之遊履焦金之弊者也末<lb/>
　云哥哥勅當是帝與諸弟書則末由考矣潛<lb/>
　即澘古通用<lb/>
東都帖按唐書地理志東都隋置太祖武徳四<lb/>
　年廢太宗貞觀六年號洛陽宫髙宗顯慶二<lb/>
　年曰東都則東都之名至髙宗始復此帖定<lb/>
　是髙宗書淳化誤入太宗部<lb/>
北方人語凡不爲者皆呼爲别今年别税草言<lb/>
　今年不用税草也<lb/>
東都帖與髙宗部九乹門以下六帖正同當爲<lb/>
<pb n="KR2n0044_SBCK_001-14b"/>
　高宗書無疑<lb/>
　　唐髙宗書<lb/>
髙宗諱治太宗第九子書法柔韋乏勁氣其溺<lb/>
　愛祍席流毒宗祏即此可見<lb/>
太子僻洛城帖與遣宏往東都帖同太子者孝<lb/>
　敬皇帝宏也宏為武后所生顯慶元年立為<lb/>
　皇太子仁孝謙謹上甚愛之故數遣往東都<lb/>
　逐生氣也僻洛城帖雖不言宏而決知是宏<lb/>
　者忠母王皇后被廢忠雖立為皇太子未幾<lb/>
　亦廢宏母武氏方立為后故視宏尤愛惜之<lb/>
<pb n="KR2n0044_SBCK_001-15a"/>
　東都洛陽宫也武氏忌蕭王之死不居京師<lb/>
　顯慶二年帝以洛陽宫爲東都以處之此遣<lb/>
　太子往東都從武氏也欲僻洛城謂欲僻居<lb/>
　洛陽宫即往東都逐生氣之意<lb/>
錢事帖髙宗乹封元年五月鑄乹封寳錢明年<lb/>
　正月罷之帖云錢事且莫宣出蓋自行乹封<lb/>
　錢榖帛踊貴帝心悔之故有是勅耳<lb/>
　　陳長沙王陳叔懷書<lb/>
黄長睿云㨿陳史長沙王但有叔堅無叔懷其<lb/>
　弟亦無此名觀帖作名處疑是叔慎叔慎陳<lb/>
<pb n="KR2n0044_SBCK_001-15b"/>
　宣帝第十六子岳陽王也㨿此則此帖目當<lb/>
　云陳岳陽王陳叔慎書淳化大觀俱題作長<lb/>
　沙王陳叔懷非是<lb/>
宣和書譜稱梅發一帖字娬媚而藏勁氣觀其<lb/>
　峯勢銛利蓋已開歐陽父子之先<lb/>
此帖多闕筆既字極下一字園字　字皆模失<lb/>
　意當時本跡破損故致如此劉以極下一字<lb/>
　爲是字臆説耳<lb/>
　　陳永陽王陳伯智書<lb/>
伯智陳文帝第十二子永陽王也黄長睿云陳<lb/>
<pb n="KR2n0044_SBCK_001-16a"/>
　文帝謂宣帝曰我名子以伯汝宜以叔此永<lb/>
　陽王書宜在叔懷前淳化誤録在叔懷後按<lb/>
　文帝始興昭烈王長子宣帝始興昭烈王次<lb/>
　子雖同兄弟而長幼既殊即位先後亦别伯<lb/>
　智自當居先正不待証之文帝語始分先後<lb/>
　也<lb/>
宣和書譜稱伯智作字勁利行草尤工此二帖<lb/>
　筆勢疎古具有兩晉風格自是佳跡淳化熱<lb/>
　甚帖第三行適當盡下便接寒嚴帖顧釋竟<lb/>
　合為一帖未是劉次莊徐澄齋仍分二帖得<lb/>
<pb n="KR2n0044_SBCK_001-16b"/>
　之<lb/>
淳化祕閣法帖考正卷第一<lb/>
</p>
<p>
</p>
  </div>
</body>
</text>
</TEI>
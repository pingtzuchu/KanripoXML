<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河防一覽卷十二</head> <lb/>
    <p>
<pb n="KR2k0066_WYG_012-1a"/>
欽定四庫全書<lb/>
　河防一覽卷十二<lb/>
　　　　　　　　　　　　明　潘季馴　撰<lb/>
　　甄别司道疏<lb/>
臣潘季馴謹題為欽遵明旨甄别司道官員以重河漕<lb/>
事案照萬厯十六年十一月内准工部咨該臣題為恭<lb/>
誦綸音不勝感奮敬陳治河鄙見伏候宸斷事覆奉聖<lb/>
㫖是近年河道官員不行遵守修防事宜因循廢弛致<lb/>
<pb n="KR2k0066_WYG_012-1b"/>
有疎虞却又紛紛建議意見雜出何裨實事今後務遵<lb/>
明㫖加謹防禦每年終總河官將所屬河道部司等官<lb/>
甄别具奏欽此除欽遵外臣竊惟南北運道不啻三千<lb/>
餘里總河之臣以一身彈壓于其間豈能家喻而户曉<lb/>
日省而月視哉所賴于承宣者司道諸臣也司道不得<lb/>
其人則河情難于上達法禁苦于下壅鮮不誤矣我皇<lb/>
上留心國計軫念民生特降明綸諭以得人為要仍頒<lb/>
嚴㫖假以甄别之權此實地方之福河臣之幸也敢不<lb/>
<pb n="KR2k0066_WYG_012-2a"/>
仰承徳意悉心諮訪以圖報稱哉臣查得自北直𨽻以<lb/>
至浙江專管河道者部臣五道臣二兼管河道者部臣<lb/>
三道臣十一今當萬厯十七年已終相應奉㫖甄别内<lb/>
除莅任方新伏秋修防未經委任及浙江水利道係臣<lb/>
原籍恐違近例不敢槩舉外以部臣言之如中河分司<lb/>
郎中沈修虚中雅能受善廣益出自和衷不假聲色而<lb/>
推赤心以鼓羣工罔炫新竒而順水道以收羣策北河<lb/>
分司郎中吳之龍直諒固是本真敷施尤多諳練勿喜<lb/>
<pb n="KR2k0066_WYG_012-2b"/>
更張而因革自有條理無為苛刻而章程具見整嚴南<lb/>
河分司郎中黄曰謹勤恪足應糾紛老成不事粉飾始<lb/>
任即值横流而疏濬獨苦施工必勤荒度而防禦有方<lb/>
臨清板閘分司員外何應奇性不徇人政能剔蠧司甎<lb/>
司閘而遇事皆有規條任怨任勞而一心惟知法紀南<lb/>
旺分司主事王元命卓有古雅之風絶無脂韋之態言<lb/>
若不出而泉閘庶務聿興體若不勝而官夫奉行惟謹<lb/>
夏鎮分司主事余繼善通敏可當一面才諝克濟時艱<lb/>
<pb n="KR2k0066_WYG_012-3a"/>
濁流四溢而兩月悉就安全諸作並興而一身不遺餘<lb/>
力以道臣言之如徐州道山東按察使陳瑛胼胝已及<lb/>
十年忠勞真如一日胷抱全河而區裁有同指掌志專<lb/>
報主而注厝不異承蜩分守東兖道管泉參政郝維喬<lb/>
涵養定而吐茹不形器識髙而張弛自裕導泉防河之<lb/>
曲當澤民利國以咸宜分守濟南道管泉參政楊芳秉<lb/>
長駕逺馭之才有憂勤惕厲之意釐析河泉之源委而<lb/>
擘畫甚當稽查額課之逋負而工費允資河南管河道<lb/>
<pb n="KR2k0066_WYG_012-3b"/>
副使陳九仞精勤率屬而事在先勞縝宻分猷而言可<lb/>
厎績禦狂瀾一身如棄躬畚鍤萬苦不辭濟寧管河道<lb/>
副使曹時聘心事如青天白日才華若流水行雲昔守<lb/>
鳳郡而防淮之譽已彰兹擢東藩而治河之功尤茂蘇<lb/>
松兵備道副使李淶才可斷犀智能先物當庶務㫄午<lb/>
之日而疏鑿必親值天時旱魃之秋而閭閻允附大名<lb/>
兵備道副使于文熈卓犖不事詭隨誠確雅能肩仔疏<lb/>
瀹衞水而王舟無阻滯之患議建隄防而魏民有保障<lb/>
<pb n="KR2k0066_WYG_012-4a"/>
之功霸州兵備道副使蔣科才猷不尚揮霍趣向自是髙明<lb/>
流沙之通澀不常運渠之疏築知謹以上諸臣職任雖<lb/>
有不同要之公亷勤恪皆為一時之選所當薦揚者也<lb/>
内如郎中黄曰謹涖事雖僅九月修防已畢一年按察<lb/>
使陳瑛副使陳九仞近報陞任尚未交代參政楊芳副<lb/>
使曹時聘見任雖未及期前官具兼河務皆臣所轄之<lb/>
地似應并薦者也如䝉敕下該部再加查議如果臣言<lb/>
不謬将諸臣次第轉擢而中間相應久任者查照原題<lb/>
<pb n="KR2k0066_WYG_012-4b"/>
施行庶幾防禦得人而地方永賴矣謹題請㫖奉聖㫖<lb/>
該部知道<lb/>
　　工部覆前疏<lb/>
題為欽遵明㫖甄别司道官員以重河漕事該總理河<lb/>
道右都御史潘季馴題前事奉聖㫖該部知道欽此該<lb/>
部看得總理河道右都御史潘季馴題稱自北直𨽻以<lb/>
至浙江專管及兼管河道部司諸臣除浙江係河臣原<lb/>
籍恐違近例不敢槩舉乞将中河郎中等官沈修等徐<lb/>
<pb n="KR2k0066_WYG_012-5a"/>
州道按察使等官陳瑛等次第轉擢中間相應久任者<lb/>
查照原題施行一節為照漕河事規分理防守固在郡<lb/>
縣承宣督率尤賴部司乃往嵗薦奨獨及郡縣而部司<lb/>
不與甚非所以重綜覈昭勸懲也近該河臣題奉明㫖<lb/>
通行甄别兹當十七年嵗終照例具題前来相應如議<lb/>
題請恭候命下咨行吏部将部臣沈修吳之龍黄曰謹<lb/>
何應奇王元命余繼善道臣陳瑛郝維喬楊芳陳九仞<lb/>
曹時聘李淶于文熈蒋科通行紀録次第轉擢内郎中<lb/>
<pb n="KR2k0066_WYG_012-5b"/>
沈修查照原題久任候九年考滿另議優擢及照蘇松<lb/>
兵備係暫管河務彼江南水利既設有專官今後年終<lb/>
仍查水利官舉劾其浙江水利據河臣稱係原籍遵例<lb/>
不敢槩叙但查近例原籍迴避特為南道御史㸃差而<lb/>
設若都御史統轄地方廣逺原不在此例如各邊及漕<lb/>
運總督有所舉刺雖原籍亦所不遺總理河道與總督<lb/>
體統相同則事權不宜獨異況全河形勢南自兩浙歴<lb/>
江河淮濟以達京師凡數千里若一身之脈絡然倘偏<lb/>
<pb n="KR2k0066_WYG_012-6a"/>
而不舉則脈絡不得貫通事權不得歸一合無今後每<lb/>
年終查覈各司道府州縣如南北兩直𨽻浙江河南山<lb/>
東凡與河道相干涉者無論原籍與否一體舉劾併乞<lb/>
聖裁移咨總理河道及南北直𨽻浙江河南山東各巡<lb/>
撫都御史及咨都察院轉行各巡按御史遵照施行奉<lb/>
聖㫖是各該司道等官但與河道相干的著總理官一<lb/>
體甄别<lb/>
　　申飭鮮船疏<lb/>
<pb n="KR2k0066_WYG_012-6b"/>
臣潘季馴謹題為乞恩查復舊規以利漕渠事據管理<lb/>
南河郎中黄曰謹呈前事卷查舊例淮安通濟閘外每<lb/>
年伏水未發之前築攔河土壩以遏黄流内灌所有進<lb/>
貢鰣魚鮮船限在五月初發行伏前過淮其楊梅等船<lb/>
聴将馬快空船預撥壩外停泊盤剥節經遵行已久及<lb/>
照上年前船俱不預先出口以致築壩過期黄水暴漲<lb/>
倒灌裏河淤墊挑濬甚為不便近來黄河漲發多在未<lb/>
入伏二十日之前勢猛難禦則口壩之築須為早圖合<lb/>
<pb n="KR2k0066_WYG_012-7a"/>
無移文南京兵部并守備衙門速将鮮貢船隻催儧發<lb/>
行幷撥馬快船隻依期於五月中旬俱令出口本司預<lb/>
備物料定於六月初一日築壩合口庶壩工早竣河道<lb/>
無虞等因到臣案照萬厯八年先該臣總理河漕㑹同<lb/>
漕撫前任都御史江一麟題該工部覆議查得正徳嘉<lb/>
靖年間五月已有鰣魚到京且既稱鮮品尤宜早進既<lb/>
係薦廟尤該及時但近年以來進鮮每於採鮮既完之<lb/>
後方行措辦装具附載貨物勾當稽留動踰旬日沿途<lb/>
<pb n="KR2k0066_WYG_012-7b"/>
淹頓又致愆期比至京師則色味俱變不惟有礙築壩<lb/>
且於薦鮮之義亦甚無當也即據守臣回稱鰣魚例在<lb/>
五月初旬採完葢四月二十日前後已行採矣若隨船<lb/>
器用如氷鹽之類預備停當一經採完即便發行不過<lb/>
半月即可過淮正是伏前自於築壩無礙至於楊梅等<lb/>
物又與鰣魚不同即至壩成不妨盤剥以後年分鰣魚<lb/>
鮮船定限五月初頭發行伏前過淮楊梅等船從便聴<lb/>
将南京馬快空船於未築壩之先預撥過淮停泊壩外<lb/>
<pb n="KR2k0066_WYG_012-8a"/>
以俟盤剥則上供既無後時之虞國計亦得先事之備所<lb/>
闗于築壩治漕者寔非小補等因題奉聖㫖是欽此備<lb/>
咨通行欽遵外今據該司所呈近來黄河水發太早即<lb/>
如去嵗五月二十日水汛陡漲其流愈濁馬船到遲致<lb/>
誤築壩裏河受淤挑濬工鉅乞要預催鮮船早放出口<lb/>
一節委屬喫𦂳臣又查得徐北鎮口閘外清黄交接黄<lb/>
河暴漲内灌成淤已經題奉欽依黄漲之時下板閉閘<lb/>
以防内淤若貢艘稍遲南誤出口北誤入閘兩相妨礙<lb/>
<pb n="KR2k0066_WYG_012-8b"/>
況鰣魚出在四月自應及時採取若船隻氷鹽預先備<lb/>
辦採完即發則半月之内准可過淮出口非惟壩工不<lb/>
誤而恭進品物較常必更鮮美今據該司擬于六月初<lb/>
一日築壩似為長便伏望皇上軫念河漕薦新均屬重<lb/>
務勅下該部如果臣言不謬咨行南京兵部及内守備<lb/>
衙門預将鰣魚鮮船合用器具氷鹽先時料理完備一<lb/>
經採完隨即督發嚴諭在途不許遷延期在五月十五<lb/>
左右兩運盡數過淮趂赶伏水未發早進鎮口閘河其<lb/>
<pb n="KR2k0066_WYG_012-9a"/>
餘貢船預撥馬快空船照限出口停泊外河以俟盤剥<lb/>
仍聴臣預行該司辦完壩料将通濟閘外輭壩凖在六<lb/>
月初一日合口庶幾貢期不爽河防有裨矣謹題請㫖<lb/>
奉聖㫖該部知道<lb/>
　　工部覆前疏<lb/>
題為乞恩查復舊規以利漕渠事該總理河漕兼提督<lb/>
軍務都察院右都御史潘季馴題前事奉聖㫖該部知<lb/>
道欽此欽遵抄出到部送司案呈到部看得淮安通濟<lb/>
<pb n="KR2k0066_WYG_012-9b"/>
閘徐州鎮口閘當黄河南北之衝故每年五月間黄水<lb/>
未發将鮮貢船隻催儧過盡南則築輭壩以遏横流北<lb/>
則閉閘口以禦淤墊屢經題奉明㫖禁例森嚴遵行已<lb/>
久乃近年鮮船未行之前則器具氷鹽失于先治既發<lb/>
之後則附載貨物沿途遷延如上年黄水陡發太早鮮<lb/>
船出口太遲遂致築壩不前幾成大患是以河臣潘季<lb/>
馴先事預防申明舊制要在四月採鮮五月過淮六月<lb/>
初一日築壩較之往年稍加督速而貢品愈致鮮美閘<lb/>
<pb n="KR2k0066_WYG_012-10a"/>
壩俱得蚤圖深為長便相應如議覆請但進鮮船與官<lb/>
民船不同法禁難行事多阻撓自非天語丁寧未免遷<lb/>
延若故伏望皇上俯念軍國大計将鮮貢限期特降嚴<lb/>
㫖容臣等咨行兵部轉咨南京兵部及守備衙門務要<lb/>
依期採辦作速啟行限在五月十五日前後兩運盡數<lb/>
過淮入口但有稽遲至六月内者許河臣㕘奏重處仍<lb/>
咨總河都御史轉行管理南河郎中夏鎮主事預辦物<lb/>
料候鮮船過淮即便築壩過徐即便下閘其輭壩定限<lb/>
<pb n="KR2k0066_WYG_012-10b"/>
每年六月初一日合口如有遲悞一體查㕘施行奉聖<lb/>
㫖是進鮮船隻著該衙門依期採辦發行限五月中過<lb/>
淮六月初築壩不許延緩過期致碍河防如有故違聴<lb/>
總河官及該科㕘治<lb/>
　　申明職掌疏<lb/>
臣潘季馴謹題為明職掌一事權以便責成以裨河漕<lb/>
事臣於二月十二日准工部咨該臣題為欽遵明㫖甄<lb/>
别司道官員以重河漕事本部覆議内開蘇松兵備係<lb/>
<pb n="KR2k0066_WYG_012-11a"/>
暫管河務彼江南水利既設有專官今後年終仍查水<lb/>
利官舉劾其浙江水利河臣稱係原籍不敢槩叙但查<lb/>
各邊及漕運總督有所舉刺雖原籍亦所不遺總理河<lb/>
道與總督體統相同則事權不宜獨異年終查覈司道<lb/>
府州縣如南北兩直𨽻浙江河南山東凡與河道相干<lb/>
涉者無論原籍與否一體舉劾等因題奉聖㫖是各該<lb/>
司道等官但與河道相干的著總理官一體甄别欽此<lb/>
除欽遵外臣謹以今嵗甄别之疏不及蘇松水利道之<lb/>
<pb n="KR2k0066_WYG_012-11b"/>
故與兵水二道事體應否歸一之由敬為皇上陳之臣<lb/>
於萬厯十六年六月初二日入境適值添設蘇松水利<lb/>
一道副使許應逵隨亦赴任臣以事體度之漕渠必屬<lb/>
之水利道矣隨於本年閏六月初八日為查取官員賢<lb/>
否事牌行該道查造文武官員考語冊又為專責成嚴<lb/>
修守等事案行該道申飭河防初九日為欽奉勅諭查<lb/>
勘河道等事牌行該道查議濬淺築隄錢糧人夫作何<lb/>
區處七月初一日准工部咨為民饑已極西成尚逺等<lb/>
<pb n="KR2k0066_WYG_012-12a"/>
事案行該道将南京户部發銀十萬兩如遇修舉水利<lb/>
呈允支銷年終将支過實存數目報院覆查咨部初二<lb/>
日為闗防詐偽事票行該道将發去告示轉行所屬曉<lb/>
諭十八日為查濬江南河道以便早運事案行該道查<lb/>
勘運河某處淺阻作何疏濬并額徴河工脚米銀完欠<lb/>
數目二十九日為查理嵗報河道工程事牌行該道查<lb/>
取萬厯十六年修過工程用過錢糧年終冊送院類造<lb/>
該道俱無一字回報而水利道事務亦無一字闗白臣<lb/>
<pb n="KR2k0066_WYG_012-12b"/>
者隨該臣咨行應天巡撫周繼查詢管河該道縁由准<lb/>
有回咨内開先據蘇松兵備道呈稱河道事宜先年并<lb/>
水利俱係兵備道兼理今既設有水利專道則河道一<lb/>
事應否歸於水利道專管或仍聽本道兼攝呈䝉本院<lb/>
詳批河道水利原係二事仰照舊行去後今准前因相<lb/>
應咨覆等因臣遂以河道事務一意責成蘇松兵備道<lb/>
而水利道之事絶無干涉矣此非許應逵之有心抗臣<lb/>
亦以河道原屬兵備道而謂臣職專河道水利非所司<lb/>
<pb n="KR2k0066_WYG_012-13a"/>
耳故臣於年終甄别司道之疏止及李淶而不及許應<lb/>
逵也即今奉有明㫖無容别議但於職掌尚未申明事<lb/>
權亦未歸一且水利道原無管河之責而臣乃舉刺非<lb/>
所管轄之官若於事體未妥者臣查得江南水利河道<lb/>
委屬兩端而副使許應逵才猷敏練智識通明先任南<lb/>
河郎中河事固所素習河道事宜應否併屬本官兼理<lb/>
其水利事務自有撫按專司應否亦屬河道衙門兼攝<lb/>
臣不敢擅擬再照浙江司道府縣掌印水利等官工部<lb/>
<pb n="KR2k0066_WYG_012-13b"/>
覆奉明㫖令臣照各邊及漕運總督事例無論原籍與<lb/>
否一體舉劾行間續准吏部咨該本部覆臣年終舉劾<lb/>
有司官員内開浙江司道有司玩愒不職失誤河防者<lb/>
許令臣據實開報彼處撫按㕘奏等因兩咨事體未一<lb/>
有望遵行伏望敕下該部通行查議其蘇松水利惟復轉行<lb/>
彼處撫按衙門再加詳酌覆請明㫖著為成例以便永永遵<lb/>
行庶職掌明而舉刺自當事體定而責成亦易矣臣愚<lb/>
幸甚河道幸甚謹題請㫖奉聖㫖工部知道<lb/>
<pb n="KR2k0066_WYG_012-14a"/>
　　工部覆前疏<lb/>
題為明職掌一事權以便責成以裨河漕事該總理河<lb/>
道右都御史潘季馴題前事奉聖㫖工部知道欽此欽<lb/>
遵抄出到部送司案查本年二月内該總理河道右都<lb/>
御史潘季馴題為欽遵明㫖甄别司道官員以重河漕<lb/>
事内題議北直以至浙江專管及兼管河道部司諸臣<lb/>
除浙江係河臣原籍恐違近例不敢槩舉乞将中河郎<lb/>
中等官沈修等徐州道按察使等官陳瑛次第轉擢等<lb/>
<pb n="KR2k0066_WYG_012-14b"/>
因其題前來已該本部查得蘇松兵備道副使李淶暫<lb/>
管河務彼江南水利既設有專官今後年終仍查水利<lb/>
官舉劾其各司道府州縣官如南北兩直𨽻河南山東<lb/>
凡與河道相干涉者無論原籍與否一體舉劾縁由覆<lb/>
奉聖㫖是各該司道等官但與河道相干的著總理官<lb/>
一體甄别欽此已經咨行吏部及備行順天保定鳳陽<lb/>
應天浙江河南山東各撫按衙門一體欽遵訖今該前<lb/>
因似應覆請案呈到部看得河道都御史潘季馴所題<lb/>
<pb n="KR2k0066_WYG_012-15a"/>
大約謂漕河應屬水利屢經移文蘇松水利道查議漕<lb/>
河事宜不報續准應天巡撫咨稱河道水利原係兩事<lb/>
河道係兵備李淶兼攝水利係許應逵管理故年終叙<lb/>
録止及兵道而不及水道即今漕河水利應否歸一要<lb/>
行彼處撫按詳酌覆請著為定例其浙江水利等官該<lb/>
工部覆奉明㫖許總理河臣一體舉劾又准吏部咨開<lb/>
浙江司道有司失誤河防者河臣開報彼處撫按衙門<lb/>
㕘奏兩咨事體有礙乞要通行查議各一節為照蘇松<lb/>
<pb n="KR2k0066_WYG_012-15b"/>
添設水利副使一應江南水利皆其職掌而況漕河上<lb/>
裨國儲下切農事尤水利之重且要者乎十六年水道<lb/>
初設尚未履任該撫臣以江南旱荒亟欲借水利以濟<lb/>
饑民諸凡修濬事宜暫令兵備副使李淶兼攝一面舉<lb/>
行一面候新官至日交代誠得救荒權宜之䇿及水道<lb/>
既至業有專責則漕河事務自應接管若復歸之兵道<lb/>
恐非朝廷設官分職之意況水利近兼督糧每年押運<lb/>
水次則漕尤其𦂳闗疏濬豈宜别委此後河道年終仍<lb/>
<pb n="KR2k0066_WYG_012-16a"/>
當查水利道舉刺至於各省直水利官凡與河道相干<lb/>
涉者既奉明㫖許總河一體甄别則浙江雖係河臣原<lb/>
籍其司道有司茍誤河防自當論刺似不必開報彼處<lb/>
撫按叅奏此兩事者一闗職掌一闗事權職掌不明何<lb/>
以盡官守事權不一何以昭勸懲河臣詳具本末特為<lb/>
申明委應如議覆請恭候命下備咨總理河道應天巡<lb/>
撫都御史及咨都察院轉行蘇松巡按御史督行蘇松<lb/>
水利道將漕河即便管理以後興修水利做過工程用<lb/>
<pb n="KR2k0066_WYG_012-16b"/>
過錢糧凡闗係農務者照舊開呈彼處撫按衙門奏報<lb/>
闗係漕河者呈報總河衙門以憑甄别仍呈彼處撫按<lb/>
知㑹至于浙江司道府縣掌印水利等官既奉有明㫖<lb/>
詐河臣一體甄别仍應欽遵施行無容别議奉聖㫖是<lb/>
水利道有闗漕河的著遵照近㫖通行甄别<lb/>
　　縣官輕忽河務疏<lb/>
臣潘季馴謹題為縣官輕忽河務重累小民乞恩俯賜<lb/>
究治仍乞申飭成例以安地方以裨河防事據管理中<lb/>
<pb n="KR2k0066_WYG_012-17a"/>
河郎中沈修徐州兵備副使陳文燧㑹呈䝉臣憲牌内<lb/>
開各屬領銀買辦蘆柳樁檾等料除邳州遵行差官收<lb/>
買將完與民無干外該司道即查睢寧縣因何不差職<lb/>
官買運派令鄉民致生騷擾究明呈詳其徐靈宿三州<lb/>
縣見今作何收買曽否累民併查議報依䝉行據淮安<lb/>
府管河同知唐民敏呈稱本職親詣睢寧縣查得該縣<lb/>
先領銀一千五百兩分派各社殷實薛檠等前去產料<lb/>
地方收買已完見今運厰交收續領銀一千兩又分派<lb/>
<pb n="KR2k0066_WYG_012-17b"/>
各社殷實劉仲弼等轉派花户職已出示曉諭原買人<lb/>
役各將原領銀兩查照原派各料已買完者仍令交厰<lb/>
其未領銀兩俱委佐貳職官買解不許累民及查徐州<lb/>
領過銀兩已發所屬四縣差委沛縣典史朱大積等宿<lb/>
遷縣已委典史陳一揚等各前去安東等處買運惟靈<lb/>
璧縣盡派該縣小民該職親詣查理行至雙溝地方據<lb/>
各買料人役執稱買到料物俱被收料委官凌錫刁難<lb/>
使費守候日久隨拘本犯審實搜得索受人户蔣連等<lb/>
<pb n="KR2k0066_WYG_012-18a"/>
贓銀共六兩一錢九分票發縣丞楊田收貯本犯行縣<lb/>
監候外叅看得睢寧縣原估埽料派及殷實義民買解<lb/>
而殷實轉派花户動衆滋怨至於靈璧縣違背原行盡<lb/>
派花户民已不勝其苦及買到交納又被委官百計刁<lb/>
難索騙不貲誤工病民莫有甚于此者法難輕貸合無<lb/>
請乞裁奪縁由到職該職等勘得河工辦料責成掌印<lb/>
官原係節年題准事例今嵗工料已經估計呈請本院<lb/>
并漕撫部院詳允備行州縣著落掌印官領銀選委亷<lb/>
<pb n="KR2k0066_WYG_012-18b"/>
幹職官查照上𦂳買辦交厰除邳徐宿遷遵照外惟睢<lb/>
寧縣派之里甲殷實而殷實轉派之花户靈璧縣則徑<lb/>
派里甲騷擾小民且縱容義官索騙不惟墮工抑且累<lb/>
民似應呈請定奪等因到臣卷查先該臣題為申明修<lb/>
守事宜以圖永賴事款開預定工料以便工作每嵗十<lb/>
一月中旬司道踏勘沿河險夷分為三等類報總理衙<lb/>
門批允分撥應辦物料即行各掌印官領銀如數買辦<lb/>
定限正月半以前報完隨即興工四月初旬告竣著為<lb/>
<pb n="KR2k0066_WYG_012-19a"/>
成規違誤㕘究已經工部覆奉欽依通行欽遵在卷續<lb/>
于去年十一月二十一日據司道呈為㑹計預備十八<lb/>
年嵗修工料事議得徐邳靈睢宿五州縣遙縷二隄迎<lb/>
溜掃灣捲埽幫䕶合用樁草蘆柳繩檾等料該銀一萬<lb/>
三千六百四十七兩二錢一分動支淮庫嵗修銀轉發<lb/>
各州縣掌印官選委亷幹職官查照原估趂時置買交<lb/>
厰驗足聴於正月初旬興工支用已經批允通行訖臣<lb/>
又恐缺料誤工派民生事又於正月初二日牌行各州<lb/>
<pb n="KR2k0066_WYG_012-19b"/>
縣將支過銀兩責差的當員役四散收買解厰交納向<lb/>
未回報臣隨于正月十九日親詣徐邳一帶查理止據<lb/>
邳州揭報收買將完其餘州縣屢經催促並無解到該<lb/>
臣往來河濱詢知小民始知睢寧縣故違原行並無差<lb/>
官買運及至興工方纔派及殷實攀連里遞其徐州靈<lb/>
璧宿遷等三處恐亦類此即牌行司道查究去後今據<lb/>
前因臣竊惟治河之法莫要於嵗修而嵗修之工必資<lb/>
於草料草料不預則工作必遲而伏秋之間難保無虞<lb/>
<pb n="KR2k0066_WYG_012-20a"/>
矣臣是以題請十一月中旬勘估買料正月半以前報<lb/>
完興工四月初旬告竣三令五申極為詳勉而又恐其<lb/>
派累小民躭延時日復與司道叮嚀告戒不曰責差的<lb/>
當員役四散收買則曰選委廉幹職官上𦂳買辦可謂<lb/>
至諄懇矣而靈睢二縣不恤民隠惟便已私揆厥所由<lb/>
葢因積胥㸃吏意在侵扣差官收買便難染指以至義<lb/>
官凌錫大肆誅求即搜出者如此而其花費者可知矣<lb/>
即義民官如此而吏書可知矣等而上之又安知掌印<lb/>
<pb n="KR2k0066_WYG_012-20b"/>
官之無所私乎今時及三月諸料未備嵗修之工必難<lb/>
早竣不惟小民負累而於河防之事墮誤多矣既經司<lb/>
道勘覈前来相應㕘治㕘照睢寧縣知縣馮紹京靈璧<lb/>
縣署印縣丞董本才既昏庸志多怠肆視貧民如秦越<lb/>
全無已溺已饑之懷視河務若贅疣寧有急公趨事之<lb/>
義聴羣小之撥置而上官禁令若罔聞知任積棍之憑<lb/>
陵而小民咨怨了無動念徇私之弊難保不無而違玩<lb/>
之愆已屬難逭我皇上洞悉民艱特垂蠲賑留神國計<lb/>
<pb n="KR2k0066_WYG_012-21a"/>
宵旰勤惓而紹京等乃敢玩愒如此非惟有乖人臣之<lb/>
義而亦大失民牧之職矣伏望敕下該部再加查議將<lb/>
馮紹京董本併一干吏書及贓犯凌錫等行臣提問依<lb/>
律議擬官吏如有贓私從重究治庶人心知警而河工<lb/>
自肅矣再照嵗修之工每嵗必不可已者若不再加申<lb/>
飭著為定例日久官更未免弛惰併望特降嚴㫖每嵗<lb/>
十一月中旬各掌印官赴司道官處闗支銀兩將應辦<lb/>
物料責差的當員役於出産地方分投收買定限正月<lb/>
<pb n="KR2k0066_WYG_012-21b"/>
以裏報完並不許派及小民致滋騷擾如有仍前抗違<lb/>
許總理衙門指名㕘究則地方既得安堵而修防亦可<lb/>
預辦矣謹題請㫖奉聖㫖馮紹京等著河道衙門提了<lb/>
問工部知道<lb/>
　　旱久泉微禱雨疏<lb/>
臣潘季馴謹題為旱久泉微河道艱澀乞恩俯允䖍禱<lb/>
以回天變以濟糧運事據管理北河郎中李民質管泉<lb/>
兼理南旺濟寧閘座主事王元命濟寧管河兵備副使<lb/>
<pb n="KR2k0066_WYG_012-22a"/>
曹時聘㑹呈據兖州府管河運司同知陳昌言報稱自<lb/>
去冬至今天道亢暘汶泗泉流微細以致南旺等處河<lb/>
道日澁即今重運盛行恐有阻滯預呈到職該職等看<lb/>
得南旺濟寧一帶漕河地勢髙亢不通江河所賴以濟<lb/>
運者惟藉諸泉之水而諸泉之水必得天雨及時源流<lb/>
充溢斯可盈漕利涉詎自去冬至今雨澤未霑天道亢<lb/>
旱時已入夏地脈益乾泉流愈涸以涓滴有限之水充<lb/>
南北二河之用勢必不能今濬河則河身不淺導泉則<lb/>
<pb n="KR2k0066_WYG_012-22b"/>
泉穴俱闢多方疏引水涸如故人力至此無可奈何所<lb/>
仰望者惟有雨耳乃雲作風隨須臾如掃日復一日膏<lb/>
澤竟屯雖今嵗糧艘不多積有諸湖之水儘可接濟但<lb/>
目下過濟者止有江北運船江南重運及進貢船隻尚<lb/>
多未到兹值狂風捲蕩烈日薰蒸湖水雖盈亦漸消耗<lb/>
倘自今猶然不雨接濟不前殊為可慮查得萬厯十六<lb/>
年久旱河淺該查勘河工都給事中常居敬山東巡撫<lb/>
李戴㑹題請禱奉有明㫖隨即霖雨滂沱運艘利涉即<lb/>
<pb n="KR2k0066_WYG_012-23a"/>
今旱魃為虐不異往嵗河水漸涸後事可虞除行管河<lb/>
泉閘等官加謹啟閉極力疏濬職等日夜驚皇痛自修<lb/>
省外合無比照前例俯賜題請恭行祈禱于泰山諸神<lb/>
庶幾天意可回甘霖早澍國儲幸甚河道幸甚等因到<lb/>
臣臣竊惟漕河之深淺係于泉源之盛衰而泉源之盛<lb/>
衰係于雨澤之多寡葢天時地利本自相資而人力天<lb/>
工不可偏廢者也矧漕渠自鎮口閘以至臨清七百餘<lb/>
里皆賴莱蕪諸泉南北分濟道里既逺水力自微其所<lb/>
<pb n="KR2k0066_WYG_012-23b"/>
藉于霖雨者尤不小也臣於去年夏秋之間目擊山東<lb/>
地方苦旱良久已經撫按衙門題請蠲賑入冬雨尚愆<lb/>
期雪不盈寸臣逆慮漕河淺澁即嚴行司道及管河諸<lb/>
臣疏導泉穴挑濬漕渠及將汶河諸水挽入湖陂貯蓄<lb/>
以待不時之需凡可為漕計者似無遺力該司道所云<lb/>
濬河則河身不淺導泉則泉穴俱闢誠有然者第因山<lb/>
東久苦乾旱入春雨澤全無亢暘愈甚隂雲稍合旋被<lb/>
風散此皆臣等奉職無狀之所致也泉流日微漕水日<lb/>
<pb n="KR2k0066_WYG_012-24a"/>
涸閉閘積水兩日方可盈漕所幸今嵗漕糧不多徐北業已<lb/>
過濟頭幇已出臨清板閘矣獨上江運艘共計一百八<lb/>
十七隻尚未過濟而鮮貢之船亦多陸續前進臣嚴行<lb/>
管河各官將南旺蜀山馬塲馬踏等湖封閉蓄水取有<lb/>
甘結在卷候運船至日放水送舟諒亦無誤但慮狂風<lb/>
簸蕩烈日薰蒸湖水不免漸消臣與司道諸臣晝夜徬<lb/>
徨寢食為廢日望天降時雨以濟燃眉之急而竟未可<lb/>
得也考之春秋三月不雨即以示警今不雨者自冬歴<lb/>
<pb n="KR2k0066_WYG_012-24b"/>
春由春入夏矣寧能保其不涸乎臣查得萬厯十六年<lb/>
四月間山東巡撫都御史李戴亦以久旱不雨漕渠淺<lb/>
澁㑹同勘工都給事中常居敬題請躬詣泰山祈禱奉<lb/>
聖㫖便著該巡撫官䖍誠祈禱禮部知道欽此諸臣遵<lb/>
行未幾而大雨如注葢聖徳隆盛素格天心意念所及<lb/>
百靈効順宜其響應如此伏望我皇上容臣比照前例<lb/>
率同司道等官齋食素衣躬詣泰畤建壇祈懇仰冀旱<lb/>
魃濳消甘霖速降則非惟運道可免淺澁而民生亦可<lb/>
<pb n="KR2k0066_WYG_012-25a"/>
望其有年矣奉聖㫖著河道官竭誠祈禱該部知道<lb/>
　　添募夫役以裕河工疏<lb/>
臣潘季馴謹題為添募夫役以裕河工以安民生事據<lb/>
中河分司工部郎中沈修徐州道管河副使陳文燧呈<lb/>
稱照得國家定鼎燕都嵗運東南粳粟四百萬石涉江<lb/>
淮經邳徐入閘必資黄淮二河濟之嘉隆以来河決崔<lb/>
鎮淮決髙堰髙寳興鹽山清桃宿等處田廬蕩溺正河<lb/>
淺涸轉運艱辛東修西潰數十年無寧宇至萬厯六年<lb/>
<pb n="KR2k0066_WYG_012-25b"/>
䝉本院剏築遙隄重門禦暴盡塞諸決束水歸漕田地<lb/>
始獲耕種民居亦將安堵迄今已逾十年而隄長夫少<lb/>
修守乏人以致車馬踐踏風雨剝蝕日見卑薄近䝉本<lb/>
院調撥山東徭夫三千九百餘名倩派徐邳靈睢宿鄉<lb/>
夫一萬二千餘名大加修築工已告竣而各夫犒賞動<lb/>
經數千嵗修銀兩僅供物料不免稱貸于漕庫民固稱<lb/>
勞官亦告匱甚非久安長治之䇿也為今之計必須添<lb/>
夫一千二百餘名分撥險要去處專令亷幹官一員管<lb/>
<pb n="KR2k0066_WYG_012-26a"/>
理修守庶㡬不至墮誤但添夫不難而増餉難每夫工<lb/>
食八兩該銀九千六百兩當此民窮財盡之時豈宜派<lb/>
及里甲查得萬厯十六年本院㑹同漕撫衙門奏留二<lb/>
升米銀内相應動支召募等因到臣該臣看得治河之<lb/>
法平時有修築之工伏秋有防守之苦一有不周禍患<lb/>
立至夫役減少固難責以全功起派鄉夫又不免於騷<lb/>
擾隨查中河所管地方北自鎮口閘南至清河縣兩岸<lb/>
共一千餘里而豐沛蕭碭四縣隄岸又約二百餘里原<lb/>
<pb n="KR2k0066_WYG_012-26b"/>
設夫役頗多祇因工食缺乏日漸減削僅存五千五百<lb/>
餘名計里分派每里不及五名中間又多逃曠以至嵗<lb/>
修之時不免派及鄉夫而犒賞之費動經數千貧夫所<lb/>
得不多官司設處甚苦且與其勞費于既壞之後孰若<lb/>
預辦于未壞之先乎所據司道之請誠有不可已者伏<lb/>
望敕下該部再加查議如果臣言不謬容臣劄行司道<lb/>
轉行淮安府每嵗于臣等奏留輕齎二升米銀内動支<lb/>
九千六百兩分發沿河各州縣募有身家之人共一千<lb/>
<pb n="KR2k0066_WYG_012-27a"/>
二百名責令亷幹官員專管分布要害處所平時加上<lb/>
幫築伏秋晝夜防禦庶幾河防有人閭閻無擾未必非<lb/>
永賴之筞也再照前項米銀以全漕計之約有二萬七<lb/>
千餘兩但每嵗俱有折兊即如萬厯十七年止有一萬<lb/>
九千七百二十五兩十八年止有六百二十六兩六錢<lb/>
以致原借漕庫欽修銀兩尚未補足以後此等年分難<lb/>
保不無仍乞特賜允行漕撫衙門如遇二升米銀不足<lb/>
容臣暫于漕庫借支别項銀兩給散各夫候下年解到<lb/>
<pb n="KR2k0066_WYG_012-27b"/>
之日如數補還則餉不病于告匱而隄可恃以長固民<lb/>
可藉以少安矣謹題請㫖奉聖㫖工部知道該工部覆<lb/>
奉施行<lb/>
　　官旗挾帶私貨疏<lb/>
臣潘季馴謹題為官旗挾帶私貨十倍明例壅阻漕渠<lb/>
乞恩申飭成規以釐夙弊以裕轉輸事據管理漕務㕘<lb/>
政吳同春呈蒙臣憲牌查得江西南饒二衞所糧船私<lb/>
帶木筏甚多塞滿河路仰道㑹同濟寧道速令江西運<lb/>
<pb n="KR2k0066_WYG_012-28a"/>
糧把總公同管河同知將木起放在岸要見某衞所某<lb/>
船見帶板木若干共秤重若干斤具數呈報催船星夜<lb/>
前行木植留人看守等因又䝉漕撫部院牌仰本道即<lb/>
查前船如果因帶板木變賣故行遲延每船除例帶土<lb/>
宜六十石如係板木每一百斤准算一石此外但有夾<lb/>
帶過多者查明入官將船催赶前進等因依䝉㑹同濟<lb/>
寧道行委兖州府管河運司同知陳昌言江西把總賁<lb/>
□秤盤過木數到道為照今嵗糧船為數甚少運納宜<lb/>
<pb n="KR2k0066_WYG_012-28b"/>
速詎意南饒二衞所多帶木筏擠塞河路殊屬違玩既<lb/>
經管河同知查勘前来即應照議没官但板木就水秤<lb/>
盤低昻恐未盡確合無備行陳同知將前堆寄濟寧板<lb/>
木一百三十六萬五千一百九斤内量除二十八萬五<lb/>
千一百二十九斤入官變價作正支銷仍將一百七萬<lb/>
九千九百八十斤照依原盤各船數目撥給軍人收領<lb/>
任其發賣及又揭稱漕運議單内開運軍土宜每船許<lb/>
帶六十石沿途遇淺盤剥責令旗軍自備脚價例外多<lb/>
<pb n="KR2k0066_WYG_012-29a"/>
帶者照數入官乃今法久人玩違禁攜帶十有八九各<lb/>
船每到馬頭輒延緩數日雖曰挨幇實為脫貨而把總<lb/>
運官亦或因公濟私帶貨覔利總分于衞衞分于所所<lb/>
又分帶于旗軍遂致旗軍乗機夾帶有至數萬斤者淹<lb/>
滯運艘稽悞程途莫甚于此葢因盤驗姑息參罰之例<lb/>
未定人情狃于因循相應議處以後開兊司道嚴諭各<lb/>
船止帶别項土宜限定六千斤其竹木板片沈重貨物<lb/>
不許稍帶違者搜獲勿論多寡即發水次衙門入官每<lb/>
<pb n="KR2k0066_WYG_012-29b"/>
年南船抵𤓰儀則委𤓰洲江防同知抵淮則委淮安驗<lb/>
單推官抵徐入閘則委管河同知逐一嚴搜果無夾帶<lb/>
回報漕司案候稽考如前途驗過後官查有夾帶即係<lb/>
前官容縱一體㕘治永為遵守庶例嚴而實效可臻源<lb/>
清而流弊自絶等因呈詳到臣案查先據兖州府管河<lb/>
運司同知陳昌言揭稱饒州所糧船止三十七隻稍帶<lb/>
木筏八十三弔濟寧天井閘河擠塞盈滿每船載木既<lb/>
多不得不缷為筏況以重船而尾復曳以重筏連綿之<lb/>
<pb n="KR2k0066_WYG_012-30a"/>
勢撑駕又難閘板既啟待久水洩又以河淺為名延挨<lb/>
貨賣及查南昌衞較之該所更甚縁由前來臣即牌行<lb/>
兩道委官盤卸隨據濟寧管河副使曹時聘呈將秤盤<lb/>
過多帶板木數目令人看守各船催赶前進呈詳到臣<lb/>
已經詳批各官旗故違明例稍帶私貨不啻十倍矣今<lb/>
既停留在岸姑候各運船抵灣遲速再奪間今據前因<lb/>
臣看得嵗漕四百餘萬自𤓰儀至淮安則資諸湖與二<lb/>
河之水自鎮口閘至臨清板閘則資汶泗之水每年四<lb/>
<pb n="KR2k0066_WYG_012-30b"/>
五月間雨少泉微正當漕渠淺澀之際適值糧運盛行<lb/>
之時臣督管河官員開湖閉閘多方蓄水以求速濟良<lb/>
亦苦矣迺今各船私帶重貨公行無忌而南饒兩處運<lb/>
船見卸板木重一百三十六萬五千一百餘斤而未盤<lb/>
之先沿途開厰發賣已多該道所報僅及其半船内磁<lb/>
鐵等器又不知其幾何矣何怪乎舟行遲滯抵灣之愆<lb/>
期也究其來由運軍一貧如洗烏得有此鉅貨盡係運<lb/>
官通同把總販賣營利勢壓旗軍分派裝載今嵗運艘<lb/>
<pb n="KR2k0066_WYG_012-31a"/>
不多南饒僅八十五隻稍帶木筏所至充塞若遇全運<lb/>
之年萬艘鱗集寸步難前矣其貽漕河之害甚非眇小<lb/>
所據把總賁㨗及領運指揮朱維祺千户張士維等通<lb/>
同派買之弊難保不無而容情阿縱之愆已屬難逭但<lb/>
沿襲日久向未申明禁例姑免㕘治隨批該道將給軍<lb/>
并入官之數通呈漕司稽考去後其該道所議以後開<lb/>
兊各道嚴諭官旗止帶别項土宜不許仍攜竹木板片<lb/>
及要委官盤驗一節似應依擬除聴漕撫及巡漕衙門<lb/>
<pb n="KR2k0066_WYG_012-31b"/>
設法稽查外竊惟漕米之盈虧係于漕司而運艘之遲<lb/>
速係于河道合無許令總河衙門分行各管河分司各<lb/>
照地方分段盤驗如運船入𤓰儀至淮安通濟閘責之<lb/>
南河郎中由黄河至鎮口閘責之中河郎中自鎮口至<lb/>
珠梅閘責之夏鎮主事自南陽至安山閘責之南旺主<lb/>
事自張秋至臨清板閘責之北河郎中但遇糧船入境<lb/>
把總官投逓官旗及部運船隻名數到司就便抽盤遵<lb/>
照議單除應帶土宜六十石外如有多餘或違禁仍帶<lb/>
<pb n="KR2k0066_WYG_012-32a"/>
竹木板片及沿途躭延收買貨物者將貨物盡數入官<lb/>
領運把總及指揮千百户指名㕘呈總河衙門具奏提<lb/>
問葢各分司俱有河道之責貨重難行愆期悞事各司<lb/>
自難諉咎痛癢切身又何敢徇情避怨哉至於開兊起<lb/>
行之時則在該省糧儲道加意檢查嚴行戒諭指顧之<lb/>
間不勞餘力而自可省沿途之擾擾矣如蒙敕下該部<lb/>
再加查議覆奉明㫖行臣欽遵施行仍著為定例永永<lb/>
遵守庶積弊可釐而轉輸自速矣謹題請㫖奉聖㫖户<lb/>
<pb n="KR2k0066_WYG_012-32b"/>
部知道<lb/>
　　户部覆前疏<lb/>
題為官旗挾帶私貨十倍明例壅阻漕渠乞恩申飭成<lb/>
規以釐夙弊以裕轉輸事該總理河道右都御史潘季<lb/>
馴題前事奉聖㫖户部知道欽此欽遵抄出到部送司<lb/>
查得議單内一款凡運軍土宜毎船許帶六十石沿途<lb/>
遇淺盤剥責令旗軍自備脚價例外多帶者照數入官<lb/>
監兊糧儲等官水次先行搜檢督押司道及府佐官員<lb/>
<pb n="KR2k0066_WYG_012-33a"/>
沿途稽查經過儀真聴儧運御史盤詰淮安天津聴理<lb/>
刑主事兵備道盤詰六十石之外俱行入官經盤官員<lb/>
徇情賣法一併㕘治遵行在卷今該前因案呈到部看<lb/>
得河道都御史潘季馴題稱江西把總賁捷總下指揮<lb/>
朱維祺千户張士維等各官旗挾帶竹木私貨沿途發<lb/>
賣致遲轉運欲要將應帶土宜六十石外其餘堆寄板<lb/>
木私貨盡行入官所據把總領運等官法應㕘治縁相<lb/>
沿日久向未申明今次姑免行究以後開兊之時各要<lb/>
<pb n="KR2k0066_WYG_012-33b"/>
管河分司照依地方如法盤驗有違禁多帶者盡數入<lb/>
官將領運把總及指揮千百户指名㕘呈仍著為定例<lb/>
一節為照漕運每船附帶土宜六十石載在議單實國<lb/>
家恩恤旗軍之典而不才運官通同挾帶數多以致排<lb/>
擠滿河大阻運艘則非許令附帶初意若不亟行申飭<lb/>
將來稽遲糧運其弊實由于此既經河道都御史題議<lb/>
前來相應依擬覆請恭候命下本部移咨河道衙門轉行<lb/>
各管河分司此後凡遇糧船到時即照依各管地方分<lb/>
<pb n="KR2k0066_WYG_012-34a"/>
段盤驗如運船土宜除六十石外若有多餘或違禁仍<lb/>
載竹木沈重等物及沿途收買貨物者將貨物盡數入<lb/>
官仍將違犯運官指名㕘治如經管地方盤驗官員徇<lb/>
情賣法亦遵照議單事例聴河道衙門一併㕘處至于<lb/>
開兊之時則尤責成該省粮儲道加意檢查違者亦同<lb/>
㕘治併著為定例永逺遵守併咨漕運衙門知㑹及應<lb/>
天浙江江西湖廣山東河南各巡撫一體遵照施行奉<lb/>
聖㫖是<lb/>
<pb n="KR2k0066_WYG_012-34b"/>
　　恭報三省直隄防告成疏<lb/>
臣潘季馴謹題為恭報三省直隄防告成乞恩申飭修<lb/>
守之法以圖永賴事伏念臣犬馬餘生甘心草莽謬蒙<lb/>
我皇上天髙地厚之恩拔之廢棄之中授以總河之任<lb/>
靦顔受事忽復三秋兩河工程業已曲為之制而周為<lb/>
之防矣才識固有未融而心力不敢不竭隄防雖已稍<lb/>
備而修守不可不嚴謹將做過工程開列陳請除南河<lb/>
邵伯髙寳范口禮壩中河張福王家二隄夏鎮塔山鎮<lb/>
<pb n="KR2k0066_WYG_012-35a"/>
口北河閘壩湖隄各欽修土石等工該臣於萬厯十七<lb/>
年五月二十四日將完過縁由具疏奏報不敢贅瀆外<lb/>
節據中河郎中沈修徐州兵河按察使陳瑛見任副使<lb/>
陳文燧呈稱節奉本院劄案為申明修守事宜以圖永<lb/>
賴等事行職等將先後題准應修隄工勒限興築上𦂳<lb/>
報竣職等遵依督率分委府州縣等官親詣工所如法<lb/>
率作至萬厯十八年五六等月各日期不等通完訖一<lb/>
應料物犒賞等銀俱於嵗修銀内動支並無請有别項<lb/>
<pb n="KR2k0066_WYG_012-35b"/>
錢糧為照徐淮一帶河道自昔萬厯八年本院剏築遥<lb/>
隄髙厚堅實水循故道經今十年運艘利涉居民安堵<lb/>
凡司河道者俱享平成之利近年以来風雨損壞夫役<lb/>
停減修補失時加以連嵗異常洪水縷隄逼臨河身掃<lb/>
灣衝刷易於塌陷若非遙隄保障難免無虞今䝉督促<lb/>
大加幫修悉如舊式及議築格隄以防決水横流自夏<lb/>
徂秋暴漲數次河南水髙一丈五尺而隄壩無恙以後<lb/>
嵗加修守即為久安長治之䇿并將加幫剏築徐州靈<lb/>
<pb n="KR2k0066_WYG_012-36a"/>
璧睢寧邳州宿遷桃源清河沛縣豐縣碭山共十州縣<lb/>
遙隄縷隄格隄月隄大行隄土壩等項共長一十萬四<lb/>
千三十九丈一尺各髙厚如式數目開呈前來又據夏<lb/>
鎮主事余繼善㑹同徐州道呈同前因及備開加幫剏<lb/>
築完沛縣徐州支廟及縷隄長隄縴路土壩等項共長<lb/>
二萬一千九百六十六丈八尺各高闊數目又據河南<lb/>
管河原任副使陳九仞見任副使李三才各先後呈報<lb/>
幫築剏築接補完滎澤原武中牟鄭州陽武封丘祥符<lb/>
<pb n="KR2k0066_WYG_012-36b"/>
陳留蘭陽儀封睢州考城商丘虞城河内武陟共一十<lb/>
六州縣遙月縷横等隄新舊大壩共長一十四萬四百<lb/>
九十四丈七尺九寸俱覔真淤杵實並非昔日雜沙虚<lb/>
鬆可比委堪捍禦縁由并各工程細數開列前来及據<lb/>
濟寧兵河陞任按察使曹子朝見任副使曹時聘節次<lb/>
呈報修築完曹縣單縣新舊堤壩并加幫完太行隄共<lb/>
長二萬六千四百四十七丈七尺七寸挑改過梁靖口<lb/>
河渠長一百八十丈見今武王二壩逼水南徙黄河安<lb/>
<pb n="KR2k0066_WYG_012-37a"/>
流等因各開報到臣據此案照萬厯十六年十月十四<lb/>
日准工部咨該臣題為申明修守事宜以圖永賴事欵<lb/>
開一立法増築遙隄以固隄防徐淮之民十年以來所<lb/>
以得免魚鼈之患而運道不致梗阻者恃有遙隄也向<lb/>
無稽考未補分寸剥蝕過半合行司道官將各隄坍損<lb/>
卑薄者以原隄丈尺為凖先行加幫取平後自十八年<lb/>
為始每嵗加幫五寸等因工部覆奉聖㫖河道每嵗修<lb/>
防先年題有定規乃各該官員不行著實遵守曠職悞<lb/>
<pb n="KR2k0066_WYG_012-37b"/>
事這所議俱依擬行如有仍前怠玩的總河官指名㕘<lb/>
奏重治欽此備咨前来又於本年十二月十九日准工<lb/>
部咨該臣題為申明河南修守事宜以固河防事欵開<lb/>
一查得黄河北岸逼鄰漕河闗係甚重𢎞治年間先臣<lb/>
劉大夏築有長隄一道起自曹縣至武陟縣詹家店止<lb/>
南岸逼近省㑹藩封重地最為要害亦有長隄一道起<lb/>
自虞城縣至滎澤縣止兩隄延亘千有餘里實為該省<lb/>
屏翰但地鮮老土隄皆浮沙而河流遷改靡常多有濱<lb/>
<pb n="KR2k0066_WYG_012-38a"/>
河難守者矣今據該道逐一查覈分為緩急二工容臣<lb/>
嚴行刻期幫築加意驗探如有墮誤或夾雜浮沙或夯<lb/>
杵不實茍且塞責者容將管河官㕘拿究治等因工部<lb/>
覆奉聖㫖依議行欽此備咨前来又於萬厯十七年十<lb/>
月二十四日准工部咨該臣題為三省直修防告竣河<lb/>
流近已歸漕據實恭報仰慰聖衷事本部覆議趙皮寨<lb/>
至李景髙口議築遙隄支將軍廟至塔山議築長隄羊<lb/>
山至土山議築横隄皆區畫周悉於河道有裨相應依<lb/>
<pb n="KR2k0066_WYG_012-38b"/>
擬等因題奉聖㫖是河道事宜著總理等官照舊用心<lb/>
經理欽此備咨前来俱經通行司道勒限興工去後查<lb/>
得加幫遙隄適值去嵗黄水暴漲修防不暇止將象山<lb/>
一帶二十餘里加幫髙厚其餘尚未施工已經嚴督中<lb/>
河司道大加幫築間續據中河司道議得單家口一帶<lb/>
河身獨窄隄臨河濱原題棄縷守遙惟恐黄水横肆順<lb/>
隄東洩合照原題邳州横隄之制再於房村單口雙溝<lb/>
成舖辛安等處各増築格隄一道又據河南管河道副<lb/>
<pb n="KR2k0066_WYG_012-39a"/>
使李三才勘得判官村荆隆口陶家店馬坊營三家莊<lb/>
陳隆莊大寨等處最為險要將幫舊剏新隄壩等工續<lb/>
議呈詳俱經臣覆勘允當批行興舉刻期完報去後今<lb/>
據前因覆覈相同臣竊惟防河如防寇自古記之矣防<lb/>
寇則曰邊防防河則曰隄防邊防者防寇之内入也隄<lb/>
防者防水之外出也欲水之無出而不戒於隄是猶欲<lb/>
寇之無入而忘備於邊者矣且自古稱治水者莫過於<lb/>
禹而考之禹貢曰九澤既陂四海會同先臣蔡沈釋之<lb/>
<pb n="KR2k0066_WYG_012-39b"/>
曰九州之澤已有陂障而無決潰四海之水無不㑹同<lb/>
而各有所歸陂障即隄也神聖如禹而猶不免致力於<lb/>
隄則舍隄之外别無所以防河者矣臣於萬厯六年奉<lb/>
命治河即請築遙隄以防其潰築縷隄以束其流八九<lb/>
年間河流順軌故道宴然業有成效矣而嵗久官更弊<lb/>
滋法弛以河防為末務視隄工為贅疣一簣莫加萬夫<lb/>
閒曠而車馬之蹂躪風雨之剥蝕河流之汕刷髙者日<lb/>
卑厚者日薄又何恠其東潰西決哉荷䝉我皇上授臣<lb/>
<pb n="KR2k0066_WYG_012-40a"/>
以總理之權責臣以修復之事臣襪線微才固不能别<lb/>
為新竒之䇿而管窺小見尤不敢為僥倖之圖惓惓以<lb/>
隄防陳乞謬承俞命畢力仰成督率南直𨽻河南山東<lb/>
司道等官将濱河一帶地方躬親荒度周爰諮諏舊有<lb/>
而今圯者則議加幫舊無而宜有者則議剏築遙隄約<lb/>
攔水勢取其易守也而遙隄之内復築格堤葢慮決水<lb/>
順遙而下亦可成河故欲其遇格即止也縷隄拘束河<lb/>
流取其衝刷也而縷隄之内復築月隄葢恐縷逼河流<lb/>
<pb n="KR2k0066_WYG_012-40b"/>
難免衝決故欲其遇月即止也防禦之法頗稱周備較<lb/>
之己卯告成之功更為詳密而夏鎮河南山東往嵗原<lb/>
未經理者皆一體増建矣倘能嵗守不失則河流自無<lb/>
衝決之患河不衝決則故道晏然翕由順軌而運艘自<lb/>
無阻滯之虞矣但畚土成隄原非鐵石稍不修葺便至<lb/>
傾頽嵗嵗修之嵗嵗此河也世世守之世世此河也故<lb/>
嵗修錢糧之設徭編雇募額夫凡以為河也而可置之<lb/>
虚糜閒曠之地哉臣是以諄諄為申明修守之請也伏<lb/>
<pb n="KR2k0066_WYG_012-41a"/>
望天語叮嚀嚴諭地方司道等官查照臣愚節次題奉<lb/>
欽依事理每嵗務將各隄頂加髙五寸兩傍汕刷及卑<lb/>
薄處所一體幫厚五寸年終管河官呈報各該司道要<lb/>
見本隄原髙濶若干今加幫共髙濶若干司道官躬親<lb/>
驗覈開報總河衙門覆覈年終造册奏繳不如式者指<lb/>
名㕘究庶河防永固而國計民生俱有賴矣臣又查得<lb/>
連年司道等官肩仔河工頗竭心力除府佐州縣掌印<lb/>
管河官候秋防報竣另行題請奬戒原任河南管河道<lb/>
<pb n="KR2k0066_WYG_012-41b"/>
副使陳九仞已經論劾難以另議外如中河分司郎中<lb/>
沈修夏鎮分司主事余繼善徐州兵河道陞任按察使<lb/>
陳瑛見任副使陳文燧河南管河道副使李三才山東<lb/>
濟寧兵河道陞任按察使曹子朝見任副使曹時聘謀<lb/>
謨已竭其心思黽勉不辭於夙夜祁寒溽暑逐逐於畚<lb/>
鍤之内而寢食靡寧鳩工聚材齗齗於會計之時而錙<lb/>
銖不爽大興千里之築如垣如墉皆其心膂所致共圖<lb/>
久逺之計必誠必慎不為茍且之謀況工料取辦於嵗<lb/>
<pb n="KR2k0066_WYG_012-42a"/>
修絶無虚糜之弊而胼胝侵尋於嵗月未聞倦勤之時<lb/>
固皆分義當然不敢别有希冀相應咨部紀録庶幾稍<lb/>
勸羣工再照三省直之道途頗逺臣一身委有難周河<lb/>
南兩岸隄工皆都御史周世選一身肩承羣䇿畢舉當<lb/>
饑饉之日而鼔舞有方貧民樂為之用當暴漲之時而<lb/>
提撕不懈地方賴以無虞實多保障之功全無矜伐之<lb/>
意本官已蒙簡拔似難瀆請然臣不敢掠其功以為己<lb/>
功蔽其賢而不以告之君父者也伏望敕下該部再加<lb/>
<pb n="KR2k0066_WYG_012-42b"/>
查議覆奉明㫖容臣遵奉施行臣愚幸甚河防幸甚謹<lb/>
將完過工程數目具本開坐謹題請㫖<lb/>
　計開<lb/>
　　南直𨽻工程<lb/>
總管官中河郎中沈修徐州兵河道陞任按察使陳瑛見<lb/>
　任副使陳文燧督同淮安府陞任同知徐伸丁憂同<lb/>
　知申安見任同知唐民敏分委都事胡傅指揮文棟<lb/>
　等<lb/>
<pb n="KR2k0066_WYG_012-43a"/>
徐州迤南幫築完南北兩岸遙隄共長六千三百七十<lb/>
　四丈二尺剏築完谷山隄頭長六十丈加築完谷山<lb/>
　子隄長八十丈剏築完房村格隄長四百九十六丈<lb/>
　單家口格隄長三百一十八丈本口幫築完南北兩<lb/>
　岸縷隄共長五千八百三十八丈加幫完該州迤北<lb/>
　黄河上源縷隄長三千六百二十三丈<lb/>
靈璧縣南岸幫築完遙隄長三千七百二十七丈剏築<lb/>
　完雙溝格隄長四百一十五丈填完河身底長四丈<lb/>
<pb n="KR2k0066_WYG_012-43b"/>
　口長六丈深七尺幫築完南岸縷隄共長二千二十<lb/>
　七丈五尺加築完子隄長一千六百二十丈築塞單<lb/>
　家口私開涵洞缺口長八十丈<lb/>
睢寧縣南北兩岸幫築完遙隄長八千九十五丈剏築<lb/>
　完成字舖格隄長四百三十二丈七尺河口三道俱<lb/>
　有廂邊埽土牛幫䕶辛安格隄長三百五十六丈加<lb/>
　幫完兩岸縷隄共長一萬五千七百八十一丈補築<lb/>
　完成字舖隄長一百四十九丈<lb/>
<pb n="KR2k0066_WYG_012-44a"/>
邳州南北兩岸幫築完遙隄共長一萬二千八百三十<lb/>
　二丈四尺剏築完羊山横隄長四百七十三丈築過<lb/>
　横隄迤西水口長四十丈加幫完縷隄共長一萬三<lb/>
　千八百二十五丈<lb/>
宿遷縣南岸加幫完遙隄長七百四十三丈四尺修築<lb/>
　完歸仁集隄長五千七百五十六丈幫築完南岸縷<lb/>
　隄共長六千七十六丈<lb/>
桃源縣南岸加幫完馬厰坡隄長一千五百丈修砌完<lb/>
<pb n="KR2k0066_WYG_012-44b"/>
　馬厰閘鴈翅長八丈六尺高七尺幫築完北岸遙隄<lb/>
　長一千三百三十七丈修補完崔鎮徐昇季太三義<lb/>
　四滚水壩兩鴈翅迎水接連土隄共長四十八丈<lb/>
清河縣南岸加幫完張福口王家隄共長四百一十丈<lb/>
　幫修完縣前圍隄長一百零六丈<lb/>
沛縣加幫完張村店一帶縷隄共長三千零四十丈填<lb/>
　補完縷隄雨淋缺口共一千八十二處共計九百二<lb/>
　十丈太行隄雨淋缺口共三千二百七十處共計一<lb/>
<pb n="KR2k0066_WYG_012-45a"/>
　千一十丈<lb/>
碭山縣加幫完大壩六段共長一千四百八十六丈五<lb/>
　尺幫築完劉金樓白川店縷隄共長一千零八十丈<lb/>
豐縣加幫完清水河大小月隄并邵家大壩邀城寺月<lb/>
　隄共長五千八百八十七丈補築完田劉口隄四十<lb/>
　六丈四尺塞完涵洞一處長二丈七尺填完縷隄缺<lb/>
　口水溝共一千四百五十七處補完太行隄缺口水<lb/>
　溝共一千五百九十七處<lb/>
<pb n="KR2k0066_WYG_012-45b"/>
總管官夏鎮主事余繼善徐州兵河道陞任按察使陳瑛<lb/>
　見任副使陳文燧督同陞任同知徐伸丁憂同知申<lb/>
　安見任同知唐民敏等<lb/>
沛縣境山起至留城一帶又自大隄頭起至地浜溝止<lb/>
　運河縴路兩次幫築完隄共長一萬五千八百丈加<lb/>
　幫完塔山縷隄長七百五十丈剏築完支將軍廟縷<lb/>
　隄長七百五十丈内有水口一百二十丈俱下埽三<lb/>
　層其尤要害處水口四十丈加埽一層俱用排樁深<lb/>
<pb n="KR2k0066_WYG_012-46a"/>
　釘幫築完留城至黄家閘東隄長二千六百三十九<lb/>
　丈修砌完石壩一座長濶共一百四十五丈修補完<lb/>
　鎮口閘東西鴈翅共長四十六丈三尺幫築完鎮口<lb/>
　閘西隄起至大隄頭止長一千五百四十五丈<lb/>
徐州上河築完牛頭灣梁山等處壩共十五道計長三<lb/>
　百丈零三尺剏築完伊家林隄長三十七丈五尺<lb/>
　　河南工程<lb/>
總管官管河道原任副使陳九仞見任副使李三才督<lb/>
<pb n="KR2k0066_WYG_012-46b"/>
　同開封府加從四品服色同知吳克勤同知張士奇<lb/>
　懐慶府同知劉應聘歸徳府通判蕭汝慎等管理<lb/>
滎澤縣幫築完北岸甄家莊舊隄共長四千三百八十<lb/>
　六丈三尺四寸郭家潭等處長隄共長一千七百七<lb/>
　十二丈八尺填平潭窩底闊四五丈至三十二丈口<lb/>
　闊四丈至六丈五尺深七八尺至二丈二尺南岸幫<lb/>
　築完小院村舊隄長二千二十丈朱家莊等處隄長<lb/>
　五百四十八丈剏築完曹家屯遙隄長三百五十六<lb/>
<pb n="KR2k0066_WYG_012-47a"/>
　丈遶築完梨園村月隄長二百三十丈幫築完蘇家<lb/>
　莊舊隄長二百丈<lb/>
原武縣北岸幫築完姚村隄長七百五十八丈婁家莊<lb/>
　隄長三百四十九丈胡村舖隄長七十二丈婁彩店<lb/>
　隄長三百五十六丈王村正南舊隄五段共長二百<lb/>
　八十九丈剏築完張家莊月隄長一千二百五十五<lb/>
　丈幫完本莊舊隄長二百二十三丈舊壩長一百八<lb/>
　十丈幫築完小陳橋等處隄長四千二十七丈七尺<lb/>
<pb n="KR2k0066_WYG_012-47b"/>
　師家莊舊隄共長五百四十四丈判官村舊隄長九<lb/>
　百三十五丈舊壩長一千零六丈<lb/>
中牟縣南岸幫築完黄煉集隄共長二千四百丈剏築<lb/>
　完新莊集隄長七百八十七丈七尺幫築完舊隄六<lb/>
　百一十七丈四尺<lb/>
鄭州南岸幫築完小陳橋舊隄長二百三十丈三尺<lb/>
陽武縣北岸幫築完脾沙岡隄長一千八百三十四丈<lb/>
　六尺三寸剏築完壩長三百丈幫完舊壩長二百丈<lb/>
<pb n="KR2k0066_WYG_012-48a"/>
　幫完宋家莊舊隄長二百四十六丈王佑莊舊隄共<lb/>
　長四千四百丈南岸訾家莊後至圓墩寺止原題應<lb/>
　幫舊隄共長三千三百六十四丈内除一段照舊外<lb/>
　實幫完隄長一千八百九十四丈接補完本寺迤北<lb/>
　舊隄長一百七十三丈剏築完買家寨月隄長九百<lb/>
　丈申家寨遙隄長四百五十五丈幫築完舊隄共長<lb/>
　二千六百三十丈又接築完本寨迤東舊隄長四百<lb/>
　八十二丈<lb/>
<pb n="KR2k0066_WYG_012-48b"/>
封丘縣北岸幫築完千家店中欒城舊隄共長八千八<lb/>
　百四十七丈二尺舊壩長七百丈幫築完蕭家莊張<lb/>
　家莊壩并潭窩共長一百七十五丈剏築完原題荆<lb/>
　隆口遙隄長二千五十六丈填完根下河身三處共<lb/>
　長二十八丈九尺潭窩二處共長一百七十五丈幫<lb/>
　築完本口壩三段共長一百四十七丈接築完隄三<lb/>
　段共長四十二丈幫完東姜寨老隄七段共長八百<lb/>
　二十丈<lb/>
<pb n="KR2k0066_WYG_012-49a"/>
祥符縣南岸幫築完瓦子坡舊隄長一千八百七十一<lb/>
　丈一尺二寸柳青口横隄長四十六丈劉獸醫口舊<lb/>
　隄共長五千零五十七丈三尺剏築完原題劉獸醫<lb/>
　口遙隄比原估稍直省減九百六十八丈實築長二<lb/>
　千七百三十二丈幫築完陶家店兔伯堽埽頭集舊<lb/>
　隄三道共長七千七百六十六丈填完水坑六箇共<lb/>
　長四十四丈陶家店幫完舊壩長一百丈張家灣築<lb/>
　完新隄長六十丈剏築完月壩一段長三百五十丈<lb/>
<pb n="KR2k0066_WYG_012-49b"/>
　幫完壩岸共長一千三百二十六丈剏築完遙隄長<lb/>
　一千零五丈補完缺口五十七處共長二百一十二<lb/>
　丈填完坑窪一處長四十丈剏築完李仲英寨遙隄<lb/>
　長一千五百五十丈填平本隄東西兩頭坑共長二<lb/>
　十丈幫築完槐疙疸隄共長一千三百一十五丈填<lb/>
　完水坑一處長一十五丈北岸幫築完馬家口舊隄<lb/>
　共長一千七百七十丈填完王盧寨起至魚里止行<lb/>
　車路口三十六處坑窪五處共長一百四丈九尺五<lb/>
<pb n="KR2k0066_WYG_012-50a"/>
　寸幫完貫臺陳橋集隄長五千七百一十丈接築完<lb/>
　省城周圍大隄共長一萬三千八十丈修補完缺口<lb/>
　拖脚八十一處共長一千五百七十二丈剏築完劉<lb/>
　家寨遙隄長二千九百三十丈<lb/>
陳留縣南岸幫築完解家堂舊隄長三千二百四十丈<lb/>
　北岸幫築完陳留寨隄岸二段共長一千一百四十<lb/>
　丈<lb/>
蘭陽縣北岸加築完楊家莊舊隄長一千六百丈銅瓦<lb/>
<pb n="KR2k0066_WYG_012-50b"/>
　廂舊隄共長三千三百二十二丈張村集舊隄共長<lb/>
　一千八百五十五丈馬坊營舊隄共長二千六十三<lb/>
　丈剏築完本營月隄長六百五十丈又遙隄長五百<lb/>
　五十二丈填完溝渠坑窪一百一十八處共長二百<lb/>
　九十丈一尺南岸剏築完趙皮寨遙隄長一千七百<lb/>
　五十四丈七尺幫築完草廟舊隄長二千六百七十<lb/>
　丈補築完草橋等處舊隄内有車踐缺口二十一處<lb/>
　共折長二十一丈<lb/>
<pb n="KR2k0066_WYG_012-51a"/>
儀封縣北岸剏築完煉城口隄長一百七十五丈六尺<lb/>
　又築完遙隄長一千七百五十丈幫築完舊隄長一<lb/>
　千五十丈内填完行車大埠口二處共長十丈舊壩<lb/>
　長六百五十六丈壩後有坑長二百五十丈填與地<lb/>
　平幫築完榮花樹舊隄長一千六百三十三丈填完<lb/>
　行車大埠口二處共長十丈加築完穵泥河舊隄長<lb/>
　六十九丈補築完舊壩長三百七十丈加築完三<hi>闕</hi>
　莊舊隄長三百一十六丈舊壩長<hi>闕</hi>百九十一丈填<lb/>
<pb n="KR2k0066_WYG_012-51b"/>
　築完拖脚缺口一十九處共長一百七十丈剏築完<lb/>
　䕶壩一道長三百七十五丈南岸幫築完普家營葛<lb/>
　田口堤共長四千六百七十四丈岔股隄長二千六<lb/>
　百三十丈剏築完李景髙口遙隄長六百丈大寨月<lb/>
　隄長六百二十丈補築完缺口拖脚二十八處共長<lb/>
　二百八十丈接築完䕶城隄三段共長九百四十丈<lb/>
睢州南岸加幫完大城集舊隄二段共長三百五十丈<lb/>
考城縣北岸加幫完芝麻莊月隄長七百三十丈舊壩<lb/>
<pb n="KR2k0066_WYG_012-52a"/>
　共長三百五十七丈八尺填完坑窪三處共長五十<lb/>
　三丈接築完新壩三段共長一百五十四丈五尺剏<lb/>
　築完本莊背後月隄一道長一千三十六丈補築完<lb/>
　陳隆莊䕶壩長八十八丈幫築完月隄長六十五丈<lb/>
　内有坑長六丈深一丈二尺填平上築髙一丈二尺<lb/>
　剏築完壩岸長一百六十丈補築完李秀厰唐家水<lb/>
　口回龍廟流通集董家莊五處隄壩共長五百二十<lb/>
　四丈五尺填完水坑長二十八丈南岸幫築完遙隄<lb/>
<pb n="KR2k0066_WYG_012-52b"/>
　五段共長五百五十丈<lb/>
商丘縣南岸補築完楊先口缺口一處長一十八丈幫<lb/>
　築完本口隄長三十二丈又本口迤東幫完舊隄長<lb/>
　四百三十八丈口西幫完隄長十六丈五尺加幫完<lb/>
　楚家灣東隄長十一丈<lb/>
虞城縣南岸幫築完羅家口隄長二千四百丈<lb/>
河内縣沁河南岸補築完古陽東西壩共九段長三百<lb/>
　四十四丈五尺幫築完縷水隄自閘口起至安家樓<lb/>
<pb n="KR2k0066_WYG_012-53a"/>
　止長二百丈<lb/>
武涉縣沁河北岸補築完大原村壩二段共長四十四<lb/>
　丈五尺沁河東岸補築完隄長六丈五尺壩長二百<lb/>
　六十丈填完水口長一十五丈廟後覆土長一十一<lb/>
　丈廟前覆土長八丈又幫完隄長二百六十丈蓮花<lb/>
　口剏築完壩長一百八十三丈一尺壩後剏築完戧<lb/>
　隄長一百六十四丈本口添幫隄長十一丈接築完<lb/>
　縷隄長四十丈幫築完大樊村隄長四十五丈剏築<lb/>
<pb n="KR2k0066_WYG_012-53b"/>
　完郭村隄長四百八十五丈五尺沁河南岸修築完<lb/>
　䕶城隄長四百四十二丈黄河北岸詹家店王化營<lb/>
　剏築完隄長一百丈幫築完隄長一千三百五十九<lb/>
　丈内有缺口一十三處長一百六十四丈俱幫填完<lb/>
　　山東工程<lb/>
總管官濟寧兵河道陞任按察使曹子朝見任副使曹<lb/>
　時聘督同兖州府管河運司同知羅大奎等管理<lb/>
曹縣武家壩幫築完舊老隄自二十九舖起至三十五<lb/>
<pb n="KR2k0066_WYG_012-54a"/>
　舖止共長二千四百丈五尺加幫完土壩馮家厰王<lb/>
　家壩等處共二十九道共長七百九十九丈接築完<lb/>
　王家壩後䕶壩一道長二百二十丈加築完董家口<lb/>
　史家樓壩四段共長四百八十丈幫築完大王廟起<lb/>
　至劉滿莊止隄長二百二十五丈修築完曹家集牛<lb/>
　市屯劉滿莊月隄共長二千五百二十三丈五尺幫<lb/>
　築完舊老隄三舖至七舖又自三十舖起至重隄北<lb/>
　頭止共長二千二百二十九丈九尺五寸幫築完王<lb/>
<pb n="KR2k0066_WYG_012-54b"/>
　家壩埽臺三段共長二百二十七丈填平坑窪長六<lb/>
　十三丈二尺二寸加築完埽臺起至窰南隄長三百<lb/>
　七十八丈幫築完裏河隄自八舖起至十六舖止長<lb/>
　四千八百七十六丈壩南重隄長一百零三丈加修<lb/>
　完太行隄自十七舖起至二十五舖止長四千八百<lb/>
　六十丈挑濬過梁靖口洩水支河長一百八十丈<lb/>
單縣幫築完十八舖隄長五百四十丈縷水隄自十舖<lb/>
　至十七舖止長三千二百四十丈縷水月隄長五百<lb/>
<pb n="KR2k0066_WYG_012-55a"/>
　四十一丈五尺二寸剏築完頭舖鴈翅上壩長四十<lb/>
　丈加修完太行隄自十五舖起至二十舖止長二千<lb/>
　七百六十四丈八尺<lb/>
以上通計幫築過各項隄壩共長二十六萬四千五百<lb/>
　六十一丈九尺六寸剏築過各項隄壩共長二萬八<lb/>
　千三百八十六丈五尺開挑過河渠長一百八十丈<lb/>
　　河上易惑浮言疏<lb/>
臣潘季馴謹題為垂亡之人憂思轉切謹摘河上一二<lb/>
<pb n="KR2k0066_WYG_012-55b"/>
易惑浮言乞恩俯賜勘議以定久計以免勞費事伏念<lb/>
臣潦倒無知久甘畎畆誤䝉我皇上拔之既棄之餘授<lb/>
以總理之任二三年間殫竭心力一應事體請自聖裁<lb/>
種種俱有成畫試有小效矣尚有一二事宜理本如此<lb/>
而人言必不如此工本難為而人情必欲強為若不早<lb/>
為勘議浮言不免蝟興全河之工未必不由此而決裂<lb/>
也敢敬陳之夫鎮口閘内為汶泗清流鎮口閘外為黄<lb/>
沁濁流平時清濁相當内水外出頗順惟黄水一發則<lb/>
<pb n="KR2k0066_WYG_012-56a"/>
黄強清弱倒灌入漕而河渠淤澱此理勢之必然者上<lb/>
源山陜以西雨少則黄水易消而内水之出速上源雨<lb/>
多則黄水難消而内水之出遲此又理勢之必然者自<lb/>
用河為運以來灌塞之患無嵗無之其年逺無卷及旋<lb/>
淤旋通者無論矣臣姑以嘉靖末年尚有卷簿可查者<lb/>
言之查得嘉靖四十一二年黄水由大小溜溝會漕於<lb/>
夾溝驛南黄漲漕淤糧艘阻滯該總河都御史王士翹<lb/>
行徐州領夫挑通嘉靖四十四年大小溜溝淤斷該總<lb/>
<pb n="KR2k0066_WYG_012-56b"/>
河都御史陳堯行徐州一面挑濬一面起剥前進隆慶<lb/>
元年黄河南徙秦溝會漕於梁山之北淤塞無異溜溝<lb/>
該總河尚書朱衡行徐州洪分司督夫挑濬隆慶二年<lb/>
黄河衝塞濁河改至茶城與漕交㑹茶城之稱自此始<lb/>
隆慶三年茶城淤閣重運該總河都御史翁大立具題<lb/>
要從馬家橋經地浜溝至徐州子房山下另開新河以<lb/>
避茶城之淤續因黄落漕通前議隨寢隆慶四年茶城<lb/>
填塞八里内水漫由張孤山東衝出翁大立具題就於<lb/>
<pb n="KR2k0066_WYG_012-57a"/>
張孤山開河本年冬本河復塞仍將茶城挑通原議隨<lb/>
寢隆慶五年茶城淤淺該臣先任總河行委經歴韓栢<lb/>
部夫常川撈濬運艘賴以無阻隆慶六年茶城淤阻該<lb/>
總河侍郎萬恭行司道疏濬通行萬厯元年八月茶城<lb/>
淤塞該工部題行總河衙門設法挑濬萬厯二年黄水<lb/>
倒灌淤漕三十餘里該總河都御史傅希摯集夫挑濬<lb/>
前給事中吳文佳題將翁都御史原議馬家橋出子房<lb/>
山開河一道行傅都御史勘得子房山前蝦蟆山西俱<lb/>
<pb n="KR2k0066_WYG_012-57b"/>
有伏石馬家橋一帶俱係水占難以議開前議遂止萬<lb/>
厯三年十一月内黄水大發茶城淤塞十里調夫挑通<lb/>
萬厯四年茶城淤淺糧運艱阻復開張孤山東以冀此<lb/>
塞彼通至萬厯五年二河俱淤復開茶城正河通運萬<lb/>
厯六年茶城淤淺徐州道參政游季勲築過順水丁頭<lb/>
壩一十六道束水衝刷萬厯七八九十等年淤塞尤甚<lb/>
至十一年間該中河郎中陳瑛議呈漕撫尚書凌雲翼<lb/>
改漕河於古洪出口即今之鎮口閘河也剏建内華古<lb/>
<pb n="KR2k0066_WYG_012-58a"/>
洪二閘逓互啟閉淤難深入而去黄河口僅一里挑濬<lb/>
甚易人頗便之萬厯十五年秋黄水大發河與隄平而<lb/>
棍徒段守金私受民船重賄將牛角灣私開黄水迸入<lb/>
淤塞其逺議者欲復歸徳府丁家道口故道使黄水盡<lb/>
出小浮橋以免濁河倒灌該勘工都給事中常居敬看<lb/>
得閘河出口無往而不㑹黄則無往而不受淤豈從濁<lb/>
河則淤而出小浮橋則否邪具疏題寢請於古洪閘外<lb/>
添設鎮口一閘去河僅八十丈縱有沙淤挑濬猶易葢<lb/>
<pb n="KR2k0066_WYG_012-58b"/>
深知清黄交接之處難免淤灌故不得已而為易濬之<lb/>
計良有以也今之議者不察水勢不鑒往昔偶見淤墊<lb/>
議論風生如臣昏庸無足論矣向來總河諸臣豈無一<lb/>
人髙才朗識者乎而卒無如之何也大小溜溝淤矣改<lb/>
而為梁山北淤亦如之梁山北淤矣改而為茶城淤亦<lb/>
如之茶城淤矣改而為張孤山東淤亦如之張孤山東<lb/>
淤矣復改而為茶城淤亦如之茶城復淤矣改而為古<lb/>
洪淤亦如之勞民傷財畢竟無益所幸郎中陳瑛都給<lb/>
<pb n="KR2k0066_WYG_012-59a"/>
事中常居敬先後剏築三閘遞互啟閉而挑濬始易計<lb/>
無出於此矣臣又查得萬厯十六年閏六月内該臣題<lb/>
為清黄交接處所濁流倒灌易淤懇乞特降綸音以嚴<lb/>
閘禁事要將古洪等閘每遇黄水暴發即下板以遏濁<lb/>
流之横黄水消落則啟板以縱泉水之出比照清江浦<lb/>
三閘啟閉之法刻石金書豎立各閘俾知畏忌等因題<lb/>
奉聖㫖是各閘啟閉嚴約俱依擬有勢豪人等阻撓的<lb/>
照淮安閘壩事例即便挐問枷號干礙職官指名㕘奏<lb/>
<pb n="KR2k0066_WYG_012-59b"/>
欽此倘如所題何至淤澱而王程難稽客心難挽閘上<lb/>
官牌力難阻遏每照常居敬原題三閘遞互啟閉之法<lb/>
通放船隻縱有淤淺不過八十丈旋濬旋放亦無難者<lb/>
至於運艘入口大約俱在孟夏以前水未大發淤亦不<lb/>
久或少加撈濬之工必無阻滯舎此之外别無他策如<lb/>
謂鎮口逼近濁河故易灌塞要得别尋一道則邳州之<lb/>
直河離濁河二百里矣而何其淤也宿遷縣之小河口<lb/>
去濁河三百餘里矣而何其淤也清河縣之清口去濁<lb/>
<pb n="KR2k0066_WYG_012-60a"/>
河五百餘里矣而全淮之力十倍於漕何以黄發即澀<lb/>
而每嵗初伏通濟閘外捲築輭壩以防其倒灌也要之<lb/>
黄強清弱隨處相接則隨處倒灌隨處淤塞總之不出<lb/>
科臣常居敬所云無往而不會黄則無往而不受淤兩<lb/>
言盡之矣似不必過為紛更也但人情不見其形未信<lb/>
其影必須勘議以杜後言此其一矣臣又查得濱河州<lb/>
縣河髙於地者在南直𨽻則有徐邳泗三州宿遷桃源<lb/>
清河三縣在山東則有曹單金鄉城武四縣在河南則<lb/>
<pb n="KR2k0066_WYG_012-60b"/>
有虞城夏邑永城三縣而河南省城則河髙於地丈餘<lb/>
矣惟宿遷一縣已於萬厯七年改遷山麓其餘州縣則<lb/>
全恃䕶城一隄以為保障各處久已相安並無他説惟<lb/>
徐州則議論稍多其故有二一以山陜久旱之後連嵗<lb/>
雨水頗多伏秋不免加漲觀者不考其源而惟歸罪於<lb/>
河固無恠其然矣一以前嵗十一月間知州張世美初<lb/>
任未諳為義民官盧泰所愚開隄放水遂忘築塞消凌<lb/>
水發黄水灌入内濠侵及街衢地方官民不歸罪于知<lb/>
<pb n="KR2k0066_WYG_012-61a"/>
州張世美與義官盧泰而惟歸罪于河至有謂䕶隄與<lb/>
城平者有謂泉從地湧者夫䕶城石隄自昔有之非一<lb/>
二年間所築者則河之原髙於地可知矣且隄髙不過<lb/>
丈餘遂謂與城相平城何若是其卑邪徐州為邳睢上<lb/>
游徐州而水平隄隄平城也則迤南一帶州縣皆陸沈<lb/>
矣有是理哉且黄河入伏始漲秋杪漸消冬春則涸隄<lb/>
外露有沙灘非經年渰浸者近該徐州於去年十一月<lb/>
間揭稱河水已消再過數日内水可放臣近又令人視<lb/>
<pb n="KR2k0066_WYG_012-61b"/>
水將及址矣今稱入冬黄水尚與隄平則伏秋又將何<lb/>
如邪至於隄内之水葢因盧泰灌放頗多兼之去嵗雨<lb/>
雪甚頻徐民不善車戽一時難於消涸若謂泉從地湧<lb/>
則城中之水宜向與外河相平即䕶隄無所用之矣何<lb/>
待盧泰放灌之後方有水邪非臣所能解也然臣有治<lb/>
河之責凡可圖維即宜曲處不必問其人言之有無也<lb/>
臣已行徐州道將城中窪地用土墊髙仍一面撥夫車<lb/>
戽復查最低之處開洩自去年九月以來向在料理不<lb/>
<pb n="KR2k0066_WYG_012-62a"/>
敢弛墮但為今之計惟有戽城濠之水使内水可洩固<lb/>
護城之隄使外水不入正盧泰之罪以警將來或加髙<lb/>
徐城數尺以防不虞此則事理之所當為而人力之所<lb/>
可為者也舎此惟有比照宿遷縣事例遷城而已葢所<lb/>
患者惟徐城之積水於運道原無阻礙若必欲卑黄河<lb/>
伏秋之水以就徐城之地則天地氣候之自然恐非人<lb/>
力所能強遏者勞民傷財之事或從此起矣人情厭舊<lb/>
喜新臣言終不盡信臣在自當力諍必不依違第今衰<lb/>
<pb n="KR2k0066_WYG_012-62b"/>
病已劇死有日矣獨念臣從事此河已歴三朝犬馬戀<lb/>
主之情豈肯以將去而遂置此河於度外邪伏望敕下<lb/>
該部轉行該地方巡撫及各差御史㑹同總河衙門督<lb/>
行徐州道副使陳文燧或添委海潁二道中河夏鎮二<lb/>
分司逐一勘議如有别䇿使漕黄交接之處可免淤灌<lb/>
之患徐州城外之水可免暴漲之虞不妨從長計議如<lb/>
必不可當仍舊貫毋徇人情毋拘成説務求經久可行<lb/>
之道不為勞費無益之工則事體畫一而浮言可息矣<lb/>
<pb n="KR2k0066_WYG_012-63a"/>
再照徐城被水灌浸以貽百姓之憂者盧泰實始禍之<lb/>
人死有餘辜者也臣據該州申文行道提究未報此而<lb/>
貸之何以警後仍容總河衙門嚴究以正法紀庶幾將<lb/>
來知䕶隄之為重而無輕犯者矣謹題請㫖奉聖㫖是<lb/>
　　司道畫地巡守疏<lb/>
臣潘季馴謹題為入伏行河將屆病痼步履不前乞敕<lb/>
司道畫地巡守容臣力疾稽查以保萬全事臣竊惟河<lb/>
防喫𦂳伏秋為嚴而伏秋隄防巡視為急此臣與司道<lb/>
<pb n="KR2k0066_WYG_012-63b"/>
官之責也但該道政務頗繁勢固不能專理司官事權<lb/>
不重勢亦有所難行故臣受事以來春初即出秋深方<lb/>
歸凡所以代該道之所不暇而助司官之所不及者一<lb/>
切以身任之東奔西馳周諮荒度曽無息肩駐足之時<lb/>
也今臣年七十有一去冬暴病阽危氣血兩枯形神盡<lb/>
槁腰疾成痼舉足輒仆三疏乞休未奉俞㫖即使旦晚<lb/>
褫黜候代尚未可期文移催督之事猶自勉強支吾而<lb/>
奔走跋涉之勞實非傴僂蹇澁者所能任也今嵗五月<lb/>
<pb n="KR2k0066_WYG_012-64a"/>
入伏初夏即當發水晝夜惶懼計無所施反覆思維惟<lb/>
有司道官畫地巡行臣時加督察庶可責成除河南山<lb/>
東各有専道副使一員心無他技事有成矩每嵗查照<lb/>
舊規用工修守無容分任外查得中河地方原有郎中<lb/>
一員與徐州道共理南河地方原有郎中一員與徐州<lb/>
海防二道共理夏鎮地方原有主事一員與徐州道共<lb/>
理道里頗逺閱視難周一人則有所不逮兩官則易於<lb/>
推諉合將邳州并睢寧桃源清河三縣坐派郎中沈修<lb/>
<pb n="KR2k0066_WYG_012-64b"/>
専管修滿去任代者接管徐州并豐沛碭山靈璧宿遷<lb/>
五縣坐派副使陳文燧専管山陽縣南地界起至清河<lb/>
口止又有清江浦起至戴百户營止文華寺起至髙家<lb/>
堰越城南止一帶河防坐派郎中黄曰謹専管髙郵寶<lb/>
應江都𤓰儀一帶河防坐派按察使張允濟専管自珠<lb/>
梅閘起至鎮口止并支將軍廟塔山一帶徐州道所轄<lb/>
地方頗多相應専派主事余繼善管理如有疎虞照地<lb/>
指名㕘究肩仔在身智慮自畢分委已定規避自無合<lb/>
<pb n="KR2k0066_WYG_012-65a"/>
拳獨擊勝於十羊九牧者多矣矧今諸隄俱完兩河循<lb/>
軌惟欲於掃灣迎溜之處督促埽䕶以免汕刷洪水暴<lb/>
漲之日躬親閱視以防懈弛此司道之力所裕如者該<lb/>
道一切往來姑暫停止其部臣所轄州縣有不奉該司<lb/>
約束者容臣提問具奏臣職任在河䝉恩以河一日未<lb/>
死何敢忘河病劇計窮萬不得已而溷干天聴如此倘<lb/>
䝉我皇上以河防重務衰病非宜將臣即賜罷黜使臣<lb/>
得以全河付之代者則死亦瞑目矣伏望敕下該部再<lb/>
<pb n="KR2k0066_WYG_012-65b"/>
加查議如果臣言可採覆奉明㫖咨臣轉行各該司道<lb/>
查照應管地方欽遵施行庶幾地有専司人有専轄利<lb/>
害切心經理必慎而河防允有賴矣奉聖㫖這河道畫<lb/>
地巡守事宜俱依擬著實行潘季馴著不妨在任調理<lb/>
用心經理督察該部知道<lb/>
　　申明修守泗隄工完疏<lb/>
臣潘季馴謹題為申明修守事宜以圖永賴事據潁州<lb/>
兵備副使王之猷呈稱節奉總理河道并撫按衙門劄<lb/>
<pb n="KR2k0066_WYG_012-66a"/>
案行職將原題准泗州應修䕶城土石隄工勒限興舉<lb/>
上𦂳報竣遵依轉行鳳陽府督率該州知州汪一右分<lb/>
委同知等官馬尚絅等親詣工所如法率作將原估石<lb/>
隄内應换老土自北門迤西月隄由西門香花門南門<lb/>
至東門迤北新橋廟止共長一千四百五十六丈貼近<lb/>
石隄内挖深七尺闊三尺仍於隄裏幫闊五尺髙七尺<lb/>
中心挖去五尺闊一丈一尺計土論方共築過老土三<lb/>
萬一千三百六十九方自新橋口起北至西門牌坊止<lb/>
<pb n="KR2k0066_WYG_012-66b"/>
應加修石隄長九百三十二丈加髙二尺用石二層共<lb/>
砌大石一千八百六十四丈石隄内加老土九千五百<lb/>
三十九方自八蜡廟起由西門至香花門外止添建子<lb/>
隄長一千六百八十丈用碎石砌髙二尺五寸闊二尺<lb/>
五寸自西門牌坊起迤南至東門迤北新橋口止隄長<lb/>
一千一百六十五丈裂縫裏外俱用石灰兠抿又於原<lb/>
議䕶隄之外應添修新橋迤南大隄用石長六十一丈<lb/>
窰西石隄三處共用石長二十五丈攔水壩長二十五<lb/>
<pb n="KR2k0066_WYG_012-67a"/>
丈攔馬牆一處以上工程自萬厯十七年七月二十五<lb/>
日興舉至十八年九月二十九日通完訖已蒙本院委<lb/>
官親詣各工覆加閱視丈量明白俱各修理堅固及查<lb/>
採取土石遵照禁例老土在盱眙縣西五十里馬過觜<lb/>
縣東二十五里龜山挖取大石在舊縣迤南澗溪青平<lb/>
山離城一百二十里碎石在清河縣地名老子等山離<lb/>
城四十五里俱由水路裝運悉係禁山之外並無違碍<lb/>
其原發工料銀四千九百三十兩零五分七釐二毫九<lb/>
<pb n="KR2k0066_WYG_012-67b"/>
微九纎五沙内支土石灰料樁木并匠作夫船工食共<lb/>
用過銀三千八百九十九兩三錢六分五釐實省剰銀<lb/>
一千零三十兩六錢九分二釐二毫九微九纎五沙貯<lb/>
庫除用過錢糧細數已委鳳陽府推官葢國士查盤明<lb/>
的造册送覈外所據完過工程丈尺日期并經管官員<lb/>
職名分别勤惰奬戒等第理合呈報等因又據鳳陽府<lb/>
推官葢國士呈䝉總理河道并漕撫衙門憲牌仰職前<lb/>
去泗州將䕶城隄工逐一覈實依䝉親歴該州沿隄逐<lb/>
<pb n="KR2k0066_WYG_012-68a"/>
工細加查閱完過工隄俱係真正老土夯杵堅實取驗<lb/>
土色相同並無夾雜浮沙石隄亦皆如法修砌堅固可<lb/>
垂久逺等因各呈報到臣據此案照萬厯十六年八月<lb/>
内該臣具題前事欵開一加幫真土以保䕶隄查得泗<lb/>
州䕶隄當水一面甃石可恃但石内土隄霖雨坍損石<lb/>
將安附等因該工部覆議築土固石委宜亟舉題奉欽<lb/>
依備咨前來已經備行該道估勘得前隄換土加石工<lb/>
料等項通共該銀四千九百二十九兩三錢六分五釐<lb/>
<pb n="KR2k0066_WYG_012-68b"/>
通詳各院隨該前任漕撫侍郎舒應龍看得修築泗隄<lb/>
禦淮保城宜在冬春水落之候先行儹築如候催齊工<lb/>
費完足方行興工不無稽延時日批行該道節次查發<lb/>
鳳陽府并潁州庫貯無礙銀共一千七百三十二兩四<lb/>
錢七分零運司醃切銀八百一十五兩零鳳陽府紙贖<lb/>
等銀六百三十四兩二錢二分三毫廬州府屬并滁州<lb/>
全椒來安二縣積剰銀共三百四十八兩一錢七分一<lb/>
釐五毫本道自理紙贖銀三百兩潁州庫貯支剰民壯<lb/>
<pb n="KR2k0066_WYG_012-69a"/>
工食銀六百五十三兩五分六釐零以上共銀四千四<lb/>
百八十二兩九錢一分二釐八毫委官支領分投興工<lb/>
尚少銀四百四十六兩四錢四分七釐二毫呈要查處<lb/>
給發縁由通詳到臣會同撫按衙門查有淮安府庫貯<lb/>
停濬草灣銀六千一百四十四兩六錢相應於内動支<lb/>
銀四百四十六兩四錢四分七釐二毫解發泗州補足<lb/>
原估之數作速儧工勒限本年告完聴臣等委官覈驗<lb/>
工程的確錢糧明白造册奏繳其餘存停濬草灣銀兩<lb/>
<pb n="KR2k0066_WYG_012-69b"/>
仍令收貯淮庫聴候原議防守清浦河工支用等因具<lb/>
題本部覆奉欽依備咨前來已行該道督理動發銀兩<lb/>
支用間臣等又於隄工未舉之先嚴行該道申飭禁例<lb/>
泗州諸山密邇祖陵山前山後不許取土取石敢有夤<lb/>
縁縱夫在於就近山場挖取者即便挐究取有該州掌<lb/>
印管工官重甘結狀在卷續據該道呈報工完惟恐丈<lb/>
尺短少築砌不堅又經復委鳳陽府推官葢國士查覈<lb/>
去後今據前因該臣會同總督漕撫右侍郎周寀巡按<lb/>
<pb n="KR2k0066_WYG_012-70a"/>
直𨽻監察御史龔雲致看得淮水發自河南之桐栢山<lb/>
挾七十二溪之水東㑹于黄以入于海其性最暴而泗<lb/>
州居淮河之下流卑于祖陵之地二丈三尺一寸而龜<lb/>
山横截河中約攔水勢伏秋之時不免加漲此于祖陵<lb/>
形勢最為佳勝而泗州之民不免有沮洳之患矣臣等<lb/>
查得宋臣歐陽修先春亭記有云景祐三年泗州張守<lb/>
問民之所素病而治其尤暴者曰暴莫大于淮越明年<lb/>
春作城之外隄髙三十三尺則泗城之藉于䕶隄者久<lb/>
<pb n="KR2k0066_WYG_012-70b"/>
矣隄髙三十三尺則水之髙可知矣而嵗久浸廢前功<lb/>
盡毁萬厯四五年間巡按御史見任刑部侍郎邵陛築<lb/>
隄為䕶甃石為堅泗民恃以為安者十五年矣至今名<lb/>
其隄為邵公隄而風雨淋漓車馬蹂躙内土不免傾圯<lb/>
臣于受事之初躬往視之誠慮其土去而石無所附也<lb/>
遂以為請隨該工部覆奉欽依漕撫侍郎舒應龍多方<lb/>
搜括鳩工庀材始克有濟然該地方大小諸臣拮据鞅<lb/>
掌畚鍤間者嵗有二月而後告成其勤勞亦有不可泯<lb/>
<pb n="KR2k0066_WYG_012-71a"/>
者然係人臣分内之事何敢過為干請除佐幕義民等<lb/>
官勞勩未多臣等量行奬賞舊縣巡檢張謨酣飲廢事<lb/>
徑行戒飭不敢瀆陳外如潁州兵備道副使王之猷風<lb/>
猷峻潔功令嚴明勘覈務極其精詳而工作無虚飾之<lb/>
弊稽查不遺于絲粟而錢糧無冒破之奸已經臣于年<lb/>
終例薦仍應咨部紀録者也如鳳陽府知府李驥千推<lb/>
官葢國士泗州知州汪一右以上三員志存捍患念切<lb/>
急公綜理密而縮費大裒原額調派均而撫循尤所留<lb/>
<pb n="KR2k0066_WYG_012-71b"/>
心允宜優奨仍咨吏部紀録者也泗州同知馬尚絅泗<lb/>
州衞指揮王畿泗州吏目李元嗣泗州衞鎮撫王有功<lb/>
千户陶承祖路由正盱眙縣典史曹自髙以上七員殫<lb/>
力驅馳勞瘁不辭于寒暑悉心催督勤劬無間于始終<lb/>
所當量奨併行紀録者也餘剰銀一千三十兩六錢九<lb/>
分二釐零内將草灣銀四百四十六兩四錢四分七釐<lb/>
二毫仍歸淮庫聴候修河支用其餘無礙銀五百八十<lb/>
四兩二錢四分零聴候漕撫衙門作正支銷除將支用<lb/>
<pb n="KR2k0066_WYG_012-72a"/>
過工料項欵銀數造册奏繳外伏望敇下該部再加查<lb/>
議如果臣等所言非謬覆請明㫖行臣等遵奉施行應<lb/>
奨官員容行該道動支該府州無礙銀兩分别等第給<lb/>
散謹題請㫖奉聖㫖工部知道該工部覆奉聖㫖是這<lb/>
各官紀録奨戒等項俱依擬<lb/>
　　議創石隄疏<lb/>
臣潘季馴謹題為議創石隄以垂永賴事據夏鎮分司<lb/>
工部都水司主事余繼善呈稱本職奉本院劄付内開<lb/>
<pb n="KR2k0066_WYG_012-72b"/>
准工部咨該本院題奉欽依自珠梅閘起至鎮口閘止<lb/>
併支廟塔山一帶一應修守工程專責本職管理隨查<lb/>
得先䝉本院為酌議漕隄以圖經久事仰職照牌事理<lb/>
即便查議近修漕河一帶縴道橋梁運艘過日委果可<lb/>
恃就便一意修整堅固以垂永久如悉用土隄為便要<lb/>
見前被衝損今作何法能禦衝汕之患取土作何裝運<lb/>
物料錢糧作何出辦逐一虚心酌議務求確當呈詳施<lb/>
行如該司别有良筞不妨從長計議以憑酌議具題毋<lb/>
<pb n="KR2k0066_WYG_012-73a"/>
得含糊兩可以致後艱䝉此本職俯思職掌既已分土<lb/>
從此一有失誤皆職之責也豈容他諉即將所轄上下<lb/>
河道與今酌議事宜細加檢㸃看得本管河渠鎮口當<lb/>
清黄交接之處常有倒灌淤塞之虞本職請加鎮口古<lb/>
洪閘石以峻隄防仍建河口木閘一座以便挑濬東築<lb/>
戴家山横隄使外水不得漫入西築支廟隄令濁河不<lb/>
得越過牛角灣門户關鎖甚密兩翼相抱如環明效亦<lb/>
可睹已惟運舟入漕之後必由隄岸縴挽少有殘缺便<lb/>
<pb n="KR2k0066_WYG_012-73b"/>
成阻隔查得溜溝至姜家橋一帶皆係一線之隄外濱<lb/>
微山吕孟諸湖内通西湖風掀浪湧内外加攻質非金<lb/>
石欲保常固難矣每嵗東修西補僅可支吾一時今春<lb/>
風雨更甚損壞尤多該職將全缺處所採取木料搭置<lb/>
橋梁既可縴挽而水勢通融又可内洩以増漕水之盛<lb/>
其餘殘缺隄岸亦皆修葺完固但木橋易損客土難堅<lb/>
終非一勞永逸之計查得微赤諸山多産石塊道里甚<lb/>
近如多置船隻載取山石砌成兩面石隄毎三里留一<lb/>
<pb n="KR2k0066_WYG_012-74a"/>
水口丈餘上面鋪橋通行下縱水勢入運既成金隄之<lb/>
固又有濟漕之益葢隄而橋者也永賴之計無出於此<lb/>
隨又查估得應用物料自溜溝起至姜家橋止計七千<lb/>
二百丈兩面俱用石砌髙一丈一二尺不等毎丈用石<lb/>
一十二三層不等内用底石襯䕶大小闊狹不等難計<lb/>
丈數俱令本管夫匠於微赤等山採運合用石匠二百<lb/>
名在於本管夫内選用抹縫石灰撥夫採柴燒用隄心<lb/>
用土填築議令回空糧船并空載民船上於戚城下於<lb/>
<pb n="KR2k0066_WYG_012-74b"/>
境山髙阜處所稍帶差委職官督令逺近各隄交卸俱<lb/>
未議錢糧外惟有擎石杉樁每丈用短樁六十根共四<lb/>
十三萬二千根每五根折長樁一根共折八萬六千四<lb/>
百根毎根價銀一錢共該銀八千六百四十兩運石下<lb/>
樁須用船隻今議買民船八十隻毎隻價銀十兩共該<lb/>
銀八百兩二項共該銀九千四百四十兩其餘零星小<lb/>
費本職另行議處今值錢糧匱乏之時不敢别請乞於<lb/>
原留餘剰二升米銀併嵗修銀内支用雖所費僅將萬<lb/>
<pb n="KR2k0066_WYG_012-75a"/>
金而以數年幫修之費權之亦畧相當如蒙允行職當<lb/>
矢竭犬馬力督管河同知趙坰并各州縣掌印管河官<lb/>
措辦興舉此工告成則本職所轄河道一百四十餘里<lb/>
登之覆盂之固無復有不舉之工遺後日之慮者矣等<lb/>
因到臣卷查先該臣牌行該司㑹查近修内漕一帶橋<lb/>
梁縴道是否可久又該臣題奉欽依分任司道畫地巡<lb/>
守劄行本官去後今據前因為照主事余繼善所轄地<lb/>
方實係漕黄濱鄰交會之所而二三年間本官既竭心<lb/>
<pb n="KR2k0066_WYG_012-75b"/>
力築隄設閘防䕶頗周似無慮矣所據溜溝姜家橋一<lb/>
帶縴路較之河防雖有不同而揆之利涉亦當周備今<lb/>
以一線之隄居諸湖之中風浪衝刷勢所不免故隨修<lb/>
隨圮旋壞旋築葢自設隄以來即有然者本官議將本<lb/>
隄兩邊用石鑲砌毎三里留一橋門使内外之水通融<lb/>
縈會並流出閘則既免阻遏之虞又無衝潰之患且工<lb/>
費不過萬金錢糧取之嵗額計無善於此矣伏望敕下<lb/>
該部再加查議如果臣言可採覆奉明㫖容臣督行主<lb/>
<pb n="KR2k0066_WYG_012-76a"/>
事余繼善率同各掌印管河官將各項料物器具分投<lb/>
措辦設法甃砌其應動銀兩派撥官夫及買船帶土一<lb/>
切事宜悉照本官所議施行未盡事宜臨期再行斟酌<lb/>
但道里頗逺工作亦煩矧非洗鍋待爨之工無妨次第<lb/>
興舉惟在堅久可恃不必刻立限程工完之日聽總理<lb/>
衙門覆覈明實如果工程堅好足垂永久優敘奏請以<lb/>
勵羣工若虚應故事定行㕘究用過錢糧造册奏繳漕<lb/>
渠幸甚臣愚幸甚謹題請㫖奉聖㫖工部知道該工部<lb/>
<pb n="KR2k0066_WYG_012-76b"/>
覆奉聖㫖是<lb/>
　　會勘徐城鎮口疏<lb/>
臣潘季馴謹題為垂亡之人憂思轉切謹摘河上一二<lb/>
易惑浮言乞恩俯賜勘議以定久計以免勞費事據管<lb/>
理中河郎中沈修夏鎮主事余繼善淮揚海防兵備按<lb/>
察使張允濟潁州兵備副使王之猷徐州兵備副使陳<lb/>
文燧㑹呈䝉臣并漕運巡撫右侍郎周寀劄付俱准工<lb/>
部咨為前事并工科都給事中楊其休等題為臨河要<lb/>
<pb n="KR2k0066_WYG_012-77a"/>
地水漲可虞乞敕勘議以慰人心事及䝉巡漕御史賈<lb/>
名儒案驗奉都察院剳付同前事備行職等會同詳勘<lb/>
要見各疏内所稱加隄加城以後黄水暴發有無可以<lb/>
捍禦遷城避患士民意見有無翕然相同開隄分水是<lb/>
否可免衝決通湖洩水是否可免停漲此外有何長便<lb/>
之策足為河防久逺之利務要虚心計處毋得漫為兩<lb/>
可之言致誤大計其鎮口閘座若果别有善地可以改<lb/>
建亦不妨從實勘報如以清黄交㑹之處無往不淤見<lb/>
<pb n="KR2k0066_WYG_012-77b"/>
在閘座去口尚近易於疏濬仍應照舊亦要明白聲說<lb/>
以杜後議各司道務須體勘詳確會議妥當具由通詳<lb/>
以憑覆勘會題施行等因奉此該職等闗會勘議并行<lb/>
淮安府管河同知趙坰督同徐州掌印管河官逐一勘<lb/>
議去後近據呈稱查得徐城坐臨河濱嵗受黄河之害<lb/>
其來逺矣隆慶年間黄水暴漲幾潰西門先任同知馮<lb/>
鐶解衣囊土為士民倡力堵其門萬厯初年議築䕶城<lb/>
隄以為捍禦舊嵗黄漲異常兼以隂雨過多以致徐城<lb/>
<pb n="KR2k0066_WYG_012-78a"/>
積水無路洩出城内軍民房舎拆卸過半州墀學宫盡<lb/>
皆沮洳近蒙本道徧歴各處相度形勢勘得自䕶城隄<lb/>
涵洞起斜向東南歴魁山至蘓伯湖西勘至史家村陳<lb/>
家林晁夏二湖楊二莊闞疃直抵宿州符離集東小河<lb/>
止計長一百六十二里堪以開渠洩水分布官夫挑成<lb/>
支河一道隨開涵洞放水勢若建瓴而徐城積水數日<lb/>
之間日見消落今驗城濠水已洩四尺九寸三分城水<lb/>
已洩三尺七寸九分見今滔滔南流居址街衢盡成亢<lb/>
<pb n="KR2k0066_WYG_012-78b"/>
爽徐城已危再安士民既徙復還但此河新開善後事<lb/>
宜所當計處者有三一築隄防以固保障一議閘座以<lb/>
嚴啟閉一加常夫以固防守又勘得鎮口閘内係清水<lb/>
外係黄流平時清水外出閘口自無淤阻若黄水漲則<lb/>
清弱黄髙濁流内灌不免停淤顧今閘口去河止八十<lb/>
丈疏濬易於為力今若别從改遷求以免淤則先年溜<lb/>
溝淤而改梁山復改茶城改張孤山改古洪又何以屢<lb/>
遷屢塞也相應仍從鎮口為便但閘座既已照舊而善<lb/>
<pb n="KR2k0066_WYG_012-79a"/>
後應議之事亦有三一復常夫以便挑濬一嚴啟閉以<lb/>
防出入一設專官以便彈壓再照魁山支河既通徐城<lb/>
積水已洩不惟目前可救沮洳即千萬禩永恃此河以<lb/>
為奠安之計較比改河子房山下省費數萬金遷城丘<lb/>
墟之上省費又數倍前者遷城改河之説似可免議等<lb/>
因呈詳司道該職等會議得救民者變則必通而治水<lb/>
者行所無事葢天下之事無全利亦無全害而怠之則<lb/>
為豫蠱擾之則為拂經權利害之大小而不怠不擾則<lb/>
<pb n="KR2k0066_WYG_012-79b"/>
安民利國自無難事而衆見之公獨見之明均有不必<lb/>
泥者國家定鼎燕冀嵗漕東南粳粟四百萬石由徐入<lb/>
鎮口達清濟實京師徐州固稱扼控衝襟而轉運漕艘<lb/>
必資黄河之水黄水奔騰剽悍排山襄陵自昔患之徐<lb/>
城初建隔逺黄河宋熈寧十年河決澶淵經遶城下遂<lb/>
苦水患元時移城廣運倉基未幾水復衝齧城不能保<lb/>
我明復還舊地萬厯初年創築䕶隄設減水閘以洩伏<lb/>
水始得安堵邇因關陜久旱之餘仍之積潦内水難洩<lb/>
<pb n="KR2k0066_WYG_012-80a"/>
兼之十七年閘吏放水灌入十八年雨雪異常積水增<lb/>
漲四隅軍民房舎幾于沈竈産蛙士民紛紛異議或謂<lb/>
河水冬春未消地泉湧出請從碭山縣戎家口建石壩<lb/>
分黄河上流為保城計又欲改黄河子房山下出徐洪<lb/>
後逺避城根是謂河病則徐亦病治河即所以治徐也<lb/>
而城内積水自昔已然即改漕河未必能救遷城時乆<lb/>
費巨無救眉急該徐州道陳副使遵奉河撫二院明文<lb/>
勘議魁山以南歴瑤家村蕭縣楊二莊宿州闞疃地方<lb/>
<pb n="KR2k0066_WYG_012-80b"/>
以達小河綿亘一百六十二里可挑支河以洩城水鳩<lb/>
集夫匠一萬餘名疏鑿土石工程至閏三月初三日各<lb/>
工告竣初四日開放勢若建瓴浹旬之間消洩殆盡濠<lb/>
水洩出城根城水洩出舊址官舎民居盡獲安堵轉徙<lb/>
之民復還故處還定安集今昔殊觀不惟遷城改河之<lb/>
説無容別議而有此攴河則有此州治將為永賴之利<lb/>
矣但此河初開尚覺草創則善後長策誠有如本官所<lb/>
議者至於鎮口閘為漕艘入閘咽喉初從溜溝溜溝淤<lb/>
<pb n="KR2k0066_WYG_012-81a"/>
改之為梁山梁山淤改之為茶城茶城淤改之為張孤<lb/>
山張孤山淤改之為古洪萬厯十五年古洪復淤回空<lb/>
阻誤䝉皇上特遣工科常都給事中勘議増設鎮口一<lb/>
閘亦知黄強清弱理勢之常清黄相會無處不淤無論<lb/>
溜溝梁山茶城張孤山古洪為濁河初會勢不免於淤<lb/>
墊而邳州之直河宿遷之小河乃黄河下流亦且灌阻<lb/>
則舎古洪而他徙猶之古洪也且鎮口去河八十丈近<lb/>
而易濬轉運數年諸艘通利惟十八年伏水發於五月<lb/>
<pb n="KR2k0066_WYG_012-81b"/>
十三比昔太早經冬雨雪遂成氷凍旅使船隻稍覺濡<lb/>
滯而喙喙爭鳴浮議復起今欲議長策擇善地職等謂<lb/>
資黄濟漕而欲黄不為害即神禹復生未有完筴祇縁<lb/>
官夫不能疏導啟閉不遵法禁則十五年八九月間阻<lb/>
船數千幾致意外此則可為隠憂而漕渠有必致之水<lb/>
勢治河無盡省之人功酌時宜申舊法如本官與該州<lb/>
所議諸事斷然行之即行所無事而漕渠永利固非敢<lb/>
持獨見而自用也謹用開欵列陳伏乞再加裁酌題覆<lb/>
<pb n="KR2k0066_WYG_012-82a"/>
遵行即兩地䝉安勞費且省國計民生胥有恃賴矣等<lb/>
因呈詳到臣案照先准工部咨該臣題前事謂鎮口清<lb/>
黄交接無往不淤另尋別道隨地皆然徐城積水止因<lb/>
義民盧泰放水灌入又兼去嵗雨雪甚多以致難消乞<lb/>
行勘議以息浮言以省勞費又該工科都給事中楊其<lb/>
休等題為臨河要地水漲可虞乞敕勘議以慰人心事<lb/>
謂徐城河水不落則地下之浸灌必深河勢日髙則城<lb/>
中之宣洩為難欲開月河以分水勢使徐無衝決之患<lb/>
<pb n="KR2k0066_WYG_012-82b"/>
通蘓伯湖以導積水使徐無停漲之虞要行會勘從長<lb/>
計議等因俱經該部覆奉聖㫖是著河漕等衙門勘議<lb/>
停當具奏欽此移咨臣等隨經備行各司道逐一虚心<lb/>
會勘去後今據前因該臣會同漕撫侍郎周寀巡漕御<lb/>
史賈名儒等將徐城新開支河併鎮口閘等處逐一躬<lb/>
親閱視委與該司道所呈無異為照徐城外河原係山<lb/>
東汶泗諸泉即今鎮口閘所出之水也涓涓之流卑於<lb/>
徐城之地多矣自宋熈寧十年黄河南徙會淮其勢始<lb/>
<pb n="KR2k0066_WYG_012-83a"/>
髙徐城遂有水患據宋臣蘓軾入市卷閭井之説則彼<lb/>
時河水委入徐城業再遷矣延至萬厯初年原任徐州<lb/>
道副使見任南京兵部尚書舒應龍剏築䕶城石隄而<lb/>
黄河始與徐城隔絶了無干涉矣止因萬厯十七年義<lb/>
民盧泰啟閘放水内灌而十八年雨雪連綿無處開洩<lb/>
遂至盈溢議論紛然或主遷城或主改河臣是以有請<lb/>
勘之疏而工科都給事中楊其休等亦具疏催勘今新<lb/>
開支河即科疏所稱蘓伯湖地方而此渠一開城水盡<lb/>
<pb n="KR2k0066_WYG_012-83b"/>
洩内渠曽無潛滋暗長外河亦無停蓄不流則城水之<lb/>
無預于外河可想見矣且故河係祖宗運渠固難輕改<lb/>
而河不兩行徒滋勞費若遷城本以避水今徐城安堵<lb/>
如故又似可免議遷矣至於鎮口閘外係清黄交接之<lb/>
處平時清水外出其流甚順一遇黄水暴漲不免倒灌<lb/>
成淤先年溜溝改梁山又改而為茶城為張孤山為古<lb/>
洪竟不能免如必欲為快意可喜之事須得清黄不會<lb/>
之處可也而運艘全資黄水豈能以不會哉勘工都給<lb/>
<pb n="KR2k0066_WYG_012-84a"/>
事中常居敬所云無往而不會黄則無往而不淤墊誠<lb/>
為不易之論也然鎮口去河止八十丈淤墊不多挑濬<lb/>
亦易隨濬隨進人力可施糧運無阻部疏所稱清黄交<lb/>
會之處無往不淤見在閘座去口尚近易於疏濬仍應<lb/>
照舊科疏所稱鎮口乃清濁交流之會黄水一發倒灌<lb/>
入漕而河遂淤黄強清弱隨通隨塞無適非是已為確<lb/>
見臣等又何敢為無益之紛更哉伏望敕下該部再加<lb/>
詳議覆奉明㫖容臣等遵奉施行其該司道欵列事宜<lb/>
<pb n="KR2k0066_WYG_012-84b"/>
臣等覆加參酌開坐于後恭候聖明裁奪臣等無任激<lb/>
切屏營之至為此謹題請㫖<lb/>
　計開<lb/>
一甃石隄以固保障照得新開支河去城五里即為魁<lb/>
　山石渠逼臨河濱約有一百餘丈已經剏築土隄防<lb/>
　䕶但恐客土未堅暴漲易塌濁流内灌上下盈溢不<lb/>
　惟徐城有倒注之虞而新渠亦難免淤墊之患矣合<lb/>
　將前隄用石包砌以為一勞永逸之計工費銀兩應<lb/>
<pb n="KR2k0066_WYG_012-85a"/>
　於城隄銀内動支伏候聖裁<lb/>
一建閘座以便啟閉照得州城東南䕶隄原設涵洞一<lb/>
　座見今隄開洞啟城水已洩基址街道並成亢爽則<lb/>
　城内之水固藉此口南注而濱河居民要從此河轉<lb/>
　輸倉糧搬運貨物避黄河之風濤省舟車之顧賃不<lb/>
　願填塞其情亦當俯從但閘座不設啟閉無時有如<lb/>
　黄水暴漲潰隄内灌城中之民未可安枕而臥也合<lb/>
　將東門減水舊閘量添工費移建本處請添閘官一<lb/>
<pb n="KR2k0066_WYG_012-85b"/>
　員并乞欽定名目以垂永乆再撥新募人夫十名以<lb/>
　司啟閉如遇黄漲鍵闗固守消落即行開放費用不<lb/>
　多而利賴無窮矣伏候聖裁<lb/>
一設長夫以備修守照得魁山支河自徐州至小河延<lb/>
　長一百六十二里原係沙土新開日夜經流未免坍<lb/>
　淤且陳家林迤北土隄未堅蘓伯湖一帶伏秋黄水<lb/>
　可慮合照邳睢事例添設隄夫二百五十名除見在<lb/>
　遊夫一百名外應増一百五十名即於都事胡傅所<lb/>
<pb n="KR2k0066_WYG_012-86a"/>
　領二升米銀募夫内撥發專管修守本隄并䕶城隄<lb/>
　仍每五里建舖一座以便各夫棲止應用料價於城<lb/>
　隄銀内動支仍責成鎮口總管官兼攝其事庶緩急<lb/>
　有濟而近年失守灌城之事當不再蹈覆轍矣伏候<lb/>
　聖裁<lb/>
一改隄夫以專疏濬照得鎮口閘外即為黄河黄濁倒<lb/>
　灌則必淤墊全藉挑濬通行而糧船體製重厚往來<lb/>
　多挾私貨非併力撁輓豈能利涉先該工部題覆勘<lb/>
<pb n="KR2k0066_WYG_012-86b"/>
　河都給事中常居敬條議將徐吕二洪人夫摘撥六<lb/>
　百三十三名專司鎮口諸閘嗣因年歉稅少工食不<lb/>
　敷裁減二百三十三名止存四百名分派前閘拽溜<lb/>
　其工銀改之夏鎮湖租非不稱善而糧運之時苦不<lb/>
　足用查得徐州上河判官分管該州一帶西隄額夫<lb/>
　三百二十九名原屬中河管轄而西隄專為防䕶内<lb/>
　漕應屬夏鎮分司事體方便合將前縷隄并夫改屬<lb/>
　夏鎮分司管理再於都事胡傅所領募夫内調撥二<lb/>
<pb n="KR2k0066_WYG_012-87a"/>
　百名夏鎮分司再於各閘壩裒撥七十一名共一千<lb/>
　名并三閘夫六十名俱責上河官管領悉聴夏鎮總<lb/>
　管官調度專令住守本口但有灌淤并力疏濬運艘<lb/>
　入口分投扯拽運完之日即行幫築西隄庶糧運無<lb/>
　阻而河官亦免推諉矣伏候聖裁<lb/>
一信法令以防淤阻先該總河衙門題將鎮口比照淮<lb/>
　安閘規嚴禁啟閉該部覆議凡遇黄河暴漲即便閉<lb/>
　閘一應官民船隻俱遵閘規放行敢有阻撓挐問叅<lb/>
<pb n="KR2k0066_WYG_012-87b"/>
　奏至於鮮貢諸船如遇黄水盛發亦令暫候刻石金<lb/>
　書昭如星日而每嵗伏秋閉閘避黄往來船隻公然<lb/>
　違背禁例閘吏理阻備受荼毒甚至有斬闗而出者<lb/>
　矣頻起頻淤日無寧晷而回空糧船經月守候有誤<lb/>
　新運誤事不小合再申飭今後除進貢龍袍鮮品船<lb/>
　隻嚴催五月以前入閘外其餘棕藤架木與使客等<lb/>
　船但遇黄漲閉閘守候外水消落啟板通行若王程<lb/>
　迫促不能緩待者聴該州拘留閘口内外泊船互相<lb/>
<pb n="KR2k0066_WYG_012-88a"/>
　倒換敢有勢要抗違法禁及家人船頭攬装違禁私<lb/>
　貨夾帶民船搶關射利者聽管河官呈報總河衙門<lb/>
　照例叅挐重治庶法禁森嚴而閘口不致常淤矣伏<lb/>
　候聖裁<lb/>
一添設職官以便彈壓照得鎮口首閘清黄交㑹灌淤<lb/>
　之患必不能免而督夫挑濬派撥撁輓阻遏勢要必<lb/>
　得職事稍重官員方可專責成而便駕馭也先該都<lb/>
　給事中常居敬題請淮安府管河同知移住境山誠<lb/>
<pb n="KR2k0066_WYG_012-88b"/>
　於閘務有裨但靈睢邳宿河防最為險要一官豈能<lb/>
　遙制故不得已仍歸邳州舊署而判官職微權輕無<lb/>
　可托重勢要經臨則吞聲啟閘黄水内灌則束手無<lb/>
　措合無添設府佐專官一員駐劄境山地方將珠梅<lb/>
　閘起至鎮口閘外一帶河道併徐州䕶隄及新開支<lb/>
　河防濬事宜悉付本官管理其自徐州迤南并豐碭<lb/>
　沛河道仍歸原設管河同知則地分而幹辦克濟任<lb/>
　專而責成自易矣再照設官不難而得人為難要害<lb/>
<pb n="KR2k0066_WYG_012-89a"/>
　之區似非練習有素者鮮不僨事查得見今添設徐<lb/>
　邳管河帶銜山東都事胡傅徐州管糧判官蔣繼祖<lb/>
　才力俱堪是任蔣繼祖履任未朞遽難轉擢胡傅歴<lb/>
　官河上先後已逾九年累經保薦先該河漕衙門會<lb/>
　請加銜管理邳州河務因註選已定未經推補合無<lb/>
　即將本官加陞職銜管理前項地方隄閘事務上河<lb/>
　判官聽其調度則付托得人而河防有賴矣伏候聖<lb/>
　裁奉聖㫖工部知道<lb/>
<pb n="KR2k0066_WYG_012-89b"/>
　　工部覆前疏<lb/>
題為垂亡之人憂思轉切謹摘河上一二易惑浮言乞<lb/>
恩俯賜勘議以定久計以免勞費事該本部題都水清<lb/>
吏司案呈奉本部送工科抄出總理河道兼理軍務右<lb/>
都御史潘季馴總督漕運提督軍務右侍郎周寀巡漕<lb/>
御史賈名儒題同前事各等因俱奉聖㫖工部知道欽<lb/>
此欽遵抄出到部送司案查本年三月内該總理河道<lb/>
右都御史潘季馴題前事又該工科都給事中楊其休<lb/>
<pb n="KR2k0066_WYG_012-90a"/>
等題為臨河要地水漲可虞乞敕勘議以慰人心事各<lb/>
題議勘改鎮口閘遷徐州城避水患縁由等因該本部<lb/>
覆奉聖㫖是著河漕等衙門勘議停當具奏欽此備行<lb/>
河漕等衙門欽遵勘議去後今該前因案呈到部看得<lb/>
治河一如治寇防口甚於防川自昨夏黄河非時驟漲<lb/>
客冬徐城積水未消或議當改河以全城或議當遷城<lb/>
以避河或議當改建鎮口一閘以免黄水倒灌衆論紛<lb/>
紜靡所決策臣等亦知事體重大遽難輕議特以運道<lb/>
<pb n="KR2k0066_WYG_012-90b"/>
民命所闗茍有裨于禦災捍患即興大役動大衆自不<lb/>
當以勞費為解故因右都御史潘季馴都給事中楊其<lb/>
休等先後條陳覆請會勘無非欲廣集衆思確求至當<lb/>
以息訛言以定乆訃今該總河總漕二臣及巡漕御史<lb/>
會題前因大率謂魁山支河既開城水盡洩改河遷城<lb/>
無容復議鎮口閘去黄河甚近即有倒灌易於挑濬仍<lb/>
應照舊并將河閘善後事宜開欵上請勘議明的衆論<lb/>
僉同既可以省目前之勞費又可以破一時之羣疑相<lb/>
<pb n="KR2k0066_WYG_012-91a"/>
應依擬内除添設管河府佐一欵徑咨吏部議覆外謹<lb/>
將甃石隄等五事酌議覆請恭候命下容臣等移咨河<lb/>
漕部院及咨都察院轉行巡漕御史督率司道等官將<lb/>
一應善後事宜查照覆議著實遵行仍咨總河大臣此<lb/>
外如有未盡事體不妨及時條議上聞次第修舉務使<lb/>
河防州治可永恃以無虞道路傳言不更興于異日庶<lb/>
幾國計民生咸有攸賴等因奉聖㫖依議行<lb/>
　計開<lb/>
<pb n="KR2k0066_WYG_012-91b"/>
　　一甃石隄以固保障<lb/>
前件看得徐州新開支河惟魁山一帶最為𦂳要其隄<lb/>
　岸雖經用土剏築但本隄逼臨黄河誠恐客土未堅<lb/>
　暴漲易塌濁流内灌不惟徐城有倒注之虞而新渠<lb/>
　亦難免淤墊之患合依所議行令用石包砌一應工<lb/>
　費俱於城隄銀内動支工完將用過數目造册報部<lb/>
　查考伏候聖裁<lb/>
　　一建閘座以便啟閉<lb/>
<pb n="KR2k0066_WYG_012-92a"/>
前件看得徐城東南䕶隄原設涵洞一座目今隄開洞<lb/>
　啟城水已洩而濱河居民欲從此口轉輸搬運不願<lb/>
　填塞議要就此開閘一座時其啟閉以防黄水内灌<lb/>
　其石料即將東門減水舊閘量添工費移建本口仍<lb/>
　撥新募人夫十名常川看守以司啟閉既係民情所<lb/>
　願相應依擬其閘官應否添設并欽定閘名俱候工<lb/>
　完再加詳議移咨前來另行題請伏候聖裁<lb/>
　　一設長夫以備修守<lb/>
<pb n="KR2k0066_WYG_012-92b"/>
前件看得魁山支河延袤一百六十餘里原係沙土新<lb/>
　開易淤且陳家林迤北土隄未堅蘓伯湖一帶伏秋<lb/>
　黄水可慮其本隄及䕶城隄委應撥夫修守合依所<lb/>
　議照邳睢事例添設隄夫二百五十名除見在遊夫<lb/>
　一百名外應増一百五十名於都事胡傅輕齎二升<lb/>
　米銀内雇募撥發應用仍每五里建舖一座以便各<lb/>
　夫棲止一應工料價銀俱於城隄銀内支用備行夏<lb/>
　鎮主事總管事完將用過銀兩數目報部查考伏候<lb/>
<pb n="KR2k0066_WYG_012-93a"/>
　聖裁<lb/>
　　一改隄夫以專疏濬<lb/>
前件看得鎮口閘外即係黄河每遇黄水倒灌勢必墊<lb/>
　淤全資挑濬兼以糧艘體重貨多必藉撁挽先該本<lb/>
　部題覆勘河都給事中常居敬疏將徐吕二洪人夫<lb/>
　責撥六百三十三名以供本閘各項役使後因工食<lb/>
　不敷裁減二百三十三名止存四百名分派前閘拽<lb/>
　溜遇有修築疏濬之事動致缺人前項夫役委應増<lb/>
<pb n="KR2k0066_WYG_012-93b"/>
　設合依所議將徐州上河判官分管該州一帶西隄<lb/>
　原屬中河郎中統轄者改屬夏鎮分司管轄即將西<lb/>
　隄原設額夫三百二十九名再於都事胡傅所領夫<lb/>
　内撥二百名各閘壩裒撥七十一名共足一千名并<lb/>
　三閘夫六十名俱責上河判官管理悉聴夏鎮分司<lb/>
　調度専令住守本口遇有灌淤併力疏濬運艘入口<lb/>
　分投扯拽糧運完後即行幫築西隄庶事體不致互<lb/>
　相推諉夫役不必另増工食一更置之間費省事集<lb/>
<pb n="KR2k0066_WYG_012-94a"/>
　而運道有賴矣伏候聖裁<lb/>
　　一信法令以防淤阻<lb/>
前件看得鎮口閘係清黄交接之處啟閉尤當以時閘<lb/>
　禁不嚴則將有黄水灌入運道淤塞之患先於萬厯<lb/>
　十六年閏六月内該總理河道右都御史潘季馴題<lb/>
　稱茶城三閘要比照淮安閘禁事例將題准明㫖刻<lb/>
　石金書豎立茶城之上該本部覆奉欽依備行欽遵<lb/>
　去後縁時乆弊生人情玩愒法禁廢弛委當再行申<lb/>
<pb n="KR2k0066_WYG_012-94b"/>
　飭如龍袍貢鮮船隻照例于五月以前入閘外其餘<lb/>
　棕藤架木官民船隻倘遇黄水盛發通候消落啟板<lb/>
　放行其王程迫促不容緩待者許令地方官撥船搬<lb/>
　剥如有官豪勢要及家人船頭攬裝私貨夾帶民船<lb/>
　違禁射利者許管河官指名揭報總河衙門查照原<lb/>
　題從重叅提究治伏候聖裁<lb/>
　<lb/>
　河防一覽卷十二<lb/>
</p>
<p>
</p>
  </div>
</body>
</text>
</TEI>
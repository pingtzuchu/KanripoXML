<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河防一覽卷三</head> <lb/>
    <p>
<pb n="KR2k0066_WYG_003-1a"/>
欽定四庫全書<lb/>
　河防一覽卷三<lb/>
　　　　　　　　　　　　眀　潘季馴　撰<lb/>
　　河防險要<lb/>
　　　淮南<lb/>
一歳防髙堰髙堰為淮揚門户隄防不可不嚴修守不<lb/>
　可不預内除石隄三千丈外両頭土隄毎嵗伏秋畫<lb/>
　地分守隨汕隨葺似可無虞矣但幇䕶之法湏於冬<lb/>
<pb n="KR2k0066_WYG_003-1b"/>
　春間樁内貼蓆二層緊綑草牛挨蓆宻䕶毋使㱔湏<lb/>
　漏縫然後實土堅夯則是以樁蓆䕶草牛以草牛䕶<lb/>
　土浪窩何從得來至於宻植橛桞茭葦以為外䕶湏<lb/>
　於水落即種庻免淹浸是在當事者加之意耳<lb/>
一歳防湖隄諸湖隄岸見議加幇髙厚且多減水閘尋<lb/>
　常之水似可無虞矣但或霪潦彌月山水併發則又<lb/>
　不可不預為之計也查得沙壩并芒稻白塔二河俱<lb/>
　可洩水當事者因慮私販塩徒潛通間道每毎築壩<lb/>
<pb n="KR2k0066_WYG_003-2a"/>
　斷流殊不知欲禁舟航何湏築塞河心宻布樁柵仍<lb/>
　委白塔廵檢嚴防越渡船隻𤓰儀諸閘一體開放閘<lb/>
　口攔以木柵則湖水可洩而鹽政稅課亦無妨矣<lb/>
一嵗防清江浦外河清江浦内外河相隔僅得一線之<lb/>
　隄最為喫𦂳况黄河自清河縣出口由西射東勢甚<lb/>
　湍急然掃灣迎溜之處不過一百五十丈止是捲築<lb/>
　鷄嘴六道每道相去二三十丈不等阻隔來流復於<lb/>
　鷄嘴中間捲埽䕶岸即可支持然倉卒措辦未免張<lb/>
<pb n="KR2k0066_WYG_003-2b"/>
　皇莫若於冬春之間捲築大埽幇䕶老隄埽外深下<lb/>
　宻樁内用両笆両蓆以䕶埽亦如歳防髙堰之法自<lb/>
　可無虞合用人夫查有近議行銀募夫專聴本隄興<lb/>
　作免其别處差撥自可足用其餘樁草所費不多措<lb/>
　辦自昜至於用石甃砌以為永乆之計則俟工力少<lb/>
　裕為之可也鷄嘴即順水壩之俗名近日河由草灣<lb/>
　清江浦外淤灘甚逺猶恐河性不常二三年間復歸<lb/>
　正河修守之法當謹識之<lb/>
<pb n="KR2k0066_WYG_003-3a"/>
一議守徐家壩清河而下黄淮二瀆交流注海越五十<lb/>
　里一大折於淮郡之西橋又三十餘里一大折於徐<lb/>
　家壩其衝激怒號之勢無異西橋前此治者屢壩屢<lb/>
　壊為與水争尺寸耳今議棄舊址只營月壩去水稍<lb/>
　逺令無湍激外䕶樁埽用實壩基事省功倍良得䇿<lb/>
　也每歳派撥官夫預備物料伏秋將届專責山陽令<lb/>
　督管河主簿不時廵視少有圯壊輙先綜理年復如<lb/>
　斯斯永頼也<lb/>
<pb n="KR2k0066_WYG_003-3b"/>
一議守八淺隄寳應縣之西十餘里有白馬湖其當湖<lb/>
　心而東即所謂八淺隄也徃歳隄決湖水奔逸建瓴<lb/>
　而下舟楫過者少遇西風輙沉溺不可救其決處濶<lb/>
　八十餘丈深且二丈五六尺而水勢湍急莫可名状<lb/>
　雖不惜費寕能與水角力哉屢築無功覆轍可鍳也<lb/>
　乃議從湖心淺處先築西隄一道以捍其外仍於河<lb/>
　之南北壩二道暫令運艘越湖而行隄壩成則八淺<lb/>
　正決瀦水不流捧土而塞之矣是築西隄若乃所以<lb/>
<pb n="KR2k0066_WYG_003-4a"/>
　塞東決也但東決雖塞西隄終不可棄必湏歳加修<lb/>
　築仍宻種橛桞茭葦之類使其能當濤浪則東隄不<lb/>
　守而自固矣此當於冬初預行寳應縣掌印管河官<lb/>
　料理可也<lb/>
一寳應月河自黄浦至三官廟前長二十里水多旁潰<lb/>
　入湖是以流緩沙停新閘一𢃄淺阻為梗今加築西<lb/>
　上隄一道長三千六百三十五丈以束漕水可省挑<lb/>
　濬之費湏責夫㸔守栽植茭桞加意培䕶歳修之工<lb/>
<pb n="KR2k0066_WYG_003-4b"/>
　可勿緩也<lb/>
一嚴閘禁河口諸閘之設先臣平江伯陳瑄殊有深意蓋<lb/>
　節宣有度則外河之水不得突入運河之水不得盈<lb/>
　漕非惟清江板閘一帯隄岸易守而寳應諸湖亦緩<lb/>
　此一派急流矣但啓閉之法非嚴不可如啓通濟閘<lb/>
　則福清二閘必不可啓啓清江閘則福通二閘必不<lb/>
　可啓啓福興閘則清通二閘必不可啓河水常平船<lb/>
　行自易單日放進雙日放出蒲漕方放放後即閉時<lb/>
<pb n="KR2k0066_WYG_003-5a"/>
　將入伏即於通濟閘外填築軟壩秋杪方啓悉照先<lb/>
　年舊規與近日題准事例行之其於河道關係不小<lb/>
　也<lb/>
一歳守淮城北岸遥隄查得清江浦起由桞浦灣至髙<lb/>
　嶺止共隄一萬六千九十一丈近又加至戴百户營<lb/>
　止共隄八千一百五十六丈向來置之若棄萬歴十<lb/>
　三年范家口一決淮城幾為魚鱉工費不貲復還故<lb/>
　物今已増設大使一員夫五百名專守一代隄岸乃<lb/>
<pb n="KR2k0066_WYG_003-5b"/>
　淮安城北外捍殊為喫𦂳如有油刷隨宜修補倘遇<lb/>
　大有損動即於隄内有産之家量起夫役相幇修築<lb/>
　伏秋之時選撥省祭隂醫等官盡地分守仍須預備<lb/>
　樁草䋲葦之類各安置要害處所以待不時之需每<lb/>
　歳冬春之交即預行申飭山陽縣掌印官可也目今<lb/>
　河由草灣正河俱淤殊不足處然河性不常一旦忽<lb/>
　歸正道修守之法仍須志之<lb/>
一歳守通濟閘外大壩舊通濟閘逼近外河河形淺直<lb/>
<pb n="KR2k0066_WYG_003-6a"/>
　水勢洶湧不便啓閉而朱家口一帶隄岸尤為難守<lb/>
　今移閘於甘羅城旁改河於西南隅而於舊閘内半<lb/>
　里許築攔水大壩一道置朱家口於度外似為得䇿<lb/>
　矣但大壩最為喫𦂳萬一傾圯則新河與舊河之水<lb/>
　併㵼入閘勢必不支毎歳四月初湏專委一的當義<lb/>
　民官撥夫十餘名量備樁草守之毋忽毋忽議者又<lb/>
　謂從大壩迤東両頭直接泰山築隄一道僅三里許<lb/>
　則壩東與髙堰七里墩迤北両岸一帶隄岸俱不須<lb/>
<pb n="KR2k0066_WYG_003-6b"/>
　守而隄内之田皆可耕矣冬涸之時夫力稍暇即宜<lb/>
　圗之<lb/>
一防清口淤澁清口乃黄淮交㑹之所運道必經之處<lb/>
　稍有淺阻便非利渉但欲其通利須令全淮之水盡<lb/>
　由此出則力能敵黄不為沙墊偶遇黄水先發淮水<lb/>
　尚㣲河沙逆上不免淺阻然黄退淮行深復如故不<lb/>
　為害也徃歳髙堰潰決淮從東行黄亦隨之而東清<lb/>
　口遂為平陸今髙堰築矣獨慮清河縣對岸王家口<lb/>
<pb n="KR2k0066_WYG_003-7a"/>
　等處淮水過盛從此決出則清口之力㣲矣故於清<lb/>
　河縣南岸築隄一千一百八十丈今又接築張福口<lb/>
　隄四百四十餘丈以防其決蓋為此也工若甚緩而<lb/>
　關係甚大已經題奉明㫖每歳專責清河縣掌印官<lb/>
　責差的當員役㸔守如遇塌損即便修築更有一事<lb/>
　尤宜稽察河南鳳泗等處商販船隻最利由此直逹<lb/>
　毎為盗決須嚴防之<lb/>
一京口閘附江南丹徒丹陽一帯河道原無水源藉江<lb/>
<pb n="KR2k0066_WYG_003-7b"/>
　為源潮長則開京口閘以放舟潮落則下板以蓄水<lb/>
　若水涸舟膠則丹徒閘亦係通江支河放水可濟潮<lb/>
　水既落車戽亦可須臨時斟酌申嚴啓閉守閘者勿<lb/>
　弛禁也<lb/>
　　　淮北<lb/>
一碭山舊縷隄原因傍隄取土以致隄根成河每上流<lb/>
　劉霄等口漫溢則直灌隄河壅激衝撞縷隄坐此不<lb/>
　支今棄此隄於不用而另幇近年所築月隄已為得<lb/>
<pb n="KR2k0066_WYG_003-8a"/>
　䇿又慮縷隄決則月隄亦危且碭山居豐沛上游碭<lb/>
　隄乃豐沛外戸外户失守則堂奥隨之故復彷黄河<lb/>
　順水壩之意於單碭接界處築斜長大壩一道長千<lb/>
　餘丈使上流漫溢之水循壩徑歸大河不得迫縷隄<lb/>
　以危月隄試有成效宜加意此壩冬春撥夫幇培伏<lb/>
　秋倍夫防守此保全碭豐沛一𢃄隄防關鍵也<lb/>
一豐縣邵家大壩乃斷絶秦溝舊路最為喫𦂳今已倍<lb/>
　幇髙厚又接長數百丈毎歳冝摘調徐北隄夫赴此<lb/>
<pb n="KR2k0066_WYG_003-8b"/>
　加修加守若日後夫役錢粮有餘再於華山斜築大<lb/>
　壩直至樓子集將秦溝濁河二口俱斷則全勝之䇿<lb/>
　也但壩頂髙大斜向東南勿令兠水乃可經乆姑識<lb/>
　之以竢將來<lb/>
一磨臍溝減水壩徐州東岸南去十餘里有狼矢溝又<lb/>
　東十五里許有磨臍溝每歳黄水暴漲則從狼矢溝<lb/>
　直下至磨臍溝洩出赤龍潭經鰻蛤諸湖落馬湖出<lb/>
　宿遷董陳二溝嘉靖年間全河俱從此出而両洪正<lb/>
<pb n="KR2k0066_WYG_003-9a"/>
　河俱為之奪萬歴七年已於本溝築遥隄一道而地<lb/>
　形甚卑水入囊底隨復衝決遂議築減水石壩一座<lb/>
　佘郎中親徃視之不可而止今此議尚存馴躬率中<lb/>
　河沈郎中徃視之地形較之河口卑數丈黄河暴漲<lb/>
　之時必至逾隄漫流豈肯循軌入壩今議於長塔二<lb/>
　山新築隄中建石壩一座長三十丈水漲則洩水退<lb/>
　歸漕自無奪河之患矣但壩西與徐州居民甚不利<lb/>
　此恐有盗決之患須特設一老人常川看守庶可乆<lb/>
<pb n="KR2k0066_WYG_003-9b"/>
　耳<lb/>
一徐北鎮口等閘此泉河與黄河交㑹之處伏秋黄水<lb/>
　大發時多灌入本口動至淤阻原任中河郎中陳瑛<lb/>
　剏建古洪内華二閘近該工科都給事中常題建鎮<lb/>
　口一閘如遇水發下板謹閉俟黄水消落即啓閘縱<lb/>
　水外衝而漕河無淤墊之患啓一閉二悉如清江裏<lb/>
　河事規與近日題奉明例行之其鎮口閘外東西両<lb/>
　隄原係挑河所積客土未堅内水湧出未免剥損伏<lb/>
<pb n="KR2k0066_WYG_003-10a"/>
　秋之前宻䕶樁笆隄固則閘無虞矣司閘者冝加慎<lb/>
　焉<lb/>
一塔山牛角灣等縷隄鎮口古洪二閘以東多傍山麓<lb/>
　以西一望平曠濁河經流更無隄防黄水出岸横截<lb/>
　閘河腹心受病故於塔山支河接築縷隄九百四十<lb/>
　二丈而牛角灣係茶城運河舊渠又築壩一道東接<lb/>
　塔山西接長隄幾二里許以遏黄流傍入但壩地原<lb/>
　係河身下多積沙創築卑薄連歳失守肘腋為患已<lb/>
<pb n="KR2k0066_WYG_003-10b"/>
　於本壩之南自舊縷隄支將軍廟起東接塔山増築<lb/>
　長隄七百餘丈頗得重門禦暴之意冬春之際多加<lb/>
　幇䕶伏秋之時晝夜防守預辦樁草以備不虞夏鎮<lb/>
　第一要害宜殚心力勿忽<lb/>
一徐州之房村牛市口犁林鋪李家井靈璧之雙溝曲<lb/>
　頭集栲栳灣睢寕之馬家淺王家口白浪淺何字舖<lb/>
　邳州之匙頭灣張林鋪沙坊等處皆係掃灣急溜先<lb/>
　年屢經衝決最為要害今雙溝一帯已議棄縷守遥<lb/>
<pb n="KR2k0066_WYG_003-11a"/>
　矣其餘毎歳冬春間務及時詳加勘議應䕶埽者忽<lb/>
　䕶應築磯嘴壩者急築若水既發則難施工矣水發<lb/>
　之後尤須倍嚴防守司道府官俱當不時廵閱矧濵<lb/>
　河田地毎利於黄河出岸淤填肥美奸民徃徃盗決<lb/>
　蓋勢既掃溜止須掘一蟻穴而數十丈立潰矣凡此<lb/>
　等處夜防尤不可懈識之慎之<lb/>
一羊山横隄雙溝棄縷守遥固為得䇿但恐漲水直至<lb/>
　近山未免分流今於邳州對河羊山龜山土山相接<lb/>
<pb n="KR2k0066_WYG_003-11b"/>
　處剏築横隄長四百八十丈縱有順隄之水遇格即<lb/>
　返仍歸正漕自無奪河之患此隄雖係睢寕縣地方<lb/>
　然去邳州不逺專責該州掌印管河官時加督閱培<lb/>
　築之工勿怠勿忽<lb/>
一議格隄防禦之法格隄甚妙格即横也蓋縷隄既不<lb/>
　可恃萬一決縷而入横流遇格而止可免泛濫水退<lb/>
　本格之水仍復歸漕淤溜地髙最為便益今於南岸<lb/>
　房村單家口雙溝馬家淺辛安峯山等處俱築格隄<lb/>
<pb n="KR2k0066_WYG_003-12a"/>
　一道併羊山横隄共七道倘歳歳増修髙厚可永無<lb/>
　分流奪河之患矣俟工力有暇再為増築北岸亦倣<lb/>
　而行之多多益善也<lb/>
一歸仁集隄本隄所以捍禦黄水睢水湖水使不得泛<lb/>
　溢泗州并攻髙堰而又遏睢水湖水使之併入黄河<lb/>
　益助衝刷關係最為重大毎歳三月間即當撥洪夫<lb/>
　二百餘名恊同本隄夫併力修䕶隄下宜宻栽茭桞<lb/>
　以搪風浪其水浸隄根稍深處即預下䕶埽一二層<lb/>
<pb n="KR2k0066_WYG_003-12b"/>
　樁笆欹朽者務逐一掘換填築内四舖以至九舖尤<lb/>
　為危險工宜倍之毎歳冬春宜多運樁<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>䋲草分貯<lb/>
　各舖其管河主簿督令專駐本隄以便督率前歳議<lb/>
　築石隄以工力不足僅成二千一百丈尚餘二千九<lb/>
　百丈若得全完幇䕶之工可免矣然其槖籥則又在<lb/>
　小河口之通塞蓋小河通則睢水徑入黄河而歸仁<lb/>
　之水減半其藩籬則又在耿車時兒灘一帯之隄蓋<lb/>
　此隄髙厚堅固則睢水不能漫入埠子等湖而小河<lb/>
<pb n="KR2k0066_WYG_003-13a"/>
　常通矣故上自髙卓下至時灘皆當接築長隄歳加<lb/>
　修守且宻栽茭草葦以䕶之蓋修守此隄即所以修<lb/>
　守歸仁也况小河常通則靈睢宿遷積水得泄而沮<lb/>
　洳漸成膏膄舟行徑直免犯湖險而小民便於販易<lb/>
　為地方利又非淺鮮也司河者宜加意促成之<lb/>
一馬厰坡隄桃源縣地方有馬厰坡横隄長七百四十<lb/>
　六丈蓋慮黄水大漲則從此入淮而淮為之淤淮水<lb/>
　大漲則從此洩出而清口流弱故特築横隄一道以<lb/>
<pb n="KR2k0066_WYG_003-13b"/>
　遏之使黄不得入淮不得出最為𦂳關宜慎修之<lb/>
一直河邳州東南六十里原有直河以宣泄蒙沂諸山<lb/>
　之水近年因濁流倒灌直河遂塞諸山水俱迤邐由<lb/>
　落馬湖經董陳二溝以出大河水勢紆廻則近邳田<lb/>
　地常被淹浸湖波淼𣺌則候風舟楫遲滯艱危不特<lb/>
　直河居民失市廛之利己也昔已開復通行而迤裏<lb/>
　閻家集等口乃原通落馬湖故道復築長隄遏水此<lb/>
　隄之堅瑕乃直河所視以通塞者毎歳仍須加髙加<lb/>
<pb n="KR2k0066_WYG_003-14a"/>
　厚水發之時嚴行防守不令復出落馬湖庶直河可<lb/>
　保不淤也柰何繼者失守長隄復決直河因之復塞<lb/>
　矣務須查倣先年規制為之此與耿車時灘之隄同<lb/>
　一關捩在司河者加之意耳<lb/>
一瀕縷居民遥縷夾中居民及濵河居民俱當諭以移<lb/>
　居髙阜處所或即結廬於遥隄之上蓋黄河伏秋盛<lb/>
　漲之時縷隄逼水必難恃以為安若水至而後避則<lb/>
　無及矣此亦徙民當水衝者之遺意也即小民安土<lb/>
<pb n="KR2k0066_WYG_003-14b"/>
　重遷亦須諭以四月暫移至九月復還故址毎歳春<lb/>
　杪司道即嚴行各州縣家諭而戸曉之乆之而民知<lb/>
　遥隄之外皆樂土自有不待驅迫而相率移居者矣<lb/>
　　　山東<lb/>
一歳守武王二壩曹縣武家壩王家壩迎溜掃灣逼近<lb/>
　老隄最為險要而武壩險又甚焉萬一此壩潰決則<lb/>
　城武金鄉數郡邑者悉成沮洳且逼近閘河甚為可<lb/>
　虞須於正月間多捲釘頭磯嘴埽壩以遏直射及將<lb/>
<pb n="KR2k0066_WYG_003-15a"/>
　老長隄幇厚増髙伏秋防守官夫時刻勿懈萬歴十<lb/>
　七年武家壩外忽成淤灘此亦一時之幸未可恃以<lb/>
　忽修防也<lb/>
一修守曹單太行隄曹單二縣太行隄剏自𢎞治十年<lb/>
　河決黄陵岡大傷張秋運道先臣都御史劉忠宣公<lb/>
　自河南以至碭沛築長隄一道即太行隄也向來修<lb/>
　守止及近水縷隄而行隄置於度外萬歴四年河決<lb/>
　魯家口則曹單金魚被渰殆盡萬歴八年題准大加<lb/>
<pb n="KR2k0066_WYG_003-15b"/>
　修築屹然可恃以後毎二年一次加幇著為定例當<lb/>
　事者慎毋居安忘危爽期廢格可也<lb/>
一守戴村壩汶水從陶泰而來就塩河由博興車瀆入<lb/>
　海自宋司空築壩戴村蜒蜿九里屹如天成廻狂瀾<lb/>
　而逆之西㑹通河始得濟運此壩係全河屏障先年<lb/>
　設夫増土植桞培䕶周宻歳乆防弛以漸单薄萬一<lb/>
　乗瑕復歸故道不無可慮宜令東平汶上管河官督<lb/>
　夫培土栽桞悉如舊制此係運河第一喫𦂳關鍵故<lb/>
<pb n="KR2k0066_WYG_003-16a"/>
　首及之<lb/>
一守坎河口石壩坎河口與戴村壩無異蓋因戴村既<lb/>
　築之後水無傍洩歳乆復衝此口泉水決入鹽河運<lb/>
　河每至淺涸萬厯十六年都給事中常㑹同撫按題<lb/>
　請築壩馴於十七年剏築石壩一道長六十丈水漲<lb/>
　則任其外洩而湖河無泛濫之患水平則仍復内蓄<lb/>
　而漕渠無淺涸之虞利頼甚重防守當嚴必毎歳六<lb/>
　月初旬即令東平州管河官駐劄壩上備料集夫相<lb/>
<pb n="KR2k0066_WYG_003-16b"/>
　機捍禦九月初旬始得徹守著為定例永保萬全司<lb/>
　河者宜加慎焉<lb/>
一守馮何二壩馮家壩係蜀山湖之門户地卑而水易<lb/>
　洩故築壩以障之蓄可益運泛不病民何家口係南<lb/>
　旺湖之尾閭此口稍卑汶水就西而下每決房家口<lb/>
　而傷運河之隄南旺之水則涸矣今築石壩平時任<lb/>
　其南逝水漲洩而之西良得䇿也毎歳伏秋專責管<lb/>
　河官不時廵視少有圮壊即便修砌二壩皆係都給<lb/>
<pb n="KR2k0066_WYG_003-17a"/>
　事中常㑹題剏築馴督築頗固真永賴也<lb/>
一挑浚汶河淤沙坎河口石壩固為完䇿但可以洩水<lb/>
　而不可以通沙日久淤停沙填河内則能致水漲漫<lb/>
　或沙嘴横射河灣則能逼水衝決宜督管河官乗暇<lb/>
　集夫挑浚使水不東逼徑直南趨誠為保全石壩要<lb/>
　務是在司河者先事而加之意爾<lb/>
一廵守五湖隄岸運艘全頼於漕渠而漕渠毎資於水<lb/>
　櫃五湖者水之櫃也止因舊隄浸廢界址不明民乗<lb/>
<pb n="KR2k0066_WYG_003-17b"/>
　乾旱越界私種盡為禾麥之塲先臣兵部侍郎王原<lb/>
　建土隄南旺湖週圍隄長一萬九千七百八十八丈<lb/>
　三尺蜀山湖隄自馮家壩起至蘇魯橋止長三千五<lb/>
　百八十丈自蘇魯橋西至田家樓止原係收水門户<lb/>
　栽植封界髙桞馬塲湖隄東面長一千六百二十丈<lb/>
　北面原留入水渠道栽植封界髙桞馬踏湖隄自𢎞<lb/>
　仁橋起至禹王廟止長三千三百一十三丈安山湖<lb/>
　隄長四千三百二十丈而斗門閘壩悉已完備可收<lb/>
<pb n="KR2k0066_WYG_003-18a"/>
　濟漕永利萬歴十六年又<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>都給事中常㑹題増修<lb/>
　馴因舊為新督築完固但近湖射利之徒覬覦水退<lb/>
　希圗耕種盗決之弊禁令當嚴每年冬春管河官週<lb/>
　圍廵閱責令守湖人役投逓甘結庻河防飭而水利<lb/>
　無滲洩之患疆界明而奸民杜侵越之萌矣<lb/>
一因時分合汶流南旺分水地形最髙所謂水舂也決諸<lb/>
　南則南流決諸北則北流惟吾所用何如耳當春夏糧<lb/>
　運盛行之時正汶水㣲弱之際分流則不足合流則有<lb/>
<pb n="KR2k0066_WYG_003-18b"/>
　餘宜效輪畨法如運艘淺於濟寕之間則閉南旺北<lb/>
　閘令汶盡南流以灌茶城如運艘淺於東昌之間則<lb/>
　閉南旺南閘令汶盡北流以灌臨清當其南也更發<lb/>
　濵南諸湖水佐之當其北也更發濵北諸湖水佐之<lb/>
　泉湖兼注南北合流即遇旱暵克有濟矣此以智役<lb/>
　水以人勝天力不勞而功倍計無愈此臨時酌之<lb/>
一先期挑濬月河南旺舊例両年一大挑築壩斷流不<lb/>
　通舟楫始開月河官民稱便欲挑正河必先挑月河<lb/>
<pb n="KR2k0066_WYG_003-19a"/>
　一時両役並興夫多苦累時迫則工必畧工畧則沙<lb/>
　必淤自今萬歴十八年挑正河為大挑十九年挑月<lb/>
　河為小挑以後著為定規庶舟楫徃返既不阻於稽<lb/>
　緩夫役用工亦不病於煩難矣<lb/>
一築土壩以利接濟閘河地亢衛河地窪臨清板閘口<lb/>
　正閘衛両水交㑹處所毎歳三四月間雨少泉澁閘<lb/>
　河既淺衛水又消髙下陡峻勢若建瓴毎一啓板放<lb/>
　船無幾水即盡耗漕舟多阻宜於閘口百丈之外用<lb/>
<pb n="KR2k0066_WYG_003-19b"/>
　樁草設築土壩一座中留金門安置活板如閘制然<lb/>
　將啓板閘先閉活閘則外有所障水勢稍緩而於運<lb/>
　艘出口易於打放衛水大發即從拆卸歳一行之費<lb/>
　無幾何此亦權宜之要術也<lb/>
一疏衛濟運衛水發源於河南輝縣蘓門山名曰朔刀<lb/>
　泉經新鄉等處合淇漳二水逾館陶至臨清合汶河<lb/>
　之水經徳州出天津直沽入海板閘以下全賴此水<lb/>
　濟運夏秋之交粮運盛行毎患淺澁盖因輝縣源頭<lb/>
<pb n="KR2k0066_WYG_003-20a"/>
　建有仁義禮智信五閘壅泉灌溉民田以致水不下<lb/>
　流殊妨國計宜行分廵東昌道毎嵗糧運北行衛水<lb/>
　消涸呈報總河衙門移文河南管河道速將五閘封<lb/>
　閉俾水盡歸運河其餘月分或水勢充盈仍聴民便<lb/>
　庶公私兩不相妨而運艘不滯矣<lb/>
一疏濬泉源校山東泉源屬濟兗二府一十六州縣共<lb/>
　一百八十泉分為五派以濟運道新㤗萊蕪㤗安肥<lb/>
　城東平平隂汶上蒙隂之西寧陽之北九州縣之泉<lb/>
<pb n="KR2k0066_WYG_003-20b"/>
　俱入南旺分流其功最多關係最重是為分水派也<lb/>
　泗水曲阜滋陽寕陽迤南四縣之泉俱入濟寕關係<lb/>
　亦大是為天井派也鄒縣濟寕魚䑓嶧縣之西曲阜<lb/>
　之北五州縣之泉俱入魯橋是為魯橋派也滕縣諸<lb/>
　泉近入獨山吕孟等湖以逹新河是為新河派也又<lb/>
　沂水䝉隂諸泉與嶧縣許池泉俱入邳州徐吕而下<lb/>
　黄河經行無藉於此是為邳州派也酌其緩急則分<lb/>
　水天井魯橋之派屬漕河命脉毎歳春夏聼司道嚴<lb/>
<pb n="KR2k0066_WYG_003-21a"/>
　督管泉官夫疏濬通逹俾源源而來庶幾有濟但數<lb/>
　月不雨其流必渇萬歴十六年漕渠乾涸百計疏濬<lb/>
　卒無涓滳之流至閏六月初司大雨連朝諸泉俱湧<lb/>
　河渠遂盈則地利未嘗不係於天時也至於山泉沙<lb/>
　磧頗多汶河每為淤墊須於大挑之期一併挑濬使<lb/>
　泉流無阻亦一䇿也司漕者志之<lb/>
　　　河南<lb/>
一南岸隄防南岸逼近省城藩封重地最為喫𦂳如滎<lb/>
<pb n="KR2k0066_WYG_003-21b"/>
　澤縣之小院村中牟縣之黄煉集祥符縣之瓦子坡<lb/>
　槐疙疽劉獸醫口陶家店張家灣時和驛兎伯堽埽<lb/>
　頭集陳留縣之王家樓蘭陽縣之趙皮寨儀封縣之<lb/>
　李景髙口普家營商丘縣之楊先口俱為要害劉獸<lb/>
　醫口先年築有埽壩壩内有月隄一道惟恐月隄不<lb/>
　支又於萬歴十七年築遥隄一道長二千七百三十<lb/>
　二丈足為屏翰本年題准埽壩不足恃專守月遥二<lb/>
　隄訖又陶家店幇接隄長一千八百七十一丈壩長<lb/>
<pb n="KR2k0066_WYG_003-22a"/>
　三千六百二十九丈張家灣加修舊壩一道舊隄一<lb/>
　道時和驛幇築隄長九百二十丈壩長三百二十七<lb/>
　丈又兎伯堽至埽頭集止有一隄倘被衝決則水直<lb/>
　至野鷄岡趨鳳泗重千陵寢萬歴十八年増築遥隄<lb/>
　長二千九百三十丈重門待暴或可無慮又趙皮寨<lb/>
　起至李景髙口一𢃄係黄河舊趨鳳泗故道萬歴十<lb/>
　七年剏築遥隄長二千三百五十九丈九尺最為要<lb/>
　害宜慎守之<lb/>
<pb n="KR2k0066_WYG_003-22b"/>
一北岸隄防北岸迫近漕河關係運道最為要害如滎<lb/>
　澤縣之甄家庄郭家潭陽武縣之脾沙堽原武縣之<lb/>
　廟王口封丘縣之于家店中欒城荆隆口祥符縣之<lb/>
　黄陵岡陳橋貫臺馬家口陳留寨蘭陽縣之銅瓦廂<lb/>
　板厰樊家庄張村集馬坊營儀封縣之穵泥河煉城<lb/>
　口榮花樹三家庄考城縣之陳隆庄芝麻庄孝城口<lb/>
　俱為要害荆隆口萬厯十五年河決長東二縣幾溺<lb/>
　萬厯十七年剏築遥隄長二千九十丈所當加意防<lb/>
<pb n="KR2k0066_WYG_003-23a"/>
　守又榮花樹幇築隄長一百七十五丈六尺壩長五<lb/>
　百五十九丈三家庄剏築壩長二百七十丈芝蔴庄<lb/>
　剏築壩長八十六丈孝城口補築隄長二十八丈壩<lb/>
　長二十丈四尺皆係喫𦂳隄岸並宜分撥官夫防守<lb/>
　不懈者也以上南北両岸要害處所毎歳冬春掌印<lb/>
　管河官沿隄相度或預捲乾埽以防其油或多築磯<lb/>
　嘴以遏其衝各該管河官駐守河濱該道不時廵閱<lb/>
　四防二守之法務須三令五事丁寕告戒慎之慎之<lb/>
<pb n="KR2k0066_WYG_003-23b"/>
一修守南北兩岸長隄黄河北岸𢎞治十年河決黄陵<lb/>
　岡張秋運道淤阻都御史劉忠宣公築有長隄一道<lb/>
　荆隆口之東西各二百餘里黄陵岡之東西各三百<lb/>
　餘里自武陟縣詹家店起直抵碭沛一十餘里名曰<lb/>
　太行隄蓋取聳峙蜿蜒如山之状南岸亦舊有長隄<lb/>
　一道起自虞城縣至滎澤縣止両隄延亘一千五百<lb/>
　餘里實為該省屏翰但地鮮老土最易衝汕卑薄已<lb/>
　甚已經題加幇築於萬厯十七年計築完隄壩共長<lb/>
<pb n="KR2k0066_WYG_003-24a"/>
　四萬八千一百二十二丈庻幾可恃以後年分管河<lb/>
　官各照地方但有剥損悉如嵗修事例覔取老土填<lb/>
　淤加幇髙厚不得擁沙塞責管河道不時廵視探騐<lb/>
　加意毋忽<lb/>
一修守沁河隄岸沁河發源於沁州綿山穿太行逹濟<lb/>
　源至懐慶府武陟縣與黄㑹合其湍急之勢較黄河<lb/>
　益甚而武陟縣東岸之蓮花池金屹<graphic n="KR2565" url="https://raw.githubusercontent.com/kanripo/KR-Gaiji/master/images/KR2565.png" mimeType="image/png"/>最其衝射要<lb/>
　害處也萬厯十五年沁從此決新鄉獲嘉一帯俱為<lb/>
<pb n="KR2k0066_WYG_003-24b"/>
　魚鱉毎年堵築埽壩勞費不貲且壩内為商民輳集<lb/>
　之處煙㸑不下千餘倚隄為命今議甃石四百三十<lb/>
　五丈隨守隨修限以三年告成此隄一成永乆可恃<lb/>
　而議者畏難尚未興舉而北岸大樊村亦係掃灣要<lb/>
　害幇隄捲埽均在司河者留意焉<lb/>
　　　直隸<lb/>
一通惠河濬淺築隄通惠河發源於昌平州神山泉㑹<lb/>
　馬眼諸泉經都城入府南出玉河橋由大通橋至通<lb/>
<pb n="KR2k0066_WYG_003-25a"/>
　州而與白河合白河發源於霧靈山由宻雲縣㑹榆<lb/>
　渾諸河至張家灣總名曰潞河至通州而與通惠河<lb/>
　合勢並南流楊村以北通惠之勢峻若建□白河之<lb/>
　流淤沙易阻夏秋水漲則懼其潦冬春水㣲則病其<lb/>
　澁浮沙之地既難建閘以備節宣惟有濬築之工殊<lb/>
　為喫𦂳萬厯十五年剏設管河通判專駐楊村其為<lb/>
　修防計得矣但查沿河両隄如搬繒口火燒屯通濟<lb/>
　厰東要兒渡口王家務華家口閻家口綿花市猪市<lb/>
<pb n="KR2k0066_WYG_003-25b"/>
　口觀音堂蔡家口桃花口以上隄岸坍塌卑薄最為<lb/>
　險要水發即決濵河州縣渰浸為患漕艘漂淌人甚<lb/>
　危之應行司道督行管河官毎歳冬間辦積樁草春<lb/>
　初率夫将前隄加髙幇厚填土實杵不得雜沙塞責<lb/>
　粮運将至設法疏濬或築束水小壩衝刷深廣俾漕<lb/>
　舟無膠滯之慮民業免沮洳之害司河者宜殚心焉<lb/>
一歳修輔郡長隄大名府屬長東二縣舊有長隄一道<lb/>
　延亘一百三十里東至山東曹縣白茅集西至河南<lb/>
<pb n="KR2k0066_WYG_003-26a"/>
　封丘縣新豐村止隄外即有淘北河一道相傳即黄<lb/>
　河故道也萬歴十五年河由河南封丘縣荆隆口決<lb/>
　入挾淘北河衝決本隄之大杜口両邑昏墊該工科<lb/>
　都給事中常㑹同撫按題奉欽依修築隄完然隄外<lb/>
　有月隄三壩名曰三尖口吳家口劉家口在長垣利<lb/>
　在洩水不肯閉塞在東明懼其受渰堅欲堵截両相<lb/>
　掣肘雖有壩名終屬虚應即令長隄專設府佐駐守<lb/>
　杜勝閘而又畫界分理長垣縣管九十七里東明縣<lb/>
<pb n="KR2k0066_WYG_003-26b"/>
　管三十三里建舖設夫以時修守隄既固矣三壩有<lb/>
　無不足較也夫壩之有無係於長隄而隄之利害全<lb/>
　在荆隆一帯故添設開封府同知專駐劄荆隆雖衛<lb/>
　河南實衛長東二縣也總之荆隆堅守則長隄無事<lb/>
　長隄無事則三壩不用二縣之民永帖袵席此探本<lb/>
　遡源之論不可不知也長東河官須時時偵探荆隆<lb/>
　口隄岸少有衝汕即申總院施行<lb/>
　河防一覽卷三<lb/>
</p>
<p>
</p>
  </div>
</body>
</text>
</TEI>
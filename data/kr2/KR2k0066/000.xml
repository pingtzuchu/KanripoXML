<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>河防一覽</head>
    <p>
<pb n="KR2k0066_WYG_000-1a"/>
欽定四庫全書　　　　　史部十一<lb/>
　河防一覽　　　　　　　地理類四<hi>河渠之屬</hi>
　　提要<lb/>
　　　　<hi>臣</hi>等謹案河防一覽十四卷明潘季馴撰季<lb/>
　　　　馴字時良烏程人嘉靖庚戌進士官至總督<lb/>
　　　　河道工部尚書兼右都御史事蹟具明史本<lb/>
　　　　傳季馴在嘉靖萬厯間凡四奉治河之命任<lb/>
　　　　事二十七年著有成績嘗于萬厯七年工成<lb/>
<pb n="KR2k0066_WYG_000-1b"/>
　　　　時彚集前後章奏及諸人贈言纂成一書名<lb/>
　　　　塞斷大工録既而以其猶未賅備復加増削<lb/>
　　　　輯為是編首勅諭圖説一卷次河議辨惑一<lb/>
　　　　卷次河防險要一卷次修守事宜一卷次河<lb/>
　　　　源河決考一卷次前人文章之闗係河務及<lb/>
　　　　諸臣奏議凡八十餘篇分為九卷明代仰東<lb/>
　　　　南轉漕以實京師又泗州祖陵逼近淮泗故<lb/>
　　　　治水者必合漕運與陵寢而兼籌之中葉以<lb/>
<pb n="KR2k0066_WYG_000-2a"/>
　　　　後潰決時聞議者紛如聚訟季馴獨力主復<lb/>
　　　　故道之説塞崔鎮隄歸仁而黄不北築髙家<lb/>
　　　　堰黄浦八淺而淮不東創為減水順水壩遥<lb/>
　　　　隄縷隄之制而蓄洩有所賴其大㫖謂通漕<lb/>
　　　　于河則治河即以治漕㑹河于淮則治淮即<lb/>
　　　　以治河合河淮而同入于海則治河淮即以<lb/>
　　　　治海故生平規畫總以束水攻沙為第一義<lb/>
　　　　考漢書載王莽時徵治河者大司馬史張戎<lb/>
<pb n="KR2k0066_WYG_000-2b"/>
　　　　已有水自刮除成空語是借水刷沙古人已<lb/>
　　　　露其意特從未有見諸行事者季馴乃斟酌<lb/>
　　　　相度神而明之遂永為河渠利賴之䇿後來<lb/>
　　　　雖時有變通而言治河者終以是書為凖的<lb/>
　　　　閻若璩潜邱劄記有與劉紫函書曰考萬厯<lb/>
　　　　六年潘司空季馴河工告成其功近比陳瑄<lb/>
　　　　逺比賈魯無可移易矣乃十四年河決范家<lb/>
　　　　口又決天妃壩二十三年河淮決溢邳泗髙<lb/>
<pb n="KR2k0066_WYG_000-3a"/>
　　　　寳等處皆患水災天啟元年河決王公堤安<lb/>
　　　　得云潘司空治後無水患六十年大抵司空<lb/>
　　　　成規具在縱有天災縱有小通變治法不出<lb/>
　　　　其範圍之外故曰河防一覽為平成之書云<lb/>
　　　　云若璩居於山陽於河渠利病得之目睹斯<lb/>
　　　　可謂平情之論矣乾隆四十五年七月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2k0066_WYG_000-3b"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
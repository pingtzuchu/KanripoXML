<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河防一覽卷十一</head> <lb/>
    <p>
<pb n="KR2k0066_WYG_011-1a"/>
欽定四庫全書<lb/>
　河防一覽卷十一<lb/>
　　　　　　　　　　　　明　潘季馴　撰<lb/>
　　添設管河官員疏<lb/>
臣潘季馴謹題為查議管河官員以禆修防事據河南<lb/>
管河道副使陳九仞呈稱蒙臣閱視河隄勘得府州縣<lb/>
管河官員有地方廣逺一官難以管攝者有河防險要<lb/>
未經額設專官者有陞遷事故見今懸缺待銓者牌仰<lb/>
<pb n="KR2k0066_WYG_011-1b"/>
本道㑹同酌議某處應該添補某處應該更調就便遴<lb/>
選賢能堪任官員具由通詳以慿㑹題䝉此行據開封<lb/>
府議呈前來該本道㑹同守巡大梁道叅政王來賢僉<lb/>
事王九儀議得黃河經行開封府屬岐分兩㟁延袤千<lb/>
里南岸如小院村瓦子坡黃煉集閻家寨劉獸醫口陶<lb/>
家店張家灣時和驛槐疙疸王家樓埽頭普家營等處<lb/>
繫闗省㑹藩封重地北岸如甄家莊郭家潭脾沙堽于<lb/>
家店中欒城荆隆口陳橋貫臺馬家口陳留寨銅瓦廂<lb/>
<pb n="KR2k0066_WYG_011-2a"/>
張村集煉城口榮花樹三家莊等處逼鄰漕河重干運<lb/>
道先年屢被衝決今雖築隄完固但管河同知止有一<lb/>
員平時修守已難周遍若遇河漲風濤兩岸相隔顧此<lb/>
失彼何以克濟應照淮安兗州兩府各有管河同知二<lb/>
員事例添設一員駐劄北岸荆隆口及查河北舊有演<lb/>
武亭一處乃滎澤等四縣聨界之區盜賊出沒水陸為<lb/>
害先年曽設官兵防禦今已廢格時有警虞似當以添<lb/>
設管河同知仍兼捕務往來督視以靖地方庶為兩便<lb/>
<pb n="KR2k0066_WYG_011-2b"/>
及查祥符縣河工浩繁道里遼逺額設主簿一員委難<lb/>
卒辦相應添設主簿一員以分責任滎澤縣居黃河上<lb/>
流向屬縣丞兼管今改沁水與黃合流盡由該縣出口<lb/>
二河併湧兩岸俱險乃縣丞督糧兊運往返不暇有誤<lb/>
河防相應剏置主簿一員以專責成蘭陽縣管河主簿<lb/>
王佩儀封縣管河主簿余純華俱已陞任員缺未補以<lb/>
上四縣應添應補官員若候銓選未免耽延時日且初<lb/>
任未諳恐致墮誤河工今據該府推舉各道遴擇查有<lb/>
<pb n="KR2k0066_WYG_011-3a"/>
開封府經厯姚學孔才幹優裕操守謹嚴督工克効勞<lb/>
蹟防禦已竭心力宣武衞經厯劉汝行小心勤慎幹理<lb/>
條達河工夙夜多勞厰務纎毫無染俱䝉院科㑹薦内<lb/>
應選擇一員加以帶銜州判管祥符縣添設主簿河務<lb/>
原任滎澤縣典史今陞光山縣牛山巡檢高榮魁向委<lb/>
隄工克勤厥事雖經遷轉而修防皆屬經手相應陞補<lb/>
該縣管河主簿原任通許縣縣丞今陞陜西葭州判官<lb/>
吕文承委修築則竭力經營居官操持則恪守清潔今<lb/>
<pb n="KR2k0066_WYG_011-3b"/>
雖報陞尚未離任似宜改留仍以帶銜州判管理蘭陽<lb/>
縣主簿河務原任陳州吏目今陞甘泉縣主簿李克己<lb/>
才力俱壯心行亦純若畀胼胝之任必収底績之功相<lb/>
應改留頂補儀封縣管河主簿其中牟縣管河該府議<lb/>
欲添官但邑小民疲既有縣丞兼理似應照舊再照黃<lb/>
河兩岸盜賊繁興舊委巡河指揮二員徒擁虛名無益<lb/>
河防且擾害莊民需騙船户今既添設同知主簿駐守<lb/>
河濵巡緝事宜應歸河官約束督理原委武職革撤回<lb/>
<pb n="KR2k0066_WYG_011-4a"/>
衞庶分理得人河防捕務均有攸賴等因呈詳到臣據<lb/>
此近該臣前往河南地方躬率管河道副使陳九仞并<lb/>
分守道叅政王來賢分巡道僉事王九儀開歸二府知<lb/>
府王見賔陳裪及各該州縣管河等官沿河踏勘每至<lb/>
本官該管地方備將本處要害細加詢問做過工程細<lb/>
加閱視中間隄壩堅好應答如流者固有而苟且虛應<lb/>
蒙昧無知者亦多揆厥所由有因道里遥逺而奔走不<lb/>
及者有因官係兼攝而志意不專者有因河官懸缺暫<lb/>
<pb n="KR2k0066_WYG_011-4b"/>
委代署者隨行該道查議去後今據前因該臣㑹同巡<lb/>
撫河南右副都御史衷貞吉巡按河南監察御史王世<lb/>
揚看得河南實運道上流闗係甚重而用人實治河首<lb/>
務毗藉甚殷經理于上者固為鉅艱而委任于下者尤<lb/>
為喫緊頃者節奉聖諭自今推選委用務在得人欽此<lb/>
臣等仰見我皇上留神河務洞燭治原矣臣等不勝感<lb/>
服今據各道議將開封府比照淮安兖州二府事例添<lb/>
設同知一員駐劄荆隆口地方帶管巡捕事務葢荆隆<lb/>
<pb n="KR2k0066_WYG_011-5a"/>
口逼近長東二縣去年黄河從此決入長東幾溺若有<lb/>
府官駐劄必能保守衞河南亦衞長東二縣也其應添<lb/>
設及銓補管河主簿就將經歴姚學孔劉汝行内定一<lb/>
員加以判官職銜分管祥符縣河務巡檢高榮魁陞授<lb/>
主簿管滎澤縣河務判官吕文仍以原職帶銜改留管<lb/>
理蘭陽縣主簿河務主簿李克己應以原職改留頂補<lb/>
儀封縣管河主簿中牟縣邑小民疲河患亦少原係縣<lb/>
丞兼攝委應照舊其陞補各官遺下員缺聽另銓補原<lb/>
<pb n="KR2k0066_WYG_011-5b"/>
委巡河指揮擾民無益合革回衞一應巡河事宜歸併<lb/>
管河官兼管尤為良便似應依擬伏望敕下該部再加<lb/>
查議如果臣等所言不謬覆請允行速賜改補以便預<lb/>
備來歲修防儀封蘭陽二主簿缺或於臣疏未到之前<lb/>
已經銓補仍恐初任未諳亦望轉改别用其開封府添<lb/>
設同知查無相應官員乞於鄰省查有資俸相應者就<lb/>
近調補勒限到任庶承委得人而河防允賴矣縁係查<lb/>
議管河官員以裨修防事理謹題請㫖奉聖㫖吏部知<lb/>
<pb n="KR2k0066_WYG_011-6a"/>
道該部覆奉施行<lb/>
　　申明河南修守疏<lb/>
臣潘季馴謹題為申明河南修守事宜以固河防事臣<lb/>
竊惟黃河防禦甚難而中州為尤難葢河自崑崙歴闗<lb/>
陜以至河南則伊洛渭沁諸水合焉水愈多勢愈盛而<lb/>
自三門七律以下地皆浮沙最易汕刷故自漢迄今東<lb/>
衝西決未有不始自河南者也去歲河決劉獸醫荆隆<lb/>
口等處勢如飛電呼吸千里上厪聖慮特遣科臣㑹同<lb/>
<pb n="KR2k0066_WYG_011-6b"/>
撫按諸臣分投督築地方始有更生之樂然先事之防<lb/>
固當預慎善後之計尤宜亟圖則今日修守之事臣之<lb/>
事也臣之責也敢不盡心力而圖之乎臣於受事之初<lb/>
惓惓申飭各該道府管河等官又將四防二守之法丁<lb/>
寧告戒今歲幸保無虞矣而猶慮河情地勢目所未睹<lb/>
足所未及者固難以懸想而測度之也復於九月初七<lb/>
日自濟寧州起程前往該省督同管河道副使陳九仭<lb/>
及郡縣掌印管河等官將南北兩岸堤壩逐一閱視河<lb/>
<pb n="KR2k0066_WYG_011-7a"/>
患叵測將來可憂者一而修防喫𦂳目前應舉者六一<lb/>
者何河南之委流是也查得河南黃河涓滴皆由徐邳<lb/>
出清口㑹淮入海舊由新集歴趙家圈蕭縣薊門出小<lb/>
浮橋勢若建瓴河南無阻梗之虞徐邳有衝刷之利水<lb/>
之道也後因河南水患另開一道出小河口本河漸淤<lb/>
至嘉靖三十六年河遂北徙一變而為溜溝再變而為<lb/>
濁河又再變而為秦溝今則由胡佃溝梁樓溝北陳雁<lb/>
門石城等處而復出濁河矣中間經行之處皆係民間<lb/>
<pb n="KR2k0066_WYG_011-7b"/>
住址陸地較之故道河底高出三丈有餘漫流平地無<lb/>
渠可歸深者不過數尺淺則尺餘耳黃河并合汴沁諸<lb/>
水萬里湍流勢若奔馬陡然遇淺形如檻限其性必怒<lb/>
奔潰決裂之禍臣恐不在徐邳而在河南山東也縁非<lb/>
運道經行之處耳目所不及見人遂以為無虞而豈知<lb/>
水從上源決出運道必傷往年黃陵岡孫家渡趙皮寨<lb/>
之故轍可鑒乎臣於萬歴六年題為黃河來流艱阻後<lb/>
患可虞乞恩速賜查議以圖治安事該工部覆行鳳陽<lb/>
<pb n="KR2k0066_WYG_011-8a"/>
河南山東撫按㑹勘得開復故道勞費不貲事體重大<lb/>
時勢未宜工部覆奉欽依停止夫開復此河工費須以<lb/>
百萬計各省俱當災歉之餘内帑正值空乏之際一時<lb/>
委難輕議臣未敢瑣瑣陳乞姑候年歲豐稔民力少蘇<lb/>
另行題請外今將修防𦂳闗事宜條列于後伏望敕下<lb/>
該部再加查議如果臣言不謬覆議上請行臣遵奉施<lb/>
行河防幸甚臣愚幸甚謹題請㫖<lb/>
　計開<lb/>
<pb n="KR2k0066_WYG_011-8b"/>
一查得黃河北岸逼鄰漕河闗係甚重𢎞治年間先臣<lb/>
　劉大夏築有長隄一道起自曹縣界至武陟縣詹家<lb/>
　店止延袤五百餘里南岸逼近省㑹藩封重地最為<lb/>
　要害亦有長隄一道起自虞城縣至滎澤縣止兩隄<lb/>
　延亘千有餘里實為該省屏翰但地鮮老土隄皆浮<lb/>
　沙而河流遷改靡常多有濵河難守者矣今據該道<lb/>
　逐一查覈分為緩急二工開封府如儀封縣北岸煉<lb/>
　城口舊隄一段長一千五十丈舊壩一段長六百五<lb/>
<pb n="KR2k0066_WYG_011-9a"/>
　十六丈壩後水坑長二百五十丈南岸普家營等處<lb/>
　新舊月隄四段共長三千一百五十五丈藺陽縣楊<lb/>
　家莊至賈家樓舊隄一段長一千六百丈南岸自陳<lb/>
　留縣界至儀封縣界舊隄一段内有缺口二十一處<lb/>
　祥符縣南岸劉獸醫口迤南舊隄一段長一千二百<lb/>
　五十丈張家灣老壩塌斷應築遶後月壩一段計長<lb/>
　三百五十丈又自陶家店至兔北堽自埽頭集至舊<lb/>
　隄頭長隄二段共長七千五百五十六丈又該河南<lb/>
<pb n="KR2k0066_WYG_011-9b"/>
　撫按㑹同工科都給事中常居敬題奉欽依創築劉<lb/>
　獸醫口遥隄一道長三千七百丈封丘縣北岸荆隆<lb/>
　口中欒城于家店張家莊蕭家莊各有水衝潭窩共<lb/>
　長一百七十五丈又該科撫按諸臣題准該縣荆隆<lb/>
　口剏築遥隄一道長二千零九十丈陽武縣北岸脾<lb/>
　沙堽埽壩長三百丈原武縣舊隄一道分為五段共<lb/>
　長二百八十九丈滎澤縣北岸長隄一道自朱世花<lb/>
　大王廟至王婁店郭家潭等處共九段俱有潭窩共<lb/>
<pb n="KR2k0066_WYG_011-10a"/>
　長一千七百七十二丈八尺歸德府考城縣北岸芝<lb/>
　蔴莊迤東埽壩三段共長八十九丈李秀厰東隄決<lb/>
　口四丈唐家水口壩基二十二丈水坑二十八丈商<lb/>
　丘縣南岸楊先口隄三十二丈以上工程或剏築或<lb/>
　加幫或捲埽皆係險要之處亟宜興舉者也又如儀<lb/>
　封縣北岸榮花樹舊隄一段長一千六百三十三丈<lb/>
　穵泥河舊壩坍塌共三百七十丈祥符縣北岸馬家<lb/>
　口舊隄三段共長一千四百七十丈省城四面大隄<lb/>
<pb n="KR2k0066_WYG_011-10b"/>
　一道高下通融修理共計六萬五千五百工陽武縣<lb/>
　北岸舊隄自王估莊至脾沙堽分為九段共長四千<lb/>
　零八十丈南岸舊隄自訾家莊後至中牟縣圓墩寺<lb/>
　止分為六段共長三千三百六十四丈原武縣南岸<lb/>
　舊隄二段共長五百四十四丈中牟縣舊隄六段共<lb/>
　長一千四百七十丈俱應加幫河勢稍緩應俟急工<lb/>
　完日次第興舉者也兩工告竣可恃防禦但築隄不<lb/>
　難而覓土為難若非真淤老土隨修隨壊徒費無益<lb/>
<pb n="KR2k0066_WYG_011-11a"/>
　容臣嚴行管河道刻期幫築加意驗探如有墮誤或<lb/>
　夾雜浮沙或夯杵不實茍且塞責者容將管河官叅<lb/>
　拿究治伏乞聖裁<lb/>
一臣查得沁河發源于沁州綿山穿太行達濟源至武<lb/>
　陟縣而與黃河合其湍急之勢不下黃河兩河交併<lb/>
　其勢益甚而武陟縣之蓮花池金圪壋最其衝射要<lb/>
　害處也去歲沁從此決新鄉獲嘉一帶俱為魚鼈今<lb/>
　幸堵塞築有埽壩矣但係浮沙恐難久恃且壩内為<lb/>
<pb n="KR2k0066_WYG_011-11b"/>
　商民輳集之處煙㸑不下千餘以隄為命闗係不小<lb/>
　查得最險之處僅四百三十五丈甃之以石方為可<lb/>
　乆况每歲修守費亦不貲積之數年與石無異何憚<lb/>
　而不為耶已行該道查估隨守隨築遲以三年之久<lb/>
　必可竣事此隄一成百年永賴矣伏乞聖裁<lb/>
一臣查得河道錢糧止是徭編河堡夫銀工役所恃以<lb/>
　為生河防所恃以為固者此也而有司視為末務每<lb/>
　倦追徵吏書乾沒收頭侵欺殆十五矣向來舊例俱<lb/>
<pb n="KR2k0066_WYG_011-12a"/>
　係各州縣另徵另解庶便稽查近有議請併入條鞭<lb/>
　者夫條鞭之法非為不美但解京錢糧與本地方急<lb/>
　用銀兩儘先徴解而待次可緩者輙為贅旒此有司<lb/>
　之常情也若一槩併入條鞭則畸零人户逋負糧稍<lb/>
　皆作河道錢糧矣臣請仍照舊例追徵管河道立限<lb/>
　催比收至百兩以上俱解赴開封府收貯如遇考滿<lb/>
　陞遷完不及三分之二者不准離任庶人知警惕而<lb/>
　錢糧自裕矣臣又查得河道銀兩節經題奉欽依不<lb/>
<pb n="KR2k0066_WYG_011-12b"/>
　許别項那借今以禄糧借以驛傳借以㑹銀借以紙<lb/>
　贖借者不知幾萬兩夫以本項未徵借貸則當於已<lb/>
　徵扣還而久假不歸玩愒殊甚合無容臣嚴行管河<lb/>
　道備查明白照數扣還再有逋負容臣叅究實於河<lb/>
　工有禆伏乞聖裁<lb/>
一臣惟防河在隄而守隄在人有隄不守守隄無人與<lb/>
　無隄同矣近該管河道副使議令開歸懷三府遵照<lb/>
　工科給事中常居敬題准事例各於隄壩之上每二<lb/>
<pb n="KR2k0066_WYG_011-13a"/>
　里修建堡房一座僉令堡老堡夫常川住堡看守埽<lb/>
　料防護隄岸修補坍塌填塞窩穴看守栁株禁逐樵<lb/>
　牧三伏九秋之間不分風雨晝夜竭力防守法至備<lb/>
　矣但終歲勞苦雖得官給工食餬口不敷合無行令<lb/>
　三府掌印官即於近隄處所勘刷地段堡老每人給<lb/>
　與六畆堡夫五畆以便耕種稍助食用其應給地畆<lb/>
　先儘沒官田地如有缺少動支曠工河銀置買民產<lb/>
　仍給帖照免其糧差則人心樂為之用而隄防可久<lb/>
<pb n="KR2k0066_WYG_011-13b"/>
　矣伏乞聖裁<lb/>
一臣惟勵世磨鈍之術惟在勸懲有道而於河防最苦<lb/>
　之事人心尤易懈弛先於萬厯八年四月内該勘工<lb/>
　給事中尹瑾題為河工告成敷陳善後事宜以圖永<lb/>
　利事内開定法制以覈歲修該工部覆議於秋冬之<lb/>
　交將各經管官員分别功罪奏請陞賞罰治題奉欽<lb/>
　依在卷但此例僅行於淮除而河南未經題請未敢<lb/>
　擅行誠為缺典合無容臣於秋防報竣之日將河南<lb/>
<pb n="KR2k0066_WYG_011-14a"/>
　掌印管河等官一體甄别遵例具題施行庶人心知<lb/>
　警而河防不至弛墮矣伏乞聖裁<lb/>
一河南雖非運道經行之處而河情水性與徐淮無異<lb/>
　則當以治徐淮者治之矣先該臣於八月二十二日<lb/>
　題為申明修守事宜以圖永賴事皆為徐淮隄防而<lb/>
　設内有責成長令以一事權蓋欲歸重於郡邑掌印<lb/>
　官也預定工料以便工作蓋欲早覈歲修工程以便<lb/>
　興舉也立法增築以固隄防葢欲遵例加培舊築以<lb/>
<pb n="KR2k0066_WYG_011-14b"/>
　固隄防也兹三事者皆可行之於河南者也已經題<lb/>
　奉明㫖臣不敢再贅合無容臣行令河南管河官員<lb/>
　一體遵照施行實於河道有裨伏乞聖裁奉聖㫖工<lb/>
　　部知道工部覆奉聖㫖依擬行<lb/>
　　　停寢訾家營工疏<lb/>
臣潘季馴謹題為祖陵當䕶運道可虞淮民百萬危在<lb/>
旦夕恭進開復黄河故道圖說懇乞聖明采擇以垂百年永<lb/>
利事據管理中河郎中沈修南河郎中羅用敬㑹呈奉<lb/>
<pb n="KR2k0066_WYG_011-15a"/>
臣劄付仰司㑹同各道督同淮安府并山陽清河二縣<lb/>
各掌印管河官地老知音人等親詣訾家營地方逐一<lb/>
丈量查勘要見清河縣東見行正河水面若干丈今議<lb/>
新開支河果否能分正流日後可無淤阻分後果否可<lb/>
保泗州永無水患原議工食有無足用黒墩湖羅家口<lb/>
湖中起隄作何設法濬築從長計議毋求同而為遷就<lb/>
之計毋畏難而忘久逺之圖斟酌停妥㑹呈詳奪以慿<lb/>
具題施行蒙此隨該職等督同淮安府知府張允濟管<lb/>
<pb n="KR2k0066_WYG_011-15b"/>
河同知姜桂芳山陽縣知縣張光緒清河縣知縣鄒守<lb/>
約桃源縣知縣華存禮喚集彼處土人楊甫等丈勘明<lb/>
白囘報前來該職等議照國家興大役舉大事者非持<lb/>
意見以為可否惟深晰夫利害之辨而已據府縣申謂<lb/>
訾家營支河一開除目前之患害収將來之全利惡在<lb/>
乎其不可也但查清河縣東見行正河水面闊二百四<lb/>
五十丈其深約有三四丈不等則支河之開視全河必<lb/>
得三分之一乃可分流而導之使趨今議面闊止四十<lb/>
<pb n="KR2k0066_WYG_011-16a"/>
丈底深止二丈五六尺試以全河形之果有三分之一<lb/>
乎必須面闊底深比原議丈尺稍増其數方為完計若<lb/>
嗇其數於勘估之初恐費病于不繼之請似未可以原<lb/>
估五十五萬九千九百七十餘兩限之也况黒墩湖又<lb/>
係窪濕積淤之所夫以四十餘里平陸易淤之地而欲<lb/>
新創導河入海之功工力鉅艱舉動匪細鳩夫役必至<lb/>
數萬奏成功須待經年及今徐淮以南歲苦大祲二麥<lb/>
稍熟復罹大疫流移饑殍枕藉相望此何時也瘡痍未<lb/>
<pb n="KR2k0066_WYG_011-16b"/>
起閭閻蕭條即以大工召募給散工食聊濟一飽而已<lb/>
率僵仆甫起之民而責以趨事赴工之敏恐亦難矣合<lb/>
無俯從該府之議姑待年豐興舉為便呈乞再加查議<lb/>
等因又據整飭淮揚兵備副使周夢暘潁州兵備副使<lb/>
楊芳徐州兵備僉事陳文燧㑹呈蒙臣案驗㑹同管河<lb/>
分司行據淮安府勘議前來覆該各道議照自昔治水<lb/>
惟有二䇿非厚築隄堰以遏橫流則多開支河以洩暴<lb/>
漲而總之審時度勢乃可底績安民若時事未便漫然<lb/>
<pb n="KR2k0066_WYG_011-17a"/>
嘗試未利先害非計之得者該府所稱訾營之開一舉<lb/>
四利而挑濬情節曲暢㫄通不為無見但工費頗為艱<lb/>
鉅帑藏又多空虛淮民連歲災傷瘡痍未復目今秋旱<lb/>
燥烈黍豆不登窮冬苦寒又恐餬口無䇿而以煮粥聚<lb/>
賑傳染瘟疫枕藉而死者十之二三見存孑遺之民尩<lb/>
羸么麽可静而不可動可逸而不可勞萬分煦育猶恐<lb/>
不能保其殘喘而鳩數十萬之夫挑五十里之河計算<lb/>
時日必數年之久乃可竣事是猶以疲癃奄息而責之<lb/>
<pb n="KR2k0066_WYG_011-17b"/>
艱重之任未有不仆者况五十里長途滿目荒萊居民<lb/>
流徙竟日不聞雞犬見井竈不惟數萬夫役棲身無所<lb/>
即督工官員亦未有駐足之地天時人事俱屬不便職<lb/>
等初議亦謂年歉不能舉事請行再議者葢與本府今<lb/>
議大略相同而非遷就畏難不顧久逺之利也相應准<lb/>
從等因到臣通候覆議間又據管河郎中沈修羅用敬<lb/>
徐州兵備僉事陳文燧㑹呈為河道事本年八月二十<lb/>
六日據淮安府管河同知姜桂芳掲報本月十四日清<lb/>
<pb n="KR2k0066_WYG_011-18a"/>
江浦外隄對岸清河縣地方有鮑家營住民張思禮門<lb/>
首勢當黃淮西南而來直射東北河水大漲忽從本營<lb/>
漫流闊二百餘丈隨令大河衞經歴章淮率領本方熟<lb/>
知河道鄉民唐山駕船隨流探勘水勢歸向自本口東<lb/>
北十里經官莊浪石二十里至娘子莊又二十里至澗<lb/>
橋又三十里至古寨俱係湖蕩又十五里至桑墩入見<lb/>
成連河抵幞頭闗下新壩入海此口離清河縣三十里<lb/>
外係迎溜内有河湖故道即今分殺黃流清江浦石隄<lb/>
<pb n="KR2k0066_WYG_011-18b"/>
以下一帶可保無虞縁由到職先該職等據實掲報本<lb/>
院訖今䝉批行覆勘為照鮑家營正當王家營之上訾<lb/>
家營之下既非運道又非民居先年不議築隄留以分<lb/>
殺暴漲之勢今清江浦外隄加築高厚而黃河大漲果<lb/>
由此分洩自娘子莊徑由澗橋古寨以入于海不勞工<lb/>
力不費財用而盈溢之勢可殺清浦外隄可保真天開<lb/>
之訾家營也若慮水落之後難保不淤而來歲水漲勢<lb/>
必復洩淤則平時無奪河之患洩則臨漲有分殺之功<lb/>
<pb n="KR2k0066_WYG_011-19a"/>
誠於河防有益無損呈乞本院詳示將本口照舊存留<lb/>
以備分洩惟於兩岸用埽包裹以成河口二三年後時<lb/>
和年豐再舉訾營之議未為晚也等因各呈詳到臣據<lb/>
此先該臣准工部咨前事該本部覆議内開訾家營支<lb/>
河以接草灣較諸故道之復固事半而功倍要其入海<lb/>
之路又散漫而難收事既未見全利議亦未敢遽決今<lb/>
新任總理河臣潘季馴前後治河將幾十稔閱歴既久<lb/>
聞見必真所據支河之議宜令覆行勘閱恭候命下本<lb/>
<pb n="KR2k0066_WYG_011-19b"/>
部備咨總理河道右都御史潘季馴作速到任將科撫<lb/>
諸臣所議於訾家營開支河以接草灣一事覆行勘閱<lb/>
果為利多害少在所當行或為徒費無益在所當止倘<lb/>
衆議未妥别有長䇿可以護祖陵保淮安固運道者但<lb/>
求事可功成不拘人已同異即令從實具奏以慿覆請<lb/>
定奪等因奉聖㫖是這黃河故道既勘議眀白難以開<lb/>
復罷訾家營應否添開支河還著河道衙門從長計議<lb/>
具奏欽此欽遵備咨到臣該臣督同司道并府縣等官<lb/>
<pb n="KR2k0066_WYG_011-20a"/>
親往訾家營一帶地方逐細閱視行據各官㑹呈前因<lb/>
正在詳審間忽據徐州道僉事陳文燧掲報清江浦外<lb/>
隄對岸鮑家營衝開一口幾二百丈水從本口入荒坡<lb/>
往東北浪石舊河身至娘子莊澗橋古寨俱係湖蕩又<lb/>
十五里至桑墩入見成連河分支一百餘里下新壩入<lb/>
海此口離清河縣三十里與運河經行之處𦕈不相及<lb/>
而清江隄修築既高水從西激鮑口一開清江隄乃完<lb/>
運道可免嚙潰改徙而上之順承泗水下之分殺淮水<lb/>
<pb n="KR2k0066_WYG_011-20b"/>
其入口至浪石娘子莊即前勘議訾家營經流之處折<lb/>
至東北經澗橋達古寨入海則又不必鑿五十里入赤<lb/>
晏廟而水有所歸是省六十萬金之費以開訾家營此<lb/>
皆本院拯溺救民忠誠仁愛孚格蒼穹昭昭者黙助其<lb/>
成不勞而底績也僉謂若念訾營工費難處績效難成<lb/>
而鮑家口不係運道不渰民田俯賜存留以代訾營無<lb/>
損之益輿情自安等因又據管河同知姜桂芳掲報相<lb/>
同俱經臣批行司道覆勘及親閱相同外今據前因為<lb/>
<pb n="KR2k0066_WYG_011-21a"/>
照論天下之大事者創其始必先究其所終成天下之<lb/>
大計者圖其利必先慮其所害若聊且虛應於一時而<lb/>
漫然為嘗試之舉舉之未幾廢即隨之咎將誰歸且工<lb/>
役以十萬計時以年計工費幾六十萬計勞民動衆闗<lb/>
係不小我皇上以科臣之言下之科撫而復以科撫之<lb/>
言下之于臣亦誠以事體艱重未可易易耳臣敢不虛<lb/>
心博訪以仰體皇上至嚴至慎之意乎臣於六月十七<lb/>
日一接邸報即率同各官躬往閱視訾家營委與清口<lb/>
<pb n="KR2k0066_WYG_011-21b"/>
相對地勢平衍並無崎嶔險阻中間雖有黒墩湖羅家<lb/>
口二處頗難濬築然工力稍倍亦似可成開成之後分<lb/>
流甚便由此而至顏家口四十五里由顏家口而至赤<lb/>
晏廟復與大河相㑹不逺矣分流之後欲殺泗州水勢<lb/>
於二百里之外固不可得而清江浦外伏秋之漲委為<lb/>
可減但該府原議工費五十五萬九千止言濬河而不<lb/>
及築隄若欲比照舊例建築遥隄運土于一二里之外<lb/>
其費又當倍之矣計土論方之法固是舊規而濬至一<lb/>
<pb n="KR2k0066_WYG_011-22a"/>
丈之下地泉迸出非十倍其工不可則其費亦未可知<lb/>
也然成大事者不惜小費此亦未足論也臣所慮者河<lb/>
性喜深廣而避淺隘今以闊四十丈深二丈五尺之河<lb/>
而欲與闊二百四五十丈深三四丈者同流並驅似亦<lb/>
難保不淤伏秋之時河水消漲不常旋淤旋濬恐滋煩<lb/>
苦若欲加濬深廣費須數倍非惟錢糧難措抑恐妨奪<lb/>
正河葢河不兩行自古記之先年河臣劉大夏劉天和<lb/>
王以旂諸臣有開孫家渡以殺水勢者有濬趙皮寨以<lb/>
<pb n="KR2k0066_WYG_011-22b"/>
濟二洪者有開李景高口引水出徐者皆不久即淤可<lb/>
為明鑒矣當此中外告匱之時萬一虛費工力罪將誰<lb/>
諉司道府臣係原勘原議之官而懇懇以荒歉請停為<lb/>
辭其意亦可想見臣又查得漕撫侍郎舒應龍工科都<lb/>
給事中常居敬原題内開訾家營經黒墩湖羅家口恐<lb/>
冇散漫之虞亦未敢為必然之畫倘以祖陵山麓之水<lb/>
未及𤣥宫運道之危在清江浦者先年已有石隄目前<lb/>
加築埽隄尚可保無決裂淮黄交匯之地昏墊之害祛<lb/>
<pb n="KR2k0066_WYG_011-23a"/>
之於西者不免移之於東則今議支河重役鉅費非有<lb/>
全利若未可以輕舉而試為之如必欲為淮水疏洩之<lb/>
謀求人事之可盡者固不能舍此有他圖耳等因是二<lb/>
臣之見與臣亦不甚異臣所以展轉思惟未敢遽決者<lb/>
此也今據司道議有新開鮑家營去訾家營宻邇既非<lb/>
運道經行之處亦無民田損害之虞入海另由别路可<lb/>
免大河合後復漲之事雖水落勢必復淤與慮訾家營<lb/>
者無異但不費一塵可免後悔而漫流廣闊淤不甚高<lb/>
<pb n="KR2k0066_WYG_011-23b"/>
來歲水漲之時勢必復通淤則平時無奪河之患通則<lb/>
臨漲有分殺之功與崔鎮等減水四壩無異也姑俟三<lb/>
四年後本口衝刷成河留之固善若沙淤漸高水流不<lb/>
順時或地方豐稔民力稍甦再議别圖亦未為晚所據<lb/>
司道諸臣之言似為有見此皆仰仗我皇上留心國計<lb/>
軫念民勞上帝鑒臨百靈效順之所致也合無將本口<lb/>
兩頭埽護留備分洩其原議訾家營工程暫行停寢伏<lb/>
望敕下該部查議如臣所言非謬覆請允行臣愚幸甚<lb/>
<pb n="KR2k0066_WYG_011-24a"/>
地方幸甚縁係祖陵當護運道可虞淮民百萬危在旦<lb/>
夕恭進開復黄河故道圖說懇乞聖明采擇以垂百年<lb/>
永利亊理謹題請㫖奉聖㫖工部知道<lb/>
　　工部覆前疏<lb/>
題為祖陵當護運道可虞淮民百萬危在旦夕恭進開<lb/>
復黄河故道圖說懇乞聖明采擇以垂百年永利事該<lb/>
總理河道右都御史潘季馴題前事等因奉聖㫖工部<lb/>
知道欽此欽遵抄出到部送司案查萬厯十六年三月<lb/>
<pb n="KR2k0066_WYG_011-24b"/>
内該禮科給事中王士性題前事内議開復黃河故道<lb/>
等因奉聖㫖著工部便行與漕運衙門及勘河科官從<lb/>
長計議來說欽此已該本部備行查勘河工都給事中<lb/>
常居敬總督漕撫侍郎舒應龍查議去後本年六月内<lb/>
該查勘河工都給事中常居敬總督漕撫侍郎舒應龍<lb/>
題稱黃河故道難復訾家營另開支河順入草灣河縁<lb/>
由已經本部覆奉聖㫖是這黃河故道既勘議明白難<lb/>
以開復罷訾家營應否添開支河還著河道衙門從長<lb/>
<pb n="KR2k0066_WYG_011-25a"/>
計議具奏欽此已經備行總理河臣㑹司司道各官勘<lb/>
議去訖今該前因似應具題案呈到部看得訾家營另<lb/>
開支河之議葢為黃河故道難復欲别求一䇿以殺泗<lb/>
州水勢本不得已之計也彼時科撫諸臣查勘及臣等<lb/>
議覆業已謂其難行特事闗運道民生非經詳覈遽難<lb/>
定議故行河臣覆勘以求畫一之說今潘季馴督率諸<lb/>
臣躬親查閱謂其水性之難強錢糧之難措工績之難<lb/>
成種種不可開濬之狀昭若指掌與部科原議若相脗<lb/>
<pb n="KR2k0066_WYG_011-25b"/>
合又况鮑家營突衝一口入海甚徑非若訾營之迂繞<lb/>
不煩工力非若訾營之勞費淤則平時無奪河之患洩<lb/>
則臨漲有分殺之功然則訾家營支河非惟不當開亦<lb/>
有不必開者相應如議停寢恭候命下本部備咨總理<lb/>
河道衙門及劄付中河南河郎中備行各該道府州縣<lb/>
官員一體遵奉施行奉聖㫖訾家營既難開濬罷見今<lb/>
河道疏通只著該管官員遵守成規用心隄防不許妄<lb/>
生意見阻壊成功徒滋勞費<lb/>
<pb n="KR2k0066_WYG_011-26a"/>
　　修復湖隄疏<lb/>
臣潘季馴謹題為修復湖隄以便蓄水濟運事據管理<lb/>
南旺泉閘主事王元命濟寧道按察使曹子朝分守東<lb/>
兖帶管分巡兖州道叅政郝維喬呈䝉臣劄案俱為檢<lb/>
查節奉欽依河工分派司道各官以便責成以圖早竣<lb/>
事分行司道遵照工部議覆工科都給事中常居敬原<lb/>
題各項工程勒限興舉除將應修閘壩斗門等工俱已<lb/>
如法甃砌將完馬踏安山二湖應築約水土隄見今工<lb/>
<pb n="KR2k0066_WYG_011-26b"/>
有次第通候另報外其蜀山馬塲南旺三湖各原議築<lb/>
束水子隄一道以為封界及南旺湖中隄一道嚴督官<lb/>
夫修築間節據委官兖州府同知陳昌言等呈稱各湖<lb/>
先年創有封疆老隄水至隄根十常八九後因隄防廢<lb/>
弛湖水難蓄䝉工科踏勘之時正值亢旱舉目禾黍故<lb/>
議築子隄中亘長隄隄内蓄水隄外召佃官民兩便但<lb/>
自去歲夏秋恒霖斗門洞開坎河壩築涓滴不遺水勢<lb/>
瀰漫即今湖中築隄不惟水深工難縱築成隄内外汕<lb/>
<pb n="KR2k0066_WYG_011-27a"/>
刷易圮又恐湖狹水㣲似非濟漕初意且地被水占亦<lb/>
難召佃利民查得嘉靖二十二年兵部侍郎王以旂清<lb/>
復湖界築有大隄年久傾廢似應修復蜀山湖西南一<lb/>
帶俱臨運河隄岸高聳無容别議其東北一帶自南頭<lb/>
馮家滚水壩起至蘇魯橋迤南大隄頭止俱有舊隄根<lb/>
址相應修復自大隄頭至南旺田家樓止原係受水門<lb/>
户今應宻植栁株以正封界水至入湖為運河之資水<lb/>
退據栁為民田之限馬塲湖地勢南面臨河窪下出水<lb/>
<pb n="KR2k0066_WYG_011-27b"/>
濟運北面原係入水渠道今宜照舊仍留入水宻栽栁<lb/>
樹以為湖界東面舊隄約長八里餘相應修復南旺湖<lb/>
東面高埠遵照原議量留一里築子隄一道其餘三面<lb/>
應將原隄建復其中亘長隄正在湖中難以施工相度<lb/>
地勢應濬溝渠通接斗門庶為完計各具呈前來覆該<lb/>
司道親閱相同委屬妥當雖與原議稍有不同求其濟<lb/>
運利賴則一呈乞酌議題請等因到臣據此卷查先該<lb/>
臣查將工科都給事中常居敬原題查復南旺等五湖<lb/>
<pb n="KR2k0066_WYG_011-28a"/>
築建隄壩閘座等工分委北河郎中吳之龍查復馬踏<lb/>
湖建永通閘築子隄修王岩口滚水石壩南旺主事蕭<lb/>
雍查復蜀山湖建坎河壩築束水隄修滚水大壩濟寧<lb/>
道按察使曹子朝查復馬塲湖建通濟閘築子隄修安<lb/>
居斗門三座分守東兖道叅政郝維喬查復南旺湖修<lb/>
邢通等斗門十三處築封界子隄中亘長隄分巡兖州<lb/>
道僉事劉𢎞道查復安山湖築封界隄建八里灣似蛇<lb/>
溝兩閘等因具題該工部覆議備咨總理河道轉行司<lb/>
<pb n="KR2k0066_WYG_011-28b"/>
道各官查照分地竭力修治倘興工前後或有事體與<lb/>
原議稍異者即便從宜處置或有原議未盡者不妨别<lb/>
議增補通完奏報等因覆奉欽依咨臣通行司道督率<lb/>
興工勒限報竣去後今據前因覆閲相同除將閘壩斗<lb/>
門等工及馬踏安山兩湖應築隄岸俱照原議候通完<lb/>
覈實類奏外該臣看得運艘全賴于漕渠而漕渠每資<lb/>
于水櫃五湖者水之櫃也先該勘工科臣常居敬洞燭<lb/>
其源倡為封界子隄之說葢因比時旱魃為災湖身龜<lb/>
<pb n="KR2k0066_WYG_011-29a"/>
裂地方之民乗時射利盡為禾黍之塲故欲築隄限之<lb/>
非濬湖以就民乃限地以蓄水也良法美意可謂善之<lb/>
善者第自去年六月以後天雨頻仍湖水盈溢不惟湖<lb/>
地難耕即民地亦成沮洳矣詢之湖濵年老之人皆云<lb/>
如此景象向來歲居十七今欲盡洩湖水剏築子隄亦<lb/>
甚易易但恐築成之後隄泡水中立見傾圮而子隄之<lb/>
外必成夾河豈能耕種隨查得先臣兵部侍郎王以旂<lb/>
原有土隄一道意與科臣常居敬封界正同而圍湖稍<lb/>
<pb n="KR2k0066_WYG_011-29b"/>
廣蓄水更多今歲之水正及隄址止因年乆浸廢界址<lb/>
不明乾旱之時遂有越界私種者矣若將此隄加幫高<lb/>
厚盡復舊業隄内為湖隄外為地納水處所不便築隄<lb/>
宻栽水栁為界庶湖水不縮經界不淆而亦不失科臣<lb/>
原題之意矣其南旺湖中隄水内積土成功固艱隄成<lb/>
水泡汕刷必易似宜免築所據各司道之議相應依擬<lb/>
具題伏乞敕下該部再加查議如果臣言不謬覆議上<lb/>
請行臣遵照督令上𦂳修築勒限報竣謹題請㫖奉聖<lb/>
<pb n="KR2k0066_WYG_011-30a"/>
㫖工部知道該工部覆奉施行<lb/>
　　就近銓補分司疏<lb/>
臣潘季馴謹題為河防𦂳急乞恩就近銓補賢能官員<lb/>
事臣於三月十六日據徐州兵備兼管河道按察使陳<lb/>
瑛掲稱南河郎中羅用敬於三月初八日忽患喉毒病<lb/>
故見今河務方殷缺官管理等因臣查得本官所管高<lb/>
家堰清江浦范家口等處俱係兩河要害歲修之工方<lb/>
在興舉寶應縣西土隄邵伯石隄適當諸湖之濵題奉<lb/>
<pb n="KR2k0066_WYG_011-30b"/>
欽依修築尚未告竣郎中羅用敬畢力肩承業有成績<lb/>
忽爾奄逝臣實痛心除候工完之日將本官另行敘報<lb/>
外臣竊照欽修之工原限三月以裏併日而作猶懼愆<lb/>
期矧夏令去今不過數日伏秋之備正在此時若候推<lb/>
補前來遷延便須數月廢時失事必致疎虞矣該臣㑹<lb/>
同總督漕撫侍郎舒應龍看得管理清江厰兼管閘座<lb/>
工部營繕司署員外郎事主事黄曰謹禔身狷潔任事<lb/>
精詳司閘禁而怨讟不辭淤墊之患可免嚴厰務而工<lb/>
<pb n="KR2k0066_WYG_011-31a"/>
費俱省侵剋之弊頓清况久處兩河之濵聞見甚確習<lb/>
知通塞之故疏治不難若將本官轉擢南河郎中就近<lb/>
到任接管則河防得人而官不乆虚矣及又查得臣於<lb/>
萬厯十六年十月内題為申明修守事宜以圖永賴事<lb/>
該工部覆稱今後中南兩河郎中員缺敕下吏部即于<lb/>
工部主事查有曽經分司河上及歴俸稍淺者遴選推<lb/>
補俟後職業克修容令歴俸九年方為破格遷擢題奉<lb/>
欽依在卷今員外郎黃曰謹正係曾經分司河上之官<lb/>
<pb n="KR2k0066_WYG_011-31b"/>
若令銓補久任九年方行遷擢則非惟目前得其分猷<lb/>
之力而遲之歲月必收永賴之功矣其清江厰員缺另<lb/>
行推補伏望敕下吏部再加查議如果臣等所言不謬<lb/>
覆請施行河道幸甚臣愚幸甚謹題請㫖奉聖㫖吏部<lb/>
知道該吏部議覆相同題奉聖㫖是<lb/>
　　就近銓補河官疏<lb/>
臣潘季馴謹題為黃河要地缺官乞恩就近銓補以防<lb/>
伏秋事臣於三月十六日接到邸報内開南京户部湖<lb/>
<pb n="KR2k0066_WYG_011-32a"/>
廣司缺員外推淮安府同知徐伸陞補等因該臣查得<lb/>
徐伸為管河同知北自夏鎮珠梅閘起歴豐沛蕭碭徐<lb/>
邳靈睢等處至桃源縣止一帶黃河俱係本官管理而<lb/>
中間掃灣迎溜素稱善決者無處無之故河防惟以中<lb/>
河為難而司道官之所責成者惟同知一人而已矧今<lb/>
時將入夏去伏不遥捲埽護隄正當預備齗齗于畚鍤<lb/>
之内逐逐于河漕之濵殆未可以頃刻缺人者也若候<lb/>
銓補依限前來未免躭延時日倘從逺方陞調則又未<lb/>
<pb n="KR2k0066_WYG_011-32b"/>
可以時日計矣臣查得駐劄楊村河間府管河通判申<lb/>
安歴任甚著賢聲修防業有成效曾經通惠河郎中陸<lb/>
夢熊掲薦到臣楊村河患頗少未展其才山東德州知<lb/>
州趙可學才識通敏施為練逹節該司道開薦到臣查<lb/>
訪委為可用臣於去年十二月内將二臣具疏列薦之<lb/>
矣若於内揀選一員加以同知職銜前來管理河事必<lb/>
克有濟而二臣見任地方去中河不及千里恭候命下<lb/>
之日容臣促令兼程趨任浹旬即可接管倘以本官資<lb/>
<pb n="KR2k0066_WYG_011-33a"/>
俸未深明開疏中令其久任於河道更為有禆伏望敕<lb/>
下該部再加查議如果臣言不謬覆請陞補施行庶河<lb/>
防得人而要地不至久於缺官矣謹題請㫖奉聖㫖吏<lb/>
部知道該部議覆通判申安陞補題奉聖㫖是<lb/>
　　查議通濟閘疏<lb/>
臣潘季馴謹題為目擊時事敷陳愚悃以禆治安事據<lb/>
管理閘座工部署員外郎事主事黃曰謹徐州兵備兼<lb/>
管河道按察使陳瑛海防兵備帶管南河工部分司副<lb/>
<pb n="KR2k0066_WYG_011-33b"/>
使周夢暘㑹呈蒙臣案驗仰各司道速查清江裏河通<lb/>
濟閘今自開春啓閘之後是否波濤内訌不能閉閘迴<lb/>
瀾水勢較比往年有無湍激即今應否改移閘口於稍<lb/>
南要是何項地名有何便利可避河流之衝此外有無<lb/>
别所另尋一路堪以濟運清江浦口應否填築以收永<lb/>
利務要躬親相度㑹議妥當呈詳覆議具題䝉此行據<lb/>
淮安府呈稱督同管河同知等官姜桂芳等查勘得通<lb/>
濟閘建立甘羅城堅實之地兩崖頗高撁挽甚便水勢<lb/>
<pb n="KR2k0066_WYG_011-34a"/>
北趨河流平緩運艘往來頗稱利便所據閘壩不必改<lb/>
移宜從舊貫等因據此該職等親詣前項地方督率多<lb/>
官覆加查勘謹按舟從今通濟閘出口者以此口專向<lb/>
淮河獨受清水惟伏秋大漲黃流未免倒灌故於入伏<lb/>
之時閘外捲築輭壩無非為避黃計也至九月水落仍<lb/>
復開壩由閘葢自九月以後至五月以前通濟之水有<lb/>
清無濁三閘逓相啓閉其法甚便故先年改天妃閘而<lb/>
為通濟閘以天妃閘當黃而通濟閘近清也見今糧運<lb/>
<pb n="KR2k0066_WYG_011-34b"/>
通行水皆清平如舊旋啓旋閉頗為不難况昔黃流只<lb/>
有一道今分流草灣一百五十餘丈已減全河大半若<lb/>
欲改閘而南必從淮城以下出口張口受黄日有沙壅<lb/>
是平江伯建閘以避濁今反背清而就濁矣全河大勢<lb/>
已奔草灣而清浦西橋一帶漸淤復從淤處建閘是又<lb/>
舍通而就塞矣且板閘鈔闗與船厰倉庾户工各部三<lb/>
分司皆在清江沿河地方以便督造抽分二百餘年於<lb/>
兹矣今若改閘而南則清江板閘一帶必至乾斷三分<lb/>
<pb n="KR2k0066_WYG_011-35a"/>
司與諸閘厰俱當改建為費不貲三閘延袤六十餘里<lb/>
人煙輳集仰商賈挑盤之利者萬有餘家若閘改而南<lb/>
必奪生理移署遷民事在得已况糧艘經由清浦如履<lb/>
盤盂之内甚為平穩遽從淮南出口是舍清夷之渠而<lb/>
多受黃河六十餘里撁挽之苦仍恐運軍亦難之耳再<lb/>
詢淮中士夫皆稱淮城風水前有清淮後有黃河環流<lb/>
迴抱有如襟帶乃縉紳生靈之血脈也今從淮南建閘<lb/>
將使淮地中斷而自絶其襟帶矣談者多稱不利難以<lb/>
<pb n="KR2k0066_WYG_011-35b"/>
拂衆強圖及勘通濟閘迤南一帶别無可通舟楫之所<lb/>
職等反覆思惟誠不如仍舊為便呈乞本院定議題請<lb/>
等因又據清江管閘分司呈稱蒙臣憲牌仰司即查通<lb/>
濟閘入春以來有無黃流内入波濤湍激是否不能閉<lb/>
閘迴瀾各閘啓放之後因何不行下板備將致害緣由<lb/>
從實呈報依蒙查得清口乃糧運咽喉所係自有通濟<lb/>
等閘啓閉以來順時節宣河無漲溢成效如覩去冬遵<lb/>
守新立傳籌規矩啓一閉二遵行無失入春黃水未發<lb/>
<pb n="KR2k0066_WYG_011-36a"/>
糧運出口絡繹無停三閘俱開晝夜催儧時難暫閉外<lb/>
水雖入悉皆清流平緩若糧船出盡即遵前法啓閉况<lb/>
今清江外隄修築完固附隄淤土一望數十餘丈決無<lb/>
他患縁由各呈報到臣據此案照萬厯十七年三月初<lb/>
九日准工部咨該南京户科給事中徐常吉題欵開四<lb/>
曰淮揚水患清江浦口運艘所經而頻年以來黄河内<lb/>
衝出入為梗安東之流日緩而浦口之入漸多今自開<lb/>
春之後運船出口千檣並集舳艫相銜未免啓閘以納<lb/>
<pb n="KR2k0066_WYG_011-36b"/>
水而波濤内訌不能閉閘以迴瀾水勢亟矣乞敕該部<lb/>
轉行總理河道衙門多方籌畫或移閘於稍南以避清<lb/>
河之衝或通漕舟于别所以為萬世之利其清江浦口<lb/>
則令築壩堵截不許復開如此則庶幾民生可保不然<lb/>
開口受沃而束手待盡臣恐湍激之黃流將直穿乎高<lb/>
寶而百萬之蒼生且胥而為魚鼈此淮揚水患臣之所<lb/>
可憂也等因題奉聖㫖該部知道欽此欽遵備咨行臣<lb/>
即查前項閘口應否可移于稍南漕舟有無可通於别<lb/>
<pb n="KR2k0066_WYG_011-37a"/>
道其清江浦口應否築堵不許復開凡奏内事情一一<lb/>
從長計議妥當具題前來以慿覆請施行准此先該臣<lb/>
接到邸報隨即督同南河郎中羅用敬淮安府署印同<lb/>
知趙坰山陽縣知縣張光緒等親詣淮城以南東壩地<lb/>
方及通濟閘以下清江浦等處逐一踏看猶恐未確又<lb/>
經案行各司道查勘去後今據前因該臣查得國初踵<lb/>
習元人故事以海為運永樂年間平江伯陳瑄剏鑿清<lb/>
江浦一帶以通淮黃兩河始以河為運矣然清浦原無<lb/>
<pb n="KR2k0066_WYG_011-37b"/>
來流全借河流内灌方可浮舟而黃流甚濁恐至淤墊<lb/>
故復設天妃等五閘逓互啓閉以便節宣時將入伏閘<lb/>
外即築輭壩一應船隻俱于五壩車盤良法美意二百<lb/>
餘年利賴之矣後因天妃閘全納濁流故復改於三里<lb/>
溝尋復改於甘羅城即今之通濟閘是也此處為南河<lb/>
口乃淮水獨經之地離黃向淮用清避濁漕渠無淤墊<lb/>
之患舟航有利涉之休人甚便之惟於五六月間黃水<lb/>
盛發不免逆上與淮並入而時將入伏築壩斷流九月<lb/>
<pb n="KR2k0066_WYG_011-38a"/>
開壩則黃水業已退矣今給事中徐常吉題請移閘稍<lb/>
南通漕别所極為訏謨長慮如果徙避有地真為萬世<lb/>
之利但細查淮郡之外别無支流可引欲通漕舟不得<lb/>
不資兩河欲資兩河必難免其内灌然分流不及十分<lb/>
之一而滔滔北去由安東入海者固如故也若移閘愈<lb/>
南則納濁愈甚司道諸臣所云背清就濁舍通就塞而<lb/>
運艘多涉險阻六十餘里皆所不免矣至如改建衙門<lb/>
遷移厰閘費雖不貲無足論也臣又查得初春水落正<lb/>
<pb n="KR2k0066_WYG_011-38b"/>
當平緩之時止因運艘晝夜放行諸閘不便下板傳者<lb/>
遂謂不能啓閉今運艘如期出口各閘啓閉如故委與<lb/>
該司查勘相同臣不敢蔽伏望敕下該部再加查訪擬<lb/>
議上請或行撫按及巡鹽巡漕衙門覆加勘議務求久<lb/>
安長治之䇿以為河漕永賴之計地方幸甚臣愚幸甚<lb/>
謹題請㫖奉聖㫖工部知道<lb/>
　　工部覆前疏<lb/>
題為目激時事敷陳愚悃以禆治安事該總理河道右<lb/>
<pb n="KR2k0066_WYG_011-39a"/>
都御史潘季馴題前事奉聖㫖工部知道欽此欽遵抄<lb/>
出到部送司案呈到部看得我國家歲漕東南數百萬<lb/>
石以海運非便故鑿清江浦引淮黃二水以通漕舟又<lb/>
建通濟等閘以避黃而就淮此法行之二百餘年未有<lb/>
能變者給事中徐常吉慮黃水灌淤條議移閘座塞清<lb/>
浦似或有見今據總理河臣潘季馴督率多官再三籌<lb/>
度謂清浦若塞更無别道可通漕舟閘座若移則去淮<lb/>
流益逺而納濁流益甚受濁不若受清故更新不若仍<lb/>
<pb n="KR2k0066_WYG_011-39b"/>
舊其說甚明且悉而河臣猶不敢自是復請下撫按及<lb/>
巡漕巡鹽御史覆議臣等以為清江浦之于運道譬若<lb/>
人身之咽喉即使少有淤阻不過隨宜修濬之耳未聞<lb/>
塞其咽喉而别求吐納之處者况清浦見無淤阻而别<lb/>
處又無可通漕既經踏勘明白似惟仍舊為便不必再<lb/>
議恭候命下本部備咨總理河道并巡撫漕運衙門及<lb/>
咨都察院轉行巡按巡漕巡鹽各御史并劄付南河清<lb/>
江厰郎中主事一體遵奉施行奉聖㫖清江浦運道見<lb/>
<pb n="KR2k0066_WYG_011-40a"/>
在通行只著照舊修守不必再議更改<lb/>
　　河工告成疏<lb/>
臣潘季馴謹題為省直河工告竣據實恭報仰慰聖衷<lb/>
事節據南直𨽻中河郎中沈修南河郎中羅用敬夏鎮<lb/>
主事余繼善海防兵備副使周夢暘徐州原任兵備管<lb/>
河僉事陳文燧見任按察使陳瑛潁州兵備副使楊芳<lb/>
㑹呈節奉總理河道并總督漕撫衙門劄案俱為檢查<lb/>
節奉欽依河工分派司道各官以便責成以圖早竣事<lb/>
<pb n="KR2k0066_WYG_011-40b"/>
行職等將先後題准應修土石二程勒限興工上𦂳報<lb/>
竣職等遵依督率分委府州縣等官親詣工所如法率<lb/>
作俱至萬厯十七年四月二十九等日通完訖總計築<lb/>
過邵伯寶應界首三里湖高郵南北小湖口鹽壩南隄<lb/>
高家堰天妃壩清江浦惠濟祠禮字壩范家口栁浦灣<lb/>
潘家壩張家窪馬家湖黑墩蒯家窪金家窪賈家窪王<lb/>
家口張福口塔山并䕶陵石隄共長七千一百六十五丈<lb/>
八尺土隄共長一萬三千五百七十五丈樁笆隄工共長<lb/>
<pb n="KR2k0066_WYG_011-41a"/>
六千二百九十丈六尺築過順水草壩十四座石磯嘴<lb/>
一座葢過栁浦灣料厰一所建過鎮口閘一座增砌過<lb/>
古洪内華閘二座挑濬過裏河淤淺并濬支河澗河及<lb/>
開鎮口閘上下河道共長一萬一千六十九丈九尺塞<lb/>
過決口長一百二丈填築過喻口河壩一道其各隄高<lb/>
卑酌量地形低昻水勢緩急稍有增損俱經呈明除長<lb/>
濶高厚丈尺數目已䝉各院及委官親詣各工逐一覈<lb/>
實訖職等議照上下江運艘皆由瓜儀歴邵伯高寶淮<lb/>
<pb n="KR2k0066_WYG_011-41b"/>
徐至茶城以入漕河延袤千里中間湖波萬頃則有風<lb/>
濤之虞流沙久積則有淤墊之虞兩河湍急則有衝決<lb/>
之虞淮黃交接則有沙澀之虞故邵伯東隄每至傾圮<lb/>
寶應西口率多淺阻清口茶城濁流難免逆上而范家<lb/>
口天妃壩隄岸坍塌相繼衝決淮揚幾為魚鼈此往事<lb/>
之明徵也至如高堰一隄尤為二河闗鍵隆慶初年淮<lb/>
水從此潰入黃亦隨之而東海口無水衝刷因之堙塞<lb/>
而淮揚興鹽高寶之間則一望瀰漫桑田為海矣自萬<lb/>
<pb n="KR2k0066_WYG_011-42a"/>
厯七年修復本堰之後兩河始歸故道近年以來隄防<lb/>
久弛漸至汕刷誠為可慮幸蒙部院科臣先後具題濬<lb/>
築之工至周大備職等遵奉節行案劄起派官夫分投<lb/>
興舉晝夜督促如期告竣除用過錢糧見在覆查另行<lb/>
造冊送覈外所據完過工程擬合開坐呈報等因又據<lb/>
揚州府推官李春開鳳陽府推官葢國士㑹呈䝉總理<lb/>
河道并漕撫按鹽各院俱行職等前去各工覈實依䝉<lb/>
徧歴邵伯寶應界首高郵高堰天妃清江浦惠濟祠禮<lb/>
<pb n="KR2k0066_WYG_011-42b"/>
字壩范家口澗河栁浦灣張家等窪張福口王家口鎮<lb/>
口閘塔山縷隄古洪内華二閘及䕶隄等處逐一錐探<lb/>
土隄委係老土夯實驗勘石工俱各甃砌堅緻河渠深<lb/>
廣一一足數合式經久可恃隨具不致扶同甘結呈報<lb/>
前來又據山東管理北河郎中吳之龍管理泉閘主事<lb/>
王元命濟寧兵河按察使曹子朝分守東兖道左叅政<lb/>
郝維喬分巡兖州道僉事和震㑹呈䝉總理河道并撫<lb/>
按衙門備行職等分督修復湖隄建築閘壩斗門等工<lb/>
<pb n="KR2k0066_WYG_011-43a"/>
鳩夫辦料刻期完報依䝉督委府州縣等官修築過馬<lb/>
塲馬踏蜀山南旺安山五湖土隄共長三萬二千五百<lb/>
五十一丈三尺建過火頭灣通濟閘梭隄迤南永通閘<lb/>
八里灣似蛇溝閘共四座坎河口何家口馮家口五里<lb/>
舖各滚水石壩共四座安居五里營十里舖闗家大閘<lb/>
常明孫強劉家焦欒濟運閘盛進張全各斗門共十一<lb/>
座砌過石隄四丈築過土隄二百九十五丈又挑過建<lb/>
閘河身長八十四丈順水溝渠長一千一百七十四丈<lb/>
<pb n="KR2k0066_WYG_011-43b"/>
六尺填過水口十一處築過河口一處栽過護隄卧栁<lb/>
一萬六千一百五十株封界高栁六千七十一株俱於<lb/>
萬厯十七年四月二十五等日通完訖職等議照運艘<lb/>
入鎮口閘直至臨清板閘一帶漕渠共計八百餘里皆<lb/>
藉汶河之水以資利涉而漕渠頗逺泉源頗㣲故多設<lb/>
閘座以便節宣修復南旺等五湖以便瀦蓄建立減水<lb/>
閘壩以便出納皆為治漕要務不可不講求者也近年<lb/>
以來法久寢廢一遇亢旱遂同涸轍幸蒙勘河都給事<lb/>
<pb n="KR2k0066_WYG_011-44a"/>
中常居敬前來㑹同撫按躬親踏閱逐一檢查將封殖<lb/>
五湖建復閘壩斗門等項㑹疏題奉明㫖通行總河及<lb/>
撫按衙門轉行職等分派工程定立期限晝夜督促幸<lb/>
以告成等因及據山東按察司按察使葉夢熊呈䝉總<lb/>
理河道及撫按衙門憲牌行職查得馬塲等湖隄永通<lb/>
等閘坎河等壩安居等斗門各項工程委係精緻堅實<lb/>
别無滲漏今具不致扶同甘結呈報等因各具呈到臣<lb/>
據此案照萬厯十六年閏六月二十九日准工部咨該<lb/>
<pb n="KR2k0066_WYG_011-44b"/>
查勘河工都給事中常居敬題為欽奉敕諭分别效勞<lb/>
官員以勵臣工以重河漕事本部議覆内開案查萬厯<lb/>
十五年十一月内該鳯陽巡撫都御史楊一魁題為議<lb/>
處兩河水患以固運道以奠民生事内議修砌范家口<lb/>
等處隄岸并改拆崔鎮等壩及疏草灣河口縁由本部<lb/>
覆奉聖㫖崔鎮壩應否改拆還候差去科臣到彼再議<lb/>
定奪其餘俱依擬著實行欽此隨該本部備行鳳陽巡<lb/>
撫及差去科官欽遵訖萬厯十六年四月内該查勘河<lb/>
<pb n="KR2k0066_WYG_011-45a"/>
工都給事中常居敬㑹同總督漕運户部右侍郎舒應<lb/>
龍題為欽奉敕諭查理河漕以保運道事内題議古洪<lb/>
以外添建鎮口閘并修築運河隄岸及停拆崔鎮等壩<lb/>
停濬草灣等縁由又該本部覆奉聖㫖依擬行欽此備<lb/>
行淮揚撫按轉行管河司道各官一體欽遵訖本年四<lb/>
月内該都給事中常居敬㑹同山東撫按題為欽奉敕<lb/>
諭查理漕河以重國計事欵開南旺湖修築子隄中亘<lb/>
長隄修復邢通等斗門共十三座馬踏湖東北築隄修<lb/>
<pb n="KR2k0066_WYG_011-45b"/>
復王岩口石壩蜀山湖周圍築隄修復馮家大壩馬塲<lb/>
湖周圍築隄修復安居斗門三座及修坎河口滚水石<lb/>
壩一座長六十丈建火頭灣通濟閘梭隄集永通閘各<lb/>
縁由又經本部覆奉聖㫖依議行欽此備行山東撫按<lb/>
轉行司道等官欽遵訖本年六月内該都給事中常居<lb/>
敬㑹題為清復湖地以濟運道事要將安山湖低窪處<lb/>
封為水櫃及八里灣似蛇溝建閘二座縁由又該本部<lb/>
覆奉聖㫖這湖地依擬築隄仍畫定界限永逺遵守如<lb/>
<pb n="KR2k0066_WYG_011-46a"/>
有侵占盗決等弊照前㫖著實叅治其各處泉湖蓄水<lb/>
濟運的都著一體清查整理欽此已經備行南北直𨽻<lb/>
河南山東各巡撫衙門轉行管河司道各官一體欽遵<lb/>
訖今科臣常居敬比照閱邊事例將各管理諸臣分别<lb/>
勤惰題請但在淮揚則經理之議甫定在山東則濬築<lb/>
之役方興見今總理大臣新到一切調用人夫叅酌河<lb/>
務似應候各工通完之日併議優處仍咨總理河道鳳<lb/>
陽山東各巡撫衙門轉行管河司道各官查照本部節<lb/>
<pb n="KR2k0066_WYG_011-46b"/>
題事理將見在工程及河道應行未盡事宜上𦂳督催<lb/>
完日將做過工程役過人夫用過錢糧等項覈實造冊<lb/>
奏繳清冊送部備查候工完之日河道都御史仍將大<lb/>
小官員分别舉劾另行具題以慿覆請賞罰施行等因<lb/>
具題節奉聖㫖是直𨽻山東等處工程通候完日河道<lb/>
衙門奏報併叙欽此備咨到臣本年八月初五日又准<lb/>
工部咨為檢查節奉欽依河工分派司道各官以便責<lb/>
成以圖早竣事先該臣題議除將修建鎮口閘塔山支<lb/>
<pb n="KR2k0066_WYG_011-47a"/>
河縷隄修清江浦外隄草壩添設栁浦灣料厰先該漕<lb/>
撫侍郎舒應龍行委南河郎中羅用敬中河郎中沈修<lb/>
夏鎮主事楊信徐州兵備僉事陳文燧見在興舉臣照<lb/>
舊督行各官上𦂳修築外其興築寶應縣西土隄二十<lb/>
里砌邵伯湖石隄二十里疏濬淮安至儀真一帶裏河<lb/>
淤淺查係南河郎中羅用敬海防道副使周夢暘地方<lb/>
三工俱當以中為界北段屬之羅用敬南段屬之周夢<lb/>
暘其在山東各工分委北河郎中吳之龍查復馬踏湖<lb/>
<pb n="KR2k0066_WYG_011-47b"/>
建永通閘築子隄修王岩口石壩南旺主事蕭雍查復<lb/>
蜀山湖建坎河壩築束水隄修滚水大壩濟寧道按察<lb/>
使曹子朝查復馬塲湖建通濟閘築子隄修安居斗門<lb/>
三座分守東兖道叅政郝維喬查復南旺湖修邢通等<lb/>
斗門十三處築封界子隄中亘長隄分巡兖州道僉事<lb/>
劉𢎞道查復安山湖築封界隄建八里灣似蛇溝兩閘<lb/>
等因該部覆議備行總理河道并鳯陽山東各巡撫衙<lb/>
門一體遵照施行及行管理河道泉源閘壩司道各官<lb/>
<pb n="KR2k0066_WYG_011-48a"/>
查照分地督率府州縣管工官員竭力修治本部仍咨<lb/>
都察院轉行各該巡按巡鹽御史各照所轄地方不時<lb/>
稽察工程期于同心共濟倘興工前後或有事體與原<lb/>
議稍異者即便從宜處置或有原議未盡者不妨另行<lb/>
增補悉如原題定限十七年三月終通完其總河大臣<lb/>
仍親自查閱委果工程堅固足保無虞從實奏報其效<lb/>
勞大小官員分别勤惰題請以俟賞罰等因覆奉聖㫖<lb/>
是河道工程著司道等官各照分定地方用心管理上<lb/>
<pb n="KR2k0066_WYG_011-48b"/>
𦂳完報不許疎玩欽此備咨前來本年十月十四日又<lb/>
准工部咨為申明修守事宜以圖永賴事該臣條議一<lb/>
接築舊隄以防淤淺本部覆議清口乃淮黃交㑹而淮<lb/>
黃原自不敵然清口所以不致壅淤者以全淮皆從此<lb/>
出其勢足以敵黃也若分之則必致壅淤先年淮決高<lb/>
堰而清口遂成平陸可鑒矣今王家口隄被商販盜決<lb/>
淮流之勢已分將來清口沙淤運道阻塞患必由之此<lb/>
隄在清河縣對岸而該縣任其盜決罪將誰諉今議欲<lb/>
<pb n="KR2k0066_WYG_011-49a"/>
行司道官接築長隄專責清河知縣管理修守疎虞叅<lb/>
治庶幾責任既專而隄防可固等因覆奉欽依咨臣俱<lb/>
經通行司道勒限興工間節據司道呈報南河分司工<lb/>
内天妃壩原議内外包石後䝉工科親閱本壩地勢廣<lb/>
濶諭令内填實土不必砌石清江浦外隄原議險要去<lb/>
處捲埽釘樁并作順水壩十四座今酌量水勢緩急添<lb/>
築草埽排樁長四百八丈止築草壩四座惠濟祠外河<lb/>
石隄加石二層并添順水草壩一座裏河石隄原議五<lb/>
<pb n="KR2k0066_WYG_011-49b"/>
十七丈今減去平緩處所一十三丈實砌過四十四丈<lb/>
范家口石隄原議長四百丈今覆勘隄堅水緩去處減<lb/>
砌七十丈實砌過三百三十丈海防道工内邵伯湖原<lb/>
題應築石隄二十里除舊石頗堅量加修補不敢筭工<lb/>
外實砌過石隄一千八百九十八丈八尺夏鎮分司工<lb/>
内塔山縷隄原議六百六十丈今加築三百三十六丈<lb/>
共長九百四十二丈古洪閘原議改造今因添建鎮口<lb/>
閘啓閉頗易不必更改以滋虚糜止議本閘并内華閘<lb/>
<pb n="KR2k0066_WYG_011-50a"/>
各加石四層鴈翅加石五層北河分司工内原議王岩<lb/>
口建壩今酌量地勢即於本口之上地名何家口建滚<lb/>
水石壩一座并增修房家口石隄四丈築塞河口一處<lb/>
南旺分司工内續議填築水口十一處坎河壩兩頭接<lb/>
築土隄共長二百九十五丈迎水處所俱用灰石壘護<lb/>
分守東兖道工内原議修復斗門十三座今議照舊修<lb/>
復八座其餘五座改於五里舖添建滚水大石壩一座<lb/>
長五丈開挑順水溝渠長一千一百七十四丈六尺各<lb/>
<pb n="KR2k0066_WYG_011-50b"/>
縁由前來萬厯十七年三月二十三日又准工部咨為<lb/>
修復湖隄以便蓄水濟運事該臣具題本部覆議南旺<lb/>
蜀山馬塲三湖目今水勢瀰漫直及舊隄根址去年所<lb/>
議築子隄長隄處所見今俱在湖心難以施工欲行免<lb/>
築要將舊隄培築高厚納水處所不便築隄仍宻栽栁<lb/>
樹以為封界雖與科臣原題稍殊而其為蓄水濟運則<lb/>
一且圍湖更廣蓄水更多相應如議備咨總理河道轉<lb/>
行司道府州縣官一體遵照施行等因覆奉聖㫖是欽<lb/>
<pb n="KR2k0066_WYG_011-51a"/>
此咨臣通行遵依縁由俱各在卷及查原委司道南旺<lb/>
主事蕭雍夏鎮主事楊信徐州兵備僉事陳文燧分巡<lb/>
兖州僉事劉𢎞道工俱有緒各以限滿陞官離任隨行<lb/>
接管主事王元命余繼善按察使陳瑛僉事和震督理<lb/>
臣等向在嚴催節據各工報完隨即躬親閱視惟恐頭<lb/>
緒多端中間倘有隠瞞丈尺工少報多又經覆委南直<lb/>
𨽻揚州府推官李春開鳳陽府推官葢國士山東按察<lb/>
司按察使葉夢熊各查覈去後今據前因該臣議照我<lb/>
<pb n="KR2k0066_WYG_011-51b"/>
國家定鼎幽燕歲漕四百餘萬以實京師自𤓰儀至淮<lb/>
安則資湖自淮安至徐州鎮口閘則資河自鎮口閘至<lb/>
臨清板閘地方則資汶泗河洚洞之水其患在澇汶泗<lb/>
涓涓之流其患在涸固其隄使之可捍深其渠使之可<lb/>
容此治澇之法也湖以蓄之使其不匱閘以節之使其<lb/>
可續此治涸之法也所據部科諸臣先後具題築濬諸<lb/>
工種種皆切河務葢邵伯隄固而湖水無泛濫之虞寶<lb/>
應隄成而閘口免回沙之積高堰無傾圮之患則淮揚<lb/>
<pb n="KR2k0066_WYG_011-52a"/>
免昏墊之災淮河絶支岐之流則清口有專攻之力茶<lb/>
城鎮口之增建深得重門禦暴之䇿永通通濟之添閘<lb/>
自無長渠濟運之艱五湖隄界既明則汶泗停涵而不<lb/>
時之需可待斗門閘壩既設則蓄洩有所而湖河之利<lb/>
相須汶水西趨而泉河易竭故坎河大壩之闗係匪輕<lb/>
汶水北注而南旺之東流必少故何家一壩之利賴不<lb/>
小至如捲築樁埽加幫卑薄雖非一勞永逸之計然亦<lb/>
每歲修防之必不可已者臣謹遵成議畫地分工各司<lb/>
<pb n="KR2k0066_WYG_011-52b"/>
道併力一心刻期告竣然事連省直興作之頭緒頗多<lb/>
而羣力難於畢舉工歴三時官夫之勞苦難任而人情<lb/>
易於怠弛仰賴我皇上誠孝上格乎𤣥穹祗靈助順威<lb/>
德誕孚於蒼赤黎獻傾心奉職者咸效靖躬之義趨事<lb/>
者俱竭子來之誠俾臣等得竭犬馬之勞以效涓埃之<lb/>
報厥功告成絲粟皆我皇上神聖之所致也臣愚不勝<lb/>
慶幸除用過錢糧候委官查明另行造冊奏繳及將效<lb/>
勞官員遵㫖另疏叙録外今將各工通完數目日期擬<lb/>
<pb n="KR2k0066_WYG_011-53a"/>
合從實奏報為此具本關坐謹具題知<lb/>
　計開<lb/>
　　南直𨽻工程<lb/>
總管官海防兵備道副使周夢暘與同原任南河郎中<lb/>
　羅用敬督同揚州府通判劉汝大等砌完邵伯湖石<lb/>
　隄長一千八百九十八丈八尺内創新砌石長一千<lb/>
　二百八十五丈五尺拆砌舊石六百一十三丈三尺<lb/>
　各高九尺至一丈一二尺計石十層十一十二層不<lb/>
<pb n="KR2k0066_WYG_011-53b"/>
　等其餘修補舊隄不敢筭工築完寶應西土隄長三<lb/>
　千六百三十五丈内樁笆工長二千八百三十七丈<lb/>
　土工長七百九十八丈俱底闊一丈三四五尺頂濶<lb/>
　八九尺一丈高五六七尺不等寶應縣知縣耿隨龍<lb/>
　管砌完界首三里湖石隄長八百四十丈高郵州知<lb/>
　州楊汝澯管砌完該州南北小湖口石隄共長三百<lb/>
　九十丈磚石相兼各高九尺至一丈一二尺不等淮<lb/>
　安府同知姜桂芳揚州府同知張文運通判劉汝大<lb/>
<pb n="KR2k0066_WYG_011-54a"/>
　江都縣知縣劉道隆儀真縣知縣趙廷杞清河縣縣<lb/>
　丞闗大倫等築過裏河東西束水樁笆土隄共長三<lb/>
　百二十丈底闊六七尺頂闊四五尺不等俱高五尺<lb/>
　幫築過鹽壩迤南隄岸長六十一丈闊二三丈高五<lb/>
　六尺不等挑濬河身淤淺自清河口起至𤓰儀江口<lb/>
　止共長四千四百一十三丈九尺面闊三四丈至十<lb/>
　五六丈深三四尺不等<lb/>
總管官南河郎中羅用敬徐州兵河僉事今陞漕儲道<lb/>
<pb n="KR2k0066_WYG_011-54b"/>
　叅議陳文燧督同淮安府同知姜桂芳修補完高堰<lb/>
　石隄長三千一百一十丈幫完土隄長七千七百九<lb/>
　十二丈樁笆工長一千五百四十四丈挑濬完堰内<lb/>
　洩水支河長二千一百五十五丈築完天妃壩裏口<lb/>
　長一十八丈外口長三十二丈清江浦外隄草埽排<lb/>
　樁長四百八丈草壩四座砌完惠濟祠外河石隄長<lb/>
　五十四丈五尺高十六層草壩一座裏河石隄長四<lb/>
　十四丈高十三層祠西包石長四十二丈禮字壩土<lb/>
<pb n="KR2k0066_WYG_011-55a"/>
　隄長三百四十九丈石隄取直上　一百六十四丈高<lb/>
　一十五層范家口土隄長四百五十丈幫完副壩一<lb/>
　道長二百七十丈排樁一道共長六百九十三丈自<lb/>
　水底築高三丈四五尺底闊十丈四尺面闊五丈五<lb/>
　六尺砌完石隄長三百三十丈高十九二十層不等<lb/>
　築完順水草壩九座石磯嘴一座濬完澗河長四千<lb/>
　九十丈引水溝長一百九十五丈幫完栁浦灣潘家<lb/>
　壩樁笆隄長二百二十八丈一尺張家窪土隄長二<lb/>
<pb n="KR2k0066_WYG_011-55b"/>
　百九十一丈喻口河壩一道馬家湖樁笆工長一百<lb/>
　八十丈黒墩工長十丈蒯家窪土隄長一百丈金家<lb/>
　窪土隄長二百丈賈家窪土隄長一百九十丈俱底<lb/>
　濶一丈三尺頂濶五尺高八尺建完栁浦灣料厰一<lb/>
　所<lb/>
總管官中河郎中沈修徐州兵河按察使陳瑛督同淮<lb/>
　安府同知姜桂芳清河縣署印本府通判田有年等<lb/>
　塞完清河縣南岸張福決口長一百二丈加築隄長<lb/>
<pb n="KR2k0066_WYG_011-56a"/>
　一百二丈底濶六丈頂濶二丈五尺高八尺五寸兩<lb/>
　頭并中段俱䕶埽排樁長闊不等接築張福口以東<lb/>
　新隄長四百四十一丈根闊六丈頂闊二丈高一丈<lb/>
　北面戧築斜坡闊六尺南面䕶捲土牛磯觜長闊不<lb/>
　等加築戚書口坡隄長一十九丈濶三丈五尺高四<lb/>
　尺五寸修築完張福口以南樁笆土隄長七十七丈<lb/>
　五尺築完張福口以西新隄長三百三十丈根闊三<lb/>
　丈五尺頂濶一丈五尺高六尺幫築完王家口舊隄<lb/>
<pb n="KR2k0066_WYG_011-56b"/>
　長一千一百八十丈根闊二丈一尺至七八尺不等<lb/>
　頂闊一丈五尺至三五尺不等高六尺至九尺一丈<lb/>
　不等内用蘆笆草埽廂䕶共長一千三百五十四丈<lb/>
總管官中河郎中沈修夏鎮任滿主事楊信接管主事<lb/>
　余繼善徐州兵備陞任僉事陳文燧接管按察使陳<lb/>
　瑛督同淮安府同知徐伸徐州知州唐民敏等砌完<lb/>
　鎮口閘一座計石三十層高三丈一尺四鴈翅各砌<lb/>
　石三十層閘窩四角廂護樁埽各長七丈挑完本閘<lb/>
<pb n="KR2k0066_WYG_011-57a"/>
　新開河道北首長八十丈南首長一百三十六丈築<lb/>
　完塔山縷隄長九百四十二丈底闊四丈頂闊一丈<lb/>
　二尺高一丈增砌完古洪内華二閘各加石四層并<lb/>
　加鴈翅石各五層<lb/>
總管官潁州道兵備副使楊芳督同盱眙縣知縣吳萬<lb/>
　全泗州守備丁汝謙等砌完護陵子隄除先築攔河<lb/>
　月壩長二百八十二丈不筭外實砌石工長二百九<lb/>
　十二丈五尺高四尺根闊三尺<lb/>
<pb n="KR2k0066_WYG_011-57b"/>
　　山東工程<lb/>
總管官北河郎中吳之龍督同兖州府同知陳昌言東<lb/>
　昌府通判田野臣汶上縣知縣劉漢書聊城縣知縣<lb/>
　韓子亷等築完馬踏湖上隄自𢎞仁橋起至禹王廟<lb/>
　後止長三千三百一十三丈根闊二丈五尺頂闊八<lb/>
　尺高六尺何家口建滚水石壩一座砌完壩身連鴈<lb/>
　翅轉角壩頭共長三十一丈四尺壩身高四尺兩頭<lb/>
　各高九尺建完梭隄迤南永通閘一座高一丈九尺<lb/>
<pb n="KR2k0066_WYG_011-58a"/>
　五寸閘底長七丈闊四丈四鴈翅每長二丈闊一丈<lb/>
　五尺續議修補完房家口石隄長四丈高一丈闊二<lb/>
　尺築完𢎞仁橋河口一處<lb/>
總管官南旺任滿主事蕭雍接管主事王元命督同兖<lb/>
　州府同知陳昌言東平州知州徐銘汶上縣知縣劉<lb/>
　漢書濟寧衛指揮文棟濟寧州同知程子洛築完蜀<lb/>
　山湖舊隄自馮家壩東起至蘇魯橋止長三千五百<lb/>
　一十丈根闊二丈五尺頂闊七尺五寸高七尺五寸<lb/>
<pb n="KR2k0066_WYG_011-58b"/>
　外又填完蘇家等十一處水口各長一丈四五尺闊<lb/>
　二丈三丈二三尺深七八尺一丈不等建完坎河口<lb/>
　滚水石壩一座連鴈翅長六十二丈八尺壩面濶一<lb/>
　丈五尺底濶一丈八尺高三尺鴈翅各闊三丈高一<lb/>
　丈北頭接築土隄七十丈南頭二百二十五丈俱根<lb/>
　闊四丈二尺頂闊三丈迎水處所灰石壘砌建完馮<lb/>
　家滚水石壩一座長十丈面闊一丈五尺底闊二丈<lb/>
　高四尺自蘇家橋起至田家樓止長一千四百七十<lb/>
<pb n="KR2k0066_WYG_011-59a"/>
　一丈八尺納水處所每丈栽栁三株共栽完封界栁<lb/>
　四千四百一十五株<lb/>
總管官濟寧兵河按察使曹子朝督同兖州府同知羅<lb/>
　大奎鉅野縣知縣殷汝孝濟寧衛指揮文棟修完馬<lb/>
　塲湖東面舊隄并築新隄共長一千六百二十丈根<lb/>
　闊一丈四尺頂闊六尺高六尺建完火頭灣通濟閘<lb/>
　一座閘底砌石長闊各八丈計石一十三層高一丈<lb/>
　七尺七寸上兩鴈翅各長三丈五尺下兩鴈翅各長<lb/>
<pb n="KR2k0066_WYG_011-59b"/>
　四丈五尺閘下接砌鴈翅兩邊各長三丈閘上接砌<lb/>
　鴈翅兩邊各長二丈五尺又開挑河身南北共長八<lb/>
　十四丈闊十六丈深一丈五尺修完安居斗門一座四<lb/>
　鴈翅各接砌新石長一丈高一丈十里舖斗門一座<lb/>
　四鴈翅各接砌新石長五尺高一丈五里營斗門一<lb/>
　座南二鴈翅各接砌新石長一丈北二鴈翅各接砌<lb/>
　新石長五尺俱高一丈栽完護隄卧栁一萬六千一<lb/>
　百五十株北面原留入水渠道栽完封界高栁一千<lb/>
<pb n="KR2k0066_WYG_011-60a"/>
　六百五十六株<lb/>
總管官分守東兖道左叅政郝維喬督同兖州府同知<lb/>
　陳昌言汶上縣知縣劉漢書築完南旺湖東面子隄<lb/>
　長七千一百八十八丈三尺根闊一丈頂闊五尺高<lb/>
　六尺西南北三面幫築完舊隄長一萬二千六百丈<lb/>
　根闊二丈五六七八尺高六七尺不等挑完順水溝<lb/>
　渠長一千一百七十四丈六尺口濶一丈二尺七八<lb/>
　尺底闊一丈三五尺不等修補完闗家大閘兩金門<lb/>
<pb n="KR2k0066_WYG_011-60b"/>
　并兩鴈翅各長十一丈闊各八丈高一丈五尺常明<lb/>
　孫強劉家焦欒濟運閘共斗門五座每座兩金門并<lb/>
　兩鴈翅各長三丈五尺闊各二丈五尺各高八九尺<lb/>
　不等又剏砌完盛進張全斗門二座每座兩金門連<lb/>
　兩鴈翅各長六丈濶各二丈五尺各高八九尺不等<lb/>
　五里舖剏築完滚水石壩一座長五丈兩壩頭各闊<lb/>
　一丈五尺迎水兩鴈翅各長一丈二尺兩轉角各長<lb/>
　一丈跌水兩鴈翅各長九尺五寸兩轉角各長五尺<lb/>
<pb n="KR2k0066_WYG_011-61a"/>
總管官分巡兖州道陞任僉事劉𢎞道接管僉事和震<lb/>
　督同兖州府通判王心東平州知州徐銘築完安山<lb/>
　湖土隄長四千三百二十丈根闊一丈一尺頂闊六<lb/>
　尺高七尺建完八里灣閘一座閘身連鴈翅共長十<lb/>
　丈金門闊一丈三寸高一丈一尺建完似蛇溝閘一<lb/>
　座閘身連鴈翅共長十丈金門闊一丈三寸高一丈<lb/>
　奉聖㫖工部知道<lb/>
　　贈卹司官疏<lb/>
<pb n="KR2k0066_WYG_011-61b"/>
臣潘季馴謹題為乞恩贈卹病故勤事司官以慰幽魂<lb/>
以勵人心事據中河郎中沈修清江浦管閘員外郎黄<lb/>
曰謹徐州兵河按察使陳瑛海防兵備副使周夢暘漕<lb/>
儲道左叅議陳文燧㑹呈據高郵州申報南河工部郎<lb/>
中羅用敬因積勞感患喉疾於三月初八日身故乞念<lb/>
本司河工勞績最多艱辛備至照例請䘏等因據此職<lb/>
等查得南河分司工部郎中羅用敬江西南昌縣人由<lb/>
進士初任烏程縣知縣行取赴部陞刑部主事漕運理<lb/>
<pb n="KR2k0066_WYG_011-62a"/>
刑萬厯十三年八月内督修寶應越河工完陞本部員<lb/>
外郎十四年七月陞工部都水司郎中管理南河各工<lb/>
修補過高堰石隄三千一百一十丈幫築土隄七千七<lb/>
百九十二丈樁笆工一千五百四十四丈挑濬堰内支<lb/>
河二千一百五十五丈塞築天妃壩裏外共長五十丈<lb/>
清江浦草埽排樁四百八丈草壩四座惠濟祠外河石<lb/>
隄五十四丈五尺草壩一座裏河石隄四十四丈祠西<lb/>
包石四十二丈禮字壩土隄三百四十九丈石隄一百<lb/>
<pb n="KR2k0066_WYG_011-62b"/>
六十四丈范家口土隄四百五十丈副壩長二百七十<lb/>
丈排樁長六百九十六丈石隄三百三十丈草壩九座<lb/>
石磯觜一座挑濬澗河四千九十丈引水溝一百九十<lb/>
五丈栁浦灣張家窪等處土隄樁笆共長一千一百九<lb/>
十八丈二尺并建物料厰一所築過鹽壩迤南隄岸長<lb/>
六十一丈挑濬淮揚運河北自清河口南至𤓰儀共長<lb/>
四千四百一十三丈九尺築過裏河東西束水樁笆土<lb/>
隄共長三百二十丈修砌界首三里湖石隄長八百四<lb/>
<pb n="KR2k0066_WYG_011-63a"/>
十丈高郵州南北小湖口石隄共長三百九十丈寶應<lb/>
西土隄二十里俱經報完邵伯石隄二十里修砌將完<lb/>
正在報竣其各處歲修工程隨地幫築者不可勝紀積<lb/>
勞之後致感喉疾身故為照本官經濟練才膚敏素抱<lb/>
始以寶應功成薦擢水部因而南河受事值際河艱荒<lb/>
度三年歴寒暑而曾無厭怠拮据萬狀雖纖細而必自<lb/>
身親<hi>闕</hi>　　　　　　　　　　緒奚啻千端土石隄<lb/>
防若欽工若歲工延袤殆將百里工已報竣人即云亡<lb/>
<pb n="KR2k0066_WYG_011-63b"/>
葢平生精力殫於胼胝而一念艱貞比之金石宦囊淡<lb/>
薄衾斂無以為資旅櫬淒涼道路為之動惻所謂鞠躬<lb/>
盡瘁死而後已者於本官真無媿矣即今旦夕報功已<lb/>
在首敘之列豈可勤勞死事寂無優䘏之酬及查萬厯<lb/>
九年中河郎中佘毅中在任病故該部院題奉明㫖加<lb/>
贈太常寺卿今郎中羅用敬工程勞績委與佘毅中事<lb/>
例相同合無請乞本院俯賜㑹題特加贈典庶幽魂永<lb/>
慰於地下而人心激勵於將來等因到臣該臣㑹同總<lb/>
<pb n="KR2k0066_WYG_011-64a"/>
督漕撫户部右侍郎兼都察院右僉都御史舒應龍照<lb/>
得原任工部都水司南河郎中羅用敬秉心忠赤敷治<lb/>
精明出宰菰城遺思尚在明刑淮甸平反有聲改任南<lb/>
河之官正當弛防之日范家口之隄未固天妃壩之決<lb/>
復仍東支西吾此顧彼失敡歴三年之久曽無片刻之<lb/>
休延袤千里之間寧有不遍之足舊工未艾新役復興<lb/>
濬淺培卑種種皆其料理鳩工集事紛紛多所取裁朝<lb/>
于斯暮于斯飲食起居于斯已絶生人之樂寒不息暑<lb/>
<pb n="KR2k0066_WYG_011-64b"/>
不息烈風暴雨不息常懷殉國之心以故河湖夾攻之<lb/>
地並無一隙之虞築濬兼舉之秋能獲萬全之䇿形神<lb/>
俱敝智力兩窮寸心如焚諸火並發積成喉病其及宜<lb/>
矣又聞本官未死之二曰猶扶疾遍歴諸工口不能言<lb/>
惟以手指醫人立勸歸署就榻即仆古人所謂鞠躬盡<lb/>
瘁死而後已者非其人哉身死之後囊無餘資臣等與<lb/>
地方諸寮曲為捐助始就棺殮又可知其生平矣興言<lb/>
及此不覺淚下身在固當優敘歿後尤宜厚酬所據司<lb/>
<pb n="KR2k0066_WYG_011-65a"/>
道查有原任工部郎中佘毅中事例曲為申懇似宜允<lb/>
從伏望敕下該部再加查議如果臣等所言不謬具疏<lb/>
覆請從厚優卹河臣幸甚臣等再照天下之事勞心以<lb/>
治人者其力或可少憩勞力以治於人者其心尚有餘<lb/>
閒維兹河工必須心力兩盡方克有濟故雖以大禹之<lb/>
智猶不免于手足胼胝也十年之内但經河工大舉必<lb/>
有殉身之臣兩淮運同贈行太僕寺少卿黄清中河郎<lb/>
中佘毅中山東叅政馮敏功徐州道副使莫與齊河南<lb/>
<pb n="KR2k0066_WYG_011-65b"/>
僉事余希周南河郎中羅用敬相繼客死工所臣等皆<lb/>
所目擊而其他卑官散秩泯沒無聞者未可悉數故近<lb/>
來大小諸臣視河官如桎梏偶得脫免若釋重負如蒙<lb/>
皇上俯賜矜憐曲為優處卹既死者於身後鼓見任者<lb/>
於生前亦礪世磨鈍之一機也臣等不勝惶悚懇祈之<lb/>
至謹題請㫖奉聖㫖該部知道該吏部議覆奉聖㫖羅<lb/>
用敬准贈太僕寺少卿<lb/>
　河防一覽卷十一<lb/>
</p>
<p>
</p>
  </div>
</body>
</text>
</TEI>
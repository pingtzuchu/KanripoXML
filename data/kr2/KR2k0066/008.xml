<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河防一覽卷八</head> <lb/>
    <p>
<pb n="KR2k0066_WYG_008-1a"/>
欽定四庫全書<lb/>
　河防一覽卷八<lb/>
　　　　　　　　　　　　明　潘季馴　撰<lb/>
　　恭報續議工程疏<lb/>
臣潘季馴謹題為遵奉明㫖恭報續議工程以便查覈<lb/>
事據管理河道工部郎中佘毅中張譽主事陳瑛管河<lb/>
兵備水利營田等道參政龔大器游季勲副使張純僉<lb/>
事朱東光史邦直㑹呈抄蒙總理河漕并漕撫衙門憲<lb/>
<pb n="KR2k0066_WYG_008-1b"/>
牌仰職等即查各工内有與原議不同工程㑹同類總<lb/>
開呈以憑覆覈奏聞依蒙隨將各工逐一查勘除兩河<lb/>
分合及應築應塞工程俱與原議無異又隄工各高闊<lb/>
丈尺各相度地形増減不等候通完之日冊報外所有<lb/>
隄岸閘壩勢當小更難拘原議者委應裁酌用圗經久<lb/>
以淮北言之如南岸遙隄原議自靈璧縣張字舖起至<lb/>
邳州果字舖止共長九十八里其張字舖以上原因河<lb/>
岸甚高故止議將𤣥黄二舖掃灣處所展築月隄長八<lb/>
<pb n="KR2k0066_WYG_008-2a"/>
百五十丈今續勘得徐州三山頭起至靈璧縣張字舖<lb/>
共五十餘里一帶河岸雖高然先年遇有異常泛漲亦<lb/>
往往漫決若止展築𤣥黄二舖月隄尚有可虞相應一<lb/>
幷接築遙隄計長九千餘丈庶成全隄無復遺慮其𤣥<lb/>
黄二舖止築順水壩以遏水勢不必另行展築果字舖<lb/>
以下原因縷隄頗逺故未議築遙隄續勘得果字舖至<lb/>
李字舖縷隄約四里餘猶覺逼近仍應増築遙隄計長<lb/>
七百五十丈北岸遙隄内邳州谷山并匙頭灣二處俱<lb/>
<pb n="KR2k0066_WYG_008-2b"/>
有水溝瀦畜積水合行疏泄今議各建函洞一座以便<lb/>
泄水桃源縣古城起至季太口止計六十里内原議滚<lb/>
水壩三座已經建完今嵗伏水漲溢之時甚賴其減泄<lb/>
之力但季太口至清河縣計五十餘里未議建壩恐水<lb/>
勢至此尚致漲溢勘得三義鎮地形原窪衆水所趨合<lb/>
増建滚水壩一座其長闊丈尺俱照前壩庶分殺之路<lb/>
既多則衝漫之患可免此淮北工程所當續議者也以<lb/>
淮南言之原議修復清江等閘今勘得通濟閘逼近淮<lb/>
<pb n="KR2k0066_WYG_008-3a"/>
河直受衝囓勢甚□湧且閘設年久底樁朽爛加石太<lb/>
重不免坍缷相應改建於甘羅城東堅實之地仍改濬<lb/>
河口斜向西南使水勢紆迴不至直射庶便啟閉前閘<lb/>
既已改建則新莊閘距此不及一里難容多船而闗鎖<lb/>
太促水勢湍急不易啟閉相應拆缷福興閘上距通濟<lb/>
閘計二十里下距清江閘止五里逺近懸絶且亦因年<lb/>
久圮壞難以加石今議改建於夀州厰適中處所其清<lb/>
江一閘仍照原議修復至於板閘地窪水平無庸啟閉<lb/>
<pb n="KR2k0066_WYG_008-3b"/>
止須照舊免行増高又勘得原議修復五壩内信字壩<lb/>
逼近淮城且係黄河掃灣先年久廢不用今已将禮智<lb/>
二壩修復見在車盤船隻其仁義二壩原共一口出船<lb/>
亦係黄河掃灣又與清江閘相鄰恐有意外衝漫之患<lb/>
見今築隄在上以禦黄流不便修復查得舊有天妃閘<lb/>
正與清河直對相應建壩一座於本閘之裏則車盤尤<lb/>
便而船隻無阻矣其興鹽等處入海支河原因高堰未<lb/>
築黄浦入淺等決未塞水勢浩蕩故踵襲節年舊議欲<lb/>
<pb n="KR2k0066_WYG_008-4a"/>
加挑濬以洩積水近勘得高堰築完黄浦八淺俱塞下<lb/>
流已乾無水可洩而海口之水反高於内地若復挑濬<lb/>
則海水灌入既傷民田復損鹽利正在勘議間隨該巡<lb/>
鹽御史姜璧躬親踏勘題請免濬復經司道會勘委應<lb/>
停止夫興鹽等處既以無水可洩免濬支河若寳應湖<lb/>
隄仍照原議於三十里之内添建減水閘六座又恐分<lb/>
流太多興鹽難受況建閘初意秪因上流水溢恐致傷<lb/>
隄今高堰既築通濟閘外又經題准每年水漲之時築<lb/>
<pb n="KR2k0066_WYG_008-4b"/>
壩斷流則寳應湖水不甚盈溢湖隄可保無虞不必多<lb/>
建減閘今議修復舊閘二座創建一座通共四座庶運<lb/>
道民田俱有攸賴其開挑興鹽支河工費銀二萬五千<lb/>
八百七十六兩原議於巡鹽衙門動支運司銀兩仍聴<lb/>
該衙門作正支銷此淮南工程所當續議者也以上事<lb/>
宜皆因地損益隨時劑量期於有濟不敢執泥俱經㑹<lb/>
議僉同陸續呈請舉行訖今蒙行查理合類報轉奏施<lb/>
行等因到臣案照先准工部咨為奉明㫖陳愚見議治<lb/>
<pb n="KR2k0066_WYG_008-5a"/>
兩河經畧以圗永利事該臣等題議各項工程事宜本<lb/>
部覆題奉聖㫖這治河事宜既經河漕諸臣㑹議停當<lb/>
依擬都准行著他們悉心著實興建永利各該經委分<lb/>
任人員如有玩愒推諉虚費財力者許不時拏問叅治<lb/>
其未盡事宜及臨時事勢或與原議不合的也著陸續<lb/>
奏聞務求有益應用錢糧你部裏便會戸部上緊議來<lb/>
欽此備咨到臣俱經通行司道欽遵興舉間續據郎中<lb/>
佘毅中等議將各工増損事宜節次會呈前來又經臣<lb/>
<pb n="KR2k0066_WYG_008-5b"/>
等親閱相同批允舉行訖秪縁工程大體俱無更張止<lb/>
於節目㣲有不同事涉煩瑣未敢屑屑瀆奏兹當告成<lb/>
伊邇合行通查類報今據前因為照兩河大工延袤千<lb/>
里臣等荒度之初止詳於兩河分合大勢而隄岸閘壩<lb/>
之遠近多寡委須臨時再加斟酌仰荷我皇上坐照萬<lb/>
里洞燭事機假臣以便宜之權開臣以續奏之路所據<lb/>
司道陸續議報前來在淮北則有徐州三山頭起至張<lb/>
字舖加築遙隄五十餘里𤣥黄二舖止建順水壩一道<lb/>
<pb n="KR2k0066_WYG_008-6a"/>
果字舖起至李字舖加築遙隄四里餘谷山匙頭灣添<lb/>
建函洞二座三義鎮添建滚水壩一座此皆原題未載<lb/>
委應増益在淮南則有通濟福興二閘從新改遷新莊<lb/>
逼近通濟閘勢難兩存板閘止宜仍舊信字壩逼近黄<lb/>
河不便修復仁義壩改建天妃閘以裏至于興鹽等處<lb/>
入海支河因高堰黄浦入淺隄成無水可洩自宜停止<lb/>
而寳應湖隄減水閘止須修建四座此原備載委當更<lb/>
易因時審勢隨地制宜臣等固不敢惜勞以貽一簣之<lb/>
<pb n="KR2k0066_WYG_008-6b"/>
虧亦不敢妄舉以滋無益之費其應添錢糧即於原議<lb/>
河工銀内通融裁節濟用並無求益加派之事除將各<lb/>
隄工高闊丈尺相度地形増減不等通候查覈外相應<lb/>
奏報謹具題知奉聖㫖工部知道<lb/>
　　查復舊規疏<lb/>
臣潘季馴謹題為乞恩查復舊規以利漕渠事臣等謬<lb/>
膺簡畀肩厥鉅艱日夕兢兢惟恐一事未周有負任使<lb/>
兹幸廟堂主持諸臣効力導河防決之工駸駸然有涓<lb/>
<pb n="KR2k0066_WYG_008-7a"/>
埃之驗矣但於淮安一帶閘河終有未安者臣等初至<lb/>
地方目擊淮安西門外直至河口六十里運渠高墊舟<lb/>
行地面昔日河岸今為漕底而閘水湍激糧運一艘非<lb/>
七八百人不能牽挽過閘者臣竊怪之詢之地方俱云<lb/>
自開天妃閘後専引黄水入閘且任其常流並無啟閉<lb/>
而高堰決進之水又復鎖其下流以致沙淤日積萬厯<lb/>
五年河渠堙塞隨濬隨淤不得已開朱家口引清水灌<lb/>
之方得通舟臣等乃決意開復通濟閘以引范家湖清<lb/>
<pb n="KR2k0066_WYG_008-7b"/>
流且請修舉陳瑄故事嚴其啟閉隨該工部覆奉欽依<lb/>
咨行遵照見由通濟閘引水濟舟河身亦覺漸刷數年<lb/>
之間或可復故矣但沙淤可免而湍溜如舊牽挽不易<lb/>
而啟閉甚艱且聞淮河暴發亦有渾流臣等求其善處<lb/>
之術而未得也隨行據司道等官郎中張譽等博訪志<lb/>
傳查得永樂初年原由海運淮郡與黄淮二河隔絶不<lb/>
通後因平江伯陳瑄疏清江浦之渠引水以通淮安東<lb/>
南運艘始得直逹京師復慮黄淮之水沈沙易淤也乃<lb/>
<pb n="KR2k0066_WYG_008-8a"/>
建清江福興新莊等閘遞互啟閉鎖鑰掌之漕撫開放<lb/>
屬之分司法至嚴矣復慮水發之時湍急難於啟閉又<lb/>
於新莊閘外暫築土壩以遏水頭水退即去壩用閘如<lb/>
常延至嘉靖八年間壩禁廢弛河渠淤塞該漕運都御<lb/>
史唐龍河道侍郎潘希曽題奉欽依仍復舊規載在簡<lb/>
冊者班班可考也數十年來初議浸失前患復滋臣等<lb/>
詢之地方耆宿皆云運渠卑隘最易沙淤淮地低窪最<lb/>
易盈溢若倣古人之制嚴啟閉於春冬之時築外壩於<lb/>
<pb n="KR2k0066_WYG_008-8b"/>
伏秋之際則非惟河身無壅墊之患而田廬亦無浸潦<lb/>
之苦矣臣等反覆思惟請復舊規為便及查每嵗三月<lb/>
以前糧運俱過六月初旬鮮貢已盡其餘船隻皆可盤<lb/>
壩並無妨礙即如鎮江京口閘遇冬築塞入春方啟其<lb/>
例固可援也伏望敇下該部再加查議如果臣等所言<lb/>
不謬每嵗於六月初旬一遇運艘并鮮貢馬船過盡即<lb/>
於通濟閘外暫築土壩以遏横流一應官民船隻俱由<lb/>
盤壩出入至九月初旬仍舊開壩用閘庶於國計民生<lb/>
<pb n="KR2k0066_WYG_008-9a"/>
兩利之矣再照人情易玩法禁易弛勢豪人員任情自<lb/>
恣者難保不無地方當事之臣稍稍阿徇輒至濫觴懇<lb/>
望皇上特降嚴㫖容臣等刻石金書垂示各閘之上庶<lb/>
㡬人心有常目之警而良法無久弊之患矣謹題請㫖<lb/>
奉聖㫖工部知道<lb/>
　　工部覆前疏<lb/>
題為乞恩查復舊規以利漕渠事該總理河漕右都御<lb/>
史潘季馴題前事又該總督漕運右侍郎江一麟題同<lb/>
<pb n="KR2k0066_WYG_008-9b"/>
前事俱奉聖㫖工部知道欽此欽遵送司案呈到部看<lb/>
得總理河漕右都御史潘季馴等題稱淮安一帶黄淮<lb/>
灌入運渠高墊且閘水湍急啟閉甚難查得平江伯陳<lb/>
瑄建清江福興新莊等閘遞互啟閉以防黄水之淤又<lb/>
於水發之時閘外暫築土壩遏水頭以便啟閉水退即<lb/>
去壩用閘如常其法至善議要修復舊規并請特降嚴<lb/>
㫖垂示各閘使勢豪人員不敢任情阻撓一節為照黄<lb/>
淮二河之入淮郡也由先臣平江伯陳瑄疏濬清江浦<lb/>
<pb n="KR2k0066_WYG_008-10a"/>
始也而其立法則甚宻矣慮黄淮灌入泥沙易淤而建<lb/>
閘以慎啟閉又慮水發湍急難于啟閉而築壩以遏水<lb/>
衝自是渾流不入閘河不壅大為運道之利後來閘壩<lb/>
廢弛淮安一帶河渠始日就墊塞費區畫矣況水發常<lb/>
在六月此時糧運及鮮貢船隻俱已過盡築壩似無妨<lb/>
礙雖官民船隻盤剥未便終不得因此而廢河漕大計<lb/>
也且築壩止是水發時候自六月至九月初旬不過三<lb/>
月餘即去壩用閘如常不便於民船者無㡬時而使於<lb/>
<pb n="KR2k0066_WYG_008-10b"/>
漕渠者則甚大所據都御史潘季馴等具題前來似應<lb/>
依擬恭候命下本部備咨總理河漕右都御史潘季馴<lb/>
漕運侍郎江一麟即查先年閘壩舊規斟酌修復凡清<lb/>
江福興新莊等閘俱要以時啟閉不得開放無度以致<lb/>
泥沙灌入有礙運道每嵗至六月初旬運艘馬船過盡<lb/>
伏水将發即於通濟閘外暫築土壩以遏横流一應官<lb/>
民船隻俱暫行盤壩出入至九月初旬開壩復用閘啟<lb/>
閉仍将題准明㫖刋示各閘之上如有勢豪人員恃强<lb/>
<pb n="KR2k0066_WYG_008-11a"/>
阻撓應拏問者徑自拏問應㕘奏者徑自㕘奏母得阿<lb/>
徇假借庶人心知警法不廢格而河渠有賴矣奉聖㫖<lb/>
這築壩盤壩事宜俱依擬有勢豪人等阻撓的即便拏<lb/>
了問罪完日於該地方枷號三箇月發落干礙職官㕘<lb/>
奏處治<lb/>
　　申明鮮貢船隻疏<lb/>
臣潘季馴謹題為乞恩查復舊規以利漕渠事准南京<lb/>
兵部咨稱案照先准臣等咨已經備行南京内守備㕔<lb/>
<pb n="KR2k0066_WYG_008-11b"/>
速查今運鮮貢等差總計㡬起已撥裝載五月以前過<lb/>
淮出口者㡬起未撥差限尚遲約在築壩之後發行者<lb/>
㡬起一面移文本部差撥就令通濟閘外停泊以待各<lb/>
差抵閘盤船前進庶免臨期誤事隨准該㕔回稱氷鮮<lb/>
鰣魚例在五月初旬採完楊梅例在小暑之後採取俱<lb/>
各在京裝船先用底葢鹽氷打築結實然後起運前進<lb/>
氷鮮船隻勢不可盤煩為議處到部合咨河道漕運衙<lb/>
門酌量前差尚在五月之内伏秋未至水勢未發姑待<lb/>
<pb n="KR2k0066_WYG_008-12a"/>
二起鮮船出口方行築壩如壩不容緩前項氷鮮作何<lb/>
計處使不誤事希由咨報等因到臣案照萬厯七年七<lb/>
月二十六日准工部咨該臣等㑹題前事本部覆議每<lb/>
嵗至六月初旬伏水将發即于通濟閘外暫築土壩以<lb/>
遏横流一應官民船隻俱暫行盤壩出入至九月初旬<lb/>
開壩仍將題准明㫖刋示各閘之上如有勢豪人員恃<lb/>
強阻撓應拏問者徑自拏問應㕘奏者徑自㕘奏母得<lb/>
阿徇假借等因題奉聖㫖這築壩盤壩事宜俱依擬有<lb/>
<pb n="KR2k0066_WYG_008-12b"/>
勢豪人等阻撓的即便拏了問罪完日於該地方枷號<lb/>
三箇月發落干礙職官㕘奏處治欽此備咨臣等通行<lb/>
欽遵間今嵗遇閏五月二十二日即已入伏相應先期<lb/>
築壩誠恐鮮貢船隻所至後期預咨該部轉行早發去<lb/>
後今准前因該臣會同漕撫右都御史江一麟議照清<lb/>
江裏河向因外河伏水帶入泥沙致坫漕渠應照先臣<lb/>
陳瑄舊規先期築壩已經題奉嚴㫖通合遵守今該監<lb/>
既謂氷鮮鰣魚在五月初旬楊梅在小暑之後各採完<lb/>
<pb n="KR2k0066_WYG_008-13a"/>
若肯較常早發沿途無滯計五月二十以前二項鮮船<lb/>
俱可趕到若至入伏之日各船愆期不至勢難久待隨<lb/>
經咨覆該部及延至入伏之日定行築壩外但恐各監<lb/>
拘泥故常逗遛不發延至壩成又以盤船不便推諉臣<lb/>
等不無掣肘況所進氷鮮不多盤壩只須頃刻即使車<lb/>
盤不便亦可預撥馬船停泊壩外鮮到之日對船般剥<lb/>
亦無妨礙漕渠闗係甚重似當量從權宜伏望皇上軫<lb/>
念國計敇下該部申飭南京守備衙門每嵗氷鮮船隻<lb/>
<pb n="KR2k0066_WYG_008-13b"/>
較常催儧早發務在伏前旬日抵淮不至有礙築壩萬<lb/>
一愆期即從天妃壩車盤或預撥馬船停泊外河船剥<lb/>
著為定例庶臨期不致妨阻而漕渠永無沙坫矣謹題<lb/>
請㫖奉聖㫖工部知道<lb/>
　　工部覆前疏<lb/>
題為乞恩查復舊規以利漕渠事該總理河漕尚書潘<lb/>
季馴總督漕撫右都御史江一麟題為前事奉聖㫖工<lb/>
部知道欽此欽遵抄出到部送司案呈到部看得氷鮮<lb/>
<pb n="KR2k0066_WYG_008-14a"/>
船隻闗係上供而築壩護漕闗係國計均之有不可緩<lb/>
者今據河臣題稱遵㫖築壩當在伏水未發之先其勢<lb/>
必不能停築以待船據守臣回稱鮮船發行常在閘壩<lb/>
既成之後其勢又不能車船以盤壩似於上供國計兩<lb/>
有所妨然臣等竊以為無傷也查得正徳嘉靖年間五<lb/>
月已有鰣魚到京且既稱鮮品尤宜早進既係薦廟尤<lb/>
該及時但近年以來進鮮内臣每以採鮮既完之後方<lb/>
行措辦裝具附載貨物勾當稽留動踰旬日沿途淹頓<lb/>
<pb n="KR2k0066_WYG_008-14b"/>
又致愆期比至京師則色味俱變不惟有礙築壩且於<lb/>
薦鮮之義亦甚無當也臣省吾先任南京見守備太監<lb/>
喬郎每事用心整飭才復優於幹濟即據今回稱鰣魚<lb/>
例在五月初旬採完葢四月二十日前後已行採矣若<lb/>
隨船器用如冰鹽之類預備停當一經採完即便發行<lb/>
不過半月即可過淮正是伏前之期自於築壩無礙至<lb/>
於楊梅等物又與魚鮮不同即至壩成不妨盤剥但今<lb/>
年閏月伏早此時議行恐不及事而壩又不容緩築萬<lb/>
<pb n="KR2k0066_WYG_008-15a"/>
一鰣魚到遲必須設法對船般剥方克有濟此在内守<lb/>
備臣及河漕大臣各以上供國計不分彼此一體籌度<lb/>
處置自當無誤其剥完之後自淮以北仍須嚴令地方<lb/>
官多方護送速進務期共濟不得應付遲緩至于以後<lb/>
年分鰣魚鮮船定限五月初頭發行伏前定限過淮楊<lb/>
梅等船定從便聴将南京馬快空船於未築壩之先預<lb/>
撥過淮停泊壩外以俟般剥則上供既無後時之虞國<lb/>
計亦得先事之備矣又訪得南京進鮮各船每将起程<lb/>
<pb n="KR2k0066_WYG_008-15b"/>
之時有無籍棍徒號稱夥光設局詐騙肆意把持要得<lb/>
倚船覔利領差内臣萬一不從即遍遞誣狀使船不得<lb/>
行在京不遂復隨至沿途騷擾管河各官或有不察墮<lb/>
其計中即復稽留延緩是以船行不得如期非盡由發<lb/>
船之果遲也合無恭候命下容臣等行南京及河漕各<lb/>
衙門出示嚴禁如有前項棍徒仍前作梗者即便拏問<lb/>
従重究罪仍枷號通渠或濵河處所示警至於到淮般<lb/>
剥之際在河漕大臣尤宜加意禁約使奉差者不苦於<lb/>
<pb n="KR2k0066_WYG_008-16a"/>
道路之難則般剝従容儧進便利所闗於築壩治漕者<lb/>
實非小補均乞聖明裁定敇下欽遵施行奉聖㫖是<lb/>
　　報黄浦築塞疏<lb/>
為恭報黄浦築塞事據管理南河郎中張譽呈稱蒙臣<lb/>
等牌督修築黄浦決口隨行揚州府同知韓相鳩工聚<lb/>
料于本年三月初三日興工官夫晝夜併力攔河北壩<lb/>
于本月初十日南壩于十二日各合口斷流訖又蒙本<lb/>
院部親臨工所仍恐卑薄難恃又於北壩之外加築一<lb/>
<pb n="KR2k0066_WYG_008-16b"/>
壩共闊十丈足禦水患為照黄浦衝決為害已極經營<lb/>
數年勞費不貲妨運病民莫此為甚即今兩壩告成横<lb/>
流堵截山寳興鹽一帶生靈悉得平土而居耕穫而食<lb/>
官民船艘往來無虞復業編氓歡聲載道誠地方無窮<lb/>
之利也除将舊口填土接築老隄通候工完另呈合先<lb/>
具報等因到臣據此案查先該臣等題為河患已除流<lb/>
民復業乞恩蠲租以廣招徠事已将高堰隄成黄浦見<lb/>
在興築縁由于本月初一日具題訖臣隨督行該司設<lb/>
<pb n="KR2k0066_WYG_008-17a"/>
法督築黄浦去後今據前因該臣會同漕撫侍郎江一<lb/>
麟照得高堰據黄浦之上游而黄浦為興寳鹽城之門<lb/>
戸高堰既築黄浦之工自易黄浦既塞則興寳鹽城一<lb/>
帶田地盡行乾出自兹兩河横流㳙滴皆由正道千里<lb/>
之内民業皆可耕穫而海口河身日見深刷亦可免壅<lb/>
潰之患矣除将正口填築高厚務俾永賴仍候大工全<lb/>
完另報外為此具題奉聖㫖工部知道<lb/>
　　河工告成疏<lb/>
<pb n="KR2k0066_WYG_008-17b"/>
臣潘季馴謹題為恭報兩河工成仰慰聖衷事萬厯七<lb/>
年十月初六日據管河郎中佘毅中張譽主事陳瑛管<lb/>
河兵備營田等道㕘政龔大器游季勲副使張純僉事<lb/>
朱東光史邦直㑹呈節奉總理河漕并總督漕撫衙門<lb/>
劄付俱為奉明㫖陳愚見議治兩河經畧以圗永利等<lb/>
事行職等将派定工程鳩夫辦料刻期興舉該職等遵<lb/>
依督率分委府州縣等官親詣工所照式率作俱自萬<lb/>
厯六年九月十五等日興工至今陸續通完訖總計築<lb/>
<pb n="KR2k0066_WYG_008-18a"/>
過土隄長一十萬二千二百六十八丈三尺一寸砌過石<lb/>
隄長三千三百七十四丈九尺塞過大小決口共一百三<lb/>
十九處建過減水石壩四座每座長三十丈修建過新舊<lb/>
閘三座車壩三座築過攔河順水等壩十道建過函洞<lb/>
二座減水閘四座濬過運河淤淺長一萬一千五百六<lb/>
十三丈五尺開過河渠二道栽過低栁八十三萬二千<lb/>
二百株其各隄高卑酌量地形低昻隨宜増損自一丈<lb/>
二尺以至七八尺不等數目煩瑣聴候勘官至日另冊<lb/>
<pb n="KR2k0066_WYG_008-18b"/>
開送覈實外照得數年以來黄淮二河胥失故道至以<lb/>
地方州縣為壑葢由黄河惟恃縷隄而縷隄逼近河濵<lb/>
束水太急毎遇伏秋輒被衝決横溢肆潰一瀉千里莫<lb/>
之底極北岸則決崔鎮季太等處南岸則決龍窩周營<lb/>
等處共百餘口而又従小河口白洋河灌入挾永堌諸<lb/>
湖之水越歸仁集直射泗州陵寢以至正河流緩泥沙<lb/>
停滯河身墊高淮水又因高家堰年久圮壞潰決東奔<lb/>
破黄浦決入淺而山陽高寳興鹽悉成沮洳清口将為<lb/>
<pb n="KR2k0066_WYG_008-19a"/>
平陸黄淮分流淤沙㒺滌雲梯闗入海之路坐此淺狹<lb/>
而運道民生俱病矣自去秋興工之後諸決盡塞水悉<lb/>
歸漕衝刷力専日就深廣今遙隄告竣自徐抵淮六百<lb/>
餘里兩隄相望基址既遠且皆真土膠泥夯杵堅實絶<lb/>
無往嵗雜沙虚鬆之弊蜿蟺綿亘殆如長山夾峙而河<lb/>
流于其中即使異常泛漲縷隄不支而溢至遙隄勢力<lb/>
淺緩容蓄寛舒必復歸漕不能潰出譬之重門待暴則<lb/>
暴必難侵増纊禦寒則寒必難入兼以歸仁一隄横截<lb/>
<pb n="KR2k0066_WYG_008-19b"/>
于宿桃南岸要害之區使黄水不得南決泗州至于桃<lb/>
清北岸又有減水四壩以節宣盈溢之水不令傷隄故<lb/>
在遙隄之内則運渠可無淺阻在遙隄之外則民田可<lb/>
免渰没雖不能保河水之不溢而能保其必不奪河固<lb/>
不能保縷隄之無虞而能保其至遙即止葢嘗考𢎞治<lb/>
以前張秋數塞數決自先任都御史劉大夏将黄陵岡<lb/>
一帶増築太行隄一道而張秋之患遂息此其已試之<lb/>
明驗也今職等所築之遙隄即太行隄之别名耳況係<lb/>
<pb n="KR2k0066_WYG_008-20a"/>
眞正淤土較之太行雜沙又有不侔者故今嵗伏初驟<lb/>
漲桃清一帶水為遙隄所束稍落即歸正漕沙隨水刷<lb/>
河身愈深河岸愈峻前嵗桃清之河膠不可檝今深且<lb/>
不測而兩岸逈然高矣上流如吕渠兩崖俱露巉石波<lb/>
流湍急漸復舊洪徐邳一帶年來篙探及底者今測之<lb/>
皆深七入丈兩岸居民無復昔年蕩析播遷之苦此黄<lb/>
水復其故道之效也高家堰屹然如城堅固足恃今淮<lb/>
水涓滴盡趨清口㑹黄入海清口日深上流日涸故不<lb/>
<pb n="KR2k0066_WYG_008-20b"/>
特堰内之地可耕而堰外湖坡漸成赤地葢堰外原係<lb/>
民田田之外為湖湖之外為淮向皆混為一壑而今始<lb/>
復其本體矣其高寳一帶因上流俱已築塞湖水不至<lb/>
漲滿且寳應石隄新砌堅緻故雖秋間霖潦浹旬隄俱<lb/>
如故黄浦入淺築塞之後俱各無虞栁浦灣一帶新隄<lb/>
環抱淮城並無齧損不特高寳田地得以耕藝而上自<lb/>
虹泗盱眙下及山陽興鹽等處皆成沃壤此淮水復其<lb/>
故道之效也見今淮城以西清河以東二瀆交流儼若<lb/>
<pb n="KR2k0066_WYG_008-21a"/>
涇渭誠所謂同為逆河以入于海矣海口之深測之已<lb/>
十餘丈葢借水攻水以河治河黄淮並注水滌沙行無<lb/>
復壅滯非特不相為扼而且交相為用故當秋漲之日<lb/>
而其景象如此昔年沙墊河淺水溢地上秖見其多今<lb/>
則沙刷河深水由地中秪見其少地方士民皆謂二十<lb/>
年來所曠見也此葢仰仗我皇上聖徳格天神明協相<lb/>
聖心獨斷廟算堅持是以本院部得行初志職等得效<lb/>
胼胝向使少為異議所搖則此時不知更作何狀矣今<lb/>
<pb n="KR2k0066_WYG_008-21b"/>
財力不多費而功徧于兩河時日不久曠而效收于期<lb/>
月數千里魚鼈之民一旦登于袵席億萬年命脈之路<lb/>
一旦底于翕寧職等幸獲遭逢曷勝慶幸除各用過錢<lb/>
糧另行冊報外所據完過工程擬合開坐呈報施行等<lb/>
因到臣據此案查萬厯六年五月十五日該臣欽奉上<lb/>
諭都察院右都御史兼工部左侍郎潘季馴近年河淮<lb/>
泛濫為害運道梗塞民不安居朕甚憂之已屢有㫖責<lb/>
之地方官經理奈無實心任事之臣動以工費艱鉅為<lb/>
<pb n="KR2k0066_WYG_008-22a"/>
解又當事諸臣意見不同事多掣肘以致日久無功今<lb/>
特命爾前去督理河漕事務将河道御史暫行裁革以<lb/>
其事専屬於爾其南北直隸山東河南地方有與河道<lb/>
相干者就令各該巡撫官照地分管俱聴爾提督爾宜<lb/>
親歴河流所經㑹同各巡撫官督同各部屬司道等官<lb/>
悉心協慮講求致害之因博采平治之策備查草灣口<lb/>
何為既開復淤及今作何開通全淮水何為南徙不復<lb/>
及今作何疏導徐邳河身高並州城何以疏之使平黄<lb/>
<pb n="KR2k0066_WYG_008-22b"/>
浦崔鎮等口久塞無功何以築之使固及查諸臣歴年<lb/>
建議有行奏疏逐一勘議要見老黄河故道應否開復<lb/>
清桃正河應否挑濬高家堰寳應隄應否修築小浮橋<lb/>
新衝口可否濟運應否加挑又徐邳以上地形南昻北<lb/>
下恐隄防一潰勢必奔流北徙将為閘河之梗亦要審<lb/>
其孰為正河孰為支河孰為合河或正而當厚其防或<lb/>
支而當殺其勢或合而當分其流一併勘議詳妥奏聞<lb/>
區處合用錢糧及選任司道等官俱許以便宜奏請給<lb/>
<pb n="KR2k0066_WYG_008-23a"/>
發委用功成之日通将効勞官員一體分别陞賞如有<lb/>
抗違不服及推諉誤事者文官五品以下武官四品以<lb/>
下徑自提問應奏請者奏請定奪其提督軍務事宜查<lb/>
照河道衙門原管行事爾候事寧之日奏請回京朝廷<lb/>
以爾諳習河道素有才望特兹重任爾尚殫忠籌慮盡<lb/>
心區畫俾河漕無梗塞之虞人民免昏墊之苦必有懋<lb/>
賞以酬爾功毋或畏難憚勞隠忠不效及茍且塞責有<lb/>
負委任爾其勉之慎之故諭欽此臣遵奉綸音㑹同撫<lb/>
<pb n="KR2k0066_WYG_008-23b"/>
臣躬率司道等官沿河荒度周諮分合之勢博求平治<lb/>
之謀羣策畢集衆諭僉同隨題為奉明㫖陳愚見議治<lb/>
兩河經畧以圗永利事該工部覆看得都御史潘季馴<lb/>
侍郎江一麟足遍口訊僉議詳酌為是六説其所修置<lb/>
寢格俱目擊利害而非道聴之言庶同則繹而非弗詢<lb/>
之謀葢隄防既固塞決又蕃水無㫄駛而正流自急沙<lb/>
隨水刷而海口自復此正以水治水而不為穿鑿之論<lb/>
迂謾之談頃來治河之説未有逾於二臣之議等因題<lb/>
<pb n="KR2k0066_WYG_008-24a"/>
奉聖㫖這治河事宜既經河漕諸臣會議停當依擬都<lb/>
准行著他們悉心著實興建永利各該經委分任官員<lb/>
如有玩愒推諉虚費財力者許不時拏問㕘奏其未盡<lb/>
事宜及臨時事勢或與原議不合的也著陸續奏聞務<lb/>
求有益應用錢糧你部裏便㑹戸部上緊議來欽此備<lb/>
咨臣等欽遵查照興舉施行准此又該臣等題為勘估<lb/>
兩河工程乞賜早請錢糧以便興舉事欵議分督徐州<lb/>
北岸自吕梁洪至邳州直河止遙隄該海防道㕘政龔<lb/>
<pb n="KR2k0066_WYG_008-24b"/>
大器總管自桃源古城以下遥隄并塞界内決口及建<lb/>
減水壩一座又先分馬厰坡遙隄該中河郎中佘毅中<lb/>
總管自桃源縣界至清河縣北遥隄并塞界内決口及<lb/>
建減水壩一座該添註管河道副使張純總管自徐州<lb/>
南岸并靈睢界内遥隄及建減水壩一座該徐州道副<lb/>
使林紹總管睢寧界内遙隄并築歸仁集隄該潁州道<lb/>
僉事朱東光總管修復淮安運河各閘修築裏河兩隄<lb/>
并新城北一帶幫築新舊隄及塞黄浦口催濬興鹽支<lb/>
<pb n="KR2k0066_WYG_008-25a"/>
河該水利道僉事楊化總管築高家堰塞天妃閘朱家<lb/>
口開復通濟閘修築趙家口迤西隄岸修復各壩該添<lb/>
註管河郎中張譽總管修築寳應一帶土石隄并建減<lb/>
水閘及挑濬揚州至儀真一帶河道該南河郎中施天<lb/>
麟總管等因本部覆奉欽依咨行臣等分工間郎中施<lb/>
天麟降調将原分寳應隄工改委營田道僉事史邦直<lb/>
揚州挑淺改委該府知府虞徳燁僉事楊化罷黜将原<lb/>
分清江浦兩岸築隄改委主事陳瑛増修閘座改委淮<lb/>
<pb n="KR2k0066_WYG_008-25b"/>
安府知府宋伯華各管理栁浦灣修築新舊隄并添寳<lb/>
應入淺決工増委今補水利道副使張純黄浦口決工<lb/>
増委今補南河郎中張譽各兼理副使林紹閒住原分<lb/>
一工該今任參政游季勲管理俱於上年九月十五日<lb/>
起土興工臣等具本題知訖又該臣等查得司道續報<lb/>
工程淮北有徐州三山頭起至張字舖増築遥隄𤣥黄<lb/>
二舖止建順水壩一道果字舖起至李字舖増築遥隄<lb/>
谷山匙頭灣添建函洞二座三義鎮添建減水壩一座<lb/>
<pb n="KR2k0066_WYG_008-26a"/>
此皆原題未載續議増益淮南有通濟福興二閘從新<lb/>
改遷新莊逼近通濟閘勢難兩存板閘止宜仍舊信字<lb/>
壩逼近黄河不便修復仁義壩改建天妃閘裏興鹽等<lb/>
處支河因高堰黄浦入淺隄成無水可洩自宜停止寳<lb/>
應湖隄減水閘止須修建四座此原題備載續議更易<lb/>
又經具本題知訖臣等向在催督各工去後今據前因<lb/>
除将報到工程逐一查覈相同外該臣㑹同漕運巡<lb/>
撫侍郎江一麟竊照我朝建都燕冀轉輸運道實為咽<lb/>
<pb n="KR2k0066_WYG_008-26b"/>
喉自儀真至淮安則資淮河之水自清河至徐州則資<lb/>
黄河之水黄河自西而來淮河自南而來合流於清河<lb/>
縣之東經安東達雲梯闗而入於海此自宋及今兩瀆<lb/>
之故道也數年以來崔鎮諸口決而黄水遂北高堰黄<lb/>
浦決而淮水遂東桃清虹泗山陽高寳興泰田廬墳墓<lb/>
俱成巨浸而入海故道㡬成平陸臣等受事之初觸目<lb/>
驚心所至之處孑遺之民扳輿號泣觀者皆為隕涕然<lb/>
議論紛起有謂故道當棄者有謂諸決當留者有謂當<lb/>
<pb n="KR2k0066_WYG_008-27a"/>
開支河以殺下流者有謂海口當另行開濬者臣等反<lb/>
覆計議棄故道則必欲乘新衝新衝皆住址陸地漫不<lb/>
成渠淺澁難以浮舟不可也留諸決則正河必奪桃清<lb/>
之間僅存溝水淮揚兩郡一望成湖不可也開支河則<lb/>
黄河必不兩行自古紀之淮河泛溢隨地沮洳水中鑿<lb/>
渠則不能别尋他道則不得況殺者無㡬而來者滔滔<lb/>
昏墊之患何時而止不可也惟有開濬海口一節於理<lb/>
為順方在猶豫而工部遺咨叮嚀臣等親詣踏看臣等<lb/>
<pb n="KR2k0066_WYG_008-27b"/>
乃乘輕舠出雲梯闗至海濵延袤四望則見積沙成灘<lb/>
中間行水之路不及十分之一然海口故道則廣自二<lb/>
三里以至十餘里詢之土人皆云往時深不可測近因<lb/>
淮黄分流止餘涓滴入海水少而緩故沙停而積海口<lb/>
淺而隘耳若兩河之水仍舊全歸故道則海口仍舊全<lb/>
復原額不必别尋開鑿徒費無益也臣等乃思欲疏下<lb/>
流先固上源欲遏㫄支先防正道遂決意塞決以挽其<lb/>
趨築遥隄以防其決建減水壩以殺其勢而保其隄一<lb/>
<pb n="KR2k0066_WYG_008-28a"/>
嵗之間兩河歸正沙刷水深海口大闢田廬盡復流移<lb/>
歸業禾黍頗登國計無阻而民生亦有賴矣葢築塞似<lb/>
為阻水而不知力不専則沙不刷阻之者乃所以疏之<lb/>
也合流似為益水而不知力不𢎞則沙不滌益之者乃<lb/>
所以殺之也㫄溢則水散而淺返正則水束而深水行<lb/>
沙面則見其高水行河底則見其卑此既治之後與未<lb/>
治之先光景大相懸絶也每嵗修防不失即此便為永<lb/>
圗借水攻沙以水治水臣等蒙昧之見如此而已至於<lb/>
<pb n="KR2k0066_WYG_008-28b"/>
復閘壩嚴啟閉疏濬揚河之淺亦皆尋繹先臣陳瑄故<lb/>
業原無竒謀秘策駭人觀聴者偶倖成功殊非人力實<lb/>
皆仰賴我皇上仁孝格天中和建極誠敬潜孚而祗靈<lb/>
助順恩威並運而黎獻傾心念轉輸乃足國之資軫昏<lb/>
墊切儆子之慮宵旰靡皇絲綸屢飭其始也併河漕以<lb/>
一事權假便宜以任展布故臣等得效芻蕘之言其既<lb/>
也逮媮墮以警㝠頑折淆言以定國是故臣等得竟胼<lb/>
胝之力俯従改折之議國計與民困咸紓特頒賞賚之<lb/>
<pb n="KR2k0066_WYG_008-29a"/>
仁臣工與夫役競勸致兹無量之功遂成一嵗之内今<lb/>
兩河蒸黎歌帝徳而祝聖夀者且洋溢乎寰宇矣臣等<lb/>
何敢貪天功以為已力哉除用過錢糧聴巡鹽衙門查<lb/>
覈奏繳外謹将完過工程總數開坐伏乞敇下該部覆<lb/>
議差官勘閱明實施行謹題請㫖<lb/>
　計開<lb/>
　　淮北工程<lb/>
總管官中河郎中佘毅中督淮安府同知王琰兖州府<lb/>
<pb n="KR2k0066_WYG_008-29b"/>
　同知唐文華桃源縣知縣郭顯忠濟寧衞指揮文棟<lb/>
　等築完原分桃源縣北岸遥隄自古城起至闗王廟<lb/>
　止長八千六百八十九丈二尺俱根闊六丈頂闊二<lb/>
　丈高一丈至九尺不等塞完崔鎮大決口一處及劉<lb/>
　真君廟等決口共三十六處共長四百六十一丈五<lb/>
　寸築完古城堰口隄一道長三百六十丈造完崔鎮<lb/>
　減水石壩一座壩身連鴈翅共長三十丈又築完續<lb/>
　増徐州南岸三山遙隄長二千四百二十八丈三尺<lb/>
<pb n="KR2k0066_WYG_008-30a"/>
　五寸俱根闊四丈頂闊一丈六尺高八九尺不等又<lb/>
　督淮安府同知蔡玠築完桃源縣迤南馬厰坡遙隄<lb/>
　長七百四十六丈根闊七丈至五丈不等頂闊二丈<lb/>
　高一丈至八尺不等以上各隄共栽過低栁一十六<lb/>
　萬一千六百株<lb/>
總管官海防兵備道㕘政龔大器督廬州府通判宋守<lb/>
　中邳州知州張延熙泰州同知王法祖等築完原分<lb/>
　邳州北岸遥隄自吕梁山麓起至直河止長九千四<lb/>
<pb n="KR2k0066_WYG_008-30b"/>
　百六十四丈一尺俱根闊六丈至五丈不等頂闊二<lb/>
　丈至一丈五六尺不等高九尺至七八尺不等造完<lb/>
　續増谷山并匙頭灣函洞各一座又築完續増徐州<lb/>
　南岸三山遥隄長一千三百九十一丈八尺俱根闊<lb/>
　四丈頂闊一丈四五尺不等高八尺以上各隄共栽<lb/>
　過低栁五萬二千株<lb/>
總管官徐州兵備道㕘政游季勲督淮安府同知蔡玠<lb/>
　徐州知州孫養魁靈璧縣知縣張允孚睢寧縣知縣<lb/>
<pb n="KR2k0066_WYG_008-31a"/>
　徐密桃源縣知縣郭顯忠等築完原分靈睢南岸遥隄<lb/>
　自竇老穀堆起至象山止長一萬一千七百五十<lb/>
　七丈二尺俱根闊六丈頂闊二丈高九尺造完徐昇<lb/>
　鎮減水石壩一座壩身連鴈翅共長三十丈又築完<lb/>
　續増徐州三山遥隄二千六百四十七丈一尺六寸<lb/>
　俱根闊四丈頂闊一丈六尺高九尺順水壩一道又<lb/>
　㑹同南河分司改建通濟閘一座并閘外攔河壩一<lb/>
　道以上各隄共栽過低栁一十五萬一千六百株<lb/>
<pb n="KR2k0066_WYG_008-31b"/>
總管官水利道副使張純督兖州府同知樊克宅清河<lb/>
　縣知縣石子璞等築完原分桃源清河縣北岸遙隄<lb/>
　自闗王廟起至護城隄止長九千七百二十一丈俱<lb/>
　根闊六丈頂闊二丈高一丈至八九尺不等塞完張<lb/>
　泗沖等決口一十八處共長二百一十一丈造完季<lb/>
　太鎮減水石壩一座續増三義鎮減水石壩一座壩<lb/>
　身連鴈翅俱長三十丈又築完續増徐州南岸三山<lb/>
　遙隄二千五百四十九丈俱根闊四丈頂闊一丈五<lb/>
<pb n="KR2k0066_WYG_008-32a"/>
　尺高八尺以上各隄共栽過低栁五萬三千株<lb/>
總管官潁州兵備道僉事朱東光督鳯陽府通判李光<lb/>
　前廬州府通判查志文歸徳府通判祝可立泗州守<lb/>
　備衞鎬張大徳等築完原分睢寧南岸遙隄自象山<lb/>
　起至果字舖止長六千九百三十六丈七尺俱根闊<lb/>
　九丈至六丈六尺不等頂闊二丈一尺高一丈至八<lb/>
　尺不等又築完續増果字舖起至李字舖止遙隄長<lb/>
　八百四十八丈六尺俱根闊六丈六尺頂闊二丈一<lb/>
<pb n="KR2k0066_WYG_008-32b"/>
　尺高八九尺不等又築完原分歸仁集遙隄長七千<lb/>
　六百八十二丈八尺根闊六丈至四丈五尺不等頂<lb/>
　闊三丈至一丈不等高一丈二尺至八九尺不等内<lb/>
　填塞決口四十七處共長三百四十九丈以上各隄<lb/>
　共栽過低栁三十萬株<lb/>
　　淮南工程<lb/>
總管官南河郎中張譽督揚州府同知韓相淮安府同<lb/>
　知鄭國彥王琰兩淮運副曹鉷東昌府通判王一鳯<lb/>
<pb n="KR2k0066_WYG_008-33a"/>
　中軍都司俞尚志等修築高家堰隄六十餘里計長<lb/>
　一萬八百七十八丈俱根闊十五丈至八丈六丈不<lb/>
　等頂闊六丈至二丈高一丈二三尺不等内三千四<lb/>
　百丈㑹同徐水二道俱用樁板廂護堅固塞完大澗<lb/>
　渌洋湯恩口等決三十三處共長一千一百一十八<lb/>
　丈又塞朱家決口一處先築月壩一道長八十丈并<lb/>
　築本口直隄長一十四丈閉塞天妃閘一座修築趙<lb/>
　家口迤西兩岸隄共長六百七十四丈根闊二丈至<lb/>
<pb n="KR2k0066_WYG_008-33b"/>
　一丈頂闊二丈至一丈高一丈至八尺不等又修復<lb/>
　禮智壩各一座添設天妃壩一座又開出閘河口自<lb/>
　甘羅城起至淮河長二百一十三丈底闊四丈面闊<lb/>
　六丈深一丈兩崖築隄共長四百二十六丈根闊十<lb/>
　丈頂闊二丈高一丈又塞完續分黄浦決口一處先<lb/>
　築南北攔河壩二道共長四十五丈根闊一十三丈<lb/>
　頂濶十丈高二丈填築正口土隄一道長九十四丈<lb/>
　自水底至頂高三丈八尺根闊一十三丈又㑹同徐<lb/>
<pb n="KR2k0066_WYG_008-34a"/>
　州道改建通濟閘一座并閘外築攔河壩一道以上<lb/>
　各隄共栽過低栁六萬株<lb/>
總管官清江厰主事陳瑛督留守司經歴屠鑰把總諸<lb/>
　葛堯賔鎮撫王紹武等築完清江浦南北兩岸河隄<lb/>
　共長三千三百九丈八尺俱根闊一丈二尺頂闊八<lb/>
　尺五寸高三尺五寸塞完鄭家決口一處長六十七<lb/>
　丈加隄一道自水底至頂高一丈三四尺不等底闊<lb/>
　二丈五尺頂闊九尺<lb/>
<pb n="KR2k0066_WYG_008-34b"/>
總管官水利道副使張純督淮安府帶銜同知劉順之<lb/>
　兩淮運副曺鉷寳應縣知縣李贄修完原分淮安府<lb/>
　新城北舊隄自清江浦起至栁浦灣止共長九千八<lb/>
　百五十一丈幫闊二丈一丈五尺以至一丈不等高<lb/>
　四尺至二三尺不等築完新隄自栁浦灣至高嶺止<lb/>
　長六千六百四十丈俱根闊四丈五尺頂闊一丈五<lb/>
　尺高六尺築完西橋壩一座長十二丈自水底至頂<lb/>
　高二丈築塞入淺決口一處長八十五丈六尺内土<lb/>
<pb n="KR2k0066_WYG_008-35a"/>
　隄根闊七八丈不等頂闊二丈自水底至頂高二丈<lb/>
　至一丈四五尺不等外包砌石隄一道長八十五丈<lb/>
　六尺高一丈五六尺不等又石隄兩頭接築舊土隄<lb/>
　共長一百五十丈俱根闊三丈頂闊二丈高一丈三<lb/>
　四尺不等南北攔河壩二道共長五十九丈西隄一<lb/>
　道長二百四十一丈俱根闊五六丈不等頂闊一丈<lb/>
　三四尺不等自水底至頂高一丈六七尺不等以上<lb/>
　各隄共栽過低栁五萬四千株<lb/>
<pb n="KR2k0066_WYG_008-35b"/>
總管官營田道僉事史邦直督揚州府通判王開郭紹<lb/>
　等修築完寳應湖土隄長四千四百九十二丈俱根<lb/>
　闊五丈頂闊三丈高一丈六七尺不等築完石隄長<lb/>
　三千三百七十四丈九尺俱根闊五尺頂闊三尺高<lb/>
　一丈四五尺不等上加土西面三尺東面四五尺不<lb/>
　等宻下樁笆實土者計長一千一百一十七丈一尺<lb/>
　修建減水閘共四座<lb/>
總管官揚州府知府虞徳燁督江都縣知縣秦應驄原<lb/>
<pb n="KR2k0066_WYG_008-36a"/>
　任儀真縣知縣況于梧等挑完淤淺河道自高廟起<lb/>
　至儀真縣東闗止共長一萬一千五百六十三丈五<lb/>
　尺挑深五尺至二三尺不等闊十四丈至八丈不等<lb/>
總管官淮安府知府宋伯華督同同知劉順之通判況<lb/>
　于梧清河縣知縣石子璞等造完改建福興閘一座<lb/>
　修完清江閘一座増砌荒細石塊共長二千二百九<lb/>
　十二丈三尺㫄開月河一道長九十三丈築完南北<lb/>
　攔河壩二道共長三十五丈閘下兩岸并月河隄共<lb/>
<pb n="KR2k0066_WYG_008-36b"/>
　長一百二十四丈俱用樁笆廂護奉聖㫖工部知道<lb/>
　　黄河來流艱阻疏<lb/>
臣潘季馴謹題為黄河來流艱阻後患可虞乞恩速賜<lb/>
查議以圗治安事臣等猥以譾材謬膺重任晝夜思惟<lb/>
欲求萬全之策以報陛下罔極之恩食不甘味寢不貼<lb/>
蓆者三月矣而卒未能快於心也竊惟今之談河患者<lb/>
莫不曰徐邳河身墊高水易溢也崔鎮諸口未塞桃清<lb/>
淺阻也高堰黄浦淮水横流淮揚之民久為魚鼈也淮<lb/>
<pb n="KR2k0066_WYG_008-37a"/>
黄兩河之水漫無歸宿海口沙墊也此徐州迤南之患<lb/>
耳目之所覩記運道之所必資故人人得而言之也臣<lb/>
等已於前月二十八日會本具題陛下俯従臣請兩年<lb/>
之内或可脱淮揚昏墊之苦免運道梗阻之虞而臣等<lb/>
亦得藉以少逭愆尤矣然其大可憂者不在此也敢敬<lb/>
陳之臣等初抵淮安即詢黄河出接運道處所衆云出<lb/>
徐州小浮橋則臣等喜以為此黄河故道之最順者也<lb/>
又詢水深若干衆云深四丈餘則臣等又喜以為此河<lb/>
<pb n="KR2k0066_WYG_008-37b"/>
身之本體也又詢小浮橋迤西則為胡佃溝為梁樓溝<lb/>
為北陳為鴈門集為石城集而石城集以上十五里則<lb/>
為崔家口即去嵗八月所決之口也其間淺深俱不能<lb/>
答臣等即行淮安府管河同知王琰前往測度去後隨<lb/>
於四月二十九日親督淮北分司郎中佘毅中添註管<lb/>
河郎中張譽徐州管河兵備副使林紹添註管河副使<lb/>
張純沿河踏勘行至徐州隨據王琰揭報前項河水深<lb/>
七八尺至二三尺不等而梁樓溝至北陳三十里則止<lb/>
<pb n="KR2k0066_WYG_008-38a"/>
深一尺六七寸散漫湖坡一望無際原係民間住址陸<lb/>
地非比沙淤可刷故河流逾年而淺阻如故也臣等不<lb/>
勝驚訝隨據徐州碭山鄉民段守金龔泮王霜等各呈<lb/>
稱老河故道自新集厯趙家圏蕭縣薊門出小浮橋一<lb/>
向安流名曰銅幫鐵底後因河南水患另開一道出小<lb/>
河口本河漸被沙淺至嘉靖三十七年河遂北徙忽東<lb/>
忽西靡有定向行水河底即是陸地比之故道高出三丈<lb/>
有餘停阻泛濫妨運殃民懇乞開復老河上下永利等<lb/>
<pb n="KR2k0066_WYG_008-38b"/>
情臣等當督前司道并山東管河道副使邵元哲河南<lb/>
管河道副使唐汝迪由夏鎮歴豐沛至崔家口復自崔<lb/>
家口歴河南歸徳府之虞城夏邑商丘諸縣至新集閲視<lb/>
間則見黄河大勢已直趨潘家口矣隨據地方鄉老靳<lb/>
廷道等稟稱去此十二三里自丁家道口以下二百二<lb/>
十餘里舊河形迹見在儘可開復臣等即自潘家口歴<lb/>
丁家道口馬牧集韓家道口司家道口牛黄堌趙家圏<lb/>
至蕭縣一帶地方委有河形中間淤平者四分之一地<lb/>
<pb n="KR2k0066_WYG_008-39a"/>
勢高亢南趨便利用錐鑚探河底俱係滂沙見水即可<lb/>
衝刷又據夏邑虞城等縣鄉官王極鄉民歐陽照等七<lb/>
百餘人連名呈告俱為乞疏舊河便民事竊照黄河故<lb/>
道自虞城迤下蕭縣迤上夏邑迤北碭山迤南嘉靖年<lb/>
間岸闊底深水勢安流既於運河無虞亦於民田無害<lb/>
商賈通行貿易大遂民稱豐庶自嘉靖三十六年以後<lb/>
故道漸淤河隨北徙黄流泛溢青野汪洋居民十不存<lb/>
一運道屢年阻滯告乞早為開通上利下便是誠萬世<lb/>
<pb n="KR2k0066_WYG_008-39b"/>
盛舉等情臣等度其言實為探本之論但道里遥遠工<lb/>
費鉅艱復又沿河荒度更無省近可従者而臣等猶冀<lb/>
崔家口一帶淺阻去處或可疏濬成河易為力也復督<lb/>
各官駕小舠至梁樓溝北陳等處躬親測量委果淺阻<lb/>
河底原係陸地委難衝刷蕭縣地方一望瀰漫民無粒<lb/>
食號訴之聲令人酸楚該縣城外環水為壑城中瀦水<lb/>
為池居民逃徙官吏嬰城難守見今題請遷縣臣等竊<lb/>
思之一縣之害此其小也夫黄河并合汴沁諸水萬里<lb/>
<pb n="KR2k0066_WYG_008-40a"/>
湍流勢若奔馬陡然遇淺形如檻限其性必怒奔潰決<lb/>
裂之禍臣等恐不在徐邳而在河南山東也止縁徐州<lb/>
以北非運道經行之所耳目之後人不及見止見其出<lb/>
自小浮橋而不考小浮橋之所自來遂以為無虞耳豈<lb/>
知水従上源決出運道必傷往年黄陵岡孫家渡趙皮<lb/>
寨之故轍可鑒乎臣等又查得新集故道河身深廣自<lb/>
元及我朝嘉靖年間行之甚利後一變而為溜溝再變<lb/>
而為濁河又再變而為秦溝止因河身淺澀隨行隨徙<lb/>
<pb n="KR2k0066_WYG_008-40b"/>
然皆有丈餘之水未若今之逾尺也淺愈甚則變愈速<lb/>
臣等是以夙夜為懼也臣等又查得此河先年亦嘗建<lb/>
議開復止縁工費浩繁因而寢閣臣等竊料先時諸臣<lb/>
雖以工費為辭實非本心葢誠慮黄河之性叵測萬一<lb/>
開復之後復有他決罪将安辭目前既有一河可通姑<lb/>
為茍安之計耳而不知臣子任君父之事惟當論可否<lb/>
不當論利害惟當計其功之必成不當慮其後之難必<lb/>
且所慮者他決也隨決隨塞亦非有甚難者故河變遷<lb/>
<pb n="KR2k0066_WYG_008-41a"/>
之後何處不溢何年不決寧獨不慮之乎臣等與司道<lb/>
諸臣計之故河之復其利有五河従潘家口出小浮橋<lb/>
則新集迤東一帶河道俱為平陸曹單豐沛之民永無<lb/>
昏墊之苦一利也河身深廣受水必多每嵗可免泛溢<lb/>
之患虞夏豐沛之民得以安居樂業二利也河従南行<lb/>
去㑹通河甚遠閘渠可保無虞三利也來流既深建瓴<lb/>
之勢導滌自易則徐州以下河身亦必因而深刷四利<lb/>
也小浮橋之來流既安則秦溝可免復衝而荼城永無<lb/>
<pb n="KR2k0066_WYG_008-41b"/>
淤塞之虞五利也臣等以為復之便至於復故道難仍<lb/>
新衝易復故道勞仍新衝逸則臣等計之熟矣然舍難<lb/>
就易趨逸避勞慮日後未可必之身謀而不惜将來必<lb/>
致之大患皆非臣等之所以盡忠於陛下也臣等勘議<lb/>
之後即擬具題但因伏水将發猶望水勢洶湧或可衝<lb/>
刷成渠近又行據同知王琰回稱勘得北陳等處原深<lb/>
一尺六七寸者今止深七八尺臣等看得伏秋暴漲之<lb/>
時水増六尺有餘則客水消落之後不免仍存本體矣<lb/>
<pb n="KR2k0066_WYG_008-42a"/>
伏望敕下該部查議如果臣等所言不謬擬議上請特<lb/>
差素識水性科臣一員前來候秋深水落與臣等㑹同<lb/>
山東河南撫臣及兼理河道巡鹽御史躬親勘議如果<lb/>
可復即便估計錢糧㑹本題請早賜施行地方幸甚臣<lb/>
等幸甚謹題請㫖奉聖㫖工部知道<lb/>
　　申飭徐北要害疏<lb/>
臣潘季馴謹題為伏秋将届徐北來流未安乞恩申飭<lb/>
地方當事臣工嚴守要害處所共保無虞事先該臣于<lb/>
<pb n="KR2k0066_WYG_008-42b"/>
去年六月間勘得黄河自徐州小浮橋迤北胡佃梁樓<lb/>
北陳鴈門等處水僅逾尺散漫不能成渠下壅上潰勢<lb/>
甚可慮博訪輿論僉謂開復新集舊河為便該臣㑹同漕<lb/>
撫侍郎江一麟題為黄河來流艱阻後患可虞乞恩速<lb/>
賜查議以圗治安事請差科臣前來㑹勘間該工科都<lb/>
給事中王道成等題為河工艱鉅懇乞聖明特議次第<lb/>
舉行以求萬全事該工部議覆咨臣及江一麟會同各<lb/>
該撫按督率司道等官親詣踏勘虚心講求科臣不必<lb/>
<pb n="KR2k0066_WYG_008-43a"/>
議遣臣隨咨行河南山東兩省巡撫都御史并劄行管<lb/>
河道備呈巡按巡鹽御史各督行布按都三司守巡管<lb/>
河等道先勘明妥通詳臣等約期㑹集覆議未報臣竊<lb/>
惟徐淮之間水患相仍錢糧正當缺乏之時地方又值<lb/>
災傷之候頻年動衆殊有隠憂今兩河之工延袤千里<lb/>
至艱且鉅臣不自揣度復以徐北為請誠慮夫伏秋水<lb/>
漲蕭碭従中梗阻則河南山東不無潰決之虞而去嵗<lb/>
伏秋已幸無恙臣言益愧其迂矣況大工至今未完若<lb/>
<pb n="KR2k0066_WYG_008-43b"/>
復遠事開濬強弩之末官夫俱疲轉眼入伏大雨時行<lb/>
其勢自不能不候南工報竣之後方行議處也然杞人<lb/>
之憂則猶有未能釋然者臣自去冬至今節行郎中佘<lb/>
毅中徐州道㕘政游季勲躬往踏勘其淺阻漫散如故<lb/>
見分一股衝出濁河倒灌茶城濁河即嘉靖年間所決<lb/>
之河也伏秋之時難保不更他徙臣再三諮訪咸謂開<lb/>
復既所未能則隄防誠為喫緊查得河南則有廟王口<lb/>
李景文莊前于家店劉獸醫口黄陵岡陶家店馬家口<lb/>
<pb n="KR2k0066_WYG_008-44a"/>
銅瓦廂□泥河煉城口榮花樹芝麻莊山東則有楊家<lb/>
口梁靖口毛王寨武家壩侯家林韋家樓單縣縷隄七<lb/>
舖至十一舖太行隄十五舖至二十舖等處皆為掃灣<lb/>
迎溜之所先年失事往往由此若能固守或可無虞苐<lb/>
須各該河臣移駐要害處所躬親督理乃克有濟臣以<lb/>
南工方在促成之際東奔西馳未遑他顧而淮安去河<lb/>
南山東千有餘里文移往返動經月餘伏秋之時呼吸<lb/>
變態臣坐鎮于千里之外豈能調度之適期也臣查得<lb/>
<pb n="KR2k0066_WYG_008-44b"/>
先該尚書吳桂芳准吏部咨節奉聖㫖河道事務著各<lb/>
該巡撫官照地分管俱屬吳桂芳提督欽此臣奉勅諭<lb/>
開載亦同伏望勅下該部轉行各該巡撫都御史就近<lb/>
督同管河道及各該府縣等官躬親料理某處隄岸卑<lb/>
薄相應加修某處水勢衝突相應捲埽大小一心晝夜<lb/>
無懈則時水雖狂力既不能㫄決勢必勉就原趨而張<lb/>
秋迤南一帶運道自可無虞矣再照夫人之情難於慮<lb/>
始而天下之事貴在廣忠臣與江一麟具題之時諄諄<lb/>
<pb n="KR2k0066_WYG_008-45a"/>
乞差科臣者誠見新集故河淹塞已久一旦剏為開復<lb/>
之説殊駭觀聴且臣愚一人之見誠不自信而欲求協<lb/>
於僉謀之同耳今該部既稱科臣不必議遣而復行臣<lb/>
會同各該撫按是又以臣為主議之人而以各該撫按<lb/>
為附矣諸臣縦有異同其誰能逆覩黄河之無恙遂決<lb/>
然於拂臣之請乎亦孰肯面斥臣言之非而昌言其不必<lb/>
復乎至於心知其當復而深畏其勞費之難因循不敢<lb/>
言者即司道之中難保其不無也少有依違後言滋起<lb/>
<pb n="KR2k0066_WYG_008-45b"/>
僨事之由端在於是且自徐州直至虞夏商丘等處臣<lb/>
俱足蹈而目擊之而臣之愚見膚説亦盡於前疏矣未<lb/>
經勘議者在河南山東諸臣耳伏望敕下該部催行各<lb/>
該撫按及淮揚巡鹽御史徑自會期躬赴淺阻及應開<lb/>
復處所逐一踏勘如果臣言可采不嫌於徇同臣言乖<lb/>
違不妨於互異或俟南工報完即行議舉或念官夫積<lb/>
困姑事隄防虚心講求務求協一㑹本具題聴該部覆<lb/>
議咨臣遵奉施行則人心早定而河患可弭矣臣非敢<lb/>
<pb n="KR2k0066_WYG_008-46a"/>
有所推避也正欲以諸臣之見訂臣之得失為行止也<lb/>
伏望皇上特賜允行河防幸甚臣愚幸甚謹題請㫖奉<lb/>
聖㫖工部知道<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0066_WYG_008-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　河防一覽卷八<lb/>
</p>
<p>
</p>
  </div>
</body>
</text>
</TEI>
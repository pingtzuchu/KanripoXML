<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河防一覽卷七</head> <lb/>
    <p>
<pb n="KR2k0066_WYG_007-1a"/>
欽定四庫全書<lb/>
　河防一覽卷七<lb/>
　　　　　　　　　　　　明　潘季馴　撰<lb/>
　　兩河經畧疏<lb/>
臣潘季馴謹題為遵奉明㫖陳愚見議治兩河經畧以<lb/>
圗永利事據管理河道工部郎中佘毅中施天麟張譽<lb/>
管河兵備等道參政龔大器副使林紹張純章時鸞僉<lb/>
事朱東光水利道僉事楊化各㑹呈䝉臣劄付備仰職<lb/>
<pb n="KR2k0066_WYG_007-1b"/>
等躬歴各該地方逐一查閱要見徐沛豐碭縷水及太<lb/>
行長隄衝決者作何築塞茶城正河變遷由小浮橋出<lb/>
果否成河崔鎮等決黄水泛溢正漕淤阻作何堵築徐<lb/>
邳一帶長隄應否加幇宿桃以南應否接築老黄河故<lb/>
道應否開復髙家堰應否修築新城外一帶老隄是否<lb/>
低薄或原基短促相應接築草灣既開復淤作何濬治<lb/>
或應棄置仍復雲梯關故道黄浦口見今水從東決一<lb/>
望瀰漫以致高寳揚州一帶淺阻因何不行築塞高寳<lb/>
<pb n="KR2k0066_WYG_007-2a"/>
一帶隄岸有無足恃逐一詳議虚心講求或應修復舊<lb/>
河或應别求利涉勿拘成案勿避煩勞上禆國計下奠<lb/>
民生以圗乆安長治之策畫圗貼說具由通詳等因䝉<lb/>
此隨該職等前徃徐沛淮揚等處督同淮安府知府宋<lb/>
伯華揚州府知府虞徳燁管河同知王琰蔡玠劉順之<lb/>
并各州縣掌印管河等官逐一細加查勘從長計議看<lb/>
得水性就下以海為壑向因海壅河高以致決隄四溢<lb/>
運道民生胥受其病故今談河患者皆咎海口而以濬<lb/>
<pb n="KR2k0066_WYG_007-2b"/>
海為工策則誠然矣第海有潮汐茫無著足不得已而<lb/>
議他闢豈知海口視昔雖壅然自雲梯關四套以下濶<lb/>
七八里至十餘里深皆三四丈不等縱使欲另開鑿<lb/>
必須深濶相類方便注放則工力艱鉅必不能成矧<lb/>
未至海口乾地猶可施工及將入海之處則潮汐徃<lb/>
來亦與舊口等耳且海之舊口皆係積沙人力雖不<lb/>
可濬水力自能衝刷乃若新闢之地則土壌堅實不<lb/>
特人力難措而水力亦不能衝故職等竊謂海無可<lb/>
<pb n="KR2k0066_WYG_007-3a"/>
濬之理惟當導河以歸之海則以水治水即濬海之<lb/>
策也然河又非可以人力導也欲順其性先懼其溢<lb/>
惟當繕治隄防俾無旁決則水由地中沙隨水去即<lb/>
導河之䇿也顧頻年以來無日不以繕隄為事亦無<lb/>
日不以決隄為患何哉卑薄而不能支廹近而不能<lb/>
容雜以浮沙而不能久隄之制未備耳是以黄決崔<lb/>
鎮等口而水多北潰為無隄也淮決髙家堰黄浦等<lb/>
口而水多東潰隄弗固也乃議者不咎制之未備而<lb/>
<pb n="KR2k0066_WYG_007-3b"/>
咎築隄為下策豈得為通論哉又有所未盡者上流<lb/>
既潰隄以旁決矣至於下流復或岐而分之其趨於<lb/>
雲梯關正海口者譬猶强弩之末耳蓋徒知分流以<lb/>
殺其怒而不知水勢益分則其力益弱水力既弱又<lb/>
安望其能導積沙以注於海乎職等故謂今日濬海<lb/>
之急務必須塞決以導河尤當固隄以杜決而欲隄<lb/>
之不決者必真土而勿雜浮沙髙厚而勿惜鉅費譲<lb/>
逺而勿與爭地斯隄於是乎可固也如徐邳桃清沿<lb/>
<pb n="KR2k0066_WYG_007-4a"/>
河各隄固矣崔鎮等口塞矣則黄不旁決而衝漕力<lb/>
專高家堰築矣朱家口塞矣則淮不旁決而㑹黄力<lb/>
專淮黄既合自有控海之勢又懼其分之則力弱也<lb/>
則必暫塞清江浦河而嚴司啟閉以防其内奔姑置<lb/>
草灣河而專復雲梯以還其故道仍接築淮安新城<lb/>
長隄以防其末流盡令淮黄全河之力涓滴悉趨於<lb/>
海則力强且專下流之積沙自去下流既順上流之<lb/>
淤墊自通海不濬而闢河不挑而深矣此職等所謂<lb/>
<pb n="KR2k0066_WYG_007-4b"/>
固隄即所以導河導河即所以濬海也猶慮伏秋水<lb/>
發暴漲傷隄職等查得吕梁上洪之磨臍溝桃源之<lb/>
陵城清河之安娘城等處土性堅實可築滚水石壩<lb/>
三座若水高於壩任其走洩則水勢可殺而兩隄無<lb/>
虞矣至若寳應石隄之當復與夫下流支河之當疏<lb/>
揚州運河之當濬皆今時之切務所宜次第併舉而<lb/>
不可緩者也但前項工程自豐沛徐淮以至海口共<lb/>
長千有餘里自清江浦以至儀真共長三百餘里地<lb/>
<pb n="KR2k0066_WYG_007-5a"/>
勢遥逺工程浩大一時錢糧未措人夫難集除前請<lb/>
發銀二十萬兩并截留漕糧八萬石一面先將豐沛<lb/>
縷隄太行遥隄及徐邳一帶縷隄酌量幇築桃清南<lb/>
隄併接淮安新城長隄乘時創築髙家堰兩頭水勢<lb/>
稍緩先行築塞寳應湖先用樁笆修築土隄外其餘<lb/>
各項工程相應大加修舉者一面請發錢糧調集官<lb/>
夫買辦物料次第興舉務保無虞等因并將應做工<lb/>
程列欵呈詳到臣據此該臣查得接管河道卷内先<lb/>
<pb n="KR2k0066_WYG_007-5b"/>
准工部咨為竭愚忠陳末見以禆安攘事該御史柴<lb/>
祥題踏勘彭城淮邳等處某處河身淤塞作何疏濬<lb/>
某處隄岸窄狹作何展築某處下流可開支河則滌<lb/>
為數河以分水勢某處海口果有東隘則多方開通<lb/>
以達於海等因又准工部咨為敷陳末議懇乞聖明<lb/>
亟賜舉行以禆將來糧運大計事該御史陳世寳題<lb/>
開三義鎮引入新河縣北或出大河口或出清河縣<lb/>
西另開一河何者為便從長定議又准工部咨為河<lb/>
<pb n="KR2k0066_WYG_007-6a"/>
患頻仍運道艱阻懇乞聖明亟賜議處以禆國計以<lb/>
奠民生事該南河郎中施天麟題要停運斷流大挑<lb/>
河身該部覆題動支官銀製造平底方舟長柄鐵爬<lb/>
躬親試驗如果挑濬有效先於淤墊最髙處遂叚濬<lb/>
去或大興工役應否停運仍將髙家堰并朱家等口<lb/>
築塞至於髙郵寳應隄間多集減水大閘隄下多開<lb/>
支河俱聽從宜處置其黄浦口可塞則塞如另為入<lb/>
海一路可疏下流亦宜建減水大閘水漲則任其外<lb/>
<pb n="KR2k0066_WYG_007-6b"/>
流水消則儘閘而止等因又准工部咨為河患愈深<lb/>
經治鮮效懇乞聖明特彰宸斷審機宜以圖匡濟事<lb/>
該工科都給事中劉鉉題疏海口洩下流或濬草灣<lb/>
之口使之開廣或疏雲梯闗之淤使之復舊應開海<lb/>
口去處如鹽城安東五港金城一帶孰為利便并查<lb/>
小浮橋新衝之口可否濟運如有淺阻亦要設法開<lb/>
濬等因又准工部咨為披竭愚衷敷陳治河事宜以<lb/>
備採擇以安國計事該户科給事中李淶題要見安<lb/>
<pb n="KR2k0066_WYG_007-7a"/>
東金城雲梯闗等處某處地方堅實可以另開一河<lb/>
以洩河淮下流興化鹽城沿海廟道口新興塲牛團<lb/>
舖等處某處可以多濬十餘口以導射陽諸水入海<lb/>
相度計議的確陸續修舉其徐吕而下河身淤髙之<lb/>
當疏老黄河故道之當復髙家堰潰决之當築髙寳<lb/>
湖平水閘分水河之當修俱聽詳估等因又該臣欽<lb/>
奉敇諭内開備查草灣口何為既開復淤及今作何<lb/>
開通全淮水何為南徙不復及今作何疏𨗳徐邳河<lb/>
<pb n="KR2k0066_WYG_007-7b"/>
身髙並州城何以疏之使並黄浦崔鎮等口久塞無<lb/>
功何以築之使固及查諸臣歴年建議有行奏疏遂<lb/>
一勘議要見老黄河故道應否開復清桃正河應否<lb/>
挑濬髙家堰寳應堤應否修築小浮橋新衝口可否<lb/>
濟運應否加挑又徐邳以上地形南髙北下恐隄防<lb/>
一潰勢必奔流北徙將為閘河之梗亦要審其孰為<lb/>
正河孰為支河孰為合河或正而當厚其防或支而<lb/>
當殺其勢或合而當分其流一併勘議詳妥奏聞區<lb/>
<pb n="KR2k0066_WYG_007-8a"/>
處欽此又准工部咨為新開海口復淤河患不測乞<lb/>
敇當事臣工多方計處以圖永濟事該工科都給事<lb/>
中王道成題行臣親詣雲梯闗踏勘果否原係黄河<lb/>
入海之口從前何以通流今日何以一線詳相其勢<lb/>
明求其故仍自海口而上逐處講求及備查草灣何<lb/>
時復淤作何開濬或另擇堅實之地多開數口以為<lb/>
通海之路金城以下何以久不疏通崔鎮決口何以<lb/>
築之使固桃源長隄應否修築髙家堰應否修理老<lb/>
<pb n="KR2k0066_WYG_007-8b"/>
黄河應否開復大端委官之言決不足憑務必躬親<lb/>
庶有真見合用錢糧應於何處動支原題請各官何<lb/>
以處之使得効力一一籌畫委妥等因准此案照前<lb/>
事已經㑹案劄行各該司道逐一勘議誠恐轉委屬<lb/>
官不足憑信該臣㑹同漕運巡撫右侍郎江一麟躬<lb/>
親督率沿河荒度南遡維揚看得儀真東闗歴石人<lb/>
頭楊子橋三汊河直抵髙廟止一帶運河淤淺寳應<lb/>
一帶湖隄圯壞黄浦決口淹及數邑髙家堰水射淮<lb/>
<pb n="KR2k0066_WYG_007-9a"/>
揚清江浦長隄卑薄柳浦灣至髙嶺無隄障禦西窮<lb/>
鳯泗看得全淮不下清口日益南徙北抵清桃看得<lb/>
崔鎮諸決水從㫄洩一望瀰漫正河淤淺徐沛以上<lb/>
崔家口新河淺阻北陳一帶水行陸地僅盈尺餘東<lb/>
抵海口看得新挑草灣尋復淤塞今自清口至西橋<lb/>
一帶河流復通但不及故河十分之一自安東以下<lb/>
河身漸廣雖有淤淺未復全河然河水東下亦無阻<lb/>
碍隨處患害一一查閲明白去後今據前因該臣㑹<lb/>
<pb n="KR2k0066_WYG_007-9b"/>
同右侍郎江一麟議照事師古者罔愆智不鑿者乃<lb/>
大孟子論智一章首以禹之治水為喻而論為政則<lb/>
曰為政不因先王之道可謂智乎是大智者事必師<lb/>
古而不師古則鑿矣故治河者必先求河水自然之<lb/>
性而後可施其疏築之功必先求古人已試之效而<lb/>
後可倣其平成之業黄水來自崑崙入徐濟運歴邳<lb/>
宿桃清至清口㑹淮而東入於海淮水自洛及鳳歴<lb/>
盱泗至清口㑹河而東入於海此兩河之故道即河<lb/>
<pb n="KR2k0066_WYG_007-10a"/>
水自然之性也胡元嵗漕江南之粟由揚州直北出<lb/>
廟灣入海至永樂年間平江伯陳瑄始隄管家諸湖<lb/>
通淮河為運道然慮淮水漲溢東侵淮郡也故築髙<lb/>
家堰隄以捍之起武家墩經小大澗至阜寧湖而淮<lb/>
水無東侵之患矣又慮黄河漲溢南侵淮郡也故隄<lb/>
新城之北以捍之起清江浦沿鉢池山柳浦灣迤東<lb/>
而黄水無南侵之患矣尤慮河水自閘衝入不免泥<lb/>
淤故嚴啟閉之禁止許漕艘鮮船由閘出入匙鑰掌<lb/>
<pb n="KR2k0066_WYG_007-10b"/>
之都漕五日發籌一放而官民船隻悉由五壩車盤<lb/>
是以淮郡晏然漕渠永賴而陳平江之功至今未斬<lb/>
也後因剥食既久隄岸漸傾水從髙家堰決入一郡<lb/>
遂為魚鼈而當事者未考其故乃謂海口壅塞遂穿<lb/>
支渠以洩之盖欲亟拯淮民之溺多方規畫以為疏<lb/>
導之計其意甚善而其心良亦苦矣詎知旁支暫開<lb/>
水勢陡趨西橋以上正河遂至淤阻而新開支河濶<lb/>
僅二十餘丈深僅丈許較之故道不及三十分之一<lb/>
<pb n="KR2k0066_WYG_007-11a"/>
耳豈能容受全河之水下流既壅上流自潰此崔鎮<lb/>
諸口所由決也今新開尋復淤塞故河漸已通流雖<lb/>
深濶未及源河十分之一而兩河全下沙隨水刷欲<lb/>
其全復河身不難也河身既復面濶者七八里狹者<lb/>
亦不下三四百丈滔滔東下何水不容若猶以為不<lb/>
足而欲另尋他所别開一渠恐人力不至於此也以<lb/>
臣等度之非惟不必另鑿一口即草灣亦須置之勿<lb/>
濬矣故為今之計惟有修復平江伯之故業髙築南<lb/>
<pb n="KR2k0066_WYG_007-11b"/>
北兩隄以斷兩河之内灌而淮揚昏墊之苦可免至<lb/>
於塞黄浦口築寳應隄濬東闗等淺修五閘復五壩<lb/>
之工次第舉之則淮以南之運道無虞矣堅塞桃源<lb/>
以下崔鎮口諸決而全河之水可歸故道至於兩岸<lb/>
遥隄或葺舊工或剏新址或因髙岡或填窪下次第<lb/>
舉之則淮以北之運道無虞矣淮黄二河既無旁決<lb/>
並驅入海則沙隨水刷海口自復而桃清淺阻又不<lb/>
足言矣此以水治水之法也若夫扒撈挑濬之説僅<lb/>
<pb n="KR2k0066_WYG_007-12a"/>
可施之於閘河其黄河河身廣濶撈濬何期捍激湍<lb/>
流噐具難下前人屢試無功徒費工料但恐伏秋水<lb/>
發淫潦相仍不免暴漲致傷兩隄故欲於崔鎮口陵<lb/>
城安娘城等處再築滚水壩三道萬一水髙於壩任<lb/>
其宣洩則兩隄可保而正河亦無淤塞之患矣徐州<lb/>
以南之工如此而已或有難臣者曰臣等欲順水性<lb/>
今淮水欲東而乃挽之使北黄水欲北而乃挽之使<lb/>
東無乃水性之未適乎臣曰水以海為性也決水乃<lb/>
<pb n="KR2k0066_WYG_007-12b"/>
過顙在山之水也非其性也或者又曰昔禹治河播<lb/>
九河同為逆河入於海今臣等乃欲塞諸決併二瀆<lb/>
而不使之少殺耶縱有滚水壩僅去浮面之水百一<lb/>
耳亦烏能殺其勢也臣應之曰九河非禹所鑿特疏<lb/>
之耳盖九河乃黄河必經之地勢不能避而禹仍合<lb/>
之同入於海其意盖可想也况黄河經行之地惟河<lb/>
南之土最鬆禹導河入海止經郟縣孟津鞏縣三處<lb/>
皆隷今之河南一府其水未必如今之濁今自河南<lb/>
<pb n="KR2k0066_WYG_007-13a"/>
府之閿鄉縣起至歸德之虞城縣止凡五府河已全<lb/>
經其地而去禹導河之時復三千餘年流日乆土日<lb/>
鬆土愈鬆水愈濁故平時之水以斗計之沙居其六<lb/>
一入伏秋則居其八矣以二升之水載八升之沙非<lb/>
極湍急即至停滯故水分則流緩流緩則沙停勢所<lb/>
必至者臣等不暇逺引他證即以近事觀之草灣一<lb/>
開而西橋故道遂淤崔鎮一決而桃清以下遂澁去<lb/>
嵗水從崔家口出則秦溝遂為平陸此眼前事也又<lb/>
<pb n="KR2k0066_WYG_007-13b"/>
何疑哉所據司道諸臣款議前來臣等復加㕘酌似<lb/>
應允從伏望敕下該部再加查議如果臣等所言不<lb/>
謬俯賜俞允行臣等遵照及時興舉除工程夫役錢<lb/>
糧數目另本具陳外謹題請㫖<lb/>
　　計開<lb/>
一議塞決以挽正河之水竊惟河水旁決則正流自㣲<lb/>
　水勢既㣲則沙淤自積民生昏墊運道梗阻皆由此<lb/>
　也臣等查得淮以東則有髙家堰朱家口黄浦口三<lb/>
<pb n="KR2k0066_WYG_007-14a"/>
　決此淮水旁決處也桃源上下則有崔鎮口等大小<lb/>
　二十九決此黄水旁決處也俱當築塞但伏秋之水<lb/>
　相繼而至非惟地為水占無處取土抑且波濤洶湧<lb/>
　為工不堅除將決口稍窄者見在分投興築外其決<lb/>
　至數十丈以上者一面鳩集工料相時興舉伏候聖<lb/>
　裁<lb/>
一議築隄防以杜潰決之虞照得隄以防決隄弗築則<lb/>
　決不已故隄欲堅堅則可守而水不能攻隄欲逺逺<lb/>
<pb n="KR2k0066_WYG_007-14b"/>
　則有容而水不能溢累年事隄防者既無真土類多<lb/>
　卑薄已非制矣且夾河束水窄狹尢甚是速之使決<lb/>
　耳合無力監前弊凡隄必尋老土凡基必從髙厚又<lb/>
　必繹賈讓不與争地之㫖倣河南逺隄之制除豐沛<lb/>
　太行隄原址遥逺仍舊加幫外徐邳一帶舊隄查有<lb/>
　迫近去處量行展築月隄仍於兩岸相度地形最窪<lb/>
　易以奪河者另築遥隄桃清一帶南岸多附髙岡但<lb/>
　上自歸仁集以至朱連家墩古隄已壊相應修復下<lb/>
<pb n="KR2k0066_WYG_007-15a"/>
　抵馬厰坡地形頗窪相應接築以成其勢北岸自古<lb/>
　城至清河亦應創築遥隄一道不必再議縷隄徒糜<lb/>
　財力及查清江浦外河一帶至柳浦灣止為淮城北<lb/>
　隄除掃灣单薄量行加幇外但原基短促防䕶未周<lb/>
　仍自柳浦灣至髙嶺創行接築四十餘里以遏兩河<lb/>
　之水盡趨於海自清江浦運河至淮安西門一帶舊<lb/>
　隄相應再行幇厚勿致裏河之水走洩妨運如此則<lb/>
　諸隄悉固全河可恃矣伏候聖裁<lb/>
<pb n="KR2k0066_WYG_007-15b"/>
一議復閘壩以防外河之衝查得先該平江伯陳瑄創<lb/>
　開裏河仍恐外水内侵特建五閘設法甚嚴鎻鑰掌<lb/>
　於漕撫啟閉屬之分司運畢即行封塞一應官民并<lb/>
　回空船隻悉令車壩此在嘉靖初年尚爾循行故事<lb/>
　制非弗善也奈何法久漸弛五閘已廢其一僅存四<lb/>
　閘亦且坍塌殆盡漫無啟閉是以黄淮二水悉由此<lb/>
　倒灌致傷運道合無議復舊制將見存四閘俱加修<lb/>
　理嚴司啟閉俟二月前後糧運過完即行封閉惟遇<lb/>
<pb n="KR2k0066_WYG_007-16a"/>
　鮮貢船隻方許啟放仍行查復五壩以便官民船隻<lb/>
　照舊車盤毋致曲狥使客致壞良規伏候聖裁<lb/>
一議剏建滚水壩以固隄岸照得黄河水濁固不可分<lb/>
　然伏秋之間滛潦相仍勢必暴漲兩岸為隄所固水<lb/>
　不能洩則奔潰之患有所不免今查得古城鎮下之<lb/>
　崔鎮口桃源之陵城清河之安娘城土性堅實合無<lb/>
　各建滚水石壩一座比隄稍卑二三尺濶三十餘丈<lb/>
　萬一水與隄平任其從壩滚出則歸漕者常盈而無<lb/>
<pb n="KR2k0066_WYG_007-16b"/>
　淤塞之患出漕者得洩而無他潰之虞全河不分而<lb/>
　隄自固矣伏候聖裁<lb/>
一議止濬海工程以免糜費照得海口為兩河歸宿之<lb/>
　地委應深濶但查海口原身自清口至安東縣面濶<lb/>
　二三里自安東歴雲梯關至海口面濶七八里至十<lb/>
　餘里深各三四丈不等止因去年旁決之後自桃清<lb/>
　至西橋一帶淤塞尋復通流今雖未及原身十分之<lb/>
　一而兩河之水全歸故道並流洗刷深廣必可復舊<lb/>
<pb n="KR2k0066_WYG_007-17a"/>
　至云相傳海口横沙并東西二尖據土民季真等吐<lb/>
　稱並未望見潮上之時海舟通行無滯潮退沙面之<lb/>
　水尚深二尺况横沙并東西二尖各去海口三十餘<lb/>
　里豈能阻碍河流故臣等以為不必治亦不能治惟<lb/>
　有塞決挽河沙隨水去治河即所以治海也别鑿一<lb/>
　渠與復濬草灣徒費錢糧無濟於事伏候聖裁<lb/>
一暫寢老黄河之議以仍利涉照得黄强淮弱每每逼<lb/>
　淮東注故議者欲復老黄河故道冀使黄水稍避髙<lb/>
<pb n="KR2k0066_WYG_007-17b"/>
　堰民墊可瘳斯亦得䇿但勘得原河七十餘里中間<lb/>
　故道乆棄無論有水無水之地詢之居民俱失其真<lb/>
　無從下手一不便也且已棄故道欲行開復必須深<lb/>
　廣與正河等乃可奪流今見存大河口窄狹不及桃<lb/>
　清三分之一而三義鎮入口之處背灣徑直猶恐水<lb/>
　未必趨二不便也又其中流如魚溝鐡線溝葉家口<lb/>
　隂陽口等處地勢卑窪諸決之水漫流至此一望瀰<lb/>
　茫築隄費鉅且恐難保三不便也况今桃清遥隄議<lb/>
<pb n="KR2k0066_WYG_007-18a"/>
　築則黄水自有容受崔鎮等決議塞則正河自日深<lb/>
　廣髙家堰議築則淮水自能㑹黄清江浦等閘議嚴<lb/>
　啟閉新城北隄議行接築則淮安髙寳興鹽等處自<lb/>
　無水患此河雖不必復可也伏候聖裁奉聖㫖工部<lb/>
　看了來説<lb/>
　　工部覆前疏<lb/>
題為奉明㫖陳愚見議治兩河經畧以圖永利事該總<lb/>
　理河漕都御史潘季馴題前事奉聖㫖工部看了來<lb/>
<pb n="KR2k0066_WYG_007-18b"/>
　説欽此臣等看得治河之説紛紛持議並以深濬河<lb/>
　身多開海口謂得上䇿不知海口本自深廣而不必<lb/>
　開河身撈濬甚難而不可開皆縁未嘗親歴其地而<lb/>
　徒得諸遥聞故聽其言則美施之事則泥古人云千<lb/>
　聞不博一見正謂是也今都御史潘季馴侍郎江一<lb/>
　麟足遍口訊僉議詳酌而為是六説曰塞決曰築隄<lb/>
　曰復閘壩曰剏滚水壩曰止濬海曰寢開老黄河其<lb/>
　所修置其所寢格俱目擊利害而非道聽之言庶同<lb/>
<pb n="KR2k0066_WYG_007-19a"/>
　則繹而非勿詢之謀葢隄防既固塞決又審水無旁<lb/>
　駚而正流自急沙隨水刷而海口自復此正以水治<lb/>
　水而不為穿鑿之論迂漫之談頃來治河之説未有<lb/>
　逾于二臣之議者也再照黄淮之性變遷靡常機㑹<lb/>
　之來間不容髪臨時酌處又存乎人如有善後未盡<lb/>
　事宜亦勿拘原議勿狃目前事小者徑自舉行事大<lb/>
　者奏請定奪務求至當以期永賴所有條請事宜相<lb/>
　應開立前件議擬上請定奪通乞聖裁<lb/>
<pb n="KR2k0066_WYG_007-19b"/>
　　計開<lb/>
一議塞決口以挽正河之水前件臣等看得今日水患<lb/>
　所以為民生運道之蠧者則由河水旁決以致正流<lb/>
　之漸㣲而流沙由此日積故塞決之工誠治河者切<lb/>
　近之議也今都御史潘季馴等議要淮以東將髙家<lb/>
　堰等諸決口桃源以上將崔鎮等諸決口其在稍窄<lb/>
　而工易者分投興築其或決濶而工鉅者一面鳩役<lb/>
　集料相時聿舉良有補於河務相應依擬伏乞聖裁<lb/>
<pb n="KR2k0066_WYG_007-20a"/>
一議築隄防以杜潰决之虞前件臣等看得隄所以防<lb/>
　決防不固則決不止此勢之必然者然築隄之議甚<lb/>
　乆築隄之工常興而不見築隄之利者則以其失之<lb/>
　卑薄或非真土及過于狹隘耳乃不察築隄之非善<lb/>
　而遂病築隄之非計不已過乎今都御史潘季馴等<lb/>
　建議築隄而有欲堅欲廣欲尋老土之論誠有見矣<lb/>
　至於徐邳桃清歸仁集馬厰坡古城清江浦至淮安<lb/>
　西門一帶或葺舊工或剏新址或因髙岡或填窪下<lb/>
<pb n="KR2k0066_WYG_007-20b"/>
　或應幇厚或應接築諸所等工皆經荒度所宜籌畫<lb/>
　具審相應依擬令其次苐舉行庶諸隄悉固而全河<lb/>
　可恃矣伏乞聖裁<lb/>
一議復閘壩以防外河之衝前件臣等看得右都御史<lb/>
　潘季馴等所議為邇來淮河二水内侵裏河以致運<lb/>
　道有碍者其原則在五閘圯廢漫無啟閉所致要將<lb/>
　修復一節為照先臣平江伯陳瑄特建五閘正以防<lb/>
　外水之反灌故舊制特嚴鎻鑰不時繕治懼有今日<lb/>
<pb n="KR2k0066_WYG_007-21a"/>
　之患爾今議要修舉蓋洞察其故恭候命下本部備<lb/>
　行右都御史潘季馴等將坍塌四閘即行修復查照<lb/>
　鎻鑰啟閉舊規俟二月終糧運過完即行封閉如遇<lb/>
　鮮貢船隻方許開放仍查復五壩令一應官民并回<lb/>
　空船隻於彼車盤如有勢豪恃强擅開者即便指名<lb/>
　㕘究伏乞聖裁<lb/>
一議剏建滚水壩以固隄岸前件臣等看得秋水滛漲<lb/>
　兩岸為隄所固東其横濤怒浪靡得宣洩其勢不至<lb/>
<pb n="KR2k0066_WYG_007-21b"/>
　於他潰不已也今都御史潘季馴等條議於崔鎮口<lb/>
　陵城安娘城土性頗堅地方要各建滚水石壩一座<lb/>
　倘遇伏秋水與隄平任其從壩滚出可免他潰之虞<lb/>
　於河渠隄防兩有便益相應依議伏乞聖裁<lb/>
一議止濬海工程以免糜費前件臣等看得濬海之議<lb/>
　節該科道等官題疏本部覆行踏勘為是説者蓋信<lb/>
　於傳聞謂海口隘窄復横沙淤梗不能容衆水之洩<lb/>
　以致上流溢墊此得於遥度者也今右都御史潘季<lb/>
<pb n="KR2k0066_WYG_007-22a"/>
　馴等足履口訊與得於臆説者殊異謂海口尚頗深<lb/>
　廣横沙逺不為害但得上流無滯沛然下趨刷洗日<lb/>
　深衝突日廣舊口自復何水不容何必為是濬口之<lb/>
　説以圖難措之功另開一渠以滋無益之舉乎此所<lb/>
　謂舛也相應議止伏乞聖裁<lb/>
一暫寢老黄河之議以仍利涉前件臣等查得先該直<lb/>
　隷廵按陳世寳條議復老黄河故道本部覆行㑹勘<lb/>
　今右都御史潘季馴等條稱有三不便之説且稱諸<lb/>
<pb n="KR2k0066_WYG_007-22b"/>
　工既以議行黄水自有容受正河自日深廣淮水自<lb/>
　能㑹黄水亦自不為患以此自有四利較彼三不便<lb/>
　故要行暫寢良於利害大較酌之審矣相應依議伏<lb/>
　乞聖裁奉聖㫖這治河事宜既經河漕諸臣㑹議停<lb/>
　當依擬都准行著他們悉心著實興建永利各該經<lb/>
　委分任人員如有玩愒推諉虛費財力者許不時拏<lb/>
　問㕘治其未盡事宜及臨時事勢或與原議不合的<lb/>
　也著陸續奏聞務求有益應用錢糧工部裏㑹户部<lb/>
<pb n="KR2k0066_WYG_007-23a"/>
　上緊議來<lb/>
　　河工事宜疏<lb/>
臣潘季馴謹題為條列河工事宜乞恩俯賜俞允以<lb/>
便經理事該臣㑹同漕運廵撫右侍郎江一麟議得<lb/>
工役䌓興料理宜預官夫蝟集調度須周若不先為<lb/>
申明未免臨時舛錯除兩河疏築之議另行具陳外<lb/>
所有一二事宜不得不上煩聖聽者敬列條欵擬議<lb/>
上請伏望敇下該部再加查議如果臣言不謬俯賜<lb/>
<pb n="KR2k0066_WYG_007-23b"/>
施行臣等不勝感幸<lb/>
　　計開<lb/>
一議支放照得鳩工聚材出納甚𤨏收掌銷算頭緒頗<lb/>
　多稽覈不嚴必滋冐破臣與撫臣百責攸萃兼以閲<lb/>
　視不常無暇躬親經理合無比照昔年邳工事例將<lb/>
　請發銀兩俱解淮安府貯庫各工應給工食應買物<lb/>
　料府佐等官開數赴各該分督司道官覈實給票赴<lb/>
　兩淮廵鹽衙門覆覈掛號方許關支每季終該府將<lb/>
<pb n="KR2k0066_WYG_007-24a"/>
　票類送廵鹽衙門比對號印數目相同發回附卷通<lb/>
　候工完類覈造冊奏繳如有姦弊按法追究庶臣等<lb/>
　得以專心河工而錢糧亦易於清楚矣伏乞聖裁<lb/>
一議分督照得河工浩繁道里遥逺若非多官分理不<lb/>
　免顧此失彼分工之後錢糧出入工程次苐皆其首<lb/>
　尾遇有陞調等項若聽其離任則本官所分之工又<lb/>
　須另委補替文移往來便至逾月及到工所茫然無<lb/>
　措何以望其竣事而底績也合無俯念河工重大如<lb/>
<pb n="KR2k0066_WYG_007-24b"/>
　遇前項相應離任官員容臣等暫留完工稽其勤惰<lb/>
　别其功罪請㫖處分方得離任庶人心專定覬覦不<lb/>
　萌而事亦責成矣伏乞聖裁<lb/>
一議責成照得州縣正官職專親民故民易驅而事易<lb/>
　集也奈何相沿之弊視河患如秦越視管河官如贅<lb/>
　疣即以分司部屬臨之蔑如也妨工僨事實由於此<lb/>
　目今大工肇興諸務叢脞若非責成各掌印官鮮克<lb/>
　有濟合無興工之後一應派撥夫役買辦物料俱以<lb/>
<pb n="KR2k0066_WYG_007-25a"/>
　責之各掌印官躬親料理仍選委賢能佐貳管押夫<lb/>
　役赴工不許將隂醫等官搪塞如有仍前玩愒派辦<lb/>
　失宜以致夫役逃散物料稽遲該工司道官即時㕘<lb/>
　呈以慿奏治事完之日仍與管理河工諸臣一體分<lb/>
　别題請施行庶事權歸一人無推避而大工自易矣<lb/>
　伏乞聖裁<lb/>
一議激勸照得各工委官除府佐縣正外其州縣佐貳<lb/>
　府衛首領及雜職隂醫義民等官或管領人夫或措<lb/>
<pb n="KR2k0066_WYG_007-25b"/>
　辦樁埽或運取甎石或打造器具衆務紛紜如臂使<lb/>
　指但各官出入泥淖櫛沭風雨艱辛畢萃殊可矜憫<lb/>
　有功而薄其賞誤事獨重其罰此人心之所以懈弛<lb/>
　而事功之所以隳墮也合無工完之後容臣等逐一<lb/>
　精覈如有實心任事勞苦倍常者俯賜破格超擢中<lb/>
　間間有劣陞王官等項准與改擢其隂醫等官原有<lb/>
　部劄冠帶者厚加奬犒如係義民准照題給冠帶榮<lb/>
　身仍與隂醫等官一體免其本等差徭庶人心爭奮<lb/>
<pb n="KR2k0066_WYG_007-26a"/>
　而百事易集矣伏乞聖裁<lb/>
一議優恤各工夫役計工者每方給銀四分計日者每<lb/>
　日給銀三分而本籍本户幇貼安家銀兩有無聽從<lb/>
　其便兹亦不為薄矣但貧民自食其力衝寒冐暑暴<lb/>
　風露日艱苦萬狀縱使稍從優厚亦不為過合無每<lb/>
　夫一名於工食之外再行量免丁米一年容臣等出<lb/>
　給印信票帖審編之時許令執票赴官告免州縣官<lb/>
　抗違許其赴臣告治如此則惠足使民民忘其勞矣<lb/>
<pb n="KR2k0066_WYG_007-26b"/>
　伏乞聖裁<lb/>
一議蠲免照得淮揚河患頻仍民遭昏墊稱最苦者如<lb/>
　淮安所屬山陽清河桃源宿遷睢寧安東鹽城鳯陽<lb/>
　所屬泗州揚州所屬興化寳應徐州所屬蕭縣十一<lb/>
　州縣者一望沮洳寸草不長凋敝極矣適今大工興<lb/>
　舉用夫頗多舍近取逺隣封未免有詞而此中流移<lb/>
　貧民亦賴做工得食少延殘喘應派夫役既不容已<lb/>
　應輸賦税復加責辦實為繁苦合無軫念災極民窮<lb/>
<pb n="KR2k0066_WYG_007-27a"/>
　姑將前十一州縣本年見徴夏秋起運錢糧特蠲一<lb/>
　半行臣等掲示通知俾催科少寛人樂趨役伏乞聖<lb/>
　裁<lb/>
一議改折照得大工肇興費用不貲帑藏空虛既難搜<lb/>
　括閭閻窮困又難加派臣等反覆思惟無可為處萬<lb/>
　不得已輒有非分之請而非所敢必也臣等竊聞太<lb/>
　倉之粟可備八九年之食積愈乆則粟愈朽故官軍<lb/>
　之情有不願本色而願折色者稍加變通未為不可<lb/>
<pb n="KR2k0066_WYG_007-27b"/>
　合無暫將今嵗漕糧除淮北及河南山東照舊兑運<lb/>
　外其淮南并浙江等省姑准改折照例正兑每石連<lb/>
　耗米輕齎折銀七錢改兑每石連耗米折銀六錢即<lb/>
　以五錢給軍正兑尚餘銀二錢改兑餘銀一錢兊運<lb/>
　停止官軍應得行月糧俱可免給以正額解京而以<lb/>
　餘銀并行月糧留發河工支用總計可得九十餘萬<lb/>
　兩以運軍應得之數而濟國家大工之需在内帑無<lb/>
　支發之煩在閭閻無徵派之苦在朝廷為不費之惠<lb/>
<pb n="KR2k0066_WYG_007-28a"/>
　在河工免缺乏之虞而在工諸臣亦得悉心疏築可<lb/>
　無顧此失彼之慮所謂兩利而俱全者也臣等非不<lb/>
　知近該科臣建議奉有明例但錢糧浩繁時當詘乏<lb/>
　舍此則惟有請發内帑耳故敢冐昧陳請伏望敕下<lb/>
　該部再加查議如可允行河工幸甚臣等幸甚伏乞聖裁<lb/>
一議息浮言臣等竊惟治河固難知河不易故雖身歴<lb/>
　其地猶苦於措注之乖舛而况於遥度乎但勞民動<lb/>
　衆之事怨咨易興而徃來絡繹之途議論易起至於<lb/>
<pb n="KR2k0066_WYG_007-28b"/>
　將迎之間稍稍簡畧則以是為非變黒為白者亦不<lb/>
　可謂其盡無也憂國計者以急於望成之心而偶聞<lb/>
　必不可成之語何怪乎其形諸章牘也而不知當局<lb/>
　者意氣因而銷沮官夫遂生觀望少為揺奪隳敗隨<lb/>
　之勉强執持踈逖難逹其苦有不可言者伏望皇上<lb/>
　俯垂鑒照容臣等殫力驅馳悉心料理寛臣以三年<lb/>
　之期如有不效治臣以罪伏乞聖裁奉聖㫖工部知<lb/>
　道<lb/>
<pb n="KR2k0066_WYG_007-29a"/>
　　工部覆前疏<lb/>
題為條列河工事宜乞恩俯賜俞允以便經理事該<lb/>
總理河漕右都御史潘季馴題前事奉聖㫖工部知<lb/>
道欽此欽遵通抄到部送司案呈到部看得總理河<lb/>
漕右都御史潘季馴題稱工役䌓興官夫蝟集若不<lb/>
預先申明料理之方恐臨事舛錯將河工八事條列<lb/>
前來誠於漕計民生有禆除蠲免一事咨戶部徑自<lb/>
題覆改折一事會同户部議覆所有攴放等六事相<lb/>
<pb n="KR2k0066_WYG_007-29b"/>
應開列前件議擬上請定奪伏乞聖裁<lb/>
　　計開<lb/>
一議支放前件臣等看得大工所費不貲出納之際若<lb/>
　不嚴加稽覈則冐破之弊難保不無今右都御史潘<lb/>
　季馴等要比照邳工事例將銀兩貯之於淮安府庫<lb/>
　各工應給工料府佐等官將數赴該督司道官覈實<lb/>
　給票仍赴廵鹽衙門掛號關支每季終該府將原票<lb/>
　類送廵鹽衙門覆覈倘有奸弊從重追究則關防嚴<lb/>
<pb n="KR2k0066_WYG_007-30a"/>
　而奸蠧革河漕二臣不至分慮而錢糧亦靡有虚冐<lb/>
　矣相應依擬伏乞聖裁<lb/>
一議分督前件臣等看得往年分督之官往往遇有陞<lb/>
　遷則竟自代去以致錢糧不明勤惰無稽如是則人<lb/>
　心在事多存規避之私茍且塞責曽無忠事之謀因<lb/>
　肆侵漁所不可保望其底績也難矣今右都御史潘<lb/>
　季馴等議為河工浩大要多官分督倘本官遇有陞<lb/>
　調留待工完將經手錢糧并其勤惰稽查明白方許<lb/>
<pb n="KR2k0066_WYG_007-30b"/>
　離任委于責成良便恭候命下本部備咨右都御史<lb/>
　潘季馴侍郎江一麟將見興河工畫地分官管理本<lb/>
　官自委之後雖遇陞調不許擅離候工完之日將經<lb/>
　手錢糧稽覈明白分别勤惰奏請處分方許離任督<lb/>
　撫衙門仍將承委官員姓名陸續移咨吏部暫住陞<lb/>
　調候工完施行伏乞聖裁<lb/>
一議責成前件臣等看得潘季馴等議將河工料理物<lb/>
　料責之各州縣掌印官管押夫役委之賢能佐貳如<lb/>
<pb n="KR2k0066_WYG_007-31a"/>
　有玩愒該工司道㕘呈奏治事完之日仍與管河諸<lb/>
　臣一體分别題請一節為照國家以河務為急特設<lb/>
　大臣以總理于上又設司道官以分理于下所以重<lb/>
　其事權也邇來有司以秦越視河患以贅疣視管河<lb/>
　之官至如分司部屬具奉有專敕而有司視之蔑如<lb/>
　雖經屢次申飭而故態自若即有案牘之行輙置之<lb/>
　閣束其間部臣稍欲盡職則有司羣然詈之為生事<lb/>
　百爾阻頑反欲假此以取風力之名故本部輒差司<lb/>
<pb n="KR2k0066_WYG_007-31b"/>
　屬則輒苦于抑氣含鬰動有掣肘為慮夫號令不行<lb/>
　則施為何展無惑於妨工僨事也故責成之請誠有<lb/>
　洞於往轍激于時態而言之也誠如所議則事權不<lb/>
　分而推避靡容相應依擬合候命下除本地方兩司<lb/>
　守廵官各有專職自行督責外本部行令司屬官凡<lb/>
　供事河工者倘州縣掌印官照舊玩視于案牘之行<lb/>
　輒置髙閣不即奉行致誤工程者即一面呈本部一<lb/>
　面呈督撫衙門以聽叅奏處治決不姑息伏乞聖裁<lb/>
<pb n="KR2k0066_WYG_007-32a"/>
一議激勸前件臣等看得潘季馴等議稱在州縣佐貳<lb/>
　府衛首領雜職義民等官要行激勸一節為照國家<lb/>
　所以鼓舞人心令趨事而不懈者以賞罰之明也故<lb/>
　懸千金之賞令轉鉅石即憊夫亦超距而奔彼有激<lb/>
　爾今在工各官其出入泥淖沐櫛風雨勞苦萬狀而<lb/>
　不大懸賞格何以令其畢力而終事邪激勸之典似<lb/>
　當亟議伏候命下本部備咨都御史潘季馴等候河<lb/>
　工完日將供事官員查有効勞實蹟者分别等第題<lb/>
<pb n="KR2k0066_WYG_007-32b"/>
　請超擢中間如有劣陞王官等項亦准改擢或從另<lb/>
　議優處其隂醫等官重加奬犒如係義民給與冠帶<lb/>
　榮身仍與隂醫等官一體免其本等差徭于激勸之<lb/>
　大機良有得也再照管河之官惟隷于河渠諸所轄<lb/>
　司道或怪其接見之不常而不諒其承委之甚急或<lb/>
　恠其差遣之不趨而不諒其一身之難分往往是非<lb/>
　枘鑿有此以為極賢而彼以為不肖者有此署上考<lb/>
　而彼置諸劣等者以致輸勞竭力之軰俛首吞聲遲<lb/>
<pb n="KR2k0066_WYG_007-33a"/>
　疑埋怨傍觀者徒付之不平而督河之臣亦有無如<lb/>
　之何者以後凡一應管河之官其賢否悉以河臣為<lb/>
　主他轄上司其於考語不過註曰管河而已候河工<lb/>
　既完仍復照舊如此庶毁譽不致失真而從事者不<lb/>
　至疑畏矣伏乞聖裁<lb/>
一議優恤前件臣等看得右都御史潘季馴等條稱各<lb/>
　工夫役冲寒冐暑暴風露日艱苦萬狀要每夫一名<lb/>
　於工食之外量免丁米一年出給印票遇審編之時<lb/>
<pb n="KR2k0066_WYG_007-33b"/>
　告免如有抗違許其告治一節為照河工夫役既備<lb/>
　嘗艱辛則從厚優恤亦不為過今各官條議前來蓋<lb/>
　深得于惠足使人之義相應依擬伏乞聖裁<lb/>
一議息浮言前件臣等看得往年治河迄無成功者雖<lb/>
　由于措注之未盡協宜亦本于議論之太多以阻之<lb/>
　也蓋當局而任事者甚難旁觀而論事者甚易矧河<lb/>
　變靡常即身親其事者方爾旦暮矛盾興置頓異豈<lb/>
　可得而遥度邪且人情不一是非未必得其公所見<lb/>
<pb n="KR2k0066_WYG_007-34a"/>
　不同議論未必得其當敢于任事者不免于任怨而<lb/>
　言之出于怨口者豈足聽也謀不見用者多幸其無<lb/>
　成而謗毁之言將何所不至哉轉相告語熒惑聽聞<lb/>
　當事者奪于鑠金過憂者揺于三至即有神禹之智<lb/>
　恐亦難于展布矣此右都御史潘季馴等有息浮言<lb/>
　之論誠為有見伏望皇上俯念河工重大專委責成<lb/>
　勿惑于浮言勿阻于羣議以後除治河諸臣倘有欺<lb/>
　隱大弊及推諉不肯盡心茍完目前遺患於後者許<lb/>
<pb n="KR2k0066_WYG_007-34b"/>
　言官訪實照常叅劾外其餘但有條陳治河利害之<lb/>
　疏雖各效其一得之忠而衆言淆亂要必折以真實<lb/>
　之見本部未敢遽為題覆悉行河漕二臣勘酌可否<lb/>
　明白具奏或有窒碍難行聼行寢格如此則治河之<lb/>
　臣可無臨事掣肘之虞而本部亦免於瀆聒聖聰之<lb/>
　罪矣伏乞聖裁奉聖㫖河工事重必須委任責成乃<lb/>
　可期效今後分督司道及承委等官都著潘季馴等開<lb/>
　送吏部暫停陞調通候河工完日總論功罪大行賞<lb/>
<pb n="KR2k0066_WYG_007-35a"/>
　罰若有才幹不相宜的即便遴選具奏更調推諉<lb/>
　誤事的不時叅奏處治毋得避怨姑息自誤大事<lb/>
　其各委官賢否但以該管河道官為主别道俱不<lb/>
　許干預其餘俱依擬<lb/>
　　勘估工程疏<lb/>
臣潘季馴謹題為勘估兩河工程乞賜早請錢糧以便<lb/>
興舉事據管理河道郎中佘毅中施天麟張譽管河<lb/>
兵備等道叅政龔大器副使林紹張純章時鸞僉事<lb/>
<pb n="KR2k0066_WYG_007-35b"/>
朱東光水利道僉事楊化各㑹呈前事䝉臣劄付備<lb/>
行職等親歴各該地方逐一相度除河患源委疏治<lb/>
事宜先行具呈訖今將職等估計過各項工程合用<lb/>
錢糧分理官員派調夫數逐一㑹計明白及稱錢糧<lb/>
無處要得題請破格蠲發等因列欵呈詳到臣案照<lb/>
先為前事已該臣等㑹案劄行各該司道勘議過疏<lb/>
治兩河經畧縁由前來另本具題外又經催行細估<lb/>
工程去後今據前因該臣㑹同漕運廵撫右侍郎江<lb/>
<pb n="KR2k0066_WYG_007-36a"/>
一麟議得北自豐沛南抵𤓰儀蟺蜿一千餘里中間<lb/>
應築應塞應建應復工程不遺尺寸當此極敝大壞<lb/>
之時欲為一勞永逸之計若非重費豈能有成所據<lb/>
司道估勘銀兩官夫數目臣等復加算覈委不可已<lb/>
伏望敇下該部再加查議題請速賜俞允行臣等遵<lb/>
照施行地方幸甚<lb/>
　　計開<lb/>
一議錢糧照得河工募夫計土論方者築隄方廣一丈<lb/>
<pb n="KR2k0066_WYG_007-36b"/>
　厚一尺為四工每工給銀四分計日者每日給銀三<lb/>
　分徭夫日給銀一分風雨量犒此歴年議工之成規<lb/>
　也但土有逺近力有倍省工難處所量須加増以均<lb/>
　苦樂至於合用料物樁草檾麻柳稍灰鐡之類俱須<lb/>
　查照時價難以律論但當嚴加稽察勿滋虛冒除徐<lb/>
　沛碭山行縷二隄并徐邳睢靈宿遷兩岸幇隄剏築<lb/>
　歸仁集隄桃清接築新隄髙家堰與淮口支河先共<lb/>
　估銀二十二萬四千三百三十二兩三錢八分已經<lb/>
<pb n="KR2k0066_WYG_007-37a"/>
　工部題奉欽依動發南京户兵二部銀二十萬兩并<lb/>
　留漕糧八萬石除前工支用外約該剩銀一萬五千<lb/>
　六百六十七兩六錢二分相應聽作後工支用今估<lb/>
　計得崔鎮決口共長一百八十丈中段水深一丈二<lb/>
　尺兩頭深淺不等俱應築根濶二十丈頂濶十丈計<lb/>
　用人工樁草檾麻等料該銀一萬兩黄浦決口先就<lb/>
　上流斜築計長六十丈水深一二丈不等應築根濶<lb/>
　二十丈頂濶十丈計用工料銀六千兩填塞原決長<lb/>
<pb n="KR2k0066_WYG_007-37b"/>
　一百六十丈該用工料銀四千兩應展月隄自徐州<lb/>
　𤣥黄二舖計長八百五十丈根濶五丈頂濶一丈四<lb/>
　尺髙一丈二尺每丈計三十八方四分共三萬二千六<lb/>
　百四十方計工一十三萬五百六十工該銀三千九<lb/>
　百一十六兩八錢應築遥隄南岸自靈璧縣張字舖<lb/>
　起至邳州果字舖止長九十八里北岸自吕梁山空<lb/>
　連築至邳州直河止長七十五里桃源古城起至清<lb/>
　河獾墩止長一百二十里共長二百九十三里計五<lb/>
<pb n="KR2k0066_WYG_007-38a"/>
　萬二千七百四十丈應築根濶六丈頂濶二丈髙一<lb/>
　丈二尺每丈計土四十八方共二百五十三萬一千<lb/>
　五百二十方計工一千一十二萬六千八十工該銀<lb/>
　四十萬五千四十三兩二錢内查沙墊土難在邳睢<lb/>
　各界約長二十里桃清各界約長二十五里二處計<lb/>
　長八千一百丈該土三十八萬八千八百方每方量<lb/>
　加二工該加銀三萬一千一百四兩加樁草等料該<lb/>
　銀八百九十兩古城下崔鎮口桃源陵城清河安娘<lb/>
<pb n="KR2k0066_WYG_007-38b"/>
　城三處各建滚水石壩一座每座工料銀三千兩共<lb/>
　銀九千兩淮城北隄自大王廟起至柳浦灣止四十<lb/>
　五里零長八千二百五十二丈四尺加幇根濶二丈<lb/>
　二尺頂濶一丈一尺髙六尺每丈計土九方九分該<lb/>
　土八萬一千六百九十八方八分計工二十四萬五<lb/>
　千九十六工四分該銀七千三百五十二兩八錢九<lb/>
　分六釐又自柳浦灣起至髙嶺止四十餘里實長六<lb/>
　千四百九十六丈七尺剏築根濶四丈五尺頂濶一<lb/>
<pb n="KR2k0066_WYG_007-39a"/>
　丈五尺髙六尺每丈計土十八方該土一十一萬六<lb/>
　千九百四十方六分計工四十六萬七千七百六十<lb/>
　二工四分但取土甚逺遍野虚沙尋距五里挖至丈<lb/>
　餘者若一概論方給銀恐難濟事共估銀三萬三千<lb/>
　七百一十兩五錢五分清江浦一帶運隄南岸自王<lb/>
　卿家起至壽州厰止長二千二百二十丈北岸自月<lb/>
　河口起至許嶺家止長八百八十丈各加髙三四尺<lb/>
　濶一丈四五尺不等共計土二萬二千一十方計工<lb/>
<pb n="KR2k0066_WYG_007-39b"/>
　六萬六千三十工該銀一千九百八十兩九錢内北<lb/>
　岸一帶缺口計用樁料該銀四百八十六兩修復通<lb/>
　濟閘并塞天妃閘該用工料銀一千兩修復板閘清<lb/>
　江福興新莊等閘各加石六七層不等共該工料銀<lb/>
　一千四百九十兩四閘各開月河打壩截流該用銀<lb/>
　五百兩修復仁義等壩約用銀五千兩寳應湖隄自<lb/>
　六淺起至瓦店止長三十里添石修補工料該銀八<lb/>
　萬九千五百七十兩沿隄設減水閘六座每座工價<lb/>
<pb n="KR2k0066_WYG_007-40a"/>
　銀五百兩共銀三千兩下流應開支河如興化縣白<lb/>
　駒丁溪二場鹽城縣新河廟等處各應挑深濶丈尺<lb/>
　不等共計夫工該銀二萬五千八百七十六兩揚州<lb/>
　河自髙廟至楊子橋計長五千八百二丈應挑深六<lb/>
　七尺不等共計夫工該銀一萬九千四百四十六兩<lb/>
　五錢儀真縣自東關至石人頭止計長四十五里量<lb/>
　加疏濬該銀三千五百兩舊例管工員役各有廪糧<lb/>
　府佐每員日給廪糧銀一錢二分每員各帶書辦一<lb/>
<pb n="KR2k0066_WYG_007-40b"/>
　名日給口糧四分州縣佐貳首領等官每員日給廪<lb/>
　糧銀六分省祭隂醫義民老人每名日給口粮銀四<lb/>
　分約該銀貳千兩以上總括之數大約如此至於工<lb/>
　程難易料價低昻裒多益寡截長補短容臣等隨時<lb/>
　通融計算要在節縮不至虚糜而已通共該銀六十<lb/>
　六萬四千八百六十六兩八錢四分六釐除前支剩<lb/>
　銀一萬五千六百六十七兩六錢二分徭夫減省工<lb/>
　食銀一萬五千兩揚州挑淺并白駒丁溪鹽塲新河<lb/>
<pb n="KR2k0066_WYG_007-41a"/>
　廟等處支河議動廵鹽衙門銀三萬五千八百七十<lb/>
　六兩外尚該銀五十九萬八千三百二十三兩二錢<lb/>
　二分六釐臣等查得河道嵗額錢糧山東南直隷原<lb/>
　無餘積每遇年例修築東那西補甚至縮手待敝以<lb/>
　至因循誤事追悔莫及止有河南一省見貯銀一十<lb/>
　九萬餘兩而彼中河工繁鉅如梁靖口黄陵岡孫家<lb/>
　渡趙皮寨銅瓦廂等處築隄防決費用不貲剜肉補<lb/>
　瘡勢難那借合無俯念大工𦂳急破格議處准照臣<lb/>
<pb n="KR2k0066_WYG_007-41b"/>
　等所請改折將正額解京餘銀留工支用庶為不費<lb/>
　之惠如有不可乞照都給事中劉鉉題請内帑支發<lb/>
　通貯淮安府庫聼司道官查覈赴廵鹽御史處覆覈<lb/>
　關支伏候聖裁<lb/>
一議分督照得工程浩大道里遥逺若非多官分理畫<lb/>
　地責成不免顧此失彼今議徐州北岸自吕梁洪至<lb/>
　邳州直河止一帶遥隄七十里該海防道叅政龔大<lb/>
　噐總管自桃源縣古城以下遥隄六十里并塞界内<lb/>
<pb n="KR2k0066_WYG_007-42a"/>
　缺口及建陵城滚水壩一座該淮北分司郎中佘毅<lb/>
　中總管自桃源界至清河獾墩止遥隄六十里并塞<lb/>
　界内決口及建安娘城滚水壩一座該添註管河道<lb/>
　副使張純總管自徐州南岸𤣥黄二舖月隄并靈睢<lb/>
　界内遥隄五十餘里及建崔鎮口滚水壩一座該徐<lb/>
　州道副使林紹總管自睢寧界内遥隄四十餘里并<lb/>
　築歸仁集隄三十五里該潁州道僉事朱東光總管<lb/>
　修復淮安板閘至新莊閘共四閘修築裏河兩隄并<lb/>
<pb n="KR2k0066_WYG_007-42b"/>
　新城北一帶幇築新舊隄及塞黄浦口該水利道僉<lb/>
　事楊化總管外興鹽支河先經該道呈允行各縣掌<lb/>
　印官開桃仍應該道查催築髙家堰中段塞天妃閘<lb/>
　朱家口開復通濟閘修築趙家口迤西隄岸修復仁<lb/>
　義等五壩該添註管河郎中張譽總管修築寳應一<lb/>
　帶土石隄并建減水閘及挑濬揚州至儀真一帶河<lb/>
　道該南河分司郎中施天麟總管以上司道八員均<lb/>
　分八大工每司道一員分督府佐二員計用府佐一<lb/>
<pb n="KR2k0066_WYG_007-43a"/>
　十六員每府佐一員分督州縣佐貳首領隂醫省祭<lb/>
　官十員共用一百六十員聽臣等於所屬地方掄才<lb/>
　調取如員數不足及各官間有經手要務妨占者容<lb/>
　臣等於附近省分有司内查有幹濟素著者另行具<lb/>
　奏調用分工之後大小官員俱要悉心經理縱有應<lb/>
　理公務止許工上幹辦不得擅離工次工完之日通<lb/>
　將效勞官員分别等第及怠玩誤事者一併題請處<lb/>
　分以昭勸懲伏候聖裁<lb/>
<pb n="KR2k0066_WYG_007-43b"/>
一議夫役照得前項工程一時並舉約用夫八萬名内<lb/>
　除量調各處徭夫七千五百名外今議派淮安府所<lb/>
　屬募夫二萬七千五百名揚廬鳯三府各募夫一萬<lb/>
　名徐州所屬募夫一萬名滁和二州共募夫五千名<lb/>
　内有災傷及衝繁州縣聽該道官酌議減免應得工<lb/>
　食照常支給仍行各該掌印官按籍派募如將無籍<lb/>
　之徒應名塞責以致臨工逃散者容臣等指名㕘究<lb/>
　伏候聖裁奉聖㫖工部知道<lb/>
<pb n="KR2k0066_WYG_007-44a"/>
　　工部覆前疏<lb/>
題為勘估兩河工程乞賜早請錢糧以便興舉事該總<lb/>
　理河漕右都御史潘季馴題前事奉聖㫖工部知道<lb/>
　欽此欽遵通抄到部送司案呈到部看得右都御史<lb/>
　潘季馴等議稱北自豐沛南抵瓜儀約有一千餘里<lb/>
　欲圖乆逺不㧞必須重費財力今將勘估過銀兩官<lb/>
　夫數目欵列前來誠為一勞永逸之計相應照欵開<lb/>
　列前件議擬上請定奪伏乞聖裁<lb/>
<pb n="KR2k0066_WYG_007-44b"/>
　　計開<lb/>
一議錢糧前件看得夫役工有難易之不同物料時有<lb/>
　消長之不齊若一槩取必而授之值則虧苦者有不<lb/>
　均之嘆而人情競詭於趨避矣今該右都御史潘季<lb/>
　馴侍郎江一麟議夫役工難者加増毋令苦樂不均<lb/>
　物料照時估價仍要嚴稽冐破委於國計民生有禆<lb/>
　相應依擬除勘估崔鎮等處一帶塞決築隄諸項工<lb/>
　程合用工料要留改折餘銀支用一節臣等已經遵<lb/>
<pb n="KR2k0066_WYG_007-45a"/>
　㫖㑹同户部議覆奉聖㫖這漕糧改折不獨以措支<lb/>
　河工費用亦可因此以蘇息東南之民速再議停當<lb/>
　來説欽此欽遵隨該本部移咨户部徑自再議外伏<lb/>
　候聖裁<lb/>
一議分督前件看得右都御史潘季馴侍郎江一麟議<lb/>
　將河工自徐州北岸起至儀真止内一應築隄塞決<lb/>
　諸各等項工程分為八大工以司道郎中等官總管<lb/>
　每司道一員分督所屬府佐二員每府佐一員分督<lb/>
<pb n="KR2k0066_WYG_007-45b"/>
　州縣佐貳首領隂醫省祭等官十員各行幹理工完<lb/>
　之日要將各官分别功罪題請各一節為照河工浩<lb/>
　大北自豐沛南抵瓜儀延袤一千餘里非多官分管<lb/>
　未免顧此失彼今河漕二臣將本工畫地委官分管<lb/>
　條議前來誠得專委責成之意相應依擬恭候命下<lb/>
　本部備咨右都御史潘委馴侍郎江一麟將分工委<lb/>
　官事宜除原議總管官楊化施天麟奉聖㫖拏降另<lb/>
　行外其餘各照議施行如委官不足并中間有要務<lb/>
<pb n="KR2k0066_WYG_007-46a"/>
　妨占難以離任者即於附近省分有司内查有幹才<lb/>
　者調用自分工之後大小官員俱要實心幹事務期<lb/>
　底績如有應理事務止許就工幹辦不許擅離工所<lb/>
　以致妨事工完之日將管工官員查有勤勞實績及<lb/>
　怠玩誤事并賣放夫役者分别等第一併題請處分<lb/>
　伏乞聖裁<lb/>
一議夫役前件看得前項工程浩鉅必藉夫役之多以<lb/>
　集事若不分投雇募則恐一時短少以致妨僨厥工<lb/>
<pb n="KR2k0066_WYG_007-46b"/>
　今右都御史潘季馴侍郎江一麟議所用夫約八萬<lb/>
　名除量調各處徭夫七千五百名外議於廬鳯淮揚<lb/>
　徐滁和各府州酌量雇募内於災傷衝繁處所則聽<lb/>
　該道酌量減免條議妥當相應依擬伏候命下本部<lb/>
　咨行右都御史潘季馴侍郎江一麟即將前項所派<lb/>
　夫役仍行各掌印官按籍雇募工食照常支給如有<lb/>
　將無籍之徒搪塞以致臨工逃散或將老弱不堪者<lb/>
　充役誤事及不先時預為募處致臨時缺少或虚冐<lb/>
<pb n="KR2k0066_WYG_007-47a"/>
　夫役名色志在侵漁者司道等官不時查覈呈請河<lb/>
　漕衙門指名㕘奏以慿重處再照前項河工地里遥<lb/>
　逺夫役星散若不嚴加㸃閲則虛實無從稽考合無<lb/>
　行令募夫府州縣各掌印官選委亷能官員部押赴<lb/>
　工明開某官一員押夫若干名每夫或三十名或二<lb/>
　十名編為一隊如内有躱役影射者令互相覺察本<lb/>
　隊夫役即時禀明押夫委官委官具呈管工府佐追<lb/>
　提如有本隊互相容隱不舉者查出并治並不准工<lb/>
<pb n="KR2k0066_WYG_007-47b"/>
　伏乞聖裁奉聖㫖依擬行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　河防一覽卷七<lb/>
</p>
<p>
</p>
  </div>
</body>
</text>
</TEI>
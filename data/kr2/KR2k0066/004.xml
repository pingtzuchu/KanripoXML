<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>河防一覽卷四</head> <lb/>
    <p>
<pb n="KR2k0066_WYG_004-1a"/>
欽定四庫全書<lb/>
　河防一覽卷四<lb/>
　　　　　　　　　　　　明　潘季馴　撰<lb/>
　　修守事宜<lb/>
一築隄凡黄河隄必逺築大約離岸須三二里庻容蓄<lb/>
　寛廣可免决齧切勿逼水以致易决隄之高卑因地<lb/>
　勢而低昻之先用水平打量毋一槩以若干丈尺為<lb/>
　凖務取真正老土毎高五寸即夯杵三二遍若有淤<lb/>
<pb n="KR2k0066_WYG_004-1b"/>
　泥與老土同第湏取起晒凉候稍乾方加夯杵其取<lb/>
　土宜逺切忌傍隄挖取以致成河積水刷損隄根驗<lb/>
　隄之法用鉄錐筒探之或間一掘試隄式貴坡切忌<lb/>
　陡峻如根六丈頂止須二丈俾馬可上下故謂之走<lb/>
　馬隄工費凡創築者毎方廣一丈高一尺為一方計<lb/>
　四工土近者毎工銀三分最近者二分土逺者四分<lb/>
　如隄根六丈頂二丈須通融作四丈折筭此計土論<lb/>
　方之法也如幇隄則先計舊隄若干今増濶各若干<lb/>
<pb n="KR2k0066_WYG_004-2a"/>
　尺以前法折筭<lb/>
一塞決凡隄初决時急將兩頭下埽包裹官夫晝夜看<lb/>
　守稍待水勢平緩即從両頭接築如水勢洶湧頭裹<lb/>
　不住即於本隄退後數丈挖槽下埽如裹頭之法刷<lb/>
　至彼必住矣此謂截頭裹也如又不住即於上首築<lb/>
　逼水大壩一道分水勢射對岸使回溜衝刷正河則<lb/>
　塞工可施矣塞將完時水口漸窄水勢益湧又有合<lb/>
　口之難湏用頭細尾粗之埽名曰鼠頭埽俾上水口<lb/>
<pb n="KR2k0066_WYG_004-2b"/>
　濶下水口收庻不致滚失而塞工易就也埽以土勝<lb/>
　為主埽臺湏要卧羊坡以便推挽揪頭䋲湏要緊扯<lb/>
　以防下㳺又湏時時打鬆令其深下仍覔慣會泅水<lb/>
　之人入水探驗底埽着地方下簽樟簽樟湏要酌中<lb/>
　埽埽釘着方為堅固倘有數寸空懸無有不敗事者<lb/>
　如寒天或水急不能泅水即看揪頭寛鬆便是着地<lb/>
　之驗繫䋲留橛令人專守畧有走動便須另下一橛<lb/>
　橛頭上填記苐幾埽揪頭滚肚明白以便㸃查收放<lb/>
<pb n="KR2k0066_WYG_004-3a"/>
　埽面出水未高寜加一小埽不可多用土牛推埽時<lb/>
　易動故也此等事湏要勇徃直前俗諺謂之搶築稍<lb/>
　稍逗遛必有後悔以上數端茍不詳審勞費罔功輒<lb/>
　疑鬼恠甚可嗤也如用大埽長伍丈髙六七尺者用草<lb/>
　六百束毎束重十斤價銀二厘該銀一両二錢栁稍<lb/>
　一百二十束毎束重三十斤價銀一分該銀一両二<lb/>
　錢如無栁稍以葦代之草䋲六十套毎套四十二條<lb/>
　毎條長二丈四尺價銀三分該銀一両八錢樁木五<lb/>
<pb n="KR2k0066_WYG_004-3b"/>
　根毎根銀一錢該銀五錢揪頭滚肚䋲四條共用<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>
　二百五十斤每斤價銀五厘該銀一両二錢五分每<lb/>
　大埽一箇約共該料價銀五両九錢五分挑土夫土<lb/>
　逺近不等難以預計中埽并土牛工料以次逓減<lb/>
一築順水壩順水壩俗名鷄嘴又名馬頭專為喫緊迎<lb/>
　溜處所如本隄水刷洶湧雖有邉埽難以乆恃必須<lb/>
　將本隄首築順水壩一道長十數丈或五六丈一丈<lb/>
　之壩可逼水逺去數丈隄根自成淤灘而下首之隄<lb/>
<pb n="KR2k0066_WYG_004-4a"/>
　俱固矣安埽之法上水廂邉埽宜出將裹頭埽藏入<lb/>
　在内下水埽宜退藏入裹頭埽内庻水不得掲動埽<lb/>
　也如築長六丈濶四丈高一丈用埽両面廂邉毎邉<lb/>
　用埽二行裹頭二行中間填土毎行用埽三層共計<lb/>
　用中埽十八箇每箇長五丈高三尺用草四百束栁<lb/>
　稍八十束草䋲四十條排樁簽樁共用樁木四根人<lb/>
　夫二十五工共用捲埽隄夫四百五十工運土隄夫<lb/>
　二百工俱不議工食共用草七千二百束該銀一十<lb/>
<pb n="KR2k0066_WYG_004-4b"/>
　四兩四錢栁稍或葦一千四百四十束該銀二十四<lb/>
　兩四錢草䋲七百二十套該銀二十二兩六錢椿木<lb/>
　七十二根該銀七兩二錢行䋲十二條毎條重四十<lb/>
　斤共用<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>四百八十斤該銀二両四錢約共該銀六<lb/>
　十兩如無栁稍以葦代之<lb/>
一下獲根乾埽凡隄係掃灣須預下乾埽以衞隄根此<lb/>
　埽須土多料少簽椿必用長壮入地稍深庻不坍蟄<lb/>
　如下長三丈高三尺埽一箇用草一百六十束該銀<lb/>
<pb n="KR2k0066_WYG_004-5a"/>
　三錢二分柳稍四十束該銀四錢草䋲十二套該銀<lb/>
　六錢樁木三根該銀三錢量用<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>作行䋲用隄夫二<lb/>
　十工不議工食毎埽一箇約共該料價銀一兩六錢<lb/>
　二分<lb/>
一造滚水石壩滚水石壩即减水壩也為伏秋水發盈<lb/>
　漕恐勢大漫隄設此分殺水勢稍消即歸正漕故建<lb/>
　壩必擇要害卑窪去處堅實地基先下地釘樁鋸平<lb/>
　下龍骨木仍用石楂□鉄□縫方鋪底石壘砌鴈翅<lb/>
<pb n="KR2k0066_WYG_004-5b"/>
　宜長宜坡跌水宜長迎水宜短俱用立石攔門樁數<lb/>
　層其地釘椿須劄鷹架用懸硪釘下石縫須用糯汁<lb/>
　和灰縫使水不入如石壩一座壩身連鴈翅共長三<lb/>
　十丈壩身根濶一丈五尺收頂一丈二尺高一尺五<lb/>
　寸迎水濶五尺跌水石濶二丈四尺四鴈翅各斜長<lb/>
　二丈五尺高九尺用粗細石計長一千三百九十餘<lb/>
　丈并地釘樁龍骨木鉄錠鉄銷煤炭石灰木炭糯米<lb/>
　<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>麻及各匠工食約共該銀一千九百餘兩其運石<lb/>
<pb n="KR2k0066_WYG_004-6a"/>
　抬石搬料夫船并官夫廪粮工食臨期酌給<lb/>
一建石閘建閘節水必擇堅地開基先挖固工塘有水<lb/>
　即車乾方下地釘樁將樁頭鋸平□縫上用龍骨木<lb/>
　地平板鋪底用灰麻艌過方砌底石仍于迎水用立<lb/>
　石一行攔門樁二行跌水用立石二行攔門樁八行<lb/>
　如地平板鋪完工過半矣自金門起兩面壘砌完方<lb/>
　鋪海漫鴈翅金門長二丈七尺兩邉轉角至鴈翅各<lb/>
　長五丈共用石三千一百丈閘底海漫攔水跌水共<lb/>
<pb n="KR2k0066_WYG_004-6b"/>
　用石九百丈二項共用石四千丈并鉄錠鉄銷鉄鋦<lb/>
　天橋環地釘樁龍骨木地平板萬年坊閘板絞關閘<lb/>
　耳絞軸托橋木石灰香油<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>麻柴炭等項及各匠工<lb/>
　食約共該銀三千兩有竒其官夫廪粮工食臨期酌<lb/>
　給<lb/>
一建涵洞建涵洞以洩積水基址亦擇堅實方可下釘<lb/>
　樁砌石水多則建二孔少止一孔如涵洞一座口濶<lb/>
　一丈五尺身長二丈中立石墻一堵亦長二丈寛五<lb/>
<pb n="KR2k0066_WYG_004-7a"/>
　尺分為二孔每孔寛五尺兩邉四鴈翅各一丈五尺<lb/>
　共用石二百丈并地釘樁鉄錠石灰板木并各匠工<lb/>
　食約該銀一百八十餘兩其夫役工食臨期酌給<lb/>
一建車船壩先築基堅實埋大木于下以草土覆之時<lb/>
　灌水其上令軟滑不傷船壩東西用將軍柱各四柱<lb/>
　上横施天盤木各二下施石窩各二中置轉軸木各<lb/>
　二根毎根為竅二貫以絞關木繫蔑䌫于船縛于軸<lb/>
　執絞關木環軸而推之<lb/>
<pb n="KR2k0066_WYG_004-7b"/>
一挑河凡桃河面宜濶底宜深如鍋底様庻中流常深<lb/>
　且岸不坍塌如不用隄湏將土運于百餘丈外以免<lb/>
　淋入河内凡創開河者每方廣一丈毎夫日開深一<lb/>
　尺為一工挑濬泥水相半者减十分之五全係水中<lb/>
　撈取者减十之七八取土登岸就而築隄者亦以半<lb/>
　折筭焉<lb/>
　一閘河偶淺急疏之法凡閘河淺處如水溜在中須兩<lb/>
　岸築丁頭壩以束之水溜在傍將淺邉順築束水長<lb/>
<pb n="KR2k0066_WYG_004-8a"/>
　壩以逼之水由壩中其勢自急中溜自深如淺處不<lb/>
　多或排板挿下泥内逼水湧刷或排小船用杏葉杓<lb/>
　挖濬必不得已則用樁草製活閘節水亦一䇿也<lb/>
一栽柳䕶隄卧柳長柳湏相兼栽植卧柳須用核桃大<lb/>
　者入地二尺餘出地二三寸許柳去隄址約二三尺<lb/>
　宻栽俾枝葉搪禦風浪長柳須距隄五六尺許既可<lb/>
　捍水且毎歳有大枝可供埽料俱宜于冬春之交津<lb/>
　液含蓄之時栽之仍須時常澆灌長柳宜用棘刺圍<lb/>
<pb n="KR2k0066_WYG_004-8b"/>
　䕶以防盗㧞畜嚙<lb/>
一栽茭葦草子䕶隄凡隄臨水者須於隄下宻栽蘆葦或<lb/>
　茭草俱掘連根叢株先用引橛錐窟深數尺然後栽<lb/>
　入訃濶丈許將來衍茁愈蕃即有風不能鼓浪此䕶<lb/>
　臨水隄之要法也隄根至面再採草子乗春初稍鋤<lb/>
　覆宻種俟其暢茂雖雨淋不能刷土矣<lb/>
一伏秋修守<lb/>
　　四防<lb/>
<pb n="KR2k0066_WYG_004-9a"/>
一曰晝防隄岸每遇黄水大發急溜掃灣處所未免刷<lb/>
　損若不即行修補則掃灣之隄愈漸坍塌必致潰決<lb/>
　宜督守隄人夫毎日捲土牛小埽聴用但有刷損者<lb/>
　隨刷隨補毋使崩卸少暇則督令取土堆積隄上若<lb/>
　子隄然以備不時之需是為晝防<lb/>
二曰夜防守隄人夫毎遇水發之時修補刷損隄工盡<lb/>
　日無暇夜則勞倦未免熟睡若不設法巡視恐寅夜<lb/>
　無防未免失事湏置立五更牌面分發南北兩岸恊<lb/>
<pb n="KR2k0066_WYG_004-9b"/>
　守官并管工委官照更挨發各鋪傳逓如天字鋪發<lb/>
　一更牌至二更時前牌未到日字鋪即差人挨查係<lb/>
　何鋪稽遲即時拿究餘鋪倣此隄岸不㫁人行庻可<lb/>
　無誤巡守是為夜防<lb/>
三曰風防水發之時多有大風猛浪隄岸難免撞損若<lb/>
　不防之于㣲乆則坍薄潰決矣須督隄夫綑札龍尾<lb/>
　小埽擺列隄面如遇風浪大作將前埽用䋲樁懸繫<lb/>
　附隄水面縱有風浪隨起隨落足以䕶衞是為風防<lb/>
<pb n="KR2k0066_WYG_004-10a"/>
四曰雨防守隄人夫毎遇驟雨淋漓若無雨具必難存<lb/>
　立未免各投人家或鋪舍暫避隄岸倘有刷掃何人<lb/>
　看視須督各鋪夫役毎名各置斗笠蓑衣遇有大雨<lb/>
　各夫穿帶隄面擺立時時巡視乃無踈虞是為雨防<lb/>
　　二守<lb/>
一曰官守黄河盛漲管河官一人不能周巡兩岸須添<lb/>
　委一恊守職官分岸巡督毎隄三里原設舖一座毎<lb/>
　鋪夫三十名計毎夫分守隄一十八丈宜責毎夫二<lb/>
<pb n="KR2k0066_WYG_004-10b"/>
　名共一段於隄面之上共搭一窝舖仍置燈籠一箇<lb/>
　遇夜在彼棲止以便傳逓更牌巡視仍畫地分委省<lb/>
　義等官日則督夫修補夜則稽查更牌管河官并恊<lb/>
　守職官時常催督巡視庻防守無頃刻懈弛而隄岸<lb/>
　可保無事<lb/>
二曰民守毎鋪三里雖已派夫三十名足以修守恐各<lb/>
　夫調用無常仍須預備宜照徃年舊規於附近臨隄<lb/>
　鄉村毎鋪各添派鄉夫十名水發上隄與同鋪夫併<lb/>
<pb n="KR2k0066_WYG_004-11a"/>
　力恊守水落即省放回家量時去留不妨農業不惟<lb/>
　隄岸有頼而附隄之民亦得各保田廬矣<lb/>
一竪立旗竿燈籠以示防守各鋪相離頗逺倘一鋪有<lb/>
　警别鋪不聞有誤救䕶須令隄老毎鋪𥪡立旗竿一<lb/>
　根黄旗一面上書某字鋪三字燈籠壹箇晝則懸旗<lb/>
　夜則掛燈以便瞻望仍置銅鑼一面以便轉報一鋪<lb/>
　有警鳴鑼為號臨鋪夫老挨次傳報各鋪夫老併力<lb/>
　齊赴有警處所即時救䕶首尾相顧通力合作庻保<lb/>
<pb n="KR2k0066_WYG_004-11b"/>
　萬全<lb/>
一防盗決守隄之法隄防盗決最為喫緊蓋盗決有數<lb/>
　端坡水稍積决而洩之一也地土磽薄决而淤之二<lb/>
　也仇家相傾决而灌之三也至於伏秋水漲處處危<lb/>
　急隣隄官老隂伺便處盗而洩之諸隄皆易保守四<lb/>
　也巡警稍怠或乗風雨之時或乗酣睡之處即被下<lb/>
　手矣防禦者不可不知<lb/>
一議涵洞涵洞洩水本是無妨但湏明設石閘以嚴啓<lb/>
<pb n="KR2k0066_WYG_004-12a"/>
　閉若暗開隄址草木蒙叢便難覺察萬厯八年奸民<lb/>
　私囑管河主簿將南岸遥隄暗開涵洞數座十七年<lb/>
　伏水暴漲單家口水從涵洞洩出勢甚洶湧一鼓而<lb/>
　開遂成大決此可謂明鑑矣司河者知之<lb/>
一歳辦物料河防全在歳修歳修全在物料而州縣河<lb/>
　官視為竒貨歳估既定冐銀入已括取里逓草束河<lb/>
　夫攀折栁稍遮掩一二便為了事近日徐州判官彭<lb/>
　鶴靈璧主簿元仲賢之事可鑒也今議於十一月間<lb/>
<pb n="KR2k0066_WYG_004-12b"/>
　司道官估計停當各掌印官領銀收買法固善矣又<lb/>
　湏特委亷能職官一二員專管收支工完之日將捲<lb/>
　築過埽壩收支過物料數日開報總河衙門查考庻<lb/>
　幾事有責成而錢糧無冐破矣又冬初修守稍暇即<lb/>
　督夫於漫坡中採取野草毎束十斤者毎夫毎日可<lb/>
　採四十束積至百萬可省千金禆益非小草料既備<lb/>
　埽䕶必周衝決之患可免即脫有不測而物料在手<lb/>
　計日可塞何致延闊糜費此河道第一喫緊工夫也<lb/>
<pb n="KR2k0066_WYG_004-13a"/>
一水汛立春之後東風解凍河邉人候水初至凡一寸<lb/>
　則夏秋當至一尺頗為信驗謂之信水二月三月桃<lb/>
　花始開氷泮雨積川流猥集波瀾盛長謂之桃花水<lb/>
　春末蕪菁華開謂之菜華水四月壠麥結秀擢芒變<lb/>
　色謂之麥黄水五月瓜實延蔓謂之瓜蔓水朔野之<lb/>
　地深山窮谷氷堅晚泮逮乎盛夏消釋方盡而沃蕩<lb/>
　山石水𢃄礬腥併流于河故六月中旬之水謂之礬<lb/>
　山水七月菽豆方秀謂之豆華水八月荻薍華謂之<lb/>
<pb n="KR2k0066_WYG_004-13b"/>
　荻苖水九月以重陽紀節謂之登高水十月水落安<lb/>
　流復其故道謂之復槽水十一月十二月㫁氷雜流<lb/>
　乗寒復結謂之蹙凌水此外非時暴漲謂之客水皆<lb/>
　當督夫巡守而伏秋水勢最盛非他時此故防者晝<lb/>
　夜不可少懈云<lb/>
　<lb/>
　<lb/>
　河防一覽卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北狩見聞録</head> <lb/>
    <p>
<pb n="KR2e0011_WYG_000-1a"/>
欽定四庫全書　　　　　史部五<lb/>
　提要<lb/>
　　北狩見聞録　　　　　雜史類<lb/>
　　　　<hi>臣</hi>等謹案北狩見聞録一卷宋曹勛撰勛字<lb/>
　　　　功顯陽翟人宣和五年進士南渡後官至昭<lb/>
　　　　信軍節度使事蹟具宋史本𫝊是編首題保<lb/>
　　　　信軍承宣使知閤門事兼客省四方館事臣<lb/>
　　　　曹勛編次葢建炎二年七月初至南京時所<lb/>
<pb n="KR2e0011_WYG_000-1b"/>
　　　　上其始於靖康二年二月初七日則以徽宗<lb/>
　　　　之入金營惟勛及姜堯臣徐中立丁孚四人<lb/>
　　　　得在左右也所記北行之事皆與諸書相出<lb/>
　　　　入惟述宻賫衣領御書及雙飛蛱蝶金環事<lb/>
　　　　則勛身自奉使較他書得自𫝊聞者節次最<lb/>
　　　　詳末附徽宗軼事四條亦當時所並上者紀<lb/>
　　　　事大都近實足以証北狩日記竊憤録諸書<lb/>
　　　　之妄且與髙宗繼統事蹟尤為有關雖寥寥<lb/>
<pb n="KR2e0011_WYG_000-2a"/>
　　　　數頁實可資史家之考証也<lb/>
　　松漠紀聞　　　　　　雜史類<lb/>
　　　　<hi>臣</hi>等謹案松漠紀聞二卷宋洪皓撰皓字光<lb/>
　　　　弼鄱陽人政和五年進士建炎三年以徽猷<lb/>
　　　　閣待制假禮部尚書為大金通問使既至金<lb/>
　　　　金人迫使仕劉豫皓不從流遞冷山復徙燕<lb/>
　　　　京凡留金十五年方得歸以忤秦檜貶官安<lb/>
　　　　置英州而卒久之始贈徽猷閣學士諡忠宣<lb/>
<pb n="KR2e0011_WYG_000-2b"/>
　　　　事蹟具宋史本傳此書乃其所紀金國雜事<lb/>
　　　　始於留金時隨筆纂録及歸懼為金人搜獲<lb/>
　　　　悉付諸火既被譴謫乃復追述之名曰松漠<lb/>
　　　　紀聞尋有私史之禁亦秘不傳紹興末其長<lb/>
　　　　子适始校刋為正續二卷乾道中仲子遵又<lb/>
　　　　増補所遺十一事明代呉琯嘗刻入古今逸<lb/>
　　　　史中與此本字句間有異同而大略相合皓<lb/>
　　　　所居冷山去金上京㑹寧府纔百里又嘗為<lb/>
<pb n="KR2e0011_WYG_000-3a"/>
　　　　陳王延教其子故於金事言之頗詳雖其被<lb/>
　　　　囚日久僅據傳述者筆之於書不若目覩之<lb/>
　　　　親切中間所言金太祖太宗諸子封號及遼<lb/>
　　　　林牙達實北走之事皆與史不合又不曉音<lb/>
　　　　譯往往訛異失真然如叙太祖起兵本末則<lb/>
　　　　遼史天祚紀頗用其説其熙州龍見一條金<lb/>
　　　　史五行志亦全採之蓋以其身在金庭故所<lb/>
　　　　紀雖真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>相㕘究非鑿空妄説者比也乾隆<lb/>
<pb n="KR2e0011_WYG_000-3b"/>
　　　　四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2e0011_WYG_000-4a"/>
欽定四庫全書<lb/>
　北狩見聞録<lb/>
　　　　　　　　　　　　　宋　曹勛　撰<lb/>
靖康二年二月初七日晨起徽廟在蘂珠殿包進密報<lb/>
李石周訓吳幵莫儔來奏事即引對石奏曰皇帝令起<lb/>
居上皇<hi>皇帝即淵聖也</hi>縁金人堅欲上皇出郊前次雖已得辭<lb/>
今又請到南薰門厰舍拜表乞皇帝歸若表到寨中皇<lb/>
帝便可歸内金人意欲成本朝一段好事懇請亦無他<lb/>
<pb n="KR2e0011_WYG_000-4b"/>
意又密奏曰得㫖爹爹孃孃請便來不可緩恐失事機<lb/>
徽廟沈吟曰軍前别無變動否卿無隱也朕爵禄卿等<lb/>
至此無以小利誤朕大事茍有他變我亦擘劃恐徒死<lb/>
無益石等曰倘或不實甘受萬死徽廟曰朝廷既不令<lb/>
南去又圍城時聾瞽我不令知以至於此今日之事妄<lb/>
舉足則不可卿等無隱石曰不敢亂奏徽廟即令中使<lb/>
請顯肅皇后時后已到拱宸門外辦被複厨檐邀徽廟<lb/>
同行后與徽廟少刻即索道服<hi>徽廟尋常只着道服</hi>欲出姜堯臣<lb/>
<pb n="KR2e0011_WYG_000-5a"/>
等進曰雖云邀盟只在門裏第恐北人詐偽不測更宜<lb/>
聖裁此走似未可徽廟曰適皇后在禁中得官家語令<lb/>
暫到門首端的如此怎不去得内人與近侍皆大哭徽<lb/>
廟曰縱或有非意亦知此事終在若以我為質得官家<lb/>
歸保宗社亦無辭第恨我揖遜如禮退處道宮朝廷政<lb/>
事並不與聞惟一聽命未嘗犯分自處若此獲報乃爾<lb/>
有媿昔人多矣顧左右曰從我者聽左右皆泣從又取<lb/>
常御佩刀令丁孚佩之乃乘肩輿與顯肅皇后出延福<lb/>
<pb n="KR2e0011_WYG_000-5b"/>
宮由晨輝門而出將至南雙扉俱啟徽廟曰此必畨使<lb/>
迓方欲回西就厰舍導從圍掩車輿出門徽廟頓足輿<lb/>
中曰事果變矣呼丁孚取佩刀而孚出門時已為金人<lb/>
搜去至東御園門有畨使來傳二帥起居云到塞食罷<lb/>
相見啟簾端視乆之畨使乃昔嘗奉使本朝者申初到<lb/>
南郊齋宫止於大王位從人皆攔於西城門外並不許<lb/>
隨從惟姜堯臣徐中立丁孚勛得在左右北人目為祗<lb/>
候人徽廟到郊宫金人遣代太師沙少師等三人來奏<lb/>
<pb n="KR2e0011_WYG_000-6a"/>
徽廟取向日張珏投降本朝文字并張珏緘首一宗處<lb/>
分徽廟對來使云當日張珏降初未有不受之約故受<lb/>
珏不疑繼得山西軍前移文要珏即斬首以獻不謂細<lb/>
故上國指以為釁今城破國亡禍變及此何文字之有<lb/>
况已嘗移文上國死生一切惟命不必以此為目也皆<lb/>
唯唯自後更不復來取金國凡有計議只在淵聖皇帝<lb/>
御前奏稟隔數日一遣人起居徽廟在寨二十餘日徽<lb/>
廟自製劄子一通令與相國其畧云頃以海上之盟謂<lb/>
<pb n="KR2e0011_WYG_000-6b"/>
歡好可以萬世嘗招收張珏繼䝉湏索即令戮以為獻<lb/>
意罪不至甚而大兵踵來乃指為釁某即遜位避罪南<lb/>
下歸後塊處道宮恬養魂魄未嘗干與朝政而奸臣伺<lb/>
隙離間父子雖大兵南來亦不相聞報致煩天討宿甲<lb/>
臨城至城破時始知以三關敗約所致蓋嗣子不能奉<lb/>
承大國之約某亦失義方之訓事遽至此咎將誰執尚<lb/>
有血誠祈囘洪聽某願以身代嗣子逺朝闕庭却令男<lb/>
某等乞一廣南煙瘴小郡以奉祖宗遺祀終其天年某<lb/>
<pb n="KR2e0011_WYG_000-7a"/>
即甘斧鉞一聽大國之命誠廹意切顒待台令劄子去<lb/>
後二日有畨使來云承示文字但三關之盟初不恁地<lb/>
止説子孫不紹社稷傾危雖承劄子却不敢背原約更<lb/>
容取上伴指揮請上皇心下不要煩惱但且寛心抱此<lb/>
劄子徽廟令附進南京行在訖徽廟又製奏表自即位<lb/>
遜位凢宫禁深密外廷政事之失一一剖析深夜焚之<lb/>
是夕徽廟夢與太后同載入宣徳宮奏樂整肅覺來猶<lb/>
聞其餘音比至曉令報后知三月初七日聞張邦昌僣<lb/>
<pb n="KR2e0011_WYG_000-7b"/>
位徽廟曰邦昌若誓死節則社稷増重今尸君之位猶<lb/>
且庶幾但所繫至重既立異姓則吾事决矣因泣下沾<lb/>
襟明日臣下有進詩者曰伊尹定歸商社稷霍光終作<lb/>
漢臣鄰徽廟且讀且罵曰待其歸商興漢則吾已在龍<lb/>
荒之北矣不達事機猶有如此者先是三月二十九日<lb/>
有語分路去徽廟同二太子由河北路淵聖同國相由<lb/>
河東路約㑹於燕京是日淵聖欲肅王同行肅王堅辭<lb/>
云去歲奉有出使不曽避免乆違膝下泣請甚確始得<lb/>
<pb n="KR2e0011_WYG_000-8a"/>
免去復以岐王從行以肅王曽奉使北庭人情稔熟故<lb/>
要同去次日徽廟率淵聖二后諸王妃嬪帝姬駙馬等<lb/>
望城中辭違宗廟徽廟伏地氣塞不能起景王掖起之<lb/>
六宫無長少俱哭震泰禋門動金人説此日日色昏慘<lb/>
風聲如號移時方止是晩報來日啟程淵聖同皇后太<lb/>
子來拜違泣下别去自别不相見四月初一日起程分<lb/>
路劉家寺初見二太子又要顯肅皇后以下妃嬪諸王<lb/>
帝姬皆出見席地坐定遣王訥譯奏徽廟云自古聖賢<lb/>
<pb n="KR2e0011_WYG_000-8b"/>
之君無過堯舜猶有揖遜歸于有徳歴代革運這事上<lb/>
皇心下煞理㑹得本國比滅契丹所得嬪妃兒女盡分<lb/>
配諸軍充賞以上皇昔有海上之恩甚厚今盡令兒女<lb/>
依舊相隨服色官職一皆如故因勸酒曰事有逺近且<lb/>
放心必有快活時徽廟但致謝曰當日為兄弟今日為<lb/>
囚虜豈非運數尚賴太子保佑全活千口近嘗求代嗣<lb/>
子遠朝大國望為主張太子曰上伴不肯徽廟曰兩朝<lb/>
主盟惟某獲罪非將相之過寔某罪在天故請以一身<lb/>
<pb n="KR2e0011_WYG_000-9a"/>
仰答天譴願不及他人太子曰此意甚好莫到燕京别<lb/>
有文字來於是酒五行二太子面請王婉容位下帝姬<lb/>
與尼雅蒲次子作婦許之飯罷歸寨自此不相見但日送<lb/>
雞兎魚肉酒果徽廟答以病在車中無心飲酒食願早<lb/>
承來㫖燕王途中以乏食薨殮以槽猶露雙足就塞外<lb/>
焚化徽廟勅令人堅欲携行徽廟止晩至徽廟伏其骨<lb/>
哀甚曰吾行且相及時執兵北人亦皆泣下過洺州二<lb/>
太子請徽廟看圍場飯後遣馬并紫<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>來迎同行於田<lb/>
<pb n="KR2e0011_WYG_000-9b"/>
野中看圍獵已而馬皆負所得狐兎忽有二人在徽廟<lb/>
馬前立太子指曰此上皇故臣郭藥師張令徽叅見二<lb/>
人皆再拜令徽即退藥師獨扣馬跪奏曰念臣昔與上<lb/>
皇為君臣向在燕京死戰數囘力不能勝遂歸金國有<lb/>
負上皇恩徳言訖淚下又再拜徽廟宣諭曰天時人事<lb/>
理合如此但當日欠一死節太子曰藥師煞忠於南朝<lb/>
徽廟曰藥師未嘗抗禦大兵而收功過厚豢養至此卒<lb/>
貽大禍太子曰此人不忠於天祚則必不忠於南朝徽<lb/>
<pb n="KR2e0011_WYG_000-10a"/>
廟曰是是徽廟過河數日宣諭曰我夢四日並出此中<lb/>
原争立之象不知中原之民尚肯推戴康王否臣曰本<lb/>
朝徳澤在民至深至厚今雖暫立異姓終必思宋不肯<lb/>
歸邦昌幸寛聖念又曰我夢想不忘第記此夢次日宣<lb/>
諭臣曰我左右惟爾後生徤步又僃知我行事與我持<lb/>
信尋康王庶知父母繫念於彼及此行難艱勛曰仰賴<lb/>
天威可以伺便冐圍而出願不辱命得達聖心是晩下<lb/>
程徽廟出御衣三襯一領<hi>俗呼背心</hi>拆領冩字於領中曰可<lb/>
<pb n="KR2e0011_WYG_000-10b"/>
便即真來救父母并押計九字復縫如故付臣勛又索<lb/>
於懿節皇后得所戴金耳環子一隻<hi>雙飛小蛺蝶俗名闘髙飛</hi>云是<lb/>
今上皇帝在藩邸時製以為的驗及皇太后信令臣勛<lb/>
見上奏之詔誥丁寧且泣且囑曰無忘吾北行之苦又<lb/>
以拭淚白紗手帕子付臣曰見上深致我思念淚下之<lb/>
痛父子未期相見惟早清中原速救父母此外吾不多<lb/>
致語言氣已哽吾頸矣竢到燕山爾乃去懿節皇后初<lb/>
取鐶子與沈押班令付臣曰到時傳詔語大王願早如<lb/>
<pb n="KR2e0011_WYG_000-11a"/>
此鐶遂得相見并見吾父幸道無恙皇太后以下皆哭<lb/>
徽廟聖訓曰如見上奏有可清中原之謀悉舉行之無<lb/>
以予為念且保守宗廟洗雪積憤又宣諭曰藝祖有約<lb/>
藏於太廟誓不誅大臣用宦官違者不祥故七聖相襲<lb/>
未嘗輙易每念靖康中誅罰為甚今日之禍雖不止此<lb/>
要知而戒焉徽廟又令奏上云恐吾宋之徳未泯士衆<lb/>
推戴時宜速應天順民保守取自家宗廟若不勉順記<lb/>
得光武未立事否又宣諭曽密賜上馬價珠犀合子等<lb/>
<pb n="KR2e0011_WYG_000-11b"/>
物又上曽説欲决河灌渡河畨人等事以為密驗臣在<lb/>
金寨臨行日恭奉皇后宣諭令奏上曰主上再使軍前<lb/>
欲就鞍時時二后洎宫人送主上至㕔有㓜女名招兒<lb/>
見四金甲人狀貎雄偉各執弓劍擁衛上體女指示衆<lb/>
衆雖不見然莫不畏肅太后當時悟曰我事四聖香火<lb/>
謹<hi>謂京師四聖觀</hi>必有陰助今陷塞北愈更䖍事自後深夜必<lb/>
四十拜乃止更令奏上宜嚴崇奉以答天貺臣扈從時<lb/>
太后未知主上即位嘗用象戯局棊子裹以黄羅書康<lb/>
<pb n="KR2e0011_WYG_000-12a"/>
王字貼於將上焚香禱曰今三十子俱擲於局若康王<lb/>
字入九宫者主上必得天位一擲其將果入九宫他子<lb/>
皆不近太后手加額喜甚臣下拜即奏徽廟大喜復令<lb/>
謂太后曰瑞卜昭應異常便可放心卿等可賀我臣等<lb/>
皆再拜太后因以此子代將不易道過堯山縣進早膳<lb/>
有燕人百餘人守徽廟所乘車語臣曰上皇活燕民十<lb/>
餘萬人我軰老㓜感恩不已願識天表因具以奏徽廟<lb/>
為揭簾見之皆羅拜曰皇帝活燕人十餘萬陰徳甚多<lb/>
<pb n="KR2e0011_WYG_000-12b"/>
即見囘鑾不湏憂抱徽廟曰汝等知當時救䕶之力耶<lb/>
吾獲謗不少今困阨反甚於汝輩無食時豈非天也燕<lb/>
人各嗟惋而去徽廟在路中苦渇令摘道傍桑椹食之<lb/>
語臣曰我在藩邸時乳媪曽噉此因取數枚食羙甚尋<lb/>
為媪奪去今再食而禍難至此豈非桑實與我終始邪<lb/>
至真定府徽廟乘馬與二太子並騎入門前有引旗冩<lb/>
太上皇帝府中兩街居人見旗皆慟哭金人不較也舍<lb/>
於府園净淵莊午門請徽廟看打毬自二太子以下皆<lb/>
<pb n="KR2e0011_WYG_000-13a"/>
入毬場徽廟與肅皇后在㕔上看打毬罷行酒少頃侍<lb/>
中劉彦宗具傳太子之意跪奏云聞上皇聖學甚髙欲<lb/>
覓一打毬詩其請頗恭徽廟曰自城破以來無復好懐<lb/>
遂作一詩冩付彦宗曰錦袍駿馬曉分明一㸃星馳百<lb/>
騎奔奪得頭籌湏正過無令綽撥入邪門<hi>綽撥邪門皆打毬家語</hi>
彦宗捧讀稱嘆即與太子又畨語似講解其義太子㸃<lb/>
頭令諷誦數過乃起謝徽廟亦謝其恭也二聖既出城<lb/>
郭於南郊大王位金人排長木為障障外有兵每數步<lb/>
<pb n="KR2e0011_WYG_000-13b"/>
一竅容人看外外亦窺内金人日以肉菜米麵與内人<lb/>
相博易間語曰南朝有兵到某所矣次又曰主上提兵<lb/>
十萬在河北每金人車馬過河即奪去大軍所以未敢<lb/>
離此語訖即故睨左右如金人旁束之状色有畏而不<lb/>
敢留者人逓以奏上衆皆喜為不日救至又數易倚墻<lb/>
器械却用郊禮盡木槍㦸復有病人如傷中包裹卧於<lb/>
墻下云西南有錢相公兵四五十萬來刀槍將去車上<lb/>
強壮人皆徃迎敵㑹天大風喬貴妃製絳紅袍備緩急<lb/>
<pb n="KR2e0011_WYG_000-14a"/>
兵至即以衣徽廟為出奔之計每十數日即他語一新<lb/>
柵中觀聽臨行猶傳有兵相尾然了無來音後乃知計<lb/>
姑從緩聖心及愚衆人金人謀多此類徽廟北狩日乗<lb/>
平日宫人所乘牛車牛五頭金使兩人牽駕不通華語<lb/>
次顯肅皇后次厨及本殿一行内人車仗計八百六十<lb/>
餘輛自過河經濬州城外金騎約攔百姓不得看惟賣<lb/>
食物數人近前臣以銀二兩博換飲食賣人知是徽廟<lb/>
即盡以炊餅藕菜之類上進反銀而去自過此州即行<lb/>
<pb n="KR2e0011_WYG_000-14b"/>
生路步人斫窠木騎軍曵枝梢水淺則填以為柴路深<lb/>
則疊以為甬道跋涉荒逈旬月不見屋宇夜泊荆榛或<lb/>
桑木間艱難不可言雖大雨亦行泥深没脛車牛皆屢<lb/>
死壊亦不容補死就臠其肉而去人行稍後則落後軍<lb/>
馬從而勦除至暮下程即以車前轅内向遶三匝如射<lb/>
帖又斫枝梢繚以為鹿角持兵備外嚴於出入施鑿井<lb/>
及打柴草分給造飯然近水處終不肯住坐一行苦乏<lb/>
水遲飯大半委頓自後習知遇有水處即遣車房院内<lb/>
<pb n="KR2e0011_WYG_000-15a"/>
人各下車取水負薪而從自後稍得趂明造飯飯罷即<lb/>
支散路糧徽廟顯肅皇后共破一羊粟一斗諸王帝姬<lb/>
及閣分或四位破一羊或六位破一羊米則計口人給<lb/>
二升惟皇太后懿節皇后别有館伴一人早暮必來瞻<lb/>
見聖容如未見湏候見乃退餘房院無館伴至真定府<lb/>
方得入城歇泊兩日盡換牛乃行盖自京至真定牛多<lb/>
無草喫極疲悴死者十四五至是故換過真定府中山<lb/>
行稍緩日亦行五六十里臣勛向在龍徳宫因奏事宜<lb/>
<pb n="KR2e0011_WYG_000-15b"/>
春殿閒暇恭承徽廟宣諭四事亦附于后徽廟在襁褓<lb/>
時晝卧忽卧處屋棟中折欲墮復續其聲達前殿乳媪<lb/>
急抱徽廟起梁即墮所卧榻上哲宗晏駕太皇使縛秦<lb/>
玠等二侍醫於寧福殿前將付有司已而迎徽廟入立<lb/>
二醫見徽廟過驚曰此八彩之眉一人之尊也使王趣<lb/>
上於後安能乆邪左右因以奏太皇太皇釋之政和丁<lb/>
酉徽廟夢金人數百列坐宣和殿下既寤不自得因令<lb/>
禁止畨装宣和間燕人歸朝因曲宴郭藥師趙政韓正<lb/>
<pb n="KR2e0011_WYG_000-16a"/>
等數輩復令近侍列坐宣和殿下以禳之宣和七年南<lb/>
郊是日陰重侍衛寒肅薄晩徽廟密祈晴霽不食頃陰<lb/>
雲自捲從北去東西一縷雲收之痕如界移時天地清<lb/>
徹星斗燦然徽廟顧侍衛者曰從郊祀未有景貺若是<lb/>
之異者遂製稱謝密詞曰雨雪未沾念密雲之直上馨<lb/>
香旁逹徹夕月之當中<lb/>
　<lb/>
　<lb/>
<pb n="KR2e0011_WYG_000-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　比狩見聞録<lb/>
</p>
<p>
</p>
  </div>
</body>
</text>
</TEI>
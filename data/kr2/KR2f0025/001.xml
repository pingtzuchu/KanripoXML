<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孫毅菴奏議巻上</head> <lb/>
    <p>
<pb n="KR2f0025_WYG_001-1a"/>
欽定四庫全書<lb/>
　孫毅菴奏議巻上<lb/>
　　　　　　　　　　　　　明　孫懋　撰<lb/>
　　崇綱常以隆治道䟽<lb/>
臣竊惟國家之治綱常爲重崇綱常所以隆治道也近<lb/>
者伏聞朝廷特降勅㫖遣中使起復丁憂大學士楊廷<lb/>
和臣仰惟聖心所在豈不以廷和青宫舊臣黃閣元老<lb/>
不可一日不在廟堂不容一時不經聖目故特致眷戀<lb/>
<pb n="KR2f0025_WYG_001-1b"/>
之懷崇奬之禮千載而下未易得也但臣竊謂三年之<lb/>
喪天下之通喪也無古今無貴賤無賢不肖皆當遵守<lb/>
服行不容私意有所短長也綱常之重孰踰於此哉禮<lb/>
人子有父母之喪君命三年不過其門正欲全其孝而<lb/>
不以王命奪之所以崇綱常以隆治道有如此也今廷<lb/>
和居喪未幾遽令起復則是以爵禄奪其情使不得終<lb/>
喪以報其親非所以化天下之孝也我祖宗以孝治天<lb/>
下雖庸人孺子短喪匿服者皆有法以繩之百餘年來<lb/>
<pb n="KR2f0025_WYG_001-2a"/>
彞倫攸敘治化昭明良有以也而况於大臣民之具瞻<lb/>
風化攸繋而可使之短喪以為民望乎夫喪制止於二<lb/>
十七月計廷和自聞喪以來幾及小祥繼而大祥而禫<lb/>
日月如流服闋之期屈指可數何急於此數月而必欲<lb/>
起之乎廷和博學稽古知之明矣且天經地義發於良<lb/>
心臣誠知廷和豈肯勉從陛下一時之命以壞萬世綱<lb/>
常之重必將伏苫懇請而不赴矣但命使未回終未能<lb/>
釋天下之疑安孝子之心且有司供給日復一日所擾<lb/>
<pb n="KR2f0025_WYG_001-2b"/>
不細伏望陛下收回成命追還使臣仍虚位待之令其<lb/>
終喪即日倍道趨朝以副眷注若有大謀議大政事許<lb/>
其實封聞奏或遣使就咨如此則廷和内得盡人子報<lb/>
親之情外不忘人臣愛君之念一舉而忠孝兩得矣綱<lb/>
常由此而益崇治道由此而益隆天下幸甚公議幸甚<lb/>
正德十年十月二十日<lb/>
　　重委任以存國體以安人心疏<lb/>
臣仰惟我朝稽古建官内則嚴御史之選外則重郡守<lb/>
<pb n="KR2f0025_WYG_001-3a"/>
之職誠以風紀之司闗國家之重輕牧郡之官係生民<lb/>
之休戚委任之權不可不重焉者也陛下即位以來尤<lb/>
加慎擇所以委任之重而望其獨持風裁為民造福之<lb/>
意至深切矣頃者竊聞御史張經巡按直隷劾奏鎮守<lb/>
大監于喜燒荒失事而反為于喜所誣寧波府知府翟<lb/>
唐承勘部民王臣不法事情而反為市舶太監崔珤所<lb/>
搆是二臣者俱奉欽依拏解來京臣庸愚聞命驚愕誠<lb/>
不知聖意之所在也將張經翟唐風紀有不職民社有<lb/>
<pb n="KR2f0025_WYG_001-3b"/>
不勝邪抑于喜等報復私讐誣執其事而誤陛下之聽<lb/>
邪不然以陛下平日委任之重責望之深而何至於此<lb/>
極也夫天下之事有是有非而處事之權有輕有重斟<lb/>
酌可否之幾在陛下一轉移之間耳臣風聞于喜者故<lb/>
違勅㫖輕舉燒荒損折官軍幾至大挫其罪甚重張經<lb/>
亷得其實而劾之不為不是矣彼喜之所奏不過挾讐<lb/>
之舉耳陛下何置于喜不問而獨怒張經邪又聞王臣<lb/>
者乃崔珤用事人也詐取民財姦淫婦女其事發露知<lb/>
<pb n="KR2f0025_WYG_001-4a"/>
府翟唐承委勘問雖刑罰過峻不過欲得其實以與民<lb/>
除害為陛下造一郡之福耳亦未為不是矣彼崔珤知<lb/>
而不戢縱使害民亦未能無罪也陛下何不忍于害民<lb/>
一王臣而獨忍於為民之郡守邪且臣聞之朝廷之體<lb/>
不可不重御史以司監察之權重郡守以任師帥之責<lb/>
邇年以來凡御史奉差於外者如施儒余珊李穏累經<lb/>
拏問而知府孫禄周統亦往往曽解赴京中外驚惶人<lb/>
人自危臣竊料聖意特欲因此以薄示天威整肅臣工<lb/>
<pb n="KR2f0025_WYG_001-4b"/>
耳然方今天下中材最多庶官之中涵養純固雖利害<lb/>
禍福交至於前而能確然不奪者無幾也萬一為御史<lb/>
者皆以經等為戒為知府者皆以唐等為戒惟事詭隨<lb/>
靡然日趨於下如昔人所謂寧忤天子而不敢忤權臣<lb/>
寧負公門而不敢負私室者陛下何利而使士風至此<lb/>
哉伏望陛下俯察愚言特勅法司從公體勘據實奏聞<lb/>
果如臣所聞將張經翟唐即賜寛宥于喜等明正其罪<lb/>
以為欺罔之戒仍乞陛下重念國體今後御史巡按或<lb/>
<pb n="KR2f0025_WYG_001-5a"/>
有不職遵依祖宗舊制令都察院嚴加考黜郡守如有<lb/>
不才聽監司糾舉或朝覲考察一體降免毋致紛紜驚<lb/>
駭聽聞則國是以明國體以正人心服而天下安矣正<lb/>
德十一年正月初六日<lb/>
　　懲兇惡以安人心疏<lb/>
兹者𫝊聞織造太監史宣與沛縣官奏訐尋奉欽依將<lb/>
主事等官王鑾胡守約等拏解去訖臣聞之初尚驚眩<lb/>
謂胡守約必有遲悞御用重情陛下因史宣之奏赫然<lb/>
<pb n="KR2f0025_WYG_001-5b"/>
震怒而有是歟隨訪得史宣在途酗酒作威肆行兇惡<lb/>
所過軍衛有司驛逓巡司衙門每處索要茶果分例或<lb/>
逼取折乾起闗等錢多至百六七十兩少亦不下百三<lb/>
四十兩又且聲言欽賜黄棍專令打死官吏勿問隨路<lb/>
凌辱指揮知縣等官及嚇死宿遷主簿孫錦打死泰州<lb/>
船户孫富人民逃竄鷄犬驚散風聲氣熖有若雷霆道<lb/>
路傳聞莫不震駭計其所獲動盈千數流賊之害不慘<lb/>
於此及照史宣織造有年貪虐日甚若折收下程索要<lb/>
<pb n="KR2f0025_WYG_001-6a"/>
水夫月錢贓賄之入亦動以千計南京軍民痛恨入髓<lb/>
先經南京科道紏劾未䝉究治近又該巡按直隷監察<lb/>
御史王崧奏稱進貢進鮮等項黄馬快船管運官員多<lb/>
勒人夫嚇取財物綁縳官吏乞要出榜禁約等因已經<lb/>
該部題准凡進貢船隻務遵欽定則例上水人夫二十<lb/>
名下水人夫八名差撥應付除氷鮮外其餘歲例供用<lb/>
之物不許闗文開寫添撥人夫字様如有仍前違例索<lb/>
取財物及曲為奉承者許巡撫巡按巡鹽管洪管閘等<lb/>
<pb n="KR2f0025_WYG_001-6b"/>
官指實叅奏處治詔㫖已行史宣何人乃敢公然不遵<lb/>
愈肆兇暴一不滿欲輙行搆䧟職官若王鑾等果被中<lb/>
傷則凡各官聞風畏懾莫敢誰何何禁令之足行邪臣<lb/>
竊觀憲廟時太監王敬帶領千户王臣江南為害該巡<lb/>
撫官王恕奏其罪惡當明正典憲今史宣惡浮於敬而<lb/>
又帶領史臣脅威助虐若宣者真謂當道豺狼也陛下<lb/>
明足燭姦仁足保民而忍容史宣之惡如此邪况各處<lb/>
黄木續至若不為慮臣恐沿河軍民無以自存人情洶<lb/>
<pb n="KR2f0025_WYG_001-7a"/>
洶易於生變昔宋朱勔以花石綱擾害江淮卒致靖康<lb/>
之禍今日之事安可忽以為細故哉惟陛下惕然深思<lb/>
超然逺覽即將史宣寘之重典王鑾等復其原職庶使<lb/>
刑政允當人心稍安而禍變可息矣正德十一年四月<lb/>
二十六日<lb/>
　　自劾不職乞賜罷黜以消災變疏<lb/>
臣竊惟災異之來實由人事人事失於下則災變見於<lb/>
上天人感應之機捷於影響甚可畏也頃者伏覩四方<lb/>
<pb n="KR2f0025_WYG_001-7b"/>
奏報災異比之往年特為尤甚豈非羣臣不能盡職之<lb/>
所致耶伏念臣猥以庸愚誤䝉選擢寘之言論之司委<lb/>
以耳目之寄凡時政之得失生民之休戚庶官之賢不<lb/>
肖皆得以聞之亦皆得以言之若聞之而不能言言之<lb/>
而不能盡或既盡言之矣而不能委曲開導以致主上<lb/>
之必納皆所謂失職也然則臣之失職亦多矣若近者<lb/>
以用舍之未審於是有明國是之言以委任之未重於<lb/>
是有存國體之言以儲副之未建於是有定大計之言<lb/>
<pb n="KR2f0025_WYG_001-8a"/>
以天變之未回於是有實脩省之言民害當去而憂其<lb/>
未去也於是有保重地之言兇惡當懲而慮其未懲也<lb/>
於是有安人心之言姦有當防而微有未防也於是有<lb/>
安宗社之言是數言者皆有益於朝廷有闗於時政有<lb/>
切於生民有繋於庶官之賢否者也臣晝夜以思詳復<lb/>
以議而後敢言亦庶幾仰瀆之餘施行一二以少禆職<lb/>
分之萬一也豈意陛下一切留中不報臣即不審果已<lb/>
經聖覽以為不急姑寘之耶將左右權幸務為壅蔽未<lb/>
<pb n="KR2f0025_WYG_001-8b"/>
之達耶謂曰壅蔽以陛下之聰明察下左右之忠誠事<lb/>
上且逆瑾覆車方切為戒寧有是耶謂曰不急陛下亦<lb/>
宜批降明示大廷公議可否可則行之否則寘之其或<lb/>
臣情有過激言有太驟或誤犯忌諱或觸忤權貴陛下<lb/>
幸而賜之優容可也加之罪譴可也何乃是非不分可<lb/>
否無辨而竟留中若罔聞耶萬一姦人縁此隂相結黨<lb/>
公為稽秘果有警急陛下不聞大臣不知其禍可勝言<lb/>
耶臣竊聞明目達聰堯舜所以成聖治偏聽獨任秦隋<lb/>
<pb n="KR2f0025_WYG_001-9a"/>
所以致敗亡伏願陛下以堯舜為法以秦隋為鑒則天<lb/>
下之幸宗社之幸也若臣待罪無狀不能匡賛大猷禆<lb/>
益化理以致人事缺失上干天變災異頻仍貽憂宵旰<lb/>
負國之罪不容誅矣伏願陛下特賜罷黜以為人臣不<lb/>
能盡忠者之戒仍别求方正才識之士俾居諫垣納誨<lb/>
輔德以副選擇之意庶幾人事以盡天意可回災變可<lb/>
弭而臣尸素之咎亦可免矣臣下情無任戰慄感仰之<lb/>
至正德十一年六月十九日<lb/>
<pb n="KR2f0025_WYG_001-9b"/>
　　分豁疏<lb/>
臣等各准奉本衙門關劄巡視甲字等庫除巡視外近<lb/>
准南京户部湖廣清吏司手本據湖廣襄陽府襄陽縣<lb/>
解户趙子明通狀告稱管解正德九年分折糧綿花絨<lb/>
七千斤到部秤騐完足外應得該庫梁内官等茶果等<lb/>
項使用共要用銀一百二十五兩四錢鄉民在京無從<lb/>
揭借告乞暫放回籍措辦前來完納等因到部送司巻<lb/>
查先奉本部送據湖廣布政司批差本解管解正德九<lb/>
<pb n="KR2f0025_WYG_001-10a"/>
年分綿花絨七千斤到部送司秤送間據告前因查得<lb/>
𢎞治十七年該吏科給事中許天錫題奉勅㫖各處百<lb/>
姓每輸納錢糧到京十分艱苦近來内府各監局各庫<lb/>
并各處倉塲及各門管事内官内使人等好生不畏法<lb/>
度凡遇收放錢糧多方勒指巧取財物又縱容下人通<lb/>
同作弊非止一端解納人等使費浩繁負累揭借傾家<lb/>
蕩産經年累月不得完納寃苦無伸朕甚憫惻今後敢<lb/>
有仍前玩法生事害人的著緝事衙門用心宻切體訪<lb/>
<pb n="KR2f0025_WYG_001-10b"/>
并被害之人指實陳奏拏送法司治以重罪不饒欽此<lb/>
又查得正德七年該雲南等道監察御史呉祺等題奉<lb/>
聖㫖是國計重事近年費用委的繁多誠宜深慮各倉<lb/>
各庫各門官員已累有㫖禁約全不遵守本當黜革<hi>闕</hi>
　<lb/>
　<lb/>
　<lb/>
　　　　　　　　　　　　　　　　内府解納錢<lb/>
<pb n="KR2f0025_WYG_001-11a"/>
糧使費浩繁累經題奉聖㫖禁約兹據開告該庫索要<lb/>
銀兩數多事屬故違合行查究為此除稟堂外合用手<lb/>
本前去煩為查究施行等因備行前來臣隨行該庫查<lb/>
究續據大使王松申稱查得趙子明綿花絨斤重人單<lb/>
俱未到庫所告内官梁忠等使用銀兩縁無知見無從<lb/>
查報等因臣叅照解户趙子明所告雖其詞出於一靣<lb/>
原其情甚非得已或得於上手納户之傳說或出於在<lb/>
外攬頭之指派驚慌無柰遂欲脱回其稱原籍措辦未<lb/>
<pb n="KR2f0025_WYG_001-11b"/>
免重令小民加納臣竊聞民者邦之本也財者民之心<lb/>
也其心傷則其本傷今生民窮困日益無聊額辦錢糧<lb/>
尚不能措加以剋剥如此其何以堪是不可不加之意<lb/>
也臣又訪得見今各庫内官貪濫者頗多亷謹者甚少<lb/>
誅求解户日甚一日今該庫解户既逃其他庫解户能<lb/>
保其不逃乎一逃之後往復經年錢糧何以得完國用<lb/>
何以取足伏望陛下重念邦本深惟國計特勅該部轉<lb/>
行南京内外守備遵照累奉欽依事理嚴加究治禁革<lb/>
<pb n="KR2f0025_WYG_001-12a"/>
仍公同訪查各庫見在管事官員中間有能守法奉公<lb/>
者照依舊額每庫量留一員名或三二員名同該庫官<lb/>
收支錢糧其多餘添設貪濫虐民之徒盡行汰黜庻幾<lb/>
積弊可除民困可蘇而庫藏由之以充矣正德十一年<lb/>
九月初四日<lb/>
　　亟黜貪汚憲臣以勵在位疏<lb/>
臣近嘗具本自劾不職未蒙罷黜殞越無措然竊惟君<lb/>
子一日居其位則思一日殫其忠茍有所見詎敢緘黙<lb/>
<pb n="KR2f0025_WYG_001-12b"/>
臣曩者伏聞朝廷以邉方多事國用匱乏簡命南京刑<lb/>
部右侍即兼都察院左僉都御史藍某前往兩淮長蘆<lb/>
清理鹽法以佐國用天語丁寧所以委任而責成之者<lb/>
可謂重且切矣為某者正當仰體聖心夙夜警惕思所<lb/>
以振風紀除夙弊使鹽法流通歲課増衍可以給軍需<lb/>
固邊防可也夫何本官受任以來專事玩愒清理無聞<lb/>
貪汚大著其取於商人也則計筭鹽引而賄賂公行其<lb/>
取於運司也則増收鹽價而羨餘私入且又縱弟壻以<lb/>
<pb n="KR2f0025_WYG_001-13a"/>
來往各塲集優伶以教演雜劇憲體大傷亷恥掃地臣<lb/>
仰惟祖宗以來鹽法甚宻凡權豪勢要中賣私鹽者既<lb/>
著律例以禁治之矣出辦地方設有運司者又差御史<lb/>
以巡視之矣今又推選風力大臣以清理之者豈不以<lb/>
法令雖詳而遺姦所不免乎巡視雖設而職任之尚輕<lb/>
乎夫正己者可以正人有守者為能有為今某之貪婪<lb/>
如此汚穢如此其何以抑豪右禁姦弊而使鹽法之清<lb/>
哉近該巡鹽御史王金劾奏本官實跡彰著未䝉罷黜<lb/>
<pb n="KR2f0025_WYG_001-13b"/>
公論喧騰實所不容况先是累經彈劾貪冒日甚畧無<lb/>
畏忌曽不思朝廷之所以委任我者何如縉紳之所以<lb/>
推薦我者何如而乃忍於忘國家之急敢於營私門之<lb/>
計如此乎若人而茍容於朝在位何所懲邪伏望皇上<lb/>
將藍某亟賜罷黜以為大臣貪汚不職之戒仍别選素<lb/>
有才望相應大臣一員以充其任庶幾分朝廷之憂盡<lb/>
清理之責鹽法大行而國用可繼矣正德十一年九月<lb/>
初四日<lb/>
<pb n="KR2f0025_WYG_001-14a"/>
　　公舉錯以隆治道䟽<lb/>
臣聞之孔子曰舉直錯諸枉則民服舉枉錯諸直則民<lb/>
不服夫以舉錯不同而民之服不服由異則於治道所<lb/>
闗不小也枉直賢否之間容可以無辨哉臣竊見先任<lb/>
光禄寺少卿馬陟先蒙欽陞南京太僕寺少卿未遂便<lb/>
私輒敢辭免雖託為子幼等情其希圖留京叙用之意<lb/>
蓋不待知者而後知也當經吏科叅出吏部覆請皆公<lb/>
道之所激也既未賜罷黜乃復䝉恩陞太僕寺少卿是<lb/>
<pb n="KR2f0025_WYG_001-14b"/>
豈以直而必舉之耶御史徐文華因入廟監禮援引禮<lb/>
經條陳五事雖所言涉於狂妄其欲忠於所事之心要<lb/>
亦不可誣也巳經法司問擬不應運炭還職亦足以償<lb/>
其罪矣乃不䝉俞允仍令革職為民是豈以枉而必錯<lb/>
之耶以臣愚見觀之某某夤縁自固奔競無恥所謂枉<lb/>
者真若人也况朝廷為官擇人非為人擇官某某何人<lb/>
顧可擇官而仕乎徐文華志存典禮言出無私所謂直<lb/>
者其庶幾也况諫者之狂誣明我之能恕朝廷以直取<lb/>
<pb n="KR2f0025_WYG_001-15a"/>
人顧可以直而棄乎且臣於某某非有讐也誠慮幸門<lb/>
一開士習由此大壞而不可以復收也於徐文華非有<lb/>
識也誠恐言路一塞下情由此壅遏而不得以上聞也<lb/>
伏願陛下特賜宸㫁明示去取將某某罷黜徐文華留<lb/>
用庶舉錯以當人心以服治道巳隆而益隆矣正德十<lb/>
一年十月二十五日<lb/>
　　公紏劾以嚴考察䟽<lb/>
臣仰惟我朝稽古定制凡在外官員三年一朝覲吏部<lb/>
<pb n="KR2f0025_WYG_001-15b"/>
會同都察院考察以去留之是即唐虞三載考績成周<lb/>
三歲大計羣吏之治而誅賞之之意也國家承平百五<lb/>
十餘年吏稱民安治化之隆卓越前古有由然矣兹正<lb/>
德十二年復當朝覲之期考察之典復當一大舉也臣<lb/>
竊惟天下不職之官其狀有五曰貪酷曰不謹曰罷輭<lb/>
曰老疾曰才力不及夫貪酷不謹者害民罷輭老疾者<lb/>
廢事才力不及者雖有恤民勤事之心而民或不被其<lb/>
澤事亦同歸於廢而巳矣臣固知司考察者必能仰體<lb/>
<pb n="KR2f0025_WYG_001-16a"/>
聖心以張公道所謂五者之狀不能以倖免矣但臣尤<lb/>
慮人之誠偽難知而世之毁譽無據一為所蔽取舍混<lb/>
殽則巧詐得計公論不明尚何考察為哉然此不惟當<lb/>
事者之責亦臣濫叨耳目者之罪也是以夙夜靡寧咨<lb/>
訪徧及而有以得其情狀顯著公議不容者敢不舉其<lb/>
人為陛下言之乎山東登州府知府某某山西右叅議<lb/>
某某貪滛成性而名教之難容山西左布政使某某某<lb/>
右布政使某某汚穢茍容而亷恥之盡䘮陜西副使某<lb/>
<pb n="KR2f0025_WYG_001-16b"/>
某河南僉事某某暴横自肆罔恤人言浙江左叅政某<lb/>
某山西副使某某某贓濫巳彰奚能自解江西左叅議<lb/>
某某僉事某某阿權勢而清議乆乖陜西右叅政某某<lb/>
廣西左叅政某某被論列而前非未改四川僉事某某<lb/>
廣西僉事某某任屬職而過納贓私汚名大播山東副<lb/>
使某某陜西僉事某某當出差而大行賄賂遺臭尚存<lb/>
江西撫州府知府某某買旌異而厚遺當道外議昭然<lb/>
四川重慶府知府某某營歸計而濫罰小民士論難掩<lb/>
<pb n="KR2f0025_WYG_001-17a"/>
河間府知府某某贓貪有跡論劾既明江西瑞州府知<lb/>
府某某科罰無名羣議頗沸四川右布政使某某慣能<lb/>
奔競笑罵於改官之時廣東左叅議某某素著姦貪網<lb/>
漏於考察之日山西右叅政原任揚州府知府某某盗<lb/>
名苦節錢糧出入不明贓私可知貴州丁憂左叅政某<lb/>
某假名道學聞䘮濡滯不行孝心何在廣西右叅政某<lb/>
某江西左叅議某某廣東左叅議某某管糧同收乎分<lb/>
利山東副使某某山西丁憂副使某某某雲南叅政原<lb/>
<pb n="KR2f0025_WYG_001-17b"/>
任陜西副使某某某督學各著乎汚名安慶府丁憂知<lb/>
府某某貴州石阡府知府某某某居官俱有贓貪之實<lb/>
湖廣永州府丁憂知府某某福建延平府丁憂知府某<lb/>
某在任均乏持巳之操湖廣鄖陽府知府某某廣西平<lb/>
樂府知府某某江西吉安府丁憂知府某某貪虐殃民<lb/>
詎可居乎郡牧山西副使某某僉事某某山東僉事某<lb/>
某某姦貪利巳實有玷乎憲司原任真定府知府某某<lb/>
實跡已形豈宜改調起送鎮江府知府某某暴行巳著<lb/>
<pb n="KR2f0025_WYG_001-18a"/>
惡可復留先任福建左布政使今陞順天府府尹某某<lb/>
平日雖清白著稱一旦以贓汙見敗晚節不立公論難<lb/>
容凡此所謂貪酷不謹者也原任山東運使某某昏懦<lb/>
不立縱吏胥以為姦湖廣寶慶府知府某某優柔不㫁<lb/>
廢民事於不理陜西副使某某粗鄙無識風裁不聞浙<lb/>
江右叅議某某江西南康府知府某某老病侵尋難免<lb/>
茍安之計陜西鳳翔府知府某某四川順慶府知府某<lb/>
某精力衰倦不無廢事之殃河東運同某某風狂有年<lb/>
<pb n="KR2f0025_WYG_001-18b"/>
尸素無恥凡此所謂罷輭老疾者也山西副使某某人<lb/>
品庸陋詎堪學校之司江西僉事某某某行事乖方甚<lb/>
貽士子之怨應天府府丞某某糊塗而任吏作弊畿民<lb/>
怨嗟四川右叅議某某昏庸而惟吏所為政體大壞廣<lb/>
東僉事某某某某某同膺清軍之差略無風紀之力凡<lb/>
此所謂才力不及者也夫貪酷不謹者罷輭老疾者例<lb/>
應罷黜才力不及者例應降調臣直據聞見所及實跡<lb/>
彰著者言之然天下至廣庶官至衆耳目所未悉者尚<lb/>
<pb n="KR2f0025_WYG_001-19a"/>
多伏望陛下特勅吏部會同都察院通加體訪一體黜<lb/>
調以為不職之戒則舉錯當而勸戒昭賢才衆而庶績<lb/>
成實為宗社之幸生民之幸也正德十一年十一月二<lb/>
十七日<lb/>
　　崇廉恥以正士風䟽<lb/>
臣聞之宋儒游酢有言天下之患莫大於士大夫無恥<lb/>
士大夫至於無恥則見利而巳不復知有義如入市而<lb/>
攫金不復見有人也始則衆笑之少則人惑之久則天<lb/>
<pb n="KR2f0025_WYG_001-19b"/>
下相與而傚之莫之以為非也然則廉恥之風何可不<lb/>
崇於世哉所以崇之之術無他亦曰重公議明國法使<lb/>
無恥之徒不得以茍容而巳矣今之士頑頓無恥最為<lb/>
甚者臣近見二人工部營繕清吏司郎中某某山東登<lb/>
州府知府某某是也其巳往貪滛顯跡累經科道糾明<lb/>
姑置勿論矣若某某既叨營繕之職管理乾清宫工役<lb/>
正其分也况總督者有府部大臣監視者有科道等官<lb/>
功尚未幾衆方効力經之庸鄙廁於其間獨何勞哉顧<lb/>
<pb n="KR2f0025_WYG_001-20a"/>
乃夤縁僥倖急於陞職觀其欲援少卿陳恭事例專管<lb/>
大木則某之本心可見矣某某果有桑梓之念即日懇<lb/>
疏解官而歸斯為孝也况國家用人之道内外自有常<lb/>
資京職之設未聞便養某思養親欲改京職獨何為哉<lb/>
是蓋詐誕欺罔希圖美官觀其自敘嘗任通政司叅議<lb/>
先為張本則某之真情自顯矣臣謹按此二人者穿窬<lb/>
同行市井為心富貴是圖廉恥罔顧侈靡濫溢於私室<lb/>
財賄交通於權門甘心笑罵而不羞靦顔彈刺而自若<lb/>
<pb n="KR2f0025_WYG_001-20b"/>
孟子曰不恥不若人何若人有某某某某之謂也天下<lb/>
公議切齒二人恨不逺投荒裔永絶其跡以無為士風<lb/>
之玷治道之蠧也頃者乃聞趙經因同事太監劉養之<lb/>
薦朝廷未嘗覈其實量其材驟陞太僕寺少卿之職矣<lb/>
儻某某之得請復有如某某者亦不察其姦究其罪而<lb/>
遷以京職寵之美官則姦諛得志奔競成風所謂士不<lb/>
修已而以干進為事不務率職而以請託為先習俗日<lb/>
壞人材日衰欲相與隆至治胡可得哉是故管子齊相<lb/>
<pb n="KR2f0025_WYG_001-21a"/>
也以禮義廉恥為國之四維康澄唐臣也以廉恥道消<lb/>
列國之六畏此二言者真萬世之藥石也臣備員諫垣<lb/>
有所聞見不敢隱黙伏望陛下俯納芻言渙發宸㫁即<lb/>
勅吏部查照先該科道官糾劾某某某某姦貪實跡并<lb/>
今夤縁欺罔情由備行法司依律取問輕則罷黜重則<lb/>
竄逐夫然後公議始快國法始彰廉恥之風庶幾可興<lb/>
於世士習敦而人材盛矣天下幸甚正德十二年正月<lb/>
二十四日<lb/>
<pb n="KR2f0025_WYG_001-21b"/>
　　大本急務竭愚衷以圖報稱䟽<lb/>
臣伏念備員諫垣于兹有日愚衷未竭夙夜寧忘直慮<lb/>
誤犯天威自罹罪憲於國事無補於陛下聖德有累也<lb/>
夫既無補於事而又有累聖德則臣妄言之罪反有重<lb/>
於不言之罪矣以是因循將發復止然尸素自咎徬徨<lb/>
益深頃者伏聞車駕大祀南郊尋游海子當時大小臣<lb/>
工罔不相顧失色誠以南海子者延袤不啻數頃儻鑾<lb/>
輿一日周游不及則聖御何所安止大禮何由慶成於<lb/>
<pb n="KR2f0025_WYG_001-22a"/>
是相率具疏請還賴陛下聞言即悟從諫如流即日車<lb/>
駕還宫慶成大饗神人胥慶中外騰懽雖古帝堯之稽<lb/>
衆舍已帝舜之明目達聰大禹之拜昌言成湯之從諫<lb/>
弗咈不是過也臣以是知陛下有納諫之明而臣昧敢<lb/>
言之直陛下有優容之量而臣負隱黙之罪非一日矣<lb/>
於是且喜且慙披瀝肝膽謹以天下之大本與今日之<lb/>
急務昧死為陛下言之何謂大本一日保聖躬臣聞之<lb/>
詩曰纉戎祖考王躬是保保者謂保其身體蓋太保之<lb/>
<pb n="KR2f0025_WYG_001-22b"/>
職也然則王者之所以自保可知矣若近者游幸射獵<lb/>
之事有馳逐之勞有銜橜之虞非所以保聖躬也况陛<lb/>
下春秋鼎盛儲位尚虚正宜優游深居頤愛聖體近闗<lb/>
雎窈窕之逑廣螽斯子孫之福以上慰九廟在天之靈<lb/>
下答四海臣民之望也且家絫千金坐不垂堂况萬乗<lb/>
之尊乎伏望陛下怡神穆清凡游畋佚樂之習無内無<lb/>
外一切戒絶自然聖躬有養和氣召祥皇嗣由是誕育<lb/>
宗廟生靈永有賴矣二曰早視朝臣聞之禮曰朝辨色<lb/>
<pb n="KR2f0025_WYG_001-23a"/>
始入君日出而視之退適路寢聽政釋者曰視朝而見<lb/>
羣臣所以通上下之情聽政而適路寢所以决可否之<lb/>
計自古帝王迨我祖宗之御天下莫不皆然今陛下一<lb/>
月視朝不過再三退朝之餘日巳昏晚則何以通上下<lb/>
之情决可否之計哉且四夷朝貢而至者觀望攸繋畏<lb/>
忽所闗也伏望陛下乾剛夬決勵精圖理日出而視朝<lb/>
朝罷而聽政則所謂赫赫厥聲濯濯厥靈内而中國尊<lb/>
安外而四夷畏服矣三曰御經筵臣聞之書曰王人求<lb/>
<pb n="KR2f0025_WYG_001-23b"/>
多聞時惟建事學于古訓乃有獲釋者曰求多聞者資<lb/>
之人學古訓者反之已我國家開設經筵之意端在是<lb/>
也今陛下每遇講期輒聞報罷講讀之官徒為具員則<lb/>
何以資多聞之益正稽古之學哉然自古盛德之主未<lb/>
有不以講學親賢為務者也伏望陛下日講月講務循<lb/>
常期因以延見羣臣切劘治道則所聞皆正言所接皆<lb/>
正人學有緝熈於光明聖德日新又新矣夫此三者皆<lb/>
不出乎陛下之一身一心而天下之安危治忽繋焉故<lb/>
<pb n="KR2f0025_WYG_001-24a"/>
曰大本何謂急務一曰任老成夫自古守成之君必倚<lb/>
老成之臣以為輔佐詩曰雖無老成人尚有典刑是欲<lb/>
用老成人而不可得者顧今有之而可以不用邪臣竊<lb/>
見大學士謝遷都御史林俊尚書韓文孫交皆嘗歴事<lb/>
先朝或與受顧命或敭歴中外誠一代之元老宿望也<lb/>
今雖乆去朝廷乃心罔不在王室况天下之人想望丰<lb/>
采翹首跂足以冀其復用伏望特勅各該有司或遣行<lb/>
人等官以禮聘召督促赴闕置之股肱喉舌之任必有<lb/>
<pb n="KR2f0025_WYG_001-24b"/>
興治致化之功禆益聖政聿隆太平所謂任老成為腹<lb/>
心以養平和之福者是也二曰廣言路夫治道之隆替<lb/>
係言路之通塞故曰興王賞諫臣未有忠諫不用而能<lb/>
善治者也臣竊見給事中如王元凱張原御史如周廣<lb/>
高公韶主事如戴冠黄體行韓邦靖李中編脩如王思<lb/>
之數臣者素負忠義兼有才識往者皆以言事罷謫或<lb/>
自請謝未䝉收録非所以作忠諫之氣開敢言之路也<lb/>
伏望勅下吏部通查前此言事謫去之臣有如前數臣<lb/>
<pb n="KR2f0025_WYG_001-25a"/>
者一體起取赴部復其原官或别加擢任則忠良效用<lb/>
讜言日聞所以通治道而來諫者不越此矣三曰重本<lb/>
兵夫兵部者本兵之寄即近古樞宻院之任考之有宋<lb/>
韓琦范仲淹皆一時名臣也先除陜西四路招討經略<lb/>
使後乃並授樞宻副使當時議者謂宜一處乎内一處<lb/>
乎外蓋以二人久在軍中備詳本末内外迭處足應機<lb/>
宜方今邊境多事本兵之寄不可不重其選也乃若宣<lb/>
府之警提督大任至委之於侍郎丁鳳非以在其位而<lb/>
<pb n="KR2f0025_WYG_001-25b"/>
不得不任之邪蓋平日輕授之過也其後卒任彭澤近<lb/>
者甘肅事情𦂳急朝廷簡任亦惟彭澤一人耳夫以澤<lb/>
之忠義智勇所向有功任之誠當矣不知用以繼彭澤<lb/>
者果誰歟書曰三有宅克即宅三有俊克即俊宅謂在<lb/>
位者俊謂儲養以待用然則今日欲預選以待之者無<lb/>
他惟於各邊巡撫重臣皆精擇其人而任之必久俟其<lb/>
備禦之有成功然後以次授之本兵如此則外而巡撫<lb/>
既得其人内而本兵亦皆得其人可以協機宜可以備<lb/>
<pb n="KR2f0025_WYG_001-26a"/>
遣委矣如蒙乞下廷議今後會推各邊巡撫之任務在<lb/>
得人以為他日本兵之地而其本兵之寄必於邊任者<lb/>
是授此則重本兵之道也四曰嚴邊防夫邊兵之設所<lb/>
以防禦敵人詩曰豈不日戒玁狁孔棘是也今朝廷久<lb/>
留邊兵演習禁中坐食京師示虚闗塞近者宣府之警<lb/>
敵衆數萬而守禦之兵不滿萬人長驅深入無足怪也<lb/>
及照各闗守臣𩔖皆後占士卒或收納月錢以致闗門<lb/>
無結草之禦堡砦鮮誰何之人如䝉乞將原留邊兵遣<lb/>
<pb n="KR2f0025_WYG_001-26b"/>
還本鎮以時操備仍勅各邊撫按官員清查役占等弊<lb/>
嚴加禁革庶行伍整肅而邊防益嚴矣五曰理財用夫<lb/>
財者為國之命而萬事之本財用不足國之大患今日<lb/>
所憂不在此邪師旅一興則餽餉告急矣往往大司徒<lb/>
有開例入監之請然此亦大不得巳而出䇿之下者也<lb/>
盍亦反其本邪昔人謂三宂不去不可為國今日之宂<lb/>
臣不能以悉數姑以耳目之所及者言之若南京各省<lb/>
府不急之織造錦衣衛冒功帶俸無限之濫員兩京各<lb/>
<pb n="KR2f0025_WYG_001-27a"/>
監局買閑之工匠凡以靡天下之財耗太倉之粟者視<lb/>
祖宗之時不知凡幾倍矣如之何而能使財用之不竭<lb/>
邪如䝉乞勅户工二部檢尋祖宗以來并近年會計經<lb/>
費簿籍逐一比附見今支費有如前項浮宂盡行奏革<lb/>
或量為裁省庻粟多財餘國用不乏矣夫此五者皆有<lb/>
闗於今日之大政不可以為緩而忽之者也故曰急務<lb/>
雖然臣以是數言冒干天聽非以茍且塞責也實區區<lb/>
忠愛之心將以圖報稱於萬一也儻蒙陛下留神採納<lb/>
<pb n="KR2f0025_WYG_001-27b"/>
而見之施行有如近者開納在廷諸臣之所言則臣幸<lb/>
甚天下萬世幸甚臣無任激切願望之至正德十一年<lb/>
三月二十日<lb/>
　　守衛牌靣䟽<lb/>
臣先准本科闗巡視皇城各門除巡視外正德十二年<lb/>
五月三十日據南京金吾前衛把總指揮僉事李綱呈<lb/>
稱本年五月初六日至六月初八日終守衛承天門帶<lb/>
管長安右門據南京虎賁左衛中千户所管隊百户賀<lb/>
<pb n="KR2f0025_WYG_001-28a"/>
良呈稱隊内軍人楊秀峯一向跟隨本門官奉御張澤<lb/>
於本月初七日被本官將本役牌面打破用膠黏定等<lb/>
因本職一向得患心氣疼痛等病今治痊可思得守衛<lb/>
牌靣為重理合具呈施行等因隨又審得百户賀良執<lb/>
稱委於前項月日有守門奉御張澤令楊秀峯上網撈<lb/>
魚因遲澤手持木棍將秀峯背膊打訖一下第二下秀<lb/>
峯閃躱誤將秀峯懸帶守衛木牌打破用膠黏住是實<lb/>
等因到臣竊以南京乃祖宗根本重地宫闕具存守衛<lb/>
<pb n="KR2f0025_WYG_001-28b"/>
之設良有深意今照奉御張澤私役直軍用威凌虐以<lb/>
致打傷懸帶牌靣指揮僉事李綱明知守衛重情却乃<lb/>
遷延日久方纔舉呈中間顯有通同規避情由俱合有<lb/>
罪若不重加究治無以懲戒將來如䝉乞勅法司轉行<lb/>
南京法司通提到官依律取問庶將來官軍奉法守衛<lb/>
日嚴祖宗宫闕保之於萬萬年逺矣正德十二年六月<lb/>
初六日<lb/>
　　任老成以圖治安䟽<lb/>
<pb n="KR2f0025_WYG_001-29a"/>
臣竊惟自古國家所以治安永久者皆賴老成人為之<lb/>
輔佐故書戒逺耆德詩欲召故老禮稱七十致政若不<lb/>
得謝不俟朝皆言老成人之當用也誠以老舊之臣閱<lb/>
世已久歴事巳熟智逺有蓍龜之見履固有松栢之操<lb/>
其於國家非但平日有補緩急尤足倚重詎可一日而<lb/>
或去朝廷耶邇者不數月間在位大臣有因請而聽其<lb/>
去者現巳三人始而大學士楊一清去其後靳貴去今<lb/>
左都御史彭澤又去矣夫楊一清靳貴之去皆懇䟽三<lb/>
<pb n="KR2f0025_WYG_001-29b"/>
四而後得請此猶可諉也若彭澤者辭章再上俞音巳<lb/>
下天語雖温勉留未切臣愚昧誠於朝廷之意有所未<lb/>
諭也伏念今日四方水旱頻仍人民饑困西北用師不<lb/>
巳國用匱乏又其大者急者皇儲未建國本未固人心<lb/>
未安災變未息天下之事日多朝廷之憂方殷廟堂之<lb/>
上誠不可以無任事之臣也而乃今日去一大臣明日<lb/>
去一大臣非惟人情駭異將俾在位者皆動其欲去之<lb/>
心而不能以自安矣夫人才難得得老成之才尤難國<lb/>
<pb n="KR2f0025_WYG_001-30a"/>
事孔艱責復誰任而可以紛紛聽其請如此哉且汲黯<lb/>
在漢淮南寢謀司馬相宋邊境少事如彭澤者歴官中<lb/>
外才節並著况近年奉命出師所向有功雖皆朝廷天<lb/>
威逺加睿筭先定亦由澤之忠勇奮發士卒用命敵人<lb/>
聞風而退却耳即今小冦陸梁時出時沒朝夕伺我虚<lb/>
實一旦得聞平日其所敬畏之人巳請疾而去能不益<lb/>
無所憚耶故曰謀臣不用敵國之福也臣備員言官感<lb/>
惻時事寸衷廹切不知避忌伏望陛下聖度優容睿衷<lb/>
<pb n="KR2f0025_WYG_001-30b"/>
亮察念老成人不可不惜國家事不可無慮其彭澤雖<lb/>
去急遣使挽留收復成命若先年去位舊臣其間精力<lb/>
未衰人望攸屬者特起任用庻忠賢滿朝以相與共圖<lb/>
國事國家所以長治久安之道盡於是矣天下幸甚正<lb/>
徳十二年七月初二日<lb/>
　　戒不虞以保宗社䟽<lb/>
臣先於本年正月郊祀後聞乗輿幸南海子游獵時巳<lb/>
恐啓輕出之端或䙝神器之重嘗具䟽上聞未䝉俞允<lb/>
<pb n="KR2f0025_WYG_001-31a"/>
方切憂惶忽又得聞乗輿於八月初一日臨幸昌平欲<lb/>
過居庸闗往宣大等處臣相顧失色神魂飛越手足無<lb/>
措於是昧死敢言陛下一身宗廟社稷之主也陛下重<lb/>
其身是欲重宗廟社稷矣然則今日不自重豈所以保<lb/>
有宗廟社稷乎夫古者出稱警入言蹕是古之人君未<lb/>
嘗輕於出入也我祖宗以來每歲惟大祀南郊車駕一<lb/>
動正以重出入而戒不虞耳乃者陛下無故自離法宫<lb/>
所率人馬無幾驟至邊闗且欲逺臨敵境臣誠不知陛<lb/>
<pb n="KR2f0025_WYG_001-31b"/>
下何以不自重若此豈以西北敵人屢犯疆場皇威震<lb/>
怒欲一鼓而擒之耶明監未逺觀於土木之事可知况<lb/>
當是時英廟嘗委親王監國詔諭百官居守然後六師<lb/>
啓行猶不免於一時之難以遺千古之恨至今言之可<lb/>
為寒心今陛下一旦輕身而出兩宫母后未知所之師<lb/>
保大臣未知所之四方之章奏日陳四夷之朝貢日至<lb/>
諸司百僚日俟宸㫁以共其職者何限陛下果嘗誰之<lb/>
委耶堂堂京師又嘗令誰守耶用是觀之是陛下不欲<lb/>
<pb n="KR2f0025_WYG_001-32a"/>
保有宗廟社稷矣仰惟太祖高皇帝間闗百戰餘二十<lb/>
年而天下始一太宗文皇帝驅馳兩京越五六載而天<lb/>
下始定自是以後列聖相承皆念艱大之投不忘兢業<lb/>
之守而天下始治以安今陛下享有成業十有二年于<lb/>
兹寧忍不以祖宗為念哉且乗輿未還九廟神靈不安<lb/>
兩宫母后不安内外大小臣工軍民萬姓之心皆皇皇<lb/>
不安於此又寧忍於恝然哉見今宣大二鎮敵人連營<lb/>
萬一姦細窺伺掩乗輿不備荒郊草野之間環衛疎闊<lb/>
<pb n="KR2f0025_WYG_001-32b"/>
茍有不逞之徒包藏異心雖神靈擁護亦所傷多矣是<lb/>
不可以不戒也嘗聞漢御史大夫薛廣德之諌元帝欲<lb/>
以頸血汚車輪今臣逺處留都恨無由親當乗輿以死<lb/>
報陛下區區忠藎亦惟願聖主不乗危而巳伏望陛下<lb/>
上念祖宗念母后下念四海臣民早賜回鑾以慰神人<lb/>
之望自今無復輕出以重過舉用戒不虞宗廟社稷億<lb/>
萬年無疆之祚也臣無任懇切願望待罪之至正徳十<lb/>
二年八月二十八日<lb/>
<pb n="KR2f0025_WYG_001-33a"/>
　　時政䟽<lb/>
臣仰惟朝廷政令率由舊章無愆忘之失因時損益適<lb/>
變通之宜行之天下而安傳之萬世而無弊者臣方將<lb/>
順不暇何所復言但竊聞近者事有一體而議擬之間<lb/>
聖㫁或有未及法有一定而紛更之餘奉行遂至失當<lb/>
凡為時政五事不敢隠默請得條舉為陛下言之五事<lb/>
者何一曰人才所以資化理也近該吏部題請查取丁<lb/>
憂養病官員欲行各該巡按御史備查兩京翰林院科<lb/>
<pb n="KR2f0025_WYG_001-33b"/>
道部屬等官丁憂患病在家者即便給文催促赴部聽<lb/>
用伏蒙聖㫖俞允此見朝廷君相一心振拔幽滯廣收<lb/>
遺才以資化理之盛舉也但臣竊謂人才難得不可輕<lb/>
棄前項官員起用固已允愜衆心若近年以來各官有<lb/>
因言事坐謫下僚及廢置田里者雖當時誤犯之罪巳<lb/>
見寛宥然一念忠愛之誠終當亮察况心志堅苦之餘<lb/>
悟悔自新之日才節必有逾人朝廷正宜收録伏望陛<lb/>
下天寛地容始棄終取并勅該部查請果召汲黯之戇<lb/>
<pb n="KR2f0025_WYG_001-34a"/>
生還唐介之忠則忠良效用而治化益隆矣二曰商賈<lb/>
所以通貨財也近該都察院題稱革横征以蘇民困欲<lb/>
行浙江等十三省并南北直隷撫按衙門除舊額外其<lb/>
餘新設抽稅去處盡該查革亦䝉聖㫖俞允是誠上體<lb/>
祖宗薄稅之仁下慰商賈藏市之願綸音一下固巳人<lb/>
人稱慶矣但臣竊見近年京城内外及張家灣等處置<lb/>
立皇店收取客稅亦非先王市廛不征之意且商人縁<lb/>
此畏避物貨少通服食器用𩔖増高價嘗聞之宋儒朱<lb/>
<pb n="KR2f0025_WYG_001-34b"/>
熹有言商旅雖非農民之比亦官司財用取資不宜重<lb/>
困使之望風畏避而不敢出於其途伏望陛下軫念邦<lb/>
畿臣民攸聚百物騰貴人何以存渙發宸㫁通行革去<lb/>
則商賈阜通貨財而臣民咸安所止矣三曰二宫營建<lb/>
之急務也近該工部題稱乞罷年久工程接濟營建内<lb/>
開脩理太素殿宇延今二年之上未見了畢民間解納<lb/>
有限該監取用無窮本部無從措辦恐因而妨廢營建<lb/>
乞勅該監節省刻期完畢雖䝉聖㫖降答未見斷然停<lb/>
<pb n="KR2f0025_WYG_001-35a"/>
罷臣考之斯干之詩有曰似續妣祖築室百堵西南其<lb/>
户爰居爰處爰笑爰語又曰乃生男子載寢之牀載衣<lb/>
之裳載弄之璋其泣喤喤朱芾斯皇室家君王然則今<lb/>
日營建二宫上以光復大業下以肇生皇嗣事莫有急<lb/>
於此亦莫有重於此者也若太素殿臣雖未識朝廷所<lb/>
用然必非二宫之比况以太素為名何在務為全美伏<lb/>
望陛下明勅該監責以完期近則一二旬逺則一二月<lb/>
留有餘之財為大工之用成輪奐之羙兆熊羆之祥宗<lb/>
<pb n="KR2f0025_WYG_001-35b"/>
廟社稷萬萬年之至計也四曰裕民所以止盗也近該<lb/>
湖廣鎮守太監杜甫奏稱郴桂衡永等處流賊猖獗乞<lb/>
要親歴巡視巳經兵科并該部叅論仍䝉准允給勅臣<lb/>
竊惟祖宗建官分職隨事定名今各處太監既以鎮守<lb/>
名職其不為巡視而設明矣誠以内臣在外舉動頗重<lb/>
偏郡下邑供應實難况叅隨左右生事騷擾之弊必不<lb/>
能免親歴巡視非所以造地方之福也唐太宗嘗曰民<lb/>
之所以為盜者由賦役繁去奢省費輕徭薄賦選用㢘<lb/>
<pb n="KR2f0025_WYG_001-36a"/>
吏使民衣食有餘則自不為盜彼杜甫果以地方為念<lb/>
亦惟安静自處勿妄有所徵發勿縱下人侵漁自然姦<lb/>
貪有警善良獲安其所以弭盜安民者思過半矣何必<lb/>
為是之紛更耶伏望陛下特勅該部行令杜甫遵照原<lb/>
奉勅諭行事毋致紛擾則為地方之福不小也五曰民<lb/>
壯所以備警急也考之初立之法有事用以征戰事平<lb/>
復還為民即古者民兵之遺意况見行有例春夏秋毎<lb/>
月操二次至冬操三次亦俱有定期夫何近年有司奉<lb/>
<pb n="KR2f0025_WYG_001-36b"/>
行失當一槩拘留在官或用之迎送上司或用之句攝<lb/>
公事遂使四時不離府縣之門三農罕就新畬之業甚<lb/>
至轉包市人則又交通吏胥生事擾民為害匪細伏望<lb/>
陛下特勅該部查照法例備行都察院轉行各該巡按<lb/>
御史嚴加禁革此亦恤民隱之一端也正德十二年八<lb/>
月十三日<lb/>
　　守衛䟽<lb/>
臣各准奉本衙門闗劄巡視皇城各門㸃閘守衛官軍<lb/>
<pb n="KR2f0025_WYG_001-37a"/>
除遵依外正徳十二年九月二十二日據南京金吾前<lb/>
衛把總指揮僉事李綱儲承祖手本開稱本月二十二<lb/>
日有南京户部主事汪淳前赴長安門倉收糧未完至<lb/>
申時分有南京左軍都督府忻城伯趙槿進門上鎻所<lb/>
有收糧官吏并脚夫人等俱闗在門裏宿歇又據南京<lb/>
虎賁左衛左千户等所守衛長安右門正千户趙佐等<lb/>
手本備開本月二十一日南京户部主事汪淳在倉收<lb/>
糧未完有忻城伯趙槿進門當有守門内官余榮等說<lb/>
<pb n="KR2f0025_WYG_001-37b"/>
與本官收糧主事未出登時上鎖有收糧官吏脚夫人<lb/>
等俱在内宿歇等因各開報前來臣照得長安門倉係<lb/>
在皇城禁地豈容外人止宿今忻城伯趙槿明知官吏<lb/>
諸人在内不行催逐主事汪淳雖係在倉收糧不早出<lb/>
門俱屬有違應合叅究正德十二年九月二十六日<lb/>
　　請旋聖駕定國本以消天變以安人心䟽<lb/>
臣竊聞敵國之為邊患從古皆然來則懲而禦之去則<lb/>
備而守之斯聖王制御之常道也乃者不聞烽火之警<lb/>
<pb n="KR2f0025_WYG_001-38a"/>
未有征討之議忽勞聖駕逺出駐蹕宣大二鎮方事馳<lb/>
獵逾月未返誘致狂冦率衆深入夫聖人舉事動在萬<lb/>
全不知何以輕易若是也豈以聖武無敵蔑兹小醜不<lb/>
足殱耶然興師十萬日費千金萬一縁此兵連禍結財<lb/>
力不繼悔將何及是故漢武雄其才略從事四夷遂致<lb/>
海内虛耗隋煬恃其富強勤兵萬里卒令中國疲敝况<lb/>
英廟土木之變明監之未逺乎至於儲貳國之大本自<lb/>
古人君即位太子多同時建立所以繋天下之心杜窺<lb/>
<pb n="KR2f0025_WYG_001-38b"/>
覦之端也仰惟陛下臨御日久儲位尚虛人心未有所<lb/>
繋姦邪寧無隂伺是以忠智之士咸懷隱憂連章累疏<lb/>
懇切論奏夫聖人制變必有權宜不知何以持久未决<lb/>
也豈以春秋鼎盛視為不急姑置之耶然國家大計貴<lb/>
於前定當其治安之時預為長逺之謀此禍亂所從而<lb/>
弭也是故宋仁宗預養濮安懿王子宗實而繼綂有光<lb/>
高宗預立普安郡王瑗而付託無憾况祖訓法律之條<lb/>
家法之具在乎且臣竊見南京地方本年十月十三日<lb/>
<pb n="KR2f0025_WYG_001-39a"/>
交冬之候是夕雷雨交作逮十一月初一日一陽之始<lb/>
是夜雷電尤熾詩曰曄曄震電不寧不令此之謂也及<lb/>
聞各處大水之災流星雨雹之異疊見夫變不虛生感<lb/>
召有自天心仁愛譴告匪虚中外憂惶日甚一日伏望<lb/>
陛下上謹天戒下順人心閫外之務委於將領聖駕蚤<lb/>
旋班太原薄伐之師宗嗣之選斷自宸衷國本蚤定奠<lb/>
皇圖永安之業如此則災變以消休祥滋至宗廟社稷<lb/>
億萬年無疆天下幸甚正徳十二年十月十一日<lb/>
<pb n="KR2f0025_WYG_001-39b"/>
　　罄陳愚衷懇請聖駕還京䟽<lb/>
臣竊聞聖王之治先内後外若益之戒舜首曰敬戒無<lb/>
虞終之四夷來王周之文武亦以天保以上治内采薇<lb/>
以下治外載之於經可具見也是以宋儒朱熹論禦敵<lb/>
之道以為不在邊境而在朝廷乃者伏䝉陛下軫念邊<lb/>
陲躬勞聖駕自八月終旬出闗迄今五月未返豈視邊<lb/>
境顧有先於朝廷耶何以重外輕内如是嘗䝉宣諭刻<lb/>
期還京臣聞之不勝踴躍以為誠宗廟社稷之福天下<lb/>
<pb n="KR2f0025_WYG_001-40a"/>
臣民之幸夫何明㫖屢頒凱旋未果且聞廣置行宫駐<lb/>
蹕宣府夫宣府距京師三百餘里凡廷臣之陳請四方<lb/>
之章奏經旬始得一上又經旬始得一下中間豈無廢<lb/>
事文武大臣恪守闗禁絶無一人得面天顔左右豈無<lb/>
壅蔽士馬數萬聚食一區何但芻粟不支實恐地方生<lb/>
變内外之間姦雄隱伏儻或乗機竊發未免重勞征討<lb/>
凡此乃必至之勢天下之人皆以為憂陛下獨未之思<lb/>
乎京師者祖宗宫闕在焉廟社在焉百官萬民在焉四<lb/>
<pb n="KR2f0025_WYG_001-40b"/>
夷朝貢而至者在焉陛下以至尊至貴之身而顧處於<lb/>
至孤至危之地宫室之安不如九重嬪御之適不如六<lb/>
宫膳羞之奉不如内庖臣下之朝不如大廷凡此乃至<lb/>
明之理天下之人皆以為疑陛下獨何所見乎臣嘗聞<lb/>
宋臣司馬光曰天下重器也得之至艱守之至艱今陛<lb/>
下承祖宗艱難之業亦當以艱難守之奈何棄國事而<lb/>
不恤委宗社而逺去耶且人君父天母地郊祀之禮躬<lb/>
親行事固報本反始之義亦祈天永命之道也陛下前<lb/>
<pb n="KR2f0025_WYG_001-41a"/>
此㸔牲巳委之大臣今日大祀將何以處耶臣嘗伏讀<lb/>
祖訓有曰凡祀天地祭社稷享宗廟精誠則感格怠慢<lb/>
則禍生又曰其風雷雲雨師山川等神亦必敬慎自祭<lb/>
勿遣官代祀大哉皇言正今日所當深念也伏乞陛下<lb/>
速戒羽衛旋軫京師首事南郊繼享宗社以慰神人之<lb/>
心以答中外之望仍乞親賢納諫逺佞防姦早朝聽政<lb/>
祗復乎舊規經筵講學務遵乎成憲先本而後末修内<lb/>
以攘外如此則朝廷既正邊境自安虞周之盛復見於<lb/>
<pb n="KR2f0025_WYG_001-41b"/>
今日矣天下幸甚宗社幸甚臣備員言官分當死爭誠<lb/>
欲排闥引裾而未能惟有愚衷迫切而巳無任惶恐戰<lb/>
慄待罪之至正德十三年正月初十日<lb/>
　　急除姦惡以安宗社以謝天下人心䟽<lb/>
臣竊觀自古國家信用姦邪未有不為所禍者蓋其始<lb/>
也媚君以徼寵其終也挾君以自恣必致危人宗社而<lb/>
後巳載諸史冊可具考也竊照都督朱彬本以梟雄之<lb/>
資兼懷憸邪之念自縁進用以後專事從諛導非或游<lb/>
<pb n="KR2f0025_WYG_001-42a"/>
衍馳驅或聲色貨利凡可以蠱惑聖心者無所不至由<lb/>
是近年間陛下聖德為彬所累者多矣况復怙寵恃恩<lb/>
愈肆無忌乃於去年又導陛下幸南海子再幸功徳寺<lb/>
又再幸昌平等處地以漸逺日以漸乆游樂無節輕䙝<lb/>
至尊流聞四方驚駭人聽臣即欲指名論奏猶恐𫝊言<lb/>
未真且猶冀彬改心易慮自為善後之圖誠不意彬自<lb/>
知罪盈惡積公議難容乃欲挾陛下自庇故又導聖駕<lb/>
出居庸闗又無大臣一人保護置陛下孑然獨處於沙<lb/>
<pb n="KR2f0025_WYG_001-42b"/>
漠苦寒之地者殆將半載險哉彬之用心誠有不可知<lb/>
也且彬武夫其於前代若漢高白登之事或有未知至<lb/>
於我朝英廟土木之變則固習聞之矣何故乃導聖駕<lb/>
既臨宣府又過大同以致引惹敵人深入應州等處與<lb/>
之交戰六日六夜使當時各鎮之兵未集塞外之騎沓<lb/>
來幾何不蹈往轍哉然昔王振之挾英廟猶以敵人犯<lb/>
邊率師親征今彬之挾陛下不知何所為哉是振以禦<lb/>
寇彬以誘寇彬之罪又浮於振也且聖駕在外數月萬<lb/>
<pb n="KR2f0025_WYG_001-43a"/>
幾叢委兩宫違養廟享不親四方災異迭見逺近盗賊<lb/>
蜂起中外臣民疑懼向非皇天眷命之有歸朝廷法度<lb/>
之具在宗廟社稷亦岌岌乎危哉是彬也不獨陛下之<lb/>
罪人實宗廟社稷之罪人且彬在一日則為宗廟社稷<lb/>
一日之憂故議者皆曰容一朱彬國之安危未可知也<lb/>
臣竊又料彬無以自解必將肆為巧言以為行止皆出<lb/>
陛下欺罔聖聽夫陛下臨御巳十有三年于兹何前此<lb/>
未聞他幸自彬用事而乃輕出不常如是耶在陛下左<lb/>
<pb n="KR2f0025_WYG_001-43b"/>
右之臣亦多矣何以皆不及從獨彬為之先導耶正使<lb/>
實如彬言又獨不可諫止之耶故自彬言之以為赤心<lb/>
事陛下自臣觀之實未免包藏禍心爾彬之罪固有不<lb/>
可得而逃矣陛下於此宜亦不欲復庇之矣臣叨荷國<lb/>
恩養育成材備員言官當此權姦稔惡之秋正委身圖<lb/>
報之日如緘口自默徒切浩歎禍亂已成噬臍何及臣<lb/>
之罪則又浮於彬矣故不得不極力痛切為陛下言之<lb/>
且嘗伏讀祖訓有曰歴代多因姑息以致姦人惑侮當<lb/>
<pb n="KR2f0025_WYG_001-44a"/>
未知之初一槩委用既識其姦退亦何難慎勿姑息大<lb/>
哉皇言所以為萬世聖子神孫告者明且切矣伏乞陛<lb/>
下仰承祖訓俯納芻言急勅錦衣衛將朱彬拏送法司<lb/>
按鞫其罪從重處治以雪神人之憤以為姦惡之戒仍<lb/>
乞陛下自今伊始端居九重親理萬幾無事輕出以重<lb/>
過舉則宗社幸甚天下幸甚臣無任激切願望之至正<lb/>
徳十三年二月十九日<lb/>
　　亟黜姦貪撫臣以伸公論䟽<lb/>
<pb n="KR2f0025_WYG_001-44b"/>
臣竊以公論之屈伸係治道之隆替公論伸則是非明<lb/>
而黜陟當庻官皆得其人治道由之日隆否則顛倒混<lb/>
淆當進者退宜黜者陟在位靡所勸懲淪胥於曠職僨<lb/>
事而巳欲治道之無替胡可得哉仰惟國家稽古建官<lb/>
布列中外慮其間不能以皆率職也於是設臺諫之臣<lb/>
俾司糾劾之任故公論之所擊臺諌必擊之然則非臺<lb/>
諫撃之實公論共撃之也公論而可容以一日之不伸<lb/>
耶竊照巡撫四川都御史某某屢經糾劾未䝉罷黜公<lb/>
<pb n="KR2f0025_WYG_001-45a"/>
論喧騰實不容已臣謹按某某縁長邊方頗諳武事偶<lb/>
值蜀中多故誤蒙驟陞今職為昊者自宜殫心竭力持<lb/>
正秉公撫輯地方用圖報稱可也夫何得志而驕横行<lb/>
無忌任智自用禍延雲貴二省貪功妄殺殃及全蜀軍<lb/>
民甘十罪以自居斂衆怨而罔恤是以御史胡潔劾之<lb/>
盧雍劾之胡瓊劾之近該給事中俞敦又劾之何某一<lb/>
人而攻之若是其衆耶誠以公論所在不容以不言之<lb/>
也然某猶不知自省目言者之誤聽稱地方為晏然上<lb/>
<pb n="KR2f0025_WYG_001-45b"/>
欺聖聰下誣公議名為認罪回話實則文過遂非朝廷<lb/>
於此而猶欲容之則公論盡廢姦貪罔懲非惟何昊愈<lb/>
無忌憚殃及地方凡欲為惡而未敢者皆將相率成風<lb/>
冒昧居位此豈世道之幸哉夫治道去其太甚昊之姦<lb/>
貪厥狀顯著物議紛然兹非太甚者耶况西蜀一區久<lb/>
罹兵燹軍民疲敝公私困竭豈容以復殘害之耶伏乞<lb/>
陛下軫念地方俯從公論亟將某某罷黜别選賢能以<lb/>
代其任庻在位有儆庻官得人公論伸而治道隆矣天<lb/>
<pb n="KR2f0025_WYG_001-46a"/>
下幸甚正德十三年五月十二日<lb/>
　　嚴操備以固江防䟽<lb/>
臣惟南京實我太祖開基之地形勢當東南之勝所恃<lb/>
以為險者長江而江之為防者水戰今之新江口操此<lb/>
正國家用以為江防計者考之初立之時將領得人士<lb/>
卒訓練器械精好船艦備具是以守無不固戰無不宜<lb/>
百餘年來晏無他虞有由然矣夫何往者逆賊劉七等<lb/>
敗喪南奔黨衆無幾往來江上莫敢誰何不知當時所<lb/>
<pb n="KR2f0025_WYG_001-46b"/>
以為防者何在即今地方災困盗賊縱横見被殺傷巡<lb/>
捕官軍况意外之患尤有可憂江防之計不可不早為<lb/>
之圖也兹欲嚴操備之法復祖宗之舊臣嘗詢之衆見<lb/>
以為不出六事而巳何謂六事一曰擇將領夫將者三<lb/>
軍之司命今之把總哨總衛總等官固非大將之比是<lb/>
亦偏禆之任也然多出䕃叙而韜畧之罔諳養於膏糧<lb/>
而矢石或未覩何以統三軍而倡勇敢邪必把總合選<lb/>
各營各總就選各衛按其平日之功能量其當時之精<lb/>
<pb n="KR2f0025_WYG_001-47a"/>
力不因請託而驟舉不以静退而見遺或無其人則外<lb/>
閫之名帥武舉之名流簡拔其一二宜無不可也二曰<lb/>
練兵卒夫兵不務多而務精今新江之卒八千餘名然<lb/>
私役過於公差老憊倍於强壯無怪其單弱也况裹糧<lb/>
而行饋餉不能繼依江而居妻子不暇恤比之内營勞<lb/>
苦百倍所宜清查役占會官揀選精強者專令操練免<lb/>
其雜差老弱者專聽雜差免其操練仍於正操之卒或<lb/>
時加犒賞或増給月糧少致優恤之意可也三曰利器<lb/>
<pb n="KR2f0025_WYG_001-47b"/>
用兵法器械不備以卒予敵今之器械若紙盔布甲之<lb/>
制朽弓敗弩之習平日操演皆為虚具一遇堅利能免<lb/>
倉皇况大江之上觀聽所闗非所以示武揚威也合於<lb/>
該操之期俱給上號軍器使之挽強負重習慣自然後<lb/>
雖強冦突至鋒鏑驟交如處平居之日而無畏縮之心<lb/>
矣四曰備船艦水戰之法以船艦大小為等蓋遇風則<lb/>
使戰船無風則使戰艦今江上新舊船艦之制大小亦<lb/>
畧具矣但訪之大船歲久朽壞見存無幾小船制欠輕<lb/>
<pb n="KR2f0025_WYG_001-48a"/>
捷用亦未充且雖頻年興修有名無實緩急所宜慮也<lb/>
合就會計工料依倣古制修整大船二百號増造小船<lb/>
一百號仍行該部選委勤能官一員專住船厰日逐監<lb/>
督不容工匠致有冒破侵剋之弊務令堅完倍常期於<lb/>
十年一工寸木不施庶緩急有備而財力亦無虚費矣<lb/>
五曰濬河港新江舊開小河灣泊船艦近年淤泥壅塞<lb/>
潮汐罕通或閣置高土或就泊江干暴裂漂溺之患所<lb/>
不能免聞之往年亦嘗興工䟽治然堤岸未固泥沙復<lb/>
<pb n="KR2f0025_WYG_001-48b"/>
壅殊非經久之圖亦合會計工費置立樁石堅築堤岸<lb/>
著實開淘務令内外深廣如一大小潮汐可通仍通計<lb/>
河岸步里分派各衛雜差軍丁自後但遇沙漲水淺隨<lb/>
時挑濬如有失誤并罪該管官員六曰教水習江操之<lb/>
設非但教閱弓矢兼使習涉風波考之古人水戰或招<lb/>
集善没操舟便利之人或以諳曉水勢人充軍額新江<lb/>
兵卒少得此北軍是以一遇出江便防墜溺今日操演<lb/>
宜以水習為先或馮河泛津或破風駕浪務使日習月<lb/>
<pb n="KR2f0025_WYG_001-49a"/>
練精通若神如有未能則廣募呉越水工江濵舟子教習<lb/>
烝徒盡窮厥技此亦務之急者也雖然有其法尤在得<lb/>
其人得其人又不可不重其任誠以得人而任之重則<lb/>
申嚴號令信必賞罰無一撓沮而法可得行功可得立<lb/>
若南贛地方盜賊嘯聚雖專設憲臣撫𠞰久無成功近<lb/>
䝉加都御史王守仁提督之任聽以軍法從事不數月<lb/>
間大奏克捷南京武備久弛江防尤重陛下宵旰之際<lb/>
寧不軫念及此乎如䝉乞勑該部將臣所言六事詳議<lb/>
<pb n="KR2f0025_WYG_001-49b"/>
可否採擇施行其見管操江都御史任鑑才識本庸精<lb/>
力亦憊况贓汚大著公論難容乞即罷黜别選才望風<lb/>
力素著大臣一員查照都御史王守仁提督事理重加<lb/>
委任使之嚴飭操備修復舊規若江上緩急事宜俱聽<lb/>
節制或不用命及失事者俱以軍法從事如此則武備<lb/>
復振江防永固祖宗根本之地盛大之業保之於萬萬<lb/>
年逺矣臣備員南都三年于兹耳聞目撃不敢緘默干<lb/>
冒天威無任戰兢隕越之至正徳十三年九月十三日<lb/>
<pb n="KR2f0025_WYG_001-50a"/>
　　慎郊祀以保天命䟽<lb/>
臣惟人君天命之主郊祀者所以祈天永命之道自古<lb/>
聖帝明王未有不慎諸此若書有肆𩔖之文詩載生民<lb/>
之雅觀之固可槩見迨我皇祖垂訓特重天地之祀曰<lb/>
精誠則感格怠慢則禍生又曰其風雲雷雨師山川等<lb/>
神亦必敬慎自祭勿遣官代祀大哉皇言所以為萬世<lb/>
保有天命慮者深矣自是列聖相承率由無間我陛下<lb/>
臨御以來繼述有加神祗交格眷顧日隆有由然也若<lb/>
<pb n="KR2f0025_WYG_001-50b"/>
往者聖駕巡幸宣大遲久未返天象變於上人情疑於<lb/>
下内外奸宄之徒不無乗機伺間於其間當是時天命<lb/>
若幾於不保者賴睿𠂻夙悟聖駕亟旋大祀之禮如期<lb/>
而舉由是神人上下胥歡胥慶稱聖稱明變者以消疑<lb/>
者以釋乗機伺間者自沮所以保命之道陛下蓋得之<lb/>
矣至近者駕出之時亦聞陛下嘗有不誤郊祀之言但<lb/>
今去㸔牲之期已迫大祀之行亦不過兩月而道路𫝊<lb/>
者皆曰駕方過河未即旋軫臣愚莫識聖意所在豈以<lb/>
<pb n="KR2f0025_WYG_001-51a"/>
敵人方遁俘馘未獲將欲犁其庭耶嘗聞之不追其往<lb/>
不誘其來者先王防外患之法也况近日以來京師之<lb/>
間白晝禦貨者肆行昏夜掠財者屢警雖官校督捕莫<lb/>
之能止内外之治詎無重輕且聖駕日逺則章奏之請<lb/>
日難脫於一時偶有警急欲達不及欲行不可安危所<lb/>
闗孰任其咎乃若餉饋逺輸必有不繼之憂士衆久役<lb/>
不無潰叛之患所在地方亦難免於傷殘之苦徵諸往<lb/>
事皆然其在今日恐尤不可以不之慮也伏乞陛下念<lb/>
<pb n="KR2f0025_WYG_001-51b"/>
郊祀之届期知保命之攸繫申戒將士用戢干戈即日<lb/>
回鑾舉行大祀以慰神人之心以答中外之望仍乞自<lb/>
今伊始居中制外偃武修文則宗社幸甚天下幸甚臣<lb/>
無任激切願望之至正德十三年十一月初二日<lb/>
　　選任憲臣管理操江䟽<lb/>
臣切照南京見管操江都御史任鑑贓跡敗露累經糾<lb/>
劾近該刑部題准䝉差委科道官查勘完報尚未有期<lb/>
即今𫝊聞江西南昌府賊首吳十三等聚衆數多住劄<lb/>
<pb n="KR2f0025_WYG_001-52a"/>
西山不時刦掠殘害地方官司卒莫能禁儻一日奔潰<lb/>
來犯長江南京祖宗根本重地豈不深為可憂書曰有<lb/>
備無患詩曰用戒不虞今日所以戒備之者亦惟嚴飭<lb/>
江防而巳彼任鑑平日既乏展施臨事詎足倚任且江<lb/>
防久弛非才智過人者不足以修復地方多故非威望<lb/>
素重者不足以鎮定之責之任實難其人如䝉乞勅廷<lb/>
臣會議務於中外臣僚之中驗其平日才望並著可預<lb/>
必其有成功者作急推選請命一人前來管理操江之<lb/>
<pb n="KR2f0025_WYG_001-52b"/>
事其任鑑先行罷黜或令還籍聽候勘報至日定奪如<lb/>
此則任用得人江防有備意外之患無足虞矣正德十<lb/>
四年正月二十四日<lb/>
　　戒巡幸以安人心懲循黙以服公議䟽<lb/>
臣竊以巡狩之典虞周以下史冊不載豈非時異勢殊<lb/>
行於古者不可行於今邪借曰可行我朝祖宗當先行<lb/>
之何以未之行邪夫先代既莫之行祖宗亦未之行則<lb/>
是斷斷乎不可行矣仰惟陛下臨御十有四年于兹前<lb/>
<pb n="KR2f0025_WYG_001-53a"/>
此數年亦未之嘗行迨今一二年間乃徧歴邊闗越歲<lb/>
始返豈惟護從人馬坐耗芻糧驚駭地方内而朝廷大<lb/>
政大事中間廢缺者不知凡幾所恃祖宗徳澤之深厚<lb/>
法度之詳宻人心不離天命方永然姦宄無知之徒潛<lb/>
窺而側睨者不可謂無其人也是故每歲孟春合祀天<lb/>
地此前古之曠典我朝之盛制所以報本反始祈天永<lb/>
命之要道臣伏見郊期巳過聖駕未還竊恐姦人乗機<lb/>
生變無任憂惶未幾得聞南郊禮成陞殿受賀又曷勝<lb/>
<pb n="KR2f0025_WYG_001-53b"/>
踴躍豈惟臣雖田夫野父兒童走卒亦莫不鼓舞懽呼<lb/>
喜見太平一二日間忽又得聞有㫖欲不時巡狩臣則<lb/>
又不覺駭愕失措因考古帝王之巡狩所以省方觀民<lb/>
初非遊樂然舜之時五載僅能一行至周十有二年乃<lb/>
一行之又皆止於四岳未嘗徧歴多方蓋雖本於憂民<lb/>
之心而尚恐有煩民之事不時巡狩亦非虞周之制也<lb/>
且臣竊聞益之戒舜曰儆戒無虞罔失法度罔遊于逸<lb/>
罔滛于樂夫在古無虞之時且然况今日邪誠以今之<lb/>
<pb n="KR2f0025_WYG_001-54a"/>
可虞殆未可以一二數而其大者則國喪未終皇儲未<lb/>
建清寧二宫無慮百萬之費而營建方興京通二倉不<lb/>
滿再歲之儲而宂耗日甚南北直隷皆京輔之地旱潦<lb/>
頻仍人民或至相食山陜諸鎮乃四夷之防敵人深入<lb/>
郡邑每為侵擾江西之南贛雖平而西山之盜復聚兩<lb/>
廣之府江雖捷而後山之賊尤多至於閩浙川湖等省<lb/>
非兵則荒加以賦斂日繁公私上下坐困此正今日君<lb/>
臣交儆脩之廟堂銷患未形之秋而何以巡幸為哉即<lb/>
<pb n="KR2f0025_WYG_001-54b"/>
今道路𫝊聞人情洶洶若無以存如果不時巡狩竊恐<lb/>
聖蹕所駐千乗萬騎糗糧芻藳無所取給人民必至離<lb/>
散官司必至逃避其有不釀成大患者幾希雖然陛下<lb/>
守成致治閭閻疾苦宜有未知彼内閣大臣皆師保之<lb/>
任輔導之職有股肱心膂之寄者其與陛下義同休戚<lb/>
使當去年𫝊㫖草勅之時有如李沆楊億之不奉詔開<lb/>
陳事理再三泣諫如有未納寧繼以死則聖心必為感<lb/>
悟巳無前日之行安有今日之㫖夫何二三元老不聞<lb/>
<pb n="KR2f0025_WYG_001-55a"/>
力爭或姑為涕泣卒於草勅以果陛下之行或稱疾杜<lb/>
門若不與聞聊免一時之議不知古者師相之道果如<lb/>
是哉以是羣議紛紛所不能免伏乞陛下上念宗社下<lb/>
為生民巡幸之事斷然戒絶内閣大臣特加切責其間<lb/>
公議尤不服者仍賜䇿免以為循默之戒天下幸甚臣<lb/>
干冒天威無任戰兢隕越之至正徳十四年三月初七<lb/>
日<lb/>
　　公選任以杜夤縁䟽<lb/>
<pb n="KR2f0025_WYG_001-55b"/>
臣仰惟祖宗之制凡兩京衙門堂上官吏部具缺奏請<lb/>
每缺一員會推二人奏請簡用如巡撫都御史在内地<lb/>
者會户部在邊方者會兵部其與唐虞命官疇咨僉諧<lb/>
然後用之之意同一揆也由是選任以公夤縁以杜地<lb/>
方得人保障攸賴良法美意蔑以加矣夫何近者一二<lb/>
地方如順天宣府各缺巡撫都御史當其未推之先外<lb/>
議紛紛巳皆曰宣府都御史劉達欲轉順天又曰起復<lb/>
都御史甯杲欲得宣府及後一推再推二人果皆如願<lb/>
<pb n="KR2f0025_WYG_001-56a"/>
外議果皆不誣正謂除書未出而物色先定夤縁之跡<lb/>
彰然著明是豈不為朝廷至公之累哉臣謹按某某天<lb/>
性姦邪履行兇暴始為御史背公阿黨營陞美官繼任<lb/>
巡撫殺人黷貨甚於流賊迄今河間保定之民或子銜<lb/>
父寃或妻稱夫屈咸欲食某之肉恨不覿杲之面宋儒<lb/>
有言惡人放而不逺顧彼所置之地其民何罪夫以放<lb/>
之且不可近况可復用之耶劉達人品素低才識最下<lb/>
當初抵宣府之日一籌莫之能展惟判押成案酣醉終<lb/>
<pb n="KR2f0025_WYG_001-56b"/>
日與管糧郎中李志學號為劉伶李白其後一二年來<lb/>
聖駕親臨敵人退遯地方雖則稍寧軍民實皆坐困方<lb/>
且以修築邊墻墩臺嘵嘵自陳求賞宋臣所謂勞效纎<lb/>
微自矜無愧者正其人也則其無他顯功可知然已陞<lb/>
職受賞復敢擇便以求安耶且順天京輔之地宣府鎻<lb/>
鑰之門比之他處地方厥責尤重選任賢良尚懼弗勝<lb/>
顧以此輩膺之其能免於負乗致寇或亦難矣又何保<lb/>
障之足賴哉况夤縁之路一開則無恥之徒競進士習<lb/>
<pb n="KR2f0025_WYG_001-57a"/>
之壞風俗之汙皆自兹始管子曰禮義亷恥國之四維<lb/>
不可以不慎也雖然臣所聞二臣夤縁已非虚語然在<lb/>
左右或在廷臣則未可知伏乞聖明留意通加戒飭今<lb/>
後選任之際内外務秉至公如果始推得人即賜簡用<lb/>
免令再推以致煩勞聖慮其該部果知其人可用亦合<lb/>
執奏不當輙為依違以自失其職守若甯杲劉達量其<lb/>
情罪重輕或行罷黜或容自陳以為夤縁無恥之戒天<lb/>
下幸甚正徳十四年四月十一日<lb/>
<pb n="KR2f0025_WYG_001-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孫毅菴奏議巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>闗中奏議巻十四</head> <lb/>
    <p>
<pb n="KR2f0020_WYG_014-1a"/>
欽定四庫全書<lb/>
　闗中奏議巻十四<lb/>
　　　　　　　　　　　　明　楊一清　撰<lb/>
　提督𩔖<lb/>
　　一為套中走回人口供報敵情事<lb/>
欽差提督陕西三邊都御史臣楊一清謹題為套中走<lb/>
回人口供報敵情事嘉靖四年七月二十日據鎮守延<lb/>
綏地方總兵官署都督僉事彭楧呈前事據榆林城把<lb/>
<pb n="KR2f0020_WYG_014-1b"/>
總都指揮僉事閻武呈䝉職等發下鎮靖等堡解到套<lb/>
中走回男婦十名口隨拘通事趙禄等到司審得一名<lb/>
蘇孟陽供年二十五嵗係定邊營軍人蘇堂男正徳十<lb/>
一年失紀月日前去地名黄羊鎮打草忽遇敵人托和<lb/>
齊等搶去在營住過十年舊年十二月内跟隨衆敵人<lb/>
踏氷過河在套住牧止知我們一枝敵人約有一百餘<lb/>
騎其餘大勢敵人不知多少今年六月内見得衆敵人<lb/>
前往黄河畔上去了有我們敵人不知往那裏地方搶<lb/>
<pb n="KR2f0020_WYG_014-2a"/>
去未回是孟陽遇晚偷騎馬一匹脫走一晝夜於七月<lb/>
初一日從鎮靖堡永逺山墩走回一口王氏供年一十<lb/>
七嵗係嚮水堡餘丁宋端妻嘉靖四年六月二十五日<lb/>
前去本堡地名沙河種田忽遇敵人搶去在營住過十<lb/>
日見得衆敵人早晨起營間乗便脫走步行二晝夜於<lb/>
本年七月初六日從神木堡鎮逺墩走回一名薛二哇<lb/>
供年二十二嵗係花馬池軍人薛俊男正徳十一年失<lb/>
記月日前去地名架砲梁打草忽遇敵人巴爾布等搶去<lb/>
<pb n="KR2f0020_WYG_014-2b"/>
在營住過十年嘉靖二年十一月内跟随我們一枝敵<lb/>
人巴爾布等二百餘騎踏氷過河在套住牧三年不曽過<lb/>
河往来躱調不随大營今年七月初間有小王子差十<lb/>
箇敵人過来調衆敵人過河去與烏梁海敵衆讐殺將<lb/>
五箇敵人河裏淹死五箇過在套内止知小王子部下<lb/>
頭兒吉納台吉諳達阿布該察納布哈等四人其餘<lb/>
大勢敵人不知多少俱在套内聽得衆敵人說如今水<lb/>
大害怕不敢過去要搶田禾布絹三梭有二哇遇晚見<lb/>
<pb n="KR2f0020_WYG_014-3a"/>
得衆敵人睡熟偷騎馬一匹脫走四晝夜至本月初七<lb/>
日從鎮靖堡河口墩走回一名王彪供年二十七嵗係<lb/>
大同城軍人王鉞下餘丁王遏男嘉靖三年八月内前<lb/>
去地名王將軍屯收田忽遇敵人托多羅等搶去在營<lb/>
約住十箇餘月一名秦伏供年一十九嵗係大同城軍<lb/>
人秦玉下餘丁秦銳男失記年月日期前去地名西窊<lb/>
打柴忽遇敵人阿都齊等搶去在營約住過三年有餘<lb/>
舊年十二月内有伏與同王彪俱跟小王子部下頭兒<lb/>
<pb n="KR2f0020_WYG_014-3b"/>
吉納等部落敵人不知多少踏氷過河在套住牧聽得<lb/>
衆敵人說一半過河與烏梁海敵人讐殺一半整置鞍<lb/>
轡又說要過河去不知過去不過去是伏同王彪各偷<lb/>
馬一匹脫走三晝夜於今年七月初九日從神木堡一<lb/>
步□墩走回一名張和尚供年一十三嵗係嚮水堡軍<lb/>
人張義男一名胡保住供年一十二嵗係嚮水堡軍人<lb/>
胡萬男一口胡旦旦供年一十四嵗係嚮水堡軍人胡<lb/>
洪女各供於嘉靖四年六月失記日期前往地内採打<lb/>
<pb n="KR2f0020_WYG_014-4a"/>
馬草掏菜忽遇敵人搶去在營約住過二十餘日是旦<lb/>
旦同胡保住張和尚遇晚脫走步行一晝夜於本年七<lb/>
月十三日從榆林城紅山墩走回一口張氏供年三十<lb/>
八嵗係波羅堡餘丁王釗妻嘉靖四年六月二十二日<lb/>
前去夾道地名韓家山鋤田忽遇敵人搶去在營住過<lb/>
二十七日氏見衆敵人往西地方搶去遇晚脫走步行<lb/>
一日二夜於本年七月十七日從雙山堡古塔平墩走<lb/>
回一名酆魚河供年一十七嵗係嚮水堡餘丁酆聰男<lb/>
<pb n="KR2f0020_WYG_014-4b"/>
失記年月日期赶驢二頭早往清平堡糴米出門約行<lb/>
十里忽遇敵人二十餘騎將魚河并驢搶去營中分與<lb/>
敵人昂哈博勒呼營裏放馬於河凍了過在河東住了<lb/>
一年舊年跟随我們一營敵衆約四五萬又踏氷復過<lb/>
河西套裏住牧魚河省得畨語近日新月兒出来有魚<lb/>
河主兒一家三箇敵人殺晒乾羊二箇酪彈一袋㚷子<lb/>
兩箇騎牽馬六匹跟大敵人往西邉搶去了魚河思想<lb/>
家鄉偷騎牽馬二匹脫走五晝夜於七月十七日從黄<lb/>
<pb n="KR2f0020_WYG_014-5a"/>
甫川築禄臺墩走回在營中住過三年聽得夥内敵人<lb/>
說要糾同套内大勢衆敵人綁紥皮筏浮水過河與黄<lb/>
毛敵人讐殺遺剰老小在套住牧有我思想家鄉商同<lb/>
搶去漢人馬二哇子係靈州人偷騎虎刺扇馬青扇馬<lb/>
各一匹法庫兒偷土黄扇馬一匹赤扇馬一匹脫走四<lb/>
晝夜到邉收送前来等因據供備呈到臣又據延綏總<lb/>
兵官彭楧呈為套中走回人口供報夷情事據榆林城<lb/>
把總都指揮僉事閻武呈䝉職等發下懐逺等堡解到<lb/>
<pb n="KR2f0020_WYG_014-5b"/>
套中走回男婦随拘通事趙禄等到司審得一名梁三<lb/>
哥則供年一十八嵗係涇州崇信縣陽保里民人梁源<lb/>
男在地名新集住坐嘉靖元年七月失記日期忽被敵<lb/>
人哈陶来搶去在營住過四年舊年十月内跟衆敵人<lb/>
踏氷過河在套住牧今年七月間有三哥則遇晚脫走<lb/>
步行一晝夜方出敵營又走二晝夜至七月十九日從<lb/>
懐逺堡古峯子墩走回一名鍾茂供年二十八嵗係榆<lb/>
林城軍人鍾臣弟一名張某兒供年一十七嵗係榆林<lb/>
<pb n="KR2f0020_WYG_014-6a"/>
城軍人張海男各供於嘉靖四年失記月日前往地名<lb/>
葉鹹灘打草忽遇敵人將某兒同鍾茂搶去在營約住<lb/>
過五六箇月是某兒等見得本家帳房内敵人前往大<lb/>
西邉地方搶去遇晚脫走步行五晝夜於本年七月二<lb/>
十一日從嚮水堡沙河墩走回等因備呈到臣又據協<lb/>
守寧夏地方副總兵都指揮同知劉玉呈為套中走回<lb/>
人口事嘉靖四年七月二十九日據守備靈州指揮同<lb/>
知沙金據迤東巡墩百户郁恩呈稱嘉靖四年七月二<lb/>
<pb n="KR2f0020_WYG_014-6b"/>
十七日卯時據紅山兒墩直日軍人趙良瞭見境外東<lb/>
北一人步行前来邉下同伏空夜不收王四兒審係套<lb/>
中走回人口扶弔過牆收送前来審得王氏供年三十<lb/>
嵗係靈州守禦千户所百户王經下餘丁馬表妻狀供<lb/>
嘉靖三年九月十七日在野收田忽遇敵衆三百餘騎<lb/>
將我搶去在營與敵人巴拉彭拾柴放羊住過一年衆<lb/>
敵人約有三百帳窠四五十處四散住牧夥内上馬敵<lb/>
人二百同糾合套内敵衆過河與黄毛敵衆讐殺去訖<lb/>
<pb n="KR2f0020_WYG_014-7a"/>
有我思想家鄉步走九晝夜到邉收送前来據此行間<lb/>
又據百户郁恩呈稱本月十七日午時據古寺墩直日<lb/>
軍人韓聰瞭見境外東北来二人騎牽馬四匹徑来邊<lb/>
下同伏空夜不收張祥審係套中走回人口將馬連人<lb/>
扶弔過牆收送到職審據潘庫兒供年一十八嵗係定<lb/>
邉營住人潘清男狀供嘉靖二年八月内失記日期同<lb/>
父前去鹽池䭾鹽忽遇敵人三十騎搶去前往大西邉<lb/>
搶去遇晚脫走步行四晝夜於本年七月二十一日從<lb/>
<pb n="KR2f0020_WYG_014-7b"/>
嚮水堡沙河山墩走回一名閻通供年二十四嵗係榆<lb/>
林城軍人閻隆弟嘉靖元年失記月日在歸徳堡地名<lb/>
龍池灣忽遇敵人托克托博勒呼等搶去在營住過三年<lb/>
有餘舊年十二月間跟随小王子部下頭兒吉納台吉<lb/>
諳達阿布該部落敵人不知多少踏氷過河在套住牧<lb/>
今年六月内有衆敵人要過河與烏梁海敵人讐殺到<lb/>
黄河畔紥筏浮渡淹了兩筏敵人不知多少其餘敵人<lb/>
因見水大害怕不敢過去復回在套住牧有我們一營<lb/>
<pb n="KR2f0020_WYG_014-8a"/>
敵人頭兒蘓爾齊巴爾圗等約有三千人每人晒乾羊一<lb/>
箇酪彈一袋收拾停當等田禾熟了要在平處地方搶<lb/>
是通遇晚見得衆敵人睡熟脫走步行二書夜至七月<lb/>
二十三日從清水營清水川墩走回一名小王兒供稱<lb/>
約年二十嵗係榆林城人忘記父母失記年月日期地<lb/>
名忽遇敵人搶去在營約住過十三四年舊年十二月<lb/>
間俱跟小王子部下頭兒吉納台吉諳達阿布該等部<lb/>
落敵人約有六萬餘多踏氷過河在套住牧有敵人三<lb/>
<pb n="KR2f0020_WYG_014-8b"/>
箇小頭兒托噶拉巴阿布該額實阿布該等帶領二萬<lb/>
敵人前往西黄河地名庫庫諾爾收捕額布勒敵人去<lb/>
了其餘敵人俱在套内不知搶不搶是小王兒見得衆<lb/>
敵人睡熟偷馬騎回等因據供備呈到臣看得延綏寧<lb/>
夏地方自去年十一月間敵衆入套之後走回人口無<lb/>
處無之本年七月以来一月之間走回男婦二十餘名<lb/>
口顯是在套之人數多中間供稱敵情或云要往西邉<lb/>
搶或云要往平地搶或云要搶田禾布絹三梭則此敵<lb/>
<pb n="KR2f0020_WYG_014-9a"/>
窺伺深入之謀決所必有近據總兵官彭楧呈稱據走<lb/>
回男子小王兒供報小王子部下頭兒吉納台吉諳達阿<lb/>
布該等部落敵人約有六萬餘多踏氷過河在套住牧有<lb/>
敵人三箇小頭兒托噶拉巴阿布該額實阿布該等帶<lb/>
領二萬敵人前往西黄河地方庫庫諾爾收捕額布勒<lb/>
敵人去了其餘敵人俱在套内不知搶不搶等情未知<lb/>
虚實若如所供敵衆二萬前去河西尋殺西海額布勒<lb/>
等寇其在套之數當亦不減數萬但沿邉一帶營窠帳<lb/>
<pb n="KR2f0020_WYG_014-9b"/>
房逺近聮絡止是零敵行走並無大衆近邉此其姦謀<lb/>
未可窺測除嚴督各鎮將官分布人馬嚴謹隄備若有<lb/>
緊急聲息另行具奏外縁係套中走回人口供報敵情<lb/>
事理為此具本順差承差趙禎親賫謹具題知<lb/>
　　一爲聲息事<lb/>
題為聲息事嘉靖四年八月初一日據分守莊浪地方<lb/>
副總兵魯經呈為探哨夜不收被擄走回供報敵情事<lb/>
本年七月十七日據李名等供係莊浪衛夜不收本月<lb/>
<pb n="KR2f0020_WYG_014-10a"/>
初十日䝉差名同夜不收丘成邵六土軍敦只保卯三<lb/>
申保等六名各騎馬匹前去邉外探哨聲息十五日到<lb/>
髙廟兒巳時爪見敵人新行人馬踪跡約有三百餘騎<lb/>
奔往蘆塘行去各役回至斬石硤十六日未時瞭見敵<lb/>
人四五百跟襲前来各役四散奔走棄馬上山名等三<lb/>
名脫走回原丘成邵六申保不知存亡得此行間十八<lb/>
日據丘成邵六供報遇見敵衆將申保鎖綁去訖成同<lb/>
邵六奔入稠宻林内藏伏至晚脫走随據申保亦報十<lb/>
<pb n="KR2f0020_WYG_014-10b"/>
六日遇見敵衆精兵四五百騎牽馬匹將保鎖綁牽至<lb/>
速秃堡下營問說莊浪人馬有多少西畨在那裏住牧<lb/>
有保回言莊浪人馬有二三千西畨在河那邉住坐其<lb/>
人說稱我是小十王的兒子領頭哨五百走了一箇月<lb/>
纔到這裏分些敵人往銀銅鎮羌西畨地面尋些乾糧<lb/>
歇馬十數日等我的老子後頭領著二萬人馬到来一<lb/>
同要去西海尋收額布勒阿爾托蘓敵人去裏將保綁<lb/>
縛在營至半夜時分聽得衆敵人俱往他頭目根前去<lb/>
<pb n="KR2f0020_WYG_014-11a"/>
了止留小敵人三人看守馬匹有保將繩掙脫乗黒走<lb/>
来等因據供備呈到臣本月十一日又據守備西寧地<lb/>
方署都指揮僉事彭濬生為敵營走回人口哨報聲息<lb/>
事本年七月二十六日申時據迤北小石山看柞夜不<lb/>
收李鎖住收送敵營走回男子一名劉長生供係鞏昌<lb/>
府禮縣人失記里分有我哥哥見在洮州衛當軍正徳<lb/>
十三年十月内我去洮州與軍送食米行到中途撞遇<lb/>
敵人二千多把我搶去山後住了一箇月過黄河来到<lb/>
<pb n="KR2f0020_WYG_014-11b"/>
西海上趂草住牧搶我的敵人名達勒達格爾是頭目<lb/>
阿爾托蘓的人這七月内我聽得衆敵人說北邉小王<lb/>
子敵人要来尋殺都害怕那營躱住黄河南去我想父<lb/>
母家鄉與先年搶去莊浪人一箇商量黒地裏乗空騎<lb/>
牽馬十八匹脫去天明時敵人十箇赶来把他兩箇人<lb/>
同馬盡都捉著去了我藏在深草裏不曽尋見我步行<lb/>
走了七日到北邉石硤夜不收引送前来供的是實等<lb/>
因行間本日酉時又據差哨西海夜不收蔡王加等供<lb/>
<pb n="KR2f0020_WYG_014-12a"/>
報本月十九日䝉兵備守備官㑹差探哨依䝉從今納<lb/>
硤出境晝伏夜行二十一日申時哨至拉哩山瞭望並<lb/>
無營帳次日下山爪得敵人踪跡從海南徑透黄河腦<lb/>
去訖本月二十七日午時又據差哨迤北大小沙河夜<lb/>
不收焦彦才等供報依䝉從徹徹哩出境晝伏夜行二<lb/>
十二日酉時哨至蘇爾山瞭望大小沙河並無營帳火<lb/>
光次日下山爪得蹤影徑往海西去訖二十四日回還<lb/>
行至暖水塘瞭見敵人三十餘騎從北往南去訖等因<lb/>
<pb n="KR2f0020_WYG_014-12b"/>
各供得此㑹同兵備副使陳鼎議得走回人口劉長生<lb/>
供說阿爾托蘓部落畏懼小王子人馬尋殺那營南度<lb/>
夜不收蔡王加等供報哨爪聲息亦從海南透黄河腦<lb/>
去訖竊料此刻既已攜營南行必有侵犯洮河之勢但<lb/>
其情譎詐未可測度除嚴謹隄備呈乞照驗等因到臣<lb/>
案查先據延綏總兵官署都督僉事彭楧呈為套中走<lb/>
回人口供報夷情事據走回人口一名小王兒供稱約<lb/>
年二十嵗係榆林城人忘記父母失記年月日期地名<lb/>
<pb n="KR2f0020_WYG_014-13a"/>
因遇敵人搶去在營約住過十三四年舊年十二月間<lb/>
俱跟小王子部下頭兒吉納台吉諳達阿布該等部落<lb/>
敵人約有六萬餘多踏氷過河在套住牧有敵人三箇<lb/>
小頭兒托噶拉巴阿布該額實阿布該等帶領二萬敵<lb/>
人前往西黄河地名庫庫諾爾收捕額布勒敵人去了<lb/>
其餘敵人俱在套内不知搶不搶等因據供呈報到臣<lb/>
除具題外今據前因臣看得分守荘浪西寧副總兵魯<lb/>
經守備西寧地方署都指揮僉事彭濬㑹同整飭西寧<lb/>
<pb n="KR2f0020_WYG_014-13b"/>
兵備副使陳鼎各呈前項賊情與延綏總兵官彭楧所<lb/>
呈報事情相同為照夷狄相攻中國之利况額布勒等<lb/>
殘寇竊伏西海戕害我屬畨侵掠我邉境數年未曽寜<lb/>
息方議調兵征剿今迤北大舉逺来尋襲事恐不虛意<lb/>
其桀驁不馴同𩔖相惡將互相仇殺以雪我兵民之<lb/>
憤亦未可知但此時既已先知那營南向臨河住牧恐<lb/>
其被逐無奈渡河犯我洮河地方深入屬畨境界臨鞏<lb/>
切近州縣難保無虞其一枝原在莊浪涼州五方寺巴<lb/>
<pb n="KR2f0020_WYG_014-14a"/>
薩等處住牧不時入境侵掠者若見迤北大舉逺来必<lb/>
將逃遁犯我靖邊蘭州等處防禦之計俱不可不謹已<lb/>
經行仰鎮守陜西署都督僉事鄭卿轉行提調洮岷河<lb/>
等處叅將王璣整飭洮岷邉備副使翟鵬及固原靖邊<lb/>
蘭州各該守備等官各要嚴謹烽堠慎固邉防整㮶軍<lb/>
馬鋒利器械多差乖覺人役逺為哨探倘果過河入境<lb/>
即便督率官軍據守險隘随宜截剿飛報鄰境官軍相<lb/>
機應援若彼勢衆大我兵寡少作急呈報軍門發兵䇿<lb/>
<pb n="KR2f0020_WYG_014-14b"/>
應不許畏縮觀望縱賊深入貽患地方外縁係邉境節<lb/>
報聲息事理為此具本順差承差趙禎親賫謹具題知<lb/>
　　一為乞留守備官員以慰邉人事<lb/>
題為乞留守備官員以慰邉人事據陜西等處承宣布<lb/>
政使司帶管固原兵備左叅政成文呈前事内開固原<lb/>
州衛甘州羣牧所苑馬寺等衙門土漢軍民額森克等<lb/>
連名狀告固原地方比年以来兵荒相繼科索無已軍<lb/>
民困憊幾不聊生守備劉文奉勑前来留心撫卹並無<lb/>
<pb n="KR2f0020_WYG_014-15a"/>
纎毫科擾防邉事宜無不修舉至今四年地方保障無<lb/>
虞軍民皆得安堵近聞本官陞任遊擊軍民土達殊失<lb/>
仰望如䝉准告乞賜轉達將本官存留照舊守備撫恤<lb/>
土人防禦寇患以慰邊人便益等因據此看得固原地<lb/>
方平漫千里是處通邊最為喉襟要地且有楚肅韓三<lb/>
府黔國公家人草塲固原州衞苑馬寺羣牧所軍民土<lb/>
漢雜處尤難撫馭守備劉文乃能致衆心傾仰略無間<lb/>
言使非謀勇素能撫馭有道未必至是職與本官相處<lb/>
<pb n="KR2f0020_WYG_014-15b"/>
二年其立心制行誠有可取衆心愛戴原非倖致今雖<lb/>
陞任未慊輿情况臨敵易將兵家所忌目今地方多事<lb/>
正望本官設備以安地方脫若轉去代之者未如本官<lb/>
之賢借使果賢然乍到地方人情土俗地里險易便未<lb/>
易知區畫布置難保無失合無俯順下情將本官保陞<lb/>
叅將職銜仍在固原統馭人馬叅守地方便益呈乞照<lb/>
詳施行等因到臣随據固原衛指揮使司申為保留恤<lb/>
軍將官以安邉人禦防寇患事内稱節據本衛在城左<lb/>
<pb n="KR2f0020_WYG_014-16a"/>
右中三所并在外鎮戎平邊西安州哈喇圗紅古城甘<lb/>
州羣牧所苑馬寺等衙門土漢軍民唐浩等狀告固原<lb/>
地方臨邉衝要土漢雜處連年敵衆侵犯深入平鞏腹<lb/>
裏地方殘害生民加以天年薄收軍民饑饉人不聊生<lb/>
軍逃馬死無人撫恤地方十分狼狽嘉靖元年九月内<lb/>
新任守備都指揮劉文前来見得軍馬消耗存恤招撫<lb/>
及清勾逃軍二千餘名并將倒死馬匹查審有力者督<lb/>
併買補貧難者呈禀上司乞計銀兩茶馬給領存恤其<lb/>
<pb n="KR2f0020_WYG_014-16b"/>
城堡墩臺邉情事宜無不留心修舉至今四年知軍艱<lb/>
苦絶無科擾軍民得蘇先年敵衆常駐本境邉外接界<lb/>
寧夏地方實保圗水住為窠穴窺伺搶掠頻擾受害本<lb/>
官随到知有前敵統領官軍三百員名出邉追逐至今<lb/>
不敢在此駐牧邉人安堵且又熟知邉情遇有聲息謀<lb/>
算無失地方無虞今聞陞任寧夏遊擊浩等人心傷痛<lb/>
無所仰望縱有新官前来不似本官存心軍馬終復消<lb/>
廢如䝉准告乞賜轉達上司將本官存留保障地方撫<lb/>
<pb n="KR2f0020_WYG_014-17a"/>
安土達有警兵將知心有賴保障便益等因據此照得<lb/>
本衛槩管地方軍民土漢雜處城堡百十餘座墩隘百<lb/>
十餘處若非才能守備撫處最為難守節因邊患地方<lb/>
殘害邉備廢弛自陞守備劉文到任委的恤軍地方事<lb/>
宜無不修舉下人恱服今陞别鎮官軍有失仰望呈乞<lb/>
施行等因随據操守鎮戎所指揮千百户旗軍尹隆等<lb/>
操守西安州指揮千百户旗軍張塤等操守哈喇圗地<lb/>
方指揮千百户旗軍楊信等各具狀告稱本官善撫軍<lb/>
<pb n="KR2f0020_WYG_014-17b"/>
士衆心愛戴要乞保留撫安地方又據固原等州縣土<lb/>
達義勇民壯召募滿忠等告稱原係土人共有一千之<lb/>
數先年都指揮郭遡統領人各得所遇敵取勝後本官<lb/>
病故節被貪官營求管領剥削科害如見骨髄累及逃<lb/>
竄止存五百有餘嘉靖元年䝉欽差總制李都御史將<lb/>
貪官革退行令守備劉文徑自統領到今三年存恤召<lb/>
撫禁革科害將前逃故土達屢行清補已復原額今聞<lb/>
將本官陞任寧夏遊擊又委别官管領誠恐復遭毒害<lb/>
<pb n="KR2f0020_WYG_014-18a"/>
乞要垂念土人存留本官撫恤等情又據固原州衛甘<lb/>
州羣牧千户所各堡地方老人總小甲周大用等固原<lb/>
衛致仕閒住都指揮指揮千百户等官黄海等各呈保<lb/>
前情又據固原州儒學學正丁琰等生員徐尚文等聽<lb/>
選監生徐尚忠等亦各呈稱竊見固原實西北重地三<lb/>
邉總要逓年累因敵衆深入搶掠狼狽前官勇懦貪㢘<lb/>
不一自守備劉文任事以来諳練老成立心㢘慎體察人<lb/>
情而撫恤有方整理兵馬而設備有法以此軍民仰賴<lb/>
<pb n="KR2f0020_WYG_014-18b"/>
地方靖安況禦敵勇猛軍士恱從今䝉推陞寧夏遊擊<lb/>
一方人心失望又見敵衆在套不久出沒伏望憫念地<lb/>
方俯悉下情暫留本官區處便益等情各呈告到臣案<lb/>
查先為整理邉務以備寇患事該臣題准兵部咨該本<lb/>
部尚書金獻民題前事又該太監張忠題為陳言邉務<lb/>
事皆要於固原添設叅將一員本部題奉欽依行臣議<lb/>
處臣查得延綏寧夏甘肅三鎮各有分守叅將陜西近<lb/>
因畨人侵犯已於洮岷河州等處設叅將一員合無照<lb/>
<pb n="KR2f0020_WYG_014-19a"/>
依各官所擬添設叅將一員分守固原環慶靖虜蘭州<lb/>
地方仍在固原駐劄操練軍馬修理闗隘撫安土人如<lb/>
各處有警往来應援截殺各守備防守等官俱聽調遣<lb/>
然添官非難得人為難任非其人權任雖重徒生厲階<lb/>
看得守備署都指揮僉事劉文老成練達曉暢軍旅以<lb/>
精强理邉務以㢘慎得人心衆口一辭並無非議倘蒙<lb/>
采納許設分守官員乞勑兵部就將都指揮僉事劉文<lb/>
擢任叅將分守固原環慶等處則委任得人地方有託<lb/>
<pb n="KR2f0020_WYG_014-19b"/>
等因已於本年六月初七日具題外未䝉查覆之先已<lb/>
聞將劉文推陞寧夏遊擊將軍續又聞兵部覆臣前<lb/>
奏䝉准固原添設叅將一員未知將何官推任今蒙前<lb/>
因臣切照固原等處委係防邊重地闗中根本所繫内<lb/>
有監牧馬匹及各王府功臣草塲土漢雜處最難撫馭<lb/>
前該守備官員㢘貪相半勇怯不同人心向背亦復不<lb/>
一今一聞守備都指揮劉文陞任闔境地方官軍民庶<lb/>
莫不咨嗟歎息羣聚告保喧動一方乃至學校諸生衆<lb/>
<pb n="KR2f0020_WYG_014-20a"/>
口一辭咸有乞留之願自来將官改任未有得人心如<lb/>
是者臣惟該部推舉固原等處叅將必是老成練達<lb/>
熟知戎務但地利不如人和耳聞不如目見今大敵在<lb/>
套深入之謀旦夕難測若用劉文則兵將相知可以克<lb/>
敵制勝臨敵易將縱得其人而地利未能周知人心未<lb/>
必協服及照寧夏逰擊亦係緊要將軍但衝鋒破敵得<lb/>
一驍勇慣戰之人即可委用陜西三邉似此固多非若<lb/>
固原兼戰守之任繫軍民之心必須謀勇兼濟弛張合<lb/>
<pb n="KR2f0020_WYG_014-20b"/>
宜乃可勝任求之目前良不易得如䝉伏望聖明深念<lb/>
地方之重俯察邉人之情乞勑兵部再議合無將劉文<lb/>
陞任分守固原環慶靖邊蘭州等處叅將别推將官寜<lb/>
夏逰擊或就將推代劉文官員更任寧夏遊擊將軍則<lb/>
彼此俱便兵民有所繫屬地方獲安緣係乞留守備官<lb/>
員以慰邉人事理未敢擅便為此具本順差承差趙禎<lb/>
親賫謹題請㫖<lb/>
　　一為傳報邊情事<lb/>
<pb n="KR2f0020_WYG_014-21a"/>
題為傳報邊情事據花馬池按伏協守延綏地方副總<lb/>
兵署都指揮僉事趙瑛呈為乞請委官分守地方事為<lb/>
照敵衆在套住牧月久節次侵犯䝉調集兵馬擺邉拒<lb/>
遏追截剿殺彼知有備不敢再犯遂由靖邊地方渡河<lb/>
竊入幸䝉軍門傳督各路將士合兵截剿斬獲首級奪<lb/>
獲戰馬餘敵復至邉牆舉燒號烟答話尋接知被斬殺<lb/>
號哭歸巢糾衆復讐勢所難免防範之機時不敢怠緣<lb/>
今叅將劉謹偶患傷寒缺官分守乞賜委官前来暫守<lb/>
<pb n="KR2f0020_WYG_014-21b"/>
本營地方操練兵馬有警㑹合截殺庶不誤事呈乞照<lb/>
詳等因到臣為照大敵在套住牧月久其?從河西荘<lb/>
浪地方浮渡黄河入我靖邊境界者已該陜西寧夏各<lb/>
該地方將官斬獲數多餘賊拆邉歸巢糾衆復讐之計<lb/>
難保必無防範誠宜嚴謹緣花馬池地方乃敵衆侵犯<lb/>
必由之地分守叅將劉謹既稱患病難以責成相應委<lb/>
官署管查得定邉營把總慶陽衛指揮僉事魏錕近奉<lb/>
欽依陞任署都指揮僉事守備環慶地方緣環慶現有<lb/>
<pb n="KR2f0020_WYG_014-22a"/>
新任分守叅將李勲在彼事情稍緩况定邉營與花馬<lb/>
池止隔一程除就行委本官前去花馬池暫署分守事<lb/>
務有警㑹合副總兵趙瑛相機戰守外但敵衆之性貪<lb/>
得無厭近雖遭剉遯歸其大衆尚在套中況沿邉一帶<lb/>
雖有邉牆低薄易於掏穵兵馬雖已分布而地里寛漫<lb/>
把截不敷臣今在寧夏地方親歴各該營堡閱視邉備<lb/>
䇿勵官軍振揚威武及通行延寧二鎮主副叅遊大小<lb/>
將領等官加謹隄備遇警協力剿追外緣係傳報邊情<lb/>
<pb n="KR2f0020_WYG_014-22b"/>
事理為此具本専差舎人張偉謹具題知<lb/>
　　一為敵衆聲息事<lb/>
題為敵衆聲息事嘉靖四年八月十八日據分守莊浪<lb/>
地方副總兵魯經呈為大勢敵衆犯邉斬獲首級事本<lb/>
年七月二十三日辰時據土豹嶺夜不收許三保報二<lb/>
十二日未時瞭見敵衆約有一千五百陸續從頭水古<lb/>
城行來到土豹嶺一帶住歇本日巳時據松林墩夜不<lb/>
收胡以得報二十二日未時瞭見敵衆一千五百内五<lb/>
<pb n="KR2f0020_WYG_014-23a"/>
百在松林墩硤住歇一半透寡夫水行来得此一面差<lb/>
人拘收四野人畜一面整兵隄備間本日未時據馬塲<lb/>
溝夜不收文得報本時瞭見鋪溝敵衆灰塵大起有賊<lb/>
三騎到壕站立本職當統在城漢土馬步守城官軍把<lb/>
總指揮陳璽等一千二百馳至本溝迎遇敵衆三百餘<lb/>
騎就與交鋒對敵間溝内突出伏賊七八百齊擁前来<lb/>
本職申嚴號令督勵官軍齊力箭砲相攻其衆答話我<lb/>
是小王子頭哨尋收西海敵人不要當路尋些乾糧等<lb/>
<pb n="KR2f0020_WYG_014-23b"/>
語自未戰至五更時敵見官軍勇猛方纔退遁况兵馬<lb/>
數少掣軍回城慮得鎮羌岔口孤懸兵寡疾調紅城子<lb/>
守備楊和人馬前来合兵二千馳至岔口二十五日戌<lb/>
時據鎮羌夜不收徐友元報巳時有大寇六運聮絡約<lb/>
有一千五百突至鎮羌堡邉攻圍袁守備人馬得此兵<lb/>
至鎮羌堡二十六日巳時據打魚嶺夜不收宋名報卯<lb/>
時瞭見石板溝敵衆五六百徑奔鎮羌行来本職即時<lb/>
統兵出堡遇敵交鋒對敵其衆退往西古城行去赶至西<lb/>
<pb n="KR2f0020_WYG_014-24a"/>
古城硤敵已逺遁掣軍回堡二十七日二更時分據孤<lb/>
頭嘴夜不收劉回山報申時瞭見敵衆一千五百從野<lb/>
遜嶺行来板溝住歇本職當疾分布守備楊和袁英把<lb/>
總指揮陳璽等領哨本職督同千户魯瞻往来提調兵<lb/>
至栢楊溝腦巳時遇見敵兵撲来就與交鋒對敵戰至<lb/>
申時本職申嚴號令督勵官軍齊力用命衝攻數合就<lb/>
陣斬首一顆奪獲馬十二匹騾一頭軍器等件敵見<lb/>
我軍猛擊又見射死人馬數多其衆方退乗勝追至栢<lb/>
<pb n="KR2f0020_WYG_014-24b"/>
林口迎據孤頭嘴夜不收劉榮報酉時瞭見敵衆見有<lb/>
三千餘騎邀赶空馬到彼下營恐堕其計掣兵回堡查<lb/>
得守備袁英被敵射訖一箭二十八日據探哨夜不收<lb/>
王英等供報二十五日到青沙嶺登髙瞭見黒馬圈河<lb/>
敵衆約有二千餘騎伏瞭至晚乗黒偷騎其馬二匹前<lb/>
来三十日卯時據本堡瞭髙夜不收徐友元報瞭見迤<lb/>
東敵衆三千邀赶空馬約有一千五百順河行来本職<lb/>
出兵迎敵就與交鋒鏖戰一日有人答話我是小王子<lb/>
<pb n="KR2f0020_WYG_014-25a"/>
的頭哨後有人馬二萬来尋額布勒不要當路收了西<lb/>
海敵人你地方上安靜等語其衆徑奔西古城行去況<lb/>
人馬數少又無援兵掣軍回堡照得莊浪紅城子兵馬<lb/>
掣空恐其乗虚入寇掣軍回城除將守備楊和發回本<lb/>
堡防守外為照此敵連日大舉入寇鎮羌等處答話是<lb/>
小王子人馬尋收西海敵人雖被官軍斬獲微功追逐<lb/>
西遁近日探哨人役瞭見蘓海圗蘆塘烟霧不絶囬水<lb/>
又有敵衆二百在彼住牧及照套中走回男子韓進保<lb/>
<pb n="KR2f0020_WYG_014-25b"/>
二名供說套人一萬尋收額布勒去訖遺下精兵三百<lb/>
在彼牧馬前後供詞果不為虚倘賊糾合西海回子大<lb/>
舉壓境住牧而本城兵馬不敷誤事非輕呈乞請調大<lb/>
兵併力防守等因到臣查得先該鎮守甘肅總兵官姜<lb/>
奭分守莊浪副總兵魯經各呈稱節有回㓂作亂聲息<lb/>
缺兵防守已經行令陜西遊擊將軍陶文管領逰兵於<lb/>
安定㑹寧等處住劄及行延綏逰擊將軍張鳯領兵暫<lb/>
於腹裏附近去處按伏待河西有警調去應援截殺節<lb/>
<pb n="KR2f0020_WYG_014-26a"/>
經具題外後因河西聲息稍緩及查莊浪涼州等處糧<lb/>
草缺乏將二支兵馬俱留固原環慶地方防禦河套之<lb/>
衆今副總兵魯經既呈稱敵勢重大本城兵馬不敷相<lb/>
應調遣又經行令逰擊將軍陶文統領人馬仍住原擬<lb/>
㑹寧安定地方住劄倘有緊急即便調去應援及將遊<lb/>
擊將軍張鳯遊兵亦各整備聽調外本月十九日又據<lb/>
本官呈為整理邉務以防寇患事本月十三日據守備<lb/>
西寧署都指揮僉事彭濬呈開本月初六日酉時據夜<lb/>
<pb n="KR2f0020_WYG_014-26b"/>
不收趙驢兒傳報荘浪夜不收哨得小王子人馬一萬<lb/>
七千從後山一半鎮羌西古城地方一半由涼州永昌<lb/>
展展口齊哩克逹巴地方俱過大通河徑透西海行去初<lb/>
八日申時又據探哨夜不收史努爾等供報䝉差於八<lb/>
月初三日酉時哨到拉哩山瞭見海上並無營帳火光<lb/>
初四日下山爪得止有新舊馬蹤跡奔往南去跟蹤襲<lb/>
至巴圗爾山瞭見敵衆頭畜俱在倒塘順黄河一帶柳<lb/>
林内劄帳住牧約有四千餘騎往迴程途約行一十二<lb/>
<pb n="KR2f0020_WYG_014-27a"/>
日初五日晚行至徳沁山瞭見大海北營帳火光三十<lb/>
餘里次日天明又瞭敵有六七十騎亦無頭畜帳房往<lb/>
迴程途約行六日小海約行九日初九日午時又據巴<lb/>
鄂特丹津蕃人本巴實迪等供報七月二十八日䝉差我<lb/>
們八箇人前去山後大通河哨探小王子敵人初二日<lb/>
到了大通河山上瞭見敵人單騎人馬有七八千從大<lb/>
通川過了三日徑往西南去了等情得此㑹同兵備副<lb/>
使陳鼎議得大夥敵衆自北而南俱係單騎精兵勢不<lb/>
<pb n="KR2f0020_WYG_014-27b"/>
徒行雖稱傳報小王子部内招尋西海窠敵但恐彼此<lb/>
合勢内侵上而甘涼下而莊古必被蹂踐而西寧乃邊<lb/>
人盤據之地尤切近災者本城兵馬數少其何能支乞<lb/>
要分兵併力防守等因備呈到臣本月二十三日又據<lb/>
副總兵魯經呈為大勢敵衆犯邉缺兵防守事本月十<lb/>
五日辰時據孤頭嘴夜不收張俊報十四日巳時瞭見<lb/>
敵衆約有八九千邀赶空馬陸續從黄草衝行来奔往<lb/>
伊遜嶺行去至晚方盡内有敵衆二三百到墩叫說我<lb/>
<pb n="KR2f0020_WYG_014-28a"/>
們是小王子的人馬去尋西海敵人因是馬乏跟不上<lb/>
前頭人馬且在這裏歇馬三四日去荘浪城邉尋搶乾<lb/>
糧等語照得前敵四五千於七月二十五日至三十日<lb/>
陸續入至鎮羌本職統兵到彼連日與敵鏖戰追逐西<lb/>
行今報前因㑹同遊擊將軍嚴鎧議得大敵復由原路<lb/>
来在境外伊遜嶺等處聲言歇馬三四日要来莊浪搶<lb/>
掠等情雖是故張聲勢其情叵測查得鎮羌見有備禦<lb/>
人馬三百二十岔口添設遊兵指揮張勇等二百相兼<lb/>
<pb n="KR2f0020_WYG_014-28b"/>
備禦步軍一百防守外却將遊兵人馬盡數掣去鎮岔<lb/>
二堡倘彼糾衆臨城兵力不支誤事非輕職等度其聲<lb/>
勢將主客兵馬分布武勝南大通及本城聨絡設伏有<lb/>
警互相併力戰守外切縁本城漢土馬步官軍除公差<lb/>
爪哨守墩等項并老弱不堪外見在堪征不上八百雖<lb/>
有遊兵一千五百委的兵寡不敷戰守而鎮羌岔口孤<lb/>
懸尤甚若不増兵防守臨期誤事未便呈乞照詳等因<lb/>
到臣看得分守莊浪副總兵都督同知魯經節次所呈<lb/>
<pb n="KR2f0020_WYG_014-29a"/>
與延綏寧夏甘肅總兵官彭楧姜奭等呈報大略相同<lb/>
為照北敵小王子部落人馬擁衆過我荘浪邉境尋襲<lb/>
額布勒等衆敵據西寧守備兵備官所報約有一萬七<lb/>
千之數其後運追赶前營不及見在莊浪地方聲言侵<lb/>
掠者當亦不減數千入境之初副總兵魯經督領守備<lb/>
都指揮楊和等交鋒對敵就陣斬獲首級一顆奪獲馬<lb/>
騾一十二匹頭及夷器等件數多雖係微功但大敵壓<lb/>
境我兵寡少乃能出軍交戰勞勛可嘉切恐西海邊寇<lb/>
<pb n="KR2f0020_WYG_014-29b"/>
被北部大勢追逐必有奔竄過河犯我洮河之勢而北<lb/>
部大營尋襲回還荘浪涼州一帶地方固難保其無患<lb/>
而我蘭州靖邊等處止隔一河窺伺深入之謀亦或有<lb/>
之雖調陜西遊擊陶文延綏遊擊張鳯各所領逰兵在<lb/>
於附近地方駐劄待彼處如果事情緊急速去䇿應但<lb/>
沿邉境外套人聨絡窺伺即今秋髙馬肥又在收成時<lb/>
月正在垂涎寇掠之時顧此失彼誠為可慮臣謹當居<lb/>
中節制酌量聲勢緩急輕重随宜調遣待查各賊向往<lb/>
<pb n="KR2f0020_WYG_014-30a"/>
的確縁由另行具奏外緣係節次傳報敵衆聲息事理<lb/>
為此具本専差舍人張琥親賫謹具題知<lb/>
　　一為擢用繁難府分正官以從民便事<lb/>
題為擢用繁難府分正官以從民便事准吏部咨文選<lb/>
清吏司案呈奉本部送吏科抄出該臣題前事照得陜<lb/>
西平涼府所屬三州七縣地薄糧重民少差多田無豐<lb/>
厚之獲嵗多霜雹之災逃移者無顧戀而不歸見在者<lb/>
坐包陪而亦困内而宗室繁衍嵗増祭葬壙價不下千<lb/>
<pb n="KR2f0020_WYG_014-30b"/>
百餘兩外而節被敵騎深入殺擄人口搶掠頭畜殆盡<lb/>
舉目蕭然加以畨漢雜處盜賊不時竊發敵衆在套饋<lb/>
運自不容緩臣觀天下郡縣地方彫敝生民困苦未有<lb/>
甚於此也其府州縣正官必得精敏强幹之人乃克有<lb/>
濟近年銓選官員因見時勢難為或到任未久而求去<lb/>
或中途托疾而不来或憂憤成疾而物故或告辭不允<lb/>
而逃歸其在任者不過延捱月日茍圖餬口上司比較<lb/>
錢糧俛首受責一聞考察黜退欣然而往夫人之情既<lb/>
<pb n="KR2f0020_WYG_014-31a"/>
入仕途豈不思久任以規取利名哉蓋亦有甚不獲已<lb/>
焉者矣今本府佐貳及州縣正佐缺官甚多除另行具<lb/>
奏外而知府乃一郡之領袖尤在得人查得本府自知<lb/>
府安惟學陳逵之後未有歴任至三四年者非改調則<lb/>
黜退近日知府孫聰到任未及一年又以養親告回致<lb/>
仕百務廢弛拖欠積年邉糧一十七萬有餘官吏師生<lb/>
廩糧經年不得支給所轄驛傳馬驢夫逃亡大半傳舍<lb/>
幾空使客經過或致稽延累臣受命提督邉務錢糧重<lb/>
<pb n="KR2f0020_WYG_014-31b"/>
事因無正官難以責成聞陞有知府竇明未知何日到<lb/>
任臣竊謂此等知府必得曽歴邉方習險難耐勞苦者<lb/>
超常格而用之庶肯勉修職業若照常例推陞未曽到<lb/>
任先已灰心安能望其舉職竇明雖有才能曽任京堂<lb/>
未歴艱苦用之腹裏固有餘裕處之斯地恐亦難堪節<lb/>
據平涼縣里老耆民魏慶䝉釗等平涼府縣儒學廩増<lb/>
附學生員李文縉謝經等及致仕省祭等官連名告保<lb/>
本府同知任守徳剛介自守不為勢利所怵欲將本官<lb/>
<pb n="KR2f0020_WYG_014-32a"/>
奏請陞任知府小民得安等情臣因詢問本官民情邉<lb/>
務随事應答俱有條理及查本官係山西靈石縣人歴<lb/>
任河南獲嘉縣保定清苑縣知縣推陞山東東平州知<lb/>
州任内節經巡撫等官保舉及又博訪得慶陽府寧州<lb/>
知州王暘由進士歴任今寧州廢弛已久本官莅事以<lb/>
来政務以漸修舉吏民畏服此二官者委的精勤强幹<lb/>
堪宰煩劇且年勞俱深亦堪擢用乞勑吏部再為訪議<lb/>
合無將新任知府竇明改任腹裏地方仍於任守徳王<lb/>
<pb n="KR2f0020_WYG_014-32b"/>
暘二人内擇用一員陞任平涼知府則人才器使不致<lb/>
於枉用小民稱便得藉以聊生不勝幸甚等因奏奉聖<lb/>
㫖吏部知道欽此欽遵抄出送司查得陜西平涼府知<lb/>
府先經推陞南京户部郎中馮裕後訪得本官事故未<lb/>
任又經推陞池州府同知竇明續又訪得馮裕無故起<lb/>
程赴任去訖已將多餘竇明調補鳯翔府知府訖今該<lb/>
前因案呈到部看得平涼府知府已經陞補馮裕赴任<lb/>
外所據奏保任守徳等難以覆奏合咨前去煩為知㑹<lb/>
<pb n="KR2f0020_WYG_014-33a"/>
等因備咨到臣照得平涼府委係臨邉險艱要衝之地<lb/>
節年知府俱不得人以致百務廢弛人民困苦奸弊横<lb/>
生錢糧負欠數多新除官員往往畏難多不赴任其赴<lb/>
任者又多不能展布臣深念時勢之難勉從士民之願<lb/>
因見本府同知任守徳及訪得寧州知州王暘才力有<lb/>
餘奏乞於各官内擇用一員陞任極知僭踰但地方安<lb/>
危所繫職業相闗誠非得已今准前因内開平涼府知<lb/>
府已經陞補南京户部郎中馮裕切思本府缺官將及<lb/>
<pb n="KR2f0020_WYG_014-33b"/>
一年其馮裕未知何月日陞補至今尚未到任恐亦畏<lb/>
險憚難不肯前来或别有事故亦未可知見今西北二<lb/>
邉各有大敵警報知府百責所萃政務浩繁似難久待<lb/>
除王暘已經陞任外如蒙乞勑吏部再為議處合無准<lb/>
將本府同知任守徳陞任知府以從民願以濟時難其<lb/>
馮裕該部别為查處實為便益縁係擢用繁難府分正<lb/>
官事理為此具本順差舎人張琥親賫謹題請㫖<lb/>
　　一為緊急聲息事<lb/>
<pb n="KR2f0020_WYG_014-34a"/>
題為緊急聲息事嘉靖四年九月十九日據分守荘浪<lb/>
西寧等處地方副總兵都督同知魯經呈為大勢敵衆<lb/>
壓境住牧請兵併力防守事本年八月二十一日申時<lb/>
據擺哨青羊水夜不收馬義報本日早有兼稍土軍明<lb/>
中住兒押同夜不收馬見爪路時久不見回還午時有<lb/>
馬義登髙瞭見敵衆三十餘騎從青羊水行来奔謊徐<lb/>
兒行去其馬見明中住兒爪無下落不知存亡本役赴<lb/>
城来報二十二日寅時據鎮羌擺哨西古城夜不收吳<lb/>
<pb n="KR2f0020_WYG_014-34b"/>
英走報二十一日申時瞭見敵衆二十餘騎從黒古城<lb/>
行来奔鎮羌迤東行去除差人傳諭各堡守掌官軍堅<lb/>
壁清野及整兵隄備外本日申時據紅城子擺哨小川<lb/>
兒夜不收楊正發報本日巳時瞭見敵衆二十餘騎從<lb/>
蘆井兒行来到邉站立本役来報二十三日五更時分<lb/>
據常山兒夜不收閻尾山報二十二日戌時瞭見敵衆<lb/>
七八十從中馬路行来奔土豹嶺行去随據四眼井夜<lb/>
不收黄海報二十二日戌時瞭見敵衆四十餘騎從五<lb/>
<pb n="KR2f0020_WYG_014-35a"/>
條嶺行来到昻吉爾水飲馬来報得此本日早差據夜<lb/>
不收徐剛報䝉差剛同土軍舎保爪尋土軍明中等二<lb/>
十二日晚行至青羊水遇敵五十餘騎將各役赶散舎<lb/>
保不知存亡本役脫走来報二十四日午時據四眼井<lb/>
夜不收蘇欽報本日早爪見敵衆馬蹤五十餘騎徑奔<lb/>
傳家水行去得此随據大沙溝夜不收李聚報本日卯<lb/>
時瞭見敵衆八十餘騎從張匾食井行来到壕站立来<lb/>
報得此二十六日午時據小溝兒夜不收劉成報本日<lb/>
<pb n="KR2f0020_WYG_014-35b"/>
辰時瞭見敵衆三運約有一百餘騎沿河行来徑奔野<lb/>
猪溝行去本日酉時據岔口堡随馬夜不收沈洪報本<lb/>
日巳時瞭見敵衆約有二百奔鏵尖堡行来徑投野猪<lb/>
溝行去随據寛溝夜不收馮俊報本日瞭見敵衆約有<lb/>
一百餘騎徑奔岔口行去本日亥時據黄草衝夜不收<lb/>
姚三報本日未時瞭見野猪溝敵衆五百順河行来奔<lb/>
栢林溝行去来報得此二十七日寅時據鎮羌堡随馬<lb/>
夜不收徐英傳報二十六日未時有擺哨黒古城夜不<lb/>
<pb n="KR2f0020_WYG_014-36a"/>
收翟居純西古城夜不收吳英各報瞭見敵衆一千餘<lb/>
騎内有駱駝四五隻上䭾行李邀赶空馬并馬駒三四<lb/>
運從黒古城行来徑奔迤東黄草衝行去随據野遜嶺<lb/>
夜不收孟連孤頭嘴夜不收李英各報前敵從黄草衝<lb/>
行来俱奔爛泥河行去據此復差原報人役傳諭鎮羌<lb/>
岔口守備按伏等官嚴加隄備本日亥時據岔口堡随<lb/>
馬夜不收施旺報有肅州襲職敵人二十名到岔口不<lb/>
聽阻當强行出堡行至馬營溝申時遇見敵衆二三十<lb/>
<pb n="KR2f0020_WYG_014-36b"/>
騎從杜家沙溝林内突出與敵人對敵報與武勝堡設<lb/>
伏百户范璋領兵追殺訖本役来報得此慮得大敵連<lb/>
運經過而敵人强行恐有疎虞分差荘浪把總指揮陳<lb/>
璽等帶領漢土有馬官軍三百夤夜前去䇿應續據本<lb/>
官回稱次日早兵至武勝堡有百户范璋說稱敵已回<lb/>
遯同敵人車輛到堡本職随帶官通敵使人等復至馬<lb/>
營溝踏襲蹤跡由杜家沙溝行去差據夜不收張英襲<lb/>
得前敵奔張匾食井出境去訖拾獲勑書一道交與伴<lb/>
<pb n="KR2f0020_WYG_014-37a"/>
送敵人百戸金海收領外二十九日辰時據鎮羌擺哨<lb/>
黒古城夜不收馬連報二十八日巳時瞭見敵衆七八<lb/>
十騎從黒古城行来到牆□兒牧馬来報随據火石溝<lb/>
夜不收于伍報二十八日申時瞭見敵衆二十餘騎牽<lb/>
狗四隻從鎮羌行来奔火石溝行去得此據此探哨夜<lb/>
不收楊海土軍董只堡等八名供報䝉差各役襲探敵<lb/>
情依䝉出境晝伏夜行二十六二十七日分頭到於黒<lb/>
馬圈土豹嶺斬石硤蘓海圗蘆塘等處登山瞭見敵衆<lb/>
<pb n="KR2f0020_WYG_014-37b"/>
馬牛遍野撒放煙霧罩滿山川伏瞭至晚各掣回還行<lb/>
間及據火燒城逓運所申據夫丁趙玘告稱本年八月<lb/>
二十四日聞知敵人車輛前来有本所署印義官袁昇<lb/>
因是帶管武勝逓運所事預先要去催攅車輛本日晚<lb/>
帶領趙玘步行出堡一更時分行至鷹窩山忽遇伏兵<lb/>
二十餘騎撲来將袁昇射死趙玘脫走来報告乞施行<lb/>
得此又據武勝堡按伏秦州衛百戸范璋呈為敵衆出<lb/>
沒事本年八月二十五日䝉委本職帶領無馬步軍七<lb/>
<pb n="KR2f0020_WYG_014-38a"/>
十員名到堡按伏外本月二十七日酉時據岔口堡随<lb/>
馬夜不收施旺報稱進貢敵人車輛前来職領軍出堡<lb/>
迎䕶間又據岔口堡夜不收張牛兒報稱馬營溝有敵<lb/>
二三十騎與敵人對敵馳至石嘴兒撞遇敵人車輛一<lb/>
同到堡審得伴送通事說稱被敵射中敵人一名至二<lb/>
十八日早領兵同敵人前到對敵處所查得敵櫃一十<lb/>
八箇内被敵打開三箇俱是羊毛大黄照數交與伴送<lb/>
敵人官百户金海等收領載回呈乞施行随據委官甘<lb/>
<pb n="KR2f0020_WYG_014-38b"/>
州衛百户金海呈為敵人告要襲職事承奉陜西都司<lb/>
批差本職伴送敵人且結本囉等赴京襲職進貢本年<lb/>
八月二十七日自鎮𦍑起程到於岔口各有人馬䕶送<lb/>
至石門河有岔口軍士掣回各人行至馬營溝申時分<lb/>
遇敵二十餘騎從東北撲来有使車人丁奔走上山其<lb/>
敵就與敵人對敵内中傷敵人一名射傷三名今巳平<lb/>
復射死自己馬一匹搶去自己䭾勑馬一匹上䭾勑書<lb/>
五道内今襲輝和爾普覺國師巴延保喇一道指揮同<lb/>
<pb n="KR2f0020_WYG_014-39a"/>
知納延保喇一道指揮僉事烏納阿林一道已襲指揮<lb/>
使蘓拉保喇一道指揮同知納延保喇一道俱各搶去<lb/>
呈乞施行又據趙玘等告係臨洮府蘭州火燒城逓運<lb/>
所牛夫連名狀告本年八月二十七日應付敵人恰濟<lb/>
保喇牛車三十二輛未時分行至馬營溝遇敵二十餘<lb/>
騎將拽車官牛搶去八隻各夫脫走回堡告乞施行得<lb/>
此行據操守鎮羌堡地方蘭州衛指揮匡鍾岔口堡按<lb/>
伏秦州衛總旗王星吉各呈稱伴送夷人百户金海等<lb/>
<pb n="KR2f0020_WYG_014-39b"/>
不聽阻留將堡門撞開强行出堡各領人馬送至地界<lb/>
掣軍回堡呈乞施行得此九月初五日據常山兒擺哨<lb/>
夜不收宋名收送被擄走回夜不收胡以得供報䝉撥<lb/>
在於回回墓水爪哨八月十九日巳時忽遇敵衆五十<lb/>
餘騎撲来將同哨夜不收許三楊保滕三射死將以得<lb/>
搶到松山地方住歇見得敵衆精兵四五千在彼下營<lb/>
内有一人說是宣府人聽得敵人說到河凍了方纔入<lb/>
套去裏有以得至二十九日聽得衆敵人睡熟脫走来<lb/>
<pb n="KR2f0020_WYG_014-40a"/>
報得此初六日據探哨夜不收黄九兒等五名供報䝉<lb/>
紅城子守備官差去探哨晝伏夜行初五日行到一撮<lb/>
毛山登髙瞭見硤兒水敵衆五六百騎頭畜遍野撒放<lb/>
至晚掣回来報據此照得本境大敵萬餘占據蘓海圗<lb/>
等處久住不退時遣輕騎在於境外水頭瞧撲應哨人<lb/>
役及近邉往来行走顯有誘兵之計近日又有敵衆一<lb/>
千邀赶駱駝空馬從黒古城行来往東黄草衝行去意<lb/>
有大舉之謀難以測度除遵依提督軍門鈞帖内事理<lb/>
<pb n="KR2f0020_WYG_014-40b"/>
各守封疆慎固城堡按兵勿動不可與之爭鋒及相機<lb/>
剿殺追逐外叅照管押夷人百户金海不度敵勢重寡<lb/>
不聽阻留强行撞打堡門致賊搶掠其應哨夜不收土<lb/>
軍忠於王事例該優賞及查得本城漢土馬步官軍除<lb/>
公差買馬等項外見在堪征不上八百值因追戰無暇<lb/>
兵馬疲憊遇戰不敷支持况糜穀登塲尚未打碾若不<lb/>
再行請兵誠恐久驕不退倘彼乗虚糾衆萬一臨城而<lb/>
邉地失守累罪非輕合無俯念極邉重地早賜兵馬併<lb/>
<pb n="KR2f0020_WYG_014-41a"/>
力防守便益擬合通行為此除外合行具呈伏乞照詳<lb/>
施行等因到臣案查先據副總兵魯經呈稱敵衆連日<lb/>
大舉入侵鎮羌等處答話說是小王子人馬尋收西海<lb/>
敵人雖被官軍斬獲微功追逐西遯近日探哨人役瞭<lb/>
見蘇海圖蘆塘等處煙霧不絶及照套中走回男子韓<lb/>
進祿等供說套衆一萬尋收額布勒去訖遺下精兵在<lb/>
彼牧馬倘更糾合西海敵人大舉入寇壓境住牧而本城<lb/>
兵馬不敷誤事非輕等因到臣節經帖仰本官通行逰<lb/>
<pb n="KR2f0020_WYG_014-41b"/>
擊將軍嚴鎧涼州副總兵周尚文西寧兵備副使陳鼎<lb/>
守備彭濬等各督令所屬整兵秣馬鋒利器械嚴謹斥<lb/>
堠差人逺為哨探如果大敵止是尋襲西海敵人不在<lb/>
我境搶掠只宜各守封疆慎固城堡按兵勿動不可與<lb/>
之爭鋒若犯我邉堡屯寨搶掠我丁口頭畜即便㑹合<lb/>
各枝官軍相機剿殺協力追逐母令深入久住貽患地<lb/>
方倘或賊勢十分緊急差人催調陜西延綏逰兵前去<lb/>
應援及行甘肅主副總兵督發大兵㑹剿去後今呈前<lb/>
<pb n="KR2f0020_WYG_014-42a"/>
因查得先據副總兵魯經等呈報大勢敵衆萬餘前去<lb/>
西海尋襲額布勒等寇仍留精兵數千在於莊浪地方<lb/>
住牧為照敵人相攻中國之利若前賊止是尋殺西海<lb/>
邊人不在我邉侵掠只宜按兵固守難與爭鋒倘或犯<lb/>
我邉堡搶掠即便㑹兵相機截殺節行事理已甚明白<lb/>
後據各官報稱前敵自西海復回一萬有餘俱在莊浪<lb/>
地方又經行令嚴加隄備及行甘肅鎮巡官查肅州回<lb/>
賊若退速將原擬莊浪按伏逰擊將軍嚴鎧人馬仍發<lb/>
<pb n="KR2f0020_WYG_014-42b"/>
前来㑹合戰守及督發陜西遊擊陶文領兵應援外叅<lb/>
照各該官員既知大敵壓境不時侵掠不行申嚴號令<lb/>
却乃視常怠慢致將襲職敵人射傷搶去勑書五道其<lb/>
稱伴送百户金海等不聽阻留將堡門撞開强行出堡<lb/>
等情未委虚的所據操守鎮羌堡蘭州衛指揮匡鍾岔<lb/>
口堡按伏秦州衛總旗王星吉及伴送敵人百户金海<lb/>
俱各提問但未經查勘誠恐中間别有隠匿重情除行<lb/>
巡撫甘肅地方都御史寇天敘將失事人員查勘明白<lb/>
<pb n="KR2f0020_WYG_014-43a"/>
及被傷敵人量為優恤遺失勑書查究下落徑自施行<lb/>
外如䝉乞勑兵部照例行巡按陜西監察御史將指揮<lb/>
匡鍾等就行提問干碍其餘誤事官員一併叅究惟復<lb/>
體念大敵壓境正在用人之際通候事寧施行伏乞聖<lb/>
明裁處縁係邉鎮呈報聲息事理為此具本専差承差<lb/>
張時親賫謹題請㫖<lb/>
　　一為急缺方面官員事<lb/>
題為急缺方面官員事臣切惟今天下民生之休戚係<lb/>
<pb n="KR2f0020_WYG_014-43b"/>
郡縣吏治之臧否係藩臬雖統之以撫臣巡之以臺使<lb/>
而上承下宣全在藩臬二司故巡撫之命非藩臬則不<lb/>
流郡縣之政非藩臬則不肅至於錢穀兵馬刑名賦役<lb/>
提綱挈領分理責成不有二司官員上承下糾何所倚<lb/>
賴我國家稽古定制三司分職彼此相維布按二司守<lb/>
巡官員分理各道飭兵督糧又有専責今藩臬官員有<lb/>
缺吏部必擇内外臣僚之能且賢者開具二員上請簡<lb/>
用可謂重矣若陜西一省為邉鎮之樞衡中原之鎖鑰<lb/>
<pb n="KR2f0020_WYG_014-44a"/>
較之他省尤為機要銓部所擇諒無不精夫何近日以<lb/>
来推陞二司官員或憚地方之險逺而不来或取便道<lb/>
以還家而延住或稱病而求退或避嫌而乞改陞者已<lb/>
去代者不来以致喫緊地方經年累月缺官管理且如<lb/>
河西一道所管延安慶陽二府榆林一鎮邉儲拖欠至<lb/>
四十一萬有餘人户逃亡日甚一日分守分巡官員俱<lb/>
缺闗南一道乃各處流民之萃淵藪也往年藍鄢之亂<lb/>
可為明鑑今分巡分守亦復缺員若固原靖邊蘭州等<lb/>
<pb n="KR2f0020_WYG_014-44b"/>
處極邉重地整飭兵備之官尤在得人原任副使成文<lb/>
已陞叅政代者未至臣先年間督理馬政奏准選委布<lb/>
政司叅政車霆按察司副使王寅専聽委用彼時興廢<lb/>
補墜多得其力邇者荷䝉皇上不以臣為不才起之於<lb/>
衰朽之餘付之以艱大之任到邉以来惟是兵備數員<lb/>
相與維持然所理邉事其他政務難以兼攝二司員缺<lb/>
既多亦無他官可委雖曽查取副使韓士竒前来整理<lb/>
補軍召募等事未久聞陞叅政回司就留掌印肅州兵<lb/>
<pb n="KR2f0020_WYG_014-45a"/>
備副使趙載初来上任亦留科塲監試是時左右布政<lb/>
按察司俱缺前項叅政副使等官又復缺員撫巡委用<lb/>
實非得已令左右布政俱已到任叅政韓士竒方得脫<lb/>
身出巡催糧夫政之興廢存乎其人以積弊大壊之餘<lb/>
而襲因循濶略之後必得精明振厲之人専理其事乃<lb/>
可責成若以一人兼理數事顧此失彼不過發行文移<lb/>
取足書簿而已臣又切思人臣任事雖在才足冇為亦<lb/>
須志欲有為陜西地方官員間闗於戎馬之際出入於<lb/>
<pb n="KR2f0020_WYG_014-45b"/>
沙塞之中彼憚勞畏險之徒縱强之使来未免灰心䘮<lb/>
氣安能望其有所建立其他員缺未敢槩言如固原兵<lb/>
備及河西道分巡撫民兼管兵備二員臣職業相闗輒<lb/>
敢謬舉切見陜西按察司僉事桑溥王鈞皆剛敏聰察<lb/>
有荷重析分之力堪任固原兵備副使西安府知府趙<lb/>
伸漢中府知府張欽皆疏通振厲剸繁舉劇之才堪任<lb/>
河西道分巡撫民兼管延安兵備副使如䝉乞勑吏部<lb/>
查陜西布按二司員缺自副使孫樂陞任張士隆病故<lb/>
<pb n="KR2f0020_WYG_014-46a"/>
之後曽推何官久不赴任及叅政潘塤副使成文陞任<lb/>
曽推何官俱未到来如其曽有陳情退避亦乞早為議<lb/>
處庶免曠官廢職仍乞於僉事桑溥王欽内推用一員<lb/>
陞補固原兵備副使知府趙伸張欽内推用一員陞補<lb/>
河西道分巡撫民兵備副使非惟各官才堪供職而地<lb/>
土相習心志相安可無推託曠廢之憂矣其原陞官員<lb/>
應否改調别任該部另為定奪臣位忝大臣身荷重責<lb/>
地方安危所繫不敢不言伏惟聖明裁察縁係急缺方<lb/>
<pb n="KR2f0020_WYG_014-46b"/>
面官員事理未敢擅便為此具本順差承差張時親賫<lb/>
謹題請㫖<lb/>
　　一爲緊急聲息事<lb/>
題為緊急聲息事嘉靖四年九月初六日據鎮守甘肅<lb/>
地方總兵官署都督僉事姜奭呈為大勢回寇入境為<lb/>
患請兵防禦事本年八月十六日午時據肅州叅將雲<lb/>
冒差夜不收線英報稱本月十五日五更時分有在城<lb/>
墩報接清水河墩舉放煙火叅將統兵迎火行至四頃堡<lb/>
<pb n="KR2f0020_WYG_014-47a"/>
見有敵衆約有一百餘騎穿戴盔甲在於樹林内藏伏<lb/>
叅將就彼劄營本役来報本日戌時又據叅將雲冒差<lb/>
原哨苦峪夜不收哈卜歹報稱本月十二日同蕃兵伊<lb/>
嚕勒前去迤西哨探行至苦峪沙山爪見新行賊馬蹤<lb/>
跡約有一千從西大鉢和寺往東柴城兒地方行去随<lb/>
有回賊衛拉特敵衆共有七八百騎從斷山口入境到<lb/>
四頃堡地方叅將人馬迎至將臺與之對敵數番其衆<lb/>
往西安逺寨去訖来報十七日辰時又據叅將雲冒差<lb/>
<pb n="KR2f0020_WYG_014-47b"/>
原守哨嘉峪闗夜不收馬聰報十五日未時瞭見回賊<lb/>
并敵衆約有七八百騎牽有䭾馬從東安逺寨前来到<lb/>
闗徑往北九眼泉二墩穵倒壕牆往西透大草灘住劄<lb/>
内有回達四十騎復来到闗西門上說稱我是蘇勒坦莽<lb/>
蘓爾王子的兄弟巴拜徹爾我来要通路和好若不和好<lb/>
便同哈宻北山衛拉特敵人做一箇氣力大勢人馬前来<lb/>
侵奪城池說畢其賊回往大草灘去訖本役来報等因<lb/>
到職案查先准叅將雲冒手本為屬畨傳報夷情聲息<lb/>
<pb n="KR2f0020_WYG_014-48a"/>
事據罕都左衛沙州頭目特黙爾等差来畨人綽埒本<lb/>
等共稱舊年有蘓勒坦莽蘓爾領大勢軍馬来到沙州將<lb/>
頭目特穆爾圗卜人馬收拾跟著蘓勒坦莽蘓爾到甘肅<lb/>
州地方搶了漢人回来到了沙州差頭目托克托穆爾<lb/>
領著三百人馬来到肅州山後避住不要教沙州人投<lb/>
順著肅州去常去漢人地方上搶捉住漢人問他甘肅<lb/>
州有無調到人馬報来先差雅穆拉和黄敵人軍馬先<lb/>
去搶殺收田禾人畜蘓勒坦莽蘓爾和弟兄三箇的大<lb/>
<pb n="KR2f0020_WYG_014-48b"/>
軍馬随後来等情續又准本官手本開送口外走回婦<lb/>
女朱氏供稱回賊在哈密造盔甲翎箭修哈密城上土<lb/>
垜還要往甘肅州搶掠據此又准本官手本開稱苦峪<lb/>
城爪見賊馬蹤跡一十二騎看得靴蹤俱是尖頭其蹤<lb/>
回往哈密大路去訖等因節經通行本鎮各該副叅遊<lb/>
擊守備操守等官各整㮶兵馬修飭軍装儧餧馬臕聽<lb/>
候截殺并行肅州分守等官差人分頭哨探嚴謹烽堠<lb/>
隄備外及節次具題請兵去後今准前因㑹同鎮守太<lb/>
<pb n="KR2f0020_WYG_014-49a"/>
監董文忠巡撫右僉都御史寇天敘議得吐魯畨回酋<lb/>
蘓勒坦莽蘓爾去嵗率領大勢回寇侵犯甘肅等處搶掠<lb/>
人畜攻穵堡寨被官軍截剿斬獲首級追逐遯還復遣<lb/>
頭目托克托穆爾領回賊四五百騎?来境外南山伏<lb/>
住不時入境搶掠被我官軍節次斬獲首級今又糾合<lb/>
哈宻北山住牧衛拉特敵人復来為患則前項畨人綽埓<lb/>
本走回婦女朱氏所傳之言皆足徵驗即今賊衆七八<lb/>
百騎已到肅州與我官軍對敵回往大草灘駐劄遣賊<lb/>
<pb n="KR2f0020_WYG_014-49b"/>
復回傳言要来通路和好縁回賊譎詐恐是故設前言<lb/>
緩我兵馬後面尚有大衆繼来乗機攻搶亦未可知再<lb/>
照西寧莊浪涼州等處又報小十王大衆人馬亦在南<lb/>
北境外駐劄往来行走聲言要去西海收捕額布勒阿<lb/>
爾托蘓敵人其因而糾合摽掠勢所必有本鎮兵馬數<lb/>
少不敷戰守累經奏調陜西延寧三鎮竒遊兵馬至今<lb/>
未到其所奏新添遊竒官兵已䝉准允馬匹未有明文<lb/>
器械尚未解来除於鎮城挑選官軍一千員名肅州官<lb/>
<pb n="KR2f0020_WYG_014-50a"/>
軍一千員名行令西路遊擊將軍李義統領先去肅州<lb/>
應援及行左副總兵趙鎮遊擊將軍嚴鎧各統竒遊兵<lb/>
馬随敵聲勢往来截殺仍通行各城副叅守備操守等<lb/>
官一面整㮶馬步土兵舎餘人等并軍中應用軍火器<lb/>
械齊備待報聽候職等調用併力捕剿一面收斂人畜<lb/>
併入堅固大堡固守及再差人逺為哨探有無重大回<lb/>
賊入境及具題外緣前項敵情止據夜不收口報中間<lb/>
有無失事待叅將雲冒文移至日另行為照本邉孤懸<lb/>
<pb n="KR2f0020_WYG_014-50b"/>
萬里回敵交侵兵馬數少難以支持勢甚危急萬一失<lb/>
事職等一身固不足惜其如地方生靈何如䝉軫念極<lb/>
邉重鎮敵情緊急缺兵戰守乞催行陜西延寧三鎮竒<lb/>
遊兵馬作急督發兼程前来本邉聽職等調度戰守庶<lb/>
緩急有備而地方可保無虞矣呈乞照詳施行等因又<lb/>
據本官呈為屬畨傳報敵情聲息事内開准分守肅州<lb/>
右叅將都指揮同知雲冒手本前事㑹同鎮守太監董<lb/>
文忠巡撫右僉都御史寇天叙議得肅州分守官節次<lb/>
<pb n="KR2f0020_WYG_014-51a"/>
開稱要將綽埓本等暫且踈放發回肅州令都督日郭<lb/>
拉收領羈候及稱原差通事敵人馬能等探聴得沙州<lb/>
頭目特穆爾等云稱教漢人多收拾人馬前来沙州做<lb/>
一箇氣力殺他去若人馬不来差人調我每往肅州城<lb/>
根前坐去若不用我便不要差人来我也不差著人去<lb/>
又稱回賊和黄敵人大勢還要前来搶掠與他王子和<lb/>
好等情并乞發兵糧協濟防守一節為照特穆爾等所<lb/>
報敵情既稱和好又稱搶掠既曰要做一箇氣力殺賊<lb/>
<pb n="KR2f0020_WYG_014-51b"/>
又曰要往肅州住坐情詞不一向背兩途難以憑信再<lb/>
照吐魯畨王子蘓勒坦莽蘓爾并頭目雅穆拉去嵗犯邉<lb/>
已該畨夷特穆爾多爾濟供稱被我官軍射死今綽埓<lb/>
本并沙州特穆爾圗卜等又稱見在緣夷情譎詐事難<lb/>
遥度但安不忘危有備無患在我隄備則當嚴謹况所<lb/>
報托克托穆爾犯邉事已不虚其大衆復来勢不能免除<lb/>
將綽埓本等羈候甘州其所報事情催行分巡道僉事<lb/>
李孟旭㑹同行都司王輔等再行審問明白另行及行<lb/>
<pb n="KR2f0020_WYG_014-52a"/>
各該協守分守副叅遊擊守備操守等官整㮶兵馬鋒<lb/>
利器械嚴謹烽堆堅壁清野修理城池并差人絡繹逺<lb/>
為哨探遇警互相應援除具題外緣本鎮兵馬錢糧委<lb/>
的不敷若不呈請大集兵糧設備倘致臨期不無誤事<lb/>
貽患非輕如䝉軫念河西孤懸重鎮危急之際乞催行<lb/>
陜西延寧鎮巡等官速將原擬竒逰兵馬督發本邉併<lb/>
力防禦仍乞多發錢糧解運本邉接濟軍餉庶緩急有<lb/>
備而地方可保無虞矣呈乞照詳等因到臣案查先據<lb/>
<pb n="KR2f0020_WYG_014-52b"/>
鎮守甘肅總兵官都督姜奭及分守叅將雲冒節呈前<lb/>
項夷情為照吐魯畨蘓勒坦莽蘓爾先於正徳十一年近<lb/>
於嘉靖三年兩次率領番人寇我甘肅殘壊我邉堡擄<lb/>
殺我軍民地方被其毒荼雖被官軍追逐出境不曽大<lb/>
遭剉衂今據沙州夷人供稱回子蘓勒坦莽蘓爾已往吐<lb/>
魯番留下頭目雅穆拉見在哈密到七八月馬壯之時<lb/>
領哈密北山衛拉特黄敵衆等寇往漢人地面搶掠一節<lb/>
容或有之觀其先差頭目托克托穆爾領人馬三百在我<lb/>
<pb n="KR2f0020_WYG_014-53a"/>
邉住牧乗間寇我永昌地方見被官軍斬殺此其明驗<lb/>
但沙州頭目特穆爾圗卜等係中國屬畨受恩深厚去<lb/>
年回賊入寇已率衆跟随侵犯肅州去順從逆罪不勝<lb/>
誅今所供報言若效順心實難測恐其自知身負滔天<lb/>
之罪恐將来無容足之所設為張大之辭規我賞賚之<lb/>
利又或吐魯畨酋見我閉闗絶貢與之通謀窺我意向<lb/>
亦未可知觀其言將進貢的放出来便好及講和便好<lb/>
不講和便不好等語大略可見且去嵗甘州蘓勒坦莽<lb/>
<pb n="KR2f0020_WYG_014-53b"/>
蘓爾不曽伏誅而頭目和卓塔濟迪音等俱死於箭射<lb/>
鎗打之手而近日所遣頭目托克托穆爾精銳先鋒初<lb/>
入我境即被斬獲其氣必沮前項供報之言恐未可信<lb/>
但甘肅地方兵馬寡少錢糧缺乏内之不安何能攘外<lb/>
且今西海逋寇竊伏我邉莊浪劇賊剽掠官路比之回<lb/>
賊尤當急備已經節行彼處鎮巡副叅遊擊等官各須<lb/>
申明紀律訓練士馬修葺城堡整備器械振威武以讋<lb/>
外夷之心明賞罰以作我軍之氣又經節行陜西布政<lb/>
<pb n="KR2f0020_WYG_014-54a"/>
司將解甘肅一鎮邉儲銀兩分投差官督發過河行令<lb/>
管糧叅議僉事等官趂收成時月作急糴買糧料草束<lb/>
派發各城堡土納已將前項縁由具題外今該前因除<lb/>
綽埓本等已該本鎮鎮巡羈候委官審問得報另行處<lb/>
置外看得所呈情辭迫切各官均有地方安危之責亦<lb/>
不得已但兵當預練糧當預積教養有道兵在精不在<lb/>
多出納無方糧雖多無實用甘肅地方先該鎮巡官員<lb/>
既不能訓練士馬又不能預處邉儲結釁敵人貽患内<lb/>
<pb n="KR2f0020_WYG_014-54b"/>
地搶掠人畜攻穵寨堡彫傷愁苦之狀所不忍言臣到<lb/>
邉以来不次移文陜西巡撫及布政司督催解運甘肅<lb/>
錢糧近據布政司呈報解過甘肅一鎮京運軍餉并夏<lb/>
秋糧價銀共一十八萬八千一十四兩三錢一釐五毫<lb/>
臣近發去淮浙等運司鹽七萬五千引節據分巡僉事<lb/>
李孟旭平涼管糧叅議王汝舟甘肅管糧僉事周汝勤<lb/>
掲帖開稱鎮城廣盈庫見在銀四萬三千兩有餘甘肅<lb/>
倉見在民運折糧銀二萬七千兩有餘涼州廣儲庫見<lb/>
<pb n="KR2f0020_WYG_014-55a"/>
在銀二萬五千兩有餘通融算扣除本色糧料草束外<lb/>
見在并解發銀兩其數儘多且腹裏糧草自来少有本<lb/>
色輸運到邉其折色銀兩必須趂時召糴奈何經該官<lb/>
員平時則相習因循遇警則倉皇無措節次移文督責<lb/>
未見有何處分叅看所呈動以大發兵糧為辭及要催<lb/>
調陜西延寧遊竒兵馬彼亦自知倉儲缺乏供應不敷<lb/>
特以利害切身故欲張大其辭恐他日失事預為逃責<lb/>
宥過之地耳及照先因莊浪有警已調陜西遊擊陶文<lb/>
<pb n="KR2f0020_WYG_014-55b"/>
管領遊兵於蘭州附近州縣駐劄聽候河西有警来調<lb/>
即便前去赴援又調延綏遊擊張鳯領兵暫在固原附<lb/>
近城堡按伏遇有河西緊急聲息發去䇿應但因去嵗<lb/>
踏氷過河在套敵衆數多近報二萬前去西海尋殺額<lb/>
布勒等寇其在套者當亦不減數萬自延綏黄甫川起<lb/>
直抵寧夏靈州千四百里無處無賊營壘帳窠逺近相<lb/>
望火光馬蹤聨絡不絶雖是未曽深入而其志向不可<lb/>
測度倘或大舉侵犯腹裏地方根本動揺誠非細故以<lb/>
<pb n="KR2f0020_WYG_014-56a"/>
此延寧兵馬自顧不暇勢難逺掣况前項回賊酋首蘓<lb/>
勒坦莽蘓爾既回本境頭目雅穆拉亦在哈密不曽前來<lb/>
比之去嵗聲勢不同明是此賊見我閉闗絶貢意圖和<lb/>
好故遣殘賊糾合屬畨衛拉特賊在邉出沒窺我意向<lb/>
既不得逞必將自退縱使敵人狂背敢萌非分之欲查<lb/>
得甘州左等五衛支糧主兵官軍一萬有餘副總兵趙<lb/>
鎮所統竒兵官軍二千餘員名遊擊將軍嚴鎧所統遊<lb/>
兵亦二千餘員名近又添設遊擊一員并肅州髙臺鎮<lb/>
<pb n="KR2f0020_WYG_014-56b"/>
夷等處各有主兵官軍若各將官同心戮力主將居中<lb/>
調度自可支持不足為慮惟涼莊地方大敵壓境雖稱<lb/>
尋襲西海敵人不曽得利而回却在我邉聨絡住牧不<lb/>
時入境侵掠近又以數百騎乗夜浮渡過河到於靖邊<lb/>
寧夏地方已遣陜西總兵守備等官追逐及行寧夏將<lb/>
官合兵截剿必是覘我道路探我虚實恐有約㑹套衆<lb/>
大舉入寇之謀防禦調度誠不敢緩但目前莊浪一帶<lb/>
事情緊急彼處兵馬委的寡少不敷支敵已經帖仰總<lb/>
<pb n="KR2f0020_WYG_014-57a"/>
兵官姜奭㑹同鎮守太監巡撫衙門即行副叅遊擊各<lb/>
該將官務要加謹哨探協力隄備一有回敵等寇侵犯<lb/>
運謀以防遏之併力追逐之務使大遭剉衂以靖地方<lb/>
及督發陜西遊擊將軍陶文遊兵官軍過河協力防禦<lb/>
并行延綏遊擊將軍張鳯待報繼後應援及行巡撫衙<lb/>
門嚴督分守管糧等官上緊措辦糧儲務勾主客兵馬<lb/>
支用又將户部發到銀兩行令領回五萬兩接濟該鎮<lb/>
軍儲外待後如果聲勢十分重大臣當督大兵前去征<lb/>
<pb n="KR2f0020_WYG_014-57b"/>
剿不敢顧此失彼以貽宵旰之憂緣係邉鎮節報緊急<lb/>
聲息事理為此具本順差承差張時親賫謹具題知<lb/>
　　一爲整理邉務以備敵患事<lb/>
題為整理邉務以備敵患事准兵部咨該本部題職方<lb/>
清吏司案呈奉本部送兵科抄出該臣題前事該本部<lb/>
覆題看得提督軍務兵部尚書楊一清題稱陜西地方<lb/>
固原環慶靖邊蘭州俱係防邊重地而固原最為要衝<lb/>
且土漢雜處易於生變内有監牧馬匹尤為敵所窺伺<lb/>
<pb n="KR2f0020_WYG_014-58a"/>
鎮守官統轄地方廣濶不特防禦敵衆如洮岷有西戎<lb/>
之警南山有羣盜之虞皆其責任萬一事變不測未免<lb/>
顧此失彼要照依太監張忠尚書金獻民所議添設叅<lb/>
將一員分守固原環慶靖邊蘭州地方仍在固原住劄<lb/>
操練軍馬修理闗隘撫安土人如各處有警往来應援<lb/>
截殺各守備防守等官俱聽調遣一節為照前事先據<lb/>
太監張忠尚書金獻民先後條奏節該本部議擬題奉<lb/>
欽依行移提督官議處今尚書楊一清遵奉勑㫖議處<lb/>
<pb n="KR2f0020_WYG_014-58b"/>
具奏前来相應依擬伏望皇上俯從所議於固原等處<lb/>
添設叅將一員分守前項地方候命下之日本部從公<lb/>
推舉相應官二員疏名上請簡用一員充叅將名目照<lb/>
例請給勑諭符驗旗牌前去行事其守備官員依擬革<lb/>
去不必再設逓年於附近衛分選委都指揮一員操守<lb/>
如無相應都指揮聽於指揮内選用奏請以都指揮體<lb/>
統行事如此庶官有常尊事無推避而地方可保無虞<lb/>
矣等因題奉聖㫖是固原等處准添設叅將一員欽此<lb/>
<pb n="KR2f0020_WYG_014-59a"/>
欽遵備咨到臣案查先為前事已經具題去後今該前<lb/>
因照得固原守備已該兵部題奉欽依革去逓年於附<lb/>
近衛分選委都指揮一員操守如無相應都指揮聴於<lb/>
指揮内選用奏請以都指揮體統行事為照原任守備<lb/>
署都指揮僉事劉文已陞寧夏遊擊將軍新任叅將<lb/>
未到所據固原守備職掌政事頗繁分守叅將難以兼<lb/>
管該設操守都指揮一員查無相應都指揮臣博訪得<lb/>
固原衛指揮黄振年力壯强性資明敏緣係世守武臣<lb/>
<pb n="KR2f0020_WYG_014-59b"/>
人情相附堪以委用如䝉乞勑兵部查議合無將指揮<lb/>
使黄振奏請以都指揮體統行事令其操守固原等處<lb/>
地方訓練人馬撫安軍民整理闗隘墩臺嚴謹門禁果<lb/>
能守已愛軍行事無失蹟效有聞聴鎮巡官員奏保擢<lb/>
用緣係整理邉務以備寇患及兵部題奉欽依事理未<lb/>
敢擅便為此具本順差承差張時親賫謹題請㫖<lb/>
　<lb/>
　闗中奏議巻十四<lb/>
</p>
<p>
</p>
  </div>
</body>
</text>
</TEI>
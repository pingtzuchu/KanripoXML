<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>闗中奏議巻十八</head> <lb/>
    <p>
<pb n="KR2f0020_WYG_018-1a"/>
欽定四庫全書<lb/>
　闗中奏議巻十八<lb/>
　　　　　　　　　　　　明　楊一清　撰<lb/>
　提督𩔖<lb/>
　　一為處置屬番以安邊徼以杜後患事<lb/>
欽差提督陜西三邊都御史臣楊一清謹題為處置屬<lb/>
番以安邊徼以杜後患事嘉靖五年正月十八日准巡<lb/>
撫甘肅等處地方都察院右僉都御史寇天叙咨據陜<lb/>
<pb n="KR2f0020_WYG_018-1b"/>
西按察司分巡西寧道帶管肅州兵備僉事李孟旭呈<lb/>
奉本院㑹案前事依奉㑹同分守肅州右叅將都指揮<lb/>
同知雲冒本司甘肅管糧僉事周汝勤督同肅州衛掌<lb/>
印指揮使李堂并撫敵官通議得哈喇輝輝和爾及川<lb/>
邊王子莊齊勤苦峪柴城兒扇馬城大草灘等處各種<lb/>
番部俱是我哈宻䝉古罕都等衛屬番皆屬肅州衛帶<lb/>
管先年俱被吐魯番哈宻回子侵奪搶殺窮迫求生來<lb/>
投本衛依住節䝉總制鎮巡等衙門奏請差官撫遣回<lb/>
<pb n="KR2f0020_WYG_018-2a"/>
還本土各敵畏懼吐魯番吞併殺戮不敢回還鎮巡衙<lb/>
門憫其窮無所歸不忍驅就死地且恐驅迫之急反生<lb/>
别患又察各敵情形無他從宜將哈喇輝輝和爾二種<lb/>
敵人暫且安挿肅州東闗廂居住川邊王子莊齊勤苦<lb/>
峪柴城兒扇馬城大草灘等處各敵暫且安挿肅州境<lb/>
外金塔寺地方居住令其自為耕牧待後西事稍寧哈<lb/>
宻復立仍各遣還住守故地中間有住居四十餘年者<lb/>
有十數年者内哈喇輝輝和爾二種屢曾與吐魯番死<lb/>
<pb n="KR2f0020_WYG_018-2b"/>
戰原係哈宻忠臣未嘗有過住居我邊年久時有調遣<lb/>
未嘗敢違亦未嘗作惡川邊等處番人住居金塔寺地<lb/>
方去肅州一百二十餘里亦各安居樂業未敢生事近<lb/>
該前巡撫都御史陳九疇等及兵部尚書金獻民慮恐<lb/>
前項哈喇輝輝和爾并川邊等處番人原係敵國非我<lb/>
族𩔖誠恐日後馭非其人主不制客尾大不掉遺患地<lb/>
方欲要早為議處將哈喇輝輝和爾揀擇肅州城外空<lb/>
閒堡寨安置將川邊等處番人修築前古丢棄威武舊<lb/>
<pb n="KR2f0020_WYG_018-3a"/>
城安置庶番漢異域可免後憂奏行兵部轉行提督軍<lb/>
務兵部尚書楊一清復行鎮巡衙門通行詣肅州處職<lb/>
等又督同撫夷官通拘調各番頭目親職等審城北查<lb/>
勘惟有新城一處空堡離城三十里又有煖泉板橋二<lb/>
堡各離城十里俱係肅州軍餘春夏務農住居之所冬<lb/>
間空閒相應安置各夷因曉諭各國番漢雜居終相疑<lb/>
二徙居别所兩取便安等情内哈喇輝有二種欲將新<lb/>
哈喇輝安置新城兒舊哈喇輝安置煖泉堡輝和爾安<lb/>
<pb n="KR2f0020_WYG_018-3b"/>
置板橋堡内新哈喇輝云此是鳥雀不落之地我們如<lb/>
何住的舊哈喇輝與輝和爾云我們東闗住居年久各<lb/>
有置買房屋不能割捨我們情願入堡將我們家小仍<lb/>
留在東闗也罷職等又諭以既容你輩入堡你原置買<lb/>
房屋聴你賣與漢人或自行拆缷堡中修蓋你原無房<lb/>
屋者官司替你另蓋務要使你得所因諭以回子去年<lb/>
毎每遺言反間説你哈喇輝輝和爾教他來犯邊倘若<lb/>
鎮巡不察其姦你們也不安稳處你别處居住則你輩<lb/>
<pb n="KR2f0020_WYG_018-4a"/>
有畜牧之業我無疑猜之嫌兩相便安豈不是好各敵<lb/>
方云我們俱是朝廷管的屬番任從三堂所處豈敢不<lb/>
從方各承認看得新哈喇輝原無房屋一向趁逐水草<lb/>
搭帳住居合無將新城堡修理城門堅完令其在内自<lb/>
搭帳房居住煖水板橋二堡城門破損令舊哈喇輝輝<lb/>
和爾東闗原有房屋者或轉賣或拆缷自行堡内修蓋<lb/>
居住舊無房屋者官司替伊起蓋并將城門修理堅完<lb/>
待恩克保喇之子襲職回日令其管轄在内居住前項<lb/>
<pb n="KR2f0020_WYG_018-4b"/>
修門修房工費不多本鎮可以自處又看得威武城在<lb/>
肅州正北去肅州二百五六十里金塔寺在肅州東北<lb/>
去肅州一百二十里川邊等處各敵舊巢去金塔寺近<lb/>
而去威武城逺况各敵現今俱在金塔寺耕牧居住今<lb/>
使之舍近而就逺恐非其情且金塔寺去肅州巳逺處<lb/>
之於彼亦無所妨况先年鎮巡原擬暫留居住事寧遣歸<lb/>
本土亦非久住之地且威武城頗大城垣倒塌者多城<lb/>
門俱各損壊無存所費工力頗多大約修築牆門除木<lb/>
<pb n="KR2f0020_WYG_018-5a"/>
料外可用人夫六七千人又要軍馬二百里之外架梁<lb/>
防䕶人夫所用食米不貲况今肅州年成薄收米糧髙<lb/>
貴回賊不時在外窺伺疲中國而役逺敵非計之得者<lb/>
也且各敵住居金塔寺年久亦巳安便所據欲要修築<lb/>
威武城安置川邊等處番人似非所急職等愚見如此<lb/>
呈乞裁奪回覆施行等因據此案查先節准提督軍務<lb/>
兵部尚書楊一清咨前事煩為㑹同鎮守太監總兵副<lb/>
叅等官督同二司兵備分巡管糧等官議處停當明白<lb/>
<pb n="KR2f0020_WYG_018-5b"/>
咨報以憑叅酌回奏定奪等因又准兵備咨為整理邊<lb/>
務以備寇患事俱經節行各官議處踏勘去後今據前<lb/>
因㑹同鎮守太監董文忠總兵官署都督同知姜奭協<lb/>
守甘州左副總兵趙鎮㑹議得弭患貴防於未然弭患<lb/>
不預則引蔓滋長後將難圖舉事宜乗夫機㑹機㑹不<lb/>
至則本欲集事而反以僨事前項敵人哈喇輝輝和爾<lb/>
住居肅州闗廂番漢雜處久逺之慮誠有如兵部尚書<lb/>
金獻民及前巡撫都御史陳九疇等所奏者安置别所<lb/>
<pb n="KR2f0020_WYG_018-6a"/>
使番漢異域後患可消深慮曲防防微杜漸之意固為<lb/>
有見但各敵住居肅州闗廂四十餘年並未嘗為惡時<lb/>
常聴我調遣且所居房屋或有典買或有自蓋安土重<lb/>
遷亦人之常情今無故一旦遷之於外雖因巡守官曉<lb/>
諭一時屈從探其本心終有未安者觀其對各官之言<lb/>
可以槩見本院與總兵官姜奭近日出巡至肅州亦曾<lb/>
拘調各敵帶領撫夷官通親到前項堡寨曉諭前意各<lb/>
夷所對之言與前大略相同况今西域吐魯番搆怨方<lb/>
<pb n="KR2f0020_WYG_018-6b"/>
深正諸敵杌陧不安之秋在我惟當以鎮靜安輯為主<lb/>
若又遷置各敵紛紛多事以拂其心臨期倘有生抝則<lb/>
事雖中止欲事必成又恐患生意外所據川邊等敵見<lb/>
住金塔寺地方者不必遷動又徙威武舊城徒費工力<lb/>
自取騷擾其哈喇輝輝和爾見在東闗住居者亦且暫<lb/>
令仍舊居住待後西事頗寧年歲豐稔人情洽和本鎮<lb/>
措處錢糧有緒將新城兒煖泉板橋二堡合用修築房<lb/>
屋城門等項工料計處停當另行奏請明示修蓋完備<lb/>
<pb n="KR2f0020_WYG_018-7a"/>
將各敵撫諭安置其中暫住待候哈宻復立仍照原擬<lb/>
遣還本土如此則乗時舉事事庶可集各敵不至驚疑<lb/>
而地方可免後患矣縁係處置屬番以安邊徼以杜後<lb/>
患事理合就備咨前去煩請裁處具奏施行等因到臣<lb/>
案查先准兵部咨該本部題該巡撫甘肅等處地方都<lb/>
察院右副都御史陳九疇題前事内開㑹同鎮守太監<lb/>
董文忠總兵官署都督僉事姜奭議得哈宻本元人托<lb/>
克托國洪武年間以其國來降改為哈宻衛封托克托<lb/>
<pb n="KR2f0020_WYG_018-7b"/>
忠順王與之金印使掌西域入貢之戎於時吐魯番尚<lb/>
為小國其部落回子臨近哈宻者遂臣服托克托托克<lb/>
托部下有三種曰輝和爾曰哈喇輝皆西北之敵而回<lb/>
子則吐魯番之遺孽也托克托後王母當國吐魯番欲<lb/>
奪哈宻乃因哈宻回種夜半獻門遂殺王母而輝和爾<lb/>
哈喇輝致死巷戰始卻回賊保全哈宻此其結讐之始<lb/>
也其後哈尚繼守哈宻吐魯番仍因哈宻姦回襲殺哈<lb/>
尚而輝和爾哈喇輝與難者又數百人此其成讐之漸<lb/>
<pb n="KR2f0020_WYG_018-8a"/>
也逮夫善巴復立恩克保喇掌國討殺國内姦回皆於<lb/>
二種之力此其積怨之深迄今而未解者也至蘓勒坦<lb/>
伊蘭既已去西域而恩克保喇亦奔肅州二種敵人亦<lb/>
挈家而至此大槩也至於沙瓜即漢之燉煌郡我朝改<lb/>
為䝉古衛川邊苦峪齊勤即漢時屯田郎中地改為罕<lb/>
都衛沙瓜齊勤等處番部本皆一種枝大散處故因地<lb/>
取名各異耳川邊齊勤之番各當吐魯番哈宻入貢之<lb/>
路貢回敵人須有獻遺方得過往不然則攫取而殺害<lb/>
<pb n="KR2f0020_WYG_018-8b"/>
者時亦有之以此西域賈回遂與成讐正徳七八年間<lb/>
舍音和珊雅穆拉等率吐魯番哈宻之衆將川邊王子<lb/>
莊苦峪齊勤等番殺掠數千人以去以此諸番窮迫不<lb/>
能自立來依我邊已經前鎮巡等官奏請安挿今已十<lb/>
二三年此其大略也據此各種番人舊屬肅州管轄節<lb/>
與回賊搆難故各投邊依住其瓜州番人叛服不常巳<lb/>
經臣等㑹奏另候處分外照得川邊苦峪齊勤之番為<lb/>
數雖多而精壯者少且各安挿逺堡縱有異謀勢亦易<lb/>
<pb n="KR2f0020_WYG_018-9a"/>
制至於哈喇輝輝和爾本皆强敵為數雖少精壯者多<lb/>
且處闗廂近地何異抱虎而眠跡其今日似若無事然<lb/>
家人父子尚有嫌隙異𩔖雜居終難輯睦一旦馭非其<lb/>
人變生不測必危邊境誠有如兵備叅將之所議者今<lb/>
若必欲邊境奠安俾無後患惟有遣還屬敵各回本土<lb/>
使虺蛇不隠於室閭虎豹不飼於㭱檻庶免後日竊發<lb/>
噬齧之患但今哈宻沙瓜巳順吐番嘉峪闗外即為賊<lb/>
境西域從此不通地方滋益多事其輝和爾哈喇輝斷<lb/>
<pb n="KR2f0020_WYG_018-9b"/>
不敢歸還哈宻而罕都之衆亦不能住守川邊苦峪齊<lb/>
勤等城亦明矣必欲圖我之安而不恤夷人之苦既逆<lb/>
其情必失其心窮無所歸勢將返噬彼北合衛拉特西<lb/>
連察克台不又生一敵所謂借寇以兵而資盜以糧為<lb/>
計不已拙乎為患曷其休巳若欲姑留依住又恐日後<lb/>
患生肘腋禍起蕭牆究根坐由罪在今日臣等雖死亦<lb/>
不瞑目是二者遣之有患而留之亦有害也去留之際<lb/>
處置實難臣等愚昧誠未知處如䝉伏望乞勅兵部㑹<lb/>
<pb n="KR2f0020_WYG_018-10a"/>
集多官詳加議處明示進止以憑施行臣等又查得𢎞<lb/>
治年間吐番阿哈瑪特王子憑藉哈宻姦回襲奪哈宻城<lb/>
池擄去忠順王善巴殺死阿穆爾都督恩克保喇挈輝<lb/>
和爾哈喇輝二種夷人二千餘名口來奔肅州鎮巡等<lb/>
官將各夷分寄涼莊山永等衛月與口糧寄養數嵗朝<lb/>
廷思患預防恐其有變勅兵部侍郎張海都督侯謙令<lb/>
其撫處哈宻兼察哈宻寄食夷人動定與恩克保喇向<lb/>
背之心其辭有曰自哈宻失守之後隨哈尚内附者處<lb/>
<pb n="KR2f0020_WYG_018-10b"/>
之苦峪既而復返今又來奔中間未必皆出自哈宻或<lb/>
有别種豈無異心恩克保喇不知其心向背如何使居<lb/>
其地一旦有事足以拒乎否乎其行都司在外七衛二<lb/>
所并嘉峪闗外近邊之地更有堪以屯聚耕牧之所可<lb/>
以開創營寨擢用頭目分統其衆如苦峪者否又苦峪<lb/>
近地其間有無前古廢城遺壘可以興復建置如苦峪<lb/>
事例散處敵衆者否一一仔細詳加尋訪踏勘是實熟<lb/>
思審處必有利而無患的然可以為安内方略來上以<lb/>
<pb n="KR2f0020_WYG_018-11a"/>
竢朝廷再加審處伺便乗機而行之以為制外之張本<lb/>
觀此則先時廟堂之上所以計慮而安處屬番者未嘗<lb/>
不委曲詳盡如此之至也既而張海等覆稱訪得陜西<lb/>
行都司在外衛所西寧地險敵人雜處鎮番地窄偏在<lb/>
一隅髙臺鎮夷地小俱不堪開創嘉峪闗外近有大草<lb/>
灘白楊林兩地廣漠斥鹵彈丸黒子不堪耕牧惟甘肅<lb/>
等衛俱係鎮守分巡重地可以安輯防微杜漸終宜驅<lb/>
出但阿哈瑪特逆命哈宻未復善巴未歸無時可乗無機<lb/>
<pb n="KR2f0020_WYG_018-11b"/>
㑹可遣欲要先行於哈宻衆敵之内推舉根基頭目數<lb/>
人分管各種回敵分别應否遣還人口給與布花種食<lb/>
令其盡數歸還本土下兵部可其奏又可見先時撫邊<lb/>
大臣計處周詳雖知終當驅出然不忍以内附屬敵驅<lb/>
而置之必死之地所以含容隠忍姑且安挿甘肅寄住<lb/>
兩地蓋其當時理勢使然不得不姑為是處耳後阿哈<lb/>
瑪特悔過送出善巴復令守國前項敵人因寄住年久<lb/>
安土重遷半隨善巴之國半在甘肅寄住迄今殆將四<lb/>
<pb n="KR2f0020_WYG_018-12a"/>
十餘年矣曩者蘓勒坦莽蘓爾去國恩克保喇奔肅其輝<lb/>
和爾哈喇輝二種敵人巳竭族避難而來其在哈宻者<lb/>
止有回回一種耳今此二種敵人既巳居住年久又與<lb/>
回種世讐一旦逆情遣出必生變故為患遂在目前此<lb/>
又不可不長慮也臣等又訪得哈喇輝輝和爾惟事畜<lb/>
牧不善耕作合無揀擇肅州北邊久棄空閒堡寨水草<lb/>
便利之所少費官錢為其修理城郭改造屋廬諭以番<lb/>
漢雜居終相疑二徙居别所兩取便安之理况恩克保<lb/>
<pb n="KR2f0020_WYG_018-12b"/>
喇之㓜子近據該衛起送襲職待其回還令其管轄部<lb/>
落且容不去哈宻令其暫住臨邊彼亦無不樂從者至<lb/>
於川邊王子莊苦峪齊勤等衆人頗訓順亦善耕牧先<lb/>
年嘗令住牧境外百里地名金塔寺者彼亦安居樂業<lb/>
不敢生事合無因前古丢棄威武舊城再加修築挑濬<lb/>
壕隍以處其衆是肅州地面又添一藩籬也良於地方<lb/>
有益如此則與先年處置内附番夷者事體相同但使<lb/>
逺去城郭何患包藏禍心縱有不逞之徒呌跳於藩籬<lb/>
<pb n="KR2f0020_WYG_018-13a"/>
之外既絶内應亦不足以病邊城矣雖然此暫處耳若<lb/>
欲久安長治必須界破疆域漢自漢而番自番庶乎邊<lb/>
地可守今哈宻沙瓜俱巳叛順回賊嘉峪闗外未可輕<lb/>
議也等因題奉聖㫖兵部看了來説欽此欽遵該兵部<lb/>
議擬看得都御史陳九疇題稱瓜州番達促克布等狼<lb/>
子野心終難訓化若不痛加誅戮無以威制諸番其哈<lb/>
喇輝輝和爾本皆土番為數雖少精壯者多今處闗廂<lb/>
近地何異抱虎而眠欲遣還本土又恐窮無所歸勢將<lb/>
<pb n="KR2f0020_WYG_018-13b"/>
返噬若姑留依住又恐日後生患乞要勅下㑹官議處<lb/>
及稱哈喇輝輝和爾惟事畜牧不善耕作合無揀擇肅<lb/>
州北邊久棄空閒堡寨水草便利之所少費官錢為其<lb/>
修理城郭改造屋廬諭以番漢雜居終相疑二徙居别<lb/>
所兩取便安待恩克保喇之㓜子襲職回還令其管轄<lb/>
無不樂從至於川邊王子莊苦峪齊勤等衆人頗訓順<lb/>
亦善耕牧合無因前古丢棄威武舊城再加修築挑濬<lb/>
濠隍以處其衆良於地方有益若欲久安長治必須界<lb/>
<pb n="KR2f0020_WYG_018-14a"/>
破疆宇漢自漢而番自番庶乎邊地可守今哈宻沙瓜<lb/>
俱巳叛順回賊嘉峪闗外未可輕議一節為照逺人固<lb/>
所當柔而後患亦所當慮各處敵人非我族𩔖其心必<lb/>
異前代徙居内地其患可鑒但今既稱寄住年久一旦<lb/>
驅之出闗窮無所歸不北合衛拉特必西連察克台未免又<lb/>
貽後患今各官既稱肅州北邊空閒堡寨水草便利可<lb/>
以安挿哈喇輝輝和爾二種威武舊城可以安挿川邊<lb/>
王子莊苦峪齊勤等衆必其相度地宜審察敵情俱各<lb/>
<pb n="KR2f0020_WYG_018-14b"/>
停當似宜依擬但今都御史陳九疇巳䝉陞職取回難<lb/>
責幹理及照新任提督三邊軍務尚書楊一清不久到<lb/>
彼似此重大敵情合無行移本官再行酌處如果事體<lb/>
稳便照依原擬遷發安挿仍具由回奏如果未便應該<lb/>
别處亦要具由奏請定奪等因題奉聖㫖這安挿諸敵<lb/>
事宜還行與提督軍務官著再行酌處務要停當欽此<lb/>
欽遵備咨到臣行間又准兵部咨為整理邊務以備寇<lb/>
患事該提督軍務兵部尚書金獻民題内一件議處屬<lb/>
<pb n="KR2f0020_WYG_018-15a"/>
番照得哈宻衛都督恩克保喇自正徳六七等年節被<lb/>
吐魯番殘害率其部下輝和爾哈喇輝二種生達投來<lb/>
肅州依住節該鎮巡官奏請差官撫遣歸還本國各敵<lb/>
畏懼前敵吞併殺戮俱不肯回迄今寄住該衛闗廂者<lb/>
十有四年頃聞男婦不下千口帶甲挽彊之士近五六<lb/>
百人此固心腹之患也竊以邊腹自有界限卧榻之側<lb/>
豈宜容人鼾睡故番漢雜居致有五部之亂邊隅無備<lb/>
卒遺三晉之禍蓋以此等苗裔終非我族况本以畜牧<lb/>
<pb n="KR2f0020_WYG_018-15b"/>
為生者擅富彊之部落住切近之門牆譬之饑鷹餓虎<lb/>
一時揺尾附人終有山林雲霄之志茍不亟為一處以<lb/>
杜其漸將來潛住日久窺伺日熟誠恐患生不測必有<lb/>
噬臍之悔合無行移甘肅鎮巡官查照𢎞治年間侍郎<lb/>
張海等撫處哈宻事例將前項敵人通行查出或以禮<lb/>
省諭遣歸本土或憫其窮迫安劄别地務要計慮周悉<lb/>
區處停當期於内外肅清彼此兩便既不可因循玩視<lb/>
失誤事機又不可處置乖方激生他變等因該兵部覆<lb/>
<pb n="KR2f0020_WYG_018-16a"/>
題查得先為處置屬番以安邊徼以杜後患事該本部<lb/>
議擬題奉欽依行移提督軍務尚書楊一清酌處奏請<lb/>
定奪去後今所奏議處事宜大略相同合再行本官酌<lb/>
處等因節該奉聖㫖准議欽此欽遵通咨前來為照肅<lb/>
州寄住輝和爾哈喇輝二種夷人乃哈宻之部落亦哈<lb/>
宻之忠臣先年吐魯番戕殺王母既致死巷戰其後襲<lb/>
殺哈尚又死難數多至於善巴復國討殺姦回亦多効<lb/>
力要其心跡本非有過乃因窮迫歸我求生寄住年乆<lb/>
<pb n="KR2f0020_WYG_018-16b"/>
未嘗作惡比與哈宻回回不同今都御史陳九疇等議<lb/>
以異𩔖雜居終難輯睦一旦馭非其人變生不測必危<lb/>
邊境深慮曲防不為無見但欲遣回哈宻則彼與吐魯<lb/>
番讐怨巳深斷不敢歸還故土今要揀擇肅州北邊空<lb/>
閒堡寨水草便利之所少費官錢為其修理城郭改造<lb/>
屋廬諭以番漢雜居終相疑二徙居别所兩取便安待<lb/>
恩克保喇㓜子襲職回還令其管轄部落且容不去哈<lb/>
宻令其暫居臨邊稽之事體似亦相應但恐各敵安土<lb/>
<pb n="KR2f0020_WYG_018-17a"/>
重遷不肯樂從若强之使去致失其心反生厲階及修<lb/>
理城郭蓋造屋廬等項未審工程多寡本鎮財力堪否<lb/>
供辦巳經移咨巡撫甘肅都御史寇天叙㑹同鎮守太<lb/>
監總兵副叅等官督同二司兵備分巡管糧等官議處<lb/>
先行曉諭各敵使知彼有畜牧之業我無疑猜之念如<lb/>
果樂從仍計議修理城郭改造屋廬合用工料若干先<lb/>
期整理完備方可督發遷移川邊王子莊苦峪齊勤柴<lb/>
城兒扇馬城大草灘各種回敵亦被吐魯番殘害窮迫<lb/>
<pb n="KR2f0020_WYG_018-17b"/>
來歸不敢復還原土故該鎮巡議處准令暫安挿金塔<lb/>
寺地方彼亦安居樂業不敢生事今要因前古丢棄威<lb/>
武舊城再加修築挑濬壕隍以處其衆既為肅州北面<lb/>
添一藩籬又使逺去城郭不患包藏禍心前項所處似<lb/>
得柔逺防姦之意且與先年該部所處大略相同但前<lb/>
項地方大草灘扇馬城柴城相離嘉峪闗不逺王子莊<lb/>
則在苦峪之西離邊稍逺大約皆齊勤䝉古衛番族住<lb/>
牧之地近年節被回賊驅掠傷殘棄地方而不守投内<lb/>
<pb n="KR2f0020_WYG_018-18a"/>
地以求生今所議威武古城未知相離嘉峪闗外地里<lb/>
若干修築城垣挑濬壕隍應用工力若干委官踏勘明<lb/>
白就煩㑹同議處即今臨邊有無回賊窺伺并修築之<lb/>
後防䕶之兵作何區處方得一一就緒料彼夷人以帳<lb/>
窠為宫室以耕牧為芻糧既有城郭可以自保無不樂<lb/>
從之理俱要議處停當明白咨報以憑回奏定奪去後<lb/>
今據前因竊惟防患當於未形防之太過反生意外之<lb/>
虞作事當謀諸始始謀不臧將無善後之策看得前巡<lb/>
<pb n="KR2f0020_WYG_018-18b"/>
撫甘肅都御史陳九疇等并兵部尚書金獻民後先議<lb/>
奏其説有二一則欲將肅州闗廂寄住哈喇輝輝和爾<lb/>
二種夷人揀擇肅州北邊久棄空閒寨堡水草便利之<lb/>
處安挿居住一則欲將川邊王子莊苦峪齊勤柴城兒<lb/>
扇馬城大草灘等處先年安挿暫住金塔寺夷人因前<lb/>
古丢棄威武舊城再加修築以處其衆是皆欲嚴彼此<lb/>
之辨謹内外之防深慮却顧誠皆體國安邊至意但懐<lb/>
柔逺人之道當順其情情有未協強而使之恐生他釁且<lb/>
<pb n="KR2f0020_WYG_018-19a"/>
哈宻乃朝廷封國吐魯番敢於殘破之使其播遷離析<lb/>
而我不能為之所以失中國懐逺恤患之義矣彼哈喇<lb/>
輝輝和爾二種敵人皆忠於哈宻被其戕害率衆來奔<lb/>
先朝從守臣之議許其肅州闗廂居住歴年滋久彼無<lb/>
反側之心我得調遣之用今一旦疑其後日之終不靖<lb/>
也而欲徙之北邊空閒寨堡安土重遷豈敵情之所欲<lb/>
哉觀其對各官之言曰此是鳥雀不落之地我們如何<lb/>
住的又曰我們東闗住久各有置買房屋不能割捨我<lb/>
<pb n="KR2f0020_WYG_018-19b"/>
們情願入堡將我們家小仍留住東闗也罷等語其情<lb/>
可見後各官諭之以好語動之以危言方纔承認終非<lb/>
所樂明矣其川邊王子莊苦峪齊勤柴城兒扇馬城大<lb/>
草灘各種番人俱係境外屬番肅州衛羇縻帶管之數<lb/>
節被吐魯番哈宻回回侵奪搶殺窮迫來歸先該總制<lb/>
鎮巡等官奏請暫且安挿肅州境外金塔寺地方居住<lb/>
令其自為耕牧有住四十餘年者有住十餘年者今欲<lb/>
驅而置之三百里之外舍近就逺必非其情且原擬待<lb/>
<pb n="KR2f0020_WYG_018-20a"/>
後西事稍寧哈宻復立仍各遣還住守故地是猶存興<lb/>
滅繼絶作我藩籬之意若依前擬則恢復之念荒哈宻<lb/>
之望絶矣及照各官所擬新城兒煖泉板橋等堡堪以<lb/>
安挿二種敵人之地修門修房等項雖費用不多亦未<lb/>
免勞擾又奪肅州軍餘春夏務農之地以與之似俱有<lb/>
礙至於威武城修築約用人夫六七千名又勞軍馬架<lb/>
梁防䕶且今肅州地方番回之窺伺未巳我兵之警備<lb/>
方嚴豈暇逆探未形之患以供不急之役乎倘或番回<lb/>
<pb n="KR2f0020_WYG_018-20b"/>
乗我工作之際率衆侵擾禍且不測推原各官論奏蓋<lb/>
見前年回賊退遯誤信蘓勒坦莽蘓爾雅穆拉巳死之言<lb/>
遂謂肅州自此無事故有是言若體諸各敵之情叅以<lb/>
今日之勢非惟不能亦所不敢據今鎮巡所言土魯番<lb/>
搆怨方深正諸敵杌陧不安之秋在我惟當以鎮靜安<lb/>
輯為主若又遷置各敵紛紛多事以拂其心臨期倘有<lb/>
生抝又恐患生意外等語似為有見如䝉乞勅兵部叅<lb/>
詳議擬合無將前項川邊王子莊等處番敵令其照舊<lb/>
<pb n="KR2f0020_WYG_018-21a"/>
於金塔寺地方住牧以為後日恢復之圖以存興滅繼<lb/>
絶為我藩籬之意其哈喇輝輝和爾二種敵人亦且令<lb/>
其照舊肅州闗廂居住不必預為遷徙之説以離其心<lb/>
待後番情寧謐財力有餘之日如果事勢可為另為具<lb/>
奏定奪庶使敵人無疑二之情地方無勞擾之患而我<lb/>
得以專意内修可收攘外之績矣縁係處置屬番以安<lb/>
邊徼以杜後患及節奉欽依這安挿諸敵事宜還行與<lb/>
提督軍務官著再行酌處務要停當事理未敢擅便為<lb/>
<pb n="KR2f0020_WYG_018-21b"/>
此具本謹題請㫖<lb/>
　　一為整理邊務以備敵患事<lb/>
題為整理邊務以備敵患事准兵部咨該本部題該提<lb/>
督軍務本部尚書金獻民題前事内一件議處邊情照<lb/>
得額布勒等殘賊自正徳四年節被小王子趕殺率其<lb/>
殘黨達蘭哈哈等假息西寧境上計今十五六年春夏<lb/>
則趁逐水草住牧遇冬則踏氷過河搶刼先該巡按陜<lb/>
西監察御史潘倣為陳言邊務節該本部議得合候明<lb/>
<pb n="KR2f0020_WYG_018-22a"/>
年黄河凍消敵衆復回西海之時查照先年宣城伯衛<lb/>
潁巡撫都御史呉琛等大𠞰番賊方略選調主客官兵<lb/>
乗機併力𠞰殺題奉欽依行移甘肅鎮巡官議處去後<lb/>
迄今未見作何區處臣竊料該鎮官員非敢故違遲遲<lb/>
也顧在我者以兵力則寡弱以糧餉則不繼兵機重務<lb/>
未容輕議夫帝王制馭邊人之道惟有撫𠞰兩端宜加<lb/>
𠞰者我既不能奮力若不早為議處將來黨與日熾其<lb/>
禍殆有不可勝言者矣臣查得嘉峪闗外齊勤罕都哈<lb/>
<pb n="KR2f0020_WYG_018-22b"/>
宻三衛夷人俱以永樂年間率衆來降我太宗文皇帝<lb/>
授官降印蓄為藩籬迄今百五十年堅守臣節此固聖<lb/>
主深謀逺慮措置得宜斷敵人右臂之微意也臣愚以<lb/>
為前敵地本富饒人亦强悍西海之地彼既盤據有年<lb/>
我終不得為用合無查照前例於該鎮撫敵官内選差<lb/>
才識敏給周知番情者二三人或四五人前去近邊地<lb/>
方諭以朝廷恩威軍門殺伐利害令其各安生理毋自<lb/>
作歹以速滅亡如果革心向化聴我招致就彼安挿設<lb/>
<pb n="KR2f0020_WYG_018-23a"/>
為衛所與齊勤等衛相掎捔許其以時通貢量加賞賚<lb/>
以結其心仍擇其雄傑一二人授以職事立為頭目使<lb/>
之鈐束部落遇有𦂳急聲息量調人馬為我策應有功<lb/>
之日一體犒賞庶在我不失制馭之道於彼或有感戴<lb/>
之誠而地方可保無虞矣但事體重大臣不敢擅擬合<lb/>
候命下㑹同府部院寺及科道等官從長計議轉行甘<lb/>
肅鎮巡官再加議處如果可撫依擬施行或於敵情地<lb/>
方俱有窒礙即便查照御史潘倣建言及本部節行事<lb/>
<pb n="KR2f0020_WYG_018-23b"/>
理催儹兵糧相機剿捕務要草薙禽獮以靖地方毋貽<lb/>
後患該本部議得前項敵衆久據西海吞併番衆勢益<lb/>
彊盛亟宜處置所據撫諭安挿設為衛所授以職事許<lb/>
其通貢量加賞賚使彼有歸向之誠在我增藩籬之固<lb/>
如大寧之諾延等衛所故事藉外以衛内豈非邊方經<lb/>
久之圖但恐人情黠詐遽難馴擾且事體重大未敢遥<lb/>
度合咨提督軍務尚書楊一清督同甘肅鎮巡等官將<lb/>
所奏事情審度機宜酌量事勢前項敵衆果堪招降立<lb/>
<pb n="KR2f0020_WYG_018-24a"/>
衛授官許其通貢以示羇縻如或人性獷悍未可卒致<lb/>
必須加兵征剿再為從長計處具奏定奪題奉欽依備<lb/>
咨前來照得額布勒等邊人竊伏西海蹂踐番敵侵擾<lb/>
洮河地方先該巡按陜西監察御史潘倣奏要催儹兵<lb/>
糧相機剿捕事理相應但我兵力尚屈未及區處今提<lb/>
督尚書金獻民奏要照依祖宗朝嘉峪闗外設立齊勤<lb/>
罕都哈宻三衛事例於該鎮撫夷官内選差前去近邊<lb/>
諭以朝廷恩威軍門殺伐利害令其各安生理如果革<lb/>
<pb n="KR2f0020_WYG_018-24b"/>
心向化聴我招致就便安挿設為衛所許其以時通貢<lb/>
量加賞賚以結其心仍擇其雄傑一二人授以職事立<lb/>
為頭目使令鈐束部落遇有𦂳急聲息量調人馬為我<lb/>
策應有功一體犒賞或於敵官地方俱有窒礙即便查<lb/>
照御史潘倣建言及本部准行事理催儹兵糧相機剿<lb/>
捕務要草薙禽獮以靖地方毋貽後患一節縁前項事<lb/>
情必須親詣河西地方計處但敵衆數萬見在河套住<lb/>
牧臣方督調陜西延寧各鎮官軍分布防禦勢難摘離<lb/>
<pb n="KR2f0020_WYG_018-25a"/>
巳經移咨巡撫甘肅都御史寇天叙㑹同鎮守三司等<lb/>
官集議所奏召致安挿前項敵衆設立衛所授以職事<lb/>
許其通貢聴我調遣應否如擬施行若於敵情地方有<lb/>
礙必須加兵征剿就為宻切從長計處用兵方略明白<lb/>
咨報以憑回奏定奪去後延今半年之上未見回報蓋<lb/>
因事體重大各官不敢輕有議擬今套人漸逺邊境少<lb/>
寧臣方欲親詣莊浪西寧地方議處回奏忽奉勅㫖行<lb/>
取回京縁前項賊情臣先今久曾有意經畫節嘗論奏<lb/>
<pb n="KR2f0020_WYG_018-25b"/>
謹以所見為陛下陳之切惟自古帝王制馭逺人文徳<lb/>
固所當先武功亦不可緩文徳可敷則干羽之舞固足<lb/>
以格有苗武功當用則鬼方之伐亦事勢之不容巳前<lb/>
項賊寇黠詐之性惟利是貪恐非文告所能招致亦非<lb/>
官職所可羇縻况戕我屬番侵我内地彼有必誅之罪<lb/>
許其通貢加以賞賚我施非分之恩虧中國之體納外<lb/>
夷之侮非所以示四裔也及照奏内所引齊勤罕都哈<lb/>
宻等衛敵人事例皆當國初開創之時率衆來降所以<lb/>
<pb n="KR2f0020_WYG_018-26a"/>
我祖宗授官降印以羇縻之使之為我藩籬今額布勒<lb/>
等寇賊背叛其主投我屬番境界大肆侵掠横加吞噬<lb/>
又侵入我腹裏地方此正田中之禽利用搏執固非漢<lb/>
武稱兵於隂山之窟喜功好大者之所為也臣正徳五<lb/>
年復起總制陜西軍務之時此賊被小王子人馬讐殺<lb/>
殘敗遯來河西地方臣慮其異時必為邊患建議欲調<lb/>
集大兵誅剿規畫巳定不意旋即奉勅取回兵部題欽<lb/>
依行令甘肅鎮巡官整理因循至今十五六年種𩔖漸<lb/>
<pb n="KR2f0020_WYG_018-26b"/>
蕃聲勢日盛臣於去年六月内奏為敵衆出没計處用<lb/>
兵機宜事欲待套内無警糧草有積之日量調陜西延<lb/>
綏精兵與河西兵馬㑹合尋襲痛加誅剿但兵貴神速<lb/>
機難預定必待臨期奏請非惟緩不及期且恐事機先<lb/>
泄欲乞上請及早行令宻㑹各該將官不拘何月日相<lb/>
機取便行事若無可乗之機不敢輕動兵部覆奏欲令<lb/>
臣將一應制勝機宜用兵方略一一㑹計停當先行差<lb/>
人具奏議請定奪縁兵家變態不常旬月之間事機頓<lb/>
<pb n="KR2f0020_WYG_018-27a"/>
異况地方相去京師五六千里奏報往回動經數月雖<lb/>
有成算亦難取必議處間忽報北部二萬前去西海收<lb/>
捕前賊臣方慶逺人相攻中國之利不須煩我師旅不<lb/>
意為彼所覺移巢南面留其精兵據守彼千里而趨利<lb/>
此以逸而待勞反為其所敗失勢而遯後聞阿爾托蘓<lb/>
賊衆恐北部仍來報讐挈營隨順渡河入套止是額布<lb/>
勒一枝半在西海半渡河寇我洮州即今未曽盡數歸<lb/>
巢且西寧洮河等處番族國初分散部落設有國師禪<lb/>
<pb n="KR2f0020_WYG_018-27b"/>
師指揮千百戸鎮撫驛丞等官管領給與金牌令其三<lb/>
年一次輸納差發馬匹而以官茶酬之若與王官王民<lb/>
無異伏覩金牌上篆文中曰皇帝聖㫖其下左曰合當<lb/>
差發右曰不信者死實欲借其為我藩籬捍備北部即<lb/>
前漢斷敵人右臂之意百十年來河西之衆不能逼侵<lb/>
我洮河恐番人之議其後也今二種殘賊將番族戕害<lb/>
巳甚不能生存遂與之糾合為寇西寧最被其害洮州<lb/>
之番近亦被脅合夥為之指引道路番人合勢我之邊<lb/>
<pb n="KR2f0020_WYG_018-28a"/>
境其何能安此膏肓之疾腹心之患也議者動以不可<lb/>
輕舉為言雖兵兇戰危誠宜慎重而玩宼養患亦非所<lb/>
宜嘗竊譬之套人勢雖猛烈如風寒暑濕之病來則疾<lb/>
於風雨治之不善即能殺人然得遇良醫一汗而愈一<lb/>
汗而安西海之人如痞結胸腹間目前飲食起居雖若<lb/>
無恙久而不療元氣日漸消耗後將難圖興言及此豈<lb/>
得不思所以處之而徒玩時愒日以僥倖於無事哉且<lb/>
阿爾托蘇巳遁止是額布勒一枝大約精騎不過二三<lb/>
<pb n="KR2f0020_WYG_018-28b"/>
千人其餘皆脅驅番人勢非得巳然地土被其奪占骨<lb/>
肉被其殺戮帳房被其燒毁孳畜被其搶掠欲報怨讐<lb/>
而復其故産人豈無是心哉此間諜之用亦不可廢也<lb/>
切見新推提督三邊軍務尚書王憲剛果有謀多才善<lb/>
斷昔嘗管理茶馬遍歴西寧洮河地方又曾督處河西<lb/>
屯田至今邊人頌其風力合無請勅本官力任此事若<lb/>
今年迤北大勢無尋捕西海之舉及套衆回賊不曾大<lb/>
舉深入或雖入而即遯宜宻諭甘涼莊浪等處將官部<lb/>
<pb n="KR2f0020_WYG_018-29a"/>
署兵馬待冬末春初草枯馬弱之時調集延綏遊竒二<lb/>
枝兵馬及陜西寧夏二鎮遊兵共萬二千人甘涼之兵<lb/>
自涼州而進延寧之兵自莊浪而進陜西之兵自河州<lb/>
歸徳而進與各該守臣所統兵馬刻期聮絡併力夾攻<lb/>
如昔年宣城伯衛潁都御史呉琛征番故事仍先設法<lb/>
厚募壯勇識事之人暗入西海諜我屬番使為内應一<lb/>
鼓成功以驅河西腹心之害以為我邊久安長治之圖<lb/>
尤須精擇將領如魯經李義馬雲甘禎輩及涼州革任<lb/>
<pb n="KR2f0020_WYG_018-29b"/>
叅將都指揮楊佑皆熟知此事可以付託西寧兵備副<lb/>
使陳鼎沈毅有機陜西布政司左叅政成文固原兵備<lb/>
副使桑溥皆曾巡歴河西地方素有才略可以翊贊兵<lb/>
機督處糧餉然事干各鎮必得主將一員居中調度該<lb/>
部必有所處臣不敢言顧兵馬不難於調集而糧草實<lb/>
難於措處臣到邊督催運送甘肅一鎮民糧銀兩及分<lb/>
發戸部送到官銀其數巳多而倉儲未見有積及照蘭<lb/>
州督理糧儲戸部署郎中婁志徳實心幹事宜令往來<lb/>
<pb n="KR2f0020_WYG_018-30a"/>
莊浪涼州一帶督處仍於布政司選委有幹力善經畫<lb/>
官一員專一整理河西錢糧一面於莊浪涼州西寧或<lb/>
召商或糴買一面於蘭州安定㑹寧等處收積蓋專恃<lb/>
河西則所積不多蘭州安㑹如有厚積臨期可以帶運<lb/>
臣之所見如此如䝉伏乞聖明軫念河西重鎮冦患為<lb/>
急乞勅兵部將臣所言叅詳可否若謂事體重大乞㑹<lb/>
多官從長計處早為定奪然須如臣去年所奏令提督<lb/>
大臣相機行事可為即為不必臨時上請待報以致事<lb/>
<pb n="KR2f0020_WYG_018-30b"/>
機漏泄無益有害若無可乗之機或兵糧未集照常戰<lb/>
守不可輕動以貽後艱仍乞勅戸部降發内帑官銀十<lb/>
數萬兩或開鹽課一二十萬引聴提督官督令甘肅管<lb/>
糧衙門上𦂳設法措置庶得有備無患倘失今不圖而<lb/>
專持慎重之説襲為怠緩之計臣恐一二年間甘涼地<lb/>
方西備回賊東備敵衆我兵疲於奔命而套内大賊又<lb/>
復撓亂其間不能掣兵往援則河西之地恐非國家所<lb/>
有事勢至此雖有智者不能為之謀矣臣老矣非但乞<lb/>
<pb n="KR2f0020_WYG_018-31a"/>
骸且將就木巳未及行而欲委勞於後之人知罪知愧<lb/>
况前事先該御史潘倣奏行兵部議處其後甘肅巡撫<lb/>
都御史陳九疇亦欲舉行未曾就緒而去臣既灼見其<lb/>
故豈敢終為隠蔽而不吐露一言伏惟陛下留神省察<lb/>
縁係整理邊務以備敵患事理未敢擅便為此具本順<lb/>
差承差王經邦親齎謹題請㫖<lb/>
　　一為邊務事<lb/>
題為邊務事據陜西按察司整飭固原兵備副使桑溥<lb/>
<pb n="KR2f0020_WYG_018-31b"/>
呈嘉靖四年十二月十八日欽奉勅今特命爾前去固<lb/>
原髙橋靖邊等處專一往來巡歴撫安土達仍整飭固<lb/>
原靖邊甘蘭等處兵備操練軍馬修理城池墩臺闗堡<lb/>
撫恤士卒防禦敵衆保障地方兼理詞訟及督理糧儲<lb/>
禁革奸弊凡一應邊情軍務須與分守叅將等官㑹議<lb/>
停當而行仍聴陜西鎮守巡撫官節制不許偏執違抝<lb/>
妨政害事若有軍職及守備官員賣放軍士縱容官攢<lb/>
人等通同豪滑刁潑軍民兜攬錢糧虚出盜賣并隠藏<lb/>
<pb n="KR2f0020_WYG_018-32a"/>
逃囚等項許爾徑自叅奏挐問爾為憲臣受兹委託務<lb/>
須持㢘秉公禁革奸弊盡心竭力以安邊境如違罪不<lb/>
輕宥爾其勉之慎之故勅欽此欽遵外為此今將前項<lb/>
欽奉勅内事宜呈乞照驗施行等因到臣查得固原兵<lb/>
備衙門係成化年間開設原請勅内開載所管地方事<lb/>
宜與今略有不同且如髙橋即靈州守禦千戸所舊該<lb/>
固原兵備官往來巡歴撫安土達後因添設環慶靈州<lb/>
兵備𨽻其管轄固原相去地逺似無相干誠恐地方有<lb/>
<pb n="KR2f0020_WYG_018-32b"/>
事兩處兵備官得以互相推調其固原靖邊甘蘭等處<lb/>
衛所軍民與平涼府所屬州縣鞏昌府所屬安定㑹寧<lb/>
二縣臨洮府所屬蘭州金縣二處并平涼安東二衛監<lb/>
苑羣牧所等衙門軍民雜處墩臺闗堡多在各該軍衛<lb/>
有司所轄之地凡緝捕盜賊問理詞訟督理糧儲遇警<lb/>
收斂人畜俱與軍衛有司官員干渉勅内未曾開載有<lb/>
礙行事縁前項所管固原靖邊蘭州俱係極邊要害地<lb/>
方寇衆不時侵入闗係至重比之其他兵備不同如䝉<lb/>
<pb n="KR2f0020_WYG_018-33a"/>
乞勅該部議處合無將固原兵備官原奉勅書上請更<lb/>
換除去髙橋地方仍開固原靖邊甘蘭等處凡干礙墩<lb/>
臺闗堡詞訟糧儲及遇警收斂人畜等項事務與各該<lb/>
軍衛有司相干者俱聴提調約束不許違抝其餘軍民<lb/>
一切政務不得干預開載明白庶幾事權歸一可以責<lb/>
成修舉不至失誤邊方大事實為便益縁係邊務事理<lb/>
未敢擅便為此具本專差承差楊鸞親齎謹題請㫖<lb/>
　　一為比例列銜支俸以便行移事<lb/>
<pb n="KR2f0020_WYG_018-33b"/>
題為比例列銜支俸以便行移事據分守固靖環蘭等<lb/>
處地方叅將署都指揮僉事劉文呈前事切照本職原<lb/>
任陜西都司慶陽衛指揮同知推選延寧地方把總管<lb/>
事節該欽奉勅諭陞署都指揮僉事守備固原地方後<lb/>
充寧夏遊擊改任分守叅將欽遵任事外伏念本職一<lb/>
介草茅叨任重地敢不努力圖報將來縁分守地方廣<lb/>
濶軍民雜處凡百文移與都布按三司有行奈本職俸<lb/>
銜仍在原衛帶支各司文移不肯徑行卻由衛所轉行<lb/>
<pb n="KR2f0020_WYG_018-34a"/>
以致躭延往往誤事且本職係陜西省鎮屬衛指揮濫<lb/>
任本鎮叅將况慶陽原衛又係叅將所轄地方環慶守<lb/>
備亦該提調凡本衛一應公文呈行彼處守備開列本<lb/>
職職名屬衛未免輕視比與延寧甘肅隔鎮地方分守<lb/>
副叅遊擊事體不同及查得先任固原守備署都指揮<lb/>
僉事楊宏陳善并固靖遊擊陶文及延安衛帶銜都指<lb/>
揮閻武俱在本都司列銜支俸今本職既授都司署職<lb/>
叨任分守叅將責任頗重俸銜不䝉開列行事有礙如<lb/>
<pb n="KR2f0020_WYG_018-34b"/>
䝉軫念地方衝要事體重大乞賜轉達准於都司列銜<lb/>
支俸庶使文移便於徑行本職得以展布為此理合具<lb/>
呈伏乞照詳定奪施行等因到臣行間隨據陜西遊擊<lb/>
將軍署都指揮僉事夏欽亦呈前事看得分守固靖環<lb/>
蘭等處叅將署都指揮僉事劉文所呈乞要都司比例<lb/>
列銜支俸一節切縁本官既授都司署職又推任叅將<lb/>
分守地方比與楊宏陳善等事體相同闗係尤重况慶<lb/>
陽衛係其所轄環慶守備又其統屬一應文移開寫本<lb/>
<pb n="KR2f0020_WYG_018-35a"/>
官名銜委於名分不宜行事有礙及照署都指揮僉事<lb/>
夏欽原係西安前衛指揮後陞署都指揮僉事推任寧<lb/>
夏遊擊將軍因病革回本衛帶銜閒住近該臣奏薦兵<lb/>
部題奉欽依奉勅充陜西遊擊將軍縁西安前衛亦有<lb/>
遊兵選撥官軍追補馬匹俱與本衛有行文移往來亦<lb/>
多不便如䝉乞勅兵部查照前項事例將劉文夏欽俱<lb/>
准於本都司列銜支俸將官之體勢稍尊得以盡心舉<lb/>
職下人不敢輕視不致違誤軍情重務矣縁係比例列<lb/>
<pb n="KR2f0020_WYG_018-35b"/>
銜支俸以便行移事理未敢擅便為此具本順差承差<lb/>
楊鸞親齎謹題請㫖<lb/>
　　一為軍務事<lb/>
題為軍務事案照先准兵部咨為設總制以圖兩全事<lb/>
該本部題内開跟隨書掾頭目家人聴從選帶仍具奏<lb/>
聞等因節該奉聖㫖是欽此欽遵備咨到臣除頭目另<lb/>
行外為照臣一到陜西地方即該題奏各項事情及發<lb/>
屬文移浩繁縁未奏討書掾缺人書寫訪得直𨽻鎮江<lb/>
<pb n="KR2f0020_WYG_018-36a"/>
府丹徒縣省祭官任漢本府兩考役滿吏李棠俱各寫<lb/>
字端楷諳曉行移巳經行令該府取具備細脚色開送<lb/>
跟隨前來書辦及具題去後續准兵部咨該本部覆題<lb/>
奉聖㫖是准照例奏帶應付欽此欽遵外續又據書辦<lb/>
吏李棠呈為給由事開稱以農民充鎮江府吏兩考役<lb/>
滿給由間䝉臣行取前來書辦又䝉本府給與給由批<lb/>
申赴吏部投下誠恐違限日久乞要容令赴部給由等<lb/>
因為照本吏一向在於軍門書辦今要容令赴部給由<lb/>
<pb n="KR2f0020_WYG_018-36b"/>
相應准送但三邊軍務浩繁案牘填委縁未奏討書掾<lb/>
一應文移俱係省祭官任漢與本吏經手書辦若容令<lb/>
前去未免缺人應用况係題奉欽依選帶人役巳將本<lb/>
吏原領本府批申順差承差趙禎咨送吏部　照收候<lb/>
合無將本吏准作提督軍務官員下書掾之數就准當<lb/>
該惟復止作辦事隨准吏部咨稱看得吏典辦事役滿<lb/>
方撥當該此係照舊例今李棠既係奏帶人數合無准<lb/>
作辦事於例相應咨煩查照施行等因到臣除將吏李<lb/>
<pb n="KR2f0020_WYG_018-37a"/>
棠准作辦事在於軍門書辦外今照臣奉勅行取回京<lb/>
所據原奏帶省祭官任漢辦事吏李棠相應起送吏部<lb/>
聴用查得節年提督官員奏書掾事畢回京多得霑被<lb/>
恩典省祭官或不拘年限就與選用掾吏可不待補辦<lb/>
就撥當該今省祭官任漢辦事吏李棠跟隨臣巡歴各<lb/>
邊沙塞戎馬之區涉歴艱苦一年之間書寫案牘文移<lb/>
無時休息及查得任漢亦係省祭十年之上巳該行取<lb/>
之數如䝉乞勅吏部查照節年提督官書掾事例將任<lb/>
<pb n="KR2f0020_WYG_018-37b"/>
漢就為收選李棠就撥當該庶使將來從事軍門者有<lb/>
所勸勉而不憚勤勞矣縁係節奉欽依選帶書掾比例<lb/>
選用收撥事理未敢擅便為此具本順差承差楊鸞親<lb/>
齎謹題請㫖<lb/>
　　一為薦舉舊任官員以慰人望事<lb/>
題為薦舉舊任官員以慰人望事臣聞兵有先聲而後<lb/>
實然不獨兵也凡為政者先聲有以動人則不令而自<lb/>
行不言而自信得效速而成功易矣陜西舊任臺察藩<lb/>
<pb n="KR2f0020_WYG_018-38a"/>
憲等官才賢最多清議所歸輿情所屬嵗不乏人除巳<lb/>
在顯位及見任臺端者不敢論薦外博訪得浙江左布<lb/>
政使今守制孫修督儲有精勤振厲之風持憲有嚴明<lb/>
剛果之譽四川按察使今守制王廷相山西提學副使<lb/>
今歸養劉天和山西按察司副使陳軾山東按察司副<lb/>
使整飭徐州兵備趙春俱曾按治陜西地方皆能彈壓<lb/>
勢豪肅清風紀剔除奸蠧而不蹈苛察之弊激揚清濁<lb/>
而不失老成之體至今官吏憚其風采兵民望其復來<lb/>
<pb n="KR2f0020_WYG_018-38b"/>
臣得之聞見如此如䝉乞勅吏部再為查訪合無待孫<lb/>
修服闋遇有陜西三邊巡撫缺員早為推用其王廷相<lb/>
等四員遇缺推補藩憲之長以為登用之階不獨慰一<lb/>
方軍民之望而凡為臣者皆有所感慕興起矣臣今老<lb/>
病衰殘方上乞骸之疏竊念用人為當今第一急務薦<lb/>
賢為大臣第一職業故不敢隠蔽而冒昧一言然亦不<lb/>
敢泛及他省官員者恐知之未真或於民情土俗有不<lb/>
相宜耳伏惟陛下裁察縁係舉薦舊任官員以慰人望<lb/>
<pb n="KR2f0020_WYG_018-39a"/>
事理未敢擅便為此具本順差承差楊鸞親齎謹題請<lb/>
㫖<lb/>
　　一為獻愚忠以答聖眷事<lb/>
題為獻愚忠以答聖眷事伏念臣章句孱儒栁蒲弱質<lb/>
遭際盛時久塵仕籍既廢而興任毎兼乎文武求退而<lb/>
進位乃躐乎臺衡頃當近倖干紀之時獲遂山林優老<lb/>
之願駑駘久病豈有意於騰驤朽木不雕分宜供於釜<lb/>
爨恭遇新皇御極圖任舊臣改授今官俾總邊鎮伏讀<lb/>
<pb n="KR2f0020_WYG_018-39b"/>
制詞屢有寛朕西顧之憂之諭夫主憂臣辱安敢避難<lb/>
用是扶疾以起千里遐征誠願以其力之所能為者圖<lb/>
報聖恩於萬一也邇者遽䝉召還内閣之命屢疏悃誠<lb/>
未荷俞允進退維谷不知所為仰惟陛下應運挺生代<lb/>
天化育日新庶政而機柄獨操器使羣材而權度在巳<lb/>
虞舜之好問好察知何加焉大禹之克儉克勤徳斯懋<lb/>
矣嗣位以來五年於兹敬天法祖愛民勤政日有孳孳<lb/>
不自暇逸然而求治之心徒切至治之効未𢎞臣竊觀<lb/>
<pb n="KR2f0020_WYG_018-40a"/>
正徳年間乾綱下移權姦竊柄始則劉瑾中而錢寧後<lb/>
乃姜彬海内騷然幾成大亂陛下起而振之政務歸於<lb/>
内閣裁斷出於宸衷近臣非惟不能與力亦且不敢與<lb/>
聞是宜天人協應海嶽效靈奈何近嵗日蝕地震旱乾<lb/>
水溢之災層見疊出至於物異人妖有近代之所罕聞<lb/>
者聖徳清明豈宜有此皆臣下奉職不效之過也臣年<lb/>
老久衰非但乞骸且將就木既不能仰承聖眷任事供<lb/>
職若終無一言以去則上負恩私下干物議其罪莫可<lb/>
<pb n="KR2f0020_WYG_018-40b"/>
自贖矣謹以今日至切至要者疏為五事為陛下陳之<lb/>
倘䝉留神覽觀俯賜施行於治道不為無補臣雖屏居<lb/>
田野與世長辭復何憾哉然此特其大要耳若夫陛下<lb/>
有愛民之心而民未阜康有任官之誠而事多茍簡兵<lb/>
政宻矣而夷狄不免於侵凌法令彰矣而姦頑未見其<lb/>
懲艾其他弊政尚多臣昏眊之餘不能盡述陛下責公<lb/>
卿之所有事責臺諫使得盡言必有陳其顛末以俟采<lb/>
擇者矣臣不勝拳拳愛君體國之至除患病乞休另行<lb/>
<pb n="KR2f0020_WYG_018-41a"/>
具奏外縁係獻愚忠以答聖眷事理謹題請㫖<lb/>
　　計開<lb/>
　一曰聖學臣惟人君一心萬化之本原也然方寸之<lb/>
　　微而衆欲攻之茍無詩書理義以維持之百凡聲<lb/>
　　色貨利狗馬竒珍之物遊觀畋獵騎射俳優之技<lb/>
　　與凡異端邪術之流投間抵隙皆足以動揺吾心<lb/>
　　而讒諂面䛕之人又從而從䛕之日積月累幾何<lb/>
　　不蕩蕩然而陷溺於物欲之中乎既為物欲之所<lb/>
<pb n="KR2f0020_WYG_018-41b"/>
　　溺則於天下之事安能真知其是非得失之所在<lb/>
　　務決去而必得之哉此謂講學所以為人君圖治<lb/>
　　之第一義也臣竊聞陛下在藩邸時恭穆獻皇帝<lb/>
　　專教之讀書令紀善伴讀等官誦説經史一切玩<lb/>
　　好俱不令至前一切憸人俱不得在側故幽潛之<lb/>
　　徳孚於上下恭黙之化洽於臣民嗣位之初首開<lb/>
　　經筵祇循舊章選擇儒臣日侍講讀又聞命内閣<lb/>
　　取尚書以俗説訓釋且為韻語以便諷詠至於無<lb/>
<pb n="KR2f0020_WYG_018-42a"/>
　　逸洪範等編尤加研究書史之外凡百玩好悉無<lb/>
　　所用天下之人皆謂仲虺稱成湯不邇聲色不殖<lb/>
　　貨利周公旦稱文王不敢盤于遊田以庶邦惟正<lb/>
　　之供陛下盛徳何以加諸是雖天性髙明而獻皇<lb/>
　　帝之善教有足徵矣臣愚竊謂帝王之學與書生<lb/>
　　異不必求諸文辭之幽深不徒事夫章句之尋摘<lb/>
　　要在繼其功得其要而巳經筵有定期然儀衛森<lb/>
　　嚴勢分隔越恐講官不得効其忠日講乃帝典然<lb/>
<pb n="KR2f0020_WYG_018-42b"/>
　　往年或廢於寒暑或阻於風雨所謂一暴十寒之<lb/>
　　弊或不能免焉書曰惟學遜志務時敏厥修乃來<lb/>
　　詩曰日就月將學有緝熈于光明所謂時敏者謂<lb/>
　　勉於學如有所不及也所謂緝熈繼續光明無少<lb/>
　　間斷也臣昔官京師毎見舊時講官其進講也摘<lb/>
　　取書中好語稍有嫌忌者即不以講且其所講不<lb/>
　　過隨文釋義不能推廣言外之意以開聖聰又或<lb/>
　　於講終獻䛕佞以驕上心臣知今日必不為此伏<lb/>
<pb n="KR2f0020_WYG_018-43a"/>
　　願經筵之餘退朝之後日御文華殿命官進講仍<lb/>
　　乞降之霽色接以温言令其從容開説不許嫌忌<lb/>
　　其講經也各發明身心義理之大要其講史也務<lb/>
　　推演興亡治亂之大原所謂必求諸道于焉能自<lb/>
　　得師因而推及今日之政事某事有合乎古某事<lb/>
　　當用於今某事善可為法某事惡所當戒陛下凝<lb/>
　　神定慮黙識深思聞聖賢義理之論譬猶學近其<lb/>
　　人監古人隆替之原設若身處其地有所疑必形<lb/>
<pb n="KR2f0020_WYG_018-43b"/>
　　諸顧問有所得必措諸躬行如此則講讀之制不<lb/>
　　虚行講讀之官不虚設心常在於詩書理義之中<lb/>
　　百凡外物自不能奪之本源澄澈而物理自明推<lb/>
　　之仁民愛物而無不通放之家國天下而無不凖<lb/>
　　致治之大本實在於此易曰正其本萬事理大學<lb/>
　　曰其本亂而末治者否矣伏惟聖明留意<lb/>
　二曰聖政自古三公論道六卿分職我聖祖稽古建官<lb/>
　　以政事大權分任六部即六卿分職之意我太宗<lb/>
<pb n="KR2f0020_WYG_018-44a"/>
　　皇帝始設内閣簡儒臣居之以備顧問職論思資<lb/>
　　望深者薦加師保職銜以輔養君徳翊贊化猷即<lb/>
　　三公論道之意列聖相承皆不時召見部院大臣<lb/>
　　面議政務日與内閣之臣裁決可否金匱石室之<lb/>
　　藏不可見其見於御製五倫書及故大學士楊士<lb/>
　　竒李賢等所著三朝聖諭録天順日録等編君臣<lb/>
　　答問儼然唐虞都俞吁咈之風百餘年來政事修<lb/>
　　舉道化隆洽實由於此至於臺諫論列事情天<lb/>
<pb n="KR2f0020_WYG_018-44b"/>
　　下方面官述職來京亦得入覲天顔面承清問不<lb/>
　　惟周知事之利弊亦得考見人之賢否逮至憲廟<lb/>
　　稀接大臣而上下之情始覺疎逺我孝宗皇帝𢎞<lb/>
　　治十三年以後時召大學士劉健李東陽謝遷并<lb/>
　　尚書馬文升劉大夏都御史戴珊等諮訪政務面<lb/>
　　賜裁決昌大休明之氣象至今思之正徳年間視<lb/>
　　朝稀濶大臣不復接見以此威福之權下移近倖<lb/>
　　紀綱法度幾於蕩然天啓聖皇誕膺寳厯積年弊<lb/>
<pb n="KR2f0020_WYG_018-45a"/>
　　政剗除無遺廢黜姦佞登崇俊良嘉靖之治號為<lb/>
　　中興今天下之政務必由六部擬議必由内閣皇<lb/>
　　上總攬乾綱萬幾獨斷近臣不敢干預可謂千載<lb/>
　　一時矣但内閣之官自經筵日講之外未聞時時<lb/>
　　接見六部等衙門官未聞召對商髙宗之命傅説<lb/>
　　曰朝夕納誨以輔台徳又曰若作酒醴爾惟麯蘖<lb/>
　　若作和羮爾惟鹽梅爾交修予夫既不得常接天<lb/>
　　顔則交修無所用其力納誨輔徳亦或托諸空言<lb/>
<pb n="KR2f0020_WYG_018-45b"/>
　　及其久也壅蔽之患生竊弄威福之人或由是出<lb/>
　　矣臣願陛下退朝之暇進講之餘不時召見内閣<lb/>
　　重臣將一切機務面議可否取㫖裁決六部都察<lb/>
　　院等官凡章疏之上并臺諫之臣有所論列亦乞<lb/>
　　時賜宣召面加質問聴其盡言不許忌避庶幾朝<lb/>
　　無失政國無隠姦非惟大臣不敢欺蔽行私怠忽<lb/>
　　荒政而陛下亦得以明習天下之事矣<lb/>
　三曰聴言臣聞朝廷之有言路猶人身之有氣血也<lb/>
<pb n="KR2f0020_WYG_018-46a"/>
　　血氣一日不流則百病生言路一日不通則百邪<lb/>
　　作古昔盛時嗇夫庶人皆得進言官師相規工執<lb/>
　　藝事以諫後世以諫設官其途已狹若為諫官而<lb/>
　　復不得盡其言則朝廷耳目將誰託耶我國朝設<lb/>
　　立六科十三道皆以言為責列聖相承未嘗不以<lb/>
　　開言路為事言路開則庶政清言路塞則庶政荒<lb/>
　　矣陛下即位之初求言如渴納諫如流凡科道官<lb/>
　　有所論列輒下該衙門看了來説又或褒之以所<lb/>
<pb n="KR2f0020_WYG_018-46b"/>
　　言有理其所建白多見采行言路可謂大開矣奈<lb/>
　　何各官人品不同識見各異通達國體實心効忠<lb/>
　　者固多事體未練輕率妄言者亦有以抗直為髙<lb/>
　　者毎過乎激襲見聞之偏者多失其真或一事而<lb/>
　　辨論無休或數人而自相矛盾遂至上干天威毎<lb/>
　　加詰責雖所寛貸亦或因而貶黜者有之甚至有<lb/>
　　下之詔獄者有械繫入京者似與聖王從諫弗咈<lb/>
　　之美不侔似與初政聴言之意不𩔖然此非聖徳<lb/>
<pb n="KR2f0020_WYG_018-47a"/>
　　之不能優容其實諸臣有以自取之耳顧彼言官<lb/>
　　雖涉狂妄猶勝緘黙雖涉戅直猶勝輭美論事有<lb/>
　　過當其心必自諉曰我所見如此不敢不盡也論<lb/>
　　人有失真必曰我風聞如此不得不言也若從而<lb/>
　　詰責之罪黜之自非灼有定見確有定守者孰不<lb/>
　　思全身逺害而為容容唯唯之歸邪竊恐中外相<lb/>
　　傳以言為諱弊政無由而祛官邪無從而糾民隠<lb/>
　　無從而達天下之事日入於弊矣嘗聞唐臣陸贄<lb/>
<pb n="KR2f0020_WYG_018-47b"/>
　　之言曰諫者多表我之能好諫者直示我之能容<lb/>
　　諫者之狂誣明我之能恕諫者之漏泄彰我之能<lb/>
　　從有一于斯皆為盛徳李絳之言曰人臣死生繫<lb/>
　　人主喜怒敢發口諫者有幾就有諫者晝度夜思<lb/>
　　朝刪暮減比得上達什無二三故人主孜孜求諫<lb/>
　　猶懼不至况罪之乎近嵗以言得罪者臣不能知<lb/>
　　其詳悉不敢泛有所指且如去嵗冬間御史侯秩<lb/>
　　論臣不宜復入内閣上激聖怒降二級逺方用秩<lb/>
<pb n="KR2f0020_WYG_018-48a"/>
　　之論臣辭雖無據心實匪私臣之昏老委不當復<lb/>
　　用陛下雖誤用之臣亦不能自强侯秩所言不為<lb/>
　　無見伏願陛下逺師帝王聴言納諫之徳近循初<lb/>
　　政樂聞讜言之美今後給事中御史論列事弊指<lb/>
　　陳缺失及糾彈官僚者一一親賜省覽擇其言之<lb/>
　　當者或即賜施行或令該衙門看詳覆奏上請定<lb/>
　　奪其有未當亦乞曲賜優容置之不問仍召還侯<lb/>
　　秩復其舊官或令吏部量才陞用豈但臣之心獲<lb/>
<pb n="KR2f0020_WYG_018-48b"/>
　　安而兩京言官皆得安心舉職矣再乞勅吏部通<lb/>
　　查二三年來以言得罪之官開具事由疏名上請<lb/>
　　或復其舊職或量為叙遷如此則聖徳彌光治功<lb/>
　　有補凡有言責者感激奮發孰不思所以自効哉<lb/>
　四曰宥過仰惟恭穆獻皇帝至仁大徳克享天心篤<lb/>
　　生我皇上潛龍升御出震繼明奠萬國於熈平囿<lb/>
　　羣生於嘉靖推厥本源功徳隆矣皇上嗣極首議<lb/>
　　尊崇之典考經據禮至再至三既而采納廷議斷<lb/>
<pb n="KR2f0020_WYG_018-49a"/>
　　自聖心尊尊親親亦既兩盡無復遺憾夫何一時<lb/>
　　言禮之臣不能推廣聖上因心之孝紛紜抵捂力<lb/>
　　持初説終乃率衆伏闕諠攘無忌在禮法為不恭<lb/>
　　在事體為不順上厪聖怒將學士豐熈郎中余寛<lb/>
　　等下之詔獄加之箠楚或充軍或為民甚至有斃<lb/>
　　於杖下者罪誠自取夫復何尤但推原各官大抵<lb/>
　　狃於學術之偏襲於聞見之陋其心惟恐陛下之<lb/>
　　所處者有乖典禮將為聖徳之累不思陛下之所<lb/>
<pb n="KR2f0020_WYG_018-49b"/>
　　處者正所以為禮也今經二年矣充軍者羇管遐<lb/>
　　裔有同戍役之夫為民者編齒村氓不與衣冠之<lb/>
　　列雖有自新之念無復自致之門所以節説大臣<lb/>
　　言官屢有論列未荷俯從近該御史張兖具奏奉<lb/>
　　聖㫖該部看了來説中外臣工欣然稱頌既而吏<lb/>
　　部覆題又復報罷衆心惑焉夫陛下之罪諸臣者<lb/>
　　亦因其可怒而怒之俟其改悟固未嘗深絶之也<lb/>
　　譬如上天之於萬物霜雪雨露皆所以為恩然霜<lb/>
<pb n="KR2f0020_WYG_018-50a"/>
　　雪摧折必有雨露之沾涵然後羣生得遂未有<lb/>
　　嚴寒之後不繼之以陽春也陛下始因諸臣罪状<lb/>
　　可惡而竄謫之又因其能自改悔而收復之正合<lb/>
　　天道生長肅殺之意臣湖南人也稔聞獻皇帝容<lb/>
　　人恕物之量陛下體而行之獻皇帝在天之靈必<lb/>
　　無不喜且慰矣孟軻氏曰人恒過然後能改困於<lb/>
　　心衡於慮而後作諸臣抱罪既久悔悟已深叙而<lb/>
　　復之必當有以自效伏願日月回照雷霆霽威乞<lb/>
<pb n="KR2f0020_WYG_018-50b"/>
　　勅該部通查言禮被罪之人充軍者令其生還鄉<lb/>
　　里為民者量授一官叙用不幸因箠致死者亦令<lb/>
　　有司優恤其家庶足以見聖徳如天無所不包非<lb/>
　　惟被罪之人感再造之恩而凡為臣工皆興踴躍<lb/>
　　愛戴之誠矣<lb/>
　五曰和衷臣聞之書曰同寅協恭和衷哉釋之者曰<lb/>
　　君臣上下當同其寅畏協其恭敬誠一無間融㑹<lb/>
　　流通民彞物則各得其正所謂和衷也夫君尊如<lb/>
<pb n="KR2f0020_WYG_018-51a"/>
　　天臣卑如地其情易疎而難親其分易睽而難合<lb/>
　　故天氣下降地氣上騰然後嵗功成君澤下流臣<lb/>
　　誠上達然後理道立上下不交則徳業不成有國<lb/>
　　者之深忌也陛下即位之初召用耆舊委任忠良<lb/>
　　視大臣如腹心崇奬臺諫聴受讜言待羣臣如四<lb/>
　　體上下可謂交矣中外欣欣謂和衷之化可成自<lb/>
　　夫大禮議興小大臣僚不能仰體聖心推廣聖孝<lb/>
　　各持初見務求必勝朝廷之上如聚訟然二三言<lb/>
<pb n="KR2f0020_WYG_018-51b"/>
　　禮之臣乃援古典執經義以釐正之於是衆論歸<lb/>
　　一而大禮告成矣然自是上下之情不通和徳之<lb/>
　　風不著是皆羣臣負陛下而陛下何負於羣臣哉<lb/>
　　夫虞廷九官濟濟相讓推賢讓能庶官乃和竊觀<lb/>
　　近嵗臣僚正直忠厚之道微乖爭凌犯之風起惡<lb/>
　　聞人善而樂談人之過失務矯伉者不顧朝廷之<lb/>
　　事體喜攻訐者不究事情之虚實公卿降志於庶<lb/>
　　僚賢否混淆於横議或因一事之失而槩其平生<lb/>
<pb n="KR2f0020_WYG_018-52a"/>
　　或信一人之言而輒相附和忿戾之氣毎形於奏<lb/>
　　章交搆之辭幾成乎罵詈自古太平有道之世未<lb/>
　　嘗有此不可聞於四夷不可訓於後世伏望陛下<lb/>
　　恭已責成虛懐聴納元首股肱上下相須手足腹<lb/>
　　心相視一體使上之情必宣於下無壅蔽之憂下<lb/>
　　之情必達於上無扞格之患仍乞天語丁寧戒以中<lb/>
　　外臣工各以恭遜相師毋襲猜忌之風以惇大成<lb/>
　　俗無崇猥薄之行協心以理國事如輔車之相依<lb/>
<pb n="KR2f0020_WYG_018-52b"/>
　　同徳以亮天工如巨川之共濟然大臣者庶僚之<lb/>
　　表也尤當廓有容之徳體包荒之量求賢如恐不<lb/>
　　及見善若已有之正身以率下則孰敢不恭平心<lb/>
　　以應物則孰敢不服于以和典禮之衷于以迓衡<lb/>
　　平之治大臣和則庶官無不和矣然所謂和非和<lb/>
　　光同塵之謂也不矯為異所以為和不茍為同亦<lb/>
　　所以為和古之大臣上殿論事互有異同下堂則<lb/>
　　不失和氣何者其心公也公故和凡其比周朋興<lb/>
<pb n="KR2f0020_WYG_018-53a"/>
　　相非相怨者皆私心為之也臣願陛下和徳於上<lb/>
　　百官和於朝萬民和於野漢臣所謂心和則氣和<lb/>
　　氣和則形和形和則聲和聲和則天地之和應焉<lb/>
　　由是三光全而寒暑平五穀熟而人民育諸福之<lb/>
　　物可致之祥無不畢得豈但災殄可消而已老臣<lb/>
　　垂盡之年拳拳一寸之忠所以望於今日者如此<lb/>
　　伏惟留神省察奉聖㫖覽卿奏足見忠愛事闗朝<lb/>
　　廷的朕自處置其餘知道了卿宜即赴閣辦事該<lb/>
<pb n="KR2f0020_WYG_018-53b"/>
　　部知道<lb/>
　<lb/>
　<lb/>
　<lb/>
　<lb/>
　<lb/>
　<lb/>
　關中奏議巻十八<lb/>
</p>
<p>
</p>
  </div>
</body>
</text>
</TEI>
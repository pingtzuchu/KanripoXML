<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>闗中奏議巻三</head> <lb/>
    <p>
<pb n="KR2f0020_WYG_003-1a"/>
欽定四庫全書<lb/>
　闗中奏議巻三<lb/>
　　　　　　　　　　　　明　楊一清　撰<lb/>
　茶馬𩔖<lb/>
　　一為修復茶馬舊制以撫馭番衆安靖地方事<lb/>
兵部覆准户部咨陜西清吏司案呈奉本部送於户科<lb/>
抄出督理馬政都察院左副都御史楊一清奏臣受命<lb/>
督理茶馬親詣西寧洮州等衛地方督同兵備守備等<lb/>
<pb n="KR2f0020_WYG_003-1b"/>
官陜西按察司副使蕭翀署都指揮僉事蔣昂等選差<lb/>
撫夷官貟帶領通事分投撫調各族番夷中納茶馬隨<lb/>
據差去人貟陸續撫調各族番官指揮千百户鎮撫驛<lb/>
丞偕其國師禪師各齎捧原降金牌信符而至臣得拜<lb/>
觀焉其額上篆文曰皇帝聖㫖其下左曰合當差發右<lb/>
曰不信者死臣奉宣皇上恩威撫且諭之責其近年不<lb/>
肯輸納茶馬之罪彼皆北向稽首云這是我西番認定<lb/>
的差發合當辦納近年並不曾齎金牌來調止是一年<lb/>
<pb n="KR2f0020_WYG_003-2a"/>
一次著我每將馬來換茶今後來調時天皇帝大法度<lb/>
在我西番每怎敢違了臣於是乃知我聖祖神宗睿謀<lb/>
英畧度越前代逺矣考之前代自唐世回紇入貢巳以<lb/>
馬易茶至宋熈寧間乃有以茶易番馬之制所謂以摘<lb/>
山之利而易充廐之良戎人得茶不能為我害中國得<lb/>
馬足以為我利計之得者宜無出此至我朝納馬謂之<lb/>
差發如田之有賦身之有庸必不可少彼既納馬而酬<lb/>
以茶斤我體既尊彼欲亦遂較之前代曰互市曰交易<lb/>
<pb n="KR2f0020_WYG_003-2b"/>
輕重得失較然可知夫王者不治邊逺今責番衆以差<lb/>
發非若秦漢喜功好大勤逺略者之所為也亦非中國<lb/>
果無良馬而必有待乎番衆也葢西番之為中國藩籬<lb/>
久矣漢武帝圖制匈奴乃表河曲列肆郡開玊門通西<lb/>
域以斷匈奴右臂而幕南無王庭今金城之西綿亘數<lb/>
千里北有敵南有番狄終不敢越番而南以番人為之<lb/>
世讐恐議其後此天所以限别區域絶内外者也不然<lb/>
則敵騎長驅寧河岷隴之區鮮不為其蹂踐欲晏然無<lb/>
<pb n="KR2f0020_WYG_003-3a"/>
事得乎國初散處降兵各分部落隨所指撥地方安置<lb/>
住劄授之官秩聮絡相承以馬為科差以茶為價使知<lb/>
雖逺外小衆皆王官王民志向中國不敢背叛且如一<lb/>
背中國則不得茶無茶則病且死以是羈縻之賢於數<lb/>
萬甲兵矣此制西番以控北敵之上䇿前代略之而我<lb/>
朝獨得之者也頃自金牌制廢私販盛行雖有撫諭巡<lb/>
察之官卒莫之能禁坐失茶馬之利垂六十年豈徒邊<lb/>
方缺馬騎征將來逺敵既不仰給我茶敢謂與中國不<lb/>
<pb n="KR2f0020_WYG_003-3b"/>
相干渉意外之憂或從此生藩籬之固何所於託其所<lb/>
闗係誠非細故臣始至陜西行據守備河州署都指揮<lb/>
僉事蔣昂呈稱河州衛每年招番易馬止是臨近春丕<lb/>
勒族竒塔特薩里幷歸徳中左所西番敵人二十七站及<lb/>
腹裏羅雅克且藏等族熟番調來中馬給茶其哈章咱上<lb/>
下喀儒阿咱爾多恭運珠卜等族番人遞年累撫老番俱<lb/>
故後生不知法度强硬生抝不肯前來中馬又被哈章<lb/>
咱多恭等族番人糾引番賊專一伏路搶殺過往官軍<lb/>
<pb n="KR2f0020_WYG_003-4a"/>
粮賞財物雖經呈稟上司差官量帶軍馬通事出境不<lb/>
過追撫止照番俗事理發落因循年久未蒙天威加兵<lb/>
各番輕視國法愈加恣肆為惡搶擾地方以為得計若<lb/>
不早為處置慮恐餘族番夷一槩倣傚不惟廢弛馬政<lb/>
抑且有損國威合無具奏差委謀略公廉官員動調軍<lb/>
馬通事統領前去直抵巢穴務將前項累撫不來中馬<lb/>
為惡哈章咱多恭運珠卜等族番人量勦一二族俾無遺<lb/>
種庶使餘族番夷寒心知懼實為經久便益等因到臣<lb/>
<pb n="KR2f0020_WYG_003-4b"/>
看得本官父祖以來守備河州熟知番情必有所見但<lb/>
興師動衆勞費不貲陜西地方疲敝又兼北敵不時出<lb/>
没前項事情難以輕議況禦戎上䇿莫如自治各番雖<lb/>
不中馬未嘗一日無茶彼既坐得之何求於我且中國<lb/>
之人明知禁例肆行無忌於番夷乎何誅臣乃申嚴禁<lb/>
令嚴督所司緝捕私販根究株引不少假借茶徒稍稍<lb/>
歛跡茶價頓増已而招調番人逺近畢集稔惡如多恭<lb/>
哈章咱者亦如期而至乃知中國之茶真足以繫番人<lb/>
<pb n="KR2f0020_WYG_003-5a"/>
之心而制其命但今停止商茶户部題奉准依許將例<lb/>
前報中者照舊發賣其數幾二百萬是又一厄也誠使<lb/>
私茶商販一切禁絶不得通番不一二年番族無茶不<lb/>
撫亦將自來調之寧敢不至臣仰承任使恆懼無補以<lb/>
速罪尤深慮却顧輒罄一得之愚如此至於興廢補敝<lb/>
之宜謹條陳五事於後伏維聖明省覽乞勅户兵二部<lb/>
議其可否覆奏行之仍乞斷自宸衷今後有以開中商<lb/>
茶為言者無賜施行該部該科查照不許招商中茶前<lb/>
<pb n="KR2f0020_WYG_003-5b"/>
㫖舉奏懲治庶幾番人堅内附之誠邊方無意外之患<lb/>
不止有禆三邊馬政而已臣不勝惓惓體國之至等因<lb/>
開坐奏奉聖㫖該部看了來説欽此欽遵抄出送司案<lb/>
呈到部看得都御史楊所奏事件除處茶園之課廣價<lb/>
茶之積二事本部覆奏外所據復金牌之制專巡禁之<lb/>
官嚴私販之禁三事係𨽻貴部掌行擬合開咨前去煩<lb/>
為徑自查照覆奏施行等因咨部送司案呈到部看得<lb/>
都御史楊奏言祖宗處置敵人之道非特資彼戰馬兼<lb/>
<pb n="KR2f0020_WYG_003-6a"/>
以固我藩籬其機括則全在於嚴禁私茶葢其所見能<lb/>
識國體故其所陳俱得治要今將議奏條款議擬開立<lb/>
前件伏乞聖明裁處緣係修舉茶馬舊制及奉欽依該<lb/>
部看了來説事理未敢擅便𢎞治十七年十二月十四<lb/>
日本部尚書劉等具題本月二十八日奉聖㫖金牌制<lb/>
度自何年廢弛通查明白來説其餘准議欽此除將准<lb/>
議事理通行各該衙門欽遵外查得先年奏差官貟齎<lb/>
捧上號金牌前往陜西洮河岷州等衛招番比對下號<lb/>
<pb n="KR2f0020_WYG_003-6b"/>
金牌令其各納馬給茶委的廢弛年久今都御史楊因<lb/>
邊方缺馬要復舊制已稱典籍磨滅多無的據今奉前<lb/>
該欽依緣本部查無前項卷案未審先年差官齎捧係<lb/>
何衙門承行内府印綬監原發金牌底簿必備載年月<lb/>
明白擬合查勘通行為此除外合咨前去煩照本部題<lb/>
奉欽依内事理欽遵施行仍備查金牌制度何年為因<lb/>
何事廢弛作急咨報以憑覆奏<lb/>
　　計開<lb/>
<pb n="KR2f0020_WYG_003-7a"/>
　一復金牌之制竊照洪武年間欽降金牌數目各衛<lb/>
　　典籍磨滅多無的據查得河州地方原設必里克<lb/>
　　衛二州七站西番二十九族原額金牌二十一面認<lb/>
　　納差發馬七千七百五匹西寧衛地方察遜鄂端<lb/>
　　罕都安定四衛巴斡紳崇紳藏等族金牌一十六<lb/>
　　面該納差發馬三千二百九十六匹洮州衛地方<lb/>
　　郭巴噶勒藏實曩日等族金牌四靣該納差發馬三<lb/>
　　千五十匹上號在於内府收貯毎三年一次欽遣<lb/>
<pb n="KR2f0020_WYG_003-7b"/>
　　近臣齎捧前來公同鎮守三司等官統領官軍深<lb/>
　　入番境劄營調聚番人比對金牌字號收納差發<lb/>
　　馬匹給與價茶如有拖欠之數次年前去催收後<lb/>
　　因邊方多事陜西軍民轉輸軍餉無暇運茶腹裏<lb/>
　　衛分官軍又各調去甘涼寧夏等處征操别無官<lb/>
　　軍可調茶馬因是停止歴年滋久如察遜鄂端諸<lb/>
　　衛邈不相通誠恐數十年之後雖近番亦不復知<lb/>
　　有茶馬矣今欲照舊例調軍入番征收非惟病於<lb/>
<pb n="KR2f0020_WYG_003-8a"/>
　　供億且恐激擾番夷乞勅該衙門將金牌舊額查<lb/>
　　出申明昭示各衛預先行令應納差發馬匹番族<lb/>
　　使知朝廷修復舊制各當本等差發不許生抝違<lb/>
　　背然招番必先運茶不然調來番馬無價可償失<lb/>
　　番人之望虧中國之體合無於𢎞治十八年十九<lb/>
　　年内如臣後所擬奏嚴禁私販廣積官茶其番官<lb/>
　　指揮千百户鎮撫驛丞等官久不襲替亦令兵備<lb/>
　　守備官查出奏請就彼各襲原職以為統領不必<lb/>
<pb n="KR2f0020_WYG_003-8b"/>
　　令其來京以𢎞治二十年為招番之期乞遣廷臣<lb/>
　　齎捧上號金牌前來㑹同臣及陜西甘肅二處巡<lb/>
　　撫官督同都布按三司官員不湏動官軍深入番<lb/>
　　族止在三衛住劄差委撫夷官貟通事分投調取<lb/>
　　各番各齎原降下號金牌牽趕馬匹前來上納分<lb/>
　　别上中下三等給與價茶厚加賞勞遣回本族如<lb/>
　　不敷原數聽次年徴收補還事完將收過馬數造<lb/>
　　册隨金牌齎繳馬送陜西行太僕寺印烙照例給<lb/>
<pb n="KR2f0020_WYG_003-9a"/>
　　軍騎操以後三年一次舉行中間二年仍照常差<lb/>
　　官齎番字文書前去各族曉諭有情願者聽其自<lb/>
　　來將馬換茶不願者不拘敢有不受約束招調不<lb/>
　　來者再三撫諭如果執迷不悛量調漢番官兵問<lb/>
　　罪誅剿以警其餘庶幾恩威並施番人懷威永為<lb/>
　　藩籬之固<lb/>
　前件看得都御史楊一清奏言欽降金牌與各番認<lb/>
　　納差發茶馬深為有見但前項制度廢弛年久所<lb/>
<pb n="KR2f0020_WYG_003-9b"/>
　　查未必盡悉其舊故楊一清本内亦云典籍磨滅<lb/>
　　多無的據合無本部行移内府印綬監清查各番<lb/>
　　族原額上號金牌面數及番族名目馬匹數目備<lb/>
　　細明白轉行楊一清再加審處諭令番族知㑹約<lb/>
　　至𢎞治二十年為招番之期毎三年一次至期本<lb/>
　　部奏差行人一員齎捧前項金牌㑹同彼處督理<lb/>
　　馬政并各該巡撫都御史督同三司官悉依所擬<lb/>
　　次第舉行事完差去官貟將收過馬匹給過價茶<lb/>
<pb n="KR2f0020_WYG_003-10a"/>
　　數目造册同原捧金牌進繳中間二年撫諭各番<lb/>
　　有願將茶換馬者聽從其來亦照所擬定奪本部<lb/>
　　仍行各官轉行兵備守備等官將原額番官指揮<lb/>
　　千百户鎮撫驛丞等官年久不曽襲替者逐一查<lb/>
　　出保勘明白奏行本部行令就彼襲替統領番族<lb/>
　　認納差發敢有紏引番賊生事害人一體治罪<lb/>
　一專巡禁之官查得先准兵部咨為一事權以修邦<lb/>
　　政事該本部題稱茶馬自先年停止大臣之後止<lb/>
<pb n="KR2f0020_WYG_003-10b"/>
　　是行人撫諭巡禁成化年間因是行人職輕難以<lb/>
　　革弊該巡撫奏准暫差御史前去整理今既有都<lb/>
　　御史兼理若又差御史在彼不無事權不一合無<lb/>
　　將巡茶御史行取回京一應首尾悉皆責成於今<lb/>
　　去都御史楊一清待到彼之日或行茶地方遥逺<lb/>
　　應該另添何等巡禁官員聽本官奏請定奪等因<lb/>
　　具題節該奉聖㫖是欽此及查得臣節該欽奉勅<lb/>
　　今特命爾不妨督理孳牧兼理茶馬自潼闗迤西<lb/>
<pb n="KR2f0020_WYG_003-11a"/>
　　西安鳳翔漢中平涼臨洮鞏昌西寧甘肅等處申<lb/>
　　明節次條例提督都布按三司軍衛有司并守備<lb/>
　　把隘等官但係通番闗隘與偏僻小路俱要用心<lb/>
　　巡禁嚴謹把截爾仍不時親歴㸃閘或督令分巡<lb/>
　　官按月省諭不許官豪勢要及軍民之家私自興<lb/>
　　販茶貨潛入番境通同交易如有故違應拏問者<lb/>
　　就便拏問應奏請者具奏來聞欽此欽遵臣本闇<lb/>
　　劣猥承任使分當奔走職業不敢辭勞但陜西禁<lb/>
<pb n="KR2f0020_WYG_003-11b"/>
　　茶地方東自潼關西極甘肅南抵漢中綿亘數千<lb/>
　　里伏奸廋慝無處無之臣始至陜城拏獲積年交<lb/>
　　通進貢經過番夷代買私茶誆騙財物犯人徐銳<lb/>
　　等三十餘名比至鞏昌地方節次拏獲販茶通番<lb/>
　　人犯百餘名俱經法司問明發遣訖渠魁就擒餘<lb/>
　　黨潰散然惡草難去而易生竒疾難攻而易動且<lb/>
　　茶禁愈嚴則茶利愈厚利之所在趨者瀾倒伺便<lb/>
　　而發乗隙而動者難保必無其間多干礙官豪勢<lb/>
<pb n="KR2f0020_WYG_003-12a"/>
　　要之人非軍衛有司之力所能鈐制禁防稍䟽則<lb/>
　　絃轍如故茶馬大計為之奈何臣之職業重在孳<lb/>
　　牧一嵗之間大半住劄平涼固原等處又有提調<lb/>
　　三邊騎操馬匹之任前項行茶地方實難遍歴雖<lb/>
　　例該提督都布按三司官及督令守巡官行事各<lb/>
　　官俱有本等職務委任不專難以責其成効臣到<lb/>
　　平涼已及一年未嘗一見分守官在隴西數月未<lb/>
　　嘗一見分巡官此事勢使然亦不足異所據巡禁<lb/>
<pb n="KR2f0020_WYG_003-12b"/>
　　私茶必得按察司官一貟專理乃能濟事但陜西<lb/>
　　按察司額設添設副使僉事等官巳多若再添除<lb/>
　　不無官多人擾臣查得本司官若無事故除兵備<lb/>
　　邊備提學管屯監收糧斛及輪管分巡清軍之外<lb/>
　　實有空閒一貟合無自𢎞治十八年為始聽臣於<lb/>
　　各官内自擇有風力才幹一貟常川於臨洮府住<lb/>
　　劄不許别項差占專一往來巡視提督各府衛州<lb/>
　　縣官嚴禁私茶痛革通番積弊一年滿日仍擇委<lb/>
<pb n="KR2f0020_WYG_003-13a"/>
　　一貟交代回司計其行過事蹟果能禁革奸弊使<lb/>
　　私販息絶聽臣奏保旌異擢用如或因循怠玩指<lb/>
　　實叅究黜罰如此則官不必増而政無不舉矣<lb/>
　前件看得茶易馬匹先年專差御史一貟今既責之<lb/>
　　都御史楊一清兼理委的馬政事多地方廣逺不<lb/>
　　無顧此失彼必須委官分理合無准其所奏本部<lb/>
　　仍行都御史楊一清毎年於陜西按察司見任官<lb/>
　　貟内揀用一貟常川於臨洮府住劄不許别項差<lb/>
<pb n="KR2f0020_WYG_003-13b"/>
　　占專一往來巡視提督各府衛州縣官嚴禁私茶<lb/>
　　痛革通番積弊一年滿日照例委官交代或有别<lb/>
　　項沮撓推託聽本官徑自叅奏若委官克舉其事<lb/>
　　亦聽本官奏保擢用<lb/>
　一嚴私販之禁查得律内凡犯私茶者同私鹽法論<lb/>
　　罪及查見行事例私茶有興販五百斤的照見行<lb/>
　　私鹽例押發充軍陜西等處但有漢人結交邊人<lb/>
　　互相買賣借代誆騙財物引惹邊釁者問發邊衛<lb/>
<pb n="KR2f0020_WYG_003-14a"/>
　　永逺充軍近准兵部咨為從宜處置邊務事該巡<lb/>
　　按陜西監察御史李璣奏前事本部咨行臣處查<lb/>
　　訪議處應奏請者奏請定奪内一件止通番訪得<lb/>
　　西寧河州洮州地方土民切隣番族多㑹番語各<lb/>
　　省軍民流聚鉅萬通番買馬雇倩土民傳譯導引<lb/>
　　羣附黨援深入番境潛住不出不特軍民而已軍<lb/>
　　職自將官以下少有不令家人伴當通番番人受<lb/>
　　其恐嚇馬牛任其計取變詐漸萌含憤未發誠恐<lb/>
<pb n="KR2f0020_WYG_003-14b"/>
　　一旦不受束約患可勝言且通番之人明知事例<lb/>
　　犯該充軍乃互相嘻謂無故亦要投軍有甚打緊<lb/>
　　似此欺玩若不重加法典則通番起釁兹其漸也<lb/>
　　又一件禁約私茶查得洪武永樂年間興販私茶<lb/>
　　者處死以故當時少有蹈之者間有一二私販者<lb/>
　　包藏裹挾不過四五斤十斤而止行則狼顧䑕探<lb/>
　　畏人訐捕豈如今之販者横行恣肆畧不知憚沿<lb/>
　　邊鎮店積聚如丘外境人方載行如蟻明知禁輕<lb/>
<pb n="KR2f0020_WYG_003-15a"/>
　　相謂興販私茶與興販私鹽同律事發止理見在<lb/>
　　不許攀指例則五百斤以上方纔充軍計使一人<lb/>
　　出本百人為夥毎人止負五十斤百人總負五千<lb/>
　　斤各執兵器晝止夜行遇捕併力萬一捉去一人<lb/>
　　只是一人認罪數不及五百斤以上不過充徒餘<lb/>
　　茶總收其利以此得計羣聚勢兇莫之敢捕官兵<lb/>
　　遥見預為潛躱乞將興販私茶者合無照永樂年<lb/>
　　間舊例處死通番并把隘賣放之人亦如之如聖<lb/>
<pb n="KR2f0020_WYG_003-15b"/>
　　慈不忍寘之重典合無將私茶十斤以上與一應<lb/>
　　通番并把隘縱放之人俱發兩廣烟瘴地面充軍<lb/>
　　等因臣叅詳御史李璣所言曲盡陜西官舎軍民<lb/>
　　販茶通番情狀非身履其地職任其責者不能及<lb/>
　　此查得洪武三十年十二月十一日户部節該欽<lb/>
　　奉太祖皇帝聖㫖近年以來茶賤馬貴不止國課<lb/>
　　有虧致使敵人放肆葢是守邊者不以防禦為重<lb/>
　　出榜以後守把人貟若不嚴守縱放私茶出境處<lb/>
<pb n="KR2f0020_WYG_003-16a"/>
　　以極刑家遷化外說事人同罪販茶人處斬妻小<lb/>
　　入官欽此永樂六年十二月十九日節該欽奉太<lb/>
　　宗皇帝聖㫖陜西四川地方多有通接生番經行<lb/>
　　關隘與偏僻小路洪武年間十分守把嚴謹不許<lb/>
　　放過叚疋布絹私茶青紙出境違者處死恁户部<lb/>
　　再出榜曉諭禁約還差人說與都司布政司按察<lb/>
　　司着差的當人去各關上省㑹把闗頭目軍士用<lb/>
　　心守把不許透漏叚疋布絹私茶青紙出境若有<lb/>
<pb n="KR2f0020_WYG_003-16b"/>
　　私販出境拏獲到官定將犯人與本處不用心把<lb/>
　　關頭目俱各凌遲處死家遷化外貨物入官欽此<lb/>
　　仰惟我祖宗不嗜殺人獨於販茶通番之境致嚴<lb/>
　　如此承平之餘政玩法弛巳非一日充軍下死罪<lb/>
　　一等而販茶之人其視充軍甘如飯食罪至於徒<lb/>
　　巳非輕典而陜西軍民寧從三年之徒不肯出杖<lb/>
　　罪之贖葢各處充發軍人及擺站哨瞭囚徒隨到<lb/>
　　隨逃以為常事上司亦嘗立法查考卒莫能革其<lb/>
<pb n="KR2f0020_WYG_003-17a"/>
　　逃回者又復販茶屢犯不悛玩法至此可謂極矣<lb/>
　　成法具存死刑至重非人臣所敢輕議然例以輔<lb/>
　　律因時救弊似宜加嚴以整齊之但腹裏之與各<lb/>
　　邊事體有異而販茶之與通番情罪或殊合無今<lb/>
　　後但有將私茶潛往邊境興販交易及在腹裏販<lb/>
　　賣與進貢回還邊人者不拘斤數事發并知情歇<lb/>
　　家牙保俱問發南方烟瘴地方衛分永逺充軍其<lb/>
　　在西寧甘肅河州洮州販賣者雖不入番即有通<lb/>
<pb n="KR2f0020_WYG_003-17b"/>
　　番之漸一百斤以上問發附近衛分充軍三百斤<lb/>
　　以上發邊衛永逺充軍若在腹裏各府衛州縣興<lb/>
　　販者照見行事例五百斤以上押發附近衛分充<lb/>
　　軍止終本身不及前數者俱依律擬斷腹裏仍枷<lb/>
　　號一箇月在邊方者枷號兩箇月有力納米贖罪<lb/>
　　如果無力解五百里之外擺站守哨但有逃回仍<lb/>
　　前興販事發不拘多寡問發附近衛分充軍及照<lb/>
　　近年各邊販茶通番多係將官軍官子弟見今甘<lb/>
<pb n="KR2f0020_WYG_003-18a"/>
　　肅總兵劉勝事發其他未發者不止劉勝一人以<lb/>
　　此守備把闗巡捕官貟不能禁治合無今後軍官<lb/>
　　將官知情縱容弟男子姪伴當興販及守備把關<lb/>
　　巡捕官知而故縱事發叅問降一級原衛帶俸差<lb/>
　　操有贓者從重論失於不知者照常發落若守備<lb/>
　　把闗巡捕官自出資本興販私茶但通番者問發<lb/>
　　邊衛充軍在西寧洮河甘肅地方發賣者三百斤<lb/>
　　以上發附近衛分充軍不及數及在腹裏發賣者<lb/>
<pb n="KR2f0020_WYG_003-18b"/>
　　降一級調邊衛帶俸差操如此則法令一新積習<lb/>
　　之弊可祛不然將來貽患臣不知其何所紀極也<lb/>
　前件看得祖宗茶馬禁例私通罪必至死後因此法<lb/>
　　漸弛人皆易犯以致番人不服差發邊臣率皆私<lb/>
　　通今都御史楊一清論列前因情詞懇切葢恐禁<lb/>
　　例不嚴則舊制難復合無本部仍行都御史楊一<lb/>
　　清備榜通行曉諭榜諭之後敢有犯者悉照所擬<lb/>
　　問發仍行都察院轉行巡按陜西監察御史陜西<lb/>
<pb n="KR2f0020_WYG_003-19a"/>
　　按察司并各問刑衙門一體遵依毋致彼此異同<lb/>
　　法有遺奸<lb/>
　　一為修復茶馬舊制以撫馭邊人安靖地方事<lb/>
户部覆陜西清吏司案呈奉本部送於户科抄出欽差<lb/>
督理馬政都察院左副都御史楊奏臣受命督理茶馬<lb/>
云云等因具本開坐奏奉聖㫖該部看了來說欽此欽<lb/>
遵抄送到司案呈到部看得都御史楊所奏事件除復<lb/>
金牌之制專巡禁之官嚴私販之禁三事係𨽻兵部掌<lb/>
<pb n="KR2f0020_WYG_003-19b"/>
行移咨前去經自覆奏外所據處茶園之課廣價茶之<lb/>
積二事查照議擬開立前件伏乞聖明裁處緣係修復<lb/>
茶馬舊制以撫馭番夷安靖地方及奉欽依該部看了<lb/>
來說事理未敢擅便等因𢎞治十七年十月二十四日<lb/>
本部左侍郎王儼等具題本月二十六日奉聖㫖准議<lb/>
欽此欽遵擬合就行為此除外合行移咨前去煩照本<lb/>
部題奉欽依内事理欽遵施行<lb/>
　　計開<lb/>
<pb n="KR2f0020_WYG_003-20a"/>
　一處茶園之課行據延安府綏徳州知州洪平呈稱<lb/>
　　奉臣劄付親詣漢中府金州并西鄉石泉漢隂三<lb/>
　　縣㑹同各掌印官督同各該里老將該管茶園人<lb/>
　　户行拘到官查審得金州七鋪一里定額課茶六<lb/>
　　千二百二十斤四兩西鄉縣雲停歸仁逰仙三里<lb/>
　　定額課茶一萬八千五百六十八斤六兩五錢漢<lb/>
　　陰縣在廓一里定額課茶一千三百七斤一十一<lb/>
　　兩五錢石泉縣石泉一里定額課茶一百九十二<lb/>
<pb n="KR2f0020_WYG_003-20b"/>
　　斤二兩九錢共二萬六千二百八十九斤一十四<lb/>
　　兩九錢成化等年奉例各增添里分人民佃買老<lb/>
　　户茶園地土各人開墾不等仍舊幇納前項茶課<lb/>
　　㑹同各官詣茶園逐一踏勘得金州該增課茶三<lb/>
　　千八百七十二斤一十二兩西鄉縣該増課茶五<lb/>
　　千六百五十一斤漢隂縣該增課茶七百二十三<lb/>
　　斤石泉縣該增課茶六百六十斤共增課茶一萬<lb/>
　　九百六斤一十二兩造册申送到臣案照先據陜<lb/>
<pb n="KR2f0020_WYG_003-21a"/>
　　西按察司僉事唐希介呈稱漢中府金州西鄉石<lb/>
　　泉漢隂三縣俱係産茶地方如漢隂一縣原設在<lb/>
　　廓新安二里後因招撫流民増添九里近因大造<lb/>
　　黄册又添一里今以十里之民止納二里之課況<lb/>
　　自招撫之後其延安慶陽西安等府人民流移到<lb/>
　　彼不可勝紀見今開墾日繁栽種日盛其沿江一<lb/>
　　帶茶園多不起課乞行嚴督各該州縣官貟查理<lb/>
　　等因看得漢中府前項産茶州縣國初人民户口<lb/>
<pb n="KR2f0020_WYG_003-21b"/>
　　不多茶園亦少所以額課止於如此成化年間以<lb/>
　　來各省逃移人民聚集栽植茶株數多巳經節次<lb/>
　　編入版籍州縣里分俱各增添户口日繁茶園加<lb/>
　　增不知幾處而茶課仍舊致令各處奸頑官舎軍<lb/>
　　民遞年在山收買私茶通番交易覔利以此番人<lb/>
　　不樂官市沮壊馬政相應查理巳經行委本官前<lb/>
　　去㑹同該州縣掌印官勘處回報去後今據前因<lb/>
　　恐有不的又經行委按察司分巡關南道官覆勘<lb/>
<pb n="KR2f0020_WYG_003-22a"/>
　　未報訪得前項州縣所産茶斤不假種植隨田而<lb/>
　　出荒山茂林耕治燔灼之餘茶從而萌蘖焉民獲<lb/>
　　其利一家茶園有三五日程歴不遍者有百餘户<lb/>
　　佃種不周者以數十户百餘户所佃茶園止幇一<lb/>
　　户茶課其甚少者亦多贏餘較之農夫終嵗勤動<lb/>
　　而恐不贍又稱貸以輸官者難易不同故漢中一<lb/>
　　府嵗課不及三萬而商販私鬻至百餘萬以為常<lb/>
　　是其明驗也且薄賦裕民為政美事加賦足用儒<lb/>
<pb n="KR2f0020_WYG_003-22b"/>
　　者恥言然先王之法於農惟恐其不厚於商則從<lb/>
　　而征之亦厚本抑末之意云耳今以天地自然之<lb/>
　　利民得之易官取之輕徒為犯法者之地豈可無<lb/>
　　以處之況先年茶園亦有消乏未蒙除豁新開茶<lb/>
　　園日新月盛漫無稽考致使一園一畦者課程巳<lb/>
　　多連山接隴者課程顧少非惟細民有不均之歎<lb/>
　　抑且奸民遂玩法之私深為不便但干礙加增課<lb/>
　　程未經具奏誠恐人情向背不一合無行委陜西<lb/>
<pb n="KR2f0020_WYG_003-23a"/>
　　布按二司分巡分守闗南道官貟督同漢中府掌<lb/>
　　印官親詣前項州縣遍歴園山界畔再行踏勘丈<lb/>
　　量斟酌地里逺近佃户多寡務見舊有茶園人户<lb/>
　　若干新增茶園若干或園去課存所當除豁或有<lb/>
　　園無課所當加增不必拘定知州洪平前數但要<lb/>
　　有益於官不病於民勘處停當備開舊管新收開<lb/>
　　除實在數目造册奏繳永為遵行如此則茶課均<lb/>
　　平其於茶馬不為無助<lb/>
<pb n="KR2f0020_WYG_003-23b"/>
　前件看得都御史楊一清奏稱漢中府金州并西鄉<lb/>
　　石泉漢隂三縣俱係産茶地方國初人民不多茶<lb/>
　　園亦少所以額課止於如此成化年間以來各省<lb/>
　　逃移人民聚集栽植茶株數多節經編入州縣里<lb/>
　　分户口俱各增添日繁茶園加增不知幾處茶課<lb/>
　　仍舊致令各處奸頑官舎軍民遞年在山收買私<lb/>
　　茶通番交易覔利以此番人不樂官市沮壊馬政<lb/>
　　況先年茶園亦有消乏未蒙除豁新開茶園日新<lb/>
<pb n="KR2f0020_WYG_003-24a"/>
　　月盛漫無查考要行陜西布按二司分守分巡闗<lb/>
　　南道官貟督同漢中府掌印官親詣遍歴園山界<lb/>
　　畔踏勘丈量一節合無依其所奏行移本官轉行<lb/>
　　陜西守巡官督同該府掌印官親詣産茶地方遍<lb/>
　　歴園山逐一從公踏勘丈量園去課存并新增茶<lb/>
　　園各若干所當除豁增添茶課各若干務要事不<lb/>
　　煩擾民得安妥處置停當備開舊管新收開除實<lb/>
　　在數目造册徑自奏請定奪施行<lb/>
<pb n="KR2f0020_WYG_003-24b"/>
　一廣價茶之積查得洪武永樂年間舊例三年一次<lb/>
　　番人該納差發馬一萬四千五十一匹價茶先期<lb/>
　　於四川保寧等府約運一百萬斤赴西寧等茶馬<lb/>
　　司收貯内西寧茶馬司收三十一萬六千九百七<lb/>
　　十斤河州茶馬司收四十五萬四千三十斤洮州<lb/>
　　茶馬司收二十二萬九千斤合用運茶軍夫四川<lb/>
　　陜西都布二司各委堂上官管運四川軍民運赴<lb/>
　　陜西接界去處交與陜西軍夫轉運各茶馬司交<lb/>
<pb n="KR2f0020_WYG_003-25a"/>
　　收户部請㫖於在京堂上官内㸃差二貟齎勑前<lb/>
　　來㑹同陜西守鎮官貟整理事體重大供億浩繁<lb/>
　　後因邊方有事停止不行近年巡茶御史招番易<lb/>
　　馬止憑漢中府嵗辦課茶二萬六千二百餘斤兼<lb/>
　　以巡獲私茶數亦不多毎嵗約用不過茶四五萬<lb/>
　　斤以此易馬多不過數百匹至千匹而止補輳抑<lb/>
　　勒往往良駑相叅招易未久倒傷相繼番人既病<lb/>
　　於價虧軍士復不得實用要其事勢亦有由然今<lb/>
<pb n="KR2f0020_WYG_003-25b"/>
　　邊方在在缺馬騎征官帑有限收買不敷月追嵗<lb/>
　　併士卒告困近雖修舉監苑馬政然方收買種馬<lb/>
　　孳牧求用於數年之後惟茶馬可濟目前之急顧<lb/>
　　茶司無數萬之儲縱然招致番馬何所取給欲查<lb/>
　　照舊例徴運四川課茶縁川陜軍民兵荒之後創<lb/>
　　殘巳甚邊儲飛輓猶自不堪寧能增此運茶之役<lb/>
　　查得洪武三十年欽依禁茶榜文内一欵本地茶<lb/>
　　園人家除約量本家嵗用外其餘盡數官為收買<lb/>
<pb n="KR2f0020_WYG_003-26a"/>
　　若賣與人者茶園入官欽此照得漢中府産茶州<lb/>
　　縣遞年所出茶斤百數十萬官課嵗用不過十之<lb/>
　　一二其餘俱為商販私鬻之資若商販停革私茶<lb/>
　　嚴禁在山茶斤無從售賣茶園人户仰事俯育何<lb/>
　　所資藉彼見茶園無利不復葺理將來茶課亦虧<lb/>
　　夫在茶司則病於不足既無以副番人之望在茶<lb/>
　　園則積於無用又恐終失小民之業若不從宜處<lb/>
　　置深為不便臣今年正月間量發官銀一千五百<lb/>
<pb n="KR2f0020_WYG_003-26b"/>
　　七十餘兩委官前去收買茶七萬八千八百二十<lb/>
　　斤計易過兒扇騍馬九百餘匹若用銀買須得七<lb/>
　　千餘兩其利如此但猶未免用官夫運送止如前<lb/>
　　數固可支持必欲廣為收易漢中鞏昌河西一帶<lb/>
　　人民將不勝其勞擾又恐行之既久官司處置乖<lb/>
　　方虧價損民似非經常之計如遇官民兩便必須<lb/>
　　招商買運給價相應臣於今年閏四月内又經出<lb/>
　　給告示招諭陜西等處商人買官茶五十萬斤以<lb/>
<pb n="KR2f0020_WYG_003-27a"/>
　　備明年招番之用憑衆議定毎茶一千斤用價銀<lb/>
　　二十五兩連蒸曬裝篦雇脚等項從寛共計價銀<lb/>
　　五十兩令其自出資本前去收買自行運送各茶<lb/>
　　司交收明白聽給價銀去後且官銀一萬兩買戰<lb/>
　　馬不過一千匹如前所擬買茶二十萬斤分别三<lb/>
　　等馬匹斟酌收買可得馬幾三千匹買一馬者將<lb/>
　　買三馬給一軍者可給三軍但所給茶價出自公<lb/>
　　家嵗嵗支給亦非可繼之道若運到官茶量將三<lb/>
<pb n="KR2f0020_WYG_003-27b"/>
　　分之一官為發賣以償商價尤為便益此與開中<lb/>
　　商茶不同開中商茶其利在商未免阻壊茶馬招<lb/>
　　商買茶其利在官專為易馬之資借曰官賣不過<lb/>
　　十之二三較之商茶嵗百餘萬以通番境者何如<lb/>
　　合無自𢎞治十八年為始聽臣督同布按二司官<lb/>
　　出榜招諭山陜等處富實商人收買官茶五六十<lb/>
　　萬斤其價依原定毎一千斤給銀五十兩之數每<lb/>
　　商所買不得過一萬斤給與批文毎一千斤給小<lb/>
<pb n="KR2f0020_WYG_003-28a"/>
　　票一紙掛號定限聽其自出資本收買真細茶斤<lb/>
　　自行雇脚轉運照商茶事例行令沿途官司秤盤<lb/>
　　截角如有多餘夾帶茶斤照私茶擬斷運至各該<lb/>
　　茶馬司取獲實收赴臣查驗明白聽給價銀仍行<lb/>
　　委廉幹官貟分投於西寧河州二衛官為發賣毎<lb/>
　　處七八萬斤至十萬斤為止價銀官庫收侯儘勾<lb/>
　　給商如有贏餘下年輳給行之數年茶可不賣夫<lb/>
　　如是茶出於山而運於商民不及知以茶易茶官<lb/>
<pb n="KR2f0020_WYG_003-28b"/>
　　不及知不傷府庫之財不失商民之業而我可以<lb/>
　　坐收茶馬之利長久利便之䇿宜無出此<lb/>
　前件看得都御史楊一清奏稱近年巡茶御史召番<lb/>
　　易馬止憑漢中府嵗辦課茶兼巡獲私茶毎嵗不<lb/>
　　過四五萬斤易馬不過數百至千匹而止今邊方<lb/>
　　在在缺馬騎征官帑有限收買不敷要自𢎞治十<lb/>
　　八年為始督同布按二司出榜招諭山陜等處冨<lb/>
　　實商人收買官茶五六十萬斤給與小票定限聽<lb/>
<pb n="KR2f0020_WYG_003-29a"/>
　　其自出資本收買真細茶斤轉運照商茶事例沿<lb/>
　　途官司枰盤截角如有多餘夾帶茶斤照私茶擬<lb/>
　　斷運至各該茶馬司取獲實收驗給價銀仍委官<lb/>
　　分投於西寧河州二衛官為發賣每處七八萬斤<lb/>
　　至十萬斤為止價銀官庫收候儘勾給商如有贏<lb/>
　　餘下年輳給一節緣茶法廢弛年久必須設法處<lb/>
　　置方能濟事合無依其所奏本部行移本官督同<lb/>
　　布按二司官貟悉依所擬而行一二年間如果有<lb/>
<pb n="KR2f0020_WYG_003-29b"/>
　　益於官無損於商議處具奏永為定例<lb/>
　　一為申明事例禁約越境販茶通番事<lb/>
户部覆陜西清吏司案呈奉本部送於户科抄出欽差<lb/>
督理馬政都察院左副都御史楊奏行據陜西行太僕<lb/>
寺少卿郭珠呈問到犯人聶子太等各招係山西汾州<lb/>
陜西岷州等衛涇陽等縣軍民各不合躱避本處差役<lb/>
越闗逃來秦州禮縣地名漩水潛住訪得四川保寧府<lb/>
通江巴縣并利州衛等處私茶不禁各明知有例又不<lb/>
<pb n="KR2f0020_WYG_003-30a"/>
合故違於𢎞治十六年月日不等節次到於前項地方<lb/>
子太等各買私茶五百斤吕懃等各買不等陸續䭾運<lb/>
回家頓藏及轉賣與已問發茶徒楊威等接買前去通<lb/>
番貨賣各該府縣衛所巡捕官兵人等亦明知不行禁<lb/>
捕等情及又問得犯人薛繼招稱𢎞治十七年三月二<lb/>
十日不合紏同在官楊剛等各不合越闗前到四川夔<lb/>
州府東鄉縣太平里産茶去處易買私茶繼三百八十<lb/>
斤楊剛一百四十斤王得賢一百零五斤各雇脚搬運<lb/>
<pb n="KR2f0020_WYG_003-30b"/>
彼處無人盤詰行至陜西地方方遇巡茶人役拏獲解<lb/>
發取問等因備呈到臣查得洪武三十年三月初八日<lb/>
欽奉太祖皇帝聖㫖陜西四川把截私茶處緊要恁户<lb/>
部便差行人去陜西河州臨洮四川碉門黎雅等處省<lb/>
諭把隘口的頭目教十分嚴加把截不許私茶出境如<lb/>
今這一遭説與他知道以後每一月一遭差人去説直<lb/>
差到九月務要省諭他截把停當不致透漏這等説與<lb/>
他了敢有放過私茶出口的拏來罪他欽此永樂六年<lb/>
<pb n="KR2f0020_WYG_003-31a"/>
十二月十九日欽奉太宗皇帝聖㫖陜西四川地方多<lb/>
有通接生番經行闗隘與偏僻小路洪武年間十分守<lb/>
把嚴謹不許放過叚疋布絹私茶青紙出境違者處死<lb/>
如今闗隘上頭目軍士多不用心守把巡捕往往透漏<lb/>
叚絹私茶出境恁户部再出榜去曉諭禁約還差人説<lb/>
與都司布政司按察司着他勤勤的差的當人去各闗<lb/>
上省㑹把關頭目軍士今後務要用心守把設法巡捕<lb/>
不許透漏叚疋布絹私茶青紙出境若有不聽號令仍<lb/>
<pb n="KR2f0020_WYG_003-31b"/>
前私販出境拏獲到官定將犯人與本處不用心把闗<lb/>
頭目俱各凌遲處死家遷化外貨物入官如私販之人<lb/>
同伴有能自首者免罪給與重賞欽此及查得成化七<lb/>
年八月内該户部題該刑科給事中王銓題稱查得陜<lb/>
西禁茶去處已令監察御史禁約但四川建昌松潘等<lb/>
衛禁茶遞年仍差行人省諭不過虛應故事乞勑户部<lb/>
計議今後四川建昌松潘等衛禁茶去處合無查照陜<lb/>
西事例着監察御史或布按二司官禁約本部議得行<lb/>
<pb n="KR2f0020_WYG_003-32a"/>
人職微無權人罔知懼委實虛應故事御史巡按一方<lb/>
事務繁多恐管理不周合准所擬暫且不差行人行移<lb/>
都察院着落分巡官貟照依禁茶時月親詣碉門黎雅<lb/>
等處各該闗隘常川往來省諭守把官軍巡司人等嚴<lb/>
加禁約不許縱放私茶出境敢有違者即便依律照例<lb/>
究治分巡官貟毎嵗更替之時各將捉獲私茶數目回<lb/>
闗本司具奏仍行本院查考具題奉聖㫖是欽此又查<lb/>
得成化九年十月内該户部題該巡按陜西監察御史<lb/>
<pb n="KR2f0020_WYG_003-32b"/>
范瑛奏内開洮河等衛所屬思曩日等族俱隣四川松<lb/>
潘地方軍民興販細茶深入各族易換馬牛乞照原差<lb/>
行人禁茶事例再差御史一員前去四川等處巡禁私<lb/>
茶等因本部議擬具題節該奉聖㫖行人不必再差還<lb/>
着分巡官禁約欽此照得四川陜西俱係禁茶地方屢<lb/>
有節奉欽依事例近年以來惟陜西奉行而四川未聞<lb/>
各處軍民惟知陜西有禁而不知四川有禁葢因分巡<lb/>
官貟所管事繁將茶禁視為泛常不曾用心經理以致<lb/>
<pb n="KR2f0020_WYG_003-33a"/>
軍衛有司亦各習為玩慢各處興販之徒窺知彼處産<lb/>
茶地方廣濶有利無禁往往前去收買通番貨賣不止<lb/>
前項巳獲人犯大率陜西各年拏獲茶徒窮究所買之<lb/>
處漢中十之四四川十之六越境販賣者如此本地通<lb/>
番賣茶之人不言可知且先年止於碉門黎雅建昌松<lb/>
潘禁茶近來又於䕫州府東鄉保寧府通江巴縣廣元<lb/>
等處恣肆買賣縁洮州衛所屬思曩日等族既鄰四川<lb/>
松潘地方軍民販茶深入各族易換馬牛以此洮州番<lb/>
<pb n="KR2f0020_WYG_003-33b"/>
夷有茶節年易馬俱各生抝不聽撫調洮州私茶既多<lb/>
則河州西寧逺近生熟番夷相傳販賣俱從外境相通<lb/>
難以禁絶此指一處而言四川沿邊一帶俱與番境相<lb/>
隣私茶通行一年不知若干萬斤豈徒為茶馬之累其<lb/>
虧中國之體納外夷之侮莫甚於此乃知川陜皆當禁<lb/>
茶祖宗成法誠不可易況建昌松潘保寧等處各有兵<lb/>
備官貟若非申明舊例行令與分巡官相兼着實整理<lb/>
則陜西茶禁雖嚴終恐無益如蒙乞勑户兵二部查照<lb/>
<pb n="KR2f0020_WYG_003-34a"/>
洪武永樂年間以來茶法事例合無轉行四川巡撫巡<lb/>
按衙門將碉門黎雅建昌松潘等處地方着落彼處兵<lb/>
備官并分巡官申明曉諭嚴加禁約夔州保寧二府亦<lb/>
令分巡兵備官一體嚴禁利州衛合選委能幹指揮一<lb/>
貟專管巡茶通江巴縣廣元東鄉等處就委巡捕官貟<lb/>
管理各督率應捕弓兵地方火甲人等一面曉諭茶園<lb/>
人户不許將茶私賣與人一面各於所轄闗隘并可通<lb/>
私茶偏僻小路晝夜往來用心緝訪巡邏但遇有私販<lb/>
<pb n="KR2f0020_WYG_003-34b"/>
之人就便拏送所司依律照例問擬除建昌松潘碉門<lb/>
黎雅路逺去處仍行巡撫巡按稽考外其夔州東鄉保<lb/>
寧利州一帶附近陜西地方合無聽臣及陜西巡茶風<lb/>
憲衙門帶管每月各將有無獲問過私茶人犯縁由取<lb/>
具巡捕官兵不致縱容重甘結状開申查考如再不行<lb/>
嚴禁以致各處軍民仍去販賣到於陜西拏獲審出但<lb/>
係四川地方買來茶斤就將彼處巡捕巡茶官兵人等<lb/>
叅拏問罪夔州保寧二府分巡兵備官按季將督令所<lb/>
<pb n="KR2f0020_WYG_003-35a"/>
屬捉獲私茶人犯數目通行四川巡撫巡按及臣處備<lb/>
照以此就驗其居官勤惰填註考語開報吏部都察院<lb/>
施行分巡官一年滿日仍依前例回闗本司具奏及行<lb/>
都察院查考如此則拔本塞源而茶法不致阻壊利興<lb/>
弊革而馬政可以修舉等因具本該通政使司官奏奉<lb/>
聖㫖該部看了來說欽此欽遵抄送到司查得洪武永<lb/>
樂年間以來茶法事例節該本部議擬題准通行欽遵<lb/>
去後今該前因案呈到部看得都御史楊一清奏稱四<lb/>
<pb n="KR2f0020_WYG_003-35b"/>
川碉門黎雅建昌松潘夔州府東鄉保寧府通江巴縣<lb/>
廣元等處恣肆販賣洮州衛所屬思曩日等族隣四川<lb/>
松潘地方軍民販茶深入各族番人有茶節年易馬俱<lb/>
各生抝不聽撫調河州西寧生熟番人相傳販賣從外<lb/>
境相通難以禁約要行四川巡撫巡按衙門轉行碉門<lb/>
黎雅建昌松潘夔州保寧二府等處地方各該兵備并<lb/>
分巡官申明曉諭嚴加禁約利州衛選委能幹指揮一<lb/>
貟專管巡茶通江巴縣廣元東鄉等處就委巡捕官管<lb/>
<pb n="KR2f0020_WYG_003-36a"/>
理各督率應捕人等一面曉諭茶園人户不許將私茶<lb/>
私賣與人一面各於所轄把隘并偏僻小路晝夜往來<lb/>
緝訪遇見私販之人拏送所司依律照例問擬建昌松<lb/>
潘碉門黎雅路逺仍行撫按稽查夔州東鄉保寧利州<lb/>
附近陜西地方合無聽臣及巡茶風憲衙門帶管毎月<lb/>
將有無獲問過私茶人犯取具巡捕官兵不致縱容甘<lb/>
結查考如再不行嚴禁仍去販賣於陜西拏獲審出但<lb/>
係四川地方買來茶斤就將彼處巡茶官兵人等叅問<lb/>
<pb n="KR2f0020_WYG_003-36b"/>
夔州保寧二府分巡兵備官按季將督獲私茶人犯數<lb/>
目通行四川撫按官及臣備照以此驗其居官勤惰填<lb/>
註考語開報吏部都察院等因合無依其所奏本部通<lb/>
行吏部都察院及四川巡撫衙門轉行各該産茶地方<lb/>
兵備等官各照所奏事宜而行夔州東鄉保寧利州一<lb/>
帶行令都御史楊一清帶管查照茶法事例徑自禁約<lb/>
施行縁係申明事例禁約越境販茶通番及奉欽依該<lb/>
衙門看了來說事理未敢擅便𢎞治十七年十月二十<lb/>
<pb n="KR2f0020_WYG_003-37a"/>
日本部左侍郎王儼等具題本月二十三日奉聖㫖是<lb/>
着楊一清通行嚴加禁約軍民人等敢有仍前私販及<lb/>
該管官司不行用心捕獲一體重罪不饒欽此欽遵擬<lb/>
合通行為此除外合行移咨前去煩照本部題奉欽依<lb/>
内事理欽遵施行<lb/>
　　一為將官濫給驛傳興販私茶違法等事<lb/>
題為將官濫給驛傳興販私茶違法等事據整飭西寧<lb/>
等處兵備陜西等處提刑按察司副使蕭翀呈問得犯<lb/>
<pb n="KR2f0020_WYG_003-37b"/>
人姚堂招年三十嵗係陜西行都司甘州後衛前所百<lb/>
户姚寧下舎人狀招堂與在官涼州衛軍餘易宣王奉<lb/>
各以識字撥送甘州總兵官劉勝處貼寫跟用𢎞治十<lb/>
六年十一月内有堂等訪得西寧地方商茶停止茶價<lb/>
髙貴要得興販貨賣覔利肥巳及思得沿途車輛艱難<lb/>
又恐各闗搜盤難過堂等因與劉總兵未到舎人劉深<lb/>
日常熟識密向劉深商說我每要尋買些茶斤裝去西<lb/>
寧發賣你若同買得些茶稟知總兵老爺起得闗文給<lb/>
<pb n="KR2f0020_WYG_003-38a"/>
與火牌沿途驛遞討馬匹騎坐起車裝載一同前去賣<lb/>
了就回衆人感謝等語有深依允各明知有例私茶有<lb/>
興販五百斤照見行私鹽例押發充軍各不合故違堂<lb/>
與易宣王奉劉深各出本銀多寡不等就在甘肅地方<lb/>
收買不知名姓商人私茶堂與劉深各買五百斤易宣<lb/>
王奉各買一千五百斤共茶四千斤俱藏收堂家堂等<lb/>
當催令劉深稟知劉總兵有本官明知堂等興販私茶<lb/>
不合縱容及聽劉深稟說將易宣名字起與符驗闗文<lb/>
<pb n="KR2f0020_WYG_003-38b"/>
一道起驛馬九匹給與火牌一面起遞運所牛車三十<lb/>
輛自甘州在城甘泉驛遞起直至西寧平戎驛遞止各<lb/>
該驛遞官吏各不合不行查舉依闗應付前項馬匹堂<lb/>
與劉深等騎坐車輛裝載各人茶斤比時堂等因是茶<lb/>
多路逺恐照管不前又顧到甘州衛熟識未到軍人楊<lb/>
端辛洪張原賈昇各亦不合受顧將前茶管押裝載越<lb/>
過古浪邊闗彼有本闗守把官軍亦不合失於搜盤以<lb/>
致堂等將前私茶越闗載至西寧衛宻運至本衛藏經<lb/>
<pb n="KR2f0020_WYG_003-39a"/>
寺在官僧人𤣥幹房内本僧亦不合窩藏寄頓堂陸續<lb/>
將茶一百八十斤貨賣訖王奉易宣劉深茶斤俱未貨<lb/>
賣各又思得茶斤數多恐怕事露宻將茶一千五十斤<lb/>
尋投西寧城外熟識在官軍餘李賢李得家藏放以便<lb/>
日後貨賣有李賢等各亦不合窩藏頓寄及有在官嚴<lb/>
淮劉恩王得馬良施禮丘雄梁寧熊完林彦彬樊祥文<lb/>
信張信何安各知堂等載有私茶寄頓藏經寺各到本<lb/>
寺各不合販賣嚴淮劉恩馬良王得各買去茶一百斤<lb/>
<pb n="KR2f0020_WYG_003-39b"/>
施禮丘雄共買四百九十六斤梁寧一百六十五斤熊<lb/>
完七十斤林彦彬樊祥文信張信各五十斤何安二十<lb/>
斤餘剰茶一千四百一十九斤仍收本寺發賣間致蒙<lb/>
西寧兵備蕭副使緝知差委茶馬司大使劉聰管地方<lb/>
百户楊宣前來搜捉有堂等知得懼罪各帶軍人楊端<lb/>
等各就逃回甘州潛躱致蒙各官將嚴淮并僧人𤣥幹<lb/>
等拏獲及於𤣥幹李賢嚴淮等名下追搜出前茶見在<lb/>
連人茶呈送蕭副使審究明白將私茶秤發茶馬司收<lb/>
<pb n="KR2f0020_WYG_003-40a"/>
庫及將嚴淮等監候行文行都司將堂與易宣王奉陸<lb/>
續拏獲楊端等仍前懼罪逃躱蒙將堂等解司與嚴淮<lb/>
等對審取問間堂等要得回䕶又不合隠下劉深同起<lb/>
販茶及劉總兵起闗應付并又怕打慌張妄招將茶一<lb/>
百八十斤潛䭾沙塘等川交通番夷貨賣等情致蒙准<lb/>
信將堂等各問擬違例通番照例發邊衛充軍嚴淮等<lb/>
各徒罪具招呈蒙督理馬政楊都御史蒙批姚堂等監<lb/>
候按臨解審隨蒙楊都御史按臨西寧衛解送審問間<lb/>
<pb n="KR2f0020_WYG_003-40b"/>
堂等方各將情具訴蒙批送蕭副使行提劉深有伊因<lb/>
見事發懼罪潛躱挨提不出將嚴淮等責與堂等覆審<lb/>
明白各無異詞再問犯罪等因開詳到臣案查先據整<lb/>
飭西寧等處兵備陜西按察司副使蕭翀呈問過犯人<lb/>
姚堂等招由巳經批仰監候解審發落續該臣親詣西<lb/>
寧衛審據各犯訴出前情又經批行原問官再審明白<lb/>
議擬呈詳去後今據前因除仍行兵備副使蕭翀將犯<lb/>
人姚堂等依律照例發遣及催提未獲劉深等問報外<lb/>
<pb n="KR2f0020_WYG_003-41a"/>
叅照鎮守甘肅總兵官右軍都督府署都督僉事劉勝<lb/>
官居都府職握戎符不思正已率人乃敢徇利忘義縱<lb/>
容子姪官舎興販禁茶擅給符驗火牌營幹私事且西<lb/>
寧地方近因販茶通番者多沮壊茶法以致番人生抝<lb/>
不聽撫調中馬臣今仰遵聖諭申嚴禁令各該軍民尚<lb/>
知警避劉勝將官獨敢妄為及照往年茶徒止是私竊<lb/>
興販未聞明給應付闗文公使官司運送況符驗非公<lb/>
事不給火牌非軍情不遣以之遞送私茶不無玩法太<lb/>
<pb n="KR2f0020_WYG_003-41b"/>
甚再照古浪千户所把闗官貟及甘州在城衛起直抵<lb/>
莊浪衛巡茶巡捕官明知故縱不敢盤拏雖云畏懼主<lb/>
將聲勢實皆蔑視朝廷憲典事屬違法通合究問如蒙<lb/>
伏乞聖明大奮乾斷合無將劉勝提解赴京明正其罪<lb/>
仍將各衛巡茶巡捕官及古浪把闗官通行問刑衙門<lb/>
查提問擬應得罪名發落庻使人知警畏不敢效尤茶<lb/>
法不致沮壊馬政可以興舉縁劉勝係在京五府堂上<lb/>
官又係邊方將官及係查提軍職官貟事理未敢擅便<lb/>
<pb n="KR2f0020_WYG_003-42a"/>
為此具本專差舎人陳祥謹題請㫖<lb/>
　　一為修舉馬政事<lb/>
兵部覆本部車駕司案呈奉本部送於兵科抄出欽差<lb/>
總制陜西延綏寧夏甘肅等處邊務兼督理馬政都察<lb/>
院右都御史楊題查得臣節該欽奉勑諭陜西設立寺<lb/>
監衙門職專牧馬先年邊方所用馬匹全藉於此近年<lb/>
官不得人馬政廢弛殆盡今特命爾前去彼處督同行<lb/>
太僕寺苑馬寺官專理馬政爾須查照兵部奏准事理<lb/>
<pb n="KR2f0020_WYG_003-42b"/>
查究國初成法親厯各該監苑督委都布按三司能幹<lb/>
官貟踏勘牧馬草塲果有侵占者即令退還查照養馬<lb/>
軍人果有逃亡者即令撥補見在種兒騍馬實有若干<lb/>
設法增添務足原額倒死虧折馬駒隨宜追補量為分<lb/>
豁布置巳定責令該管官貟用心牧養其西寧等處各<lb/>
茶馬司茶易番馬甚濟國用近來亦漸虧耗今併付爾<lb/>
整理爾須一新舊規務令茶課充盈私販息絶番人樂<lb/>
歸官市番馬實充廐牧欽此欽遵𢎞治十六年八月内<lb/>
<pb n="KR2f0020_WYG_003-43a"/>
臣到於陜西地方親詣苑馬寺兩監六苑查得牧馬草<lb/>
塲原額一十三萬三千七百七十七頃六十畝見在止<lb/>
六萬六千八百八十八頃八十畝其餘俱被人侵占原<lb/>
額養馬恩隊軍人一千二百二十名見在止有七百四<lb/>
十五名其餘俱迯故未補㸃視得見在牧養兒扇騍馬<lb/>
并孳生馬駒止有二千二百八十匹竊歎馬政之廢至<lb/>
於如此夙夜兢惕不遑寧處委用都布按三司能幹官<lb/>
員講求故典更新興舉奏黜卿寺不職官員仰荷廟謨<lb/>
<pb n="KR2f0020_WYG_003-43b"/>
獨斷以布按二司㕘政副使僉事等官薦補卿少卿員<lb/>
缺大改絃轍一新政令查得見今六苑清出實有草場<lb/>
荒熟地共一十二萬八千四百七十三頃一十一畝八<lb/>
分九釐六毫清勾撥補招募改編等項見在軍人二千<lb/>
三百四十三名銀買茶易追補孳生等項馬匹并駒除<lb/>
節經俵給延綏寧夏固原等處軍人外正徳元年十二<lb/>
月終實在馬并駒共一萬一千八百七十一匹修完馬<lb/>
營城堡共一十九處衙門倉厫馬廐屋宇共四千一百<lb/>
<pb n="KR2f0020_WYG_003-44a"/>
餘間選設操丁一千名給與盔甲弓矢委官提督操練<lb/>
無事之時不妨牧馬有警之際隨宜調用又奏開武安<lb/>
苑草場地二千九百六十六頃招募改編等項軍人三<lb/>
百四十五名及查得用過錢糧奏給太僕寺馬價銀五<lb/>
萬兩修理馬營城堡用過銀八千兩收買種兒騍馬用<lb/>
銀一萬七千七百四十八兩六錢共用過銀二萬五千<lb/>
七百四十八兩六錢此外馬價銀二萬四千二百五十<lb/>
一兩四錢節奉兵部明文収買延寧甘肅三鎮戰馬給<lb/>
<pb n="KR2f0020_WYG_003-44b"/>
軍騎操餘剰銀兩仍在平凉鞏昌河州西寧官庫收貯<lb/>
及照西寜洮河三衞茶馬舊䂓廢弛年久官茶無積私<lb/>
茶盛行節年廵茶御史止將漢中等處地畝課茶共二<lb/>
萬六千八百餘斤兼搭廵獲私茶毎嵗不過四五萬斤<lb/>
以此招番易馬多不過數百匹至千匹而止事勢使然<lb/>
無可奈何查得𢎞治十年起至十五年止六年之間廵<lb/>
茶御史共易過兒扇騍馬五千四十三匹且西番以畜<lb/>
牧為生每嵗孳息馬匹盡為私販所得而我邊兵缺馬<lb/>
<pb n="KR2f0020_WYG_003-45a"/>
奏討太僕寺馬價及朋合地畝樁頭等項銀兩髙價易<lb/>
買所補不過三分之一餘皆軍士貼備自買至於破産<lb/>
鬻兒苦不可言行伍彫耗多由于此臣仰遵聖諭嚴禁<lb/>
私販廣積官茶申明舊制招調逺近番人仗天之威諸<lb/>
番雲集爭以所畜馬匹來聽收易查得𢎞治十六年御<lb/>
史李璣易馬將完取回臣接管三衞共易過馬二千四<lb/>
百八十八匠𢎞治十七年易過馬六千三百四十三匹<lb/>
𢎞治十八年易過馬四千二百九十八匹正徳元年易<lb/>
<pb n="KR2f0020_WYG_003-45b"/>
過馬五千九百四十八匹總計四年共易兒扇騍馬一<lb/>
萬九千七十七匹除寄養未觧及沿途倒死不開外陸<lb/>
續給過各鎮兒扇馬延綏共五千六十二匹寜夏共四<lb/>
千五百一十三匹甘肅共三千三百一十一匹固靖蘭<lb/>
州平凉等衛所共一千五百五十六匹觧發苑馬寺牧<lb/>
養騍馬共三千六百九十五匹而銀買之數不與焉計<lb/>
今三茶馬司處置見在茶斤河州西寜俱三十餘萬洮<lb/>
州一十五萬有餘儘勾今年明年易馬之用前項事情<lb/>
<pb n="KR2f0020_WYG_003-46a"/>
俱節經造冊具本奏報外臣仰惟國之大事莫急於兵<lb/>
兵之大要莫先於馬陜西延寧甘肅皆防邊重鎮節因<lb/>
邊疆告警戰馬缺乏荷䝉孝宗皇帝采納廷議専設風<lb/>
憲重臣督理馬政臣猥以庸劣適當任使後因茶法與<lb/>
馬政係是一事該兵部題奉欽依將廵茶御史取回命<lb/>
臣兼理茶馬顧廢墜既久之事更新興舉事勢頗難凡<lb/>
所䂓畫處置皆遵奉明命盡臣之心不敢有遺慮竭臣<lb/>
之才不敢有遺力今草場地復牧軍數増城堡相望苑<lb/>
<pb n="KR2f0020_WYG_003-46b"/>
廐羅列孳牧之規稽考之法粗皆就緒將來雖不敢望<lb/>
如雲錦成羣之盛其於陜西三邊戰馬毎嵗俵給不為<lb/>
無補至於招番一節雖未嘗明復金牌之規而實坐收<lb/>
茶馬之利查得洪武永樂年間金牌舊例三年一次番<lb/>
人該納差發馬一萬四千五十一匹價茶先期於四川<lb/>
保寧等府運送一百萬斤四川軍民運赴陜西接界去<lb/>
處交與陜西軍夫轉運各茶馬司交納轉輸數千里所<lb/>
費不貲宣徳正綂以來為因邊方多事運糧為急勢不<lb/>
<pb n="KR2f0020_WYG_003-47a"/>
能行茶馬停止六十年來莫之能復如臣近所收易番<lb/>
馬以三年計之似過其數所用茶斤皆招商買運不煩<lb/>
軍民轉輸故邊方既得實用而内地若罔聞知凡此皆<lb/>
臣職分内事非敢自陳功伐但念天下之事創作者必<lb/>
専而後成交承者必守而無失臣受命之初責任最専<lb/>
易於集事自兼廵撫以來顧此失彼已不如前比者復<lb/>
䝉皇上加任總制調度軍馬經理邊方責任重大其於<lb/>
監牧茶馬之政勢不能及惟是規置粗定禁令已行分<lb/>
<pb n="KR2f0020_WYG_003-47b"/>
官代理幸不廢墜然嵗復一嵗趍下之勢恐所不免懼<lb/>
隳前功以貽後責况臣未老而衰近來百病交作心雖<lb/>
自强而力已不勝方將瀝血以陳冀遂乞骸之願獨交<lb/>
承之慮實嬰懐抱不得不言臣切惟馬政茶法事體委<lb/>
實相須先年陜西行太僕寺苑馬寺馬政俱該陜西廵<lb/>
撫兼管而茶馬則廵茶御史主之廵撫政務繁多馬政<lb/>
一事實不經意而茶司所易良駑莫䆒騎操所給登耗<lb/>
不聞本末始終茫不相攝虛名無實亦勢使然頃設督<lb/>
<pb n="KR2f0020_WYG_003-48a"/>
理馬政之官兼總數事茶司之所易即監苑之所牧監<lb/>
苑之所牧即官軍之所給非惟不相悖而反相為用故<lb/>
臣之不才亦得稍效其愚此後督理之官恐難復設若<lb/>
令陜西廵撫帯管不無仍蹈舊轍莫若復廵茶之官而<lb/>
兼理之為便如蒙乞勅該部㕘詳議擬上請合無仍設<lb/>
廵茶御史一員㑹同部院務選年深老練實心幹事之<lb/>
人或三年或二年一換請勅兼理馬政茶法二事陜西<lb/>
行太僕寺苑馬寺官員専聽本官提調約束各衙門不<lb/>
<pb n="KR2f0020_WYG_003-48b"/>
必干預凡臣已經布置規畫奏有成命一切事宜非有<lb/>
大礙不必立異更張庶㡬事有定規人有定志可大可<lb/>
久為益實多臣雖退伏草野與世長違亦有榮矣臣不<lb/>
勝惓惓體國之至具本該通政使司官奏奉聖㫖該部<lb/>
知道欽此欽遵抄出送司議奏間准户部陜西清吏司<lb/>
手本為查理差官廵茶事該本部議擬具題奉聖㫖是<lb/>
還差御史一員去一年滿日將交易過茶斤馬匹數目<lb/>
明白開奏不許虛應故事欽此查得𢎞治十六年該南<lb/>
<pb n="KR2f0020_WYG_003-49a"/>
京科道官徐蕃夏璲等各奏為一事權以修邦政等事<lb/>
開稱茶馬係是一事徃年馬政兼於廵撫茶課委之御<lb/>
史體綂不一弊端由起欲將廵茶御史取回一應首尾<lb/>
悉皆責成於都御史楊一清等因本部議擬具題節該<lb/>
奉孝宗皇帝聖㫖是欽此又查得𢎞治十八年該都御<lb/>
史楊一清題為修復茶馬舊制以撫馭番人安靖地方<lb/>
事本部議得合無再行本官審勘務要察番情之向背<lb/>
邊事之繁簡度時審勢議處停當具奏定奪等因題奉<lb/>
<pb n="KR2f0020_WYG_003-49b"/>
聖㫖是欽此俱經通行欽遵訖今該前因及查得奏内<lb/>
所開清復牧地招改恩軍修理馬營城堡開設苑廐衙<lb/>
門收買追補種馬并茶易番馬等項事宜俱與本官節<lb/>
次奏報相同案呈到部臣等㸔得都御史楊一清自承<lb/>
欽命以來督理馬政未及四年簡賢任事深探廢弛之<lb/>
原竭力殫思懋著更新之績草塲既復牧馬亦増城堡<lb/>
環相望之雄苑廐成羅列之羙孳牧有方稽考有法若<lb/>
金牌雖未復乎舊規而茶馬則大獲乎新利創始既已<lb/>
<pb n="KR2f0020_WYG_003-50a"/>
有功交承又思無失欲照舊例仍設廵茶御史一員兼<lb/>
理馬政足見本官始終為國經畧逺圗之意及照監苑<lb/>
所牧委與茶司所易同一馬政相應兼併近該户部既<lb/>
已題准復差廵茶御史合無依其所擬將一應馬政併<lb/>
赴廵茶御史兼管候命下之日本部移咨都察院無拘<lb/>
㸃差廵茶御史舊例務選年深老練曽經廵按著有風<lb/>
力御史一員請勅前去管理其陜西行太僕寺苑馬寺<lb/>
等官俱聽本官提調約束撫按等衙門俱不許干預至<lb/>
<pb n="KR2f0020_WYG_003-50b"/>
於草場牧軍城堡苑廐凡經都御史楊一清布置規畫<lb/>
奏有成命者本官務以協心濟羙為能毋以立異更張<lb/>
為尚必使牧馬既蕃茶馬亦盛人已可行華夷兩便前<lb/>
有光於創始後無病於繼承一年滿日仍將孳牧茶易<lb/>
馬匹及堆積茶斤就以接管都御史楊一清見在之數<lb/>
立為舊管續以新收開除實在行欵并給俵寄養數目<lb/>
行過因革政蹟逐一從實造冊奏繳仍造青冊一本送<lb/>
部自後繼承悉照此例庶㡬查考有據功蹟可稽縁係<lb/>
<pb n="KR2f0020_WYG_003-51a"/>
併行廵茶御史兼管馬政及奉欽依該部知道事理未<lb/>
敢擅便正徳二年四月二十二日本部右侍郎韓重等<lb/>
具題本月二十四日奉聖㫖是陜西一應馬政都著廵<lb/>
茶御史兼管務要著實奉行不許視常怠玩欽此<lb/>
　<lb/>
　<lb/>
　<lb/>
　<lb/>
<pb n="KR2f0020_WYG_003-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　闗中奏議巻三<lb/>
</p>
<p>
</p>
  </div>
</body>
</text>
</TEI>
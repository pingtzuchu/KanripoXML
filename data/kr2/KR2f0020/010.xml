<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>關中奏議巻十</head> <lb/>
    <p>
<pb n="KR2f0020_WYG_010-1a"/>
欽定四庫全書<lb/>
　關中奏議巻十<lb/>
　　　　　　　　　　　　明　楊一清　撰<lb/>
　後總制𩔖<lb/>
　　一為邉務事<lb/>
欽差總制陜西延寧甘凉運務都察院都御史臣楊一<lb/>
清謹題為邉務事臣於本年五月初四日在於原籍直<lb/>
𨽻鎮江府丹徒縣該錦衣衛舍人王諫齎捧節該欽奉<lb/>
<pb n="KR2f0020_WYG_010-1b"/>
勅今仍命爾總制陜西延綏寧夏甘涼等處各路邉務<lb/>
欽此欽遵除具本謝恩及將起程日期奏報外伏念臣<lb/>
本書生不諳戎務誤蒙簡命夙夜兢惕不敢自寧兼程<lb/>
前進本月二十一日到於陜西地方訪得寧夏叛逆首<lb/>
惡周昻何錦等已就擒戮葢由皇上神武布昭徳威逺<lb/>
被不待加兵地方底定誠宗社萬億年無疆之休也臣<lb/>
切恐大變之後人心驚疑或有潛入套中遁往山後勾<lb/>
引套人重為後患已經出給榜文差官星馳齎往彼處<lb/>
<pb n="KR2f0020_WYG_010-2a"/>
地方張掛奉宣朝廷徳意曉諭四衛官軍人等除有名<lb/>
首惡不宥外其餘脅從之徒巳有節奉詔勅宥免恩例<lb/>
各安職役照舊生理無懐驚疑各該部領官員務要加<lb/>
意撫恤不許聽人讐攀誣指濫及無辜若是原謀首惡<lb/>
未曽捉獲盡絶亦要設法擒拿毋令潛逃引敵為患臣<lb/>
仍兼程前去欽遵相機行事防禦套人外縁係𦂳急邉<lb/>
情事理為此今將臣到於陜西地方行事日期具本謹<lb/>
具題知<lb/>
<pb n="KR2f0020_WYG_010-2b"/>
　　一為衆官反逆殺死鎮巡大臣等事<lb/>
題為衆官反逆殺死鎮巡大臣等事准兵部咨該本部<lb/>
題前事㑹官議得慶府安化王寘鐇叨居逺裔安享厚<lb/>
祿不知感恩圖報却乃逆理亂常交結逆賊何錦周昻<lb/>
丁廣等謀為不軌戕害重臣反形巳彰天誅難逭伏望<lb/>
皇上斷以大義先將寘鐇削去封爵俟擒獲之日議罪<lb/>
再乞命將專征聲罪致討等因具題奉聖㫖寘鐇交結<lb/>
羣小殺害鎮巡重臣占據城池索要軍馬地圖反形巳<lb/>
<pb n="KR2f0020_WYG_010-3a"/>
露卿等既這等説遣官祗告宗廟革去寘鐇王爵正名<lb/>
討罪着都察院右都御史楊一清提督軍務涇陽伯神<lb/>
英掛平朔將軍印充總兵官一同節制京營并陜西寧<lb/>
夏延綏甘涼各路軍馬前去勦殺各寫制勑與他欽此<lb/>
欽遵備咨到臣切照逆賊何錦周昻丁廣等交結寘鐇<lb/>
潛謀不軌罪惡滔天神人共怒天討之所必加大義之<lb/>
不容巳皇上軫念西土蒼生恐遭荼毒致煩京營人馬<lb/>
冒暑逺征此與虞舜有苖之征髙宗鬼方之伐異世而<lb/>
<pb n="KR2f0020_WYG_010-3b"/>
同揆者也臣初到陜西提督軍務勅書尚未齎至各鎮<lb/>
將官相離尚逺未據呈報傳聞鎮守陜西總兵官曹雄<lb/>
與寧夏遊擊將軍仇鉞内外約應舉兵將周昻擒斬何<lb/>
錦等捉獲寘鐇拘禁在官軍民安堵地方無事此皆仰<lb/>
荷宗社神靈之福皇上聖武之威將帥効忠士卒用命<lb/>
不逾兩旬罪人斯得若使曠日持久必至外引邊冦内<lb/>
扇人心為患誠難測度臣今仰遵勅㫖星馳前去撫諭<lb/>
軍民申明號令務俾經久無事但入關以來道路相傳<lb/>
<pb n="KR2f0020_WYG_010-4a"/>
京軍將至此風傳至寧夏彼反側之徒未免心懐驚疑<lb/>
恐生他患况時方盛暑迤西一帶水土鹹苦人馬易生<lb/>
疾疫其可慮不獨縻費糧草而已竊料各鎮將官必巳<lb/>
將事寧縁由具奏此時廟謨必有區處若待親到彼處<lb/>
方纔論列不無躭延日月徒勞人馬但地方安危所繫<lb/>
臣責任重大不敢不言伏望聖明乞勅該部查議如果<lb/>
各鎮奏報事寧合無將京營軍馬急為取囘以安反側<lb/>
之心以免供億之費不勝幸甚縁係取囘京營事理未<lb/>
<pb n="KR2f0020_WYG_010-4b"/>
敢擅便為此具本謹題請㫖<lb/>
　　一為擒獲同謀叛賊撫諭軍民以靖邉境等事<lb/>
題為擒獲同謀叛賊撫諭軍民以靖邉境等事臣自到<lb/>
陜西地方節據鎮守陜西寧夏總兵官曹雄楊英各呈<lb/>
稱擒斬叛賊地方寧靖縁由前來訪得彼處人心驚疑<lb/>
未定此葢愚昧之徒自知罪不勝誅故寛釋之詔雖降<lb/>
而反側之情未安臣將朝廷誅勦首惡分别脅從德意<lb/>
出榜差官齎去張掛曉諭一應官軍土漢人等各安職<lb/>
<pb n="KR2f0020_WYG_010-5a"/>
役勿懐驚疑部領官員加意撫恤不許聼人讐攀誣指<lb/>
濫及無辜及詢軍民疾苦禁革各衙門科擾剥害情弊<lb/>
俱通行外續該欽差總督軍務御用監太監張永訪得<lb/>
前項叛賊首惡造意者雖已斬獲其同謀黨惡者實多<lb/>
脱漏節差旗牌官楊義山玉王瓛谷大中等星夜兼程<lb/>
前去寧夏地方督同鎮巡等官將未獲同謀賊黨夜不<lb/>
收申居敬等五十八名陸續捉獲監候及又書寫大字<lb/>
榜文宣布皇上恩威曉諭本城官舍軍民人等俱要安<lb/>
<pb n="KR2f0020_WYG_010-5b"/>
心樂業各保身家彼處人心始漸安妥本年六月十二<lb/>
日臣等俱到寧夏靈州守禦千戸所據寧夏鎮巡等官<lb/>
總兵官楊英等呈稱先獲寘鐇并的親宫眷台溍等及<lb/>
反賊何錦等連的親家屬并後獲同謀反賊申居敬等<lb/>
共四百五十五名口先解過河聽候等因臣㑹同欽差<lb/>
總督軍務御用監太監張永議照各賊未經查審恐有<lb/>
異詞及看得各該守臣各呈原奏本内事情多有不同<lb/>
㑹案通行帖仰鎮守陜西總兵官曹雄㑹同寧夏鎮守<lb/>
<pb n="KR2f0020_WYG_010-6a"/>
太監張弼總兵官楊英巡撫都御史馬炳然巡按御史<lb/>
周廷徴督同都布按三司委官審取供詞分别造意根<lb/>
因首謀共謀脅從等第及行巡按御史周廷徴督同守<lb/>
巡官員查勘各官原奏報功次務取歸一情詞囘報續<lb/>
該太監張據寘鐇男□栝妻沈氏哭説被拿之時混<lb/>
失三嵗幼男喚名老哥兒等情看係寘鐇嫡派親孫就<lb/>
差頭目劉奎及帖仰鎮巡等官當將幼男老哥兒尋獲<lb/>
見在及又看得寘鐇見患傷寒病症何錦亦患噎食病<lb/>
<pb n="KR2f0020_WYG_010-6b"/>
症各令撥醫調治及宫眷人等已選良善婦人看守供<lb/>
送飯食各施行外為照寘鐇肆行反狀非何錦等不能<lb/>
起事何錦等非申居敬等同謀不能張威彼此結搆為<lb/>
惡占據城池索要軍馬地圖殺害大臣鑄造銀印關防<lb/>
偽封官爵意欲内外搆連侵擾邉疆幸而仰仗宗社威<lb/>
靈聖神妙算旬月之間盡遭擒戮所據同謀叛賊實非<lb/>
脅從之比若不從重處治無以示懲天下除待各賊問<lb/>
明將寘鐇眷屬伴送何錦等家口押解赴京并追收冊<lb/>
<pb n="KR2f0020_WYG_010-7a"/>
印官服儀仗等物及追各賊家産財物籍没入官與各<lb/>
鎮官軍獲功大小俱另行具奏外縁係擒獲同謀反叛<lb/>
賊冦及撫諭人心以靖邉境事理為此具本謹具題知<lb/>
　　一為謝恩事<lb/>
奏為謝恩事頃因寧夏賊臣何錦等叛逆臣奉勅總制<lb/>
陜西各路軍務前去撫諭誅勦正徳五年五月三十日<lb/>
行至西安府乾州據寧夏差百戸蔡明赴京奏事囘還<lb/>
齎捧節該欽奉勅諭今命太監張永總督軍務涇陽伯<lb/>
<pb n="KR2f0020_WYG_010-7b"/>
神英掛印充總兵官爾就彼提督軍務統領京營官軍<lb/>
三萬員名調集陜西寧夏延綏甘涼等處漢土官軍人<lb/>
等分路進勦一同行事事寧之日星馳奏報爾仍在彼<lb/>
總制軍務欽此欽遵續該冠帶舍人楊秀領齎内府公<lb/>
文欽奉聖㫖賞差往寧夏等處勦殺賊冦提督軍務都<lb/>
察院右都御史一員楊一清銀三十兩紵絲二表裏内<lb/>
大紅織金胸背獬豸一表裏該衙門知道欽此欽遵備<lb/>
云到臣除欽遵收領望闕叩頭謝恩外伏念臣本書生<lb/>
<pb n="KR2f0020_WYG_010-8a"/>
不諳軍旅誤蒙簡命授以提督軍務之權重以白金文<lb/>
綺之賜仗天之威臣等未至地方將臣宣力士卒用命<lb/>
罪人斯得邉境底寧臣感恩徒切深媿無功惟當罄竭<lb/>
庸愚修舉邉務勉圖來効以塞厚責臣不勝感激仰戴<lb/>
之至縁係謝恩事理為此具本謹具奏聞<lb/>
　　一為遵奉勅諭起解反逆賊冦事<lb/>
題為遵奉勅諭起解反逆賊冦事據鎮守陜西總兵官<lb/>
署都督同知曹雄㑹同鎮守寧夏都知監太監張弼巡<lb/>
<pb n="KR2f0020_WYG_010-8b"/>
撫寧夏右副都御史馬炳然鎮守寧夏總兵官署都督<lb/>
僉事楊英巡按陜西監察御史周廷徴各呈前事行據<lb/>
陜西都司等衙門都指揮僉事陳善呈㑹同陜西布政<lb/>
司右叅議許莊陜西按察司副使黄繡將先後擒獲何<lb/>
錦申居敬等取出責與革爵安化王寘鐇面證逐一研<lb/>
審原先起謀根因首謀共謀脅從情節及見在殺死病<lb/>
故人犯姓名明白取具備細供詞除偽封將軍銀印關<lb/>
防并封官命詞告示板榜及各犯家財産業另行外今<lb/>
<pb n="KR2f0020_WYG_010-9a"/>
將取到供詞呈乞施行等因據此案查先蒙欽差總督<lb/>
軍務御用監太監張永鈞帖㑹同欽差提督軍務都察<lb/>
院右都御史楊一清議行前事巳經㑹行去後今據前<lb/>
因各職恐有不的㑹同重取何錦等一干人證到官審<lb/>
據何錦供年四十嵗原籍直𨽻廬州府六安州人先任<lb/>
寧夏右屯衛後所百户招軍陞副千户正徳三年納銀<lb/>
授都指揮僉事正徳元年有先未殺寧夏衛儒學生員<lb/>
孫景文黜退生員孟彬史連不時常往今革爵安化王<lb/>
<pb n="KR2f0020_WYG_010-9b"/>
寘鐇府行走情熟一日酒後寘鐇向孫景文説曽有人<lb/>
相我有帝王像貌又有寄住未到師婆王九兒㑹跳鸚<lb/>
鵡神每神降時就呼寘鐇是老天子以此寘鐇動心因<lb/>
無兵權一向延捱不得起手正徳三年七月十五日有<lb/>
例納銀陞職錦與先未殺都指揮周昻借銀二百兩作<lb/>
保錦借寘鐇銀二百七十兩周昻借銀二百兩俱納級<lb/>
陞都指揮以後往來稠密正徳四年八月内寘鐇使令<lb/>
未到校尉史成邀請錦與周昻孫景文孟彬史連及先<lb/>
<pb n="KR2f0020_WYG_010-10a"/>
前在府唱詞無目人張㑹通到府喫酒間寘鐇言説如<lb/>
今時世不同人民難過人説我有天分你們若肯扶我<lb/>
為主必成大事等語錦與周昻等各聽允當就對天發<lb/>
誓不許泄漏事情彼有今在官本府教授髙元吉不能<lb/>
覺察正徳五年正月初六日遊擊將軍仇鉞因有聲息<lb/>
領兵往玉泉營按伏本年二月内有周少卿前來寧夏<lb/>
丈量地土三月二十三日又有分守關西道侯叅議亦<lb/>
到寧夏催糧本月二十六日寘鐇向錦等謀説你們拖<lb/>
<pb n="KR2f0020_WYG_010-10b"/>
欠錢糧馬價數多追徴𦂳急人心慌亂正好乗此機㑹<lb/>
將前者所謀大事舉行人無不從但恐人少不能成事<lb/>
錦等聽記因思先未殺指揮丁廣千户楊泰陳忠胡濟<lb/>
王輔百戸魏鎮陳賢朱霞姚鐸雷英李榮李森劉鉞何<lb/>
鋭胡璽等多係掌印管屯管隊官員常受比較必然忿<lb/>
恨易於糾合錦謀令孫景文置酒將各官與孟彬及教<lb/>
讀殷哲請到孫景文家内㑹飲間孫景文説你衆人錢<lb/>
糧馬價無從辦納不時比較何日是了今安化王算有<lb/>
<pb n="KR2f0020_WYG_010-11a"/>
天分要舉大事若肯取巧將三堂殺了扶立安化王為<lb/>
主必定成事我們同享富貴却不强如比較喫打丁廣<lb/>
等意正忿恨各稱情願等語隨即孫景文開具姓名當<lb/>
天焚香發誓及喫血酒就計説着安化王殿下置酒請<lb/>
三堂到府衆人齊來將他們殺死奪了兵權傳檄起兵<lb/>
有何不可謀畢衆人説好各散次日孫景文向寘鐇備<lb/>
説前情囘報甚喜本日寘鐇思起平邊城充軍逃囘千<lb/>
戸徐欽常在府内藏躱必肯從謀又令先未殺儀賓夏<lb/>
<pb n="KR2f0020_WYG_010-11b"/>
琳親去平虜城與徐欽約謀轉約先未殺百戸朱洗舍<lb/>
人蔣泰程保胡英賈浩朱成王卿孫浩張閠楊舉徐愷<lb/>
軍人陸原保并見在張欽等到家説稱安化王要替寧<lb/>
夏人做主起兵差人來約我們此事有益不可推却各<lb/>
人亦就依聽約定下月初五日早到城當令夏琳囘説<lb/>
三月二十九日姜總兵分付周昻挑選精鋭夜不收五<lb/>
六十名遇警前哨殺賊周昻思得前項謀事人少正合<lb/>
機㑹於四月初三日選得在官夜不收申居敬馬官保<lb/>
<pb n="KR2f0020_WYG_010-12a"/>
鎖七兒耿婆孫史三張成陳□孫陳均生陸升保楊敬<lb/>
先龎守信鄒貴二施官得宋驢兒朱千昇陸巴子匡升<lb/>
王興古興兒任從義竇克敬韋名四孫昇保林伏進夏<lb/>
保保張成李榮闗朱永年王天惠張友文郁小一馬五<lb/>
安伯狗陳拜拜陳士中郭雙孫謝官音奴張禮谷顯中<lb/>
劉文善李安子侯得朶列哥李伏二呉成林雄韓當兒<lb/>
芮和姚正楊長孫倪小弟張來兒汪成沈官兒王子厚<lb/>
先未故尤全羅漢藍真鄧全戴平共六十名着令常在<lb/>
<pb n="KR2f0020_WYG_010-12b"/>
身邉跟用本日辰時寘鐇差今在官同謀百戸李蕃前<lb/>
去邀請三堂并周少卿假説與新來李太監接風約至<lb/>
本月初五日㑹飲初三日午時副總兵楊英因有聲息<lb/>
領兵往楊顯堡按伏初五日早周昻聚集申居敬等到<lb/>
家將大門關閉向申居敬等言説如今追併你們欠的<lb/>
馬錢至急今日又該比較人説安化王有福你衆人肯<lb/>
跟隨我扶助安化王為主得了天下你我衆人都做了<lb/>
大官各人忻喜承應當即取出線香一把令衆人當天<lb/>
<pb n="KR2f0020_WYG_010-13a"/>
各拈香説誓及各與酒三鍾飲訖就令在家伺候隨差<lb/>
先未死夜不收藍真前來與錦説知錦就使令未到周<lb/>
全保前去請丁廣孫景文胡璽分投相約楊泰等俱至<lb/>
周昻家内取齊周昻等又計説今在官指揮張欽係管<lb/>
夜不收把總官若不用他恐有後害就令魏鎮前去賺<lb/>
請張欽亦到周昻家内備説前情張欽依從寘鐇復差<lb/>
李蕃前來周昻家内言説止請得姜總兵李太監鄧監<lb/>
鎗到府其餘不來是錦同周昻丁廣等佯言要出兵截<lb/>
<pb n="KR2f0020_WYG_010-13b"/>
殺各帶家人伴當并申居敬等各披執軍器將各巷口<lb/>
把住寘鐇令先未殺本府儀賓髙嵩夏琳千户王環家<lb/>
人王保并孟彬殷哲與先未故髙聰男髙士俊今在儀<lb/>
賓韓廷璋各藏兵器先在殿後埋伏及令今在官知情<lb/>
内使姚玉施恩田成韓宣王堂在傍隨侍彼有今在儀<lb/>
賓謝廷槐來府伺候方纔知覺事已窘迫只得在傍答<lb/>
應使喚寘鐇先與各官把酒序坐間錦等領前項夜不<lb/>
收人等到於安化府前一齊撲入殿内錦與髙嵩等各<lb/>
<pb n="KR2f0020_WYG_010-14a"/>
執鐶刀裏外相合丁廣并弟丁二哥子魏鎮將姜總兵<lb/>
砍訖二刀不死錦照頭臉再砍一刀方死髙聰髙士俊<lb/>
髙嵩王保將李太監殺死髙嵩髙聰又與楊泰姚鐸將<lb/>
鄧監鎗殺死錦同周昻丁廣當率官軍前去都察院又<lb/>
與姚鐸陳賢胡璽將安都御史當堂殺死正遇都指揮<lb/>
楊忠在院稟事亦被周昻丁二哥子殺死史連同未到<lb/>
指揮馮經并先未殺舍人馮濟未到閻添孫等一齊到<lb/>
按察司前將周少卿同書吏屠成岳寧三人殺死雷英<lb/>
<pb n="KR2f0020_WYG_010-14b"/>
姚鐸申居敬等到鼓樓街遇都指揮李睿亦就殺死魏<lb/>
鎮王輔又到公議府尋殺侯叅議正遇大使張瓛在内<lb/>
稟事并與書吏董良佐一同殺死書吏杜緒劉尚禮殺<lb/>
傷侯叅議知覺脱走錦當時差人將各監重囚四十四<lb/>
名盡數脱放又將各衙門文巻盡行燒毁又將閒住曲<lb/>
都御史并妻子砍傷及各官原領制勅符驗印信關防<lb/>
旗牌家財人口盡行搶去不知名軍人夜不收亦乗亂<lb/>
混搶又令李森將黄河官私大小船并魚船共一十七<lb/>
<pb n="KR2f0020_WYG_010-15a"/>
隻掣去横城西岸灣泊委未殺充軍百户姜永看守本<lb/>
日指揮尹清都指揮劉端慮恐禍及急走出城前去楊<lb/>
顯堡報與楊副總兵知㑹初六日侯叅議被鎮撫楊剛<lb/>
尋獲捉送寘鐇處本官不肯屈服綁送寧夏左衛監禁<lb/>
言説留着祭旗及有管糧張通判亦被捉去安化王府<lb/>
内强逼使用本日錦與周昻等率衆扶立寘鐇為主朝<lb/>
暮朝拜聽其命令寘鐇令孫景文寫告示張掛以收人<lb/>
心又寫令㫖二道并錦等書二封差未到鎮撫陳淮百<lb/>
<pb n="KR2f0020_WYG_010-15b"/>
户阮宣調取楊副總兵仇遊擊前來聽用各官收訖前<lb/>
項令㫖書信心實不從當日楊副總兵分付官軍要往<lb/>
王宏堡彼有都指揮胡顒并各軍士陸續潰散走囘寧<lb/>
夏城内及將旗牌賈欽祖亂打身死楊副總兵無奈只<lb/>
得與尹清往廣武營轉渡靈州去訖本日仇遊擊領軍<lb/>
囘城寘鐇令伊卸去衣甲什物等件方得入城後將原<lb/>
領遊兵人馬分散各隊本日寘鐇又出令㫖帖子與姜<lb/>
永今在男百户姜忠管河西關遞運所兼管三十六堡<lb/>
<pb n="KR2f0020_WYG_010-16a"/>
又寫令㫖五張調取中衛廣武興武花馬池靈州等處<lb/>
兵馬地圖及調官軍前來領賞本日未時儀賓夏琳原<lb/>
約平虜城官舍徐欽等一十三名方纔到城内有張欽<lb/>
一名不到寘鐇嗔恠來遲苦告路逺饒了初六日寘鐇<lb/>
要動支寧夏倉官銀賞軍當有張通判説留在後用不<lb/>
曽支去却將寧夏等五衛賞剰冬衣布花銀兩查出聽<lb/>
賞又差髙嵩去慶府并各郡王將軍人等逼要金共五<lb/>
百二十六兩六分銀八千四百八十四兩九錢各色紵<lb/>
<pb n="KR2f0020_WYG_010-16b"/>
絲四百四十一疋各色紗一十一疋各色大絹一十五<lb/>
疋青白三梭并藍白布共一千九百四十二疋各色紵<lb/>
絲紗羅衣服八件金合包一箇到府聽賞官軍初七日<lb/>
守備靈州都指揮史鏞聞知前情差夜不收李得等分<lb/>
投馳報鎮守陜西曹總兵官并各路將官知㑹本日寘<lb/>
鐇令未到銅匠楊茂鑄銀闗防一顆令未到刋字匠王<lb/>
得洪篆討賊大將軍關防字様在上先未死銀匠王時<lb/>
雍剔鑿篆文又偽造黄令旗二十面又令孫景文寫告<lb/>
<pb n="KR2f0020_WYG_010-17a"/>
諭王得洪刋板印刷四五百張散與各處行人傳示腹<lb/>
裏地方警動人心彼有百戸鍾翊陳倣為因强剥姜總<lb/>
兵家眷衣服夜不收羅漢為因强搶財物俱被寘鐇得<lb/>
知拿來裊首初八日早寘鐇將前項脅要慶王等府金<lb/>
銀縀布等物賞犒官軍人等每官一員賞叚一疋每征<lb/>
操軍夜不收一名連金布等項折算賞銀二兩守城軍<lb/>
每人賞銀一兩本月十二日寘鐇封錦為討賊大將軍<lb/>
就掛前項偽造闗防封周昻為左副將軍丁廣為右副<lb/>
<pb n="KR2f0020_WYG_010-17b"/>
將軍張欽為前鋒將軍魏鎮陳賢楊泰胡璽陳宗王輔<lb/>
胡濟各為都䕶朱霞朱洗姚鐸雷英李榮李森王環劉<lb/>
鉞何鋭姜永各為總管封李蕃為儀副就頒命詞二十<lb/>
二張見在二張其餘不存前項偽官又每人加賞銀有<lb/>
二三十兩者有十兩者錦因夜不收羅漢被殺藍真自<lb/>
縊尤全鄧全戴平陸續病故又選今在王得成于伏佑<lb/>
尤千頂補尤千即係尤全親男王得成于伏佑不係原<lb/>
謀人數本月十三日曹總兵督發都指揮黄正帶領遊<lb/>
<pb n="KR2f0020_WYG_010-18a"/>
兵官軍二千四百餘員名前到靈州駐劄及節行楊副<lb/>
總兵調集靈州官軍設法邀取船隻巡把黄河隘口本<lb/>
日巡按周御史在延綏聞知前情㑹同榆林三堂議調<lb/>
副總兵侯勛遊擊將軍時源等五千餘員名前來策應<lb/>
十四日早有楊副總兵黄正史鏞并都指揮韓斌等帶<lb/>
領遊兵并靈州土漢官軍共三千餘員名到河東闗地<lb/>
方順河一帶劄隊又選差官軍中㑹水手者共得鎮撫<lb/>
温良等二百餘員名渡河將看船官軍射走奪取原船<lb/>
<pb n="KR2f0020_WYG_010-18b"/>
一十七隻及軍器等件掣過靈州東岸本月十五日寘<lb/>
鐇猶恐前該五十八名夜不收不肯用心又將官銀三<lb/>
百兩令周昻給賞夜不收尤千等并不記名丁廣伴當<lb/>
一十四名共七十二名當令跟隨魏鎮張欽等齎銀二<lb/>
扛先去廣武營給賞以收人心本月十七日晚有廣武<lb/>
營協同都指揮僉事孫隆蒙曹總兵官帖差人將大小<lb/>
二壩積垜捲埽柴草盡數燒毁有魏鎮張欽等到於廣<lb/>
武營城門宣言散賞緣由勒要開門孫隆不納只登城<lb/>
<pb n="KR2f0020_WYG_010-19a"/>
宣言禍福利害隨令官軍齊用日箭補鎗射打有魏鎮<lb/>
張欽等帶領人馬復囘大壩本月十八日楊副總兵史<lb/>
鏞韓斌照依曹總兵原行寫書一封令仇遊擊家人仇<lb/>
書童等宻齎渡河潛到寧夏城遞與仇遊擊約令裏應<lb/>
外合共舉大事本日姜永令在官王泰劉雄臧文前去<lb/>
花馬池等處探聽延綏軍馬消息被把門官盤獲送閻<lb/>
叅將審明解送楊總兵交收本月十九日有寘鐇向錦<lb/>
等説稱訪得各路人馬巳在中衛廣武靈州等處沿河<lb/>
<pb n="KR2f0020_WYG_010-19b"/>
堵截大小二壩柴草俱各燒毁船又奪去誠恐穵開壩<lb/>
口水來難堵又恐渡口人馬過來你們如何處置錦等<lb/>
計議未定二十日曹總兵領軍親到靈州本日有錦等<lb/>
差去巡河軍人報説瞭見黄河南岸人馬灰塵約長三<lb/>
里往西行走寘鐇愈加驚懼當差錦同丁廣張欽楊泰<lb/>
胡濟魏鎮胡璽李森陳賢劉鉞何鋭姜永等統領馬步<lb/>
官軍都指揮鄭卿等二千員名錦等分領一千五百員<lb/>
名前去大小二壩防守又分與劉鉞姜永等人馬五百<lb/>
<pb n="KR2f0020_WYG_010-20a"/>
前去渡口去處把截止留周昻在城防守本月二十一<lb/>
日周昻差徐欽去平邊城調軍馬一百名來寧夏聽用<lb/>
本月二十三日早有寘鐇出城祭祀社稷旗纛等神使<lb/>
人喚仇遊擊陪祀仇遊擊設計推病不出周昻自來看<lb/>
望仇遊擊就乗機宻令伴當陶斌將周昻抱住仇遊擊<lb/>
同家人來得用鐵骨朶打死周昻割下首級即開門吹<lb/>
號頭招喚原約遊兵親信官軍楊真等一百餘人前去<lb/>
寘鐇府内將朱霞王環姚鐸李榮孫景文史連孟彬髙<lb/>
<pb n="KR2f0020_WYG_010-20b"/>
嵩夏琳雷英陳宗俱殺死又將李蕃張㑹通并儀賓謝<lb/>
廷槐韓廷璋擒獲及將寘鐇并宫眷拘繫在官侯叅議<lb/>
疎放就差軍人荀子先馳報曹總兵等處又差夜不收<lb/>
古興兒馬保前去大壩堡向錦等詐説敵衆大舉從赤<lb/>
木口入境攻圍西門今傳令㫖調錦等領兵囘城截殺<lb/>
是錦等聽信即發兵起行有古興兒暗説前情與鄭卿<lb/>
知㑹鄭卿隨即布置所部官軍張特黙鮑本魏文輕執<lb/>
刀將胡濟胡璽魏鎮陳賢李森殷哲胡英又到河口將<lb/>
<pb n="KR2f0020_WYG_010-21a"/>
巡河劉鉞姜永何鋭等俱殺死斬首錦與丁廣張欽王<lb/>
輔楊泰脱走錦原掛討賊大將軍闗防倉卒遺失本日<lb/>
徐欽帶領原調人馬一百名前來寧夏見得城門關閉<lb/>
得知周昻等被誅隨即帶領人馬復囘行至中途姚福<lb/>
堡仇遊擊差人連夜到平邊城着落王指揮差人復到<lb/>
姚福堡止將百戸朱洗殺了其餘軍馬囘城徐欽逃走<lb/>
不知去向有在官周升長陳敬祖係徐欽伴當止知跟<lb/>
馬不知别情因徐欽逃走拿解寧夏收監二十四日錦<lb/>
<pb n="KR2f0020_WYG_010-21b"/>
與丁廣楊泰王輔走到賀蘭山外地名哈喇木墩被遊<lb/>
兵百戸馬聰土達馬旺金寛夜不收陸華等將錦與丁<lb/>
廣捉鎖前來楊泰王輔俱被衆軍亂箭射死張欽逃走<lb/>
本日楊總兵領軍過河本月二十五日百戸姜忠被百<lb/>
戸李英弟姜恕被指揮張徳各捉獲本日曹總兵領軍<lb/>
過河鄭卿等各將錦等送赴曹總兵處審實發監本日<lb/>
晚張欽飢餓難行復囘大壩河口空廟内避躱後又潛<lb/>
到陳俊堡被本堡老幼軍人劉鋭捉獲間分守馮叅將<lb/>
<pb n="KR2f0020_WYG_010-22a"/>
帶領官軍亦到彼處捕捉張欽劉鋭就將張欽送與馮<lb/>
叅將轉送曹總兵處發仰寧夏前衛監候隨於安化府<lb/>
尋獲姜總兵原領符驗一道征西將軍銀印一顆安都<lb/>
御史原領勅諭符驗各一道闗防一顆後交與新任鎮<lb/>
廵官收掌又尋獲寘鐇偽造見在黄令旗一十六杆紅<lb/>
令旗六杆令牌一十面誓牌一面命詞二紙隂陽等兵<lb/>
書一十七本曹總兵先巳奏繳其寘鐇鍍金銀印毁壊<lb/>
鍍金冊八塊儀仗冠服家財并錦等財産見在者收檢<lb/>
<pb n="KR2f0020_WYG_010-22b"/>
在官寘鐇其餘家財等項俱被寧夏官軍人等乗亂搬<lb/>
搶無存見今行文挨究其餘未盡施恩等挨拿間五月<lb/>
十九日蒙欽差總督軍務張太監先差管領神鎗太監<lb/>
陸誾帶領旗牌官楊義山玉王瓛等三次前來續又親<lb/>
統官軍人等督令各官陸續將施恩張欽輔國將軍<graphic n="KR1364" url="https://raw.githubusercontent.com/kanripo/KR-Gaiji/master/images/KR1364.png" mimeType="image/png"/>
材夜不收申居敬馬官保鎖七兒耿婆孫史三張成陳<lb/>
旺孫陳均生陸升保楊敬先龎守信鄒貴二施官得宋<lb/>
驢兒陸巴子朱千升匡興古興兒于伏佑王得成任從<lb/>
<pb n="KR2f0020_WYG_010-23a"/>
義豆克敬韋名四孫升保林伏進夏保保張成李榮關<lb/>
尤全朱永年王天㑹張友文郁小一馬五安伯狗陳拜<lb/>
拜陳士中郭雙孫謝官音奴張禮谷顯中劉文善李安<lb/>
子侯得朶列哥李伏二呉成林雄韓當兒芮和姚政楊<lb/>
長孫倪小弟張來住汪成沈官兒王子厚五十八名生<lb/>
擒程保賈浩王卿楊舉蔣泰張閏徐愷朱成孫浩陸原<lb/>
保十名斬首家屬安化王孫老哥兒及各犯家屬賈洪<lb/>
等一百七十名口拘獲在官本月二十八等日首惡丁<lb/>
<pb n="KR2f0020_WYG_010-23b"/>
廣同謀髙士俊并家屬賈九兒賀氏李氏張欽幼女賈<lb/>
浦周小女賈七兒何童生何哇子李氏劉達蔣瘦兒蘇<lb/>
氏姚氏徐氏王氏于氏張氏謝玉王二哥陳氏張氏二<lb/>
十四名口陸續在監患病身故相埋明白蒙總督軍務<lb/>
張太監按臨同提督楊都御史案行陜西曹總兵寧夏<lb/>
鎮守張太監廵撫馬都御史楊總兵官巡按周御史轉<lb/>
委黄副使許叅議陳都指揮弔取錦等再三研審㑹勘<lb/>
明白内儀賓謝廷槐因是安化王孫婿逼脅在彼服侍<lb/>
<pb n="KR2f0020_WYG_010-24a"/>
委的不知反情軍人周升長陳敬祖因是逃犯徐欽伴<lb/>
當捉來委的不曽同謀今蒙審供不能隠諱取供是實<lb/>
張欽等七十四名各供與何錦供同據此理合備由呈<lb/>
乞施行等因到臣查得欽差總督軍務御用監太監張<lb/>
節該欽奉勅諭先命爾統領京營官軍前去寧夏勦<lb/>
殺反賊近得延綏鎮巡官太監孟山等并巡按陜西監<lb/>
察御史周廷徴各奏據今陞寧夏總兵官署都督僉事<lb/>
楊英陜西總兵官署都督同知曹雄等報稱四月二十<lb/>
<pb n="KR2f0020_WYG_010-24b"/>
三日已時今陞副總兵都指揮僉事仇鉞合謀内應將<lb/>
首惡何錦周昻丁廣張欽等俱各擒斬今革爵寘鐇擒<lb/>
獲地方安妥各鎮兵馬俱已掣囘去訖今特勅爾仍到<lb/>
彼處㑹同提督軍務都御史楊一清督同鎮守太監張<lb/>
弼總兵官楊英巡撫都御史馬炳然御史周廷徴等將<lb/>
寘鐇選委的當官員伴送爾仍同張弼入府將寘鐇的<lb/>
親家屬宫眷人等并何錦全家人口牢固枷釘一同押<lb/>
解來京以憑處治務要關防嚴謹毋致疎虞其寘鐇冊<lb/>
<pb n="KR2f0020_WYG_010-25a"/>
印冠服儀仗等物就彼追收起解各賊財産督令鎮巡<lb/>
等官籍没入官慶王及各郡王將軍人等尤宜詳處以<lb/>
存親誼其脅從人等俱照節行詔㫖查審釋放仍通行<lb/>
撫諭各該官員軍校人等仍其職役各安生業以定人<lb/>
心以靖邉境悉聽爾斟酌議處便宜行事爾其體朕至<lb/>
意以副委託事畢之日爾即星馳囘京欽此欽遵外臣<lb/>
本年六月十二日到寧夏地方節據總兵官楊英等呈<lb/>
稱見監并殺死寘鐇何錦等及今獲共謀反賊申居敬<lb/>
<pb n="KR2f0020_WYG_010-25b"/>
等連各賊家屬共四百五十五名口到臣㑹同欽差總<lb/>
督軍務御用監太監張永議得各賊未經查審恐有異<lb/>
詞已經㑹案通行帖仰陜西寧夏二鎮太監總兵巡撫<lb/>
等官巡按監察御史督同都布按三司委官審取供詞<lb/>
分别造意根因首謀共謀脅從等第呈來以憑覆審遵<lb/>
奉欽依起解釋放去後今據前因除覆審相同外臣㑹<lb/>
同太監張永議照革爵安化王寘鐇係宗室懿親犯人<lb/>
何錦張欽等皆朝廷臣子世受國恩罔思報稱乃敢潛<lb/>
<pb n="KR2f0020_WYG_010-26a"/>
謀交結肆行反逆迫脅官軍占據城池殺害鎮巡重臣<lb/>
索要軍馬地圖鑄造關防偽封官爵傳檄邉境搖撼人<lb/>
心意欲結搆外冦併謀侵犯中原實地方非常之變覆<lb/>
載不容之賊也幸賴我祖宗厚德深仁皇上神謀妙算<lb/>
邉將宣力諸軍用命元惡首授餘黨成擒祖訓昭然憲<lb/>
章具在臣等固無别議伏覩節該欽奉勅諭除首惡何<lb/>
錦等三人不宥外脅從之徒果係迫脅為亂者悉與釋<lb/>
放毋得濫及無辜欽此欽遵仰見我皇上好生之徳配<lb/>
<pb n="KR2f0020_WYG_010-26b"/>
合天地故雖窮㐫極惡之人尚垂矜貸臣等敢不祗承<lb/>
徳意縁搆亂之時寧夏本城官軍士庶人等仰面事讐<lb/>
相率朝賀接受賞賜聽從使令綱常為之蕩然名教為<lb/>
之掃地言之痛心切骨但干碍人衆遵奉明詔分釋脅<lb/>
從悉皆放免關過賞賜亦不追究其後獲人犯夜不收<lb/>
申居敬等一聞周昻逆謀即有樂從之意殺人刼財乗<lb/>
機為亂當虐熖方張之時實此輩黨惡所致若欲比諸<lb/>
脅從之流則情重法輕非禁奸止亂之道但舉事之日<lb/>
<pb n="KR2f0020_WYG_010-27a"/>
方纔預謀義兵一動當即戢止比之元謀首惡似有不<lb/>
同數内古興兒初雖兇黨後乃聽受仇鉞使令傳話鄭<lb/>
卿捉賊若有去逆效順之意尤千係尤全親男王得成<lb/>
于伏佑係事後選補俱非原謀之數比之申居敬等又<lb/>
似不同平虜城官舍徐欽程保等一十一名聽信夏琳<lb/>
之調相從謀逆之舉路自外來情非迫脅但伊事後方<lb/>
纔入城不曽相助殺掠除徐欽脱迯正犯程保等十名<lb/>
俱已誅斬其家屬丁口與申居敬等家屬俱各拿獲發<lb/>
<pb n="KR2f0020_WYG_010-27b"/>
仰寧夏靈州等處監候奏請定奪及照安化王府儀賓<lb/>
謝廷槐雖不知情係寘鐇孫婿難以獨留故土教授髙<lb/>
元吉職在輔導顛而不扶焉用彼相通合解京發落再<lb/>
照事内納粟都指揮僉事胡顒領軍在外不顧諸將倡<lb/>
率士卒潰散囘城寧夏左屯衛所鎮撫陳淮百戸阮宣<lb/>
聽齎偽㫖召調將官寧夏前衛鎮撫楊綱奉承賊意尋<lb/>
捉分守官員揆以春秋誅心之法難照常人脅從之例<lb/>
管糧通判張江本以章縫之流忍聽逆賊之用情雖出<lb/>
<pb n="KR2f0020_WYG_010-28a"/>
於脅從義則難齒仕籍臣等所見如此伏望聖明大奮<lb/>
乾斷乞勅廷臣㑹同三法司詳議除何錦等正犯外合<lb/>
無將申居敬等明正典刑梟首於寧夏地方示衆其家<lb/>
屬丁口與程保等家屬俱免解京就彼押發南方烟瘴<lb/>
地面充軍隨住庶使情法兩盡可以警戒將來古興兒<lb/>
等四名應否俯從輕典并見解儀賓謝廷槐教授髙元<lb/>
吉在任都指揮胡顒所鎮撫陳淮百戸阮宣衛鎮撫楊<lb/>
綱通判張江等通併原情議法奏請明示竄謫庶幾少<lb/>
<pb n="KR2f0020_WYG_010-28b"/>
存無將之戒用防不道之萌臣等又竊思皇上御極以<lb/>
來何負於宗藩何負於武臣而寘鐇何錦等忍為此事<lb/>
以厪宵旰之憂若一槩從寛不究誠恐釀成姑息之風<lb/>
重貽將來之害唐末覆車可為明鑒况好生者天子之<lb/>
徳執法者人臣之義義有不共戴天法固難於寛縱此<lb/>
外果有原謀及殺人重犯待後事發明白具奏施行及<lb/>
照各犯脱放見監重囚四十四名燒毁各衙門文巻中<lb/>
間恐有别弊亦合挨究處治及寘鐇冊印冠服儀仗地<lb/>
<pb n="KR2f0020_WYG_010-29a"/>
土何錦等財産及遺失勅印關防財物等項俱另行為<lb/>
此今將各項人犯除先已誅斬病故及監候外脱逃未<lb/>
到徐欽王九兒等各拿解無干周升長等各釋放見在<lb/>
寘鐇等連的親眷屬并何錦等各家屬分作三起差委<lb/>
陜西寧夏都指揮黄正鄭卿等管領官軍伴送押解其<lb/>
宫眷仍選取良善婦人看守供送飯食沿途軍衛有司<lb/>
添撥軍兵民快防䕶到京奏請定奪外縁係起解反叛<lb/>
賊冦事理為此謹題請㫖<lb/>
<pb n="KR2f0020_WYG_010-29b"/>
　　一為災傷事<lb/>
題為災傷事節據寧夏左右前中䕶等衛左右中前等<lb/>
千戸所百戸李旻常泰等下屯種軍餘畢政朱選等各<lb/>
連名告稱本處地方去嵗蝗蟲生發食傷田苗不得收<lb/>
成正徳五年四月以來各人布種夏田麥豆正當長茂<lb/>
結實之時天降霪雨連綿不絶熱氣濕蒸以致小麥生<lb/>
丹枯死豌豆亦被二蟲食傷大麥粃細無收見今軍民<lb/>
難過各家老稚男女尋挑野菜充飢度日切思徴糧在<lb/>
<pb n="KR2f0020_WYG_010-30a"/>
邇無從措辦告乞分豁等因到臣已行鎮巡衙門勘驗<lb/>
所告虛實災傷輕重明白行來以憑㑹處具奏去後未<lb/>
報臣親詣前項地方督同各該大小官員再三詢訪委<lb/>
的寧夏一鎮連年為因徴科繁急人民巳是困敝去嵗<lb/>
夏秋田苗蟲傷今年被反賊殘害加以敵衆不時入境<lb/>
搶掠愈加狼狽臣偕鎮巡等官宣布徳意極力撫綏猶<lb/>
恐不能安業不料又遭霪雨虫傷收成無望若再追徴<lb/>
税糧救死扶傷之人奄奄喘息其何以堪未免逼令逃<lb/>
<pb n="KR2f0020_WYG_010-30b"/>
竄將來事變猶有可憂如蒙伏望聖慈憫念極邉地方<lb/>
傷殘困苦軍民乞勅該部計議上請合無不拘常例覈<lb/>
勘特降綸音將寧夏一鎮前項該徴夏糧早為蠲免除<lb/>
豁以安人心以靖地方不勝幸甚縁係邉方災傷事理<lb/>
未敢擅便為此具本謹題請㫖<lb/>
　　一為更易主將以撫安人心保障地方事<lb/>
題為更易主將以撫安人心保障地方事臣節該欽奉<lb/>
勅事寧之日仍要更易部領申明號令俾其經久無患<lb/>
<pb n="KR2f0020_WYG_010-31a"/>
欽此欽遵照得寧夏經變之後反側未安政務懈弛將<lb/>
欲一新號令全在部領得人除將各該領軍坐堡掌印<lb/>
管屯等官㑹同鎮巡從公推訪委用應更調者更調應<lb/>
黜革者黜革各施行外竊見新任總兵官署都督僉事<lb/>
楊英素諳邉務亦善治兵比嵗追勦敵衆多有斬獲但<lb/>
初為副總兵領軍在楊顯堡按伏一聞何錦等搆亂所<lb/>
統官軍潰散囘城不聽約束致將旗牌賈欽祖打死本<lb/>
官只得罄身同指揮尹清奔往廣武隨即過河奔至靈<lb/>
<pb n="KR2f0020_WYG_010-31b"/>
州其後資藉曹雄史鏞黄正韓斌諸將兵力邀取船隻<lb/>
卒成桑榆之功彼時朝廷因見鎮巡官員俱被殘害就<lb/>
近推擢俾總戎務固為相應但本官喪失之餘士心不<lb/>
附蹤跡孤危欲御之以嚴則猜忌轉深欲撫之以寛則<lb/>
委靡不振臣自到寧城以來耳聞目擊衆口沸騰委的<lb/>
難以行事且極邉重鎮大亂初平撫定安輯全賴鎮巡<lb/>
仰惟皇上神謨妙算洞見萬里近日擢用新任官員如<lb/>
太監張弼之安靜不苛都御史馬炳然之亷平得體叅<lb/>
<pb n="KR2f0020_WYG_010-32a"/>
將保勣之志節兼優遊擊史鏞之才畧出衆副總兵仇<lb/>
鉞世守武臣威名素著近又新建竒功一方兵民倚以<lb/>
為重凢此皆極一時之選而主將之任機要所關尤在<lb/>
得人况今山後之敵勢方張河套之情形未定遇警調<lb/>
度殺敵正係總兵之事傳曰地利不如人和身為主將<lb/>
坐失人心鋒鏑之間小有動搖誠非細故但人才難得<lb/>
如本官者用之寧夏固非所宜用之他鎮則無不可伏<lb/>
望聖明俯念邉方事重乞勅兵部再加訪察議擬上請<lb/>
<pb n="KR2f0020_WYG_010-32b"/>
合無將楊英取囘京營或改調别鎮另推謀勇著聞士<lb/>
心素附邉將一員代總戎務與張弼馬炳然等各久任<lb/>
責成庶幾兵政一新經久無患臣責任重大茍有所見<lb/>
不敢緘黙縁係更易主將以撫安人心保障地方事理<lb/>
未敢擅便為此具本謹題請㫖<lb/>
　　一為撥補軍伍以實邉備事<lb/>
題為撥補軍伍以實邉備事據寧夏鎮巡等官太監張<lb/>
弼等呈㑹議得本鎮興武營新設守禦千戸所該設旗<lb/>
<pb n="KR2f0020_WYG_010-33a"/>
軍一千餘名今止有官軍四百一十五員名况本所極<lb/>
臨邉境外控河套内與花馬池清水營聲勢連絡防禦<lb/>
邊敵係是衝要𦂳關去處必須軍馬數足易於防守今<lb/>
查革爵安化王府原有隨侍百戸李蕃一所總旗二名<lb/>
小旗十名軍人一百名内除百戸李蕃同謀反逆巳就<lb/>
誅戮及逃故軍士九十一名外見在總旗二名小旗十<lb/>
名正軍七十九名餘丁成丁一百八十四名不成丁一<lb/>
百一十七名相應撥補合無將前見在旗軍盡數改撥<lb/>
<pb n="KR2f0020_WYG_010-33b"/>
興武營守禦千戸所當軍食糧餘丁亦隨營居住貼軍<lb/>
當差逃故二十一名行文原籍清勾前來本所補伍呈<lb/>
乞轉奏施行等因到臣㑹同欽差總督軍務御用監太<lb/>
監張永議得寧夏東路花馬池興武營二處俱係極邉<lb/>
沙漠敵衆入冦中原必由之處為因軍伍單弱先年往<lb/>
往失利已該臣一清總制邉務之時奏請將花馬池千<lb/>
戸所改設寧夏後衛興武營改設守禦千戸所各添撥<lb/>
軍人住種防守今花馬池巳添新軍五千餘名似勾保<lb/>
<pb n="KR2f0020_WYG_010-34a"/>
障惟興武營止撥到充發等項軍人數又不敷隨到隨<lb/>
逃不得實用武備依前單弱誠恐將來再敢窺伺侵犯<lb/>
少有失利貽患非輕今據鎮巡等官太監張弼等呈乞<lb/>
具奏要將革爵寘鐇遺留隨侍一百戸旗軍改調前項<lb/>
地方充軍以實邉伍一節委的相應臣親在寧夏地方<lb/>
詢訪相同故敢冒昧上陳伏乞聖恩憫念極邉重地防<lb/>
守為急乞勅兵部議處合無將寘鐇隨侍一百戸所旗<lb/>
軍盡數改撥興武營守禦千戸所當軍食糧餘丁亦隨<lb/>
<pb n="KR2f0020_WYG_010-34b"/>
營居住貼軍當差逃故之數行文原籍官司清勾前來<lb/>
本所補伍以嚴武備以壯邉城用消將來窺伺之患非<lb/>
惟邉方有幸實亦陜西腹裏軍民之福也縁係撥補軍<lb/>
伍以實邉備事理未敢擅便為此具本謹題請㫖<lb/>
　　一為分别將官功過事<lb/>
題為分别將官功過事行據巡按陜西監察御史周廷<lb/>
徴呈稱奉臣等帖仰㑹同都布按三司委官即便吊查<lb/>
各該鎮巡等官各奏本内事情務取歸一何官發蹤何<lb/>
<pb n="KR2f0020_WYG_010-35a"/>
官運籌制勝領何項人馬得獲前功作急呈來以憑具<lb/>
奏毋得囘䕶奉此遵奉㑹同陜西都布按三司都指揮<lb/>
僉事陳善叅議許莊副使黄繡調取陜西延綏寧夏鎮<lb/>
巡等官曹雄等節次題奏過平定反賊何錦等始末案<lb/>
巻并節據各該將官開報手本查得正徳五年四月二<lb/>
十八日據延綏總兵官馬昻差總旗紀順口報有領軍<lb/>
見在靈州等處截殺副總兵侯勛遊擊時源差人報稱<lb/>
反賊安化王并丁廣等被本鎮遊擊仇鉞等捉獲周昻<lb/>
<pb n="KR2f0020_WYG_010-35b"/>
自刎身死何錦走出大壩有總兵官曹雄等計議進城<lb/>
平亂等情該職看係捷音除具題訖五月初三日又准<lb/>
總兵官馬昻手本開稱有寧夏副總兵楊英差靈州夜<lb/>
不收張道同口報有反官何錦丁廣領了三千人馬往<lb/>
大壩看守不在本月二十一日楊英宻地差人齎書與<lb/>
遊擊仇鉞二十三日仇鉞將首惡周昻等殺了捉了安<lb/>
化王二十四日楊英㑹同叅將閻綱協同守備都指揮<lb/>
黄正保勣史鏞各領兵馬過河等因該馬昻㑹同鎮守<lb/>
<pb n="KR2f0020_WYG_010-36a"/>
太監孟山巡撫都御史黄珂看係鄰土捷音亦各將情<lb/>
具題及用手本備行到職又查得五月初八日據今陞<lb/>
副總兵仇鉞手本開稱正徳五年二月初一日先該鎮<lb/>
守總兵官姜漢等㑹議手本為聲息事行移鉞統領遊<lb/>
兵三千員名分布迤西大壩玉泉等營副總兵楊英統<lb/>
領竒兵三千員名分布楊顯等堡各按伏四月初五日<lb/>
有寧夏都指揮等官何錦周昻丁廣同安化王寘鐇叛<lb/>
逆將太監李増總兵官姜漢少監鄧廣請去飲酒何錦<lb/>
<pb n="KR2f0020_WYG_010-36b"/>
等帶領同謀指揮千百戸張欽等將李増等殺死何錦<lb/>
等又去各衙門將都御史安惟學少卿周東都指揮楊<lb/>
忠等亦各殺死及將各官原領制勅符驗印信關防旗<lb/>
牌家財盡行搶去無存分守叅議侯啓忠知覺脱走次<lb/>
日尋獲肘鐐監禁管糧通判張江亦被捉拿拘收倉庫<lb/>
鎖鑰燒毁各衙門文巻簿籍脱放見監罪囚掣取渡河<lb/>
船隻安化王偽設官職本日何錦賺調鉞等兵馬至初<lb/>
六日領兵到城楊英逢遇指揮尹清同去廣武渡河靈<lb/>
<pb n="KR2f0020_WYG_010-37a"/>
州駐劄安化王何錦等又將慶府并各郡王將軍中尉<lb/>
家財逼索散軍節出令㫖榜文扇惑人心鉞欲要召人<lb/>
刺殺但原領兵馬先被何錦等盡行拆散不容一人跟<lb/>
隨外無援兵恐獨力難成本月初八日得報總兵官曹<lb/>
雄統兵前來征勦先發都指揮黄正遊兵三千靈州住<lb/>
劄行令黄正與副總兵楊英守備史鏞等撥人沿河巡<lb/>
邏設法邀取船隻十四日楊英等領兵先用馬步水手<lb/>
二百餘人齊渡過河與何錦等原差看船官軍百戸姜<lb/>
<pb n="KR2f0020_WYG_010-37b"/>
永等對敵奪獲大小船一十七隻軍器等件本月十八<lb/>
日鉞家人仇書童在於靈州看收同尹敬等囘還宻藏<lb/>
副總兵楊英等書信准總兵官曹雄手本行移鉞召集<lb/>
義士約期裏應外合又令協同孫隆將大小二壩草垜<lb/>
燒毁及調集陜西各路兵馬并東西叅將等官閻綱保<lb/>
勣等大軍於二十日俱至靈州叅將馮禎協同孫隆官<lb/>
軍前來大壩臨近城堡駐劄何錦等心生懼怯二十二<lb/>
日總兵官曹雄發把總指揮李禎等下官軍一千員名<lb/>
<pb n="KR2f0020_WYG_010-38a"/>
順河前去鳴沙州駐劄有河北巡視百戸姜永瞭見灰<lb/>
塵走報安化王議令何錦丁廣等領兵前去拒守大壩<lb/>
周昻在城䕶守鉞乗虛宻切分付都指揮鄭卿等在外<lb/>
擒捉鉞在城宻令心腹官舍家丁人等召撫官軍在家<lb/>
潛伏二十三日鉞詐病睡床周昻前來看望鉞撲出用<lb/>
刀將周昻亂砍身死領人前去將安化王并同謀將軍<lb/>
儀賓人等陸續擒斬拘羈又密差人前去大壩通知鄭<lb/>
卿等督軍就將何錦丁廣魏鎮等擒斬張欽等脱走及<lb/>
<pb n="KR2f0020_WYG_010-38b"/>
將黨惡家屬捉拿監候二十五日總兵官曹雄統兵前<lb/>
至寧夏城鄭卿等捉送何錦等赴軍門督同鉞等安撫<lb/>
軍民人心妥貼地方寧靖等因又查得先准鎮守陜西<lb/>
總兵官曹雄并寧夏副叅守備等官楊英閻綱保勣史<lb/>
鏞等各手本及各官奏題過本案巻内開報擒斬何錦<lb/>
等縁由逐一查對明白俱與仇鉞先報手本内情節亦<lb/>
各相同又查據寧夏叅將馮禎手本開稱六月初三日<lb/>
禎於寧夏城領兵囘至陳俊堡訪知首惡反賊張欽脱<lb/>
<pb n="KR2f0020_WYG_010-39a"/>
逃在堡親督官軍將張欽拿獲解送總兵官楊英處監<lb/>
候等因近又查准寧夏總兵官楊英手本開稱蒙欽差<lb/>
總督軍務御用監太監張永見得寧夏黨惡未盡地方<lb/>
未寧三次差遣指揮旗牌等官楊義山玉王瓛各授以<lb/>
成算齎捧鈞帖榜文前來寧夏指示鎮巡等官一遵號<lb/>
令將未獲同謀黨惡申居敬等六十二名程保等一十<lb/>
名俱各擒斬及將各犯家屬俱捉監候等因亦報前來<lb/>
查勘間今奉前因除將有功大小人員另行造冊奏繳<lb/>
<pb n="KR2f0020_WYG_010-39b"/>
外今將查勘各官奏題過擒斬反賊何錦并革爵安化<lb/>
王寘鐇父子人等始末來歴并各官功次輕重縁由理<lb/>
合具呈施行等因備呈前來案查先為前事看得各該<lb/>
守臣各呈原奏本内事情多有不同㑹案通行巡按御<lb/>
史周廷徴督同守巡官員查勘各官奏報功次事情務<lb/>
取歸一以憑具奏去後今據前因㑹同欽差總督軍務<lb/>
御用監太監張永議得寘鐇何錦等背棄天常謀為不<lb/>
軌窮其逆志未可窺測皇上命將出師聲罪致討雖鼎<lb/>
<pb n="KR2f0020_WYG_010-40a"/>
魚假息不過斯須然兵刃所交未免玉石俱焚轉輸之<lb/>
苦復恐財力兩竭幸賴皇靈丕振聖武布昭各鎮將官<lb/>
同心協力旬月之間坐收偉績巳蒙聖恩或賜勅奬勵<lb/>
或就為陞擢勸忠之典可為曲盡臣等切思各官勲勞<lb/>
有大小功過有多寡奏報之言未必皆實叅評周廷徴<lb/>
所呈固巳得其情狀臣等復加廣詢博訪方悉其真看<lb/>
得鎮守陜西地方總兵官右軍都督府署都督同知曹<lb/>
雄以鄰境主將聞變奮興分布腹裏人馬拒守要衝徴<lb/>
<pb n="KR2f0020_WYG_010-40b"/>
調鄰境官軍揚兵討伐邀取船隻以絶渡河之謀榜示<lb/>
禍福以攜脅從之黨指畫以通仇鉞則内應克成權宜<lb/>
以用韓斌則土人斯附増中衛廣武之兵以捍其所欲<lb/>
攻燒大壩捲埽之草以攻其所必救凡此調度皆合機<lb/>
宜遂使叛酋倉皇而出義兵乗虛而起較其發蹤指示<lb/>
之功實出斬將搴旗之右遊擊將軍今陞副總兵都指<lb/>
揮僉事仇鉞賺調入城跡雖可議潛謀結義心實靡他<lb/>
既而手斬元惡逆黨寒心襲執叛王闔城生氣奮臂一<lb/>
<pb n="KR2f0020_WYG_010-41a"/>
呼罪人盡得原情不失為忠論功何止掩過此二人者<lb/>
平亂之功當為一等但曹雄則有功而無過仇鉞則過<lb/>
少而功多分守寧夏東路右叅將今陞副總兵都指揮<lb/>
閻綱協同分守興武營今陞右叅將都指揮僉事保勣<lb/>
分守寧夏西路左叅將都指揮僉事馮禎協同分守廣<lb/>
武營都指揮僉事孫隆守備靈州今陞遊擊將軍都指<lb/>
揮僉事史鏞寧夏都指揮僉事韓斌陜西都指揮僉事<lb/>
黄正皆能嚴兵固守以繫忠義之心約期進勦以奪梟<lb/>
<pb n="KR2f0020_WYG_010-41b"/>
雄之氣内保勣及寧夏右衛指揮僉事尹清各有祖母<lb/>
妻子在於鎮城不䘏私家堅守臣節尤為可嘉寧夏都<lb/>
指揮僉事鄭卿始雖曲從逆賊之用既乃卒成擒賊之<lb/>
功協守延綏副總兵今陞總兵官署都督僉事侯勛延<lb/>
綏遊擊將軍都指揮僉事時源逺提策應之兵實為聲<lb/>
援之助凡此數人論平賊皆與有勞語効力不能無異<lb/>
再照寧夏副總兵今陞總兵官右軍都督府署都督僉<lb/>
事楊英釀鎮城之禍而先機失於禁防督邉堡之師而<lb/>
<pb n="KR2f0020_WYG_010-42a"/>
聞變不能約束大呼而潰三軍之心巳離奉身而逃七<lb/>
尺之軀僅免但其後約㑹諸將協謀討叛奉承法令擒<lb/>
賊數多斯亦不為無功要之不足掩過其餘有功官員<lb/>
多係聽從驅使臣等不能悉數除待巡按監察御史勘<lb/>
明照例造冊奏繳外今將查勘詢訪過縁由具實開奏<lb/>
伏望聖明省覽乞勅該衙門查照施行縁係分别將官<lb/>
功過事理為此具本謹題請㫖<lb/>
　　一為議處宗藩以防患將來事<lb/>
<pb n="KR2f0020_WYG_010-42b"/>
題為議處宗藩以防患將來事臣到於寧夏地方詢問<lb/>
官僚士庶軍民人等皆云革爵安化王寘鐇叛逆之時<lb/>
逼脅慶王日逐隨衆朝見跪拜從右門而入行君臣之<lb/>
禮將欽賜寶纛儀仗送與僭用又逼要金銀器皿等物<lb/>
一萬餘兩賞勞叛軍此固寘鐇挾持叛將假借兵威迫<lb/>
之使然情非得巳而冠屨倒置亦甚矣及訪得寘鐇平<lb/>
昔善營市利交通賓客又聽張㑹通王九兒等在府往<lb/>
來信其邪説妄生異志何錦等與之往來情熟貸其財<lb/>
<pb n="KR2f0020_WYG_010-43a"/>
以納級資其勢以害人鎮巡三司等官又多被其延接<lb/>
納其餽送動以賢王稱之此既不復禁防彼益肆無忌<lb/>
憚醖釀以成大禍葢非一朝一夕之積言之可為痛心<lb/>
臣仰惟我太祖髙皇帝建立宗藩分布天下即成周大<lb/>
封同姓之意用以控制中外藩屏邦家凡親王建國之<lb/>
處郡王將軍以下皆其所統無事不聽其裁處無人不<lb/>
歸其約束凡有奏請事情皆須具啓親王與之轉達成<lb/>
法昭然千萬年之所當祗承而不敢失墜者也當寘鐇<lb/>
<pb n="KR2f0020_WYG_010-43b"/>
反狀未露之時慶王若能先事禁防必不容其交通兵<lb/>
將邀結人心以成大亂及寘鐇反形巳露之後慶府䕶<lb/>
衛儀衛司工正郡牧等所不下數千人若能仗義整兵<lb/>
嚴備以待密諭諸王共圖討賊播告鎮城官軍使之協<lb/>
心宣力戡定禍亂豈無忠義之士應召而興計不出此<lb/>
顧乃甘心屈辱聽賊指使致將朝廷法物棄而不保又<lb/>
終無一言奏報殊負皇上展親之仁有失諸侯維藩之<lb/>
義其輔導官員豈得無罪臣等又竊聞各處宗藩與文<lb/>
<pb n="KR2f0020_WYG_010-44a"/>
武官員交結往來及招誘邪説之人在府恣肆出入者<lb/>
比比有之履霜堅氷漸不可長近者鎮巡之禍起於府<lb/>
第盃酒之間可為殷鑒伏願皇上念祖宗創業之艱難<lb/>
思今日守成之不易存大義於親親之内謹事機於未<lb/>
發之先合無降勅慶王少示警戒其内外輔導承奉長<lb/>
史等官亦合提解赴京明正其罪别選相應官員代補<lb/>
其任仍申明舊章通行天下王府但有如寘鐇私通賓<lb/>
客交結文武官員及招誘隂陽術數一切左道邪説之<lb/>
<pb n="KR2f0020_WYG_010-44b"/>
人在府出入往來者即便痛思改過嚴加禁絶親王建<lb/>
國去處郡王以下悉聽約束郡王建國去處將軍以下<lb/>
悉聽約束如有前項違犯事情輕則懲戒禁止重則具<lb/>
實奏聞區處除既往不究外將來不行悛改事發大義<lb/>
滅親不宜輕恕輔導官員不能匡正又隠匿不行具奏<lb/>
者提解赴京從重處治内外文武官員所過地方止許<lb/>
朝見親王其郡王獨自治國去處方許朝見此外敢有<lb/>
似前與郡王將軍中尉儀賓等府盃酒往來接受餽送<lb/>
<pb n="KR2f0020_WYG_010-45a"/>
禮物者拿問治罪罷職不叙如此則界限分明禮法嚴<lb/>
整邪人無由而接則邪念無自而生非惟地方之幸亦<lb/>
宗藩之福也臣等切見皇上嗣位以來於天下王府禮<lb/>
義隆洽過於先朝而寘鐇乃敢負義背恩搆此大變不<lb/>
勝忠憤激切故敢冒昧上言縁係議處宗藩以防患將<lb/>
來事理未敢擅便為此謹題請㫖<lb/>
　　一為遵奉勅諭起解後獲反逆賊冦事<lb/>
題為遵奉勅諭起解後獲反逆賊冦事據寧夏鎮巡等<lb/>
<pb n="KR2f0020_WYG_010-45b"/>
官太監張弼都御史馬炳然總兵官楊英御史周廷徴<lb/>
各呈為衆官反逆殺死鎮巡大臣事將後獲馮經等取<lb/>
出㑹同重復審據馮經供年三十六嵗寧夏左屯衛指<lb/>
揮僉事管屯正徳五年四月初三日有巳故指揮丁廣<lb/>
請經在伊家飲酒彼有何錦等三十餘人同飲是經問<lb/>
這酒因何有何錦囘説你到初五日跟我去便知等語<lb/>
各散次日有今在官徐文孝故兄充軍千戸徐欽與巳<lb/>
解何錦巳殺周昻巳故丁廣同革爵安化王寘鐇謀反<lb/>
<pb n="KR2f0020_WYG_010-46a"/>
差巳殺儀賓夏琳去平邊城謀約徐欽等一十二人前<lb/>
來舉事各允本月初五日經在巡撫察院禀事只見丁<lb/>
廣等帶領人馬入院將安都堂楊都司殺死經纔知謀<lb/>
反事情丁廣就呌經去殺清理屯田周少卿比時經因<lb/>
恨周少卿比較要増屯地當就取刀同到按察司是經<lb/>
用刀向周少卿砍訖二刀身死彼有在官夜不收閻添<lb/>
孫潘六十即潘成乗亂跟隨丁廣亦各用刀亂砍閻添<lb/>
孫潘成又用刀故將跟隨周少卿書吏屠成岳寧亂砍<lb/>
<pb n="KR2f0020_WYG_010-46b"/>
身死俱剥去衣服後衆夜不收因恠在官指揮李杲平<lb/>
素刻剥聲言要殺本官知覺躱在安化王府内彼衆夜<lb/>
不收將伊家財亂行搶訖李杲告鳴寘鐇却將寧夏衛<lb/>
官庫原該李杲收掌賞剰冬衣官布一千五百疋給與<lb/>
伊陪還家財本日未時徐欽等方纔到城常在寘鐇左<lb/>
右侍衛初六日寘鐇要封何錦等官職喚到在官銅匠<lb/>
楊茂鑄造銀關防一顆令在官刋字匠王得洪篆寫討<lb/>
賊大將軍字様在上令先未故銀匠王時雍剔鑿篆文<lb/>
<pb n="KR2f0020_WYG_010-47a"/>
完備後掛與何錦就封為大將軍又封徐欽為都䕶十<lb/>
一日寘鐇令在官承奉司寫字人管珣已殺孫景文撰<lb/>
成省諭文書謄寫刋成板榜比時伊男管律在傍看寫<lb/>
二十日寘鐇令徐欽挑選平邊城人馬一百名來用徐<lb/>
文孝亦在數内至二十三日來到寧夏城外得知周昻<lb/>
等被誅隨即帶領人馬囘至姚福堡有今陞仇副總兵<lb/>
着落平邊城王指揮差人到堡將原約百戸朱洗等殺<lb/>
死徐欽知覺帶同徐文孝各騎馬匹稍帶氊衫布帳逃<lb/>
<pb n="KR2f0020_WYG_010-47b"/>
躱在洪廣堡北邉沙窩内要出境外投順敵衆至二十<lb/>
六日行至地名蘆溝兒忽遇敵衆三騎追趕前來有徐<lb/>
文孝乗馬藏躱徐欽被敵衆殺死奪去馬匹衣服後敵<lb/>
衆退去徐文孝將徐欽所遺原戴馬尾帽一頂在傍拾<lb/>
囘又尋獲原棄馬匹氊衫布帳囘到韓信營潛住今蒙<lb/>
總督張太監差人督同夜不收趙汝舟等訪知經并將<lb/>
閻添孫潘成連楊茂王得洪管珣管律并李杲及徐文<lb/>
孝陸續擒獲有徐文孝就指引前去蘆溝兒尋見徐欽<lb/>
<pb n="KR2f0020_WYG_010-48a"/>
身屍朽爛止餘骸骨的係徐欽原屍取其頭骨并氊衫<lb/>
布帳馬尾帽一同送官今蒙審供是實及審閻添孫等<lb/>
八名各供與馮經供同理合照例起解呈乞施行等因<lb/>
到臣㑹同欽差總督軍務御用監太監張永議照前事<lb/>
已將先獲犯人申居敬等并何錦等分作三起差委都<lb/>
指揮黄正等先行起解赴京具奏外後獲馮經等未經<lb/>
查審徐欽係首謀重犯已被殺死恐有不的已行鎮巡<lb/>
等官查勘㑹審去後今據前因叅照犯人馮經在先飲<lb/>
<pb n="KR2f0020_WYG_010-48b"/>
酒之時雖不知情及至臨期明知丁廣等謀為反逆殺<lb/>
害鎮巡大臣却乃依從指使挾讐同閻添孫潘成將公<lb/>
差少卿周東并書吏屠成岳寧殺死正係兇惡黨𩔖法<lb/>
難輕恕楊茂偽鑄關防王得洪偽篆討賊大將軍字様<lb/>
事干謀反比之偽造印信情罪尤重管珣依聽謄寫告<lb/>
諭文書刋榜傳播扇惑人心情雖脅從其事亦重指揮<lb/>
李杲雖不與馮經同謀但因夜不收搶伊家財聽從寘<lb/>
鐇指以陪賞為由將官布一千五百疋盗收入巳於法<lb/>
<pb n="KR2f0020_WYG_010-49a"/>
有違除將李杲行鎮巡官取問應得罪名徑自具奏發<lb/>
落其馮經等家屬與前解犯人申居敬等事體相同應<lb/>
否俯從輕典臣等未敢擅擬已行該衙門各捉拿并管<lb/>
律監候外今將馮經等正犯照例差委指揮解鉞等帶<lb/>
領軍人押解赴京與何錦等併問奏請定奪縁係遵奉<lb/>
勅諭起解後獲反逆賊冦事理為此開坐謹題請㫖<lb/>
　　一為溥恩典以恤邉軍事<lb/>
題為溥恩典以恤邉軍事查得近該兵部題為存留備<lb/>
<pb n="KR2f0020_WYG_010-49b"/>
冬官軍事奉聖㫖是陜西地方有事備冬官軍着仍舊<lb/>
存留聽調但念他每上班日久十分艱苦寧夏各城并<lb/>
延綏甘涼各鎮官軍亦皆艱苦可憐各賞官銀二兩在<lb/>
城官軍除從逆外有能悔罪効順出城的也各賞銀一<lb/>
兩户部再差官運送太倉銀三十萬兩着各該鎮巡官<lb/>
照名給散餘剰銀兩就在陜西官庫收貯以備各邉糧<lb/>
餉之用欽此欽遵照得陜西延綏寧夏甘肅四鎮官軍<lb/>
委多驍勇慣戰况世受國恩咸願効死盡力但因地方<lb/>
<pb n="KR2f0020_WYG_010-50a"/>
多事終嵗征調無休致令人馬困敝加以該管官員不<lb/>
善撫恤糧賞既不時給又行剥削無厭以此隊無完軍<lb/>
軍無完衣愁苦之狀所不忍言皇上仁同天地特加賞<lb/>
賚以供衣裝之用聞者孰不舉手加額仰戴聖恩但三<lb/>
鎮及寧夏各城官軍俱巳沾惠獨寧夏在城之人為因<lb/>
彼時反逆未平拘於出城之文未得均沾恩典切縁寘<lb/>
鐇何錦謀逆之時寧夏在城官軍除同謀逆黨外近據<lb/>
總兵官署都督僉事楊英查報聞變出城止有官旗軍<lb/>
<pb n="KR2f0020_WYG_010-50b"/>
舍都指揮等官鄭亷等五十二員名其餘盡被脅從在<lb/>
内但遊擊仇鉞一舉義兵隨即去逆効順相助滅賊可<lb/>
見前日從逆非其本心今惡黨俱巳擒斬見在多係無<lb/>
罪之人大變之後憂疑未釋似宜少加矜恤以安其心<lb/>
伏望聖慈一視同仁憫念寧夏鎮城官軍近被反賊逼<lb/>
脅殘害之苦合無每員名照例各賞銀一兩仍於原送<lb/>
官銀内取給則彼萬死一生之餘感戴朝廷再造之恩<lb/>
出於尋常萬萬矣縁係溥恩典以恤邉軍事理未敢擅<lb/>
<pb n="KR2f0020_WYG_010-51a"/>
便為此具本謹題請㫖<lb/>
　　一為旌死節以勵人臣事<lb/>
題為旌死節以勵人臣事准巡撫寧夏地方本院右副<lb/>
都御史馬炳然咨據寧夏等衛申稱正徳五年四月初<lb/>
五日寧夏反賊何錦等作亂之日有陜西都司都指揮<lb/>
僉事楊忠正在巡撫都御史安惟學處稟事偶見反賊<lb/>
丁廣等持刀值衝前來要殺安都堂當被楊忠當堂大<lb/>
罵賊狗怎敢犯上謀反等語隨被丁廣等亂砍身死剖<lb/>
<pb n="KR2f0020_WYG_010-51b"/>
腹刳心又有寧夏衛納級都指揮李睿本日一聞反賊<lb/>
氣忿不過前去安化府前意要衝入因是閉門大罵悖<lb/>
天逆理反賊如何這等欺公罔上日後凌遲碎割等語<lb/>
致被門外夜不收申居敬等亂砍亂刴身無完膚而死<lb/>
又有寧夏右衛百户張欽被何錦等嗔恠本官不肯心<lb/>
悦臣順説知革爵寘鐇於四月二十二日要拿來殺害<lb/>
本官知覺潛從西城牆溜下走到雷禍堡遇見反賊百<lb/>
戸雷英得知前情射死除行寧夏等衛覆勘相同具結<lb/>
<pb n="KR2f0020_WYG_010-52a"/>
囘申前來切照寘鐇何錦等作亂之日舉城之人無不<lb/>
被其逼脅朝賀使用而都指揮楊忠李睿獨能挺身罵<lb/>
賊不屈以死百戸張欽不肯臣順卒以殞亡此忠義之<lb/>
臣氣節凜然孤立若不别加恩典何以激勸人心合無<lb/>
具實上聞一體起立牌坊以表其門廬仍量陞官職以<lb/>
廕其後裔未敢專擅為此合咨前去煩請照詳施行等<lb/>
因到臣照得寧夏大鎮素稱文獻之邦不幸為反賊汚<lb/>
辱闔城官軍士庶除逆黨外其餘盡被逼脅心雖不從<lb/>
<pb n="KR2f0020_WYG_010-52b"/>
外則順服禮義亷恥為之蕩然獨都指揮楊忠李睿以<lb/>
罵賊而死百戸張欽以逃難而亡使人人皆然何錦等<lb/>
數軰安能孑然稱亂是其忠憤激烈誠可嘉尚臣聞自<lb/>
古聖帝明王於死節之臣必加褒䘏所以勵臣節而立<lb/>
大閑也伏望聖明憫念楊忠等三人死於逆賊之手乞<lb/>
勅該部議奏或表其門廬或别為優恤仍將各應襲兒<lb/>
男量陞一級以洩九泉之忠憤以勵天下之臣節其於<lb/>
名教不為無補縁係旌死節以勵人臣事理未敢擅便<lb/>
<pb n="KR2f0020_WYG_010-53a"/>
為此具本謹題請㫖<lb/>
　　一為十分𦂳急缺乏糧料馬草事<lb/>
題為十分𦂳急缺乏糧料馬草事准巡撫寧夏地方本<lb/>
院右副都御史馬炳然咨㑹同鎮守太監張弼總兵官<lb/>
署都督僉事楊英查得寧夏在城五倉見在銀糧不勾<lb/>
主兵三箇月支用花馬池見在糧不勾主兵二箇月支<lb/>
用料草全無靈州糧不勾主兵二箇月支用馬草全無<lb/>
中衛糧料不勾主兵三箇月支用廣武營糧料不勾主<lb/>
<pb n="KR2f0020_WYG_010-53b"/>
兵二箇半月支用興武營糧雖頗有草料全無其餘應<lb/>
該按兵截殺去處數多糧料草束一切缺乏此惟計算<lb/>
主兵支費之數若徴調客兵到彼愈加不足即今賀蘭<lb/>
山後敵衆不時近邉窺伺河套之賊近據延綏報稱俱<lb/>
往西北去訖寧夏正在延綏西北恐其窺知寧夏反變<lb/>
之事意欲乗隙侵掠即目便是八月秋涼倘或山後河<lb/>
套兩路之冦或深入為患或約同夾攻未免調集客兵<lb/>
人馬臨時糧儲缺乏馬匹不敷倉卒之閒憑何為計查<lb/>
<pb n="KR2f0020_WYG_010-54a"/>
得先為𦂳急聲息預備兵糧等事該職等奏蒙戸部運<lb/>
送銀五萬二千六百八十三兩有零四川運銀一十五<lb/>
萬兩俱累催不曽解到後又亦為前事該戸部又運送<lb/>
銀一十萬與督理糧草都御史徐以貞前來接濟今止<lb/>
運到五萬兩其餘五萬亦尚未到即今米價騰貴每銀<lb/>
一錢止買粟米一斗四五升止買豌豆二斗止買小麥<lb/>
一斗兼以年穀不登客商稀少日貴一日不言可知况<lb/>
布政司原派舊糧俱巳停徴新派夏糧俱各運足亦不<lb/>
<pb n="KR2f0020_WYG_010-54b"/>
勾用查得先年但遇邉儲缺乏許令召商開中雖則易<lb/>
於集事其間作弊多端已蒙停止似難復議但舍此一<lb/>
途不過拘刷富家收買今寧夏富家前該都御史王一<lb/>
言已刷買一次後該都御史安惟學又刷買一次職等<lb/>
目下又要刷買一次拘刷巳盡情理難堪將欲差官糴<lb/>
買而防守地方為重顧此失彼將欲一切給軍以銀而<lb/>
或時乏賣銀不可食職等處此大壊極敝之餘百孔千<lb/>
瘡救之不暇晝夜憂惶計無所出萬一失誤地方雖將<lb/>
<pb n="KR2f0020_WYG_010-55a"/>
職等誅殛無遺亦無益於事矣合無轉奉乞恩再運銀<lb/>
數十萬兩就選委有才智着實幹事都御史一員前來<lb/>
設法措買糧草再差戸部有風力屬官一員前來催儹<lb/>
布政司税糧并未運銀兩庶得專理其事易於集辦有<lb/>
備無患攻守有倚若止靠巡守官與管糧官整理則恐<lb/>
事緒多端不肯久住實幹徒費文移不能濟事為此除<lb/>
具題外合咨煩為照驗施行等因到臣照得寧夏一鎮<lb/>
東西中三路糧料草束委多缺乏而東路逼臨河套乃<lb/>
<pb n="KR2f0020_WYG_010-55b"/>
敵衆入冦腹裏必由之處糧儲缺乏尤甚且如花馬池<lb/>
每年遇冬有警常調延綏遊兵三千在彼按伏興武營<lb/>
遇冬常調寧夏竒兵三千在彼按伏今二處料草全無<lb/>
花馬池糧亦止勾主兵兩月支用倘或今冬踏氷入套<lb/>
擁衆近邉徴調客兵人馬將何支給既無糧草難以駐<lb/>
兵敵衆愈無忌憚萬一邉城失守貽患腹裏地方守臣<lb/>
何以辭責且寧夏鎮城大變之後人心易於動搖見在<lb/>
銀糧亦不勾主兵三箇月支用根本之地如此他尚何<lb/>
<pb n="KR2f0020_WYG_010-56a"/>
望况山後之敵不時窺伺誠恐兩路受敵尤難支持所<lb/>
以鎮巡官員因見事勢窘迫煩瀆聖聰乞討官銀乞差<lb/>
都御史及户部屬官前來專理其事情詞懇切葢亦不<lb/>
得已也但陜西邉儲之乏不獨寧夏為然内而固原靖<lb/>
邊外而延綏甘肅在在空虛見今河西莊浪涼州一帶<lb/>
地方敵騎充斥餉道阻塞公差人員多從西畨地面迂<lb/>
路而行近據莊浪叅將魯經呈稱敵衆深入迤西土人<lb/>
居住地方攻尋窖藏糧畜聲言要搶西寧沿邉境外墩<lb/>
<pb n="KR2f0020_WYG_010-56b"/>
臺俱巳丢棄烽火不能接舉臣方經理寧夏事務聞之<lb/>
不勝憂懼意將徴調陜西延綏兩鎮精兵萬餘與本鎮<lb/>
官軍分路夾攻痛加誅勦以祛邉患亦因彼處邉儲空<lb/>
乏難以輕動又漢中流賊嘯聚密邇郡城師老財竭迄<lb/>
無成功首尾受傷中外俱困事勢至此必得大有區畫<lb/>
之才而又假以便宜專制之柄乃克匡濟决非巡守等<lb/>
官所可勝堪臣任總戎務軍馬所至只合責成各該巡<lb/>
撫巡守管糧官員供給但今巡守管糧官既多坐視無<lb/>
<pb n="KR2f0020_WYG_010-57a"/>
為巡撫官員又復倉皇無措臣若不言日後誤事之罪<lb/>
雖死難贖伏願皇上軫念陜西三邉重鎮國家安危所<lb/>
係乞勅廷臣㑹議合無俯從寧夏鎮巡官員所奏再發<lb/>
官銀數十萬兩與同近日解送寧夏各邉并軍前合用<lb/>
銀兩專備整理邉儲簡命在京部院堂上官一員加以<lb/>
重權俾之督理并帶有才力部屬官三員趂今收成時<lb/>
月河水未凍之先分投整理延綏寧夏甘肅三鎮邉儲<lb/>
陜西沿邉及漢中地方責付巡守官整理布政司管糧<lb/>
<pb n="KR2f0020_WYG_010-57b"/>
官專一往來催督各府州縣今年夏秋邉糧俱聽差來<lb/>
大臣裁制務待邉儲處處充實方可具奏囘京邉儲既<lb/>
充遇有敵警愚臣得以隨宜調遣各路官兵防遏誅勦<lb/>
庶寛宵旰西顧之憂不獨地方軍民之幸而巳臣又切<lb/>
思經畫邉儲不過招商派買二端而巳招商易於集事<lb/>
姦弊或不能無派買累民暗陪怨讟有所不免兹欲救<lb/>
目前之急不須避招商之嫌於商人増一分之利則公<lb/>
家有一分之益前此招商多被官豪勢要託名報中致<lb/>
<pb n="KR2f0020_WYG_010-58a"/>
蒙停止但舍此一途而拘刷人户糴買縁地方時值道<lb/>
里逺近不同計算脚程欲不累人則須髙其價省價於<lb/>
官而歛怨於民又非朝廷綏輯邉人之意也臣愚請勅<lb/>
差來大臣不拘招商派糴隨宜區畫俱要嚴加禁革姦<lb/>
弊不許勢要報中其舊報糧草商人納完久未給價雖<lb/>
有詔書明文所司猶稽於奉行葢不止畏罪避嫌實因<lb/>
官銀無積之故亦須查明處給庶幾近悦逺來商販填<lb/>
委官事可集不然直待事情𦂳急竊恐招商則無肯應<lb/>
<pb n="KR2f0020_WYG_010-58b"/>
糴買則無從出不得巳而至於穵運陜西之民將不堪<lb/>
命況腹裏倉廩空虛無可穵者雖有巧智無善處之術<lb/>
矣臣誠愚昧不知忌諱干冒天威無任隕越待罪之至<lb/>
為此具本謹題請㫖<lb/>
　　一為改調管糧官員事<lb/>
題為改調管糧官員事照得陜西各府州縣夏秋税糧<lb/>
馬草分派運送各邉以供軍餉先年設有管糧叅政一<lb/>
員專一督理如叅政王琰安惟學軰不時往來巡歴比<lb/>
<pb n="KR2f0020_WYG_010-59a"/>
較催徴有司官吏憚其嚴明不敢偷安誤事近該叅議<lb/>
管糧夫官無大小茍得其人皆可取辦近該巡撫寧夏<lb/>
地方本院右副都御史馬炳然咨稱山後敵衆不時出<lb/>
没套内賊蹤又往西北移營防禦之計不可不慎今花<lb/>
馬池興武營料草升束皆無各邉倉分見在銀糧不勾<lb/>
主兵二三箇月支用未聞管糧等官親歴何處倉塲設<lb/>
一謀一策為一人一馬之費叅議許莊雖不知能幹與<lb/>
否未見著意邉儲依時巡歴地方似此官員若雖留幹<lb/>
<pb n="KR2f0020_WYG_010-59b"/>
事終難克濟合無另推舉着實幹事官員前來管糧替<lb/>
囘本官量才别用庶能共濟邉事等因備咨到職查得<lb/>
陜西各鎮糧儲缺乏不止寧夏為然布政司管糧官例<lb/>
該督催八府糧儲以供各邉之用不止寧夏一鎮是其<lb/>
責任況今西有強敵之侵南有流賊之警督理邉儲政<lb/>
務之大莫急於此非得才力有為實心幹事之人安可<lb/>
倚賴叅議許莊篤實有餘風力不足用之腹裏或有可<lb/>
取邉方軍餉非其所長直待失誤事機罪之無益臣博<lb/>
<pb n="KR2f0020_WYG_010-60a"/>
訪得陜西苑馬寺少卿陳璘陜西西安府知府陳祥俱<lb/>
勤勵幹固素著風采使當前項責任必有可觀伏願皇<lb/>
上憫念邉方多事之秋軍儲為第一重務乞勅吏部訪<lb/>
察議擬將叅議許莊改調别省仍於陳璘陳祥内上請<lb/>
簡命一員暫陞叅政職銜令其盡心往來催督八府錢<lb/>
糧整理三邉糧草如果蹟効顯著待後邉情寧息之日<lb/>
具奏陞用仍照近例止選叅議一員管理臣以地方安<lb/>
危所係利害切身不避煩瀆聖聽無任悚懼激切之至<lb/>
<pb n="KR2f0020_WYG_010-60b"/>
縁係改調推用管糧官員事理未敢擅便為此具本謹<lb/>
題請㫖<lb/>
　　一為缺官催辦錢糧刑名等事<lb/>
題為缺官催辦錢糧刑名等事准巡撫寧夏地方本院<lb/>
右副都御史馬炳然咨㑹同鎮守太監張弼總兵官署<lb/>
都督僉事楊英查得寧夏一鎮有王府宗室有七衛三<lb/>
所六驛遞八十餘處營堡倉塲事頗繁難糧草支費亦<lb/>
不為少近遭大變之後人心殆不如前禮義稍疎於昔<lb/>
<pb n="KR2f0020_WYG_010-61a"/>
各衙門巻簿盡被反賊燒毁夤縁作弊爭訟倍多況賀<lb/>
蘭山後敵衆不時出没河套之賊又移營向寧夏方位<lb/>
防禦之計至為𦂳急今通查花馬池興武營及寧夏在<lb/>
城等𦂳要去處倉塲見有銀糧不勾二三月主兵支用<lb/>
料草甚至升束皆無此項軍儲例該都布按三司分巡<lb/>
分守管糧管屯官整理缺乏失誤罪有攸歸今未聞各<lb/>
官親歴何處倉塲設一謀一䇿為一人一馬之費萬一<lb/>
失誤軍機豈不一槩負累若再靠前項官員幹事誠恐<lb/>
<pb n="KR2f0020_WYG_010-61b"/>
因襲故弊難以成功查得先年曽設按察司僉事一員<lb/>
常在寧夏居住管理錢糧刑名後奉事例裁革以後大<lb/>
小事務俱職等整理雖則大事不敢疎畧至於小事亦<lb/>
有不周竊思職等邉方鎮巡官之責重在軍馬城池防<lb/>
奸禦侮與夫錢糧刑名等事之大經大法提綱挈領張<lb/>
主于上耳至於條分縷析上流下接職在三司今必得<lb/>
按察司官一員分理庶事則上下相維共成公務伏望<lb/>
轉奏合無暫設按察司僉事一員常在寧夏居住聽職<lb/>
<pb n="KR2f0020_WYG_010-62a"/>
等提調收放糧草問理刑名往來本鎮巡歴禁革各項<lb/>
奸弊不許腹裏鎮巡巡按衙門擅便差委但事干邉務<lb/>
比之腹裏事情不同若照常例推舉一則恐其到任稽<lb/>
遲一則恐其不知邉事宜從於陜西附近見任官内有<lb/>
才幹風力者訪得實疏名奏請擢用齎憑到任管事庶<lb/>
濟目前之急便益等因備咨到臣照得寧夏大鎮錢糧<lb/>
刑名事務繁多雖有分巡分守官員常在腹裏相離邉<lb/>
方窵逺顧藉不周所以先年專設按察司官一員常在<lb/>
<pb n="KR2f0020_WYG_010-62b"/>
寧夏居住管理各項事務專聽寧夏鎮巡官員提調後<lb/>
奉例裁革大小事務俱是鎮巡自行整理顧此失彼未<lb/>
免委托衛所官員代理以致弊奸横生官軍受害今地<lb/>
方所遭大變錢糧缺乏詞訟繁興山後套中之敵兩該<lb/>
防禦鎮巡責任重大豈能親身庶務巡守管糧等官又<lb/>
皆畏難不來所以太監張弼都御史馬炳然都督僉事<lb/>
楊英議要照舊添設按察司官一員分理庶事一節不<lb/>
為無見節據寧夏等衛所官軍旗士赴臣訴告亦要添<lb/>
<pb n="KR2f0020_WYG_010-63a"/>
設按察司官以清錢糧奸弊所見皆同但事干邉務比<lb/>
與腹裏事情不同若照常例推舉恐其到任稽遲及不<lb/>
知邉事如見任分巡管糧等官雖有如無何濟於事博<lb/>
訪得陜西鞏昌府同知張檄慶陽府同知李賓俱通敏<lb/>
有為且久任邉方諳練事體相應擢用伏望聖明軫念<lb/>
邉事之難俯納守臣之見乞勅吏部查議合無暫設按<lb/>
察司官一員專在寧夏居住聽鎮巡官提調監放糧草<lb/>
問理刑名往來巡歴三路地方禁革各項奸弊不許腹<lb/>
<pb n="KR2f0020_WYG_010-63b"/>
裏撫按衙門輒便差委仍將臣所推張檄等二員再加<lb/>
訪察如果相應疏名上請擢用齎憑到任管事以濟目<lb/>
前邉務之急待後邉情稍寧事體巳定另為議奏裁革<lb/>
縁係缺官催辦錢糧刑名及推用官員事理未敢擅便<lb/>
為此謹題請㫖<lb/>
　　一為調兵征勦犯邉敵衆事<lb/>
題為調兵征勦犯邉敵衆事案查先據分守莊浪等處<lb/>
右叅將都指揮同知魯經呈為敵衆犯邉阻絶墩臺缺<lb/>
<pb n="KR2f0020_WYG_010-64a"/>
軍守瞭事照得莊浪地方自舊嵗十月到今敵衆犯邉<lb/>
侵擾㑹兵勦殺今驕不退連日糾衆深入過路往西徑<lb/>
奔土人居住黒臺西大同三岔等堡攻尋窖藏糧蓄聲<lb/>
言要割田禾去搶西寧地方節統官軍設伏歸路陸續<lb/>
擒斬首級及差人爪探臨境安帳晝瞭夜伏巳行開報<lb/>
甘肅衙門外查得境外該接烽火鹻灘等墩二十七座<lb/>
俱各丢棄無人止守順路墩臺欲便照前撥人守哨縁<lb/>
敵衆見在土豹嶺以裏分水嶺以外適中北自平嶺野<lb/>
<pb n="KR2f0020_WYG_010-64b"/>
遜嶺起至迤南四眼井台麻水等處敵帳數多約敵萬<lb/>
餘逺近不等撒畜牧放相離到城一百二十餘里月<lb/>
無虛日出没往來尋搶絶道不通缺軍往彼瞭望況本<lb/>
城人馬不滿三千實是兵寡力弱不敷支敵乞念地方<lb/>
為重早為處置増添兵馬前來併力勦逐便益呈乞照<lb/>
詳等因到臣看係𦂳急軍情巳經備行甘肅鎮巡及副<lb/>
叅遊擊等官整㮶人馬用心隄備遇有侵犯小則相機<lb/>
戰守截遏大則傳報鄰境官軍互相應援不可自分彼<lb/>
<pb n="KR2f0020_WYG_010-65a"/>
此失誤事機去後續據叅將魯經呈為敵衆犯邉事正<lb/>
徳五年七月初三日至初八日時不等節據東山墩舉<lb/>
放砲火隨據迤南破山口等處夜不收張山住等迤北<lb/>
打柴溝夜不收尹奉等各報敵衆壕邉瞭望行走備報<lb/>
看得敵衆不次前來探道與同甘肅遊擊將軍呉英計<lb/>
議恐入為擾當日分布在城并遊兵人馬於南北二路<lb/>
站堡屯莊設伏遇警聨絡互相策應各職整兵外十三<lb/>
日午時據古城兒夜不收馬欽飛報前來有一千餘騎穿<lb/>
<pb n="KR2f0020_WYG_010-65b"/>
戴明盔明甲執打藍白旗號從東山突出過壕奔路順<lb/>
河行來近城當㑹遊擊呉英各率兵馬出城間及據沙<lb/>
溝鋪夜不收王三走報已時分瞭見敵衆一百餘騎遇<lb/>
見迎接甘州公差使客千户孫鑑人馬攻圍備報職等<lb/>
各統見在馬步官軍合陣擺列前到沙溝鋪兒迎見敵<lb/>
衆分作三路納喊衝來職身先士卒就與交鋒不意將<lb/>
本職左腿射訖二箭馬匹射死有遊擊呉英頭盔射訖<lb/>
一箭不次衝攻數分數合又瞭見墩口有一塊劄營自<lb/>
<pb n="KR2f0020_WYG_010-66a"/>
午戰至申時職等申嚴號令各督官軍把總指揮陳鎧<lb/>
等敢勇當先衝入陣中鏖戰陳鎧被射數箭未傷皮肉<lb/>
遊兵把總指揮趙珍馬匹射死内千户魯儀呉倫等奮<lb/>
不顧命就陣斬首六顆奪獲戰馬軍器欲再前追又值<lb/>
天晚收兵囘城敵衆當夜仍往原路出境十四日據夜<lb/>
不收陳貴探得敵衆離城不逺在於教塲山後放馬登<lb/>
由塔兒山行走據此查得陣亡旗軍充伯赤等二名被<lb/>
箭射傷官軍二十五員名射死馬二十一匹走死馬一<lb/>
<pb n="KR2f0020_WYG_010-66b"/>
十三匹及據莊浪等衛千戸孫鑑等呈稱蒙領有馬官<lb/>
軍一百員名於本月十二日前去岔口迎接甘州公差<lb/>
使客行至杜家沙溝口忽遇潛伏敵衆二百餘騎穿戴<lb/>
明盔衣甲撲向大路交鋒被衆攻圍對敵射死軍人徐<lb/>
友亮甘州都司承差閻宗魁將馬夫葉泰捉拿本役將<lb/>
原背包本丢棄被搶行李站馬一匹騾一頭戰間有武<lb/>
勝堡按伏遊兵馬歩官軍指揮包英等即時帶領馬步<lb/>
官軍三百策應其衆復囘原路去訖查得被箭射傷軍<lb/>
<pb n="KR2f0020_WYG_010-67a"/>
人朱遷等五名射死馬八匹開呈到此照得敵衆久住<lb/>
在邉不時出没或遣輕騎而東西剽掠或佯乏馬而誘<lb/>
我官軍顯是糾衆部落恃倚人馬衆大深入況其情變<lb/>
詐難測除整兵隄備及將斬獲首級奪獲敵馬器械劄<lb/>
發莊浪衛收養聽候解驗外呈乞照驗施行隨據甘肅<lb/>
遊擊將軍都指揮僉事呉英亦呈相同行間又據守備<lb/>
蘭州地方署都指揮僉事閻縉呈為敵衆出没事内稱<lb/>
本年七月初一日敵衆一運從鹽塲溝入境按伏指揮<lb/>
<pb n="KR2f0020_WYG_010-67b"/>
魏時領軍追趕對敵射傷軍人劉來仝及將猴子山墩<lb/>
攻圍射傷墩軍張彦方張成陳九一等三名又至地名<lb/>
滚巴川等處將常哨夜不收馮六兒殺死蔣貴八無有<lb/>
下落等因各呈到臣為照河西地方莊浪紅城子起直<lb/>
抵鎮番永昌等處俱有敵衆住牧帳窩聨絡離邉不逺<lb/>
不時突入搶掠為患而莊浪涼州尤甚道路阻塞砲火<lb/>
傳報月無虛日先因境外該接烽火墩臺年久丢棄不<lb/>
守以致此畨肆無忌憚即今深入迤西搶攘聲言要搶<lb/>
<pb n="KR2f0020_WYG_010-68a"/>
西寧地方雖據魯經呉英各呈報暫獲首級數亦不多<lb/>
似無懲戒又將公差人役捉殺中間或有别項隠情除<lb/>
查勘外近又侵犯蘭州境界攻圍墩臺殺死應哨人役<lb/>
黠桀性成未可窺測觀其事勢必須廣徴士馬痛加誅<lb/>
勦庶幾後患可弭地方可寧但臣撫制以來一向經理<lb/>
寧夏事務未據甘肅鎮巡官員一字呈報彼中軍馬多<lb/>
寡糧草虛實及賊營離邉逺近俱難遙度止是莊浪守<lb/>
將節呈前因欲便調集大兵前去策應行據各倉塲查<lb/>
<pb n="KR2f0020_WYG_010-68b"/>
得莊浪糧料草束俱巳支銷盡絶紅城子倉止有糧七<lb/>
千餘石料草俱無軍馬到彼將何支給已經選委蘭州<lb/>
衛指揮陳松管領蘭州靖邊二處挑選精徤有馬官軍<lb/>
八百員名前去莊浪駐劄暫聽叅將魯經調度遇有賊<lb/>
冦侵犯併力追勦截殺及不次移文甘肅鎮巡督同副<lb/>
叅遊擊等官從長計議酌量本鎮兵馬多寡强弱如是<lb/>
力能捍禦保得不致失誤大事宜從照舊戰守互相應<lb/>
援截遏不可養患殃民倘或賊勢重大兵力不敷相應<lb/>
<pb n="KR2f0020_WYG_010-69a"/>
大舉誅勦就便計議進兵方畧應調主兵馬若干仍計<lb/>
算見在糧料草束可勾主客兵馬若干支用㑹處停當<lb/>
作急行來以憑調兵約期行事其糧儲缺之去處查支<lb/>
官銀上𦂳設法糴買措置毋待臨期失措責有所歸去<lb/>
後至今亦未回報竊料此冦先被小王子人馬讐殺殘<lb/>
敗去年潛伏河套又被我沿邉官軍尋襲斬獲數多今<lb/>
冬或恐不敢入套但河西地方尋搶月乆野無所掠氷<lb/>
橋結凍之後恐有窺伺蘭州靖邊之謀彼處軍馬數少<lb/>
<pb n="KR2f0020_WYG_010-69b"/>
通敵隘口頗多萬一乗虛而入則㑹寧安定狄道金縣<lb/>
地方難保不遭搶掠見今漢中流敵刼聚未息調去洮<lb/>
岷西鳯環慶等衛馬步官軍召募民壯番兵五千六百<lb/>
員名續又調西安四衛備冬下班管項官軍三千員名<lb/>
難便掣囘沿邉兵備比常單弱又恐冬間踏冰過河<lb/>
套無所不備則無所不寡首尾受敵誠難支持宜趂今<lb/>
河水未凍套内無警將前敵驅逐逺遯以袪河西患害<lb/>
以免隴西内顧之憂庶幾遇冬可以專意防禦保守欲<lb/>
<pb n="KR2f0020_WYG_010-70a"/>
待甘肅鎮巡㑹議囘文至日方纔具奏縁道途阻滯不<lb/>
知何日方得行來不無延誤訪得莊浪外境蘇海圗北<lb/>
至明水湖一百五十里處處俱有敵營東至靖邊達喇<lb/>
蘓亦一百五十里可通人馬合無徴調延綏副總兵王<lb/>
勛統領竒兵遊擊將軍時源統領遊兵二枝共六千員<lb/>
名寧夏各項兵馬内挑選令西路叅將馮禎統領共二<lb/>
千員名并陜西遊兵挑選二千及固原環慶靖邊蘭州<lb/>
等處官兵内各挑選亦共二千員名通共客兵官軍一<lb/>
<pb n="KR2f0020_WYG_010-70b"/>
萬二千分作三路一路從靖邊達喇蘓渡河一路蘭州<lb/>
渡河從定火城而進一路從紅城子莊浪官道而行㑹<lb/>
合叅將魯經遊擊呉英涼州分守副總兵徐謙涼州按<lb/>
伏甘州副總兵白琮官軍人馬刻期分投出境追逐與<lb/>
境外之兵俱至蘓海圗土豹嶺斬石硤蘆塘湖一帶隨<lb/>
敵所向尋襲追殺直抵明水湖地方敵腹背受敵必然<lb/>
潰敗不支莊浪涼州之敵既以驚潰則鎮番永昌甘肅<lb/>
之敵不戰而自走矣振中國之威奪外夷之氣莫要於<lb/>
<pb n="KR2f0020_WYG_010-71a"/>
此然事干各鎮必得大將一員統領約束乃克有濟推<lb/>
訪得鎮西將軍總兵官都督曹雄各鎮將官素所推服<lb/>
伏望聖明俯垂省覽乞勅兵部叅詳議擬如果可采早<lb/>
為覆奏上請行令臣照依前擬調集官兵請勅都督曹<lb/>
雄提督各路將軍軍馬甘肅鎮巡官統領鎮兵專備永<lb/>
昌以西地方用防敵衆西走衝突之患臣統領中軍官<lb/>
兵於莊浪居中駐劄調度策應必期成功以副委任敵<lb/>
既逺遯一面具奏一面班師以備河套行令該鎮將沿<lb/>
<pb n="KR2f0020_WYG_010-71b"/>
邉舊守墩臺查照修築撥軍瞭守傳接烽火及將邉外<lb/>
舊設蘓海圗巴勒章等城堡以漸經營修復屯住軍馬方<lb/>
可經久無患但各處糧料草東十分缺乏除蘭州靖邊<lb/>
等處已行巡守兵備等官查支官銀糴買備用但恐不<lb/>
敷其莊浪涼州地方雖節行甘肅巡撫查處猶恐緩不<lb/>
及事仍乞俯從臣近日擬奏簡命大臣前來督處邉務<lb/>
職任專一易收成効及行各該巡撫管糧等官趂時作<lb/>
急整理勿再因循推調以誤大計食足則兵强逺人不<lb/>
<pb n="KR2f0020_WYG_010-72a"/>
患於不服地方不患其不寧矣臣聞自古帝王之於逺<lb/>
人來則薄伐去則不追𢷬虛窮追誠非至計但今失穴<lb/>
之敵竊伏我邉東突西馳彼入此出迎之則不至去之<lb/>
則復來昔人所謂窮邊易以計破難用兵碎者也若玩<lb/>
時愒日兵力兩匱未免坐困中國況官路久被阻截貢<lb/>
餉不通河西重鎮似為外境貽四夷之侮關係匪輕臣<lb/>
不勝惓惓體國之至敢用昧死上言貪功喜事非臣本<lb/>
志天日所鑒臣不敢欺但兵貴神速事難預料旬月之<lb/>
<pb n="KR2f0020_WYG_010-72b"/>
間機㑹或異若命下之後糧草未備或敵勢稍退及套<lb/>
内别有𦂳急敵情另為具奏待有機可乗不拘何月日<lb/>
即照題奉成命行事庶免臨期論奏以為後時之舉縁<lb/>
係調兵征勦犯邉敵衆事理未敢擅便為此具本謹題<lb/>
請㫖<lb/>
　　一為謝恩事<lb/>
奏為謝恩事節該欽奉勅得爾奏行至陜西地方差官<lb/>
出榜撫諭寧夏軍民人等及㑹同總督軍務太監張永<lb/>
<pb n="KR2f0020_WYG_010-73a"/>
案行寧夏鎮巡等官將反賊寘鐇何錦等并的親家屬<lb/>
及續獲反賊查審造意根因首謀共謀脅從等第及各<lb/>
官原報功次事情同異各起解釋放又追收冊印冠服<lb/>
儀仗等物籍没家産財物入官仍將同謀夜不收擒獲<lb/>
各項事情俱有次第具見爾奉命在邉運謀効力勤勞<lb/>
可嘉兹特降勅奬勵爾其益殫心力以䘏軍民以安疆<lb/>
場庶不負委任之重爾其欽承之故勅欽此欽遵望闕<lb/>
叩頭謝恩外伏念臣本庸愚先年叨承任使患病不能<lb/>
<pb n="KR2f0020_WYG_010-73b"/>
供職後蒙聖恩放囘致仕幸得生全邇者復蒙起用適<lb/>
因寧夏有事勅使臨門不敢辭避星夜兼程前進行至<lb/>
陜西地方聞知叛逆已平但人心憂疑未釋節差千戸<lb/>
王臣百户韋臣齎領告示榜文前去撫諭臣仍兼程到<lb/>
於寧夏㑹同欽差總督軍務御用監太監張永處置各<lb/>
項事情此皆人臣職分之常别無功能可録豈意天地<lb/>
之量不棄微勞降勅奬勵臣内自循省増愧増懼但蒲<lb/>
栁之質易衰犬馬之年漸老感恩徒切欲報未能一寸<lb/>
<pb n="KR2f0020_WYG_010-74a"/>
之誠不敢自負臣不勝瞻仰感戴之至縁係謝恩事理<lb/>
為此具本謹具奏聞<lb/>
　　一為衰病不能供職乞恩放囘休致事<lb/>
奏為衰病不能供職乞恩放囘休致事臣先任前職總<lb/>
制陜西邉務正德元年十二月内因在邉感冒風寒致<lb/>
將舊患目疾痰疾舉發不能任事陳乞休致蒙准馳驛<lb/>
囘還養病後因公事連累提解赴京復蒙聖慈寛貸容<lb/>
令致仕臣感恩如天圖報無地方與田夫野老沐浴清<lb/>
<pb n="KR2f0020_WYG_010-74b"/>
化歌詠太平正徳五年五月初二日該吏部公文開稱<lb/>
臣蒙起用本月初四日該錦衣衛舍人王諌齎捧勅書<lb/>
為因寧夏反逆事情命臣仍總制陜西延綏寧夏甘涼<lb/>
各路軍務臣時卧病在於直𨽻鎮江府丹徒縣居住聞<lb/>
此大變自念主憂臣辱非臣下辭避之時扶病强起星<lb/>
夜兼程到於陜西地方又欽奉勅㫖提督經營及陜西<lb/>
各路人馬勦殺賊冦時寧夏反逆巳平復奉勅㑹同太<lb/>
監張永前往彼處撫安軍民處置各項事情除將應行<lb/>
<pb n="KR2f0020_WYG_010-75a"/>
事宜㑹本條陳次第具奏外縁臣章句庸才栁蒲弱質<lb/>
中年多病齒髪漸落今耳鳴如蟬目眩生花數步之間<lb/>
不能辨物又兼腰膝無力行坐跪拜十分艱辛稍加勞<lb/>
苦輒欲欹仆雖受恩隆厚不忍自棄而筋力衰憊不能<lb/>
自强況陜西三邉責任重大軍旅之事實非所長若猶<lb/>
貪戀榮祿忌避不言終恐僨事貽患雖死莫贖臣是以<lb/>
不避斧鉞冒昧自陳伏望皇上天地之量憐臣衰病放<lb/>
囘照舊致仕臣得保全骸骨生還鄉里不勝感戴天恩<lb/>
<pb n="KR2f0020_WYG_010-75b"/>
之至縁係衰病乞恩休致事理為此具本謹具奏聞伏<lb/>
候勅㫖<lb/>
　　一為易置守備官員事<lb/>
題為易置守備官員事案查先據守備洮州地方署都<lb/>
指揮僉事髙謙呈為土豪不悛造意聚衆截路白晝搶<lb/>
刼財物執刀打傷人口謀陷地方欺凌異鄉官員等事<lb/>
内稱被洮州衛指揮張綸倚恃土豪聚衆家人毁罵趕<lb/>
打搶奪衣服器皿要乞調守别項地方另推官員前來<lb/>
<pb n="KR2f0020_WYG_010-76a"/>
代守等情巳經批行分巡隴右道陜西按察司僉事張<lb/>
瀾㑹同布政司分守官提人勘問備招叅呈定奪未報<lb/>
訪得守備都指揮髙謙委被指揮張綸挾制欺凌毁罵<lb/>
趕打不止一次縁洮州衛僻在萬山之中極臨邉境番<lb/>
漢雜處最難控馭髙謙奉勅守備乃被一屬官凌侮出<lb/>
入之間動輒受制行事之際不得自由體統乖違下人<lb/>
玩慢若不早為易置倘或番人侵境不能統兵出禦貽<lb/>
患非輕但彼處土豪官舍軍民交結番人生事害人者<lb/>
<pb n="KR2f0020_WYG_010-76b"/>
不止張綸一人若止照常例將京營及别鎮官員推補<lb/>
恐其不知番情又為奸豪之人所制博訪得臨州衛納<lb/>
粟都指揮僉事趙濟世出將門人心素附讀書守已俱<lb/>
有可觀岷州衛指揮使葉勲練達戎務諳曉番情久掌<lb/>
衛印行事無失乞勅兵部再行訪察上請合無將髙謙<lb/>
取囘京營或改任别處守備於趙濟葉勲二人中推用<lb/>
一員守備洮州地方仍行巡按陜西監察御史將張綸<lb/>
一干人證提拿勘問明正國法庶使人知警懼不敢效<lb/>
<pb n="KR2f0020_WYG_010-77a"/>
尤後來官員可以行事縁係易置邉方守備官員事理<lb/>
未敢擅便為此謹題請㫖<lb/>
　　一為處置邉儲事<lb/>
題為處置邉儲事據陜西布政司呈蒙臣批據山西陜<lb/>
西等處商人李朝用等狀告前事仰布政司查去年總<lb/>
制衙門曽否奏開所告殘鹽有無明文行到及查勘合<lb/>
已填若干未填若干今告要將原報未納完糧草准令<lb/>
上納完足填給勘合一節有無相應計處停當呈報定<lb/>
<pb n="KR2f0020_WYG_010-77b"/>
奪蒙此案查正徳四年七月初六日抄蒙總制尚書才<lb/>
鈞帖據固原并山西平陽等府衛商人黄河等狀告<lb/>
為告查勘合事仰本司查商人黄河等報中鹽引有無<lb/>
停止未收之數曽否准令上納出給實收繳報即今有<lb/>
無勘合填給或否支給銀兩明白呈來施行蒙此案查<lb/>
先為處置邉儲預防邉患事成化二十一年二月初七<lb/>
日承准戸部陜字一千六十五號勘合該侍郎李衍題<lb/>
為預備邉患事開中兩淮運司山東運司四川鹽課提<lb/>
<pb n="KR2f0020_WYG_010-78a"/>
舉司成化八年至十九年常股存積鹽共二百萬引撥<lb/>
榆林等處招商中納降到勘合二百道本司收填節承<lb/>
准巡撫延綏吕都御史照㑹收完商人田斌等共報納<lb/>
鹽七十八萬四千二百一十四引實收到司填給勘合<lb/>
七十九道發領訖未中鹽一百二十一萬五千七百八<lb/>
十六引未填勘合一百二十一道正徳元年九月内本<lb/>
司見得本處地方自𢎞治十四年敵衆大舉入攻之後<lb/>
動調軍馬費用糧草數多以致嵗入不勾嵗用要將前<lb/>
<pb n="KR2f0020_WYG_010-78b"/>
報剰殘鹽另定價值量為減輕行令本司招商報中收<lb/>
銀完日分撥臨邉延慶等府糴買糧料草束以備邉方<lb/>
支用具呈巡撫陜西右副都御史張泰定奪奏請未示<lb/>
續蒙巡撫右副都御史柴昇批蒙商人李朝用黄河等<lb/>
告稱先年開中淮鹽各商告撥固原新安等倉上納米<lb/>
豆穀草遇例停止將納過糧草出給實收未納之數見<lb/>
今在堡堆放要行中納前項殘鹽填給勘合等因到司<lb/>
為照未蒙明文難擅准行但各該倉塲俱係軍馬駐劄<lb/>
<pb n="KR2f0020_WYG_010-79a"/>
要害之地李朝用等既稱買有糧草在彼堆放合無行<lb/>
移陜西按察司分巡關西道僉事李璣查照彼中糧草<lb/>
價值先行定擬的確價值省令各商明白供認在官行<lb/>
令該倉收受明立巻簿仍將收過糧草數目扣算明白<lb/>
造冊備照每商給與小票執照待至正德三年二月終<lb/>
如前鹽准令中納照依引鹽價值行仰該倉扣出實收<lb/>
齎繳本司給與勘合前去該司支鹽若是不准招中查<lb/>
支官錢給還各商備由具呈定奪蒙批仰依擬施行巳<lb/>
<pb n="KR2f0020_WYG_010-79b"/>
經移文僉事李璣查照施行一向未准囘報本司將查<lb/>
過縁由并各年勘合引鹽開呈照詳去後正徳四年閏<lb/>
九月内准固原兵備副使王凱牒呈為告查勘合事奉<lb/>
總制尚書才劄付定擬商人黄河等截中兩淮運司<lb/>
成化十五年分中剰常股鹽一十三萬二千七百五十<lb/>
引每一千引上納粟米四百石或豌豆六百石或穀草<lb/>
一萬束仰司轉行固原等倉查黄河等原報引鹽糧料<lb/>
草束如果俱已納完是實扣算明白出給實收付各商<lb/>
<pb n="KR2f0020_WYG_010-80a"/>
齎赴布政司填給勘合前去運司支鹽亦不見開有題<lb/>
准字様案候間節據商人楊得山等齎執納獲固原等<lb/>
倉原在總制衙門告報兩淮運司成化十五年鹽引糧<lb/>
草實收前來共該鹽一十二萬二千八百八十八引填<lb/>
給秦字二號起至十四號勘合一十三道付各商領齎<lb/>
訖今蒙前因今各邉糧草在在苦無多積各該鎮巡等<lb/>
官不時告乏奏請户部多方區處惟恐不及況此先年<lb/>
原剰鹽引若招商中納不猶愈於他項區處今將前項<lb/>
<pb n="KR2f0020_WYG_010-80b"/>
縁由并各年引鹽勘合開坐呈乞照詳定奪施行等因<lb/>
據此簿查先據商人李朝用等告前事巳經批行本司<lb/>
查報去後今據前因臣於接管巻内查得先為告查勘<lb/>
合事正徳四年八月内該總制尚書才奏稱固靖環<lb/>
慶延綏寧夏各路倉塲見在糧料草束不多要將前項<lb/>
中剰兩淮山東二運司殘鹽仍照原擬招商上納糧草<lb/>
但恐各該運司前項引鹽近來差官查賣盡絶乞勅户<lb/>
部照巻清查如果見在别無支賣内除商人黄河等該<lb/>
<pb n="KR2f0020_WYG_010-81a"/>
支二十三萬二千七百五十引之外其餘九十八萬三<lb/>
千三十六引乞准招商分撥糧草不多倉塲上納以備<lb/>
支用等因在巻一向未奉欽依明文臣查得成化二十<lb/>
一年間原開兩淮山東二運司并四川鹽課提舉司成<lb/>
化八年至十九年官鹽二百萬引降到勘合二百道彼<lb/>
時招納商人田斌等兩淮并四川提舉司鹽七十八萬<lb/>
四千二百一十四引填過勘合七十九道近該總制尚<lb/>
書才奏稱巳招商人黄河等該支鹽二十三萬二千<lb/>
<pb n="KR2f0020_WYG_010-81b"/>
七百五十引止是商人楊得山等納過糧料草束該支<lb/>
鹽一十二萬一千八百八十八引巳填勘合一十三道<lb/>
前去兩淮運司支鹽訖其餘仍奉例停止通計前後二<lb/>
次中過鹽九十萬七千一百二引已填勘合九十二道<lb/>
未中殘鹽一百九萬二千八百九十八引見存勘合一<lb/>
百八道内除山東運司二十四萬九千四百六十八引<lb/>
無人報中實有兩淮運司中剰成化十五十六十七十<lb/>
八等年分常股鹽八十四萬三千四百三十引俱係見<lb/>
<pb n="KR2f0020_WYG_010-82a"/>
存勘合未填之數竊惟邉方儲蓄以預為先以多為貴<lb/>
陜西延綏寧夏甘肅四鎮邉堡倉塲糧料草束查得委<lb/>
多缺乏見今漢中之流賊未殄河西之敵患未除賀蘭<lb/>
山後敵衆不時窺伺近據走囘人口説稱敵衆起營往<lb/>
東北去訖冬寒在邇恐其乗凍踏氷入套寧夏邉牆如<lb/>
是不能阻遏則陜西腹裏根本之地誠有可憂臣於今<lb/>
年七月内巳將十分𦂳急缺乏糧草縁由具奏未奉明<lb/>
文近又行據各該兵備巡守等官副使黄繡等查勘固<lb/>
<pb n="KR2f0020_WYG_010-82b"/>
原環慶靖邊蘭州一帶倉塲或有糧無料無草或有料<lb/>
無草無糧或有草無糧無料或糧料草束俱無本處主<lb/>
兵支用尚且不敷倘若動調客兵將何支給興言及此<lb/>
可為寒心陜西巡撫逺在漢中勢難内顧臣有地方之<lb/>
責豈敢坐視雖經節行布政司管糧分守等官督徴起<lb/>
運邉糧但各年拖欠糧草遇例停免止有該年夏秋税<lb/>
糧數亦不多況地方人民彫敝催徴急難完納欲發官<lb/>
銀招商易買縁各該司府州縣庫藏官銀多無積蓄又<lb/>
<pb n="KR2f0020_WYG_010-83a"/>
因先年招中糧草商人節奉事例或將巳給銀兩追併<lb/>
減除或將巳納糧草不行給價以致虧折資本怨聲載<lb/>
途即今雖欲招之莫肯應命惟有前項殘鹽衆心樂趨<lb/>
告報者多中間亦有總制尚書才明文招報運送粮<lb/>
草到倉停止不得收受情詞激切尤為可憫臣節經行<lb/>
令該司查理明白欲候奏請明文至日方准報中但正<lb/>
在𦂳急缺乏之際若不趂今收成時月先令收買上納<lb/>
向後河凍報有聲息道路阻隔不能運送有誤供億巳<lb/>
<pb n="KR2f0020_WYG_010-83b"/>
經照依前巡撫都御史柴昇批行事理行令兵備巡守<lb/>
等官將告報糧料草束商人逐一拘審分撥固原靖邊<lb/>
環慶蘭州及寧夏花馬池興武營等處缺乏倉塲立限<lb/>
上納仍斟酌地方逺近險易年嵗收成厚薄定與值價<lb/>
如蘭州等處照依尚書才原擬每一千引上納粟米<lb/>
四百石或豌豆六百石或穀草一萬束固原靖邊環慶<lb/>
等處地方稍近收成頗可各量為増添花馬池興武營<lb/>
等處地方險逺脚價髙貴量減其數責令各供認在官<lb/>
<pb n="KR2f0020_WYG_010-84a"/>
各行該倉照數收受明立巻簿收完扣算明白備造方<lb/>
冊開送布政司及兵備等衙門各收存備照各商給與<lb/>
該倉印信小票一紙令其執照待有明文至日如前鹽<lb/>
准令中納照依引鹽價值行仰該倉扣出實收齎繳該<lb/>
司給與勘合前去支鹽若是不准招中就於官庫或於<lb/>
該倉查支官錢給還商價各通行去後今將查處過縁<lb/>
由備陳始末上瀆天聽伏望聖明俯念邉事孔艱邉儲<lb/>
關係至重乞勅户部查議如是别無違碍具由上請合<lb/>
<pb n="KR2f0020_WYG_010-84b"/>
無將前項中剰兩淮運司成化十五十六十七十八等<lb/>
年常股殘鹽八十四萬三千四百三十引准令招中行<lb/>
仰陜西布政司轉行各兵備巡守等官查原報糧料草<lb/>
束商人如果上納完足行令該倉出給實收齎繳該司<lb/>
填給勘合前去運司支鹽不盡之數仍招商派撥延綏<lb/>
寧夏各缺乏倉塲上納以濟目前邉儲之急以慰三邉<lb/>
軍民之望如事有窒碍難以招中亦乞降發官銀照依<lb/>
原擬糧料草束斗頭斤數時值給還各商庶不再虧公<lb/>
<pb n="KR2f0020_WYG_010-85a"/>
家之信重失商人之心將來邉方儲蓄猶有倚賴縁係<lb/>
查處邉儲事理未敢擅便為此具本謹題請㫖<lb/>
　　一為交收符驗關防事<lb/>
題為交收符驗關防事據陜西都司署都指揮同知鄭<lb/>
亷呈抄蒙鎮守寧夏地方都知監太監張弼案驗㑹同<lb/>
總兵官楊英副總兵仇鉞議將開送符驗關防巻簿及<lb/>
跟隨書辦吏典於正徳五年九月十一日眼同照依粘<lb/>
單内逐一暫且封收約束在官待新任巡撫到彼徑自<lb/>
<pb n="KR2f0020_WYG_010-85b"/>
一同交送縁由囘報到臣案查先准吏兵二部并本院<lb/>
咨為缺官事照得巡撫寧夏地方本院右副都御史馬<lb/>
炳然近節奉欽依着他守制去吏部便推堪任巡撫的<lb/>
兩員來看欽此欽遵該吏部㑹同兵部議得寧夏地方<lb/>
新遭變故雖旋即事定而賀蘭山後尚多敵營撫禦正<lb/>
須得人右都御史楊一清見在彼處總督軍務合無行<lb/>
令暫在彼處居住從宜加意撫恤其三邉軍機係干征<lb/>
調重事仍聽節制待邊敵流賊寧靖之後另行具奏定<lb/>
<pb n="KR2f0020_WYG_010-86a"/>
奪等因題奉聖㫖是欽此欽遵備咨轉行前來除欽遵<lb/>
於本年九月初一日前到寧夏駐劄行事外續准右副<lb/>
都御史馬炳然咨送達字二百八十九號符驗一道巡<lb/>
撫寧夏關防一顆臣暫且封收及將未完巻簿接管施<lb/>
行間本年九月初八日續准吏部咨本年八月十六日<lb/>
該司禮監太監温祥傳奉聖㫖總制都御史楊一清南<lb/>
京太子少保吏部尚書梁儲致仕工部尚書李鐩各寫<lb/>
勅着馳驛來京吏部知道欽此欽遵備咨前來除將原<lb/>
<pb n="KR2f0020_WYG_010-86b"/>
封收達字二百八十九號符驗一道巡撫寧夏關防一<lb/>
顆劄仰都指揮鄭亷轉送鎮守寧夏地方太監張弼暫<lb/>
且收貯待新任巡撫至日徑自交送去後今據前因除<lb/>
欽遵候勅㫖至日馳驛赴京外縁係交收符驗關防事<lb/>
理為此具本謹具題知<lb/>
　　一為謝恩事<lb/>
奏為謝恩事據陜西布政司呈正德五年九月初九日<lb/>
抄蒙鎮守陜西等處地方司設監太監王興案驗為傳<lb/>
<pb n="KR2f0020_WYG_010-87a"/>
奉事奉司禮監印信揭帖本年八月十六日本監太監<lb/>
魏彬等於乾清宫欽奉聖㫖賞差往寧夏等處勦殺賊<lb/>
冦囘還提督軍務都察院右都御史一員楊一清銀五<lb/>
十兩紵絲四表裏内大紅織金胸背獬豸一表裏羊一<lb/>
隻酒十瓶該衙門知道欽此欽遵本監將奉到㫖意事<lb/>
理備云前去陜西鎮巡并三司等官太監王興等欽遵<lb/>
給散施行等因轉呈到臣除將欽賜銀兩表裏羊酒等<lb/>
物望闕叩頭領受外伏念臣曩因謝病休致家居近者<lb/>
<pb n="KR2f0020_WYG_010-87b"/>
蒙恩起用奉勅征勦寧夏賊冦兼程前來彼時邉將宣<lb/>
力元惡授首其後擒獲逆黨撫安地方皆總督太監張<lb/>
永之功臣不過隨同行事據實奏報而巳曽無尺寸之<lb/>
勞顧荷駢蕃之賜榮非意及感與懼并金幣輝煌侈書<lb/>
生之服用牲醪醉飽頒餘惠於官兵兹葢皇上天地涵<lb/>
育造化生成欲示勸於衆人不吝賞於片善踰涯之恩<lb/>
無補過分之寵奚堪矢竭螻蟻之微忱用答乾坤之大<lb/>
徳臣不勝瞻仰感戴激切屏營之至縁係謝恩事理為<lb/>
<pb n="KR2f0020_WYG_010-88a"/>
此具本謹具奏聞<lb/>
　　一為推訪將材以備任用事<lb/>
題為推訪將材以備任用事臣自先年督理馬政巡撫<lb/>
總制俱在陜西地方近又蒙恩起用仍總制陜西各路<lb/>
邉務竊念禦戎為今日所急選將為戎政所先故於陜<lb/>
西延綏寧夏甘涼四鎮大小軍武官員頗嘗留心推訪<lb/>
即其行事兼察其用心驗其器識兼考其材藝雖人材<lb/>
難得未免得此而失彼然使人以器自當舍短而求長<lb/>
<pb n="KR2f0020_WYG_010-88b"/>
況當朝廷一新政令之秋正臣下以人事君之日茍有<lb/>
所知安敢隠黙除見任主副將官及曽經臣論薦者不<lb/>
開外竊見分守寧夏西路地方左叅將都指揮僉事馮<lb/>
禎器識雄偉號令嚴肅陜西都司掌印新任四川叅將<lb/>
署都指揮僉事楊宏文武具備材節兼優是二人者皆<lb/>
可備西北大將之選馮禎久滯邉禆似不盡其用楊宏<lb/>
近擢川將似用違其材甘肅遊擊將軍都指揮僉事吳<lb/>
英延綏遊擊將軍都指揮僉事時源俱有摧鋒陷堅之<lb/>
<pb n="KR2f0020_WYG_010-89a"/>
勇三邉戰將號為出色延綏各堡把總都指揮僉事閻<lb/>
勲髙時彭楲鄭驃指揮使安國寧夏都指揮同知陳珣<lb/>
鄭亷陜西先任遊擊將軍今縁事復職署都指揮僉事<lb/>
張鎬守備岷州署都指揮僉事趙文西安後衛指揮使<lb/>
施傑西安前衛指揮同知蔣存禮是數人者俱各閑於<lb/>
弓馬熟於戎陣事體頗皆疏通行檢亦無所失用之陜<lb/>
西各鎮大可以備偏禆之選小可以克守備之任或戰<lb/>
或守俱無不宜其餘堪任將領者固多臣未深知不敢<lb/>
<pb n="KR2f0020_WYG_010-89b"/>
濫舉如蒙乞勅該部再行訪察遇有相應員缺將各官<lb/>
量材擢用其於陜西三邉軍務必有補益縁係推訪將<lb/>
材以備任用事理未敢擅便為此具本謹題請㫖<lb/>
　　一為薦舉賢能官員事<lb/>
題為薦舉賢能官員事臣竊見陜西布政司左布政使<lb/>
燕忠心知嚮正官有執守為御史風采素聞司馬政勤<lb/>
能匪懈比遷藩臬正官益自操持不怠當權奸劉瑾氣<lb/>
燄薫灼之時獨無附麗干謁臣比縁查處邉儲本官盡<lb/>
<pb n="KR2f0020_WYG_010-90a"/>
心區畫事有條理委係賢勞相應薦舉其餘布按二司<lb/>
官員雖有才能臣職在軍旅未經委用試驗不敢泛陳<lb/>
乞勅吏部再為詢訪如果臣言不謬待有相應員缺將<lb/>
燕忠早擢任用庶使方面臣僚有所激勸興起縁係薦<lb/>
舉賢能官員事理未敢擅便為此具本謹題請㫖<lb/>
　　一為陳情乞恩辭免欽取陞任容令休致事<lb/>
奏為陳情乞恩辭免欽取陞任容令休致事正徳五年<lb/>
九月十九日該固原衛指揮符深齎捧節該欽奉勅先<lb/>
<pb n="KR2f0020_WYG_010-90b"/>
因西邉有事特起爾總制軍務今地方已寧勅至爾即<lb/>
馳驛來京毋得稽遲故勅欽此欽遵於本月二十二日<lb/>
起程外本月二十八日准吏部咨為缺官事該本部等<lb/>
衙門題照例㑹推得臣等堪任戸部尚書等因具題節<lb/>
該奉聖㫖楊一清陞戸部尚書欽此欽遵備咨到臣綸<lb/>
音渙召既承馳驛之榮金部需才復玷尚書之選便蕃<lb/>
有命局蹐無容臣稟賦素薄血氣早衰往年因病休官<lb/>
幾莫逃於法網比者聞變强起幸適㑹夫成功自到寧<lb/>
<pb n="KR2f0020_WYG_010-91a"/>
夏以來苦於馳驅疲於案牘目疾屢作痰氣時攻巳於<lb/>
本年九月初一日備將衰病不能供職縁由具本陳情<lb/>
乞歸休致方屏營而候命忽徴拜以蒙恩益深覆餗之<lb/>
憂重切臨淵之懼伏念君命所召不敢稽違兼程前進<lb/>
行至河南懐慶衛輝等處地方加以風熱之侵舊疾轉<lb/>
甚心神怔忪頭目暈眩胸腹脹悶臟腑滑泄沿途服藥<lb/>
未見痊可自揣孱病之軀終非朝坐之器竊思户部掌<lb/>
人民財賦政務浩繁國家元氣所係必得疏通精練之<lb/>
<pb n="KR2f0020_WYG_010-91b"/>
才乃能負荷豈臣迂腐衰憊之人所克勝戡雖欲効陳<lb/>
力就列之忠恐難逃曠職素飡之誚況當朝廷一新政<lb/>
令之時正臣下奮庸熙事之日四海之内孰不延頸跂<lb/>
足以望太平臣非草木安忍自棄顧省躬度分以筋力<lb/>
則不勝以才能則不稱夙夜兢惕不知所處且今賢俊<lb/>
林立隨取隨足不患乏材而司徒重秩猥及不肖臣猶<lb/>
自駭人將謂何恐傷知人之明以為新政之累此臣所<lb/>
以赧顔疚心而不能自安者也伏望聖慈收囘成命俯<lb/>
<pb n="KR2f0020_WYG_010-92a"/>
從前懇容臣以舊官放囘休致使得調養病軀偃伏林<lb/>
下以全餘年則仰戴天地生成之德又出於尋常萬萬<lb/>
矣臣瞻望闕廷不勝激切除扶病在途恭俟允命外縁<lb/>
係陳情辭免恩命放囘休致事理為此具本謹具奏聞<lb/>
伏候勅㫖<lb/>
　　一為患病事<lb/>
奏為患病事臣比在寧夏總制邉務奉勅行取馳驛來<lb/>
京行至中途舊患痰疾舉發時作眩暈後又感冒風寒<lb/>
<pb n="KR2f0020_WYG_010-92b"/>
咳嗽喘逆心腹不寧節經具本陳情放囘休致未蒙俞<lb/>
允臣感恩益切不敢稽留扶病前來本月初四日到於<lb/>
京城宣武門外欲便進城報名朝見縁前患欬嗽眩暈<lb/>
等疾俱未痊可誠恐趨走跪拜之間致有失儀不便臣<lb/>
是以昧死上陳伏望聖恩容臣暫在門外延醫用藥調<lb/>
治前病痊可之日朝見庶得㣲軀保全誓當鞠躬盡節<lb/>
以報陛下天地生成之德縁係欽取官員未敢擅便為<lb/>
此具本謹具奏聞伏候勅㫖<lb/>
<pb n="KR2f0020_WYG_010-93a"/>
　　一為懇乞天恩辭免加官陞任事<lb/>
奏為懇乞天恩辭免加官陞任事臣比者奉命征勦寧<lb/>
夏賊冦總制邉務本年九月十九日奉勅行取馳驛來<lb/>
京欽遵起程間又蒙聖恩陞任户部尚書初寧夏事平<lb/>
臣即將衰病不能供職縁由具本陳乞休致及奉行取<lb/>
陞職中途感患風熱痰嗽眩暈等病又經具本辭免俱<lb/>
未蒙俞允續該兵部題為捷音事節該奉欽依提督軍<lb/>
務都御史楊一清協同擒獲撫定地方功勤茂著加太<lb/>
<pb n="KR2f0020_WYG_010-93b"/>
子少保尚書仍舊賞銀五十兩紵絲五表裏欽此臣病<lb/>
中聞此感恩益切不敢留滯扶病前來到於京城宣武<lb/>
門外請醫調治瞻望闕廷咫尺不能朝見内自警惕寢<lb/>
食不寧伏念尚書乃今日文臣之極致户部實國家元<lb/>
氣之所關如臣庸愚誤蒙簡任分量固巳踰越盛滿實<lb/>
難勝戡未諧懇避之私益重貪榮之愧若寧夏之事臣<lb/>
未至地方邉將宣力元兇授首其後擒獲逆黨撫安軍<lb/>
民功皆常事實無異能金帛之賜巳為過分官秩之加<lb/>
<pb n="KR2f0020_WYG_010-94a"/>
豈所敢當且宫保位望隆重本非賞功之官而臣因人<lb/>
成事又無功能可錄書曰徳懋懋官功懋懋賞臣徳不<lb/>
稱官恐貽負乘之誚無功受賞徒増淵谷之危況犬馬<lb/>
之年漸老蒲栁之質易衰縱使前病暫痊强顔班列而<lb/>
精力不徤豈復能有所建立是以不避斧鉞昧死懇陳<lb/>
便望聖慈察臣誠欵收囘太子少保尚書成命容臣仍<lb/>
以舊官放囘休致不勝感戴天恩之至縁係辭免加官<lb/>
陞任事理為此具本謹具奏聞伏候勅㫖<lb/>
<pb n="KR2f0020_WYG_010-94b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　關中奏議巻十<lb/>
</p>
<p>
</p>
  </div>
</body>
</text>
</TEI>
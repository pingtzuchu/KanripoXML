<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>闗中奏議巻十五</head> <lb/>
    <p>
<pb n="KR2f0020_WYG_015-1a"/>
欽定四庫全書<lb/>
　闗中奏議巻十五<lb/>
　　　　　　　　　　　　明　楊一清　撰<lb/>
　提督𩔖<lb/>
　　一為敵衆入境官軍斬獲首級奪獲敵馬等事<lb/>
欽差提督陜西三邉都御史臣楊一清謹題為敵衆入<lb/>
境官軍斬獲首級奪獲敵馬敵噐等事嘉靖四年九月<lb/>
二十一日據鎮守陜西地方署都督僉事鄭卿呈前事<lb/>
<pb n="KR2f0020_WYG_015-1b"/>
據守備靖邊地方都指揮同知辛忠呈本年八月十八<lb/>
日辰時據山後撦木硤墩架塘夜不收王春兒走報本<lb/>
月十七日酉時瞭見河北敵衆二百餘騎從莊浪地方<lb/>
五方寺溝前來黄河北岸徃來行走離城二百餘里來<lb/>
報得此本職即時綂領有馬官軍指揮朱扆等六百員<lb/>
名馳至地名水泉迎遇白楊川架塘夜不收王六十走<lb/>
報本日午時瞭見河北敵衆二百餘騎從撦木硤墩空<lb/>
各用渾脫浮渡過河徑到裴家川劄營本墩隨即舉烟<lb/>
<pb n="KR2f0020_WYG_015-2a"/>
三桶放砲三箇得此督併官軍徑奔裴家川十九日卯<lb/>
時至地名分水嶺據八泉墩架塘夜不收侯三走報前敵<lb/>
從本墩徑徃東行本職嚴督官軍前進二十日卯時追<lb/>
至寧夏中衛地名七眼井其衆瞭見灰塵逺遯香山去<lb/>
訖當差夜不收馮岩兒等傳報中衛預防隄備本職掣<lb/>
兵邉外黒水池劄營本日夜三更據哈蘓濟架塘夜不<lb/>
收仇喜喜走報十九日酉時瞭見河北敵衆約有四百<lb/>
餘騎亦從撦木硤接連哈蘓濟一帯各用渾脫浮渡過<lb/>
<pb n="KR2f0020_WYG_015-2b"/>
河仍從先過敵衆舊路裴家川行走河北劄立敵衆三<lb/>
簇不知其數隨即舉煙三桶放砲三箇二十一日寅時<lb/>
當差仇喜喜馳報鎮守陜西總兵官鄭卿處本職領兵<lb/>
追襲續蒙總兵官鄭卿鈞票備行本職分兵設伏相機<lb/>
戰守依蒙分布指揮吳英有馬官軍二百員名在地名<lb/>
青沙峴千户劉夔龍有馬官軍一百員名在池名小石<lb/>
溝本職統領靖邊衛有馬官軍并續調土達共七百七<lb/>
十員名在於衝要嚮泉兒聮絡設伏二十二日寅時據<lb/>
<pb n="KR2f0020_WYG_015-3a"/>
八泉墩架塘夜不收李瘦兒走報敵衆二百餘騎騎牽<lb/>
馬匹從本墩徑奔迤南夲職即時領兵拆墻出邉馳追<lb/>
迎遇前敵衝突前來督令官軍奮勇射斫就陣斬獲首<lb/>
級一顆奪獲敵馬二匹收獲夷噐衣物弓箭二十六件<lb/>
枝中傷軍人一名餘衆見我官軍勢猛遯徃東北奔走<lb/>
追至鎻黃川其衆逺遯因見天晚恐墮其計掣兵復回<lb/>
邉外黒水池劄營查得連日追殺促死軍人李三等馬<lb/>
四匹二十三日未時䝉總兵官鄭卿鈞票備行本職綂<lb/>
<pb n="KR2f0020_WYG_015-3b"/>
調乾塩池達喇齊馬歩官軍前去敵行道路設伏把截<lb/>
本職依䝉綂調靖邊等城堡有馬官軍朱扆等一千七<lb/>
十員名在於適中道路水泉按伏分布指揮馬世經管<lb/>
領歩隊軍餘三百五十名前去沿河撦木硤一帯擺列<lb/>
仍差人接連哨探本年九月初三日辰時據爪哨夜不<lb/>
收謝和甫等報稱從本境八泉爪至中衛蘆溝兒紅寺<lb/>
兒一帯並無敵蹤直抵長樂堡探得夲堡差去伍百户<lb/>
聴探鄉導李奈説稱中衛㕘將爪得前敵俱奔迤東過<lb/>
<pb n="KR2f0020_WYG_015-4a"/>
邉得此縁所部兵馬連日缺乏糧料本職隨即掣兵回<lb/>
衛防守仍行所属城堡嚴謹隄備外查得前敵渡河徑<lb/>
奔迤東逺遁並無深入夲境搶掠人畜及行廵墩指揮<lb/>
千百户劉信等踏勘前敵經行墩塘隘口有無撲殺走<lb/>
報人役明白至日另行呈報除將斬獲首級奪獲敵馬<lb/>
敵噐等件觧赴提督軍門驗發固原衛寄庫外理合具<lb/>
呈施行據此及據固原守備地方署都指揮僉事劉文<lb/>
呈為傳報聲息事夲年八月二十日午時該靖邊守備<lb/>
<pb n="KR2f0020_WYG_015-4b"/>
辛忠差夜不收王六十走報前項敵情當䝉提督尚書<lb/>
楊一清督發鎮守總兵官鄭卿統領固原馬隊官軍指<lb/>
揮季臣等三百五十餘員名廵邉西安左等衛官軍指<lb/>
揮劉申烏浩等六百八十餘員名本職部下固原并甘<lb/>
州羣牧所官軍指揮趙欽百户侯松等八百六十餘員<lb/>
名土達千戸王依仁等六百四十餘員名及差㕘隨張<lb/>
瑋等賫執旗牌督軍截殺二十一日未時至哈喇圗本<lb/>
日辰時有特伯哩墩架塘夜不收王友仁瞭見本墩邊<lb/>
<pb n="KR2f0020_WYG_015-5a"/>
外敵衆五十餘騎徃來行走又該靖邊守備辛忠差地<lb/>
名哈蘓濟架塘夜不收仇喜喜走報二十日辰時瞭見<lb/>
敵衆四百餘騎從地名撦木硤浮渡過河仍從先起蹤<lb/>
跡行走河外還有三簇不知其數據此䝉總兵官鄭卿<lb/>
議照前敵先後入境河外還有劄立敵衆誠恐聲東擊<lb/>
西墮其奸計一面差人出邊爪哨前敵向徃領兵截殺<lb/>
一面㑹知鎮戎所按伏延綏遊擊將軍張鳯統兵前來<lb/>
應援二十三日卯時據辛忠差夜不收髙明逺走報二<lb/>
<pb n="KR2f0020_WYG_015-5b"/>
十二日有前報敵衆四百到於地名哈蘓濟分散一半<lb/>
順河透中衛地名紅泉一半徑徃嚮泉兒去訖辛忠統<lb/>
兵出邊前去追襲等情總兵官鄭卿當統各枝兵馬本<lb/>
日夜一更時分到於闗橋堡二十四日早拆邊出境徑往<lb/>
實巴爾圗韓家水等處尋蹤追殺遇合張鳯兵馬聨營跟<lb/>
襲天晚下營二十五日黎明時候起營分路跟追本日<lb/>
辰時據原差爪哨夜不收王世洪等回還報稱到於長<lb/>
流水爪得敵衆馬蹤三路約有二百餘道徑奔中衛地<lb/>
<pb n="KR2f0020_WYG_015-6a"/>
名米鉢寺去訖夜不收張義等報稱到托卜實哈木得<lb/>
敵衆馬蹤約寛一十五歩從李安子渡口奔徃寧夏韋<lb/>
州地方去訖相離我境窵逺又見兵馬跟襲兩日一夜<lb/>
未見水草計議掣兵回至紅古城按伏防禦外理合具<lb/>
呈施行又准固原等處遊擊將軍署都指揮僉事陶文<lb/>
手本為聲息事本年八月二十二日卯時䝉提督軍門<lb/>
鈞帖前事仰夲官即便統領所部官軍從萌城小鹽池<lb/>
韋州預旺城靖邊等處到於㑹寧安定兩處駐劄待河<lb/>
<pb n="KR2f0020_WYG_015-6b"/>
西再報别有明文督發中路遇敵即便㑹合㕘將苖鑾<lb/>
都指揮髙時等人馬相機截剿等因蒙此本職於本日<lb/>
巳時當統所部兵馬自紅德城堡起程於本月二十四<lb/>
日到於小鹽池與㕘將苖鑾㑹兵二十五日酉時據本<lb/>
營瞭西南角軍人尹滿報稱本時分迤西舊城子墩舉<lb/>
單烟一把據此㑹同㕘將苖鑾整兵至二十六日丑時<lb/>
分據紅寺堡沙葱溝墩伏空夜不收楊璽走報二十五<lb/>
日巳時分瞭見本墩迤西敵衆五十餘騎各騎牽馬匹<lb/>
<pb n="KR2f0020_WYG_015-7a"/>
徃東透渾水溝行又據黒山墩夜不收于安走報二十<lb/>
五日酉時分瞭見本墩南空西來敵衆二簇約有百十<lb/>
餘騎俱騎牽馬匹邀趕牛驢到於紅城子水頭駐劄等<lb/>
因㑹同㕘將苗鑾出兵瞭見本營迤南棗岡墩舉單火<lb/>
二把燒柴堆一座放砲一箇當督所部官軍襲𤇺馳過<lb/>
地名王伏山迤南迎據平山鋪墩伏空夜不收孫廷璽<lb/>
走報本日五更時分本墩南空西來敵衆約有一百五<lb/>
十餘騎各騎牽馬匹邀趕牛驢過路徑徃東透蘆溝子<lb/>
<pb n="KR2f0020_WYG_015-7b"/>
去訖本職等督兵驟馬追至地名黒羊房其衆瞭見兵<lb/>
馬灰塵臨近將原趕牛驢丢棄奔馬東走又督官軍追<lb/>
至膠泥井敵見兵馬勢衆追急將原搶男女二名口并<lb/>
夷噐等件丢棄輕騎奔走復又督兵襲蹤追至花馬池<lb/>
地方長山兒迤北天晚落雨就彼結營設伏至次日天<lb/>
明爪襲敵蹤徃駝房迤南逺遯方纔收兵回營隄備外<lb/>
隨據遊兵中軍千户趙隆小鹽池中軍指揮王濬各呈<lb/>
開奪獲被掠㓜男一名陳瞎子㓜女一口張存兒牛二<lb/>
<pb n="KR2f0020_WYG_015-8a"/>
百四隻驢一十二頭號旗杆一根水渾脫二箇毛口袋<lb/>
五條鐵鍋二口皮可可四箇皮水斗一箇皮襖一領沙<lb/>
毡一條毯子一條并追敵促死慶陽等衛軍人陳璽等<lb/>
馬一十九匹除將奪回被掠人口頭畜敵噐等件㑹發<lb/>
小鹽池逓運所牧養聴候明文施行外合具手夲乞請<lb/>
照驗施行又據守備靖邊地方都指揮同知辛忠呈為<lb/>
前事本年九月初六日寅時據原差塘馬軍人王三賫<lb/>
帖傳報本月初四日紅寺堡地名黒嶺岡伏路夜不收<lb/>
<pb n="KR2f0020_WYG_015-8b"/>
李景原等傳報本日巳時敵衆五十餘騎從東徃西行<lb/>
走得此本職當統有馬官軍前去沿河設伏本月初九<lb/>
日巳時䝉總兵官鄭卿鈞帖并暫署固靖環蘭等處㕘<lb/>
將劉文明文俱該䝉提督軍門鈞帖備行本職速便分<lb/>
投差人於賊行隘口水頭哨探仍撥官軍沿河擺列䝉<lb/>
此本職切慮達喇蘓陡城旱平水泉等處通敵要害恐<lb/>
其奔此過河當分指揮吳英千户劉夔龍帶領有馬官<lb/>
軍三百員名指揮劉信帶領官軍土達一百員名指揮<lb/>
<pb n="KR2f0020_WYG_015-9a"/>
馬世經帶領歩隊官軍三百員名疾去沿河擺列堵截<lb/>
本職統領有馬官軍朱扆等六百五十員名在於山後<lb/>
邊外適中地方亂谷堆設伏截剿十一日寅時據原差<lb/>
中衛蘆溝兒接哨夜不收仝䖝喜走報本日子時爪得<lb/>
敵衆從迤北墩空前來徑奔迤西地方本職當領官軍<lb/>
追襲馳至地名裴家川追見前敵知我兵至俱由㨗徑<lb/>
陡路奔走本職督併官軍驟馬追至地名黃沙坡敵見<lb/>
我兵卒至迎衝對敵本職督令官軍奮勇當先向前撲<lb/>
<pb n="KR2f0020_WYG_015-9b"/>
殺就陣斬獲首級二顆奪獲敵馬一十七匹收獲敵噐<lb/>
敵箭等件後有提督軍門督發旗牌指揮安世領軍都<lb/>
指揮瞿江等兵馬敵見灰塵來近慌懼奔走本職與安<lb/>
世瞿江合兵一處追至臨河精騎敵衆復來對敵職等<lb/>
申嚴號令齊力射斫就陣斬首三顆奪獲敵馬一十六<lb/>
匹收獲敵箭敵噐等件敵見我兵勢勇奔遯臨岸直入<lb/>
黃河乘騎浮渡渰沒中半過河敵衆號哭徃北去訖因<lb/>
見天晚就彼劄營查得本職部下共斬獲首級五顆奪<lb/>
<pb n="KR2f0020_WYG_015-10a"/>
獲敵馬三十三匹收獲敵箭一百二十七枝敵噐衣物<lb/>
等件共六十三件中傷旗軍文仲先等八名被敵射死<lb/>
軍人張居子等下馬四匹促死軍人王仲下馬三匹至<lb/>
十二日掣兵十三日酉時到防守外隨㨿廵墩指揮劉<lb/>
信呈報前敵經過山後邊外射死墩軍樊孝中捉撲墩<lb/>
軍催二十三再無損傷軍馬及侵犯腹裏搶掠人畜除<lb/>
將斬獲首級奪獲敵馬收獲敵箭敵噐等件批差委官<lb/>
百户馬政管觧前赴提督軍門紀驗外理合具呈施行<lb/>
<pb n="KR2f0020_WYG_015-10b"/>
又准寧夏遊擊將軍署都指揮僉事劉文手本本年九<lb/>
月初四日本職欽奉勑諭陞寧夏遊擊將軍欽此隨䝉<lb/>
提督尚書楊行仰暫署固靖環蘭㕘將事遇警督調各<lb/>
守備等官防禦勦殺待新設㕘將至日方許交代䝉此<lb/>
本月初六日巳時抄䝉鈞帖行仰本職即便統率固原<lb/>
官軍速到紅古城㑹同延綏遊擊將軍張鳯選帶精徤<lb/>
人馬出邊隨便相機追截剿殺哨探無人方纔回還仍<lb/>
先行靖邊守備官沿河把截毋得縱放過河䝉此隨行<lb/>
<pb n="KR2f0020_WYG_015-11a"/>
靖邊守備辛忠領軍沿河把截本職統兵前去㑹同延<lb/>
綏遊擊張鳯及管領戰鋒官軍都指揮瞿江合兵追剿<lb/>
本月初八日從半箇城出邊到於寧夏地方棗山據先<lb/>
差爪哨夜不收武勝二報稱爪得敵蹤奔地名紅溝徃<lb/>
西去訖初九日襲至地名庫庫諾爾天晚就彼劄營初十<lb/>
日追至中衛近河地名氷溝遇寧夏中衛指揮何盛領<lb/>
兵在彼說稱前敵於初九日在地名深井對敵㸔見人<lb/>
馬灰塵徑奔地名三眼井去訖為照三眼井一帶通透<lb/>
<pb n="KR2f0020_WYG_015-11b"/>
乾鹽池西安州哈喇圗等處誠恐此賊見得沿河有備<lb/>
復來東侵職等議發固原等處官軍五百名跟隨督軍<lb/>
旗牌指揮安世都指揮瞿江由地名深井本職同張鳯<lb/>
由地名香山七眼井鎻黄川等處各分路襲搜十二日<lb/>
未時據靖邊夜不收劉讓報稱前敵被靖邊守備辛忠<lb/>
都指揮瞿江等兵馬追趕急奔撦水硤渡河與官軍對<lb/>
敵斬獲首級餘衆落水渰死數多本職掣兵回達喇齊<lb/>
防禦查得部下追兵促死官軍張添福宋勣等馬二十<lb/>
<pb n="KR2f0020_WYG_015-12a"/>
一匹别無損傷合具手本乞請照驗施行又准延綏遊<lb/>
擊將軍署都指揮同知張鳯手本又據戰鋒都指揮瞿<lb/>
江呈俱相同及張鳯部下收獲連鞍敵馬一匹追兵促<lb/>
死軍人韓謙等騎征馬二十九匹及據固原衛領軍指<lb/>
揮季臣呈查得本職部下追兵促死軍人馮孟陽等馬<lb/>
五匹别無所傷官軍等因各行到職案查本年八月二<lb/>
十等日節據守備靖邊都指揮辛忠差人報到前項敵<lb/>
情累䝉提督軍務兵部尚書楊督發本職并調各枝主<lb/>
<pb n="KR2f0020_WYG_015-12b"/>
客兵馬前去固靖邊外直抵中衛鎻黄川跟襲截殺去<lb/>
後今該前因職㑹同鎮守陜西太監宴廵撫右副都御<lb/>
史王議看得守備靖邊都指揮辛忠暫署固原㕘將事<lb/>
寧夏遊擊將軍劉文延綏遊擊將軍張鳯戰鋒都指揮<lb/>
瞿江固原領軍指揮季臣各開稱前項月日敵衆衆寡<lb/>
不等從靖邊地方撦木硤浮渡過河各官領兵先後出<lb/>
邊直抵寧夏中衛鎻黄川敵行水頭要路晝夜襲蹤跟<lb/>
追前敵見我官軍追趕𦂳急徑徃鹽池石溝大路去訖<lb/>
<pb n="KR2f0020_WYG_015-13a"/>
又有敵衆五十餘騎復回原路渡河各官亦又領兵襲<lb/>
踪追殺辛忠部下二次斬獲首級六顆奪獲敵馬三十<lb/>
五匹敵噐衣物弓刀等件二百一十六件枝中傷軍人<lb/>
孫多多等九名追趕射死促死軍人李三等馬一十一<lb/>
匹被敵射死捉去墩軍樊孝中等二名劉文部下促死<lb/>
官軍張添福等馬二十一匹陶文部下奪獲被掠㓜小<lb/>
男女二名口牛驢二百一十六隻頭敵噐一十九件促<lb/>
死軍人陳璽等馬一十九匹張鳯部下收獲連鞍敵馬<lb/>
<pb n="KR2f0020_WYG_015-13b"/>
一匹促死軍人韓謙等馬二十九匹季臣部下促死軍<lb/>
人馮孟陽等馬五匹及稱前敵見我官軍勢惡直入黃<lb/>
河乘騎浮渡渰没中半得逃之衆號哭北去等情一節<lb/>
為照本鎮沿邊地方久無警報今不知何枝兵馬自荘<lb/>
浪境外而來卒至靖邊渡河入境計將奔歸河套被我<lb/>
兵襲追前遇寧夏擺邊兵馬堵截邀殺痛遭剉衂奔潰<lb/>
之敵不能出邊又被我兵捜剿斬獲首級奪獲敵馬敵<lb/>
噐大敗而歸但今冬臨靖邊河外延寧河套俱有敵衆<lb/>
<pb n="KR2f0020_WYG_015-14a"/>
住牧窺伺復舉難保必無防禦之機尤當嚴謹又恐此<lb/>
外别有隠匿失事情弊除行本鎮㕘遊守備領軍等官<lb/>
各整㮶兵馬鋒利噐械嚴督墩隘守瞭架塘官軍人等<lb/>
比常十分用心瞭望加意隄備如遇有警一面領兵㑹<lb/>
合各該主客官軍相機戰守一面通行飛報發兵應援<lb/>
并行廵按陜西監察御史鄭氣胡體乾照例查勘此外<lb/>
有無失事情弊及驗㸔斬獲首級奪獲敵馬敵噐是否<lb/>
真正强壮徑自施行及具題外今將前項縁由呈乞照<lb/>
<pb n="KR2f0020_WYG_015-14b"/>
驗施行等因到臣隨據鎮守寧夏地方總兵官都督僉<lb/>
事杭雄呈為斬獲犯邊敵衆首級等事本年八月二十<lb/>
三日辰時據石溝驛地方石溝兒墩夜不收王升報二<lb/>
十二日巳時瞭見迤南地名三塘水敵衆五十餘騎牽<lb/>
馬匹駝隻奔大路徃東行走將遊兵買馬回還軍人薛<lb/>
友能等射傷搶去買來馬六匹随據鎮城東南角軍人<lb/>
謝成報接迤東空塔兒墩舉放烟砲據此職議料腹裏<lb/>
敵衆過路東行必奔邊墻出境當令副總兵劉玉先統<lb/>
<pb n="KR2f0020_WYG_015-15a"/>
本部有馬官軍四百餘員名渡河前去截剿及令坐營<lb/>
指揮曹江管領正兵有馬官軍五百員名繼後職整兵<lb/>
待報應援二十四日辰時據分守西路左㕘將蘇勇差<lb/>
夜不收華官保報二十日夜二更時分據靖邊衛夜不<lb/>
收馮牛兒傳報夲月十七日酉時有河西敵衆約三百<lb/>
餘騎從地名撦木硤浮水過河徃迤南腹裏地名七眼<lb/>
井透長流水行走㕘將蘇勇當領人馬渡河跟襲追殺<lb/>
前來走報隨據靈州地方長流水墩夜不收尚蘭州鄉<lb/>
<pb n="KR2f0020_WYG_015-15b"/>
導王祥各報二十二日未時瞭見舊石溝兒墩迤南達<lb/>
衆七八十騎騎牽馬駝來到水泉飲馬徃正東地名許<lb/>
直山去訖又據守鳴沙州城指揮彭鎮差夜不收巫讓<lb/>
報二十二日辰時瞭見地名馬官人井寶峪兒山敵衆<lb/>
三簇約有一百五十餘騎徃紅寺堡地方梁家泉去訖<lb/>
據此職料敵浮水越境奔徃東行况在秋成時月經行<lb/>
人畜遍野恐被搶掠行令都指揮王銳整㮶無馬歩軍<lb/>
在鎮防守職統標下官軍把總指揮羅賢等四百餘員<lb/>
<pb n="KR2f0020_WYG_015-16a"/>
名由横城堡渡河前去沿邊調度各枝兵馬運謀剿殺<lb/>
本日酉時分馳至地名馬鞍山迎據木井墩夜不收吳<lb/>
天秀報二十三日夜二更時分聴見境裏迤南敵衆一<lb/>
百餘騎邀趕馬匹頭畜來到本墩東空掏墻當即舉放<lb/>
火砲隨有副總兵劉玉遊兵都指揮髙時人馬追襲到<lb/>
彼與之對敵斬獲首級奪獲馬牛駝隻前來走報得此<lb/>
職督兵馳進夜二更時分至清水營分布官軍擺邊拒<lb/>
守二十五日天明聴得邊墩砲響職督調各路人馬從<lb/>
<pb n="KR2f0020_WYG_015-16b"/>
地名哈喇烏蘓溝爪襲據前哨夜不收張鐸報哨見正<lb/>
南山上敵衆百十餘騎奔邊前來當令官軍兩下夾攻<lb/>
與彼對敵就陣斬獲首級二顆奪獲戰馬三匹中傷軍<lb/>
人王淮等二名比因天晚收兵回營隨准副總兵劉玉<lb/>
手本開稱本年八月二十三日夜二更時分統兵馳至<lb/>
清水營暗門墩沿邊傳接火砲前來督軍至木井墩西<lb/>
空遇㑹暫管遊兵都指揮髙時合兵一處追至本墩東<lb/>
空敵衆約有一百五十餘騎在彼掏墻聴見人馬臨近<lb/>
<pb n="KR2f0020_WYG_015-17a"/>
其衆多半出境一半衝突前來職等督令官軍堵口奮<lb/>
勇撲斫對敵就陣奪獲敵馬頭畜器械等件前敵慌懼<lb/>
奔徃境裏迤南去訖至次日天明襲蹤追至地名火山<lb/>
等處收獲敵馬三匹賊已去逺兵回清水營駐劄及據<lb/>
興武營按伏竒兵把總指揮季連呈稱本月二十三日<lb/>
卯時領兵在於瞭馬山截其歸路至辰時分聴得迤西<lb/>
墩臺放砲一箇即督官軍驟馬馳至古寺墩東空敵衆<lb/>
在彼掏墻㸔見人馬奔徃迤南去訖督令官軍追至地<lb/>
<pb n="KR2f0020_WYG_015-17b"/>
名西亂井與彼對敵奪獲敵馬人口敵噐等件衆見官<lb/>
軍勇猛換馬徃東遯去復追至地名王牢井天晚黒暗<lb/>
就彼下營次日天明爪得敵蹤去逺掣兵回營查得見<lb/>
在奪獲敵馬一十四匹騾子一頭牛五隻傷重倒死敵<lb/>
馬三匹駝二隻被擄男子郭三哇子等五名中傷旗軍<lb/>
王四兒等五名射死軍人王興受等官馬二匹收獲敵<lb/>
噐三十三件合用手本施行又准提督委官暫管寧夏<lb/>
遊兵都指揮僉事髙時手本開稱本年八月二十三日<lb/>
<pb n="KR2f0020_WYG_015-18a"/>
夜二更時分追敵至清水營遇㑹副總兵劉玉合兵一<lb/>
處據木井墩小旗殷大走報敵衆五十餘騎在於本墩<lb/>
東空掏墻疾督官軍到彼其衆多半出境少半衝突前來<lb/>
職等督令官軍齊力射斫就陣斬獲首級一顆奪獲戰<lb/>
馬敵噐等件敵見官軍奮勇不得出邊徃南奔遯次日<lb/>
天明襲蹤追至地名火山等處收獲敵馬前敵換馬去<lb/>
逺天晚收兵清水營防禦查得陣前斬獲首級一顆奪<lb/>
獲敵馬三十一匹見在二十六匹被傷倒死五匹駝一<lb/>
<pb n="KR2f0020_WYG_015-18b"/>
隻男婦藩哇子等一十四名口收獲敵噐敵箭三十六<lb/>
件副枝中傷旗軍髙鐸等六名射死軍人武成等官馬<lb/>
四匹合具手本施行二十六日據鳴沙州棗山墩夜不<lb/>
收劉純報二十四日辰時有同墩夜不收徐子成下墩<lb/>
南空爪蹤行至地名李安子歩口迎遇腹裏迤南敵衆<lb/>
一百餘騎撲來將徐子成斫訖一刀并挑水軍人髙僧<lb/>
加一同捉拴徃東去訖二十七日據紅寺堡地方沙葱<lb/>
溝墩夜不收楊洗報二十五日巳時瞭見腹裏敵衆一<lb/>
<pb n="KR2f0020_WYG_015-19a"/>
百餘騎騎牽馬匹徃東行走本役下墩走報行至地名<lb/>
石板泉被敵將洗原騎紅寺堡站馬一匹搶去二十九<lb/>
日申時據清水營墩直日軍人王士通報接木井墩烟<lb/>
砲前來得此職當即督調各枝兵馬分路追截馳至鎮<lb/>
北墩東空敵衆約有二百五十餘騎在彼掏墻其衆瞭<lb/>
見人馬將近擺列衝突前來職申明號令嚴督官軍齊<lb/>
力奮勇首尾夾擊攻戰中哨正兵官軍斬首一顆右哨<lb/>
遊兵官軍斬首二顆其衆慌懼退徃南行復督官軍追<lb/>
<pb n="KR2f0020_WYG_015-19b"/>
至地名倒塔兒左哨副總兵劉玉督率官軍把總指揮<lb/>
何湧等撲入陣中斬獲首級四顆比因天晚敵已去逺<lb/>
欲要窮追恐墮姦計至二更時分收兵拆墻處所下營<lb/>
次日天明掣兵回營防守隨據督軍把總指揮羅賢呈<lb/>
查得各營官軍斬獲首級七顆奪獲戰馬一十五匹被<lb/>
掠男女張自當等七名口陣亡軍人王玘等二名中傷<lb/>
旗軍舍餘王淮等三十五名射死官軍孫經等下馬一<lb/>
十三匹追敵走死馬六匹收獲敵噐等件二百五十六<lb/>
<pb n="KR2f0020_WYG_015-20a"/>
件副枝九月初一日夜二更時分據廟兒墩夜不收馮<lb/>
遇賢報境裏敵衆一簇約六七十騎驟馬來到本墩西空<lb/>
掏墻隨即舉放火砲前來走報據此當遣暫管遊兵都<lb/>
指揮髙時正兵把總指揮王範各統官軍襲烽前去堵<lb/>
截職同副總兵劉玉統兵繼後五更時分馳至拆墻處<lb/>
所前敵聴見人馬聲勢將近復奔徃南山遯去職督令<lb/>
官軍襲蹤跟追至初二日申時至地名海子等處敵已<lb/>
去逺天晚收兵隨據廟兒墩夜不收吳鐸收送套中走<lb/>
<pb n="KR2f0020_WYG_015-20b"/>
脫男子一名葉三三供係延綏定邊營軍人葉欽男被<lb/>
敵人們都布拉克搶去在營住過五年今年六月跟隨頭<lb/>
兒阿勒呼達勒一千人馬在套住牧浮水過河西山後<lb/>
西番地方搶掠被迤西敵人殺敗一半徃山後迤北逃<lb/>
遯一半從靖邊地方撦木硤浮水過河徃迤南腹裏搶<lb/>
掠被各處人馬殺敗不得出邊三三偷馬二匹藏躱山<lb/>
溝得脫到墩收送前來又准分守中路左㕘將都指揮<lb/>
僉事苖鑾手本開稱本年八月二十六日據黒山夜不<lb/>
<pb n="KR2f0020_WYG_015-21a"/>
收于安走報二十五日酉時瞭見迤西敵衆二蔟約有<lb/>
百十餘騎騎牽馬匹邀趕牛驢來到紅城子水頭駐劄<lb/>
據此本職㑹同遊擊將軍陶文出兵馳至地名王伏山<lb/>
迎據平山鋪墩夜不收孫廷璽走報本日五更時分瞭<lb/>
見迤西敵衆一百五十餘騎近路徃來蘆溝子去訖督<lb/>
兵驟馬追至地名黒羊房其衆瞭見兵馬灰塵臨近丢<lb/>
棄原搶頭畜徃東奔走又督軍馳至膠泥井兵馬追急<lb/>
丢棄男女二名口并夷噐等件復又襲蹤追至花馬池<lb/>
<pb n="KR2f0020_WYG_015-21b"/>
地方長山兒天晚落雨就彼結營次日天明合兵爪襲<lb/>
敵蹤徃駝房迤南逺遯收兵回營查得追敵奪獲被搶<lb/>
男女陳瞎子等二名口牛二百四隻驢一十二頭夷噐<lb/>
等件一十七件副枝走死官軍王濬等官馬三匹合具<lb/>
手本施行初五日據守備靈州指揮同知沙金呈開本<lb/>
年九月初一日夜四更據許直井墩伏哨夜不收晏祥<lb/>
報本日酉時瞭見東北敵衆一百餘騎騎牽馬匹撲到<lb/>
井上飲馬奔徃西南去訖據此當即分遣把總千户韓<lb/>
<pb n="KR2f0020_WYG_015-22a"/>
選帶領有馬官軍二百員名徃大沙井伺敵截殺指揮<lb/>
李真吳俊管領歩軍三百員名聮絡襲追續據把總千<lb/>
户韓選呈稱本月初二日卯時行至上十里墩迎遇小<lb/>
沙井伏空夜不收鄉導李興朱達各報本日天明時分<lb/>
爪見敵衆馬蹤五六十道過路徃亂山兒去訖督令官<lb/>
軍跟蹤徑奔紅栁井黒溝迤西硤口到於地名紅圪坦<lb/>
天晚就彼下營次日五更時分選差夜不收王洪郭自<lb/>
當等先行爪蹤官軍繼後卯時馳至河口瞭見河邊敵<lb/>
<pb n="KR2f0020_WYG_015-22b"/>
衆亂攘浮水過河職等嚴督官軍持刀向前直衝其陣<lb/>
敵人前來迎敵數合就陣前斬獲首級射死敵馬餘衆<lb/>
奔徃東南去訖復督官軍追至地名張湃言井寇已去<lb/>
逺天晚收兵中營堡駐劄查得陣前斬獲首級三顆射<lb/>
死敵馬三匹收獲浮水馬皮渾脫并夷噐六十八件枝<lb/>
中傷軍人于子中等四名初四日掣兵回營防守具呈<lb/>
施行等因各開報到職除将斬獲首級奪獲戰馬駝騾<lb/>
夷噐等件并陣亡中傷有功官軍量為犒勞奪獲被掠<lb/>
<pb n="KR2f0020_WYG_015-23a"/>
牛驢招主認領人口送發寧家外今將獲功官軍備造<lb/>
文册理合呈繳施行等因到臣及據副總兵劉玉㕘將<lb/>
苖鑾都指揮高時守備沙金等各呈報相同又據總兵<lb/>
官杭雄呈亦為前事本年九月初三日據河西賀蘭山<lb/>
宿<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>口出哨夜不收陳伏保報本月初二日酉時瞭見<lb/>
境外敵衆三路約有二三百騎從南近邊徃北行走初<lb/>
四日據白土岡墩夜不收王升伏路鄉導王榮報本日<lb/>
卯時瞭見腹裏敵衆約有三十餘騎從東過路徃西去<lb/>
<pb n="KR2f0020_WYG_015-23b"/>
訖據此職分布坐營指揮曹江把總指揮楊時各統正<lb/>
兵有馬官軍八百餘員名竒兵把總指揮郭鑑官軍三<lb/>
百八十員名在於清水營設伏仍令把總指揮李翰管<lb/>
領無馬官軍五百員名沿邊墩空把截拒守二十七日<lb/>
據坐營指揮僉事曹江呈稱㑹委本職統領正兵有馬<lb/>
官軍五百員名渡河前去清水營㑹合指揮楊時郭鑑<lb/>
等按伏擺邊截殺本月二十日巳時據夜不收蒋得六<lb/>
等報稱爪至地名駝房沙窩見得敵衆新行馬蹤五道<lb/>
<pb n="KR2f0020_WYG_015-24a"/>
戳死馬匹在彼其衆徃西行走據此當分指揮劉勇等<lb/>
官軍於沿邊堵截本職即統有馬官軍一百餘員名襲<lb/>
追至地名石井兒爪見敵衆二騎徃西奔遯職督官軍<lb/>
馳追前敵拚命各持弓箭迎射前來官軍奮勇撲砍就<lb/>
陣斬首二顆奪獲敵馬二匹收獲敵噐敵箭四十一件<lb/>
枝中傷軍人一十七名具呈施行二十八日准分守東<lb/>
路㕘將都指揮僉事劉謹手本開稱九月十八日酉時<lb/>
據石溝驛按伏夜不收張三馳報十七日申時哨見地<lb/>
<pb n="KR2f0020_WYG_015-24b"/>
名雙山兒敵衆二三十騎從西過路徃東行走據此當<lb/>
㑹延綏副總兵趙瑛各統官軍二百餘員名前去襲追<lb/>
及省諭擺邊官軍用心拒守十九日申時馳至地名許<lb/>
直山迎遇前敵二十餘騎呐喊衝突前來職等嚴督官<lb/>
軍持刀向前劈砍就陣斬獲首級二顆敵見我兵勢猛<lb/>
潰散復督官軍追至地名碗者度斬首三顆餘衆奔走<lb/>
天晚黒暗風雨大作就彼下營次日天明爪得前敵蹤<lb/>
跡徑徃西南敗遯欲再追趕馬力不敷收兵定堡駐劄<lb/>
<pb n="KR2f0020_WYG_015-25a"/>
二十一日掣兵回營查得本職部下官軍指揮季潭等<lb/>
斬獲首級三顆奪獲敵馬三匹收獲敵噐一百五件枝<lb/>
重傷官軍劉越等二十五員名射死軍人孟斌等官馬<lb/>
四匹延綏副總兵趙瑛部下官軍劉棟等斬首二顆奪<lb/>
獲達馬二匹射中倒死一匹見在一匹收獲敵噐八十<lb/>
四件枝中傷官軍蕭漢等一十九員名射死軍人齊買<lb/>
兒等官馬一十一匹合具手本施行隨准協守延綏副<lb/>
總兵署都指揮僉事趙瑛手本亦開對陣緣由相同又<lb/>
<pb n="KR2f0020_WYG_015-25b"/>
准分守中路左㕘將都指揮僉事苖鑾手本開稱九月<lb/>
十一日本職統領馬歩官軍前去紅寺堡設伏截殺十<lb/>
二日未時據本堡瞭髙軍人王仲賢報瞭見察家窪墩<lb/>
舉雙煙一把據此當統官軍襲烽馳過本墩迎遇原差<lb/>
鳴沙州城地方哈達蘓墩夜不收常能報本時瞭見夲<lb/>
墩迤北敵衆二十餘騎徃東地名黒嶺岡行走急督官<lb/>
軍襲蹤馳至烽臺墩地方與之對敵就陣斬首一顆射<lb/>
死敵馬一匹餘衆徃北奔走復追至靈州地名紅圪坦<lb/>
<pb n="KR2f0020_WYG_015-26a"/>
水前衆復來衝敵就陣斬首一顆收獲敵馬一匹天晚<lb/>
收兵党千戸井下營次日天明據襲蹤夜不收劉保兒<lb/>
報爪得前蹤俱徃地名白土岡行走馳追間迎遇暫管<lb/>
寧夏遊兵都指揮髙時議料前敵未曽過路必在金積<lb/>
山溝澗潛伏㑹兵捜剿隨據遊兵夜不收李茂報稱爪<lb/>
得舊石溝墩南空馬蹤五道北空馬蹤三道俱各過路<lb/>
徃東去訖本職又㑹都指揮髙時各另統兵分襲敵蹤<lb/>
追剿本職追剿吳家廟溝長流水等處敵衆徑奔東北<lb/>
<pb n="KR2f0020_WYG_015-26b"/>
去逺天晚收兵石溝驛駐劄據中軍指揮王濬呈查得<lb/>
對敵斬獲首級三顆奪獲見在敵馬一匹射中倒死一<lb/>
匹中傷軍人錢山等二名射死軍人田剛等官馬三匹<lb/>
追敵走死軍人周官保等官馬七匹收獲器械弓箭共<lb/>
五十三件副枝行間續據紅寺堡把總千户張從善呈<lb/>
稱原差本堡夜不收陸能王三鄉導王洗前去鳴沙州<lb/>
地方紅桞溝爪探忽遇前敵將陸能王三殺死王洗中<lb/>
傷回營合具手本施行又准委官寧夏遊兵都指揮僉<lb/>
<pb n="KR2f0020_WYG_015-27a"/>
事髙時手本開稱九月十二日夜一更時分據靈州城<lb/>
東南角樓小旗石成報節次烟墩火一把據此隨即統<lb/>
兵襲烽馳至舊石溝兒天明迎遇小鹽池㕘將苖鑾説<lb/>
稱敵衆十騎徃東行去本職爪得前敵過路督令官軍<lb/>
奔馬追襲至地名卾勒郭克齊其衆戳死敵馬一匹在彼<lb/>
又督官軍由蘓哲巴河泥大沙窩跟追約逺四百里天<lb/>
晚恐敵近邊督發指揮馬賢李幹等先統官軍奔邊防<lb/>
備本職於四更時分馳至廟兒墩駐劄十四日天明從<lb/>
<pb n="KR2f0020_WYG_015-27b"/>
地名哈喇烏蘓溝爪襲見有死馬三匹空馬八匹在彼<lb/>
夷噐弓箭埋藏其衆於紅山兒墩東空不知時分用繩<lb/>
弔撦過邊出境去訖合具手本施行又據恊同分守興<lb/>
武營署都指揮僉事吳雲呈據守禦千户所申本月十<lb/>
八日卯時據守南門軍人李義盤詰得男子一名楊六<lb/>
十供年一十八嵗係鞏昌府人失記年月在莊遇敵薩<lb/>
巴沙津搶去在營住過六七年今年跟隨搶我敵人一<lb/>
千有餘浮過黃河被西邊敵人揚巴布殺散内有一百<lb/>
<pb n="KR2f0020_WYG_015-28a"/>
五十餘騎復回過河去了薩巴沙津等衆皆奔邊行走<lb/>
遇見兩邊人馬前來追趕殺散六十等八箇一處又到<lb/>
不知名水頭住下㸔見人馬追來别賊四散不知去向<lb/>
是六十原騎青騸馬一匹乏弱下馬藏躱沙窩内聴得<lb/>
敵人説邊上有人馬擺列不得出邊六十丢棄勞蹄將<lb/>
原戴達㡌藏放懐内徃邊歩走四晝夜到營盤獲得出<lb/>
具呈施行等因各開報到職巻查先為申明舊例請勑<lb/>
各邊守臣防禦邊患事抄䝉提督尚書楊鈞帖前事巳<lb/>
<pb n="KR2f0020_WYG_015-28b"/>
經㑹議遵照分布各該副㕘遊恊守備等官㑹合各枝<lb/>
人馬相機截殺去後今該前因㑹同廵撫都御史林琦<lb/>
議得前項敵衆自去冬入套雖不時分遣輕騎窺伺為<lb/>
因邊備嚴密未敢深犯今却自西浮過黃河侵擾靖邊<lb/>
紅寺等處地方是又前此所無職遵照軍門預先運布<lb/>
方畧調度各枝官兵擺邊拒截連日分襲追剿斬獲首<lb/>
級奪獲戰馬器械敵遂奔潰出邊功雖不多而敵人緣<lb/>
此大剉邊境之患似亦少除但今秋髙馬肥正彼馳騁<lb/>
<pb n="KR2f0020_WYG_015-29a"/>
時月惟恐復來侵擾又經通行鎮屬各該將領等官整<lb/>
㮶兵馬愈加設伏防範相機戰守及照脫走男子楊六<lb/>
十雖稱先年被掠人數却乃隨賊肆惡侵犯比與邊外<lb/>
走回人口不同除將獲功官軍量為激勵外今將獲功<lb/>
緣由理合開坐呈繳施行等因節呈到臣案查先為敵<lb/>
衆入境等事夲年八月二十日午時據守備靖邊地方<lb/>
都指揮同知辛忠差夜不收飛報夲月十八日有河西<lb/>
達衆二百餘騎從本境撦木硤浮渡過河見在本邊住<lb/>
<pb n="KR2f0020_WYG_015-29b"/>
牧等因為照敵衆既入我境必有侵犯搶掠之謀隨經<lb/>
督發鎮守陜西署都督僉事鄭卿固原守備都指揮劉<lb/>
文并行鎮戎所按伏延綏遊擊將軍張鳯各領兵前去<lb/>
追截剿殺猶恐敵人被我官軍追逐奔徃寧夏地方出<lb/>
邊入套當即馬上差人帖仰寧夏中路㕘將苖鑾靈州<lb/>
按伏暫管寧夏遊兵都指揮髙時靈州守備沙金各整<lb/>
㮶人馬差人哨探如遇敵人奔遁前來即便㑹兵剿殺<lb/>
又恐沿邊興武營花馬池一帶只防套内聲息不知腹<lb/>
<pb n="KR2f0020_WYG_015-30a"/>
裏有警失誤截遏亦即馬上差人帖仰花馬池按伏延<lb/>
綏副總兵趙瑛寧夏東路㕘將劉謹興武營恊同都指<lb/>
揮吳雲各整兵相機阻截剿殺復恐敵人因見腹裏并寧<lb/>
夏中路小鹽池等處有備潛從黃河水淺去處浮渡過<lb/>
河奔徃賀蘭山後藏躱又經帖仰寧夏總兵官杭雄量<lb/>
發本城正竒兵馬於河西𦂳闗城堡分布擺列仍量撥<lb/>
兵馬於河東地方駐劄㑹剿及照陜西遊擊將軍陶文<lb/>
統領遊兵見在慶陽山城等處防禦套人本枝兵馬係<lb/>
<pb n="KR2f0020_WYG_015-30b"/>
先具題應援河西之數見今莊浪河西凉州等處敵兵<lb/>
壓境相應調發又經帖仰本官即便統領所部遊兵從<lb/>
萌城小鹽池韋州靖邊等處到於㑹寧安定駐劄待河<lb/>
西有報督發應援倘若中路遇敵即便㑹合㕘將苖鑾<lb/>
等人馬相機剿殺續據都督鄭卿揭帖禀稱本職領兵<lb/>
到於哈喇都設伏間據靖邊守備辛忠原差哈蘓濟架<lb/>
塘夜不收仇喜喜走報二十日辰時敵衆四百餘騎從<lb/>
□木硤浮水過河從先起敵衆舊蹤行走河邊還有敵<lb/>
<pb n="KR2f0020_WYG_015-31a"/>
衆三簇不知其數陸續過河守備辛忠在於達喇齊三<lb/>
角城劄營俟敵向徃跟襲等情得此本職統領守備劉<lb/>
文各枝人馬在於哈喇圗等堡按伏差人爪哨及㑹調<lb/>
遊擊張鳯在於鎮戎所黒水李旺等堡設伏俟敵向徃<lb/>
㑹合截殺誠恐敵衆兵寡不敷戰守乞要發兵䇿應等<lb/>
因又經督發中軍把總都指揮夏欽延綏都指揮瞿江<lb/>
等帶領各枝馬隊官軍一千員名前去㑹合戰守及具<lb/>
題外續據寧夏鳴沙州等處傳報敵衆在鳴沙州紅寺<lb/>
<pb n="KR2f0020_WYG_015-31b"/>
堡等處徃西南行走想是此敵因知腹裏有備奔遁出<lb/>
邊及被沿邊官軍追急仍回腹裏地方逃躱意在乘間<lb/>
出境比因固原守備劉文已陞寧夏遊擊將軍其固原<lb/>
新設㕘將未到隨行本官暫署管固原㕘將事務㑹同<lb/>
延綏都指揮瞿江延綏遊擊將軍張鳯各量帶所部兵<lb/>
馬出邊尋蹤剿殺務抵紅寺兒鳴沙州與寧夏中路官<lb/>
軍聲勢相應庻期成功以靖地方去後今具各呈查得<lb/>
鎮守陜西都督鄭卿下守備靖邊衛都指揮同知辛忠<lb/>
<pb n="KR2f0020_WYG_015-32a"/>
部下二次斬獲首級六顆奪獲敵馬三十六匹收獲敵<lb/>
噐弓箭衣物二百一十六件枝中傷軍人九名射死促<lb/>
死馬一十一匹被敵射死捉去墩軍二名寧夏遊擊將<lb/>
軍劉文部下追敵促死官馬二十一匹陜西遊擊將軍<lb/>
陶文部下追敵促死官馬一十九匹延綏遊擊將軍張<lb/>
鳯部下收獲敵馬一匹追敵促死官馬二十九匹都督<lb/>
鄭卿部下追敵促死官馬五匹寧夏總兵官都督杭雄<lb/>
部下二次斬獲首級五顆奪獲敵馬二十匹收獲敵噐<lb/>
<pb n="KR2f0020_WYG_015-32b"/>
弓箭衣物二百九十七件枝奪獲被搶人口七名口陣<lb/>
亡軍人二名中傷軍人五十四名射死走死官馬一十<lb/>
九匹寧夏副總兵劉玉部下斬獲首級四顆奪獲駝馬<lb/>
牛騾二十八匹隻頭收獲敵噐弓箭三十三件枝奪獲<lb/>
被搶人口五名口中傷軍人五名射死官馬二匹暫管<lb/>
寧夏遊兵都指揮髙時部下斬獲首級三顆奪獲駝馬<lb/>
三十二匹收獲敵噐弓箭三十六件枝奪獲被搶人口<lb/>
一十四名口中傷軍人六名射死官馬四匹寧夏東路<lb/>
<pb n="KR2f0020_WYG_015-33a"/>
㕘將劉謹部下斬獲首級三顆奪獲敵馬三匹收獲敵<lb/>
噐弓箭一百五十件枝中傷軍人二十五名射死官馬<lb/>
四匹花馬池按伏延綏副總兵趙瑛部下斬獲首級二<lb/>
顆奪獲敵馬二匹收獲敵噐弓箭八十四件枝中傷軍<lb/>
人一十九名射死官馬一十一匹寧夏中路㕘將苖鑾<lb/>
部下斬獲首級二顆奪獲敵馬二匹收獲敵噐弓箭五<lb/>
十三件枝中傷軍人二名射死走死官馬一十匹苖鑾<lb/>
又同陜西遊擊將軍陶文奪獲被搶人口二名口牛驢<lb/>
<pb n="KR2f0020_WYG_015-33b"/>
二百一十六隻頭收獲敵噐一十九件走死官馬三匹<lb/>
靈州守備以都指揮體統行事指揮沙金部下斬獲首<lb/>
級三顆收獲敵噐弓箭六十八件枝射死敵馬三匹中<lb/>
傷軍人四名鳴沙州被敵砍傷捉去墩軍二名通共斬<lb/>
獲首級二十八顆奪獲敵馬駝牛一百二十三匹隻頭<lb/>
射死敵馬三匹收獲敵噐衣服弓箭等物九百一十一<lb/>
件枝副奪獲被搶人口二十八名口牛驢二百一十六<lb/>
隻頭陣亡軍人二名中傷官軍一百二十四員名被敵<lb/>
<pb n="KR2f0020_WYG_015-34a"/>
捉去墩軍四名射死走死官馬一百三十八匹除將斬<lb/>
獲首級驗發固原寧夏各鎮收庫有功人員量加犒賞<lb/>
奪獲敵馬給賞原獲功官軍被搶人口查發寧家頭畜<lb/>
照例一半召主給領一半犒賞官軍陣亡并中傷官軍<lb/>
量加優恤夷噐等件貯庫外為照迤北敵衆自去冬踏<lb/>
氷過河一向擁衆在套節據走回人口傳報各稱小王<lb/>
子部下吉納台吉諳達阿布該三枝各有一二萬精兵<lb/>
聲言要行搶掠臣自到陜西以來督行陜西延綏寧夏<lb/>
<pb n="KR2f0020_WYG_015-34b"/>
三鎮將官分布防守節經具題外夲年六月間據走回<lb/>
人口傳報敵衆二萬從黃河迤北水淺去處浮渡過河<lb/>
徃西海尋收額布勒阿爾托蘓邊冦去訖本年七月内<lb/>
荘浪凉州等處果報大勢敵衆俱從本境經過前去西<lb/>
海尋殺留下兵馬數千在各境住牧九月内又據荘浪<lb/>
西寧等處將官傳報前敵到於西海不曾得利遭剉而<lb/>
歸見今大衆仍在荘浪地方五方寺蘆塘等處住伏不<lb/>
時入境侵掠節行各該守臣嚴加隄備及將陜西遊擊<lb/>
<pb n="KR2f0020_WYG_015-35a"/>
陶文延綏遊擊張鳯人馬行令於附近地方按伏聽調<lb/>
應援外今據前因切緣臣分布延寧兵馬於沿邊按伏<lb/>
及行寧夏遊擊㕘將等官於中路邀截陜西大小將官<lb/>
各整兵秣馬在於本境以逸待勞俱為隄備套人恐其<lb/>
踵襲先年故智乘間拆墻入境侵犯腹裏地方不意前<lb/>
項邊冦數百騎乃敢乘夜用渾脫浮水渡河入我内地<lb/>
明是窺我道路探我虚實意圖紏衆侵犯臣發陜西官<lb/>
軍尋襲追殺又行寧夏中路將官㑹剿及沿邊將官把<lb/>
<pb n="KR2f0020_WYG_015-35b"/>
截兩日之間傳檄巳遍而敵在腹裏猶不及知及見我<lb/>
兵將近不暇搶掠倉皇出境節於寧夏官軍對敵俱有<lb/>
斬獲敵馬敵噐委弃道途其幸而不死者多係赤身逃<lb/>
遯又有七八十騎不得出邊仍奔腹裏屢被我軍追逐<lb/>
斬殺墮河而死者甚多是皆仰仗我皇上德威逺被聖<lb/>
武布昭邉將效忠士卒用命以致敵人褫魂䘮魄遯歸<lb/>
其巢彼河套河西之賊聞之其氣必沮地方幸甚臣等<lb/>
幸甚查得陜西將官都督鄭卿等部下功雖不多而官<lb/>
<pb n="KR2f0020_WYG_015-36a"/>
兵未嘗損傷地方並無遭害寧夏地方雖㣲有搶掠即<lb/>
被奪回但邊墻寛漫把守不敷以致拆墻出套者多然<lb/>
斬獲之功足以贖其失防之過而總兵官都督杭雄到<lb/>
鎮方及七日席尚未煖即能提兵過河親臨戰陣督軍<lb/>
殺敵忠勇可嘉稽之衆論此舉雖非竒功而當大敵窺<lb/>
伺之時闗係頗重如䝉乞勑兵部查議照例行廵按陜<lb/>
西監察御史查驗前項首級果係真正敵衆將有功人<lb/>
員早為造册陞賞若有隠匿損傷官軍搶掠人畜等項<lb/>
<pb n="KR2f0020_WYG_015-36b"/>
事情徑自㕘究庻人心有所警勵邊務可以脩舉再照<lb/>
總兵官杭雄等所呈走回人口楊六十係先年被擄人<lb/>
數却乃隨從肆惡侵犯比與邊外走回人口不同一節<lb/>
但本犯雖稱隨敵入境不曾與官軍拒敵又不曾在陣<lb/>
擒獲棄馬逃遯走入邊營似有思歸之志若欲從重究<lb/>
治緣賊營被擄人口頗多無以開其自新之路除行令<lb/>
㑹同廵撫官再審籍貫來厯明白押送寧家收管若審<lb/>
出别有重情另為定奪外緣係敵衆入境官軍斬獲首<lb/>
<pb n="KR2f0020_WYG_015-37a"/>
級奪獲敵馬敵噐事理未敢擅便為此具本專差千户<lb/>
楊評親賫謹題請㫖<lb/>
　　一爲地方賊情事<lb/>
題為地方賊情事嘉靖四年九月二十八日午時據陜<lb/>
西布政司分守闗内道㕘政楊叔通呈本月二十二日<lb/>
據西安府同知王暘禀及據乾州知州趙時禀帖内開<lb/>
本月二十一日辰時分强賊樊紳領馬歩人約有五百<lb/>
餘名各帶弓箭噐械張打旗號將本州四門圍困喊聲<lb/>
<pb n="KR2f0020_WYG_015-37b"/>
殺害本職率領城内居民對敵内有劉起東將賊射傷<lb/>
二人馬一匹賊將城上守把老人李森等二人射傷見<lb/>
今攻圍不退理合禀乞早發兵馬前來救援一州生靈<lb/>
等情先該各道㑹同已將賊首樊紳窩主韓恭等六名<lb/>
口拏獲在縣供該縣地方多有無藉光棍暗行順從先<lb/>
時張勢挾財節經首告取供間今據前因㸔得賊首樊<lb/>
紳合謀結黨已非一日雖稱烏合之衆然當民窮易亂<lb/>
之時若不早為撲㓕恐致蔓延逺近為害不淺况今省<lb/>
<pb n="KR2f0020_WYG_015-38a"/>
城兵馬单弱合無量調邊兵三五百名行令將官一員<lb/>
統領前來隨宜剿殺以安地方等因到臣查得固原等<lb/>
處邊兵俱發各邊城堡按伏防禦見今河套河西俱有<lb/>
大敵窺伺難以掣調隨行鎮守陜西都督鄭卿將西安<lb/>
左前後等衛備冬官軍挑選有盔甲馬匹精銳六百員<lb/>
名行委都指揮孫昌指揮楊茂分領并廵撫衙門跟隨<lb/>
廵邊官軍指揮劉啓等三百員名㑹合撲剿及照廵撫<lb/>
陜西地方右副都御史王藎見在固原議行親督前去<lb/>
<pb n="KR2f0020_WYG_015-38b"/>
調度外為照㕘政楊叔通等呈稱賊首樊紳合謀結黨<lb/>
已非一日各該府州官員不行早為緝捕又不見呈請<lb/>
合于上司作何定奪布按二司分廵分守既知有前項賊<lb/>
情亦未聞督併軍衛有司官員設法挨拏究治直待聚<lb/>
集人衆攻圍州城射傷人命方纔告急請兵俱難辭責<lb/>
但舊官俱已去任見今分廵分守俱係新任官員到任<lb/>
未乆似宜責效將來切緣各府州縣地方俱有賊盗時<lb/>
出剽掠若不早為撲滅將來結聚蔓延之患難保必無<lb/>
<pb n="KR2f0020_WYG_015-39a"/>
又經通行都布按三司並闗内道分廵官嚴督軍衛有<lb/>
司整㸃城操官軍舍餘民壮機兵快手鄉導人等各置<lb/>
備弓矢噐械隨處把截防守如遇官軍到彼指引道路<lb/>
㑹合擒剿務期盡絶以靖地方再照腹裏賊情比之外<lb/>
寇不同中間多係無知愚民聴人哄誘誤陷賊黨軍馬<lb/>
一臨未免玉石俱焚情有可憫已行各司轉呈廵撫衙<lb/>
門設立賞格出給告示曉諭但能悔罪自首與免本罪<lb/>
查發寧家聽其家屬里老隣佑保管不許仍前為非有<lb/>
<pb n="KR2f0020_WYG_015-39b"/>
能擒獲賊徒或引官軍拏獲賊衆者分列等第從重給<lb/>
賞示出之後果能自相解散免致濫及若為惡不悛敢<lb/>
與官軍拒敵痛加誅剿毋得姑息都布按三司仍行闗<lb/>
西闗南二道分廵分守防守等官嚴加防範如遇前賊<lb/>
遁入各境一體督軍捕剿去後緣臣廵視各邊防禦外<lb/>
患住止不常相離省城地逺難以遥制此後賊情緩急<lb/>
聴鎮廵官指授方畧督屬捕剿及有功失事人員徑自<lb/>
查奏外緣係地方賊情事理為此具本順差舍人張偉<lb/>
<pb n="KR2f0020_WYG_015-40a"/>
親賫謹具題知<lb/>
　　一為地方賊情事<lb/>
題為地方賊情事嘉靖四年十一月初三日據陜西都<lb/>
布按三司掌印左布政使等官宋冕等呈為萬分𦂳急<lb/>
賊情攻圍城池射傷人命等事㑹問得犯人樊紳招年<lb/>
四十三嵗係陜西西安府乾州善政里民故父樊友義<lb/>
存日娶故母胡氏生紳并巳獲弟樊綬樊緯紳娶已獲<lb/>
妻劉氏生男樊二漢即樊世家樊世秉樊五漢樊六漢<lb/>
<pb n="KR2f0020_WYG_015-40b"/>
已獲故樊世甫未獲樊世全已獲女樊采貴樊登貴樊<lb/>
綬娶巳獲妻張氏生姪樊慶元未獲樊小慶樊瞎子樊<lb/>
緯娶已獲妻丘氏生見監姪樊小湯與紳獲故義男樊<lb/>
書童俱同居住過正德五等年月日不等紳父母俱故<lb/>
附葬祖墳後紳習學隂陽不合因而妄揣福禍及節遇<lb/>
失記姓名遊方僧道各不合妄言紳口大容拳舌頂鼻<lb/>
尖兩目見耳非常貴相紳聴信在心失記月日紳徃醴<lb/>
泉縣探看未到妻父劉武在途相得縣北地名武崗山<lb/>
<pb n="KR2f0020_WYG_015-41a"/>
前未到不知情民郭合地内龍脉豐盛是箇後出帝王<lb/>
形局紳回還不合向樊綬樊緯商說人多相我大貴只<lb/>
是理的父母不停當我見武崗山前有塊地甚好葬後<lb/>
必出帝王可將父母移葬等語樊綬等各不合依聴正<lb/>
德七年二月十五日同紳將父母屍骸掘出暗葬前地<lb/>
以後人口興旺家業漸増正德十一等年月日不等有<lb/>
真定府定州未獲遊方道士辛自然在夲州已獲罷吏<lb/>
張合家歇住相靣賣藥紳請伊來家相靣伊亦不合妄<lb/>
<pb n="KR2f0020_WYG_015-41b"/>
言紳靣方耳大口中容拳舌至於凖兩目見耳及妄言<lb/>
妻劉氏左目重瞳俱是大貴之相并將伊身藏妖書三<lb/>
册假名連經送紳不合收㸔内開後朝人主姓字是箇<lb/>
魚兒變成是箇樊字紳心喜恱打發辛自然去訖及有<lb/>
陜州未獲失記名陳道士不合將透天妖書一夲傳與<lb/>
紳不合收看上言厯代興廢以物𩔖姓及内圖畫傳形<lb/>
亦似箇樊字以此紳自信必有大貴隂生逆謀嘉靖三<lb/>
年八月内有未獲山西蒲州秦韶徃鳯翔府賣藥經過<lb/>
<pb n="KR2f0020_WYG_015-42a"/>
夲州來到胡秀務内買酒食飲間紳亦到彼飲酒因與<lb/>
秦韶講論天文紳就不合問秦韶近年星變如何秦韶<lb/>
不合回說自古帝王興廢周聚於房漢聚於東井唐聚<lb/>
於尾箕宋聚於奎今聚於營室及妄言此乃革命之時<lb/>
紳愈加喜恱逆謀日固厚待秦韶去訖嘉靖四年正月<lb/>
内紳不合向樊綬樊緯商謀要成大事須得好漢扶助<lb/>
我訪得已獲歇案强賊楊朴并民張合未獲醴泉縣董<lb/>
漢已獲故叚廷玉趙鬍子即趙得𤣥俱是平日通曉武<lb/>
<pb n="KR2f0020_WYG_015-42b"/>
藝有謀好漢你可去邀請來家商議樊綬等不合依聴<lb/>
邀請楊朴等前來紳就不合說稱我看天書内載後朝<lb/>
人主姓樊又常遇人都說我是真人當有天分咱們同<lb/>
心招集四方人馬約日起手成了大事同享富貴等語<lb/>
夲月内楊朴在於涇陽縣已獲民韓恭家教伊巳獲男<lb/>
韓綸獲故韓緒拳棍楊朴不合密向韓恭并伊巳獲男<lb/>
韓經韓紳與韓綸韓緒詐說有箇真人樊紳你可供養<lb/>
他日後有好處韓恭等各不合與韓緒聴從本年四月<lb/>
<pb n="KR2f0020_WYG_015-43a"/>
失記的日楊朴呌同紳到韓恭家内伊明知紳等謀反<lb/>
不合備酒管待留住三日紳要娶伊在官孫女韓金兒<lb/>
做妾因先巳許人為婚未允韓恭不合故將紳等縱放<lb/>
韓綸韓經韓紳各不合與韓緒各不行首官夲年六月<lb/>
内本州知州趙時訪知前情不合不行申報合于上司<lb/>
緝拏致紳等逃躱蒙將家属行拘到官責令挨拏紳等<lb/>
不獲本年七月内紳到三原縣趙得𤣥殺羊備酒與紳<lb/>
并李恕徐彦釗等食飲紳將披肩一領白黒手帕共十<lb/>
<pb n="KR2f0020_WYG_015-43b"/>
三連俱交趙得𤣥收寄伊不合隨紳於本年八等月日<lb/>
紳與楊朴董漢張合叚廷玉趙得𤣥樊綬樊緯等向各<lb/>
紏合到已獲楊大用即楊大學侯瓉李儒王寧張萬良<lb/>
王紳楊學任昇黄教福殷克恭陳朝用王喜朋牛閏任<lb/>
守經薛添雲趙從政王三橋即尹三聘王朝用即霍文<lb/>
朝梁闗魏添林何仲實王饌何萬良商錦王河王萬良<lb/>
王奉禄表姪王廷薦王廷真王廷用康從仁嚴小保李<lb/>
洪朱柰朱邦彦翟文孝何彦章王廷相王經何竹僧陳<lb/>
<pb n="KR2f0020_WYG_015-44a"/>
邦靖武固馬江僧甯元惠王恕李買買李廷甫李萬胡<lb/>
穆鸞趙廷美獲故習宰安邦占董大吉李經李雲陳虎<lb/>
楊道兒李鶴尹朝楊寛杜添得楊可李世相趙廷表李<lb/>
恕樊世鉞李朝用吳杲樊杲楊瓚季宗憲董大士任才<lb/>
脩㓜張琰并斬首張彦禮梁再禮董朝卿侯朝弼李世<lb/>
曾王臣王進忠王進孝王琢王廷甫王奉王廷佐楊孝<lb/>
王舉未獲侯瓚男侯卿本州王鎮王廷佑王守爵王廷<lb/>
舉王廷保楊牌兒胡周胡車子馬大千楊仲其任慶任<lb/>
<pb n="KR2f0020_WYG_015-44b"/>
良任隆胡釗胡月胡添續董蘆劉改年董三哥醴泉縣<lb/>
趙景仁李宗政興平縣傅鎮并男傅爵傅拴拴傳浩浩涇<lb/>
陽縣王伏一陳馬禄趙從仁劉彦虎趙倫陳順陳訓三<lb/>
原縣馬老人張天爵鳯翔府東闗王文舉麟遊縣王採<lb/>
失記州縣侯彦章陳師張道士楊世勲嚴景和王守奉<lb/>
何道江何道全王慶即惠慶韓辰賈文學侯先生侯𤣥<lb/>
張紀劉朝陽徐彦釗史景泰趙廷璽孟夀沈花剌麻和<lb/>
尚王文張文學馬裁縫翟文章翟鉞楊道士王紀劉世<lb/>
<pb n="KR2f0020_WYG_015-45a"/>
隆翟廷章謀說紳是真人當有天分目下起手先破乾<lb/>
州殺了知州壓服人心後取陜城就定天下各封官爵<lb/>
有功者功陞無功者折賞又恐各人俱係臨時紏合不<lb/>
無陽順隂違恐事難成楊朴又不合向紳謀說既幹大<lb/>
事須改年號并加封衆人官爵方好行事衆議推紳偽<lb/>
號大中天武年就將樊綬偽封平王樊緯熙王樊世家<lb/>
大太子樊世秉雍王樊世甫隋王樊世全樊五漢樊六<lb/>
漢樊慶元樊小慶樊瞎子樊小湯俱因㓜小未封并偽<lb/>
<pb n="KR2f0020_WYG_015-45b"/>
封楊朴董漢俱大將軍張合趙得𤣥俱總兵叚廷玉指<lb/>
揮及造大中令全家免戮殺傷者抵罪返坐等語用木<lb/>
板書寫翻刋及用白三梭布剪碎刷印一千餘張掜名<lb/>
號帖分與楊朴等各藏挐到於各處紏合人衆仍詐說<lb/>
着王伏一前去大同㑹取反軍五六千名陳師在潼闗<lb/>
外約兵及將鳯漢銀兵亦取五千名内令三百名著王<lb/>
採假裝米車夾帶鐵斧三百把俱暗進省城各處兵齊<lb/>
成此大事不難等項虛言楊大學楊世勲等各被惑亂<lb/>
<pb n="KR2f0020_WYG_015-46a"/>
亦不合與張彦禮等各聽從紳就不合又將楊大學翟<lb/>
文孝俱偽封都指揮朱奈張琰俱指揮朱邦彦千户其<lb/>
餘張紀等俱亦偽封官爵當令楊朴董漢張合侯瓚叚<lb/>
廷玉趙得𤣥樊綬樊緯等各將前項號帖分散不等楊<lb/>
道兒二十二張何仲實何萬良各二十張侯先生王守<lb/>
奉各一十二張何道江何道全各一十張楊世勲六張<lb/>
韓辰三張侯𤣥王饌商錦惠慶叚廷玉賈文學各二張<lb/>
嚴景和一張先從謀今出首在官王璣三十八張其餘<lb/>
<pb n="KR2f0020_WYG_015-46b"/>
毎人各一張何仲實等各不合執前號帖前徃涇陽三<lb/>
原等處紏人分散訖本年九月失記的日紳令張合進<lb/>
州暗約王廷薦王廷真王廷用康從仁李雲李經安邦<lb/>
占董大吉習宰俱伏藏在内候人馬到日從南門領人<lb/>
出應王廷薦等各不合與李雲等依聽李雲等各備鐵<lb/>
斧王廷薦備馬刀等候本月十五日紳同樊綬樊緯樊<lb/>
世家樊世秉樊世甫董漢楊朴趙從政王寧劉彦虎李<lb/>
儒翟文孝趙得𤣥趙蘭朱柰張琰朱邦彦楊道兒張紀<lb/>
<pb n="KR2f0020_WYG_015-47a"/>
賈文學王紀楊大學劉世隆張萬良任昇孟夀沈花剌<lb/>
麻和尚王文陳邦靖趙廷璽趙廷美張文學馬裁縫翟<lb/>
廷章翟鉞等俱到王鎮家内殺羊整酒㑹飲約日起手<lb/>
本月内有涇陽縣未到民劉臣等將紳等非為情由告<lb/>
䝉廵撫王都御史批行分廵闗内道王僉事㑹同分守<lb/>
楊㕘政案行本府撫民同知王暘緝挐及行本州操練<lb/>
兵快嚴謹城門本月失記的日紳到侯瓚家伊將老䑕<lb/>
皮馬一匹與紳騎坐本月十四日紳同楊朴陳訓并失<lb/>
<pb n="KR2f0020_WYG_015-47b"/>
記名二名各騎馬匹懸帶弓箭仍到韓恭家紳自稱我<lb/>
是教主你將韓金兒與我為妾罷韓恭不合聽允又不<lb/>
合將紳等故縱在官武廷美知証紳等執帯弓箭鎗刀<lb/>
等噐分騎馬匹并一半歩行俱到盩厔縣祖庵宮内㑹<lb/>
齊有已獲知情住持齊宗學道士齊明竒并地方火甲<lb/>
薛厚李勝宗趙藻安錫李朝宗各亦不合與獲故住持<lb/>
王宗珮各不行首官撲捕紳等又不合將前偽造號帖<lb/>
復刷印收挐隨路紏人及不合乘機强搶未到民何雄<lb/>
<pb n="KR2f0020_WYG_015-48a"/>
羊三隻并將伊左肐膊打折楊朴到家將伊在官妻王<lb/>
氏送到巳獲知情彭章彭斌家内各不合窩住及不合<lb/>
將楊朴故縱去訖紳亦令妻劉氏引男女樊五漢樊六<lb/>
漢樊采貴樊登貴俱到侯瓚家有伊未到另居男侯相任<lb/>
山西絳縣典史伊男婦在官趙氏從任所回還在於省<lb/>
城柴市居住侯瓚不合令在官家人侯保亦不合依聴<lb/>
將劉氏等送與趙氏不合知情藏住後侯保見得挨挐<lb/>
急𦂳不合將樊采貴轉送知情在官趙剛家及引領劉<lb/>
<pb n="KR2f0020_WYG_015-48b"/>
氏樊五漢等到未到不知情毛鬍子家樊綬亦將伊妻<lb/>
張氏同趙廷美送到巳獲李廷禄家趙剛李廷禄各不<lb/>
合不行出首與毛鬍子各容藏住李廷禄义不合將樊<lb/>
綬故縱去訖今未到白景㑹見証紳等行由巳獲王永<lb/>
康胡廷用劉竒張文舉李銳李廷章田經翟東圎隆真<lb/>
成髙千未獲馬良各家經過王永康等各明知紳等謀<lb/>
反情由各不合置備羊酒飲食與紳等食用各又不合<lb/>
將紳等故縱去訖在官地方總甲人等任敖田充張英<lb/>
<pb n="KR2f0020_WYG_015-49a"/>
張仲進李海單僧張瓚孟榮馬仕花彭閏張讓何彪宋<lb/>
憲楊琥李世琢趙廷章馬臣賈杲趙佐彭斌彭章馬彦<lb/>
章趙廷資侯憲胡昶各不合知情不行首官撲捕紳同<lb/>
楊朴等各又不合隨路刼搶興平縣未到失主楊梅張<lb/>
時福青綿布四匹白綿布二匹白靴一雙并不知名人<lb/>
驢六頭騾一頭及夲州未到失主趙奉岐趙奉義等馬<lb/>
匹騾驢銀兩衣服布匹不等各分騎收挐花費趙奉岐<lb/>
等各將被搶情由各告夲州行間本月二十一日紳同<lb/>
<pb n="KR2f0020_WYG_015-49b"/>
楊朴張合侯卿叚廷玉趙得𤣥董漢樊緯樊世秉樊世<lb/>
家樊世用樊慶元樊書童楊大學李儒王寧張萬良王<lb/>
紳楊學任昇黃教福殷克恭陳朝用王喜朋牛閏任守<lb/>
經薛添雲趙從政尹三䀻梁閏霍文朝魏添林王饌何<lb/>
萬良商錦嚴小保李洪朱奈朱邦彦翟文孝何彦章王<lb/>
廷相王經何竹僧武固馬江僧甯元惠王恕李買買李<lb/>
廷甫李萬胡穆鸞趙廷美陳虎楊道兒李鶴楊寛楊可<lb/>
李世相張彦禮梁再禮董朝卿侯朝弼李世曾王臣王<lb/>
<pb n="KR2f0020_WYG_015-50a"/>
進忠王進孝王琢王廷甫王奉王廷佐楊孝王舉楊世<lb/>
勲嚴景和王守奉何道江何道全惠慶韓辰賈文學侯<lb/>
先生侯𤣥張紀王鎮劉朝陽徐彦釗史景泰趙廷璽孟<lb/>
夀沈花剌麻和尚王文張文學馬裁縫王伏一陳師王<lb/>
採翟文章楊道士劉彦虎王紀劉世隆翟廷章翟鉞王<lb/>
廷佑王守爵王廷舉王廷保楊牌兒胡周馬大千楊仲<lb/>
其胡車子任慶任良任隆胡釗胡月胡添續董蘆劉改<lb/>
年董三哥趙景仁李宗政傅鎮傅爵傅拴拴傅浩浩陳<lb/>
<pb n="KR2f0020_WYG_015-50b"/>
馬禄趙從仁趙倫陳順馬老人張添爵張道士王文舉<lb/>
陳訓侯彦章等各不合執帶弓箭鎗刀各項器械分騎馬<lb/>
騾張打原造大中令旗號就自本村起手沿途將在官<lb/>
趕集行路并收割田禾董芬尹萬胡甯世文及不知名<lb/>
人共約有二百餘名强擄跟隨俱到本州東門外攻城<lb/>
將闗廂内草車用火舉焚要行燒門及用箭射傷守城<lb/>
老人李森等彼有王廷薦王廷真王廷用康從仁董大<lb/>
吉安邦占習宰李雲李經俱到城上站立要得驚散守<lb/>
<pb n="KR2f0020_WYG_015-51a"/>
城人等各不合髙聲詐説城門巳被衆賊攻開了伱們<lb/>
還在城上做甚麽等語被趙知州聽知當即差人挐獲<lb/>
監候先因趙知州奉到守廵楊㕘政王僉事明文隄備<lb/>
預將城門堵塞并城上防禦人衆攻打不開及被吏劉<lb/>
啓東楊邦獻民快黎廷真等將董漢楊道兒李廷甫俱<lb/>
各射傷紳等慌惧將人馬移於城南住劄因而退遯原<lb/>
擄人衆各即奔散去訖張合等各將號帖燒毁無存隨<lb/>
該本州并盩厔等縣各具由申䝉提督軍務楊尚書鎮<lb/>
<pb n="KR2f0020_WYG_015-51b"/>
守晏太監廵撫王都御史廵按鄭御史清軍王御史并<lb/>
鎮守鄭總兵各督令布政司掌印宋布政都司掌印周<lb/>
都指揮按察司掌印張副使闗内道守廵楊㕘政王僉<lb/>
事西安府趙知府各督發同知等官王暘等指揮等官<lb/>
把鉞等各領官軍兵快兼程分投追剿又䝉廵按鄭御<lb/>
史出給告示通行曉諭諸色人等有能擒獲賊首一名<lb/>
者賞銀一百兩脅從一名者賞銀二十兩數内賊犯有<lb/>
能擒獻者一體給賞若有被脅强逼上盗就能改過投<lb/>
<pb n="KR2f0020_WYG_015-52a"/>
降者通免其罪及委都指揮張鎬率領官軍一千員名<lb/>
分投截剿及䝉廵撫王都御史㑹同提督鎮守衙門議<lb/>
立賞格獲紳賞銀三百兩餘賊三十兩亦通行告示曉<lb/>
諭并䝉守廵楊㕘政王僉事預料紳等窮冦必徃漢中<lb/>
深山窮谷隠藏及或突出鄖陽湖廣等處號召無賴扇<lb/>
動愚民釀成大患具由呈䝉撫按衙門准給文前去漢<lb/>
中府着落廵捕廵檢于鰲并府衛所州縣掌印廵捕等<lb/>
官多方用計擒挐紳等及分布指揮把鉞張鵬等率領<lb/>
<pb n="KR2f0020_WYG_015-52b"/>
官軍三百員名前去郿陽等縣一帯地方襲捕千戸王<lb/>
相宋沉郭良穆希周葛宇領官軍五百員名在於盩厔<lb/>
縣通賊要路堵截指揮鄭養民等官軍二百員名駐劄<lb/>
乾州以防奔衝又䝉守廵楊㕘政王僉事親詣乾州興<lb/>
平武功盩厔縣等處督率官軍民快人等四散追剿管<lb/>
屯桑僉事又與分守楊㕘政按臨涇陽縣訪知韓恭等<lb/>
將女許紳等情差兵快將韓恭韓經韓綸韓緒韓金兒<lb/>
武廷美并韓經在官妻魏氏與同叚廷玉李鶴田經俱<lb/>
<pb n="KR2f0020_WYG_015-53a"/>
先後挐送按察司監問本州知州趙時部下擒獲張合<lb/>
陳虎杜添得胡廷用康從仁李雲樊書童馮仕花并王<lb/>
恕在官父王世昌趙廷表李世琢楊寛楊可李世相穆<lb/>
鸞劉琦并楊大學在官男楊錦僧姪楊馬湖及挐住董<lb/>
芬李奉興平縣縣丞鄭濟部下擒獲彭章李買買馬江<lb/>
僧張文舉彭閏張讓彭斌何虎何彦章王廷相王永康<lb/>
王經尹朝何竹僧何萬良翟東圓隆真成醴泉縣主簿<lb/>
侯㑹部下擒獲李廷甫李萬胡李洪李廷禄李廷章李<lb/>
<pb n="KR2f0020_WYG_015-53b"/>
銳商錦嚴小保趙廷章陳邦靖甯元惠趙廷資武功縣<lb/>
知縣姜恩部下擒獲董大士李宗憲盩厔縣知縣王聘<lb/>
部下擒獲吳茂王宗珮齊明竒齊宗學并朱柰朱邦彦<lb/>
翟文孝何彦章王廷相王經何竹僧號帖捜獲并騾一<lb/>
頭□刀三把斧一把弓三張箭十枝及將在官各賊家<lb/>
属劉琦妻程氏董三哥妻陳氏董蘆妻韓氏王進孝妻<lb/>
張氏王進忠妻馮氏王世昌妻楊氏王恕妻賈氏王廷<lb/>
佐妻周氏任守經弟任倫傅鎮妻袁氏何仲實母王氏<lb/>
<pb n="KR2f0020_WYG_015-54a"/>
何彪家屬何景賢何廷義李廷禄家屬李丁良李血子<lb/>
李可李錫李宗憲等家屬祝氏李武李保女李喚真強<lb/>
氏陳邦靖家屬陳邦寧陳芳商錦家屬商學俱捉送乾<lb/>
州并盩厔等縣監候及趙時部下斬獲楊孝張彦禮梁再<lb/>
禮董朝卿侯朝弼李世曾王臣王進忠王進孝王琢王<lb/>
廷甫王奉王廷佐王舉六十四名首級各一顆驗發該<lb/>
州收貯安邦占董大吉脩幻任才習宰李經陳虎樊書<lb/>
童楊瓉尹朝楊道兒等俱在監病故相埋訖楊參政王僉<lb/>
<pb n="KR2f0020_WYG_015-54b"/>
事將斬獲首級同騾頭刀斧弓箭等噐俱發乾州查收<lb/>
及將張合等審供連人呈解撫按衙門批發按察司㑹<lb/>
同都布二司究審招報侯瓚在官族人侯宗侯合將伊<lb/>
同謀助馬情由首告咸陽縣挐獲收監本月二十二日<lb/>
紳與樊綬董漢楊朴等到於郿縣地方湯浴等處衆議<lb/>
紳等先去鳯漢一帯㑹合趙從政趙廷璽俱徃涇陽樊<lb/>
綬徃三原各再紏人二十六日樊綬前來趙從政家歇<lb/>
宿趙從政出外紏人不在本月二十七日䝉同知王暘<lb/>
<pb n="KR2f0020_WYG_015-55a"/>
密差民快趙尚德郭彦名趙尚仁等將樊綬捉獲及差<lb/>
呼文寛劉紞張虎等將翟文孝朱奈朱邦彦趙得𤣥張<lb/>
琰并趙得𤣥已獲男趙蘭楊朴妻王氏亦各捉獲俱送<lb/>
夲官審問王璣尹萬胡各將紳謀反及侯瓚男婦窩住<lb/>
紳家口情由首䝉廵按鄭御史差長安縣主簿楊元明<lb/>
咸寧縣典史白應舉將樊采貴陳氏趙剛并伊在官弟<lb/>
趙完并提取侯瓚同伊在官男侯憲及左衛指揮田鑑<lb/>
將紳妻劉氏并樊五漢樊六漢樊登貴等俱挐送按察<lb/>
<pb n="KR2f0020_WYG_015-55b"/>
司監候又䝉提督鎮守撫按等衙門督發官軍六百員<lb/>
名責令都指揮孫昌統領擒剿并再催督各司掌印守<lb/>
巡兵備廵捕等官督捕嚴𦂳及各要害去處又俱有人<lb/>
馬紳等不得沿途紏人各四散逃走隨將前項妖書燒<lb/>
毁無存夲月二十八日紳與楊朴樊緯樊世家樊世秉<lb/>
樊慶元樊世甫李儒張萬良楊大學王紳楊學任昇王<lb/>
寧黃教福王喜朋牛閏任守經殷克恭薛添雲陳朝用<lb/>
尹三䀻梁闗王朝用魏添林趙從政共二十六人行至<lb/>
<pb n="KR2f0020_WYG_015-56a"/>
苦竹隘口廵檢于敖先因守廵楊㕘政王僉事呈䝉撫<lb/>
按衙門案驗督伊聚齊銀兵按伏要路以防奔突并張<lb/>
都指揮差人飛送廵按告示到彼夲官整㸃銀兵總甲<lb/>
趙安等五百名將紳等二十六人對陣擒獲并收獲原<lb/>
刋偽號大中令印板及遁甲兵書隂陽雜書同散號簿<lb/>
籍共七夲五色線縧一條鍍金頂大㡌一頂紅褐比甲<lb/>
二件馬騾二十四匹大小刀六把鬼頭刀二把弓箭五<lb/>
副䕶膝一副舊衣服三件鎗一根申報楊㕘政王僉事<lb/>
<pb n="KR2f0020_WYG_015-56b"/>
通行開報訖夲年十月内王同知將樊綬翟文孝等取<lb/>
供及追出各原領號帖闗府申䝉撫按衙門俱批行按<lb/>
察司公同都布二司各掌印官審問未獲賊犯通行緝<lb/>
挐有功有罪人員通行查問隨有各犯户人張文政張<lb/>
許李廷用趙景文單禮張銳張奉孟仲季楊鐸趙錦各<lb/>
家人衆不一各另將張英張文廣張仲進李海單僧張<lb/>
瓚張琰孟榮楊虎并趙從政家屬趙世傑妻髙氏趙廷<lb/>
美家屬趙顔張紀妻鄒氏趙廷資父趙景賢趙廷美妻<lb/>
<pb n="KR2f0020_WYG_015-57a"/>
李氏俱捉送鄉官穆知縣一同解送按察司首明收問<lb/>
西安前衛魏指揮亦將趙得𤣥在官男趙五兒捉審趙<lb/>
五兒招出李恕髙千徐彦釗及將伊伯趙𤣥并民馬善<lb/>
不合讐攀在内取供連人呈送都司轉解廵按衙門併<lb/>
發本司將趙五兒監侯李恕懼罪自縊身死本司將髙<lb/>
十馬善趙𤣥同徐彦釗在官弟徐廷相挐獲及將在官<lb/>
李恕以同姓名并右䕶衛將在官無干僧人海添義净<lb/>
守門百户李漢將在官辛師顔作辛自然各混挐俱挐<lb/>
<pb n="KR2f0020_WYG_015-57b"/>
送本司監問本月十一日于鰲等將紳等并馬騾書集<lb/>
板片等物俱解楊㕘政王僉事處轉解鎮守撫按衙門<lb/>
俱批據夲司與同前獲各犯㑹審内李雲叚廷玉韓緒<lb/>
張琰趙得𤣥李鶴杜添得楊寛楊可李世相李宗憲樊<lb/>
世甫趙廷表俱陸續在監病故相埋訖今䝉三司掌印<lb/>
等官通將紳等一千人巻弔取到官連日公同㑹審得<lb/>
紳與弟樊綬樊緯謀反情真楊朴張合段廷玉趙得𤣥<lb/>
董漢俱係原謀其餘楊大學等一百六十六名原謀不<lb/>
<pb n="KR2f0020_WYG_015-58a"/>
與俱係臨時從謀家衆委不知情内張琰等又係各家<lb/>
衆人恐懼連坐同捕送官韓恭等一十三名俱知情故<lb/>
縱趙剛等三十六名止是知而不首董芬尹萬胡甯世<lb/>
文委係中途被擄及李恕辛師顔委因姓名相同海添<lb/>
義净馬善委無相干原報印一顆即係偽造大中令印<lb/>
板除將獲功人役量行賞犒供明武廷美等先行省發<lb/>
外將紳等取問罪犯一百四十二名口樊綬年三十四嵗<lb/>
樊緯年三十嵗張合年三十嵗楊朴年三十五嵗王紳<lb/>
<pb n="KR2f0020_WYG_015-58b"/>
年三十三嵗穆鸞年三十二嵗王恕年二十八嵗薛添<lb/>
雲年三十八嵗楊學年五十一嵗王廷用年三十三嵗<lb/>
王廷薦年二十六嵗王廷真年二十九嵗殷克恭年二<lb/>
十嵗楊馬胡年一十六嵗王世昌年六十嵗梁闗年二<lb/>
十二嵗習相年二十五嵗康從仁年二十二嵗嚴小保<lb/>
年一十六嵗趙廷資年四十嵗胡昶年三十三嵗胡廷<lb/>
用年二十嵗李世琢年二十二嵗馮仕花年一十七嵗<lb/>
楊錦僧年一十八嵗任守經年一十八嵗劉竒年三十<lb/>
<pb n="KR2f0020_WYG_015-59a"/>
嵗馬臣年三十嵗王喜朋年一十七嵗宋憲年六十嵗<lb/>
賈杲年四十五嵗趙世傑年二十五嵗張英年五十五<lb/>
嵗趙廷美年四十五嵗趙顔年六十嵗楊大學年四十<lb/>
八嵗樊世家年二十嵗樊世秉年一十八嵗任守倫年<lb/>
一十七嵗王饌年二十五嵗係乾州民何竹僧年二十<lb/>
嵗馬彦章年一十七嵗張讓年二十五嵗趙佐年五十<lb/>
嵗王寧年一十九嵗李買買年一十八嵗張文舉年三<lb/>
十八嵗習東年四十五嵗真成年二十七嵗彭閏年六<lb/>
<pb n="KR2f0020_WYG_015-59b"/>
十五嵗彭章年五十五嵗彭斌年五十二嵗何仲實年<lb/>
二十九嵗何萬良年三十五嵗何彪年六十嵗王永康<lb/>
年三十八嵗王廷相年四十嵗王經年三十七嵗馬江<lb/>
僧年二十嵗任敖年三十嵗田充年五十嵗李得才年<lb/>
六十嵗俱興平縣民翟文孝年三十五嵗楊琥年六十<lb/>
嵗孟榮年一十八嵗張瓚年五十五嵗李儒年三十四<lb/>
嵗李海年二十嵗朱邦彦年二十一嵗單增年六十嵗<lb/>
趙廷章年二十一嵗韓恭年六十三嵗韓綸年二十嵗<lb/>
<pb n="KR2f0020_WYG_015-60a"/>
韓紳年三十七嵗韓經年五十嵗田經年五十一嵗武<lb/>
固年五十八嵗牛閏年一十七嵗趙從政年三十三嵗<lb/>
陳朝用年三十三嵗俱涇陽縣民黃教福年三十嵗李<lb/>
銳年五十七嵗李洪年一十九嵗李萬胡年二十嵗李<lb/>
廷章年五十五嵗李廷甫年二十六嵗李廷禄年三十<lb/>
五嵗陳邦靖年三十嵗甯元惠年三十嵗俱醴泉縣民<lb/>
王奉禄年三十八嵗王河年三十六嵗侯瓚年六十五<lb/>
嵗侯保年二十五嵗侯憲年二十二嵗俱咸陽縣民張<lb/>
<pb n="KR2f0020_WYG_015-60b"/>
萬良年四十嵗任昇年四十嵗趙蘭年三十三嵗何彦<lb/>
章年三十嵗俱三原縣民魏添林年二十嵗山東兖州<lb/>
民商錦年七十五嵗商學年二十嵗西安前衛軍餘趙<lb/>
剛年三十五嵗長安縣民尹三䀻年十八嵗霍文朝年<lb/>
三十嵗王萬良年二十嵗朱柰年三十嵗圓隆年二十<lb/>
五嵗髙千年四十嵗張仲進年三十嵗薛厚年三十四<lb/>
嵗李勝宗年六十嵗趙藻年三十嵗安錫年四十二嵗<lb/>
李朝京年四十二嵗齊宗學年五十嵗齊明竒年三十<lb/>
<pb n="KR2f0020_WYG_015-61a"/>
二嵗李武年三十嵗陳邦寧年二十嵗陳芳年三十嵗<lb/>
俱盩厔等縣民僧樊五漢年十嵗樊六漢年九嵗俱樊<lb/>
紳男樊慶元年十三嵗樊綬男樊小湯年七嵗樊緯男<lb/>
劉氏年四十八嵗樊紳妻張氏年三十六嵗樊綬妻丘<lb/>
氏年二十三嵗樊采貴年一十六嵗樊登貴年三嵗俱<lb/>
樊紳女王氏年三十嵗楊朴妻趙氏年四十嵗侯瓚男<lb/>
婦趙五兒年一十五嵗趙得元男髙氏年二十八嵗趙<lb/>
從政妻李保女年十二嵗李喚真年十三嵗楊氏年四<lb/>
<pb n="KR2f0020_WYG_015-61b"/>
十嵗張氏年四十嵗馮氏年三十嵗賈氏年三十嵗王<lb/>
氏年三十嵗楊氏年二十嵗强氏年三十五嵗楊氏年<lb/>
三十嵗各招與樊紳招同七名李恕年三十嵗辛師顔<lb/>
年二十嵗海添年三十嵗義净年二十嵗董芬年二十<lb/>
嵗尹萬胡年二十嵗甯世文年四十嵗俱是興平盩厔<lb/>
等縣民各供與樊紳招同議得樊紳等所犯樊紳楊朴<lb/>
俱除妖言惑衆侯瓚韓恭韓經韓綸韓紳俱除不應各<lb/>
罪名外樊紳合依謀反者律樊綬樊緯楊朴張合侯瓚<lb/>
<pb n="KR2f0020_WYG_015-62a"/>
楊大學李儒王寧張萬良王紳楊學任昇黃教福殷克<lb/>
恭陳朝用王喜朋牛閏任守經薛添雲趙從政尹三聘<lb/>
梁闗霍文朝魏添林何仲實王饌何萬良商錦王河王<lb/>
萬良王奉禄王廷薦王廷真王廷用康從仁嚴小保李<lb/>
洪朱柰朱邦彦翟文孝何彦章王廷相王經何竹僧陳<lb/>
邦靖武固馬江僧甯元惠王恕李買買李廷甫李萬胡<lb/>
穆鸞趙廷美俱依共謀者不分首從律與樊紳皆凌遲<lb/>
處死王世昌李得才俱依父樊世家樊世秉趙蘭楊錦<lb/>
<pb n="KR2f0020_WYG_015-62b"/>
僧俱依子習相任守倫俱依弟趙顔趙世傑侯保李武<lb/>
陳邦寧陳芳商學俱依同居之人楊馬胡依兄之子不<lb/>
限籍之同異年十六以上律韓恭王永康胡廷用劉琦<lb/>
張文舉李銳李廷禄李廷章田經翟東圓隆真成髙千<lb/>
俱依知情故縱隠藏者律與王世昌李得才樊世家樊<lb/>
世秉趙蘭楊錦僧習相任守倫趙顔趙世傑侯保楊馬<lb/>
胡李武陳邦寧陳芳商學各斬俱不待時樊五漢樊六<lb/>
漢樊慶元樊小湯趙五兒俱子十五以下律劉氏張氏<lb/>
<pb n="KR2f0020_WYG_015-63a"/>
丘氏王氏趙氏髙氏楊氏張氏馮氏賈氏楊氏王氏祝<lb/>
氏强氏樊采貴樊登貴李保女李喚真俱母女妻律俱<lb/>
給付功臣之家為奴財産並入官趙剛薛厚李勝宗趙<lb/>
藻安錫李朝京齊宗學齊明竒楊琥李世琢趙廷璋馬<lb/>
臣賈果馬彦章趙佐趙廷資張英張仲進李海單増張<lb/>
瓚孟榮馮仕花彭章彭閏張讓彭斌何彪宋憲胡昶胡<lb/>
憲任敖田充韓綸韓經韓紳俱依知而不首者各杖一<lb/>
百流三千里俱有大誥减等各杖一百徒三年俱民審<lb/>
<pb n="KR2f0020_WYG_015-63b"/>
俱無力各照例發衝要驛分照徒年限擺站滿放脅從<lb/>
董芬尹萬胡甯世文供明李恕辛師顔海添義净等各<lb/>
發寧家焚脩陳氏韓氏周氏袁氏鄒氏徐廷相俱監候<lb/>
待挐各夫董三哥董蘆王廷佑傅鎮等獲日發遣施行<lb/>
樊紳等八十四名俱重刑樊五漢劉氏等二十三名口<lb/>
俱入官為奴通行請㫖照出樊紳等八十四名俱死罪<lb/>
樊五漢等二十三名口俱為奴各照例免紙趙剛薛厚<lb/>
李勝宗趙藻安錫李朝京齊宗學齊明竒楊琥李世琢<lb/>
<pb n="KR2f0020_WYG_015-64a"/>
趙廷章馬臣賈杲趙佐趙廷資馬彦章張英張仲進李<lb/>
海單增張瓚孟榮馮仕花彭章彭閏張讓彭斌何彪宋<lb/>
憲任敖田充韓綸韓經韓紳胡昶侯憲俱民紙各一分<lb/>
毎分折榖八斗并擒獲樊紳等原騎馬騾二十四匹頭<lb/>
偽號令板一片遁甲兵書并隂陽雜書及散號簿籍共<lb/>
七本五色線縧一條鍍金頂大㡌一頂紅褐比甲二件<lb/>
大小刀六把鬼頭刀二把弓箭五副䕶膝一副舊衣服<lb/>
三件鎗一根及趙得𤣥家原寄樊紳披肩一領白黒手<lb/>
<pb n="KR2f0020_WYG_015-64b"/>
帕一十三連俱發西安府俱追完糓送永豐倉上納備<lb/>
賑馬騾披肩手帕易銀𩔖解作正支銷偽造令板并書<lb/>
簿鎗刀等物俱貯庫備照取實收并搜獲號帖塗抹附<lb/>
巻斬獲梁再禮等首級一十四顆并先獲樊紳等搶刼<lb/>
無主騾一頭刀三把斧一把箭十枝俱發乾州收貯樊<lb/>
紳楊朴張合侯瓚楊大學李儒王寧張萬良王紳楊學<lb/>
任昇黄教福殷克恭陳朝用王喜朋牛閏任守經薛添<lb/>
雲趙從政尹三䀻梁闗霍文朝魏添林何仲實王饌商<lb/>
<pb n="KR2f0020_WYG_015-65a"/>
錦王河王萬良王奉禄何萬良王廷薦王廷真王廷用<lb/>
康從政嚴小保李洪朱奈朱邦彦翟文孝何彦章王廷<lb/>
相王經何竹僧陳邦靖武固馬江僧甯元惠王恕李買<lb/>
買李廷甫李萬胡穆鸞趙廷美各家財産仍行該府差<lb/>
官㑹同各犯原籍官司查勘盡行抄劄入官具由開報<lb/>
原挐首惡樊紳土廵檢于鰲已經官賞銀四百兩樊紳<lb/>
家家産免給樊紳先移葬伊父母武岡山前墳墓行醴<lb/>
泉縣平治未獲董漢楊世勲嚴景和王守奉何道江何<lb/>
<pb n="KR2f0020_WYG_015-65b"/>
道全惠慶韓辰賈文學侯先生侯元張紀王鎮劉朝陽<lb/>
徐彦釗史景㤗趙廷璽孟壽沈花剌麻和尚王文張文<lb/>
學馬裁縫王伏一陳師王採翟文章楊道士劉彦虎王<lb/>
紀劉世隆翟廷章翟鉞王廷佑王守爵王廷舉王廷保<lb/>
楊牌兒胡周馬大干楊仲其胡車子任慶任良任隆胡<lb/>
釗胡月胡添續董蘆劉改年董三哥趙景仁李宗政傅<lb/>
鎮傅爵傅拴拴傅浩浩陳馬禄趙從仁趙倫陳順馬老<lb/>
人張添爵張道士王文舉陳訓侯彦章并應抄財産同<lb/>
<pb n="KR2f0020_WYG_015-66a"/>
縁坐家口及有罪馬良秦韶辛自然并樊紳男樊世全<lb/>
樊綬男樊小慶樊瞎子侯瓚男侯卿亦行該府通行各<lb/>
該州縣掌印廵捕官兵緝挐解報另案歸結㕘照樊紳<lb/>
濳懐異志隂鞠兇圖假相術以興訛用妖書而布䜟因<lb/>
而邀結惡黨脅誘愚民私署偽官擅立大號張皇軍法<lb/>
攻打州城罪極滔天法干不軌楊朴等㝠頑易惑獷野<lb/>
不馴遽陷逆謀共犯極典其間楊朴等二名與樊紳兄<lb/>
弟交結既深共謀實固情罪俱重别無可原楊大學等<lb/>
<pb n="KR2f0020_WYG_015-66b"/>
一百六十六名原謀不與臨時始從家衆尚不知情連<lb/>
坐似難定執張琰等家衆懼坐同捕送官本犯固無疑<lb/>
家衆情皆巳首謀有久近則情固有淺深情有淺深則<lb/>
法亦有全减乃用刑惟中之道也再照陜西地方沿邊<lb/>
雖聲息無常腹裏則承平日久樊紳等變既起於不測<lb/>
勢復駭於方張逺近驚疑上下私恐皆畏難以遽圖速<lb/>
定如近年趙風子之變盖可監也仰賴九重之上神武<lb/>
素昭天威逺布及提督鎮守撫按清軍總兵各衙門宣<lb/>
<pb n="KR2f0020_WYG_015-67a"/>
力恊忠督兵設䇿立消大變以靖一方城野既無殘破<lb/>
之憂兵粮亦無耗費之患此實地方之福何俟職言所<lb/>
據分守陜西布政司右㕘政楊叔通分廵按察司僉事<lb/>
王鈞始嘗設備全城終復奮身剿賊土廵檢于鰲親擒<lb/>
首惡用杜後虞以上三人功俱可嘉管屯僉事桑溥計<lb/>
執逆黨都指揮使孫昌張鎬䇿布兵威西安府知府趙<lb/>
伸均宣調布之勞同知王暘克著分擒之績西安前等<lb/>
衛指揮把鉞張鵬鄭養民千户王相宋沉郭良穆希周<lb/>
<pb n="KR2f0020_WYG_015-67b"/>
葛宇俱嘗䇿應盩厔縣知縣王䀻武功縣知縣姜恩興<lb/>
平縣縣丞鄭濟醴泉縣主簿侯㑹各有捕獲乾州知州<lb/>
趙時雖經失事於前卒能効勞于後以上各官之功亦<lb/>
皆難泯但該府掌印廵捕及領軍并守廵各官始雖失<lb/>
覺厥過猶㣲誠難掩功趙時之功亦堪贖罪變之方興<lb/>
則舉其過以責其功事之既定則録其功而畧其過政<lb/>
亦宜然伏乞通為奏請將樊紳樊綬樊緯與同楊朴等<lb/>
五名俱明正典刑其餘臨時從謀并家衆捕首者嚴其<lb/>
<pb n="KR2f0020_WYG_015-68a"/>
一身之誅减其家衆之坐則刑政之典正而國法既舉<lb/>
好生之德全而人心亦安其諸有功人員畧其㣲過俱<lb/>
分别等第以行賞格土廵檢于鰲仍照軍陞軍職事例<lb/>
授以百戸填註西安衛所以寓羇縻之術知州趙時准<lb/>
其以功贖罪庶幾不失宥過之方尤全勸功之典矣等<lb/>
因備招具呈到臣案查先為前事夲年九月二十八日<lb/>
午時據陜西布政司分守闗内道㕘政楊叔通呈本月<lb/>
二十二日丑時據西安府同知王暘禀及據乾州知州<lb/>
<pb n="KR2f0020_WYG_015-68b"/>
趙時禀帖内開本月二十一日辰時分强賊樊紳等率<lb/>
領馬歩人約有五百餘名各帯弓箭噐械張打旗號將<lb/>
夲州四門圍困喊聲殺害本職率領城内居民對敵内<lb/>
有劉啓東將賊射傷二人馬一匹賊將城上守把老人<lb/>
李森等二人射傷見今攻圍不退理合禀乞早發兵馬<lb/>
前來救援一州生靈等因先該各道㑹同巳將賊首樊<lb/>
紳窩主韓恭等六名口挐獲在縣供稱該縣地方多有<lb/>
無籍光棍暗行順從先時張勢挾財節經首告取供間<lb/>
<pb n="KR2f0020_WYG_015-69a"/>
今據前因看得賊首樊紳合謀結黨巳非一日雖稱烏<lb/>
合之衆然當民窮易亂之時若不早為撲㓕恐致蔓延<lb/>
逺近為患不淺况今省城兵馬單弱合無量調邊兵三<lb/>
五百員名行令將官一員統領前來隨宜剿殺以安地<lb/>
方等因到臣查得固原等處邊兵俱發各邊城堡按伏<lb/>
防禦見今河套河西俱有大賊窺伺難以掣調隨行鎮<lb/>
守陜西都督鄭卿將西安左前後等衛備冬官軍挑選<lb/>
有盔甲馬匹精銳六百員名行委都指揮孫昌指揮楊<lb/>
<pb n="KR2f0020_WYG_015-69b"/>
茂分領并廵撫衙門跟隨廵邊官軍指揮劉啓等三百<lb/>
員名㑹合撲剿及照廵撫陜西地方都察院右副都御<lb/>
史王藎見在固原議行親督前去調度外為照㕘政楊<lb/>
叔通等呈稱賊首樊紳合謀結黨已非一日各該府州<lb/>
官員不行早為緝捕又不見呈請合干上司作何定奪<lb/>
布按二司分守分廵官既知有前項賊情亦未聞督併<lb/>
軍衛有司官員設法挨挐究治直待聚齊人衆攻圍州<lb/>
城射傷人命方纔告急請兵俱難辭責但舊官俱已去<lb/>
<pb n="KR2f0020_WYG_015-70a"/>
任見今分廵分守俱係新任官員到任未久似宜責效<lb/>
將來切縁各府州縣地方俱有盜賊時出剽掠若不早<lb/>
為撲滅將來結聚蔓延之患難保必無又經通行都布<lb/>
按三司并闗内道守廵官嚴督軍衛有司整㸃城操官<lb/>
軍舍餘民壮機兵快手鄉導人等各置備弓矢噐械隨<lb/>
處把截防守如遇官軍到彼指引道路㑹合擒剿務期<lb/>
盡絶以靖地方再照腹裏賊情比之外寇不同中間多<lb/>
係無知愚民聴人哄誘誤陷賊黨軍馬一臨未免玉石<lb/>
<pb n="KR2f0020_WYG_015-70b"/>
俱焚情有可憫已行各司轉呈廵撫衙門設立賞格出<lb/>
給告示曉諭但能悔罪自首與免本罪查發寧家聴其<lb/>
家屬里老隣佑保管不許仍前為非有能擒獲賊徒或<lb/>
指引官軍挐獲賊衆者分别等第從重給賞示出之後<lb/>
果能自相解散免致濫及若稔惡不悛敢與官軍拒敵<lb/>
痛加誅剿母得姑息都布按三司仍行闗西闗南二道<lb/>
分守分廵防守等官各嚴加防範如遇前賊遯入各境<lb/>
一體督兵捕剿及具題去後今據前因㕘照犯人樊紳<lb/>
<pb n="KR2f0020_WYG_015-71a"/>
釀禍伏姦鞠兇逞悖憑藉邪術藏布妖書敢奮蜉蝣之<lb/>
羽欲攘螳螂之臂結惡黨以誘愚民聚兇徒而攻州治<lb/>
甚至暗署偽官私竊稱號實蹈滔天之罪難逃赤族之<lb/>
誅楊朴等并楊大學等跡夲㝠頑性多獷戾共聽邪謀<lb/>
隂懐異志初本惑於妖言既乃陷於不軌仰仗聖武布<lb/>
昭皇威逺被鎮廵官員督發官兵指授方畧變不移時<lb/>
而兇翼自剪兵不血刅而首惡就擒原情定罪夫復何<lb/>
辭已該鎮廵官督同都布按三司官員審取供招議擬<lb/>
<pb n="KR2f0020_WYG_015-71b"/>
奏請定奪臣十月初旬聞前賊解散因河套有警出廵<lb/>
延寧等邊相離省城地逺十一月初三日在於花馬池<lb/>
地方據都布按三司差人賫送原問招擬到臣根究既<lb/>
明議擬亦當廟堂必有所處何俟贅言但竊聞此軰聽<lb/>
信邪術容蓄妖徒結搆不止一方醖釀已非一嵗各該<lb/>
官司坐視不理或知而輕縱以致逺近愚民承訛效尤<lb/>
恬無畏忌如乾州之事衆所共知因循失舉直待聚衆<lb/>
攻城方纔請兵告急匍匐入井在赤子以何知崑岡火<lb/>
<pb n="KR2f0020_WYG_015-72a"/>
炎恐玉石之俱毁故陷百餘生靈於必死之地者有司<lb/>
之過也切詳樊紳樊綬樊緯與楊朴等原謀之人情無<lb/>
可原法應全坐其楊大學等一百六十六名本非原謀<lb/>
陷於極惡或隨衆以攻城或入山而拒敵各官所論謀<lb/>
有久近則情有淺深情有淺深則法有全减似為合中<lb/>
但恐中間亦有臨時脅從及讐攀誣指之人事在陜西<lb/>
淺深之情法司無由而知全减之科朝廷恐難定處且<lb/>
執法者人臣之義好生者天子之仁近年如寧夏寘鐇<lb/>
<pb n="KR2f0020_WYG_015-72b"/>
江西宸濠之亂脅從多從末减皇上嗣極以來於大辟<lb/>
死刑詳慎再三不輕論决凡以存欽恤之念而廣好生<lb/>
之德也况前賊蓄謀雖久兇跡未張既不曾流刼鄉村<lb/>
又不曾殺死人命假妖言以惑人挾寸布以為號聚衆<lb/>
攻城不踰時日一聞官兵追逐羣衆多所解散跟隨入<lb/>
山者不過二十餘人其陸續擒獲者多係互相攀引而<lb/>
藏匿山谷逃躱未獲者尚多恐其自相驚疑反為不靖<lb/>
又恐三司等官倉卒鞫問萬一未得其平將貽多殺之<lb/>
<pb n="KR2f0020_WYG_015-73a"/>
悔臣心有未安不敢不言而獄非親鞫亦未敢自以為<lb/>
是伏惟聖明裁斷乞下法司㕘詳議擬合無差給事中<lb/>
刑部郎中各一員到於陜西㑹同撫按督同三司官員<lb/>
再行虛心審鞫務要詢謀僉同除原謀樊紳等外其楊<lb/>
大學等一百六十六名酌情議擬跡顯情重者照依各<lb/>
官所議誅其身而免其連坐其餘或發南方烟瘴地靣<lb/>
永逺充軍惟復别有定奪中間若有讎攀誣指及審無<lb/>
實跡者亦要從公開釋如此則法無倖免足以警動人<lb/>
<pb n="KR2f0020_WYG_015-73b"/>
心罪無濫及不致感傷和氣而未獲愚民聞之亦有自<lb/>
新之路矣縁係地方賊情事理未敢擅便為此具夲專<lb/>
差馮逺親齎謹題請㫖<lb/>
　<lb/>
　<lb/>
　<lb/>
　<lb/>
　闗中奏議巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>闗中奏議巻六</head> <lb/>
    <p>
<pb n="KR2f0020_WYG_006-1a"/>
欽定四庫全書<lb/>
　闗中奏議巻六<lb/>
　　　　　　　　　　　　明　楊一清　撰<lb/>
　巡撫𩔖<lb/>
　　一為地方事<lb/>
兵部覆准禮部咨於禮科抄出巡撫陜西地方兼督理<lb/>
馬政都察院左副都御史楊一清題准兵部咨該本部<lb/>
題前事照得各處巡撫等項都御史舊例在邊方者四<lb/>
<pb n="KR2f0020_WYG_006-1b"/>
月在腹裏者八月俱該赴京議事其遼東宣府大同山<lb/>
西延綏陜西寧夏甘肅俱與敵境相隣見今達衆不時<lb/>
出没正在用人之際不可暫時缺人督理合無行移巡<lb/>
撫等官今年俱免赴京議事各在地方修舉本等職業<lb/>
若有重大應議事件明白預先條陳差人齎奏照依舊<lb/>
例經該衙門會議奏請施行等因題奉欽依備咨到臣<lb/>
除將陜西重大地方事情另行具奏及瑣屑常事應該<lb/>
自處者不敢一一煩瀆聖聽徑自從宜處置外今將事<lb/>
<pb n="KR2f0020_WYG_006-2a"/>
干各處地方益于政體宜于軍民不係見行事例該載<lb/>
者條陳數事乞勑該衙門會議倘有可取奏請施行等<lb/>
因題奉聖㫖禮部知道欽此欽遵抄出備咨送司案呈<lb/>
到部看得巡撫陜西等處地方兼督理馬政都察院左<lb/>
副都御史楊一清所奏後開事件俱係裨益軍民有闗<lb/>
政體重務應合逐一議擬開列前件上請定奪緣係地<lb/>
方及奉欽依禮部知道事理未敢擅便正徳元年二月<lb/>
初一日本部尚書劉大夏等具題次日奉聖㫖准議欽<lb/>
<pb n="KR2f0020_WYG_006-2b"/>
此欽遵擬合通行為此除外合咨前去煩照本部題奉<lb/>
欽依内事理欽遵施行<lb/>
　　計開<lb/>
　一復馬夫舊例查得洪武年間舊例在外司府州縣<lb/>
　　官員俱有欽給馬匹僉選中等三丁民戸毎馬一<lb/>
　　匹定撥十戸計人丁三十丁出備草科輪流養馬<lb/>
　　如馬倒死就令各戸買補行之百三十年並無別<lb/>
　　議後因不才貪官需索馬夫供給數多𢎞治七年<lb/>
<pb n="KR2f0020_WYG_006-3a"/>
　　該御史建言兵部奏准比照柴薪皂隸定議出銀<lb/>
　　則例毎戸四兩十戸共銀四十兩給與各官自行<lb/>
　　買馬及雇人餧養𢎞治十四年間又該給事中建<lb/>
　　言本部奏革去銀二十兩毎戸出銀二兩共銀二<lb/>
　　十兩仍送各官自買草料餧養馬匹如有倒死申<lb/>
　　禀上司支給在庫官銀買馬是皆因時救弊之術<lb/>
　　未為不善奈何新例既行所得銀兩收為囊橐中<lb/>
　　物誰肯支用且買草糴料紛紛與市㕓交易亦多<lb/>
<pb n="KR2f0020_WYG_006-3b"/>
　　不便至于餧飼未免屬之在官之人孰肯雇役久<lb/>
　　之有馬不復愛惜馬死不復買補人夫有擡轎之<lb/>
　　勞驛馬有借騎之勞不借之驛傳則借之里甲甚<lb/>
　　至又令里甲置買傘轎鞍轡及出草料餧馬者比<lb/>
　　比有之弊端横出蓋至于今而諸司之馬廏空矣<lb/>
　　近又許令無馬者支給在庫銀兩買馬于是乞討<lb/>
　　之移文相望而買馬者十無二三在官之出給無<lb/>
　　窮而在民之勞費如故本以息民而反病民本欲<lb/>
<pb n="KR2f0020_WYG_006-4a"/>
　　省費而反増費乃知我祖宗之良法美意不宜輕<lb/>
　　議變更蓋不但此事為然耳況凡厥有官亷者恒<lb/>
　　少不亷者恒多彼誠亷官必不需索馬夫銀物彼<lb/>
　　誠不亷所取正亦不在馬夫而巳需索馬夫財物<lb/>
　　當坐贓罪彼猶不知警畏而謂擅騎驛馬私借里<lb/>
　　甲馬匹有禁足以保其必不犯乎徒失朝廷優禮<lb/>
　　臣下之意而顧有損于官民無益于政體邇者陜<lb/>
　　西山東等處巡撫官各嘗具奏乞復舊規該部以<lb/>
<pb n="KR2f0020_WYG_006-4b"/>
　　行之未久難又更改臣竊謂一法立一弊生因時<lb/>
　　制宜更之以復祖宗之舊無所不可此亦皇上初<lb/>
　　政率由舊章之一端也除陜西司府州縣官員前<lb/>
　　項弊端臣通行嚴加禁約訪察外如䝉乞敕兵部<lb/>
　　從長議處合無仍照洪武年間事例通行南北直<lb/>
　　隸并浙江等十三布政司將各官騎坐馬匹定撥<lb/>
　　中戸十戸每户三丁共三十丁就令輪流在官餧<lb/>
　　養馬匹置買鞍轡若馬匹倒死各丁自行買補官<lb/>
<pb n="KR2f0020_WYG_006-5a"/>
　　有事故陞調去任前馬收存新官騎坐此外但有<lb/>
　　一毫科索馬夫財物等項許巡撫巡按訪察輕則<lb/>
　　報以不謹重則㕘提問罪罷黜如此官民實為兩<lb/>
　　便<lb/>
　前件查得在外司府州縣官每員撥市民三十丁買<lb/>
　　馬餧養以備官員騎坐此是洪武年間以來舊例<lb/>
　　近因言官建議更改納銀令其自行養馬法屢變<lb/>
　　弊愈滋本欲息民而反病民本欲省費而反增費<lb/>
<pb n="KR2f0020_WYG_006-5b"/>
　　誠如本官所言者合無本部通行各該巡撫巡按<lb/>
　　將納銀事例革去悉照祖宗舊例輳撥市民三十<lb/>
　　丁置買馬匹鞍轡輪流餧養如馬倒死就令各丁<lb/>
　　買補舊官去任前馬存留新官騎坐敢有餘外需<lb/>
　　索馬夫財物分毫許被害之人指實具告巡撫巡<lb/>
　　按官處應拿問者拿問應㕘奏者㕘奏施行<lb/>
　一定支應則例查得陜西鎮守太監處每日京兆驛<lb/>
　　支應銀八兩四錢以一嵗計之該銀三千餘兩鎮<lb/>
<pb n="KR2f0020_WYG_006-6a"/>
　　守總兵處毎日支應銀五兩六錢以一嵗計之該<lb/>
　　銀二千餘兩通計二處嵗該銀五千餘兩買辦油<lb/>
　　鹽醬醋柴炭所費未必如是之多況不時之需又<lb/>
　　有不在此數者乎以此該驛站糧價銀之取較之<lb/>
　　舊時其多數倍所司累欲裁減掣肘中止訪得各<lb/>
　　處鎮守衙門該驛支應輕重多寡不一然亦無有<lb/>
　　如陜西京兆之多者陜西往年支應亦無此數不<lb/>
　　知添自何時恐日後恃為合得月増嵗益民何以<lb/>
<pb n="KR2f0020_WYG_006-6b"/>
　　堪且陜西三邊經費所出大半仰給西安州縣兵<lb/>
　　荒之餘奄奄喘息苛征浮費此其一端既往不須<lb/>
　　深究方來當為之所除行陜西布政司查禁裁省<lb/>
　　外誠恐各處亦有此弊輕重不均亷貪莫辨民受<lb/>
　　其患不獨陜西為然如䝉乞勑該部查議各處鎮<lb/>
　　守太監總兵等官除本等廪給外應否折支調和<lb/>
　　蔬菜柴炭油燭等項價銀若干如果相應合無定<lb/>
　　與則例通行遵守使亷者有養贍之資貪者無漁<lb/>
<pb n="KR2f0020_WYG_006-7a"/>
　　獵之害敢有慿藉驕横仍前額外勢逼威索者聽<lb/>
　　巡撫巡按指實糾舉如此則站價可減民困少蘇<lb/>
　　地方幸甚<lb/>
　前件查得祖宗舊制差使大小官員經過者日支廪<lb/>
　　米三升有事地方者日支米五升連下飯油醬等<lb/>
　　項俱在其内近年各處鎮守内臣或稱日用不足<lb/>
　　别加柴肉鹽醬等項者然亦未聞有如陜西前項<lb/>
　　之甚必是先該司府州縣驛遞不才官員止知承<lb/>
<pb n="KR2f0020_WYG_006-7b"/>
　　奉小人不顧小民患害日増月益以致如此況日<lb/>
　　逐使客數多總計費用無算該驛庫子必至破家<lb/>
　　陜西連嵗天災此其咎徵一端也今該巡撫官奏<lb/>
　　發相應查處合無本部移咨陜西巡撫都御史并<lb/>
　　行巡按御史行令所屬州縣驛遞衙門今後本省<lb/>
　　鎮守内臣除本等廪米五升外毎日猪肉不得過<lb/>
　　五斤雞不得過二隻柴七十斤炭二十斤油一斤<lb/>
　　鹽醬各一椀燭三對小菜三様若是逐日供送勞<lb/>
<pb n="KR2f0020_WYG_006-8a"/>
　　攘十日半月總計聽從其便所司敢有仍前分外<lb/>
　　剝民脂膏曲意諂奉者許巡撫巡按官嚴加訪察<lb/>
　　拿問黜罷仍通行各處巡撫巡按查勘凡有不遵<lb/>
　　祖宗舊制濫取害民之事務要禁約改正若舊能<lb/>
　　遵守成法不許因此倣傚分外加増其餘公差官<lb/>
　　員人等并奏帶頭目等項該支廩給口糧悉遵舊<lb/>
　　制而行<lb/>
　　一為地方事<lb/>
<pb n="KR2f0020_WYG_006-8b"/>
戸部覆云云看得督理馬政都御史楊一清所題事件<lb/>
係隸各衙門掌行擬合通行除外合就開咨前去煩為<lb/>
徑自查照施行<lb/>
　　計開<lb/>
　一稽考軍衛錢糧據陜西按察司提學副使王雲鳯<lb/>
　　呈查得陜西西安左等衛除額設正軍之外有曰<lb/>
　　寄名舍餘冬操夏放毎年自十月至來年二月毎<lb/>
　　日口糧一升每月食糧三斗小月二斗九升若有<lb/>
<pb n="KR2f0020_WYG_006-9a"/>
　　騎操馬者食糧一石本色六斗折色四斗毎年布<lb/>
　　二疋綿花一斤有曰抽選武備常操舍餘有馬該<lb/>
　　糧一石本色六斗折色四斗布一疋花一斤無馬<lb/>
　　止食糧六斗有曰舊招募義勇毎月食糧四斗有<lb/>
　　曰招募土兵即新招募義勇每年冬操毎月食糧<lb/>
　　三斗自十月起至次年三月止布一疋有曰屯軍<lb/>
　　有馬食糧一石本色六斗折色四斗布二疋花一<lb/>
　　斤八兩無馬每月食糧四斗毎年十月起至次年<lb/>
<pb n="KR2f0020_WYG_006-9b"/>
　　二月止布一疋花一斤八兩有曰起調䕶衛遺留<lb/>
　　餘丁内投充常操者食糧一石本色六斗折色四<lb/>
　　斗備冬者每年十月起毎月本色糧四斗至次年<lb/>
　　二月止中間又有逃而復回囘而不行投首當差<lb/>
　　却收糧而又逃者有死而勾補補而不當原差食<lb/>
　　糧于別項下者其寄名屯軍禦冬備邊者十月内<lb/>
　　起身赴邊之日隨身毎日行糧一升五合在衛月<lb/>
　　糧就該截日住支頭緒繁多未易悉數雖有智者<lb/>
<pb n="KR2f0020_WYG_006-10a"/>
　　莫能卒解因此久慣識字人等及本所掌印千戸<lb/>
　　遇闗支糧賞造冊之時作姦百端或將無馬混作<lb/>
　　有馬或將冬操槩為常操或將寄名并屯軍赴邊<lb/>
　　之後不行住糧及逃故不除姓名暫除旋揑見在<lb/>
　　并詭名重名等項毎年一衛盜支糧千餘石布千<lb/>
　　餘疋軍士頭緒毎衛亦不盡同陜西共該四十餘<lb/>
　　衛所其弊殆不可勝計上司官員若非因人告發<lb/>
　　安能得其肯綮間有知者又因人衆往往置而不<lb/>
<pb n="KR2f0020_WYG_006-10b"/>
　　問即今在在倉庫空虚此亦所致一端近將查出<lb/>
　　盜支識字人役并衛所及該倉官吏治罪監追若<lb/>
　　不專官管理則民日飢而士終不可飽糧日進而<lb/>
　　倉終不可實及官軍俸糧折色錢鈔馬價均徭贓<lb/>
　　罰銀物預備倉糧并馬匹草料其弊𩔖此合無差<lb/>
　　委按察司管屯官員兼管稽考所屬各衛所月糧<lb/>
　　布花馬匹草料及馬價錢鈔均徭贓罰銀物預備<lb/>
　　倉糧等項一應錢糧姦弊仍於本官勑書内載入<lb/>
<pb n="KR2f0020_WYG_006-11a"/>
　　以便行事則每年當得數萬錢糧于侵盜之手軍<lb/>
　　足食而姦弊革矣等因具呈到臣案查近該臣訪<lb/>
　　得西安在城三衛官軍俸糧布花及在庫官錢多<lb/>
　　被經該官旗軍吏人等盜支盜賣侵尅數多積弊<lb/>
　　有年干碍人衆難盡稽考巳經劄委按察司提學<lb/>
　　副使王雲鳯會同管屯僉事胡經弔取近時巻簿<lb/>
　　查究呈來施行去後續據各官會呈查出盜支倉<lb/>
　　糧二千三百五十二石八斗一升七合折銀一百<lb/>
<pb n="KR2f0020_WYG_006-11b"/>
　　三兩一錢七分三釐七毫銅錢八萬九千九百二<lb/>
　　十六文折色銅錢三千二百三文鈔三千五百一<lb/>
　　十貫侵尅賞賜冬衣布花大布七百五十四疋折<lb/>
　　花銀三十二兩七錢三分此外侵欺科斂求索局<lb/>
　　騙枉法等贓不止一端且據一時巻簿所查尚有<lb/>
　　此數嵗復一嵗所侵盜不知幾何近而省城附郭<lb/>
　　衛分尚有此弊逺而在外及各邊衛所其為弊不<lb/>
　　知幾何是皆百姓膏血之餘軍士不得實惠而徒<lb/>
<pb n="KR2f0020_WYG_006-12a"/>
　　為姦人漁獵之資深可痛恨夫利之所在人必趨<lb/>
　　之錢糧出納之際姦弊易生固不止軍衛為然而<lb/>
　　軍衛為尤甚如前各項軍人頭緒如此之多該闗<lb/>
　　糧賞則例不一至於備邊輪戍之數逃故不常該<lb/>
　　闗該扣日異而月不同以至積年旗吏夤緣為姦<lb/>
　　不才官員通同作弊勢使然也此非細心稽查何<lb/>
　　由知其詳悉布按二司巡守管糧等官政務繁多<lb/>
　　案牘填委不無顧此失彼副使王雲鳯所呈欲委<lb/>
<pb n="KR2f0020_WYG_006-12b"/>
　　按察司管屯兼管稽考所屬各衛所錢糧姦弊不<lb/>
　　為無見竊恐此弊不獨陜西為然天下衛所大抵<lb/>
　　相同如䝉乞勑該部詳議合無通行南北直隸及<lb/>
　　各按察司各委管屯官員兼管稽考所屬各衛所<lb/>
　　月糧布花馬匹草料及馬價錢鈔均徭贓罰銀物<lb/>
　　預備倉糧等項一應錢糧姦弊仍於本官勑書内<lb/>
　　載入以便行事其馬價均徭預備倉糧贓罰銀物<lb/>
　　等項錢糧俱委經歴專一經手經歴缺官知事署<lb/>
<pb n="KR2f0020_WYG_006-13a"/>
　　印帶管經歴知事俱缺從管屯官暫委别衛首領<lb/>
　　官或文職雜職官管理不許本衛徑委千百戸鎮<lb/>
　　撫等官每年終將稽考查過軍衛錢糧姦弊拿問<lb/>
　　過人犯開報巡撫巡按用以驗其職業修否其巡<lb/>
　　守管糧等官仍要照舊詢訪稽考若有姦弊徑自<lb/>
　　施行亦不許恃有管屯官專管推托不理如此則<lb/>
　　弊端漸革軍食稍充而軍人不得肆志稔惡矣等<lb/>
　　因備咨送司案查先為缺官事准吏部咨該本部<lb/>
<pb n="KR2f0020_WYG_006-13b"/>
　　題准巳經照例請勑一道付僉事胡經親賫前去<lb/>
　　陜西按察司到任專一提督陜西都司所屬各衛<lb/>
　　所管屯官員人等務要及時耕種完足屯糧禁革<lb/>
　　姦弊去後續為分巡事該陜西按察司奏稱甘肅<lb/>
　　地方添設僉事一員請勑往來甘肅等六倉并行<lb/>
　　都司廣盈庫監督收放錢糧禁革姦弊兼管屯田<lb/>
　　水利三年一換該本部題准又經請勑一道馳驛<lb/>
　　賫付僉事官員欽遵於甘肅等六倉管理糧儲兼<lb/>
<pb n="KR2f0020_WYG_006-14a"/>
　　管水利并提督陜西行都司所屬甘州一十五衛<lb/>
　　所屯田務要倉糧無弊水利疏通屯糧及時子粒<lb/>
　　完足各倉收糧官攅人等有弊各衛所管屯官員<lb/>
　　軍士耕斂失時以致倉糧有虧子粒拖欠屯軍失<lb/>
　　所水利壅滯應拿問者就便拿問應㕘奏者具實<lb/>
　　㕘奏去後今該前因案呈到部看得都御史楊一<lb/>
　　清奏稱陜西西安在城等衛官軍俸糧布花及在<lb/>
　　庫官錢等項多被經該官吏人等盜支盜賣侵尅<lb/>
<pb n="KR2f0020_WYG_006-14b"/>
　　漁獵積弊有年非止一端又恐此弊不獨陜西為<lb/>
　　然天下衛所大抵相同要行詳議通行南北直隸<lb/>
　　及各按察司各委管屯官員兼管稽考所屬一應<lb/>
　　錢糧姦弊仍于本官勑書内載入以便行事及各<lb/>
　　衛所錢糧俱委經歴知事掌管不許本衛所徑委<lb/>
　　千百户等官一節深為有見合無依其所奏將各<lb/>
　　處管屯官員各另請勑一道將各該衛所月糧布<lb/>
　　花馬匹草料及馬價錢鈔均徭贓罰銀物預備倉<lb/>
<pb n="KR2f0020_WYG_006-15a"/>
　　糧等項錢糧姦弊俱令兼管稽考不獨屯田水利<lb/>
　　官吏旗軍人等有犯不分軍政掌印管屯管倉應<lb/>
　　拿問者聽本官徑自拿問應㕘奏者㕘奏拿問其<lb/>
　　馬價均徭預備倉糧贓罰銀物等項錢糧俱委經<lb/>
　　歴專一經手經歴缺官知事署印代管經歴知事<lb/>
　　俱缺聽該道守巡并管屯官選委別衛首領官或<lb/>
　　文職官管理不許本衛徑委千百户鎮撫等毎年<lb/>
　　終將稽考過軍衛錢糧提問過人犯數目開報巡<lb/>
<pb n="KR2f0020_WYG_006-15b"/>
　　撫官驗其職業庶錢糧易於查考姦弊易於革除<lb/>
　　緣係專官稽考軍衛錢糧事理未敢擅便正德元<lb/>
　　年二月十八日本部尚書韓文等具題次日奉聖<lb/>
　　㫖是欽此欽遵擬合通行為此除行都察院轉行<lb/>
　　浙江等十三按察司并南北直隸地方各管屯副<lb/>
　　使等官將原領勑書差人徑自具奏更換外合行<lb/>
　　備由移咨前去煩照本部題奉欽依内事理欽遵<lb/>
　　施行<lb/>
<pb n="KR2f0020_WYG_006-16a"/>
　　一為地方事<lb/>
題為地方事准兵部咨該本部題前事照得各處巡撫<lb/>
等項都御史云云等因題奉欽依備咨到臣除將陜西<lb/>
地方重大事情另行具奏外今將事干各處地方不係<lb/>
見行事例該載者條陳數事乞勑該衙門照例會議可<lb/>
否奏請施行緣係條陳地方應議事件事理謹題請㫖<lb/>
　　計開<lb/>
　一維持憲體照得在内監察御史在外按察司皆風<lb/>
<pb n="KR2f0020_WYG_006-16b"/>
　　憲官為朝廷耳目闗國家元氣御史巡按一方吏<lb/>
　　治臧否民生休戚所繫其責尤重鋤貪祛暴乃其<lb/>
　　職任近年以來問發及奏劾文武官員多被反訐<lb/>
　　毛舉細小過失摭拾不干巳無根之詞輒䝉併勘<lb/>
　　查得見行條例文武官吏人等犯該為民等項罪<lb/>
　　名不分巳未結正伸訴寃枉者准行辯理其有妄<lb/>
　　奏寃枉摭拾原問官員勘問渉虚原問為民者發<lb/>
　　口外為民原問充軍者發極邊衛所充軍前項禁<lb/>
<pb n="KR2f0020_WYG_006-17a"/>
　　例不為不嚴但人安得無過既行併勘勘官意得<lb/>
　　兩全往往遷就出脫奸人恣為得計夫人莫不好<lb/>
　　榮而惡辱此風若行其不相率而為姑息避事者<lb/>
　　鮮矣使風憲失職姦貪得志民受其害豈朝廷之<lb/>
　　福哉且御史出巡回日自有本院考覈京官又有<lb/>
　　十年一考察之例按察司賢否自有巡撫巡按開<lb/>
　　報考語三年又有朝覲黜陟之典豈慿所問發舉<lb/>
　　劾之人言詞以為輕重哉臣請今後監察御史按<lb/>
<pb n="KR2f0020_WYG_006-17b"/>
　　察司官巳經問發為民文武官吏人等及舉劾官<lb/>
　　豪勢要人員果有寃枉止許將所枉之事明白開<lb/>
　　陳奏訴照例行無碍衙門勘問辯理敢有摭拾原<lb/>
　　問官員過失不拘事情輕重將原詞立案不行仍<lb/>
　　查照原擬從重歸結庶可杜絶小人姦計而内外<lb/>
　　憲臣皆得展布肆體以事其事矣<lb/>
　一稽覈新軍照得各處清理軍伍舊例各州縣委掌<lb/>
　　印官各府委同知布按二司又各有堂上官一員<lb/>
<pb n="KR2f0020_WYG_006-18a"/>
　　以總理之又勑遣監察御史一員以董其事三年<lb/>
　　一換定與分數以驗功績立法防範可謂甚嚴然<lb/>
　　行伍日見消耗邊堡未聞充實彼推移版籍埋没<lb/>
　　姓名變亂于里書之手莫之能稽者其弊固多然<lb/>
　　有司嵗所清解十常四五而衛所見在收役百無<lb/>
　　一二蓋因原籍原衛相離地逺兩不相照清軍憲<lb/>
　　臣但知此有清出解過之數又焉知彼無著伍應<lb/>
　　役之實該管官旗既不依例存恤却乃任情作弊<lb/>
<pb n="KR2f0020_WYG_006-18b"/>
　　有方出收管隨即得錢賣放者有將盤費搜索殆<lb/>
　　盡只得隨逃者亦有著伍之後被其侵尅糧賞百<lb/>
　　般科害貧不能存以致在逃者故批解方獲原軍<lb/>
　　巳回今次解補之人即下次清勾之數以為常事<lb/>
　　以官司經年督責之勞小民闔門津貼之費殘民<lb/>
　　肌體剝民脂膏而徒為官旗漁獵之地深可痛恨<lb/>
　　及今不為之處將來其弊滋甚臣請令天下清軍<lb/>
　　御史清解州縣軍丁之外兼督察稽覈該管地方<lb/>
<pb n="KR2f0020_WYG_006-19a"/>
　　衛所新軍先期通行各處清軍御史每年終將清<lb/>
　　出南北直隸各布政司巳解出軍人某衛若干某<lb/>
　　所若干開造文冊差人分投賫送各該清軍御史<lb/>
　　各該御史按臨但有衛所去處照冊比較查考如<lb/>
　　某處冊開解補新軍某某該衛所不見投到即繫<lb/>
　　原籍有司官吏里老故縱不解虚文搪塞如巳解<lb/>
　　到務拘本軍正身審問有無存恤剝削情由如正<lb/>
　　身在逃即將該衛所官旗比較各行原該清軍御<lb/>
<pb n="KR2f0020_WYG_006-19b"/>
　　史務追究出州縣容縱衛所賣放剝削實情應提<lb/>
　　者提應㕘者㕘各從重問結其無清軍御史去處<lb/>
　　按察司清軍官一體照例施行開報功績務將取<lb/>
　　有衛所收管軍人方准作數仍乞將前項事宜増<lb/>
　　入清軍御史欽奉勑内以便行事如此則事體相<lb/>
　　須彼此相制人知警畏宿弊可以漸除行伍可以<lb/>
　　漸充矣<lb/>
　一處置軍生嵗貢據陜西按察司提學副使王雲鳯<lb/>
<pb n="KR2f0020_WYG_006-20a"/>
　　呈照得天下各府州縣儒學嵗貢皆于廪膳年深<lb/>
　　數内考選惟都司衛所學校原無廪膳直于闔學<lb/>
　　生員内論入學年深因此軍生既得入學多不讀<lb/>
　　書茍嵗考免于黜發則計日得膺嵗貢提學官員<lb/>
　　間有不論年深取曾經考中科舉者充貢然軍生<lb/>
　　得與科舉者甚少恐致入學年深不曽科舉者老<lb/>
　　于無用徒有不均之歎殊無振勵之意合無將天<lb/>
　　下都司衛所學校照府州學廪膳名數從提學官<lb/>
<pb n="KR2f0020_WYG_006-20b"/>
　　考定儲養挨次起貢號為挨貢名色仍不食糧該<lb/>
　　貢之年照例考選及嵗考驗其問學消長以為去<lb/>
　　留如此則軍生有階級漸進自此始奮發讀書之<lb/>
　　志而應貢者皆精選素教勤學可用之人矣等因<lb/>
　　備呈到臣看得都司衛學因無食糧之例止以入<lb/>
　　學年深者起貢中間文學雖優籍名在後茍不得<lb/>
　　志于科塲比老無階身之路委的賢愚同滯士氣<lb/>
　　無由振興欲令食糧則邊儲有限供給不敷若依<lb/>
<pb n="KR2f0020_WYG_006-21a"/>
　　副使王雲鳯所擬將天下都司衛所學校照府州<lb/>
　　縣廪膳名數從提學官考定儲養挨次起貢號為<lb/>
　　挨貢名色仍不食糧如原繫一年一貢如府學者<lb/>
　　定為挨貢四十名四年三貢如州學者定為挨貢<lb/>
　　三十名兩年一貢如縣學者定為挨貢二十名該<lb/>
　　貢之年照例考選及嵗考驗其學問消長以為去<lb/>
　　留如初考堪取挨貢不及前數不必拘泥止儘見<lb/>
　　在相應之人餘缺之以俟來考如此既可振勵人<lb/>
<pb n="KR2f0020_WYG_006-21b"/>
　　才又不縻費糧餉乞勑禮部計議採擇施行<lb/>
　　一為地震事<lb/>
題為地震事據陜西布政司呈據慶陽府環縣申據本<lb/>
縣隂陽學牒呈據直日隂陽生郝雲呈照得本縣𢎞治<lb/>
十八年六月初十日癸亥約午時分忽從東北地震二<lb/>
次響聲往西南去訖揺動軍民房屋理合呈乞施行等<lb/>
因到學擬合就行為此合行牒呈本縣乞為轉達施行<lb/>
等因據此擬合通行為此今將地震緣由理合各另申<lb/>
<pb n="KR2f0020_WYG_006-22a"/>
報伏乞照驗施行據此擬合通行為此除外理合備由<lb/>
呈乞照驗施行等因具呈到臣案查先據平涼府固原<lb/>
州申稱本年六月初十日午時正二刻地震緣由前來<lb/>
巳經具題外今據陜西布政司呈備環縣申稱前項日<lb/>
時地震二次有聲揺動軍民房屋等因照得陜西固原<lb/>
環慶二處最為要害重地先年河套入寇不窺環慶必<lb/>
犯固原創傷困苦之餘生意未復今二處地方同日地<lb/>
震竊恐邊人侵伐之患或不能無且災變之來必有攸<lb/>
<pb n="KR2f0020_WYG_006-22b"/>
自人事乖違則隂陽舛錯今一嵗之中災異疊見地道<lb/>
不寧皆由百司庶職曠官怠事所致而臣濫總風憲不<lb/>
能奉宣德意振肅紀綱撫安兵民其責尤重除通行一<lb/>
體痛加修省及督令各邊闗隘城堡嚴謹武備防禦邊<lb/>
患外緣繫地震災異事理謹具題知<lb/>
　　一為旱災事<lb/>
題為旱災等事據陜西布政司呈據西安府申備邠州<lb/>
并涇陽咸寧長安三原盩厔臨潼武功鄠縣申又據本<lb/>
<pb n="KR2f0020_WYG_006-23a"/>
府所屬乾州并咸陽富平醴泉蒲城四縣申各據里老<lb/>
趙剛等呈𢎞治十七年八九月間雨澤少降土脈乾燥<lb/>
安種麥豆俱未長茂至𢎞治十八年三月内纔得㣲雨<lb/>
麥豆正當吐花秀穂之時四月又旱無雨兼被狂風吹<lb/>
刮不得堅實青乾無收其有收者多不過二三分即今<lb/>
五月芒種時候為因無雨土乾秋田不得安種人民驚<lb/>
惶無所依仰見今徵派稅糧委的辦納不敷必致小民<lb/>
逃竄乞為轉達分豁便益等因各備呈轉申到司又據<lb/>
<pb n="KR2f0020_WYG_006-23b"/>
延安府申備鄜綏葭三州膚施甘泉安塞保安安定清<lb/>
澗延長延川宜川洛川中部宜君吳堡神木府谷米脂<lb/>
一十六縣慶陽府申備寧州安化合水真寧環縣鞏昌<lb/>
府申備隴西寧逺伏羌西和漳縣等州縣申并據西安<lb/>
左前後延安慶陽鞏昌六衛及西安右甘州中二䕶衛<lb/>
各呈同前事又據平涼府所屬静寧州隆徳莊浪靈臺<lb/>
崇信四縣各申自本年四月十四日至二十等日連降<lb/>
嚴霜致將麥豆殺傷多半又被日久無雨風吹日晒以<lb/>
<pb n="KR2f0020_WYG_006-24a"/>
十分為率約有八九分枯死乞要分豁稅糧等因案查<lb/>
先為處置災傷事承准戸部陜字四百二十四號勘合<lb/>
該本部題合無通行天下司府州衛等衙門今後遇災<lb/>
先行合干上司𩔖總奏報委官之際務要親詣被災處<lb/>
所從實檢踏不許因而受財聽囑以熟作荒一面行移<lb/>
巡按御史及按察司官再行從公覈實將有災該徵該<lb/>
免田糧分數定擬明白造冊奏繳本部再行斟酌區處<lb/>
奏請免徵等因題准備行前來巳經通行遵依去後今<lb/>
<pb n="KR2f0020_WYG_006-24b"/>
據前因緣繫民情災傷事理理合呈乞照驗施行等因<lb/>
據此查得前項府衛州縣陸續申報前情到臣俱各相<lb/>
同切照陜西各府衛地方供給三邊糧草重大差役浩<lb/>
繁節因邊敵侵犯兼天年薄收饑饉逃亡生氣未復即<lb/>
今欽命大臣處置邊儲催徵積年拖欠未完糧草幸得<lb/>
年豐有收方可供辦今所在告報災傷夏田既多無收<lb/>
秋成恐亦難望雖中間輕重不同虚實難保終是實有<lb/>
災傷去處為多而西安府所屬附近州縣被災尤甚且<lb/>
<pb n="KR2f0020_WYG_006-25a"/>
民惟邦本賦由民出今公私匱竭倉廪空虚各邊軍士<lb/>
張口待哺急之則有民窮盜起之憂緩之則貽後時失<lb/>
事之悔夙夜警惕不知所處除行陜西都布按三司轉<lb/>
行各該守巡等官親詣前項申報災傷衛所州縣選委<lb/>
隔别㢘幹官員會同各掌印官從公踏勘如果災重即<lb/>
便多方設法賑濟毋令失所稅糧暫停追徵待具奏定<lb/>
奪若災不甚重將該徵稅糧酌量處分從輕改派折納<lb/>
或撥附近倉分上納其不成災及災輕去處糧草責令<lb/>
<pb n="KR2f0020_WYG_006-25b"/>
依時追徵不許延捱失誤中間如有受財聽囑以熟作<lb/>
荒情弊就便拿問取具踏勘過災傷輕重稅糧該徵該<lb/>
免分數緣由囘報另行具奏外緣繫地方災傷事理謹<lb/>
具題知<lb/>
　　一為旱災事<lb/>
題為旱災事據陜西布政司呈據西安府申節據華耀<lb/>
同邠乾商六州并咸寧長安髙陵淳化渭南蒲城白水<lb/>
永夀朝邑涇陽藍田郃陽華隂三原澄城臨潼興平武<lb/>
<pb n="KR2f0020_WYG_006-26a"/>
功三水同官韓城醴泉咸陽富平鄠縣二十五縣申據<lb/>
各該州縣人民田愷等各告稱境内地方𢎞治十八年<lb/>
四月五月無雨夏田薄收稅糧辦納不前六月初旬纔<lb/>
得㣲雨安種秋苗未及長茂自本月至八月初旬六十<lb/>
餘日一向亢旱無雨又兼狂風晝夜不息官司竭誠祈<lb/>
禱止獲㣲雨灑塵致將各民所種糜粟菽豆等苗俱各<lb/>
吹晒焦枯秋成無望人民十分飢荒陸續逃移出外趁<lb/>
食去訖糧草無從辦納乞為轉達合干上司踏勘分豁<lb/>
<pb n="KR2f0020_WYG_006-26b"/>
賑濟撫䘏等因備由轉申到司又據本府所屬洛南縣<lb/>
延安府所屬綏德州并中部吳堡宜君米脂四縣慶陽<lb/>
府寧州并真寧縣鞏昌府階州并文縣臨洮府蘭州鳯<lb/>
翔府岐山郿縣二縣甘州中䕶并綏德蘭州山丹四衛<lb/>
階州鳯翔二千戸所各亦申呈前事案查先為處置災<lb/>
傷事承准户部陜字四百二十四號勘合該本部題合<lb/>
無通行天下司府州縣衛等衙門今後遇災先行合干<lb/>
上司𩔖總奏報委官之際務要親詣被災處所從實檢<lb/>
<pb n="KR2f0020_WYG_006-27a"/>
踏不許因而受財聽囑以熟作荒一面行移巡按御史<lb/>
及按察司官再行從公覈實將有災該徵該免田糧分<lb/>
數定擬明白造冊奏繳本部再行斟酌區處奏請免徵<lb/>
等因題准備行前來巳經通行遵依去後今據前因照<lb/>
得陜西延綏寧夏甘肅三邊并固靖環慶一帶倉塲糧<lb/>
草仰給八府人民輓輸而延安府就近供給延綏慶陽<lb/>
府就近供給寧夏西安一府地廣糧多計其嵗徵之數<lb/>
將及通省之半遞年供給諸邊所賴尤重三府不收則<lb/>
<pb n="KR2f0020_WYG_006-27b"/>
別府雖是全稔尚且所補不多況鳯翔府隣近西安縣<lb/>
分旱與西安相同所司稽於申報其平漢臨鞏四府所<lb/>
屬未報災傷州縣得雨亦遲必非全熟今西安等府人<lb/>
民因見旱災異常米價騰貴流移就食者接踵于道查<lb/>
其預備倉糧又俱存積數少官府帑藏𩔖多空虚皆由<lb/>
𢎞治十四年以來連遭邊患穵運修邊等項糜費不貲<lb/>
所致兼以陸地不通舟航民俗鮮尚儲蓄縱使傾倉出<lb/>
賑亦難盡遏流亡若至來年春夏之間私糴官廪皆空<lb/>
<pb n="KR2f0020_WYG_006-28a"/>
寧免相視轉死竊聞之救荒之政賑濟不如免糧蓋賑<lb/>
濟則人或容姦免糧則民沾實惠故賑濟雖未敢後而<lb/>
免糧尤所當先呈乞照驗施行等因到臣案查先據陜<lb/>
西布政司呈備西安等府州縣申報夏田災傷緣由前<lb/>
來巳經具題去後今據前因查得前項府州縣陸續申<lb/>
報前情俱各相同及訪得西安府所屬州縣災傷尤甚<lb/>
竊緣陜西為天下重地西安一府又陜西根本重地三<lb/>
邊仰給多繫于此兵荒之後民窮財盡加以邊方多事<lb/>
<pb n="KR2f0020_WYG_006-28b"/>
糧草催徵勢不可緩不幸亢陽為虐雨澤愆期夏麥既<lb/>
巳不登秋田又失播種百姓嗷嗷流離載道延至明年<lb/>
春二三月青黄不接溝壑轉徙之患何可勝言方求賑<lb/>
䘏事宜又苦倉無積蓄該司所呈賑濟不如免糧深為<lb/>
有見蓋邊儲固當急圖邦本尤須深植假令百姓逃亡<lb/>
失業向後邊儲愈虧所謂皮之不存毛將安附言之痛<lb/>
心但就中論之災傷不能無輕重人户不能無髙下惟<lb/>
在稽覈得實庶不虧官損民除行分巡分守委官驗踏<lb/>
<pb n="KR2f0020_WYG_006-29a"/>
明白災重地方極貧人户多方設法賑濟稅糧暫停追<lb/>
徵取具踏勘過災傷輕重稅糧該納該免分數囬報另<lb/>
行具奏外緣繫旱災事理謹具題知<lb/>
　　一為地震事<lb/>
題為地震事節據陜西布政司呈據西安府同州郃陽<lb/>
縣申准本縣隂陽學牒呈據直日隂陽生張輅呈𢎞治<lb/>
十八年九月二十日巳正三刻不意從西北上地震響<lb/>
聲如暗雷動往東南去訖具呈到學轉呈到縣理合申<lb/>
<pb n="KR2f0020_WYG_006-29b"/>
乞施行據此又據本州韓城縣申據本縣直日隂陽生<lb/>
馬景彛呈本日巳時初刻從西南地震往東北去己未<lb/>
又震二次亦往東北去俱有聲又據延安府申據本府<lb/>
隂陽學申據直日隂陽生張文達呈本月二十一日巳<lb/>
時分本處地方從西北方向東南地震二次將軍民房<lb/>
屋牆壁揺動又據本府洛川縣申准隂陽學牒呈據隂<lb/>
陽生武政呈本月二十日巳時初刻忽然地震有聲如<lb/>
風牆屋俱動頃刻方定又據慶陽府申據本府隂陽學<lb/>
<pb n="KR2f0020_WYG_006-30a"/>
申據本學隂陽生張祿呈本日午正三刻忽從東南地<lb/>
動往東北去訖本日戌初三刻仍前復動一次等因各<lb/>
備申到司轉呈到臣照得鎮守陜西武安侯鄭英患病<lb/>
會同鎮守陜西太監劉雲議查得陜西西安平涼等府<lb/>
朝邑固原等州縣自今年二月以來地震有聲非止一<lb/>
次節經具題及通行所屬司府州縣衛所官員修省去<lb/>
後今前項府縣地方又節申地震有聲如雷如風揺動<lb/>
軍民房屋一方地道在在不寧是皆軍民愁苦之象兵<lb/>
<pb n="KR2f0020_WYG_006-30b"/>
戈擾攘之徵臣等備員鎮巡不能督率諸司修舉職業<lb/>
以回天意其罪莫贖況西安延安慶陽三府所屬州縣<lb/>
今年俱被災傷人民饑饉流移不能聊生且宻邇邊方<lb/>
警報未寧敵情難測除痛加修省及通行軍衛有司沿<lb/>
邊城堡賑䘏饑荒撫安軍民修舉武備防禦邊患外緣<lb/>
繫地震災異事理謹具題知<lb/>
　　一為處置災傷流移事<lb/>
題為處置災傷流移事照得西安府所屬華耀同乾等<lb/>
<pb n="KR2f0020_WYG_006-31a"/>
州咸陽臨潼三原渭南髙陵華隂朝邑富平等縣地方<lb/>
今年四五月間雨澤少降夏麥被晒枯死者多收成甚<lb/>
薄六月七月一向亢陽不雨秋田不得安種間有種者<lb/>
多不出土人民憂惶貧民無底業無手藝者往往扶老<lb/>
攜幼逃入南山商洛漢中等處趁食自八月下旬以來方<lb/>
纔得雨秋田雖巳不救二麥幸皆安種人心稍安若得<lb/>
今冬瑞雪霑足來春時雨調勻可無大患但奄奄喘息<lb/>
之民即今巳不能堪欲便通行賑濟倉糧有限恐明年<lb/>
<pb n="KR2f0020_WYG_006-31b"/>
青黄不接之際無以為繼查得各處預備倉之設本為<lb/>
凶荒之備見行事例量州縣大小里分多寡定擬積糧<lb/>
數目以為勸懲及三年一次委官盤查立法非不嚴宻<lb/>
奈何有司官員多不留意于此且陜西頻荒大兵之後<lb/>
民窮財盡供邊修邊等費徵斂不給勢難別項措置又<lb/>
因折錢折銀之例行而贖罪抵價之糧遂少倉廪空虚<lb/>
職此之由臣待罪巡撫外防邊患内憂民難夙夜驚懼<lb/>
不知所處巳經播告司府衛所州縣大小官員痛加修<lb/>
<pb n="KR2f0020_WYG_006-32a"/>
省勉盡職業省事節用一切工作悉皆停止一夫不許<lb/>
擅役一應浮費悉皆查革一錢不許妄用其人民十分<lb/>
貧難眼前不能存活者取勘的確就便騐口給糧不使<lb/>
失所及將各王府文武衙門官吏旗軍人等應支粟米<lb/>
照依時價折與銀錢存省見在倉糧以備明春賑濟并<lb/>
勸諭積有糧米得過之家照常放糶不許阻遏仍行問<lb/>
刑衙門經問有力人犯贖罪紙價暫照舊例納米以少<lb/>
充倉儲逃移人民分投差人招撫復業其貧病饑餓不<lb/>
<pb n="KR2f0020_WYG_006-32b"/>
能即囘者暫于南山所在州縣報名在官量為給糧賑<lb/>
救免致填委溝壑待春暖稍蘇發遣回還與凡救災䘏<lb/>
患事宜應施行者徑自施行災重應免稅糧并重大事<lb/>
情另行具奏定奪外緣繫處置災傷流移事理謹具題<lb/>
知<lb/>
　　一為慶賀事<lb/>
題為慶賀事據西安府申承奉陜西布政司劄付抄䝉<lb/>
臣案騐仰本府轉行同知任奎照舊管理捕盜事務另<lb/>
<pb n="KR2f0020_WYG_006-33a"/>
委相應官員賫進慶賀表文如無相應堪委官員徑自<lb/>
申禀定奪奉此案查先為前事巳行同知任奎賫進今<lb/>
奉前因查得本府同知沈理清軍通判梁國用管糧推<lb/>
官田春理刑俱委徧歴所屬賑濟貧民惟有知府馬炳<lb/>
然掌管印信再無空閒堪委官員理合申乞照詳定奪<lb/>
等因到臣仰惟皇上嗣登寶位在外司府州五品以上<lb/>
衙門例該行委堂上官一員賫捧慶賀表文投進除都<lb/>
布按三司并各府州衛俱委堂上官一員賫進外查得<lb/>
<pb n="KR2f0020_WYG_006-33b"/>
西安府原委進表同知任奎近因本府所屬州縣人民<lb/>
飢荒流移盜賊生發本官繫撫民官巳經行令暫且照<lb/>
舊撫民捕盜以防意外之患別委相應官員賫進去後<lb/>
今申前因臣切惟賫進慶賀表文乃臣子敬君之禮天<lb/>
下之事莫重於此但西安一府外供三邊為陜西根本<lb/>
重地奈何今嵗夏秋田禾俱各災傷無收人民十分饑<lb/>
饉扶老攜幼流徙他方盜賊乗機剽掠人心憂惶況河<lb/>
凍在邇戎心驕横難保不入河套為患萬一擁衆近邊<lb/>
<pb n="KR2f0020_WYG_006-34a"/>
兵戈外擾人民内困根本揺動事變難測及查得近准<lb/>
戸部咨為旱災救荒事該陜西鎮巡等官具奏地方災<lb/>
傷緣由本部題奉聖㫖是陜西災傷重大著楊一清好<lb/>
生設法賑濟毋致失所欽此欽遵臣受命兢惕不遑寧<lb/>
處即令分巡分守等官督委本府同知通判推官等官<lb/>
沈理等分投前去三十六州縣公同各掌印官查放倉<lb/>
糧銀兩設法賑濟及行同知任奎嚴督禁捕盜賊撫安<lb/>
流移地方廣濶尚慮顧理不周別無空閒官員堪以委<lb/>
<pb n="KR2f0020_WYG_006-34b"/>
用倘或誤事闗繫不小欲待各官事完方纔賫進表文<lb/>
又恐有誤慶賀之期如䝉伏乞聖明俯念地方事重保<lb/>
障為急乞勑該部計議合無將西安府堂上官不為常<lb/>
例俱存留在任整理前項事務行委首領官一員賫捧<lb/>
慶賀表文投進惟復待地方人民稍安之日仍行堂上<lb/>
官賫進不勝幸甚緣繫乞留官員賑䘏人民保障地方<lb/>
事理未敢擅便謹題請㫖<lb/>
　　一為考選軍政官員事<lb/>
<pb n="KR2f0020_WYG_006-35a"/>
題為考選軍政官員事准兵部咨該本部題稱𢎞治十<lb/>
八年又及五年之期内外軍政官員例該通行嚴加考<lb/>
選毎都司各要掌印一員佐貳二員等因題奉欽依備<lb/>
咨前來照得鎮守陜西武安侯鄭英患病臣會同鎮守<lb/>
陜西太監劉雲巡按陜西監察御史季春議查得陜西<lb/>
都司原選軍政掌印都指揮使楊敬佐貳都指揮僉事<lb/>
房懐把琮俱推陞去任看得陜西地方廣濶内連八郡<lb/>
外控三邊為根本機要重地都指揮使司管轄三十餘<lb/>
<pb n="KR2f0020_WYG_006-35b"/>
衛所軍馬數多掌印官必得通敏老練之人然後事有<lb/>
統紀人無玩易本司見有都指揮僉事費梁等用之佐<lb/>
貳雖有可觀用之掌印則多不及推訪得原選軍政佐<lb/>
貳今守備蘭州都指揮僉事房懐事體練達才識優長<lb/>
陜西官軍素所信服且守備之任固在得人而都司掌<lb/>
印一方兵政修否所闗事體尤重緣繫兵部推舉奉勑<lb/>
守備官員臣等難擅定擬如䝉乞勑兵部訪察合無將<lb/>
房懐改任本都司軍政掌印使之約束官軍修舉兵政<lb/>
<pb n="KR2f0020_WYG_006-36a"/>
就乞於陜西武臣中推舉相應官一員守備蘭州地方<lb/>
嚴加防禦居重馭輕既適其宜安内攘外兩無所失不<lb/>
勝幸甚緣繫推舉方面軍政掌印官員事理未敢擅便<lb/>
謹題請㫖<lb/>
　　一為分理誣枉事<lb/>
題為分理誣枉事據陜西按察司呈問得犯人孟統招<lb/>
繫陜西西安府咸陽縣知縣𢎞治十五年九月失記的<lb/>
日有在京錦衣衛周指揮帶領旗校前來陜西地方勘<lb/>
<pb n="KR2f0020_WYG_006-36b"/>
事因遇冬寒各旗校共輳銀五兩央凂先任本布政司<lb/>
左布政使文貴要買羊羔皮襖有文布政訪得咸陽縣<lb/>
出産羔皮自合差人照依時價兩平收買為當不合輒<lb/>
差巳發落承差王機將前銀牌發本縣責令統亦不合<lb/>
要得奉承上司就拘今在官皮行王祿并欽等一十九<lb/>
名到縣并欽亦不合將今在官一般皮行王名并伊父<lb/>
王志善弟王泰姓名俱供報在内統與先問發今未到<lb/>
工房典吏淡友智各明知彼時時估大羔皮一張值銀<lb/>
<pb n="KR2f0020_WYG_006-37a"/>
二分以上至二分五釐小羔皮一張值銀一分五釐以<lb/>
上至二分大小不等約計毎張值銀二分統等各不合<lb/>
估作一分王機亦又揀要一色大皮毎張各值銀二分<lb/>
五釐以致王祿等買皮二百張毎張賠銀一分五釐除<lb/>
給前銀二兩仍共賠銀三兩本年十月内統將買完前<lb/>
皮并剰銀三兩差今在官老人髙俊解送文布政處驗<lb/>
得皮好價輕仍將剰銀三兩令髙俊帶回本縣給與王<lb/>
祿等領補原賠銀兩訖𢎞治十六年正月失記的日文<lb/>
<pb n="KR2f0020_WYG_006-37b"/>
布政又因本家要做皮襖亦明知繫監臨官不該發價<lb/>
下縣買物因查巳問革今在官本司候缺吏魏勝繫本<lb/>
縣人不合就差本役賫銀一十兩仍發與統易買不拘<lb/>
大小羔皮五百張統不合又拘皮行王祿等二十三名<lb/>
并先問發今在官皮匠眺安到縣驗皮大小給價照數<lb/>
買完大約每張用銀二分不曾賠價魏勝在縣親收不<lb/>
合每皮一張乗機索要王祿等銀一分共索銀五兩入<lb/>
巳統不合不行具申究治仍差髙俊同魏勝將皮解送<lb/>
<pb n="KR2f0020_WYG_006-38a"/>
文布政收用本年五月初八日文布政因前買皮張破<lb/>
壊數多不敷做用不合又將銀二兩付與先問革今巳<lb/>
故候缺吏竇景暘賫送與統不合仍照前價行拘王祿<lb/>
等二十四名給買羔皮一百張竇景暘在縣親收亦不<lb/>
合倣傚魏勝于王祿等名下每皮一張索要銀一分共<lb/>
索銀一兩入巳統亦不合不申究就差今在官醫生邊<lb/>
錫同竇景暘將皮解送文布政收用訖本年十二月初<lb/>
二日有按察司見任僉事胡經出巡不在伊未到官義<lb/>
<pb n="KR2f0020_WYG_006-38b"/>
男胡清不合將銀一兩四錢差巳問發今未到皂隸姚<lb/>
旺并𢎞治十七年四月失記的日有本布政司右布政<lb/>
使今陞貴州左布政使致仕陳孜未到官男陳大綱不<lb/>
合將銀二兩使令先問發今未到皂隸吕岩各亦不合<lb/>
依聽將銀賫送統處又不合仍拘王祿等二十四名各<lb/>
照前價將胡清銀一兩四錢買大小羔皮七十張令差<lb/>
在官老人王昶送與胡清陳大綱銀二兩買大小羔皮<lb/>
一百張亦差王昶送與陳大綱各收用彼時胡經陳孜<lb/>
<pb n="KR2f0020_WYG_006-39a"/>
各亦不合失于鈐束本年閏四月内又有不知姓名二<lb/>
人稱係吏部馬尚書舍人馬須巡撫大同都御史舍人<lb/>
劉瓉各來本縣收買筏木因無皮襖不合共將銀三兩<lb/>
央凂統不合依聽替伊亦拘王祿等收買羔皮三百張<lb/>
毎張虧價銀一分共虧銀三兩本年六月二十九日王<lb/>
志善思得父子三人俱充皮行負累不過將情告䝉巡<lb/>
按季御史將統等行提取供案發按察司掌印副使張<lb/>
黻究問行提王機等到司王祿并欽等各因上司節次<lb/>
<pb n="KR2f0020_WYG_006-39b"/>
發價買皮要得乗機阻絶不合將各起皮價任意髙擡<lb/>
内將先次每張值銀二分五釐擡作三分五釐妄招文<lb/>
布政虧價五兩後次每張值銀二分擡作五分或四分<lb/>
妄招文布政一次虧價一十五兩一次虧價二兩陳大<lb/>
綱虧價三兩等虚詞在官副使張黻亦不合失于詳審<lb/>
輒便依供問罪呈䝉季御史先將統與魏勝等各依擬<lb/>
發落次將文布政等備招㕘奏間文布政先巳陞任都<lb/>
察院右副都御史巡撫延綏等處地方聞知前情不甘<lb/>
<pb n="KR2f0020_WYG_006-40a"/>
要得改行隔別衙門弔取布政司所收時價冊籍查審<lb/>
分辯又不合不行從實奏訴添揑先買羔皮之時訪得<lb/>
民間出賣毎張不過價銀半分及查咸長二縣時估每<lb/>
羔皮一張值銀二分據此給價今聞御史季春勢逼孟<lb/>
統等取供似有羅織之意及訪得季春舉止浮躁行事<lb/>
妄為動輒作威沽名等項虛詞混同具本奏行間又該<lb/>
通政使司連狀送據吏部馬尚書家人馬浦告稱本族<lb/>
各門並無馬須名字亦無差人陜西買木等情俱送都<lb/>
<pb n="KR2f0020_WYG_006-40b"/>
察院連季御史㕘奏前情併行督理馬政今巡撫陜西<lb/>
楊都御史處勘問䝉行布政司及轉行西安府并咸長<lb/>
二縣各查無𢎞治十五九等年月分時估冊籍止將以<lb/>
後各月時估文冊并行陜西按察司提解間遇䝉𢎞治<lb/>
十八年五月十八日赦宥䝉將統等解送本院查無羔<lb/>
皮一張值銀二分時估在冊及審據王祿等各供前情<lb/>
當將承差王機供明省發馬須劉瓉另行外將統等取<lb/>
供連人劄發本司再行審問明白如果所供是實依律<lb/>
<pb n="KR2f0020_WYG_006-41a"/>
議擬備招回報干礙應㕘官員具實㕘呈前來依䝉將<lb/>
統等連日查審與供相同取問罪犯王祿等二名招同<lb/>
魏勝等八名供同議得孟統王祿并欽所犯合依不應<lb/>
得為而為之事理重者律減等各杖七十孟統繫官王<lb/>
祿并欽俱民俱犯在革前免科與先問結魏勝供明王<lb/>
志善王泰王名髙俊邊錫王昶眺安各發還職寧家生<lb/>
理照出供明髙俊等七名與先問結魏勝俱免納紙孟<lb/>
統官紙王祿并欽俱民紙各一分照到折米發咸陽縣<lb/>
<pb n="KR2f0020_WYG_006-41b"/>
追送預備倉上納以備賑濟取實收附巻文貴陳孜張<lb/>
黻胡經陳大綱胡清俱遇革人合免㕘提備招連人呈<lb/>
解到臣查得先為官買擾民事該巡按陜西監察御史<lb/>
季春奏稱都御史文貴節次低價易買羊羔皮張數多<lb/>
致累小民賠價二十餘兩右布政使陳孜僉事胡經各<lb/>
縱家人低價于部内買物畧無禁止所據各官俱合有<lb/>
罪等因奏本該通政使司奏奉欽依都察院知道欽此<lb/>
續該都御史文貴奏為分理誣枉事開稱御史季春勢<lb/>
<pb n="KR2f0020_WYG_006-42a"/>
逼孟統等取供似有羅織之意及訪得季春舉止浮躁<lb/>
行事妄為動輒作威沽名等情亦該通政使司奏奉欽<lb/>
依法司看了來說欽此又該吏部尚書馬文升家人馬<lb/>
浦告為分豁事開稱本族各門並無馬須名字亦無差<lb/>
人陜西買木等情俱該都察院議擬覆奏併行臣提調<lb/>
㕘奏内有干人巻到官從公審勘務要的確明白有罪<lb/>
人犯依律照例施行馬須劉瓉如巳回還宜從移文河<lb/>
南巡撫衙門追勘各犯正身是否假充詐取備由連人<lb/>
<pb n="KR2f0020_WYG_006-42b"/>
解報歸結果礙應㕘官員重別據實具奏究問等因題<lb/>
奉欽依是欽此欽遵備行前來除馬須劉瓉移文河南<lb/>
巡撫衙門追勘正身歸結及行據陜西按察司呈解犯<lb/>
人孟統等到臣審取供詞發仰問報去後今問前罪除<lb/>
查相同及將孟統等准擬發落外㕘照陜西布政司先<lb/>
任左布政使今陞巡撫延綏都察院右副都御史文貴<lb/>
明知係是監臨官員不合節次發價于所部内易買羊<lb/>
羔皮張數多事發却又奏辯不實本布政司先任右布<lb/>
<pb n="KR2f0020_WYG_006-43a"/>
政使今陞貴州左布政使致仕陳孜陜西按察司僉事<lb/>
胡經各不合失于鈐束以致家人在于按屬買物本司<lb/>
署印副使張黻既承勘問事情亦不合失于詳審致不<lb/>
輸服俱屬違法律合提問但文貴陳孜俱在任犯罪去<lb/>
任事發與張黻胡經又俱係遇革人數伏乞聖明裁處<lb/>
緣文貴係在京堂上官陳孜致仕與張黻胡經俱係方<lb/>
面官及該奏奉欽依行令審勘據實具奏事理未敢擅<lb/>
便謹題請㫖<lb/>
<pb n="KR2f0020_WYG_006-43b"/>
　　一為邊務事<lb/>
題為邊務事照得本年十二月二十日以來邊人擁衆<lb/>
大舉深入搶掠聲言要搶各苑官馬自豫旺城至黒水<lb/>
口處處有兵聮絡結營本處官軍數少固原備禦官領<lb/>
軍五百名在石硤口紅古城按伏指揮任璽管領備冬<lb/>
馬步官軍九百餘員名在豫旺城按伏指揮郭遡管領<lb/>
土達八百有餘并新任遊擊陳善調集遊兵纔得二千<lb/>
餘員名在于鎮戎所俱被攔路阻截不相應援臣與新<lb/>
<pb n="KR2f0020_WYG_006-44a"/>
任鎮守署都督曹雄聞得巳入静寧隆德會寧等處恐<lb/>
其東冦平鳯即時提兵西上臣在隆德駐劄曹雄領兵<lb/>
隨路𠞰殺追截本月二十四日已屯聚於隆德縣西三<lb/>
十里因見我兵奄至退回大營緣曹雄所領官軍纔得<lb/>
九百餘員名巳差人乗夜間道調取陳善郭遡會合并<lb/>
量掣蘭州守把河橋官軍李佐等前來䇿應各該將士<lb/>
感恩圖報人懐鬬志但彼衆我寡以一當百未敢必其<lb/>
成功查得先為預防邊患以保固地方事該臣題稱寧<lb/>
<pb n="KR2f0020_WYG_006-44b"/>
夏花馬池興武營直抵髙橋三百餘里地方在北即為<lb/>
犯我邊境之門户葢寇之所入雖由寧夏而其所利實<lb/>
在腹裏寧夏邊牆如能捍禦則腹裏可安枕而卧儻一<lb/>
旦折牆而入必以精騎守所入之路綴我官兵使不敢<lb/>
南則腹裏安危所繫至重彼既深入剽掠方張之勢恐<lb/>
非陜西官軍所能當必藉諸邊鎮遊兵協力捍禦然欲<lb/>
成克捷之功必在乗其既弊而於中路擊之為便該本<lb/>
部覆奏查得先該寧夏鎮巡官太監葛全等題為大寇<lb/>
<pb n="KR2f0020_WYG_006-45a"/>
入套請兵防禦事本部議得合無鋪馬賫文與寧夏太<lb/>
監葛全總兵官李祥都御史劉憲一面選差乖覺夜不<lb/>
收逺為哨探一面嚴督副總兵衛勇㕘將霍忠恊同保<lb/>
勣守備焦洪都指揮韓斌等各用心設䇿整㮶人馬隨<lb/>
宜按伏以逸待勞本部仍行延綏守臣令㕘將王㦸統<lb/>
領土兵前往花馬池遊擊將軍姜漢統領遊兵前往定<lb/>
邊營曹雄統領竒兵前往寧塞營各要星馳前去秣馬<lb/>
按伏聽候有警併力截殺及行巡撫陜西都御史楊一<lb/>
<pb n="KR2f0020_WYG_006-45b"/>
清公同固原新任鎮守將官斟酌形勢計議方畧分布<lb/>
腹裏人馬據要防守督調本處遊兵相機䇿應等因題<lb/>
奉欽依通行欽遵及看臣所奏與前項議奏之意大畧<lb/>
相符合無行移延綏鎮守等官轉行副總兵遊擊等官<lb/>
查照先今事理如果巳西行本鎮别無聲息陜西來<lb/>
調兵馬即便依期前去布分防守不許遲延誤事自取<lb/>
罪尤仍通行陜西寧夏延綏鎮巡等官俱要恊心運謀<lb/>
相機而動務使功成萬全事無一失圖免陜西腹裏之<lb/>
<pb n="KR2f0020_WYG_006-46a"/>
害用紓皇上西顧之憂毋得秦越自分坐觀成敗以孤<lb/>
委任等因題奉聖㫖是便行與各官著同心恊力相機<lb/>
防禦不許自分彼此致誤事機欽此欽遵本年十二月<lb/>
二十一日備行到臣切緣寧夏鎮巡等官與臣先後論<lb/>
奏之意正恐大敵入套窺伺腹裏寧夏地方軍馬寡弱<lb/>
不能捍禦故乞早調延綏遊竒兵馬㕘將王㦸土兵併<lb/>
力布置按伏保固邊牆不令入境及查得先于本年十<lb/>
一月十七日據定邊營把總都指揮閻綱呈據走回男<lb/>
<pb n="KR2f0020_WYG_006-46b"/>
子張智說稱達衆四營約有二萬入套要搶固原等情<lb/>
巳經具題及行延綏巡撫都御史文貴催調遊兵并行<lb/>
寧夏巡撫都御史劉憲轉行各邊遇有入套聲息差人<lb/>
飛報去後本年十二月十三日臣差人于花馬池等處<lb/>
探問並無原擬延綏人馬到邊想因延綏遊竒兵㕘將<lb/>
王㦸土兵俱自大同初來未得休息且恐原奉㫖意公<lb/>
文到遲又各該將官新舊交代事勢使然決非敢為延<lb/>
緩又查寧夏花馬池等處亦不曽傳報在套近邊的實<lb/>
<pb n="KR2f0020_WYG_006-47a"/>
消息今前項大寇忽然擁衆拆墻突入腹裏巳遵照成<lb/>
命急調延綏遊兵土兵前來截殺及中路邀擊之議通<lb/>
行賫文延綏副總兵姜漢寧夏總兵官李祥等會合行<lb/>
事但道途阻滯文移往來彼此牴牾事勢可否猶未可<lb/>
知臣切詳此時巳逼新春尚在腹裏恐渡河不及其志<lb/>
必將恃其大衆潛伏套中夏秋草飽馬肥時月又謀入<lb/>
寇縱使出套過河冬間必復踵襲故智且陜西地方兵<lb/>
苦于各邊之備禦民疲于三鎮之轉輸竭中土之力以<lb/>
<pb n="KR2f0020_WYG_006-47b"/>
供外邊為其能為我藩籬也今花馬池大敵臨邊通不<lb/>
知覺雖有如無何所倚仗將來之事臣實憂之至于用<lb/>
兵機要似不出臣前所擬奏但事闗各鎮若無總制重<lb/>
臣居中調度則甲可乙否終難濟事議論多而成功少<lb/>
無怪乎其然也伏望聖明垂念西土重地乞勑多官會<lb/>
議簡命在廷威望素著大臣前來總制陜西延綏寧夏<lb/>
甘肅等處軍務授以便宜賞罰之柄臣等各鎮巡三司<lb/>
以下官員悉聽節制無事在于慶陽駐劄有警前去環<lb/>
<pb n="KR2f0020_WYG_006-48a"/>
縣韋州等處居中調度各路將官用命者賞不用命者<lb/>
罰如身使臂如臂使指孰敢延緩以失事機如巳經出<lb/>
套速就經畧花馬池一帶邊務設何籌䇿可以保固邊<lb/>
境使全陜西生民不致頻年大遭荼毒實宗社萬億年<lb/>
無疆之休也臣備員巡撫不能遏其深入之機又論列<lb/>
不早致有今日若復不言後患恐不止此臣不勝待罪<lb/>
俟命之至緣係急處邊務事理未敢擅便謹題請㫖<lb/>
　　一為敵人擁衆大舉入境事<lb/>
<pb n="KR2f0020_WYG_006-48b"/>
題為敵人擁衆大舉入境事准恊守延綏等處地方副<lb/>
總兵都指揮僉事姜漢手本𢎞治十八年十一月二十<lb/>
九日准鎮守延綏總兵官張安手本准寧夏總兵官李<lb/>
祥手本前事内開徵調遊竒二兵照依原擬信地駐劄<lb/>
以俟應援等因准此本職統領榆林以西兵馬于本年<lb/>
十二月十一日到寧塞營按伏駐劄本月十八日申時<lb/>
據定邊營把總都指揮閻綱差夜不收葉章報稱花馬<lb/>
池敵衆臨邊拆牆備報得此本職隨統前項官軍二千<lb/>
<pb n="KR2f0020_WYG_006-49a"/>
二百四十五員名到萌城伏兵駐劄二十七日寅時本<lb/>
城傳報煙火隨差夜不收馬福等前去石子溝等處爪<lb/>
探襲見蹤跡掠獲頭畜往北行走備報到職親率官軍<lb/>
追至隰寧堡地名大千户井等處前敵約有一百餘騎<lb/>
見我官軍馳驟奔急聲勢勇猛將搶掠頭畜盡行棄擲<lb/>
易馬北遁復追二十餘里因見天晚黒暗恐墮奸計隨<lb/>
即收兵將所獲頭畜至隰寧堡行委指揮薛麟備查知數<lb/>
發仰守堡百户劉亨暫令收候巳經開報外三十日酉<lb/>
<pb n="KR2f0020_WYG_006-49b"/>
時承准陜西都御史楊一清手本為預防邊患以保固<lb/>
地方事查照原文作急統領兵馬兼程前來萌城石溝<lb/>
等處按伏會合寧夏總兵官李祥副總兵衛勇等人馬<lb/>
哨探截殺緣由巳經備行知會外本日戌時亦准寧夏<lb/>
總兵官李祥手本為軍務事開稱本職所統人馬移于<lb/>
韋州等處會㕘將王㦸遊擊戴欽餧飼馬匹遇敵併力<lb/>
截殺等因准此依文正德元年正月初一日移兵韋州<lb/>
駐劄本月初三日丑時該寧夏總兵官李祥差鄉導陸<lb/>
<pb n="KR2f0020_WYG_006-50a"/>
寛等前來報稱大敵巳于本月初二日未時俱從白塔<lb/>
兒往北去訖等因得此本職會同㕘將王㦸遊擊戴欽<lb/>
各領所部官軍從韋州起行奔馳到於地名紅寺兒地<lb/>
方爪得前蹤跡掃往北去巳追襲到白塔兒迎遇總兵<lb/>
官李祥副總兵衛勇等人馬在彼追趕當同領好馬官<lb/>
軍馳騁襲蹤追趕三十餘里因見天夜風霧黒暗恐墮<lb/>
詭計總兵官李祥副總兵衛勇收兵石溝兒按伏本職<lb/>
等四更時分到小鹽池伏兵隨即㑹差百户趙璽等帶<lb/>
<pb n="KR2f0020_WYG_006-50b"/>
領夜不收二十名前去所經道路宻切哨探至初四日<lb/>
辰時據本官差夜不收郭其馳報瞭見本處煙燉迤東<lb/>
有數十人騎牽馬匹往南瞭望據報得此當會㕘將王<lb/>
㦸為左哨遊擊戴欽為右哨本職中哨及會合守備都<lb/>
指揮侯勛指揮郭遡各統兵馬相繼而行到于地名石<lb/>
溝池迎遇前敵擺列攻敵職等申嚴號令督併官軍各<lb/>
用鎗砲弓箭一齊射打其衆潰亂就陣斬獲首級一顆<lb/>
奪獲戰馬二匹速督官軍追至火山迤北地名啞叭湖<lb/>
<pb n="KR2f0020_WYG_006-51a"/>
等處又添伏兵三百餘騎糾合前衆一處衝擊前來職<lb/>
等親督官軍奮不顧身持刀向前劈砍又斬首一顆奪<lb/>
獲戰馬二匹軍士奪獲敵器共七十九件臨陣射死官<lb/>
馬三匹彼見我軍齊至換馬奔走北遁欲要窮追及因<lb/>
天晚況離花馬池邊牆不逺慮恐牆外救兵糾衆前來<lb/>
以此收兵回還至初五日天明到小鹽池仍差人於出<lb/>
入要路哨探遇警合兵截殺外查得獲功并當先重傷<lb/>
官軍另行造報今將節次就陣斬獲首級奪獲戰馬達<lb/>
<pb n="KR2f0020_WYG_006-51b"/>
衆兵器等項差百户曹聰先行解報為此理合開坐施<lb/>
行等因隨據延綏遊擊將軍戴欽呈𢎞治十八年十二<lb/>
月二十七日未時承准陜西巡撫都御史楊一清手本<lb/>
調卑職作急統領遊兵取便兼程從甜水堡下馬房等<lb/>
處徑赴固原豫旺城鎮戎所等處會合陜西遊擊將軍<lb/>
陳善領軍指揮郭遡等截殺承此卑職就于本月三十<lb/>
日到韋州本日申時承准都御史楊一清手本行卑職<lb/>
斟酌相機行事若巳到豫旺城鎮戎所地方即便會合<lb/>
<pb n="KR2f0020_WYG_006-52a"/>
本處遊擊將軍陳善等相機應援截殺若不曾前來就<lb/>
于石溝鹽池韋州等處會合寧夏主副總兵李祥等及<lb/>
延綏副總兵姜漢取便邀擊截其歸路共成大功承此<lb/>
于正徳元年正月初二日到韋州初三日四更時分到<lb/>
小鹽池會差百户趙璽等哨探初四日辰時本官差夜<lb/>
不收郭其馳報瞭見本處煙燉迤東有數十人牽騎馬<lb/>
匹往南瞭望當會副總兵姜漢㕘將王㦸及會合都指<lb/>
揮侯勛等各統兵到于地名石溝兒迎遇前敵擺列攻<lb/>
<pb n="KR2f0020_WYG_006-52b"/>
戰職等申嚴號令督併官軍各用鎗砲弓箭一齊射打<lb/>
就陣奪獲敵馬三匹射死我軍馬二匹追至火山迤南<lb/>
地名啞叭湖等處又奪獲敵馬五匹敵器一百二十一<lb/>
件彼見我軍齊至換馬奔走等因又據㕘將王㦸亦呈<lb/>
相同開部下奪獲敵馬五匹敵器共二十四件緣由前<lb/>
來續准鎮守寧夏總兵官右軍都督府都督僉事李祥<lb/>
副總兵衛勇手本正德元年正月初一日夜丑時分據<lb/>
嗚沙州迤東棗山墩夜不收周翊同靈州擺撥夜不收<lb/>
<pb n="KR2f0020_WYG_006-53a"/>
劉瑛報三十日未時瞭見敵衆精兵約有五六萬俱穿<lb/>
戴明盔明甲張打旗號三路擺列臺營從地名石把都<lb/>
來後面灰塵不絶又據紅寺兒夜不收潘闗一等報初<lb/>
一日未時分瞭見地名虎巴山灰塵約長三十餘里亦<lb/>
結營陣聮絡而行初二日申時分據哨探夜不收王洪<lb/>
報未時哨見敵衆灰塵漲天結營行走從南往舊白塔<lb/>
兒去訖當會同副總兵衛勇議看得敵勢十分擁衆擺<lb/>
列營陣而行又兼天晚援兵不能猝至難以發兵一面<lb/>
<pb n="KR2f0020_WYG_006-53b"/>
急差鄉導陸寛等飛調韋州按伏副總兵姜漢等人馬<lb/>
前來併力追殺戌時又據杏園墩擺塘鄉導陳演亦報<lb/>
本日未時瞭見敵衆灰塵從地名白塔兒東空過至黄<lb/>
昏時分未盡初三日黎明時分出兵副總兵衛勇人馬<lb/>
為左哨本職為右哨指揮楊瑛周冕統兵車繼後襲追<lb/>
中途遇據白塔兒墩瞭髙小旗張英報初二日未時有<lb/>
寧夏差來夜不收徐禮保魏成爪探聲息到于本墩空<lb/>
被前哨敵衆殺死馬二匹搶去追至白塔兒後有延綏<lb/>
<pb n="KR2f0020_WYG_006-54a"/>
副總兵姜漢遊擊戴欽㕘將王㦸人馬到彼會合襲蹤<lb/>
追趕隨有固靖遊擊將軍陳善亦領人馬俱到地名猫<lb/>
兒頭山因見天晚風霧昏黒難追彼衆我寡力不能支<lb/>
恐墮詭計三更時分延綏兵馬往小鹽池本職等至五<lb/>
更時分到石溝兒駐劄初五日節據靈州守備焦洪差<lb/>
夜不收張華等報稱初四等日大衆韃靼從清水營木<lb/>
井等墩空及花馬池原拆墻口出境去訖為此今將會<lb/>
兵截殺緣由用手本前來知會施行等因到臣案照前<lb/>
<pb n="KR2f0020_WYG_006-54b"/>
事先因大勢敵衆于𢎞治十八年十二月十七等日擁<lb/>
衆大舉深入固原隆德會寧地方搶掠缺軍禦敵臣遵<lb/>
照欽奉勑諭及兵部節該題奉欽依事理移文調取延<lb/>
綏遊擊將軍戴欽㕘將王㦸統領遊兵土兵前來腹裏<lb/>
應援副總兵姜漢統領竒兵會合寧夏總兵官李祥等<lb/>
人馬聮絡駐劄小鹽池石溝韋州等處邀截歸路因是<lb/>
道途阻滯遊兵土兵日久徵調不至本月二十九日據<lb/>
西安州海剌都操守指揮陳晟等差人走報前項敵衆<lb/>
<pb n="KR2f0020_WYG_006-55a"/>
于二十七等日由西路麻張堡西安州錦雞口出境恐<lb/>
前調遊兵土兵仍來固原緩不及事又經差人阻回行<lb/>
令前去石溝鹽池一帶按兵宻切會合寧夏主副將官<lb/>
及陜西遊擊將軍陳善等官相機邀截巳經具題外今<lb/>
據前因照得前項敵衆自𢎞治十八年十二月十七日<lb/>
擁衆大舉從花馬池地方拆墻進入分守㕘將霍忠兵<lb/>
敗被圍殺傷官軍數多遂至乗勝長驅深入腹裏搶掠<lb/>
至正德元年正月初二等日從石溝鹽池兩界地方出<lb/>
<pb n="KR2f0020_WYG_006-55b"/>
境雖經會行延寧二鎮將官合兵追截止是延綏副總<lb/>
兵姜漢竒兵斬獲首級二顆㕘將王㦸遊擊將軍戴欽<lb/>
人馬俱無斬獲又查得各官不遵兵部原擬到邊稽遲<lb/>
但係新舊將官交代之際況王㦸當大寇入境之初衝<lb/>
鋒解圍有功于花馬池官軍實多戴欽𢎞治十八年十<lb/>
二月十六日方纔任事十七日隨即統領官軍啓行千<lb/>
里赴援未嘗後期寧夏主副將官李祥等各稱聲勢十<lb/>
分擁衆擺列營陣而行難以發兵緣事闗各鎮中間事<lb/>
<pb n="KR2f0020_WYG_006-56a"/>
機委曲非臣所能悉知除將姜漢等解到首級敵器看<lb/>
驗收庫敵馬給軍領養及陜西官軍獲功誤事緣由俱<lb/>
另行外緣大舉敵人出境客兵追截獲功事理謹題請<lb/>
㫖<lb/>
　　一為謝恩事<lb/>
奏為謝恩事近准吏部咨為才不稱任乞恩辭免巡撫<lb/>
地方事該臣奏乞辭免巡撫陜西地方照舊督理馬政<lb/>
等因奏奉聖㫖楊一清才望素著簡命巳定不允所辭<lb/>
<pb n="KR2f0020_WYG_006-56b"/>
該部知道欽此欽遵案查先准兵部咨該本部題為大<lb/>
冦拆墻入境事節該奉欽依是楊一清不妨督理馬政<lb/>
就著巡撫陜西地方用心調度防禦邊患寫勑與他欽<lb/>
此欽遵臣時聞命有驚措躬無所雖防禦之事竭力就<lb/>
道不敢少緩而巡撫之任揣量度分終非所堪謹瀝愚<lb/>
誠上干天聽未䝉俞允顧荷褒嘉愧與憂并榮非意及<lb/>
伏念臣少䝉作育長被甄收弄筆墨者半生志有餘而<lb/>
才不逮綴班行于三品年漸老而業無成且盛平之世<lb/>
<pb n="KR2f0020_WYG_006-57a"/>
賢俊滿朝如臣之愚何足比數非惟膺拔擢之殊渥抑<lb/>
且受特達之深知天地之恩在人巳極涓埃之報于國<lb/>
何施敢不勉竭庸愚用酬眷注經營士馬庶少裨修内<lb/>
攘外之功撫安兵民期不負後樂先憂之學臣無任瞻<lb/>
仰感戴之至緣係謝恩事理為此具本謹具奏聞<lb/>
　　一為災異自劾乞恩罷黜以回天意事<lb/>
奏為災異自劾乞恩罷黜以回天意事案查先節據陜<lb/>
西布政司呈為地震事節據西安平涼慶陽等府朝邑<lb/>
<pb n="KR2f0020_WYG_006-57b"/>
髙陵固原環慶等州縣各申稱𢎞治十八年二三四六<lb/>
等月日時不等各地震響聲如雷揺動軍民房屋及據<lb/>
臨洮衛申為異風暴雨淹没人畜田禾事據右前後三<lb/>
所申稱各屯田地方𢎞治十八年自四月初間一向亢<lb/>
旱夏田被晒焦枯本月二十八日夜偶然天昏黒闇大<lb/>
作惡風迅雷暴雨如注頃間洪水馳至約有二丈寨牆<lb/>
衝倒房屋傾塌男婦漂流渰死軍餘李彪等一十六名<lb/>
口馬牛驢羊等畜三百餘隻樹株拔根田禾淤墊又據<lb/>
<pb n="KR2f0020_WYG_006-58a"/>
臨洮府申為山被猛雨雷震傾塌壓没人畜不見蹤跡<lb/>
事據河州申本州俺哥里沙子溝地方坐南向北土山<lb/>
一座𢎞治十八年六月二十三日夜忽被猛雨雷震山<lb/>
塌將本山居住民人顔廣等三户人口男婦二十一口<lb/>
并庄田頭畜等産俱被壓没又據本司呈為旱災等事<lb/>
節據西安府申備邠乾等州咸寧長安等二十五縣各<lb/>
申稱𢎞治十八年三月四月天旱無雨兼被狂風吹刮<lb/>
所種麥豆不得堅實青乾無收六月初旬纔得㣲雨安<lb/>
<pb n="KR2f0020_WYG_006-58b"/>
種秋苗自本月起至八月初旬一向亢旱無雨又兼狂<lb/>
風晝夜不息致將糜粟菽豆等苗各吹晒焦枯秋成無<lb/>
望人民十分饑荒陸續逃移趁食去訖又據延安府申<lb/>
備鄜綏膚施等一十九州縣慶陽府申備寧州安化等<lb/>
五縣鞏昌府申備階秦隴西等州縣鳯翔府申備鳯翔<lb/>
岐山等縣臨洮府申備蘭金等州縣又節據西安左前<lb/>
後延綏平慶臨鞏甘蘭等衛各呈前事相同等因節呈<lb/>
到臣切見陜西各府州縣今年二月以來地震山傾之<lb/>
<pb n="KR2f0020_WYG_006-59a"/>
變屢見于敵人出没之區夏旱秋乾之災遍滿于闗輔<lb/>
根本之地節經具題及行各該官司踏勘撫恤外臣聞<lb/>
天人相為流通休咎闗乎得失故未有不召而自至之<lb/>
災亦未有巳出而無應之變陜西災異迭見是皆生民<lb/>
愁苦之象兵戈擾攘之徵不早圖修改將禍患難測仰<lb/>
惟皇上龍飛御極之初恩澤覃布庶政肅清是宜海嶽<lb/>
効靈雨暘時若凡此咎徵責在臣下以一方論之軍民<lb/>
各有攸司大小各有專職而綱紀之任實係巡撫災異<lb/>
<pb n="KR2f0020_WYG_006-59b"/>
之來皆由巡撫不職所致洪範曰王省惟嵗卿士惟月<lb/>
師尹惟日蓋以休咎之輕重繫職任之大小也臣本庸<lb/>
愚濫膺重寄既非安内攘外之才又無揚清激濁之勇<lb/>
見賢不能進見不肖不能退知民之害不能祛知民之<lb/>
困不能救上下交征不能革公私匱竭不能補以致軍<lb/>
民怨咨感傷和氣隂陽愆伏動静乖違巡撫方逾半年<lb/>
災異遍乎一省上天示譴罪實在臣且食人之食者事<lb/>
人之事陳力就列不能者止臣今名浮於實處非其據<lb/>
<pb n="KR2f0020_WYG_006-60a"/>
事不稱食心有未安顛而不扶焉用彼相伏望聖明體<lb/>
天行罰乞將臣罷歸田里別選相應之人巡撫陜西地<lb/>
方必能扶持綱紀綏輯兵民彈壓羣邪肅清弊政庶幾<lb/>
天意可回化災為祥轉禍為福不難矣緣係災異自劾<lb/>
乞恩罷黜以回天意事理未敢擅便為此具本謹具奏<lb/>
聞伏候勑㫖該吏部官欽奉聖㫖陜西地方多事巡撫<lb/>
正要得人楊一清不准辭著用心辦事欽此<lb/>
　　一為謝恩事<lb/>
<pb n="KR2f0020_WYG_006-60b"/>
奏為謝恩事正德元年正月二十七日節該欽奉勑諭<lb/>
朕即位之初念爾等効職勤勞宜有頒賜以隆恩典爾<lb/>
其體朕至意益盡忠誠用副委任欽此欽遵九霄垂露<lb/>
勑降天文萬里飛軺物頒御帑歡聲所動邊徼増輝恭<lb/>
惟皇上誕膺休命光紹丕圖慶洽普天恩覃率土臣身<lb/>
以職羈既阻天廷之拜寵緣例得遂承帝賚之加絲綸<lb/>
春温金帛霞爛雖雲雨之施在物無遺而渥澤所流于<lb/>
臣為幸榮加慶外感在懼中捧而珍藏實抱無功之愧<lb/>
<pb n="KR2f0020_WYG_006-61a"/>
服以拜賜徒深逾分之憂謹當以金自盟焚灼不渝其<lb/>
性顧服思稱曵婁誓委其身臣無任瞻仰感戴激切屏<lb/>
營之至除將賫捧到欽賞銀十兩紵絲二表裏望闕叩<lb/>
頭領受外緣係謝恩事理為此具本謹具奏聞<lb/>
　　一為乞恩認罪罷黜以謝地方事<lb/>
兵部覆該本部職方清吏司案呈奉本部送于兵科抄<lb/>
出巡撫陜西等處地方兼督理馬政都察院左副都御<lb/>
史楊一清奏臣本孱愚誤䝉先帝聖恩擢任憲職督理<lb/>
<pb n="KR2f0020_WYG_006-61b"/>
馬政𢎞治十八年正月内為因大敵拆墻入境節該欽<lb/>
奉勑諭不妨督理馬政巡撫陜西等處地方欽此欽遵<lb/>
自度不堪負荷具本辭免未䝉俞允勉强供職臣遭際<lb/>
殊常寵榮踰分誓竭駑鈍仰酬眷知奔走驅馳不敢自<lb/>
怠竊見固原地里寛漫處處通敵最為難守先該總制<lb/>
尚書秦紘修築邊塹一道踰時閱嵗湮廢巳多又防守<lb/>
無兵墩堠不接雖有如無不堪保障臣督令守臣修補<lb/>
完備依塹添墩傍險增堡定為烽火號令招集土人使<lb/>
<pb n="KR2f0020_WYG_006-62a"/>
隨便捍禦臨冬時月會同鎮守太監等官分布人馬據<lb/>
要防守復慮一方兵政廢弛名存實亡剝削之餘困敝<lb/>
巳極昩死上陳仰荷廟謨獨斷易置主將增設遊擊方<lb/>
將一新紀律期收戰守全功不意大敵乗凍渡河潛伏<lb/>
套内逼近花馬池地方彼處將官通不知覺𢎞治十八<lb/>
年十二月十七日衆號數萬自花馬池清水營兩處折<lb/>
牆進入守將兵敗被圍虧折官軍致乗勝長驅直入腹<lb/>
裏隨即收斂隄備我軍迎戰衆寡不敵不能遏阻敵至<lb/>
<pb n="KR2f0020_WYG_006-62b"/>
固原野無所獲本月二十三日遂深入静寧隆德會寧<lb/>
地方搶掠鎮守署都督僉事曹雄止領官軍九百餘員<lb/>
名尋襲蹤跡截殺臣恐孤軍無援急調延綏遊兵土兵<lb/>
及本邊官軍前來會合䇿應道途阻隔兵難猝集巳於<lb/>
本月二十七等日遽從西安州地方出境邀之不及臣<lb/>
又約會寧夏王副將官延綏遊竒兵馬邀之石溝鹽池<lb/>
諸將以聲勢重大莫敢發兵坐視其出竟無功查得固<lb/>
原環慶一帶並無所失監苑官馬幸得保全此皆仰仗<lb/>
<pb n="KR2f0020_WYG_006-63a"/>
宗社神靈朝廷威福敵兵遄歸被禍猶淺但静寧隆德<lb/>
會寧三處搶掠殺傷人畜數多巳行各該州縣查數未<lb/>
報陜西官軍節與交戰斬獲首級不多幸不虧折惟乾<lb/>
鹽池操守官張瑛等墮其奸計陣亡一十八人除將寇<lb/>
衆入境出境日期官軍誤事獲功緣由節經會題及搶<lb/>
掠人畜的數查明另行外照得鎮守太監劉雲常在固<lb/>
原駐劄署都督僉事曹雄初到固原地方臣叨任巡撫<lb/>
巳及一年經畧調度乃其職業況受恩深重言聽計行<lb/>
<pb n="KR2f0020_WYG_006-63b"/>
比之各路撫臣不同奈何器質庸凡智慮疎淺未諳軍<lb/>
旅之務實無安攘之才以致大敵擁衆長驅侵掠為患<lb/>
拆牆而入既不能遏其初來之鋒得利而去又不能截<lb/>
其既歸之路藩籬失守雖花馬池之過而内有邊防不<lb/>
能自固咎將誰執領兵出戰雖各將官之事而遇警徵<lb/>
調多不及期責亦難辭上不能寛九重西顧之憂下無<lb/>
以慰一方軍民之望臣委的有辜委任罪當萬死且今<lb/>
大冦去留邊情緩急俱未可測臣誤事貽患之人誠宜<lb/>
<pb n="KR2f0020_WYG_006-64a"/>
早正法典罷歸田里別推才力有餘者巡撫經畧則凡<lb/>
受任方隅皆知警戒能者竭力自効不能者無地自容<lb/>
矣等因具本該通政使司官奏奉聖㫖楊一清巳命總<lb/>
制彼處邊務著盡心供職以圖後効不必引咎求退該<lb/>
部知道欽此欽遵抄出送司查得先為邊務事該本部<lb/>
會官具題節該奉聖㫖是楊一清著總制陜西延綏寧<lb/>
夏甘肅等處邊務兼督理各該地方馬政欽此巳行欽<lb/>
遵去後今該前因案呈到部看得本官巡撫陜西經畧<lb/>
<pb n="KR2f0020_WYG_006-64b"/>
有方威望素著近雖被敵深入緣無損傷大重輒乃自<lb/>
陳誤事之人欲正罷歸之典既查有本部巳經會官題<lb/>
奉總制成命及今欽依勉留事理難再別議合咨前去<lb/>
煩為查照欽遵施行<lb/>
　<lb/>
　<lb/>
　<lb/>
　闗中奏議巻六<lb/>
</p>
<p>
</p>
  </div>
</body>
</text>
</TEI>
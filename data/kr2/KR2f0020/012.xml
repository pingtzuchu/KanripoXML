<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>闗中奏議巻十二</head> <lb/>
    <p>
<pb n="KR2f0020_WYG_012-1a"/>
欽定四庫全書<lb/>
　闗中奏議巻十二<lb/>
　　　　　　　　　　　　明　楊一清　撰<lb/>
　提督𩔖<lb/>
　　一為被擄走回人口供報回賊聲息事<lb/>
欽差提督陜西三邊都御史臣楊一清謹題為被擄走回<lb/>
人口供報回賊聲息事嘉靖四年五月二十日據平羌<lb/>
將軍鎮守甘肅地方總兵官左軍都督府署都督僉事<lb/>
<pb n="KR2f0020_WYG_012-1b"/>
姜奭呈前事嘉靖四年四月二十三日准分守肅州右<lb/>
叅將都指揮同知雲冐手本本月十九日據守把嘉峪<lb/>
闗千戸曺敞呈送哈密走回漢人婦女一口到闗發據<lb/>
肅州衛申准撫夷指揮劉雲闗依奉公同掌印指揮路<lb/>
忠百戸錢岫陳剛審得朱氏供年二十七嵗係甘州失<lb/>
記所分百戸軍人何宣戸内餘丁何玘妻嘉靖三年九<lb/>
月内有回子王子領人馬來到甘州有氏與夫湖内採<lb/>
草有先不知後知是濟喇實地方回子把我搶去隨營<lb/>
<pb n="KR2f0020_WYG_012-2a"/>
到了魚海搶了黄敵人順山回到哈密城外住歇將氏<lb/>
賣與哈密不知名回子家裏使喚與了馬三匹有衆回<lb/>
子害怕漢人軍馬來城上穿着盔甲□火着等了四五<lb/>
日不見人馬來方纔下城有王子巴勒濟喇實的人先打<lb/>
發去了哈密的人說如今把路斷了再不得做買賣去<lb/>
後頭漢人軍馬來便我哈密的人少先殺我們裏衆人<lb/>
都暴怨王子聽見這話把吐魯番的留下了一半和王<lb/>
子還在哈密造盔甲翎箭脩哈密城上土垜等到青草<lb/>
<pb n="KR2f0020_WYG_012-2b"/>
大了時還要往甘肅州搶來裏有氏因買我的回子的<lb/>
娘子將氏日每打罵作踐過不得半夜裏跳下城來走<lb/>
脫沿途走了一箇月多來到肅州邊外迎着夜不收送<lb/>
來所供是實據供備闗到衛理合具申施行等因據申<lb/>
到職㑹同甘肅行太僕寺帯管肅州兵備道寺丞張鶚<lb/>
覆審前情相同除行肅州衛將走回婦女朱氏差人管<lb/>
送陜西行都司交割查發該衛所給親收領外但本處<lb/>
孤懸乞為早發兵粮協濟防守擬合通行等因行間本<lb/>
<pb n="KR2f0020_WYG_012-3a"/>
月二十四日夘時據甘州差哨夜不收段興三報稱䝉<lb/>
差本役同陳驢兒前去古佛寺哨探本月二十一日行<lb/>
至孤山河撞遇回賊將本役等捉綁到於雪打班見了<lb/>
回賊頭目將我打着問説甘州人馬有多少我是頭哨<lb/>
先來後面還有多多的人馬來裏搶的你漢人收不的<lb/>
田用鉄繩拴絆見得營内回賊約有五百餘騎夜晚睡<lb/>
熟得脱來報二十五日辰時又據山丹紅嶺兒坐塘夜<lb/>
不收劉興報二十四日五更時候瞭見回賊約有五百<lb/>
<pb n="KR2f0020_WYG_012-3b"/>
餘騎在於山後雪達巴牧馬本役來報等因到職案查<lb/>
先因去年吐魯番回酋率衆前來甘肅謀奪地方被我<lb/>
官軍追殺出境回遁去訖本年三月初十日該分守肅<lb/>
州右叅將雲冐手本據迤北觀音山口住牧屬番頭目<lb/>
普爾咱等族頭目哈布爾等告逓番文一紙供係這今年<lb/>
三月初一日天亮時候有回賊一百多人馬從口子裏<lb/>
邉撲到我每住處殺了我每四固人搶了一箇娃娃馬<lb/>
牛羊五十箇我每收拾了人馬赶上和他厮殺我每殺<lb/>
<pb n="KR2f0020_WYG_012-4a"/>
了他五箇回子兩箇頭割着來了三箇死人回子䭾着<lb/>
去了為照前賊若非舊歳犯邊境外遺留之數必是吐<lb/>
魯番酋新近差來驍騎使之窺探邊情欲以擾我耕牧<lb/>
俾我坐困將來復欲擁衆入寇俱難測度除行本鎮各<lb/>
該分守守備等官整搠兵馬鋒利器械遇警相機戰守<lb/>
及將低薄小堡人畜併入髙厚大堡固守已將前項斬<lb/>
獲首級并本鎮缺兵徴調原擬陜西延寧遊竒兵馬㑹<lb/>
本具題外今准前因職㑹同鎮守太監董文忠巡撫右<lb/>
<pb n="KR2f0020_WYG_012-4b"/>
副都御史陳九疇議得走回婦女朱氏供稱去年九月<lb/>
内被回賊搶去回到哈密城外轉賣與回回使喚聽得<lb/>
衆賊議說如今把路斷了再不得做買賣去遺留一半<lb/>
人馬和王子還在哈密造盔甲翎箭等到青草大了時<lb/>
還要復來甘肅搶來今走回夜不收段興三亦報回賊<lb/>
約有五百潜在甘州境外古佛寺地方駐劄一節為照<lb/>
前賊見入我境撲捉差哨人役則朱氏供報之言誠為<lb/>
不虚復寇之舉朝夕難測查得本鎮一十五衛所兵馬<lb/>
<pb n="KR2f0020_WYG_012-5a"/>
實有不滿三萬除公差事故老弱伏塘傳報等項受甲<lb/>
馬步不足二萬餘人又分守於各該地方今回酋侵犯<lb/>
大衆雖未發露但去年未遂其奸必是先遣精騎探我<lb/>
虚實然後舉衆前來勢所必有又况絶彼買賣道路不<lb/>
得我土麝黄等物生命所係此來復冦必與别部糾合<lb/>
進取謀為比前尤為不同本邊兵馬孤弱錢粮缺乏若<lb/>
不預請救濟臨期緩不及事職等一身一家萬死固不<lb/>
足惜其如地方生靈何合無准將何項粮草發運來邊<lb/>
<pb n="KR2f0020_WYG_012-5b"/>
務足五七年主客兵馬支用及行陜西延寧鎮巡等官<lb/>
備行各該將領將各部竒遊兵馬作急督發前來聽職<lb/>
等調度㑹合截殺庶不誤事而地方可保無虞等因具<lb/>
呈到臣看得鎮守甘肅地方總兵官署都督僉事姜奭<lb/>
呈稱前項回賊入境撲捉差哨人役大衆雖未發露但<lb/>
去年未遂其奸必是先遣精騎探我虚實然後舉衆前<lb/>
來及稱絶彼買賣道路不得我土麝黄等物生命所係<lb/>
此來復寇必與别部糾合進取謀為比前尤為不同本<lb/>
<pb n="KR2f0020_WYG_012-6a"/>
邊兵馬孤弱錢粮缺乏乞要將粮草發運來邊及行陜<lb/>
西延寧鎮巡等官將各部竒遊兵馬作急督發前來㑹<lb/>
合截剿等因為照豺狼之性貪得無厭去嵗深入被官<lb/>
軍追殺遁回不曾得利又絶其貢道奪其所以為命復<lb/>
冦之舉難保必無且恐其糾合西海額布勒諸敵共謀<lb/>
侵犯彼處兵馬寡弱實難支持先事預防不可不謹兵<lb/>
法曰無恃其不來恃吾有以待之無恃其不攻恃吾之<lb/>
不可攻查得先為調度邊兵預防寇患事節因延寧守<lb/>
<pb n="KR2f0020_WYG_012-6b"/>
臣哨報套内賊情已經行令延綏遊擊將軍張鳳統領<lb/>
新遊兵於定邊營副總兵趙楧統領竒兵於寧塞營各<lb/>
住劄遊擊將軍劉淵所領舊遊兵又該偏頭闗地方徴<lb/>
調去訖及行寧夏副總兵劉玉遊擊將軍周倫叅將苗<lb/>
鑾各統所部兵馬於本鎮興武營小鹽池等處駐劄前<lb/>
項分布專為隄備套衆往向未定旦夕莫測難以掣調<lb/>
已經行仰鎮守陜西都督鄭卿先調陜西遊擊將軍陶<lb/>
文率領所部遊兵三千員名前去㑹寧安定蘭州地方<lb/>
<pb n="KR2f0020_WYG_012-7a"/>
隨便按伏以備應援待後甘肅賊情如果𦂳急即調張<lb/>
鳳苗鑾二枝兵馬前去協力截剿其餘軍馬并陜西主<lb/>
將守備官兵俱照舊駐劄以防盜賊入冦之謀各施行<lb/>
去後但師行粮從彼鎮各該城堡粮料草束委的缺少<lb/>
又經咨行陜西巡撫將該觧甘肅銀兩上𦂳催督觧發<lb/>
仍行甘肅巡撫督令管粮分巡等官作急召商糴買務<lb/>
勾主客兵馬支用及待候查探賊情緩急另行具奏外<lb/>
緣係被擄走回人口供報回賊聲息事理為此具本專<lb/>
<pb n="KR2f0020_WYG_012-7b"/>
差承差杜廷選親賫謹具題知<lb/>
　　一為斬獲犯邊回賊首級事<lb/>
題為斬獲犯邊回賊首級事嘉靖四年六月初三日據<lb/>
平羌將軍鎮守甘肅總兵官署都督僉事姜奭呈<lb/>
本年五月初三日據山丹白石崖夜不收薛文一報初<lb/>
二日巳時瞭見回賊三百餘騎空馬一百從南匾都口<lb/>
往東行走徑透永昌五奴五赤地方去訖據報本職統<lb/>
領鎮城兵馬前來凉永分布副叅遊擊守備等官一面<lb/>
<pb n="KR2f0020_WYG_012-8a"/>
分投差人各路哨探一面領兵隨賊向往截殺去後本<lb/>
月十六日丑時據守備永昌行都指揮使馬雲差夜不<lb/>
收張安報十四日黎明時候有回賊三百餘騎入境搶<lb/>
掠領兵追至考來口東石門地方與賊對敵就陣斬獲<lb/>
首級三十六顆奪回賊馬二十四匹夷器銅鍋五口鐵<lb/>
鍋六口明甲一付馬鞍九十二付并弓箭撒袋氊襖帳<lb/>
房等件其賊敗遁西南去訖掣軍回還據此除查明另<lb/>
行外理合先行呈報等因到臣案查先為哨報回賊聲<lb/>
<pb n="KR2f0020_WYG_012-8b"/>
息事本年五月十四日准巡撫甘肅等處地方都察院<lb/>
右僉都御史冦天叙咨前事内開該甘州差哨古佛寺<lb/>
夜不收段興三報稱䝉差本役同陳驢兒前去古佛寺<lb/>
哨探四月二十一日行至孤山河撞遇回賊將本役捉<lb/>
綁到於雪達巴見了回賊頭目將我用鐵繩拴絆見得<lb/>
營内回賊約有五百餘騎夜晚乗賊睡熟脫走來報等<lb/>
因備咨前來看得咨開前項供報賊情顯是回賊貪心<lb/>
無厭奸謀未已若果止是五百餘騎料亦不敢深入侵<lb/>
<pb n="KR2f0020_WYG_012-9a"/>
犯但恐是打探先鋒後賊源源而來亦未可知在我防<lb/>
禦不可不謹已經咨行本官㑹同鎮守太監總兵轉行<lb/>
副叅遊擊兵備守備等官各差人逺為哨探果有前賊<lb/>
侵犯㑹合大小將官協力剿逐如是賊情重大差人馳<lb/>
報軍門以憑施行及咨巡撫陜西右副都御史王藎行<lb/>
陜西布政司將該觧甘肅一鎮各項粮銀逐一查取委<lb/>
官觧發該鎮糴買粮料草束應用去後續據總兵官都<lb/>
督姜奭呈為被擄走回人口供報夷情聲息事先准肅<lb/>
<pb n="KR2f0020_WYG_012-9b"/>
州叅將雲冐手本呈送走回漢人婦女一口朱氏供土<lb/>
魯番夷人還在哈密造盔甲翎箭說到青草大了時還<lb/>
要往甘肅州搶來今走回夜不收段興三亦報回賊約<lb/>
有五百餘騎前在甘州境外古佛寺地方住劄撲捉差<lb/>
哨人役則朱氏供報之言誠為不虚復冦之舉朝夕難<lb/>
測本邊兵馬孤弱錢粮缺乏要得發運粮草及行陜西<lb/>
延寧鎮巡等官將各部竒遊兵馬督發前來㑹合截殺<lb/>
等因到臣查得陜西延寧竒遊等兵已經分布花馬池<lb/>
<pb n="KR2f0020_WYG_012-10a"/>
等邊及中路小鹽池等處駐劄專為隄備套敵今套内<lb/>
敵情向往未定聲息傳報絡繹不絶難以掣調又經行<lb/>
仰鎮守陜西都督鄭卿先調陜西遊擊將軍陶文率領<lb/>
所部遊兵三千員名前去㑹寧安定蘭州地方以備甘<lb/>
肅應援待候賊情如果𦂳急即便掣調延寧遊竒兵馬<lb/>
前去協力截剿并行陜西巡撫將該觧甘肅銀兩督催<lb/>
觧發仍行甘肅巡撫督令管粮分巡等官作急召商糴<lb/>
買粮料務勾主客兵馬支用及具題外今據前因為照<lb/>
<pb n="KR2f0020_WYG_012-10b"/>
土魯番回賊去年擁衆深入侵犯甘肅圍困城堡皇上<lb/>
軫念邊方欽命文武重臣督兵征剿先聲所動節被官<lb/>
軍追逐遁回却又不知改悔復謀入寇先據走回人口<lb/>
朱氏所供後據被捉夜不收段興三所供則其奸謀誠<lb/>
難測識今果侵入永昌地方總兵官署都督僉事姜奭<lb/>
聞報提兵親至凉州分布大小將官隄備戰守守備永<lb/>
昌以都指揮體統行事指揮馬雲奮勇督戰就陣擒斬<lb/>
首級三十六顆及奪獲戰馬盔甲夷器等件功俱可録<lb/>
<pb n="KR2f0020_WYG_012-11a"/>
及照鎮守甘肅太監董文忠獨守鎮城居中制外巡撫<lb/>
右僉都御史寇天叙撫鎮之初䇿勵將士亦與有功竊<lb/>
詳此賊一入我境即遭剉衂必然褫䰟喪志在彼有雉<lb/>
伏䑕竄之勢在我亦不須草薙禽獮之勞寔惟皇上聖<lb/>
武布昭徳威逺被之所致也邊方幸甚臣等幸甚但狼<lb/>
子野心終難必其悔禍又節經通行該鎮將官仍要加<lb/>
意隄備倘再侵犯協力痛加誅剿毋得恃此小㨗輒生<lb/>
慢易以致誤事并獲功官軍姓名及中間有無隠匿别<lb/>
<pb n="KR2f0020_WYG_012-11b"/>
情俱待查明另行奏報外如䝉乞勑該部查議合無將<lb/>
總兵官姜奭守備官馬雲先行量為賞勞照例行巡按<lb/>
陜西監察御史將斬獲首級審驗明白有功官軍查勘<lb/>
造册奏繳陞賞中間若有隠匿别項事情徑自叅究庶<lb/>
邊官有所激厲邊務可以振興矣縁係回賊入境官軍<lb/>
斬獲首級奪獲戰馬夷器事理為此具本專差百戸吉<lb/>
昇親賫謹題請㫖<lb/>
　　一為整理邊務以備敵患事<lb/>
<pb n="KR2f0020_WYG_012-12a"/>
題為整理邊務以備敵患事案照先准兵部咨該本部<lb/>
題該提督軍務尚書金獻民題前事一件議處防守照<lb/>
得固靖甘蘭等衛所静寧安定等州縣每嵗冬初調集<lb/>
陜西西安等衛所官軍臨鞏所屬等州縣民壯人等共<lb/>
一萬五千有餘分布各城堡防守盖恐乗凍踏氷過河<lb/>
深入侵犯之計也訪得前項軍士多非正役非鄉野愚<lb/>
民則市井子弟武藝未習戰陣未經或有盔無甲或有<lb/>
矢無弓多被領軍官員貪圗粮米賣放回家見在者百<lb/>
<pb n="KR2f0020_WYG_012-12b"/>
無二三任情肆志虚應故事如此若不嚴加查處非惟<lb/>
無益地方抑且虚費粮草合無轉行陜西鎮巡等官今<lb/>
後如遇調集官軍分布各處防守預行各該衛所州縣<lb/>
掌印官嚴加㨂選人要壯徤馬要肥大器械俱要精好<lb/>
將選過官軍馬匹年貌齒色𩔖造小册送鎮巡衙門以<lb/>
憑稽考或行兵備道或行守巡官不時查驗㸃閘如或<lb/>
軍士有不足及軍器有不精者分别等第將各該官吏<lb/>
叅提究問庶人心知所警懼而防守不致虚設矣一件<lb/>
<pb n="KR2f0020_WYG_012-13a"/>
議處兵將切惟禦敵以兵馬為先以粮草為急固原一<lb/>
鎮為三邊喉襟要衝總兵官所領官軍見在不過五百<lb/>
員名守備官見在不過六百員名兵馬之寡弱也甚矣<lb/>
倉卒有警委難支持訪得敵衆自𢎞治十四年入侵得<lb/>
利毎年深入搶掠必由固原各該將領因兵馬數少不<lb/>
過嬰城自守任其出入以此地方多被殘破人畜多被<lb/>
殺掠見今敵人擁衆入套侵犯之舉又在旦夕若止照<lb/>
往年故事未免復遭荼毒合無將總兵官部下除見在<lb/>
<pb n="KR2f0020_WYG_012-13b"/>
五百名并死馬官軍二百名共七百名外再於各城堡<lb/>
各衛禦冬防守官軍内選擇精壯二千三百員名共輳<lb/>
三千員名總兵官統領防守官軍仍照例每年十月初<lb/>
一日依期赴操二月河開無事放回有警留住本城支<lb/>
與行粮與見在官軍如法操練預備截殺守備官部下<lb/>
除見在官軍六百員名并死馬三百員名與今擬増粮<lb/>
并各城堡挑選死馬官軍共二千員名外未及之數照<lb/>
例懸賞於有丁人戸内召募一千名亦輳三千之數將<lb/>
<pb n="KR2f0020_WYG_012-14a"/>
守備改為叅將名色統領殺賊仍聽總兵官調度該用<lb/>
馬匹於茶馬并苑馬寺給領或行太僕寺收貯官價支<lb/>
買召募銀兩於司府官庫查有無礙銀兩動支等因該<lb/>
本部覆題節該奉聖㫖固原守備照舊其餘准擬欽此<lb/>
欽遵備咨前來案候議處間近准兵部該本部題為陳<lb/>
言邊務事該御用監太監張忠題前事内一件足邊兵<lb/>
以備警急切照各邊鎮總兵副叅遊擊及各城守備巡<lb/>
邊備冬備禦防守等項每額原有官軍或三千員名或<lb/>
<pb n="KR2f0020_WYG_012-14b"/>
一二千員名或三五百名累年禦冬出戰陣亡逃故等<lb/>
項數多見在者其間又多老弱不堪各該官員因循不<lb/>
行充補以致禦敵多無效用合無乞勑兵部行移各邊<lb/>
鎮巡及清軍兵備等官將各該將領部下官軍從公揀<lb/>
選精壯者存留戰伐老弱者退撥守城逃亡事故者清<lb/>
查充補請自命下文書到邊之日為始限三箇月以裏<lb/>
務足原額之數如有過限不完者着巡按御史指實劾<lb/>
奏問罪數足之後各該經管官員仍要加意撫䘏毋役<lb/>
<pb n="KR2f0020_WYG_012-15a"/>
使以耗其力毋刻削以傷其心紀律嚴明訓練如法兵<lb/>
力既足緩急有備而邊境可保無虞矣一件添設軍馬<lb/>
將官以固守衝要照得陜西固原地方極鄰邉境實敵<lb/>
衆出没喉襟要路雖已設有總兵官一員統領人馬三<lb/>
千在彼住劄如往年敵衆糾衆萬餘由此進境搶過平<lb/>
凉直至邠州方還前項兵馬勢孤力寡僅足保守城池<lb/>
本境禦敵若令轉戰未免顧彼失此臣愚以為合無乞<lb/>
勑兵部計議停當轉行該鎮撫巡等官於固原衛并附<lb/>
<pb n="KR2f0020_WYG_012-15b"/>
近衛所軍士每軍戸下有三丁以上者抽一壯丁充當<lb/>
軍役仍取具衛所地方鄰佑保結不許容無藉之徒冐<lb/>
濫收充以致因無恒産易於逃竄選足三千之數每人<lb/>
給賞銀十兩置買軍裝什物馬鞍鞦轡編成隊伍定擬<lb/>
衛所管轄所謂重賞之下必有勇夫是也仍照數處給<lb/>
馬匹騎征按月闗支實米一石并馬匹草料務圗經乆<lb/>
及照陜西先年曽設有副總兵分守地方後因事寜裁<lb/>
革當此思患預防之際合無照舊添設謀勇副總兵一<lb/>
<pb n="KR2f0020_WYG_012-16a"/>
員統領前項軍馬用心撫䘏如法操練就領分守固原<lb/>
等處往來駐劄應援遇警相機戰守庶邊人知我有備<lb/>
不敢大肆深入衝要之地可以固守而無患矣等因兵<lb/>
部議擬覆題節該奉聖㫖是邊兵着鎮巡等官揀選精<lb/>
壯的專備征戰逃亡的作急清勾固原地方應否添設<lb/>
軍馬將官還着提督尚書從長議處奏來定奪欽此欽<lb/>
遵備咨到臣照得陜西地方固靖環蘭沿邊一帯城堡<lb/>
東西延袤幾二千里多係通邊要路分兵而守無所不<lb/>
<pb n="KR2f0020_WYG_012-16b"/>
寡每遇邊寇侵犯如數不多尚可支持捍禦倘似𢎞治<lb/>
十四年正徳十三年嘉靖元年擁衆數萬長驅而入實<lb/>
難阻遏平凉臨鞏静寧安定㑹寧隆徳一帯州縣俱被<lb/>
蹂踐後又侵及涇邠地方屠戮之慘所不忍言至今凋<lb/>
傷未復舉目蕭然各該守臣不能奮勇殺敵固難辭責<lb/>
揆厥所由實因兵馬寡少又復不精以此不能克敵制<lb/>
勝且如鎮守總兵官及守備官所領官軍俱不過數百<lb/>
員名不及延寧等鎮遊竒將官統領各有三千之數太<lb/>
<pb n="KR2f0020_WYG_012-17a"/>
監張忠尚書金獻民皆親歴其地目擊其狀後先具奏<lb/>
俱要増添整飭兵馬議論周悉上厪天語丁寧凡為守<lb/>
臣敢不祇率况今敵衆在套侵犯之舉旦夕難測除各<lb/>
府州縣民壯義勇督令巡守官揀選及召募抽選等事<lb/>
俱議處另行外查得沿邊兵馬各有信地征操防禦已<lb/>
有定規此外别無兵馬可以掣調惟是鎮城西安左前<lb/>
後右護等衛原擬分布禦冬官軍除總兵官鄭卿操下<lb/>
見在徴調及榆林寧夏領班官軍不開外一枝固原鎮<lb/>
<pb n="KR2f0020_WYG_012-17b"/>
戎所備冬原額馬隊官軍一千員名實有官軍五百九<lb/>
十八員名事故在逃官軍四百二十員名一枝哈喇圖<lb/>
西安州備冬原額馬步官軍一千一十員名實有馬步<lb/>
官軍五百八十一員名事故在迯等項官軍四百二十<lb/>
九員名一枝靖邉等四城堡備冬原額馬步官軍一千<lb/>
七百六十一員名實有馬步官軍一千三員名事故在<lb/>
迯等項官軍七百五十八員名一枝環慶備冬原額馬<lb/>
步官軍一千九十四員名實有馬步官軍九百七十二<lb/>
<pb n="KR2f0020_WYG_012-18a"/>
員名事故在迯軍餘一百二十二名一枝䇿應聽調原<lb/>
額馬步官軍五百四十九員名實有馬步官軍五百三<lb/>
十七員名事故在迯等項軍餘一十二名備冬之外又<lb/>
有中軍守城馬步原額軍餘三百名實有馬步軍餘二<lb/>
百八十四名事故在迯等項軍餘一十六名城操原額<lb/>
馬步官軍四千一百八十三員名内實有馬步官軍三<lb/>
千二百一十二員名事故等項官軍九百七十一員名<lb/>
看得各枝兵馬原額數目雖多中間迯故多寡不等該<lb/>
<pb n="KR2f0020_WYG_012-18b"/>
管官員不行清查觧補以致行伍空虚其見在之數精<lb/>
銳堪用者固有懦弱不堪者實多弓矢盔甲既多不備<lb/>
軍裝什物又皆不整或金鼓旗幟之不設或坐作部伍<lb/>
之不知名為聽征之兵多與村野編民無異倒死馬匹<lb/>
既不立法追補見在馬匹又多駑小瘦弱議者遂槩指<lb/>
前項官軍為無用縁西人性氣剛勁向義尚勇成化年<lb/>
間巡撫都御史項忠馬文升近年總兵都督曺雄皆藉<lb/>
以克敵成功止因後來官司因循玩慢不行教練約束<lb/>
<pb n="KR2f0020_WYG_012-19a"/>
遂致如此及訪得前項迯軍多不曽逺離鄉井非影射<lb/>
於屯寨則包占於私門已經案仰都布按三司各行分<lb/>
守闗内道叅政楊叔通分巡闗西道僉事王鈞㑹同都<lb/>
指揮僉事張鎬將在城四衛各枝官軍查取原額見在<lb/>
迯故的確數目文册到官拘取各正身隨帯盔甲弓矢<lb/>
軍器及馬匹逐一查㸃選驗若有老弱病疾之人拘取<lb/>
戸下壯丁更換或原係壯丁今替幼弱者仍拘拏原操<lb/>
正身應役軍裝什物不備責令修整馬匹瘦損令其儧<lb/>
<pb n="KR2f0020_WYG_012-19b"/>
餧臕壯及貼換易買好馬其在迯軍人出給告示許其<lb/>
自首免罪發隊收操未首未補者各督令該管屯寨老<lb/>
甲及應捕人員上𦂳挨拏務在得獲病故者拘取戸丁<lb/>
及空閒軍餘補伍務足原額之數如各該掌印管操衛<lb/>
所官員逃故軍餘數多不行清補即將俸粮住支重則<lb/>
治以軍法查選畢日限九月初一日各到固原以憑覆<lb/>
選照依兵部題准事理輳撥二千三百員名連舊在操<lb/>
下共三千員名聽總兵官統領防守有警留聴操練預<lb/>
<pb n="KR2f0020_WYG_012-20a"/>
備截殺無事之日照例放回其餘仍分布各城堡按伏<lb/>
防守其固原守備官所領已有固原衛甘州羣牧所并<lb/>
秦平等府衛州縣實有馬隊官軍舍餘土達二千三百<lb/>
六十四員名仍依該部原擬懸賞召募亦輳三千之數<lb/>
以備戰守及照陜西鎮城密邇南山盜賊不時竊發根<lb/>
本重地不宜空虚䇿應城操官軍一體查選存留防守<lb/>
邊方果有𦂳急賊情方纔調用及在外各衛所并延寧<lb/>
甘肅三鎮逃故未補軍人各行令巡守清軍等官分投<lb/>
<pb n="KR2f0020_WYG_012-20b"/>
清查勾補責限完觧外臣切思陜西地方固原環慶靖<lb/>
邉蘭州俱係防邊重地而固原最為要衝且土漢雜處<lb/>
易於生變内有監牧馬匹尤為賊所窺伺守備之官責<lb/>
任甚重先年議者欲添副總兵一員臣為巡撫之時議<lb/>
奏將陜西鎮守將官移來固原駐劄提調防守其副總<lb/>
兵不必添設盖因兵馬寡少添官無益兵部議擬覆奏<lb/>
至今遵行但鎮守官統轄地方廣濶不特防禦敵衆如<lb/>
洮岷有西戎之警南山有羣盜之虞皆其責任萬一事<lb/>
<pb n="KR2f0020_WYG_012-21a"/>
變不測未免顧此失彼太監張忠尚書金獻民皆欲於<lb/>
固原添設兵馬將官深慮曲防盖有所見但固原守備<lb/>
改為將官職銜權任似不相稱皇上洞見其然未䝉俞<lb/>
允臣查得延綏寧夏甘肅三鎮各有分守東西二路叅<lb/>
將各一員陜西近因番人侵犯已於洮岷河州等處設<lb/>
分守叅將一員今固原兵馬既已増添比前稍為精強<lb/>
合無照依各官所議添設叅將一員分守固原環慶靖<lb/>
邉蘭州地方仍在固原駐劄操練軍馬修理關隘撫<lb/>
<pb n="KR2f0020_WYG_012-21b"/>
安土人如各處有警往來應援截殺各守備防守等官<lb/>
俱聽調遣如此不獨固原増重而靖邉環蘭皆有倚賴<lb/>
實為便益然添官非難得人為難任非其人權任雖重<lb/>
徒生厲階看得見任固原守備署都指揮僉事劉文老<lb/>
成練達曉暢軍旅以精勤理邉務以㢘慎得人心衆口<lb/>
一辭並無非議倘䝉采納許設分守官員乞勑兵部再<lb/>
為查訪合無就將都指揮劉文擢任叅將分守固靖環<lb/>
蘭等處則委任得人地方有託而邊官亦知所感發興<lb/>
<pb n="KR2f0020_WYG_012-22a"/>
起矣及照固原既設叅將與主將同處一鎮守備官似<lb/>
不必再設合無選委都指揮一員操守如無相應都指<lb/>
揮於指揮内選用奏請以都指揮體統行事庶無官多<lb/>
政分之弊惟復仍設守備官員臣愚所見如此伏惟聖<lb/>
明裁察縁係整理邊務以備敵患及奉欽依固原地方<lb/>
應否添設軍馬將官還着提督尚書從長議處奏來定<lb/>
奪事理未敢擅便為此具本順差百戸吉昇親賫謹題<lb/>
請㫖<lb/>
<pb n="KR2f0020_WYG_012-22b"/>
　　一為欽奉事<lb/>
題為欽奉事嘉靖四年五月十六日欽奉勑近該巡撫<lb/>
都御史王藎奏稱延寧所屬花馬池定邊營一帯地方<lb/>
接連河套地形寛漫見今敵衆在套駐牧號稱八萬有<lb/>
餘旦夕大舉入冦亦未可測乞勑各邊鎮巡等官早為<lb/>
防禦及要分調兵馬及差官處置粮草無非先事預防<lb/>
之意朕以欲專提督之任兹特降勑諭卿宜即嚴督陜<lb/>
西延寧甘肅各該鎮巡官通將副叅遊擊守備守巡等<lb/>
<pb n="KR2f0020_WYG_012-23a"/>
官查照先今事理各要操練軍馬齊整器械謹斥烽堠<lb/>
堅固城堡各於敵衆經行去處申嚴號令加謹隄備多<lb/>
差乖覺夜不收逺為哨探有警則星馳傳報收歛人畜<lb/>
堅壁清野互相應援不許因循怠忽自分彼此致誤事<lb/>
機其分調兵馬俱依藎所擬仍要酌量軍數多寡地里<lb/>
逺近務俾戰守兩無所失緩急不致誤事及將聽探敵<lb/>
情的確消息星夜差人具奏以憑議處卿威名著聞敵<lb/>
所懾服朕方倚賴以紓西顧之憂尚其勉之故勑欽此<lb/>
<pb n="KR2f0020_WYG_012-23b"/>
欽遵案查先為調度邊兵以防敵患事行據延綏寧夏<lb/>
陜西各鎮總兵官都督彭楧种勛鄭卿節次呈報查探<lb/>
套衆近邊聲息前來已經行仰各官查照原行差人哨<lb/>
探套人多寡逺近回報如果衆多行令遊擊將軍張鳳<lb/>
統領遊兵於花馬池營駐劄遊擊將軍劉淵統領遊兵<lb/>
於定邊營駐劄副總兵趙瑛統領竒兵暫於寧塞營住<lb/>
劄若哨探前敵有西行之勢遊兵二枝俱於花馬池副<lb/>
總兵趙瑛移於定邊營各住劄量分人馬於安定栁楊<lb/>
<pb n="KR2f0020_WYG_012-24a"/>
等附近城堡寧夏副總兵劉玉統領竒兵於興武營遊<lb/>
擊將軍周倫叅將苗鑾於紅寺兒韋州鹽池石溝等處<lb/>
住劄總兵官种勛待有的確警報統領正兵於靈州住<lb/>
劄與各該守備等官各按兵秣馬以逸待勞加謹隄備<lb/>
如敵大至即便㑹合截殺相機應援去後續據延綏總<lb/>
兵官彭楧寧夏總兵官种勛節次將本鎮各路敵兵近<lb/>
邊縁由具呈到臣看得各鎮所呈節據各堡夜不收爪<lb/>
探套内敵衆新行踪跡多至二三百道少則百十餘道<lb/>
<pb n="KR2f0020_WYG_012-24b"/>
或自西而東又或自東而西其數亦必不少及寧夏走<lb/>
回男子王巴圗爾供稱在套敵衆一萬内有三箇頭兒<lb/>
一箇濟農一箇納延說要過河與黄毛達子讐殺一箇<lb/>
阿克塔布哈説要先搶漢人等情縁今黄河開消已乆要<lb/>
搶漢人之言或恐是真竊料此敵頻年得利不曽遭剉<lb/>
必無懲戒今雖不露大衆形跡夏秋之間乗機大舉入<lb/>
寇不可不防又經申明行仰各鎮總兵官轉行各副叅<lb/>
遊擊把總坐堡守備等官照依原擬分布按伏防禦若<lb/>
<pb n="KR2f0020_WYG_012-25a"/>
果敵衆向西切近定邊營花馬池境外必有深入之意<lb/>
延寧竒遊等兵除遊擊劉淵已該山西偏頭闗調去應<lb/>
援外其餘將官各照原行按伏聽調不許自分彼此陜<lb/>
西主將督令守備等官各領兵駐劄要害地方防禦臣<lb/>
於固原慶陽居中調度及具題外今奉前因臣欽遵帖<lb/>
行陜西延寧甘肅各總兵官鄭卿彭楧种勛姜奭轉行<lb/>
各該鎮巡官并副叅遊擊兵備守巡等官各遵照欽奉<lb/>
勑内事理操練軍馬齊整器械謹嚴烽堠堅固城堡各<lb/>
<pb n="KR2f0020_WYG_012-25b"/>
於敵衆經行去處申嚴號令加謹隄備多差乖覺夜不<lb/>
收逺為哨探有警星馳傳報收歛人畜堅壁清野互相<lb/>
應援不許因循怠忽自分彼此致誤事機除待各鎮探<lb/>
聽邊情的確消息呈報至日另行具奏外今將欽奉到<lb/>
勑書及督行過各鎮將官縁由先行奏報為此具本專<lb/>
差承差席宗吉親賫謹具題知<lb/>
　　一為查報邊情事<lb/>
題為查報邊情事臣節該奉勑將探聽邊情的確消息<lb/>
<pb n="KR2f0020_WYG_012-26a"/>
星夜差人具奏以憑議處欽此欽遵查得嘉靖四年六<lb/>
月十二日據延綏遊擊將軍都指揮使張鳳呈為聲息<lb/>
事本職調統本部官軍前來原擬定邊營住劄防禦本<lb/>
年六月初七日辰時據三山堡西平三墩爪空夜不收<lb/>
王安馳報本日夘時分瞭見境外敵衆一百餘騎從北<lb/>
驟馬前到本墩西空拆墻得報一面督令定邉營把總<lb/>
指揮魏錕帯領本管官軍順邊堵截歸路本職統率本<lb/>
部官軍趨進邀擊馳騁將近前寇已拆墻二處進入邊<lb/>
<pb n="KR2f0020_WYG_012-26b"/>
裏簇立窺見官軍合兵來勇急從原口遁去欲要追逐<lb/>
縁地方平漫恐中誘計督軍砌完墻口收兵回營防禦<lb/>
外呈報施行等因又據寧夏遊擊將軍都指揮僉事周<lb/>
倫呈稱該分守東路右叅將都指揮僉事劉謹手本差<lb/>
夜不收哨探得離邊一百五十里地名大沙子見敵衆<lb/>
二簇約有四十餘騎往東行走又紅泉地方見敵五十<lb/>
餘騎往西行走又該協同分守興武營署都指揮僉事<lb/>
吳雲手本差夜不收哨探得離邊九十里地名喜鵲湖<lb/>
<pb n="KR2f0020_WYG_012-27a"/>
等處俱有敵衆新行蹤跡又該守備平邊城以都指揮<lb/>
體統行事指揮使史經呈差夜不收哨探得地名千家<lb/>
村苦水河有牧放牛羊一千有餘石觜兒沙溝有青白<lb/>
馬三百餘騎帳窠七座圏子河有敵衆帳窠一十二座<lb/>
牛羊馬匹四五千有餘住牧等因本月十四日又據延<lb/>
綏總兵官署都督僉事彭楧呈為查探聲息事開稱節<lb/>
據中東等路黄甫川等堡把總千百戸等官沈杲等呈<lb/>
及准分守東路右叅將署都指揮僉事黄宰分守西路<lb/>
<pb n="KR2f0020_WYG_012-27b"/>
左叅將都指揮僉事袁聰手本各差夜不收哨探得各<lb/>
邊外地名南城離邉二百三十餘里有敵衆接連下營<lb/>
帳房二十餘頂敵衆一千有餘牛羊馬匹三千有餘及<lb/>
紅城子磪臼灘等處俱有敵衆營巢帳房牛羊馬匹數<lb/>
目不等在彼住牧榆林岔九股水等處俱有敵新行馬<lb/>
蹤或二三百道或百十餘道黑石磕石山兒等處俱有<lb/>
敵衆或一二百騎或四五十騎往來行走等因本月二<lb/>
十日又據鎮守寧夏總兵官署都督僉事种勛呈為走<lb/>
<pb n="KR2f0020_WYG_012-28a"/>
回男子供報大敵住套事嘉靖四年六月十三日據<lb/>
寧夏衛指揮使司申據守堡百戸丁勇呈送走回男子<lb/>
二名到衛審得一名金佐供年二十二歳係甘州中護<lb/>
衛前所崔百戸下軍人金龍戸内餘丁正徳十一年失<lb/>
記月日在莊生理被敵搶去一名金保松供年二十歳<lb/>
亦係本衛軍人金龍戸内餘丁正徳十五年失記月日<lb/>
在鹽塲堡地方大沙溝打草被人搶去住内營内聼<lb/>
放牛羊使喚有小十王下敵人三萬餘騎去年冬裏未<lb/>
<pb n="KR2f0020_WYG_012-28b"/>
到套内住坐佐等思想家鄉各偷馬一匹騎走四晝夜<lb/>
到邊收送前來據供備申各呈到臣為照前項敵衆自<lb/>
嘉靖三年十一月内延綏地方據套中走回男子路駒<lb/>
等供報小王子叔叔台吉領一枝精兵敵人四萬哥哥<lb/>
吉納領一枝精兵敵人四萬共八萬餘多踏氷過河在<lb/>
套住牧等語守臣上聞仰厪宵旰之憂節奉勑㫖督責<lb/>
各該鎮巡加謹隄備又命愚臣提督三邊軍務節制調<lb/>
遣臣欽遵於四月初一日到於陜西地方節次差人賫<lb/>
<pb n="KR2f0020_WYG_012-29a"/>
文前去各鎮查探聲息及分布副叅遊等官各於要害<lb/>
地方住劄操練防守聽候調遣今經兩月有餘不見大<lb/>
敵近邊間有拆墻進入及邊外行走或二三十人或七<lb/>
八十人多則二三百人但自延綏東路黄甫川起至寧<lb/>
夏靈州地方千有餘里無處無敵帳窠火光絡繹不斷<lb/>
牛羊頭畜散被原野新行馬蹤在處數百餘道東西行<lb/>
走向往不一查得先據寧夏守臣呈稱據走回男子王<lb/>
巴圗爾供稱在套敵衆一萬餘騎一說要與黄毛敵人<lb/>
<pb n="KR2f0020_WYG_012-29b"/>
讐殺一說要先搶漢人今走回男子金佐等又稱小十<lb/>
王下敵人三萬餘騎在套住坐等情相度事勢原報八<lb/>
萬之說初亦不虚二月河開半已渡河今在套者當亦<lb/>
不減數萬分散固少輳合則多切料敵人姦謀不露大<lb/>
衆形跡乗間俟時大舉深入亦未可知况沿邊直抵固<lb/>
原一帯自春徂夏乆旱不雨邊草不茂馬匹臕息尚弱<lb/>
以此未敢長驅近日雨澤頗足青草長茂入冦之舉旦<lb/>
夕難測且套内地方廣逺差哨人役不過百里其二三<lb/>
<pb n="KR2f0020_WYG_012-30a"/>
百里之外消息豈能盡知縁此敵頻年犯順罪惡貫盈<lb/>
臣仰仗皇上天威謹當督率將士揚兵耀武以伐其謀<lb/>
於未入之先出竒設伏以乗其弊於將遁之際雖不敢<lb/>
為窮兵黷武之舉亦欲收執訊獲醜之功但克敵固資<lb/>
乎兵養兵必資乎食腹裏地方近日鹽商報中委官易<lb/>
買稍足供應惟是沿邊一帯甚為缺乏且如寧夏沿邊<lb/>
花馬池興武營清水營一帯及中路靈州小鹽池韋州<lb/>
等處俱係𦂳要該屯兵馬地方查得花馬池見在料豆<lb/>
<pb n="KR2f0020_WYG_012-30b"/>
一千二百六十八石約量可勾本城主兵馬四百六十<lb/>
匹三箇月支用若添客兵馬三千匹止勾一十二日支<lb/>
用草五萬八千六百餘束可勾本城主兵馬四箇月支<lb/>
用若添客兵馬三千匹止勾五日半支用興武營粮三<lb/>
千二百四十八石約量可勾本營主兵二箇月支用若<lb/>
添客兵三千員名止勾一箇月零六日支用料八千六<lb/>
百二十九石三斗除主兵外若添客兵馬三千匹止勾<lb/>
三箇月支用草四萬二千三百六十束除本營主客外<lb/>
<pb n="KR2f0020_WYG_012-31a"/>
若添客兵馬三千匹止勾一十四日支用清水營粮米<lb/>
全無料四千八百五十三石八斗原無主兵馬若添客<lb/>
兵馬三千匹止勾一箇月零二十五日支用靈州粮一<lb/>
千五百四十一石二斗可勾主兵二十一日支用若添<lb/>
客兵三千員名止勾一十三日支用料一千二百四十<lb/>
七石四斗約量可勾本城主兵馬四箇月支用若添客<lb/>
兵馬三千匹止勾一十二日支用草六萬二千四百八<lb/>
十七束約量可勾本城主兵馬五箇月支用若添客兵<lb/>
<pb n="KR2f0020_WYG_012-31b"/>
馬三千匹止勾一十九日支用其餘營堡粮料各不滿<lb/>
千石草不滿萬束或有粮無料或有料無草小鹽池韋<lb/>
州尤為𦂳要小鹽池料三千一百三十二石約量可勾<lb/>
本營主兵馬數月支用若添客兵馬三千匹止勾一箇<lb/>
月支用草一萬七千一百五十束約量可勾本營主兵<lb/>
馬數月支用若添客兵馬三千匹止勾五日支用韋州料<lb/>
豆全無粮止有一百三十一石二斗草止有三千三百<lb/>
一十九束若調客兵馬三千俱止勾一日支用缺乏至<lb/>
<pb n="KR2f0020_WYG_012-32a"/>
此可謂極矣且本邊亦有年例銀兩亦曽報中引鹽不<lb/>
知前該鎮巡等官所幹何事倘果大敵侵犯㑹調延綏<lb/>
陜西遊竒兵馬截剿每枝各有三千將何支費臣節經<lb/>
劄仰寧夏管粮僉事劉淮令其轉呈巡撫衙門近方發<lb/>
銀差官分投糴買若敵人稍緩事或可辦倘旦夕入寇<lb/>
斷然失誤供應及查得延綏各路粮料草束亦多無積<lb/>
而甘肅一鎮尤為匱乏臣前所上疏欲乞開中淮浙等<lb/>
運司鹽一百萬引乞發官銀五十萬兩盖不專為陜西<lb/>
<pb n="KR2f0020_WYG_012-32b"/>
為寧夏為延綏為甘肅也至今未奉明㫖今將查探過<lb/>
套人聲息縁由遵照欽依奏報伏望聖明軫念邊方事<lb/>
重乞勑戸部將臣前所乞請鹽銀早為照數給發以濟<lb/>
各邊急用仍乞勑下寧夏新任巡撫等官將沿邊一帯<lb/>
倉塲粮料草束上𦂳督處務令充實以備調兵庶幾藩<lb/>
籬可固根本不揺臣愚幸甚兵民幸甚緣係遵照欽依<lb/>
探聽邊情奏報事理為此具本順差承差席宗吉親賫<lb/>
謹題請㫖<lb/>
<pb n="KR2f0020_WYG_012-33a"/>
　　一為回賊出沒事<lb/>
題為回賊出沒事嘉靖四年六月十八日據分守凉州<lb/>
地方右副總兵署都指揮僉事周尚文呈為回賊出沒<lb/>
官軍追敵斬獲首級奪回人畜事本年六月初一日寅<lb/>
時據黄城兒夜不收蔡俊水磨溝夜不收胡俊各報五<lb/>
月三十日寅時爪見本溝馬跡一路約有八九十餘騎<lb/>
往東行走髙透朶鸞口低透井兒溝金塔寺據報三處<lb/>
不知從何山口出沒差人分投爪哨傳諭收歛及整兵<lb/>
<pb n="KR2f0020_WYG_012-33b"/>
隄備間本日辰時據在城南門樓直日軍人劉兎兒走<lb/>
報瞭見城南土山墩舉煙二把燒柴堆一座本職即時<lb/>
舉號統領在城馬隊官軍千總指揮徐威等四百名出<lb/>
城迎火追襲間隨據金塔等山口石觜兒墩爪哨夜不<lb/>
收易奴兒馳報本日夘時分有回賊一百餘騎從南山<lb/>
溝突出撲到把截營地方四散搶掠彼有本營馬哨夜<lb/>
不收康咬兒赴城馳報被賊邀截射死官馬搶去本役<lb/>
取路來報本職急督官軍驟馬先去追趕傳令千總指<lb/>
<pb n="KR2f0020_WYG_012-34a"/>
揮唐佑管領步軍繼後本日午時追到地名大水腦天<lb/>
池地方一百五六十里趕上前賊迎來對敵職督官軍<lb/>
止有三百餘員名奮勇一齊撲斫向前就陣斬獲賊首<lb/>
一顆奪回連鞍戰馬一匹射死二匹賊見官軍勢猛各<lb/>
將原搶人畜盡行丢棄四散敗走上山軍趕上嶺其賊<lb/>
遇髙且戰得平且行又追三十餘里彼此中傷人馬數<lb/>
多欲再深追况彼山險樹林稠密官軍馬匹一時奔馳<lb/>
一百八九十里賊逺馬促又臨敵境恐墮奸計當差夜<lb/>
<pb n="KR2f0020_WYG_012-34b"/>
不收蕭住兒跟襲前賊向往收軍回到原奪人畜天池<lb/>
結營歇馬隨據千總指揮徐威呈稱查得斬獲前項首<lb/>
級一顆奪獲賊馬一匹夷器盔甲等物一百九十六件<lb/>
副及被搶男婦三十八名口夜不收一名牛驢九十二<lb/>
頭隻射死軍人鄒昇等馬五匹走死孫成等馬三匹射<lb/>
傷吳安等馬二匹射傷軍舍魏祥等七名俱輕傷據此<lb/>
至初二日掣軍回城整兵隄備及將斬獲首級器械發<lb/>
仰凉州衛官庫收貯馬匹撥人寄養俱候明文施行奪<lb/>
<pb n="KR2f0020_WYG_012-35a"/>
獲人畜着令指揮王憲等查給失主認領及委官前去<lb/>
賊經地方查勘此外再有被敵搶殺人畜體勘明白徑<lb/>
自通行開報外呈乞施行等因到臣為照前項回賊近<lb/>
於本年五月十四日侵入永昌地方被守備官馬雲督<lb/>
軍追殺斬獲首級三十六顆奪獲戰馬夷器等件已經<lb/>
具題外今尚不知悔禍逺遁又侵至凉州大水腦天池<lb/>
等處顯是此賊因去嵗侵犯甘肅地方不曽大遭挫衂<lb/>
遺留醜𩔖伏我近邊意在窺伺我人畜妨我耕作雖是<lb/>
<pb n="KR2f0020_WYG_012-35b"/>
不敢深入終亦被其撓害副總兵周尚文雖稱督兵逺<lb/>
追止是斬獲首級一顆奪獲戰馬夷器及奪獲被搶人<lb/>
畜不能痛加誅勦况中間隠匿不報情弊難保必無除<lb/>
行甘肅鎮巡官行委巡守等官查勘的確具奏及行各<lb/>
該主副叅遊守備操守等官俱要用心防範整兵秣馬<lb/>
若復仍前侵掠即便㑹合截剿務使挫衂逺遁勿令貽<lb/>
患地方外縁係回賊出沒官軍追敵斬獲首級奪回人<lb/>
畜事理為此具本順差承差席宗吉親賫謹具題知<lb/>
<pb n="KR2f0020_WYG_012-36a"/>
　　一為敵衆出沒計處用兵機宜事<lb/>
題為敵衆出沒計處用兵機宜事嘉靖四年六月初四<lb/>
日據分守莊浪等處地方副總兵都督同知魯經呈為<lb/>
敵衆出沒事開稱本年五月十四日等日節據松林墩<lb/>
等處夜不收蘓欽等報於寡婦溝等處爪探得敵衆或<lb/>
三五十騎或百十餘騎或五六百騎或在邊外住牧或<lb/>
穵壕入境撲捉差哨人役節報前來為照敵人乆在五<lb/>
方寺為窠近日那在蘆塘等處住牧分遣輕騎瞧撲應<lb/>
<pb n="KR2f0020_WYG_012-36b"/>
哨人役及聲言要尋西海敵人意在糾合入寇旦夕難<lb/>
測除謹斥堠整兵隄備外縁本城兵馬數少不敷分布<lb/>
而鎮羌岔口尤為衝要已將缺兵縁由累行甘肅鎮巡<lb/>
衙門議處至今未見明示倘敵萬一糾犯臨期誤事非<lb/>
輕今照甘肅遊擊嚴鎧統兵見在莊浪乞要暫留併力<lb/>
截殺及將已到邊守禦蘭州中護等衛官軍照例分發<lb/>
一千前來鎮江岔堡防守等因據此又據分守凉州地<lb/>
方右副總兵署都指揮僉事周尚文亦呈前事開稱本<lb/>
<pb n="KR2f0020_WYG_012-37a"/>
年五月初一日據報紅寺兒地方敵衆三十餘騎穵壕<lb/>
進境官軍追至亂壕子追見前敵原路奔走襲蹤前至<lb/>
乾湖地方南北溝内突出伏賊三四百騎與官軍對敵<lb/>
中傷敵衆人馬數多方纔退走後追至壕邊沙窩又有<lb/>
伏賊三百餘騎聚集攻敵因見遊擊將軍嚴鎧統兵前<lb/>
來賊出境去訖查得征傷軍人李保兒等六名射死軍<lb/>
人何達等馬九匹走死于定等馬六匹射傷尤旺馬一<lb/>
匹收獲達箭三百三十五枝等因各呈報到臣為照前<lb/>
<pb n="KR2f0020_WYG_012-37b"/>
項邊敵數亦不多各官雖稱出兵追截不聞斬殺之功<lb/>
反將軍人射傷及射死馬匹中間隠匿别情難保必無<lb/>
已經行仰副總兵魯經周尚文等各整搠兵馬嚴斥烽<lb/>
堠加謹隄備果有侵犯即便督率官軍奮勇力戰毋得<lb/>
攖城自守殘害地方亦要相機而行知彼知己不可輕<lb/>
進窮追被其引誘遊擊將軍嚴鎧既見在莊浪暫留在<lb/>
彼併力截殺若凉州聲息𦂳急亦要領兵前去䇿應其<lb/>
備禦蘭州中護等衛官軍如已到邊查照舊例分發鎮<lb/>
<pb n="KR2f0020_WYG_012-38a"/>
羌岔口二堡防守外照得前項敵衆自正徳三四年間<lb/>
被小王子人馬讐殺殘敗遁往河西莊浪凉州蘇海圗<lb/>
斬石峽明水湖扒沙一帯潜藏住牧時出剽掠阻截道<lb/>
路敵傷官軍臣起廢西征復總制陜西軍務之時建議<lb/>
欲調集大兵痛加誅剿彼時規置已定惟候成命不意<lb/>
旋即奉勑取回兵部題奉欽依行令甘肅鎮巡官整理<lb/>
縁兹事重大豈甘肅一鎮所能了辦因循養患十有餘<lb/>
年敵既那營竊伏西海逼脅楚遜阿敦各處敵人烏合<lb/>
<pb n="KR2f0020_WYG_012-38b"/>
為巢歳復一歳醜𩔖漸繁乃敢寇我洮河深入松潘地<lb/>
界自是虎踞青海蠶食屬番遂釀成甘肅陜西腹心肘<lb/>
腋之患去年冬間被回賊驚散一半越往官路之北被<lb/>
各鎮官軍相遇斬殺數多其大營仍在西海剌剌山江<lb/>
零口住牧雖未見侵犯而禍胎實深除督令各該守臣<lb/>
哨探尋襲計處方畧另行具奏外其在北者多不過一<lb/>
二千俱係精兵十可當百因無老小棲止不定自今春<lb/>
以來多則五六百騎少則二三百騎或在莊浪五方寺<lb/>
<pb n="KR2f0020_WYG_012-39a"/>
尖山蘆溝或在凉州松山蘆塘等處聲東擊西或出或<lb/>
入河西衛所官軍防禦三處敵人無所不備無所不寡<lb/>
經年累月不得觧甲若不先其所急早為祛除縁前賊<lb/>
切近腹裏恐其尋搶月乆野無所掠水橋結凍之後將<lb/>
有窺伺蘭州靖邊之謀彼處軍馬數少不能支持乘虚<lb/>
而入則㑹寧安定狄道金縣地方難保不遭搶掠臣愚<lb/>
欲趂今與西海敵人離析之時量調陜西延綏精銳兵<lb/>
馬五六千名與莊浪凉州副總兵遊擊等官㑹合尋襲<lb/>
<pb n="KR2f0020_WYG_012-39b"/>
痛加誅剿以除門庭之害則西海敵衆聞之亦將禠魂<lb/>
破膽有不戰而走之勢區區回賊又不足憂也但今河<lb/>
套情形未定沿邊腹裏俱未敢掣兵又莊浪一帯倉塲<lb/>
粮草處處空虚方為逐漸經理須待套中無警粮草有<lb/>
積方可舉事然兵貴神速機難預定必待臨期奏請非<lb/>
惟緩不及期且恐事機先泄如䝉聖明裁處乞勑兵部<lb/>
計議倘此言可采乞早行臣密㑹各該守臣不拘何月<lb/>
日相機取便行事俟大兵既集詢謀僉同因而撲剿西<lb/>
<pb n="KR2f0020_WYG_012-40a"/>
海之賊至期計處定奪務在計出萬全若無可乘之機<lb/>
或軍馬錢粮未備照常戰守不敢輕舉妄動以貽後艱<lb/>
縁係敵衆出沒計處用兵機宜事理未敢擅便為此具<lb/>
本謹題請㫖<lb/>
　　一為乞留方面賢能官員共濟時艱事<lb/>
題為乞留方面賢能官員共濟時艱事照得陜西地方<lb/>
乃邊境之樞衡中源之鎻鑰北有河套之敵警報無時<lb/>
西有回賊之寇姦謀罔測比年以來旱霜之災變相仍<lb/>
<pb n="KR2f0020_WYG_012-40b"/>
摽掠之瘡痍未復民窮財盡盜賊因而竊發文恬武嬉<lb/>
邊務日加廢弛雖鎮之以撫臣巡之以臺察然催徴錢<lb/>
粮脩飭邊備拊循凋瘵招撫流亡必在二司得人庶可<lb/>
倚賴近年陞補官員或憚地方之險逺而不來或取便<lb/>
道以還家而延住官多虚位事無統紀即今河西闗南<lb/>
二道俱缺分巡官員其見任賢能者又或遷轉無常更<lb/>
代不一如右布政使郭韶右叅政潘塤皆乆任兹方足<lb/>
堪付託循資各已陞去臣所知者尚有數員若又陞遷<lb/>
<pb n="KR2f0020_WYG_012-41a"/>
别任新任官員縱有才能事體未即周知人心何所係<lb/>
屬如按察司按察使袁擯㢘公有威剛明克斷副使陳<lb/>
鼎翟鵬才畧足以濟變威惠足以服戎副使髙公韶韓<lb/>
士竒以慎密持官守以平易得衆心僉事桑溥政嚴明<lb/>
而執守堅定性聰察而聽斷如流之數官者年勞漸深<lb/>
臣慮其陞遷别省緩急無可倚賴事闗地方休戚不容<lb/>
隠黙其他年資尚淺陞遷未及者不敢槩陳如䝉伏望<lb/>
聖明俯念陜西三邊重鎮用人為難乞勑吏部采臣所<lb/>
<pb n="KR2f0020_WYG_012-41b"/>
言叅之輿論待本省員缺將各官奏請簡用如本省無<lb/>
缺暫留照舊任事免陞别省地方待其績效益彰特加<lb/>
超擢各官既得以罄其才愚臣亦得以資其用不勝至<lb/>
願緣係乞留方面賢能官員共濟時艱事理為此具本<lb/>
謹題請㫖<lb/>
　　一為急缺管粮方面官員事<lb/>
題為急缺管粮方面官員事照得陜西布政司管粮右<lb/>
叅政姚文淵近日聞母喪丁憂回籍去訖所有員缺未<lb/>
<pb n="KR2f0020_WYG_012-42a"/>
曽銓補切縁陜西八府民屯錢粮外供陜西固靖等邊<lb/>
及延綏寧夏甘肅三鎮官軍之用内則秦韓肅慶等王<lb/>
府禄粮并官吏師生俸廪等粮皆所仰給因是前官玩<lb/>
慢不肯及時催徴以致倉廪空虚中外困竭臣初到陜<lb/>
城查得各府拖欠未完各邊民粮共一百四十九萬六<lb/>
千四百三十四石馬草一百九十五萬八千八百八十<lb/>
八束已經具奏續到平凉府查得韓府各郡王將軍中<lb/>
尉郡縣主君儀賓自正徳四年起至正徳十五年止共<lb/>
<pb n="KR2f0020_WYG_012-42b"/>
欠本色禄粮三十一萬一千三百七石七斗又欠折色<lb/>
粮二萬六千七十五石其餘未經查報不知的數及據<lb/>
西安左等四衛官軍告稱正徳八年起至嘉靖四年三<lb/>
月終止共拖欠本色月粮四十二萬四千八十石折色<lb/>
三十一萬六千六百九十石三斗平凉衛官軍共欠節<lb/>
年本色月粮六萬七千八百一十四石四斗折色粮六<lb/>
萬三千五百一十九石三斗及據固原兵備副使成文<lb/>
呈查得所管固靖甘蘭等衛所累歳拖欠官軍月粮共<lb/>
<pb n="KR2f0020_WYG_012-43a"/>
二十八萬九千九百九十九石二斗五升其餘衛所拖<lb/>
欠應支粮數亦多𩔖此每遇上司到彼諠攘訴告百十<lb/>
成羣人心窮廹盖不得已節奉明㫖督催巡撫官極力<lb/>
處補不及十之一二臣觀天下各鎮十三省地方險逺<lb/>
要害無如陜西之難公私匱乏亦無如陜西之甚近得<lb/>
叅政姚文淵到任未及數月巡歴催督不避艱險催完<lb/>
逋負十餘萬石臣方仗其有為不意忽以丁憂去將來<lb/>
陞補官員未知何方恐其到任稽遲雖各行令巡守官<lb/>
<pb n="KR2f0020_WYG_012-43b"/>
督理終非專職不能盡心所事博訪得西安府知府趙<lb/>
伸由兵部職方司郎中陞任今職到官方及二年政譽<lb/>
甲於諸郡查據陜西按察司開報本官才能異常當繁<lb/>
劇而有餘力公㢘服衆合士民而無間言巡守等官開<lb/>
報所屬賢能官員俱在優選臣嘗聽其議論察其設施<lb/>
委的才足濟時力堪舉劇付以督儲之任必能修舉職<lb/>
業振起頽廢若謂其年資尚淺臣以為求稱繁難之任<lb/>
不須常格之拘且本官先任兵部車駕職方二司郎中<lb/>
<pb n="KR2f0020_WYG_012-44a"/>
若稍遲不陞則叅政之官亦所當得如䝉乞勑吏部再<lb/>
行訪察合無將本官陞任陜西布政司右叅政督理粮<lb/>
儲屯種賫憑令其到任管事庶使官不乆曠事得早完<lb/>
縁係急缺管粮方面官員事理未敢擅便為此具本順<lb/>
差承差席宗吉親賫謹題請㫖<lb/>
　　一為斬獲犯邊敵衆首級事<lb/>
題為斬獲犯邊敵衆首級事嘉靖四年七月初三日據<lb/>
分守莊浪等處地方副總兵都督同知魯經呈前事節<lb/>
<pb n="KR2f0020_WYG_012-44b"/>
奉臣鈞帖為傳報聲息事備仰本職各要慎固封疆謹<lb/>
斥烽堠整搠人馬若有前寇侵犯大小將官領兵相機<lb/>
戰守協力剿逐䝉此及准本鎮手本備由開稱莊浪地<lb/>
方有賊已行甘肅遊擊將軍嚴鎧領軍在彼併力截殺<lb/>
准此除整兵隄備外嘉靖四年六月十一日亥時據水<lb/>
泉兒夜不收馬驥走報本日未時瞭見敵衆五六百騎<lb/>
邀趕馬牛四五百從青山兒灣行來往東行去報與守<lb/>
備袁英出兵迎敵本役來報本時又據鎮羌堡隨馬夜<lb/>
<pb n="KR2f0020_WYG_012-45a"/>
不收徐鎮報有守備袁英領軍追至石板溝與敵對敵<lb/>
差本役來報隨據石板溝夜不收尚禮報本日申時前<lb/>
寇邀趕牛馬從鎮羌河行來徑奔栢楊溝出境去訖備<lb/>
報得此㑹同遊擊嚴鎧議得先日有敵一百突至鎮羌<lb/>
聲言要尋西海敵人今果糾衆而來必有烏合侵犯之<lb/>
勢若不截其歸路誠恐乆住為患一面差人調取下塲<lb/>
馬匹及傳報南北西三路收歛人畜堅壁清野一面行<lb/>
調紅城子守備楊和統兵前來與同本城無馬步軍聽<lb/>
<pb n="KR2f0020_WYG_012-45b"/>
調䇿應十二日寅時職等統領漢土遊兵官軍二千六<lb/>
百員名由分水嶺抄敵歸路本日申時兵至火牌水迎<lb/>
據孤頭嘴夜不收羅文秀走報前寇從排坑行至小水<lb/>
兒飲馬來報得此夤夜馳至常山兒三更時分迎據原<lb/>
差夜不收李𤣥同彼哨夜不收錢亨一各報瞭見前寇<lb/>
到紅嘴兒河住歇即㑹遊擊嚴鎧分布遊兵千總指揮<lb/>
趙軻莊浪把總指揮陳璽土官指揮䝉順左哨遊兵千<lb/>
總指揮冶珍土官指揮李昊右哨職等掎角相擊驅兵<lb/>
<pb n="KR2f0020_WYG_012-46a"/>
驟至紅嘴兒河次口黎明時分迎遇前敵五六百騎内<lb/>
一半穿戴青明盔甲迎衝前來就與交鋒對敵連衝數<lb/>
合職等申嚴號令分遣旗牌催鋒督陣我軍奮勇當先<lb/>
齊力用命箭射刀斫鎗砲相攻當有千戸魯瞻等身先<lb/>
士卒就陣斬首三顆遊兵部下斬首四顆獲其馬牛器<lb/>
械戰至已時敵見官軍勇猛射死馬匹中傷人數衆多<lb/>
方纔退遁况彼相離莊浪二百餘里恐有伏兵收軍結<lb/>
營當㑹遊擊嚴鎧查得遊兵莊浪陣亡官軍三員名征<lb/>
<pb n="KR2f0020_WYG_012-46b"/>
傷各衛旗軍一十七名射死馬一十七匹走死馬七匹<lb/>
各查明白掣兵回城差據襲蹤夜不收馬真等供報襲<lb/>
得前敵奔往回水徑透土豹嶺去訖行間及據暫守備<lb/>
鎮羌行都指揮事袁英呈為敵衆出沒事本年六月十<lb/>
一日未時據水泉兒爪探夜不收馬驥走報本時瞭見<lb/>
青山兒灣敵衆五六百邀赶馬牛四五百順河行來得<lb/>
此疾統備禦蘭州等衛官軍千戸王受等三百出兵迎<lb/>
遇前賊一半邀赶馬牛順河往東行去一半穿戴青明<lb/>
<pb n="KR2f0020_WYG_012-47a"/>
盔甲迎衝前來就與交鋒對敵賊見官軍齊力退往石<lb/>
板溝行去復又追至本溝與之交戰射中敵人人馬數<lb/>
騎奪獲牛一隻氊衫二領戰至酉時敵兵退往栢林溝<lb/>
去逺欲再深追天晚落雨掣軍回堡查一得收獲敵箭<lb/>
六十枝敵㡌一頂敵鞭一把被敵射死蘭州衛馬二匹<lb/>
走死馬一匹及查本堡並無搶殺人畜理合具呈施行<lb/>
等因得此為照此寇雖被官軍殺敗逺遁復讐之謀旦<lb/>
夕難測除整兵嚴加隄備外呈乞照驗施行隨據甘肅<lb/>
<pb n="KR2f0020_WYG_012-47b"/>
遊擊將軍署都指揮僉事嚴鎧亦呈前事各造册開稱<lb/>
共斬獲敵衆首級七顆獲賊器械等件五百二十一副<lb/>
件奪獲頭畜馬驘牛七十八匹頭隻陣亡遊兵莊浪官<lb/>
軍三員名征傷旗軍一十七名被敵射死走死馬二十<lb/>
四匹等因各呈到臣案查先據副總兵魯經呈為敵衆<lb/>
出沒事節次爪探得前項敵衆或二五十騎或百十餘<lb/>
騎或五六百騎或在邉外住牧或穵壕入境縁此賊乆<lb/>
住五方寺為巢近日那在蘆塘等處住牧分遣輕騎撲<lb/>
<pb n="KR2f0020_WYG_012-48a"/>
捉差哨人役及聲言要尋西海敵人意在糾合入冦旦<lb/>
夕難測等因已經節行各官各要整搠兵馬嚴謹烽堠<lb/>
遇有前敵侵犯即便督率官軍相機剿殺毋得攖城自<lb/>
守貽患地方及將計處用兵事宜具題外今據前因為<lb/>
照前項邊敵竊伏莊浪凉州地方不時出沒妨擾耕牧<lb/>
阻截道路官軍晝夜隄備不得觧甲實與西海敵人聲<lb/>
勢相倚將來糾合入寇之謀難保必無雖經節次督行<lb/>
各將官用心戰守終是兵馬寡弱不敢逺追陜西延寧<lb/>
<pb n="KR2f0020_WYG_012-48b"/>
等處官軍又因敵衆在套分布防禦各有信地難以輕<lb/>
掣計處間今副總兵都督同知魯經遊擊將軍署都指<lb/>
揮僉事嚴鎧乃能親督官軍奮勇力戰斬獲首級獲其<lb/>
器械頭畜等項功雖不多軍威頗揚敵勢少剉除行令<lb/>
比前加謹隄備不可倚恃小㨗輒生慢易致失事機及<lb/>
將俘獲頭畜令其照例給賞有功之人首級敵器發仰<lb/>
莊浪衛貯庫聽候覆驗并咨甘肅巡撫行守巡官查勘<lb/>
賊入地方有無隠匿别情另行外乞勑兵部照例行巡<lb/>
<pb n="KR2f0020_WYG_012-49a"/>
按陜西監察御史將各官軍功次勘驗是實早為陞賞<lb/>
以勵後人若有隠匿别情徑自叅奏縁係斬獲犯邊達<lb/>
衆首級事理未敢擅便為此具本專差承差楊鸞親賫<lb/>
謹題請㫖<lb/>
　　一為套中走回男子供報𦂳急敵情事<lb/>
題為套中走回男子供報𦂳急敵情事嘉靖四年七月<lb/>
初十日據鎮守延綏等處地方總兵官署都督僉事彭<lb/>
楧呈前事據榆林城把總都指揮閻武呈䝉鎮巡衙門<lb/>
<pb n="KR2f0020_WYG_012-49b"/>
發下栢林堡觧到套中走回男子趙四斤隨拘通事張<lb/>
禄等到司審據趙四斤供年一十九歳係平凉趙總兵<lb/>
家人狀供嘉靖元年六月失記的日前往地名沙塘川<lb/>
牧放牛羊忽遇敵人瑪哈拉等搶去營中住過四年舊<lb/>
年十二月間跟隨小王子頭兒吉納台吉等部落敵人<lb/>
約有八萬餘多踏氷過河在套今年六月間有衆敵人<lb/>
精兵前去與烏梁海敵人讐殺去了半箇月說到黄河<lb/>
岸邊紥筏浮渡因水大將敵人渰死約有三十餘敵人<lb/>
<pb n="KR2f0020_WYG_012-50a"/>
不敢過去復回在套住牧聽得我們帳房裏敵人說頭<lb/>
兒吉納等㑹了事八萬敵人每人殺羊一隻晒乾整置<lb/>
鞍仗轡頭指着南邊地方都要出來不知幾時搶至本<lb/>
月二十七日四斤見得衆敵人睡熟思想家鄉遇夜脫<lb/>
走步行三晝夜至七月初一日辰時到於栢林堡磪臼<lb/>
澗墩走回收送到堡觧送前來今䝉發審再不知别項<lb/>
敵情所供是實等因據此理合具呈照驗施行等因據<lb/>
此㑹同鎮守太監張紳巡撫右僉都御史張縉議照套<lb/>
<pb n="KR2f0020_WYG_012-50b"/>
中走回男子趙四斤供報前情雖係傳聞事頗有因况<lb/>
今秋涼馬肥謀為入冦正在此時防範機宜不可不備<lb/>
查得先因本鎮東路缺兵防守已經㑹呈提督軍務衙<lb/>
門乞將副總兵趙瑛那來中東二路營堡防禦䝉批趙<lb/>
瑛兵馬仍於寧塞營駐劄便於東西應援果有𦂳急賊<lb/>
情方許掣回截殺等因除遵依外今供前因為照西路<lb/>
鎮靖等堡係敵衆常年出沒處所况副總兵趙瑛相離<lb/>
該堡不逺合行本官整搠所部兵馬如遇前敵侵犯鎮<lb/>
<pb n="KR2f0020_WYG_012-51a"/>
靖龍州地方星馳應援以遏邊患若犯巴圗等堡及有<lb/>
西行之勢遵照提督軍務衙門分布兵馬防禦事理隨<lb/>
賊援剿庶不誤事擬合通行為此除行各城營堡整搠<lb/>
兵馬嚴謹烽堠及行臨近州縣各將所管近邊夾道住<lb/>
居人畜起那腹裏百里之逺深險牢固崖窯堡寨去處<lb/>
安挿仍於每堡各選差乖覺夜不收相兼熟知地里餘<lb/>
丁共二名輪流出境離邊二三十里及五七十里於敵<lb/>
衆住牧水頭處所潜伏哨探若有聚衆入寇之勢一面<lb/>
<pb n="KR2f0020_WYG_012-51b"/>
傳報左右鄰堡及腹裏居人收歛人畜肅清四野一面<lb/>
飛報本職斟酌用兵及行副叅遊擊把總等官加意隄<lb/>
備勿致誤事外呈乞照驗施行等因到臣為照前項敵<lb/>
衆自嘉靖三年十一月内據走回男子路駒等供報小<lb/>
王子叔叔台吉領一枝精兵敵人四萬哥哥吉納領一<lb/>
枝精兵敵人四萬共八萬餘多踏氷過河在套住牧等<lb/>
情臣到陜西地方行據延寧守臣差人哨探並無大寇<lb/>
近邊但自延綏黄甫川堡直抵寧夏靈州千數百里無<lb/>
<pb n="KR2f0020_WYG_012-52a"/>
處無之或七八十人或一二百人帳窠火光逺近相望<lb/>
後據走回男子王巴圗爾供稱在套敵衆一萬餘騎一<lb/>
說要與黄毛敵人讐殺一說要先搶漢人又據走回男<lb/>
子金佐等供稱小十王下敵人三萬餘騎在套住坐相<lb/>
度事勢原報八萬之說初亦不虚後一半渡河一半在<lb/>
套其數當不減數萬切料此賊奸謀不露大衆形跡乗<lb/>
間俟時大舉亦未可知巳經節次督行各該將官加謹<lb/>
隄備及具題外近日方據延綏總兵官彭楧呈稱走回<lb/>
<pb n="KR2f0020_WYG_012-52b"/>
男子谷世安供於舊年十一月内跟隨小王子叔叔諳<lb/>
達阿布該等部落敵人踏氷過河在套住牧止知他們<lb/>
一枝敵人約有三千其餘不知多少五月間聽得衆敵<lb/>
人說㑹了事七月間精兵多半要紥筏過河與烏梁海<lb/>
敵人讐殺少半看守老小在套住牧又不知過去不過<lb/>
去一名鍾那孩則亦供十一月内跟隨小王子部下三<lb/>
箇頭兒台吉吉納諳達阿布該部落三枝敵人踏氷過<lb/>
河在套住牧止知他們敵人一枝約有三萬其餘敵兵<lb/>
<pb n="KR2f0020_WYG_012-53a"/>
不知多少聽得衆敵人說摘一半精兵過河與烏梁海<lb/>
敵人讐殺不知去不去又一名馮石城兒亦供跟隨小<lb/>
王子部下頭兒吉納等部落敵人約有八萬餘多踏氷<lb/>
過河在套住牧聽得衆敵人說將牛羊馬匹老小丢在<lb/>
河畔精兵好馬要紥筏過河與烏梁海敵人讐殺又說<lb/>
等馬壯了要來搶掠等語議處間今走回力子趙四斤<lb/>
供稱被搶跟隨小王子頭兒吉納台吉等部落敵人約<lb/>
有八萬餘多踏氷過河在套今年六月間有衆敵人精<lb/>
<pb n="KR2f0020_WYG_012-53b"/>
兵前去與烏梁海敵人讐殺去了半箇月說到黄河岸<lb/>
邊紥筏浮渡因水大將敵人渰死約有三十其餘敵人<lb/>
不敢過去復回在套住牧聽得我們帳房裏敵人說頭<lb/>
兒吉納等㑹了事八萬敵人每人殺羊一隻晒乾整置<lb/>
鞍仗轡頭指着南邊地方都要出來不知幾時搶至等<lb/>
情看與節次走回人口所供相同况今秋涼馬肥正係<lb/>
馳驟時月大舉之謀旦夕難保臣受命節制諸軍此賊<lb/>
倘果侵犯仰仗天威謹當䇿勵將士恭行天罰殱厥醜<lb/>
<pb n="KR2f0020_WYG_012-54a"/>
𩔖以雪兵民之憤以寛西顧之憂但延綏中東二路城<lb/>
堡聨絡各據險隘敵雖侵犯止在本境不能深入惟寧<lb/>
夏花馬池至靈州一帯地里寛漫城堡稀疎兵馬單弱<lb/>
敵若大舉必從此拆墻而入其所利不在寧夏而在腹<lb/>
裏已行令延綏遊擊張鳳於定邊營副總兵趙瑛於寧<lb/>
塞營各住劄便於東西應援仍留遊擊劉淵所統遊兵<lb/>
三千延綏東路按伏防守近據甘肅鎮巡官節報回達<lb/>
二敵侵犯兵力不支要將陜西延寧遊竒等兵調來莊<lb/>
<pb n="KR2f0020_WYG_012-54b"/>
浪駐劄應援為照套衆向往未定不敢輕掣而河西事<lb/>
情已急難以坐視又將遊擊張鳳掣調附近地方待其<lb/>
再有𦂳急重大敵情發去䇿應副總兵趙瑛竒兵那調<lb/>
定邊營花馬池駐劄與彼處分守恊同守備人馬禦防<lb/>
河套各施行去後切見近日陜西固原一帯士馬頗為<lb/>
精強粮草稍有積蓄但沿邊延綏寧夏營堡缺乏如故<lb/>
毎議調兵輒為粮少所阻近該戸部題准開中引鹽方<lb/>
將召商報納尚恐緩不及期及照花馬池興武營清水<lb/>
<pb n="KR2f0020_WYG_012-55a"/>
營靈州小鹽池韋州等處俱係寧夏所轄見今主將缺<lb/>
人軍無統紀新除將官及新推巡撫都御史未知何日<lb/>
到鎮及又查得舊例陜西延綏與大同宣府遊竒兵馬<lb/>
俱該互相應援近日山西偏頭闗有警已將延綏遊擊<lb/>
劉淵兵馬調去䇿應續因無事掣回今陜西敵情難測<lb/>
倘果大舉深入延綏遊竒三營人馬俱該調去西路截<lb/>
遏其中東二路未免空虚亦合量調隣鎮官軍防守如<lb/>
䝉伏乞聖明軫念闗中三邊根本重地所繫匪輕乞勑<lb/>
<pb n="KR2f0020_WYG_012-55b"/>
兵部行催寧夏新任總兵官及巡撫官兼程赴任統率<lb/>
官軍防禦邊冦及預行山西大同鎮巡衙門將偏頭闗<lb/>
官軍大同遊兵整㸃聽候若陜西果有重大賊情彼鎮<lb/>
無警延綏鎮巡官來調即便領軍前去聽總兵官彭楧<lb/>
調度戰守事寧即回本鎮如此則内地無虞邊境亦有<lb/>
頼矣縁係套中走回男子供報𦂳急敵情事理為此具<lb/>
本專差承差楊鸞親賫謹題請㫖<lb/>
　闗中奏議巻十二<lb/>
</p>
<p>
</p>
  </div>
</body>
</text>
</TEI>
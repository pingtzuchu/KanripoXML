<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東城雜記卷上</head> <lb/>
    <p>
<pb n="KR2k0132_WYG_001-1a"/>
欽定四庫全書<lb/>
　東城雜記卷上<lb/>
　　　　　　　　　　　　　　錢唐厲鶚撰<lb/>
　　永夀寺<lb/>
寺在慶春艮山二門城隅之間四面皆菜畦野沼舊名<lb/>
永夀菴為南海普濟寺下院康熙四十三年<lb/>
聖祖仁皇帝賜御書額永夀寺<lb/>
　　富景園<lb/>
<pb n="KR2k0132_WYG_001-1b"/>
武林城東曰東園者宋御園也元張氏展城後迤東十<lb/>
里許民居甚鮮多為池塘畦稜因槩以東園名鄉先輩<lb/>
或云宋東苑似未得其詳按宋史孝宗紀乾道七年秋<lb/>
九月甲午從太上皇帝太上皇后幸東園光宗紀紹熙<lb/>
五年夏四月夀聖皇帝幸東園葉紹翁四朝聞見録孝<lb/>
宗内禪光皇實憲聖所命孝宗遂得日奉長樂極天下<lb/>
之養北宫去東園最近旬浹間即請憲聖臨幸屬芙蓉<lb/>
臨池秀發遂白憲聖請登龍舟撤去闌幕卧看尤佳憲<lb/>
<pb n="KR2k0132_WYG_001-2a"/>
聖欣然從之潛說友咸淳臨安志富景園在新門之東<lb/>
孝宗奉憲聖太后嘗請游幸又重於數戒有司故營是<lb/>
園以邇北宫規置略倣湖山今亦湮廢悉𨽻慈元殿嵗<lb/>
收花果之入焉呉自牧夢梁録城東新門外東御園即<lb/>
富景園四水潛夫武林舊事富景園新門外俗呼東花<lb/>
園灌圃耐得翁都城紀勝城東新開門外東御園今名<lb/>
富景園王士㸃禁扁園有集芳慶樂聚景玉津玉壺富<lb/>
景翠芳並在杭以上諸書班班可考所云新門明代名<lb/>
<pb n="KR2k0132_WYG_001-2b"/>
永昌<lb/>
本朝以其同闖賊偽年號改曰望江俗稱草橋門内地<lb/>
里人尚呼園前街者是已郎瑛七修類稾云東花園宋<lb/>
之富景園也内有百花池今園前民家尚存大池相傳<lb/>
舊矣臨安志又云昇仙橋富景園前南新草橋富景園東<lb/>
今望江門内䕶國禪院前有小橋不通舟楫俗呼為登<lb/>
仙橋即昇仙橋也近山隂許右文尚質寓杭雜咏云富<lb/>
景園開曲巷東風光直與玉津同百花池上頻移艇閒<lb/>
<pb n="KR2k0132_WYG_001-3a"/>
殺江南垂釣翁述古可謂詳核矣又平湖沈修齡遐菴<lb/>
有經富春園故址調寄摸魚兒詞云過城東版兒巷口<lb/>
斜陽催送殘景空園喬木無情物不帶昭陽鴉影還記<lb/>
省奈回首花天月地和烟暝鵑聲啼盡問淺碧荒池淡<lb/>
黄疎柳閒話不堪聽銅駝裏誰惜枝枝紅杏昇仙橋外<lb/>
留映繁華已作浮雲散幾度春風消領闌曲凭數檢校<lb/>
垂旒彈指三生頃昆明刼冷看漢苑螢飛蘇臺鹿走喚<lb/>
起夢鷗醒予亦有過富景園故址調寄臺城路詞云生<lb/>
<pb n="KR2k0132_WYG_001-3b"/>
年落托東城下溪雲素心都負跡似潛夫身如灌圃只<lb/>
記南朝衰柳牆根井口抱一片晴沙眼波微溜縱不言<lb/>
愁露桃愁到不言後探春那回行遍冷餳猶未賣人尚<lb/>
中酒藏謎花樓戲嬰水館别有凭闌紅袖新烟信否過<lb/>
幾度酸風翠梢眉鬬竚立誰知暝鴉飛去久<lb/>
　　宋畫院<lb/>
陳仲醇泥古録云武林地有號園前街者宋畫院故址<lb/>
也<lb/>
<pb n="KR2k0132_WYG_001-4a"/>
　　程源<lb/>
南渡後程源為伊川嫡孫無憀殊甚嘗鬻米於臨安新<lb/>
門之草橋著為道學正統圖嘉定十七年聖㫖訪求伊<lb/>
川後特與録用源補迪功郎除貳令監丞元祐初起伊<lb/>
川誥詞云勅鄉貢進士程頥孔子曰舉逸民天下之民<lb/>
歸心焉吾思起草茅巖穴以粉澤太平而大臣以爾好<lb/>
學篤行薦於朝願得試用故加以爵命起爾為洛人矜<lb/>
式此故事也盛名之下尚謹處哉紹興元年九月二日<lb/>
<pb n="KR2k0132_WYG_001-4b"/>
勅通直郎程頥朕惟周衰聖人之道不得其傳世之學<lb/>
者違道以趨利舍已以為人其欲聞仁義道徳之說孰<lb/>
從而聴之間有老師大儒不事章句不習訓傳能自得<lb/>
於正心誠意之妙則曲學阿世者又從而排陷之卒使<lb/>
流離顛疐無所為而死其禍賊於斯文者亦甚矣爾潛<lb/>
心大業無待而興者也方退居洛師則子弟從之者孝<lb/>
弟忠信及進侍講帷則拂心逆指務引其君於當道朕<lb/>
錫以贊書寵以延閣尚其靈明知享比哉可特贈直龍<lb/>
<pb n="KR2k0132_WYG_001-5a"/>
圖閣嘉定庚辰徐公僑為江東倉跋前後二制詞曰右<lb/>
伊川先生舉逸民追贈之誥詞也昔先生居洛以道自<lb/>
任元祐初始應詔未幾以間去中興首明黨議而先生<lb/>
下世矣先生之孫源將以二詞劖諸石先生之道雖不<lb/>
行於時此益以見我朝崇儒重道之意東陽徐某謹書<lb/>
<hi>出葉紹翁四朝聞見録</hi>
　　程源授迪功郎制<lb/>
勅故左通直郎崇政殿說書贈朝請大夫直龍圖閣諡<lb/>
<pb n="KR2k0132_WYG_001-5b"/>
正程頥四世孫源朕惟道徳性命之㫖具載魯論孟氏<lb/>
之書闗洛諸儒講明益備奈何頃嵗各欲専門遂致邇<lb/>
來横生邪說朕所以悉贈先儒之諡并及張吕之儔曲<lb/>
阜來歸既尊崇於孔氏元日發制復訪後於伊川觀之<lb/>
年高廩而奉祀源方强仕遂命以官庶幾感發人心推<lb/>
明道統俾務躬行之實無為邪說之歸爾其懋哉朕意<lb/>
深矣可特授迪功郎嘉定十七年六月三日右見李秀<lb/>
巖心傳道命録觀之伊川先生三世孫源之父也<lb/>
<pb n="KR2k0132_WYG_001-6a"/>
　　東皋隠者<lb/>
元末東皋隠者范思賢其先在宋時有為防禦使用醫<lb/>
小兒名隠者去防禦五世其業益精其為醫務利人不<lb/>
務利於人名愈顯又性至孝壬辰之冦鈔掠市井亟擕<lb/>
其母出沒賊中走匿湖山之叢薄家貲不顧也所居錢<lb/>
唐城束地平衍有草木禽魚之樂暇日輒賦詩鼓琴圖<lb/>
冩山川人物以為娯或勸之仕輒曰吾不能隨世俗俯<lb/>
仰不願仕也因自稱曰東皋隠者作東皋隠者贊贊曰<lb/>
<pb n="KR2k0132_WYG_001-6b"/>
有美隠君心夷而氣沖其行既周其惠又以充東皋之<lb/>
陽有木鬱葱或偃而歌或踞而桐俯仰宇宙爵胡我降<lb/>
表兹貞白穆其清風是用作歌以播於邦此天台徐一䕫<lb/>
大章始豐類稾之文也大章又有述徳一篇略云余有<lb/>
子方晬病勿能乳哺吾家去思賢十里許晨起走告之<lb/>
思賢曰子苐先往日加午刻吾來視之既返大雨如注<lb/>
將午平地流潦盈尺吾已必其不來而思賢戴雨笠被<lb/>
毳褐跨欵段馬踵門索兒視予抱兒前視之曰無傷也<lb/>
<pb n="KR2k0132_WYG_001-7a"/>
授以匕劑曰服是當愈吾兒今已長大而思賢墓有宿<lb/>
草恒念之不置云云蓋思賢隠於醫而能以仁厚信誼<lb/>
存心有古高士之風不徒以技術著故一時名流多投<lb/>
贈之作廬陵張光弼昱題范思賢東皋隠居云海水桑<lb/>
田幾變遷桃花依舊郡城邊蔬園百畝充官稅藥價一<lb/>
生供酒錢詩句興來題綵筆道心悟後付朱絃院曹誰<lb/>
信同僚後屈指交游十五年臨海陳敬初基東皋隠者<lb/>
詩為范思賢作云錢唐隠者東皋子讀書賣藥青門裡<lb/>
<pb n="KR2k0132_WYG_001-7b"/>
云是先朝防禦孫至今住近蒲橋市蒲橋東頭楊柳青<lb/>
門前好山終日横承家善起小兒疾好古不求當世名<lb/>
韓康之後誰流亞宋清巳矣無來者世上如今市道人<lb/>
紛紛見彈思鴞炙眼明有此東皋生百年義重黄金輕<lb/>
江湖放浪詩千首風月徘徊鶴一聲顧余亦是忘機客<lb/>
買藥青門始相識為君長嘯上東皋極目千峰倚空碧<lb/>
　　楊維楨呉氏歸本序<lb/>
錢唐呉觀善字思賢自杭之淞謁東維先生曰善之外<lb/>
<pb n="KR2k0132_WYG_001-8a"/>
高祖徐防禦氏在宋為小兒醫贅壻曰范防禦氏范無<lb/>
子又贅宋四明教授呉氏子從明字公亮承其家而嗣<lb/>
其業南渡後自汴徙家杭之東青門從明生徳誠提領<lb/>
平江醫學徳誠生仁榮杭州路醫學録仁榮生四子長<lb/>
即觀善也善通經史學不専攻岐黃氏之書嘗讀文正<lb/>
范公傳公幼隨母適朱而未嘗一日敢忘其本生卒復<lb/>
范姓君子反本之道也吾隨外甥氏宗于范今將反本<lb/>
於呉禮也已作堂先廬之東名以歸本丐先生大手筆<lb/>
<pb n="KR2k0132_WYG_001-8b"/>
一志庶呉氏子姓有以知水木本源之義也吾悼秦法<lb/>
子壯則出贅世襲以為風義道不正遂不子其子而子<lb/>
其壻致宗祀不明氏族無辨有司詔民者又不以釐而<lb/>
正之至使一門沓雜戸籍其壊倫紀也甚矣善能反本<lb/>
於范徐二宗之外而急歸正於呉非讀書達禮篤正之<lb/>
君子能至是乎<hi>缺一字</hi>此鐵史筆之故吾樂與之文使代<lb/>
之不肖子姓蹈秦風之錮弊者有所儆也夫<hi>東維子集</hi>
　　癡絶生<lb/>
<pb n="KR2k0132_WYG_001-9a"/>
陶南村輟耕録王思善繹自號癡絶生其先睦人居杭<lb/>
之新門篤志好學雅有才思至正乙酉間檇李葉居仲<lb/>
寓思善之東里教授余從永嘉李五峰先生孝光訪之<lb/>
時思善在諸生中年方十二三已能丹青亦解冩真先<lb/>
生即俾作一圓光小像面部僅大如錢而宛然無毫髮<lb/>
異先生喜作文以華之爾後余託交於其尊人日華曄<lb/>
遂與思善為忘年交思善繼得呉中顧思道逵緒言開<lb/>
發益造精微故於小像特妙非惟貌人之形兼得人之<lb/>
<pb n="KR2k0132_WYG_001-9b"/>
神氣云郁逢慶續書畫題跋記有楊竹西高士小像嚴<lb/>
陵王繹冩勾呉倪瓚作松石遂昌鄭元祐抱遺叟楊維<lb/>
楨西磵居士蘇大年扶風馬文璧勾呉高淳東海散民<lb/>
錢鼒席帽山人王逢虚白道人茅毅贊思善之筆流傳<lb/>
於世者殊不多見也<lb/>
　　海神壇<lb/>
咸淳臨安志海神壇在東青門外太平橋之東淳祐十<lb/>
二年有㫖中興以來依海建都宜以海神為大祀下太<lb/>
<pb n="KR2k0132_WYG_001-10a"/>
常議禮詔守臣馬光祖建殿望祭自寶祐之元嵗以春<lb/>
秋二仲遣從官行事宋史樂志有淳祐祭海神詞十六<lb/>
首是時西北地久失於金源而祭祝猶及之其西海位<lb/>
奠玉帛潤安云蓋高斯覆猶隔封疆酌獻類安云我秩<lb/>
祀典四海一家北海位奠玉帛瀚安云一視同仁我心<lb/>
則怡酌獻溥安云惟徳之涼曷奄九州撰詞者不無冀<lb/>
望恢復之意而國是日非元起沙漠未幾巴延之師且<lb/>
駐江上海潮三日不至神之憑依果安在哉今太平橋<lb/>
<pb n="KR2k0132_WYG_001-10b"/>
在慶春門内東河橋之東地近城曲平逺虚曠望見西<lb/>
湖諸峰浮螺攅黛於屋山樹杪亦佳境也<lb/>
　　聞子將嚴印持結社<lb/>
杭州明季先有讀書社創自聞孝廉子將啟祥張文學<lb/>
天生元馮公子千秋延年暨嚴印持調御忍公武順無<lb/>
勅勅後乃合於呉中復社子將中萬厯壬子鄉試天啟<lb/>
壬戌與嘉定李長蘅同上公車聞警報踵至未及國門<lb/>
而返著有自娯齋集千秋為具區祭酒之孫祭酒秀水<lb/>
<pb n="KR2k0132_WYG_001-11a"/>
人娶於武林沈氏遂家焉愛西湖之勝築快雪堂湖上<lb/>
千秋因入籍錢唐中崇禎己卯副榜貢入太學歸隠秋<lb/>
月菴有煮鶴稾秋月菴稾三嚴自餘杭家錢唐高隠不<lb/>
出兄弟有作朋集天生工書法遺文多散逸東里有報<lb/>
國院在慶春門城隅舊為香林廨院天啟初重建仁和<lb/>
錢宫贊曽作碑記其辭云余與聞子將嚴印持諸公結<lb/>
社其中即讀書社舊地也復社名流數丁陽九標榜太<lb/>
盛幾罹黨禍而數君子蟬蛻自全龍潛不見多以山水<lb/>
<pb n="KR2k0132_WYG_001-11b"/>
禪喜為託比之申屠蟠郭林宗有足多者焉碑有不野<lb/>
而望超不山而聞寂二語狀境殊勝<lb/>
　　讀書社文序<lb/>
泰和蕭伯玉士瑋與聞子將最善嘗作讀書社文序略<lb/>
云山之致在烟嵐無嵐則枯水之致在淪漪無漪則腐<lb/>
文之致在氣韻無韻則死文之有韻如山之自嵐水之<lb/>
自波舉吾之所挾以為至貴至妙一無所托而後自然<lb/>
之韻乃出焉蘇子瞻云觀士人畫如閱天下馬取其意<lb/>
<pb n="KR2k0132_WYG_001-12a"/>
氣所到乃若畫工往往只取鞭策皮毛槽櫪芻秣無一<lb/>
㸃俊發㸔數尺許便欲倦夫文有所挾以為長人所可<lb/>
得而知者此皆鞭策槽櫪類也至意氣所到天韻獨出<lb/>
止可鼻叅不容目飽廣陵散於今絶矣余至武林聞子<lb/>
將出讀書社諸君子文與余視之脫口落墨不墮毫楮<lb/>
獨留一種天然秀逸之韻倐忽往來撲人眉端如山嵐<lb/>
水波風烟出入年來文章之道蕉鹿之爭紛紛未已為<lb/>
士師者良亦獨難子將以一世沈濁不可以莊語遺物<lb/>
<pb n="KR2k0132_WYG_001-12b"/>
離人而游於獨固善移諸君之情矣<lb/>
　　灌園生<lb/>
元末潘時雍居郡城東宋輦院故址有隙地十餘畝古<lb/>
井一區簡淡力學詩句脫塵嘗賦徐一䕫獨樹軒云瀟<lb/>
灑幽軒面水開軒前老樹倚雲栽閒來倚杖過三匝醉<lb/>
後支頥看百回風雨欲隨龍化去雲霄常聽鶴飛來結<lb/>
鄰擬共榮枯事遮莫人知是散材客居海鹽之黃灣見<lb/>
海宇兵起遂歸抱甕而隠自號灌園生崇徳貝廷琚瓊<lb/>
<pb n="KR2k0132_WYG_001-13a"/>
為作灌園賦并序云錢唐潘時雍治圃於城東門築垣<lb/>
四周引水成渠以灌園自號其意以為無功而食人之<lb/>
食者元氣之賊萬物之蠧也故勞焉而後食身執其役<lb/>
以給朝夕之費二親無戚戚之憂萊妻有同志之驩吁<lb/>
豢於富貴者不知澹泊之為高耽於榮利者不知道徳<lb/>
之為大既榮而覆古今一轍則灌園之利不已多乎昔<lb/>
於陵仲子辭三公而為人灌園充其廉也向秀吕安灌<lb/>
園於山陽安其逸也潘岳去長安令而閒居灌園病其<lb/>
<pb n="KR2k0132_WYG_001-13b"/>
拙也時雍亦若人匹與或者疑其居有闤闠罔利之習<lb/>
座有俗客鳴聲之聒又安能效彼之所為者非知言也<lb/>
乃述賦以廣其意云賦曰步青門而長嘯遊余心于古<lb/>
初目藻麗而弗近敦樸素而為廬食五鼎為不及飲一<lb/>
瓢為有餘幸免𨽻於征戍或弦琴而讀書恥桔橰之尚<lb/>
巧逐末景而區區其地襟江帶湖青紆黛蓄拱以連山<lb/>
突怒起伏實東南之形勝為帝王之行都周金城兮萬<lb/>
雉列甲第而當衢族茂許史家儗陶朱肆有藍田之玉<lb/>
<pb n="KR2k0132_WYG_001-14a"/>
斗量南海之珠技博古今之妙音㑹八方之殊傾國遇<lb/>
乎燕趙跕利屣而曳輕裾若神人之綽約耀氷雪之肌<lb/>
膚於是命相開藩鎮我南服象天河而鑿池儗紫微而<lb/>
建閣集貂蟬之濟濟衞虎豹之肅肅殫慮乎庶務者蕭<lb/>
曹之倫鋪張乎太平者枚馬之屬衣襲綺紈食兼粱肉<lb/>
塗比車蓋庭奏絲竹巖棲者未睹其盛家食者思發其<lb/>
所畜也乏匡時之明略乃退處乎齊民墾不食之棄壤<lb/>
托鹿豕以為羣疏濁流而逺注闢斜徑而支分筍長渭<lb/>
<pb n="KR2k0132_WYG_001-14b"/>
川之竹菜生雲夢之葷蒲荒秋雨菘茂早春甘者如薺<lb/>
脆者勝芹始芽茁而冒土忽葉布而覆雲荼三名而可<lb/>
食虉五色而成文候靈雞而畢起庶戒逸而務勤冀擷<lb/>
秀於寒暑必浹潤於朝曛恒獨往而無求爰四顧而欣<lb/>
欣乳鳩呼而相應惡草蔓而當耘感生成之攸遂亦有<lb/>
藉乎人人其或風雨之晨燈火之夕俎豆娯親琴尊命<lb/>
客揄竿有鮮充庖有辛夏果磊落秋瓜輪囷兹田夫之<lb/>
所美又焉得獻之吾君嗚呼章綬不優於野服瑤臺何<lb/>
<pb n="KR2k0132_WYG_001-15a"/>
異於蓬室諒乘軒而取譏雖抱甕而奚恤寧陋彼而榮<lb/>
此聊逍遙以終日金谷廢而蛙鳴玉津空而狐穴中雖<lb/>
侈於五畝後孰恤夫一石乃為之歌曰朝汲於河兮其<lb/>
流湯湯暮觀我圃兮其葉已黄炎風卷沙兮白日藏尚<lb/>
昬其事兮毋棄而荒又歌曰登彼陸兮猛虎噬人涉彼<lb/>
海兮白波滔天我藝而灌兮入以事親誓勿彼適兮危<lb/>
其身歌既闋幽情暢白露下初月上陶然一適混乎無<lb/>
象安通塞之有時蹇余行其焉往又寄時雍詩云潘岳<lb/>
<pb n="KR2k0132_WYG_001-15b"/>
閒居學灌園一椽茅屋近青門野烏得食頻將子慈竹<lb/>
團陰定長孫賓客過門車馬合兒童汲井轆轤喧春風<lb/>
金谷空流水且共高歌醉瓦盆張光弼為灌園生潘時<lb/>
雍賦云却惡喧囂逺市廛自耕荒僻浙河邊時非蘇子<lb/>
投書日髩是潘郎作賦年飯客夜舂鸚鵡粒灌園春引<lb/>
桔橰泉嗒然鼾睡茅茨下榮辱何因到爾前按青門謂<lb/>
東青門今名慶春門每經行菘塍𤓰架間髣髴時雍故<lb/>
居所在也<lb/>
<pb n="KR2k0132_WYG_001-16a"/>
　　西嶺草堂續記<lb/>
洪武中天台徐大章一䕫有錢唐泯上人西嶺草堂續<lb/>
記云錢唐泯上人志行絶俗蚤依雲門法師受度至正<lb/>
中雲門來主下天竺之席上人實侍左右其所棲息則<lb/>
西嶺之草堂近焉西嶺草堂者唐元和中杭之高僧道<lb/>
標師所居也僧史稱神氣清茂為道既高而詩尤精妙<lb/>
與呉興皎然㑹稽靈徹齊名時之名人以摩雲霄三語<lb/>
贊之上人甚慕焉其言曰吾上視師雖不與同世而與<lb/>
<pb n="KR2k0132_WYG_001-16b"/>
同鄉里使師顏面肢體而與吾殊也我則不敢知茍顏<lb/>
面肢體不與吾殊亦奚不可及之有則其中之所存蓋<lb/>
可見已將謀復作草堂㑹兵燹日熾而西嶺之勝汩沒<lb/>
於風塵之中上人曾不少沮仍擇地郡城之東搆屋四<lb/>
楹限以周垣植竹與樹其前後有陂池春夏水長水氣<lb/>
上行與竹樹㑹清芬可挹上人閉門危坐披閱内典以<lb/>
探教觀之要暇則曳袖長吟顧瞻西山搜精錬奇而西<lb/>
嶺岧嶤宛在眉睫間因署名曰西嶺草堂致其志也余<lb/>
<pb n="KR2k0132_WYG_001-17a"/>
曰古之桑門上首積行累業蜚聲一時垂名後世僧史<lb/>
所載蓋亦不鮮姑以錢唐言之若聖達觀之神異辨才<lb/>
淨之辨博孤山圓之孤峻咸似宜慕者而上人顧獨於<lb/>
師是取蓋必有所以然者吾嘗思之學道之士以今慕<lb/>
古必取其質之近似者惟其質之近似故其慕之也切<lb/>
慕之也切精神念慮𠖇孚黙契則其入道也易今人生<lb/>
而同世以某問某猶有不知者上人之生去師五百有<lb/>
餘嵗而獨慕之非有所似惡能自信若是向余謁雲門<lb/>
<pb n="KR2k0132_WYG_001-17b"/>
於天竺見上人氣貌不凡心甚敬之别去日久其法友<lb/>
與余相見輒談上人行業精進而余猶未悉其藴間一<lb/>
造耳草堂甫成止余就宿青燈永夜接膝蒲團之側神<lb/>
清思逺窺其風致隠然有上摩雲霄之意區區世相何<lb/>
得而溷之哉然後知上人不徒慕也吾經有云惟其有<lb/>
之是以似之草堂之作亦何必規規於西嶺之下哉㑹<lb/>
上人謁余請著西嶺草堂續記於是乎書<lb/>
　　高雲閣<lb/>
<pb n="KR2k0132_WYG_001-18a"/>
明雲間莫雲卿是龍有聞於時近吾杭莫雲卿如鍄亦<lb/>
以文雅好事為名流所重毛稚黃贈詩所謂昔字雲卿<lb/>
者君其伯仲間是也家東園有高雲閣疏泉列樹頗極<lb/>
清曠毘陵惲壽平格與之友善游杭必寓閣上多有題<lb/>
咏句如露蔓平窺石烟蘺半浸池薜荔愁中鬼桃花刼<lb/>
外身舊雨青氊在新愁白髮知無山多怨鶴得樹亦棲<lb/>
鸞一時園林高致賓主交情令人想見余友陳玉几藏<lb/>
壽平在杭日手札二與毛稚黃云從東園縁柳塘行三四<lb/>
<pb n="KR2k0132_WYG_001-18b"/>
里逢橋五六過城北茅子鴻新居時芻牧駏馬駝蹀躞<lb/>
奔驛吹角之聲相聞暝矣不取故道從市中肩摩而趨<lb/>
抵高雲閣中新月已挂高柳之半露蟲大作吟聲此時<lb/>
意君已就卧或尚立檐下哦秋風得奇語正思惲子來<lb/>
叫絶然興倦後不能再穿深巷呼君同上新橋看月也<lb/>
與王丹麓云五月廿三日期又競稚黃東琪虎男次日<lb/>
訪北墅王丹麓㑹大風雨諸子不果來因思客嵗丹麓<lb/>
從氷雪中訪我東園我輩今日盤桓不及王郎逺矣口<lb/>
<pb n="KR2k0132_WYG_001-19a"/>
吟自嘲并題扇寄北墅密雨千門正未開無人同破北<lb/>
山苔雲邊悵望回舟客曾比王郎踏雪來壽平又嘗自<lb/>
號東園客<lb/>
　　九宫貴神壇<lb/>
徐一䕫宋行都考九宫貴神壇在東青門外一里許以<lb/>
今地度之菜市橋側東青巷是門之遺址元張氏改築<lb/>
杭城拓開於橋東里許壇當在慶春門内城隅矣按咸<lb/>
淳臨安志九宫貴神壇紹興十三年因太常丞朱輅之<lb/>
<pb n="KR2k0132_WYG_001-19b"/>
請以春秋二仲舉行祭禮屋而不壇十八年太常主簿<lb/>
林大鼐乞詔有司建壇於國城之東從之神之版位則<lb/>
夢粱録所云北太乙西南攝提正東軒轅東南招搖中<lb/>
央天符西北青龍正西咸池東北太隂正南天乙是也<lb/>
神之靈爽則宋史禮志所載九宫貴神所主風雨霜雪<lb/>
雹疫所係甚重是也九宫壇分祭初獻亞獻官六部侍<lb/>
郎以上終獻官監察御史光禄卿丞見宋史輿服志紹<lb/>
興祀九宫貴神歌辭十首見樂志方秋厓岳立春都堂<lb/>
<pb n="KR2k0132_WYG_001-20a"/>
受誓祭九宫壇詩云輦路春融雪未乾雞人初唱五更<lb/>
寒瓊幡第一畨花信吹上東皇太乙壇<lb/>
　　多喇傳<hi>楊維楨撰</hi>
杭城東輝和爾氏奴曰多喇年十九勤敏謹質善事其主<lb/>
主卒某郡宦所多喇誓弗出主户適他姓主奉主婦日<lb/>
謹主婦有機密不以託諸侍必多喇託至正壬辰秋冦<lb/>
至杭刼官民帑藏輝和爾氏家掠貨不得反接主婦柱下<lb/>
拔刀礪頸上諸侍婢皆踰牆壁走獨多喇以身覆主婦<lb/>
<pb n="KR2k0132_WYG_001-20b"/>
請代死且請於冦曰將軍利吾貨豈利殺人哉吾主鑰<lb/>
皆吾掌主婦弗知也吾盡探藏與若乞免吾主婦死冦<lb/>
允解主婦縳乃悉探所藏珠玉寶器散堂上冦俘貨且<lb/>
欲穢其身多喇持刀欲自屠曰我主二千石誓死不辱<lb/>
他主況非我同類乎冦義之去已而泣拜主婦曰棄主<lb/>
貨全主命權也妾受命主鑰失貨而全軀不義也妾請<lb/>
從此死遂自殺楊子曰紅巾冦杭官守者往往棄官遁<lb/>
否者佞事賊名節大閑一蕩去弗顧多喇一婦奴耳終<lb/>
<pb n="KR2k0132_WYG_001-21a"/>
其身事主至以受命自劾非蹈忠節識大閑乎嘻使若<lb/>
所為為國男子非盡臣道乎故余為之傳如五代史録<lb/>
王凝氏之妻者云嘻<lb/>
　　長生寺<lb/>
余所居舎東一牛鳴地有庵曰曹源無多屋宇環以嘉<lb/>
木鑑以清池頗宜坐夏榜曰古長生寺按咸淳臨安志<lb/>
長生寺周顯徳四年呉越王建紹興十九年㫖充九宫<lb/>
壇齋宫後至元間重建明洪武辛未詔天下清理佛教<lb/>
<pb n="KR2k0132_WYG_001-21b"/>
遂併附於潮鳴寺而廢至萬厯四十年改為小菴仍曰<lb/>
古長生者存舊蹟也范石湖成大次韻尹少稷察院九<lb/>
官壇齋宿詩云草草馳三里蕭蕭共一餐吏方緜禮蕝<lb/>
公自將詩壇隙月窺牀近窻風刮坐寒鴉鳴未忍散端<lb/>
為合併難正指斯地近錫山秦對巖松齡遊杭宿曹源<lb/>
菴贈息機上人詩云小築傍招提安禪絶所思艱難行<lb/>
脚後容易退耕時佛火分池面茶烟合竹枝語深忘去<lb/>
住一榻髩如絲此詩甚佳菴僧書於板以示過客而秦<lb/>
<pb n="KR2k0132_WYG_001-22a"/>
太史蒼峴山人集不載<lb/>
　　張隠君卿子<lb/>
張隠君遂辰字卿子一字相期號西農少頴異於書無<lb/>
不窺工為詩以國子生游金陵時名大起見賞于董尚<lb/>
書其昌陳徵君繼儒明末潛名里巷為醫自給能探丸<lb/>
起人死人爭迎致之卜築東城詩格益澄澹孤峭多自<lb/>
得之語在西泠流派外可自名家隠君每於嵗闌定勉<lb/>
誡子息云家足過年之用座無寒士之求不惟有愧本<lb/>
<pb n="KR2k0132_WYG_001-22b"/>
心抑且無别庸俗又嘗述其祖龍墩公貧止一布袍除<lb/>
日逢急者即解贈之清門世徳可以激薄停澆矣著有<lb/>
白下湖上蓬宅衰晩四編蓬宅者録其東城所作也忍<lb/>
公無勅招入六逸社簡謝云東城有老生三五接茅屋<lb/>
聲名雖翳如志色不降辱乞食拙叩門爵年少賜粟二<lb/>
嚴天放翁舉逸嗣其六高㑹相招邀寧恥敝冠服寄情<lb/>
在琴歌養老事觴肉詎惜恕疎狂禮容亦簡足持論昩<lb/>
茍同古風良可掬白首永晏言娯懐還厚俗冬暁尋東<lb/>
<pb n="KR2k0132_WYG_001-23a"/>
鄰諸子云東城愛清暁日出在寒林殘葉響氷面微霜<lb/>
留屋隂事皆縁老謝跡剩有孤尋忽漫聞村犬悠然門<lb/>
巷深隠几云一區城曲地還餘隠几蕭蕭落木初賭墅<lb/>
圍棋無子弟故家遺俗有琴書天遙欲縱高飛鵠池白<lb/>
長留禁射魚尚惜興疎交漸絶朝來斗酒為誰儲孫宇<lb/>
台治題張卿子隠居云東城何逶迤樹木紛扶疎中有<lb/>
賢人室緑水繞前除門外多車轍室中唯圖書草木皆<lb/>
秀色僮僕鮮嗟吁客至感心醉朋來結相於借問主人<lb/>
<pb n="KR2k0132_WYG_001-23b"/>
誰其人乃為儒伏邴無恒軌嚴鄭有先驅願得聆謦欬<lb/>
執手日躊躇今里人名隠君所居曰張卿子巷在土橋<lb/>
北<lb/>
　　許然明<lb/>
許次紓字然明號南華方伯茗山公之幼子跛而能文<lb/>
好蓄奇石好品泉又好客性不善飲讌客每徹宵旦金<lb/>
錯到手隨盡坐是屢困出遊閩楚燕齊數千里外嘗裹<lb/>
金數鎰歸歸數月又盡貧自若也與黃貞父呉伯霖張<lb/>
<pb n="KR2k0132_WYG_001-24a"/>
仲初馮開之諸公善家東城近慈雲寺並城對池境甚<lb/>
蕭灑所著詩文甚富有小品室簜櫛齋二集今失傳余<lb/>
曾得其所著茶疏一卷論產茶採摘炒焙烹㸃諸事凡<lb/>
三十六條深得茗柯至理與陸羽茶經相表裏前有呉<lb/>
興姚叔度紹憲同里許才甫世奇二序稱然明歿後三<lb/>
年感夢於才甫曰欲以茶疏災木今以累子才甫因授<lb/>
剞劂文士結習不能忘情於身後事亦奇矣<lb/>
　　慈雲寺宋刻<lb/>
<pb n="KR2k0132_WYG_001-24b"/>
雍正庚戌二月余過慈雲寺見階下生臺石柱上有宋<lb/>
元符二年馮謹建普㑹塔一所題記殿壁又有宋景定<lb/>
二年城東慈雲院甲乙流傳住持証據府帖碑乃是臨<lb/>
安府給付住僧崇寧者篆額細如絲髮上作雲螭文甚<lb/>
古城東宋刻僅存此耳<lb/>
　　東門菜<lb/>
晁無咎補之七述云杭之為州負海帶江而東南美味<lb/>
之所聚焉水羞陸品不待賈而足菜則蔞蒿因陳紫蕨<lb/>
<pb n="KR2k0132_WYG_001-25a"/>
青蓴韭畦芋區茭首芹根藤花羞盤菊葉薦筥薑辛薤<lb/>
淡薺甘荼苦此吾杭之菜見稱於文士之始然未詳所<lb/>
產之地也周平園必大二老堂雜志云車駕行在臨安<lb/>
土人諺云東門菜西門水南門柴北門米蓋東門絶無<lb/>
民居彌望皆菜圃西門則引湖水注城中以小舟散給<lb/>
坊市嚴州富陽之柴聚於江干繇南門而入蘇湖米則<lb/>
來自北闗云此諺至今不改毘陵邵子湘長蘅西湖雜<lb/>
興云杭州食單太濫奢西魚東菜總堪誇楊梅夏熟臯<lb/>
<pb n="KR2k0132_WYG_001-25b"/>
亭好石首鮮來頭水嘉一作西魚者以西湖產魚鮮美<lb/>
異他處也<lb/>
　　橫河<lb/>
橫河東運河之支流西河水灌市河從城外過壩入焉<lb/>
東西夾以雙橋如眉影窺鏡夢梁録云崇新門外小粉<lb/>
塲前普安橋又名橫河橋其東名廣濟橋今但名東西<lb/>
橫河橋而小粉塲則里人仍稱之其地近城闉樹色高<lb/>
下屋宇參差雨篷烟艇早暮聚集虞長孺淳熈橫河打<lb/>
<pb n="KR2k0132_WYG_001-26a"/>
魚行云霏霏暁霧古城低竹<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>危橋漁艇迷此時月鈎<lb/>
不落水大魚小魚爭出谿宿鷺憎人翻雪去鷺沙盡被<lb/>
漁人踞飛罾十丈浪花浮赤脚何妨多沮洳魚驚迸散<lb/>
背尾馳嚢頭戢戢交參差老夫無縁救不得飛紅斫玉<lb/>
糜湯池鮹鰷泣釡沸聲切猶記蘆根有殘穴後身願復<lb/>
灂前濡灑子仍憂值江鼈魂歸貝坻訴白龍白龍魚服<lb/>
泳寒風漁人捕得燔枯處急雨打船帆影空龔蘅圃翔<lb/>
麟調蔟水憶橫河紅葉云小艇東偏緑隂曽聴鳩邊雨<lb/>
<pb n="KR2k0132_WYG_001-26b"/>
幾番霜信宛剪就猩綃殘縷恰伴僧牆黃雪落帽風前<lb/>
舞一㸃㸃逐亂流去夕陽暮浴水鳥斷霞攪碎只趂著<lb/>
漁舠住千絲撒網便認作金鱗聚莫是舊溝漂出還有<lb/>
人題句愁吟客夢過呉江路<lb/>
　　沈正叔<lb/>
沈大亨字正叔號樟亭宅在清泰門宋學士文通之後<lb/>
少為諸生博極羣書善尺牘百函可立待而不善舉塲<lb/>
之文以故艱於遇合中嵗遊京師時華亭徐文貞枋國<lb/>
<pb n="KR2k0132_WYG_001-27a"/>
知正叔才欲留撰青詞積貨可得中舎正叔曰吾得曵<lb/>
裾王門可耳安能鬱鬱久居此遂入貲得楚府典寶正<lb/>
昭王雅志典墳接遇賢士大夫盡禮正叔輔導之功居<lb/>
多昭王春秋漸高艱于子一日引正叔至密地指太史<lb/>
公書某傳謂之曰若堪屬此乎正叔遷延引避叩首曰<lb/>
殿下年力方茂錫麟非逺臣實愚頑不敢奉教昭王咨<lb/>
嗟太息愈欽重焉其守正如此子宜先字尚行號芝暘<lb/>
為人情至哀樂過人長女為馮太史開之繼室太史時<lb/>
<pb n="KR2k0132_WYG_001-27b"/>
未遇食貧不能納禮尚行闢甥館居之父子墓石俱太<lb/>
史所撰文也<lb/>
　　項子京芝暘圖<lb/>
余友趙谷林家藏項子京芝暘圖一軸山作小斧劈皴<lb/>
崖上古松數株墨桃花一樹崖下芝一本流水潺湲一<lb/>
高士黙坐相對款云芝暘圖山人項元汴為武林沈君<lb/>
冩下有墨林山人印左方跋云汴與樟亭芝暘賢喬梓<lb/>
道義相洽意氣同調厯交世傑凡其遨遊燕楚經必過<lb/>
<pb n="KR2k0132_WYG_001-28a"/>
晤把臂博古逍遙世上今此偕老人各守處僕自向罹<lb/>
家難受制暴黨甚矣吾衰世故灰滅閉門待期遐棄素<lb/>
交曷勝興慨方在戊子秋七月既望兒曹赴省告校重<lb/>
䝉尊君推恩訪惠兼致不遺故情復辱長公寄貽龍井<lb/>
小春茗合想同臭犬馬垂盡之年忽得宿好逺將之美<lb/>
銘佩殊深不憚耄昏拭眵勉力走筆是楮擬作三生後<lb/>
對來因拙技窮斯幸先一盼墨林子項元汴題下有墨<lb/>
林項元汴二印蓋清泰門沈氏故物也<lb/>
<pb n="KR2k0132_WYG_001-28b"/>
　　如此江山亭詩卷<lb/>
張左司如此江山亭詩卷明時藏城東景隆觀道士史<lb/>
志中處案亭在呉山天慶觀嘉禾周桐村鼎跋云如此<lb/>
江山者有所感而言也必宋遺民有為而作越若千載<lb/>
登高而嘯咏者為一笑居士廬陵張光弼于時元社既<lb/>
屋居士之為此遊一俯仰間何如其為感也作亭者之<lb/>
感尚淺遊者為益深也遊後又無亭矣惟詩卷存獨居<lb/>
士名章章然他或僅附驥耳此卷郎仁寶曾見之名賢<lb/>
<pb n="KR2k0132_WYG_001-29a"/>
妙墨失傳已久今檢張光弼集有如此江山清集同王<lb/>
仲玉陸進之吕世臣作云呉越江山㑹此亭暮春風景<lb/>
晝𠖇𠖇長空孤鳥望中沒落日數峰烟外青不用登臨<lb/>
生感慨且憑談笑慰飄零古今何限英雄恨付與江湖<lb/>
醉客聽其三人之作不可考矣<lb/>
　　題如此江山亭詩卷<hi>姚綬</hi>
呉山故有如此江山亭初不知作於何嵗名于何人末<lb/>
得廬陵張光弼清集詩遺卷紫芝老人俞和首作籒文<lb/>
<pb n="KR2k0132_WYG_001-29b"/>
碧巖周氏冩圖清絶可愛足以光斯亭于既湮開後來<lb/>
之賡和也是卷今為旌徳史𤣥隠所藏嘗求諸大夫士<lb/>
題咏多以光弼詩中感慨遂為宋元興亡處致意諄諄<lb/>
乎如此江山不曰江山如此上立論無乃過求矣乎且<lb/>
古今江山之趣恒得之林下人其於亭館臺榭興之所<lb/>
到輒以命名就斯亭論之有如此江山可亭矣論亦為<lb/>
通彼豈以一亭之名之微即係以古今興亡之大故哉<lb/>
但以登亭而飲者顧瞻徘徊撫景興感以人非而物在<lb/>
<pb n="KR2k0132_WYG_001-30a"/>
嘅今昔之異同發之性情亦理之自然也則今使有如<lb/>
光弼輩與客復擕飲斯地求昔之亭已摧沒于荒茅蒼<lb/>
竹之間久矣又將何如其感慨耶余輩生逢如此盛世<lb/>
歸田之餘得以優游林下與諸幽人貞士詠歌太平又<lb/>
獲紹續昔賢之作之後亦幸矣間於一飯之頃亦不敢<lb/>
忘江湖之憂於如此江山奚足深論哉至若王公貴人<lb/>
志在行道樹勲業昭聲光于宇宙有弗暇於此或暫得<lb/>
之亦唯一登眺一賦詠之耳求如林下人之趣不可得<lb/>
<pb n="KR2k0132_WYG_001-30b"/>
也𤣥隠藏之尚伺弗暇於此而或一登眺賦詠者出而<lb/>
諗之何如<lb/>
　　城東倡和序<lb/>
元戴帥初表元城東倡和序略云嵗在大徳戊戌嘉興<lb/>
顧伯玉客至杭東城杭之賢而文者皆與之游而屠存<lb/>
博白廷玉以嵗晏立春前一日過廬清談劇飲甚適既<lb/>
少倦即與循闗坰步江臯眺太伯錢鏐之荒墟弔陶朱<lb/>
子胥之遺跡意色蒼莽襟神飛竦退而存博遂先成古<lb/>
<pb n="KR2k0132_WYG_001-31a"/>
詩二韻六言五章以紀其事既而廷玉有和既和人别<lb/>
為詩而張仲實陳無逸諸賢又皆有和詩遂不可勝紀<lb/>
其氣如椒蘭之交襲而馥也其音如簫鐘之遞居而不<lb/>
亂也其數如針芥磁鐵之不相違而相入也山野土木<lb/>
之人無能與於兹㑹辱以小序見命不敢固辭余按顧<lb/>
伯玉名文琛嘗為郡國所舉辟游燕不遇歸陳無逸名<lb/>
康祖龍泉人官澧陽教張仲實名楧號菊存杭人系出<lb/>
西秦循王五世孫牟巘翁之壻官江隂學正白廷玉名<lb/>
<pb n="KR2k0132_WYG_001-31b"/>
珽號湛淵杭人官江浙儒學提舉屠存博名約號月汀<lb/>
杭人官溧水教諸公皆知名可考惜倡和詩已散佚不<lb/>
傳矣<lb/>
　　劒石銘<lb/>
劒石元時在城東景隆觀句曲外史張伯雨為銘并序<lb/>
云石在景隆觀長踰等廣不及尺黝碧如鐵鐔鍔具焉<lb/>
余作銘未幾夜半有力者負去銘曰錬質鴻䝉挺鋒嶻<lb/>
嶭正一之氣勿壅勿遏星精内藴玉理旁達瑩謝鵜膏<lb/>
<pb n="KR2k0132_WYG_001-32a"/>
書存紅沫倚天卓地排氣鎭魃兆兹神宫善建不拔<lb/>
　　戴文進畫蹟<lb/>
明宣廟召戴文進入京為畫院謝廷循所忌逃歸杭隠<lb/>
於諸寺為作佛教諸像今東城華藏潮鳴二寺挂軸尚<lb/>
有存者杭人相傳文進初為銀工所造釵朶種種花鳥<lb/>
人物精巧絶倫思以是傳於後後見銷銀者即已手製<lb/>
也悔而學畫遂有名女亦工畫文進墓在西湖橫春橋<lb/>
　　葉居仲<lb/>
<pb n="KR2k0132_WYG_001-32b"/>
元葉廣居字居仲至正乙酉間嘗居杭新門之東里教<lb/>
授見輟耕録及閱魏文靖公驥自得齋集序知其先居<lb/>
杭而後遷嘉禾也序云自得齋詩文集者錢唐葉盛維<lb/>
新集其祖元江浙儒學提舉公之所著也惟葉初為括<lb/>
蒼之松陽人以維新之十六世祖銀青府君居元祐黨<lb/>
籍持節濤江遂為杭人後遷嘉禾其子孫青紫蟬聮儒<lb/>
術相業在宋盛時人罕與儷公生於其族實宋吏部尚<lb/>
書贈開府儀同三司南陽郡公諡文康時之六世孫夷<lb/>
<pb n="KR2k0132_WYG_001-33a"/>
考文康以積學從政正色立朝若居臺閣而擊韓侂胄<lb/>
之姦任侍從而定建儲之策述禮經㑹元以明周公建<lb/>
邦立極敦禮崇樂之要其文學政事誠表表偉偉于當<lb/>
時者也公承其家學於書無所不讀其所長者春秋與<lb/>
時之名士曲江惟善錢公嚴陵道原魯公暨廉夫楊公<lb/>
皆以是經名重浙水東西若公之詩文尤舂容浩瀚其<lb/>
理致體裁究其所至殆近古之作者惜乎厯年滋久故<lb/>
散佚不傳者多今維新所集蓋不過千百而什一也公<lb/>
<pb n="KR2k0132_WYG_001-33b"/>
名廣居字居仲别號自得故集以自得名云今集已失<lb/>
傳僅輯其詩六首以備東里文獻云爾題范寛烟嵐秋<lb/>
晩圖云范寛作畫絶代無巖壑交錯青珊瑚玉堂仙人<lb/>
妙題品<hi>謂子昻</hi>十載見題如見圖亂後圖書盡狼籍奇珍<lb/>
委地無人識蕭條錦褾世間稀拂拭墨痕三歎息題崔<lb/>
君誼友竹軒圖云孔方絶交亦已久忘形三徑相追攀<lb/>
高軒時過翠羽蓋美人或贈青琅玕清風慎截鳴鳯琯<lb/>
滄海勿垂釣鼇竿一朝羣材盡登用空山無人同嵗寒<lb/>
<pb n="KR2k0132_WYG_001-34a"/>
寄楊廉夫二首云江樹春如綺湖山帶暖烟興來猶早<lb/>
起愁絶不成眠賖酒過三月無家又一年故園歸去好<lb/>
猿鳥亦欣然聞道西湖載酒還飛瓊弱翠擁歸鞍可無<lb/>
私夢登金馬剩有新聲到玉鑾異國頓消鄉井念小堂<lb/>
新作畫圖㸔野人未納彭宣履獨向清溪把釣竿題西<lb/>
泠橋隠居云癭木裁冠鶴氅輕十年塵土厭飄零小山<lb/>
舊隠雲封戸大藥新成月滿庭丹井夜交龍虎氣碧霄<lb/>
春躡鳯凰翎西風客舎炎歊淨擬讀琴心内景經西湖<lb/>
<pb n="KR2k0132_WYG_001-34b"/>
竹枝云水長西湖一尺過湖頭狂客奈愁何鯉魚吹浪<lb/>
楊花落聽得櫓聲歸思多<lb/>
　　又<lb/>
前録葉居仲詩近借得明杭前輩徐伯齡延之號籜冠<lb/>
者所著蟫精雋於四明范氏之天一閣中載葉龍溪詩<lb/>
云龍溪葉廣居字居仲號自得齋宋文康公六世孫雨<lb/>
忩居士伯遜志信之孫也嘗擬黃庭經贈醫師方氏云<lb/>
我有中庭𤣥𤣥根摠攝百氣超乾坤嘘吸日月通崑崙<lb/>
<pb n="KR2k0132_WYG_001-35a"/>
萬神寂寞緜緜存中有一物光燉燉化為真人朱冠褌<lb/>
手執赤符如瓊璊是中實為𤣥牝門三彭潛伏守其閽<lb/>
峯名天柱五岳尊千巖萬壑手可捫南離北坎無衝奔<lb/>
黃媪為媒掌其婚是中有語約不煩子能守之可與論<lb/>
愼勿適越北其轅伏其廬内尋其源方君之居近五雲<lb/>
幽闕夜間常氤氲放之六合空無垠下視濁世癃痼繁<lb/>
以妄易妄何紛紜鍼砭可磨艾可焚熊經止與陀扁倫<lb/>
閶闔朝啟覲軒轅戔戔玉帛臨丘園雨晴偶成云白苧<lb/>
<pb n="KR2k0132_WYG_001-35b"/>
衣裳氷雪容沈郎多病怯東風陽城久拙征科政尹鐸<lb/>
新成保障功滄海樓船何渺渺崆峒小麥自芃芃腐儒<lb/>
自笑憂時切屢過田翁問嵗豐題宋徽宗墨竹云承平<lb/>
天子玉為顏艮嶽秋風竹淚斑丹鳯不歸雲萬里空留<lb/>
翠影落人間又回文詩云紅燭淚消香篆小扇羅如月<lb/>
晩庭空風簾繡捲初醒酒靜院涼生水閣東書李博士<lb/>
扇云水晶宫裏樹毿毿亂後情懐百不堪便面淡山寧<lb/>
得似滿汀烟雨夢江南<lb/>
<pb n="KR2k0132_WYG_001-36a"/>
　　金中丞别業<lb/>
金學曾字子魯號省吾仁和人隆慶戊辰進士初授工<lb/>
曹旋擢楚學使時江陵奪情起視事言者且得罪公致<lb/>
書政府中有不顧綱常廢斥正人之語辭指激切江陵<lb/>
子入試公置不録既而分守湖南道攝臬篆嵗方大饑<lb/>
公賑恤多方兼封大户倉平價以糶民賴以活者甚衆<lb/>
直指某希江陵意疏劾公鐫三級遂罷歸結孤山吟社<lb/>
有終焉之志江陵歿起用撫八閩數年以老乞休年七<lb/>
<pb n="KR2k0132_WYG_001-36b"/>
十九卒今東城土橋畔公别業在焉里人尚稱為金衙<lb/>
莊也公嘗為太夫人造望江樓極高風帆沙鳥在闌檻<lb/>
間兼擅水木之勝窈窕明靚逺隔市囂矣<lb/>
　　圓魚大士像<lb/>
閩人何壁客杭適金中丞家招讌過之庖人羮圓魚既<lb/>
熟剖之見一肉觀世音首戴巾帔象白衣粧飾眉目衣<lb/>
褶皆如畫右手下垂左手中按足踏芙蕖一朶座客無<lb/>
不驚惋遂命覆羮見錢希言獪園<lb/>
<pb n="KR2k0132_WYG_001-37a"/>
　　臯園<lb/>
臯園在城東隅清泰門稍北少司農嚴顥亭先生所築<lb/>
即割金中丞别業之半中有梧月樓滄浪書屋跨溪小<lb/>
太湖墨琴堂緑雪軒芙蓉城怡雲亭諸勝修竹一林平<lb/>
山一簣蒹葭楊柳罨岸被涯引外沙河之流從水門穿<lb/>
塹入園中流經亭閣間束而為澗展而為沼縠紋鏡光<lb/>
隨風日波蕩復注籬外長溝以達於東河倚杖閒聴潺<lb/>
湲有聲城市所無也先生有經世之才寄意每在山澤<lb/>
<pb n="KR2k0132_WYG_001-37b"/>
官都諫以憂歸日相羊其中與汪澹漪書云近匿迹東<lb/>
城苦謝酬應古樹當軒流泉繞戸覺十數年墮落餘生<lb/>
稍稍有清閒之樂何日策杖荒塗一罄疇昔乎及其殁<lb/>
於京邸也徐華徵鄴挽以絶句云卜築東臯闢草堂城<lb/>
隅樓角望蒼蒼清秋風景朱門客他日登臨憶侍郎即<lb/>
謂此園也先生名沆字子餐餘杭人家錢唐順治乙未<lb/>
進士父忍公三嚴先生之仲氏也<lb/>
　　葯園送春句<lb/>
<pb n="KR2k0132_WYG_001-38a"/>
葯園在東城隅與臯園相望明季呉文學我匏搆軒檻<lb/>
虚敞竹木蕭森玉照堂前玉蘭一株大可數抱高花如<lb/>
雪蓋百餘年物康熈中蕭山毛西河太史竒齡與吾杭<lb/>
諸名士集此作送春詩時橐筆數十人多有佳句末坐<lb/>
錢景舒㫤年最少獨集唐二首其二五六用翁綬白居<lb/>
易句百年莫惜千回醉一嵗惟殘半日春太史極賞歎<lb/>
之後録入西湖詩話<lb/>
　　東城乞士<lb/>
<pb n="KR2k0132_WYG_001-38b"/>
明季許元孝光禧靈長光祚雁行也靈長有書名結體<lb/>
微熟元孝蕭然人外愛談名理著教典疏意一卷自署<lb/>
曰東城乞士今藏吾友丁敬身齋中按梵語比丘此云<lb/>
乞士<lb/>
　<lb/>
　<lb/>
　<lb/>
　東城雜記卷上<lb/>
</p>
<p>
</p>
  </div>
<div>
<head>東城雜記卷下</head> <lb/>
    <p>
<pb n="KR2k0132_WYG_002-1a"/>
欽定四庫全書<lb/>
　東城雜記卷下<lb/>
　　　　　　　　　　　　　　錢唐厲鶚撰<lb/>
　　長明寺<lb/>
清泰門内長明寺宋開寳四年錢忠懿王建名法燈治<lb/>
平二年改今名明萬厯問西竺宗工建華嚴閣<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>八十<lb/>
一卷真經於上請四明李次公麟畫祖堂百像行筆顫<lb/>
掣衣紋如蓴菜條樹石雲泉勢極飛動錫盋缾笠經函<lb/>
<pb n="KR2k0132_WYG_002-1b"/>
坐具之屬種種奇古而唐梵相無一同者寺僧至今䕶<lb/>
惜之每上元前數日陳設齋供逰人登閣贍禮者踵相<lb/>
接焉夢梁錄云仲春十五日花朝節崇新門外長明寺<lb/>
建湼槃㑹羅列幡幢香花挂名賢書畫設珍異玩具莊<lb/>
嚴道塲觀者紛集此亦南渡之遺風也<lb/>
　　貫休十六羅漢始末<lb/>
城東長明寺向藏有唐髙僧貫休畫羅漢十六㡧并出<lb/>
山大士像一㡧其羅漢題款云信州懐玉山十六羅漢<lb/>
<pb n="KR2k0132_WYG_002-2a"/>
廣明初於登髙和安送十身乾寧初冬孟廿二日於江<lb/>
陵舟續前十本相去已十六年時景昭禪人自北來見<lb/>
請當年將歸懐玉西岳僧貫休作字為小篆體其畫法<lb/>
之奇逸飛動向讀歐陽炯長歌嘆其妙絶如聽經弟子<lb/>
擬聞聲嗑睡小童如有夢繩牀木屐兩三片線補衲衣<lb/>
千萬行今始親之也相傳明神宗時慈聖太后以賜紫<lb/>
栢大師大師坐妖書事於獄中示化此畫歸法嗣某流<lb/>
傳至杭藏一小菴<lb/>
<pb n="KR2k0132_WYG_002-2b"/>
本朝嚴侍郎沆盧職方之頤共捐千金購得喜捨寺中<lb/>
有年矣<lb/>
世宗皇帝初年勅改西湖行殿為聖因寺制府李敏達<lb/>
公衞請至聖因永充供養余按宋趙希鵠洞天清録云<lb/>
信州懐玉山有畫羅漢郡中每迎請祈雨常有一二身<lb/>
飛過寺中即此畫也其靈異有如此者<lb/>
　　魏徳剛<lb/>
元末魏徳剛家東城辟臨安學官受春秋學於應之邵<lb/>
<pb n="KR2k0132_WYG_002-3a"/>
之邵歿復學於楊亷夫著春秋左氏傳類編凡十二卷<lb/>
亷夫為之序李宗表曄有懐徳剛詩云東青門頭有惠<lb/>
連五載不見夢相牽得歸茅屋對秋雨與子細說逺逰<lb/>
篇其為名流所傾企如此惜乎著述無存名亦幾湮滅<lb/>
矣<lb/>
　　東里草堂<lb/>
元至正間有王維賢者隐居嗜古所交多勝友築東里<lb/>
草堂於城東張光弼題詩云週遭多是及肩牆馬過猶<lb/>
<pb n="KR2k0132_WYG_002-3b"/>
知舊草堂苔徑雨晴蝴蜨亂藥欄風㬉牡丹香詩篇未<lb/>
覺為時重杯酒能留共日長豈是<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川無作者却同裴<lb/>
迪賦山莊廣陵成原常廷珪亦留題云平安一橋吾舊<lb/>
遊君屋乃在橋東頭晩山得月更宜酒春水到門還放<lb/>
舟太守詩成寫素壁老大興發思滄洲淮南叢桂不得<lb/>
往撫卷因之生逺愁時原常葢避地南㳺與之交云又<lb/>
題維賢所藏盛子昭雙松繫舟圗云雲門寺前風物幽<lb/>
布韈青鞵吾昔遊葫蘆盛酒待明月舴艋載琴當上流<lb/>
<pb n="KR2k0132_WYG_002-4a"/>
長松並立幾千尺狂客一别三千秋何當挂席過湖去<lb/>
東里草堂姑少留雲門寺在越凡過客之由杭東渡者<lb/>
必於斷河平安一橋登陸古人詩語無虚設如此湖謂<lb/>
鏡湖也<lb/>
　　芝蘭室圗<lb/>
元時錢唐髙僧古林昌公㓜祝髮于寳石山戒律精嚴<lb/>
智慧明了曾分淨慈之半席晩年築室於城東偏移植<lb/>
紫藟列樹蘭蓀倚檻則清心濯目憑軒則衣芳佩馨於<lb/>
<pb n="KR2k0132_WYG_002-4b"/>
是王䝉叔明為芝蘭室圗并作記俞和子中為之書一<lb/>
時題咏者頗衆蒲菴來復云不著維摩獅子牀芝蘭為<lb/>
友産清香商巗采到連莖瑞楚畹移來奕葉光春雨苾<lb/>
蒭還並秀暁風簷蔔每同芳也知臭味通元化物我㝠<lb/>
觀與世㤀臨川危素云築室古城曲樹此蘭與芝異芳<lb/>
間竒石宛有山林姿芝蘭日長茂離披滿前墀綠葉泫<lb/>
朝露五色含晴暉道人方燕坐境寂神不馳色香了無<lb/>
取眼鼻忽若遺嗟予老京洛無地結茅茨浩歌望江水<lb/>
<pb n="KR2k0132_WYG_002-5a"/>
白雲有餘思南屏山人夷簡云不以芝療飢豈用蘭為<lb/>
佩芝秀蘭自馨植此一室内道人結習盡與物了無礙<lb/>
白晝敞禪扉羣峯逺相對始豐徐一䕫云草中惟有芝<lb/>
蘭好不數宜男指佞賢近喜亦從蕭寺種誰云獨許謝<lb/>
庭專尋常道氣留君子窈窕風姿媚佛天何用旃檀林<lb/>
下住只將瀟灑度年年白雲峰如蘭云芝蘭百本遶階<lb/>
墀曄曄瓊英間玉㽔楚畹風光揺綠葉漢宫春雨長銅<lb/>
池香飄衣袂堪紉佩味入齋厨足療飢謝氏芳華歸寳<lb/>
<pb n="KR2k0132_WYG_002-5b"/>
石封胡羯末宛同時錢唐白笵云禪扃閉幽寂石室生<lb/>
清芬奇葩雜芳樹藹然祗園春如何尋丈間迥與人寰<lb/>
分聲聞已知妄色相元非真願以甘露枝凈洒濁世塵<lb/>
餘芳倘可即相從問正因京兆宇文公諒云紫芝采為<lb/>
食幽蘭紉作佩聊復助熏脩庶幾堪傲世一室靜生香<lb/>
諸塵自融㑹蒲團禪燕餘經卷了空外嗒然吾我忘誰<lb/>
云有三際金華宋璲云隠居結蓮社地僻無人聲瑶草<lb/>
穿階綠幽蘭入夢清吟詩憐楚澤分坐憶南屏色映千<lb/>
<pb n="KR2k0132_WYG_002-6a"/>
華偈香同九畹英何當風月下相對說無生此圖向曽<lb/>
錄入汪玉水珊瑚網中<lb/>
　　土橋<lb/>
土橋在新壩之左近慶春水門通外沙河之流湯堯文<lb/>
煥土橋縱步詩云徑以城隅僻人因靜裏過敲門遥問<lb/>
竹掃石近侵莎堯文號隣初道人仁和人中隆慶庚午<lb/>
鄉試官贑州府同知有書名<lb/>
　　新壩<lb/>
<pb n="KR2k0132_WYG_002-6b"/>
慶春水門明時以東郊地僻鹽徒闌入不可禁奉㫖久<lb/>
塞虞司勲淳熙卜居於是門近土橋不通舟因佃為放<lb/>
生處諸仁者競載魚鱉螺蚌之屬來在藻於牣可千萬<lb/>
億命也萬厯中賈䜿欲奪㑹安壩曵木之利揚言慶春<lb/>
入巽水主大吉賄有司啓水門築壩曰新壩是年司勲<lb/>
敗官中丞直指兩臺皆中誣去里中自是無富民詳見<lb/>
司勲巏務山館集<lb/>
　　惲夀平詩<lb/>
<pb n="KR2k0132_WYG_002-7a"/>
惲壽平寓杭日有在東園柬毛稚黄詩云海棠茫茫春<lb/>
霰斷柳絲綠遍寒江㟁細網幽窗竹烟亂山桃海棠落<lb/>
將半鳥聲過殘雨蘭風細吹案我思在空谷我夢屬雲<lb/>
漢珩璧只獨照錦衾空宵爛飛花濛濛還坐歎江郎操<lb/>
筆不在腕石泉水芹泛溪館栁下無人待誰鍛風致俊<lb/>
逸可以奪昌谷玉溪之席矣<lb/>
　　徐茂呉<lb/>
徐桂字茂呉餘杭人中萬厯丁丑進士授袁州推官守<lb/>
<pb n="KR2k0132_WYG_002-7b"/>
正不阿失上官指投劾歸僦居杭城之東隅地幽僻擅<lb/>
池亭竹木之勝多蓄彛鼎書畫日婆娑其中有潔癖客<lb/>
過者先使人覘冠服鮮楚方與接對人以是怪之與馮<lb/>
開之屠長卿同榜皆罷官家居扁舟雙履往來吳越間<lb/>
著有大滌山人集送義公結廬天台云海上栖禪境披<lb/>
雲訪石橋一缾依澗壑疎磬落山椒華頂經年雪松門<lb/>
半夜潮預愁支遁去誰與共逍遥朱竹垞前輩錄入明<lb/>
詩綜格調誠清拔也<lb/>
<pb n="KR2k0132_WYG_002-8a"/>
　　雲泉題詠序<lb/>
元初虎林城東徐文雋字如心扁其書屋曰雲泉紫陽<lb/>
方萬里回為雲泉題詠序云有天地然後生萬物故易<lb/>
有乾坤之卦而繼之以六坎之卦以天一生水而潤萬<lb/>
物者莫潤乎水天地雖生萬物非水則莫生也然則六<lb/>
坎之卦以屯䝉需次乾坤何也凡有坎之卦皆取象于<lb/>
水而屯需之卦取象為雲䝉之坎取象為泉又何也天<lb/>
之始生物也猶上雲下雷而為雨物於是芽茁于㝠昧<lb/>
<pb n="KR2k0132_WYG_002-8b"/>
故曰屯以次乾而坎為雲天地之既生物也猶泉之初<lb/>
泄于山物於是㓜穉而未壯長則不可無所養故曰䝉<lb/>
以次屯而坎以為泉物屯而亨䝉而養待其成而已故<lb/>
曰需以次䝉而坎又為雲此天地之屯也天地之䝉也<lb/>
天地之需也聖賢者出亨物之屯養物之䝉始也無所<lb/>
不用其力以需夫各正性命之定則終也無所用其力<lb/>
今之學者亦嘗讀易而知之否乎虎林城東徐如心偕<lb/>
鄰友童汝舟來謁謂其讀書之室扁曰雲泉老于風騷<lb/>
<pb n="KR2k0132_WYG_002-9a"/>
者爭賦之予以為斯友也年始二十有七自芽茁㓜穉<lb/>
而壯長者也其亦嘗次序屯䝉需三卦之坎而玩之否<lb/>
乎聖人所以不曰水而曰雲曰泉何也水之始初為雲<lb/>
為泉學者不慎其始初聽其流注散漫為𣺌茫無畔岸<lb/>
之水可乎何謂經何謂綸何謂果行何謂育徳亨已亨<lb/>
人養已飬人此感彼應姑少需之飲食宴樂而非流連<lb/>
荒亡之謂也是為雲泉題詠序有文見桐江續集四十<lb/>
五卷<lb/>
<pb n="KR2k0132_WYG_002-9b"/>
　　馬婆巷<lb/>
元奉化戴帥初戊戌清明杭邸坐雪絶句云思鄉處處<lb/>
只愁生正好春㳺又不晴雪是梨花雲是栁馬婆巷口<lb/>
過清明按巷為宋舊名今俗呼馬坡近東花園為上馬<lb/>
坡北抵清泰門為下馬坡用之入詩頓饒雅韻<lb/>
　　虞長孺僧孺<lb/>
萬厯中里人虞司勲長孺以文字為佛事碑版疏頌照<lb/>
耀東城長明蓮居二禪窟貞石猶存其弟僧孺淳貞終<lb/>
<pb n="KR2k0132_WYG_002-10a"/>
身不娶結廬靈隠寺側名猿狖居役使僅一老僕又建<lb/>
八角團瓢於每角藏書上有樓可眺逺馮祭酒開之嘗<lb/>
曰於陵仲子猶餘辟纑之妻僧孺足稱今之逸士矣<lb/>
　　城曲茅堂<lb/>
藍瑛字田叔杭人善畫山水知名於時家東城自號東<lb/>
臯蜨叟又號東郭老農榜所居曰城曲茅堂子深字謝<lb/>
青為諸生亦以畫名龔蘅圃翔麟城曲茅堂感舊詩云<lb/>
他年文酒地腹痛此停軒病葉黄堆徑寒流綠映門斯<lb/>
<pb n="KR2k0132_WYG_002-10b"/>
人不可作茅屋至今存但有空梁燕諵諵對客喧<lb/>
　　胡淯清<lb/>
胡守乾字淯清臨清人父尚英明神廟末進士官翰苑<lb/>
以忤魏璫削籍歸思陵立召用至宫詹學士而卒守乾<lb/>
外家本杭人也母擕之居杭十餘年家益困乏賣卜於<lb/>
城東市中得百錢輒下簾事吟詠人不知其貴公子也<lb/>
西湖竹枝云長絲成匹竟難裁傳語渠儂莫見猜春日<lb/>
未能尋藕去炎天那得見蓮來是亦不失鐵史遺音者<lb/>
<pb n="KR2k0132_WYG_002-11a"/>
　　蘭菊草堂<lb/>
徐子貞元末隠居城東號匏𤓰道人洪武初仕為潭府<lb/>
典寳正所居曰蘭菊草堂天台徐一䕫為之記云錢唐<lb/>
徐子貞甫亷介有雅操築草堂于城東隅不蒔他物獨<lb/>
蒔蘭與菊而日循行其間客或見之曰子愛此耶子貞<lb/>
曰吾愛其與吾性合爾既而大書蘭菊草堂四字而請<lb/>
予記葢蘭之為物生于澗谷深絶之地人雖不采而清<lb/>
芬細馥灑灑然於風露之下有不求媚於人之意焉菊<lb/>
<pb n="KR2k0132_WYG_002-11b"/>
之為物發于卉木彫落之後時雖揫斂而幽姿雅艷采<lb/>
采然在風霜之表有不爭妍于時之意焉之二物者有<lb/>
道之士所不棄也方子貞隠處時人見其戀嫪此二物<lb/>
不置固曰其性然耳而不知其見于用者何如也及遭<lb/>
維新之朝盡起天下之遺逸而用之子貞起自草堂得<lb/>
以才行選為親王官屬趨蹌王庭一以直道自持如蘭<lb/>
之不求媚于人菊之不爭妍于時為王所禮貌所謂國<lb/>
有道不變塞焉者葢如此詩曰惟其有之是以似之豈<lb/>
<pb n="KR2k0132_WYG_002-12a"/>
不信然子貞之所守可謂不愧蘭菊矣因筆之為記張<lb/>
光弼為子貞賦匏𤓰道人云吾豈匏𤓰繫此生道人玩<lb/>
世以為名百年雨露司榮悴一日江湖見老成濩落情<lb/>
懐莊子瓠浮沉蹤跡楚王萍壺公借與龍為杖拚著青<lb/>
鞵到處行<lb/>
　　徐鏡非<lb/>
徐行恕字鏡非茂呉司李之姪也世以易名家中萬厯<lb/>
癸卯浙江鄉試嘗為徳安縣令後與嚴印持張卿子稱<lb/>
<pb n="KR2k0132_WYG_002-12b"/>
城東三髙士詹去矜鍾玉贈之詩云徐公本亷令髙擬<lb/>
陶彭澤早歲擅時名垂老厭兵草晦迹城東隅蕭然半<lb/>
畝宅茶人夙自署茗椀供朝夕健兒不敢窺閉門無俗<lb/>
客擾擾市朝間世眼徒青白張子卿過徐鏡非閒坐詩<lb/>
云朋舊今無幾所忻俱老翁累因遺嗣少閒頼一官窮<lb/>
每過寒齋雨共聽秋樹風商山多翊贊吾願採薇終<lb/>
　　鍾紹京書<lb/>
鍾紹京書五帝六甲經後有倪雲林跋尾明時藏徐茂<lb/>
<pb n="KR2k0132_WYG_002-13a"/>
呉齋中近閱沈景倩野獲編云本髙瑞南家物後歸徐<lb/>
司理近聞為徽人厚募簒去直是許髙陽女賣嫁蠻酋<lb/>
不止昭君和戎也<lb/>
　　半畝居<lb/>
半畝居一名孝慈庵近艮山門城東隅順治初里中周<lb/>
氏子兄弟出家奉母于此中有放生池積水深凈風篁<lb/>
繞户人迹罕到真憩寂地也俍亭禪師淨挺夜過半畝<lb/>
居詩云月色滿城隈一燈懸古屋平郊逗微茫踈星澹<lb/>
<pb n="KR2k0132_WYG_002-13b"/>
幽獨梵唄雜鐘磬琅琅振林木抱甕此灌園何必異深<lb/>
谷俯仰輿盖寛閒閒情自足分坐成主賓阿閦及金粟<lb/>
俍亭為仁和徐繼恩字世臣明季壬午貢生晩薙染於<lb/>
河渚著有溪流文字<lb/>
　　委順齋<lb/>
元時杭之城東隅有鄭處士號虚原年八十餘研極乎<lb/>
漆園之㫖名其燕處室曰委順齋楊亷夫為之記文見<lb/>
東維子集多譌脫故不錄<lb/>
<pb n="KR2k0132_WYG_002-14a"/>
　　鍾馗圗<lb/>
鄭虚原家藏鍾馗圗為舊人筆至正甲辰春以贈海虞<lb/>
曹立立跋云先君昔㳺錢唐觀此卷於鄭虚原翁處歎<lb/>
其瓌怪幽眇曲盡鬼物之情狀鄭君欲以相遺先君亦<lb/>
不之請也後先君歿六年立至杭謁鄭君於棲遯之室<lb/>
情意款洽撫問存歿不勝惻愴因出此卷歸之且曰而<lb/>
翁之夙好也吁鄭君䕶持此卷於兵火艱棘之中以先<lb/>
君有屬愛之心不以畀人而有所待一旦識余為故人<lb/>
<pb n="KR2k0132_WYG_002-14b"/>
之子卒能授之其亦庶幾延陵氏脫劍之意乎卷中題<lb/>
者四人海粟馮子振詩云老馗兀與二鬼肩一鬼勃窣<lb/>
袋影懸一鬼負劍㡌帶旃一鬼頂顱雙角駢老馗之婦<lb/>
輿蹁躚其荷輿者鬼婢䖍抱猫掌握鬼妾妍提其奩具<lb/>
風袂𤣥擕枕而從服飾鮮䑕蠍黏綴袴亦然擎擔最緩<lb/>
行李便鬼之嬰孺盛穿聨囊包槖裹琴能仙瓠壺穹挂<lb/>
吁可憐掲竿之魅愁攀緣最後甕鬼束縳椽尸而行者<lb/>
猶能前肌肉消盡骨骼纒物怪種種來無邊神禹鑄鼎<lb/>
<pb n="KR2k0132_WYG_002-15a"/>
今幾年罔兩在此猶翩翩吁嗟吁嗟問老天不惟詩畫<lb/>
奇絶而鄭君之友道有足取焉<lb/>
　　洪稗畦<lb/>
洪昉思昇號稗畦居東里之慶春門少負才名尤工院<lb/>
本南北曲以國子生㳺都門暇取唐人長恨歌事作長<lb/>
生殿傳奇一時勾欄競抄習之㑹<lb/>
國忌止樂貴人邸第有演此者為言官所劾諸人罷職<lb/>
昉思逐歸朱檢討錫鬯酬洪昇詩云金臺酒坐劈紅牋<lb/>
<pb n="KR2k0132_WYG_002-15b"/>
雲散星離又十年海内詩家洪玉父禁中樂府栁屯田<lb/>
梧桐夜雨詞悽絶苡薏明珠謗偶然白髪相逢豈容易<lb/>
津頭且纜下河船元人白仁甫有梧桐雨雜劇亦冩雨<lb/>
淋鈴一曲用事可謂工切昉思後溺於烏鎮王司寇阮<lb/>
亭挽詩云送爾前溪去栖遲歲月多莵裘終未卜魚腹<lb/>
恨如何采隠懐苕霅招魂弔汨羅新詞傳樂部猶聽雪<lb/>
兒歌中年欲卜居武康山中不果所著稗畦詩集清整<lb/>
有大厯間風格嘗有林月前後入谿花冬夏開之句世<lb/>
<pb n="KR2k0132_WYG_002-16a"/>
但艷稱其曲子耳<lb/>
　　芸隠横舟<lb/>
城東清泰門宋之崇新門也舊在東河内河流繞城而<lb/>
轉過東新闗達於臨平抵長安堰近城河干宋有船官<lb/>
廨嘉熙中施樞知言嘗為是職有題廨宇詩云合是清<lb/>
溪近處居在官却與在家如柳風拂㟁時鳴櫓梅月横<lb/>
牕夜讀書休問舟閒無喚渡須知水到自成渠俸錢已<lb/>
足供新粒比著簞瓢儘有餘樞自序其集曰丙申冬趨<lb/>
<pb n="KR2k0132_WYG_002-16b"/>
浙漕舟官戍小廨泊崇新門外傍河依柳髣髴家居刳<lb/>
剡之餘時作一二解殊自適先正詩云野水無人渡孤<lb/>
舟盡日横與樞官業偶同遂命曰芸隠横舟藁<lb/>
　　潮鳴寺<lb/>
城東潮鳴寺故為梁貞明中建名歸徳院後宋髙宗曽<lb/>
駐蹕聞濤聲賜今名髙宗御書蘇詩賜殿前統制劉漢<lb/>
臣咸淳臨安志云書古詩立石東廡者是也呉伯霖之<lb/>
鯨以詩為髙宗作載之武林梵刹志誤矣李君實六研<lb/>
<pb n="KR2k0132_WYG_002-17a"/>
齋筆記云武林潮鳴寺有宋思陵賜統制劉漢臣詩野<lb/>
寺參差落漲痕踈林欹倒出霜根扁舟一棹向何處家<lb/>
在江南黄葉村此蘇子瞻詩也第二字是水字今改寺<lb/>
字遂掩而有之思陵博雅斷不如是當由偶在寺中書<lb/>
之賜劉寺僧欲假以為重改字勒石以侈榮觀耳觀此<lb/>
則宋時原刻後明時又有改字之刻今寺厄於火并改<lb/>
字之刻亦亡矣<lb/>
　　紅亭醋庫<lb/>
<pb n="KR2k0132_WYG_002-17b"/>
咸淳臨安志紅亭醋庫在菜市橋東街南面北今名醋<lb/>
坊巷宋時酒醋皆官庫醖造納緡錢于户部臨安有醋<lb/>
庫十二此其一也但今巷在東街北面南與志異耳莊<lb/>
季裕雞肋編載建炎後俚語云欲得富趕著行在發酒<lb/>
醋盖宋自王安石設法賣酒并醋亦𣙜之南渡後軍興<lb/>
百費浩繁遂不能革既禁私造其直必昂遂有因此致<lb/>
富者矣<lb/>
　　迴龍橋<lb/>
<pb n="KR2k0132_WYG_002-18a"/>
明仁和沈通判懋徳儀兩湖麈談云郡城東潮鳴寺門<lb/>
徑曲臨通衢其東南北三面皆水水之外皆菜畦而寺<lb/>
獨踞其中竹樹幽茂人跡罕到儼然一山林也詢之僧<lb/>
云寺舊名歸徳南宋髙宗駕幸至此聞潮聲而回因易<lb/>
今名今寺後有小橋曰迴龍即當時旋駕處也按臨安<lb/>
志菜市橋之西為東青門寺當在城外其迤東十數里<lb/>
則江塘也故潮聲可聞至於今日則城郭一變與曩者<lb/>
不類矣沈公為少司寇銳子正徳己卯舉於鄉嘉靖中<lb/>
<pb n="KR2k0132_WYG_002-18b"/>
仕至惠州通判今去沈公又二百餘年此橋尚存跨荒<lb/>
溝上僅一石杠耳<lb/>
　　織成十景圗<lb/>
杭東城機杼之聲比户相聞郎仁寳云起於禇河南九<lb/>
世孫載善織作綾錦今禇家塘通聖土神是也其中一<lb/>
區供<lb/>
尚衣之匠花様有為西湖十景全圗者秀水朱稼翁稻<lb/>
孫武林恭紀詩云十様西湖景曽㸔上畫衣新圗<lb/>
<pb n="KR2k0132_WYG_002-19a"/>
行殿好試織九張機<lb/>
　　蘭芳軒<lb/>
貝清江瓊蘭芳軒記云永嘉李至剛氏僑居錢唐城東<lb/>
闢室為㳺息之所樹蘭其前額曰蘭芳軒間求予作記<lb/>
按蘭與澤蘭類紫莖赤節葉銳而長古人恒刈而佩之<lb/>
劉次莊之注已詳而黄太史又以一榦一花為蘭一榦<lb/>
數花為蕙朱子從而辨之且言今所見者花雖有香而<lb/>
葉無氣非可刈而佩者然亦不知古人所指何物也由<lb/>
<pb n="KR2k0132_WYG_002-19b"/>
是觀之天下之物其芳至獨而不變者莫過於蘭而楚<lb/>
屈原著離騷以見志舉而稱之者不一則原之守比蘭<lb/>
之芳已故其好修自潔朝夕而不倦也則曰予既滋蘭<lb/>
之九畹兮又樹蕙之百畝及時俗之好䜛惡直而不能<lb/>
容也則曰户服艾以盈要兮謂幽蘭其不可佩夫蘭别<lb/>
於衆草故不與時俱化而獨芳君子别于小人故不與<lb/>
俗俱遷而獨立使俱化而俱遷則芳委於臭腐而美淪<lb/>
于淫僻矣至剛之托乎蘭其亦有原之志哉予聞至剛<lb/>
<pb n="KR2k0132_WYG_002-20a"/>
盖五峰先生之從子弟早有氣節嘗從武夷杜君清碧<lb/>
逰二十餘年渡江而北涉黄河覽太華客寄京師落魄<lb/>
不偶而南歸吳門一時將相皆欲屈而致之幕府至剛<lb/>
弗屑也然不能不病蘭之弗艾若矣吁蘭之香小夫孺<lb/>
子能知之至剛能不失其守如蘭芳之不變予知必擢<lb/>
于等夷而蜚聲天衢也于是乎書按珊瑚網題趙子固<lb/>
水仙卷云天台李至剛又有李至剛名鋼以字行華亭<lb/>
人洪武中舉明經試禮部郎中出為河南布政司参議<lb/>
<pb n="KR2k0132_WYG_002-20b"/>
永樂間仕至禮部尚書解縉沮上立漢庶人髙煦至剛<lb/>
黨髙煦以譖縉上震怒逮縉下詔獄死見明閣學記葢<lb/>
傾險之流也其僑居錢唐當别是一人<lb/>
　　沈柳亭<lb/>
沈豐垣字遹聲號柳亭仁和人少為諸生學于臨平沈<lb/>
去矜最工為詞纏綿處似柳屯田清稳處似趙仙源至<lb/>
不肯上鞦韆為怕東牆近之句雖古人無以過之也嘗<lb/>
愛東城之幽曠因卜居焉賦一萼紅云近城偶有千竿<lb/>
<pb n="KR2k0132_WYG_002-21a"/>
修竹正好結吾廬試蓄水成池鉏泥作圃添栽幾種嘉<lb/>
蔬將怪石圍成曲徑映藥欄深處獨蕭疎蓮子生花蜂<lb/>
兒釀蜜快意何如最喜繁喧迥絶交情冷落細閱圗書<lb/>
幾陣風來一番雨過苔痕綠遍堦除此際長容髙卧更<lb/>
何勞惆悵憶黄虞睡起閒消茗椀自許清癯<lb/>
　　張天生<lb/>
張文學元字天生武林人居東城一㕓庳隘積書萬卷<lb/>
朝夕諷覽不輟尤銳于經史之學注名復社年八十餘<lb/>
<pb n="KR2k0132_WYG_002-21b"/>
卒徐孝亷蘭生之瑞以詩哀之云廣筵雄辨解談經一<lb/>
代風流屬老成千載龍門徴續史授書誰是禇先生寧<lb/>
都曽孝亷庭聞畹有懐天生詩云烽烟阻絶故人違回<lb/>
首楊花夾路飛自是樓船吹畫角知君薜荔掩柴扉六<lb/>
橋歌舞春風斷三日錢唐潮信稀老大乾坤空炙背亂<lb/>
藤孤樹雨霏霏歿後著作不存即二詩可以想見其人<lb/>
矣<lb/>
　　張野花<lb/>
<pb n="KR2k0132_WYG_002-22a"/>
曹藎之舌華錄云武林張卿子有野花詩十首佳極盛<lb/>
傳一時人目之曰張野花卿子善病嘗數年不出户面<lb/>
孔黄瘦人有見之曰是野花張也惜十詩集中不載想<lb/>
少作耳<lb/>
　　靈芝寺<lb/>
靈芝崇福律寺在城東清泰門内稍南俗稱蠟燭菴吳<lb/>
伯霖武林梵刹志云唐貞觀間郡人施光慶捨宅建名<lb/>
實際院元季燬元統間僧妙通重建竟不詳改額靈芝<lb/>
<pb n="KR2k0132_WYG_002-22b"/>
始末考咸淳臨安志城東無靈芝寺并無實際院但有<lb/>
寳積院天福七年施光慶捨宅建舊名崇福後改今名<lb/>
紹興十五年以其地為駞坊象院明夏時正杭州志靈<lb/>
芝寺本在湧金門外錢王故苑芝生其間捨以為寺故<lb/>
名靈芝髙宗孝宗凡四臨幸有浮碧軒依光堂亦為新<lb/>
進士㑹拜題名之所元季燬移建城東合觀二書則寺<lb/>
即湖上故蹟元統中始徙于廢駞坊象院仍合靈芝崇<lb/>
福為額而實際乃寶積之訛貞觀乃天福之繆不然豈<lb/>
<pb n="KR2k0132_WYG_002-23a"/>
有兩施光慶捨宅乎宋大智元照律師字湛然餘杭唐<lb/>
氏子博究羣宗以律為本嘗著布伽黎杖錫乞食於市<lb/>
楊次公贊之曰持盋出持盋歸佛心常在四威儀初入<lb/>
鄽時人不識虚空自有鬼神知居靈芝三十年從㳺嘗<lb/>
五百衆政和六年示寂塔全身于寺西北明正統間徴<lb/>
杭州靈芝寺僧智淳説戒開壇為天下傳戒宗師乙亥<lb/>
年辭朝沐浴而化上遣禮部趙朂諭祭智淳曰爾夙悟<lb/>
善緣堅持梵行邇膺榮命為釋宗師方闡法音導人為<lb/>
<pb n="KR2k0132_WYG_002-23b"/>
善倐爾示寂良可悼嗟靈其如存服茲諭祭自元照以<lb/>
來為律宗焉郡人陸拒石繁弨募重建靈芝寺疏略云<lb/>
靈芝寺者乃兩浙之名基錢唐之靈址聿開太平之嵗<lb/>
重興元統之年椒房桂殿翻作禪宫太液昆明俄成寳<lb/>
筏節菴脩三藏之書純一較五雲之典建章宫裏座是<lb/>
蓮花華林苑中麈成白玉片蘆北渡半偈以解萬緣一<lb/>
錫南飛三年而化諸品遂乃横開銀闕髙峙瓊樓蕉葉<lb/>
火珠繚繞露槃之墖陽烏隂兎迴翔方丈之池法鼔雷<lb/>
<pb n="KR2k0132_WYG_002-24a"/>
鳴天香霧積信可以跨鳳山之仙境軼蓬島之香城者<lb/>
矣<lb/>
　　郎仁寳<lb/>
郎瑛字仁寳正嘉中仁和諸生與馬浩瀾洪王天碧澄<lb/>
金玉泉珊王䕃栢一槐相友善居草橋門内景隆觀前<lb/>
自號草橋子博綜羣書恣意蒐討于進取泊如也有愛<lb/>
之者曰如後時何瑛曰吾已委身載籍矣尚復與諸少<lb/>
年齗齗爭甲乙耶因作脾對以見志著七修類藁五十<lb/>
<pb n="KR2k0132_WYG_002-24b"/>
五卷行於世其中考訂精核間有紕繆然多舊聞逸事<lb/>
與瞿宗吉歸田詩話徐延之蟫精雋呉樂閒武林紀事<lb/>
姜叔明蓉塘詩話沈懋徳兩湖麈談田子藝留青日札<lb/>
陳貞亭禪寄續談並稱吾鄉前輩著述之傳世者<lb/>
　　姜西溟卜居<lb/>
慈溪姜西溟宸英績學能古文辭書得晉人筆勢逰長<lb/>
安名動公卿間曽被薦以上舎生食七品俸與修明史<lb/>
及一統志康熙丁丑第三人及第入詞館苒苒老矣嘗<lb/>
<pb n="KR2k0132_WYG_002-25a"/>
與宗人約買錢唐東園屋將告歸遂初焉送項霜田歸<lb/>
杭州句云我愛東園宅繞池青琅玕主人有成劵卜居<lb/>
諒非難所願遂隣並非久同盤桓又送湯西厓編修移<lb/>
居句云一椽如可托凖擬住錢唐其眷眷於東園如此<lb/>
後以科舉事累斃于貴人牢卜居之約徒成虚語惜哉<lb/>
　　瓦子巷<lb/>
瓦子鈎闌南宋在臨安有二十三處其在城東者新開<lb/>
門外新門瓦亦名四通館薦橋門瓦在崇新門外章家<lb/>
<pb n="KR2k0132_WYG_002-25b"/>
橋南菜市瓦在東青門外菜市橋南艮山門瓦艮山門<lb/>
外瓦舎者謂其來時瓦合出時瓦解之義紹興間殿帥<lb/>
楊和王因軍士多西北人是以城内外剏立瓦舎招集<lb/>
伎樂以為軍士暇日嬉遊之地貴家子弟因此破壊尤<lb/>
甚于汴都也諸伎如賽觀音孟家蟬吳憐兒等以色藝<lb/>
擅一時家甚華侈唐安安最號富盛又如金賽蘭范都<lb/>
宜倪都惜潘稱心吕雙雙胡憐憐沈盼盼普安安等皆<lb/>
以歌曲得名至唐安安理宗曽于元夕召入禁中潘稱<lb/>
<pb n="KR2k0132_WYG_002-26a"/>
心亦為賈秋壑所狎今遺跡皆不可考獨菜市橋瓦子<lb/>
巷其名猶存吳君特咏京市舞女玉樓春云茸茸狸㡌<lb/>
遮梅額金蟬羅剪胡衫窄乘肩多㸔小腰身倦態强隨<lb/>
閒鼔笛問稱家住城東陌欲買千金應不惜歸來困頓<lb/>
殢春眠猶夢婆娑斜趂拍今則委巷蕭然知其事者亦<lb/>
鮮矣<lb/>
　　玉玲瓏閣<lb/>
玉玲瓏宋宣和花綱石也上有字紀嵗月蒼潤嵌空扣<lb/>
<pb n="KR2k0132_WYG_002-26b"/>
之聲如雜珮本包涵所靈隠山莊舊物沈氏用百夫牽<lb/>
挽之力致之庾園後歸龔侍御翔麟因以名其閣焉侍<lb/>
御為太常卿佳育子風流淹雅少日喜為樂章出入梅<lb/>
溪白石諸公太常開藩江左署有瞻園禾中朱檢討彛<lb/>
尊李徴士良年上舎符沈明府皥日上舎岸登皆在賓<lb/>
榻酒䦨棊罷相與倡和刻浙西六家詞行于時又屬王<lb/>
山人翬寫瞻園舊雨圗後以貢士起家厯郎署至南臺<lb/>
未幾罷歸貧甚至舉家食粥未嘗于監司郡邑有所干<lb/>
<pb n="KR2k0132_WYG_002-27a"/>
請士論髙之晩年移家白洋池畔自號田居舊宅已易<lb/>
主玉玲瓏之名終播于詞人傳之海内矣朱檢討寄侍<lb/>
御摸魚兒云玉玲瓏閣前松石經過朱夏曽撫主人直<lb/>
待秋期近金粟滿庭香雨新樂府早和遍薲洲笛譜篔<lb/>
房句竹垞小住笑我若歸時留君爛醉十日不歸去西<lb/>
堂冷孔雀應凋翠羽鹿麑髙下騰距紅泥亭子方池外<lb/>
深徑共誰延竚嵗既暮想皖口鱘魚又好霑犀筯粉雲<lb/>
風絮定吹到山樓叢梅凍雀把盞舊吟處<lb/>
<pb n="KR2k0132_WYG_002-27b"/>
　　碧鳳堂<lb/>
靈芝寺舊有碧鳳堂成化癸卯嘉禾姚公綬嘗寓其中<lb/>
公綬辭官最早以山水翰墨為娱嘗得錢舜舉山居圗<lb/>
卷後有張貞居仇山村顧玉山鄭明徳等諸名勝歌咏<lb/>
題跋竒愛之行笈必擕以自隨題其後云三日不展卷<lb/>
何異隔三秋今日一展之頓然銷百憂片紙與隻字古<lb/>
人尚見收矧茲美圖史契我山居幽林鳥當我啼石瀬<lb/>
當我流寄傲倚南窗濯足弄扁舟囘視五陵内輕肥乃<lb/>
<pb n="KR2k0132_WYG_002-28a"/>
浮漚吾生寳此卷俯仰盡優㳺五月廿五日因訪韋菴<lb/>
亷使假榻于杭靈芝寺之碧鳳堂對雨無聊捉筆書此<lb/>
雲東逸史記前輩雅尚如此風致猶可想也<lb/>
　　陳際叔柴虎臣二處士<lb/>
陳際叔廷㑹九嵗操管作寇萊公枯竹生筍賦人皆奇<lb/>
之稍長補錢唐諸生效漢魏六朝人為文與同郡陸麗<lb/>
京圻鯤庭培交好嵗乙酉鯤庭以行人殉國難絶吭于<lb/>
桐塢引决時留書與際叔别且盡以書籍遺之際叔聞<lb/>
<pb n="KR2k0132_WYG_002-28b"/>
信奔赴哭之慟為書以報地下美鯤庭之得死所敘已<lb/>
有母尚在草野不即相從之故詞甚激昂宛惻無何陸<lb/>
氏竄徙駱村鯤庭配陳夫人延際叔於蕭寺教其子繁<lb/>
弨學既成乃還其所與書籍其交誼如此柴虎臣紹炳<lb/>
仁和人御史祥之孫也少為諸生見賞於紹興司李陳<lb/>
公卧子後棄舉業杜門掃軌以醫自業詩文馴謹中程<lb/>
度如其為人際叔嘗稱之曰虎臣著作雖侈不為虚辭<lb/>
濫説可謂質有其文者也兩處士皆家城東偏而虎臣<lb/>
<pb n="KR2k0132_WYG_002-29a"/>
居尤僻老屋數楹厠於壊垣廢圃間枯桑敗竹三徑荒<lb/>
寂際叔時過從劇談奮袖低昂擊節起舞雖樵蘇不爨<lb/>
意氣甚豪也際叔有瞻雲集虎臣有翼望山人集與麗<lb/>
京及張祖望綱孫毛稚黄先舒沈去矜謙丁飛濤澎吴<lb/>
錦雯百朋孫宇台治虞景明黄昊稱西泠十子云<lb/>
　　項霜田<lb/>
項溶字霜田居東街少司馬眉山先生景襄之仲子也<lb/>
少豪蕩及長折節讀書以太學生赴京兆試所交㳺多<lb/>
<pb n="KR2k0132_WYG_002-29b"/>
四方名士聲稱藉甚然數竒試屢蹶歸而從酒人㳺嘗<lb/>
露頂短衣持葢障日行市中軀幹偉然性愛滑稽時于<lb/>
廣座中有所調笑或作為詞曲輒被輕薄子傳述人以<lb/>
是多畏之睌年竟淪落而卒余于嗣子處覔得其北逰<lb/>
遺藁一卷今錄三首于此青駞寺云得得蹄聲急前村<lb/>
燈火微山川非故國塵土上征衣見月人投店聞言犬<lb/>
出扉昔年曽此宿殘夢尚依稀羊流店云三公寧折臂<lb/>
一紙是戡吴策馬登前嶺回鞭問僕夫寒烟低逺樹落<lb/>
<pb n="KR2k0132_WYG_002-30a"/>
日淡平蕪陳迹茫茫處豐碑得在無齊河縣云日晏停<lb/>
鞭未猶餘半日程圓沙明野渡老屋帶孤城石迸車聲<lb/>
疾衣沾柳絮輕年年新漲發碧浪比潮平評者以為有<lb/>
元和大厯間風骨洵不誣也<lb/>
　　蓮居<lb/>
城中精舎最多惟蓮居為勝其地左負郭右亘土橋門<lb/>
外清流縈帶循六枳之籬而入一往深窈寮舎堂殿如<lb/>
蜂王國如燕子巢户牖相向皆極低小古木離立突怒<lb/>
<pb n="KR2k0132_WYG_002-30b"/>
䨴鬱緑䕃滿階苔痕常如雨過妙香時聞翛然有出塵之<lb/>
想矣明萬厯時大覺瓏禪師所剏師戒行精整沈嘉則<lb/>
屠緯真吴伯霖諸名勝皆與之㳺有一碑虞長孺之文<lb/>
經竒李長蘅之書瘦硬宋比玉之篆蒼嚴足稱三絶<lb/>
　　白雲漫士<lb/>
元陶煜字明元自號道奥山人又號白雲漫士台州人<lb/>
以試吏年勞省除杭州東北隅錄事司典史輝和爾人<lb/>
拜布哈與其妻呼喇珠自昔同艱苦生女已十年一朝為<lb/>
<pb n="KR2k0132_WYG_002-31a"/>
省宣使乃娶呼圖克女觀音努為小妻貌美貲豐善迎合<lb/>
至抑正妻正妻不勝憤布哈擲刃以剚弗斃閉一室囚<lb/>
之及其女日少與食欲俾餓死乃使婢訴主母枉于官<lb/>
錄事揮使去君曰此婢去三人必俱死于是叩頭白憲<lb/>
府使得伸理獲全布哈雖遇赦釋免猶坐黜至正壬辰<lb/>
除歸安縣平反寃獄按抑豪强此類甚多子三人長即<lb/>
南村先生宗儀也詳見鄭明徳僑吳集陶君墓碣中按<lb/>
元史百官志云凡路府所治置錄事司掌城中户民之<lb/>
<pb n="KR2k0132_WYG_002-31b"/>
事中統二年二千户以上設錄事司候判官各一員二<lb/>
千户以下省判官不置至元二十年置達嚕噶齊一員<lb/>
省司候以判官兼捕盗事典史一員地理志云杭州路<lb/>
江浙行省所置領縣八州一至元十四年分宋都九廂<lb/>
為四隅錄事司泰定二年併為左右二錄事司所云東<lb/>
北隅即左錄事司也<lb/>
　　尼居<lb/>
蕭山毛檢討竒齡志圓尼師抄化齋糧序云東園多尼<lb/>
<pb n="KR2k0132_WYG_002-32a"/>
居綠塍相接其在民家好佛如洛陽女子上請却髪率<lb/>
連房以棲而至于故家遺閥官姬貴姝往往自為畦稜<lb/>
結廬而居於其中志圎尼師中年去家伐茅而編籬獨<lb/>
以俗姓本沈氏築名沈菴有日矣康熙辛未將勸緣于<lb/>
城自持化簿膜拜予而請予以序夫閨中躭澹淨自昔<lb/>
所難况以朱門華屋之子餐金拖繡乃一旦托跡于此<lb/>
汰其膏而毁其飾猶復以齋薪供粥經營樵粒毋乃太<lb/>
苦予嘗為家太保題墓門之碑疏所自出歎其舅氏京<lb/>
<pb n="KR2k0132_WYG_002-32b"/>
兆公為明熹宗朝名臣當時稱杭州甲族以沈為最其<lb/>
後嗣君輩皆相繼仕宦而第五郎君曽為舉人為蒼梧<lb/>
令者則尼之夫也世事之如幻也久矣長林髙㟁已為<lb/>
陂池即數十年來其間家國之興亡城隍之圮復與夫<lb/>
閭閻貧富宦㳺荒落凡夫盛而衰衰而盛者亦復何限<lb/>
夫虹生電過倐忽變遷海市山樓到眼而沫而當其盛<lb/>
時炙顔爦手及其衰而悲之乃以解脫之情銷其愛憎<lb/>
舉凡人世遭逢或忻或戚者而一舉而返之空虚則夫<lb/>
<pb n="KR2k0132_WYG_002-33a"/>
愛金錢而吝施捨均未達也夫人之可愛者莫如家室<lb/>
子女之身其所甚愛者尤莫如首髮而以家之盛若此<lb/>
而棄之身與髮之所甚愛若此而捨之却之由是而思<lb/>
天下之可愛而不可戀有如是乎况金錢已<lb/>
　　毛稚黄洪昉思詩<lb/>
前輩毛稚黄逰東園詩云暮春天氣佳霽色映庭樹羣<lb/>
動恣來還予亦信予步東園此城隅扶杖遵微路依依<lb/>
見原疇稍稍開烟霧井術分疆畦蔬果随所務居人多<lb/>
<pb n="KR2k0132_WYG_002-33b"/>
淳風力作鮮他慕潟鹵宜周均鉏泥適寒沍婦女多秉<lb/>
機兒童學馮瓠稍北地轉曠竹木森交互弱藻漫綠流<lb/>
幽花靜垂露我行不知逺足倦稍休駐風景趣予前竹<lb/>
橋三四渡吾生困塵埃城邑若犇騖翩翩濁世逰徒為<lb/>
車馬誤偶適樂郊樂蕭然得其素此民真吾徒此鄉亦<lb/>
吾故心賞誰與同郊居良可賦行將卜我鄰亂餘頗相<lb/>
䕶𬗟懐遇羲皇庶幾在朝暮歸歟望層城東樹挂蟾兎<lb/>
洪昉思東園詩云故苑景全非閒逰趣不稀鳩貪桑實<lb/>
<pb n="KR2k0132_WYG_002-34a"/>
醉䑕戀豆根肥日落機絲急風迴梵磬微潮鳴留古寺<lb/>
輦路草霏霏二作俱能寫景<lb/>
　　青門處士<lb/>
元至正間杭魏一隅自號青門處士楊亷夫為作墓銘<lb/>
稱處士醇懿靚深恒懼外撓閉置一室中如處女然雖<lb/>
重客至不得面周親謁請或一見即退平日危坐閱所<lb/>
蓄書幾萬卷然無他制作味其㫖而已其言行可為人<lb/>
勸者疏以示諸子凡積為若干帙歿後三月而紅巾寇<lb/>
<pb n="KR2k0132_WYG_002-34b"/>
杭處士之廬與堞舎同燬方諸公孫述黄巢時隠人李<lb/>
業周樸輩不免其身處士何幸哉按青門即東青門<lb/>
　　僧了心<lb/>
了心宋臨安東城僧也乾道五年撰重建南髙峰塔記<lb/>
云住南髙峰塔道人義圎一日疏其重建大略來東城<lb/>
退居求拙者語以識之老子曰噫余方掩闗却掃黙據<lb/>
蒲團體乎明靜如冬枯木如古澗水口邊白醭久矣子<lb/>
不憚時流之所忌將無汙先佛之塔廟也耶越三數月<lb/>
<pb n="KR2k0132_WYG_002-35a"/>
圎又來叩請彌篤老子從容合十指爪掌曰諾請從事<lb/>
於此矣翌日與二士夫過西澗入靈石塢由烟霞嶺得<lb/>
支徑徜徉而上松篁葱蒨羊腸詰曲行香靄間脚膝疲<lb/>
甚遂解衣分塊石而坐取棗栗相勞既而努策籐杖獲<lb/>
小平曠仰視雲根秀拔天骨清癯玉立危層巉巉千仞<lb/>
吾人駭目動心疑將壓焉圓倒屣笑迎若慰吾慕者也<lb/>
老子乃肅儀野次拜手稽首獻文字供以塞其望文多<lb/>
不具載即數語亦蕭散有致<lb/>
<pb n="KR2k0132_WYG_002-35b"/>
　　自餘軒<lb/>
遂安毛鶴舫際可自餘軒説略云自餘軒者予友錢君<lb/>
章玉顔其室後之東偏以為燕閒偃息之區者也武林<lb/>
地當孔道民居相屬鱗次櫛比雖達官右族曽不得咫<lb/>
尺園林可以逰目而憩足惟茲軒僻居城之東隅風土<lb/>
閒靜清池周四五里襟帯其側每烟月淪漣𣺌焉無際<lb/>
如寄跡鏡湖震澤間幾忘此身之在城市位置亭臺一<lb/>
二絶無排比雕飾曠然如其胸次旁列素垣畫史藍田<lb/>
<pb n="KR2k0132_WYG_002-36a"/>
叔繪奇石數峰嶔﨑歴落其下間植修篁左右相為掩<lb/>
映予短於目望之以為真幾欲下拜就視之乃知其墨<lb/>
戯也因借憩軒中數月不能去<lb/>
　　楊琇<lb/>
女郎楊琇字倩玉家東城之羊市明慧娟靚雅善篇咏<lb/>
有西湖竹枝云斷橋西去竹間廬不道山孤人亦孤嶺<lb/>
上梅花知妾是水中萍葉似郎無人皆傳誦之後歸沈<lb/>
遹聲為妾遹聲浣溪紗云一帯髙城蕭寺東逺山映水<lb/>
<pb n="KR2k0132_WYG_002-36b"/>
入簾空箇人凝立畫屏中衣褶暗藏花露濕領巾斜沁<lb/>
粉香融怎禁往事意惺忪為倩玉作也盖其初曽慕才<lb/>
越禮云<lb/>
　　莫氏古泉記<lb/>
髙雲閣主人莫雲卿為人任俠好讀書多藏古器舊物<lb/>
康熙辛亥暮春張祖望綱孫過之出觀古錢百餘作莫<lb/>
氏古泉記今撮其略於此曰秦半兩錢<hi>大徑寸三分其文八分書曰半</hi>
<hi>兩重十二銖或八銖製自秦始皇帝</hi>漢厭勝錢<hi>長五寸七分濶一寸八分螭龍折其上下如圭有六</hi>
<pb n="KR2k0132_WYG_002-37a"/>
<hi>小孔其體方兩靣隠起粟文重三兩半製自漢武帝</hi>新莽刀錢<hi>有柄似刀以黄金錯其文隸書曰一</hi>
<hi>刀直五千製自新莽居攝</hi>貨布錢<hi>長二寸五分廣一寸首長八分有奇上有孔中有直文其下枝足文</hi>
<hi>篆書曰貨布重二十五銖製自新莽天鳳年</hi>大黄布刀<hi>長二寸三分色赤首有孔下枝足文篆書</hi>
<hi>曰大黄布刀製亦新室莽嘗自稱黄虞之後</hi>漢錯刀<hi>長柄似刀柄有環如圈刀文亦有圈或曰漢錯</hi>
<hi>刀</hi>吳大泉五百錢<hi>大徑寸八分文篆書曰大泉五百重十二銖製自孫呉</hi>大泉當<lb/>
千錢<hi>大徑寸五分文篆書曰大泉當千重十二銖製亦孫氏</hi>宋鵞眼錢<hi>形如鵞眼文𨽻書曰</hi>
<hi>小泉直百製自宋廢帝</hi>大貨六銖錢<hi>大徑寸文篆書曰大貨六銖六之一字文如又腰其重十</hi>
<hi>當五銖之一製有周郭或曰隋陳時行</hi>北魏太和五銖錢<hi>大徑八分文篆書曰太和五銖</hi>
<pb n="KR2k0132_WYG_002-37b"/>
永安五銖錢<hi>大徑八分篆文曰水安五銖製亦北魏</hi>又有異文者曰大布<lb/>
五百<hi>背左右有七星劍文上下龜蛇形</hi>萬國錢<hi>靣作水波文上一字類梵書三字篆書背文有</hi>
<hi>星官月兎雲鶴龜形</hi>明月錢<hi>外無輪郭篆/書曰明月</hi>藕心錢<hi>形四方長二寸靣濶三分四稜</hi>
<hi>如藕心首形如秤鎚鼻有孔</hi>飛馬錢<hi>背有/飛馬</hi>趙特騎勒<hi>其背有人執槍騎馬形</hi>大<lb/>
泉五十<hi>背有齊夀二字上下有龜鶴形</hi>左右兪侖<hi>背有飛/馬形</hi>上下絶影<hi>背有</hi>
<hi>立馬形</hi>阡萬錢<hi>背無/文</hi>靣無文者二<hi>其一左右瓶劍形背有日月龜鶴形其一上下</hi>
<hi>有七星龜蛇形</hi>又有天下和平世髙通寳天盛元寳漢元通寳<lb/>
光順通寳金世圎寳洪徳通寳洪順通寳畫隆元寳延<lb/>
<pb n="KR2k0132_WYG_002-38a"/>
寧通寳慶長通寳寛永通寳宋元通寳皇宋通寳大宋<lb/>
元寳朝鮮通寳<hi>右錢十六皆楷書未及考</hi>又唐開元至元至正凡四<lb/>
十有一錢<hi>俱正品不具錄</hi>外此永通泉寳<hi>南唐李氏錢</hi>大唐通寳唐<lb/>
國通寳<hi>南唐元宗錢</hi>乾元重寳<hi>南漢劉/龔錢</hi>光天元寳<hi>前蜀王建錢</hi>乾<lb/>
徳元寳<hi>前蜀王衍錢</hi>大世通寳<hi>隋賊劉/迦論錢</hi>天慶元寳<hi>契丹主天祚錢</hi>順<lb/>
天元寳<hi>唐賊史思明銷洛陽銅佛鑄錢</hi>龍鳳通寳<hi>元末小明王韓林兒錢</hi>乾封元<lb/>
寳<hi>唐髙宗五代湖南馬殷同有此號唐製小馬氏製大今式小唐錢也</hi>大安元寳<hi>晉惠帝夏元昊</hi>
<hi>子秉常遼道宗扎拉及金主允濟同有此號</hi>大寳通寳<hi>梁簡文帝南漢劉鋹海外日本同有此號</hi>
<pb n="KR2k0132_WYG_002-38b"/>
皇建元寳<hi>北齊主髙演西夏主安全同有此號</hi>
　　虞宗玫宗瑶<lb/>
虞宗玫字大赤宗瑶字仲皜俱徳園司勲子並有才名<lb/>
入復社仁和馮倧字儼公社中知名士也貧而不遇無<lb/>
子病危時屬家人巾車至二虞家為之親治醫藥晝夜<lb/>
不懈及卒二虞中堂門署喪屏庭設司鼔大赤仲皜跪<lb/>
拜謝弔客披上古友朋喪服前輩交誼之篤如此仲皜<lb/>
子黄昊字景明亦能詩在西泠十子之列<lb/>
<pb n="KR2k0132_WYG_002-39a"/>
　　竹深亭<lb/>
城東地腴美多水而宜竹竹色深碧筍稍晩與西溪種<lb/>
略異洪武中潯陽張羽來儀竹深亭記云杭城之東偏<lb/>
有地曰戚家園周廣十畝通衢外環限以修垣其中民<lb/>
舍若干區舍西有大竹數百竿青秀敷腴蓊若深谷煩<lb/>
囂攸袪忘在闤闠然居人莫知為勝呉興沈君某僦廬<lb/>
于斯悼衆之遺乃増亭竹間以娯宴休命之曰竹深亭<lb/>
亭縱一筵衡廣倍之棟宇簡易疏櫺閒靜林園之勝專<lb/>
<pb n="KR2k0132_WYG_002-39b"/>
于是矣丁未之冬予至自呉門沈君避是亭舎予居之<lb/>
三月而後去每清風激林驟雨合至飄蕩播洒萬葉交<lb/>
振鷦鷯鴝鵒之類翔萃其中鳴聲啁啾與天籟合乍大<lb/>
乍細聽之無窮故吾知是亭于風雨為宜窮隂之夕雪<lb/>
霰交墜玲瓏蕭條坐聽既久心寒耳凄則就枕而卧中<lb/>
夜聞折竹聲如裂帛如櫟敔清迅激越出人不意乍寐<lb/>
復寤旦起視之髙者竦峭下者披靡琅玕翠碧化為瑶<lb/>
林變眩洞射暗牖皆白故吾知是亭於雪為宜烟霏朝<lb/>
<pb n="KR2k0132_WYG_002-40a"/>
斂黛綠揺翳日光穿漏影布忩上翕忽推移偃仰開合<lb/>
雖善繪者莫能窮其態投林之翼與暝色皆至流霞倒<lb/>
影晃揺其顛久而後沒故吾又知此亭於晴為宜凡人<lb/>
之居有一勝焉猶足以夸况斯亭不出尋丈以極萬變<lb/>
晦眀朝暮攬之不竭茍無所述誠居者之愧乃記予所<lb/>
厯俾措之壁間然予又意是亭于夏宜避暑于秋宜玩<lb/>
月惜予不及其時故無以寫其狀姑闕之以俟來者予<lb/>
喜此文盡得竹之情狀亟錄之<lb/>
<pb n="KR2k0132_WYG_002-40b"/>
　　駱駝橋<lb/>
夢梁錄云艮山門外法眀寺前曰駱駝橋今橋在城内<lb/>
法明寺已久廢橋低而小下為溝通東河<lb/>
　<lb/>
　<lb/>
　<lb/>
　<lb/>
　東城雜記卷下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金石文攷畧卷八</head> <lb/>
    <p>
<pb n="KR2n0042_WYG_008-1a"/>
欽定四庫全書<lb/>
　金石文攷畧卷八<lb/>
　　　　　　　　　　　　　嘉興李光暎撰<lb/>
集王右軍書聖教序記<lb/>
　此碑為百代書法模楷今時尤重<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>者無虛日風骨<lb/>
　鋩鎩俱無存者形似耳然其筆法隠然可尋余曽見<lb/>
　舊<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>十數本獨長安一田生本為善今已為按察僉<lb/>
　事劉公餘澤索去餘皆不及也余所收本乃二十年<lb/>
<pb n="KR2n0042_WYG_008-1b"/>
　前物較之今<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>猶勝真可寳惜<hi>石墨鐫華</hi>
　書苑云唐文皇製聖教序時都城諸釋諉𢎞福寺懷<lb/>
　仁集右軍行書勒石累年方就逸少真跡咸萃其中<lb/>
　今觀碑中字與右軍遺帖所有者纎微克肖書苑之<lb/>
　說信然然近世翰林侍書軰多學此碑學弗能至了<lb/>
　無髙韻因是目其書為院體由唐呉通微昆弟已有<lb/>
　斯目故今士大夫玩此者絶少然學弗至者自俗耳<lb/>
　碑中字未嘗俗也非深於書者不足以語此政和四<lb/>
<pb n="KR2n0042_WYG_008-2a"/>
　年四月長睿書<hi>東觀餘論</hi>
　聖教序雖沙門懷仁所集書然從髙宗内府借右軍<lb/>
　行筆摹出備極八法之妙真墨池之龍象蘭亭之羽<lb/>
　翼也余平生所見凡數十百本無踰於此者其波拂<lb/>
　鈎磔處與真跡無兩當是唐時<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>本耳去歳嘉平臘<lb/>
　得此本今年伏中復得定武蘭亭為自快自賞者久<lb/>
　之窮措大餘生一何多幸耶<lb/>
　聖教序未裂本予往往得之多為人乞去而留其頗<lb/>
<pb n="KR2n0042_WYG_008-2b"/>
　佳者此亦其一也懷仁既善書又從文皇借得真跡<lb/>
　摹出以故雖不無偏旁輳合而不失意他集右軍書<lb/>
　者未盡爾也<hi>二條古今法書苑載王世貞說</hi>
　世之所以重藏序非重懷仁也以右軍之精神在也<lb/>
　右軍之精神一寄於石而懷仁即可以為世寳則夫<lb/>
　古<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>之全者一筆一畫右軍之遺意與懷仁寤寐追<lb/>
　維之極思一舉而收之豈非千古之尤物學此道者<lb/>
　所當以頂踵奉之者哉<hi>墨林快事</hi>
<pb n="KR2n0042_WYG_008-3a"/>
　懷仁真跡在余家一紀餘未嘗展觀今乃臨石本政<lb/>
　如漢元殺毛延夀<lb/>
　每以懷仁聖教序書有蹊徑不甚臨仿欲用虞永興<lb/>
　法為之方於碑刻習氣有異此冊亦其一也苦不能<lb/>
　竟耳<lb/>
　古人摹書用硬黄自運用絹素此卷首有宋徽宗金<lb/>
　書縹字與内景經同一黄素知為懷仁一筆自書無<lb/>
　疑書苑所云雜取碑字右軍劇迹咸萃其中非也黄<lb/>
<pb n="KR2n0042_WYG_008-3b"/>
　長<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>書家董狐亦以書苑為據恨其不見真跡輒随<lb/>
　人言下轉耳<lb/>
　此書視陜碑特為姿媚唐時稱為小王書若非懷仁<lb/>
　自運即不當命之小王也吾家有宋舍利塔碑云習<lb/>
　右軍書集之為習正合余因此自信有㑹<hi>四條容臺集</hi>
　集右軍書聖教序心經予前後閲數十本獨此舊<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>
　本不失筆意最佳耳此序為唐文皇記為髙宗作今<lb/>
　以冠藏經盖敘記僧𤣥奘求法事也始奘於武徳末<lb/>
<pb n="KR2n0042_WYG_008-4a"/>
　乞往西佛地取經不許乃私從一賈胡闌出邊亡何<lb/>
　胡棄之去幾死獨身越五烽謁髙昌王傳致西突厥<lb/>
　可汗歴十餘國而抵鳩摩從胡僧戒賢習大乗論譯<lb/>
　經語又之中天天竺戒日王所說法積十八年而以<lb/>
　二象䭾夾經像還至涼州上聞手詔飛騎迎之令安<lb/>
　夏阿蘭若譯經行世而父子相率為序記侈大之噫<lb/>
　彼髙宗者固耳豈文皇之雄畧豪氣而遂衰沮不振<lb/>
　至此耶彼其志得而無所事事意惓而感慨係之不<lb/>
<pb n="KR2n0042_WYG_008-4b"/>
　之於長生則之於因果無足怪也奘既托之文皇懷<lb/>
　仁又託之右軍以不朽其業即令達磨師見之不滿<lb/>
　一笑耳右軍真跡固多第自禊帖外不應行法大小<lb/>
　匀整乃爾且梵字多所不備其小小展縮偏傍輳合<lb/>
　所不免也<lb/>
　聖教序書法為百代模楷病之者第謂其結體無别<lb/>
　搆偏傍多假借盖集書不得不爾仲蔚謂出文皇手<lb/>
　又經于志寧等潤色不無失真是不知咸亨中沙門<lb/>
<pb n="KR2n0042_WYG_008-5a"/>
　懷仁模集勒石而心經末有志寧等潤色題字盖𤣥<lb/>
　奘方於洛中總譯西域所齎經藏以志寧等領其事<lb/>
　故云爾唐世宰相有兼譯經潤文使者即其職也凡<lb/>
　唐藏經卷尾皆有諸公名姓此何與於書而仲蔚乃<lb/>
　以是病之陋一至此乎展冊為之失笑<hi>二條弇州山人稿</hi>
　王𢎞撰曰序中如金容掩色心經中色不異空空中<lb/>
　無色諸色字於草法合至空不異色色即是空空即<lb/>
　是色無色聲香味觸法諸色字乃包字集書者誤以<lb/>
<pb n="KR2n0042_WYG_008-5b"/>
　此作色耳觀天地苞乎隂陽苞字下體文抱風雲之<lb/>
　潤抱字右邊自見而昔無言及之者<hi>金石文字記</hi>
　懷仁聖教序乃集右軍書宋人極薄之呼為院體院<lb/>
　中人習以書誥勅士大夫不學也趙子固云其中逸<lb/>
　筆不知懷仁從何處取入使人未學他書先學此殊<lb/>
　為可惡子固深於書學者故其言如此至近時乃大<lb/>
　不然視此帖不斷本如懷寳收藏家學與不學俱購<lb/>
　求一本以侈人而秦中士夫為甚有著金石史者謂<lb/>
<pb n="KR2n0042_WYG_008-6a"/>
　聖教序較定武蘭亭相絶千里可為噴飯真所謂夜<lb/>
　郎王不知漢大彼或未見真定武耳蘭亭是右軍第<lb/>
　一妙跡定武是蘭亭第一妙本不特此也即宋所臨<lb/>
　諸本無不各具一風格陸子淵所謂原本既髙得其<lb/>
　一枝半節無不善者人能學一分即得一分之力無<lb/>
　不卓然大雅惟一學聖教序則渾身板俗即唐人呉<lb/>
　通微號能書者亦受此累况其他乎黄長睿云學勿<lb/>
　能至自俗碑字未嘗俗夫碑字不俗何以學之輒俗<lb/>
<pb n="KR2n0042_WYG_008-6b"/>
　使學蘭亭者有是乎長睿深於書學者失言矣余初<lb/>
　得一不斷本繼於故内復得此本更完好字法纎毫<lb/>
　畢具盖唐搨也秦人王文含見之歎不釋手<hi>銷夏記</hi>
　按董文敏容臺别集云云聖教序是懷仁書矣懷仁<lb/>
　既奉勑書宜云僧懷仁奉勑書何駕名右軍若奉勑<lb/>
　集右軍書又不得自書文敏言懷仁真跡在其家恐<lb/>
　未必是真跡即使是真跡當是懷仁集書之後另書<lb/>
　豈可據此疑集書原本耶沈文恪跋所臨蘭亭後序<lb/>
<pb n="KR2n0042_WYG_008-7a"/>
　云古人集字之工如出一手他帖不多見唯聖教序<lb/>
　及此序耳董宗伯謂懷仁乃右軍後裔習其祖之筆<lb/>
　法流傳既久遂以習為集不知何所攷據則文敏所<lb/>
　言懷仁真跡文恪亦不以此為據也<hi>光暎識</hi>
慈恩寺鴈墖褚河南書聖教序記<lb/>
　褚河南書本學逸少而能自成家法然疎瘦勁鍊又<lb/>
　似西漢往往不減銅筩等書故非後世所能及也昔<lb/>
　逸少所受書法有謂多骨㣲肉者筋書多肉㣲骨者<lb/>
<pb n="KR2n0042_WYG_008-7b"/>
　墨猪多力豐筋者聖無力無筋者病河南豈所謂瘦<lb/>
　硬通神者耶<hi>廣川書䟦</hi>
　此以序與記分刻二碑於慈恩寺墖下分東西兩龕<lb/>
　置之風雨與童牧俱不能及是以能乆而不毁書法<lb/>
　遒健然用筆輕細後署永徽四年書似不及同州本<lb/>
　<hi>石墨鐫華</hi>
　此長安本也筆法老幹簡勁有不可屈之色而形態<lb/>
　朴野似以貧賤驕人者可敬而不可狎造其妙可以<lb/>
<pb n="KR2n0042_WYG_008-8a"/>
　髙揖貴人而學之未至覺粗直可憎盖喜甘惡苦所<lb/>
　從来矣<hi>墨林快事</hi>
　三藏聖教序世傳二本予嘗評之以為王書如千狐<lb/>
　聚裘痕跡俱無褚書如孤蠶吐絲文章具在然今藏<lb/>
　書之家右軍之刻多有而中書之搨僅見簡翁此帙<lb/>
　紙墨兩精原溥可以保矣<hi>蒼潤軒帖跋</hi>
　趙崡曰據張茂中游城南記云寺廢毁殆盡惟一墖<lb/>
　儼然則今寺亦非唐剙而墖自宋熈寧火後不可登<lb/>
<pb n="KR2n0042_WYG_008-8b"/>
　萬厯甲辰重加脩飾施梯始得至其顛求記所謂唐<lb/>
　人墨跡孟郊舒元輿之類皆不可得塔下四門以石<lb/>
　為桄桄上唐畫佛像精絶為游人刻名侵蝕可恨東<lb/>
　西兩龕褚遂良書聖教序記尚完好而唐人題名碑<lb/>
　刻無一存者問之僧云墖前元有碑亭乙卯地震墖<lb/>
　頂墜壓為數段今亡矣<hi>金石文字記</hi>
　長安慈恩寺有河南所書聖教序記分為二碑嵌鴈<lb/>
　墖門東西兩傍最完好序云永徽四年十月十五日<lb/>
<pb n="KR2n0042_WYG_008-9a"/>
　建中書令臣褚遂良書記云永徽四年癸丑十二月<lb/>
　十日建尚書右僕射上柱國河南郡開國公臣褚遂<lb/>
　良書此是同州召還後筆稱臣者以御製文非奉勑<lb/>
　書也<hi>銷夏記</hi>
同州褚河南書聖教序記<lb/>
　余舊藏褚登善聖教序記婉媚遒逸波拂處虬健如<lb/>
　鉄線盖善本也後陜省致一紙輕弱不足言或以為<lb/>
　翻刻或以為有二本第俱有可疑者舊藏本稱龍朔<lb/>
<pb n="KR2n0042_WYG_008-9b"/>
　三年建按遂良以永徽六年貶潭州顯慶二年徙桂<lb/>
　州未㡬貶愛州歳餘卒盖未嘗生及龍朔也豈遂良<lb/>
　嘗書之至是始摹搨上石耶陜省本則云永徽四年<lb/>
　中書令臣褚遂良書攷之本傳宰相表遂良貞觀末<lb/>
　為中書令後罷永徽三年以吏部尚書同中書門下<lb/>
　三品四年進尚書左僕射疑皆後人附益之耳<hi>弇州</hi>
　<hi>山人稿</hi>
　此以序記并書一碑在同州遒逸婉媚波拂處虬健<lb/>
<pb n="KR2n0042_WYG_008-10a"/>
　如鉄線後署龍朔三年書似勝慈恩本<lb/>
　聖教二碑王元美攷年代官品以為不合署名處疑<lb/>
　皆後人附益良是但元美未嘗至闗中遂不知二碑<lb/>
　所在耳余又按玉海太宗製聖教序髙宗為太子又<lb/>
　述記并勒置慈恩寺浮圖永徽四年十月褚遂良書<lb/>
　則大墖本似是真跡而同州本反勝何也<hi>二條石墨鐫華</hi>
　按舊唐書褚遂良傳永徽元年出為同州刺史三年<lb/>
　徵拜吏部尚書顯慶三年卒於愛州至龍朔三年則<lb/>
<pb n="KR2n0042_WYG_008-10b"/>
　遂良之亡已五年矣恐是後人追刻也王𢎞撰曰碑<lb/>
　後有大唐褚遂良書在同州倅㕔十字當是後人補<lb/>
　書其書法亦㣲不類<hi>金石文字記</hi>
　同州河南所書聖教序記與慈恩寺大小畧同而同<lb/>
　州饒骨慈恩饒韻如出兩手而同州尤有墜石驚雷<lb/>
　之勢後云龍朔三年癸亥六月卄三日建大唐褚遂<lb/>
　良書在同州倅㕔按公永徽元年庚戌出為同州刺<lb/>
　史三年還朝六年貶潭州顯慶二年貶愛州三年戊<lb/>
<pb n="KR2n0042_WYG_008-11a"/>
　午卒於貶所至龍朔癸亥卒巳六年盖非手書上石<lb/>
　者公殁同人不勝桐鄉之思復摹刻官所寔記所建<lb/>
　歳月初不計其存亡其兩地字跡不同者摹手異耳<lb/>
　<hi>銷夏記</hi>
　此碑書龍朔三年是時褚公亡已五年矣似屬可疑<lb/>
　按雁墖二碑皆稱臣某此碑直書姓名而不稱臣王<lb/>
　弇州所云褚公嘗書之其後模勒上石者容或有之<lb/>
　銷夏記金石文字記皆擬為追刻誠是余於雁塔同<lb/>
<pb n="KR2n0042_WYG_008-11b"/>
　州二刻之外又得一本年月同雁塔本而字法不同<lb/>
　碑已有斷蝕處不知此碑在何所諸評論者皆不之<lb/>
　及焉蒼潤軒帖跋論褚公真書聖教之後又一條云<lb/>
　褚公行書聖教序碑立於懷仁集右軍書時盖是咸<lb/>
　亨三年然則褚公聖教序實有四本又金石録載有<lb/>
　王行滿正書聖教序并記在顯慶二年余亦收得一<lb/>
　本<hi>光暎識</hi>
王居士磚墖銘<lb/>
<pb n="KR2n0042_WYG_008-12a"/>
　上官靈芝撰　敬容正書　顯慶三年十月　近出<lb/>
　南山楩梓谷土中<hi>金石文字記</hi>
騎都尉李文墓志<lb/>
　碑曰公諱文而不言其姓盖石斷而亡其半爾文休<lb/>
　承題其㡨曰李將軍碑攷唐書及集古録金石録碑<lb/>
　目皆無李姓名文者人無可紀史不悉載天下碑闕<lb/>
　至多歐趙不能兼收理或有之第碑又曰夫人李氏<lb/>
　禮不娶同姓則文似非李也唐初功臣率多賜姓而<lb/>
<pb n="KR2n0042_WYG_008-12b"/>
　碑敘官閥有曰開國承祉得非先娶李而後亦賜姓<lb/>
　者與休承素稱博洽且不輕妄余是以疑之<hi>金石評攷</hi>
　同里曹生仲經嗜金石文手拓同州李君碑示余紙<lb/>
　墨精善對之眼明碑未詳書者姓氏觀其峻利秀逸<lb/>
　非王知敬殷仲容不能造詣及此李君諱文字緯東<lb/>
　漢以後字必以兩字稱一字者罕矣載於唐書房𤣥<lb/>
　齡字喬顔師古字籕李衆字師李琇字琇張巡字巡<lb/>
　郭曜字曜宇文審字審李恢字祚李條字堅竇思仁<lb/>
<pb n="KR2n0042_WYG_008-13a"/>
　字恕張義方字儀此外不多見也<hi>曝書亭集</hi>
太宗文皇哀冊<lb/>
　正書　褚遂良撰并書<lb/>
　哀冊褚固宜有書乃字法太穉而冶雖河南降格而<lb/>
　為之亦不至是後人臨仿不可知要不可據以為登<lb/>
　善之正果也<hi>墨林快事</hi>
　褚河南書哀冊刻於呉江史氏余疑為米南宫所臨<lb/>
　以其時出米老脚手故也又常獲觀褚書枯樹賦兒<lb/>
<pb n="KR2n0042_WYG_008-13b"/>
　寛賛真跡與此體不類且小米跋尾盖其晚年語意<lb/>
　實有未盡必求售者剪棄後語以冐褚名而希厚價<lb/>
　爾觀陳子㣲跋惟南宫知之以下數語可見<hi>金石評攷</hi>
　天台詹君國器嗜古如嗜利近於汴梁市中購得褚<lb/>
　登善所纂唐太宗哀冊文一卷舊嘗藏相臺岳珂倦<lb/>
　翁家後有北燕喬簣成所題定為唐人書詹君既自<lb/>
　識其左復請濓一言之濓聞唐故事哀冊國之大典<lb/>
　也非職載筆至司鈞衡者不敢為之登善自貞觀二<lb/>
<pb n="KR2n0042_WYG_008-14a"/>
　十二年九月己亥為中書令二十三年三月丁卯太<lb/>
　宗不豫四月己亥幸翠㣲宫五月己巳崩於含風殿<lb/>
　庚午奉大行御馬還京師當是時登善秉政中書緝<lb/>
　熈帝載者已九月哀冊必屬之盖無疑也此卷當為<lb/>
　命稿之第二故於二十三年下闕歳次己酉五月甲<lb/>
　辰八字嗣皇帝下不書治字家傳縉雲下無髙祖配<lb/>
　天一人有慶八字遡悲風於長下闕術字然特其闕<lb/>
　文耳徵之大詔令蘿圗琬琰集文粹文苑諸書其改<lb/>
<pb n="KR2n0042_WYG_008-14b"/>
　又各有同異殆不能悉數也濓竊按正史雜史咸謂<lb/>
　太宗以八月庚寅日葬與大詔令等書並同庚寅則<lb/>
　八月之十八也今獨云庚子則是月之二十八日不<lb/>
　知何以有一旬之差將史誤耶或稿本之筆訛也嗣<lb/>
　皇帝之名不書懼僣也其理固當太宗之崩既書二<lb/>
　十六日己巳矣年月甲子初何足隠諱而懸空之耶<lb/>
　尤有不可得而曉者相去七百餘載其事不可臆度<lb/>
　未可以遽言也若論字畫當為登善所書登善初師<lb/>
<pb n="KR2n0042_WYG_008-15a"/>
　虞世南晚入右軍之室故唐之能正書者僅二十八<lb/>
　人而登善居三四之間此卷温潤似虞其結體則多<lb/>
　法右軍世之人徒見登善所書或與薛稷類者遂疑<lb/>
　之殊不知先哲有兼人之才而其作字初不拘一體<lb/>
　張顛善草書至其小楷極端謹有法傳其學者惟顔<lb/>
　真卿得之爾觀登善者宜以是求之簣成雖號能覽<lb/>
　古其言似不足徵也國器尚永寶之翰林學士金華<lb/>
　宋濓題<hi>潜溪集</hi>
<pb n="KR2n0042_WYG_008-15b"/>
　褚河南書太宗哀冊文舊得之先友登州教授郭敬<lb/>
　守先生書家論古名賢遺跡河南傳世之佳者三龕<lb/>
　碑兒寛賛及此帖耳三龕碑未得見嘗見㑹稽鄧宗<lb/>
　經有兒寛賛墨跡真妙絶此帖亦今世所罕見者余<lb/>
　家諸帖此當為冠<hi>東里續集</hi>
　晉宋間人以風度相髙故其書如雅人勝士瀟灑醖<lb/>
　藉折旋俯仰容止姿態自覺有出塵意陵夷至于中<lb/>
　唐法度森然大備而怒張挺勃之氣亦已露矣唐初<lb/>
<pb n="KR2n0042_WYG_008-16a"/>
　諸賢去古未逺故猶有晉宋遺風觀褚公所書哀冊<lb/>
　豈後人所可髣髴哉古人所為常使意勝於法而後世<lb/>
　常法勝於意意難識而法易知顔柳之書余一見即<lb/>
　知其美此書八九年中凡三見矣今始識其用意之<lb/>
　妙正猶有道君子泊然内運非乆與之居不足知其<lb/>
　所藴也<hi>遜志齋集</hi>
兒寛賛<lb/>
　褚書本和易妍美聖教記序可見已縁中有紛披老<lb/>
<pb n="KR2n0042_WYG_008-16b"/>
　筆人遂目以枯澁而譌傳之深可惋歎此賛用意細<lb/>
　貼運筆輕活而一種老成尤自不可及盖褚書中之<lb/>
　最合作者<hi>墨林快事</hi>
枯樹賦<lb/>
　晉賢之後字之琤琤成名者褚枯樹其一也屢經翻<lb/>
　摹精神如在况以元美先生付之良工固已足滿海<lb/>
　内之志矣呉興益之以圗早安蛇足况繼之以臨能<lb/>
　無虎皮集為一卷彌添河南之妍此不必容賛惟深<lb/>
<pb n="KR2n0042_WYG_008-17a"/>
　感於此賦之遇也<hi>墨林快事</hi>
　枯樹賦故龍圖閣夀春魏公家傳云褚河南書其卷<lb/>
　末題識止云貞觀四年為燕國公書而無書人姓名<lb/>
　按徐浩書品云中宗時中書令宗楚客恩倖用事嘗<lb/>
　賜二王真跡二十軸因製為十二屏以褚遂良枯樹<lb/>
　賦為脚大㑹羣賢張以示之薛稷崔湜軰見之皆廢<lb/>
　食歎息驗此賦河南書明矣然既用作屏而今本乃<lb/>
　横卷豈非後之好事者重裝褙以便緘藏耶抑河南<lb/>
<pb n="KR2n0042_WYG_008-17b"/>
　書此賦自有别本耶不可復知也觀其筆力遒媚頗<lb/>
　逼二王非河南不能為也而學者多云燕公于志寧<lb/>
　也按志寧曾祖謹仕周開國封燕志寧貞觀末始襲<lb/>
　祖封而此賦乃在未封前豈當時公卿自有封燕者<lb/>
　而史失其傳耶或志寧嗣封當在前而書傳記之誤<lb/>
　耶又不可得而詳也余愛玩其書因究其本末於後<lb/>
　<hi>蘇魏公集</hi>
　右枯樹賦世皆以夀春魏氏為真丹陽蘇丞相辨識<lb/>
<pb n="KR2n0042_WYG_008-18a"/>
　之墨帖既藏魏氏今所傳蘇丞相跋尾者亦模勒也<lb/>
　至或以雍直所臨仿為魏本而系蘇跋其後余此本<lb/>
　得之壻汶陽梁正夀正夀雅好筆墨且自精賞魏鄭<lb/>
　公嘗云褚河南下筆遒勁甚得逸少體資此本皆蘭<lb/>
　亭筆法識者寡云開封丁禹錫毗陵胡承之以勒石<lb/>
　大野晁无咎記<hi>鷄肋集</hi>
景龍觀鐘銘<lb/>
　景龍觀者中宗所作景雲二年睿宗為之鑄鐘也正<lb/>
<pb n="KR2n0042_WYG_008-18b"/>
　書而稍兼篆𨽻竒偉可觀鐘今在西安府城鐘樓<hi>墨林</hi>
　<hi>快事</hi>
　睿宗景龍觀鐘銘楷書帶有𨽻篆然文弱如書生知<lb/>
　其靡靡不振也且書各有體不得混如大小𨽻即楷<lb/>
　也寫楷者亦惟用其法而不用其象故佳况楷豈可<lb/>
　兼篆乎閲李仲璇孔廟碑忽楷忽分忽篆令人噴飯<lb/>
　睿宗殆襲其跡耳<hi>銷夏記</hi>
　景雲觀在脩業坊見宋次道長安志鐘銘睿宗景雲<lb/>
<pb n="KR2n0042_WYG_008-19a"/>
　二年所撰并書字體與順陵碑文畧似猶有八分遺<lb/>
　意間雜篆法姿態横出妙品也由唐以来厯年既久<lb/>
　當時古跡髙臺已傾曲池已平殘碑斷碣僅存千百<lb/>
　之一而睿宗之書獨留至今無恙鐘虡不移亦事之<lb/>
　希有者也<hi>曝書亭集</hi>
　初唐人作字尚有八分遺意正書之中往往雜出篆<lb/>
　體無論歐虞諸子即睿宗書亦如此猶之初唐律詩<lb/>
　稍似古風平仄不盡穏順開元以後書法日盛而古<lb/>
<pb n="KR2n0042_WYG_008-19b"/>
　意遂亡遂以篆楷為必不相通分為兩部然而蚩之<lb/>
　從㞢岊之从巴黎之从勿薛之从<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>虛之從㐀鼎之<lb/>
　从析□益之从横□此見行於今代者而不察其為<lb/>
　篆也詩篇書法日以圓熟而俗筆生焉亦世道升降<lb/>
　之一端矣<hi>金石文字記</hi>
菩薩戒本碑<lb/>
　髙堅正書　大厯十三年<lb/>
太宗廟碑<lb/>
<pb n="KR2n0042_WYG_008-20a"/>
　孫九鼎撰　天寶元年<lb/>
雲麾將軍李思訓碑<lb/>
　行書　李邕撰并書　在蒲城<lb/>
　李北海翩翩自肆乍見不使人敬而乆乃愛之如蔣<lb/>
　子文僥健好酒骨青竟為神也呉興習之加媚似猶<lb/>
　未得其遒此雲麾將軍碑尤著者將軍名思訓畫品<lb/>
　在神妙間碑辭絶不之及豈古人以藝為諱耶<hi>弇州</hi>
　<hi>山人稿</hi>
<pb n="KR2n0042_WYG_008-20b"/>
　北海書逸而遒米元章謂其屈強生疎似為未當此<lb/>
　碑是其得意者雖剥蝕過半而存者其鋩鎩凛然碑<lb/>
　在蒲城楊用修謂已斷正徳中劉逺夫御史以銕束<lb/>
　之又謂已亡朱秉器又謂良鄉亦有此碑蒲城者趙<lb/>
　文敏臨書今蒲城碑尚在未斷無有銕束事且蒲城<lb/>
　李思訓葬處北海真跡的非文敏所能良鄉本肥媚<lb/>
　文敏書無疑楊朱二公未嘗至蒲城而朱公尤為瞽<lb/>
　斷<hi>石墨鐫華</hi>
<pb n="KR2n0042_WYG_008-21a"/>
　李北海書法獨歩當時李陽氷評之為書中仙手趙<lb/>
　子昂精心懇習遂亦獨歩於元故模榻日廣以至碑<lb/>
　磷字削後為俗工懼其滅沒重加修治謂之洗碑典<lb/>
　則由是蕩然矣<hi>金石評攷</hi>
　此碑乆壞不但字之完者日少而畫亦日濶殆與李<lb/>
　他碑經重拓者相類全非公瘦硬古真本色矣<hi>墨林快事</hi>
　李思訓碑為北海最妙之跡今殘剥已甚余所收者<lb/>
　止缺一二字宋以前<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>本為趙文敏故物其題簽乃<lb/>
<pb n="KR2n0042_WYG_008-21b"/>
　手書也北海有兩雲麾碑一李思訓一李秀官同姓<lb/>
　又同思訓碑在陜西李秀碑在良鄉石墨鐫華以為<lb/>
　一碑且以北碑為趙文敏所臨誤矣良鄉碑不知何<lb/>
　時入都城宛平令掘地得六礎洗視之乃秀碑也建<lb/>
　古墨齋貯之不知又何時移至少京兆署中止存二<lb/>
　礎矣<hi>銷夏記</hi>
雲麾將軍李秀碑　在良鄉<lb/>
　右唐李秀碑李邕撰并書碑在幽州按明皇以天寳<lb/>
<pb n="KR2n0042_WYG_008-22a"/>
　三年改年為載今此碑元年正月立而稱元載何哉<lb/>
　<hi>金石録</hi>
　李秀碑僅存二伯許字漫漶不可讀曾於海上顧氏<lb/>
　得全本雄秀異常用其意書此論<hi>董思白書樂志論跋</hi>
　孫承澤春明夢餘録曰李秀字𤣥秀范陽人以功拜<lb/>
　雲麾將軍左豹韜衛翊府中郎將封遼西郡開國公<lb/>
　開元四年卒葬范陽之福禄鄉此碑為靈昌郡太守<lb/>
　李邕文并書逸人太原郭卓然模勒并題額李北海<lb/>
<pb n="KR2n0042_WYG_008-22b"/>
　有兩雲麾碑一為李思訓碑在蒲城一為此碑其官<lb/>
　同其姓同也趙子函秦人未見此碑其著石墨鐫華<lb/>
　乃以為一碑又以此碑為趙子昂所臨誤矣碑不知<lb/>
　何時入都城萬厯初宛平令李䕃署中掘地得六礎<lb/>
　洗視乃此碑存者百八十餘字碑首存唐故雲三字<lb/>
　因築室砌之壁間名曰古墨齋後移少京兆署中止<lb/>
　二礎其四礎相傳萬厯末王京兆惟儉携之大梁<hi>金石</hi>
　<hi>文字記</hi>
<pb n="KR2n0042_WYG_008-23a"/>
　黎民表古墨齋記云良鄉縣有雲麾將軍碑舊置官<lb/>
　廨不知何時為校官裂為柱礎墨本遂不見於世近<lb/>
　復修學舍更以新砥置而不用推之瓦礫中過者不<lb/>
　睨也邵生正魁董生鳳元往經其地蹤跡之則古礎<lb/>
　存焉規如銕鑑字尚未泐也以語宛平李侯于美侯<lb/>
　喟然興歎寓書縣令輦致都下云云得此記乃知是<lb/>
　碑入都之由在少京兆署中止二礎匪菴呉公<hi>涵</hi>居<lb/>
　是官時求之不得後忽得於蔓草間珍重異常甃之<lb/>
<pb n="KR2n0042_WYG_008-23b"/>
　文信國祠壁盖以存官署中已經一失再失而遇好<lb/>
　古若王某又或取之而去不若存是祠之得以無虞<lb/>
　也呉公有記刻石<hi>光暎識</hi>
李北海千字文<lb/>
　首題云行書千字文末云開元十九年三月卄八日<lb/>
　隴西李邕書<lb/>
　北海此書固與岳麓雲麾相似而較不露筋骨法宻<lb/>
　而神暇姿態殊勝趙松雪千字文似從此脱胎要之<lb/>
<pb n="KR2n0042_WYG_008-24a"/>
　松雪自行其本色不必合亦不能合也此碑不知置<lb/>
　於何所存不存不可攷顧余所見記載碑刻諸書無<lb/>
　一及此碑則此碑乆不存可以意斷矣<hi>光暎識</hi>
少林寺戒壇銘<lb/>
　李北海行楷書<lb/>
　此書初於秀餐軒帖中見之似未盡北海筆法之妙<lb/>
　既而得原碑本一帙有倦圃曹先生鑒賞印觀其筆<lb/>
　法之妙無所不具難於形容許靈長先生跋云余見<lb/>
<pb n="KR2n0042_WYG_008-24b"/>
　北海書數十種用筆各異唯岳麓雲麾相似此帙世<lb/>
　不概見出奇無窮抑先生晚年之筆與每作志傳皆<lb/>
　手自勒石伏靈芝黄仙鶴皆寓言也許故書家善鑒<lb/>
　别以此碑筆妙并信其手勒其推重此碑如此按金<lb/>
　薤琳琅記戒壇碑其云三藏法師義淨製開元三年<lb/>
　正月十五日立皆同碑本獨於書人則云南舘學生<lb/>
　張傑又注缺字凡九不似碑本之無一缺字明是李<lb/>
　張各有一碑矣獨不應立碑之同月日也是不可解<lb/>
<pb n="KR2n0042_WYG_008-25a"/>
　也弇州續稿云少林戒壇銘開元三年為學生張傑<lb/>
　書當是時傑應尚少且不以書名而筆法老成乃爾<lb/>
　又時未盡習帝書故猶有瘦勁意此條與金薤琳琅<lb/>
　俱是作張碑跋不及李碑誠無足怪而嵩山志云張<lb/>
　傑書天下金石志云張傑八分書俱言張而不及李<lb/>
　豈於李碑皆未之見耶<hi>光暎識</hi>
岳麓寺碑<lb/>
　余友俞仲蔚為余言李北海岳麓寺碑勝雲麾余亟<lb/>
<pb n="KR2n0042_WYG_008-25b"/>
　購得之僅可讀耳其鈎磔波撇雖不能復尋覽其神<lb/>
　情流放天真爛漫隠隠殘楮斷墨間猶足傾倒眉山<lb/>
　呉興也題名稱前陳州刺史按邕謁上太山還獻詞<lb/>
　賦上恱㑹有仇人發其賍者張説忌之下獄論死許<lb/>
　昌男子孔璋救之得免謫尉遵化此其赴謫時道書<lb/>
　也碑文頗庸陋又於杜拾遺集見其一詩穉語殆不<lb/>
　可曉何以負干將莫邪稱於世耶米元章評其書如<lb/>
　乍富小民屈强生疎此語殊未當書故佳小佻耳邕<lb/>
<pb n="KR2n0042_WYG_008-26a"/>
　以纎文獲名以虛名獲死以佳書獲訾皆所不虞者<lb/>
　因附識之<hi>弇州山人稿</hi>
　是碑筆勢雄健在雲麾之上刻字亦出公手<hi>蒼潤軒</hi>
　<hi>帖跋</hi>
　此碑俞仲蔚謂勝雲麾王元美謂殘楮斷墨猶足傾<lb/>
　倒眉山呉興余初未之見一日游長安有書賈持一<lb/>
　碑来售余知其為北海書亟伸之則岳麓寺碑也雖<lb/>
　漫漶然筆意猶存亦不能勝雲麾差伯仲耳雲麾下<lb/>
<pb n="KR2n0042_WYG_008-26b"/>
　半已無字上半存者乃如新此碑雖首尾皆可讀而<lb/>
　鈎磔波撇不復可尋當是石理有堅脆也<hi>石墨鐫華</hi>
　岳麓碑雖已殘剥然其鋒頴尚凌厲不可一世北海<lb/>
　竒人故所書爾爾昔俞仲蔚謂此碑勝雲麾必有所<lb/>
　見也北海書宋初人不甚重之至蘇米而稍襲其法<lb/>
　又至趙文敏每作大字一意擬之北海諸碑皆手自<lb/>
　鐫所云黄仙鶴伏靈芝無其人而託名也歐陽公云<lb/>
　李邕書余始甚不好好之最晚譬猶結交其始也難<lb/>
<pb n="KR2n0042_WYG_008-27a"/>
　則其合也必乆全<hi>銷夏記</hi>
娑羅樹碑<lb/>
　娑羅樹碑是北海筆遒逸豐美而不傷佻卞當是合<lb/>
　作書也<hi>弇州山人稿</hi>
　北海得意之碑今有數種惟雲麾存其半其東林法<lb/>
　華葉有道皆經再刻此亦淮上重翻者法華有其骨<lb/>
　而此有其色皆足稱尊藝苑大抵李法專以力勝一<lb/>
　筆一畫如純剛貞玉壯士不能屈利刄不能入一切<lb/>
<pb n="KR2n0042_WYG_008-27b"/>
　竒怪斜傾一二游戲在公原不自以為佳後世之子<lb/>
　雲自有其目寧有為其所欺而景仰之者况以為法<lb/>
　乎<hi>墨林快事</hi>
　今重刻在淮安府張弨曰其末曰一歸可門可門者<lb/>
　何門也攷説文誰何之何本單作可其从人者則為<lb/>
　儋何之何易何校滅耳詩何蓑何笠爾雅何鼓謂之<lb/>
　牽牛是也後借為誰何之何更以擔荷為儋何字字<lb/>
　日繁而忘其本此文以可為何可見開元時文字尚<lb/>
<pb n="KR2n0042_WYG_008-28a"/>
　存古法<hi>金石文字記</hi>
北岳府君碑<lb/>
　行書　韋虛心撰　陳懷志書　開元九年　今在<lb/>
　開陽縣北岳廟中<hi>金石文字記</hi>
　陳懷志此碑在李北海雲麾之下法華之上葢以其<lb/>
　筋骨有餘而丰度微澁爾<hi>蒼潤軒帖跋</hi>
伯夷叔齊二公碑<lb/>
　八分書　梁昇卿撰并書　開元十三年　今在蒲<lb/>
<pb n="KR2n0042_WYG_008-28b"/>
　州首陽山二貞廟中其文書於碑之兩面其側有後<lb/>
　唐同光元年䕶國軍節度押衙丁約建立廟宇題字<lb/>
　<hi>金石文字記</hi>
道安禪師碑<lb/>
　行書　宋儋撰并書　開元十五年　今在嵩山㑹<lb/>
　善寺廢戒壇前中斷<lb/>
　宋儋字藏諸廣平人髙尚不仕户部侍郎宇文融薦<lb/>
　為秘書省校書郎字作鍾體而側戾放縱迹不副名<lb/>
<pb n="KR2n0042_WYG_008-29a"/>
　開元中舉塲中後軰多師之<hi>述書賦志</hi>
　宋儋筆墨精勁子瞻嘗云其人不解此狡獪書便不<lb/>
　足觀如儋書畫不可棄也<hi>黄山谷集</hi>
　右道安禪師碑宋儋譔并書在戒壇寺西南按志載<lb/>
　傅梅云道安禪師碑廣平宋儋撰并書文尚可讀字<lb/>
　遒勁多骨而風致超逸出李北海上末云建墖僧破<lb/>
　竈下損一字袁中郎謂為神僧破竈墮余細辨損處<lb/>
　下從木不似墮字豈嵩山有兩稱破竈者乎可疑也<lb/>
<pb n="KR2n0042_WYG_008-29b"/>
　余謂此書雖有風致然用筆傾側殊遜北海書史評<lb/>
　儋書如寒鴉棲木平沙走兔是為似之耳至淳化閣<lb/>
　帖誤列儋書於秦程邈之後絶勝於此而黄山谷亦<lb/>
　稱儋書筆墨精勁又稱儋書姿媚尤宜於簡扎惜不<lb/>
　多見則固當時名筆也今碑已於萬厯時雷轟為兩<lb/>
　截為土所瘞踰二尺許掘地得之文甚糢糊不可讀<lb/>
　<hi>葉井叔嵩山石刻記</hi>
敬節法師墖銘<lb/>
<pb n="KR2n0042_WYG_008-30a"/>
　正書　開元十七年　今在西安杜永村<hi>金石文字記</hi>
李承嗣造佛像賛<lb/>
　正書　長安三年<hi>金石文字記</hi>
中岳潘尊師碑<lb/>
　八分書　王適纂　司馬承禎書　聖厯二年　今<lb/>
　在嵩山老君洞南題云弟子中巖道士㺇馬□□書<lb/>
　按唐書隠逸傳司馬承禎字子微事潘師正傳辟榖<lb/>
　導引術無不通師正異之曰我得陶隠居正一法逮<lb/>
<pb n="KR2n0042_WYG_008-30b"/>
　而四世矣則此碑稱弟子者司馬承禎也廣韻㺇亦<lb/>
　司字老君洞即唐之逍遥谷潘師正傳云居逍遥谷<lb/>
　髙宗詔即其廬作崇唐觀及營奉天宫又勅直逍遥<lb/>
　谷作門曰仙遊曰尋真<hi>金石文字記</hi>
髙延貴造佛像賛<lb/>
　正書　長安三年<hi>金石文字記</hi>
王徵君口授銘碑<lb/>
　正書　弟紹宗甄録并書　垂拱二年　今在嵩山<lb/>
<pb n="KR2n0042_WYG_008-31a"/>
　老君洞南徵君即王𤣥宗也<hi>金石文字記</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0042_WYG_008-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金石文攷畧卷八<lb/>
</p>
<p>
</p>
  </div>
</body>
</text>
</TEI>
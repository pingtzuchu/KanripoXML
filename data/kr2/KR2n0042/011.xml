<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金石文考畧卷十一</head> <lb/>
    <p>
<pb n="KR2n0042_WYG_011-1a"/>
欽定四庫全書<lb/>
　金石文考畧卷十一<lb/>
　　　　　　　　　　　　　嘉興李光暎撰<lb/>
中興頌<lb/>
　右大唐中興頌元結纂顔真卿書書字尤竒偉而文<lb/>
　辭古雅世多摹以黄絹為圖障碑在永州磨崖石而<lb/>
　刻之模打既多石亦殘闕今世人所傳字畫完好者<lb/>
　多是傳摹補足非其真者此本得自故西京留臺御<lb/>
<pb n="KR2n0042_WYG_011-1b"/>
　史李建中家盖十年前崖石真本也尤為難得爾<hi>集</hi>
　<hi>古録</hi>
　中興頌刻永州浯溪上斵其崖石書之刺史元結纂<lb/>
　結自以老於文學故頌國之中興頌成乞書顏太師<lb/>
　太師以書名時而此尤瑰瑋故世貴之今數百年蘚<lb/>
　封莓固逺望雲烟外至者仰而玩之其亦天下之偉<lb/>
　觀耶嘗謂唐之文弊極矣結以古學為天下倡首芟<lb/>
　柞蓬艾奮然拔出數百年外故其言危苦險絶畧無<lb/>
<pb n="KR2n0042_WYG_011-2a"/>
　時習態氣質竒古踔厲自将嘗曰山蒼然一形水冷<lb/>
　然一色大抵以簡潔為主韓退之評其文謂以所能<lb/>
　鳴者余謂唐古文自結始至愈而後大成也<hi>廣川書</hi>
　<hi>䟦</hi>
　頌者美盛徳之形容以其成功告於神明者也商周<lb/>
　之遺萹可以概見今次山乃以魯史筆法婉辭含譏<lb/>
　盖之而章後來詞人復發明呈露則磨崖之碑乃一<lb/>
　罪案何頌之有竊以為未安題五十六字刻之石傍<lb/>
<pb n="KR2n0042_WYG_011-2b"/>
　與來者共商畧之　三頌遺音和者稀半容寜有刺<lb/>
　譏詞絶憐元子春秋法却寓唐家清廟詩歌詠當諧<lb/>
　琴摶拊策書自管璧瑕疵紛紛健筆剛題破從此磨<lb/>
　崖不是碑<hi>范成大</hi>
　磨崖碑中興頌元結纂顔真卿書字畫方正平稳不<lb/>
　露筋骨當為魯公法書第一唐文靡𤨏極矣至結與<lb/>
　蕭頴士輩方振之頌亦典雅仿嶧山諸碑第有可議<lb/>
　者頌其君而斥其君之父曰噫嘻前朝孽臣姦驕且<lb/>
<pb n="KR2n0042_WYG_011-3a"/>
　冠之篇首豈頌體爾耶吉甫於宣王詩穆如清風者<lb/>
　未聞以厲王斥也序辭所謂非老於文學其誰宜為<lb/>
　亦誇矣曉人不當如是<hi>弇州山人稿</hi>
　磨崖中興頌碑自歐陽公集古録已謂其嵗久剥裂<lb/>
　字多殘闕好事者以墨增補之王元美最博雅乃云<lb/>
　字畫方正平稳不露筋骨當為魯公法書第一豈元<lb/>
　美所見乃崖石真本耶予獲一紙恐是棗刻雖筋骨<lb/>
　不露而神氣全亡惜不得至永州崖一證之<hi>石墨鐫</hi>
<pb n="KR2n0042_WYG_011-3b"/>
　<hi>華</hi>
　此魯公書之翹然者在八關齋記之上<hi>蒼潤軒帖䟦</hi>
　書至於顔魯公魯公之書又至於中興頌故為書家<lb/>
　規矩凖繩之大匠河朔嘗見三數本皆完好而森森<lb/>
　如劒㦸有不可犯之色今得此本頗有殘缺既装禙<lb/>
　則反得古中韻勝乃知崖角刓弊本真全露有李白<lb/>
　所謂秋水出芙渠天然去雕飾者尤可賞激也<hi>陵川</hi>
　<hi>集</hi>
<pb n="KR2n0042_WYG_011-4a"/>
　元次山有文名唐人所推重中興頌又其得意之作<lb/>
　乃其韻俱用平聲彌見弱夫宫商經緯依永乃和盡<lb/>
　用仄必噍殺矣盡用平必滯伏矣陸平原所謂偏弦<lb/>
　獨長清奏靡應此頌不無此疵焉此頌大厯六年鐫於<lb/>
　永州浯溪石崖已八百幾十年不遽冺徒以顔魯公<lb/>
　正書能使山靈訶䕶若此耳李陽氷琅邪庻子泉銘<lb/>
　亦磨崖字已不可辨余親見之或謂此頌是再模則<lb/>
　不可知矣宋廬陵羅大經詫歎肅宗即位靈武事遂<lb/>
<pb n="KR2n0042_WYG_011-4b"/>
　謂節判前叙數語止言大業而不及盛徳以為節判<lb/>
　亦不滿之羅君讀此不及竟耶頌中固已有盛徳字<lb/>
　以補叙文之闕作文固有稱停庻免複累此文廬陵<lb/>
　之所不識也<hi>隅園集</hi>
宋州官吏八關齋㑹報徳記<lb/>
　右顔魯公書字徑可二寸許方整遒勁中别具恣態<lb/>
　真蠶頭鼠尾得意時筆也此書不甚名世而其格不<lb/>
　在東方家廟下故非餘子所及也記文宋州將吏為<lb/>
<pb n="KR2n0042_WYG_011-5a"/>
　節度使田神功疾愈請禱此猾裨媚驕帥之常亡足<lb/>
　怪者第其時有可慨也盖載縉鴻漸輩方以因果之<lb/>
　説聳人主至引阿脩羅帝釋為証每虜至禮佛祈禱<lb/>
　退則修八關齋飯僧報謝将帥體解而世風靡矣嗚<lb/>
　呼唐之所以終不復振也有由哉<hi>弇州山人稿</hi>
　此宋州將吏為節度使田神功頌疾愈作齋㑹也神<lb/>
　功故非良臣徐白等媚其主帥非佳事而魯公為纂<lb/>
　為書何也乃其字法大徑三寸許方整遒勁不减曼<lb/>
<pb n="KR2n0042_WYG_011-5b"/>
　倩賛家廟碑<hi>石墨鐫蕐</hi>
　八關齋碑在歸徳府字法大徑三寸許方整而有風<lb/>
　致視他書更勝<hi>銷夏記</hi>
　此碑乃因田公之病而為之當時所費不下千萬然<lb/>
　當時猶有烜耀於此者今皆澌滅而田公事獨以魯<lb/>
　公之書而傳余常評此書在顔碑最為奇偉盖以氣<lb/>
　像森嚴而又不窘束故耳<hi>蒼潤軒帖䟦</hi>
　刺史崔倬叙顔魯公石幢事曰㑹昌中有詔大除佛<lb/>
<pb n="KR2n0042_WYG_011-6a"/>
　寺凡堂閣室宇關於佛祠者掊滅無遺分遣御史覆<lb/>
　視之州縣祗畏至於碑幢銘鏤賛述之類亦皆毁瘞<lb/>
　此州<hi>缺</hi>元寺先有太師魯國顔公以郡守僚吏州人<lb/>
　等為連帥田氏八關齋㑹鐫紀大幢亦鑿缺仆埋因<lb/>
　訪其遺文於前刺史唐氏之家得其摹本命工補刻<lb/>
　大中五年正月一日<hi>金石文字記</hi>
　右唐宋州官吏八關齋㑹報徳記顔魯公纂并書筆<lb/>
　力嚴整不减曼倩畫贊惜乎文字滅沒闕一百九字<lb/>
<pb n="KR2n0042_WYG_011-6b"/>
　因以魯公文集校補以便快讀朝散大夫使下闕持<lb/>
　節宋州字徐向等下闕奉字左右僕射知省下缺事<lb/>
　兼御字之所建也下缺公名起下缺孝字安人務在<lb/>
　於撫下缺柔况字緝熈下缺故能殿天字佐今下缺<lb/>
　右僕射李公忠臣字思明懼忠下缺臣圖已令公字<lb/>
　斬下缺徳信走從諫遂并其字副元帥李下缺光弼<lb/>
　請公字又討敬缸下缺缸歸順焉史字封信下缺都<lb/>
　郡字每食宿下缺皆躬自省視字二年拜下缺汴宋<lb/>
<pb n="KR2n0042_WYG_011-7a"/>
　節度遷兵部大厯二字妻信安下缺郡王禕女為凉<lb/>
　國夫人字居常不離下缺左右閲讀史書或時疾字<lb/>
　二寺下缺以祈福佑五年字功下缺既高字忽嬰熱<lb/>
　下缺疾沉頓字是即下缺我公字入於烈下缺熬矣<lb/>
　字徐君悦下缺而從之來字開元伽藍将下缺佐争<lb/>
　承惟字一千五百人為下缺一字耆壽百姓張下缺<lb/>
　烈等設字又按碑本淪骨髓文集作瀹字臮文武將<lb/>
　吏集作衆字羯胡搆逆集失胡字又討敬缸集作詩<lb/>
<pb n="KR2n0042_WYG_011-7b"/>
　字都六軍集作六年清河張氏集作清州則又集本<lb/>
　之訛也元年拜户部尚書集作授户部睦於姻黨集<lb/>
　作親黨不茹薫集作茹葷禮䜟不絶集作禮懴則當<lb/>
　從碑為正也首題顏真下當缺卿譔字篆尾唐下當<lb/>
　缺行宋字則又推而可知也<lb/>
　按碑曰収滄徳攻相州拒杏園守陳留陷思明斬徳<lb/>
　信走從諌襲敬缸讓侯希逸破法子營封信都郡王<lb/>
　等事舊史皆無之而新史悉合必歐公得此碑而更<lb/>
<pb n="KR2n0042_WYG_011-8a"/>
　定之也新史又謂八年自力入朝卒代宗為飯于桑<lb/>
　門追福然七年壬子得疾宋州官吏為之祈禳至八<lb/>
　年卒而朝廷又為飯僧追福可見當時從信釋氏之<lb/>
　深也<hi>二條金石評攷</hi>
東方曼倩畫像讚碑<lb/>
　東方畫像讚碑隂記顔魯公書石刻在陵縣陵即古<lb/>
　平原郡也故城址猶存今僅三之一耳碑已再刻余<lb/>
　所得乃舊夲雖小糢泐然其峭骨遒氣滃欎奮張亦<lb/>
<pb n="KR2n0042_WYG_011-8b"/>
　足辟易餘子余謂東方生跡固竒詭然以逍遥流易<lb/>
　之度處虛實有無間夏侯文亦時時有壺公薊子意<lb/>
　獨公書太嚴整未稱所以發之不若留右軍冩其情<lb/>
　性可也語固渉狂公復生不能不頫首耳<hi>弇州山人</hi>
　<hi>稿</hi>
　東方曼倩畫贊昔魯公守平原時為書今其石刻刓<lb/>
　剥後世復為摹搨以傳然魯公於書其神明焕發正<lb/>
　在筆畫外若弮朱墨而印於石者此待詔書爾果有<lb/>
<pb n="KR2n0042_WYG_011-9a"/>
　道耶公之書幸今猶有存者更數十百年後石破字<lb/>
　缺人間所得皆其傳摹見者必唾而笑之其書不足<lb/>
　傳也<hi>廣川書䟦</hi>
　此碑在山東陵縣王元美曾得舊本余所收乃長安<lb/>
　故家者小小磨泐當與元美家搨本同書法峭㧞奮<lb/>
　張固是魯公得意筆也元美謂東方生跡固竒詭夏<lb/>
　侯文亦有壺公薊子意獨公書嚴整未稱不若留右<lb/>
　軍冩其情性可也余則謂魯公忠義而好神仙小説<lb/>
<pb n="KR2n0042_WYG_011-9b"/>
　載公殁後指甲金色透出手背又寄家人手書事雖<lb/>
　渉怪誕而亦可證公深於神仙之術固東方生千載<lb/>
　至契也然其筆却無物外姿態不如書汾陽家廟大<lb/>
　是本色<hi>石墨鐫華</hi>
　右唐人所摹東方朔畫像贊圭角混融而光精燁然<lb/>
　非深知晉人筆法者不能予在中秘獲觀褚登善鈎<lb/>
　榻黄庭經與此正同雖紙墨亦不殊信可寳也<hi>宋鸞</hi>
　<hi>坡</hi>
<pb n="KR2n0042_WYG_011-10a"/>
　此讚在山東陵縣書法較他刻更嚴整余以曼倩生<lb/>
　平極詼譎後世乃有以極正之筆書其讚者使曼倩<lb/>
　見之當為骨竦<hi>銷夏記</hi>
　此碑久毁東明穆先生得古<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>重刻之石其期立等<lb/>
　字多偽想其元搨漫滅者時有之矣予前過平原留<lb/>
　意蹤跡之迄不可得後乃購得此本字更明悉何嘗<lb/>
　有偽字且其篆題兼存尤古雅峻峭全無鈍質俗態<lb/>
　此時陽氷稱高手乃其文采風流不及此十二字也<lb/>
<pb n="KR2n0042_WYG_011-10b"/>
　其贊字視顔他書獨瘦勁恬適與家廟碑相上下盖<lb/>
　公中年制作最為得意想此搨在穆先生所収數百<lb/>
　年之前可見世之罕物時在人家但不易遇耳因此<lb/>
　復鋭志蒐羅媿不出里巷不得使之無脛而來其保<lb/>
　持之殷當何如<hi>墨林快事</hi>
碑隂記<lb/>
　余既得先生畫贊自記希有之遇矣其後又得此記<lb/>
　字比畫贊更大而筆尤豐偉鋒芒轉換一二如新盖<lb/>
<pb n="KR2n0042_WYG_011-11a"/>
　<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>更在前者遂成完璧其題乃八分魯公書更少見<lb/>
　尤可寳也記稱廟象揑素為之二細君旁侍風流可<lb/>
　想而書之年為天寳十三載亂在目前而平閻李宋<lb/>
　四公又以北平王判官廵按狎至然魯公兄弟又伺<lb/>
　其旁則亂萌即兆又相叅錯可為有國之永鑒則公<lb/>
　所為拓韓君開元八年之新碑而大書之者非急也<lb/>
　關係治亂當傳之百代耳<hi>墨林快事</hi>
工部尚書臧懷恪碑<lb/>
<pb n="KR2n0042_WYG_011-11b"/>
　臧尚書墓碑顔魯公纂并書尚書墓在陜西三原縣<lb/>
　顔公此刻人間少傳余向以使事道陜得之尚書七<lb/>
　子希崇希旭希忱希愔希景希晏希讓皆為顯官而<lb/>
　希讓至魯國公顔公文集復有臧氏糾宗碑書七子<lb/>
　官爵與此不同<hi>金薤琳琅</hi>
　臧懷恪碑顔魯公纂并書懷恪再為王晙蕭嵩兵馬<lb/>
　使積官右武衛將軍封上蔡縣侯三贈而至工部尚<lb/>
　書則以子希讓貴故也兄懷亮至左羽林大將軍懷<lb/>
<pb n="KR2n0042_WYG_011-12a"/>
　恪有子七人咸顯而希讓至尚書節度使魯國公碑<lb/>
　稱兄弟子姓勛賢間出自天寳距於開元乗朱輪而<lb/>
　拖珪組者數百人而唐史不為立傳故聊載之書法<lb/>
　偉勁不减家廟茅山而石完不泐尤可喜也金石録<lb/>
　又載韓擇木書第三子太子賔客希忱碑及希晏碑<lb/>
　以韓秀弼書之希讓胄子也而能為不朽計乃爾誠<lb/>
　有過人者矣<hi>弇州山人稿</hi>
　臧將軍碑視魯公他書差勁峭且石又完好鋒頴都<lb/>
<pb n="KR2n0042_WYG_011-12b"/>
　具墨寳也<hi>銷夏記</hi>
　今在三原縣九陂城臧氏墓上文有廣徳元年十月<lb/>
　字碑歴叙臧氏自魯公子彄及僖哀二伯文武二仲<lb/>
　而其下又列丈人子原義和榮緒按荘子文王寓而<lb/>
　政於臧丈人下距魯隱公殆四百年不得以為公子<lb/>
　彄之後且荘子中名氏多是寓言不可為據子原乃<lb/>
　漢臧洪原字以厂从泉後人復添三㸃今後漢書作<lb/>
　子源<hi>金石文字記</hi>
<pb n="KR2n0042_WYG_011-13a"/>
顔魯公奉使題字<lb/>
　顔魯公奉使蔡州書今在同州其上有魯公畫像<lb/>
　書曰真卿奉命來此事期未竟止縁忠勤無有旋意<lb/>
　然中心悢悢始終不改游於波濤宜得斯報千百年<lb/>
　間察真卿心者見此一事知我是行亦足達於時命<lb/>
　耳又曰人心無路見世事只天知下有題曰觀此筆<lb/>
　跡不顯嵗月以事實攷之盖使李希烈時也希烈以<lb/>
　建中元年陷汝州盧杞建議遣公奉使至正元<hi>宋諱貞故</hi>
<pb n="KR2n0042_WYG_011-13b"/>
　<hi>作正</hi>元年八月丙戌公不幸遇害困躓賊庭者踰二年<lb/>
　刃加於頸而色不變度無還期誓不易節盖書此以<lb/>
　自表云靖康元年七月壬申朝散郎秘閣修譔知同<lb/>
　州軍事唐重書<hi>金石文字記</hi>
送劉太冲叙<lb/>
　顔魯公送劉太冲叙鬰屈瑰竒於二王法外别有異<lb/>
　趣米元章謂如龍蛇生動見者目驚不虗也宋四家<lb/>
　書𣲖皆出魯公亦只争坐帖一種耳未有學此叙者<lb/>
<pb n="KR2n0042_WYG_011-14a"/>
　豈當時不甚流傳耶真跡在長安趙中舍士禎家以<lb/>
　余借摹遂為好事者購去余凡一再見不復見矣淳<lb/>
　熙秘閣帖亦有刻<hi>容臺别集</hi>
麻姑壇記<lb/>
　顔真卿纂并書　小字正書<hi>按魯公立此碑元作大字今有拓本而石亡其</hi>
　<hi>小字者乃别本後人補刻非初碑也</hi>大厯六年<lb/>
　今在建昌府南城縣麻姑山萬厯初年重刻<hi>金石文</hi>
　<hi>字記</hi>
<pb n="KR2n0042_WYG_011-14b"/>
　唐麻姑仙壇記顔魯公譔并書在撫州又有一本字<lb/>
　絶小世亦以為魯公書騐其筆法殊不類故正字陳<lb/>
　無已謂余嘗見黄魯直言乃慶厯間一學佛者所書<lb/>
　魯直猶能道其姓名無己不能記也小字本今録於<lb/>
　後使覽者詳其真偽云<hi>金石欽</hi>
　小字麻姑壇記或疑非魯公書魯公喜書大字余家<lb/>
　所藏顔氏碑最多未嘗有小字者惟干禄字書註最<lb/>
　為小字而其體法與此處記不同盖干禄之註持重<lb/>
<pb n="KR2n0042_WYG_011-15a"/>
　舒和而不局促此記遒峻𦂳結尤精悍此所以或者<lb/>
　疑之也余初亦頗以為惑及把玩久之筆畫巨細皆<lb/>
　有法愈㸔愈佳然後知非魯公不能書也故聊志之<lb/>
　以釋疑者<hi>集古録</hi>
　右唐小字麻姑壇記顔魯公纂并書在今江西南城<lb/>
　縣之麻姑山歐陽公謂或者疑其非真而復以為筆<lb/>
　畫有法非魯公不能書也趙明誠謂陳無已嘗見黄<lb/>
　魯直言此乃慶厯中一學佛者所書魯直能道其名<lb/>
<pb n="KR2n0042_WYG_011-15b"/>
　觀陸放翁云魯公麻姑壇記有大小二本盖用羊叔<lb/>
　子峴山故事通志金石略載魯公書亦有小字麻姑<lb/>
　壇記則歐陽公之疑與魯直之言又似不足信元栁<lb/>
　待制道傳云麻姑壇碑小字楷法尤精𦂳比聞舊石<lb/>
　焚毁山中雖重刻無復當時筆意則亦以小字為顔<lb/>
　書但謂石已不存非也吳文正公云麻姑碑在吾鄉<lb/>
　舊為雷所破重刻至再字體浸失其真則被焚者乃<lb/>
　臨川大字本而南城之石至今固無恙也金薤琳琅<lb/>
<pb n="KR2n0042_WYG_011-16a"/>
　作字大至方丈小至粟粒其位置精神不差豪髮然<lb/>
　後為盡如以此字與中興頌叅較當知予言為信<hi>姑</hi>
　<hi>溪集</hi>
　顔字小者最少惟此撫州仙壇記最為千古之尤物<lb/>
　自永叔以來六百餘祀膾炙人口鋒芒之内精神之<lb/>
　外一無减損此雖中得名喆為之䕶持引延然非其<lb/>
　光怪陸離太和洋冶自足以永於宇宙之間而不可<lb/>
　减似有神物為之守禁者亦不可得如此堅且久也<lb/>
<pb n="KR2n0042_WYG_011-16b"/>
　<hi>墨林快事</hi>
　撫州有魯公仙壇記字形大如指頂筆筆帯有𨽻意<lb/>
　魯公最得意書也不知何時毁壊世無見者余収此<lb/>
　本得之故恭順家宋以前榻楮墨精好最所秘惜至<lb/>
　行世蠅頭小書乃慶厯中人偽書載金石録而今舉<lb/>
　世奉為楷模誤矣杭州姜滙思有宋<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>大觀第九本<lb/>
　余家正少此乃持以換仙壇本去今所觀者乃忠義<lb/>
　堂本耳<hi>銷夏記</hi>
<pb n="KR2n0042_WYG_011-17a"/>
　徃見魯公所書麻姑壇記皆小字甲戌夏景陵吳既<lb/>
　間驥之子鼎彦來京師求作其父遺集序余麻姑壇<lb/>
　記大字末云奉議大夫建昌府知府梁伯達重建按<lb/>
　集古録䟦麻姑壇記云顔公忠義之節皎如日月其<lb/>
　為人尊嚴剛勁象其筆畫而不免惑於神仙之説謂<lb/>
　此書也别有小字麻姑壇記一䟦云右小字麻姑壇<lb/>
　記或疑非魯公書余家所藏顔書碑最多未嘗有小<lb/>
　字者惟干禄字書注最為小字而體法與此記不同<lb/>
<pb n="KR2n0042_WYG_011-17b"/>
　盖干禄注持重舒和此記遒峻𦂳結尤為精悍此所<lb/>
　以疑之也及把玩久之筆畫巨細皆有法度愈㸔愈<lb/>
　佳然後知非魯公不能書也陸務觀云魯公麻姑壇<lb/>
　記有大小二本盖用羊叔子峴山故事都元敬金薤<lb/>
　琳琅引栁待制道傳云麻姑壇碑小字楷法尤精𦂳<lb/>
　比聞舊石焚毁山中重刻無復筆意亦以小字為顔<lb/>
　書但謂石已不存非也吳文正云麻姑碑在吾鄉舊<lb/>
　為雷所破重刻至再浸失其真則被焚者乃臨川大<lb/>
<pb n="KR2n0042_WYG_011-18a"/>
　字本而南城之石至今固無恙也云云今大字本盖<lb/>
　臨川舊石燬後梁君重刻於建昌者草廬所謂浸失<lb/>
　其真者是也<hi>𢃄經堂集</hi>
　夫代與世移物隨時變居今鏡古匪蹟何稽石磴紅<lb/>
　泉靈運之風流尚在銀鈎鐡畫魯公之生氣猶存若<lb/>
　乃紀化仙都顯神丹於木石抽竒冊府寄藻思於縹<lb/>
　緗則所謂昔人已矣遺跡依依以故㸃綴陳蹤聼之<lb/>
　乗除大運俾千載而下意氣相感者得有攷焉<lb/>
<pb n="KR2n0042_WYG_011-18b"/>
　麻姑仙壇記魯公手書小楷并碑隂附刻褚河南虞<lb/>
　永興歐陽率更栁河東諸小楷俱稱神品不知何年<lb/>
　遺失山澗中謂好事者擕去宋景祐間一樵䜿偶于<lb/>
　山澗鋤得之斷其一角故曾子固詩云碑文老勢信<lb/>
　可愛碑石小缺誰能鐫後人毎珍之謂翻刻新本不<lb/>
　如也<hi>二條麻姑山丹霞洞天記</hi>
　撫州南城縣舊有顔魯公麻姑仙壇碑後分南城入<lb/>
　建昌碑隨入公廨聞為一守槖之歸而命俗工摹一<lb/>
<pb n="KR2n0042_WYG_011-19a"/>
　碑於郡今所相傳者是也余覽顔書小楷最為難得<lb/>
　而屢經摹仿失其故吾每用慨惜爰是廣訪宋<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>命<lb/>
　良工精刻函之邸中用存故事其碑陰衞夫人等書<lb/>
　一一並留不差毫髪臨池者尚鑒余之苦心哉益王<lb/>
　潢南道人題於遜學書院<lb/>
　仙都觀壇即蔡經故居王方平來會仙人麻姑之處<lb/>
　顔魯公記其事手書入刻往在京師見一舊本筆法<lb/>
　竒勁精采焕發公忠義大節披覽間畧具世尤珍之<lb/>
<pb n="KR2n0042_WYG_011-19b"/>
　當時購之不得後十餘年來守建昌此刻匣貯郡齋<lb/>
　啓視之石方廣盈尺中斷字多磨滅不可辨為之慨<lb/>
　然偶過近溪羅大㕘出所藏舊本㸃畫波發與京師<lb/>
　所見毫髪不差何異龍劒之合遂鐫之以傳郡之舊<lb/>
　跡碑陰有唐衞夫人褚河南虞永興歐陽率更薛稷<lb/>
　柳河東李北海諸小楷書家謂小楷難工右軍黃庭<lb/>
　經外絶少是數家之筆跡真可與公仙壇並傳者也<lb/>
　因倂刻之萬<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>乙酉六月一日雲間季膺書<lb/>
<pb n="KR2n0042_WYG_011-20a"/>
　是碑失去既久洪武初郡守新學宫見舊墨聖座東<lb/>
　偏爰委仙都道士立石殿隅今具在也正徳中山蹊<lb/>
　樵䜿於澗底拾出其碑版字跡猶無恙先君以其竒<lb/>
　遘輒珍襲一幅後碑入郡中漸就刓裂觀者毎為悵<lb/>
　怏兹郡公鴈山季先生將圖翻刻而莫獲善本暇日<lb/>
　過從姑山房肆覧遺墨得是冊色喜遂命工入石與<lb/>
　四方好古者共之嗚呼是碑相傳已歴千載中間隱<lb/>
　而忽現失而忽得裂而忽完若蛟龍幻化莫可方物<lb/>
<pb n="KR2n0042_WYG_011-20b"/>
　是固魯公之精英貫徹今古斯能如是然微我鴈山<lb/>
　先生亦孰與成之吾儕當知所以歸徳矣郡人羅汝<lb/>
　芳敬書<hi>已上三條益王重刻碑䟦</hi>
　金殿鎮昭回翰墨錦雲張風雷起魄真靈應千秋白<lb/>
　石磨無磷萬載忠誠貫日光屈曲龍蛇滄海桑田直<lb/>
　𣺌茫丹竈烟消遺址在古壇夜静月蒼蒼<hi>左逸士沺</hi>
　<hi>題</hi>
　顔碑刻於唐大厯六年魯公纂文紀山迹也石膩書<lb/>
<pb n="KR2n0042_WYG_011-21a"/>
　工良足珍重元季兵燹流落人間永樂初為薊州衛<lb/>
　知事郡人雷豫所得成化紀元其子泰獻於府遂什<lb/>
　襲藏之盖欲其可久也嗚呼公之節義感於人人<lb/>
　字書特其餘事耳猶不忍冺沒如是要亦古人思召<lb/>
　伯而愛甘棠之意同志君子彌致寳重毋令更流落<lb/>
　可也<hi>謝士元</hi>
　余所収大字仙壇記未必是原碑大都是銷夏記所<lb/>
　云忠義堂本也另見一本或是建昌重刻逺不及此<lb/>
<pb n="KR2n0042_WYG_011-21b"/>
　其小字者銷夏記據金石録直謂為偽書金薤琳琅<lb/>
　辯之最明無可疑其偽也余收得二本字法精妙<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>
　亦極工中有斷處殆原碑所<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>本致足寳惜余親家<lb/>
　范舒山侍御令南城時貽余一本盖萬厯初年所刻<lb/>
　余所藏二本實勝之范云重刻碑今亦不存<hi>光暎識</hi>
顔氏家廟碑<lb/>
　右顔魯公家廟碑石刻四面環轉在關中後廟燬宋<lb/>
　初有李延襲者語郡守移置之結法與東方畫像贊<lb/>
<pb n="KR2n0042_WYG_011-22a"/>
　相類而石獨完善少殘缺者覧之風稜秀出精彩注<lb/>
　射勁節直氣隱隱筆畫間吁可重也天寳間安氏蹴<lb/>
　天柱折而力扶之者郭尚父張睢陽平原與常山四<lb/>
　耳顔氏獨擅其二碑之所以重者寜獨書哉<hi>弇州山</hi>
　<hi>人稿</hi>
　此碑李陽氷篆額魯公譔并書石四面環轉製法精<lb/>
　工廟不知在何處後燬宋初有李延襲者語郡守移<lb/>
　置文廟此書結法與東方朔贊正同勁節直氣隱隱<lb/>
<pb n="KR2n0042_WYG_011-22b"/>
　筆畫間<hi>石墨鐫華</hi>
　古人云七世之廟可以觀徳魯公之先後何其輝映<lb/>
　也文學之優清貴之選人世可及忠烈之著褒䘏之<lb/>
　稠何可易得而况魯公以精忠大節之哲秉筆而叙<lb/>
　也休哉殆庶之貽與孔氏争光矣魯公此碑則洵洵<lb/>
　和雅不露鋒芒如章甫雝雝有聲容之儼焉其在賊<lb/>
　中題已像則又錚錚矯矯不可狎抑真與日月為昭<lb/>
　盖公之忠孝大關培植素厚故其出之胸中與取之<lb/>
<pb n="KR2n0042_WYG_011-23a"/>
　筆下逈然不同<hi>墨林快事</hi>
　碑在西安文廟文刻四面制作精工魯公忠孝植於<lb/>
　天性殫精竭力以書此碑而竒峭端嚴一生耿耿大<lb/>
　節已若顯質之先人矣<hi>銷夏記</hi>
郭氏家廟碑<lb/>
　唐贈太保郭敬之廟碑廣徳二年顔真卿纂并正書<lb/>
　<hi>古今法書苑</hi>
　碑今在陜西布政司乃汾陽父敬之廟碑文與書俱<lb/>
<pb n="KR2n0042_WYG_011-23b"/>
　出魯公手以一代偉人之家廟非得一代偉人之書<lb/>
　不足當之可稱古今二絶碑隂載汾陽兄弟九人皆<lb/>
　列大位不止史所傳㓜明一人也所載汾陽封拜亦<lb/>
　與史小異<hi>銷夏記</hi>
廣平郡文貞公碑<lb/>
　宋文貞公碑并碑側記皆顔魯公纂并書文貞墓在<lb/>
　沙河縣碑久埋沒土中近余友方思道作縣出之重<lb/>
　樹扵墓以<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>本見示金石録謂碑與新史不同者二<lb/>
<pb n="KR2n0042_WYG_011-24a"/>
　事又謂碑側記文貞逸事甚詳而新舊史皆無之<lb/>
　余家藏魯公文集中有此碑因得比較以補石本之<lb/>
　缺但其文時有小異如集本云建一言而天下倚平<lb/>
　碑一言作一陽集本云曾祖𢎞俊碑作𢎞峻集本云<lb/>
　嘗夢大鳥銜書吐公口中公吞之碑作大鳥銜書吐<lb/>
　公口中而咽之集本云欲優游自免碑自免作鄉<lb/>
　里集本云左右震竦碑左右作天后集本云敇使馳<lb/>
　救之碑救作赦集本云與執法通同碑作與執政通<lb/>
<pb n="KR2n0042_WYG_011-24b"/>
　問集本云𤣥宗將幸西蜀碑作中宗將幸西京集本<lb/>
　云公盛氣詰之碑氣作色集本云東宫有大功宗廟<lb/>
　社稷主也安得異議碑作春宫有大功主安得異<lb/>
　議集本云駕幸洛陽碑作駕達東都集本云馳道險<lb/>
　隘行不得前碑作馳道隘稽車騎不得前集本云以<lb/>
　臣免之碑臣字下有言字集本云毋寵子愛碑作毋<lb/>
　寵子異集本云敇公按覆碑無敇字集本云置之座<lb/>
　右碑之作諸集本云仲冬十九日碑作十有九日集<lb/>
<pb n="KR2n0042_WYG_011-25a"/>
　本云喪葬官供碑喪作噐集本云戊寅嵗五月碑無<lb/>
　嵗字集本云叨太僕之下烈碑烈作列集本云義形<lb/>
　言色碑言作顔集本云既遷鄴城碑遷作還集本云<lb/>
　汗洽流漿碑流作如其不同者又如此此則趙氏之<lb/>
　所未及也<hi>金薤琳琅</hi>
　余始有碑側記又後一嵗乃得碑文頗剥蝕其行筆<lb/>
　與記全異碑辭内稱公雅善戯謔不常矜荘凡所詼<lb/>
　諧人輒疏取昔人見公賦梅花以銕心石腸為怪故<lb/>
<pb n="KR2n0042_WYG_011-25b"/>
　不足怪也非所望於蕭傅亦是一証太史公讀張文<lb/>
　成事而疑其偉然丈夫乃如好女子世固有不可曉<lb/>
　者<lb/>
　宋文貞公神道碑側記顔魯公纂書石刻沙河二公<lb/>
　剛勁大節相埒書亦稱是真足三絶第其筆以取勢<lb/>
　為主微類徐吏部而力過之不免奔驥渴猊眉山實<lb/>
　得此法作擘<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>書愈增怪偉黄豫章獨印賞以為瘞<lb/>
　鶴銘之流亞噫惟其似之是以嗜之然耶<hi>二條弇州</hi>
<pb n="KR2n0042_WYG_011-26a"/>
　<hi>山人稿</hi>
　此碑書法方整中帯有虗和視他書稍異尤為可寳<lb/>
　余以崇禎己夘於役河南親至碑下見石雖漸泐然<lb/>
　規畫尚可撫摹<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>一紙置輿中共晨夕者經年<hi>銷夏</hi>
　<hi>記</hi>
　錐沙三喻皆喻藏鋒不知出鋒亦有之因出鋒之遒<lb/>
　故成藏鋒之渾此碑是也東坡偃筆雖形類顔失在<lb/>
　用筆矣其學王僧䖍亦然<hi>容臺續集䟦仿宋廣平碑</hi>
<pb n="KR2n0042_WYG_011-26b"/>
　<hi>側帖</hi>
　右廣平文貞公碑顔魯公書在今沙河縣之東北康<lb/>
　陵丁丑之年太末方思道為沙河令碑已斷沒出之<lb/>
　土中鎔二百斤銕貫而續之今方公所為修復封樹<lb/>
　皆無存矣惟此碑屹立於風霜烈日之中恐亦不能<lb/>
　久也歐陽文忠公以謂魯公真跡今世在者得其零<lb/>
　落之餘猶足以為寳今此碑剥蝕猶少况以廣平之<lb/>
　重使歐公得之其為珍賞當倍他書矣<hi>歸太僕集</hi>
<pb n="KR2n0042_WYG_011-27a"/>
千福寺多寳塔碑<lb/>
　右千福寺多寳塔碑岑勛纂顔真卿正書顔公之書<lb/>
　多矣惟此碑盛傳人間歐陽公作集古録䟦尾而此<lb/>
　獨見遺惟趙氏金石録有之謂多寳塔者僧楚金所<lb/>
　造楚金嘗冩法華經千餘部寘塔中趙氏復謂於七<lb/>
　大夫家數見之則楚金之書至宋猶有存者<hi>金薤琳</hi>
　<hi>琅</hi>
　魯公正書惟此碑最著以其字比諸碑稍小便於展<lb/>
<pb n="KR2n0042_WYG_011-27b"/>
　玩耳而結法視東方朔贊家廟碑似覺少遜王元美<lb/>
　曰貴在藏鋒小逺大雅不無佐史之恨信然碑舊在<lb/>
　興平千福寺不知何時移立西安府學中<hi>石墨鐫華</hi>
　魯公書多寳佛塔最窘束而世人最喜如杜少陵詩<lb/>
　佳處滿卷而學者徒取其硬澁此殆曹子建所謂蘭<lb/>
　茝生香人之所嗜而海畔有逐臭之夫者也嗟嗟世<lb/>
　人若不具隻眼而隨人語言以評古書又曷足以言<lb/>
　心賞耶<hi>蒼潤軒帖䟦</hi>
<pb n="KR2n0042_WYG_011-28a"/>
　魯公之石布滿天下或滅或闕而琅琅千古惟此碑<lb/>
　最永釋氏所云不可思議豈此碑固將與蓮經共無<lb/>
　極已耶此書最謹嚴雖少似拘束而天全神活自得<lb/>
　之趣盎然欲流固是平原之傑作可自為宇宙間一<lb/>
　物無借竺乾也<hi>墨林快事</hi>
　<lb/>
　<lb/>
　<lb/>
<pb n="KR2n0042_WYG_011-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金石文考畧卷十一<lb/>
</p>
<p>
</p>
  </div>
</body>
</text>
</TEI>
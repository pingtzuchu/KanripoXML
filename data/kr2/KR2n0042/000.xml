<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金石文考畧</head>
    <p>
<pb n="KR2n0042_WYG_000-1a"/>
欽定四庫全書　　　　　史部十四<lb/>
　金石文考畧　　　　　　目錄類二<hi>金石之屬</hi>
　　提要<lb/>
　　　　<hi>臣</hi>等謹案金石文考畧十六卷<lb/>
　　　國朝李光暎撰光暎字子中嘉興人嘉興之收<lb/>
　　　　藏金石者前有曹溶古林金石表後有朱彞<lb/>
　　　　尊吉金貞石志彞尊所藏金石刻又歸於光<lb/>
　　　　暎光暎遂裒輯所得集諸家之論而為此書<lb/>
<pb n="KR2n0042_WYG_000-1b"/>
　　　　前有雍正七年金介復序稱其不減曹氏古<lb/>
　　　　林之富然古林金石表間有參差矛盾且無<lb/>
　　　　論説不及此書之有條理至吉金貞石志未<lb/>
　　　　見傳帙疑彞尊當日本未成書而此書内乃<lb/>
　　　　有引吉金貞石志一條則或存其殘稿之什<lb/>
　　　　一未可知也所採諸家集録金石之書凡四<lb/>
　　　　十種文集地志説部之書又六十種可謂勤<lb/>
　　　　且博矣惟於濟寧諸碑不引張弨釋文於天<lb/>
<pb n="KR2n0042_WYG_000-2a"/>
　　　　發神䜟碑不引周在浚釋文於蘭亭序不引<lb/>
　　　　俞松續考是為漏畧耳自昔著錄金石之家<lb/>
　　　　皆自據見聞為之評説惟宋陳思寳刻叢編<lb/>
　　　　一書則雜取諸道金石録復齋碑錄諸書薈<lb/>
　　　　稡而為之是書亦同此式每條下各注所出<lb/>
　　　　之書間有光暎自識者什一而已金石著録<lb/>
　　　　之富無過歐陽趙洪三家而是書於𨽻釋所<lb/>
　　　　引不及十之一於集古金石二錄所引亦不<lb/>
<pb n="KR2n0042_WYG_000-2b"/>
　　　　甚詳至𨽻續暨婁機漢𨽻字原則皆未之及<lb/>
　　　　葢諸書以攷證史事為長而是書則以品評<lb/>
　　　　書跡為主故於漢𨽻則宗鄭簠之評於唐碑<lb/>
　　　　則取趙崡之論雖同一著錄金石而著書之<lb/>
　　　　宗㫖則固區以别矣乾隆四十三年七月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2n0042_WYG_000-3a"/>
金石文攷畧原序<lb/>
七情欲居其一人所不能無而足以為累者也然非必<lb/>
為累也視所欲何如耳觀妙主人李子子中一切聲色<lb/>
貨利澹然皆無所欲獨於書籍及名流筆墨遺跡與夫<lb/>
金石文字自謂平生之欲存焉計積累所収碑刻搨本<lb/>
視曹氏古林金石表不減其數可謂富矣好手裝潢時<lb/>
出把玩乃偕其姊夫王子典在博采諸家之論録之以<lb/>
互證其然否間附已說於其後成書一十六卷可謂勤<lb/>
<pb n="KR2n0042_WYG_000-3b"/>
矣自非甚有欲於此悉能搜羅之富而攷訂之勤如是<lb/>
夫人各有欲欲在彼聲色貨利則志氣日以昏欲不在<lb/>
彼而在此則志氣日以清此觀妙主人之所以能觀其<lb/>
妙也老子云常無欲以觀其妙茲則有欲以觀其妙不<lb/>
亦與道徳之㫖可相㕘也與雍正七年歳次屠維作噩<lb/>
十月朔同里心齋老人金介復題<lb/>
</p>
<p>
</p>
  </div>
</body>
</text>
</TEI>
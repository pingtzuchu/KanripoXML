<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金石文考畧卷十六</head> <lb/>
    <p>
<pb n="KR2n0042_WYG_016-1a"/>
欽定四庫全書<lb/>
　金石文考畧卷十六<lb/>
　　　　　　　　　　　　　嘉興李光暎撰<lb/>
趙文敏崇國寺演公碑銘<lb/>
　松雪之字多為釋道二教者大抵一奉勅所譔也其<lb/>
　有扶植正義者為上其闡揚各宗者次之若鋪張寵<lb/>
　遇以惑盲俗者斯下矣兹其叙宗演事則能推重毗<lb/>
　尼並佛所以立毗尼之意及演所以即毗尼為上乗<lb/>
<pb n="KR2n0042_WYG_016-1b"/>
　之功詳哉其言深哉其㫖矣盖自禅説横潰而人苦<lb/>
　律為拘也乆矣其究令人晃洋而無所歸恣肆而無<lb/>
　所守勿論世有孟子必為洪水猛獸憂即佛復生亦<lb/>
　必為藥乂羅刹慮公推而分之又引而合之盖既能<lb/>
　闡揚戒宗以顯申牟尼之法又能救抑禅説以隂留<lb/>
　牟尼黙合吾道之正於諸文中最為近理<hi>墨林快事</hi>
平江北禅大慈講寺大通閣記<lb/>
　至大戊申之眀年　趙孟頫譔并書<lb/>
<pb n="KR2n0042_WYG_016-2a"/>
　仙人稱五通所不能通者出輪迴之外耳佛法則六<lb/>
　通矣亦有不能通者能化有縁不能化無縁也此云<lb/>
　大通則一切皆圎滿矣按法華經佛與阿彌陀佛俱<lb/>
　為大通智勝如来法王子無央刼以来今始成佛閣<lb/>
　所以名大通歟文敏書此記遒勁匀整肉不隐骨晚<lb/>
　年最妙筆佛地位書也元人䟦至三十餘皆具八法<lb/>
　盖其時多能書而又好事非今人所可及也<hi>弇州山人稿</hi>
真人張留孫碑銘<lb/>
<pb n="KR2n0042_WYG_016-2b"/>
　碑為集賢修譔虞集纂學士承㫖趙孟頫書盖序真<lb/>
　人張留孫𤣥教之所由始自張聞詩而下及其徒陳<lb/>
　義髙凡八人皆贈真人留孫位已至開府而其孫呉<lb/>
　全節亦階特進元之名器濫觴至此哉且虞公修譔<lb/>
　集賢而留孫實知院事其文與書雖美不足論也<hi>弇</hi>
　<hi>州山人稿</hi>
張真人留孫畫像賛<lb/>
　張道士像賛亦文敏奉勅書字形比碑稍小而更勁<lb/>
<pb n="KR2n0042_WYG_016-3a"/>
　逸<hi>蒼潤軒帖䟦</hi>
　此等題極難措手松雪不阿不離既不張其術又不<lb/>
　沒其長恰合時宜自成家數直屢經鑪錘非泛泛苟<lb/>
　作者比且字既閒雅恬適又不似奉上帝為時貴人<lb/>
　書者况呉真人全節題後更為合作在松雪諸道家<lb/>
　碑中最稱白眉每一披覽亦足以見元主延才之廣<lb/>
　即異教之中亦有能助清平之治者也<hi>墨林快事</hi>
張真人上卿碑銘<hi>并序</hi>
<pb n="KR2n0042_WYG_016-3b"/>
　天<hi>闕</hi>二年　趙孟頫奉勅譔并書丹篆額<lb/>
　松雪公字率多應詔書而其為張上卿者亦不一然<lb/>
　字之侈而得意之最勝者惟此碑為尤始末三千字<lb/>
　偹極楷則無一筆縦放而無一筆不生動流利可云<lb/>
　滿志矣即公極慮以體君之心然二君子之相知契<lb/>
　亦可以觀焉真人以黄冠乗時遇主位極人臣而能<lb/>
　服一時百世之口不致疑君之受惑而臣之倖寵者<lb/>
　豈不以公之文有以摹其一味至誠不事矯誣之美<lb/>
<pb n="KR2n0042_WYG_016-4a"/>
　於不可冺滅乎則吾世有聞人不亦大可願也耶<hi>墨</hi>
　<hi>林快事</hi>
勅賜伊川書院碑<lb/>
　延祐三年　薛左諒奉勅纂　趙孟頫奉勑書<lb/>
大報國圜通寺記<lb/>
　趙孟頫纂并書<lb/>
蔚州楊氏先塋碑銘<lb/>
　至治元年　趙孟頫為文并書篆<lb/>
<pb n="KR2n0042_WYG_016-4b"/>
乾眀廣福寺重建觀音殿記<lb/>
　延祐七年　趙孟頫譔并書<lb/>
吕梁廟碑<lb/>
　趙孟頫為文并書<lb/>
江東宣慰使珊竹公神道碑銘<hi>并序</hi>
　姚燧纂趙孟頫書并篆額<lb/>
松江寶雲寺記<lb/>
　至大元年　牟巘譔　趙孟頫書<lb/>
<pb n="KR2n0042_WYG_016-5a"/>
　子昂亭林碑其真跡曾黏村民屋壁上王野賔買得<lb/>
　之以轉售項氏<hi>陳眉公書畫史</hi>
涇縣尹承務蘓公政績記<lb/>
　至治二年　梅震記　趙孟頫書　劉有慶篆額<lb/>
上天眷命聖㫖<lb/>
　大徳十一年　趙子昻書<lb/>
番君廟碑<lb/>
　此承㫖暮年筆亦覺老勁而不及孫公碑畨君者長<lb/>
<pb n="KR2n0042_WYG_016-5b"/>
　沙王呉芮也無大功徳而二千年後尚祀不絶何也<lb/>
　<hi>石墨鐫華</hi>
　此呉興行書微傷於肥世人學書者咸知有番君廟<lb/>
　本猶學顔書者咸知有多寶墖也<hi>蒼潤軒帖䟦</hi>
　畨君廟者祀畨陽令呉芮也令當秦末漢初有功於<lb/>
　民世世祀之廟始於范文正公至此重新之文敏書<lb/>
　翩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>欲仙可珍也<hi>銷夏記</hi>
　番君廟碑者祀故長沙文王呉芮也芮以故番令不<lb/>
<pb n="KR2n0042_WYG_016-6a"/>
　能為秦死而従亂特以寛厚得物情能取國於虣項<lb/>
　保爵於猜劉歴數代而卒以善絶垂二千年而人祀<lb/>
　之有加不亦幸哉碑為元學士眀善文趙承㫖孟頫<lb/>
　書皆暮年筆故老勁而書尤可喜也<hi>弇州山人稿</hi>
嘉興路資聖禅寺修造長生局記<lb/>
　至治元年　趙孟頫書并篆題<lb/>
蕭山縣學重建大成殿記<lb/>
　大徳三年　張伯淳纂　趙孟頫書　賈仁篆額<lb/>
<pb n="KR2n0042_WYG_016-6b"/>
居竹記<lb/>
　大徳二年　趙孟頫書<lb/>
嘉興重修儒學記<lb/>
　大徳<hi>闕</hi>年　牟巘譔　趙孟頫書并篆額<lb/>
英烈廟新殿記<lb/>
　至元再元之四年　汪澤民為文　趙孟頫書　台<lb/>
　哈布哈篆額<lb/>
常熟知州盧侯生祠記<lb/>
<pb n="KR2n0042_WYG_016-7a"/>
　至大二年　周馳譔　趙孟頫書<lb/>
義廪記<lb/>
　大徳八年　曾鋼纂　趙孟頫書<lb/>
重建留珠蘭若記<lb/>
　至大改元嵗在戊申　洪喬祖譔　趙孟頫書<lb/>
乾元萬夀永福禅寺之碑<lb/>
　延祐六年　<hi>原闕</hi>撰　趙孟頫書<lb/>
崇聖宫碑<lb/>
<pb n="KR2n0042_WYG_016-7b"/>
　至元二年　元眀善譔　趙孟頫書<lb/>
大龍興寺祝延聖主本命長生之碑<lb/>
　延祐四年　王思㢘纂　趙孟頫書<lb/>
長興州修建東岳行宫記<lb/>
　延祐改元　孟淳撰　趙孟頫書<lb/>
處州萬象山崇福寺記<lb/>
　萬象山趙書寺記為處州之文獻余得収羅以歸乃<lb/>
　其寺建於元季作於帝師非有古跡名勝之遺可以<lb/>
<pb n="KR2n0042_WYG_016-8a"/>
　仰余顧其山川囬伏之竒實如記所指陳况本公問<lb/>
　學淵博其發揚釋理及學釋之覺路皆自身歴心得<lb/>
　以来非従耳趨口者比松雪行篆雖未為得意之作<lb/>
　然出自㳺戯殊無常日束縛惡態亦與川光文熖相<lb/>
　發俱可録也<hi>墨林快事</hi>
佑聖觀碑<lb/>
　王元美謂此書規摹北海余得一帋一字不損而肥<lb/>
　緩殊之筋骨摹本耶聊存之以俟知者<hi>石墨鐫華</hi>
<pb n="KR2n0042_WYG_016-8b"/>
裕公和尚道行碑<lb/>
　福裕無他異行至贈儀同三司元俗乃爾承㫖書不<lb/>
　甚如意圎熟有之而姿態不足亦不及孫徳彧御服<lb/>
　二碑<hi>石墨鐫華</hi>
　此為程鉅夫文松雪公書字微肥殊有李北海筆意<lb/>
　<hi>蒼潤軒帖䟦</hi>
　松雪之書長於藴藉以萬丈之光萬斛之力畢蔵於<lb/>
　規矩簡淡中是以筆尖利而不俗態斐舋而不穉其<lb/>
<pb n="KR2n0042_WYG_016-9a"/>
　為此碑則鋒頴四射變化百出惟恐竒之不外見固<lb/>
　是書之一法然亦發揚盛矣其長處遂與北海争長<lb/>
　而其弊處遂浸浸乎凝式即之之靡此亦百代筆硯<lb/>
　得失之林也公即不慮及此奈一再傳當於何處立<lb/>
　脚<hi>墨林快事</hi>
　裕公少林僧也元人贈大司空開府儀同三司追封<lb/>
　晉國公宜當日仁虞院司鷹者皆帶中書銜也碑為<lb/>
　程鉅夫文趙孟頫書稍不及他碑或模刻者不及茅<lb/>
<pb n="KR2n0042_WYG_016-9b"/>
　紹之耳<hi>銷夏記</hi>
　右裕公碑程鉅夫奉勑纂趙孟頫奉勑書在少林寺<lb/>
　按文敏書法為元朝第一此碑奉勅書不當假手乃<lb/>
　覺肥愞少風力何耶然筆自有致<hi>嵩陽石刻記</hi>
證道蔵真説<lb/>
　趙松雪書有穆文𦙍䟦<lb/>
泗州普昭寺靈瑞墖記<lb/>
　泗州聖墖之靈於宇内昭昭矣此松雪所書元賜名<lb/>
<pb n="KR2n0042_WYG_016-10a"/>
　而紀之石者字視他刻更大而精神矩度亦越尋常<lb/>
　直一北海上下而時復過之真如風大飈赫天地洞赤<lb/>
　而聖墖飛行於海山波湍中又如金碧晃日鈴鐸呼<lb/>
　風而金象苔龕閃爍揺曳趙書之最有致者僧伽木<lb/>
　乂固合消此寶章也覽此心馳於圍繞矣<hi>墨林快事</hi>
臨濟正宗禅師墖銘<lb/>
　右濟禅師墖銘誾禅師譔二僧皆南渡後法門龍象<lb/>
　也毋論其文辭工拙要之是本色語耳趙文敏既夙<lb/>
<pb n="KR2n0042_WYG_016-10b"/>
　精臨池詣極八法而又服膺西来深入三昧故其所<lb/>
　書視他跡尤妙盖本右軍骨調以大令肉即北海跳<lb/>
　踉不露一筆也千八百驪珠入我槖中月来賣文錢<lb/>
　為之一洗恐兒軰厭不能浮大白快賞之第以一瓣<lb/>
　香展供耳<hi>弇州山人稿</hi>
孫公道行之碑<lb/>
　元統三年　文原纂　趙孟頫書　趙世延篆額<lb/>
　此松雪公書雖出北海而加以婉媚所可取者生宋<lb/>
<pb n="KR2n0042_WYG_016-11a"/>
　四家之後能一變其傾欹筆耳以方北海北海瘦而<lb/>
　勁拙於藏鋒承㫖肥而緩巧於取態而元美謂姿韻<lb/>
　溢出於波拂間盖能用大令指於北海腕者其然乎<lb/>
　它日又曰承㫖可出宋人上比之唐人尚隔一舍此<lb/>
　則定論也<hi>石墨鐫華</hi>
　趙文敏書道行碑更覺圎秀王元美云姿韻逸出於<lb/>
　波拂間盖能用大令指於北海腕者信然<hi>銷夏記</hi>
御服碑<lb/>
<pb n="KR2n0042_WYG_016-11b"/>
　此碑亦婉媚大都如前碑而稍遜其圎逸御服者元<lb/>
　成宗感異夣而以賜孫徳彧於萬夀宫者也今尚在<lb/>
　道士所時出觀之誤為王喆衣者非<hi>石墨鐫華</hi>
　元成宗感異夣致御服於終南之萬夀宫趙彦政世<lb/>
　延記之集賢孟頫書之集賢此書乃承制又中年以<lb/>
　後筆當最妙而出入北海有不勝其婉媚者何也<hi>弇</hi>
　<hi>州山人稿</hi>
清河郡伯張公墓碑銘<hi>有序</hi>
<pb n="KR2n0042_WYG_016-12a"/>
　延祐二年　元眀善譔　趙孟頫書　王毅篆額<lb/>
大興路𢎞教大師道行碑<lb/>
　大徳十一年　趙孟頫纂并書篆<lb/>
前赤壁賦<lb/>
　周莱峯翻刻有䟦䟦末云嘉靖丁巳糓旦黄岡令南<lb/>
　滁孟津謹識<lb/>
　松雪所書前赤壁賦此外又有二刻一有汝陽趙賢<lb/>
　䟦<lb/>
<pb n="KR2n0042_WYG_016-12b"/>
大書前赤壁賦<lb/>
　此石刻之淮藩字大易摹鐫法頗不失格而松雪之<lb/>
　書亦大鬯全無他字攣卷之弊盖其得意之作<hi>墨林快事</hi>
後赤壁賦<lb/>
　後有䟦云黄之赤壁稱名寰宇以蘓長公遊傳有二<lb/>
　賦故也撫臺汝陽趙公既以松雪所書前賦摹刻山<lb/>
　石矣而後賦尚缺余因憶檇李項氏藏有松雪真跡<lb/>
　走伻借摹之刻補焉同寅熊君㺾宋君崇獻周君世<lb/>
<pb n="KR2n0042_WYG_016-13a"/>
　澤李君好問咸快二賦之完俾余識之以永傳於後<lb/>
　祀時萬厯四年春三月朔上海潘允哲題<lb/>
枯樹賦<lb/>
　有枯樹圗有褚河南書劉辰翁䟦後則趙臨褚書白<lb/>
　珽龔繡二䟦<lb/>
　趙文敏臨褚河南枯樹賦師其意不踐其跡圎秀温<lb/>
　潤即河南見之亦當心折乃周公瑕鉤摹者宜非常<lb/>
　刻所能及也<hi>銷夏記</hi>
<pb n="KR2n0042_WYG_016-13b"/>
　褚河南枯樹賦為武延秀差作二王屏風脚歐虞之<lb/>
　跡不與焉其在當時珍貴可知趙呉興更取二王結<lb/>
　法臨之茂宻秀潤視真跡不知孰叩山隂堂室耳畫<lb/>
　樹全得籕法真吾山房中二絶也<lb/>
　昔人謂臨書如雙雕摩天各極飛動之勢余得褚河南<lb/>
　南䨇鈎真跡與此卷對之雖形模大小不甚異而中<lb/>
　間行筆絶不同褚妙在取態趙貴主蔵鋒褚風韻遒<lb/>
　逸飛動真所謂謝夫人有林下風氣趙則結搆精宻<lb/>
<pb n="KR2n0042_WYG_016-14a"/>
　肉骨匀和顧家婦清心玉映自是閨房之秀若買褚<lb/>
　得趙當亦不失所望矣<hi>二條弇州山人稿</hi>
七觀帖<lb/>
　文敏楷書極多而七觀獨著其用筆最重有大令十<lb/>
　三行之骨<hi>墨林快事</hi>
　余曩嵗見横涇顧師蓄此帙毎向余言松雪是書不<lb/>
　拘學黄庭而字字畫畫皆自黄庭而出此乃真善學<lb/>
　黄庭者<hi>蒼潤軒帖䟦</hi>
<pb n="KR2n0042_WYG_016-14b"/>
　七觀帖元袁文清公所作以贈程文憲公致仕南歸<lb/>
　而趙文敏公之所書也余家有公小楷帖如黄庭樂<lb/>
　毅皆臨古人書獨此帖出公自然之趣惜紙墨未甚<lb/>
　佳耳此刻今在四眀余得之陳孟顒秀才<lb/>
　佘多得七觀帖獨此本紙墨差勝彭百錬浙東還所<lb/>
　恵者<lb/>
　程文憲之歸袁文清之文趙文敏之書皆所謂得意<lb/>
　者也而具於斯盛哉所惜當時刻手不及耳余所得<lb/>
<pb n="KR2n0042_WYG_016-15a"/>
　者獨此本差明白葢鄞士吳友麟所惠者<hi>三條東里續集</hi>
臨智永真草千字文<lb/>
　有元明善危素二䟦<lb/>
　書法甚難有得於天資有得於學力天資高學力到<lb/>
　未有不精奥而神化者也趙松雪書筆既流利學亦<lb/>
　淵深觀其書得心應手㑹意成文楷法深得洛神賦而攬<lb/>
　其標行書詣聖敎序而入其室至於草書飽十七帖<lb/>
　而變其形可謂書之兼學力天資精奥神化而不可<lb/>
<pb n="KR2n0042_WYG_016-15b"/>
　及矣此種千文又非平日率意之書若以鉄門限相<lb/>
　並較之雖永師復作不能為之髙下矣虞集識<hi>道園學古集</hi>
　古今人書千文甚多如趙公此卷尤秀潤可貴者按<lb/>
　方正學䟦語宋舍人仲珩書評以此為公中年得意<lb/>
　書仲珩為國初書家第一手其言如此豈特他人言<lb/>
　哉<hi>匏翁家藏集</hi>
項刻千字文<lb/>
　周興嗣千文便於小學善書者恒寫一本獨智永<lb/>
<pb n="KR2n0042_WYG_016-16a"/>
　曾書八百本散在江南而吳興趙王孫亦屢書之延<lb/>
　祐三年四月有㫖趙子昂寫來千文一十七卷發秘<lb/>
　書監装背收拾此或一十七卷之一也吾郷項子亰<lb/>
　家刻石今歸於余<hi>曝書亭集</hi>
蘭州千字文<lb/>
　有班惟志䟦又有題云海岱劉貞時同鑑賞<lb/>
小楷千字文<lb/>
天冠山詩<lb/>
<pb n="KR2n0042_WYG_016-16b"/>
　有松雪自䟦　文徴明䟦　鄧霖䟦　又題䢴江周<lb/>
　錞觀<lb/>
白雪齋帖<lb/>
　大德二年　趙孟頫書　有孟淳䟦<lb/>
雪賦<lb/>
　大德二年日短至寫於班彦功<lb/>
臨右軍道德經<lb/>
　山隂楊耕夫賓為余作字一幅云王㑹稽書道德經<lb/>
<pb n="KR2n0042_WYG_016-17a"/>
　不傳傳者唯趙文敏墨池堂本嫌其肉多於骨近見<lb/>
　終南山說經臺本字稍大方嚴類舊館記在趙本上<lb/>
　余初得墨池堂本嗣又得一本不知是説經臺本否<lb/>
　字不見稍大而方嚴則有之<hi>光暎識</hi>
為定慧師作法語<lb/>
　延祐元年　正書大字有松雪自䟦<lb/>
小楷過秦論<lb/>
　至元辛夘八月晦日書後有鮮于樞郭天錫盧克柔<lb/>
<pb n="KR2n0042_WYG_016-17b"/>
　李衎姚式張謙張嗣真仇逺錢良右陸輔之虞集宋<lb/>
　旡劉致李瓉倪瓉姚安道<hi>闕</hi>立李衍周兆龍諸題䟦<lb/>
松雪文賦<lb/>
　文賦為子昂其跡無疑乃其中多有可商處真書有<lb/>
　癡筆行書有俗氣不害其佳亦不必其癡俗也惟臨<lb/>
　之最難似其癡俗則益之醜不似其佳而驟改其病<lb/>
　又益之醜董宗伯所云初欲離而去之後乃就之非<lb/>
　虛也宗伯天分高離而去之者其本懐就之者業已<lb/>
<pb n="KR2n0042_WYG_016-18a"/>
　臨之不得不俯耳然臨書之法尤當得其佳者其病<lb/>
　隨筆改之佳者既為我有則縱有改處是本其佳者<lb/>
　生出烏有不似本人自改者<hi>墨林快事</hi>
　趙子昂書文賦精工之極如花月松風娟娟濯濯披<lb/>
　襟留連不能自己<hi>弇州山人稿</hi>
　右晉陸士衡文賦元趙文敏公子昂為其友楊仲𢎞<lb/>
　所書士衡年二十作此賦呉亡因杜門積學太康末<lb/>
　晉徴為郎中令成都王兵敗被害子昂宋昌陵後寓<lb/>
<pb n="KR2n0042_WYG_016-18b"/>
　家湖州元初程鉅夫薦為集賢學士延祐三年仁廟<lb/>
　超拜翰林承㫖階榮禄大夫六年己未得請歸老仲<lb/>
　𢎞名載宋楊文公裔孫登進士第授浮梁州同知七<lb/>
　年正月遷寧國推官歸杭省墓道謁子昂霅上書此<lb/>
　子昂人品甚高書法晉人元初克變晚宋詩體上接<lb/>
　於唐始乎公也繼以仲𢎞二公名重一時此賦晚年<lb/>
　合作尤為世寳襄城伯李公世濟忠孝功載彛鼎以<lb/>
　此卷求題余考士衡之歿距今千有一百五十載而子<lb/>
<pb n="KR2n0042_WYG_016-19a"/>
　昂仲𢎞下世亦已一百又十年矣海桑遷變匪一然<lb/>
　遺文賸墨流傳至今三君子之名耿耿在人耳目孰<lb/>
　謂詞翰非不朽之事又况立德立功立言之在天壤<lb/>
　間者乎有志者其可不自勉朂而甘同草木之泯滅<lb/>
　乎余重襄城公之請因書梗槩後之覽者亦將有感<lb/>
　斯言也宣德十年乙夘正月中順大夫都察院右僉<lb/>
　都御史海虞吳訥書<hi>續書畫題䟦記</hi>
　容臺集云吾郡普照寺士衡宅也勝國時有碧溪上<lb/>
<pb n="KR2n0042_WYG_016-19b"/>
　人與趙子昂遊得其所書文賦特為精妙牟巘任士<lb/>
　林諸君子皆為題詠不知何時流落好事家後為項<lb/>
　子亰所摹刻以較真跡無復遺恨此刻故董尚書所<lb/>
　稱賞也今在吾里朱氏潜采堂<hi>光暎識</hi>
　<lb/>
　<lb/>
　<lb/>
　金石文考畧卷十六<lb/>
</p>
<p>
</p>
  </div>
</body>
</text>
</TEI>
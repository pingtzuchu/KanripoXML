<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_097-1a"/>
欽定四庫全書<lb/>
欽定續通典卷九十七<lb/>
　兵<lb/>
　　示弱<lb/>
唐太宗曰守示以不足敵必來攻是敵不知其所攻也<lb/>
攻示以有餘敵必自守是敵不知其所守也又魏博田<lb/>
悦兵圍邢州身攻臨洺築重城絶内外緩邢將李洪臨<lb/>
洺將張伾固守詔馬燧與李抱真李晟合軍救之燧出<lb/>
<pb n="KR2m0016_WYG_097-1b"/>
<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>口未過險移書抵悦示好悦以燧畏已大喜既次邯<lb/>
鄲悦使至燧皆斬之遣兵破其支軍又袁滋討吴元濟<lb/>
至唐州元濟圍其新興柵滋卑辭以請之元濟由是不<lb/>
復以滋為意朝廷知之貶滋撫州刺史以李愬代之愬<lb/>
至唐州知士卒憚戰謂之曰天子知愬柔弱故使拊循<lb/>
爾曹至於戰攻進取非吾事也衆信而安之愬親行視<lb/>
士卒不事威嚴或以軍政不肅為言愬曰吾非不知也<lb/>
袁尚書専以恩惠懷賊賊易之聞吾至必増備吾故示<lb/>
<pb n="KR2m0016_WYG_097-2a"/>
之以不肅彼必以吾為弱而懈惰然後可圖也淮西人<lb/>
輕愬不為備愬遂謀襲蔡州<lb/>
五代梁朱友謙以河中同州降晉梁遣劉鄩攻同州友<lb/>
謙求救乃遣符存審與李嗣昭救之河中兵少而弱梁<lb/>
人素易之且不虞晉軍之速至也存審選精騎二百雜<lb/>
河中兵出擊鄩壘陽敗而走鄩兵追之晉騎反擊獲其<lb/>
騎兵五十梁人知其晉軍也皆大驚然河中糧少而新<lb/>
降人心頗持兩端晉軍屯朝邑諸將皆欲速戰存審曰<lb/>
<pb n="KR2m0016_WYG_097-2b"/>
使梁軍知吾利於速戰則將夾渭而營斷我餉道以持<lb/>
乆困我則我進退不可敗之道也不若按兵示弱伺隙<lb/>
出竒可以取勝嗣昭從之居旬日望氣者言有黒氣狀<lb/>
如鬭雞存審曰可以一戰矣乃進軍擊鄩大敗之<lb/>
宋苖傅劉正彦反韓世忠率兵討之至秀州稱病不行<lb/>
治器械傅等始懼初傅正彦聞世忠來檄其兵屯江隂<lb/>
世忠以好語報之且言所部零殘欲赴行在傅等大喜<lb/>
許之時世忠妻梁氏及子亮為傅所質防守嚴宻於是<lb/>
<pb n="KR2m0016_WYG_097-3a"/>
朱勝非紿傅遣之梁氏疾驅出城㑹世忠於秀州世忠<lb/>
知其謀進兵益急擒賊伏誅<lb/>
明李文忠𢷬應昌令士卒各持二十日糧兼程進與敵<lb/>
遇力戰走之追至瀚海敵至益衆乃據險為營示以單<lb/>
弱敵疑有伏遁去<lb/>
　　示怯<lb/>
五代梁太祖遣子友寧攻青州王師範乞兵於楊行宻<lb/>
行宻遣其將王茂章以步騎七千救之茂章與友寧戰<lb/>
<pb n="KR2m0016_WYG_097-3b"/>
大敗之遂斬友寧以其首報行宻是時梁太祖方攻鄆<lb/>
州聞友寧死以兵二十萬倍道而至茂章閉壘示怯伺<lb/>
梁兵怠毁柵而出驅馳疾戰戰酣退坐召諸將飲酒已<lb/>
而復戰太祖登髙望見之得青州降人問飲酒者為誰<lb/>
曰王茂章也太祖歎曰使吾得此人為將天下不足平<lb/>
也<lb/>
宋狄青在涇原常以寡當衆預戒軍中盡捨弓弩皆執<lb/>
短兵密令軍中聞鉦一聲則止再聲鉦則嚴陣而陽却<lb/>
<pb n="KR2m0016_WYG_097-4a"/>
鉦聲止則大呼而突之士卒皆如其教纔遇敵未接戰<lb/>
遽聲鉦士卒皆止再聲皆却敵大笑相謂曰孰謂狄天<lb/>
使勇鉦聲止忽前突之敵兵大亂相蹂踐死者不可勝<lb/>
計又張俊討李成時成圍江州未解成黨馬進在筠州<lb/>
俊急趨豫章既入城喜曰我已得洪州破賊決矣及進<lb/>
犯洪州連營西山俊歛兵若無人者金鼓不動令將士<lb/>
登城者斬居月餘進以大書牒索戰俊以細書狀報之<lb/>
賊以俊為怯故懈俊宻遣岳飛楊沂中由上流絶生米<lb/>
<pb n="KR2m0016_WYG_097-4b"/>
渡出賊不意追奔七十里又與賊戰令陳思恭從山後<lb/>
馳擊夾攻破之<lb/>
元巴延乆居北邊時有譖其與海都通好者詔以御史<lb/>
大夫伊實特穆爾代之未至㑹海都兵復至巴延遣人<lb/>
請伊實特穆爾曰公姑止待吾翦此㓂而來未晚也巴<lb/>
延與海都兵交且戰且却凡七日諸將以為怯憤曰果<lb/>
懼戰何不授軍於大夫巴延曰海都懸軍渉吾地邀之<lb/>
則遁誘其深入一戰可擒也諸軍必欲速戰若失海都<lb/>
<pb n="KR2m0016_WYG_097-5a"/>
誰任其咎諸將曰請任之即還軍擊敗之海都果脱去<lb/>
　　示緩<lb/>
唐賊史思明既襲降許叔冀乘勝西向李光弼敦陣徐<lb/>
行趨河陽身以五百騎殿賊游騎至石橋諸將曰並城<lb/>
而北乎當石橋而進乎弼曰當石橋而進令甲士夜持<lb/>
炬徐引部曲重堅賊不敢逼已而賊來攻光弼與戰中<lb/>
潬西斬千級執五千人又郭子儀屯奉天僕固懷恩誘<lb/>
吐蕃回紇入冦衆請擊之子儀曰客深入利速戰彼下<lb/>
<pb n="KR2m0016_WYG_097-5b"/>
素徳我緩之當自攜貳因下令敢言戰者斬堅壁待之<lb/>
敵果遁去<lb/>
五代唐王晏球攻定州王都乆不克明宗數遣人促其<lb/>
破賊晏球以為未可急攻其偏將朱宏昭張䖍釗等宣<lb/>
言曰晏球怯耳乃驅兵以進兵果敗殺傷三千餘人由<lb/>
是諸將不敢復言攻晏球乃休飬士卒食其三州之賦<lb/>
悉以俸禄所入具牛酒日與諸將髙㑹乆之都城中食<lb/>
盡先出其民萬餘人數謀決圍以走不果都將馬讓能<lb/>
<pb n="KR2m0016_WYG_097-6a"/>
以城降都自焚死<lb/>
遼埒克黨善蘇庫劫西樓<hi>按遼有四樓在上京者曰西樓木葉山曰南樓龍化州曰</hi>
<hi>東樓唐州曰北樓嵗時遊獵常在四樓間</hi>太祖至土河秣馬休兵若不為意<lb/>
諸將請急追之帝曰俟其逺遁人各懷土懷土既切其<lb/>
心必離我軍乘之破之必矣<lb/>
金宗弼再取河南宋李興據河南府李成引軍入孟津<lb/>
興率衆薄城鼔譟請戰成不應日下昃興士卒倦且飢<lb/>
成開門急擊大破之興走漢南成遂取洛陽嵩汝等河<lb/>
<pb n="KR2m0016_WYG_097-6b"/>
南平<lb/>
元世祖中統初國寳討阿勒達爾叛將和托時和托據<lb/>
吐蕃之達實嶺衆欲速戰國寳曰此窮冦也宜少緩以<lb/>
計破之遂以精兵襲其後和托欲西走國寳據險要之<lb/>
挑戰則歛兵自固相持兩月潛兵出其不意擒殺之<lb/>
明威寧伯王越與保國公朱永巡邊猝遇敵主客不當<lb/>
永欲走越止之列陣以自固敵疑未敢前薄暮令騎皆<lb/>
下馬銜枚魚貫而行毋反顧自率騎殿從山後走五十<lb/>
<pb n="KR2m0016_WYG_097-7a"/>
里抵城敵不覺明日謂永曰我一動敵躡擊無噍類矣<lb/>
結陣示暇形惑之也<lb/>
　　聲言擊東其實擊西<lb/>
唐曹王臯為江南西道節度使時李希烈反賊樹堡栅<lb/>
於蔡山臯度峻險不可攻乃聲言西取蘄州理戰艦分<lb/>
兵傍南涯與舟師泝江而上賊以老弱守柵引軍循江<lb/>
隨戰艦南北與臯兵相直去蔡山三百里賊亦隨之乃<lb/>
令徒兵悉登舟順流東下不一日拔蔡山賊還兵救柵<lb/>
<pb n="KR2m0016_WYG_097-7b"/>
間一日方至大破之因取蘄州降其將李良復至黄州<lb/>
斬首千餘級軍益振<lb/>
五代初淮南節度使髙駢死淮南亂楚州刺史劉瓉奔<lb/>
梁梁王納之時欲攻徐州時溥乃遣朱珍將兵數千以<lb/>
東聲言送瓉還楚溥聞珍以兵來果出兵拒之珍戰于<lb/>
吴康大敗之取其豐蕭二縣别遣龎師古攻徐州又晉<lb/>
軍與梁將劉鄩對壘于莘晉軍數挑戰鄩閉壁不出晉<lb/>
王留符存審于莘聲言西歸鄩閒晉王且去即引兵擊<lb/>
<pb n="KR2m0016_WYG_097-8a"/>
魏攻城東王行至貝州返擊鄩大敗之追至于故元城<lb/>
又敗之鄩走黎陽<lb/>
宋王韶既破羌衆㑹轄戩度洮為之援餘黨復集韶乃<lb/>
命别將趨竹牛嶺虚張軍聲而潛師越武勝遇轄戩等<lb/>
與戰破之遂改武勝為鎮洮軍<lb/>
金宗弼復取河南徐文破宋將李寳于濮陽孟邦傑于<lb/>
登封宋蔣知軍據河陽文遲明至其城下使别將攻城<lb/>
東北自將精鋭潛師襲南門城中悉衆救東北文乃自<lb/>
<pb n="KR2m0016_WYG_097-8b"/>
南門斬闗入城宋軍潰去追擊敗之<lb/>
元巴延伐宋宋淮西制置使夏貴等以戰艦萬艘分據<lb/>
要害兵不得進千户馬福建言淪河口可通沙蕪入江<lb/>
巴延使覘沙蕪口夏貴亦以精兵守之乃圍漢陽軍聲<lb/>
言由漢口渡江貴果移兵援漢陽大軍次漢口諸將自<lb/>
漢口開壩引船入淪河先遣萬户阿老罕以兵拒沙蕪<lb/>
口逼近武磯巡視陽羅城堡徑趨沙蕪遂入大江<lb/>
明傅友徳與湯和分道伐蜀和以舟師攻瞿塘友徳以<lb/>
<pb n="KR2m0016_WYG_097-9a"/>
歩騎出秦隴疾馳至陕集諸軍聲言出金牛而潛兵趨<lb/>
陳倉攀援巖谷晝夜行抵階州敗蜀將丁世珍克其城<lb/>
度白龍江橋破五里闗遂拔文州又成祖將取滄州乃<lb/>
下令東征將士頗不樂張玉朱能為言成祖宻諭之曰<lb/>
徳州城壁堅定州城粗備皆難猝下獨滄州土城隤圮<lb/>
日乆天寒地且凍修城不易乘其未備攻之必克兵貴<lb/>
神宻佯言東征者使彼懈不備耳乃以夜三更起程直<lb/>
抵滄州城下守將徐凱始覺衆股栗不能甲遂麾兵四<lb/>
<pb n="KR2m0016_WYG_097-9b"/>
面急攻拔之<lb/>
　　示形在彼而攻於此<lb/>
唐李愬謀襲蔡時賊將李祐有膽畧守興橋柵嘗侮易<lb/>
官軍愬召其將史用誠誡之曰今祐以衆穫麥於張柴<lb/>
爾可三百騎伏傍林中又使揺旗於前示將焚麥者祐<lb/>
素易我軍必輕而來逐爾以輕騎搏獲之用誠如其言<lb/>
果擒祐而還又髙仁厚為行軍司馬將兵三千討韓秀<lb/>
昇屈行從召耆老詢以山川蹊徑及賊寨所據喜曰賊<lb/>
<pb n="KR2m0016_WYG_097-10a"/>
精兵盡在舟中使老弱守寨而資糧皆在寨中此所謂<lb/>
重戰輕防其敗必矣乃揚兵江上為欲涉之狀賊晝夜<lb/>
禦備遣兵挑戰仁厚不應潛遣勇士千人攻焚其寨賊<lb/>
救之不及資糧蕩盡仁厚遣兵於要路邀擊且招之賊<lb/>
衆執秀昇行從以降<lb/>
五代梁王彦章與唐相持于楊劉是時唐已得鄆州郭<lb/>
崇韜曰彦章圍我於此其志在取鄆州耳臣願得兵數<lb/>
千據河下流築壘於必争之地以應鄆為名彦章必來<lb/>
<pb n="KR2m0016_WYG_097-10b"/>
争既分其兵乃可圖也然版築之事難以卒就陛下日<lb/>
以精兵挑戰使梁兵不得東十日壘成矣崇韜與毛彰<lb/>
將數千人夜行渡河築壘於博州東晝夜督役六日壘<lb/>
成彦章果引兵來攻天熱卒疲不克還趨楊劉莊宗迎<lb/>
擊遂敗之<lb/>
宋种師道知渭州督諸道兵城席葦土賦工敵至堅壁<lb/>
葫蘆河師道陣於河滸若將決戰者隂遣偏將曲充徑<lb/>
出橫嶺揚言援兵至敵方駭顧楊可世潛軍衝其後姚<lb/>
<pb n="KR2m0016_WYG_097-11a"/>
平仲以精甲衷擊之敵大潰卒城而還又畢再遇與陳<lb/>
孝慶取泗州尅日進兵金人聞之閉𣙜埸塞城門為備<lb/>
再遇曰敵已知吾濟師之日矣兵以竒勝當先一日出<lb/>
其不意孝慶從之乃進兵薄泗州泗有東西二城再遇<lb/>
令陳戈旗舟楫於石囤下如欲攻西城者乃自以麾下<lb/>
兵從陡山徑趨東城南角先登金人潰守將北遁兩城<lb/>
遂定<lb/>
金太宗天㑹初烏塔噶叛太宗命阿里罕次子晏督扈<lb/>
<pb n="KR2m0016_WYG_097-11b"/>
從諸軍徃討之至混同江諭將士曰今叛衆依山谷地<lb/>
勢險阻林木深宻吾騎卒不得成列未可以嵗月破也<lb/>
乃具舟楫艤江令諸軍據髙山連木為柵示以持乆計<lb/>
且言俟大軍畢集而發乃潛以舟師浮江而下直擣其<lb/>
營遂大破之據險之衆不戰而潰月餘一境皆定又赫<lb/>
舍哩志寧以精兵萬人發自睢陽趨宿州宋將李顯忠<lb/>
聞志寧軍止萬人甚易之志寧將至宿州仍令從軍盡<lb/>
執旗幟駐州西為疑兵三明安兵駐州南志寧自以大<lb/>
<pb n="KR2m0016_WYG_097-12a"/>
軍駐州東南扼其歸路顯忠望見州西兵旌旗蔽野果<lb/>
謂大軍在州西而謂東南兵少不足慮先擊之以歩騎<lb/>
數萬皆執盾背城為陣外以行馬捍之使别將將兵三<lb/>
千出自東門欲自陣後攻志寧軍萬户布勒察擊敗之<lb/>
右翼萬户<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>爾佳清臣為前行撤毁行馬短兵接戰顯<lb/>
忠軍亂諸將乗之追殺至城下又布薩揆總大軍南伐<lb/>
分兵為九路進揆以行省兵三萬出潁夀至淮宋人旅<lb/>
拒于水南揆宻遣人測淮水惟八疊灘可渉即遣鄂屯<lb/>
<pb n="KR2m0016_WYG_097-12b"/>
驤揚兵下蔡以示欲渡宋帥何汝礪姚公佐悉鋭師屯<lb/>
花靨以備揆乃遣右翼都統完顔薩布先鋒都統納喇<lb/>
巴哩潛渡八疊駐南岸揆麾大軍直壓其陣敵不虞我<lb/>
兵卒至皆潰走自相蹂踐死於水者不可勝計進奪潁<lb/>
口下安豐軍遂攻合肥取滁州盡獲其軍實<lb/>
元張宏範既克宋三江寨至漳州軍東門命别將攻南<lb/>
門西門遂乘虛破其北門克之<lb/>
明徐達從太祖討陳友諒率舟師順流而上直抵安慶<lb/>
<pb n="KR2m0016_WYG_097-13a"/>
先陳陸兵以疑友諒潛令俞通海等以精兵𢷬其水寨<lb/>
友諒軍不及支遂大破之又沐英從傅友徳征雲南師<lb/>
至白石江元梁王遣兵十萬拒戰友徳欲渡江英整諸<lb/>
軍若將渡者而以竒兵潛從下流濟遶出陣後元兵驚<lb/>
擾英急麾軍渡江以善泅者先之長刀斫其軍軍却師<lb/>
畢濟鏖戰良乆復縱鐵騎遂大敗之<lb/>
　　示無備設伏取之<lb/>
唐黄巢陷東都鳳翔節度使鄭畋遣兵戍京師賊將王<lb/>
<pb n="KR2m0016_WYG_097-13b"/>
璠率衆三萬來攻畋使行軍司馬唐宏夫設伏以待璠<lb/>
内輕畋儒柔縱萬騎鼓而前畋以鋭卒數千當賊疏陣<lb/>
賊不測衆寡陣未整伏發衆皆囂日暮軍四合鏖戰龍<lb/>
尾坡殺賊二萬級多獲鎧仗璠遁去<lb/>
元張宏範討李璮於濟南璮出軍突諸將營獨不向宏<lb/>
範宏範築長壘内伏甲士而外為壕開東門以待之夜<lb/>
令士卒浚壕益深廣璮不知也明日擁飛橋來攻未及<lb/>
岸軍陷壕中得跨壕而上者突入壘門遇伏兵皆死<lb/>
<pb n="KR2m0016_WYG_097-14a"/>
　　示强<lb/>
唐武后垂拱初突厥犯邊命黑齒常之率兵拒之至兩<lb/>
井忽遇敵衆三千方擐甲常之見其囂領二百餘騎身<lb/>
當先鋒直衝之敵皆棄甲而散比暮賊衆大至常之令<lb/>
伐木營中然火如烽燧時東南忽有大風起敵疑救至<lb/>
夜遁又吐蕃陷𤓰州以張守珪為𤓰州刺史領餘衆修<lb/>
築州城板堞初立敵暴至城下城中人相顧失色守珪<lb/>
曰彼衆我寡又創痍之後不可以矢石相持須以權道<lb/>
<pb n="KR2m0016_WYG_097-14b"/>
制之乃於城上置酒作樂以㑹將士敵疑有備不敢攻<lb/>
而退守珪縱兵擊敗之於是修復廨宇收合流亡皆復<lb/>
舊業又永王璘拒命肅宗遣啖廷瑶招諭之時河南招<lb/>
討判官李銑以廣陵歩卒三千同出於𤓰步廣張旗幟<lb/>
耀乎江津璘登陴望之竟日始有懼色其夕銑令多燒<lb/>
火人執兩炬以疑之隔江望者兼水中之影一皆為二<lb/>
璘軍人以火應之璘懼以為官軍悉濟矣遂宵遁又東<lb/>
川留後髙仁厚討叛將楊師立賊黨鄭君雄張士安堅<lb/>
<pb n="KR2m0016_WYG_097-15a"/>
壁不出仁厚曰攻之則彼利我傷圍之則彼困我逸遂<lb/>
列十二寨圍之夜二鼔君雄等出勁兵掩擊城北寨副<lb/>
使楊茂言不能禦帥衆棄寨走其旁數寨亦走東川人<lb/>
併兵南攻中軍仁厚聞之大開寨門自帥士卒為兩翼<lb/>
伏道左右賊至見門開不敢入還去仁厚發伏兵擊之<lb/>
東川兵大奔追至城下斬獲甚衆而還<lb/>
五代梁太祖攻濮州已破濮人積草焚之梁兵不得入<lb/>
是時梁將王重師方病金瘡卧帳中諸將彊之重師遽<lb/>
<pb n="KR2m0016_WYG_097-15b"/>
起悉取軍中氊毯沃以水䝉之火上率精卒以短兵突<lb/>
入梁兵隨之皆入遂取濮州<lb/>
唐與梁軍戰潘張軍敗而潰莊宗得三四騎馳去梁兵<lb/>
數百追及攅矟圍之唐將元行欽望其旗而識之馳一<lb/>
騎奮劔斷其二矛斬首一級梁兵解去又萇從簡以功<lb/>
遷步軍都指揮使莊宗與梁軍對陣梁軍有執大旗出<lb/>
入陣間者莊宗登髙邱望見之歎曰彼猛士誰能為我<lb/>
取之者從簡因前請徃莊宗惜之不許從簡潛率數騎<lb/>
<pb n="KR2m0016_WYG_097-16a"/>
馳入梁軍奪其旗而還軍中皆鼓噪莊宗壯之<lb/>
晉皇甫遇與契丹戰至榆林為敵所圍遇乘馬中鏑而<lb/>
斃遇有僕杜知敏以馬授遇遇得馬復戰乆之稍解顧<lb/>
杜知敏已被獲遇謂慕容彦超曰知敏義士也豈可失<lb/>
之遂與彦超躍馬入陣取之而還敵壯之俄而生軍復<lb/>
合遇不能解時安審琦已至安陽河謂首將張從恩曰<lb/>
皇甫遇等未至必為敵騎所圍若不急救則成擒矣從<lb/>
恩曰敵勢甚盛無以枝梧將軍獨徃何益審琦曰成敗<lb/>
<pb n="KR2m0016_WYG_097-16b"/>
命也設若不濟則與之俱死若失此二將將何面目以<lb/>
見天子遂率鐵騎北渡赴之敵見塵起謂救軍併至乃<lb/>
引去遇與彦超中數槍得還時諸軍歎曰此三人皆猛<lb/>
將也<lb/>
宋曹彬伐江南朱令贇自湖口入援衆號十五萬順流<lb/>
而下將焚采石浮梁彬聞之遣戰櫂都部署王明密令<lb/>
人樹長木於洲渚間若帆檣之狀令贇望見疑有伏逗<lb/>
撓不敢進又真宗時冦準為相值契丹大舉入邊王欽<lb/>
<pb n="KR2m0016_WYG_097-17a"/>
若陳堯叟請出幸以避之獨準力勸帝親征帝至澶州<lb/>
見契丹兵盛衆請駐蹕準曰陛下不過河則人心益危<lb/>
況王超李繼隆石保吉等各分兵扼其吭背四方援兵<lb/>
日至何疑而不進髙瓊亦固請帝乃渡河逺近望見御<lb/>
盖皆踴躍呼萬嵗敵人氣奪又王徳用判定州兼三路<lb/>
都部署徳用時教士卒習戰頃之士勇皆可用契丹遣<lb/>
人來覘或請捕之徳用曰彼得其實以告是服人之兵<lb/>
以不戰也明日大閲於郊下令具糗糧聽吾鼓視吾旗<lb/>
<pb n="KR2m0016_WYG_097-17b"/>
所向覘者歸告敵謂漢兵將大至和議益決又儂智髙<lb/>
反以孫沔為廣南安撫使沔請發騎兵求武庫精兵五<lb/>
千梁適折沔曰毋張皇沔曰前日惟無備故至此今乃<lb/>
欲示鎮静邪夫實備不至而貌為鎮静危亡之道也乃<lb/>
與兵七百人沔憂賊度嶺而北乃檄湖南江西曰大兵<lb/>
且至其繕治營壘多具燕犒賊疑不敢北侵又种師道<lb/>
將至洛陽聞斡里雅布屯京城下或止勿行曰敵勢方<lb/>
鋭願少駐汜水以謀萬全師道曰吾兵少若遲回不進<lb/>
<pb n="KR2m0016_WYG_097-18a"/>
形見情露祗取辱焉今鼓行而前彼安能測我虚實都<lb/>
人知吾來士氣自振何憂敵哉揭榜沿道言种少保<lb/>
領西兵百萬來遂抵城西趨汴水南徑逼敵營金人<lb/>
懼徙砦稍北又王徳討賊李成以百騎覘賊至上蔡驛<lb/>
口橋賊疑為誘騎擁衆欲西徳麾騎大呼曰王師大至<lb/>
矣賊駭遁追殺甚衆又魏勝取海州郡守髙文富遣兵<lb/>
來捕勝迎擊走之追至城下衆驚傳水陸悉有兵城中<lb/>
大恐文富閉門守驅民上城禦之勝今城外多張旗幟<lb/>
<pb n="KR2m0016_WYG_097-18b"/>
舉烟火為疑兵繼遣勇鋭者登城樓餘自城門入莫有<lb/>
禦者<lb/>
遼景宗乾亨元年宋既下河東乘勝侵燕耶律學古受<lb/>
詔往援始至京宋敗耶律希達蕭托郭等勢益張圍城<lb/>
三周穴城而進城中民懷二心學古以計安反側隨宜<lb/>
備禦晝夜不少懈適有敵三百餘人夜登城學古戰却<lb/>
之㑹援軍至圍遂解學古開門列陣四面鳴鼓居民大<lb/>
呼聲震天地旋有髙梁之㨗二年伐宋㑹宋將潘美率<lb/>
<pb n="KR2m0016_WYG_097-19a"/>
兵分道來侵學古以軍少虚張旗幟雜丁黄<hi>按禮男㓜為黄四嵗</hi>
<hi>為小十六為中二十一為丁軍中雜㓜弱以疑敵也</hi>為疑兵是夜適獨虎峪舉烽<lb/>
火遣人偵視見敵俘掠村野擊之悉獲所掠物擒其將<lb/>
領又耶律都沁侵宋分總羸師以從及戰取緋帛被介<lb/>
胄以自標顯馳突出入敵陣格殺甚衆<lb/>
金薩滿阿里值遼人來攻貝勒和色哩城阿里率百餘<lb/>
騎救之遼兵數萬阿里兵少乃令軍士裂衣多為旗幟<lb/>
出山谷間遼兵望見遁去又龎迪知懷徳軍兼沿邊安<lb/>
<pb n="KR2m0016_WYG_097-19b"/>
撫使夏人合兵五萬薄懷徳城廸開門待之夏人不敢<lb/>
入因以數千騎分門突出遂破之斬首五百級<lb/>
元齊榮顯與宋兵戰次五河口抵大堤榮顯偕數騎前<lb/>
行覘敵值邏騎數十從者將退榮顯曰彼衆我寡若示<lb/>
以怯必為所乘援弓䇿馬射殺兩人而還又至元時納<lb/>
延叛車駕親征察球爾扈從遇納延駐兵萬餘察球爾<lb/>
兵不滿三千衆有懼色察球爾夜令軍士多裂裳帛為<lb/>
旗幟斷馬尾為旄掩映林木張設疑兵納延兵大驚以<lb/>
<pb n="KR2m0016_WYG_097-20a"/>
為官兵大至遂降<lb/>
明李文忠為浙東行省左丞時張士誠急攻諸全守將<lb/>
謝再興告急遣胡徳濟徃援再興復請益兵文忠兵少<lb/>
無以應㑹太祖使邵榮討處州亂卒文忠乃揚言徐右<lb/>
丞邵平章將大軍尅日進吴軍聞之懼謀夜遁徳濟與<lb/>
再興夜半開門突擊大破之又傅友徳征蜀蜀將吴友<lb/>
仁謀復漢中兵大至守臣告急友徳以精騎攻斗山寨<lb/>
令人持十炬列山上蜀兵驚遁又平安兵圍北平甚急<lb/>
<pb n="KR2m0016_WYG_097-20b"/>
劉江請往救與成祖約曰臣出北平以砲響為號一砲<lb/>
則決圍二炮則入城若三砲不聞則臣必戰死臣決圍<lb/>
之後宜令後軍帶十砲俟三砲既響為殿者常放砲不<lb/>
絶聲則逺近皆謂大軍繼至平安必駭走矣江遂進兵<lb/>
與安戰悉如其䇿大敗平安又成祖師至𤓰洲盛庸以<lb/>
海艘迎戰列兵沿江上下二百里皆大驚愕師漸近岸<lb/>
庸等整師以禦成祖麾諸將鼓譟先登以精騎數百衝<lb/>
庸軍南師大潰乃令來降海舟懸黄幟徃來江中鎮江<lb/>
<pb n="KR2m0016_WYG_097-21a"/>
城中望見驚曰海舟皆已降吾將何為其守將章俊遂<lb/>
率衆來降又王信守備荆襄劉千斤反信以房縣險進<lb/>
據之民兵不滿千人賊四千餘衆突至圍城主帥逗遛<lb/>
不進拒四十餘日信選死士出城五六里舉火礟賊以<lb/>
為援兵至驚走追敗之又胡宗憲既説降倭冦汪直遣<lb/>
諭巨賊徐海謂不早降新總督用兵如神後悔何及海<lb/>
因要請中國貨物以遣他酋宗憲佯諾之輙以銀幣厚<lb/>
遺諜者而隂令營中盛兵容故縱敵瞰之明日復遣人<lb/>
<pb n="KR2m0016_WYG_097-21b"/>
來待之如初海于是歸心于宗憲矣<lb/>
　　敵軍攻城乆不下師老取之<lb/>
宋趙范統軍攻唐鄧時金人在蘄黄孟宗政惑之范曰<lb/>
撤襄陽之備以救蘄黄則唐鄧之師必躡吾後且蘄黄<lb/>
之師正鋭曷若先𢷬唐鄧以示有餘唐鄧應我不暇則<lb/>
吾圍不守而自固敵在蘄黄師日以老然後回師蹙之<lb/>
則勝敵而無後患矣<lb/>
遼蕭思温為南京留守㑹周師來侵圍馮母鎮勢甚張<lb/>
<pb n="KR2m0016_WYG_097-22a"/>
思温請益兵帝報曰敵來則與統軍司併兵拒之敵去<lb/>
則務農作勿勞士馬㑹敵入東城我軍退渡滹沱而屯<lb/>
思温勒兵徐行周軍數日不動思温與諸將議曰敵衆<lb/>
而鋭戰不利則有後患不如頓兵以老其師躡而擊之<lb/>
可以必勝諸將從之周師引退<lb/>
金章宗泰和六年宋將李爽圍夀州田俊邁陷蘄縣平<lb/>
章政事布薩揆遣安國軍節度副使納喇巴哩與穆延<lb/>
薩克達以精騎三千戍宿州俊邁果率歩騎二萬來襲<lb/>
<pb n="KR2m0016_WYG_097-22b"/>
郭倬李汝翼以衆五萬繼至遂圍城攻之甚力城中叢<lb/>
射敵不能逼㑹淫雨潦溢敵露處勞倦巴哩遣騎二百<lb/>
潛出敵後突擊之敵亂薩克達率騎蹂之殺傷數千人<lb/>
敵復聞援軍將至遂夜遁巴哩薩克達躡其後黎明合<lb/>
擊大破之獲田俊邁<lb/>
元王義拔東鹿金將武仙以兵四萬來攻諭軍士曰束<lb/>
鹿兵少無糧城無樓櫓一日可拔也因盡鋭攻擊義隨<lb/>
機應拒積三十日不能下義召將佐曰今城守雖有餘<lb/>
<pb n="KR2m0016_WYG_097-23a"/>
然縣無援兵糧食將盡豈可坐而待斃椎牛饗士率精<lb/>
鋭三千銜枚夜出直𢷬仙營仙軍亂乘暗攻之殺數千<lb/>
人仙率餘衆遁還<lb/>
明傅友徳取雲南兵已抵烏撒將城之工甫集蠻大至<lb/>
友徳故持重不戰以老之士踴躍思奮乃前為陣蠻麇<lb/>
集友徳鼓士奮擊大破其衆蠻遁<lb/>
　<lb/>
　<lb/>
<pb n="KR2m0016_WYG_097-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷九十七<lb/>
</p>
<p>
</p>
  </div>
</body>
</text>
</TEI>
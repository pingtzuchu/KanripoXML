<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_034-1a"/>
欽定四庫全書<lb/>
欽定續通典卷三十四<lb/>
　職官<lb/>
　　東宫官<lb/>
唐制東宫官置諸坊局皆因隋制<hi>詳見杜佑通典東宫官總叙</hi>宋東<lb/>
宫官或以他官兼或置或省其制不常有太子太師太<lb/>
傅太保少師少傅少保太子賔客太子詹事左右庶子<lb/>
左右諭徳太子侍讀侍講<hi>侍讀侍講皆前代所無</hi>太子中舍人舍<lb/>
<pb n="KR2m0016_WYG_034-1b"/>
人資善堂翊善贊讀直講説書皇太子宫小學教授資<lb/>
善堂小學教授<hi>翊善贊讀直講皆舊制説書而下南渡後增置</hi>其左右春坊有<lb/>
主管左右春坊事一人以内臣兼同主管左右春坊事<lb/>
二人以武臣兼承受官一人以内侍充遼北面官皇太<lb/>
子特哩衮司有皇太子特哩衮又有皇太子祇應司南<lb/>
面官東宫官有太子太師太𫝊太保少師少傅少保太<lb/>
子賓客太子詹事少詹事丞主簿太子司直其左右春<lb/>
坊多因唐宋之制金海陵天徳四年置宫師府三師三<lb/>
<pb n="KR2m0016_WYG_034-2a"/>
少詹事院詹事三寺十率府皆𨽻焉無左右春坊庶子<lb/>
有左右諭徳贊善元世祖至元十元年立詹事院備左<lb/>
右輔翼皇太子之任置左右詹事各一人副詹事詹事<lb/>
丞院判各二人吏屬六十有二人别置宫臣賓客二人<lb/>
左右諭徳賛善各一人校書郎二人中庶子中允各一<lb/>
人三十一年改為徽政院成宗大徳九年復為詹事院<lb/>
尋罷十一年更置詹事院以後復廢置不一文宗天厯<lb/>
元年改為儲慶使司二年復為詹事院未㡬改為儲政<lb/>
<pb n="KR2m0016_WYG_034-2b"/>
院院使六人同知二人僉院二人同僉二人院判二人<lb/>
至順帝至正六年立皇太子宫傅府九年立端本堂為<lb/>
皇太子學宫置諭徳一人贊善二人文學二人正字二<lb/>
人司經二人十三年冊立皇太子増置賔客二人中庶<lb/>
子中允各一人未幾復立詹事院罷宫傅府置詹事三<lb/>
人同知詹事二人副詹事二人丞二人首領官四人中<lb/>
議長史各二人管勾照磨掾史之屬員數有差明太祖<lb/>
洪武初置大本堂充古今圗籍其中召四方名儒訓導<lb/>
<pb n="KR2m0016_WYG_034-3a"/>
皇太子親王諸儒専經面授分畨夜直已而太子居文<lb/>
華堂諸儒迭班侍從又選才俊之士入充伴讀時時賜<lb/>
宴賦詩商𣙜今古評論文學是時東宫官屬自太子三<lb/>
少賓客外則有左右詹事同知詹事院事副詹事詹事<lb/>
丞左右率府使同知左右率府事左右率府副使諭徳<lb/>
贊善大夫皆以勲舊大臣兼領其職又有文學中舍正<lb/>
字侍正洗馬庶子及贊讀等官十五年更定左右春坊<lb/>
官各置庶子諭徳中允贊善司直郎又各設大學士尋<lb/>
<pb n="KR2m0016_WYG_034-3b"/>
定司經局官設洗馬校書正字二十二年以官聫無統<lb/>
始置詹事院二十五年改院為府凡坊局皆各有印而<lb/>
事總於詹事府二十九年増設左右春坊清紀郎司諌<lb/>
通事舍人恵帝建文中増少卿寺丞各一人賓客二人<lb/>
又置資徳院資徳一人資善二人其屬贊讀贊書著作<lb/>
郎各二人掌典籍一人成祖復舊制英宗初命大學士<lb/>
提調講讀官然明時詹事府多由他官兼掌天順以前<lb/>
或尚書侍郎都御史憲宗成化以後率以禮部尚書侍<lb/>
<pb n="KR2m0016_WYG_034-4a"/>
郎由翰林出身者兼掌之其協理者無常員春坊大學<lb/>
士自景帝景泰間倪謙劉定之而後僅楊廷和一任之<lb/>
後不復設其司直司讀清紀郎亦不常置唯世宗嘉靖<lb/>
十八年以陸深為詹事崔詵為少詹事王教羅洪先華<lb/>
察等為諭徳贊善洗馬皇甫涍唐順之等為司直司諌<lb/>
皆天下名儒自明初宋濓諸人後宫僚莫盛於此嗣是<lb/>
出閣講讀毎㸃别員本府坊局僅為翰林官遷轉之階<lb/>
而已其南京詹事府止設主簿一人<lb/>
<pb n="KR2m0016_WYG_034-4b"/>
　　太子六傅<hi>三太</hi>　<hi>三少</hi>
唐制太子太師太傅太保各一人掌輔導太子少師少<lb/>
傅少保各一人掌曉三師徳行以諭皇太子奉皇太子<lb/>
以觀三師之道徳自太師以下唯其人不必備<hi>泰和初趙宗儒</hi>
<hi>進太子太傅文宗召訪政理對曰堯舜之化慈儉而已願陛下守之帝納其言又盧鈞守太子太師帝元日大</hi>
<hi>饗含元殿鈞年八十升降如儀音吐洪暢舉朝咨歎</hi>宋太子太師太傅太保太子<lb/>
少師少傅少保皆不常設仁宗升儲置三少各一人㕘<lb/>
政李昉兼掌賔客及升首相遂進少傅此宰相兼官僚<lb/>
<pb n="KR2m0016_WYG_034-5a"/>
之始也丁謂兼少師馮拯兼少傅曹利用兼少保<hi>時丁謂馮</hi>
<hi>拯曹利用皆為太子少傅謂請師傅等十日一赴資善堂賔客以下隻日互陪侍講學上從之</hi>是時實<lb/>
為東宫官餘多以前宰執為致仕官若太子太師太傅<lb/>
太保以待宰相官未至僕射者及樞宻使致仕亦隨本<lb/>
官髙下除授太子少師少傅少保以待前執政唯少師<lb/>
非經顧命不除若因遷轉則遞進一官至太師即遷司<lb/>
空真宗天禧末皇太子同聴政乃以首相兼少師自後<lb/>
神宗欽宗孝宗光宗在東宫皆不置寧宗開禧後建置<lb/>
<pb n="KR2m0016_WYG_034-5b"/>
不常多以時宰兼之遼南面官有太子太師<hi>太宗大同元年見太</hi>
<hi>子太師李崧</hi>太子太傅<hi>世宗天禄五年見/太子太傅趙瑩</hi>太子太保<hi>大同元年見太</hi>
<hi>子太保趙瑩</hi>太子少師<hi>聖宗太平十一年見/太子少師蕭從順</hi>太子少傅<hi>興宗重熈</hi>
<hi>中耶律哈里為太子少傅</hi>太子少保<hi>大同元年見太子少保馮玉</hi>金亦有太子太<lb/>
師太傅太保少師少傅少保掌保䕶東宫導以徳義<hi>石琚</hi>
<hi>於世宗時拜左丞兼太子少師嘗請命太子習知故事或譖之曰琚希恩東宫世宗察其無他以此言告之琚</hi>
<hi>對曰臣本孤身䝉陛下㧞擢備位執政兼師保之任臣愚以為太子天下本當使知民事遂言及之耳因請解</hi>
<hi>少師</hi>元東宫三師三少不恒有明太子太師太傅太保掌<lb/>
<pb n="KR2m0016_WYG_034-6a"/>
以道徳輔導太子而謹䕶翼之太子少師少傅少保掌<lb/>
奉太子以觀三公之道徳而教諭焉無定員無専授洪<lb/>
武元年太祖有事親征慮太子監國别設宫僚或生嫌<lb/>
隙乃以朝臣兼宫職李善長兼太子太師徐達兼太子<lb/>
少傅常遇春兼太子少保三年禮部尚書陶凱請選人<lb/>
専任東宫官罷兼領庶於輔導有所責成帝諭以江充<lb/>
之事可為明鑑立法兼領非無謂也由是東宫師傅止<lb/>
為兼官加官及贈官唯永樂間成祖幸北京以姚廣孝<lb/>
<pb n="KR2m0016_WYG_034-6b"/>
専為太子少師留輔太子自是以後終明世皆為虚銜<lb/>
於太子輔導之職無與也<lb/>
　　太子賔客<lb/>
唐制太子賔客四人掌侍從規諌贊相禮儀宋仁宗至<lb/>
道元年建儲初置賔客二人以他官兼真宗天禧四年<lb/>
㕘政任中正樞副錢惟演㕘政王曽並兼太子賔客執<lb/>
政兼東宫官始此南渡後不置寧宗開禧三年景憲太<lb/>
子立始以執政兼賔客後復省理宗景定元年度宗升<lb/>
<pb n="KR2m0016_WYG_034-7a"/>
儲以朱熠皮龍榮沈炎並兼賔客遼南面官太子賔客<lb/>
院有太子賔客金無此官元武宗至大元年仁宗在藩<lb/>
邸開宫師府姚燧年已七十遣正字吕誠如漢四皓故<lb/>
事起燧為太子賔客明太子賔客與三師三少俱為東<lb/>
宫大臣無定員無専授洪武元年太祖有事親征太子<lb/>
監國以治書侍御史文元吉范顯祖兼太子賔客十三<lb/>
年九月置四輔官以王本杜祐龔斆為春官杜斆趙民<lb/>
望吴源為夏官皆兼太子賔客<lb/>
<pb n="KR2m0016_WYG_034-7b"/>
　　太子詹事<hi>丞</hi>　<hi>主簿/</hi>　<hi>司直</hi>
唐制詹事府詹事一人少詹事一人掌統三寺十率府<lb/>
之政少詹事為之貳宋自仁宗升儲置詹事二人神宗<lb/>
欽宗升儲並置二人皆以他官兼登位後省孝宗乾道<lb/>
元年莊文太子立置詹事二人踰月詔太子詹事遇東<lb/>
宫講讀日並徃陪侍七年光宗正儲位以敷文閣直學<lb/>
士王十朋敷文閣待制陳良翰為太子詹事不兼他官<lb/>
非常制也理宗景定元年度宗升儲以楊棟兼詹事遼<lb/>
<pb n="KR2m0016_WYG_034-8a"/>
南面官太子詹事院有太子詹事少詹事金詹事院有<lb/>
太子詹事少詹事掌總統東宫内外庶務<hi>世宗大定初顯宗為皇太</hi>
<hi>子選東宫官屬張浩薦楊伯雄遂起為少詹事後進左諫議大夫翰林直學士會太子詹事闕宰相復舉伯雄</hi>
<hi>上曰伯雄不可一日去朕左右而東宫亦湏輔導遂以太子詹事兼諌議伯雄知無不言匡救甚多後宫僚有</hi>
<hi>詭隨者人必稱楊詹事以媿之</hi>元世祖至元時立詹事院置左右詹事<lb/>
各一人副詹事各二人<hi>時完顔澤以大臣子選為裕宗王府僚屬及裕宗為皇太子署</hi>
<hi>詹事長入㕘謀議出掌環衛小心慎宻太子甚重之又王約為太子副詹事仁宗以詹事院諸事循軌大喜嘗</hi>
<hi>字而不名諭羣臣曰事未經王彦博議者勿啓又謂中丞托迪曰在詹事而不求賜予者唯彦博與汝二人耳</hi>
<pb n="KR2m0016_WYG_034-8b"/>
以後廢置不常至文宗天厯中改為儲政院置院使六<lb/>
人同知二人僉院二人同僉二人院判二人順帝至正<lb/>
中復立詹事院増置同知詹事二人掌輔翼皇太子之<lb/>
任明詹事府詹事一人少詹事二人詹事掌統府坊局<lb/>
之政事以輔導太子少詹事佐之凡入侍太子與坊局<lb/>
翰林官畨直進講尚書春秋資治通鑑大學衍義貞觀<lb/>
政要諸書前期纂輯成章進御然後赴文華殿講讀講<lb/>
讀畢率其僚屬以朝廷所處分軍國重事及撫諭諸畨<lb/>
<pb n="KR2m0016_WYG_034-9a"/>
恩義陳說於太子凡朝賀必先奏朝廷乃具啓本以進<lb/>
其所屬府僚暨坊局官與翰林職互相兼試士修書皆<lb/>
與焉<hi>孝宗時張元禎以太常卿兼翰林學士仍侍經筵日講掌詹事府事上疏勸經筵宜講太極圖西銘</hi>
<hi>東宫兼講孝經小學孝宗欣然嘉納亟索太極圖以觀曰天生斯人以開朕也又吴寛為詹事府詹事孝宗在</hi>
<hi>東宫學少閒寛率僚屬上疏曰竊唯東宫講學自寒暑風雨朔望令節外一嵗之中不過數月一日之内不過</hi>
<hi>數刻况其間又多閒歇人生八嵗出就外傅居宿於外誠欲離近習親正人也庶民且然況有天下者乎借曰</hi>
<hi>習讀於内終不若出就外傅親近儒臣講明正道所得為多乎</hi>
丞唐置二人掌判府事知文武官簿假使凡勅令尚書<lb/>
<pb n="KR2m0016_WYG_034-9b"/>
省二坊符牒下東宫諸司者皆發焉宋無遼南面官太<lb/>
子詹事院有詹事丞金亦無之元至元時詹事院有詹<lb/>
事丞二人明詹事府亦有府丞二人<lb/>
主簿唐制一人宋無遼南面官太子詹事院有詹事主<lb/>
簿金亦無之元儲政院有照磨二人管勾二人明詹事<lb/>
府主簿㕔主簿一人南京詹事府主簿一人<lb/>
司直唐置二人掌糾劾官僚及率府之兵皇太子朝則<lb/>
分知東西班監國則詹事庶子為三司使司直一人與<lb/>
<pb n="KR2m0016_WYG_034-10a"/>
司議郎舍人分日受理啓狀太子出則分察鹵簿之内<lb/>
宋無遼南面官太子司直司有太子司直金元皆無明<lb/>
春坊有左司直郎二人左清紀郎一人右春坊亦如之<lb/>
俱不常設掌弹劾宫僚糾舉職事文華殿講讀畢諸臣<lb/>
班退有獨留奏事及私謁者則共糾之<lb/>
　　太子庶子<hi>中允人司議郎事舍    諭徳</hi>　<hi>中舍人崇舍人學通贊善    文館  士</hi>
　　　　　　　<hi>洗馬藥藏</hi>　<hi>文學/内直</hi>　<hi>校書/典設</hi>　<hi>正字等典膳宫門  郎</hi>
唐制左春坊左庶子二人掌侍從贊相駮正啓奏總司<lb/>
<pb n="KR2m0016_WYG_034-10b"/>
經典膳藥藏内直典設宫門六局皇太子出則版奏外<lb/>
辦中嚴入則解嚴右春坊右庶子二人掌侍從獻納啟<lb/>
奏<hi>徳宗時趙宗儒罷相為太子右庶子屏居慎靜奉朝請而已遷吏部侍郎帝召見勞曰知卿杜門六年故</hi>
<hi>有此拜</hi>宋左右庶子不常設盖以儲闈之建隨宜制官以<lb/>
備僚寀多以他官兼領<hi>仁宗出閤帝選僚佐謂宰臣曰翊善記室府屬也王皆受拜今</hi>
<hi>王尚少宜以張士遜為友令王答拜於是以户部郎中直昭文館為夀春王友遷諫議大夫兼太子右庶子改</hi>
<hi>左庶子士遜言詣資善堂升階列拜而皇太子總跪受宜詔皇太子坐受之帝不許又邵元為頴王府翊善及</hi>
<hi>東宫建為右庶子又髙宗以普安郡王為皇子進封建王詔建王府置直講贊讀各一人史浩兼直講一日講</hi>
<pb n="KR2m0016_WYG_034-11a"/>
<hi>周禮言膳夫掌膳羞之事嵗終則㑹唯王及后世子之膳不㑹至酒正講掌飲酒之事嵗終則㑹唯王及后之</hi>
<hi>酒不㑹而世子不與焉以是知世子膳羞可以不㑹世子飲酒不可以無節也王作而謝曰敢不佩斯訓及建</hi>
<hi>王為皇太子浩除起居郎兼太子右庶子又梁周翰字元褒真宗在儲宫知其名徴為左庶子因令取其所為</hi>
<hi>文章周翰悉纂以獻</hi>遼南面官左春坊有太子左庶子右春坊有<lb/>
太子右庶子金無此官元世祖至元時置詹事院有中<lb/>
庶子一人至正時宫傅府同眀左右春坊有大學士及<lb/>
庶子各一人大學士掌太子上奏請下啓箋及講讀之<lb/>
事皆審慎而監省之庶子等各奉其職以從<hi>成祖永樂時周述進</hi>
<pb n="KR2m0016_WYG_034-11b"/>
<hi>左春坊右諭徳兼侍讀從皇太子居守南都上諭之曰汝素厚重尤資匡弼太子雖聰明純謹然智或未逮行</hi>
<hi>或過中必湏盡言庶稱朕意仁廟居守中外無失政徳澤洽於人心述力為多宣徳中陞左庶子世宗嘉靖間</hi>
<hi>童承叙為講官上御文華殿承叙進講周書立政篇極陳王業艱難周公夾輔之忠詞意婉切上改容聴焉及</hi>
<hi>冊正儲位乃以承叙為左春坊左庶子兼翰林院侍講慎輔導之選也又鄒濟擢左春坊左庶子在輔導之職</hi>
<hi>言無不從寵遇殊厚奉令㫖授皇孫經明於啓迪又呉寛廷對第一侍孝宗於東宫及即位以舊臣進春坊左</hi>
<hi>庶子</hi>
中允唐置二人宋東宫官中不設以中允為階官<hi>太宗太平</hi>
<hi>興國中和㠓擢進士第遷光禄寺丞獻所著文賦五十軸召試中書擢太子中允又神宗熈寧初程顥以吕公</hi>
<pb n="KR2m0016_WYG_034-12a"/>
<hi>著薦為太子中允監察御史裏行前後進説神崇以正心窒欲求賢育才為言務以誠意感動主上</hi>遼南<lb/>
面官左春坊有太子中允<hi>聖宗太平五年見太子中允馮若谷</hi>金無此官<lb/>
元至元中立詹事院有中允一人順帝至正時宫傅府<lb/>
同明左右春坊左右中允各二人<hi>太祖洪武初趙文授教諭歴任岳州府學</hi>
<hi>教授成祖時詔選老學之士能講說者尚書蹇義以文名上成祖召至御前面諭授左春坊左中允賜宴俾輔</hi>
<hi>仁宗於東宫文進講經史敷繹明盡應制有作悉寓箴規睿㫖嘉奨</hi>
司議郎唐置二人掌侍從規諌駮正啓奏宋無此官遼<lb/>
南面官左春坊有太子司議郎金不設元儲政院有司<lb/>
<pb n="KR2m0016_WYG_034-12b"/>
議二人明左春坊有左司諌二人右春坊亦如之皆不<lb/>
常設掌箴誨鍳戒以拾遺補過凡有啓事於東宫與司<lb/>
直清紀執筆紀令㫖規正其偽謬者<lb/>
中舍人唐置二人貳右庶子掌侍從獻納啓奏皇太子<lb/>
監國下令書則畫日至春坊右庶子宣𫝊中舍人奉行<lb/>
宋至道天禧時置中舍人一人神宗欽宗升儲亦置寧<lb/>
宗嘉定初除二人遼南面官右春坊亦有太子中舍人<lb/>
金元明皆無<lb/>
<pb n="KR2m0016_WYG_034-13a"/>
舍人唐置太子舍人四人掌令書表啓宋置一人或二<lb/>
人不常設遼南面官有太子舍人金元明皆無<lb/>
通事舍人唐置八人掌導宫臣辭見承令勞問宋不設<lb/>
遼南面官右春坊有太子通事舍人金元皆無明置詹<lb/>
事府有通事舍人二人<lb/>
左右諭徳唐制左右各一人宋左右諭徳不常設或置<lb/>
一人或二人多以他官兼領<hi>真宗時馮元通五經常召見講易遷太子中允皇子</hi>
<hi>為夀春郡王王旦又薦元宜講經資善堂乃擢左正言兼太子右諭徳又仁宗以夀眷郡王開府詔宰相擇耆</hi>
<pb n="KR2m0016_WYG_034-13b"/>
<hi>徳方正有學術之士咸薦崔遵度命與張士遜並為王友上作七言詩以寵之儲宫建命為左諭徳又神宗出</hi>
<hi>閣簡選宫僚韓琦薦齊恢賢乃進左諭徳又孝宗乾道十年詔庶子諭徳輪日入宫</hi>遼南面官左<lb/>
右春坊有左右諭徳金詹事院有左右諭徳掌贊諭道<lb/>
徳侍從文章元至元時立詹事院有左右諭徳各一人<lb/>
<hi>至元時焦養直以集賢院侍講學士傅太子於宫中啓沃誠至帝聞之大悦陞太子諭徳又李好文為諭徳以</hi>
<hi>孝經大學論語孟子中庸摘其要畧釋以經義又取史傳及先儒論説有闗治體而協經㫖者倣真徳秀大學</hi>
<hi>衍義之例為書十一卷名曰端本堂經訓要義奉本以進詔付端本堂命太子習焉</hi>明左右春坊<lb/>
諭徳各一人<lb/>
<pb n="KR2m0016_WYG_034-14a"/>
贊善唐置左右贊善大夫各五人宋有資善堂翊善<hi>髙宗</hi>
<hi>時范冲厯官侍讀㑹皇子建國公出就傅命冲以徽猷閣待制為資善堂翊善而朱震兼贊讀時冲震皆名徳</hi>
<hi>老人極天下之選一時號稱得人</hi>遼南面官左右春坊有左右贊善大<lb/>
夫金亦有左贊善右贊善掌同諭徳元詹事院亦有左<lb/>
右贊善各一人至正時宫傅府同明左右贊善各二人<lb/>
崇文館學士唐置二人宋無遼南面官左春坊文學館<lb/>
有崇文館學士崇文館直學士金元明皆無<lb/>
洗馬唐置司經局洗馬二人掌經籍出入侍從圖書上<lb/>
<pb n="KR2m0016_WYG_034-14b"/>
東宫者皆受而藏之宋無此官遼南面官左春坊司經<lb/>
局有太子洗馬<hi>道宗大安時劉輝為太子洗馬</hi>金有司經正副掌經史<lb/>
圖籍筆硯等事元無此官明司經局洗馬一人掌經史<lb/>
子集制典圖書刋輯之事立正本副本以備進覽凡天<lb/>
下圖冊上東宫者皆受而藏之<lb/>
文學唐制三人分知經籍侍奉文章宋無遼南靣官司<lb/>
經局有太子文學金不設元至正時宫傅府置文學二<lb/>
人明亦不設<lb/>
<pb n="KR2m0016_WYG_034-15a"/>
校書唐置四人掌校刋經史宋無遼南面官司經局有<lb/>
太子校書郎<hi>太平五年見太子校書郎張昱</hi>金亦無之元詹事院有校<lb/>
書郎二人明司經局亦有校書二人<lb/>
正字唐置二人宋無遼南面官司經局有太子正字金<lb/>
不元宫傅府置正字二人明司經局正字二人<lb/>
典膳郎唐置典膳局典膳郎二人丞二人掌進膳嘗食<lb/>
丞為之貳毎夕更直於厨宋無遼北面官有皇太子祇<lb/>
應司金詹事院有典食令丞承奉膳羞掌飲令丞承奉<lb/>
<pb n="KR2m0016_WYG_034-15b"/>
茶及酒果之事元太子飲膳之事掌於家令明無<lb/>
藥藏郎唐置藥藏局郎二人丞二人掌和醫藥丞為之<lb/>
貳皇太子有疾侍醫診候議方藥將進宫臣涖嘗如尚<lb/>
藥局之職宋遼皆無金詹事院有侍藥奉藥承奉醫藥<lb/>
元儲政院置典醫監達嚕噶齊二人卿三人太監二人<lb/>
少監二人丞二人經厯知事各一人領東宫太醫修合<lb/>
供進藥餌其屬廣濟提舉司達嚕噶齊一人提舉同提<lb/>
舉副提舉各一人行典藥局達嚕噶齊一人大使副使<lb/>
<pb n="KR2m0016_WYG_034-16a"/>
各二人典藥局達嚕噶齊一人大使副使直長各二人<lb/>
明無<lb/>
内直郎唐置内直局内直郎二人丞二人掌符璽衣服<lb/>
繖扇几案筆硯垣墻宋遼皆無金掌寳二人掌奉寶謹<lb/>
其出入侍正侍丞掌冠帶衣服給使之事又有内直郎<lb/>
元典寳監卿太監少監丞各二人經厯知事各一人明<lb/>
無<lb/>
典設郎唐置典設局典設郎四人承二人掌湯沐燈燭<lb/>
<pb n="KR2m0016_WYG_034-16b"/>
汛掃鋪設宋無遼南面官左春坊典設局有典設郎金<lb/>
元明皆無<lb/>
宫門郎唐置宫門郎二人丞二人掌宫門管鑰宋無遼<lb/>
南面官宫門局有宫門郎金元明皆無<lb/>
　　太子家令<hi>丞署</hi>　<hi>主簿/</hi>　<hi>食官署/</hi>　<hi>典倉署/</hi>　<hi>司藏</hi>
唐制家令寺家令一人皇太子出入則乘輅車為導祭<lb/>
祀賔客則供酒食賜予則奉金玉貨幣凡牀几茵席器<lb/>
物非取於將作少府者皆供焉總食官典倉司藏三署<lb/>
<pb n="KR2m0016_WYG_034-17a"/>
宋有主管左右春坊事二人以内臣兼同主管左右春<lb/>
坊事二人以武臣兼承受官一人以内侍兼遼南面官<lb/>
太子家令寺有太子家令金有家令掌營繕栽植鋪設<lb/>
及燈燭之事元家令司家令二人掌太子飲膳供帳倉<lb/>
庫又設府正司府正廢置不常明無<lb/>
丞唐置二人掌判寺事宋無遼南面官太子家令寺有<lb/>
丞金亦有家丞掌同家令元亦置家丞二人又設府正<lb/>
司府丞廢置不常明無<lb/>
<pb n="KR2m0016_WYG_034-17b"/>
主簿唐置一人宋無遼亦有之金無元家令司有典簿<lb/>
二人照磨一人府正司同明無<lb/>
食官署唐置食官署令一人掌飲食酒醴凡四時供送<lb/>
設食皆顓焉供六品以下元日冬至食於家令厨者宋<lb/>
遼金皆無元儲膳司卿四人少卿二人丞二人主事二<lb/>
人照磨一人掌皇太子飲膳之事明無<lb/>
典倉署唐置令一人丞二人掌九榖醯醢庶羞噐皿燈<lb/>
燭凡園圃樹藝皆受令焉宋遼皆無金置司倉副掌倉<lb/>
<pb n="KR2m0016_WYG_034-18a"/>
廪出納薪炭等事元明皆無<lb/>
司藏署唐置令一人丞二人掌庫藏財貨出納營繕宋<lb/>
遼皆無金置司藏副掌庫藏財貨出入之事元典用監<lb/>
卿四人太監二人少監二人經厯知事照磨各一人掌<lb/>
供須文成藏珍三庫内府供給縀疋寳貨等物明無<lb/>
　　太子率更令<hi>丞</hi>　<hi>主簿</hi>
唐置率更寺令一人掌宗族次序禮樂刑罰及漏刻之<lb/>
政太子釋奠講學齒胄則總其儀出入乘軺車為導居<lb/>
<pb n="KR2m0016_WYG_034-18b"/>
家令之次宋無遼南面官太子率更寺有太子率更令<lb/>
金元明皆不設<lb/>
丞唐置一人宋無遼亦有之金元明皆無<lb/>
主簿唐置一人宋無遼亦有之金元明皆無<lb/>
　　太子僕<hi>丞</hi>　<hi>主簿/</hi>　<hi>廐牧署</hi>
唐制僕寺僕一人掌車輿乗騎儀仗䘮𦵏太子出則率<lb/>
廐牧令進路親馭宋無遼南面官太子僕寺有太子僕<lb/>
金有僕正副僕掌車馬廐牧弓箭鞍轡器物等事元置<lb/>
<pb n="KR2m0016_WYG_034-19a"/>
資武庫提㸃大使各一人掌軍器冀用庫提㸃大使各<lb/>
一人掌鞍轡明無<lb/>
丞唐置一人宋無遼金亦有之元明皆無<lb/>
主簿唐置一人宋無遼亦有之金元明皆無<lb/>
廐牧署唐置令一人丞二人掌車馬閑廐牧畜凡羣牧<lb/>
𨽻東宫者皆受其職事宋遼金皆無元典牧署卿二人<lb/>
太監二人少監二人丞二人經厯知事各一人掌孳畜<lb/>
之事明無<lb/>
<pb n="KR2m0016_WYG_034-19b"/>
　　左右衛率府<hi>副率以下官屬</hi>
唐制太子左右率府率各一人掌兵仗儀衛凡諸曹及<lb/>
三府外府皆𨽻焉元日冬至皇太子朝宫臣諸方使則<lb/>
率衛府之屬為衛毎月三府三衛及五府超乘番上者<lb/>
配以職宋太子左右衛亦有率府率遼南面官亦有太<lb/>
子左右衛率府金左右衛率府掌周衛導從儀仗元武<lb/>
宗至大元年撥江南行省萬户府精銳漢軍為東宫衛<lb/>
軍立衛率府設官十一員仁宗延祐四年始改為中翊<lb/>
<pb n="KR2m0016_WYG_034-20a"/>
府又改為御臨親軍指揮使又以御臨非古典改為羽<lb/>
林六年復𨽻東宫仍為左衛率府定置率使三人其属<lb/>
有鎮撫所鎮撫行軍弩軍屯田各千戸所達嚕噶齊千<lb/>
户副千戸百户弹壓各員又有䝉古字儒學陰陽各教<lb/>
授其右衛率置率使二人𨽻属亦減於左<hi>屬樞宻院不𨽻儲政院</hi>
明洪武初亦有左右率府使同知左右率府事皆以勲<lb/>
舊大臣兼領其職後罷<lb/>
副率唐置二人長史一人<hi>唐置各率府長史以下胄曺以下職掌皆同</hi>宋左<lb/>
<pb n="KR2m0016_WYG_034-20b"/>
右衛皆有副率其各率府皆無官屬元左右衛率府皆<lb/>
有副使明洪武初亦有左右率府副使皆以勲舊大臣<lb/>
兼領其職後罷<lb/>
録事㕘軍唐各置一人唐後歴代皆無<lb/>
倉曹㕘軍唐各置一人歴代皆無<lb/>
兵曹㕘軍唐各置一人歴代皆無<lb/>
胄曹㕘軍唐各置一人歴代皆無<lb/>
親府勲府翊府唐各置中郎將一人左右郎將各一人<lb/>
<pb n="KR2m0016_WYG_034-21a"/>
兵曹㕘軍事一人唐以後歴代皆無<lb/>
　　左右司禦府<lb/>
唐制太子左右司禦率府率各一人副率各二人其屬<lb/>
官皆與左右衛率府同宋亦有左右司禦率府率副率<lb/>
官存而無職司遼南面官亦有太子左右司禦率府金<lb/>
元明皆無<lb/>
　　左右清道率府<lb/>
唐制太子左右清道率府率各一人副率各二人掌晝<lb/>
<pb n="KR2m0016_WYG_034-21b"/>
夜巡警其官属與左右衛率府同省騎曹宋亦有左右<lb/>
清道率府率副率太宗至道元年東宫置左清道率府<lb/>
率副率兼左春坊謁者主贊引真宗即位而省真宗天<lb/>
禧二年又以左清道率郭承慶兼左右春坊謁者仁宗<lb/>
即位復省遼南面官亦有太子左右清道率府金元明<lb/>
皆無<lb/>
　　左右監門率府<lb/>
唐制太子左右監門率府率各一人副率各二人掌儲<lb/>
<pb n="KR2m0016_WYG_034-22a"/>
門禁衛長史録事兵曹與左右衛率府同倉曹胄曹㕘<lb/>
軍事各一人兼領宋亦有左右監門率府率副率南渡<lb/>
後以為環衛官遼南面官亦有太子左右監門率府金<lb/>
亦有左右監門掌門衛禁鑰元明皆無<lb/>
　　左右内率府<lb/>
唐制太子左右内率府率各一人副率各二人掌千牛<lb/>
供奉之事長史録事兵曹與左右衛率府同倉曹胄曹<lb/>
㕘軍事各一人兼領宋亦有左右内率府率府率官存而<lb/>
<pb n="KR2m0016_WYG_034-22b"/>
無職司遼南面官亦有太子左右内率府金元明皆無<lb/>
　　太子旅賁中郎將<lb/>
唐髙宗永徽三年太子名忠改諸率府中郎將為旅賁<lb/>
郎郎將為翊軍郎太子廢復舊以後厯代皆無<lb/>
　　太孫官屬附<lb/>
唐至武后天授二年始置皇孫府官宋孝宗淳熈七年<lb/>
皇孫英國公始就傅詔置皇太子宫小學教授一人十<lb/>
二年詔建魏恵憲王府置小學教授二人以館職兼充<lb/>
<pb n="KR2m0016_WYG_034-23a"/>
掌訓皇孫既長趨朝謁則不以小學名而講習如故元<lb/>
世祖至元二十六年皇孫出鎮懐孟帝為選老成練達<lb/>
舊臣䕶之乃以屬王倚陛辭帝目之良乆謂侍臣曰倚<lb/>
修潔人也左右皇孫得人矣及行營幕所在軍政肅然<lb/>
明成祖永樂十三年為皇太孫特選㓜軍置府軍前衛<lb/>
設官屬指揮使五人指揮同知十人指揮僉事二十人<lb/>
衛鎮撫十人經歴五人<lb/>
　<lb/>
<pb n="KR2m0016_WYG_034-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_005-1a"/>
欽定四庫全書<lb/>
欽定續通典巻五<lb/>
　食貨<lb/>
　　屯田上<hi>唐</hi>　<hi>五代/</hi>　<hi>宋/</hi>　<hi>遼/</hi>　<hi>金</hi>
唐德宗建中初宰相楊炎請置屯田於豐州發關輔民<lb/>
鑿陵陽渠以增溉京兆尹嚴郢嘗從事朔方知其利害<lb/>
以為不便疏奏不報郢又奏五城舊屯其數至廣以開<lb/>
渠之糧貸諸城約以冬輸又以開渠功直布帛先給田<lb/>
<pb n="KR2m0016_WYG_005-1b"/>
者據估轉榖如此則關輔免調發五城田闢比之浚渠<lb/>
利十倍也時楊炎方用事郢議不用憲宗元和中振武<lb/>
軍饑宰相李絳請開營田可省度支漕運及絶和糴欺<lb/>
隱憲宗稱善乃以韓重華為振武京西營田和糴水運<lb/>
使起代北墾田三百頃出贓罪吏九百餘人以耒耜耕<lb/>
牛假種糧使償所負粟二歲大熟因募人為十五屯每<lb/>
屯百三十人耕百頃就髙為堡東起振武西逾雲州極<lb/>
於中受降城凡六百餘里列柵二十墾田三千八百餘<lb/>
<pb n="KR2m0016_WYG_005-2a"/>
里歲收粟三十萬石省度支錢二千餘萬緡重華入朝<lb/>
奏請益開田五千頃法用人七千可以盡給五城㑹李<lb/>
絳已罷後宰相持其議而止至憲宗末天下營田皆雇<lb/>
民或借庸以耕又以瘠地易上地民間苦之穆宗即位<lb/>
詔還所易地而耕以官兵耕官田者給三之一以終身<lb/>
靈武邠寧土廣肥而民不知耕文宗太和末王起奏立<lb/>
營田後党項大擾河西邠寧節度使畢諴亦募士開營<lb/>
田歲收三十萬斛省度支錢數百萬緡貞觀開元後邊<lb/>
<pb n="KR2m0016_WYG_005-2b"/>
土西舉髙昌龜兹焉耆小勃律北抵薛延陀故地縁邊<lb/>
數十州戍重兵營田及地租不足以供軍於是始有和<lb/>
糴<lb/>
周太祖廣順三年敇悉罷戸部營田務以其民隸州縣<lb/>
其田廬牛農器並賜見佃者為永業自唐末中原宿兵<lb/>
所在皆置營田以耕曠土其後又募高貲戸使輸課佃<lb/>
之戸部别置官司總領不𨽻州縣或丁多無役或容庇<lb/>
奸盗州縣不能詰梁太祖擊淮南掠得牛以千萬計給<lb/>
<pb n="KR2m0016_WYG_005-3a"/>
東南諸州農民使歲輸租自是歴數十年牛死而租不<lb/>
除民甚苦之帝素知其弊㑹閤門使知青州張凝請罷<lb/>
營田務李榖亦以為言遂敇罷之<lb/>
宋太宗端拱二年六宅使何承矩請於順安砦西引易<lb/>
河築堤為屯田及承矩知雄州又言宜因積潦蓄為陂<lb/>
塘大作稻田以足食㑹滄州臨津令閩人黄懋上書言<lb/>
閩地唯種水田縁山導泉倍費功力今河北州軍多陂<lb/>
塘引水溉田省功易效三五年間公私必大獲其利詔<lb/>
<pb n="KR2m0016_WYG_005-3b"/>
承矩按視還奏如懋言遂以承矩為制置河北沿邊屯<lb/>
田使懋為大理寺丞充判官發諸州鎮兵一萬八千人<lb/>
給其役凡雄莫霸州平戎順安等軍興堰六百里置斗<lb/>
門引淀水灌溉初年種稻值霜不成懋以晩稻九月熟<lb/>
北霜早而地氣遲江東早稻七月即熟取其種課令種<lb/>
之是歲八月稻熟初承矩建議沮之者頗衆武臣習攻<lb/>
戰亦恥於營葺既種稻不成羣議愈甚事幾為罷至是<lb/>
承矩載稻穂數車遣吏送闕下議者乃息又度支判官<lb/>
<pb n="KR2m0016_WYG_005-4a"/>
陳堯叟等言漢魏晉唐於陳許鄧潁暨蔡宿亳至於壽<lb/>
春用水利墾田陳迹具在請選官大開屯田以通水利<lb/>
發江淮下軍散卒及募民充役給官錢市牛置耕具導<lb/>
溝瀆築防堰每屯十人給一牛治田五十畝雖古制一<lb/>
夫百畝今且墾其半俟久而古制可復也畝約收三斛<lb/>
歲可收十五萬斛七州之間置二十屯可得三百萬斛<lb/>
因而益之數年可使倉廩充實省江淮漕運帝覧奏嘉<lb/>
之遣大理寺丞皇甫選光禄丞何亮乗傳按視經度真<lb/>
<pb n="KR2m0016_WYG_005-4b"/>
宗咸平中大理丞王宗旦請募民耕潁州陂塘荒地凡<lb/>
千五百頃部民應募者三百餘戸詔令未出租稅免其<lb/>
徭役然無助於功利而汝州舊有路南務内園兵人種<lb/>
稻至是命京朝官專掌募民二百餘自備耕牛立團長<lb/>
墾地六百頃導汝水灌溉歲收二萬三千石又知襄州<lb/>
耿望請於舊地括荒田置營田上中下三務調夫五百<lb/>
築堤堰仍集鄰州兵每務一百人荆湖市牛七百分給<lb/>
之是歲種稻三百餘頃四年陜西轉運使劉綜亦言宜<lb/>
<pb n="KR2m0016_WYG_005-5a"/>
於古原州建鎮戎軍置屯田今本軍一歲支給芻糧四<lb/>
十餘萬石束約費茶鹽五十餘萬倘更令逺民輸送其<lb/>
費益多請於軍城四面立屯田務開田五百頃置下軍<lb/>
二千人牛八百頭耕種又於軍城前後及北至水峽口<lb/>
各置堡砦分居其人無寇則耕寇來則戰就命知軍為<lb/>
屯田制置使自擇使臣充四砦監押每砦五百人充屯<lb/>
戌從之既而原渭州亦開方田戎人内屬者皆依之得<lb/>
安其居是時兵費浸廣言屯營田者輙詔邊臣經度行<lb/>
<pb n="KR2m0016_WYG_005-5b"/>
之順安軍兵馬都監馬濟請於靖戎軍東壅鮑河開渠<lb/>
入順安威虜二軍置水陸營田於其側命莫州部署石<lb/>
普䕶其役知保州趙彬奏决雞距泉自州西至蒲城縣<lb/>
分徐河水南流注運渠廣置水陸屯田詔駐治都監王<lb/>
昭遜共成之自是定州亦置屯田五年罷襄州營田下<lb/>
務六年耿望又請於唐州赭陽陂置務如襄州歲種七<lb/>
十餘頃方城縣令佐掌之調夫耘耨景德二年令縁邊<lb/>
有屯營田州軍長吏並兼制置諸營田屯田事舊兼使<lb/>
<pb n="KR2m0016_WYG_005-6a"/>
者如故大中祥符九年改定保州順安軍營田務為屯<lb/>
田務凡九州軍皆遣官監務置吏屬淮南兩浙舊皆有<lb/>
屯田後多賦民而收其租第存其名在河北者雖有其<lb/>
實而嵗入無幾利在蓄水以限戎馬而已天禧末諸州<lb/>
屯田總四千二百餘頃河北歲收二萬九千四百餘石<lb/>
而保州最多逾其半焉繼右正言田况言鎮戎原渭地<lb/>
方數百里舊皆民田今無復農事可即其地大興營田<lb/>
以其兵之不習戰者分耕五百人為一堡三兩堡置一<lb/>
<pb n="KR2m0016_WYG_005-6b"/>
營田官領之播種以時農隙則習武事䟽奏不用後乃<lb/>
命三司戸部副使夏安期等議並置邊屯田迄不能成<lb/>
神宗熈寧三年著作佐郎王韶言渭原城而下至秦州<lb/>
成紀旁河五六百里良田不耕者無慮萬頃治千頃可<lb/>
得三十萬斛因知秦州李師中等奏韶妄指實無其地<lb/>
降韶官其後韓鎮知秦州乃言實有古渭砦地空地四<lb/>
千餘頃遂復韶故官從其所請行之明年河北屯田司<lb/>
奏豐歲屯田入不償費於是詔罷縁邊水陸屯田務募<lb/>
<pb n="KR2m0016_WYG_005-7a"/>
民租佃收其兵為州廂軍時陜西多曠土未耕屯戍不<lb/>
可撤逺方有輸送之勤知延州趙卨請募民耕以紓朝<lb/>
廷憂詔下其事經略安撫使郭逵言懐寧砦所得地百<lb/>
里以務弓箭手無閒田卨又言之遂括地得萬五千餘<lb/>
頃募漢蕃兵幾五千人為八指揮詔遷卨官賜金帛而<lb/>
熈州王韶又請以河州蕃部近城川地招弓箭手以山<lb/>
坡地招蕃兵弓箭手每砦五指揮以二百五十人為額<lb/>
人給地一頃蕃官二頃大蕃官三頃七年以熈河多良<lb/>
<pb n="KR2m0016_WYG_005-7b"/>
田詔委提㸃秦鳯路刑獄鄭民憲興營田許奏辟官屬<lb/>
以集事樞宻使吳充上疏曰今之屯田誠未易行古者<lb/>
一夫百畆又受田十畆為公田莫若因弓箭手倣古助<lb/>
田法行之熈河四州田無慮萬五千頃十分取一以為<lb/>
公田大約中歲畆一石則公田所得十五萬石官無屯<lb/>
營牛具廩給之費借用衆力而民不勞大荒不收而官<lb/>
無所損省轉輸平糴價如是者其便有六而提㸃刑獄<lb/>
鄭民憲言祖宗時屯營田皆置務屯田以兵營田以民<lb/>
<pb n="KR2m0016_WYG_005-8a"/>
固有異制然襄州營田既調夫矣又取鄰州之兵是營<lb/>
田不獨以民也邊州營田不限兵民皆取給用是屯田<lb/>
不獨以兵也至於招弓箭手不盡之地復以募民則兵<lb/>
民㕘錯固無異也而前後施行或侵占民田或差借耨<lb/>
夫或諸郡括牛或兵民雜耕或諸州廂軍不習耕種不<lb/>
能習水土頗致煩擾至於歲之所入不償其費遂又報<lb/>
罷惟因弓箭手為助田法一夫受田百畝别以十畝為<lb/>
公田俾之自備種糧功力歲畝收一石水旱三分除一<lb/>
<pb n="KR2m0016_WYG_005-8b"/>
官無廩給之費民有耕鑿之利若可以為便然弓箭手<lb/>
招至者未安其業而種糧無所仰給又責其借力於公<lb/>
田慮人心易揺乞候稍稔推行九年詔熈河弓箭手耕<lb/>
種不及之田經略安撫司㸃廂軍耕之官置牛具農器<lb/>
人一頃歲終㕘較弓箭手廂軍所種優劣為賞罰弓箭<lb/>
手逃地并營田召佃租課許就近於本城砦輸納仍免<lb/>
折變支移元豐二年改定州屯田司為水利司及章惇<lb/>
築元州亦為屯田務其後遂罷之募民租佃役兵各還<lb/>
<pb n="KR2m0016_WYG_005-9a"/>
所𨽻五年詔提舉熈河等路弓箭手營田蕃部共為一<lb/>
司𨽻涇原制置司提舉熈河營田康識言新復土地乞<lb/>
命官分畫疆界選知田廂軍人給一頃耕之餘悉給弓<lb/>
箭手人加一頃有馬者又加五十畝每五十畝為一營<lb/>
四保砦見缺農作廂軍許於秦鳯涇原熈河三路選募<lb/>
廂軍及馬逓舖卒願行者人給装錢二千詔皆從之知<lb/>
太原府吕惠卿嘗上營田疏曰今葭蘆米脂裏外良田<lb/>
不啻一二萬頃夏人名為真珠山七寳山言其多出禾<lb/>
<pb n="KR2m0016_WYG_005-9b"/>
粟也若耕其半則兩路新砦其費已不盡資内地况能<lb/>
盡闢之乎前此所不敢進耕者外無捍衛也今於葭蘆<lb/>
米脂相去一百二十里間各建一砦又其間置小堡舖<lb/>
相望則延州之義合白草與石州之吳堡尅明以南諸<lb/>
城砦千里邊面皆為内地而河外之州荒閒之地皆可<lb/>
墾闢以贍軍用凡昔為夏人所侵及蘇安靖棄之以為<lb/>
兩不耕者皆可為法耕之於是就糴河外而使河内之<lb/>
民被支移者量出脚乗之直革百年逺輸貴糴以免困<lb/>
<pb n="KR2m0016_WYG_005-10a"/>
公之弊財力稍豐又通葭蘆之道於靈州之神木其通<lb/>
堡砦亦如葭蘆米脂之法而横山膏腴之地皆為吾有<lb/>
矣七年恵卿雇五縣耕牛發將兵外䕶而耕新疆葭蘆<lb/>
吳堡間膏腴地號木𤓰原者凡得地五百餘頃麟府豐<lb/>
州地七百三十頃弓箭手與民之無力及異時兩不耕<lb/>
者又九百六十頃恵卿自謂所得極厚可助邊計乞推<lb/>
之陜西八年樞宻院奏去年耕種木𤓰原凡用將兵人<lb/>
馬之費所收禾粟蕎麥不償所費因詔止恵卿其河東<lb/>
<pb n="KR2m0016_WYG_005-10b"/>
進築堡砦自麟石鄜延南北近三百里及涇原環慶熈<lb/>
河蘭㑹新復城砦地土悉募廂軍配卒耕種免役已而<lb/>
營田司使言諸路募發廂軍皆不嫻耕作遂各遣還其<lb/>
州高宗紹興元年知荆南府解潛奏辟宗綱樊賔措置<lb/>
屯田詔除宗綱充荆南府歸峽州荆門公安軍鎮撫使<lb/>
司措置五州營田官樊賔副之渡江後營田盖始於此<lb/>
其後荆州軍食仰給省縣官之半焉三年懐安府復州<lb/>
漢陽軍鎮撫使陳規倣古屯田凡軍士相險隘立堡砦<lb/>
<pb n="KR2m0016_WYG_005-11a"/>
且守且耕耕必給費斂復給糧依助田法餘並入官凡<lb/>
民水田畝賦稅米一斗陸田豆麥夏秋各五升滿二年<lb/>
無欠給為永業兵民各處一方流民歸業寖衆亦置堡<lb/>
砦屯聚之凡屯田事營田司兼之營田事府縣兼之廷<lb/>
臣因規奏推廣謂一夫受田百畝古制也今荒田甚多<lb/>
當聽百姓請射其有闕耕牛者宜用人耕之法以二人<lb/>
曵一犁凡受田五人為甲别給蔬地五畝為廬舎場圃<lb/>
兵屯以大使臣主之民屯以縣令主以歲課多少為殿<lb/>
<pb n="KR2m0016_WYG_005-11b"/>
最下諸鎮推行之詔江東西宣撫使韓世忠措置建康<lb/>
營田如陜西弓箭手法世忠言沿江荒田大半有主難<lb/>
如陜西例乞募民承佃都督府奏如世忠議仍蠲三年<lb/>
租滿五年田主無自陳者給佃者為永業詔湖北浙西<lb/>
江西皆如之其徭役科配並免五年詔淮南川陜荆襄<lb/>
屯田六年都督張俊奏改江淮屯田為營田凡官田逃<lb/>
田並拘籍以五頃為一莊募民承佃其法五家為保共<lb/>
佃一莊以一人為長每莊給牛五具耒耜及種副之别<lb/>
<pb n="KR2m0016_WYG_005-12a"/>
給十畝為蔬圃貸錢七十千分五年償命樊賔王弗行<lb/>
之尋命五大將劉光世韓世忠張俊岳飛吳玠及江淮<lb/>
荆襄利路師悉領營田使遷賔司農少卿提舉江淮營<lb/>
田置司建康弗屯田員外郎副之官給牛種撫存流移<lb/>
一歲中收榖三十萬石有竒殿中侍御史石公揆監中<lb/>
嶽李寀及王弗皆言營田之害張俊亦覺其擾請罷司<lb/>
以監司領之於是詔帥臣兼領營田九月以川陜宣撫<lb/>
吳玠治廢堰營田六十莊計田八百五十四頃歲收一<lb/>
<pb n="KR2m0016_WYG_005-12b"/>
十五萬石以助軍儲賜詔奨諭二十二年督視湖北京<lb/>
西軍馬汪澈言荆湖兩年屯守襄漢糧餉浩瀚襄陽古<lb/>
有二渠長渠溉田七千頃水渠溉田三千頃兵後堙廢<lb/>
今先築堰開渠募邊民或兵之老弱耕之其耕牛耒耜<lb/>
種糧令湖北京西轉運使措置既省餽運又可安集流<lb/>
亡從之孝宗隆興元年臣僚言州縣營田之費其説有<lb/>
十曰擇官必審募人必廣穿渠必深鄉亭必修器用必<lb/>
備田處必利食用必充耕具必足定稅必輕賞罰必行<lb/>
<pb n="KR2m0016_WYG_005-13a"/>
且欲立賞格以募人及住廣西馬綱三年以市牛㑹有<lb/>
訴襄陽屯田之擾者上欲罷之工部尚書張闡言今日<lb/>
荆襄屯田之害以其無耕田之民而課之游民游民不<lb/>
足而强之百姓於是百姓舎已熟田而耕官生田或逺<lb/>
百里徴呼以來或名雙丁而役其强壮老稚無食一方<lb/>
騷然罷之誠是也然自去歲以來置耕牛農器修長水<lb/>
二渠費已十餘萬一旦舉而棄之則荆襄之地終不可<lb/>
耕也比見兩淮歸正之民動以萬計官不能給食則老<lb/>
<pb n="KR2m0016_WYG_005-13b"/>
弱饑死强者轉而之他若使就耕荆襄之田非唯可免<lb/>
流離抑使中原之民聞之知朝廷有以處我率皆襁負<lb/>
而至矣異時墾闢既廣取其餘以輸官實為兩便詔除<lb/>
見耕者依舊餘令虞仲文同王珏措置二年江淮都督<lb/>
府㕘贊陳俊卿言欲以不披帶人擇官荒田標旗立砦<lb/>
多買牛犁縱種其中官不收租人自樂從數年之後墾<lb/>
田多則榖必賤所在有屯則村落無盗賊之憂軍食既<lb/>
足則饋餉無轉運之勞此誠經久守淮之策詔從之乾<lb/>
<pb n="KR2m0016_WYG_005-14a"/>
道五年四川宣撫使鄭剛中撥軍耕種以歳收租米對<lb/>
减成都路對糴米一十二萬石贍軍然兵民雜處村疃<lb/>
為擾百端又數百里差民保甲教耕有二三年不代者<lb/>
民甚苦之知興元府晁公武欲以三年所收最高一年<lb/>
為額等第均數召佃放兵及保甲以䕶邊從之八月詔<lb/>
鎮江都統司及武鋒軍三處屯田兵並拘收入隊教閲<lb/>
六年罷和揚州屯田八年復罷廬州兵屯田淳熈十年<lb/>
鄂州江陵府駐劄副都統制郭杲言棗易屯田興置二<lb/>
<pb n="KR2m0016_WYG_005-14b"/>
十餘年未能大有益於邊計非田有不良葢人力有所<lb/>
未至今邊陲無事正宜修舉為實邊之計本司有荒熟<lb/>
地七百五十頃乞降錢三萬緡收買耕牛農具便可施<lb/>
功如將來更有餘力可括荒田接續開墾從之光宗紹<lb/>
熈元年知和州劉煒以剰田募民充萬弩手分耕寧宗<lb/>
嘉定三年國子監司業劉爚接伴金使於盱眙軍還言<lb/>
兩淮之利藩蔽江南干戈盗賊之後宜加經理必於招<lb/>
集流散之中就為足食足兵之計淮東地平博膏腴有<lb/>
<pb n="KR2m0016_WYG_005-15a"/>
陂澤水泉之利而荒蕪實多其民勁悍勇敢習邊鄙戰<lb/>
鬬之事而安集者誠能經畫郊野招集散亡約頃畝以<lb/>
授田使無廣占抛荒之患列溝洫以儲水且備戎馬馳<lb/>
突之虞為之具田器貸種糧相其險易聚為室廬使相<lb/>
保䕶聨以什伍教以擊刺使相糾率或鄉為一團里為<lb/>
一隊平居則耕有警則守有餘力則戰帝嘉納之七年<lb/>
以京西屯田募人耕種十三年四川宣撫使安丙總領<lb/>
任處厚言紹興十五年諸州共墾田二千六百五十餘<lb/>
<pb n="KR2m0016_WYG_005-15b"/>
頃夏秋輸租米一十四萬一千餘石餉所屯將兵罷民<lb/>
和糴為利可謂博矣乾道四年以從屯兵歸軍教閱而<lb/>
營田付諸州募佃遂致租利䧟失驕將豪民乗時占據<lb/>
其弊不可概舉今豪强移徙田土荒閒正當拘種之秋<lb/>
合自總領所與宣撫使措置其逃絶之田關内外亦多<lb/>
有之為數不貲其利不在營田之下乞併括之十五年<lb/>
詔江淮荆襄四川制置監司條畫營田來上十七年復<lb/>
命淮東西湖北路轉運司提督營屯田理宗端平元年<lb/>
<pb n="KR2m0016_WYG_005-16a"/>
命王旻守隨州王安國守棗陽蔣成守光化楊恢守均<lb/>
並益兵飭備經理唐鄧屯田又以臣僚言屯五萬人於<lb/>
淮之北且田且守置屯田判官一員經紀其事暇則教<lb/>
以騎射初弛田租三年又三年則取其半知大寧監邵<lb/>
潛言昔鄭剛中營於蜀之關隘雜兵民屯田歲收粟二<lb/>
十餘萬石是後屯田之利既廢糧運之費益增宜詔帥<lb/>
臣縱兵民耕之所收之粟計直以償之則總所無轉輸<lb/>
之苦邊關有儲峙之豐戰有餘勇守有餘備矣從之嘉<lb/>
<pb n="KR2m0016_WYG_005-16b"/>
熈四年孟珙為宣撫四川兼屯田大使軍無宿儲遂大<lb/>
興屯田調夫築堰募農給種首秭歸尾漢口為屯二十<lb/>
為荘百七十為頃十八萬八千二百八十上屯田始末<lb/>
與所减劵食之數降詔奨諭又令流民於邊江七十里<lb/>
内分田以耕遇警則用以守江於邊城三五十里内亦<lb/>
分田以耕遇警則用以守城在砦者則耕四野之田而<lb/>
用以守砦田在官者免其租在民者則以所收十之三<lb/>
歸其主俟三年事定則各還原業淳祐十二年詔襄樊<lb/>
<pb n="KR2m0016_WYG_005-17a"/>
已復措置屯田修渠堰寳祐三年詔撥封椿庫十八界<lb/>
㑹十萬銀二千兩付李夢康措置襄陽屯田又詔沿邊<lb/>
耕屯課入登羡管屯田官推賞荆襄兩淮及山砦如之<lb/>
度宗咸淳元年詔曰淮蜀荆襄之民所種屯田既困重<lb/>
額又困苛取流離之餘口體不充及遇水旱收租不及<lb/>
而催輸急於星火民何以堪其日前舊欠並除之復催<lb/>
者以違制論<lb/>
遼太宗㑹同五年詔以契丹分屯南邊聖宗統和十二<lb/>
<pb n="KR2m0016_WYG_005-17b"/>
年賜南京統軍司貧户耕牛耶律昭言西北諸郡每當<lb/>
農時一夫偵候一夫治公田二夫給糺官之役大率四<lb/>
丁無一室處芻牧之事仰給妻孥一遭冦掠貧窮之室<lb/>
春夏賑恤吏多雜以糠粃重以掊克不過數月又復告<lb/>
困且畜牧者富國之本有司防其隱没聚之一所不得<lb/>
各就水草便地兼以逋亡戍卒隨時補調不習風土故<lb/>
日積月損馴至耗竭為今之計莫若賑窮薄賦給以牛<lb/>
種使遂耕穫置游兵以防盗掠頒俘獲以助伏臘散畜<lb/>
<pb n="KR2m0016_WYG_005-18a"/>
牧以就善地期以數年富强可望時皆以為切論太平<lb/>
七年詔諸屯田在官斛粟不得擅貸在屯者力耕公田<lb/>
不輸賦税興宗重熈十三年詔選南北府兵富者援山<lb/>
西路餘屯田於天徳軍道宗大安初年西蕃多叛上欲<lb/>
為守禦計命耶律唐古督耕稼以給西軍唐古率衆田<lb/>
臚胊河側歳登上熟移屯鎮州凡十四稔積粟數十萬<lb/>
斛每斗不過數錢<lb/>
金太祖收國元年敗遼軍於阿婁岡獲其耕具數千給<lb/>
<pb n="KR2m0016_WYG_005-18b"/>
賜諸軍天輔五年二月分諸路明安穆昆之民萬戸屯<lb/>
㤗州賜耕牛五十其時伐遼取㤗州徙遼降人居之命<lb/>
千戸穆昆宗雄按視泰州地戸宗雄包其土來奏曰其<lb/>
土如此可種植也由是徙萬家屯田泰州以博勒和為<lb/>
都統太宗天㑹九年詔新徙戍邊戸乏耕牛者給以官<lb/>
牛别委官勸督田作其續遷戍戸在中路者姑止之即<lb/>
其地種藝俟畢穫而行及來春農時至戌所熈宗天眷<lb/>
初年以既取江南慮中原士民懐貳始創屯田軍凡女<lb/>
<pb n="KR2m0016_WYG_005-19a"/>
真奚契丹之人皆自本部徙居中州與百姓雜處計其<lb/>
戸口授以官田使自播種春夏量給其衣遇出師始給<lb/>
錢米凡屯田之所自燕南至淮隴之北俱有之皆築壘<lb/>
於村落間世宗大定三年以正隆兵興農桑失業明安<lb/>
穆昆屯田多不如法遣戸部侍郎魏子平等分道勸農<lb/>
二十一年以山東路所括民田分給女真屯田人戸又<lb/>
時以黄河移故道梁山濼水退地甚廣遣使安置屯田<lb/>
民時帝意不欲明安穆昆人戸與民戸雜居凡山東兩<lb/>
<pb n="KR2m0016_WYG_005-19b"/>
路屯田與民田互相犬牙者皆以官田對易御史中丞<lb/>
張九思言屯田明安人戸為盗徴償家貧輙賣屯地凡<lb/>
家貧不能徴償者止令事主以其地招佃收其租入估<lb/>
價與徴償相當即以其地還之臨洮尹完顔讓亦論屯<lb/>
田貧人徴償賣田乞用九思議詔可二十二年以山東<lb/>
屯田戸鄰于邊鄙命聚之一處俾恊力耕種章宗明昌<lb/>
元年勅當軍人所授田止令自種力不足者方許承佃<lb/>
亦止隨所産納租其有自願折錢輸納者從民所願不<lb/>
<pb n="KR2m0016_WYG_005-20a"/>
願承佃者毋强又勅隨處係官閑地百姓已請佃者仍<lb/>
舊未佃者付明安穆昆屯田承安二年差戸部郎中李<lb/>
敬義往臨潢等路規畫農事舊令軍人所授之地不得<lb/>
租賃於人違者苗付地主五年中都山東河北屯駐軍<lb/>
人地土不贍官田多為民所冐佔主兵者言比歲征伐<lb/>
軍多敗衂盡由屯田地寡不免饑寒故無鬬志願括民<lb/>
田之冐稅者分給之則士氣自倍朝議已定平章政事<lb/>
張萬公獨上書言其不可者五大略以為軍旅之後瘡<lb/>
<pb n="KR2m0016_WYG_005-20b"/>
痍未復百姓拊摩之不暇何可重擾一也通檢未久田<lb/>
有定籍括之必不能盡適足増猾吏之弊長告訐之風<lb/>
二也浮費侈用不可勝計推之以養軍可斂不及民而<lb/>
無待於奪民之田三也兵士失於選擇强弱不别而使<lb/>
同田共食振勵者無以盡其力疲劣者得以容其奸四<lb/>
也奪民而與軍得軍心而失天下心其禍有不可勝言<lb/>
者五也必不得已乞以冐地之已括者召民蒔之以所<lb/>
入贍軍則軍有坐獲之利而民無被奪之患矣書奏不<lb/>
<pb n="KR2m0016_WYG_005-21a"/>
報命樞宻使宗浩禮部尚書賈鉉佩金符行省山東等<lb/>
路括地給軍凡得地三十餘萬給軍順天軍節度使張<lb/>
行簡上言比者括官田給軍既一定矣有告欲别給者<lb/>
輙從其告至今未已名曰官田實取之民以與之臣所<lb/>
管已撥深澤縣地三百餘頃復告水占沙鹻者三之一<lb/>
若悉從之何地可定臣謂當限以月日不許再告為便<lb/>
下尚書省議奏請如實有水占河塌不可耕種按視覆<lb/>
同然後改撥若沙鹻瘠薄當凖已撥為定制曰可泰和<lb/>
<pb n="KR2m0016_WYG_005-21b"/>
四年定制所撥地止十里内者自種之每丁四十畝續<lb/>
進丁同此餘者許令便宜租賃及兩和分種違者錢業<lb/>
還主五年二月帝又聞六路括地時其間屯田軍戸多<lb/>
冐民増口以請官地及包取民田而民有空輸稅賦虚<lb/>
抱物力者應詔陳言人多論之遣官分清追照案憑尚<lb/>
書省奏遣官徒滋訟言乃令虚抱稅石已輸送入官者<lb/>
於稅内續扣之宣宗貞祐三年以時方南遷徙河北軍<lb/>
戸於河南議所以處之者宰臣言當指官田及牧地分<lb/>
<pb n="KR2m0016_WYG_005-22a"/>
畀之已為民田者則俟秋穫後仍日給米一升折以分<lb/>
鈔大常丞舒穆嚕世勣曰荒田牧地耕闢費力奪民素<lb/>
墾則民失所帝欲從宰臣議侍御史劉元規復上言帝<lb/>
乃罷之後因北方侵及河南盡起諸路軍戸南來共圖<lb/>
保守復議得軍糧之術或益賦或與軍田二者孰便㕘<lb/>
政髙汝礪言河南官民地相半又多全佃官地之家一<lb/>
旦奪之何以自活小民易動難安一時避賦遂有捨田<lb/>
之言及與人又復悔悔則忿心生矣如山東撥地時腴<lb/>
<pb n="KR2m0016_WYG_005-22b"/>
地盡入富家瘠者乃付貧户無益於軍而民有損惟當<lb/>
倍益官租以給軍食復以係官荒田牧地量數與之令<lb/>
其自耕則民不失業官不厲民矣從之又言河北軍戸<lb/>
徙居河南者幾萬口<hi>疑當作百萬口或係史之誤</hi>人日給粟一升歳<lb/>
費三百六十萬石半以給直猶支三百萬<hi>疑當作二百萬</hi>河南<lb/>
租地計二十四萬頃嵗租計一百五十六萬乞於經費<lb/>
之外倍徴以給之帝命右司諫馮開等五人分行諸郡<lb/>
就授以荒官田及牧地可耕者人三十畝至十一月又<lb/>
<pb n="KR2m0016_WYG_005-23a"/>
以括荒田及牧馬地給軍事命汝礪總之汝礪還奏今<lb/>
頃畝之數較之舊籍甚少復多瘠惡不可耕又僻逺之<lb/>
處必徙居以就之彼皆不能自耕必以與人又當取租<lb/>
於數百里之外况今農田且不能盡闢豈有餘力以耕<lb/>
叢薄交固草根紏結之荒地哉詢諸軍戸皆欲得半糧<lb/>
猶足自養得田不能耕復罷其廩將何所頼臣知初籍<lb/>
地之時未嘗按閱其實所以不如其數不得其處也若<lb/>
復考計州縣必各妄承風㫖追呼䆒訐以應命不足其<lb/>
<pb n="KR2m0016_WYG_005-23b"/>
數則妄指民田以充之所在又騷然矣今民之賦役三<lb/>
倍平時飛輓轉輸日不暇給而復為此舉將何堪之且<lb/>
軍户蹔遷行有還期何為以此病民病民而軍獲利猶<lb/>
不可為况無所利乎遂詔罷給田但半給糧半給實直<lb/>
焉四年復遣官括河南牧馬地既籍其數帝命省院議<lb/>
所以給軍者宰臣言今軍户當給糧者四十四萬八千<lb/>
餘口計當口占六畝有竒繼來者不與焉相去數百里<lb/>
者豈能以六畝之故逺來兼月支口糧不可遽罷臣等<lb/>
<pb n="KR2m0016_WYG_005-24a"/>
竊謂軍戸願佃者即當計口給之其餘僻逺不願者宜<lb/>
凖近制係官荒地許軍民耕闢例令軍民得占蒔之院<lb/>
官言牧馬地少且久荒難耕軍戸復乏農器不給之則<lb/>
彼自支糧外更無從得食非蓄銳待敵之計給之則未<lb/>
能遽减其糧若得遲以歳月俟頗成倫次亦漸可以省<lb/>
官廩今奪於有力者即以授之其無力者恐無以耕乞<lb/>
令司縣官勸率民者借牛破荒至來春然後給之司縣<lb/>
官能率民户以助耕而無騷動者量加官賞庶幾有所<lb/>
<pb n="KR2m0016_WYG_005-24b"/>
激勸宰臣又言若如所言則司縣官貪慕官賞必將抑<lb/>
配以擾民况民家之牛量地而畜之比年以來農功甫<lb/>
畢併力轉輸猶恐不及豈有暇耕他人之田唯如前奏<lb/>
為便詔再議之乃議民有能開牧馬地及官荒地作熟<lb/>
田者以半給之為永業半給軍戸奏可省臣又奏自古<lb/>
用兵且耕且戰是以兵食交足今諸帥分兵不啻百萬<lb/>
一充軍伍咸仰於官至於婦子居家安坐待哺盖不能<lb/>
屯田為經久之計也願下明詔令諸帥府各以其軍耕<lb/>
<pb n="KR2m0016_WYG_005-25a"/>
耨亦以逸待勞之策詔從之興定二年帝諭樞宻院曰<lb/>
中京商虢諸州軍人願耕屯田比已括地授之聞徐宿<lb/>
軍獨不願受意謂予田必絶其廩給也朕肯爾耶其以<lb/>
朕意曉之因命諸軍徧授屯田邳州行省侯摯言東平<lb/>
以東屢經殘燬邳海之間貧民失業者甚衆日食野菜<lb/>
無所依倚恐因而嘯聚以益敵乞募邊為兵自十月給<lb/>
糧使充戍役至二月罷之人授地三十畝貸之種粒而<lb/>
騐其收穫量數取之逮秋復𨽻兵伍且戰且耕公私交<lb/>
<pb n="KR2m0016_WYG_005-25b"/>
利亦望被俘之民易於招集也至三年籍邳海等州義<lb/>
軍及脅從歸國而充軍者人給地三十畝有力五十畝<lb/>
仍蠲差稅日支糧二升四年移刺不言軍戸自徙河南<lb/>
數歳尚未給用兼以移徙不常莫得安居故貧者甚衆<lb/>
請括諸屯處官田人給三十畝仍不移屯他所如此則<lb/>
軍戸可以得所官糧可以漸省宰臣奏前此亦有言授<lb/>
地者樞宻院謂俟事緩而行之今河南罹水災流亡者<lb/>
衆所種麥不及五萬頃殆减往年大半歳入不能足若<lb/>
<pb n="KR2m0016_WYG_005-26a"/>
撥授之為永業俟有穫即罷其家糧亦省費之一端也<lb/>
從之五年京南行三司舒穆嚕斡魯言京南東西三路<lb/>
屯軍老幼四十萬口歲費糧百四十餘萬石皆坐食民<lb/>
租甚非善計宜括逋户舊耕田南京一路舊墾田三十<lb/>
九萬八千五百餘頃内官田民耕者九萬九千頃有竒<lb/>
今饑民流離者大半東西南路計亦如之朝廷雖招使<lb/>
復業民恐既復之後生計未定而賦歛隨之往往匿而<lb/>
不出若分給軍户人三十畝使之自耕或召人佃種可<lb/>
<pb n="KR2m0016_WYG_005-26b"/>
數歲之後蓄積漸饒官糧可罷令省臣議之仍不果行<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷五<lb/>
</p>
<p>
</p>
  </div>
</body>
</text>
</TEI>
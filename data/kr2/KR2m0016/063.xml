<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_063-1a"/>
欽定四庫全書<lb/>
欽定續通典卷六十三<lb/>
　禮<hi>嘉</hi>
　　皇太后皇后車輅<hi>宋</hi>　<hi>金/</hi>　<hi>明</hi>
宋因唐制皇后車六等一曰重翟二曰厭翟三曰翟車<lb/>
四曰安車五曰四望車六曰金根車厭翟車箱上有平<lb/>
盤四角曲欄盤兩壁紗牕龜文金鳯翅前有虚匱香爐<lb/>
香寶緋繡幰衣絡帶門簾三轅鳯首畫梯推竿行馬緋<lb/>
<pb n="KR2m0016_WYG_063-1b"/>
繒裹索駕六馬金銅面纓轡鈴攀緋屜駕士三十人武<lb/>
弁緋繡衫徽宗政和三年議禮局上皇后車輿之制重<lb/>
翟車青質金飾諸末間以五采輪金根朱牙其箱飾以<lb/>
重翟羽四面施雲鳯孔雀刻鏤龜文頂輪上施金立鳯<lb/>
耀葉青羅幰衣一紫羅畫雲龍絡帶二青絲絡網二紫<lb/>
羅畫帷一青羅畫雲龍夾幔二車内設紅褥及坐横轅<lb/>
上施立鳯八香匱設香爐香寶香匱飾以螭首前後施<lb/>
簾長轅三飾以鳯頭青繒裹索駕青馬六馬有銅面插<lb/>
<pb n="KR2m0016_WYG_063-2a"/>
翟羽鞶纓攀胸鈴拂青屜青包尾若受冊謁景靈宫則<lb/>
乘之厭翟車赤質其箱飾以次翟羽紫幰衣紅絲絡網<lb/>
紅羅畫絡帶夾幔錦帷餘如重翟車駕赤騮四若親蠶<lb/>
則乘之翟車黄質車側飾以翟羽黄幰衣黄絲絡網錦<lb/>
帷絡帶餘如重翟車駕黄騮四安車赤質金飾間以五<lb/>
采刻鏤龜文紫幰衣錦帷絡帶紅絲絡網前後施簾車<lb/>
内設褥及坐長轅三飾以鳯頭駕赤騮四凡駕馬鞶纓<lb/>
之飾並從車質四望車朱質青幰衣餘同安車駕牛三<lb/>
<pb n="KR2m0016_WYG_063-2b"/>
金根車朱質紫幰衣餘同安車駕牛三自重翟車以下<lb/>
備鹵簿則以次陳設<lb/>
　　<hi>臣</hi>等謹案遼元皇后之車輅皆不著于史遼之國<lb/>
　　輿于納后儀見皇后就車于祭山儀見太后乘總<lb/>
　　纛車而其制亦無考焉<lb/>
金皇后之車六一曰重翟車青質金飾金塗銅鈒花葉<lb/>
段裝釘耀葉二十四明金立鳯一紫羅銷金生色寶相<lb/>
帷一青羅青油幰衣各一朱絲絡網紫羅明金生色雲<lb/>
<pb n="KR2m0016_WYG_063-3a"/>
龍絡帶各二兩箱明金五彩間裝翟羽二金塗䃋石長<lb/>
轅鳯頭三横轅立鸞八香爐香寶子一副宜男錦帶結<lb/>
朱漆杌子踏床各一扶板扶魚一副紅羅明金衣褥紅<lb/>
羅襯褥一青羅行道褥四青羅明金生色雲鳯夾幔一<lb/>
紅羅明金緣紅竹簾二金塗銅葉斷行馬二朱紅漆金<lb/>
塗銀葉裝釘梯一青羅梯尋儀褥二踏道褥十青絹裹<lb/>
大麻索二油䝉帕一二曰厭翟車赤質倒仙錦帷一紫<lb/>
羅紫油幰衣各一朱絲絡網宜男錦絡帶各二餘同重<lb/>
<pb n="KR2m0016_WYG_063-3b"/>
翟惟行道夾幔尋儀褥羅及裹索等用紅三曰翟車黄<lb/>
質金飾䃋石葉段裝釘宜男錦帷黄羅油幰衣䃋石長<lb/>
轅鳯頭三無横轅立鸞餘同厭翟而羅色用黄四曰安<lb/>
車赤質倒仙錦帷紫油幰衣朱絲絡網天下樂錦絡帶<lb/>
䃋石長轅鳯頭三無横轅立鸞及香爐香寶子餘同翟<lb/>
車而色皆用紅五曰四望車朱質宜男錦帷青幰衣轅<lb/>
端螭頭二餘並同安車六曰金根車朱質紫羅紫油幰<lb/>
衣朱絲倒仙錦絡帶各二踏床褥用紅綾衣尋儀褥踏<lb/>
<pb n="KR2m0016_WYG_063-4a"/>
道褥並用綾餘並同安車又有九龍車一高二丈廣一<lb/>
丈一尺長二丈六尺五鳯車四各高一丈八尺長廣如<lb/>
之圓輅車一方輅車一重簷車一各高一丈七尺長一<lb/>
丈八尺廣八尺皆駕馬四駕士各五十人並平巾幘生<lb/>
色青緋黄三色寳相花三銀褐抺帶大口袴<hi>案宇文懋昭大金國</hi>
<hi>志金后妃並用殿車其車如五花樓之狀上以錦縁青氊為蓋四圍以簾秋冬亦用氊並用錦縁柱廊月板䕶</hi>
<hi>泥皆飾以金玉或四輪或兩輪並用朱車之四角后用金鳯妃用金孔雀所載與史差異附識之以資考</hi>
<hi>核云</hi>
<pb n="KR2m0016_WYG_063-4b"/>
明制皇后輅高一丈一尺三寸有竒平盤前後車<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>並<lb/>
雁翅四垂如意滴珠板轅長一丈九尺六寸皆紅髹轅<lb/>
用抹金銅鳯頭鳯尾鳯翎葉片裝釘平盤左右垂䕶泥<lb/>
板每輪輻十有八皆紅髹輞以抹金鈒花銅葉片裝釘<lb/>
車轂用抹金銅鈒蓮花瓣輪盤裝釘軸中纒黄絨駕轅<lb/>
諸索輅亭高五尺八寸有竒紅髹四柱檻座上沈香色<lb/>
描金香草板十二片前左右有門高四尺五寸有竒廣<lb/>
二尺四寸有竒門旁沈香色線金菱花槅各二下絛環<lb/>
<pb n="KR2m0016_WYG_063-5a"/>
板有明栨抹金銅鈒花葉片裝釘後紅髹五山屏風戧<lb/>
金鸞鳯雲文屏上紅髹板戧金雲文中裝雕木渾貼金<lb/>
鳯一屏後紅髹板俱用抹金銅鈒花葉片裝釘亭底紅<lb/>
髹上施紅花毯紅錦褥席紅髹坐椅一靠背雕木線金<lb/>
五彩裝鳯一上下香草雲板各一紅福夀板一并褥椅<lb/>
中黄織金綺靠坐褥四周有椅裠施黄綺帷幔外用紅<lb/>
簾十二扇前二柱戧金上寶相花中鸞鳯雲文下龜文<lb/>
錦輅頂并圓盤高二尺有竒抹金銅立鳯頂帶仰覆蓮<lb/>
<pb n="KR2m0016_WYG_063-5b"/>
座垂攀頂黄線圓絛四盤上紅髹下四周沈香色描金<lb/>
雲文内青地五彩雲文以青飾輅葢内寶葢紅髹匡鬭<lb/>
以八頂冒以黄綺頂心及四周繡鳯九并五彩雲文天<lb/>
輪三層紅髹上雕木貼金邊耀葉板七十二片内飾青<lb/>
地雕木五彩雲鸞鳯文三層間繪五彩雲襯板七十二<lb/>
片下四周黄銅裝釘上施黄綺瀝水三層間繡鸞鳯文<lb/>
四垂青綺絡帶繡鸞鳯各一圓盤四角連輅座板用攀<lb/>
頂黄線圓絛四輅亭前後有轉角䦨干各二扇内嵌絛<lb/>
<pb n="KR2m0016_WYG_063-6a"/>
環板皆紅髹計十二柱柱首雕木紅蓮花線金青綠裝<lb/>
蓮花抱柱其踏梯行馬之屬與大馬輦同<hi>大馬輦見下篇</hi>安車<lb/>
其制高九尺七寸有竒平盤前後車櫺並雁翅板轅二<lb/>
長一丈六尺七寸有竒皆紅髹用抹金銅鳯頭鳯尾鳯<lb/>
翎葉片裝釘平盤左右垂䕶泥板及輪二貫軸一每輪<lb/>
輻十有八皆紅髹軸中纒黄絨駕轅諸索車亭高四尺<lb/>
四寸紅髹方柱四上裝五彩花板十二片前左右有門<lb/>
高三尺七寸有竒廣二尺二寸有竒門旁紅髹十字槅<lb/>
<pb n="KR2m0016_WYG_063-6b"/>
各二後三山屏風屏後壁板俱紅髹用抹金銅鈒花葉<lb/>
片裝釘亭底紅髹板上施紅花毯紅錦褥四周施黄綺<lb/>
帷幔外用紅簾四扇車葢用紅髹抹金銅寶珠頂帶蓮<lb/>
座高六寸四角抹金銅鳯頭用攀絛四並紅髹木魚葢<lb/>
施黄綺瀝水三層銷金鸞鳯文鳯頭下垂紅帉錔其踏<lb/>
梯行馬幰衣與輅同<lb/>
　宋皇太子親王車輅<hi>皇太孫附</hi>　<hi>宋/</hi>　<hi>遼/</hi>　<hi>金/</hi>　<hi>明</hi>
宋皇太子車輅之制一曰金輅車二曰軺車三曰四望<lb/>
<pb n="KR2m0016_WYG_063-7a"/>
車太宗至道初真宗為皇太子謁太廟乘金輅常朝則<lb/>
乘馬真宗天禧中仁宗為皇太子亦同此制徽宗政和<lb/>
三年議禮局上皇太子車輅之制金輅赤質金飾諸末<lb/>
重較箱畫苣文鳥獸黄屋伏鹿軾龍輈金鳯一在軾前<lb/>
設障塵朱葢黄裏輪畫朱牙左建旗九旒右載闟㦸旗<lb/>
首飾金龍頭銜結綬及鈴綏八鸞在衡二領在軾駕赤<lb/>
騮四金鍐方釳插翟尾鏤錫鞶纓九就從祀謁太廟則<lb/>
供之軺車金飾諸末紫油通幰紫油纁朱裏駕馬一四<lb/>
<pb n="KR2m0016_WYG_063-7b"/>
望車金飾諸末青油通幰青油纁朱裏朱絲絡網駕馬<lb/>
一軺車四望車以次列於鹵簿仗内親王乘象輅<lb/>
遼皇太子金輅從祀享正冬大朝納妃用之冊皇太子<lb/>
儀乘黄令陳金輅皇太子升降金輅軺車金飾紫幰朱<lb/>
裏駕一馬五日常朝享宫臣出入行道用之四望車金<lb/>
飾紫油纁通幰駕一馬弔臨用之<lb/>
金世宗大定六年奏皇太子金輅典故制度奉敕詳定<lb/>
輈旗旂首及應用龍者更以麟為飾省去障塵等物上<lb/>
<pb n="KR2m0016_WYG_063-8a"/>
用名件色數依上公以九為節軾前金龍改為伏鹿軾<lb/>
上坐龍改為鳯簾褥用黄羅處改為梅紅<hi>其制並與宋皇太子金輅</hi>
<hi>同</hi>皇帝輅自頂至地高一丈七尺今減閷四分之一為<lb/>
一丈三尺二寸脩廣之閷亦如之<lb/>
明皇太子金輅高一丈二尺二寸有竒廣八尺九寸轅<lb/>
長一丈九尺五寸輅座高三尺二寸有竒平盤滴珠板<lb/>
輪輻輪輞悉同玉輅輅亭高六尺四寸有竒紅髹四柱<lb/>
長五尺四寸檻座上四周線金五彩香草板前左右有<lb/>
<pb n="KR2m0016_WYG_063-8b"/>
門高五尺有竒廣二尺四寸有竒門旁槅各二編紅線<lb/>
絛及明栨皆紅髹後五山屏風青地上雕木貼金龍五<lb/>
間以五彩雲文屏後紅髹板皆抹金銅鈒花葉片裝釘<lb/>
紅髹匡軟座紅絨墜座大索四下垂蓮花墜石上施紅<lb/>
毯紅錦褥席紅髹椅一納板一并褥椅中紅織金綺靠<lb/>
背坐褥四周有椅裙施紅羅帷幔外用青綺緣邊紅簾<lb/>
十二扇椅雕貼金龍彩雲下線金彩雲板一亭内編紅<lb/>
線絛輅頂并圓盤高二尺五寸有竒又鍍金銅寶珠頂<lb/>
<pb n="KR2m0016_WYG_063-9a"/>
帶仰覆蓮座高九寸垂攀頂紅線圓絛四盤上丹漆下<lb/>
内外皆青地繪雲文以青飾輅葢亭内周圍青斗栱承<lb/>
以丹漆匡寶葢鬬以八頂冒以紅綺頂心繡雲龍餘繡<lb/>
五采雲文天輪三層皆紅髹上雕木貼金邊耀葉板七<lb/>
十二片内飾青地雕木貼金雲龍文三層間繪五采雲<lb/>
襯板七十二片四周黄銅裝釘上施紅綺瀝水三層每<lb/>
層七十二摺間繡五采雲龍文四角之飾與大輅同第<lb/>
圓絛用紅線輅亭前一字闌干一扇後一字帶轉角闌<lb/>
<pb n="KR2m0016_WYG_063-9b"/>
干一扇左右闌干二扇内嵌丹漆五彩雲板計十四柱<lb/>
柱首制與大輅同亭後建紅旗二以紅羅為之九斿每<lb/>
斿内外繡升龍一左旗腰繡日月北斗竿用抹金銅龍<lb/>
首右旗腰繡黻字竿用抹金銅㦸綴抹金銅鈴二垂紅<lb/>
纓其踏梯行馬之屬與玉輅同親王象輅其高視金輅<lb/>
減六寸其廣減一尺轅長視大輅減一尺輅座高三尺<lb/>
有竒餘飾同金輅輅亭高五尺二寸有竒紅髹四柱檻<lb/>
座上四周紅髹絛環板前左右有門高四尺五寸有竒<lb/>
<pb n="KR2m0016_WYG_063-10a"/>
廣二尺二寸有竒門旁槅各二及明栨後五山屏風皆<lb/>
紅髹用抹金銅鈒花葉片裝釘亭底紅髹施紅花毯紅<lb/>
錦褥席其椅靠坐褥帳幔紅簾之制俱同金輅輅頂并<lb/>
圓盤高二尺四寸有竒用抹金銅寶珠頂餘同金輅天<lb/>
輪三層用紅髹上雕木貼金邊耀葉六十三片内飾青<lb/>
地雕木五彩雲文三層間繪五采雲襯板六十三片四<lb/>
周黄銅裝釘上施紅綺瀝水三層每層八十一摺繡瑞<lb/>
草文前垂青綺絡帶二俱繡升龍五彩雲文圓盤四角<lb/>
<pb n="KR2m0016_WYG_063-10b"/>
連輅座板用攀頂紅線圓絛四并紅髹木魚亭前後闌<lb/>
干同金輅左右亦有闌干内納絛環板皆紅髹計十四<lb/>
柱柱首雕木紅蓮花線金青綠裝蓮花抱柱前闌干内<lb/>
布花毯紅旗二與金輅所樹同竿上祗垂紅纓五其踏<lb/>
梯行馬之屬亦同金輅皇孫車成祖永樂中定皇太孫<lb/>
婚禮儀仗如親王降皇太子一等用象輅郡王無輅<lb/>
　　公侯大夫等車輅<hi>宋</hi>　<hi>金/</hi>　<hi>元/</hi>　<hi>明</hi>
宋制親王一品二品奉使及葬並給革輅制同乘輿之<lb/>
<pb n="KR2m0016_WYG_063-11a"/>
副惟改龍飾為螭六引内三品以上乗革車赤質制如<lb/>
進賢車無案駕四赤馬駕士二十五人其緋幰衣絡帶<lb/>
旗㦸綢杠繡文司徒以瑞馬京牧以隼御史大夫以獬<lb/>
豸兵部尚書以虎太常卿以鳯駕士衣亦同縣令乗軺<lb/>
車黒質兩壁紗牕一轅金銅飾紫幰衣絡帶並繡雉銜<lb/>
瑞草駕二馬駕士十八人真宗大中祥符三年知樞密<lb/>
院事王欽若言王公車輅上並用龍裝乞下有司檢定<lb/>
制度詔下太常禮儀院詳定本院言按鹵簿令王公以<lb/>
<pb n="KR2m0016_WYG_063-11b"/>
下象輅以象飾諸末朱班輪八鸞在衡左建旂畫龍一<lb/>
升一降右載闟㦸革輅以革飾諸末左建旃餘同象輅<lb/>
木輅以漆飾之餘同革輅軺車曲壁青幰碧裏諸輅皆<lb/>
朱質朱葢朱旂旃一品九旒二品八旒三品七旒四品<lb/>
六旒其鞶纓如之神宗元豐三年詳定禮文所言鹵簿<lb/>
記公卿奉引第一開封令乗軺車次開封牧隼旗次太<lb/>
常卿鳯旗次司徒瑞馬旗次御史大夫獬豸旗次兵部<lb/>
尚書虎旗而乗革車考之非是謹按周禮巾車職曰孤<lb/>
<pb n="KR2m0016_WYG_063-12a"/>
乗夏篆卿乘夏縵大夫乘墨車司常職曰孤卿建旃大<lb/>
夫建物請公卿以下奉引先開封令乘墨車建物次開<lb/>
封牧乘墨車建旗太常卿御史大夫兵部尚書乘夏縵<lb/>
司徒乘夏篆並建旃所以參備九旗之制詔從之徽宗<lb/>
時政和議禮局又上王公以下車制象輅以象飾諸末<lb/>
朱班輪八鸞在衡左建旗右載闟㦸駕馬四親王昏則<lb/>
用之革車赤質載闟㦸緋羅繡輪衣簾旗韜杠絡帶駕<lb/>
赤馬四大駕鹵簿六引法駕鹵簿三引開封牧乘之王<lb/>
<pb n="KR2m0016_WYG_063-12b"/>
公一品二品三品備鹵薄皆供革車一乘其輪衣簾旗<lb/>
韜杠絡帶繡文開封牧以隼大司樂以鳯少傅以瑞馬<lb/>
御史大夫以獬豸兵部尚書以虎軺車黒質紫幰衣絡<lb/>
帶並繡雉施紅錦簾香爐香寶結帶駕赤馬二鹵簿内<lb/>
第一引官縣令乘之駕馬皆有銅面插羽鞶纓攀胸鈴<lb/>
拂緋絹屜紅錦包尾六年禮制局言開封牧列職于朝<lb/>
與御史大夫同其在周官則卿大夫之職乃乘墨車可<lb/>
乎成周上公建常九斿侯伯七斿子男五斿大夫車旗<lb/>
<pb n="KR2m0016_WYG_063-13a"/>
亦各視其命之數則卿建旃當六斿大夫建物當四斿<lb/>
至於三斿則上士所建也其開封令宜乘墨車而建物<lb/>
四斿開封牧御史大夫戸部禮部兵部尚書皆卿也宜<lb/>
乘夏縵而建旗六斿其年詳定官蔡攸又言軺車非縣<lb/>
令宜駕革車非公卿宜用鳯馬之繡無所經見闟㦸之<lb/>
設尤為誤謬開封令秩比大夫開封牧古之諸侯其乘<lb/>
皆宜墨車其駕之馬令以三牧以四御史大夫以六尚<lb/>
書卿之任也其駕亦四則所乘之車稱矣司常曰孤卿<lb/>
<pb n="KR2m0016_WYG_063-13b"/>
建旃大夫士建物師都建旗開封令秩視大夫宜建以<lb/>
物開封牧師都之任宜建以旗尚書御史大夫古之卿<lb/>
也宜建以旃從之七年禮制局又言昨討論大駕六引<lb/>
車已經冬祀陳設訖所有駕士衣服尚循舊制宜改正<lb/>
請墨車駕士衣皂夏縵駕士皂質繡五色團花於禮為<lb/>
稱從之<lb/>
金王公以下車制一品轅用銀螭頭涼棚杆子月板並<lb/>
許以銀裝飾三品以上螭頭不得施銀涼棚杆子月板<lb/>
<pb n="KR2m0016_WYG_063-14a"/>
亦聴用銀為飾五品以上轅獅頭六品以下轅雲頭庶<lb/>
人坐車平頭止用一色黑油<lb/>
元制車輿除不得用龍鳯文外一品至三品許用間金<lb/>
裝飾銀螭頭繡帶青幔四品五品用素獅頭繡帶青幔<lb/>
六品至九品用素雲頭素帶青幔庶人車輿黒油齊頭<lb/>
平頂皂幔<lb/>
明太祖洪武元年定品官車輿之飾與元同六年令大<lb/>
臣得用安車後廢不用景帝景泰四年令在京三品以<lb/>
<pb n="KR2m0016_WYG_063-14b"/>
上得乘轎孝宗宏治七年令文武官得乘轎者以四人<lb/>
舁之其五府管事内外鎮守守備及公侯伯都督等無<lb/>
問老少皆不乘轎<lb/>
　　主妃命婦等車<hi>宋</hi>　<hi>遼/</hi>　<hi>金/</hi>　<hi>明</hi>
宋皇太子妃有厭翟車駕以三馬内外命婦之車銀裝<lb/>
白藤輿檐内命婦皇親所乘白藤輿檐金銅犢車漆犢<lb/>
車或覆以氊或覆以㯶内外命婦通乘<lb/>
遼青幰車二螭頭葢部皆飾以銀駕用駞公主下嫁以<lb/>
<pb n="KR2m0016_WYG_063-15a"/>
賜之送終車車樓純飾以錦螭頭以銀下懸鐸後垂大<lb/>
氊駕以牛上載一羊謂之祭羊以擬送終之用亦賜公<lb/>
主<lb/>
金章宗明昌元年定妃嬪車同鍍金鳯頭黄結御妻<lb/>
世婦同間金鳯頭梅紅結子<lb/>
明皇妃車曰鳯轎與厯代異名其制青頂上抹金銅珠<lb/>
頂四角抹金銅飛鳯各一垂銀香圓寶葢并綵結轎身<lb/>
紅髹木匡三面篾織紋簟繪以翟文抹金銅鈒花葉片<lb/>
<pb n="KR2m0016_WYG_063-15b"/>
裝釘紅髹掆飾以抹金銅鳯頭鳯尾青銷金羅緣邊紅<lb/>
簾并看帶内紅交牀并坐踏褥紅銷金羅轎衣一頂用<lb/>
銷金寶珠文瀝水香草文看帶并幃皆鳯文紅油絹雨<lb/>
轎衣一東宫妃車亦曰鳯轎小轎制同皇妃親王妃車<lb/>
亦曰鳯轎小轎制俱同東宫妃唯鳯轎衣用木紅平羅<lb/>
小轎衣二一用礬紅素紵絲一用木紅平羅公主車初<lb/>
沿宋制用厭翟車後定制用鳯轎如親王妃郡王妃郡<lb/>
主俱用翟轎與皇妃鳯轎同第易鳯為翟<lb/>
<pb n="KR2m0016_WYG_063-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0016_WYG_063-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷六十三<lb/>
</p>
<p>
</p>
  </div>
</body>
</text>
</TEI>
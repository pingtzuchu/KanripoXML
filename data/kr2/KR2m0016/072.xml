<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_072-1a"/>
欽定四庫全書<lb/>
欽定續通典卷七十二<lb/>
　禮<hi>軍</hi>
　　<hi>臣</hi>等謹案杜典述軍禮較諸禮為畧盖以軍禮自<lb/>
　　田獵大射而外其用之邦國者典不常舉儀亦最<lb/>
　　簡也夫周官因田賦以出兵而儀禮不備其文後<lb/>
　　世養兵之制多屬一時權宜儀文之畧有由來矣<lb/>
　　然大刑用甲兵而古者必裁之以禮此大易所謂<lb/>
<pb n="KR2m0016_WYG_072-1b"/>
　　以此毒天下而民從之也宋人立國本弱親征大<lb/>
　　閱諸制徒為繁縟遼金元因其國俗用兵動合機<lb/>
　　宜行師肄武因事以定為禮制簡而易行明初於<lb/>
　　田獵大閱諸制間有修舉至中葉而紀綱不振營<lb/>
　　制亦紊矣今据諸史禮志兵志營衛志之言軍禮<lb/>
　　者自親征祭告以及時儺以次類纂其散見於帝<lb/>
　　紀及續通鑑諸書者兼采以補史志所未備焉<lb/>
　　天子諸侯將出征類宜造禡並祭所過山川<hi>宋</hi>
<pb n="KR2m0016_WYG_072-2a"/>
　　<hi>遼</hi>　<hi>元/</hi>　<hi>明</hi>
宋太宗征河東出京前一日遣右贊善大夫潘慎修出<lb/>
郊用少牢一祭蚩尤禡牙遣著作佐郎李巨源即北郊<lb/>
望氣壇用香栁枝燈油乳粥酥蜜餅果祭北方天王太<lb/>
平興國五年十一月太常禮儀院言車駕北征請出宫<lb/>
前一日遣官祭蚩尤及禡牙於地並用少牢祭北方天<lb/>
王於北郊迎氣壇從之仍遣内侍一人監祭咸平中詔<lb/>
太常禮院定禡儀所司除地為壇兩壝繞以青繩張幄<lb/>
<pb n="KR2m0016_WYG_072-2b"/>
帟置軍牙大纛位版版方七寸厚三分祭用剛日具饌<lb/>
牲用太牢以羊豕代其幣長一丈八尺軍牙以白大纛<lb/>
以皂都部署初獻副都部署亞獻部署三獻皆戎服清<lb/>
齋一宿將校陪位禮畢焚幣釁鼓以一牢又擇日祭馬<lb/>
祖馬社<lb/>
遼皇帝親征儀常以秋冬應敵制變或無時將出師必<lb/>
先告廟乃立三神主祭之曰先帝曰道路曰軍旅刑青<lb/>
牛白馬以祭天地其祭常依獨樹無獨樹即所舍而行<lb/>
<pb n="KR2m0016_WYG_072-3a"/>
之或皇帝服介胄祭諸先帝宫廟乃閱兵將行牝牡麃<lb/>
各一為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>祭將臨敵結馬尾祈拜天地而後入下城克<lb/>
敵祭天地牲以白黒羊班師以所獲牡馬牛各一祭天<lb/>
地出師以死囚還師以一諜者植柱縛其上於所向之方<lb/>
亂射之矢集如蝟謂之射鬼箭景宗乾亨二年十月辛<lb/>
巳將南伐祭旗鼓聖宗統和六年九月癸卯祭旗鼓<lb/>
元憲宗七年詔諸王出師征宋夏六月謁太祖行宫祭<lb/>
旗鼓<lb/>
<pb n="KR2m0016_WYG_072-3b"/>
明太祖洪武元年閏七月詔定軍禮中書省臣㑹儒臣<lb/>
言古者天子親征所以順天應人除殘去暴以安天下<lb/>
自黄帝習用干戈以征不享此其始也周制天子親征<lb/>
則類於上帝宜於大社造於祖廟禡於所征之地及祭<lb/>
所過山川師還則奏凱獻俘於廟社後魏有宣露布之<lb/>
制唐仍舊典宋亦間行焉於是厯考舊章定為親征禮<lb/>
奏之前期擇日祭告天地宗社皇帝服武弁乘革輅備<lb/>
六軍具牲幣作樂皆行三獻禮其儀與大祀同又於國<lb/>
<pb n="KR2m0016_WYG_072-4a"/>
南神祠行禡祭禮凡所過山川嶽鎮海瀆用太牢其次<lb/>
少牢又次特牲若行速止用酒脯祭器籩豆各一前期<lb/>
齋一日皇帝服通天冠絳紗袍省牲視滌祭之日服武<lb/>
弁行一獻禮其禡祭儀制皇帝及大將陪祭官皆齋一<lb/>
日前一日皇帝服通天冠絳紗袍省牲詣神厨視鼎鑊<lb/>
滌溉執事設軍牙大纛於廟中之北軍牙東大纛西籩<lb/>
豆十二簠簋各二鉶登俎各三設瘞坎位於神位西北<lb/>
設席於坎前上置酒碗五雄雞五餘陳設如常儀祭日<lb/>
<pb n="KR2m0016_WYG_072-4b"/>
建牙旗大纛於神位後皇帝服武弁自左南門入至廟<lb/>
廷南正中北向立大將及陪祭官分文武重行班於後<lb/>
迎神再拜奠幣行初獻禮先詣軍牙神位前再詣大纛<lb/>
神位前俱再拜亞獻終獻如之惟初獻讀祝詣飲福位<lb/>
再拜飲福受胙又再拜掌祭官徹豆贊禮唱送神復再<lb/>
拜執事官各以祝幣掌祭官取饌詣燎所太常奏請望<lb/>
燎執事殺雞刺血於酒碗中酧神燎半奏禮畢駕還若<lb/>
遣將則於旗纛廟壇行三獻禮大將初獻諸將亞獻成<lb/>
<pb n="KR2m0016_WYG_072-5a"/>
祖永樂八年二月以親征祓於承天門遣官祭太嵗旗<lb/>
纛之神八月丁未遣祭旗纛世宗嘉靖十八年南廵遣<lb/>
官祭旗纛之神用牲醴制帛三獻如常儀<lb/>
　　軷祭<lb/>
　　<hi>臣</hi>等謹按軷祭之禮起於周天子將出師大馭掌<lb/>
　　馭玊輅以祀及犯軷自是以後唯後周及隋唐用<lb/>
　　之唐以後其禮乆廢明成祖時雖嘗舉行而儀文<lb/>
　　不備茲不復續纂云<lb/>
<pb n="KR2m0016_WYG_072-5b"/>
　　天子諸侯四時田獵<hi>唐元</hi>　<hi>五代/明</hi>　<hi>宋/</hi>　<hi>遼/</hi>　<hi>金</hi>
唐徳宗貞元十一年十二月上獵苑中戒多殺止行三<lb/>
驅之禮勞士而還穆宗長慶二年獵於咸陽又獵於驪<lb/>
山㑹昌二年十一月獵於白鹿原<lb/>
後唐莊宗同光中屢畋於伊闕明宗天成二年畋於東<lb/>
郊<lb/>
晉高祖天福八年畋於近郊出帝開運七年畋於戚城<lb/>
宋太祖建隆二年始校獵於近郊先出禁軍為圍場五<lb/>
<pb n="KR2m0016_WYG_072-6a"/>
坊以鷙禽細犬從帝親射走兎三從官貢馬稱賀其後<lb/>
多以秋冬或正月田於四郊從官或賜窄袍煖鞾親王<lb/>
以下射中者賜焉太宗將北征因閱武獵近郊以多盜<lb/>
獵狐兎者命禁之有衛士奪人獐當死帝曰若殺之後<lb/>
世必謂我重獸而輕人特貰其罪帝嘗以臘日校獵諭<lb/>
從臣曰出狩以從時令緩轡從禽是非荒也四幸講武<lb/>
臺張樂賜羣臣飲其後獵西郊親射走兎五詔以古者<lb/>
蒐狩以所獲之禽薦享宗廟而其禮久廢今可復之遂<lb/>
<pb n="KR2m0016_WYG_072-6b"/>
為定式真宗時詔教駿所養鷹鶻以備諸王從時展禮<lb/>
仁宗時臣僚言校獵之制所以順時令訓戎事請修此<lb/>
禮於是詔樞密院奏定制度獵日五鼓帝御内東門賜<lb/>
從官酒三行奏鈞容樂幸瓊林苑門賜從官食遂獵於<lb/>
楊村宴於幄殿奏教坊樂遣使以所獲馳薦太廟既而<lb/>
召父老臨問賜以飲食茶絹及五坊軍士銀絹有差宰<lb/>
相賈昌朝等曰陛下暫幸近郊順時田獵取鮮殺而登<lb/>
廟爼所以昭孝慎也即高原而閱軍實所以講武事也<lb/>
<pb n="KR2m0016_WYG_072-7a"/>
問耆老而賜飲食所以養老也勞田夫而賜惠所以勸<lb/>
農也乘輿一出而四美皆具伏望宣付史館從之明年<lb/>
復獵於城南東韓村自玊津園去輦乘馬分騎士數千<lb/>
為左右翼節以鼓旗合圍塲徑十餘里部隊相應帝按<lb/>
轡道中親挾弓矢屢獲禽仍召父老存問欽宗靖康後<lb/>
不復講<lb/>
遼國俗以畜牧射獵為業獵無常時地無定所太祖七<lb/>
年次烏林觀漁九年射魚於漠北神冊中射虎於東山<lb/>
<pb n="KR2m0016_WYG_072-7b"/>
射龍於伊喇山陽水上天贊中獵於雅爾鼐都勒斡山<lb/>
觀漁於烏勒呼河天顯中障鷹於近山蒐於潢水之曲<lb/>
㑹同以後如射栁射鹿射鴨釣魚每歳舉行焉四時各<lb/>
有行在之所謂之巴納春曰鴨子河濼皇帝正月上旬<lb/>
起牙帳約六十日方至天鵞未至卓帳氷上鑿氷取魚<lb/>
氷泮乃縱鷹鶻捕鵞雁晨出暮歸從事弋獵鴨子河濼<lb/>
東西二十里南北三十里在長春州東北三十五里四<lb/>
面皆沙渦多榆栁杏林皇帝每至侍御皆服墨緑色衣<lb/>
<pb n="KR2m0016_WYG_072-8a"/>
各備連鎚一抦鷹食一器刺鵞錐一枝於濼周圍相去<lb/>
各五七歩排立皇帝冠巾衣時服繫玊束帶於上風望<lb/>
之有鵞之處舉旗探騎馳報逺泊鳴鼓鵞驚騰起左右<lb/>
圍騎皆舉幟麾之五坊擎進海東青鶻拜授皇帝放之<lb/>
鶻擒鵞墜勢力不加排立者舉錐刺鵞取腦以飼鶻救<lb/>
鶻人例賞銀絹皇帝得頭鵞薦廟羣臣各獻酒菓舉樂<lb/>
更相酬酢致賀語皆挿鵞毛於首以為樂賜從人酒徧<lb/>
散其毛弋獵網釣春盡乃還夏巴納無常所多在圖爾<lb/>
<pb n="KR2m0016_WYG_072-8b"/>
山道宗每歳先幸黒山拜聖宗興宗陵賞金蓮乃幸子<lb/>
河避暑圖爾山在黒山東北三百里近饅頭山黒山在<lb/>
慶州北十三里上有池池中有金蓮子河在圖爾山東<lb/>
北三百里懐州西有清凉殿亦為行幸避暑之所四月<lb/>
中旬起牙帳卜吉地為納凉所五月末旬六月上旬至<lb/>
居五旬與南北臣僚議國事暇日遊獵七月中旬乃去<lb/>
秋巴納曰伏虎林在永州西北五十里嘗有虎據林傷<lb/>
害居民畜牧景宗領數騎獵焉虎伏草際戰慄不敢仰<lb/>
<pb n="KR2m0016_WYG_072-9a"/>
視上舍之因號伏虎林毎歲車駕至皇族而下分布濼<lb/>
水側伺夜將半鹿飲鹽水令獵人吹角效鹿鳴既集而<lb/>
射之謂䑛鹻鹿又名呼鹿冬巴納曰廣平淀在永州東南<lb/>
三十里本名白馬淀東西二十餘里南北十餘里地甚<lb/>
坦夷四面皆沙磧木多榆栁其地饒沙冬月稍暖牙帳<lb/>
多於此坐冬與南北大臣㑹議國事時出校獵講武兼<lb/>
受南宋及諸國禮貢皇帝牙帳以槍為硬寨用毛繩連<lb/>
繫每帳下有黒傘以庇衞士風雪槍外小氊帳一層每<lb/>
<pb n="KR2m0016_WYG_072-9b"/>
帳五人各執兵仗為禁圍又定獵儀於十二月辰日前<lb/>
期一日詔司獵官選獵地其日皇帝皇后焚香拜日畢<lb/>
設圍命獵夫張左右翼司獵官奏成列皇帝皇后升輿<lb/>
車多囉倫穆騰以酒二尊盤飱奉進北南院大王以下<lb/>
進馬及衣皇帝降輿祭東畢乘馬入圍中皇太子親王<lb/>
率羣官進酒分兩翼而行皇帝始獲兎羣臣進酒上夀<lb/>
各賜以酒至中食之次親王大臣各進所獲及酒訖賜<lb/>
羣臣酒還宫其服飾皇帝幅巾擐甲戎裝以貂䑕或鵞<lb/>
<pb n="KR2m0016_WYG_072-10a"/>
頂鴨頭為杆腰蕃漢諸司使以上並戎裝皆左袵黒緑<lb/>
色<lb/>
金世宗大定三年十二月獵於近郊所獲薦山陵自是<lb/>
嵗以為常章宗明昌元年制諸王任外路者許逰獵五<lb/>
日過此禁之又遣諸王出獵毋越本境其從獵之服春<lb/>
水以鶻捕鵞雜花卉為飾秋水以熊鹿山林為文<lb/>
元制自御位及諸王皆有鷹人是故捕獵有戸使之致<lb/>
鮮食以供宗廟天庖而齒革羽毛又皆足以備用然地<lb/>
<pb n="KR2m0016_WYG_072-10b"/>
有禁取有時而違者則罪之春冬之交天子或親幸近<lb/>
郊縱鷹隼搏擊之以為遊豫之度謂之飛放故鷹房捕<lb/>
獵皆有司存世祖中統三年禁京畿田獵至元元年禁<lb/>
上都畿内捕獵七年七月命達嚕噶齊烏蘭哈達給上<lb/>
都扈從畋獵糧十年九月遼東饑弛獵禁戊子禁五百<lb/>
里内射獵己丑敕自今秋獵鹿豕先薦太廟成宗大徳<lb/>
元年禁民間捕鷹鷂命諸阿濟格自今出獵悉自供具<lb/>
毋傷民力<lb/>
<pb n="KR2m0016_WYG_072-11a"/>
明成祖永樂十年十月獵於城南武岡二十年五月<lb/>
車駕度偏嶺命將士獵於道傍山下上顧從臣曰士卒<lb/>
隨朕征討道中唯畋獵可以馳馬揮戈拒揚武士作其<lb/>
驍勇之氣宣宗宣徳四年獵於谷口英宗天順二年上校獵<lb/>
南苑苑在京城南二十里苑中有按鷹臺<hi>一名晾鷹臺</hi>臺旁<lb/>
有三海皆元之舊也<lb/>
　　大閲<hi>唐</hi>　<hi>五代/</hi>　<hi>宋/</hi>　<hi>遼/</hi>　<hi>金/</hi>　<hi>元/</hi>　<hi>明</hi>
　　<hi>臣</hi>等謹案杜典有出師儀制而揚兵講武附焉其<lb/>
<pb n="KR2m0016_WYG_072-11b"/>
　　書本未載出師之儀悉叙各代閱兵講武之典今<lb/>
　　考各代正史及㑹要㑹典諸書皆未特載出師儀<lb/>
　　制大約所謂儀制者即親征之禮是也今改曰大<lb/>
　　閱而以各代閱兵之禮纂序於左<lb/>
唐肅宗至徳二載八月大閱乾元元年正月大閱諸軍<lb/>
於含元殿庭上御棲鸞閣觀之寳應元年九月大閱兵<lb/>
馬於鳴鳯門街<lb/>
梁太祖開平元年冬十月講武於繁臺四年春正月講<lb/>
<pb n="KR2m0016_WYG_072-12a"/>
武於榆林乾化元年八月大閱於興安鞠場十月大閱<lb/>
於魏東郊<lb/>
後唐天祐十有五年八月大閱於魏東郊明宗天成二<lb/>
年十月御興教門觀兵<lb/>
晉高祖天福二年十月勅習戰講武厯代通規選士練<lb/>
兵其采舊制宜以每年農隙時講武乃准令式處分開<lb/>
運元年正月講武於澶淵二年二月大閱於戚城<lb/>
周世宗顯徳元年三月次澤州閲兵於北郊<lb/>
<pb n="KR2m0016_WYG_072-12b"/>
宋太祖征伐四方親講武事故不盡用定儀亦不常其<lb/>
處鑿講武池朱明門外以習水戰復築講武臺城西楊<lb/>
村秋九月大閱與從臣登臺觀焉真宗詔有司擇地含<lb/>
輝門外之東武村為廣場置臺臺上設屋搆行宫其夜<lb/>
三鼓殿前侍衞馬歩諸軍分出諸門詰旦帝乘馬從官<lb/>
並戎服賜以窄袍至行宫諸軍陣臺前左右相向歩騎<lb/>
交屬亘二十里諸班衞士扈從於後有司奏成列帝升<lb/>
臺東向御戎帳召從臣坐觀之殿前都指揮使王超執<lb/>
<pb n="KR2m0016_WYG_072-13a"/>
五方旗以節進退於兩陣中起候臺相望使人執旗如<lb/>
臺上之數以相應初舉黄旗諸軍旅拜舉赤旗則騎進<lb/>
舉青旗則歩進每旗動則鼓駴士譟聲震百里外皆三<lb/>
挑乃退次舉白旗諸軍復再拜呼萬歳有司奏陣堅而<lb/>
整士勇而厲欲再舉詔止之遂舉黒旗以振旅軍於左<lb/>
者略右陣以還由臺前出西北隅軍於右者略左陣以<lb/>
還由臺前出西南隅並凱旋以還乃召從臣宴教坊奏<lb/>
樂回御東華門閱諸軍還營鈞容奏樂於樓下復召從<lb/>
<pb n="KR2m0016_WYG_072-13b"/>
臣坐賜飲明日又賜近臣飲於中書諸軍將校飲於營<lb/>
中内職飲於軍器庫諸班衞士飲於殿門外神宗閱左<lb/>
藏庫副使牙斌所教牌手於崇政殿乃命殿前歩軍司<lb/>
擇驍健者依法教習自是營屯及更戍諸軍畿甸三路<lb/>
民兵皆隨伎藝召見親閱焉凡閱武禁衛戍軍民兵總<lb/>
率第其精粗賜以金帛而超等高者至命為吏選官其<lb/>
典領者優加職秩孝宗乾道二年幸候潮門外教塲次<lb/>
幸白石教塲應從駕臣僚自祥曦殿並戎服起居從駕<lb/>
<pb n="KR2m0016_WYG_072-14a"/>
後幸白石教塲皇帝登臺三衙統制統領官等起居畢<lb/>
舉黄旗諸軍皆三呼萬歳拜訖三衙管軍奏報取㫖馬<lb/>
軍上馬打圍教塲舉白旗三司馬軍首尾相接舉紅旗<lb/>
向臺合圍聴一金止軍馬各就圍地作圓形排立射生<lb/>
官兵隨鼓聲出馬射獐兎一金止疊金射生官兵各歸<lb/>
陣隊舉黄旗射生官兵就御臺下獻所獲帝遂慰勞賜<lb/>
賚諸將鞍馬金帶以及士卒四年殿前司言相視龍王<lb/>
堂北江岸以東茅灘一帶平地可作教塲已修築將壇<lb/>
<pb n="KR2m0016_WYG_072-14b"/>
將來三司馬歩軍並合全裝披帶衣甲執色器械至日<lb/>
先赴教塲下營排辦俟駕登臺鼓金鼓起居畢依資次<lb/>
變陣教閱所有聖駕出郊除禁衞外欲於本司入陣馬<lb/>
軍内摘差䕶聖馬軍八百人騎弓箭器械作十六隊於<lb/>
前後儀衞引從各分八隊隊各五十人徃回沿路各奏<lb/>
隨軍鼓笛大樂及摘差本司入教陣隊内諸軍歩親隨<lb/>
一千人并統領將官三員至日先赴將臺下各分左右<lb/>
於後壁周圍留空地三十歩以容禁衞分作三重環立<lb/>
<pb n="KR2m0016_WYG_072-15a"/>
其日車駕至灘上諸軍前一日於教塲東列營宿營是<lb/>
日三衙管軍與各軍統領將佐導駕乘馬至䕶聖歩軍<lb/>
大教塲更御甲胄至灘上皇帝登臺三衙起居畢權主<lb/>
管殿前司王逵奏三司人馬齊舉黄旗諸軍呼拜者三<lb/>
逵奏請從頭教中軍鳴角倒門角旗出營馬歩軍簇隊<lb/>
成收鼓訖連三鼓馬軍上馬歩人撮起旗鎗四鼓舉白<lb/>
旗中軍鼓聲旗應變方陣為備敵之形别髙一鼓歩軍<lb/>
四向作禦敵之勢且戰且前馬軍出陣作戰鬭之勢别<lb/>
<pb n="KR2m0016_WYG_072-15b"/>
高一鼓各分歸地分五鼓舉黄旗變圓陣為自環内固<lb/>
之形如前節次訖三鼓舉赤旗變鋭陣諸軍相屬魚貫<lb/>
斜列前利後張為衝敵之形亦依前節次訖王逵奏人<lb/>
馬教絶取㫖舉青旗變放教直陣收鼓訖一金止重鼓<lb/>
三馬軍下馬歩人齪落旗槍皆應規矩帝大悦犒賞倍<lb/>
之士卒歡呼謝恩如儀鳴角聲簇隊訖放教歩人分東<lb/>
西引拽馬軍交頭於御臺下隨隊呈試驍鋭大刀武藝<lb/>
繼而進呈車砲火砲煙槍及赭打圍射生馬歩軍統制<lb/>
<pb n="KR2m0016_WYG_072-16a"/>
官蕭鷓巴以所獲獐鹿等就御臺下進獻人馬拽絶皇<lb/>
帝復御常服乘馬至車子院宣喚殿前司撥發官馬定<lb/>
逺侯彦昌等各賜馬一匹彦昌仍自凖備將特升副將<lb/>
進御酒上並賜逵酒其時重定大閱儀制皇帝至祥曦<lb/>
殿行門禁衞等並戎服迎駕常起居皇帝至知閤門官<lb/>
以下並戎服常起居訖皇帝乘馬出從駕官從駕至候<lb/>
潮門外大教塲御幄殿下馬入幄更衣訖皇帝被金甲<lb/>
出幄行門禁衞等迎駕奏萬福皇帝乗馬至教塲臺下<lb/>
<pb n="KR2m0016_WYG_072-16b"/>
馬升臺入幄從駕官宰執親王使相正任知閤御帶環<lb/>
衞官升臺於幄殿分東西相向立管軍並令全装衣甲<lb/>
帶御器械執骨朶升臺於幄殿稍南面西立俟入内官<lb/>
喝排立皇帝出幄行門禁衞等迎駕奏萬福皇帝出閤<lb/>
門分引殿前馬歩三司統制統領官常起居訖次三司<lb/>
將佐以下聴鼓聲常起居次殿前帥執骨朶赴御座前<lb/>
奏教直陣俟教閱畢再赴御座前奏教圓陣俟教閲畢再<lb/>
赴御座前奏教鋭陣俟教閱畢再赴御座前奏教閱畢<lb/>
<pb n="KR2m0016_WYG_072-17a"/>
歸侍立内侍𫝊㫖與殿前太尉某諸軍謝恩承㫖訖轉<lb/>
與撥發官引三司統制統領將佐再拜謝恩訖各歸本<lb/>
軍皇帝起入幄更衣訖皇帝出幄皇帝坐舍人引宰執<lb/>
墪後立俟進御茶床舎人賛就坐宰執躬身應喏訖直<lb/>
身立就坐進第一盞酒起立墪後俟皇帝飲酒訖舍人<lb/>
賛就坐躬身應喏訖直身立俟宰執酒至接盞飲酒訖<lb/>
盞付殿侍次舍人賛食並如儀至第四盞𫝊㫖宣勸訖<lb/>
御藥𫝊㫖不拜舍人承㫖賛不拜賛就坐第五盞宣勸<lb/>
<pb n="KR2m0016_WYG_072-17b"/>
如第四盞儀酒食畢舉御茶牀舍人分引宰執於幄殿<lb/>
重行立御藥𫝊㫖不拜舎人承㫖訖揖宰執躬身賛不<lb/>
拜各祗候直身立降踏道歸幕次皇帝起乘馬至車子<lb/>
院門樓上出賜親王酒再拜謝訖次賜使相正任并管<lb/>
軍知閤御帶環衞官酒訖一班再拜謝訖俟皇帝觀畢<lb/>
降車子院門樓歸幄親王以下退皇帝乘馬出車子院<lb/>
門行門禁衞等迎駕奏萬福皇帝乘馬至候潮門外大<lb/>
教場應從駕官並戎服乘馬從駕回皇帝乘馬入和寧<lb/>
<pb n="KR2m0016_WYG_072-18a"/>
門至祥曦殿上下馬還宫其後淳熙四年大閱於茅灘<lb/>
十年大閱於龍山十六年大閱於城南教場並如前儀<lb/>
寧宗慶元二年大閱於茅灘嘉㤗二年幸候潮門外教<lb/>
場大閱<lb/>
遼太宗天顯元年十二月閱旗鼓二年正月乙酉閱北<lb/>
尅兵籍庚辰閱南尅兵籍丁巳閱皮室伊喇摩哩三軍<lb/>
四年十月幸諸營閱軍籍庚戌以雲中郡未平大閱六<lb/>
軍㑹同三年五月閱騎兵於南郊六月閱歩卒於南郊<lb/>
<pb n="KR2m0016_WYG_072-18b"/>
七年十二月南伐次古北口閏月閱諸道兵於温榆河<lb/>
九年八月自將南伐九月閱諸道兵於漁陽西棗林淀<lb/>
聖宗統和元年十月上將親征高麗閱東京留守耶律<lb/>
穆濟所總兵馬<lb/>
金世宗大定二十二年三月命尚書省申勅西北路招<lb/>
討司勒明安穆昆督部人習武備二十六年九月上謂<lb/>
宰臣曰西南西北兩路招討司地隘明安人戸無處圍<lb/>
獵不能閑習騎射委各明安穆昆官依時教練其弛慢<lb/>
<pb n="KR2m0016_WYG_072-19a"/>
過期及不親監視並决罰之章宗承安四年九月詔訓<lb/>
練軍士<lb/>
元世祖至元十五年六月詔䝉古人總漢軍閱習水戰<lb/>
武宗至大四年十月勅諸衞漢軍練習武事仁宗延祐<lb/>
七年十一月遣使閱實各行省戍兵<lb/>
明宣宗宣徳四年十月帝將閱武郊外命都督府整兵<lb/>
文武各堂上一員屬官一員扈從正統間或閱於近郊<lb/>
於西苑不著令穆宗隆慶二年大學士張居正言祖宗<lb/>
<pb n="KR2m0016_WYG_072-19b"/>
時有大閱禮乞親臨校閱兵部引宣宗英宗故事請行<lb/>
之命於明年八月舉行及期禮部定儀前期一日皇帝<lb/>
常服告於内殿行四拜禮如出郊儀司設監設御幄於<lb/>
將臺上總協戎政大臣巡視科道督率將領軍兵預肅<lb/>
教場至日早遣官於教場祭旗纛之神三大營官軍具<lb/>
甲仗將官四員統馬兵千扈駕文臣各堂上官科道掌<lb/>
印官禮兵二科禮部儀制司兵部四司官糾儀監察御<lb/>
史鴻臚寺供事官武臣都督以上錦衣衞堂上及南鎮<lb/>
<pb n="KR2m0016_WYG_072-20a"/>
撫司掌印僉書官俱大紅便服闗領扈從牙牌懸帶先<lb/>
詣教場是日免朝錦衣衞備鹵簿皇帝常服乗輦由長<lb/>
安左門出官軍導從鉦鼓震作出安定門至閱武門外<lb/>
總協戎政官率大小將佐戎服跪迎入將臺下北向序<lb/>
立駕進閱武門内中軍舉號砲三各營鉦鼓震作扈從<lb/>
官序立於行宫門外駕至門降輦兵部官導行入宫鳴<lb/>
金止鼓候升座扈從官行一拜禮傳賜酒飯各官謝恩<lb/>
出將臺下東西序立兵部官奏請大閱兵部鴻臚寺官<lb/>
<pb n="KR2m0016_WYG_072-20b"/>
導駕登臺舉砲三京營將士叩頭畢東西侍立總協戎<lb/>
政官立列於扈從官之北諸將列從官之南兵部尚書<lb/>
奏請令各戎整㮶人馬臺上吹號笛麾黄旗總協戎政<lb/>
及將佐等官各歸所部兵部尚書請閱陣舉砲三馬歩<lb/>
官軍演陣如常法演畢復吹號笛麾黄旗將士俱回營<lb/>
少頃兵部尚書請閱射總協戎政官以下及聴射公侯<lb/>
駙馬伯錦衣衞等官俱於臺下較射馬三矢歩六矢中<lb/>
的者鳴鼓以報御史兵部官監視紀錄把總以下及家<lb/>
<pb n="KR2m0016_WYG_072-21a"/>
丁軍士射府部大臣并御史兵部官於東西㕔較閱鎗<lb/>
刀火器等藝聴總協戎政官量取一隊於御前呈騐兵<lb/>
部尚書奏大閱畢臺下舉號旗總協戎政官及諸將領<lb/>
俱詣臺下北向序立鴻臚寺官奏傳制賛跪宣制訖賛<lb/>
叩頭各官先退出門外賛扈從官行叩頭禮禮畢駕回<lb/>
行宫少憇扈從等官趨至門内立皇帝升輦中軍舉砲<lb/>
三各營皆鼓吹鹵簿及馬兵導從如來儀鉦鼓與大樂<lb/>
相應振作總協戎政以下候駕至叩頭退馬兵至長安<lb/>
<pb n="KR2m0016_WYG_072-21b"/>
左門外止鹵簿大樂至午門外止駕還仍詣内殿叅謁<lb/>
如前儀百官不扈從者各吉服於承天門外橋南序立<lb/>
送駕還迎如之次日總協戎政以下表謝百官侍班行<lb/>
稱賀禮如常儀兵部以將士優劣及中箭多寡教練等<lb/>
第奏聞越二日皇帝御皇極門賜勅勉勵將士總協戎<lb/>
政官捧至綵輿將士迎導至教場開讀行禮如儀是日<lb/>
即行賞賚并戒罰有差次日總協戎政官率將吏復謝<lb/>
恩詔如議行駕還樂奏武成之曲神宗萬厯九年大閱<lb/>
<pb n="KR2m0016_WYG_072-22a"/>
如隆慶故事<lb/>
　　<hi>臣</hi>等謹按明太祖洪武時屢命元勛宿將練兵而<lb/>
　　其制未定成祖永樂中嘗較閱六師又勅秦晉周<lb/>
　　肅諸王各選䕶衞軍五千命官督赴真定操練陜<lb/>
　　西甘肅寧夏大同遼東諸守將及中都留守河南<lb/>
　　等都司徐宿等衞遣將統馬歩軍分駐真定徳州<lb/>
　　操練候赴京閱視是并閱各省之兵也而其時禮<lb/>
　　儀未備景㤗後立十團營置總理協理軍營戎政<lb/>
<pb n="KR2m0016_WYG_072-22b"/>
　　之官始制大閱之禮然其典亦不數舉云<lb/>
　　命將出征<hi>宋</hi>　<hi>明</hi>
宋命將出征儀受旌節前一日儀鸞司設大將次於朝<lb/>
堂其日大將常服入就次執事設褥位於東上閤門外<lb/>
階下設制誥箱於褥位之前少西持旌節者少南謁者<lb/>
引大將至就褥位北面立揖東上閤門官宣有勅大將<lb/>
再拜躬聴口宣訖搢笏謁者二人持箱進於大將之前<lb/>
大將受訖次少府監執事者交旌節大將俛伏興再拜<lb/>
<pb n="KR2m0016_WYG_072-23a"/>
搢笏舞蹈又再拜訖出文徳殿門次端禮門入右昇龍<lb/>
門出宣徳西偏門大將勒所部兵衞并偏將裨將各建<lb/>
旗以正行列執擎旌節并押節人騎士搶牌歩兵樂工<lb/>
等分左右前導至第引見之日大將常服入就殿門外<lb/>
次舍人引詣殿庭進當殿陛北面立揖大將再拜興奏<lb/>
聖躬萬福又再拜引大將稍前躬致詞歸位再拜西出<lb/>
少頃舍人再拜再引大將詣殿庭進當殿陛北向再拜<lb/>
訖引至東階揖升殿近御前之左大將奏事禀方畧訖<lb/>
<pb n="KR2m0016_WYG_072-23b"/>
降東階下殿再拜西出其造廟前期太史擇日太常寺<lb/>
具時日散告諸司前告二日儀鸞設告官以下次於常<lb/>
所設大將次於南門之外道東西向前一日質明告官<lb/>
以下赴祠所清齋行事執事官並集告官齋所肄儀太<lb/>
祝習讀祝文眡禮饌香幣次賛者引監察御史南向西<lb/>
上開瘞坎於西階之東北向方深取足容物設望瘞位<lb/>
於瘞坎之南告官大將北向監察御史東向奉禮郎太<lb/>
祝大官令位於其後西上光祿卿位於監察御史之東<lb/>
<pb n="KR2m0016_WYG_072-24a"/>
北向又設監察御史之位於殿上之西東向奉禮郎太<lb/>
祝於東西向北上大官令於酒尊所北向告日未明大<lb/>
官令率其屬實饌具畢引光祿卿入定位贊者曰再拜<lb/>
光祿卿再拜升自西階㸃眡禮饌畢次引監察御史升<lb/>
殿㸃閱陳設糾察不如儀者光祿卿還齋所餘官各服<lb/>
祭服引告官大將以下詣東神門外虛一揖位禮直官<lb/>
贊揖訖贊者引監察御史奉禮郎太祝大官令先入就<lb/>
位立定祠祭官於殿上贊奉神主次引宫闈令入室搢<lb/>
<pb n="KR2m0016_WYG_072-24b"/>
笏於祏室内奉神主設於座執笏退復執事位祠祭官<lb/>
於殿上賛奉神主訖禮直官稍前賛有司謹具請行事<lb/>
賛者曰再拜在位者皆再拜引監察御史奉禮郎太祝<lb/>
大官令升就位立定次引告官詣盥洗位北向立搢笏<lb/>
盥手執笏升詣僖祖室神位前搢笏跪三上香引奉禮<lb/>
郎搢笏西向跪執事者以幣授奉禮郎奉禮郎即以幣<lb/>
授告官訖執笏興詣次室以候告官受幣奉奠訖執笏<lb/>
俛伏興再拜訖引告官以次詣翼祖宣祖太祖太宗真<lb/>
<pb n="KR2m0016_WYG_072-25a"/>
宗仁宗英宗神宗哲宗室奉奠並如上儀降復位少頃<lb/>
引告官再詣盥洗位北向立搢笏盥洗閱禮饌畢退還<lb/>
齋所未後一刻大官令率宰人以鸞刀引牲遂烹牲晡<lb/>
後有司帥其屬清掃廟門之内外告日前三刻禮直官<lb/>
贊者諸司職掌各服其服贊者先引宫闈令入詣殿庭<lb/>
北向再拜升殿開室訖太常陳幣篚於神位之左祝版<lb/>
於神位之右置於殿香爐并合置於案上次設祭器藉<lb/>
以席光禄實之每位左十有二籩為四行以右為上右<lb/>
<pb n="KR2m0016_WYG_072-25b"/>
十有二豆為四行以左為上爼二一在籩前一在豆前<lb/>
又爼六在豆右為三重以北為上二在胙爼之北槃一<lb/>
在室戸外之左㽅以二一在鉶之前一在籩之左鉶三<lb/>
在㽅之後籩豆之間簠簋各一在籩豆外二爼間簠在<lb/>
左簋在右設犧牲罇置於坫加勺幕置諸戸前楹間北<lb/>
向太常設燭於神位前洗二於東階之東罍在洗東加<lb/>
勺篚在洗西南肆實以巾執罍篚者於其後又設虗揖<lb/>
位於齋宫内道南及東神門外告官大將在南北向監<lb/>
<pb n="KR2m0016_WYG_072-26a"/>
察御史奉禮郎太祝大官令在北盥手帨手執笏詣爵<lb/>
洗位北向立搢笏洗爵拭爵以爵授執事者搢笏升詣<lb/>
僖祖神位前搢笏跪執事官以爵授告官告官執爵跪<lb/>
三祭酒奠爵執笏俛伏興出室戸外北向少立太祝搢<lb/>
笏於室戸外之右東向跪讀祝文訖執笏興復位告官<lb/>
再拜訖引告官以次詣翼祖宣祖太祖太宗真宗仁宗<lb/>
英宗神宗哲宗室酌獻並如上儀降復位禮直官曰賜<lb/>
胙賛者曰再拜告官大將以下皆再拜祠祭官於殿上<lb/>
<pb n="KR2m0016_WYG_072-26b"/>
贊奉神主入袥室引宫闈令搢笏奉神主入袥室訖次<lb/>
引告官大將詣望瘞位有司詣神位前取祝幣置於瘞<lb/>
坎次引監察御史奉禮郎太祝降望瘞位立定禮直官<lb/>
曰可瘞置土半坎引告官以下復詣東神門外虛揖位<lb/>
對立禮直官贊禮畢揖訖大官令帥其屬徹禮饌監察<lb/>
御史升殿監眡收訖徹訖退宫闈令闔戸以降太常藏<lb/>
祝於匱若凱旋祭告惟陳俘䤋及軍實於南門之外北<lb/>
面東上其告禮並如上儀<lb/>
<pb n="KR2m0016_WYG_072-27a"/>
明太祖洪武元年中書省臣㑹官議奏王者遣將所以<lb/>
討有罪除民害也今定遣將禮皇帝武弁服御奉天殿<lb/>
大將入就丹墀四拜由西陛入殿再拜跪承制官宣制<lb/>
以節鉞授大將軍大將軍受之以授執事者俯伏興再<lb/>
拜出降陛復位四拜駕還宫大將軍出至午門外勒所<lb/>
部將士建旗幟鳴金鼓正行列擎節鉞奏樂前導百官<lb/>
以次送出造廟宜社之禮即命大將軍具牲幣行一獻<lb/>
禮與遣官祭告廟社儀同其告武成王廟儀前二日大<lb/>
<pb n="KR2m0016_WYG_072-27b"/>
將省牲祭日大將於幕次僉祝版入就位再拜詣神位<lb/>
前上香奠帛再拜進熟酌獻讀祝再拜詣位再拜飲福<lb/>
受胙復再拜徹豆望燎其配位亦大將行禮兩廡陪祀<lb/>
諸將分獻<lb/>
　　宣露布<hi>後唐</hi>　<hi>宋/</hi>　<hi>遼/</hi>　<hi>明</hi>
後唐莊宗為晉王時擒幽州劉守光命掌書記王緘草<lb/>
露布以練[糸*斥]劉仁恭父子凱歌入於晉陽獻於太廟<lb/>
宋太祖平蜀孟昶降詔有司約前代儀制為受降禮昶<lb/>
<pb n="KR2m0016_WYG_072-28a"/>
至前一日設御座仗衞於崇元殿如元㑹儀至日大陳<lb/>
馬歩諸軍於天街左右設昶及其官屬素案席褥於明<lb/>
徳門外表案於横街北通事舎人引昶及其官屬素服<lb/>
紗㡌北向序立昶跪捧表授閤門使復位待命表至御<lb/>
前侍臣讀訖閤門使承㫖出昶等俯伏通事舎人掖昶<lb/>
起官屬亦起宣制釋罪昶等再拜呼萬歳賜襲衣冠帶<lb/>
陳於前昶等又再拜跪受改服乘馬至昇龍門下馬官<lb/>
屬至啓運門下馬就次帝常服升坐百官先入起居班<lb/>
<pb n="KR2m0016_WYG_072-28b"/>
立閤門使引昶等入舞蹈拜謝召昶升殿閤門使引自<lb/>
東階升宣撫使承㫖安撫之昶至御座前躬承問訖還<lb/>
位與官屬舞蹈出中書率百官稱賀遂宴近臣及昶於<lb/>
大明殿嶺南平劉鋹就擒詔有司撰獻俘禮鋹至上御<lb/>
明徳門列仗衞諸軍百官常服班樓前别設獻俘位於<lb/>
東西街之南北向其將校位於獻俘位前北上西向有<lb/>
司率武士係鋹等白練露布前引至太廟西南門鋹等<lb/>
並下馬入南神門北向西上立監將校官次南面立俟<lb/>
<pb n="KR2m0016_WYG_072-29a"/>
告禮畢於西南門出乗馬引至太社如上儀乃押至南<lb/>
御路之西下馬立俟獻俘將校戎服帶刀攝侍中版奏<lb/>
中嚴百官班定版奏外辦帝常服御坐百官舞蹈起居<lb/>
畢通事舍人引鋹就獻俘位將校等詣樓前舞蹈訖次<lb/>
引露布案詣樓前北向宣付中書門下如宣制儀通事<lb/>
舍人跪受露布轉授中書門下轉授攝兵部尚書次攝<lb/>
刑部尚書詣樓前跪奏以所獻俘授有司上召鋹詰責<lb/>
鋹伏地待罪詔誅其臣龔澄樞等特釋其縛與其弟保<lb/>
<pb n="KR2m0016_WYG_072-29b"/>
興等罪仍賜襲衣冠帶鞾笏器幣鞍馬各服其服列謝<lb/>
樓下百官稱賀畢放仗如儀南唐平帝御明徳門露布<lb/>
引李煜及其子弟官屬素服待罪初有司請如獻劉鋹<lb/>
禮帝以煜奉正朔非若鋹拒命寢露布弗宣遣閤門使<lb/>
承制釋之太宗征太原劉繼元降帝幸城北陳兵衛張<lb/>
樂宴從臣於城臺繼元帥官屬素服臺下遣閤門使宣<lb/>
制釋罪召繼元親勞之從臣詣行宫稱賀時以在軍中<lb/>
故不備禮繼元至京師詔告獻太廟前一日所司陳設<lb/>
<pb n="KR2m0016_WYG_072-30a"/>
如常告廟儀告日黎明博士引太尉就位通事舍人引<lb/>
繼元西階下東向立其官屬重行立贊者贊太尉再拜<lb/>
訖博士引就盥爵如常儀詣東階解劒脱舄升第一室<lb/>
進奠再拜太祝跪讀祝文訖又再拜通事舍人引繼元<lb/>
官屬詣室前西階下北向立舍人贊云皇帝親征收復<lb/>
河東偽主劉繼元及偽命官見贊者曰再拜訖退位次<lb/>
至第二第三第四第五室皆如第一室博士引太尉降<lb/>
階佩劒納履復位贊者曰再拜太尉與繼元等皆再拜<lb/>
<pb n="KR2m0016_WYG_072-30b"/>
退焚祝版於齋坊繼元既命以官故不稱俘焉哲宗元<lb/>
符二年西蕃王隆贊邈川首領轄戬等降詔具儀注以<lb/>
受降日御宣徳門設諸班直上四軍仗衛諸軍素服陳<lb/>
列降者各服蕃服以見審問訖有㫖放罪依等第賜首<lb/>
服袍帶百官稱賀御紫宸殿賜宴㑹哲宗崩樞密院留<lb/>
隆贊等西京聴㫖詔罷御樓立仗但引見於後殿隆贊<lb/>
一班契丹公主一班夏國囘鶻公主次之轄戬一班必<lb/>
斯布結并族屬次之應族屬首領各從其長以次見僧<lb/>
<pb n="KR2m0016_WYG_072-31a"/>
尼公主皆蕃拜並賜冠服謝訖賜酒饌横門外政和初<lb/>
議禮局上受降儀皇帝乗輿升宣徳門樓降輿坐御幄<lb/>
百官與降王蕃官各班樓下如大禮肆赦儀東上閤門<lb/>
以紅絛袋班齊牌引升樓樓上東上閤門官附内侍承<lb/>
㫖索扇扇合帝即御坐簾卷内侍又贊扇開侍衛如常<lb/>
儀諸班親從并裏圍降王人等迎駕自輦常起居次舍<lb/>
人贊執儀將士常起居次管幹降王使臣并隨行舊蕃<lb/>
官常起居次禮直官舎人引百官横行北向贊者曰拜<lb/>
<pb n="KR2m0016_WYG_072-31b"/>
在位官皆再拜舞蹈三稱萬歳又再拜班首奏聖躬萬<lb/>
福又再拜退百官各就東西位舍人引降王服本國衣<lb/>
冠詣樓前北向女婦少西立僧又少西尼立於後入内<lb/>
省官詣御坐前承㫖𫝊樓上東上閤門官承㫖録訖以<lb/>
紅絛袋降制樓下東上閤門官承㫖退降王以下俯伏<lb/>
東上閤門官至令通事舍人掖之起首領以下皆起鞠<lb/>
躬閤門宣有勅降王以下再拜僧尼止躬呼萬歳閤門<lb/>
録勅㫖行管幹官降王等躬聴詰問如有復奏閤門録<lb/>
<pb n="KR2m0016_WYG_072-32a"/>
訖仍以紅絛袋引升樓如無復奏入内省官詣御坐承<lb/>
㫖傳樓上閤門官稱有勅放罪訖舍人贊謝恩降王以<lb/>
下再拜稱萬嵗復序立入内省官詣御坐承㫖傳樓上<lb/>
閤門官稱有勅各賜首服袍帶樓下閤門官承㫖引所<lb/>
賜擔床陳於西舍人宣曰有勅降王以下再拜鞠躬舎<lb/>
人稱各賜某物畢又再拜稱萬歳若賜官即贊謝再拜<lb/>
並歸次易所賜服舍人先引降王以下至授遥郡以上<lb/>
當樓前北向東上立贊再拜稱萬歳又再拜次贊服冠<lb/>
<pb n="KR2m0016_WYG_072-32b"/>
帔婦女再拜僧尼别謝引還次贊樓上侍立官稱賀再<lb/>
拜禮直官舎人分引百官横行北向立贊拜訖班首稍<lb/>
前俛伏稱賀其詞中書隨事撰述賀訖復位在位者又<lb/>
再拜舞蹈三稱萬歳又再拜東上閤門官進詣樓前承<lb/>
㫖就班首宣曰有制贊者曰拜在位官皆再拜宣答其<lb/>
詞學士院隨事撰述又贊再拜三稱萬歳又再拜樓上<lb/>
樞密院前跪奏稱某官臣某言禮畢内侍索扇扇合簾<lb/>
垂帝降坐内侍贊扇開所司承㫖放仗樓下鳴鞭百官<lb/>
<pb n="KR2m0016_WYG_072-33a"/>
再拜退<lb/>
遼制下城克敵班師以所獲牡馬牛各一祭天地<lb/>
明太祖洪武四年蜀夏明昇降表至京師太祖命中書<lb/>
集議受降禮省部請如宋太祖受蜀主孟昶故事擬明<lb/>
昇朝見日皇帝御奉天門昇等於午門外跪進待罪表<lb/>
侍儀使捧表入宣表官宣讀訖承制官出𫝊制昇等皆<lb/>
俯伏於地侍儀舎人掖昇起其屬官皆起跪聴宣制釋<lb/>
罪昇等五拜三呼萬歳承制官𫝊制賜衣服冠帶侍儀<lb/>
<pb n="KR2m0016_WYG_072-33b"/>
舎人引昇入丹墀中四拜侍儀使𫝊㫖昇跪聴宣諭俯<lb/>
伏四拜三呼萬歳又四拜出百官行賀禮帝以昇年㓜<lb/>
事由臣下免其叩頭伏地上表請罪禮唯命昇及其官<lb/>
屬朝見百官朝賀其奏凱獻俘之儀凡親征師還皇帝<lb/>
率諸將陳凱樂俘馘於廟南門外社北門外告祭廟社<lb/>
行三獻禮同出師儀祭畢以俘馘付刑部協律郎導樂<lb/>
以退皇帝服通天冠絳紗袍升午門樓以露布詔天下<lb/>
百官具朝服以聴儀與開讀詔赦同大將奏凱儀先期<lb/>
<pb n="KR2m0016_WYG_072-34a"/>
大都督以露布聞内使監陳御坐於午門樓上前楹設<lb/>
奏凱樂位於樓前協律郎位於奏凱樂北司樂位於協<lb/>
律郎南又設獻俘位於樓前少南獻俘將校位於其北<lb/>
刑部尚書奏位於將校北皆北向又設刑部尚書受俘<lb/>
位於獻俘位西東向設露布於内道正中南向受露布<lb/>
位於案東承制位於案東北俱西向宣露布位於文武<lb/>
班南北向至日清晨先陳凱樂俘馘於廟社門外不奏<lb/>
歌曲俟告祭畢復陳樂於午門樓前將校引俘侍立於<lb/>
<pb n="KR2m0016_WYG_072-34b"/>
兵仗之外百官入侍立位皇帝常服升樓侍衛如常儀<lb/>
大將於樓前就位四拜諸將隨之退就侍立位贊奏凱<lb/>
樂協律郎執麾引樂上就位司樂跪請奏凱樂協律郎<lb/>
舉麾鼔吹振作徧奏樂曲樂止贊宣露布承制官以露<lb/>
布付受露布官引禮引詣案跪受由中道南行以授宣<lb/>
露布官宣訖付中書省頒示天下將校引俘至位刑部<lb/>
尚書跪奏曰某官某以某處所俘獻請付所司奏訖退後<lb/>
位其就刑者立於西廂東向以付刑官其宥罪者樓上<lb/>
<pb n="KR2m0016_WYG_072-35a"/>
承制官宣㫖有勅釋縛樓下承㫖釋訖贊禮贊所釋之<lb/>
俘謝恩皆四拜三呼將校以所釋俘退如有所賜就宣<lb/>
㫖賜之大將以下就拜位舞蹈山呼如常儀班前稍前<lb/>
跪稱賀致詞訖百官復四拜禮畢還宫後定制凡大㨗<lb/>
擇日以宣其日不奏事百官吉服賀即日遣官薦告郊<lb/>
廟中㨗以下止宣㨗不祭告慶賀成祖永樂四年定凡<lb/>
㨗兵部官以露布奏聞大將在軍則進露布官行禮次<lb/>
日行開讀禮第三日行慶賀禮餘如日儀<lb/>
<pb n="KR2m0016_WYG_072-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_093-1a"/>
欽定四庫全書<lb/>
欽定續通典巻九十三<lb/>
　兵<lb/>
　　法制<lb/>
唐貞觀初練兵之制每嵗季冬折衝都尉率五校兵馬<lb/>
之在府者分歩隊騎隊左右相距百步各執矟幡刄旗<lb/>
擊鼓則進聞金則却以吹角始以吹角止因縱獵獲各<lb/>
入其人至開元中以仲冬月講武前期所司于都門外<lb/>
<pb n="KR2m0016_WYG_093-1b"/>
除地為塲為和門墠地為營坪立表為進退之節至日<lb/>
將士集依方色建旗東西成列吹角三通聴誓於大將<lb/>
軍鼓鳴旗舉士衆趨進東軍鼔而舉青旗為直陣西軍<lb/>
亦鼔而舉白旗為方陣以應之次西軍鼓而舉赤旗為<lb/>
鋭陣東軍亦鼓而舉黒旗為曲陣以應之次東軍鼓而<lb/>
舉黄旗為圓陣西軍亦鼓而舉青旗為直陣以應之次<lb/>
西軍鼓而舉白旗為方陣東軍亦鼓而舉赤旗為鋭陣<lb/>
以應之次東軍鼔而舉黑旗為曲陣西軍亦鼓而舉黄<lb/>
<pb n="KR2m0016_WYG_093-2a"/>
旗為圓陣以應之凡陣遞為主客先舉為客後舉為主<lb/>
五變而畢事步軍畢乃講騎軍進止如之後詔府兵六<lb/>
嵗一簡自彍騎羽林之軍設擇材勇者頗習弩射亦以<lb/>
試士及第者有賞元宗講武驪山以虧失軍客詔斬兵<lb/>
部尚書郭元振坐之纛下宰相跪諌曰元振推戴上皇<lb/>
有大功得免死流新州禮儀使唐紹草軍儀有失斬之<lb/>
諸軍震恐失序惟薛訥解琬軍不動帝召至慰勞又李<lb/>
光弼代郭子儀鎮朔方麾幟仍舊號令一新㑹帥兵東<lb/>
<pb n="KR2m0016_WYG_093-2b"/>
出大將張用濟稍逗遛立斬之諸將畏服用命<lb/>
五代漢將史𢎞肇御衆嚴整將校少不從命即撾殺之<lb/>
士卒犯民田及繫馬于樹者皆斬軍中畏服<lb/>
周世宗與北漢戰右軍樊愛能何徽引騎兵先遁世宗<lb/>
親胃矢石擊敵却之歸即收愛能徽及軍士七十餘人<lb/>
責之曰汝輩非不能戰正欲以朕為竒貨賣與劉崇耳<lb/>
悉斬之將士股栗所至克捷<lb/>
宋初殿前侍衛二司各閲所掌兵健勇者升上軍怯弱<lb/>
<pb n="KR2m0016_WYG_093-3a"/>
者為剰員並詔諸州長吏精練部兵送闕下仍日習之<lb/>
習法以鼓聲為節騎兵五習步兵四習閲陣畢令解鐙<lb/>
以弓弩射營製弓三等自一石至八斗弩四等自二石<lb/>
八斗至二石五斗以次閱習騎兵只射九斗至七斗弓<lb/>
畫的五暈去的二十步引滿發中者視暈數論賞騎兵<lb/>
帶甲射不能發矢者奪所乗馬與本營藝優士卒後又<lb/>
立挽强蹠硬射格以春秋大教弓射夏三月祗習短兵<lb/>
咸平中閱侍衛兵二十萬於東武村步騎交屬左右相<lb/>
<pb n="KR2m0016_WYG_093-3b"/>
向都指揮執方旗以節進退使人于兩陣中執旗登候<lb/>
臺應之初舉黄旗諸軍旅拜次舉赤旗則騎進舉青旗<lb/>
則步進旗動鼓作諸軍士皆三挑而後退次舉白旗諸<lb/>
軍復拜遂舉黑旗以振旅軍于左者畧右陣右者畧左<lb/>
陣而還熙寧五年以蔡挺衙教陣法頒諸路五伍為隊<lb/>
五隊為陣陣横列騎兵二隊亦五伍列之束草為人射<lb/>
焉中者有賞馬步軍皆前三行槍刀後二行弓弩隊中<lb/>
附虎蹲弩床子弩各一具射與擊刺迭出以鼓為節聞<lb/>
<pb n="KR2m0016_WYG_093-4a"/>
金即退其人馬强者預隱隊中遇有用處則别出為竒<lb/>
南渡後専習制禦鐡騎摧鋒破敵之法習全副執帶出<lb/>
入短樁神臂弓長柄膊刀馬射穿甲施用棍棒每營揀<lb/>
二十人閱習放砲排日就營教閱每軍各置旗號前軍緋<lb/>
旗鳥為號後軍皂旗龜為號左軍青旗蛟為號右軍白<lb/>
旗虎為號中軍黄旗神人為號又别以五色物號制招<lb/>
旗分旗舉招旗則五軍以旗相應合而成陣舉分旗則<lb/>
五軍以旗相應分而成隊左右前却或分藏為伏或分<lb/>
<pb n="KR2m0016_WYG_093-4b"/>
出為竒皆舉旗為號更鳴小金應鼓備瞻望不及者預<lb/>
約伏藏之所緩鳴小金即止急鳴應鼓即竒兵出陣趨<lb/>
戰急鳴小金即伏兵盡出其春秋大校皆依此法乾道<lb/>
四年十月大閱于茅灘教場先期修築將壇至日三衙<lb/>
管軍與各軍統制統領將佐全裝披帶率三司馬步軍<lb/>
兩忠毅軍寨馬軍各執弓槍帶刀斧齊集視黄旗舉中<lb/>
軍鳴角馬步軍簇隊連三鼓馬軍上馬步人撮起旗槍<lb/>
四鼓舉白旗中軍鼓聲應變方陣為備敵之形别髙一<lb/>
<pb n="KR2m0016_WYG_093-5a"/>
鼓步軍四向如遇敵且戰且前馬軍出陣如交鬬再高<lb/>
一鼓各分歸本位五鼓舉黄旗變圓陣如自環固又三<lb/>
鼓舉赤旗變鋭陣魚貫斜列如衝敵再舉青旗變直陣<lb/>
中間節次皆如方陣鳴金收隊重三鼓馬軍上馬步人<lb/>
齪落擊刺中節仍鳴角簇隊步人分東西引拽馬軍交<lb/>
頭隨隊呈試驍鋭大刀繼而進試車砲烟槍各藝訖鳴<lb/>
金收軍先是熙寧中趙卨言大閱陣隊且以萬二千五<lb/>
百人為法旌旗麾幟各隨方色仍依唐李靖結隊之式<lb/>
<pb n="KR2m0016_WYG_093-5b"/>
稍為變動每一大隊合五中隊五十人為之中隊合三<lb/>
小隊九人為之小隊合三人為之皆令自擇其心意相<lb/>
得者又選壯勇善槍者一人為旗頭令自擇如已藝心<lb/>
相得者二人為左右傔自選勇悍者一人為引戰選軍<lb/>
校一人執刀在後為擁隊凡隊内一人用命二人應援<lb/>
小隊用命中隊應援中隊用命大隊應援大隊用命小<lb/>
隊應援如觀望不赴救致有失者本隊委擁軍校次隊<lb/>
委本轄校將審勘所由斬之其不可救與不能救者不<lb/>
<pb n="KR2m0016_WYG_093-6a"/>
坐用法精宻後用張誠一李憲等效李靖六花陣法教<lb/>
演七軍曰營曰陣止為營行為陣營則正陣則竒至淳<lb/>
熙間又立槍手射鐵簾賞格槍手以竄刺多少為十二等<lb/>
支銀兩高下有差射鐵簾以步數逺近犒賞緡錢有差<lb/>
又岳飛討楊么統制任士安不禀前帥令致軍無功鞭<lb/>
之使餌賊曰三日賊不平斬汝乃挑賊併攻伏兵四起<lb/>
擊賊走之孟宗政權棗陽軍初視事一愛僕犯新令立<lb/>
斬之軍民股栗孟珙以元兵至三川下令應出戍主兵<lb/>
<pb n="KR2m0016_WYG_093-6b"/>
官不許失棄寸土權開州梁棟以乏糧還司珙曰是棄<lb/>
城也斬以狥由是諸將禀命惟謹<lb/>
遼制鑄金魚符調發軍馬其捉馬及傳命有銀牌二百<lb/>
軍所舎有逺探欄子馬以夜聴人馬之聲凡舉兵帝率<lb/>
羣臣祭告天地日神分命近臣告太祖以下諸陵及木<lb/>
葉山神乃詔諸道徴兵惟南北奚王東京渤海兵馬燕<lb/>
京統軍兵馬雖奉詔未敢發兵必以聞上遣大將持金<lb/>
魚符合然後行始聞詔攅户丁推户力覈籍齊衆以待<lb/>
<pb n="KR2m0016_WYG_093-7a"/>
自十將以上次第㸃集軍馬器仗符至兵馬本司自領<lb/>
使者不得與惟再共㸃軍馬訖又以上聞量兵馬多少<lb/>
再命使充軍主與本司互相監督又請引五方旗鼓然<lb/>
後皇帝親㸃將校選士卒其南伐㸃兵多在幽州北千<lb/>
里鴛鴦泊及行並取居庸闗曹王峪白馬口古北口阿<lb/>
達木口松亭闗榆闗等路將至平州幽州境又遣使分<lb/>
道催發不得久駐恐踐禾稼出兵不過九月還師不過<lb/>
十二月皇帝親征留親王一人在幽州權知軍國大事<lb/>
<pb n="KR2m0016_WYG_093-7b"/>
既入南界分為三路廣信軍雄州權知各一駕必由中<lb/>
道兵馬都統䕶駕等軍皆從各路軍馬遇縣鎮即時攻<lb/>
擊若大州軍必先料其虚實可攻次第而後進兵至宋<lb/>
北京三路兵皆㑹以議攻取及退亦然三路軍馬前後<lb/>
左右有先鋒逺探欄子馬各十數人在先鋒前後二十<lb/>
餘里全副衣甲夜中每行十里或五里少駐下馬側聴<lb/>
有無人馬之聲有則擒之力不可敵飛報先鋒齊力攻<lb/>
擊如有大軍走報主帥敵中虚實動必知之軍行當道<lb/>
<pb n="KR2m0016_WYG_093-8a"/>
州城防守堅固不可攻擊引兵過之恐敵人出城邀阻<lb/>
乃圍射鼓譟詐為攻擊敵方閉城固守前後無阻引兵<lb/>
進分兵抄截使隨處州城隔絶不通孤立無援所過大<lb/>
小州城至夜恐城中出兵突擊及與鄰州計㑹軍馬甲<lb/>
夜毎城以騎兵百人去城門左右百餘步被甲執兵立<lb/>
馬以待兵出力不能加馳還勾集衆兵與戰左右官道<lb/>
斜徑山路河津夜中並遣兵巡守其打草穀家丁各衣<lb/>
甲持兵旋團為隊必先砍伐園林然後運土木填濠塹<lb/>
<pb n="KR2m0016_WYG_093-8b"/>
又於本國州縣起漢人鄉兵萬人隨軍専伐園林填道<lb/>
路御寨及諸營壘惟用桑柘梨栗軍退縱火焚之敵軍<lb/>
既陣料其陣勢小大山川形勢往回道路救援捷徑漕<lb/>
運所出各有以制之然後于陣四靣列騎為隊每隊五<lb/>
七百人十隊為一道十道當一靣各有主帥最先一隊<lb/>
走馬大譟衝突敵陣得利則諸隊齊進若未利引退第<lb/>
二隊繼之退者息馬飲水諸道皆然更退迭進敵陣不<lb/>
動亦不力戰厯二三日待其困憊又令打草穀家丁馬<lb/>
<pb n="KR2m0016_WYG_093-9a"/>
施雙帚因風疾馳揚塵敵陣更互往來敵既飢疲目不<lb/>
相覩可以取勝若陣南獲勝陣北失利主將在中無以<lb/>
知之則以本國四方山川為號聲以相聞得相救應若<lb/>
帝不親征重臣統兵不下十五萬衆三路往還北京㑹<lb/>
兵進以九月退以十二月行事次第皆如之若春以正<lb/>
月秋以九月不命都統止遣騎兵六萬不許深入不攻<lb/>
城池不伐林木但於界外三百里内耗蕩生聚不令種<lb/>
養而已軍入南界步騎車帳不循阡陌三道將領各一<lb/>
<pb n="KR2m0016_WYG_093-9b"/>
人率欄子馬各萬騎支散游奕百十里外更迭覘邏及<lb/>
暮以吹角為號衆即頓舎環繞御帳自近及逺折木稍<lb/>
屈為弓子鋪不設槍營塹柵之備每軍行鼓三伐不問<lb/>
晝夜大衆齊發未遇大敵不乗戰馬俟近敵乗新羈馬<lb/>
蹄有餘力成列不戰退則乗之多伏兵斷糧道冒夜舉<lb/>
火上風曵柴饋餉自賫散而復聚善戰耐寒此兵之所<lb/>
以强也準布達爾罕叛命耶律仁先為西北路招討使<lb/>
許便宜從事仁先嚴斥堠扼敵衝懐柔服從庶事整飭<lb/>
<pb n="KR2m0016_WYG_093-10a"/>
達爾罕來㓂仁先擊敗之<lb/>
金用兵之制戈為前行號曰硬軍弓矢在後設而不發<lb/>
非五十步不射弓力不過七斗箭鏃至六七寸形如鑿<lb/>
入輙不可出人攜不滿百隊伍之法五十百千皆有長<lb/>
五長擊柝十長執旗百長挾鼓千長則旗幟金鼓悉備<lb/>
五長戰死四人皆斬十長戰死五長皆斬百長戰死十<lb/>
長皆斬凡為將自執旗人視其所向而趨自主帥至步<lb/>
卒皆自馭無從者國有大事適野環坐畫灰而議自卑<lb/>
<pb n="KR2m0016_WYG_093-10b"/>
者始議畢即漫滅之人不聞聲其宻如此將行軍大㑹<lb/>
而飲使人人獻䇿主帥聴而擇焉其合者即為將任其<lb/>
事師還又大㑹問有功高下賞之以金若干舉以示衆<lb/>
或以為薄復增之初盛之時率用騎兵旗幟之外各有<lb/>
字記大小牌子繫馬上為號每五十人分為一隊前二<lb/>
十人全裝重甲持棍槍後三十人輕甲操戈每遇敵必<lb/>
有一二人躍馬而出先覘陣之虚實或向其左右前後<lb/>
結隊而馳擊之百步之内弓矢齊發中者常多勝則整<lb/>
<pb n="KR2m0016_WYG_093-11a"/>
隊而緩追敗則復聚而不散其分合出入應變若神兵<lb/>
之所以强也太祖命舎音都統内外諸軍取遼中京詔<lb/>
曰遼政不綱神人共棄今欲中外一統故命汝率大軍<lb/>
以行討伐爾其慎重兵事擇用善謀賞罰必行糧餉必<lb/>
繼勿擾降服勿縱俘掠見可而進毋淹師期事有從權<lb/>
無煩奏禀舎音遂克中京又烏珠臨敵被白袍乗甲馬<lb/>
以牙兵三千督戰兵皆重鎧甲號鐵浮圖戴鐵兜牟周<lb/>
匝綴長簷三人為伍貫以韋索每進一步即用拒馬擁<lb/>
<pb n="KR2m0016_WYG_093-11b"/>
之人進一步拒馬亦進退不可却又以鐵騎分左右翼<lb/>
號拐子馬皆女直為之號長勝軍専以攻堅戰酣然後<lb/>
用之所向無前屢建竒績<lb/>
明太祖洪武六年命中書省大都督府御史臺六部議<lb/>
教練軍士律騎卒必善馳射槍刀步兵必善弓弩槍步<lb/>
射以十二矢之半逺可到近可中為程逺可到將弁百<lb/>
六十步軍士百二十步近可中五十步彀弩以十二矢<lb/>
之五逺可到蹶張八十步划車六十步槍必進退熟習<lb/>
<pb n="KR2m0016_WYG_093-12a"/>
在京衛所以五千人為率取其一指揮以下官領赴御<lb/>
前騐試餘以次畨試在外都司衛所每衛五千人取五<lb/>
之一千户以下官領赴京騐試餘以次畨試軍士步騎<lb/>
皆善將領各以其能受賞否則軍士給錢六百為道里<lb/>
費將領自指揮使以下所統軍士三分至六分不中者<lb/>
次第奪俸七分以上次第降官至為軍止都指揮軍士<lb/>
四分以上不中奪俸一年六分以上罷職李文忠下錢<lb/>
塘入宿城上秋毫無犯令曰敢擅入民居者斬一卒借<lb/>
<pb n="KR2m0016_WYG_093-12b"/>
民釡立磔以徇又韓雍征廣西猺酋兼程而進一入軍<lb/>
先斬失律指揮李英等四人將士股慄壁壘改觀卒滅<lb/>
大藤諸賊又梁震為大同鎮總兵大同鎮兵素驕悍鎮<lb/>
巡官畏禍每甘言煦之稍不如意即反脣瞪目飛章訛<lb/>
語相揺惑震受命率家丁五百人馳至雲中申明約束<lb/>
曰我無爾凌爾無我叛王法軍令具在我不敢破紀綱<lb/>
誤國家家丁時時向鎮兵語曰爾敢犯主將者恃衆耳<lb/>
兒郎輩無不一以當百五步之内恐爾不得用其衆矣鎮<lb/>
<pb n="KR2m0016_WYG_093-13a"/>
兵由是歛戢<lb/>
　　雜教令附<lb/>
唐李筌太白隂經曰夫人以心定言定言以出令故須<lb/>
振雄畧出勁詞鋭鐵石之心凛風霜之氣發揮號令申<lb/>
明軍法經曰師衆以順為武軍事有死無犯為敬故穰<lb/>
苴斬莊賈魏綘戮楊干而名聞諸侯威震鄰國令之不<lb/>
行不可以稱兵三令而不如法者吏士之罪也申明而<lb/>
不嚴整者將之過也先甲三日懸令于軍門使軍正執<lb/>
<pb n="KR2m0016_WYG_093-13b"/>
木宣于六軍之衆有犯令者使軍正凖令按集軍人而<lb/>
後行刑使六軍皆知之<lb/>
宋制賞格凡臨陣對賊矢石未交先鋒馳入䧟陣突衆<lb/>
賊徒因而破敗者為竒功或冦賊堅鋭城池險固山林<lb/>
阻隘道路遥逺及救兵不繼如此之類既制勝克敵難<lb/>
易相逺並不可以常格酬叙委主將臨時録奏旌賞<lb/>
明制令凡交鋒之際突入敵陣透出其背殺敗敵衆者<lb/>
勇敢入陣斬將搴旗者本隊已敗敵衆别隊勝負未决<lb/>
<pb n="KR2m0016_WYG_093-14a"/>
而能救援克敵者受命能任其事出竒破敵成功者皆<lb/>
為竒功齊力進前者首先敗敵者前隊交鋒未决後隊<lb/>
向前殺敗敵衆者皆為頭功凡建立竒功頭功者其親<lb/>
管頭目即為報知妄報者治以重罪行營及下營之時<lb/>
擒獲姦細者陞賞准頭功哨馬生擒敵一人賞銀三十<lb/>
兩斬首一級者二十兩<lb/>
　<lb/>
　<lb/>
<pb n="KR2m0016_WYG_093-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_016-1a"/>
欽定四庫全書<lb/>
欽定續通典卷十六<lb/>
　食貨<lb/>
　　平準均輸<lb/>
唐徳宗時趙賛請置常平官兼儲布帛於兩都江陵成<lb/>
都揚汴蘇洪置常平輕重本錢積米粟布帛絲麻貴則<lb/>
下價而出之賤則加估而收之并𣙜商賈錢以贍常平<lb/>
本錢帝從之<lb/>
<pb n="KR2m0016_WYG_016-1b"/>
後唐明宗天成元年詔省司及諸府置稅茶場院自湖<lb/>
南至京六七處納稅以至商旅不通及州使置雜稅務<lb/>
交下煩碎宜定合稅物色名目商旅即許收稅不得邀<lb/>
難二年勅應三京諸道州府商旅等多不係屬州府皆<lb/>
是省司差置場官特議改更貴除繁屑自今以後諸商<lb/>
稅並委逐處州府撲㫁依省司常年定額勾當辦集冀<lb/>
除生事之端不爽豐財之理<lb/>
漢髙祖乾祐元年詔軍國之費務在豐財關市之征資<lb/>
<pb n="KR2m0016_WYG_016-2a"/>
于行旅所宜優假俾遂流通應天下商旅往來所在並須<lb/>
饒借不得妄有邀勒<lb/>
周太祖廣順元年李筠乞除放黄澤關商稅課利從之<lb/>
宋制調絹紬布絲綿以供軍須又就所産折科和市東<lb/>
京置榷貨務所收平羅小綾以供服用真宗大中祥符<lb/>
三年河北轉運使李士衡言本路所給軍士之帛請令<lb/>
官司預給帛錢俾民及時輸送則民亦獲利而官亦足<lb/>
用從之仍令優予其直自是諸路亦如之或蠶事不登<lb/>
<pb n="KR2m0016_WYG_016-2b"/>
則許以大小麥折納<hi>按吳曽能改齊漫録宋代預買紬絹謂之和買又按僧文瑩玉壺清</hi>
<hi>話及王闢澠水燕談皆載祥符初王旭知潁州時大饑出府錢十萬緡與民約曰來年蠶熟每貫輸一縑謂之</hi>
<hi>和買自爾為例後李士衡行之陜西民以為便遂行于天下即前代平準之遺制也</hi>又制官所須<lb/>
物多有司下諸州從風土所宜及民産厚薄而率買謂<lb/>
之科率神宗熙寧二年立均輸市易之制其時制置三<lb/>
司條例言今天下財用無餘典領之官拘于弊法内外<lb/>
不相知盈虚不相補諸路上供本有常數豐年便道可<lb/>
以多致而不能贏儉年物貴難以供億而不敢不足逺<lb/>
<pb n="KR2m0016_WYG_016-3a"/>
方有倍蓰之輸中都有半價之鬻徒使富商大賈乗公<lb/>
私之急以擅輕重斂散之權今發運使實總六路之賦<lb/>
而其職以制置茶鹽礬酒稅為事軍儲國用多所仰給<lb/>
宜假以錢貨資其用度周知六路財賦之有無而移用<lb/>
之凡糴買稅斂上供之物皆徙貴就賤用近易逺令預<lb/>
知中都帑藏年支見在之定數所當供辦者得以從便<lb/>
變易蓄買以待上令稍收輕重斂散之權歸之公上而<lb/>
制其有無以便轉輸庶幾國用可足民財不匱詔令本<lb/>
<pb n="KR2m0016_WYG_016-3b"/>
司具條例以聞以發運使薛向領均輸平準事時議慮<lb/>
其為擾多以為非向既董其事乃請置官設屬帝依其<lb/>
奏乃辟置劉忱衛琪孫珪張穆之陳倩為屬又請有司<lb/>
具六路所當上供之數中都所用及所儲度支之數凡<lb/>
當計置幾何皆預降付司從之權開封府推官蘇軾言<lb/>
均輸立法之初其說尚淺徒言徙貴就賤用近易逺然<lb/>
而廣置官屬多出緡錢豪商大賈皆疑而不敢動以為<lb/>
雖不明言販買然既已許之變易變易既行而不與商<lb/>
<pb n="KR2m0016_WYG_016-4a"/>
賈爭利未之聞也夫商賈之事曲折難行其買也先期<lb/>
而與錢其賣也後期而取直多方相濟委曲相通倍稱<lb/>
之息由此而得今官買是物必先設官置吏簿書廪禄<lb/>
所用必多非良不售非賄不行是以官買之價比民必<lb/>
貴及其賣也弊復如前商賈之利何縁而得縱使其間<lb/>
薄有所獲而征商之額所損必多諫官李常亦極論之<lb/>
後有魏繼宗者自稱草澤上言京師百貨所居市無常<lb/>
價貴賤相傾富能奪貧能與始可以通天下之利乃下<lb/>
<pb n="KR2m0016_WYG_016-4b"/>
詔曰天下商旅物貨至京多為兼并之家所困宜出内<lb/>
藏庫錢帛選官于京師置市易務中書奏市易務監官<lb/>
二提舉官一勾當公事官一許召在京諸行鋪牙人充<lb/>
然至後均輸之制究不能行市易雖行之而究無利也<lb/>
其時置市易司者秦鳯市易司則制于古渭城兩浙市<lb/>
易司則置于杭州䕫路市易司則置于黔州其他則成<lb/>
都廣州鄆州皆置司設官焉<lb/>
遼太祖神册三年置羊城于炭山之北以通市易太宗<lb/>
<pb n="KR2m0016_WYG_016-5a"/>
置南京城北有市東平郡城中置看樓分南北市聖宗<lb/>
統和三年詔禁行在市易布帛不中尺度者七年詔以<lb/>
南北府市場人少通易州市耶律隆運又請平諸郡商<lb/>
賈價從之<lb/>
金宣宗興定三年議行均輸又勅和市邊城軍輸毋至<lb/>
抑配貧民<lb/>
元世祖中統四年詔立燕京平準庫以均平物價至元<lb/>
二年立諸路平準庫十三年立市易庫于諸路凡十有<lb/>
<pb n="KR2m0016_WYG_016-5b"/>
一掌市易幣帛諸物又勅上都和顧和買並依大都<lb/>
明太祖洪武二年令凡内外軍民官司並不得指以和<lb/>
顧和買擾害于民如果官司缺用之物照依時值對物<lb/>
兩平收買英宗正統二年令買辦物料該部委官一員<lb/>
㑹同府縣委官拘集該行舖户估計時價關出官錢仍<lb/>
委御史一員㑹同給與舖户收買送納穆宗隆慶四年<lb/>
户部條議恤商事宜言物價與時低昂而錢糧因時辦<lb/>
納若先期估計則貴賤無憑或倉場逺近所用多寡遥<lb/>
<pb n="KR2m0016_WYG_016-6a"/>
度懸㫁豈盡合宜此後九門鹽法委官與十三司掌印<lb/>
官及巡青科道估價務在隨時定其價值其内庫鹽局<lb/>
召買物料亦倣此<lb/>
　　互市<lb/>
　　<hi>臣</hi>等謹按互市之制其來尚矣自漢初與南越通<lb/>
　　關市後漢通交易于烏桓北單于鮮卑北魏立互<lb/>
　　市于南陲隨唐通貿易于西北然第用以通有無<lb/>
　　廣懋遷而已立制未備史志不詳故杜典未之載<lb/>
<pb n="KR2m0016_WYG_016-6b"/>
　　也宋遼金疆宇分錯敵國所産各居其有物滯而<lb/>
　　不流人艱于所匱于是特重互市之法和則許之<lb/>
　　戰則絶之既以通貨兼用善鄰所立𣙜場皆設場<lb/>
　　官嚴厲禁廣屋宇以易二國之所無而權其稅入<lb/>
　　亦有資于國用焉今别立一門敘于平準均輸之<lb/>
　　後而明代互市之制亦畧見于篇<lb/>
宋初與南唐通市太祖乾徳二年不許商旅涉江于建<lb/>
安漢陽蘄口置三榷署開寶三年徙建安榷署于揚州<lb/>
<pb n="KR2m0016_WYG_016-7a"/>
及江南平𣙜署仍舊置專掌茶貨四年置市舶司于廣<lb/>
州以知州兼使通判兼判官太宗太平興國二年令鎮<lb/>
易雄霸滄州各置榷務命常㕘官與内侍同掌輦香藥<lb/>
犀象及茶與遼交市後有范陽之師乃罷端拱元年復<lb/>
詔許互市淳化二年令雄霸州靜戎軍代州鴈門砦置<lb/>
榷署如舊制尋復罷真宗咸平五年契丹求復置署朝<lb/>
議以其翻覆不許知雄州何承矩繼請乃聴置于雄州<lb/>
六年罷景徳初復通好請商賈即新城貿易詔北商齎<lb/>
<pb n="KR2m0016_WYG_016-7b"/>
物貨至境上則許之二年令雄霸州安肅軍置三𣙜場<lb/>
北商趨他路者勿與為市遣都官員外郎孔揆等乗傳<lb/>
詣三𣙜場與轉運使劉綜并所在長吏平互市物價稍<lb/>
優其直予之又于廣信軍置場皆廷臣專掌通判兼領<lb/>
焉三年詔民以書籍赴沿邊榷場博易者非九經書疏<lb/>
悉禁之凡官鬻物如舊髙宗紹興十二年盱眙軍置榷<lb/>
場官監與北商博易淮西京西陜西榷場亦如之<lb/>
遼聖宗統和二十三年置𣙜場于振武軍興宗重熙八<lb/>
<pb n="KR2m0016_WYG_016-8a"/>
年禁朔州易羊于宋道宗咸雍五年禁朔州路羊馬入<lb/>
宋<lb/>
金太祖時于西北招討司之燕子城北羊城置榷場以<lb/>
易畜牧熙宗皇統元年夏國請置榷場許之後許宋人<lb/>
之請各置榷場于内界以通互市興兵則罷通好則復<lb/>
置焉<lb/>
元世祖中統元年置互市于漣水軍至元十三年定江<lb/>
南凡鄰海諸郡舶貨其貨嘉者以十分取一粗者以十<lb/>
<pb n="KR2m0016_WYG_016-8b"/>
五分取一<lb/>
明成祖永樂間設馬市三一在開原南關以待海西一<lb/>
在開原城東五里一在廣寧皆以待朶顔三衛定直四<lb/>
等既而城東廣寧市皆廢惟開原南關馬市獨存大同<lb/>
馬市始英宗正統三年巡撫盧睿請令軍民平價市駝<lb/>
馬遣官指揮李原等通譯語禁市兵器銅鐵帝從之憲<lb/>
宗成化十四年陳鉞撫遼東復開三衛馬市繼令入市<lb/>
開原廣寧等處世宗嘉靖三十年以總兵仇鸞言詔于<lb/>
<pb n="KR2m0016_WYG_016-9a"/>
宣府大同開馬市命侍郎史道總理之後召道還然諸<lb/>
部嗜馬市利未敢公言大舉而邊臣亦多畏懾以互市<lb/>
㗖之穆宗隆慶四年宣大互市復開神宗萬厯二十二<lb/>
年又開遼東義州木市二十六年從巡撫張思忠奏罷<lb/>
之遂并罷馬市其後總兵李成梁力請復而薊遼總督<lb/>
萬世徳亦疏于朝三十九年復開馬木二市後以為常<lb/>
　　平糶常平義倉<hi>社倉附</hi>
　　<hi>臣</hi>等謹案杜典食貨門終之以輕重盖取管子輕<lb/>
<pb n="KR2m0016_WYG_016-9b"/>
　　重斂散之義而具列平糶常平義倉諸細目因敘<lb/>
　　述自管子始故以輕重為名今續纂所載即以平<lb/>
　　糶常平義倉為目而不復以輕重標名循其實也<lb/>
　　至宋始有社倉之名亦附見焉<lb/>
唐徳宗貞元四年詔京兆府于時價外加估和糴差清<lb/>
強官先給價直然後貯納憲宗即位之初有司以豐年<lb/>
請畿内和糴當時府縣督限甚緊白居易時為畿尉上<lb/>
疏曰和糴之事以臣所觀有害無利何者凡曰和糴則<lb/>
<pb n="KR2m0016_WYG_016-10a"/>
官出錢民出榖兩和商量然後交易今則督限蹙迫甚<lb/>
于賦稅何名和糴今若令有司出錢開場自糴比時價<lb/>
稍有優饒利之誘人人必情願必不得已則不如折糴<lb/>
折糴者折青苗稅錢使納斗斛免令賤糶别納見錢在<lb/>
于農人亦真為利矣憲宗元和元年正月制嵗時有豐<lb/>
歉榖價有重輕將備水旱之虞在權聚斂之術應天下<lb/>
州府每年所稅地丁數内宜十分取二分均充常平倉<lb/>
仍各逐穏便收貯以時糶糴至元和六年制京畿舊榖<lb/>
<pb n="KR2m0016_WYG_016-10b"/>
已盡粟麥未登宜以常平義倉粟貸借百姓十三年户<lb/>
部侍郎孟簡奏天下州府常平義倉等斗斛請準舊例<lb/>
減估出糶但以石數奏申有司更不收管州縣得專以<lb/>
利百姓從之敬宗寶厯元年以兩京河西大稔委度支<lb/>
和糴以備災沴文宗開成元年户部奏諸州府所置常<lb/>
平義倉復請今後通公私田畝别納粟一升添貯義倉<lb/>
斂之至輕事必通濟行之既久自至盈充從之<lb/>
後唐莊宗同光三年勅自春以來水澇為患物價騰踴<lb/>
<pb n="KR2m0016_WYG_016-11a"/>
宜令京西諸道州府凡閉糶斛斗不得輙有稅率及經<lb/>
過水陸關坊鎮縣妄有邀難明宗天成二年中書舍人<lb/>
張文寶上言今嵗時雨不愆秋苗倍熟應大熟處望下<lb/>
勅收糴以備歉嵗長興元年右司郎中盧導奏請置常<lb/>
平義倉以備凶嵗<lb/>
周太祖廣順元年勅天災流行分野代有茍或閉糴豈<lb/>
是愛人宜令江淮渡口鎮鋪不得止淮南人糴易<lb/>
宋太祖乾徳元年詔曰多事之後義倉廢寢偶或小歉<lb/>
<pb n="KR2m0016_WYG_016-11b"/>
失于預備宜令諸州于所屬縣各置義倉自今官所收<lb/>
二稅石别稅一斗貯之遇歉則給與民太宗端拱二年<lb/>
置折中倉許商人輸粟令執劵抵江淮給其茶鹽此其<lb/>
通輕重之時宜也<hi>詳載鹽鐵門</hi>淳化五年令諸州置恵民倉<lb/>
如榖稍貴即減價糶與貧民<hi>按此即常平倉之制特異其名耳</hi>真宗景<lb/>
徳三年詔于京東京西河北河東陜西淮南江南兩浙<lb/>
各置常平倉逐州量留上供錢付司農司係帳三司不<lb/>
問出入令轉運使併本州委幕職一人專其事每夏秋<lb/>
<pb n="KR2m0016_WYG_016-12a"/>
加錢收糴遇貴減價出糶凡收糴比市價量増出糶稍<lb/>
為減價神宗熙寧二年制置三司條例司請以常平倉<lb/>
斗斛可通融轉運司依陜西青苗錢例願預給者聽之<lb/>
令隨稅納半為夏料半為秋料内有願請本色或依時<lb/>
價納錢者皆許從便如遇災歉許展至次料豐熟日納<lb/>
非惟足以待荒歉之患民既受貸則兼併之家不得乗<lb/>
新陳不接以邀倍息又常平廣恵之物收藏積滯必待<lb/>
荒歉物貴然後出糶所及不過城市遊手之人今通一<lb/>
<pb n="KR2m0016_WYG_016-12b"/>
路有無貴發賤歛以廣蓄積使農人得以趨時赴事而<lb/>
兼并不得乗其急凡以利民而公家無所利亦先王散<lb/>
恵興利以為耕斂補助之意也欲量諸路錢榖多少分<lb/>
遣官提舉仍先自河北京東淮南三路施行有緒乃推<lb/>
之諸路從之諸路各置提舉一人以朝官為之管勾一<lb/>
人以京官為之右諌議大夫司馬光言常平倉者乃三<lb/>
代聖王之遺法榖賤不傷農榖貴不傷民民賴其食而<lb/>
官收其利法之善者無過于此比來所以隳廢者由官<lb/>
<pb n="KR2m0016_WYG_016-13a"/>
吏不得其人非法之失也今聞條例司盡以常平倉錢<lb/>
為青苗錢又以其榖換轉運司錢是欲盡壊常平專行<lb/>
青苗也國家每遇凶歉供軍倉自不能足用固無羨餘<lb/>
以濟饑民所賴者只有常平倉錢榖耳今一旦盡散之<lb/>
若有豐年將以何錢平糴若有荒歉將以何榖賙贍乎<lb/>
後帝以諸路旱災常平司未能振濟諭輔臣曰天下常<lb/>
平倉若以一半散錢取息一半減價糶賣使二者如權<lb/>
衡之相依不得偏重民必受賜自是詔諸路州縣據已<lb/>
<pb n="KR2m0016_WYG_016-13b"/>
支錢榖通數常留一半外方得給散高宗建炎二年臣<lb/>
僚言常平和糴州縣視為具文以新易舊法也間有損<lb/>
失而未嘗問不許借貸法也間有悉充他用而實無所<lb/>
儲乃詔委官徧行按視紹興二十八年趙令詪言州縣<lb/>
義倉米積欠陳腐乞出糶及水旱災荒不拘檢放及七<lb/>
分便許賑濟沈該奏在法義倉止許賑濟若出糶恐失<lb/>
初意乃令量糶三之一樁收價錢次年收糴撥還孝宗<lb/>
淳熈八年浙東提舉朱熹言乾道四年間建民艱食熹<lb/>
<pb n="KR2m0016_WYG_016-14a"/>
請于府得常平米六百石請本鄉土居朝奉郎劉如愚<lb/>
共任賑貸夏受粟于倉冬則加息以償自後逐年斂散<lb/>
或遇少歉即蠲其息之半大饑則盡蠲之行之既久得<lb/>
息米造成倉厫以為社倉不復收息雖遇荒歉人不闕<lb/>
食其後真徳秀帥長沙倣其制行之于是各州縣亦間<lb/>
有行之者皆以熹之已行者為式然南渡以後行和糴<lb/>
科糴之法寧宗嘉定時為尤甚陳耆卿奏曰臣聞豐歉<lb/>
在天而制其豐歉者在人制豐歉之法莫如和糴和糴<lb/>
<pb n="KR2m0016_WYG_016-14b"/>
將以利民也而民或為害其故何哉夫有粟者之欲錢<lb/>
猶有錢者之欲粟也彼既欲之則唯恐和糴之不行耳<lb/>
而乃以為害者非其不識事情盖由民與民為市此其<lb/>
所樂也民與官為市此其所畏也畏官而復虐于官故<lb/>
寧閉户以失利毋傾囷以賈害何則市之價増官之價<lb/>
減一害也市無斛面而官有斛面二害也市以一人操<lb/>
槩量無他用焉而官之監臨者多誅求無厭三害也市<lb/>
先得錢而官先槩粟有趨候之苦有錢陌不足之弊四<lb/>
<pb n="KR2m0016_WYG_016-15a"/>
害也四害不去則荒歉未得其利而豐年已受其擾故<lb/>
朝廷降度牒以收糴此意甚溥苐恐所在州縣未能戢<lb/>
其吏奸萬一如前之害則其關係邦本不輕度宗咸淳<lb/>
元年詔豐儲倉撥公田米付平糴倉遇米貴平價出糶<lb/>
監察御史趙頫孫上言今日急務莫過于平糴方粒食<lb/>
翔踴未知所留市井之間見楮而無米推原其由實富<lb/>
家大姓所至閉廩所以糴價愈高而楮價隂減陛下念<lb/>
小民艱食為之發常平義倉然為數有限安得人人而<lb/>
<pb n="KR2m0016_WYG_016-15b"/>
濟陛下宜嚴課官吏使楮價不因之而輕物價不因之<lb/>
而重後臣僚又言州縣交量科糴之弊乞行令下江西<lb/>
湖南運司各仰遵守已降指揮遴選諸郡清強正佐幕<lb/>
職等官往鄰郡和糴勿令右選及權豪貪謬人充仍牒<lb/>
本路州軍守倅毋使淹滯過者從御史臺覺察聞奏<hi>糶糴</hi>
<hi>散斂之法宋制特詳和糴昉于唐而宋元豐初于河東路十三州行之結糴行于熙寧八年所糴多散官寄糴</hi>
<hi>行于元豐二年于内郡權輕重俵糴行于熙寧八年其法省嵗漕費權河北入中之價均糴行于政和元年其</hi>
<hi>法以人户田土分上下等均敷數多數少博糴行于熈寧七年其法以常平及省倉餘糧聴民秋成博糴兌糴</hi>
<pb n="KR2m0016_WYG_016-16a"/>
<hi>行于熈寧九年其法于麥熟州郡及時兑糶括糴行于元符元年其法諭民毋得與公爭糴括索蓄家量存所</hi>
<hi>用盡糴入官盖宋代糴法為軍餉邊儲一大事熈豐而後立法既繁其名目亦不一云</hi>
遼聖宗統和十三年令郡縣置義倉秋熟社民隨所獲<lb/>
出粟儲倉社司籍其數遇荒歉發以賑民後東京咸信<lb/>
蘇復辰海同銀烏遂春泰等五十餘城内沿邊諸州各<lb/>
有和糴倉依舊法出舊易新許民自願假貸收息所儲<lb/>
甚多雖累兵興未嘗乏用道宗泰康時耶律孟簡以中<lb/>
京饑減價糶粟以賑民<lb/>
<pb n="KR2m0016_WYG_016-16b"/>
金世宗大定十四年定常平倉之制詔中外行之其法<lb/>
尋廢至章宗明昌元年御史請復設勅省臣詳議大定<lb/>
舊制豐年則增市價十之二以糴荒歉則減市價十之<lb/>
一以出令諸處官兵三年食外可充三月免糴其不及<lb/>
者俟豐年糴之并令提刑司各路計司兼領之郡縣吏<lb/>
沮格者糾之能推行者加擢用三年勅常平倉往往有<lb/>
名無實况逺縣人民豈肯跋涉以就州府糶糴可各縣<lb/>
置倉命州府縣官兼提控管勾遂定制縣距州六十里<lb/>
<pb n="KR2m0016_WYG_016-17a"/>
内就州倉六十里外特置郡縣吏受代所糴粟無壊一<lb/>
月内同管勾交割給由豐稔而收糴不及一分者本等<lb/>
内降提刑司體察直申尚書省至日斟酌黜陟又勅置<lb/>
常平倉之地令州府官提舉之縣官兼督其事以所糴<lb/>
多寡約量升降為制又勅華州下邽縣置武定殖倉京<lb/>
兆櫟陽縣置粟邑鎮倉許州武陽縣置北舞渡倉各設<lb/>
倉場都監一人領之其和糴和糶之法則皇統二年燕<lb/>
西東京河東河北山東汴京等秋熟詔有司増價和糴<lb/>
<pb n="KR2m0016_WYG_016-17b"/>
其後屢詔行之宣宗貞祐三年帝聞近京郡縣多糴于<lb/>
京師榖價翔踴令尚書省集户部講議所開封府轉運<lb/>
使議所以制之者户部及講議所言以五斗出城者可<lb/>
闌糴其半轉運使謂宜悉禁其出上從開封府議謂寶<lb/>
劵初行民甚重之但以河北陜西諸路所支既多人遂<lb/>
輕之商賈爭收至京以市金銀金銀昻榖亦隨之若令<lb/>
寶劵路各殊制則不可復至河南河南金銀賤而榖自<lb/>
輕若閉京城粟不出則外亦自守不復至京糓當益貴<lb/>
<pb n="KR2m0016_WYG_016-18a"/>
宣諭郡縣小民無妄増價官為定制務従其便後上封<lb/>
事者有言近來艱食雖由調度征斂之煩亦兼并之家<lb/>
有以奪之也熟收則乗賤多糴困急則貸人私立質劵<lb/>
名為無利而實數倍饑民唯恐不得莫敢較者故農工<lb/>
甫畢官賦未償而積已空矣此富者益富而貧者益貧<lb/>
也國朝立法舉財物者月利不過三分積久至倍則止<lb/>
今或不期月而息三倍願明勅有司舉行舊法豐熟之<lb/>
日増價和糴則在公有益而私無損矣乃詔宰臣行之<lb/>
<pb n="KR2m0016_WYG_016-18b"/>
哀宗天興二年蔡州加設四隅和糴官<lb/>
元初設義倉于鄉社又置常平于路府世祖至元六年<lb/>
乃立増糴減糶之制以和糴糧及諸河倉所撥糧貯焉<lb/>
二十三年又以鐵課糴糧充焉義倉亦于至元六年更<lb/>
立其法其制社置一倉以社長主之豐稔則納粟荒歉<lb/>
則就給遇水災饑歉皆發義倉賑之其和糴和糶之法<lb/>
則中統二年置和糴于開平以户部郎中宋紹祖為提<lb/>
舉和糴官以後屢行其法于各路府<hi>按和糴之名有二曰市糴糧鹽折草</hi>
<pb n="KR2m0016_WYG_016-19a"/>
<hi>率皆増其直而市于民于是兵不乏食馬不乏芻而民亦不困其為法盖亦善矣苐行之既久官吏之需求百</hi>
<hi>出價值之髙下懸殊名雖和而實強也市糴糧之法每年酌量行之其鹽折草之法成宗大徳八年定其則例</hi>
<hi>每年以河間鹽令有司于五月預給京師郡縣之民至秋成各騐鹽數輸草以給京師秣馬之用每鹽二斤折</hi>
<hi>草一束重一十斤嵗用草八百萬束折鹽四萬引云</hi>
明太祖時州縣東西南北設預備倉四以賑荒歉即前<lb/>
代常平之制成祖永樂中置天津及通州左衛倉且設<lb/>
北京三十七衛倉益令天下府縣多設倉儲預備倉之<lb/>
在四鄉者移置城内迨㑹通河成始設倉于徐州淮安<lb/>
<pb n="KR2m0016_WYG_016-19b"/>
徳州臨清并天津凡五倉以資轉運英宗正統四年大<lb/>
學士楊士竒上言堯湯之世不免水旱堯湯之民不聞<lb/>
困瘠者有備故也太祖篤意養民備荒有制天下郡縣<lb/>
悉出官鈔糴榖貯倉以時散斂厯久弊滋豪猾侵漁榖<lb/>
盡倉毁風憲官不行舉正守令漫不究心事雖若緩所<lb/>
繫甚切請擇遣京官亷幹者往督有司凡豐稔州縣各<lb/>
出庫銀平糴儲以備荒具實奏聞郡縣官以此舉廢為<lb/>
殿最風憲巡厯各務稽考有欺蔽怠廢者具奏罰之庶<lb/>
<pb n="KR2m0016_WYG_016-20a"/>
幾官有備荒之積民無旱澇之虞仁政所施無切于此<lb/>
詔户部急行之乃制侵盜之罰納穀一千五百石者敕<lb/>
奬為義民免其徭役孝宗𢎞治三年限州縣十里以下<lb/>
積萬五千石二十里積二萬石衛千户所萬五千石百<lb/>
户所三百石考滿之日稽其多寡以為殿最不及三分<lb/>
者奪俸六分以上降調初預備倉皆設倉官至是革之<lb/>
令州縣官及管糧倉官領其事嘉靖初諭徳顧鼎臣言<lb/>
成𢎞時每年以存留餘米入預備倉緩急有偹今秋糧<lb/>
<pb n="KR2m0016_WYG_016-20b"/>
僅足兑運預備無粒米一遇災傷輒奏留他糧及勸富<lb/>
民借榖以應故事乞急復預備倉糧以裕民帝乃令有<lb/>
司設法多積米榖仍倣古常平法春賑貧民秋成還官<lb/>
不取其息府積萬石州四五千石縣二三千石為率既<lb/>
又定十里以下萬五千石累而上之八百里以下至十<lb/>
九萬石其後積粟盡平糶以濟貧民儲積漸減穆宗隆<lb/>
慶時劇郡無過六千石小邑止千石久之數益減科罰<lb/>
亦益輕神宗萬厯中上州郡至三千石止而小邑或僅<lb/>
<pb n="KR2m0016_WYG_016-21a"/>
百石有司沿為具文屢下詔申飭率以虗數欺罔而已<lb/>
𢎞治中江西巡撫林俊嘗請建常平及社倉世宗嘉靖<lb/>
八年乃令各撫按設社倉令民二三十家為一社擇家<lb/>
殷實而有行義者一人為社首處事公平者為社正能<lb/>
書筭者一人為社副每朔望㑹集别户上中下出米四<lb/>
斗至一斗有差斗加耗五合上户主其事年饑上户不<lb/>
足者量貸稔嵗還倉中下户酌量賑給不還倉有司造<lb/>
冊送撫按嵗一察覈倉虛罰社首出一嵗之米其法頗<lb/>
<pb n="KR2m0016_WYG_016-21b"/>
善其和糴和糶之制惟成化十八年南京荒歉米貴南<lb/>
京户部議減糶倉米以濟民候秋成平糴還倉<lb/>
　<lb/>
　<lb/>
　<lb/>
　<lb/>
　<lb/>
欽定續通典卷十六<lb/>
</p>
<p>
</p>
  </div>
</body>
</text>
</TEI>
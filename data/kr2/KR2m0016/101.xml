<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_101-1a"/>
欽定四庫全書<lb/>
欽定續通典卷一百一<lb/>
　兵<lb/>
　　行軍下營審擇其地<lb/>
唐太宗討髙麗營州都督張儉畏不敢深入李道宗請<lb/>
以百騎往曰臣請二十日行留十日覽觀山川得還見<lb/>
天子因傍南山入賊地相易險度營陣便處將還㑹髙<lb/>
麗兵斷路更走間道謁帝如期<lb/>
<pb n="KR2m0016_WYG_101-1b"/>
五代時謝彦章為梁騎將與賀瓌行視郊外瓌指一地<lb/>
語彦章曰此地岡阜隆起其中坦然營柵之地也已而<lb/>
晉兵栅之瓌疑彦章隂以告晉益惡之<lb/>
宋宗澤於京城四壁各置使以領招集之兵又據形勢<lb/>
立堅壁二十四所於城外沿河鱗次為珠砦以聨結兩<lb/>
河諸路人馬又吴璘按行諸屯預治黄河戰地先以數<lb/>
百騎嘗敵敵鳴鼔鋭士自空壁出突璘軍璘軍先得治<lb/>
地無不一當十敵大敗遁入壁又詔孟珙收復荆襄珙<lb/>
<pb n="KR2m0016_WYG_101-2a"/>
謂必得郢然後可以通饋饟得荆門然後可以出竒兵<lb/>
於是歸州屯三千人鼎澧辰沅靖各屯五千人郴桂各<lb/>
千人以保江西<lb/>
元薩竒蘇布哈追金主至歸徳欲薄城背水而營史天<lb/>
澤曰此豈駐兵之地乎彼若來犯則進退失據矣不聽<lb/>
果全軍覆没又達實巴圖爾攻襄陽相視形勢内列八<lb/>
翼包絡襄城外置八營軍峴山楚山以截其援自以中<lb/>
軍四千據虎頭山以瞰城中<lb/>
<pb n="KR2m0016_WYG_101-2b"/>
　　鄉導<lb/>
唐代宗時吐蕃與諸雜羌戎㓂陷西山柘静等州詔嚴<lb/>
武収復武遣崔旰統兵西山賊城周圍皆石礫攻具無<lb/>
所設惟東南隅環丈之地壤土可穴諜知之以告旰晝<lb/>
夜穿地道以攻之再宿而拔其城因拓地數百里下城<lb/>
寨數四番衆相語曰崔旰神兵也將更前進以糧盡還<lb/>
五代初梁以葛從周為兖州刺史將兵在外時劉鄩為<lb/>
王師範守登州使入貢油鬻兖城中悉視城中虚實出<lb/>
<pb n="KR2m0016_WYG_101-3a"/>
入之所油者得羅城下水竇可入鄩以歩兵五百從水<lb/>
竇襲破之<lb/>
宋郭逵知澧州得北溪蠻親信厚待之用以為鄉導盡<lb/>
平諸隘遂破其所居桃花州蠻彭仕羲棄城走衆悉降<lb/>
又种世衡守青澗有僧王光信者習知番部山川道路<lb/>
世衡出兵嘗使為鄉導數有功又韓世忠破方臘窮追<lb/>
至睦州青溪峒賊深據岩屋為三窟諸將繼至莫知所<lb/>
入世忠潛行溪谷問野婦得逕即挺身仗戈直前度險<lb/>
<pb n="KR2m0016_WYG_101-3b"/>
數里𢷬其穴格殺數十人擒臘以出又孟珙討唐鄧行<lb/>
省武仙仙愛將劉儀降珙問仙虚實儀陳仙所據九砦<lb/>
石穴山以馬蹬沙窩岵山三砦蔽其前三砦不破石穴<lb/>
未易圖也若先破離金砦則王子山砦亦破岵山沙窩<lb/>
孤立三帥成擒矣珙翼日遣兵向離金執黑旗入砦分<lb/>
據巷道縱火掩殺是夜壯士楊青𢷬王子山砦入帳斬<lb/>
其帥首一時諸砦俱破<lb/>
金太宗天㑹間伊喇成隸達賚下為行軍明安與宋人<lb/>
<pb n="KR2m0016_WYG_101-4a"/>
戰於楚泗之間成以所部先登大破宋軍劉麟約㑹天<lb/>
長軍議進止成與𤓰爾佳察罕鼐俱為達賚前鋒得宋<lb/>
生口為鄉導遂達天長睿宗嘉之又宋蔡靖遣郭藥師<lb/>
帥師與金人戰於白河兵敗而還藥師遂帥所部兵劫<lb/>
靖及轉運使吕頤浩以降斡里雅布既得藥師益知宋<lb/>
虚實因以為鄉導懸軍深入矣<lb/>
元太祖距居庸關百里召徹伯爾問計對曰從此而北<lb/>
黑樹林中有間道騎行可一人臣向嘗過之若勒兵銜<lb/>
<pb n="KR2m0016_WYG_101-4b"/>
枚以出終夕可至太祖乃令徹伯爾輕騎前導日暮入<lb/>
谷黎明諸軍已在平地疾趨南口金鼔之聲若自天下<lb/>
又襄陽軍乏食劉斌知青陵多積糓前阻大澤水深不<lb/>
可渉陳可取狀衆難之斌叱曰彼恃險不我虞取可必<lb/>
也帥騎兵百人夜發所獲敵人使道之前行汙澤中五<lb/>
十餘里遇敵斌捨馬揮槊突敵敗之得糧數千斛又張<lb/>
宏範破宋廣州由潮陽港發舶入海至甲子門獲宋斥<lb/>
堠劉清顧凱乃知宋廣王所在遂次崖山<lb/>
<pb n="KR2m0016_WYG_101-5a"/>
明徐達分布士馬規取河北克臨清獲李寳臣等用為<lb/>
嚮導又檄諸將率馬歩舟師夾河進元伊蘇帥衆禦海<lb/>
口望風大潰又王守仁既諭降土番盧蘇王受即因其<lb/>
兵攻斷藤峽其中諸猺上連八寨下通仙臺花相諸峒<lb/>
連絡數十餘巢盤亘三百里守仁使盧蘇等為鄉導以<lb/>
土兵分道深入大破之又王守仁攻横水左溪賊至賊<lb/>
巢三十里駐兵夜募鄉兵善登山者四百人各執旗懐<lb/>
銃砲由間道入險分布近巢左右極髙山頂伏覘賊度<lb/>
<pb n="KR2m0016_WYG_101-5b"/>
我兵至險舉砲應之又先遣壯士縁崖奪險盡獲其滚<lb/>
木壘石亡何守仁進攻賊正據險迎敵忽聞近巢砲聲<lb/>
烟焰蔽天起乃急麾兵逼之賊大驚潰遂乗勝破之又<lb/>
林俊巡撫四川值賊首藍廷瑞廖惠等攻破諸郡邑俊<lb/>
以官兵不諳地勢乃召各處土兵協力勦之殺溺死者<lb/>
六千餘人廖惠被擒廷瑞奔投鄢本恕越陜西漢中三<lb/>
十六盤至大巴山俊復遣兵追及敗之擒廷瑞本恕漢<lb/>
㓂以寧<lb/>
<pb n="KR2m0016_WYG_101-6a"/>
　　下營斥堠并防捍及分布陣<lb/>
五代梁謝彦章為葛從周養子從周授之兵法以千錢<lb/>
置大盤中為行陣偏伍之狀示以出入進退之節彦章<lb/>
盡得之後為將居軍中常儒服或臨敵御衆肅然有將<lb/>
帥之威左右馳驟疾若風雨晉人望其行陣齊整相謂<lb/>
曰謝彦章必在此也<lb/>
宋真宗景徳初契丹㓂河朔車駕親征大將李繼隆為<lb/>
駕前排陣使赴澶州陳兵北城澶淵城壁不足守無敵<lb/>
<pb n="KR2m0016_WYG_101-6b"/>
栅戰格之具繼隆計度州之三靣距大河毁車為營先<lb/>
命士卒掘重濠塹埋鹿角數十里以大軍數千乗重疊<lb/>
環之歩騎處其中敵數萬來犯急攻其營禦之遁去又<lb/>
神宗熙寧七年十月帝以新安結隊法并賞罰格及置<lb/>
陣形勢等遣近侍李憲付鄜延帥趙卨俾講求推及諸<lb/>
路於是卨奏曰伏詳置陣之法以結隊為先今聖制雖<lb/>
與古同而用法尤為精宻此盖陛下天錫勇智不待學<lb/>
而後能也然而議者云四十五人而一長不若五人而<lb/>
<pb n="KR2m0016_WYG_101-7a"/>
一長之宻夫有五人而一長即五十人而十長也推之<lb/>
於百千萬則為長多而統制不一也至如周制五人為<lb/>
伍屬之比長五伍為兩屬之閭胥四兩為卒屬之族師<lb/>
五卒為旅屬之黨正五旅為帥屬之州長五帥為軍屬<lb/>
之命卿此猶今之軍制百人為都五都為營五營為軍<lb/>
十軍為廂四廂都指揮而下各有節級有員品亦昔之<lb/>
比長閭胥族師黨正之任也况八陣之法久失其傳聖<lb/>
制煥然一新稽之前聞若合符節盖法制一定易以致<lb/>
<pb n="KR2m0016_WYG_101-7b"/>
人臣有所見不敢不聞又八年帝諭近臣曰黄帝始置<lb/>
八陣法敗蚩尤於涿鹿諸葛亮造八陣圖於魚復平沙<lb/>
之上壘石為八行晉桓温見之曰常山蛇勢此即九軍<lb/>
陣法也至隋韓擒虎深明其法以授其甥李靖靖以時<lb/>
遭久亂將帥通曉者頗多故造六化以變九軍之法使<lb/>
世人不能曉之大抵八陣即九軍九軍者方陣也六花<lb/>
陣即七軍七軍者圓陣也盖陣以圓為體方陣者内圓<lb/>
而外方圓陣則内外俱圓矣故以方圓物驗之則方以<lb/>
<pb n="KR2m0016_WYG_101-8a"/>
八包一圓以六包一此九軍六花陣之大體也六軍者<lb/>
左右虞候軍各一為二虞候軍左右廂各二為四廂軍<lb/>
與中軍共為七軍八陣者加前後二軍共為九軍開國<lb/>
以來置殿前馬步軍三帥即中軍前後軍帥之别名而<lb/>
馬歩軍都虞候是為二虞候軍天武捧日龍神衛四廂<lb/>
是為四廂軍也中軍帥縂制九軍即殿前都虞候專總<lb/>
中軍之事務是其名實與古九軍及六花陣相符而不<lb/>
少差也今論兵者俱以唐李筌太白隂經中陣圖為法<lb/>
<pb n="KR2m0016_WYG_101-8b"/>
失之逺矣今可約李靖法為九軍營陣之制然李筌之<lb/>
圖乃營法非陣也朕採古之法酌今之宜曰營曰陣本<lb/>
出於一法而已止曰營行曰陣在竒正言之則營為正<lb/>
陣為竒也又郭逵慷慨喜兵學神宗嘗訪八陣遺法對<lb/>
曰兵無常形特竒正相生之一法耳因為帝論其詳在<lb/>
延安使以教兵久不就逵擇諸校習金鼓屯營者六十<lb/>
四人使人教一隊頃刻而成尤善用偏裨每至所部令<lb/>
人自言所能暇日閱按之故臨陣皆盡其技又岳飛隸<lb/>
<pb n="KR2m0016_WYG_101-9a"/>
留守宗澤戰開徳曹州皆有功澤大竒之曰爾勇智才<lb/>
藝古良將不能過然好野戰非萬全計因授以陣圖飛<lb/>
曰陣而後戰兵法之常運用之妙存乎一心澤是其言<lb/>
又吴璘兵法云布陣之法以歩軍為陣心左右翼以馬<lb/>
軍距馬步兩肋之間至帖撥增損則係乎臨機耳又吴<lb/>
璘疊陣法毎陣以長槍居前坐不得起次最强弓次强<lb/>
弩跪膝以俟次神臂弓約賊相搏至百歩内則神臂先<lb/>
發七十歩强弓並發次陣如之凡陣以縱馬為限鐵鈎<lb/>
<pb n="KR2m0016_WYG_101-9b"/>
相連俟其傷則更代之遇更代則以鼓為節騎兩翼蔽<lb/>
於前陣成而騎退謂之疊陣此即古來伍法也戰士心<lb/>
定則能持滿敵雖鋭不能當也<lb/>
金布薩忠義赫舎哩志寧追鄂斡於梟嶺西陷泉明日<lb/>
敵軍三萬騎渉水而東大軍先據南岡左翼軍自岡為<lb/>
陣迤邐而北歩軍繼之右翼軍繼歩軍北引而東作偃<lb/>
月陣歩軍居中騎兵據其兩端使敵不見首尾是日大<lb/>
霧晦㝠既陣霧開少頃晴霽敵見左翼據南岡不敢擊<lb/>
<pb n="KR2m0016_WYG_101-10a"/>
擊右翼軍烏延察喇力戰敵稍却志寧與𤓰爾佳清臣<lb/>
烏林阿拉薩道剌合戰敵大敗又珠嘉塔爾琿因元兵<lb/>
入陜西上章曰宋人與我為讐敵頃以力屈自保非其<lb/>
本心今陜西被兵河南出師轉戰連年不絶兵死於陣<lb/>
民疲於役國力竭矣夀泗一帶南接旰楚紅襖賊李全<lb/>
巢穴也萬一宋人諜知與全乗虚而入腹背受敵非計<lb/>
之得也臣已令所部沿邊警斥以備非常宜勅夀泗帥<lb/>
臣謹斥堠嚴烽燧常若敵至此兵法所謂無恃其不來<lb/>
<pb n="KR2m0016_WYG_101-10b"/>
恃吾有以待之之道也帝是而行之<lb/>
元阿爾哈雅曰汴在南北之交使西人得至此則江南<lb/>
三省之道不通於畿甸軍旅應接何日息乎夫事有緩<lb/>
急輕重今重莫如足兵急莫如足食吾徴湖廣之平陽<lb/>
保定兩翼軍與吾省之鄧新翼廬州沂郯砲弩手諸軍<lb/>
以備虎牢裕州哈喇婁鄧州孫萬户兩軍以備武闗荆<lb/>
子口以屬郡之兵及蒙古兩都萬户左右兩衛諸部丁<lb/>
壯之可入軍者給馬乗貲裝立行伍以次備諸隘芍陂<lb/>
<pb n="KR2m0016_WYG_101-11a"/>
等屯兵本自襄鄧都軍來田者還其軍益以民之丁壯<lb/>
使守襄陽白土峽州諸隘别遣塔海以備自蜀至者以<lb/>
汴汝荆襄兩淮之馬給之府庫不足則命郡縣假諸殷<lb/>
富之家安豐等郡之粟遡黄河運至於陜糴諸汴汝近<lb/>
郡者則運諸滎陽以達於虎牢吾與諸軍各奮忠義以<lb/>
從王事宜無不濟者衆曰唯命即日部分行事又湖南<lb/>
猺獠竊發朝廷命招諭之達實特穆爾謂㓂情不可料<lb/>
請置三分省一治静江一治沅靖一治柳桂以左右丞<lb/>
<pb n="KR2m0016_WYG_101-11b"/>
參政分兵鎮其地罷靖州路總管府改立靖州軍民安<lb/>
撫司設萬户府監以戍兵又布延特穆爾既敗賊於丁<lb/>
家洲分遣萬户普賢努屯陽陵王建中屯白面渡魯爾<lb/>
討無為州而自率鎮撫布哈萬户明安駐池口以遏上<lb/>
流為之節度又元主以伊濟為淮西宣慰副使守安慶<lb/>
集有司議屯田守戰䇿環境築堡砦選精甲外捍而耕<lb/>
稼於中浚湟增陴外環以大防深塹三重南引江水注<lb/>
之環植木為柵城上四面起飛樓表裏完固俄陞都元<lb/>
<pb n="KR2m0016_WYG_101-12a"/>
帥時羣盜環布四外伊濟居其中左提右挈屹為江淮<lb/>
一保障又山東賊分道犯京師察罕特穆爾奉詔屯兵<lb/>
涿州即留兵戍清湫義谷屯潼闗塞南山口以備他盜<lb/>
而自將鋭卒赴召又察罕特穆爾定河南以兵分鎮闗<lb/>
陜荆襄河洛江淮而重兵太行營壘旌旗相望數千里<lb/>
日修車船繕兵甲務農積穀訓練士卒謀大舉以復山<lb/>
東<lb/>
明徐達遣指揮華雲龍經理故都城垣右丞薛顯参政<lb/>
<pb n="KR2m0016_WYG_101-12b"/>
傅友徳平章曹良臣都督顧時率驍騎偵邏隘口楊鎮<lb/>
撫以舟師鎮直沽太祖稱大將軍有體者以此達數出<lb/>
邊鎮北平北人畏達威名不敢復犯邊達但戒守者繕<lb/>
城戍簡士馬謹烽堠毋得邀功啟釁十餘嵗兵民熙熙<lb/>
有太平色又成祖行營不為塹壘但分布隊伍列陣為<lb/>
門敵不敢犯故將士至營即得休息自便暇則射獵周<lb/>
覽地勢得禽轍頒人樂為用南軍所至掘塹作壘為營<lb/>
通夕不得休既成復行虚敝人力故臨戰輒先疲困又<lb/>
<pb n="KR2m0016_WYG_101-13a"/>
都指揮使安敬為偏將黷而怯都督蔣貴都御史曹翼<lb/>
追敵魚兒海而安敬詭辭阻軍翼言狀帝宻勑王驥行<lb/>
邊㑹諸將方就坐忽揖敬下曰汝奈何逗撓誤大計命<lb/>
斬敬謂貴曰公亦當死且責狀以報諸將股栗驥分兵<lb/>
畫地自莊浪西南抵黄河東北抵寜夏屬都督李安自<lb/>
凉州北抵鎮畨南抵古浪東南抵板井屬都督趙安自<lb/>
甘州東過山丹抵永昌北抵臙脂堡西抵深溝壘屬任<lb/>
禮自肅州東接深溝稍東北抵鎮夷西抵嘉峪北抵天<lb/>
<pb n="KR2m0016_WYG_101-13b"/>
倉屬蔣貴約以小至則各守大至則并力拒敵由是軍<lb/>
伍整肅敵騎逺避又余子俊經理榆林東起清水營之<lb/>
紫城砦西至寧夏花馬池延袤二千里每二三里則為<lb/>
敵臺崖砦連比不絶又於中空地築短牆横一斜二如<lb/>
黻月形以為偵敵避箭之所凡為堡十二崖砦八百餘<lb/>
墩九十有五自是要害既據内地益安榆林遂為雄鎮<lb/>
又余子俊總督宣大建議以萬人為一軍用戰車五百<lb/>
餘輛行則縱以為陣止則横以為營車空缺處用鹿角<lb/>
<pb n="KR2m0016_WYG_101-14a"/>
柞補塞内藏戰士糧草器械與賊對壘賊用弓矢不過<lb/>
百歩我用槍炮可及三四百歩賊散掠則出兵防遏日<lb/>
暮則擊其惰歸前項車營尤便䇿應又楊一清撫靈川<lb/>
時有笑其演營習陣者一清曰古人行必謹哨探止必<lb/>
修戰備無事常如有事時隄防有事常如無事時鎮静<lb/>
武侯李靖均未嘗廢營陣茍世無武穆豈可恃野戰為<lb/>
能哉又俞大猷從李良欽學擊劍盡其術益悟常山蛇<lb/>
勢以為兵法數起五猶一身五體雖將百萬之師可使<lb/>
<pb n="KR2m0016_WYG_101-14b"/>
合為一人也<lb/>
　　<hi>臣</hi>等謹案古者伍法數家大畧小列之為五人大<lb/>
　　列之二十五人参列之七十五人五其數得三百<lb/>
　　七十五人三百為正六十人為竒後世多因穰苴<lb/>
　　五人為伍十五為隊大將握竒之數皆以中軍内<lb/>
　　丁代之然則伍隊雖厯世而未改也楊儀從容結<lb/>
　　陣馬昊分隊立長戚繼光偏伍什兩總是一法王<lb/>
　　驥畫界分疆不過因地而推用之耳<lb/>
<pb n="KR2m0016_WYG_101-15a"/>
　　先據要地及水草<lb/>
唐史敬奉形甚短小若不能勝衣至於野外馳逐能擒<lb/>
奔馬自執鞍勒隨鞍躍上然後羈帶矛矢在手前無強<lb/>
敵僮使僅二百人每以自隨臨入敵輒分其隊為四五<lb/>
隨逐水草每數日各相遇已而皆有獲又張仁愿以朔<lb/>
方軍隣於突厥時黙啜悉衆擊突厥仁愿請乘虛奪取<lb/>
漠南地就河北築三受降城首尾相應以絶南冦之路<lb/>
自是突厥不敢踰山畋牧嵗減鎮兵數萬人省費億計<lb/>
<pb n="KR2m0016_WYG_101-15b"/>
又史思明之亂王師敗績乘勝而西李光弼整衆至洛<lb/>
謂留守韋陟曰賊乘鄴下之勝再犯王畿宜按甲以挫<lb/>
其鋒不利速戰洛城非禦備之所公計若何陟曰加兵<lb/>
陜川退守潼闗據險以待之足挫其鋭矣光弼曰兩軍<lb/>
相敵貴進尺寸之間今委五百里而不顧是張賊勢也<lb/>
若移軍河陽北阻澤潞三城以抗勝即擒之敗則自守<lb/>
表裏相應使賊不敢西侵則猿臂勢也遂移牒留守及<lb/>
河南尹縱居人出城避㓂率軍士運油鐵諸物以為戰<lb/>
<pb n="KR2m0016_WYG_101-16a"/>
守之備未一夜入河陽三城排門守備賊憚光弼威畧<lb/>
頓兵白馬寺南不出百里不敢犯闕又劉昌為涇原營<lb/>
田使受詔築城平凉以扼彈筝峽口昌命從事旬餘而<lb/>
畢又於平涼西别築峿谷堡名曰彰信平涼當四㑹之<lb/>
衝居北地之要分兵援戍遏其要衝築神威軍於青海<lb/>
中龍駒島名神龍城吐畨屏跡不敢近青海又徳宗貞<lb/>
元中楊朝晟奏方渠合道木波皆吐畨要路請城其地<lb/>
以備之又奏前築鹽州凡興師七萬諸軍畨戎盡知之<lb/>
<pb n="KR2m0016_WYG_101-16b"/>
今臣境臨邉若大興兵即戎畨来㓂㓂則戰戰則無暇<lb/>
城矣今請發軍士不十日至塞下未三旬而工畢畨人<lb/>
始知已無奈何帝從之已事軍還吐畨始来數日退又<lb/>
李徳裕訪破敵之䇿於髙文端對曰官軍攻潞州澤州<lb/>
兵約萬五千人賊常分兵大半伏山谷俟官軍攻城疲<lb/>
倦則出捄之官軍必失利請令軍築城遶澤州以遏救<lb/>
兵固鎮寨峻不可攻然寨中無水倘以兵絶水道賊必<lb/>
遁去徳裕以其言告諸將果如所䇿<lb/>
<pb n="KR2m0016_WYG_101-17a"/>
宋潘美知幽州命兼三交都部署以扞北邊三交西北<lb/>
三百里地曰固軍形勢險阻為北邊咽喉美潜師擊之<lb/>
遂㨿其地屯兵積粟以守之自是北方以寧又耿全斌<lb/>
從征太原還遇敵於蒲隂追擊至徐河因據水口要害<lb/>
遷補騎副兵馬使又改雲騎軍使屯瀛州與敵戰所乘<lb/>
馬兩中流矢死凡三易乘戰不却敵為引去又仁宗寳<lb/>
元初趙元昊反狄青為延州指使青既破金湯城畧宥<lb/>
州屠羅密翠香摩諾爾桑羅沁七家口等族燔積聚數<lb/>
<pb n="KR2m0016_WYG_101-17b"/>
萬收其帳二千三百又城橋子谷築招安豐林新砦大<lb/>
郎等堡皆扼賊要害又范仲淹以慶州西北馬舖砦當<lb/>
後橋川口在賊腹中欲城之度賊必爭密遣其子純祐<lb/>
與畨將趙明先據其地引兵隨之諸將莫知所向行至<lb/>
柔逺版築皆具旬日城成即大順城也環慶自此㓂盜<lb/>
益少又种世衡為鄜州判官西邉用兵守備不足世衡<lb/>
建議創青澗城以遏㓂衝朝廷從之夏人屢来爭世衡<lb/>
且戰且築城成復開營田二千頃出官錢以募商賈使<lb/>
<pb n="KR2m0016_WYG_101-18a"/>
通其利城中芻糧錢幣軍需城守之具皆不須外計又<lb/>
劉子羽以潭毒山形斗㧞其上寛平有水為築壘方城<lb/>
金人已至子羽據胡牀坐於壘口諸將泣告請他徙子<lb/>
羽曰子羽今日死於此既而敵疑其誘已遂不敢逼又<lb/>
金歸宋河南陜西地宋詔吴璘帥秦鳯移川口諸軍於<lb/>
陜璘謂胡世將曰金大兵屯河中府止隔大慶一橋耳<lb/>
騎兵疾馳不五日至川口吾軍逺在陕西緩急不可遽<lb/>
集闗隘不葺糧道斷絶此存亡之秋也因抗奏方今大<lb/>
<pb n="KR2m0016_WYG_101-18b"/>
計宜固和好内修守禦所當分兵陕蜀接近仙人闗未<lb/>
可遽廢魚闗倉亦宜積糧從之<lb/>
遼耶律休格敗宋兵於望都時宋將劉廷讓以數萬騎<lb/>
並海而出約與李敬源合兵聲言取燕休格聞之先以<lb/>
兵扼其地㑹太后軍至接戰殺敬源廷讓走瀛州<lb/>
金圖克坦喀齊喀遣統軍都監紐赫以兵七千㑹完顔<lb/>
璋於徳順與宋將吴璘戰璘遣兵據東山堡欲樹柵璋<lb/>
與實訥哷紐赫議曰敵若據東山堡此城亦不可㧞宜<lb/>
<pb n="KR2m0016_WYG_101-19a"/>
急擊之於是璋先據要地實訥哷以兵逼東山堡璘兵<lb/>
恃濠相拒短兵相接璘兵退走實訥呼追擊之又世宗<lb/>
大定時伐宋趨滁州將至清流闗得宋偵者知敵欲三<lb/>
道夜出掩我不備左副元帥赫舎哩志寧問計於襄襄<lb/>
曰今兵少地隘儻不得闗敵至我無所據必先取之曰<lb/>
我與若孰往襄曰元帥國家大臣詎宜輕動襄當為公<lb/>
往取志寧韙之襄率騎二千分二道一由衝路自以千<lb/>
兵間道潜登既近敵始覺襄攻克之據其闗志寧履行<lb/>
<pb n="KR2m0016_WYG_101-19b"/>
戰地顧謂曰克敵於不可勝之地真天下英傑也又世<lb/>
宗詔布薩忠義以丞相縂戎事居南京節制諸將忠義<lb/>
至南京簡閲士卒分屯要害戒諸將嚴守備是時已復<lb/>
泗夀鄧州請隳其城遷其民於宿亳蔡州帝曰三州本<lb/>
吾土也得之則已忠義使將士擇善水草休息且牧馬<lb/>
俟來嵗取淮南初世宗詔諸將由泗夀唐鄧三道進發<lb/>
宋人聞之即自方城葉縣以來田野皆燒夷之使無所<lb/>
芻牧忠義命唐鄧道軍芻牧許汝間<lb/>
<pb n="KR2m0016_WYG_101-20a"/>
元人議攻襄陽遣臾天澤呼喇珠往經畫之至則相要<lb/>
害立城堡以絶聲援為必取之計十年與平章阿珠等<lb/>
進攻樊城拔之襄陽降又阿珠還渡江議兵所向或欲<lb/>
先取蘄黃阿珠曰若赴下流退無所據先取鄂漢雖遲<lb/>
旬日可為萬全計巴延從之又元師伐宋屢㨗巴延與<lb/>
諸將㑹鄂城下議曰鄂襟山帶江江南之要區也兵糧<lb/>
皆備不以一大將撫之上流一動則鄂非我有也乃以<lb/>
兵四萬遣阿爾哈雅戍鄂而與阿珠將大兵以東<lb/>
<pb n="KR2m0016_WYG_101-20b"/>
明楊一清總制三邊以寧夏花馬池東至延綏安邊營<lb/>
西至寧夏黃河邊横城堡地方綿亘四百餘里河套數<lb/>
由内侵乃請修濬墻壁以固邊防増設衞所以壯邊兵<lb/>
又馬昊討彛部賊髙珙普法慧𢷬破之獨青山寨不下<lb/>
昊周行視寨曰此地固髙絶其水道可下也乃遣兵據<lb/>
泉口撤南方圍待之兩日賊渴覘南圍薄夜走追逋萬<lb/>
人執普法慧誅之又馬昊撫蜀時蜀賊廖麻子死餘黨<lb/>
竄東鄉山推喻老人為帥昊請於彭澤曰山險不便騎<lb/>
<pb n="KR2m0016_WYG_101-21a"/>
射深入賊為主或反失便願發步兵五萬據出入要道<lb/>
賊當自餓死也澤從之賊窘果縛老人降又播州楊應<lb/>
龍叛據海龍固李化龍集兵分川貴湖廣八路討之攻<lb/>
拔山峒闗砦據三圓山賊樵汲路絶復破海門龍鳳諸<lb/>
闗賊遁囤上而守鐵鑄關㑹霖雨白日晦𡨕急攻破之<lb/>
賊窘自焚死<lb/>
　　識水泉隔山取水越山度險附<lb/>
唐徳宗建中時楊朝晟築木波以捍吐畨初軍次方渠<lb/>
<pb n="KR2m0016_WYG_101-21b"/>
無水師徒囂然遽有青蛇乗髙而下視其迹水隨而流<lb/>
朝晟命築防環之遂為渟泉軍人仰飲以足圖其事上<lb/>
聞詔置祠焉<lb/>
宋曹翰從征太原軍中乏水城西十餘里谷中有娘子<lb/>
廟翰往禱之穿渠得水人馬以給又魏勝知海州築砦<lb/>
以守金人急攻絶其水砦中食乾糒殺牛馬飲血勝黙<lb/>
禱而雨驟作又种世衡既請城故寛州然處險無泉議<lb/>
不可守鑿地百有五十尺始至石工徒拱手曰是不可<lb/>
<pb n="KR2m0016_WYG_101-22a"/>
井矣世衡曰過石而下將無泉耶爾其屑而出之凡一<lb/>
畚償百金工復致力過石數重泉果沛發萬人歡呼曰<lb/>
神乎雖敵兵重圍吾無困竭之患矣既而朝廷賜名為<lb/>
青澗城<lb/>
　　據倉廪<lb/>
五代唐莊宗與劉鄩相持於魏鄩夜潜軍出黄澤闗以<lb/>
襲太原周徳威自幽州以千騎入土門躡之鄩至樂平<lb/>
遇雨不得進而還徳威與鄩俱来爭趨臨清臨清有積<lb/>
<pb n="KR2m0016_WYG_101-22b"/>
粟且晉軍餉道也徳威先馳據之以故莊宗卒能困鄩<lb/>
軍而敗之又郭崇韜伐蜀軍入大㪚闗崇韜以馬箠指<lb/>
山險謂魏王繼岌曰朝廷興師十萬已入此中儻不成功<lb/>
安有歸路今岐下飛輓才及旬日必須先取鳳州收其<lb/>
儲積方濟吾事乃令李嚴康延孝先馳書<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>以諭偽鳳<lb/>
州節度王承㨗及大軍至承㨗果以城降得軍儲四十<lb/>
萬又下三泉得軍儲三十餘萬自是師無匱乏軍聲大<lb/>
振<lb/>
<pb n="KR2m0016_WYG_101-23a"/>
宋王全斌伐蜀下興州與蜀刺史藍思綰戰敗蜀軍七<lb/>
千人獲軍糧四十餘萬斛進攻石圌魚闗白水二十餘<lb/>
砦敗蜀軍數萬擒招討使韓保正復獲糧三十餘萬斛<lb/>
進克利州得軍糧八十萬斛兵賴以濟無匱乏憂遂以<lb/>
破蜀<lb/>
元明安岱爾善騎射從征淮安因糧於敵未嘗匱乏軍<lb/>
士免負擔之勞咸樂為用又蒙古台治水軍於萬山南<lb/>
岸大軍攻樊分軍為五道䝉古台當其一率五翼軍以<lb/>
<pb n="KR2m0016_WYG_101-23b"/>
進焚南岸舟豎雲梯於北岸登櫃子城奪西南角入城<lb/>
命部將據倉粟功在諸將右又元城正陽餽糧乆不繼<lb/>
托爾珠出兵據險潜取安豐麥以餉軍軍心以安又世<lb/>
祖至元三十年廣西元帥府請募南丹五千戸屯田事<lb/>
上行省哈喇哈斯曰此土著之民誠為便之内足以實<lb/>
空地外足以制交趾之㓂可不煩士卒而饋餉有餘即<lb/>
命度地立為五屯統以屯長給牛種農具與之<lb/>
明英宗陷土木于謙禦敵令九門要地都督孫鏜等分<lb/>
<pb n="KR2m0016_WYG_101-24a"/>
守兵皆出營郭外毋避而示弱郭外民内徙毋令失所<lb/>
而囂通倉積粟令官軍儘給草厰聴取用不盡則焚毋<lb/>
以飽敵<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0016_WYG_101-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷一百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_025-1a"/>
欽定四庫全書<lb/>
欽定續通典卷二十五<lb/>
　職官<lb/>
　　宰相<hi>并官屬</hi>
唐肅宗至徳後或以藩鎮領宰相職員數最多<hi>是時劍南節度</hi>
<hi>使崔圖朔方節度使郭子儀河東節度使李光弼並同中書門下平章事憲部侍郎房琯河西行軍司馬裴冕</hi>
<hi>文部侍郎韋見素蜀郡守崔渙憲部尚書李麟侍御史張鎬並同中書門下平章事</hi>是時朝廷新<lb/>
復百度未修故偹位者衆然為侍中者惟李光弼中書<lb/>
<pb n="KR2m0016_WYG_025-1b"/>
令惟郭子儀而已至代宗時員數較少而時政最急者<lb/>
率以宰相領其官故元載以中書侍郎領句當轉運租<lb/>
庸支度使又兼判元帥行兵司馬杜鴻漸以平章事兼<lb/>
莊宅使復持節山南西道劍南東川西川卭南西山等<lb/>
道副元帥王縉以侍中都統河南淮南淮西山東道行<lb/>
營節度使徳宗興元以後宰臣所領之官更多舛雜其<lb/>
時同平章事盧翰加太微宫使劉從一領集賢殿大學<lb/>
士李勉加太清宫使為中書令者惟李晟然又兼鳳翔<lb/>
<pb n="KR2m0016_WYG_025-2a"/>
隴右諸軍涇原四鎮北庭行營兵馬元帥憲宗元和已<lb/>
來宰臣員數漸减然多領鹽鐵及判度支<hi>皇甫鎛竇易直裴度李石</hi>
<hi>李紳盧商崔元式周墀崔龜從蕭鄴劉瑑杜悰曹確蕭遘張濬韋貽範獨孤損皆同平章事兼判度支程異王</hi>
<hi>播王涯李固言李石楊嗣復杜悰馬植裴休夏侯孜于琮劉鄴韋貽範皆同平章事兼鹽鐡轉運使</hi>僖宗<lb/>
光啓後宰臣易置不常加司徒司空者極乎冗濫制度<lb/>
尤日紊矣<lb/>
梁以中書門下兩侍郎及同中書門下平章事為宰相<lb/>
然是時改樞密院為崇政院命敬翔知院事以備顧問<lb/>
<pb n="KR2m0016_WYG_025-2b"/>
參謀議承上㫖宣於宰相而行之宰相非時奏請皆因<lb/>
以聞是亦相職也後唐以門下侍郎及中書侍郎同中<lb/>
書門下平章事為宰相又置中門使樞密使典領機密<lb/>
權與宰相等晉以中書侍郎同門下平章事為宰相是<lb/>
時宰相每兼樞密使<hi>桑維翰李崧皆同平章事兼樞密使</hi>間有特拜中書<lb/>
令及侍中者<hi>出帝開運二年以趙瑩為中書令李崧守侍中</hi>漢亦以中書侍郎<lb/>
同中書門下平章事為宰相周亦以中書侍郎同中書<lb/>
門下平章事為宰相亦有拜中書令者<hi>太祖廣順元年拜馮道中書令</hi>
<pb n="KR2m0016_WYG_025-3a"/>
五代時日相征討武臣用事任宰相者多則一二年少<lb/>
或數月廢置不常無可載焉<lb/>
宋初宰相不專任置中書禁中是為政事堂與樞密院<lb/>
對掌大政以同平章事為宰相之職無常員有二人則<lb/>
分日知印以丞郎以上至三師為之其上相為昭文舘<lb/>
大學士監修國史其次為集賢院大學士或置三相則<lb/>
昭文館集賢院二學士併監修國史並除因唐以來三<lb/>
大館皆宰相兼故仍其制如范質昭文學士王溥監修<lb/>
<pb n="KR2m0016_WYG_025-3b"/>
國史魏仁浦集賢學士此三相例也參知政事掌副宰<lb/>
相毗大政參庶務太祖乾徳二年以樞密直學士薛居<lb/>
正兵部侍郎吕餘慶並本官參知政事<hi>先是已命趙普為相欲置之副</hi>
<hi>而難其名稱以問陶穀曰下宰相一等有何官對曰唐有參知機務參知政事故以命之</hi>不押班不<lb/>
知印不升政事堂殿廷别設磚位敇尾署銜降宰相月<lb/>
奉雜給之半開寶六年始詔居正餘慶於都堂與宰相<lb/>
同議政事太宗至道元年詔宰相與參政輪班知印同<lb/>
升政事堂押敇齊銜行則並馬自宼準始以後不易神<lb/>
<pb n="KR2m0016_WYG_025-4a"/>
宗時定元豐新制於三省置侍中中書令尚書令以官<lb/>
髙不除人而以尚書令之貳左右僕射為宰相左僕射<lb/>
兼門下侍郎以行侍中之職右僕射兼中書侍郎以行<lb/>
中書令之職廢參知政事置門下中書二侍郎尚書左<lb/>
右丞以代之哲宗元祐中以文彦博吕公著平章軍國<lb/>
重事序班在宰臣上所以處老臣碩徳特命以寵之也<lb/>
或兩日或五日一朝非朝日不至都堂時待老臣禮遇<lb/>
極優司馬光疾詔免朝覲許乘肩輿三日一入省徽宗<lb/>
<pb n="KR2m0016_WYG_025-4b"/>
政和中改左右僕射為太宰少宰仍兼兩省侍郎靖康<lb/>
中復改為左右僕射髙宗建炎三年吕頥浩請酌三省<lb/>
之制左右僕射並加同中書門下平章事門下中書二<lb/>
侍郎並改為恭知政事廢尚書左右丞從之孝宗乾道<lb/>
八年詔尚書左右僕射可依漢制改為左右丞相詳定<lb/>
敇令所言近承詔㫖改左右僕射為左右丞相令刪去<lb/>
侍中中書尚書令以左右丞相充縁舊左右僕射非三<lb/>
省長官故為從一品今左右丞相係充侍中中書尚書<lb/>
<pb n="KR2m0016_WYG_025-5a"/>
令之位即合為正一品從之丞相官以大中大夫以上<lb/>
充參政以中大夫以上充常除二員或一員寧宗嘉泰<lb/>
三年始除三員故事丞相謁告參預不得進擬惟丞相<lb/>
未除則參預輪日當筆多不踰年少纔旬月獨孝宗淳<lb/>
熙初葉衡罷相龔茂良行相事近三年亦創見也及寧<lb/>
宗開禧元年韓侂胄拜平章討論典禮乃以平章軍國<lb/>
事為名蓋省重字則所預者廣去同字則所任者專邉<lb/>
事起乃命一日一朝省印亦歸其第宰相不復知印其<lb/>
<pb n="KR2m0016_WYG_025-5b"/>
後賈似道竊位專權尊寵日隆位皆在丞相上其與元<lb/>
祐中之文彦博吕公著同例矣至於親王樞密使留守<lb/>
節度使兼侍郎中書令同平章事者皆謂之使相不預<lb/>
政事不書敇惟宣敇除授者敇尾存其銜而已<lb/>
遼北宰相府有左右宰相掌佐理軍國之大政皇族四<lb/>
帳世預其選南宰相府有左右宰相掌佐理軍國之大<lb/>
政國舅五帳世預其選太祖天顯元年大東丹國置中<lb/>
臺省有左大相右大相左次相右次相其屬部設有某<lb/>
<pb n="KR2m0016_WYG_025-6a"/>
部左宰相某部右宰相<hi>位在大王下</hi>屬國設有某國左相某<lb/>
國右相<hi>位在大王裕悦下</hi>命其酋長與遼人區别而用之恩威<lb/>
兼制此皆北面宰相之制聖宗統和二十一年七月召<lb/>
北府宰相蕭塔喇葛宰相漢王貼不及等賜坐論古今<lb/>
至道倣古制也其南面官則於中書省設大丞相左丞<lb/>
相右丞相同中書門下平章事參知政事尚書省有左<lb/>
僕射右僕射其三京宰相府<hi>遼有五京上京為皇都朝官京官皆有之四京隨宜</hi>
<hi>制官為制不一西京多邉防官南京中京多財賦官三京謂東京中京南京也</hi>有左相右相左<lb/>
<pb n="KR2m0016_WYG_025-6b"/>
平章事右平章事蓋既得燕代後倣唐制也<lb/>
金左丞相右丞相各一員平章政事二員從一品金鍍<lb/>
銀印鍍金三字為宰相左右丞各一員正二品參知政<lb/>
事二員從二品印與郡王及一品官同<hi>金制二品官金鍍銅印惟宰相</hi>
<hi>與親王一品同</hi>為執政官為宰相之貳俱例於尚書省位在尚<lb/>
書令下熈宗時率以宗室王公除拜丞相平章政事或<lb/>
參知政事往往帶元帥銜出則統軍入則佐政禮遇亦<lb/>
極優焉海陵正隆元年罷平章政事<hi>時平章政事張暉罷遂不置平章政</hi>
<pb n="KR2m0016_WYG_025-7a"/>
<hi>事官至世宗大定元年始復置以移刺充之</hi>世宗即位重任宰臣屢加飭諭<lb/>
<hi>大定元年諭宰臣曰進賢退不肖宰臣之職二年又諭宰臣當參民間利害及時事之可否以時陳奏四年諭</hi>
<hi>宰臣奏事當以治國安民為要五年又諭宰臣盡公舉薦六年又諭宰臣當知人才優劣舉實才為國用八年</hi>
<hi>又諭宰臣當輔不逮毋阿順取容十年諭宰臣朕居深宫不知外事卿等當注意</hi>大定二十四<lb/>
年制外任官曾為宰執者凡吏牘上省部依親王例免<lb/>
書名二十五年以宰臣年老艱於乆立命左右置小榻<lb/>
廊下使少休息章宗明昌元年幸宰臣圖克坦克寧第<lb/>
視疾賜銀一千五百兩絹二千疋詔尚書省曰太傅年<lb/>
<pb n="KR2m0016_WYG_025-7b"/>
髙每趨朝而又赴省恐不易自今旬休外四日一居休<lb/>
庶得調攝常事他相理問惟大事白之可也六年賜宰<lb/>
臣手詔以風俗不淳官令茍且責之承安三年詔有司<lb/>
宰相遇雨可循廊廡出入五年上與宰臣論置相曰圖<lb/>
克坦鎰朕志先定賈鉉如何皆曰知延安府事孫即康<lb/>
可平章政事張萬公亦曰即康及第先鉉一榜上曰至<lb/>
此安問榜次特以賈才可用耳其所以慎擇宰臣者如<lb/>
此泰和元年諭刑部官凡上書人言及宰相者不得申<lb/>
<pb n="KR2m0016_WYG_025-8a"/>
省是時平章政事張萬公乞致仕已三四次矣優詔不<lb/>
許宣宗興定三年以天暑詔宰相四日一奏事又詔宰<lb/>
相執政以下不得召部寺官<lb/>
元之相職較前代獨多曰中書令曰左右丞相曰平章<lb/>
政事曰左右丞曰參政雖分長貳皆佐天子出令太祖<lb/>
嘗以相臣為中書令典領百官會決庶務<hi>元制中書令位在丞相上</hi>
<hi>往往以皇太子兼領</hi>右丞相左丞相各一員統六官率百司居令<lb/>
之次令缺則總省事佐天子理萬幾國初職名未創太<lb/>
<pb n="KR2m0016_WYG_025-8b"/>
宗始置右丞相一員左丞相一員世祖中統元年置丞<lb/>
相一員二年復置右丞相二員左丞相二員至元二年<lb/>
增至五員七年立尚書省置丞相三員八年罷尚書省<lb/>
乃置丞相二員二十四年復立尚書省其中書省丞相<lb/>
二員如故二十九年以尚書省再罷專任一相武宗至<lb/>
大二年復置尚書省丞相二員中書省丞相二員四年<lb/>
尚書省仍歸中書丞相凡二員自後因之不易文宗至<lb/>
順元年專任右相其一或置或不置<hi>以上丞相</hi>平章政事掌<lb/>
<pb n="KR2m0016_WYG_025-9a"/>
機務貳丞相凡軍國重事無不由之世祖中統元年置<lb/>
平章二員二年置平章四員至元七年置尚書省設尚<lb/>
書平章二員八年尚書併入中書平章復設三員二十<lb/>
三年詔清冗職平章汰為二員二十四年復尚書省中<lb/>
書尚書兩省平章各二員二十九年罷尚書省增中書<lb/>
平章為五員而一員為商議省事三十年又增平章為<lb/>
六員成宗元貞元年改商議省事為平章軍國重事武<lb/>
宗至大二年再立尚書省平章三員中書省平章五員<lb/>
<pb n="KR2m0016_WYG_025-9b"/>
四年罷尚書省歸中書平章仍五員文宗至順元年定<lb/>
置四員自後因之<hi>以上平章政事</hi>右丞左丞副宰相裁成庶務<lb/>
號左右轄世祖中統二年置左右丞各一員三年增為<lb/>
四員至元七年立尚書省中書右丞左丞仍四員八年<lb/>
尚書併入中書左右丞各一員二十三年汰冗職右左<lb/>
丞如故二十四年復立尚書省左右丞各一員而中書<lb/>
省缺員二十八年復罷尚書省三十年設右丞二員而<lb/>
一員為商議省事成宗元貞元年右丞商議省事罷又<lb/>
<pb n="KR2m0016_WYG_025-10a"/>
以昭文大學士與中書省事武宗至大二年復立尚書<lb/>
省右左丞二員中書右左丞五員四年罷尚書右左丞<lb/>
中書右左丞止設四員文宗至順元年定置右丞一員<lb/>
左丞一員以後不復增損<hi>以上右左丞</hi>參政副宰相以參大<lb/>
政而其職亞於右左丞世祖中統元年始置參政一員<lb/>
二年增為二員至元七年立尚書省參政三員八年尚<lb/>
書省併入中書參政二員二十三年汰冗職參政二員<lb/>
如故二十四年復立尚書省參政二員中書參政二員<lb/>
<pb n="KR2m0016_WYG_025-10b"/>
二十八年罷尚書省參政武宗至大二年復置尚書省<lb/>
參政二員中書參政二員四年併尚書省入中書參政<lb/>
三員文宗至順元年定參政為二員自後亦不復增損<lb/>
焉<hi>以上參政</hi>至順帝時法度不常紀綱日紊置宰臣輙更祖<lb/>
制元統三年七月中書省奏請自今不置左丞相十月<lb/>
命巴延獨掌台司至元五年十月復加巴延為大丞相<lb/>
六年十月命托克托為右丞相復置左丞相至正七年<lb/>
置議事平章四人十二年二月以賈魯為添設左丞三<lb/>
<pb n="KR2m0016_WYG_025-11a"/>
月以悟良哈台為添設參知政事七月又以杜秉彛為<lb/>
添設參政八月以哈瑪爾為添設右丞十四年九月以<lb/>
吕思誠為添設左丞二十七年八月以樞密知院曼濟<lb/>
為添設第三平章以太尉特哩特穆爾為添設左丞相<lb/>
以添設為銜名亦古所未見也<lb/>
明太祖建官之始皆承前制設中書省置左右相國以<lb/>
李善長為右相國徐達為左相國後命百官禮儀俱尚<lb/>
左改右相國為左相國左相國為右相國尋又改為左<lb/>
<pb n="KR2m0016_WYG_025-11b"/>
右丞相置平章政事左右丞參知政事等官以統領衆<lb/>
職洪武九年汰平章政事參知政事等官十三年正月<lb/>
革去中書省盡罷其官置四輔官位列公侯都督之次<lb/>
尋即汰罷分其權於六部十五年倣宋置華蓋殿武英<lb/>
殿文淵閣東閣諸大學士以禮部尚書邵質為華蓋檢<lb/>
討吳伯宗為武英翰林學士宋訥為文淵典籍吳忱為<lb/>
東閣又置文華殿大學士徴耆儒鮑恂余詮張長年等<lb/>
為之以輔導太子秩皆正五品二十八年敇諭羣臣國<lb/>
<pb n="KR2m0016_WYG_025-12a"/>
家罷丞相設府部院寺以分理庶務立法至為詳善以<lb/>
後嗣君其毋得議置丞相臣下有奏請設立者論以極<lb/>
刑當是時以翰林春坊詳看諸司奏啓兼司平駮大學<lb/>
士特侍左右備顧問而已帝方自操威柄學士鮮所參<lb/>
決惠帝建文中改大學士為學士成祖永樂初年特簡<lb/>
觧縉胡廣楊榮等參預機務閣臣自此始預務焉至仁<lb/>
宗以楊士竒楊榮皆東宫舊臣擢士竒為禮部侍郎兼<lb/>
華蓋殿大學士榮為太常卿兼謹身殿大學士賜士竒<lb/>
<pb n="KR2m0016_WYG_025-12b"/>
榮等繩愆紏謬銀印官亦擢至尚書而閣臣之體統益<lb/>
尊職亦甚重遂為真宰相矣宣宗時大學士累加至三<lb/>
公三孤銜名政無大小悉付叅決宣徳三年敇宰臣楊<lb/>
士竒等卿等春秋髙尚典繁劇可輟所務朝夕在朕左<lb/>
右討論至禮職名俸禄悉如舊用示眷注老臣至意其<lb/>
時大學士竟專授公孤之官矣是時帝亦屢幸内閣凡<lb/>
中外章奏宰相俱用小票墨書貼名疏面以進謂之條<lb/>
㫖<hi>條㫖之名始此</hi>世宗嘉靖四十一年新建三殿改奉天曰皇<lb/>
<pb n="KR2m0016_WYG_025-13a"/>
極華蓋為中極謹身為建極閣銜因之自此以後大學<lb/>
士朝位班次俱列六部之上遣行人齎敕優詔存問少<lb/>
師兼太子太師吏部尚書華蓋殿大學士劉徢并賜羊<lb/>
酒命有司餽官廩八石嵗給輿𨽻十名神宗萬厯九年<lb/>
特遣行人齎敇優詔存問少師兼太子太師吏部尚書<lb/>
建極殿大學士徐階并賜銀五十兩大紅紵絲蠎衣一<lb/>
襲綵幣四表裏以表異數是時宰臣雖退居林下而帝<lb/>
眷仍注重若此然舊制紅本到閣首輔票擬莊烈帝崇<lb/>
<pb n="KR2m0016_WYG_025-13b"/>
禎中始用分票首輔之權畧分<hi>時御史倪元璐請分票自後本下即令中書分</hi>
<hi>之</hi>故内閣之職同於古相者以其主票擬也<lb/>
宋三省屬官<hi>門下省中書省尚書省為三省時三省官皆宰相職理大政者</hi>門下省有<lb/>
通進司掌受三省樞密院六曹寺監百司奏牘文武近<lb/>
臣表疏及章奏房所領章奏具事目進呈而頒布於中<lb/>
外有進奏院掌受詔敕及三省樞密院宣劄六曹寺監<lb/>
百官符牒頒於諸路凡章奏至則具事目上門下省若<lb/>
案牘及申禀文書則分納諸官司中書省有舍人四人<lb/>
<pb n="KR2m0016_WYG_025-14a"/>
掌行命令為制詞其大除拜宰相召舍人面受詞頭元<lb/>
豐六年詔中書省置㸃檢房令舍人通領元祐元年詔<lb/>
舍人各簽諸房文字其命詞則輪日分草有檢正官掌<lb/>
紏正省務熈寧三年置以京朝官充選人即為習學公<lb/>
事元豐新官制行罷之而其職歸於左右司建炎三年<lb/>
中書門下省奏言軍興以來天下多事中書省無屬官<lb/>
元豐以前有檢正官因置左右司遂不差致朝廷及應<lb/>
報四方文移稽留無檢舉催促今欲差官二員充中書<lb/>
<pb n="KR2m0016_WYG_025-14b"/>
門下省檢正諸房公事詔從之尚書省有左右司郎中<lb/>
左右司員外郎各一人掌受六曹之事而舉正文字之<lb/>
稽失分治省事左司治吏戸禮奏鈔班簿房右司治兵<lb/>
刑工案鈔房號為都司亦曰左右曹元豐六年都司置<lb/>
御史房主行彈劾御史按察失職建炎三年詔減左右<lb/>
司郎官二員置中書門下省檢正諸房公事二員次年<lb/>
罷檢正諸房公事官左右司郎官仍四員<lb/>
遼北面官北宰相府宰相下有總知軍國事知國事等<lb/>
<pb n="KR2m0016_WYG_025-15a"/>
官南宰相府亦有總知軍國事知國事等官南面官中<lb/>
書省有堂後官主事守當官尚書省有左右司郎中左<lb/>
右司員外郎<lb/>
金尚書省屬有左司郎中員外郎各一員掌本司奏事<lb/>
總察吏戸禮三部受事付事兼帶起居注官每月朔朝<lb/>
則先集是日秩滿者為簿名曰闕本及行止簿貼黄簿<lb/>
并官制同進呈御覽畢則受而藏之每有除拜凡尚書<lb/>
省所不敢擬注者則一闕具二三人以聴制授焉都事<lb/>
<pb n="KR2m0016_WYG_025-15b"/>
二員掌本司受事付事檢勾稽失省署文牘兼知省内<lb/>
宿直檢校架閣等事右司郎中員外郎各一員掌本司<lb/>
奏事總察兵刑工三部受事付事兼帶修注都事二員<lb/>
所掌與左司同祇候郎君管勾官掌祇候郎君謹其出<lb/>
入及差遣之事<hi>承安二年以走馬郎君擬注泰和時以都事兼正大時改用親從人</hi>架閣<lb/>
庫管勾同管勾掌察左右司大程官追付文牘並提控<lb/>
小都監給受紙筆直省局局長掌都堂之禮及官員參<lb/>
謝之儀副局辰貳其事<lb/>
<pb n="KR2m0016_WYG_025-16a"/>
元中書省有參議中書省事典左右司文牘為六曹之<lb/>
管轄軍國重事咸預決焉元統元年始置一員至元三<lb/>
十二年累增至六員成宗大徳元年止置四員遂為定<lb/>
額左司郎中二員員外郎二員都事二員掌吏禮房之<lb/>
科有九一曰南吏二曰北吏三曰貼黄四曰保舉五曰<lb/>
禮六曰時政記七曰封贈八曰牌印九曰好事除房之<lb/>
科有五一曰資品二曰常選三曰䑓院選四曰見闕選<lb/>
五曰伯爾克選户雜房之科有七一曰定俸二曰衣裝<lb/>
<pb n="KR2m0016_WYG_025-16b"/>
三曰羊馬四曰置計五曰田土六曰太府監七曰會總<lb/>
科糧房之科有六一曰海運二曰儹運三曰邉逺四曰<lb/>
賑濟五曰事故六曰運匠銀鈔之科有二一曰鈔法二<lb/>
曰課程應辦房之科有二一曰飲膳二曰草料右司郎<lb/>
中二員員外郎二員都事二員掌兵房之科有五一曰<lb/>
邉關二曰站赤三曰鋪馬四曰屯田五曰牧地刑房之<lb/>
科有六一曰法令二曰弭盗三曰功賞四曰禁治五曰<lb/>
枉勘六曰鬬訟工房之科有六一曰横造軍器二曰常<lb/>
<pb n="KR2m0016_WYG_025-17a"/>
課段疋三曰嵗賜四曰營造五曰應辦六曰河道初中<lb/>
統元年統置左右司及至元二十五年始分置兩司所<lb/>
掌亦各分焉其掾屬有監印二人掌監視省印知印四<lb/>
人掌執用省印斷事官掌刑政之屬員數增損不常客<lb/>
省使四員副使二員掌直省舍人宣使等員選舉差遣<lb/>
之事照磨一員掌勘左右司錢榖出納營繕料例凡數<lb/>
計文牘簿籍之事管勾一員掌出納四方文移緘縢啓<lb/>
拆之事郵遞之程期曹屬之承受兼主之架閣庫管勾<lb/>
<pb n="KR2m0016_WYG_025-17b"/>
二員專掌收藏省府籍帳案牘凡備稽考之文即掌故<lb/>
之任<lb/>
明太祖初承前代之制中書省屬亦置左右司郎中員<lb/>
外郎都事檢校照磨管勾等官洪武十三年罷中書省<lb/>
其官屬亦盡罷革置殿閣大學士分理政務後漸至宰<lb/>
相至景帝景泰中王文始以左都御史進吏部尚書入<lb/>
内閣自後誥敕房皆設中書舎人置文華殿東房中書<lb/>
舍人掌奉㫖篆冩冊寶圖書冊頁内閣誥敇房中書舍<lb/>
<pb n="KR2m0016_WYG_025-18a"/>
人掌書辦文官誥敕繙譯敇書并外國文書揭帖兵部<lb/>
紀功勘合底簿制敇房中書舍人掌書辦制敇詔書誥<lb/>
命冊表寶文玉牒講章碑額題奏揭帖一應機密文書<lb/>
各王府敇符底簿俱無定員嘉靖二十年以他官帶原<lb/>
銜分直兩房其後中書員缺令吏部以舉人考選而部<lb/>
選與試職者又分為兩途焉<hi>具中書省篇</hi>
　　門下省<lb/>
唐制門下省已詳杜佑通典五代時以門下侍郎為宰<lb/>
<pb n="KR2m0016_WYG_025-18b"/>
相門下省多不備官宋制門下省掌受天下之成事審<lb/>
命令駮正違失受發通進奏狀進請寶印凡中書省畫<lb/>
黄録黄樞宻院録白畫㫖則留為底及尚書省六部所<lb/>
上有法式事皆奏覆審駮之給事中讀侍郎省侍中審<lb/>
進入被㫖畫聞則授之尚書省樞密院即有舛誤應舉<lb/>
駮者大則論列小則改正凡文書自内降者著之籍章<lb/>
奏至則受而通進俟頒降分送所𨽻諸司凡吏部擬六<lb/>
品以下職事官則給事中較其仕厯功狀侍郎侍中引<lb/>
<pb n="KR2m0016_WYG_025-19a"/>
騐審察非其人則論奏凡遷改爵秩加叙勲封四選擬<lb/>
注奏鈔之事有舛誤退送尚書省覆刑部大理寺所斷<lb/>
獄審其輕重枉直不當罪則以法駮正之凡官十有一<lb/>
侍中侍郎左散騎常侍各一人給事中四人左諫議大<lb/>
夫起居郎左司諫左正言各一人遼南面官中書省所<lb/>
設官屬畧與宋制同多置東上閤門使西上閤門使東<lb/>
頭承奉班西頭承奉班及知匭院使誥院給事金太宗<lb/>
天會四年有三省之制至海陵正隆元年罷門下省以<lb/>
<pb n="KR2m0016_WYG_025-19b"/>
太師領三省事是初置而旋廢故官屬多不可考<hi>金史帝紀</hi>
<hi>列傳百官志中皆不載</hi>元初無門下省世祖至元七年議立三省<lb/>
侍御史髙鳴奏言政貴得人不貴多官詔從其奏終不<lb/>
復設明亦不設門下省其給事中尚寶司等官無所𨽻<lb/>
屬<lb/>
　　侍中<hi>侍郎起居</hi>　<hi>給事中遣散騎常侍城諫議大夫寳補闕拾    典儀    門郎  符</hi>
　　　　<hi>郎</hi>　<hi>𢎞文館校書郎等</hi>
侍中之名秦始有之唐制侍中掌出納帝命相禮儀凡<lb/>
<pb n="KR2m0016_WYG_025-20a"/>
國家之務與中書令參總而顓判省事下之通上其制<lb/>
有六一曰奏鈔以度支國用授六品以下官斷流以下<lb/>
罪及除免官用之二曰奏彈三曰露布四曰議五曰表<lb/>
六曰狀自露布以上乃審其餘覆奏畫制可而授尚書<lb/>
省行幸則負寶以從版奏中嚴外辦還宫則請降輅觧<lb/>
嚴皇帝齋則請就齋室將奠則捧玉幣盥則捧匜取盤<lb/>
酌罍水贊洗酌泛齊受虚爵進福酒皆左右其儀饗宗<lb/>
廟進瓚而贊酌鬱酒既課贊酌醴齊耤田則捧来四夷<lb/>
<pb n="KR2m0016_WYG_025-20b"/>
朝見則承詔勞問臨軒命使冊皇后皇太子則承詔降<lb/>
宣命慰問聘名則涖封題發驛遣使則給角符凡官爵<lb/>
廢置刑政損益授之史官既書復涖其記注職事官六<lb/>
品以下進擬則審其稱否而進退之自天寶初改為左<lb/>
相後及至徳二載復改為侍中時苗晉卿以中書侍郎<lb/>
同中書門下平章事行侍中廣徳二年王縉以黄門侍<lb/>
郎同中書門下平章事為侍中以後其職常闕<hi>至徳中以苗晉</hi>
<hi>卿為侍中晉卿練達吏事謹身固位時人比之胡廣至代宗即位年已衰暮諸事尤慎密焉又源乾曜進位侍</hi>
<pb n="KR2m0016_WYG_025-21a"/>
<hi>中建言大臣子並求京職俊乂率任外官非平施之道臣三息俱任京師請出二息補外以示自近始詔曰乾</hi>
<hi>曜身率庶僚以讓既請外其子又復下遷傳不云乎范宣子讓其下皆讓其令文武官父子昆仲三人在京師</hi>
<hi>者分任於外</hi>宋制門下省侍中掌佐天子議大政審中外出<lb/>
納之事大祭祀則版奏中嚴外辦導輿輅詔升降之節<lb/>
大朝會則承㫖宣制告成禮祭祀亦如之冊后則奉寶<lb/>
以授司徒宋初以秩髙罕除自建隆至熈寧直拜侍中<lb/>
者僅五人雖有用他官兼領而實不任其事元豐官制<lb/>
行以左僕射兼門下侍郎行侍中職别置侍郎以佐之<lb/>
<pb n="KR2m0016_WYG_025-21b"/>
南渡後置左右丞相罷侍中不置遼門下省有侍中太<lb/>
宗會同元年以趙思忠為侍中金自罷門下省後無侍<lb/>
中元不設門下省亦無侍中明亦無之<lb/>
門下侍郎亦始於秦之黄門侍郎至漢而與門下侍中<lb/>
同理衆事唐乾元元年改門下侍郎為黄門侍郎大厯<lb/>
二年復改為門下侍郎設二人掌貳侍中之職大祭祀<lb/>
則從盥則奉巾既帨奠巾奏匏爵贊獻元日冬至奉天<lb/>
下祥瑞侍中闕則涖封符劵給傳驛五代時門下侍郎<lb/>
<pb n="KR2m0016_WYG_025-22a"/>
多以宰相兼之宋制門下省侍郎掌貳侍中之職省中<lb/>
外出納之事大祭祀則前導輿輅詔進止大朝賀則授<lb/>
表以奏祥瑞冊后則奉節及寶位與知樞密院同知樞<lb/>
密院中書侍郎尚書左右丞為執政官南渡後復置參<lb/>
知政事罷門下侍郎不置遼門下省有侍郎道宗清寧<lb/>
時以楊晢為門下侍郎金自罷門下省後無門下侍郎<lb/>
元不設門下省明亦無之<lb/>
給事中亦始於秦本為加官至後而漸掌獻納及封駮<lb/>
<pb n="KR2m0016_WYG_025-22b"/>
唐制給事中四人掌侍左右分判省事察宏文館繕寫<lb/>
讎校之課凡百司奏抄侍中既審則駮正違失詔敇不<lb/>
便者塗竄而奏還謂之塗歸季終奏駮正之目凡大事<lb/>
覆奏小事署而頒之三司詳決失中則裁其輕重發驛<lb/>
遣使則與侍郎審其事宜六品以下奏擬則校功狀殿<lb/>
最行藝非其人則白侍中而更焉與御史中書舍人聴<lb/>
天下冤滯而申理之寶應元年以給事中為理匭使<hi>貞元</hi>
<hi>中以袁髙為給事中時帝復用盧杞為饒州刺史命髙草詔書髙執詞頭揭宰相曰盧杞作相三年矯詐陰賊</hi>
<pb n="KR2m0016_WYG_025-23a"/>
<hi>退斥忠良若史授大郡恐失天下之望宰相不悦命舍人草之詔出髙執之不下乃奏論之元和中李遜為給</hi>
<hi>事中常論時政以為事居之義有犯無隱陳誠啓沃不必擇辰今君臣敷奏乃候隻日是畢嵗臣下罕覩天顔</hi>
<hi>獻可替否能幾何帝嘉之乃許不擇時奏對有郭承嘏為給事中文宗開成元年出為華州刺史給事中盧載</hi>
<hi>封還詔書言承嘏封駮稱職宜在𤨏闥牧守之才易為推擇帝因謂宰相曰承嘏乆在黄扉故優其俸禄暫令</hi>
<hi>亷問近關而諫列拜章惜其稱職甚羙事也乃復留為給事</hi>宋制門下省給事中四<lb/>
人分治六房掌讀中外出納及判後省之事若政令有<lb/>
失當除授非其人則論奏而駮正之凡章奏日録目以<lb/>
進考其稽違而紏治之元豐五年五月詔給事中許書<lb/>
<pb n="KR2m0016_WYG_025-23b"/>
畫黄不書草著為令遼門下省有給事中統和二年以<lb/>
郭嘏為給事中金給事中為内侍寄禄之官屬宣徽院<lb/>
置審官院無所𨽻屬知院一員同知審官院事一員掌<lb/>
奏駮除授失當事職與給事中同元給事中無所𨽻屬<lb/>
掌隨朝省臺院諸司凡奏聞之事悉紀録之如古左右<lb/>
史不主封駮銜則循古之名實起居注之職明給事中<lb/>
無所𨽻屬吏户禮兵刑工六科各都給事中一人左右<lb/>
給事中一人給事中吏科四人户科八人禮科六人兵<lb/>
<pb n="KR2m0016_WYG_025-24a"/>
科十人刑科八人工科四人六科掌侍從規諫稽察六<lb/>
部百司之事凡制敕宣行大事覆奏小事署而頒之有<lb/>
失封還執奏凡内外所上章疏下分類抄出參署付部<lb/>
駮正其違誤吏科凡吏部引選則掌科同至御前請㫖<lb/>
外官領文憑皆先赴科畫字内外官考察自陳後則與<lb/>
各科具奏紏其不職者户科監光禄寺嵗入金榖甲字<lb/>
等十庫錢鈔雜物與各科兼涖之皆三月而代内外有<lb/>
陳乞田土隱占侵奪者紏之禮科監訂禮部儀制凡大<lb/>
<pb n="KR2m0016_WYG_025-24b"/>
臣曽經紏劾削奪有玷士論者記録之以核贈謚之典<lb/>
兵科凡武臣貼黄誥敕本科一人監視其引選畫憑之<lb/>
制如吏科刑科每嵗二月下旬上前一年南北罪囚之<lb/>
數嵗終類上一嵗蔽獄之數閲十日一上實在罪囚之<lb/>
數皆憑法司移報而奏御焉工科閲試軍器局同御史<lb/>
巡視節慎庫與各科稽查寶源局凡日朝六科輪一人<lb/>
立殿左右珥筆記㫖凡題奏日附科籍五日一送内閣<lb/>
備編纂<hi>洪武中卓敬為給事中時制度未備諸王服乗多僭敬奏論之上曰爾言是朕慮不及此永樂</hi>
<pb n="KR2m0016_WYG_025-25a"/>
<hi>時陳諤為給事中彈劾不避權貴常奏事聲洪大聽者竦然帝毎見呼為大聲秀才</hi>散騎常侍唐<lb/>
制左散騎常侍二人掌規諷過失侍從顧問宋門下省<lb/>
左散騎常侍掌規諫諷諭遼門下省有散騎常侍天祚<lb/>
帝乾統中馬人望除左㪚騎常侍又别有常侍官金元<lb/>
明皆不設<lb/>
諫議大夫唐置四人掌諫諭得失侍從贊相徳宗建中<lb/>
二年以諫議大夫一人為知匭使宋門下省有左諫議<lb/>
大夫左司諌左正言掌規諫諷諭元祐八年詔執政親<lb/>
<pb n="KR2m0016_WYG_025-25b"/>
戚不除諫官遼南面官左諫院有左諫議大夫𨽻門下<lb/>
省金設諫院置左諫議大夫右諫議大夫左司諫右司<lb/>
諫無所𨽻屬元無諫議大夫明洪武十三年設諫院置<lb/>
左右司諫各一人左右正言各二人十五年又置諫議<lb/>
大夫以兵部尚書唐鐸為之尋皆罷<lb/>
起居郎唐制二人掌録天子起居法度秉筆隨宰相入<lb/>
殿直二螭首後唐亦置起居郎天成二年以趙熈為起<lb/>
居郎宋制門下省起居郎一人掌記天子言動御殿則<lb/>
<pb n="KR2m0016_WYG_025-26a"/>
侍立行幸則從大朝會則立於殿下凡朝廷命令赦宥<lb/>
禮樂法度損益因革賞罰勸懲皆書授著作官<hi>元祐中王巖叟</hi>
<hi>為起居舍人入侍邇英司馬康講洪範至又用三徳帝曰只此三徳為更有徳巖叟退而疏曰陛下既能審而</hi>
<hi>問之必能體而行之三徳者人君之大本臣備職史官敬已書之於冊以示萬世紹興中起居郎洪遵奏言臣</hi>
<hi>幸得以記注陪侍經幄伏聞元祐中起居舍人吕陶常乞侯講讀臣僚再留奏事並許侍立以見講退猶且入</hi>
<hi>侍何由不許奏事乞下經筵所依講讀官例施行於是詔起居郎舍人自今後許依講讀官奏事</hi>遼南<lb/>
面官門下省屬有起居舍人知起居注起居郎等官金<lb/>
設記注院無所𨽻屬修起居注掌記言動明昌元年詔<lb/>
<pb n="KR2m0016_WYG_025-26b"/>
毋令諫官兼或以左右衞將軍兼宣宗貞祐三年以左<lb/>
右司首領官兼遂為定制元至元六年始置起居注掌<lb/>
隨朝省臺院諸司凡奏聞之事悉紀録之至十五年改<lb/>
為給事中遂為定制明起居注𨽻翰林院洪武九年置<lb/>
起居注二人秩正七品後即省罷以翰林院史官兼攝<lb/>
之凡國家大政及詔敕王言皆籍而記之以備實録<lb/>
補闕拾遺自唐始置各六人<hi>貞元中韋渠牟為右補闕内供奉同列初輕之帝在</hi>
<hi>延英既對宰相多使中貴召渠牟於官次於是同輩始注目矣元和中王源遷左補闕時典禁軍者不循法度</hi>
<pb n="KR2m0016_WYG_025-27a"/>
<hi>源上疏曰臺憲者紀綱之地府縣者責成之所設有罪犯宜歸司存安有北軍勢重於南衙輦下權輕於仗内</hi>
<hi>乞還法司庶守職分帝可其請開成中以魏謩為左補闕帝謂宰相曰太宗得魏徴採拾闕失弼成聖政今我</hi>
<hi>得魏謩於疑似之間必極匡□雖不敢希及貞觀之政庶幾處於無過之地命授謩左補闕詔中書善為之詞</hi>
<hi>宣宗大中時右補闕陳嘏左拾遺王譜等上書諫遣中使往羅浮山迎軒轅先生詔答云閲視來章深納誠意</hi>
宋太宗端拱中改左右補闕為左右司諌左右拾遺為<lb/>
左右正言所掌與諫議大夫同孝宗淳熈十五年兵部<lb/>
侍郎林栗奏言諫諍之官尚有闕員居其位者往往分<lb/>
行御史之職至於箴規闕失寂無聞焉願依唐制置拾<lb/>
<pb n="KR2m0016_WYG_025-27b"/>
遺補闕左右各一員專掌諫諍不許紏彈從之以許深<lb/>
父薛象先充其職班在監察御史上尋復省罷遼南面<lb/>
官門下省有左補闕左拾遺二員<hi>右補闕右拾遺屬中書省</hi>金諫院<lb/>
有左右拾遺左右補闕皆無所𨽻屬元至元六年置左<lb/>
右補闕至十五年改為左右侍儀奉御兼修起居注明<lb/>
建文中罷六科左右給事中增設拾遺補闕至永樂中<lb/>
仍置左右給事中革去拾遺補闕<lb/>
典儀亦起於唐設二人其職領贊唱之節及殿廷版位<lb/>
<pb n="KR2m0016_WYG_025-28a"/>
之次𨽻門下省宋制東西閤門不𨽻門下省東上閤門<lb/>
使西上閤門使各三人副使各二人宣贊舍人十人祇<lb/>
候十有二人掌朝會宴幸供奉贊相禮儀之事使及副<lb/>
使承㫖禀命舍人傳宣贊謁祇候分佐舍人凡文武官<lb/>
自宰臣宗室自親王外國使臣以下朝見謝辭皆掌之<lb/>
視其品秩以為引班叙班之次贊其拜舞之節而紏其<lb/>
違失若慶禮奉表則東上閤門掌之慰禮進名則西上<lb/>
閤門掌之職與典儀同遼亦有東上閤門使副使供奉<lb/>
<pb n="KR2m0016_WYG_025-28b"/>
官西上閤門使副使供奉官皆𨽻門下省金東上閤門<lb/>
使二員副使二員僉事一員掌僉判閤門事西上閤門<lb/>
使二員副使二員僉事一員掌贊導殿庭禮儀閤門祇<lb/>
候二十五人通事舍人二員掌通班贊唱承奏勞問之<lb/>
事𨽻宣徽院元侍儀司掌凡朝會即位冊后建儲奉上<lb/>
尊號及外國朝覲之禮有左右侍儀通事舍人引進使<lb/>
等官𨽻禮部明司儀署丞司賔署丞鳴贊序班等官掌<lb/>
贊百官行禮及序班次皆𨽻鴻臚寺<lb/>
<pb n="KR2m0016_WYG_025-29a"/>
城門郎掌宫殿城門之管鑰即古之衞尉至隋為城門<lb/>
郎唐因之唐制城門郎四人掌京城皇城官殿諸門開<lb/>
闔之節奉管鑰而出納之開則先外後内闔則先内後<lb/>
外啓閉有時不以時則詣闔覆奏宋制置皇城司幹當<lb/>
官七人無所𨽻屬以武功大夫以上及内侍都知押班<lb/>
充掌宫城出入之禁令凡周廬宿衞之事宫門啓閉之<lb/>
節皆𨽻焉每門給銅符二鐵牌一左符留門右符請鑰<lb/>
鐵牌則請鑰者自隨以時參騐而啓閉之總親從親事<lb/>
<pb n="KR2m0016_WYG_025-29b"/>
官名籍辨其宿衞之地以均其畨直人物偽冐不應法<lb/>
則譏察以聞遼制北面御帳官有左右䕶衛司宿衞司<lb/>
掌禁衞宿直太祖時未有城郭宫室之固而宿衞綦嚴<lb/>
御帳之官職與城門郎等金亦無城門郎置左右宿直<lb/>
將軍掌總領親軍凡宫城諸門衞禁并行從宿衞之事<lb/>
始置八員大定二十九年置十員後又增至十一員𨽻<lb/>
殿前都㸃檢司明初亦設城門郎洪武十八年革以門<lb/>
禁鎻鑰銅牌命中軍都督府掌之<lb/>
<pb n="KR2m0016_WYG_025-30a"/>
符寶郎即周之典瑞掌節及符璽厯代沿革不一至唐<lb/>
為符寶郎唐制符寶郎四人掌天子八寶及國之符節<lb/>
有事則請於内既事則奉而藏之大朝會則奉寶進於<lb/>
御座行幸則奉以從焉大事出符則藏其左而班其右<lb/>
以合中外之契兼以敇書小事則降函封使合而行之<lb/>
凡命將遣使皆請旌節旌以顓賞節以顓殺宋制符寶<lb/>
郎亦屬門下省掌外庭符寶之事禁中别有内符寶郎<lb/>
徽宗大觀初八寶成詔依唐六典增置遼門下省有符<lb/>
<pb n="KR2m0016_WYG_025-30b"/>
寶司興宗重熈初以耶律玦為符寶郎金符印圖書皆<lb/>
掌於禮部不專設官元中統元年始置符寶郎二員掌<lb/>
寶璽金銀符牌至大徳十一年陞為典瑞院置院使四<lb/>
員同知二員簽院二員同簽院二員院判二員經厯二<lb/>
員都事二員明初設符璽郎後改尚寶司卿一人少卿<lb/>
一人司丞三人掌寶璽符牌印章而辨其所用寳二十<lb/>
有四舊寳十有七<hi>嘉靖十八年增製者七</hi>凡寳之用必奏請而待<lb/>
發每大朝會本司官二員以寳導駕俟陞座各置寳於<lb/>
<pb n="KR2m0016_WYG_025-31a"/>
案立待殿中禮畢捧寳分行至中極殿置案而出駕出<lb/>
幸則奉以從焉嵗終移欽天監擇日和香物入水洗寳<lb/>
於皇極門籍奏一嵗用寳之數凡請寳用寳捧寳隨寳<lb/>
洗寳繳寶皆與内宫尚寳監俱凡金牌之號五以給勲<lb/>
戚侍衞之扈從及班直者半字銅符之號四以給巡城<lb/>
寺衞官廵者左半守者右半合契而㸃察焉令牌之號<lb/>
六以給金吾諸衞及五城之警夜者銅牌之號一以稽<lb/>
守卒牙牌之號五以察朝參祭牌之號三以給陪祀供<lb/>
<pb n="KR2m0016_WYG_025-31b"/>
事執事官役雙魚銅牌之號二以肅直衞錦衣校尉之<lb/>
正直者以餙光禄胥役之供事者符騐之號五凡親王<lb/>
之藩及文武出鎮撫行人通使命者則給之御史出廵<lb/>
察則給印事竣咸騐而納之稽出入之令而辨其數職<lb/>
邇而任重也<lb/>
𢎞文館唐髙祖武徳初始置後改為昭文館置詳正學<lb/>
士講經博士校書等官掌校理圖籍穆宗長慶二年罷<lb/>
詳正學士講經博士等官專以五品以上曰學士六品<lb/>
<pb n="KR2m0016_WYG_025-32a"/>
以上曰直學士未登朝為直館宋制以秘書郎掌昭文<lb/>
館圖籍以甲乙丙丁為部各分其類校書郎四人正字<lb/>
二人掌校讐書籍判正訛謬𨽻秘書監遼南面官昭文<lb/>
館置直學士無所𨽻屬金𢎞文院無所𨽻屬置知院同<lb/>
知校理掌校譯經史元文宗天厯二年置藝文監專以<lb/>
國語敷譯儒書及儒書之合校讐者俾兼治之太監二<lb/>
員掌檢校書籍事少監二員同檢校書籍事監丞二員<lb/>
參檢校書籍事又置監書博士二員品定書畫擇朝臣<lb/>
<pb n="KR2m0016_WYG_025-32b"/>
之博識者為之藝林庫提㸃一員大使一員副使一員<lb/>
掌藏貯書籍明洪武三年置𢎞文館以明鉉為學士又<lb/>
命劉基危素王本中睢稼皆兼𢎞文館學士未幾罷宣<lb/>
宗宣徳間復建𢎞文閣於思善門右以翰林學士楊溥<lb/>
掌閣印尋併入文淵閣<lb/>
　　中書省<lb/>
中書省之名起於魏晉厯朝官屬沿革不一唐初改為<lb/>
西臺及鳳閣又改為紫㣲令繼仍復為中書省至宋沿<lb/>
<pb n="KR2m0016_WYG_025-33a"/>
唐之舊置中書省掌進擬庶務宣奉命令行臺諫章疏<lb/>
羣臣奏請興創改革及内外無法式事應取㫖事凡除<lb/>
省臺寺監長貳以下及侍從職事官外任監司節鎮知<lb/>
州軍通判武臣遥郡横行以上除授皆掌之凡命令之<lb/>
禮有七曰冊書曰制書曰誥命曰詔書曰敇書曰御札<lb/>
曰敕牓皆承制畫㫖以授門下省令宣之侍郎奉之舍<lb/>
人行之留其所得㫖為底大事禀奏得㫖者為畫黄小<lb/>
事擬進得㫖者為録黄凡事干因革損益而非法式所<lb/>
<pb n="KR2m0016_WYG_025-33b"/>
裁者論定而上之諸司傳宣特㫖承報審覆然後行下<lb/>
設官十有一令侍郎右散騎常侍各一人舍人四人右<lb/>
諫議大夫起居舍人右司諫右正言各一人遼太祖始<lb/>
置政事省建設官屬重熙十三年改為中書省置中書<lb/>
令大丞相左右丞相知中書省事中書侍郎同中書門<lb/>
下平章事參知政事堂後官主事守當官令史中書舍<lb/>
人右諫議大夫補闕拾遺等官金太宗天會四年詔循<lb/>
宋遼之舊建三省之制未幾至海陵正隆元年即罷中<lb/>
<pb n="KR2m0016_WYG_025-34a"/>
書省止置尚書省元中書省有中書令一員左右丞相<lb/>
各一員居令之次平章政事四員貳於丞相以理政務<lb/>
左右丞各一員參政二員皆副丞相者其屬有參議左<lb/>
右司郎中等官又置行中書省掌國庶務統郡縣鎮邉<lb/>
鄙與都省為表裏國初有征伐之後分任軍民之事皆<lb/>
稱行省未有定制中統至元間始分立行中書省因事<lb/>
設官不必備皆以省官出領其事其丞相皆以宰執行<lb/>
某處省事繋銜其後嫌於外重改為某處行中書省凡<lb/>
<pb n="KR2m0016_WYG_025-34b"/>
錢糧兵甲屯種漕運軍國重事無不領之每省丞相一<lb/>
員平章二員右丞一員左丞一員參知政事二員所屬<lb/>
有郎中員外郎都事等官其丞相或置或不置尤慎於<lb/>
擇人至正十一年置中書分省於濟寧十二年置中書<lb/>
分省於彰徳率以中書省官出掌之明洪武元年承前<lb/>
代制設中書省置左右丞相平章政事左右丞參知政<lb/>
事以統領衆職其屬官有左右司郎中員外郎都事檢<lb/>
校照磨管勾參議府參議參軍斷事官斷事經厯知事<lb/>
<pb n="KR2m0016_WYG_025-35a"/>
等官十三年罷中書省盡革其官屬繼以翰林春坊等<lb/>
官參預機務遂名内閣贊理政務宣揚徳意同於古之<lb/>
中書省焉<lb/>
　　中書令<hi>侍郎史官</hi>　<hi>舍人/主書</hi>　<hi>通事舍人/</hi>　<hi>集賢學士</hi>
中書令漢武帝初置出納帝命掌尚書奏事盖周官内<lb/>
史之任唐天寳中改為右相至徳初復為中書令掌佐<lb/>
天子執大政而總判省事凡王言之制有七曰冊書立<lb/>
皇后皇太子封諸王臨軒冊命則用之二曰制書大賞<lb/>
<pb n="KR2m0016_WYG_025-35b"/>
罰赦宥慮囚大除授則用之三曰慰勞制書褒勉贊勞<lb/>
則用之四曰發敕廢置州縣增減官吏發兵除免官爵<lb/>
授六品以上官則用之五曰敇㫖百官奏請施行則用<lb/>
之六曰論事敕書戒約臣下則用之七曰敕牒隨事承<lb/>
制不易於舊則用之皆宣署申覆然後行焉大祭祀則<lb/>
相禮親征纂嚴則戒飭百官臨軒冊命則讀冊若命於<lb/>
朝則宣授而已冊太子則授璽綬凡制詔文章獻納以<lb/>
授記事之官至徳以後其職常闕<hi>至徳以後郭子儀進拜中書令厯二十四</hi>
<pb n="KR2m0016_WYG_025-36a"/>
<hi>考以身繋天下安危又裴度拜中書令上已曲江宴集唯度不赴帝因賜以詩後徙東都留守仍加中書令銜</hi>
<hi>自後授是職者唯崔圎李晟渾瑊而已</hi>五代時中書令之職常闕非有大<lb/>
功勲者不授後唐以安重誨王晏球為中書令晉以桑<lb/>
維翰趙瑩拜中書令漢隱帝乾祐時以趙在禮為中書<lb/>
令周以馮道為中書令皆宰臣之崇秩也宋制中書令<lb/>
掌佐天子議大政授所行命令而宣之祀大神祇則升<lb/>
壇享宗廟則升阼階而相其禮臨軒冊命則讀冊建儲<lb/>
則升殿宣制持冊及璽綬以授太子大朝會則詣御坐<lb/>
<pb n="KR2m0016_WYG_025-36b"/>
前奏方鎮表及祥瑞未嘗真拜以他官兼領者不預政<lb/>
事然止曹佾一人餘皆贈官元豐後以右僕射兼中書<lb/>
侍郎行令之職别置侍郎以佐之南渡以後置左右丞<lb/>
相省令不置遼太祖時以韓延徽為政事令<hi>中書省初名政事省</hi>
<hi>詳見前</hi>天顯初以韓知古為中書令金自正隆元年罷中<lb/>
書省後無中書令之官元以中書令為極尊重之官銀<lb/>
印典領百官會决庶務太宗以相臣為之<hi>時耶律楚材為中書令事</hi>
<hi>無鉅細皆令先白之</hi>世祖以皇太子兼之至元十年立皇太子行<lb/>
<pb n="KR2m0016_WYG_025-37a"/>
中書令成宗大徳十一年以皇太子領中書令仁宗延<lb/>
祐三年復以皇太子領中書令置屬監印二人明自洪<lb/>
武十三年罷中書省後設内閣大學士掌獻可替否票<lb/>
擬批答以平允庶政凡遇大典禮大政治九卿科道官<lb/>
會議已定則按典制相機宜裁量其可否斟酌入告頒<lb/>
詔則捧授禮部會敇則稽其由狀亦中書令之職也中<lb/>
書侍郎起於魏沿及唐制設二人掌貳令之職朝廷大<lb/>
政參議焉臨軒冊命為使則持冊書授之四夷來朝則<lb/>
<pb n="KR2m0016_WYG_025-37b"/>
受其表疏而奏之獻贄幣則受以付有司開元中為紫<lb/>
㣲侍郎大厯五年乃復為中書侍郎率以宰臣兼之<hi>元和</hi>
<hi>中裴度為中書侍郎先是宰臣歸私第百官不敢及門度以方討不庭宰臣宜日接多士冀有所聞因奏請私</hi>
<hi>家通賔客帝方屬意許之</hi>五代時拜中書侍郎者即為宰相宋制中<lb/>
書侍郎掌貳令之職參議大政授所宣詔㫖而奉之凡<lb/>
大朝會則押表及祥瑞案臨軒冊命則押冊引案以所<lb/>
奏文及冊書授令外藩來朝則奏其表疏以贄幣付有<lb/>
司南渡後復置參知政事省中書侍郎不置遼南面官<lb/>
<pb n="KR2m0016_WYG_025-38a"/>
中書省有中書侍郎道宗夀隆初以韓資讓為中書侍<lb/>
郎金罷中書省後無中書侍郎元中書省有左右丞相<lb/>
平章政事左右丞參政等官其職皆貳於令佐令理庶<lb/>
政凡軍國大事皆預參决即宋之中書侍郎也明無此<lb/>
官<lb/>
中書舍人晉官厯代皆有此職唐制中書舍人六人掌<lb/>
侍進奏參議表章凡詔㫖制敕璽書冊命皆起草進畫<lb/>
既下則署行其禁有四一曰漏洩二曰稽緩三曰違失<lb/>
<pb n="KR2m0016_WYG_025-38b"/>
四曰忌誤制敇既行有誤則奏改之大朝會諸方起居<lb/>
則受其表狀大㨗祥瑞百寮表賀亦如之冊命大臣則<lb/>
使持節讀冊命將帥有功及大賔客則勞問與給事中<lb/>
及御史三司鞫冤滯百司奏議考課皆預裁焉以乆次<lb/>
者一人為閣老判本省雜事又一人知制誥専進畫給<lb/>
食於政事堂其餘分署制敕以六人分押尚書六曹佐<lb/>
宰相判案同署乃奏唯樞密遷授不預至徳初以他官<lb/>
知中書舍人事兵興急於權便政去臺閣决遣皆由宰<lb/>
<pb n="KR2m0016_WYG_025-39a"/>
相自是舍人不復押六曹之奏寳應元年以中書舍人<lb/>
為理匭使會昌末李徳裕建議臺閣常務州縣奏請復<lb/>
以舍人平處可否大中時皆選尚書郎為之<hi>長慶時韋處厚為中</hi>
<hi>書舍人時帝不親政務處厚以既居納誨之地宜有以啟道性靈乃詮擇經義雅言以類相從為二十卷謂之</hi>
<hi>六經法言獻之又郗髙卿為中書舍人處事不回為宰相元載所忌魚朝恩署牙將李琮為兩街功徳使琮暴</hi>
<hi>横於銀臺門毁辱京兆尹崔昭髙卿立詣元載抗論請速論奏載不從髙卿遂以疾辭居東洛清名髙節稱於</hi>
<hi>天下敬宗初登極拜路隨為中書舍人有以金帛謝除制者必叱而却之曰吾以公事接私財耶終無所納會</hi>
<hi>昌中封敖以學士拜中書舍人敖搆思敏速語近而理勝不務竒澁嘗草賜陣傷將詔稱㫖因賜宫錦</hi>後<lb/>
<pb n="KR2m0016_WYG_025-39b"/>
唐置中書舍人長興中以陳義為中書舍人冊公主於<lb/>
太原晉天福五年詔依唐六典例置中書舍人掌侍奉<lb/>
進奏參議表章凡詔㫖制敇璽書冊命皆按故事起草<lb/>
進畫既下則署而行之并詔翰林學士院公事宜并歸<lb/>
中書舍人周亦置中書舎人或兼知貢舉<hi>時王延為中書舍人權知</hi>
<hi>貢舉有崔頎者協之子也來應進士延將入貢院舊相盧文紀素與協不睦謂延曰舍人以謹厚聞於時當求</hi>
<hi>實才以副公望慎毋以名下取士也延過而嗤曰盧公之言為崔頎也縱與其父不悦何至此耶卒以頎登甲</hi>
<hi>科其仁而徇公如此</hi>宋制中書省舍人四人<hi>舊六人</hi>掌行命令為制<lb/>
<pb n="KR2m0016_WYG_025-40a"/>
詞分治六房隨房當制事有失當及除授非其人則論<lb/>
奏封還詞頭<hi>時制拜中書舍人者詔試之再授元祐七年以起居郎楊景畧左司郎中錢勰並為</hi>
<hi>中書舍人免試二人奉使髙麗方還在道並擢之又除起居舍人蘇軾直龍圖閣劉攽為中書舍人並免試時</hi>
<hi>曾肇為中書舍人門下侍郎韓維面奏范百禄所為不正黜維知鄧州肇不草制兩上章論之又洪适除中書</hi>
<hi>舍人内直如故方羽檄交馳書詔填委或夜召或細札咨訪适獨當内外制時時奉詔言事多契帝心始有大</hi>
<hi>用之意又王巖叟除中書舍人滕元發自太原易許昌巖叟封還詞頭言今以走馬承受一言便易詞頭此風</hi>
<hi>寖長非委任安邉之福命遂寢又林大中遷中書舍人風裁如臺中時韓侂胄來見大中接之無他語使人通</hi>
<hi>問因願納交又笑却之彭龜年抗論侂胄甚切冇㫖龜年除職與郡大中在西掖與樓鑰連名上疏又同繳奏</hi>
<pb n="KR2m0016_WYG_025-40b"/>
初太祖建隆時為所遷官實不任職復置知制誥及直<lb/>
舍人院主行詞命與學士對掌内外制凡有除拜中書<lb/>
吏赴院納詞頭其大除拜亦有宰相召舍人面授詞頭<lb/>
者若大誥命中書并敇進入從中而下餘則發敇官受<lb/>
而出之元豐六年詔中書省置㸃檢房令舍人通領元<lb/>
祐元年詔舍人各簽諸房文字其命詞則輪日分草九<lb/>
月詔暫時闕官依門下尚書省例送本省官兼權紹聖<lb/>
四年蹇序辰請自今命詞以元行遣文書同檢送兩制<lb/>
<pb n="KR2m0016_WYG_025-41a"/>
舍人從之建炎後同他官兼攝者則稱權舍人資淺者<lb/>
為直舍人院遼南面官中書省有中書舍人院道宗咸<lb/>
雍三年以馬鉉為中書舍人金罷中書省後無中書舍<lb/>
人其時一應制誥詞命皆以翰林學士承㫖及待制為<lb/>
之元中書省無中書舍人明中書舍人屬内閣掌制誥<lb/>
詔令及一切機密文書凡大朝會則侍班東宫令節朝<lb/>
賀則導駕侍班於文華殿冊封宗室則充副使大祀南<lb/>
郊則隨駕而供事員無正貳印用年深者掌之洪武七<lb/>
<pb n="KR2m0016_WYG_025-41b"/>
年初設直省舍人十人秩從八品𨽻中書省九年為中<lb/>
書舍人改正七品尋又改從七品十年與給事中皆𨽻<lb/>
承敇監建文中革中書舍人改為侍書入文翰館𨽻翰<lb/>
林院永樂時復舊制尋設中書科署於午門外定設中<lb/>
書舍人二十人<hi>其恩廕帶俸者不在額内</hi>宣徳間内閣置誥敕制敕<lb/>
兩房皆設中書舍人嘉靖二十年選各部主事大理寺<lb/>
評事帶原銜直誥敕制敇兩房四十四年兩房員缺命<lb/>
吏部考選舉人為中書舍人初永樂時命内閣學士典<lb/>
<pb n="KR2m0016_WYG_025-42a"/>
機務詔冊制誥皆屬之而謄付繕正皆中書舍人入辦<lb/>
事竣輒出宣徳初始選能書者處於閣之小西房謂之<lb/>
西制敕房而諸學士掌誥敕者居閣東具稿付中書繕<lb/>
進謂之東誥敕房及英宗正統後學士不能視誥敕内<lb/>
閣悉委於中書序班譯字等官於是内閣又有東誥敕<lb/>
房其直文華武英兩殿供御筆札者初為内官職繼以<lb/>
中書分直後亦專舉能書者舍人有兩途由進士部選<lb/>
者得遷科道部屬其直兩殿兩房舍人不必由部選自<lb/>
<pb n="KR2m0016_WYG_025-42b"/>
甲科監生生儒布衣能書者俱可為之不由科甲者初<lb/>
授序班及試中書舍人不得遷科道部屬後雖加銜九<lb/>
列仍帶銜辦事<hi>洪武中以宋璲為中書舍人濂次子也工書法真行草篆俱入能品時人稱為</hi>
<hi>威鳳翀霄祥雲捧日又宣嗣宗為中書舍人時宣宗幸内閣以銀錢撒地令諸從官競取嗣宗俟諸臣取畢徐</hi>
<hi>拾一文英宗天順中盧儒博學能文以薦舉授中書舍人嘗在翰林院奉命撰雪賦甚急儒援筆立就一時驚</hi>
<hi>嘆</hi>
通事舍人之名起於後魏唐時掌通奏引納辭見承㫖<lb/>
宣勞設十六人皆以善辭令者為之𨽻四方館而文屬<lb/>
<pb n="KR2m0016_WYG_025-43a"/>
中書省至宋置客省引進使副使各二員掌國信使見<lb/>
辭宴賜及四方進奉外藩朝覲貢獻之儀受其幣而賔<lb/>
禮之還則頒詔書授以賜予宰臣以下節物則視其品<lb/>
秩以為等使闕則引進四方館閤門使副互權此即通<lb/>
事舍人之職大觀元年詔客省四方館不𨽻臺察欽宗<lb/>
靖康元年詔客省引進司四方館西為殿庭應奉同𨽻<lb/>
中書省遼南面官通事舍人院有通事舍人統和七年<lb/>
以李琬為通事舍人屬門下省不𨽻中書省金有閤門<lb/>
<pb n="KR2m0016_WYG_025-43b"/>
通事舍人二員掌通班贊唱承奏勞問之事𨽻宣徽院<lb/>
元世宗至元十二年置通事舍人十四員凡大典禮皆<lb/>
掌之三十年減通事舍人七員為侍儀舍人英宗至治<lb/>
元年增置通事舍人六員侍儀舍人四員𨽻禮部明設<lb/>
提督四譯館掌外國來朝貢者通譯其語言文字以國<lb/>
子監生及官民子弟委官教肄充譯字生通事初隸翰<lb/>
林院孝宗宏治七年始增設太常寺卿少卿各一員為<lb/>
提督遂改隸太常寺嘉靖中裁卿止少卿一人<lb/>
<pb n="KR2m0016_WYG_025-44a"/>
集賢殿書院置於唐開元中及至徳二年置大學士貞<lb/>
元元年置編録官四年罷大學士八年罷校理置校書<lb/>
四人正字二人元和二年復罷校書正字四年集賢御<lb/>
書院學士直學士皆用五品如開元故事以學士一人<lb/>
年髙者判院事非登朝官者為校理餘皆罷宋為集賢<lb/>
院以宰相一人充大學士以給諫卿監以上充學士以<lb/>
朝官充修撰以京官以上充直院校理皆無常員掌古<lb/>
今經籍圗書國史實録天文厯數之事職事與昭文館<lb/>
<pb n="KR2m0016_WYG_025-44b"/>
同政和五年詔秘書省殿以右文為名改集賢殿修撰<lb/>
為右文殿修撰屬秘書省遼無集賢殿置宣政殿觀書<lb/>
殿昭文館崇文館乾文閣有大學士直學士學士等官<lb/>
金貞祐五年置集賢院設知院哀宗正大元年以吏部<lb/>
郎中馬璘為知集賢院官又有同知集賢院司儀官諮<lb/>
議官皆無常員元集賢院掌提調學校徵求隠逸召集<lb/>
賢良凡國子監元門道教陰陽祭祀占卜祭遁之事悉<lb/>
隸焉至元二十二年置大學士三員學士一員直學士<lb/>
<pb n="KR2m0016_WYG_025-45a"/>
二員典簿一員大徳十一年置院使六員武宗至大四<lb/>
年罷之後定制置大學士五員學士二員侍讀侍講學<lb/>
士各二員直學士三員官屬有經厯都事待制修撰管<lb/>
勾承發架閣庫等官中統初與翰林國史同一官署及<lb/>
至元二十二年始特置院時許衡以集賢館大學士兼<lb/>
國子祭酒教國子與䝉古大姓四集賽人員大學士品<lb/>
秩特重焉<hi>至元中程鉅夫為集賢直學士奉詔求賢於江南鉅夫薦趙孟頫等二十餘人皆擢置臺</hi>
<hi>憲及文學之職還朝拜集賢學士又李泂為承制學士既為帝所知遇乃著書曰輔治篇以進帝嘉納之時詔</hi>
<pb n="KR2m0016_WYG_025-45b"/>
<hi>修經世大典泂方卧疾即強起曰此大制作也吾豈可以不預力疾同修書成進奏謁告以歸至正中汪澤民</hi>
<hi>預修遼金宋三史書成遷集賢直學士未兩月即移出告老大學士和尚曰集賢翰林實養老尊賢之地先生</hi>
<hi>何為遽去願少留以副上意澤民謂以布衣叨榮三品志願足矣遂致仕歸</hi>明太祖吳元年<lb/>
五月初置禮賢館尋即罷革設翰林院<lb/>
史官古官唐屬中書省元和六年宰相裴垍建議登朝<lb/>
官領史職者為修撰以官髙一人判館事未登朝官皆<lb/>
為直館大中八年廢史館直館二員增修撰四人分掌<lb/>
四季至宋設國史實録院置提舉國史監修國史提舉<lb/>
<pb n="KR2m0016_WYG_025-46a"/>
實録院修國史同修國史史館修撰同修撰實録院修<lb/>
撰同修撰直史館編修官檢討官校勘檢閲校正編校<lb/>
官等員紹興三年詔置國史院修神宗哲宗實録以從<lb/>
官充修撰以左僕射吕頥浩提舉國史右僕射朱勝非<lb/>
監修國史四年置直史館及檢討校勘各一員五年置<lb/>
修撰官三員校勘官無定員是時國史實録皆寓史館<lb/>
未有置此廢彼之分九年修徽宗實録詔以實録院為<lb/>
名仍以宰臣提舉以從官充修撰同修撰餘官充檢討<lb/>
<pb n="KR2m0016_WYG_025-46b"/>
無定員明年以未修正史詔罷史館官吏併歸實録院<lb/>
二十八年實録書成詔修三朝正史復置國史院以宰<lb/>
臣監修侍從官兼同修餘官充編修明年詔國史院以<lb/>
宰臣提舉置修國史同修國史共二員編修官二員又<lb/>
置都大提舉諸司官承受官諸司官各一員以内侍省<lb/>
官充孝宗隆興元年以編修聖政所併歸國史院命起<lb/>
居郎胡銓同修國史二年𠫭政錢習禮權監修國史乾<lb/>
道元年参政虞允文權提舉國史皆前所未有二年詔<lb/>
<pb n="KR2m0016_WYG_025-47a"/>
置實録院修欽宗實録其修撰檢討官以史院官兼領<lb/>
四年詔修欽宗正史以右僕射蔣芾提舉四朝國史增<lb/>
置編修三員淳熈三年特命李燾以秘書監權同修國<lb/>
史權實録院同修撰四年專置史院十五年四朝國史<lb/>
成詔罷史院復開實録院修髙宗實録置修撰四員檢<lb/>
討官六員為額寧宗嘉泰元年開實録院修光宗實録<lb/>
二年復開國史院自是國史與實録院並置其外又設<lb/>
編修敇令置提舉同提舉詳定刪定等官掌裒集詔㫖<lb/>
<pb n="KR2m0016_WYG_025-47b"/>
纂類成書率以宰相及侍從等官兼之遼南面官置國<lb/>
史院有監修國史史館學士史館修撰修國史等官重<lb/>
熙中耶律谷欲奉詔與林牙耶律庶成蕭韓家奴編纂<lb/>
遼國上世事蹟及諸帝實録金設國史院初以諫官兼<lb/>
其職明昌元年始詔諫官不得兼修國史置監修國史<lb/>
官掌監修國史事修國史官掌修國史判院事同修國<lb/>
史二員編修官八員檢閲官十員外置修遼史刋修官<lb/>
一員編修官三員元制翰林兼國史院中統時未立官<lb/>
<pb n="KR2m0016_WYG_025-48a"/>
署至元元年始置至元統時以右丞相參知政事等官<lb/>
充之至正三年詔修宋遼金三史以右丞相托克托為<lb/>
都總裁四年以阿魯圖代托克托為右丞相兼總裁明<lb/>
以翰林院修撰編修檢討為史官掌修國史凡天文地<lb/>
理宗潢禮樂兵刑諸大政及詔敕書檄批答王言皆籍<lb/>
而記之以備實録國家有纂修著作之書則分掌考輯<lb/>
撰述之事凡記注起居編纂六曹章奏謄黄冊封等咸<lb/>
充之洪武十八年改為文史館後又復為翰院<lb/>
<pb n="KR2m0016_WYG_025-48b"/>
主書晉官隋加令史唐除之至宋制中書省有録事主<lb/>
事令史書令史守當官共四十三人遼中書省置令史<lb/>
道宗咸雍三年耶律儼為中書省令史金元明皆無是<lb/>
官<lb/>
　<lb/>
　<lb/>
　<lb/>
欽定續通典卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_089-1a"/>
欽定四庫全書<lb/>
欽定續通典卷八十九<lb/>
　樂<lb/>
　　歌<lb/>
唐叚安節樂府雜録歌者樂之聲也故絲不如竹竹不<lb/>
如肉迥居諸樂之上善歌者必先調其氣氤氲自臍出<lb/>
至喉乃噫其詞即分抗墜之音既得其術即可致遏雲<lb/>
響石之妙也<lb/>
<pb n="KR2m0016_WYG_089-1b"/>
天寳中内人許永新善歌一日賜大酺於勤政樓萬衆<lb/>
喧嘩高力士奏請永新出樓歌一曲永新承㫖直奏㬅<lb/>
聲廣場寂寂若無一人喜者聞之氣勇愁者聞之腸絶<lb/>
李肇國史補李衮善歌名動京師崔昭入朝密載而至<lb/>
乃廣宴賔客請第一部樂及京師名倡以為盛㑹昭言<lb/>
表弟欲登末坐衮乃敝衣而出滿坐嗤笑少頃命酒衮<lb/>
喉轉一聲樂人皆大驚曰李八郎也羅拜之<lb/>
馮贄記事珠曰絳樹一聲能歌兩曲二人細聴各聞一<lb/>
<pb n="KR2m0016_WYG_089-2a"/>
曲一字不亂人疑其一聲在鼻<lb/>
咸通中伶人李可及善音律尤能轉喉為新聲音辭曲<lb/>
折聴者忘倦京師屠沽少年效之謂之拍彈<lb/>
張淏雲谷雜記宋太祖潛耀日嘗與一道士遊姓名無<lb/>
定自曰混沌又曰真無善歌能引其喉於杳㝠之間作<lb/>
清㣲之聲時或一二句從天風飄下<lb/>
周密齊東野語思陵朝有菊夫人者善歌舞妙音律為<lb/>
僲韶院之冠宫中號為菊部頭<lb/>
<pb n="KR2m0016_WYG_089-2b"/>
明宋新吴歌記曰唐初之詩以入唱為高自宋代以調<lb/>
興而歌詩之法廢金元以北九宫興而歌調之法廢元<lb/>
以後以南曲興而北曲廢譬之於禮諸體猶羊而歌音<lb/>
猶告朔也廢告朔而供羊不可謂禮廢古音而存體不<lb/>
可謂樂<lb/>
　　雜歌曲<lb/>
得至寳唐時長安有富家子落魄不事生計嘗與國樂<lb/>
遊處一旦家産蕩盡偶一老嫗持舊錦褥貨鬻乃以半<lb/>
<pb n="KR2m0016_WYG_089-3a"/>
千獲之尋有波斯見大驚謂之曰何處得此是氷蠶絲<lb/>
所織若暑月陳於座可致一室清涼即酬千萬富家子<lb/>
得之還與國樂追歡不經年復盡樂人惜之遂製此曲<lb/>
春鶯囀高宗曉音律晨坐聞鶯聲命樂工明達寫之遂<lb/>
有此曲<lb/>
道調子懿王命樂工敬納吹觱栗初弄道調上謂是曲<lb/>
誤拍之敬納乃隨拍撰成曲子<lb/>
春光好元宗所製也嘗遇二月宿雨初晴景物明麗小<lb/>
<pb n="KR2m0016_WYG_089-3b"/>
殿内庭栁杏將吐覩而歎曰對此景物豈得不與他判<lb/>
斷之乎因臨軒縱擊此曲神思自得及顧栁杏皆已發<lb/>
拆上笑謂嬪御曰此事不喚我作天工可乎嬪御皆呼<lb/>
萬嵗<lb/>
秋風高亦𤣥宗所製曲也毎至秋空逈徹纎翳不起即<lb/>
奏之必逺風徐來庭葉隨下<lb/>
荔枝香亦𤣥宗所製曲也帝幸驪山楊貴妃生日命小<lb/>
讌張樂長生殿因奏新曲未有名㑹南方進荔枝因名<lb/>
<pb n="KR2m0016_WYG_089-4a"/>
曰荔枝香<lb/>
一斛珠梅妃所作也妃居上陽東宫明皇封珍珠一斛<lb/>
宻賜妃妃不受以詩付使者曰為我進御前也上覽詩<lb/>
悵然不樂令樂府以新聲度之號一斛珠曲名始此<lb/>
謫仙怨明皇幸蜀登高望秦川謂髙力士曰吾聴張九<lb/>
齡言不至此遣使祭之吹笛為此曲<lb/>
舞山香汝陽王璡妙達音㫖毎隨遊幸嘗帶牙絹帽打<lb/>
曲上自摘紅槿花置之帽簷二物皆極滑久之方安奏<lb/>
<pb n="KR2m0016_WYG_089-4b"/>
此一曲終而花不墜落上大喜賜金器一厨<lb/>
于蒍于元徳秀所作也元宗幸東都三百里内刺史縣<lb/>
令俱以聲樂至都下為歡徳秀時為魯山令惟選樂工<lb/>
數十人連袂而歌于蒍于上聞之曰此賢人之言也乃<lb/>
深奬之<lb/>
陽闗曲王維所作也每句皆再唱而第一句不疊白居<lb/>
易詩相逢且莫推辭去聴唱陽闗第四聲謂勸君更盡<lb/>
一杯酒也<lb/>
<pb n="KR2m0016_WYG_089-5a"/>
播皇猷宣宗時製歌者髙冠方履褒衣博帶趨走俯仰<lb/>
皆中䂓矩<lb/>
蔥嶺西亦宣宗時製士女蹋歌為隊其詞言蔥嶺之民<lb/>
樂河湟故地歸唐也<lb/>
蜀道易陸暢所作也韋臯鎮蜀暢感其遇作蜀道易其<lb/>
首句曰蜀道易易於履平地南康大喜贈羅八百疋<lb/>
萬斯年㑹昌初宰相李徳裕命樂工製<lb/>
楊栁枝白居易閒居洛邑時作後入教坊<lb/>
<pb n="KR2m0016_WYG_089-5b"/>
望江南始自李徳裕鎮淛日為亡妓謝秋娘所撰本名<lb/>
謝秋娘後改此名亦曰夢江南白居易因為二篇<lb/>
文叙子長慶中俗講僧文叙善吟經其聲宛轉感動里<lb/>
人樂工黄米飯狀其念四聲觀世音菩薩乃撰此曲<lb/>
瑤臺第一層陳后山詩話武才人出壽宫色冠後庭裕<lb/>
陵得之㑹教坊獻新聲為詩作詞號瑤臺第一層<lb/>
還鄉歌吴越王錢鏐遊衣錦軍作詞曰三節還鄉兮挂<lb/>
錦衣父老逺來相追隨牛斗無孛人無期吴越一王駟<lb/>
<pb n="KR2m0016_WYG_089-6a"/>
馬歸<lb/>
陌上花吴越王錢鏐妃毎嵗春必歸臨安玉以書遺妃<lb/>
曰陌上花開可緩緩歸矣吴人用其語為曲含思宛轉<lb/>
凄然動人但詞多鄙野蘇軾為易三詩<lb/>
醉翁引宋歐陽修謫守滁州山川秀絶公刻石為記以<lb/>
遺州令既去十年太常博士沈遵往遊其地以琴寫其<lb/>
聲為醉翁引有曲無詞廬山道人崔閑請蘇軾補之<lb/>
御街行唐白樂天有花非花霧非霧夜半來天明去來<lb/>
<pb n="KR2m0016_WYG_089-6b"/>
如春夢不多時去似朝雲無覔處宋張子野衍之為御<lb/>
街行一闋<lb/>
醉蓬萊宋栁永所作也永字耆卿累舉不第仁宗召見<lb/>
之㑹老人星見入内都知史姓者愛其才乞命永撰詞<lb/>
以頌休祥永作醉蓬萊詞以進<lb/>
削浪沙遼四裔樂有大曲小曲此乃小曲之一也<lb/>
江水曲金天興間元兵攻汴急右丞舒嚕嘗命作此曲<lb/>
使城上之人静夜唱之<lb/>
<pb n="KR2m0016_WYG_089-7a"/>
白翎雀元教坊大曲也其鳥生於烏桓朔漠之間雌雄<lb/>
和鳴自得其樂世皇因命伶人碩徳閶製曲以名之<lb/>
鸚鵡曲元薩都拉所作也序云有以繡枕見貺上繡楊<lb/>
妃有鸚鵡髙力士二宫女侍立皆寸許其布置得體想<lb/>
像可愛故作鸚鵡曲以答云<lb/>
烏鹽角始教坊家人市鹽得一曲譜於角子中翻之遂名<lb/>
洪武初勅中書省令天下郡縣舉素志髙潔博古通<lb/>
今之士禮送至京同製樂章有起臨濠開太平削羣雄<lb/>
<pb n="KR2m0016_WYG_089-7b"/>
平幽都龍池宴定封賞大一統守承平等曲命協音律<lb/>
者歌之<lb/>
　　舞<lb/>
宋隊舞之制其名各十小兒隊凡七十二人一曰柘枝<lb/>
隊衣五色繡羅寛袍戴花帽繫銀帶二曰劍器隊衣五<lb/>
色繡羅襦裏交脚幞頭紅羅繡抺額帶器仗三曰婆羅<lb/>
門隊紫羅僧衣緋掛子執錫環拄杖四曰醉鬍騰隊衣<lb/>
紅錦襦繫銀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>戴氊帽五曰諢臣萬嵗樂隊衣紫緋<lb/>
<pb n="KR2m0016_WYG_089-8a"/>
緑羅寛暈衫裹簇花幞頭六曰兒童感聖樂隊衣青羅<lb/>
生色衫繫勒帛總兩角七曰玉兎渾脱隊四色繡羅襦<lb/>
繫銀帶冠玉兎冠八曰異域朝天隊衣錦襖繫銀束帶<lb/>
冠夷冠執寳盤九曰兒童解紅隊衣紫緋繡襦繫銀帶<lb/>
冠花砌鳯冠綬帶十曰射雕回鶻隊衣盤雕錦襦繫銀<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鞢射雕盤女弟子隊凡一百五十三人一曰菩薩蠻<lb/>
隊衣緋生色窄砌衣冠卷雲冠二曰感化樂隊衣青羅<lb/>
生色通衣背梳髻繫綬帶三曰抛毬樂隊衣四色繡羅<lb/>
<pb n="KR2m0016_WYG_089-8b"/>
寛衫繫銀帶奉繡毬四曰佳人剪牡丹隊衣紅生色砌<lb/>
衣戴金冠剪牡丹花五曰拂霓裳隊衣紅僊砌衣碧霞<lb/>
帔戴僊冠紅繡抺額六曰採蓮隊衣紅羅生色綽子繫<lb/>
暈裙戴雲鬟髻乗綵船執蓮花七曰鳯迎樂隊衣紅僊<lb/>
砌衣戴雲鬟鳯髻八曰菩薩獻香花隊衣生色窄砌衣<lb/>
戴寳冠執香花盤九曰綵雲僊隊衣黄生色道衣紫霞<lb/>
帔冠僊冠執旌節鶴扇十曰竹毬樂隊衣四色窄繡羅<lb/>
襦繫銀帶裹順風脚簇花幞頭執毬杖大抵若此而復<lb/>
<pb n="KR2m0016_WYG_089-9a"/>
從宜變易太祖乾徳四年和峴言郊廟殿庭通用文徳<lb/>
武功之舞然其綴兆未稱武功文徳之形容又依古義<lb/>
以揖讓得天下者先奏文舞以征伐得天下者先奏武<lb/>
舞陛下以推讓受禪宜先奏文舞請改殿廷所用文舞<lb/>
為元徳升聞之舞其舞人約唐太宗舞圖用一百二十<lb/>
八人以倍八佾之數分為八行皆著履執拂服袴褶冠<lb/>
進賢冠引舞二人執五采纛其舞狀文容變數聊更增<lb/>
改又陛下以神武平一宇内即次奏武舞請改為天下<lb/>
<pb n="KR2m0016_WYG_089-9b"/>
大定之舞人數行列悉同文舞其人皆被金甲持㦸引<lb/>
舞二人執五采旗其舞六變一變象六師初舉二變象<lb/>
上黨克平三變象淮揚底定四變象荆湖歸復五變象<lb/>
卭蜀納欵六變象兵還振旅仍别撰舞曲樂章而文徳<lb/>
武功二舞請於郊廟仍舊通用景祐二年九月翰林學<lb/>
士承㫖章得象等言宋祁所上大樂義其論武舞所執<lb/>
九器禮經但舉其凡而不著言其用後先故旅進輩作<lb/>
而無終始之别且鼗者所謂導舞也鐸者所謂通鼓也<lb/>
<pb n="KR2m0016_WYG_089-10a"/>
錞者所謂和鼓也鐃者所謂止鼓也相者所謂輔樂也<lb/>
雅者所謂陔歩也寧有導舞方始而參以止鼓止鼓既<lb/>
揺而亂以通鐸臣謂當舞入之時左執干右執戚離為<lb/>
八列别使上人執旌最前鼗鐸以發之錞以和之左執<lb/>
相以輔之右執雅以節之及舞之將成也則鳴鐃以退<lb/>
行列築雅以陔歩武鼗錞相皆止而不作如此則庶協<lb/>
舞儀請如祁所論其冬禮官言春秋隱公五年考仲子<lb/>
之宫初獻六羽何休范寗等咸謂不言佾者明佾則干<lb/>
<pb n="KR2m0016_WYG_089-10b"/>
舞在其中婦人無武事獨奏文樂也江左宋建平王宏<lb/>
皆據以為説故章皇后廟獨用文舞至唐垂拱以來中<lb/>
宫之縣既用鎛鐘其後相承故儀坤等廟獻武舞備鐘<lb/>
石之樂尢為失禮前詔議奉慈之樂有司援舊典已用<lb/>
特磬代鎛鐘取隂教尚柔以静為體今樂去大鐘而舞<lb/>
進干盾頗戾經㫖請止用文徳之舞奏可治平二年九<lb/>
月禮官李育上言南郊太廟二舞郎總六十八文舞罷<lb/>
舍羽籥執干戚就為武舞臣謹按舊典文武二舞各用<lb/>
<pb n="KR2m0016_WYG_089-11a"/>
八佾凡祀圜丘祀宗廟大樂令率工人以入就位文舞<lb/>
入陳于架北武舞立于架南又文舞出武舞入有迎送<lb/>
之曲名曰舒和亦曰同和凡三十一章止用一曲是進<lb/>
退同時行綴先定歩武容體各應樂節夫至徳升聞之<lb/>
舞象揖讓天下大定之舞象征代柔毅舒急不侔而所<lb/>
法所習皆異不當中易也竊惟天神皆降地祇皆出八<lb/>
音克諧祖考來格天子親執珪幣相維辟公嚴恭寅畏<lb/>
可謂極矣而舞者紛然縱横于下進退取舎蹙迫如是<lb/>
<pb n="KR2m0016_WYG_089-11b"/>
豈明有徳象有功之誼哉國家三年而躬一郊同殿而<lb/>
享入室而舞者闕如名曰二舞實一舞也且如大朝會<lb/>
所以宴臣下而舞者備其數郊廟所以事天地祖考而<lb/>
舞者減其半殊未為稱事有近而不可邇禮有䌓而不<lb/>
可省所繫者大而有司之職不敢廢也伏請南郊太廟<lb/>
文武二舞各用六十四人以備帝王之禮樂以明祖宗<lb/>
之功徳奏可元祐四年十二月始命大樂正葉防撰朝<lb/>
㑹二舞儀武舞曰威加四海之舞第一變舞人去南表<lb/>
<pb n="KR2m0016_WYG_089-12a"/>
三歩總干而立聴舉樂三鼓前行三歩及表而蹲再鼓<lb/>
皆舞進一歩正立再鼓皆持干荷戈相顧作猛賁趫速<lb/>
之狀再鼓皆轉身向裏以干戈相擊刺足不動再鼓皆<lb/>
回身向外擊刺如前再鼓皆正立舉手蹲再鼓皆舞進<lb/>
一歩轉靣相向立干戈各置腰再鼓各前進以左足在<lb/>
前右足在後左手執干當前右手執戈在腰為進旅再<lb/>
鼓各相擊刺再鼓各退身復位整其干為退旅再鼓皆<lb/>
正立蹲再鼓皆舞進一歩正立再鼓皆轉靣相向秉干<lb/>
<pb n="KR2m0016_WYG_089-12b"/>
持戈坐作再鼓各相擊刺再鼓皆起收其干戈為克捷<lb/>
之象再鼓皆正立遇節樂則蹲第二變聴舉樂依前蹲<lb/>
再鼓皆舞進一歩正立再鼓皆正而作猛賁趫速之狀<lb/>
再鼓皆轉身向裏相擊刺足不動再鼓各轉身向外擊<lb/>
刺如前再鼓皆正立蹲再鼓皆舞進一歩陳其干戈左<lb/>
右相顧為猛賁趫速之狀再鼓皆併入行以八為四再<lb/>
鼓皆兩兩對相擊刺再鼓皆回易行列左在右右在左<lb/>
再鼓皆舉手蹲再鼓皆舞進一歩正立再鼓各分左右<lb/>
<pb n="KR2m0016_WYG_089-13a"/>
再鼓各揚其干戈再鼓交相擊刺再鼓皆總干正立遇<lb/>
節樂則蹲第三變聴舉樂則蹲再鼓皆舞進一歩轉而<lb/>
相向再鼓整干戈以象登臺講武再鼓皆擊刺于東南<lb/>
再鼓皆按盾舉戈東南嚮而望以象漳泉奉土再鼓皆<lb/>
擊刺於正南再鼓皆按盾舉戈南嚮而望以象杭越来<lb/>
朝再鼓皆舞進一歩正立再鼓皆擊刺於西北再鼓皆<lb/>
按盾舉戈西北嚮而望以象克殄并汾再鼓皆擊刺于<lb/>
正西再鼓皆按盾舉戈西嚮而望以象肅清銀夏再鼓<lb/>
<pb n="KR2m0016_WYG_089-13b"/>
皆舞進一歩正跪右膝至地左足㣲起再鼓皆置干戈<lb/>
于地各拱其手象其不用再鼓皆左右舞蹈象以文止<lb/>
武之意再鼓皆就拜收其干戈起而躬立再鼓皆舞退<lb/>
鼓盡即止以象兵還振旅文舞曰化成天下之舞第一<lb/>
變舞人立南表之南聴舉樂則蹲再鼓皆舞進一歩正<lb/>
立再鼓皆稍前而正揖合手自下而上再鼓皆左顧左<lb/>
揖再鼓皆右顧右揖再鼓皆開手蹲再鼓皆舞進一歩<lb/>
正立再鼓皆稍却身初辭合手自上而下再鼓皆右顧<lb/>
<pb n="KR2m0016_WYG_089-14a"/>
以右手在前左手推後為再辭再鼓皆左顧以左手在<lb/>
前右手推出為固辭再鼓皆合手蹲再鼓皆舞進一歩<lb/>
正立再鼓皆俛身相顧初謙合手當胸再鼓皆右側身<lb/>
左垂手為再謙再鼓皆左側身右垂手為三謙再鼓皆<lb/>
躬而授之遇節樂則蹲第二變聴舉樂則蹲再鼓皆舞<lb/>
進一歩轉面相向再鼓皆稍前相揖再鼓皆左顧左揖<lb/>
再鼓開手蹲正立再鼓皆舞進一歩復相嚮再鼓皆却<lb/>
身為初辭再鼓皆舞辭如上儀再鼓皆再辭再鼓皆固<lb/>
<pb n="KR2m0016_WYG_089-14b"/>
辭再鼓皆合手蹲正立再鼓皆舞進一歩再鼓相嚮再<lb/>
鼓皆顧為初謙再鼓皆再謙再鼓皆三謙再鼓皆躬而<lb/>
授之正立遇節樂則蹲第三變聴舉樂則蹲再鼓皆舞<lb/>
進一歩兩兩相嚮再鼓皆相趨揖再鼓皆左揖如上再<lb/>
鼓皆右揖再鼓皆開手蹲正立再鼓皆舞進一歩復相<lb/>
嚮再鼓皆却身初辭再鼓皆再辭再鼓皆固辭再鼓皆<lb/>
合手蹲正立再鼓皆舞進一歩兩兩相嚮再鼓皆相顧<lb/>
初謙再鼓皆再謙再鼓皆三謙躬而授之正立節樂則<lb/>
<pb n="KR2m0016_WYG_089-15a"/>
蹲凡二舞綴表器及引舞振作並與大祭祀之舞同協<lb/>
律郎陳祈按閱以謂節奏詳備自是朝會用之<lb/>
遼大樂舞二十人分四部景雲舞八人慶雲樂舞四人<lb/>
破陣樂舞四人承天樂舞四人<lb/>
金皇統年間定文舞曰仁豐道洽之舞武舞曰功成治<lb/>
定之舞又命太常議文武二舞所當先後太常議按唐<lb/>
宋郊廟之禮並先文後武本朝行禘祫之禮亦然惟唐<lb/>
韋萬石建議謂先儒相𫝊以揖讓得天下則先文以征<lb/>
<pb n="KR2m0016_WYG_089-15b"/>
伐得天下則先武當時雖從尋復改之其以開元禮先<lb/>
文後武為定貞元時又改文舞曰保大定功之舞武舞<lb/>
曰萬國來同之舞大定十一年又加武舞曰四海會同<lb/>
之舞<lb/>
元至元三年定文舞曰武定文綏之舞武舞曰内平外<lb/>
成之舞第一成象滅王罕二成破西夏三成克金四成<lb/>
收西域定河南五成取西蜀平南詔六成臣髙麗服交<lb/>
趾大徳九年定郊祀文舞曰崇徳之舞武舞曰定功之<lb/>
<pb n="KR2m0016_WYG_089-16a"/>
舞又曰樂隊一曰樂音王隊元旦用之以男子三人戴<lb/>
青靣具舞蹈次為飛天夜义像舞蹈而進又以婦女二<lb/>
十人執牡丹花舞唱次以婦女揺日月金鞚稍之鼓舞<lb/>
唱相和次男子五人作五方菩薩相一人作樂音王相<lb/>
歌舞一曰壽星隊天壽節用之以男子執金字牌或執<lb/>
梅竹松椿石或作飛鴉之象俱各歌舞而進又有執寳<lb/>
葢日月棕扇扇或魚鼓簡子龍竹藜杖齊唱舞而前一<lb/>
曰禮樂隊朝會用之以男子五人執香花婦女二十人<lb/>
<pb n="KR2m0016_WYG_089-16b"/>
分為四行鞠躬拜興舞蹈或執孔雀幢舞唱男子八人<lb/>
披金甲執金㦸一人冠平天冠執圭齊唱舞而前<lb/>
明洪武元年定郊祀文武二舞曰文徳之舞武功之舞<lb/>
三年定朝會宴饗文舞曰車書㑹同之舞象以文徳致<lb/>
太平也武舞曰平定天下之舞象以武功定禍亂也又<lb/>
有四夷舞曰撫安四夷之舞象以威徳服逺人也永樂<lb/>
十八年又增宴饗樂舞曰表正萬邦之舞曰天命有徳<lb/>
之舞至其隊舞之制大祀慶成大宴用萬國來朝隊舞<lb/>
<pb n="KR2m0016_WYG_089-17a"/>
纓鞭得勝隊舞萬壽聖節大宴用九夷進寳隊舞壽星<lb/>
隊舞冬至大宴用讚聖喜隊舞百花聖朝隊舞正旦大<lb/>
宴用百戲蓮花盆隊舞勝鼓采蓮隊舞<lb/>
　　雜舞曲<lb/>
樂府雜録曰舞者樂之容也有大垂手小垂手或如驚<lb/>
鴻或如飛燕婆娑舞態也曼衍舞綴也古之能者不可<lb/>
勝記即有健舞軟舞字舞花舞馬舞健舞曲有稜大阿<lb/>
連柘枝劍器胡旋胡騰軟舞曲有涼州緑腰蘇合香屈<lb/>
<pb n="KR2m0016_WYG_089-17b"/>
柘團圓旋甘州等字舞以舞人亞身於地布成字也花<lb/>
舞著緑衣偃身合成花字也馬舞者襱馬人著緑衣執<lb/>
鞭於牀上舞蹀躞蹄皆應節奏也開元中有公孫大娘<lb/>
善舞劍器僧懐素見之草書遂長盖準其頓挫之勢也<lb/>
柘枝舞曲樂苑曰羽調有柘枝曲此舞因曲為名用二<lb/>
女童鮮衣帽施金鈴抃轉有聲其來也于二蓮花之中<lb/>
藏之花折而後見舞中之雅妙者也宋俞琰席上腐談<lb/>
曰嚮見官妓舞柘枝戴一紅物體長而頭尖儼如角形<lb/>
<pb n="KR2m0016_WYG_089-18a"/>
想即是今之罟姑也瑣碎録云柘枝舞本北魏拓拔之<lb/>
名易拓為柘易拔為枝<lb/>
霓裳羽衣舞曲唐元宗登三鄉驛望女几山所作也逸<lb/>
史云羅公逺天寳初侍元宗八月十五夜宫中翫月曰<lb/>
陛下能從臣月中遊乎乃取一桂枝向空擲之化為一<lb/>
橋其色如銀請上同登約行數十里遂至大城闕下公<lb/>
逺曰此月宫也有仙女數百素練寛衣舞于廣庭上前<lb/>
問曰此何曲也曰霓裳羽衣也上宻記其聲調遂回橋<lb/>
<pb n="KR2m0016_WYG_089-18b"/>
却顧隨歩而滅旦諭伶官象其聲調作霓裳羽衣曲沈<lb/>
括夢溪筆談曰霓裳曲凡十三疊前六疊無拍至第七<lb/>
疊始有拍而舞作故白居易詩云中序擘騞初入拍中<lb/>
序即第七疊也南唐書曰唐盛時霓裳羽衣最為大曲<lb/>
亂離之後周后得殘譜以琵琶奏之於是開元天寳之<lb/>
遺音復𫝊於世内史舎人徐鉉聞之於國工曹生鉉亦<lb/>
知音問曰法曲終則緩此聲乃反急何也曹生曰舊譜<lb/>
實緩宫中有人易之非吉徴也<lb/>
<pb n="KR2m0016_WYG_089-19a"/>
達摩支健舞曲也天寳十三載改達摩支為汛蘭叢<lb/>
歎百年曲咸通中伶人李可及製舞人皆盛飾珠翠仍<lb/>
畫魚龍地衣以列之曲終樂闋珠翠覆地調語悽惻懿<lb/>
宗厚賜之<lb/>
邀醉舞破南唐周后嘗雪夜酣宴舉杯請後主起舞後<lb/>
主曰汝能創為新聲則可矣后即命箋綴譜喉無停音<lb/>
筆無停思俄頃譜成所謂邀醉舞破也<lb/>
　　<hi>臣</hi>等謹案杜佑謂前代樂飲酒酣必起舞魏晉間<lb/>
<pb n="KR2m0016_WYG_089-19b"/>
　　尤重以舞相屬近代以來此風絶矣夫舞之廢缺<lb/>
　　唐時已然故後此不少概見而餘音委節猶時彷<lb/>
　　彿于俳優之流葢自參軍樁假婦戲盛行于咸通<lb/>
　　大中間而宋之樂部亦列雜劇員降至元明而𫝊<lb/>
　　竒諸院本盡態窮形妍媸畢露亦古人諷勸之遺<lb/>
　　意也顧其事多鄙俚且稗官小説家不得備載兹<lb/>
　　特於舞曲之後附誌其顛末如此<lb/>
欽定續通典卷八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_083-1a"/>
欽定四庫全書<lb/>
欽定續通典卷八十三<lb/>
　禮<hi>凶</hi>
　　師弟子相為服議<hi>唐</hi>　<hi>宋/</hi>　<hi>元/</hi>　<hi>明</hi>
唐王義方卒門人員半千何彦先行喪植松柏冡側三<lb/>
年乃去<lb/>
宋胡瑗卒訃至京學士錢公輔與太學生徒百餘人詣<lb/>
興國戒壇院舉哀自陳師喪給假二日張子全書聖人<lb/>
<pb n="KR2m0016_WYG_083-1b"/>
不制師之服師無定體豈可一槩服之故聖人不制其<lb/>
服心喪之可也孔子没弔服加麻亦是服也却不得謂<lb/>
無服也何基卒金履祥議曰為師服者弔服加麻心喪<lb/>
三年古之制也布襴俗服也今之服緦功以上者用之<lb/>
生絹鈎領之衫俗服也今之服緦麻者亦用之服今緦<lb/>
麻之服是不得同喪父無服之重也疑衰古士之弔服<lb/>
也其服亡矣白布深衣古庶人之弔服其制今猶存焉<lb/>
然古之士今之官也今之士其未仕者古之庶人也宜<lb/>
<pb n="KR2m0016_WYG_083-2a"/>
用古庶人之服而以深衣為弔服昔朱子之服門人用<lb/>
細麻深衣而布縁矣然凡布皆麻古以三十升麻為麻<lb/>
冕之布以十五升麻為深衣之布深衣之麻自司馬氏<lb/>
朱氏皆云用極細布則深衣布用苧代麻乆矣其縁則<lb/>
孤子純以素是喪父既除之服也孔門喪夫子若喪父<lb/>
而無服則以喪父服除之服為若喪父無服之服其純<lb/>
用素可也其冠則庶人之弔素委貌失其制矣以白布<lb/>
代之而加素絰於冠可也加麻之絰緦服之絰也今用<lb/>
<pb n="KR2m0016_WYG_083-2b"/>
緦麻而小可也加麻之帶緦麻之帶也今用細苧可也<lb/>
所謂疑衰擬於衰者也<lb/>
元韓擇卒門人為服緦麻者百人<lb/>
明錢徳洪師事王守仁嘉靖丙戊舉進士未廷試而歸<lb/>
戊子北上途中聞守仁之喪往迎至廣信且馳書於其<lb/>
父具陳父生師教願為喪服父許之與同門王畿議服<lb/>
制徳洪以父母在麻衣布絰弗敢加焉畿請服斬衰以<lb/>
從築場廬墓三年而後去<lb/>
<pb n="KR2m0016_WYG_083-3a"/>
　　朋友相為服議<hi>宋</hi>
宋朱子家禮為朋友緦麻三月語類云朋友麻則弔服<lb/>
而加麻絰爾王柏朋友服議儀禮喪服友朋友麻三字<lb/>
豈非朋友之服乎案鄭康成云朋友雖無親有同道之<lb/>
恩相為服緦之絰帶又曰士以緦麻為喪服其弔服則<lb/>
疑衰疑之為言擬也緦麻之布十五升疑衰十四升即<lb/>
白麻深衣擬於吉服也盖緦麻服之極輕者也他無服<lb/>
矣止有弔服所以擬之注云弔服加麻其師與朋友同<lb/>
<pb n="KR2m0016_WYG_083-3b"/>
既葬除之疏云以白布深衣庶人之常服又尊卑未成<lb/>
服以前服之故庶人得為弔服素冠吉屨無絇其弔服<lb/>
圖云庶人弔服素委貌白布深衣士朋友相為服弔服<lb/>
加麻加麻者即加緦之絰帶是為擬衰或曰深衣吉服<lb/>
也而可為弔服乎僕曰注固云擬於吉服也况非止為<lb/>
弔服親疾病時男女改服注曰庶人深衣又曰子為父<lb/>
斬衰尸既襲衣十五升布深衣扱上袵徒跣交手哭是<lb/>
孝子未成服亦服深衣也或又曰安知深衣為弔服又<lb/>
<pb n="KR2m0016_WYG_083-4a"/>
為麻純乎僕曰純之以采者曰深衣純之以麻者曰麻<lb/>
衣純之以素者曰長衣以采縁之褎長在外則曰中衣<lb/>
又各自有名不可亂也今以深衣為弔服鄉閭亦行之<lb/>
伹未有麻爾是服也勉齋黄氏考之為至詳僕於北山<lb/>
何先生成服日服深衣加絰帶冠加絲武即素委貌覆<lb/>
以白巾見者未嘗不以為怪越數日通齋葉仲成父來<lb/>
弔僕問昔日毅齋之喪門人何服曰初遭喪明朋友以<lb/>
襴樸加布帶其後共考儀禮至葬時方以深衣加絰帶<lb/>
<pb n="KR2m0016_WYG_083-4b"/>
僕於是釋然知無戻於禮也<lb/>
　　除心喪議<hi>宋</hi>　<hi>陳/</hi>　<hi>隋/</hi>　<hi>唐/</hi>　<hi>宋</hi>
宋文帝元嘉十七年元皇后崩皇太子心喪三年禮心<lb/>
喪者有禫無禫禮無成文世或兩行皇太子心喪畢詔<lb/>
使者博議有司奏喪禮有禫以祥變有漸不宜便除即<lb/>
吉故其間服以纎縞也心喪已經十三月大祥十五月<lb/>
禫變除禮畢餘一期不宜復有禫宣下以為永制詔可<lb/>
孝武大明二年正月有司奏故右光禄大夫王偃喪依<lb/>
<pb n="KR2m0016_WYG_083-5a"/>
格皇后服期心喪三年應再周來二月晦檢元嘉十九<lb/>
年舊事武康公主出適二十五月心制終盡從禮即吉<lb/>
昔國哀再周孝建二年二月其月末諸公主心制終則<lb/>
應從吉於時猶稱心禫素衣二十七月乃除二事不同<lb/>
領曺郎朱膺之議詳尋禮文心喪不應再禫皇代考驗<lb/>
已為定制元嘉季年禍難深酷聖心天至喪紀過哀是<lb/>
以出適公主還同在室即情變禮非革舊章今皇后二<lb/>
月晦宜依元嘉十九年制釋素即吉<lb/>
<pb n="KR2m0016_WYG_083-5b"/>
陳文帝天嘉元年八月尚書儀曺請今月晦皇太后服<lb/>
安吉君禫除儀注沈洙議謂至親期斷加隆故再期而<lb/>
再周之喪斷二十五月但重服不可頓除故變之以纎<lb/>
縞創巨不可便愈故稱之以祥禫禫者淡也所以漸袪<lb/>
其情至如父在為母出適後之子則降降之以期期而<lb/>
除服無復衰麻縁情有本同之義許以心制心制既無<lb/>
杖絰可除不容復改𤣥縵所以宋元嘉立義心喪以二<lb/>
十五月為限今皇后於安吉君心喪之期宜除於再周<lb/>
<pb n="KR2m0016_WYG_083-6a"/>
詔從之<lb/>
隋制齊衰心服以上雖有奪情並終喪不弔不賀不預<lb/>
宴<hi>以上杜典不載今續纂</hi>
唐制父在為母一周除靈三年心喪又嫁母出母妾母<lb/>
本生父母及父卒祖存為祖母皆心喪二十五月並解<lb/>
官<hi>宋制同</hi>
宋呉榮王顥為慈聖光獻太后之服易月當除顥曰身<lb/>
為孫而情文缺然若是可乎請如心喪禮須上禫除即<lb/>
<pb n="KR2m0016_WYG_083-6b"/>
吉詔可<lb/>
　　<hi>臣</hi>等謹案賀循喪服要記凡降服既降心喪如常<lb/>
　　月劉智謂小功以下不税乃無心喪又陳沈洙議<lb/>
　　元嘉立義心喪以二十五月為限惟王儉古今集<lb/>
　　記終二十七月為王逡所難何佟之儀注亦用二<lb/>
　　十五月無復心禫云云是則心禫可廢心喪不可<lb/>
　　廢也宋服制凡如適孫祖在為祖母為人後者為<lb/>
　　其所生父母之類皆許解官申心喪三年盖由遵<lb/>
<pb n="KR2m0016_WYG_083-7a"/>
　　用前代之制自元明此制不行雖不解官而所謂<lb/>
　　心喪之實固未嘗禁也<lb/>
　　周喪察舉議<hi>宋</hi>
宋真宗天禧三年正月貢舉人郭<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>等見崇正殿<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>冒<lb/>
喪赴舉命典謁詰之即引咎殿三舉<hi>時郭<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>等四千三百人見於崇政殿</hi>
<hi>
                        <graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>以冒緦喪赴舉為同輩所訟帝命興謁詰之引服付御史臺劾問殿三舉保保人並贖金殿一舉</hi>四年<lb/>
二月翰林學士承㫖晁逈上言舊制期喪百日内妨試<lb/>
尊長卑㓜同士人病之多入京冒哀就同文試洎中選<lb/>
<pb n="KR2m0016_WYG_083-7b"/>
被人論訴不免坐罪請自今卑㓜期服不妨取解詔從<lb/>
之仁宗天聖七年興化軍進士陳可言臣昨與本軍進<lb/>
士黄價同保臣預解送之後本軍言黄價昨赴舉時有<lb/>
叔為僧喪服未滿臣例當駮放竊思出家制服禮律俱<lb/>
無明文況僧犯大罪並無縁坐犯事還俗勅不得均分<lb/>
父母田園又釋門儀式見父母不拜居父母喪不絰死<lb/>
則法門弟子為之制服其於本族並無服式望下禮官<lb/>
詳議許其赴試太常禮院言檢㑹敇文期周尊長服不<lb/>
<pb n="KR2m0016_WYG_083-8a"/>
得取應又禮為叔父齊衰期外繼者降服大功九月其<lb/>
黄價為叔僧合比外繼降服大功哲宗元祐時程頤看<lb/>
詳學制謂士子遭祖父母喪不得應舉<hi>案朱子曰祖父母喪不赴舉法</hi>
<hi>令雖不禁士子宜行之知渡江之後載籍軼亡矣</hi>
　　丁憂終制議<hi>元</hi>　<hi>明</hi>
元制諸職官親死不奔喪降先職二等未終喪赴官降<lb/>
一等不丁父母憂者罪與不奔喪同<lb/>
明制今百官聞喪不待報即去官後京官有勘合在外<lb/>
<pb n="KR2m0016_WYG_083-8b"/>
官有引起復有程限奪喪短喪有喪有禁視昔加嚴云<lb/>
太祖洪武初百官聞祖父母伯叔兄弟喪俱得奔赴二<lb/>
十三年四月吏部言祖父母伯叔兄弟皆係期年服若<lb/>
俱令奔喪守制或一人連遭五六期喪或道路數千里<lb/>
則居官日少更易繁數曠職廢事今後除父母及祖父<lb/>
母承重者丁憂外其餘期服制不許奔喪但遣致祭從<lb/>
之英宗正統十二年令内外大小官員丁憂者不許保<lb/>
奏奪情起復世宗嘉靖四十二年周府南陵王睦楧上<lb/>
<pb n="KR2m0016_WYG_083-9a"/>
疏云文職上自九卿下及百僚皆知父母之恩行三年<lb/>
丁憂之制今各王府所選儀賓受封大夫郎官之職係<lb/>
與文職一體相同何父母身終不行丁憂之制豈為人<lb/>
子之道哉伏望敇下禮部自今見爵儀賓凡有父母身<lb/>
故宜照文職事例將半俸停止服滿之日方許開俸疏<lb/>
入下禮部議明年御史林潤等以為言始定儀賓守制<lb/>
穆宗隆慶元年吏部主事郭諌臣請衍聖公終制先是<lb/>
衍聖公凡遇父母之喪不行丁憂即請承襲與軍職同<lb/>
<pb n="KR2m0016_WYG_083-9b"/>
至是諌臣疏謂魯為上世秉禮義之國而孔子又萬世<lb/>
禮義之宗今國家特世封為衍聖公秩以一品者正以<lb/>
聖人後為能守禮以表率天下之人耳不使其子孫守<lb/>
三年之制其何以責天下乞許遵制丁憂一如文臣終<lb/>
制起復從之生員丁父母憂者不許赴鄉試及提學官<lb/>
科嵗二試舉人丁父母憂者不許赴會試其監生及儒<lb/>
士丁憂者亦不許赴試景帝景㤗五年御史黄漙請罷<lb/>
舉人監生由服以廣科目從之<hi>由服者二十七月正服之外餘服程限也</hi>
<pb n="KR2m0016_WYG_083-10a"/>
　　改葬服議<hi>北齊</hi>　<hi>唐/</hi>　<hi>宋/</hi>　<hi>明</hi>
北齊王元軌子欲改葬祖及祖母列上未知所服邢子<lb/>
才議曰禮改葬緦麻鄭𤣥注臣為君子為父妻為夫惟<lb/>
三人而已然適孫曾孫承重者曾祖父母祖父母改葬<lb/>
既並三年之服皆應服緦禮文非遺漏是舉其畧耳<hi>杜典</hi>
<hi>不載今續纂</hi>
唐韓愈議經曰改葬緦春秋榖梁傳亦曰改葬之禮緦<lb/>
舉下緬也此皆謂子之於父母其他則皆無服何以識<lb/>
<pb n="KR2m0016_WYG_083-10b"/>
其必然經次五等之服小功以下然後著改葬之制更<lb/>
無輕重之差以此知惟記其最親者其他無服則不記<lb/>
也若主人當服斬衰其餘親各服其服則經亦言之不<lb/>
當惟云緦也𫝊稱舉下緬者緬猶逺也下服之最輕者<lb/>
也以其逺故其服輕也江熙曰禮天子諸侯易服而葬<lb/>
以為交於神明者不可純凶况其緬者乎是故改葬之<lb/>
禮其服雖輕以此而言則亦明矣衛司徒文子改葬共<lb/>
叔問服於子思子思曰禮父母改葬緦既葬而除之不<lb/>
<pb n="KR2m0016_WYG_083-11a"/>
忍無服送至親也非父母無服無服則弔服而加麻此<lb/>
又其著者也文子又曰喪服既除然後乃葬則其服何<lb/>
服子思曰三年之喪未葬服不變除何有焉然則改葬<lb/>
與未葬者有異矣古者諸侯五月而葬大夫三月而葬<lb/>
士踰月無故未有過時而不葬者也過時而不葬謂之<lb/>
不能葬春秋譏之若有故而未葬雖出三年子之服不<lb/>
變此孝子之所以著其情先王之所以必其時之道也<lb/>
雖有其文未有著其人者以知其至少也改葬為山崩<lb/>
<pb n="KR2m0016_WYG_083-11b"/>
水涌毁其墓及葬而禮不備者若文王之葬王季以水<lb/>
嚙其墓魯隠公之葬恵公以有宋師太子少葬故有闕<lb/>
之類是也喪事有進而無退有易以輕服無加以重服<lb/>
殯於堂則謂之殯瘞於野則謂之葬近代已來事與古<lb/>
異或游或仕在千里之外或子㓜妻稚不能自還甚者<lb/>
拘以隂陽畏忌遂葬於其土及其反葬也逺者或至數<lb/>
十年近者亦出三年其吉服而從於事也乆矣又安可<lb/>
取未葬不變服之例而反為之重服與在喪當葬猶宜<lb/>
<pb n="KR2m0016_WYG_083-12a"/>
易以輕服况既逺而反純凶以葬乎若果重服是所謂<lb/>
未可除而除不當重而更重也或曰喪與其易也寧戚<lb/>
雖重服不亦可乎曰不然易之與戚則易固不如戚矣<lb/>
雖然未若合禮之為懿也儉之與奢則儉固易於奢矣<lb/>
雖然未若合禮之為懿也過猶不及其此類之謂乎或<lb/>
曰經稱改葬緦而不著其月數則是三月而後除也子<lb/>
思之對文子則曰既葬而除之今宜如何曰自啟殯至<lb/>
於既葬而三月則除之未三月則服以終三月也<hi>案袁孝尼</hi>
<pb n="KR2m0016_WYG_083-12b"/>
<hi>云喪無再服若終月數是再服也魏崔長仁云鄭氏得服緦之㫖謬三月之言</hi>曰妻為夫何如<lb/>
曰如子無弔服而加麻何如曰今之弔服猶古之弔服也<lb/>
宋禮志太祖改葬宣祖安陵有司言案儀禮改葬緦<lb/>
注云臣為君子為父妻為夫也必服緦者親見尸柩不<lb/>
可以無服緦三月而除之今請皇帝服緦皇親及文武<lb/>
官䕶送靈駕者亦服緦既葬而除<hi>朱子云改葬服緦鄭𤣥謂終三月而除王</hi>
<hi>肅謂事畢而除俱不可攷禮宜從重從鄭可也</hi>
明集禮改葬之日内外諸親皆至各就次主人服緦麻<lb/>
<pb n="KR2m0016_WYG_083-13a"/>
服諸親皆素服既葬行虞祭畢主人以下出就别次釋<lb/>
緦麻服素服而還<lb/>
　　<hi>臣</hi>等謹案改葬緦蓋緦乃主布而言服之輕者非<lb/>
　　緦必繫之三月也周禮司服凡弔王為諸侯緦衰<lb/>
　　諸侯及卿大夫亦以緦衰為弔服豈必繋之三月<lb/>
　　乎此不過改葬時見尸柩之暫服鄭注三月而除<lb/>
　　之誤矣昌黎韓氏以營葬既畢恰值三月為解亦<lb/>
　　屬附會載徳云制緦麻具而葬葬而除斯言得之<lb/>
<pb n="KR2m0016_WYG_083-13b"/>
　　矣<lb/>
　　改葬反虞議<hi>宋</hi>　<hi>明</hi>
宋政和禮凡有改葬者皆具事目聞於官勘驗得實聴<lb/>
之<hi>案明吕坤曰改葬非得已也濱於水則遷櫬於客土則遷必為城郭道路則遷先貧賤後富貴合而窆之</hi>
<hi>則遷凡以為親也非是則否</hi>將改葬先於墓所隨地之宜張白布帷<lb/>
幕南向開户其日内外諸親皆至墓所各就便次主人<lb/>
以下及妻妾女子俱緦服周親以下素服丈夫於墓東<lb/>
西向婦人於墓西東向皆北上婦人障以行帷俱立哭<lb/>
<pb n="KR2m0016_WYG_083-14a"/>
盡哀卑者再拜祝立於羨道南北向内外哭止祝三聲<lb/>
噫嘻啟以改葬之故内外又哭盡哀權就别所掌事者<lb/>
開墳訖内外又就位哭如初設席於幕下舉柩出置於<lb/>
席上内外俱從哭於墓所分東西位如常儀祝以功布<lb/>
拭棺掌饌者設饌於柩南主人盥手以琖跪奠酒再拜<lb/>
訖少頃徹奠進柩車於帷門外南向升柩於車遂詣幕<lb/>
所内外俱哭掌事者先設牀於幕下有枕席周設帷<hi>如不</hi>
<hi>易棺則不設牀</hi>柩車至帷門外丈夫柩東婦人柩西俱立哭掌<lb/>
<pb n="KR2m0016_WYG_083-14b"/>
事者舉柩入設牀柩東舉尸出置於牀南首遂歛如大<lb/>
歛之儀<hi>如明衣裳不殯也</hi>乃設靈座於吉帷内幕下西廂東向<lb/>
<hi>施牀帷屏服飾以時上飲饍及沐如平生也</hi>乃葬將引柩告曰以今吉辰用<lb/>
即宅兆不設祖奠無反哭無方相魌頭餘如常葬之儀<lb/>
既葬就吉惟靈座前一虞虞如常儀其祝辭云維年月<lb/>
朔日辰孝子某敢昭告於考某官封謚改遷幽宅禮畢<lb/>
終虞夙夜匪寧啼號罔極謹以清酌庶羞祇薦虞事於<lb/>
考某官封諡尚饗既虞主人以下出就别所釋緦服反<lb/>
<pb n="KR2m0016_WYG_083-15a"/>
素服而還掌饌者徹饌掌事者徹靈座朱子曰改葬須<lb/>
告廟而後告墓以葬葬畢奠而歸又告廟哭而後畢事<lb/>
方穏當行葬更不必出主祭告時却出主於廟<lb/>
明㑹典與宋同<lb/>
　　<hi>臣</hi>等謹案晉荀訥以改葬不應反虞故開元政和諸禮<lb/>
　　皆設靈座於墓所葬畢而虞祭畢而徹無反哭之文觀<lb/>
　　朱子云又告廟哭而後畢事是仍宜反哭也<lb/>
　　父母墓毁服議<hi>明</hi>
<pb n="KR2m0016_WYG_083-15b"/>
明王廷相曰父母之墓崩毁或盗發露柩體修之宜何<lb/>
服曰此痛之甚者也可無制服以臨之乎禮無正文以<lb/>
義而起亦可也改葬禮緦其服雖輕而用情甚重修墓<lb/>
更葬其事體均制緦禮也<lb/>
　　三年而後葬變除議<hi>宋</hi>
宋政和禮凡父母之喪周而葬者則以葬之後月小祥<lb/>
大祥取再周之禮禫亦如之若再周而後葬者則以葬<lb/>
之後月練又後月為大祥祥而即吉無復禫矣其未再<lb/>
<pb n="KR2m0016_WYG_083-16a"/>
周葬則以二十五日練二十六月祥二十七月禫若再<lb/>
周而未葬則俟已葬而後除服<lb/>
　　久喪不葬服議<hi>陳</hi>
陳高祖永定中有司奏前寧逺將軍建康令沈孝軌門<lb/>
生陳三兒牒稱主人翁靈柩在周主人奉使關内因欲<lb/>
迎喪乆而未返此月晦即是再周主人弟息見在此者<lb/>
為至月未除靈内外即吉為待主人還情理申竟以事<lb/>
諮左丞江徳藻徳藻議曰王衛軍云乆喪不葬唯主人<lb/>
<pb n="KR2m0016_WYG_083-16b"/>
不變其餘親各終月數而除此盖引禮文論在家内有<lb/>
事故未得葬者耳孝軌既在異域雖已迎喪還期無指<lb/>
諸弟若遂不除永絶婚嫁此於人情或為未允中原淪<lb/>
陷已後理有事例宜諮沈常侍洙詳議洙曰禮有變正<lb/>
又有從宜禮小記云乆而不葬者唯主祭者不除其餘<lb/>
以麻終月數者除喪則已注云其餘謂旁親如鄭所解<lb/>
衆子皆應不除王衛軍所引此盖禮之正也但魏氏東<lb/>
闗之役既失亡尸柩葬禮無期時議以為禮無終身之<lb/>
<pb n="KR2m0016_WYG_083-17a"/>
喪故制使除服晉氏喪亂或死於冦庭無由迎殯江左<lb/>
故復申明其制李𦙍之祖王華之父並存亡不測其子<lb/>
制服依時釋衰此並變禮之宜也孝軌雖因奉使便欲<lb/>
迎喪而還期未剋宜依東闗故事在此國内者並應釋<lb/>
除衰麻毁靈祔祭若喪柩得還别行改葬之禮徳藻依<lb/>
洙議奏可<hi>杜典不載今補纂</hi>
　　招魂葬議<hi>唐</hi>　<hi>宋/</hi>　<hi>明</hi>
唐薛収曰招魂葬非古禮也漢魏之術皆妄也葬之為<lb/>
<pb n="KR2m0016_WYG_083-17b"/>
言藏也仁人於其親掩藏歸穴不豐不儉必約於禮焉<lb/>
延陵季子曰魂無不之此言葬形非葬魂矣禁之禮也<lb/>
宋太宗淳化中有言昭成太子嬖妾張氏於都城西佛寺招<lb/>
魂葬其父母僣差踰制帝怒遣昭宣使王繼思驗問<lb/>
明李濓招魂葬答問嘉靖丁酉冬十二月十日汴馬生<lb/>
北赴南宫試渡河走冰壞其舟溺而死求其尸踰月不<lb/>
可得其家請招魂葬焉乃質於李子李子曰史𫝊有之<lb/>
禮家之所不取也吾聞葬也者藏也所以藏其形於地<lb/>
<pb n="KR2m0016_WYG_083-18a"/>
下以安厝也故椁周於棺棺周於身非身無棺非棺無<lb/>
椁茍無其身而招魂葬焉則於義為窒於徳為悖於禮<lb/>
為不物何也亡者不可以假存無者不可以偽有也是<lb/>
故禮經無招魂葬之文漢魏以還或有冒為之者而袁<lb/>
瓌荀組干寶孔衍之徒咸著論以非之可謂通幽明之<lb/>
故知鬼神之情者矣延陵季子曰骨肉復歸於土命也<lb/>
若魂氣則無不之也是故聖人制為殯葬之禮本以掩<lb/>
厥形骸不以安魂為事既葬之日迎神而返於家盖孝<lb/>
<pb n="KR2m0016_WYG_083-18b"/>
子之心不思一日離也若閉靈爽於沈魄之域是為不<lb/>
仁樹松楸於空椁之冡是為不知仁知亡而人之道熄矣豈<lb/>
孝子事其親之心哉曰然則當如之何曰闔宅眷屬宜於遭<lb/>
溺之地備迎神之禮括髪徒跣號呼於塗而迎之以歸祠廟<lb/>
以妥之木主以依之祝辭以告之牲醴爼豆以享之哭泣擗<lb/>
踊以哀之三年而除其服嵗時舉祀如常儀則庶乎其可也<lb/>
　　禁火葬議<hi>宋</hi>　<hi>元/</hi>　<hi>明</hi>
宋太祖建隆三年三月丁亥詔曰王者設棺椁之品建<lb/>
<pb n="KR2m0016_WYG_083-19a"/>
封樹之制所以厚人倫而一風化也近代以來率多火<lb/>
葬甚愆典禮自今宜禁之高宗紹與二十七年監登聞<lb/>
鼓院范同言今民俗有所謂火化者生則奉養之具惟<lb/>
恐不至死則燔爇而棄捐之何獨厚於生而薄於死乎<lb/>
甚者焚而置之水中識者見之動心國朝著令貧無葬<lb/>
地者許以係官之地安葬河東地狹人衆雖至親之喪<lb/>
悉皆焚棄韓琦鎮并州以官錢市田數頃給民安葬至<lb/>
今為美談然則承流宣化使民不畔於禮法正守臣之<lb/>
<pb n="KR2m0016_WYG_083-19b"/>
職也方今火葬之慘日益熾甚事關風化禮宜禁止仍<lb/>
勅守臣措置荒間之地使貧民得以収葬少禆風化之<lb/>
美從之司馬光書儀世人有游宦没於逺方子孫火焚<lb/>
其柩収燼歸葬者夫孝子愛親之肌體故歛而葬之殘<lb/>
毁他人之尸在律猶嚴况子孫而悖謬如北其始蓋出<lb/>
於羌俗行之既乆習以為常見者恬然曾莫之怪豈不<lb/>
哀哉延陵季子適齊其子死葬於嬴博之間曰骨肉復<lb/>
歸於土命也魂氣則無不之也孔子以為合禮必也不<lb/>
<pb n="KR2m0016_WYG_083-20a"/>
能歸葬葬之所在可也不猶愈於焚之哉<lb/>
元順帝至正十五年正月北京路同知高朝列牒伏見<lb/>
北京路百姓父母身死往往置於柴薪之上以火焚之<lb/>
照得古者聖人治喪具棺椁而厚葬之今本路凡人有<lb/>
喪以火焚之實滅人倫有乖喪禮本省詳看送禮部議<lb/>
得四方之民風俗不一若便一體禁約似有未盡參詳<lb/>
比及通行定奪以來除從軍應役并逺方客旅諸色目<lb/>
人許從本俗不須禁約外据土著漢人擬合禁止如遇<lb/>
<pb n="KR2m0016_WYG_083-20b"/>
喪事稱家有無置備棺椁依禮埋葬以革火化之弊若<lb/>
貧民無地葬者聴於官荒地内埋了若無人収葬者官<lb/>
為埋瘞<lb/>
明太祖洪武三年禁止浙江等處水葬火葬中書禮部<lb/>
議以民間死喪必須埋葬如無地官司設為義冡以便<lb/>
安葬並不得火化違者坐以重罪<lb/>
　<lb/>
欽定續通典卷八十三<lb/>
</p>
<p>
</p>
  </div>
</body>
</text>
</TEI>
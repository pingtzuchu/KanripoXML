<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_070-1a"/>
欽定四庫全書<lb/>
欽定續通典卷七十<lb/>
　禮<hi>賓</hi>
　　天子受諸侯遣使來聘<hi>宋</hi>　<hi>遼/</hi>　<hi>金/</hi>　<hi>元/</hi>　<hi>明</hi>
　　<hi>臣</hi>等謹按杜佑通典所徴天子受諸侯遣使來聘皆殷<lb/>
　　周封建諸侯之制故佑自注謂三代而下並無其<lb/>
　　禮是也惟攷外蕃遣使來聘之儀自唐開元禮外<lb/>
　　見於宋史禮志遼金禮志及明史禮志集禮諸書<lb/>
<pb n="KR2m0016_WYG_070-1b"/>
　　尤為詳備則昔所無而後所有者今亦不得而遽<lb/>
　　削之也苐宋與契丹約為兄弟凡信使往來如古<lb/>
　　諸侯交聘非蕃國比其通金也亦用契丹故事暨<lb/>
　　建炎南渡奉表稱臣訖於金亡未嘗一日正敵國<lb/>
　　之禮也史臣所書自多隠諱然則南北通書等於<lb/>
　　蕃國聘使豈實録哉但既無類例可歸採其儀注<lb/>
　　附見此條下差有倫脊故并著其說如右<lb/>
宋太祖建隆元年八月三日宴近臣於廣政殿江南吴<lb/>
<pb n="KR2m0016_WYG_070-2a"/>
越朝貢使皆預開寳四年十一月五日江南李煜吳越<lb/>
錢俶各遣子弟來朝宴於崇徳殿真宗景徳澶淵㑹盟<lb/>
之後始有契丹國信使副元正聖節朝見其入聘儀注<lb/>
前一日習儀於驛是日皇帝御崇徳殿宰臣樞宻使以<lb/>
下大班起居訖至員僚起居後館伴使副一班入就位<lb/>
東面立次接書匣閤門使升殿立次通事入不通喝拜<lb/>
兩拜奏聖躬萬福又喝兩拜隨呼萬歳喝祇候赴東西<lb/>
接引使副位舍人引契丹使副自外捧書匣入當殿前<lb/>
<pb n="KR2m0016_WYG_070-2b"/>
立天武官擡禮物分東西向入列於殿下以東為上舎<lb/>
人喝天武官起居兩拜隨呼萬嵗奏聖躬萬福喝各祇<lb/>
候閤門從東階降至契丹使位揖使跪進書匣閤門側<lb/>
身搢笏跪接舍人受之契丹使立閤門執笏捧書匣升<lb/>
殿當御前進呈訖授内侍都知都知拆書以授宰臣宰<lb/>
臣樞宻進呈訖遂擡禮物出舎人與館伴使副引契丹<lb/>
使副至東階下閤門使下殿揖引同升立御前至國信<lb/>
大使𫝊國主問聖體通事𫝊譯舎人當御前鞠躬𫝊奏<lb/>
<pb n="KR2m0016_WYG_070-3a"/>
訖揖起北使皇帝宣閤門迴問國主北使跪奏舎人當<lb/>
御前鞠躬奏訖遂揖北使起却引降階至辭見位面西<lb/>
揖躬舎人當殿通北朝國信使某官某祇候見應喏絶<lb/>
引當殿喝拜大起居<hi>其拜舞並依本國禮</hi>出班謝面天顔歸位喝<lb/>
拜舞蹈訖又出班謝沿路驛館御筵茶藥及𫝊宣撫問<lb/>
復歸位喝拜舞蹈訖舎人宣有勅賜窄衣一對金蹀躞<lb/>
子一金塗銀冠一鞾一兩衣著三百匹銀二百兩鞍轡<lb/>
馬一<hi>每句應喏</hi>跪受起拜舞蹈訖喝祇候應喏西出<hi>凡𫝊語并奏聖</hi>
<pb n="KR2m0016_WYG_070-3b"/>
<hi>躬萬福致辭並通事𫝊譯舍人當殿鞠躬奏聞後同此</hi>次通北朝國信副使某官<lb/>
某祇候見其拜舞謝賜致詞並如上儀西出<hi>其勅賜衣一對腰帶</hi>
<hi>一幞頭靴笏衣著二百匹銀器一百兩鞍轡馬一</hi>次通事及舍人引舍人已下<lb/>
分班入不通使引合班賛喝大起居拜舞如儀舎人喝<lb/>
有勅賜衣服束帶衣著銀器分物應喏跪授擡擔床跪<lb/>
起舞蹈拜訖喝各祇候分班引出次引差來通事以下<lb/>
從人分班入不通使引合班喝兩拜奏聖躬萬福又拜<lb/>
隨呼萬歳喝有勅各賜衣服腰帶衣著銀器分物應喏<lb/>
<pb n="KR2m0016_WYG_070-4a"/>
跪授起喝兩拜隨拜萬歳喝各祇候喝喏分班引出次<lb/>
行門殿直入起居訖殿上侍立文明殿樞宻直學士三<lb/>
司使内客省使下殿舍人合班奏報閤門無事唱喏訖<lb/>
卷班西出客省閤門使以下東出其排立供奉官已下<lb/>
横行合班宣徽使殿上喝供奉官已下各祇候分班出<lb/>
並如常儀皇帝降坐還内宴日契丹使副已下服所賜<lb/>
承受引赴長春殿門外并侍宴臣僚宰執親王樞宻使<lb/>
以下祇候俟長春殿諸司排當有備閤門使附入内都<lb/>
<pb n="KR2m0016_WYG_070-4b"/>
知奏班齊皇帝坐鳴鞭宰臣親王以下並宰執分班舍<lb/>
人引入其契丹使綴親王班入舎人通某甲以下喝喏<lb/>
班首奏聖躬萬福喝各就坐兩拜隨呼萬歳喝就坐分<lb/>
班引上殿或皇帝撫問契丹使副舎人便引下殿喝兩<lb/>
拜如禮喝各就坐次舍人通事分引錫哩以下東<lb/>
西分班兩拜喝就坐分引赴兩廊下次舍人引差<lb/>
來通事從人東西分班入合班喝兩拜如禮喝就坐分<lb/>
引赴兩廊次喝教坊已下兩拜班首奏聖躬萬福又喝<lb/>
<pb n="KR2m0016_WYG_070-5a"/>
拜兩拜如禮喝各祇候次引㸔盞二人稍近前喝拜兩<lb/>
拜如禮喝上殿祇候分東西班上殿立有司進茶床内<lb/>
侍酹酒訖閤門使殿上御前鞠躬奏某甲以下進酒餘<lb/>
如常儀宴起宰臣以下降階舎人喝兩拜搢笏舞蹈喝<lb/>
各祇候分班出次錫哩合班喝兩拜舞蹈三拜拜謝訖<lb/>
喝各祇候分班出次通事從人合班喝兩拜如禮喝各<lb/>
祇候分班引出次喝教坊使以下兩拜如禮喝各祇候<lb/>
如𫝊宣賜茶酒又喝謝茶酒拜兩拜如禮喝各祇候出<lb/>
<pb n="KR2m0016_WYG_070-5b"/>
閤門使殿上近前側奏無事皇帝降坐鳴鞭還内辭日<lb/>
皇帝坐内殿起居班欲絶諸司排當有備催合侍宴臣<lb/>
僚東西相向班立崇徳殿庭俟奏班齊舎人喝拜東西<lb/>
班殿侍兩拜奏聖躬萬福喝各祇候次舎人通館伴使<lb/>
副某甲已下常起居次通契丹使某甲常起居次通副<lb/>
使某甲常起居俱引赴西面立次通宰臣以下横行通<lb/>
某甲以下應喏奏聖躬萬福喝各就坐應喏兩拜呼萬<lb/>
歳分升殿東西向立次通事舎人引契丹錫哩以下次<lb/>
<pb n="KR2m0016_WYG_070-6a"/>
差來通事從人俱分班入當殿兩拜奏聖躬萬福喝各<lb/>
就坐兩拜呼萬嵗分引赴兩廊立次通教坊使㸔盞及<lb/>
進茶床酹酒并閤門奏進酒並如長春宴日之儀酒五<lb/>
巡起宰臣以下降階班立兩拜搢笏舞蹈三拜喝各祇<lb/>
候宰臣以下並三司使文明殿學士樞宻直學士升殿<lb/>
侍立其餘臣僚並契丹使並出次引錫哩及差來從人<lb/>
俱兩拜呼萬歳分班引出如𫝊宣賜茶酒更喝謝拜如<lb/>
前儀已上班絶舍人再引契丹使人西面揖躬舍人當<lb/>
<pb n="KR2m0016_WYG_070-6b"/>
殿通北朝國信使某祇候辭通訖引當殿兩拜出班致<lb/>
辭歸位又兩拜訖宣有勅賜跪受拜舞訖喝好去遂引出<lb/>
次引副使致辭受賜拜舞如前儀次引錫哩以下次引<lb/>
差來通事從人俱分班入舎人喝有勅賜衣服衣著銀<lb/>
器分物各應喏跪受候擡擔床絶就拜起又兩拜萬歳<lb/>
喝好去分班引出其使副各服所賜再引入當殿兩拜<lb/>
萬歳訖喝祇候引升殿當御前立皇帝宣閤門使授㫖<lb/>
𫝊語國主舍人揖國信使跪閤門使𫝊㫖通譯訖揖國<lb/>
<pb n="KR2m0016_WYG_070-7a"/>
信使起立閤門使御前搢笏於内侍都知處奉授書匣<lb/>
舎人揖國信使跪閤門使跪分付訖揖起下殿西出政<lb/>
和詳定五禮有紫宸殿大遼使朝見儀紫宸殿正旦宴<lb/>
大遼使儀紫宸殿大遼使朝辭儀崇政殿假日大遼使<lb/>
朝見儀崇政殿假日大遼使朝辭儀其紫宸殿赴宴遼<lb/>
使副位御座西諸位上將軍之南夏使副在東朶殿並<lb/>
西向北上髙麗交趾使副在西朶殿並東向北上遼使<lb/>
錫哩從人各在其南夏使從人在東廊錫哩之南諸蕃<lb/>
<pb n="KR2m0016_WYG_070-7b"/>
使副首領髙麗交趾從人溪峒衙内指揮使在西廊錫<lb/>
哩之南又至各就位有分引兩廊班首詣御坐進酒樂<lb/>
作賛各賜酒羣官俱再拜就坐酒五行皆作樂賜華皇<lb/>
帝再坐赴宴官行謝華之禮<hi>按政和五禮有紫宸殿大遼使朝見儀其陳設前期</hi>
<hi>殿中監帥其屬尚舍張設紫宸垂拱殿門之内設御座於殿上當中南向尚醖設御酒尊酒器於垂拱殿御座</hi>
<hi>之東尚食設御茶床於御座之西俱稍北有司設羣官酒尊酒器於垂拱殿下又設羣公座三公左輔右弼太</hi>
<hi>宰少宰在御座之東稍南知樞宻院事門下中書侍郎尚書左右丞同知簽書樞宻院事在其東次觀文殿大</hi>
<hi>學士太子三少觀文殿學士資政殿大學士六曹尚書翰林學士承㫖翰林學士資政端明殿學士閤學士左</hi>
<pb n="KR2m0016_WYG_070-8a"/>
<hi>右散騎常侍又開封尹六曹侍郎直學士閤學士又在其東太子三師在樞宻之南御史大夫在散騎常侍之</hi>
<hi>南中丞在直學士之南並西向北上親王使相在御座之西稍南太尉在其西次節度觀察留後觀察使又在</hi>
<hi>西大遼使副在節度使之南錫哩從人分位於兩廊其日尚輦陳輿輦於紫宸東西朶殿繖扇於階下尚書兵</hi>
<hi>部列黄麾角仗及殿中細仗於紫宸殿其起居垂拱殿皇帝將出宫讀奏目官以下横行立定如參儀東上閤</hi>
<hi>門附内侍進班齊牌皇帝出宫行門禁衛諸班親從迎駕自贊常起居皇帝服黄袍坐鳴鞭讀奏目官以下常</hi>
<hi>起居次知内侍省事以下次御前忠佐馬步軍頭以下次殿前都指揮使至諸軍副指揮使次駙馬都尉次殿</hi>
<hi>前司諸軍員僚次宗室將軍以下各逐班先面西立俟班横行起居次行門指揮使起居俟舍人南階下置身</hi>
<hi>奏班絶皇帝降座鳴鞭詣紫宸殿後幄排立諸班親從迎駕自贊常起居初垂拱起居班將軍紫宸殿樞宻以</hi>
<pb n="KR2m0016_WYG_070-8b"/>
<hi>下大班入各就位並如望參儀舎人稱𫝊警四色官趨赴殿庭稱警東上閤門附内侍進班齊牌皇帝御紫宸</hi>
<hi>殿坐鳴鞭平輦逍遥下應奉人朶殿階下迎駕自贊常起居訖升赴平輦逍遥下立舍贊執仗人四再起居次</hi>
<hi>宣贊舍人揖樞宻以下躬興對立舎人並北向通班起居訖再鳴鞭樞宻以下分東西升殿侍立知客省事以</hi>
<hi>下庭東侍立次東上閤門官引親王就位揖躬退次侍衛親軍馬步軍都指揮使至諸軍副指揮使次開府儀</hi>
<hi>同三司次馬步軍員僚三公以下百官門外序班立先殿中侍御史入側宣大起居訖分班復覺察位舍人二</hi>
<hi>員各立其後知客省事以下退立東階下對立舍人退立西階下宣贊舍人退近當南庭中立次舍人分引兩</hi>
<hi>省官入次東上閤門官舍人詣門外引班首以下分東西入殿庭東西相向立定東上閤門官揖躬贊舍人當</hi>
<hi>殿通宰臣姓名以下起居東上閤門官引班首以下横行北向並如望參儀宣贊舍人揖左班近前自班後東</hi>
<pb n="KR2m0016_WYG_070-9a"/>
<hi>階下立贊拜東上閤門官揖班首以下躬大起居東上閤門官揖宰相執政官升殿宣贊東上閤門官復侍立</hi>
<hi>位引右班舍人由右班前出餘官分出殿中省押仗官復押仗位次兩省官出次殿中侍御史對揖出知客省</hi>
<hi>事以下復侍立位贊宣對立舍人各復位次館伴官入側宣大起居訖接書𫝊語知客省事官升殿引國信使</hi>
<hi>副自外捧書匣入舍人承受引天武舉禮物分東西入國信使副堂殿立接書知客省事官降階至國信使前</hi>
<hi>舎人揖國信使稍前跪進書匣知客省事官側身搢笏跪接出笏起揖國信使復位立知客省事官執笏捧書</hi>
<hi>匣升殿暫授入内省官知客省事官搢笏捧至御座前進呈退復授入内省官天武常起居入内省官發匣取</hi>
<hi>書𫝊三省與樞宻同進讀殿下引禮物出殿東偏門進書訖付入内省官各復侍立位舎人與館伴副使引國</hi>
<hi>信使副至殿東階下𫝊語知客省事官降階揖同升殿國信使當新檻北向立舍人揖國信使稍前跪𫝊大遼</hi>
<pb n="KR2m0016_WYG_070-9b"/>
<hi>國主問聖體傳事譯授舍人舎人當國信使班前躬奏訖揖起復位立知客省事官詣御座前躬承㫖近國信</hi>
<hi>使班前西向立具宣問授𫝊事舍人揖國信使稍前跪𫝊事譯授訖具囘奏譯授舎人舎人當班前躬奏如初</hi>
<hi>揖起復位引降東階對見辭位西向立揖躬舍人側宣引當殿大起居班首出班謝面天顔履位五拜又出班</hi>
<hi>謝沿路館驛茶樂御筵𫝊宣撫問復位五拜宣有勅各等第賜對衣衣著銀器鞍轡馬跪受賜起五拜西出次</hi>
<hi>舍人傳事引錫哩分入當殿合班大起居宣有勅各等第賜衣服束帶衣著銀器分物跪受賜起五拜分出次</hi>
<hi>舍人𫝊事引從人入當殿合班四拜起居奏聖躬萬福宣有勅各等第賜衣服腰帶衣著銀器分物跪受賜訖</hi>
<hi>再拜分出次樞宻直學士下殿出舍人合班躬奏閤門無事卷班西出皇帝降座鳴鞭知客省事以下排立使</hi>
<hi>臣並卷班出舍人當殿承㫖𫝊四色官趨赴殿庭稱奉勅放仗押仗官再拜訖退其宴國信使以下服所賜衣</hi>
<pb n="KR2m0016_WYG_070-10a"/>
<hi>帶錫哩從人垂拱殿門外階下立赴宴官鞾笏同國信使副屏門外分東西南向立諸司排當備俟内排𫝊立</hi>
<hi>東上閤門附内侍奏班齊皇帝出宫鳴鞭行門禁衛諸班親從迎駕奏聖躬萬福皇帝即御座殿中監以下知</hi>
<hi>客省事以下知内侍省事以下帶御器械官二人尚局應奉官祇應武功大夫以下鬪班各奏聖躬萬福次管</hi>
<hi>軍目僚奏聖躬萬福各復侍立祇應位次舎人引赴宴官并國信使副依東西座位入當殿立定奏聖躬萬福</hi>
<hi>訖贊各就座再拜贊就座舎人分引升殿席前相向次引錫哩次從人並分入當殿贊各就座再拜贊就座分</hi>
<hi>引升座訖次教坊使以下通班四拜起居次㸔琖人謝升殿再拜内侍進御茶床殿侍酹酒訖東上閤門官詣</hi>
<hi>御座前躬奏班首姓名以下進酒舎人分引殿上臣僚横行北向賛再拜舍人引班首稍前東上閤門官接引</hi>
<hi>詣御座東北向搢笏殿中監奉盤琖接首奉御啟琖班首西向立殿中少監以酒注於琖班首捧酒詣御座前</hi>
<pb n="KR2m0016_WYG_070-10b"/>
<hi>躬進訖虚跪興以盤授殿中監出笏東上閤門官引退舍人接引復位贊再拜舍人引班首稍前殿上臣僚席</hi>
<hi>前相向立東上閤門官接引班首詣御座前北向搢笏殿中監授盤捧詣御座前西向立作樂皇帝飲訖舍人</hi>
<hi>分引臣僚横行東上閤門官引班首接琖訖少退虛跪興授殿中監出笏引退舍人接引復位贊再拜舍人贊</hi>
<hi>各賜酒羣官再拜賛就座羣官俱立席後復贊就座羣官俱坐酒初行羣官搢笏受酒先宰臣次百官皆作樂</hi>
<hi>尚食典御奉御進食大官令設羣官食皇帝再舉酒羣官俱立席後樂作飲訖贊各就座復行羣官酒樂作第</hi>
<hi>三第四第五並如第二之儀若宣示琖即隨所向東上閤門官以下揖稱宣示琖躬贊就座若宣勸即立席後</hi>
<hi>躬飲訖贊再拜内侍舉御茶床舎人引班首以下降階横行再拜搢笏舞蹈又再拜分班出次錫哩五拜次從</hi>
<hi>人再拜並分出次教坊謝祇應並再拜如賜茶酒殿中監以下知客省事以下知内侍省事以下帶御器械官</hi>
<pb n="KR2m0016_WYG_070-11a"/>
<hi>次尚局應奉官祇應武功大夫以下次行門禁衛諸班親從教坊逐班贊謝茶酒再拜東上閤門官殿上側奏</hi>
<hi>無事皇帝降座鳴鞭與此大同小異</hi>徽宗宣和元年金使李善慶等來遣<lb/>
直秘閤趙有開偕善慶等報聘已而金使復至用新羅<lb/>
使人禮引見宣政殿徽宗臨軒受使者書自後屢遣使<lb/>
來帝待之甚厚時引上殿奏事賜予不貲禮遇並用契<lb/>
丹故事髙宗紹興三年十二月宰臣進呈金使李永夀<lb/>
等正旦入見故事百官俱入上曰全盛之時神京㑹同<lb/>
朝廷之尊百官之富所以夸示今暫駐於此事從簡便<lb/>
<pb n="KR2m0016_WYG_070-11b"/>
舊日禮數豈可盡行無庸俱入使人見辭並賜食於殿<lb/>
門外八年金國遣使副來就驛議和詔王倫就驛賜宴<lb/>
十一年十一月金國遣審議使來入見時殿陛之儀議<lb/>
猶未决議者謂兵衛單弱則非所以隆國體欲設仗衛<lb/>
恐駭敵情乃設黄麾仗千五百人於殿廊蔽以帟幙班<lb/>
定徹帷十二年扈從徽宗梓宫皇太后使副來十三年<lb/>
十一月有司言賀正旦使初至於盱眙軍賜宴未審囘<lb/>
程合與不合筵待詔内侍省差使臣二員沿路賜宴一<lb/>
<pb n="KR2m0016_WYG_070-12a"/>
員於平江府一員於鎮江府一員於盱眙軍尋詔金國<lb/>
賀正旦人使到闕赴宴等坐次合與宰臣相對稍南使<lb/>
副上下馬於執政官上下馬處三節人從並於宫門外<lb/>
上下馬立班則於西班與宰臣相對立仍權移西班使<lb/>
相在東壁宰臣之東十四年正月一日宴金國人使於<lb/>
紫宸殿文臣權侍郎以上武臣刺史以上赴坐自後正<lb/>
旦賜宴倣此五月金國始遣賀天申節使來有司言合<lb/>
照舊例北使賀生辰聖節使副隨宰臣紫宸殿上壽進<lb/>
<pb n="KR2m0016_WYG_070-12b"/>
壽酒畢皇帝宰臣以下同使副酒三行教坊作樂三節<lb/>
人從不赴既而三節人從有請乞隨班上壽詔許之仍<lb/>
賜酒食遇賀正人使朝辭在上辛祠官致齋之内仍用<lb/>
樂二十九年以皇太后崩其賀正使副止就驛賜宴見<lb/>
辭日賜茶酒並不舉樂大率北使至闕先遣伴使賜御<lb/>
筵於班荆館<hi>在赤岸去府五十里</hi>酒七行翼日登舟至北郭稅亭<lb/>
茶酒畢上馬入餘杭門至都亭驛賜褥被䤬鑼等明日<lb/>
臨安府書送酒食閤門官入位具朝見儀投朝見牓子<lb/>
<pb n="KR2m0016_WYG_070-13a"/>
又明日入見伴使至南宫門外下馬北使至隔門内下<lb/>
馬皇帝御紫宸殿六參官起居北使見畢退赴客省茶<lb/>
酒遂宴垂拱殿酒五行惟從官已上預坐是日賜茶器<lb/>
名果又明日賜生餼見之二日與伴使階往天竺燒香<lb/>
上賜沉香乳糖齋筵酒果次至冷泉亭呼猿洞而歸翼<lb/>
日賜内中酒果風藥花餳赴守歳夜筵酒五行傀儡正<lb/>
月朔旦朝賀禮畢上遣大臣就驛賜筵中使𫝊㫖宣勸<lb/>
酒九行三日客省僉賜酒食内中賜酒果遂赴浙江亭<lb/>
<pb n="KR2m0016_WYG_070-13b"/>
觀潮酒七行四日赴玉津園燕射命諸校善射者假管<lb/>
軍觀察使伴之上賜弓矢酒行樂作伴射官與大使並<lb/>
射弓館伴副使並射弩酒九行退五日大宴集英殿尚<lb/>
書郎監察御史以上皆預學士撰致語六日朝辭退賜<lb/>
襲衣金帶大銀器臨安府書送儘儀復遣執政官就驛<lb/>
賜宴晚赴解换夜筵伴使與北使皆親勸酬且以衣物<lb/>
為侑次日加賜龍鳳茶金鍍合乗馬出北闕門登舟宿<lb/>
赤岸又次日復遣近臣押賜御筵自到闕朝見射朝辭<lb/>
<pb n="KR2m0016_WYG_070-14a"/>
共賜大使金千四百兩副使金八百八十兩衣各三襲<lb/>
金帶各三條都管上節各賜銀四十兩中下節各三十<lb/>
兩衣一襲塗金帶一條使人到闕筵宴凡用樂人三百<lb/>
人百戲軍七十人築毬軍三十二人起立毬門行人三<lb/>
十二人旗鼔四十人並下臨安府差相撲一十五人於<lb/>
御前等子内差並前期教習之<hi>按宋志夏國進奉使見辭儀夏國歳以正旦聖</hi>
<hi>節入貢元豐八年使來詔夏國見辭儀制依嘉祐八年見於皇儀殿門外朝辭詣垂拱殿政和新儀夏使見日</hi>
<hi>俟見班絶謝班前使奉表函引入殿庭副使隨入西向立舍人揖躬舍人當殿躬奏夏國進奉使姓名以下祇</hi>
<pb n="KR2m0016_WYG_070-14b"/>
<hi>候見引當殿前跪進奉表舍人受之副入内侍省官進呈使者起歸位四拜起居舍人宣有勅賜某物兼賜酒</hi>
<hi>饌跪授箱過俯伏興再拜舍人曰各祗候揖西出次從人入不奏即引當殿四拜起居舍人宣賜分物兼賜酒</hi>
<hi>食跪受箱過俯伏興再拜舍人曰各祇候揖西出辭日引使副入殿庭西向立舍人揖躬舍人當殿躬奏夏國</hi>
<hi>進奉使姓名以下祇候辭引當殿四拜宣賜某物酒饌再拜如見儀凡蕃使見辭同日者先夏國次髙麗次交</hi>
<hi>趾次海外蕃客次諸蠻○髙麗進奉使見辭儀見日使捧表函引入殿庭副使隨入西向立舍人鞠躬當殿前</hi>
<hi>通髙麗國進奉使姓名以下祇候見引當殿使稍前跪進表圅俯伏興訖歸位大起居班首出班躬謝起居歸</hi>
<hi>位再拜又出班謝面天顔沿路館券都城門外茶酒歸位再拜搢笏舞蹈俯伏興再拜舍人宣有勅賜某物兼</hi>
<hi>賜酒食搢笏跪授箱過俯伏興再拜舍人曰各祇候揖西出次押物以下入不通即引當殷四拜起居宣有勅</hi>
<pb n="KR2m0016_WYG_070-15a"/>
<hi>賜某物兼賜酒食跪受箱過俯伏興再拜起居舍人曰各祇候揖西出辭日引使副入殿庭西向立舎人揖躬</hi>
<hi>舍人當殿躬通髙麗進奉使姓名以下祇候辭引當殿四拜起居班首出班致詞歸位再拜舍人宣有勅賜某</hi>
<hi>物兼賜酒食搢笏跪授箱過俯伏興再拜舎人曰好去揖西出次從人入辭如儀政和元年詔髙麗在西北二</hi>
<hi>國之間自今可依熈寧十年指揮𨽻樞宻院明年入貢詔復用熈寧例以文臣充接伴使副仍往還許上殿七</hi>
<hi>年賜以籩豆各十二簠簋各四登一鉶二鼎二罍洗一尊二銘曰惟爾令徳孝恭世稱東蕃有來顯相余一人</hi>
<hi>嘉之用錫爾寳尊以寧爾祖考子子孫孫其永保之紹興二年髙麗遣使副來貢並賜酒食於同文館其交州</hi>
<hi>宜州黎州諸國見辭並如上儀唯迓勞宴賚之數則有殺焉其授書皆令有司付之又有西蕃嘉勒氏西南諸</hi>
<hi>蕃占城囘鶻大食于闐三佛齊卭部川蠻及溪峒之屬或比問數歳入貢層檀日本大理注輦蒲甘龜兹佛泥</hi>
<pb n="KR2m0016_WYG_070-15b"/>
<hi>拂菻真臘羅殿渤泥邈黎闍婆州眉流諸國入貢或一再或三四不常至注輦三佛齊使者至以真珠龍腦金</hi>
<hi>蓮花等登陛跪散之謂之撒殿元祐二年知頴昌府韓縝言交趾小國其使人將及境臣嘗近弼難以抗禮按</hi>
<hi>元豐中迓以兵官餞以通判使副詣府其犒設令兵官主之請如故事仍詔所過郡凡前宰相執政官知判者</hi>
<hi>亦如之又詔立囘賜于闐國信分物法歳遣貢使雖多止一加則又命于闐國使以表章至則間歳聴一入貢</hi>
<hi>餘令於熈秦州貿易禮部言元豐著令西南五姓蕃每五年許一貢今西蕃秦平軍入貢期限未及詔特許之</hi>
<hi>學士院言諸蕃初入貢者請令安撫鈐轄轉運等司體問其國所在逺近大小與見今入貢何國為比保明聞</hi>
<hi>奏庶待遇之禮不致失當宣和詔蕃國入貢令本路騐實保明如涉詐偽以上書詐不實論建炎三年占城國</hi>
<hi>王遣使進貢適遇大禮遂加恩特授檢校少傅加食邑自後明堂郊祀並倣此紹興二年占城國王遣使貢沉</hi>
<pb n="KR2m0016_WYG_070-16a"/>
<hi>香犀象玳瑁等荅以綾錦銀絹建炎四年南平王薨差廣南西路轉運副使尹東珣充弔祭使賜絹布各五百</hi>
<hi>疋羊酒寓錢寓綵寓金銀等就欽州授其國迎接人制贈侍中進封南越王封其子為交阯郡王遇大禮並加</hi>
<hi>恩如占城國王淳熈元年賜安南國王印銅鑄塗以金紹興七年三佛齊國乞進章奏赴闕朝見詔許之令廣</hi>
<hi>東經略司酌量只許四十人到闕進貢南珠象齒龍涎珊瑚琉璃香藥詔補保順慕化大将軍三佛齊國王給</hi>
<hi>賜鞍馬衣帶銀器賜使人宴於懷逺驛淳熈五年再入貢計其直二萬五千緡囘賜綾錦羅絹等物銀二千五</hi>
<hi>百兩紹興三十一年正月安南獻馴象帝曰蠻荒貢方物乃其職但朕不欲以異獸勞逺人其令帥臣告諭自</hi>
<hi>今不必以馴象入貢三十二年孝宗登極詔曰比年以來累有外國入貢太上皇帝冲謙弗受况朕凉菲又何</hi>
<hi>以堪自今諸國有欲朝貢者令所在州軍以理諭遣毋得以聞淳祐三年安南國王陳日煚來貢加賜功臣號</hi>
<pb n="KR2m0016_WYG_070-16b"/>
<hi>十一年再來貢景定三年六月日煚上表貢獻乞授其位於其子陳威晃咸淳元年二月加安南大國王陳日</hi>
<hi>煚功臣増安善二字安南國王陳威晃功臣増守義二字各賜金帶鞍馬衣服二年復上表進貢禮物賜金五</hi>
<hi>百兩賜帛一百疋降詔嘉奬</hi>
遼制髙麗使入見臣僚常服起居應上殿臣僚殿上序<lb/>
立閤門奏牓子引髙麗使副面殿立引上露臺拜跪附<lb/>
奏起居訖拜起立閤門𫝊宣王詢安否使副皆跪大使<lb/>
奏臣等來時詢安引下殿面殿立進奉物入列置殿前<lb/>
控鶴官起居畢引進使鞠躬通髙麗國王詢進奉宣徽<lb/>
<pb n="KR2m0016_WYG_070-17a"/>
使殿上贊進奉赴庫馬出擔床出畢引使副退面西鞠<lb/>
躬舍人鞠躬通髙麗國謝恩進奉使某官某以下祇候<lb/>
見舞蹈五拜不出班奏聖躬萬福再拜出班謝面天顔<lb/>
五拜出班謝逺接湯藥五拜贊各祇候使副私獻入列<lb/>
置殿前控鶴官起居引進使鞠躬通髙麗國謝恩進奉<lb/>
使某官某以下進奉宣徽使殿上贊如初引使副西階<lb/>
上殿序立皇帝不入御牀臣僚伴酒契丹舍人通漢人<lb/>
閤使贊再拜稱萬歳各就坐酒三行殽膳二味若宣令<lb/>
<pb n="KR2m0016_WYG_070-17b"/>
飲盡就位拜稱萬歳贊各就坐殽膳不贊起再拜稱萬<lb/>
歳引下殿舞蹈五拜賛各祇候引出於幕次内别差使<lb/>
臣伴宴起宣賜衣物訖遥謝五拜畢歸館其曲宴髙麗<lb/>
使儀臣僚入朝班齊皇帝升殿宣徽教坊控鶴文武班<lb/>
起居皆如常儀謝宣宴賛各上殿祇候契丹臣僚謝宣<lb/>
宴勾髙麗使入面南鞠躬舍人鞠躬通髙麗國謝恩進<lb/>
奉使某官某以下起居謝宣宴共十二拜贊各上殿祇<lb/>
候臣僚使副就位立大臣進酒契丹舍人通漢人閤使贊<lb/>
<pb n="KR2m0016_WYG_070-18a"/>
上殿臣僚皆拜贊各祇候進酒大臣復位立贊應坐臣<lb/>
僚拜贊各就坐行酒若宣令飲盡贊再拜贊各就坐教<lb/>
坊致語臣僚皆起立口號絶贊再拜贊各就坐凡拜皆<lb/>
稱萬歳曲破臣僚起下殿契丹臣僚謝宴中書令以下<lb/>
謝宴畢引使副謝七拜贊各好去控鶴官門外祇候報<lb/>
閤門無事供奉官捲班出來日問聖體其髙麗使朝辭<lb/>
儀臣僚起居上殿如常儀閤門奏髙麗使朝辭牓子起<lb/>
居戀闕如儀贊各上殿祇候引西階上殿立契丹舍人<lb/>
<pb n="KR2m0016_WYG_070-18b"/>
贊拜稱萬歳贊各就坐中書令以下伴酒三行殽膳二<lb/>
味皆如初見之儀既謝贊有勅宴五拜贊各好去引出<lb/>
於幕次内别差使臣伴宴畢賜衣物跪受遥謝五拜歸<lb/>
館西夏國進奉使朝見臣僚常朝畢引使者左入至丹<lb/>
墀面殿立引使者上露臺立揖少前拜跪附奏起居訖<lb/>
俯伏興復位閤使宣問某安否鞠躬聴㫖跪奏某安俯<lb/>
伏興退復位引左下至丹墀面殿立禮物右入左出畢<lb/>
閤使鞠躬通某國進奉使姓名候見共一十七拜贊祇<lb/>
<pb n="KR2m0016_WYG_070-19a"/>
候平立有私獻過畢揖使者鞠躬贊進奉收訖賛祇候<lb/>
引左上殿就位立臣僚使者齊聲喏酒三行引使左下<lb/>
至丹墀謝宴五拜畢贊有勅宴五拜祇候引右出禮畢<lb/>
於外賜宴客省伴宴仍賜衣物其西夏使朝辭常朝畢<lb/>
引使者左入通某國某使祇候辭再拜不出班起居再<lb/>
拜出班戀闕致詞復再拜賜衣物謝恩如常儀若賜宴<lb/>
五拜畢贊好去引右出<lb/>
金制外國使入見皇帝即御座鳴鞭報時畢殿前班小<lb/>
<pb n="KR2m0016_WYG_070-19b"/>
起居畢至侍立位引臣僚左右入丹墀小起居引宰執<lb/>
上殿其餘臣僚分班出閤門使奏使者入見牓子先引<lb/>
宋使副出笏捧書左入至丹墀北向立閤使左下接書<lb/>
捧書者單跪授書拜起立閤使左上露階右入欄内奏<lb/>
封全轉讀畢引使副左上露階齊揖入欄内揖使副鞠<lb/>
躬使少前拜跪附奏畢拜起復位立待宣問宋皇帝時<lb/>
並鞠躬受勅㫖再揖鞠躬使少前拜跪奏畢起復位齊<lb/>
退却引使副左下至丹墀北向立禮物右入左出盡揖<lb/>
<pb n="KR2m0016_WYG_070-20a"/>
使副旁折通班再引至丹墀舞蹈五拜不出班奏聖躬<lb/>
萬福再拜揖使副鞠躬使出班謝面天顔復位舞蹈五<lb/>
拜再揖使副鞠躬使出班謝逺差接伴兼賜湯藥諸物<lb/>
等復位舞蹈五拜各祇候引右出賜衣次引宋從人入<lb/>
通名以下再拜不出班又再拜各祇候亦引右出次引<lb/>
髙麗使左入至丹墀北向略立引使左上露階立定揖<lb/>
横使鞠躬正使少前拜跪附奏畢拜起復位立閤使宣<lb/>
問髙麗王時並鞠躬受勅㫖畢再揖横使鞠躬正使少<lb/>
<pb n="KR2m0016_WYG_070-20b"/>
前拜跪奏畢拜起復位齊退却引左下至丹墀面殿立<lb/>
定禮物右入左出盡揖使傍折通班畢引至丹墀通一<lb/>
十七拜各祇候平立引左階立次引夏使見如上儀引<lb/>
右階立次再引宋使副左入至丹墀謝恩舞蹈五拜各<lb/>
祇候平立次引髙麗夏使並至丹墀三使並鞠躬有勅<lb/>
賜酒食舞蹈五拜各祇候引右出次引宰執下殿禮畢<lb/>
其曲宴儀皇帝即御座鳴鞭報時畢殿前班小起居至<lb/>
侍立位引臣僚并使客左入旁折通班至丹墀舞蹈五<lb/>
<pb n="KR2m0016_WYG_070-21a"/>
拜不出班奏聖躬萬福又再拜出班謝宴舞蹈五拜各<lb/>
上殿祇候分引預宴官上殿其餘臣僚右出次引宋使<lb/>
從人入至丹墀再拜不出班奏聖躬萬福又再拜有勅<lb/>
賜酒食又再拜引左廊立次引髙麗夏從人入分引左右<lb/>
廊立果牀入進酒皇帝舉酒時上下侍立官并再拜接<lb/>
盞畢候進酒官到位當坐者再拜坐即行臣使酒𫝊宣<lb/>
立飲畢再拜坐次從人再拜坐至四盞餅茶入致語聞<lb/>
鼓笛時揖臣使并人從立口號絶坐宴并侍立官并再<lb/>
<pb n="KR2m0016_WYG_070-21b"/>
拜坐次從人再拜坐食入五盞歇宴教坊謝恩畢揖臣<lb/>
使起果牀出皇帝起入閤臣使下殿歸幕次賜花人從<lb/>
隨出戴花畢先引人從人左右廊立次引臣使入左右<lb/>
上殿位立皇帝出閤坐果牀入坐立並再拜坐次從人<lb/>
再拜坐九盞将曲終揖從人至位再拜引出聞曲時揖<lb/>
臣使起再拜下殿果牀出至丹墀謝宴舞蹈五拜分引<lb/>
出朝辭儀皇帝即御座鳴鞭報時畢殿前班小起居至<lb/>
侍立位引臣僚分班入至丹墀小起居引宰執上殿其<lb/>
<pb n="KR2m0016_WYG_070-22a"/>
餘臣僚分班出閤使奏辭牓子先引夏使左入傍折通<lb/>
班畢至丹墀再拜不出班奏聖躬萬福又再拜揖使副<lb/>
鞠躬使出班戀闕致詞復位又再拜唱各好去引右出<lb/>
次引髙麗使如上儀亦引右出次引宋使副左入傍折<lb/>
通班畢至丹墀依上通六拜各祇候平立閤使賜衣馬<lb/>
鞠躬聞勅再拜賜衣馬畢平身搢笏單跪受别録物過<lb/>
盡出笏拜起謝恩舞蹈五拜有勅賜酒食舞蹈五拜引<lb/>
使副左上露階齊揖入欄内揖鞠躬大使少前拜跪受<lb/>
<pb n="KR2m0016_WYG_070-22b"/>
書起復位揖使副齊鞠躬受𫝊達畢齊退引左下至丹<lb/>
墀鞠躬唱各好去引右出次引宰執下殿禮畢熈宗時<lb/>
夏使入見改為大起居定制以宋使列於三品班髙麗<lb/>
夏列於五品班皇統二年六月定臣使辭見臣僚服色<lb/>
拜數止從常朝起居三國使班品如舊俟殿前班及臣<lb/>
僚小起居引宰執升殿餘臣分班畢乃令行人見及朝<lb/>
辭之禮凡入見則宋使先禮畢夏使入禮畢而髙麗使<lb/>
入其朝辭則夏使先禮畢而髙麗使入禮畢而宋使入<lb/>
<pb n="KR2m0016_WYG_070-23a"/>
夏髙麗朝辭之賜則遣使就賜於㑹同館唯宋使之賜<lb/>
則庭授世宗大定六年詔外國使初見朝辭則於左掖<lb/>
門出入朝賀賜宴則由應天門東偏門出入<lb/>
元自太祖時輝和爾囘鶻西夏西域髙麗皆遣使入貢<lb/>
世祖以後安南占城雲南金齒緬國大理拂郎等國亦<lb/>
皆遣使貢獻<hi>元蕃使朝貢於正旦聖節大朝㑹之日隨班行禮</hi>
明太祖洪武二年定蕃國遣使進表儀所司於王宫及<lb/>
國城街巷結綵設闕庭於殿上正中前設表箋案又前<lb/>
<pb n="KR2m0016_WYG_070-23b"/>
設香案使者位於香案東捧表箋二人於香案西設龍<lb/>
亭於殿庭南正中儀仗鼓樂具備清晨司印者陳印案<lb/>
於殿中滌印訖以表箋及印俱置於案王冕服衆官朝<lb/>
服詣案前用印畢用黄袱裹表紅袱裹箋各置於匣中<lb/>
仍各以黄袱裹之捧表箋官捧至於案引禮引王至殿<lb/>
庭正中衆官位其後贊拜樂作再拜樂止王詣香案前<lb/>
跪衆官皆跪三上香訖捧表官取表東向跪進王王受<lb/>
表以進於使者使者西向跪受興置於案賛興王復位<lb/>
<pb n="KR2m0016_WYG_070-24a"/>
贊拜樂作王與衆官皆四拜樂止禮畢捧表箋官捧表<lb/>
前行置於龍亭中金鼓儀仗鼓樂前導王送至宫門外<lb/>
還衆官朝服送至國門外使者乃行是年占城國遣陪<lb/>
臣虎都蠻來貢髙麗遣陪臣禮部尚書洪尚載安南遣<lb/>
陪臣同時敏等皆貢方物既至有司奏聞出國門以迎<lb/>
勞擇日進表幣方物於奉天殿畢進箋及方物於中宫<lb/>
東宫上位遣官於㑹同館賜宴畢東宫復遣官禮待省<lb/>
府臺皆有宴將還遣使勞送出境如或常朝則中書接<lb/>
<pb n="KR2m0016_WYG_070-24b"/>
授表箋方物次日使者隨班入見其宴賜上位東宫取<lb/>
㫖禮待今具其儀　蕃使至龍江驛驛令具某國遣使<lb/>
者姓某名某及從人名數詣應天府報知應天府官禀<lb/>
知中書省及禮部禮部奏聞遣侍儀舎人二人接伴遣<lb/>
應天府同知龍江驛禮待前期館人陳設蕃使及應天<lb/>
府官坐次於正㕔賓左主右中設酒案及食案應天府<lb/>
官至館館人入告蕃使接伴舍人引蕃使出迎於館門<lb/>
之外贊引引應天府官與蕃使俱入蕃使升自西階應<lb/>
<pb n="KR2m0016_WYG_070-25a"/>
天府官升自東階至㕔蕃使東向立府官西向立贊引<lb/>
唱鞠躬拜興<hi>凡二</hi>平身蕃使與應天府官皆如禮應天府<lb/>
官進詣蕃使前致禮待之意畢贊引引蕃使與府官各<lb/>
就位坐執事者各舉食案進供於蕃使及府官之前執<lb/>
事者斟酒及進食凡酒五行食三品宴畢贊禮引蕃使<lb/>
送應天府官出蕃使自西應天府官由東出至館門外<lb/>
蕃使入明旦應天府官請使者出館俱上馬蕃使行近<lb/>
右應天府官行近左從人後從至㑹同館下馬接待舍<lb/>
<pb n="KR2m0016_WYG_070-25b"/>
人引蕃使由西而入應天府官由東而入至次訖報知<lb/>
中書省中書省奏知命禮部侍郎至㑹同館禮待其陳<lb/>
設位次食品一如前儀宴畢接待舍人引蕃使及禮部<lb/>
侍郎出蕃使降自西階禮部侍郎降自東階出館門外<lb/>
使者還館其受蕃國來附遣使進貢之儀前期侍儀司<lb/>
引蕃使天界寺習儀三日擇日朝見前一日内使監設<lb/>
御座香案於奉天殿中尚寳卿設寳案於御座前侍儀<lb/>
司設表案於丹墀中道之北及殿上正中設方物位於<lb/>
<pb n="KR2m0016_WYG_070-26a"/>
表箋案之南中道之東西舉方物案執事位於方物案<lb/>
之左右設使者位於中道之東西方物案之南北向設<lb/>
通事位於使者位之西北向設文武官侍立位於丹墀<lb/>
之北東西相向設受表兼宣表官受方物兼宣方物官<lb/>
位及展表官位於表案之西東向設承制官位於殿内<lb/>
西向及使者之北設典儀二人位於丹陛上東西相向<lb/>
設知班位於丹墀之北東西相向設贊禮位於知班之<lb/>
北東西相向設内贊二人位於殿上東西相向引使者<lb/>
<pb n="KR2m0016_WYG_070-26b"/>
舎人二人於使者拜位之西東向引文武官舍人四人<lb/>
於文武班之北稍後東西相向侍從班起居注殿中侍<lb/>
御史尚寳卿位於殿上西向指揮司懸刀武官位於殿<lb/>
上東向拱衛司官位於奉天門之左右東西相向典牧<lb/>
所官位於仗馬之前東西相向宿衛鎮撫位於丹陛東<lb/>
西階下東西相向䕶衛百户二十四員於宿衛鎮撫之<lb/>
南稍後東西相向䕶衛千戸八員於殿東西門之左右<lb/>
東西相向將軍二人於殿上東西相向天武將軍四人<lb/>
<pb n="KR2m0016_WYG_070-27a"/>
於丹陛上之四隅東西相向將軍六人於奉天殿門之<lb/>
左右東西相向將軍六人於奉天門之左右東西相向<lb/>
是日金吾衛陳設甲士於午門外之東西列旗仗於奉<lb/>
天門外之東西拱衛司陳儀仗於丹陛上及丹墀之東<lb/>
西陳五輅於丹陛之南典牧所陳仗馬於文武樓之南<lb/>
東西相向陳虎豹於奉天門外和聲郎陳樂於丹墀諸<lb/>
蕃使拜位之南撃鼓初嚴侍儀舎人入陳拜席引班引<lb/>
文武百官各具朝服次嚴引班引文武百官齊班於午<lb/>
<pb n="KR2m0016_WYG_070-27b"/>
門外東西相向以北為上禮部執事以方物各置於案<lb/>
各執事俱入就位諸侍衛官各服其器服及尚寳卿侍<lb/>
從官入詣謹身殿奉迎引班引使者服朝服奉表執事<lb/>
者舁方物前行使者朝服後從由午門入就金水西橋<lb/>
入西掖門至丹墀西東向序立撃鼓三嚴引班引文武<lb/>
官入就侍立位侍儀版奏外辦御用監跪奏皇帝服皮<lb/>
弁御輿以出尚寳卿捧寳及侍儀侍衛導從如常儀皇<lb/>
帝将出仗動樂作陞御座樂止尚寳卿置寳於案鳴鞭<lb/>
<pb n="KR2m0016_WYG_070-28a"/>
雞唱報時訖引禮引使者置表於案就位北向立執事<lb/>
者舁方物入就位退立於左右知班唱齊班訖贊禮唱<lb/>
鞠躬拜興<hi>凡四</hi>平身使者及衆使者皆如禮樂止贊禮唱<lb/>
進表引禮引使者詣表案前贊禮唱跪使者及衆使者<lb/>
皆跪唱進表使者跪取表函捧進於受表官受表官受<lb/>
表進方物狀者跪取方物狀授於受方物狀官受方物<lb/>
狀官受方物狀與受表官展表官由西階陞西門入至<lb/>
殿庭以表置於案俱退立於西内贊唱宣表宣表官詣<lb/>
<pb n="KR2m0016_WYG_070-28b"/>
案取表跪宣於殿西展表官同跪展宣訖俯伏興宣表<lb/>
官以表置於案退立於殿西宣方物狀官詣案取方物<lb/>
狀跪宣於殿西展方物狀官同跪展宣訖俯伏興宣方<lb/>
物狀官以方物狀置於案與宣表官展表官由殿西門<lb/>
出復位贊禮唱俯伏興使者及衆使者皆俯伏興平身<lb/>
贊禮唱復位引禮引使者退復位承制官承制自中門<lb/>
出中階降詣使者前稱有制賛禮唱跪使者及衆使者<lb/>
皆跪承制官宣制曰皇帝制問使者來時想爾某國君<lb/>
<pb n="KR2m0016_WYG_070-29a"/>
安好使者荅畢贊禮唱俯伏興拜興<hi>凡四</hi>平身使者及衆<lb/>
使者皆如禮樂止承制官稱有後制贊禮唱跪使者及<lb/>
衆使者皆跪承制官宣制曰皇帝又問爾使者逺來勤<lb/>
勞使者荅畢贊禮唱俯伏興拜興<hi>凡四</hi>平身使者及衆使<lb/>
者皆如禮樂止承制官自西階升西門入囘奏訖復侍<lb/>
立位贊禮唱鞠躬拜興<hi>凡四</hi>平身使者及衆使者皆如禮<lb/>
樂止禮部官收表及方物引使者出侍儀奏禮畢上興<lb/>
駕囘樂作還宫樂止引班引文武百官及使者以次出<lb/>
<pb n="KR2m0016_WYG_070-29b"/>
　　臣等謹按漢時呼韓邪單于入覲蕭望之謂單于<lb/>
　　非正朔所加宜待以不臣之禮後代蕃使朝貢儀<lb/>
　　注率多優假皆本於望之之議明初定蕃使入朝<lb/>
　　宣制撫問國君並及使者略如敵國之儀此亦沿<lb/>
　　習厯代具文而揆諸大一統之朝所以駕馭藩服<lb/>
　　者其說固未當也夫溥天率土莫非王臣要荒之<lb/>
　　裔以職事來朝正宜示以彛憲俾知共主之尊義<lb/>
　　在則然即頑梗不率之風因之盡戢彼望之之議<lb/>
<pb n="KR2m0016_WYG_070-30a"/>
　　特以威徳不能及逺聊為權宜之計耳後儒無識<lb/>
　　遂至承訛襲繆豈知帝王撫臨中外予以拊循尤<lb/>
　　當明其體制若槩以敵國待之轉致取輕殊俗於<lb/>
　　恩威並用之道寧有當哉洪惟我<lb/>
國朝以文徳武功撫一區宇䝉古内外扎薩克等歳時<lb/>
　　分班入<lb/>
覲秋獮行圍執櫜扈從迨西陲大定準噶爾囘部盡入<lb/>
　　版圖而絶逺諸部若哈薩克布嚕特安集延巴達<lb/>
<pb n="KR2m0016_WYG_070-30b"/>
　　克山等無不欵塞請吏願為臣僕近者土爾扈特<lb/>
　　率其全部稽首歸降並𨽻編户自餘朝鮮安南琉<lb/>
　　球暹羅南掌西洋之屬世世𨽻於典屬恭順彌加盖<lb/>
天家徳威逺暨遐荒奉朔曉然識<lb/>
共主之尊歳事請朝理藩院率領於班行之末九叩抒<lb/>
　　誠或遇<lb/>
錫宴賜幣拜跪如禮已為榮幸豈復有賓客之足言盖<lb/>
　　時勢既殊儀文自别不獨破除因循陋習而已<lb/>
<pb n="KR2m0016_WYG_070-31a"/>
蕃使每歳常朝於中書省接受表箋方物是日於省門<lb/>
前執事者置方物於案引禮引使者捧表箋由中門入<lb/>
方物隨行至堂上置方物於前丞相興使者捧表箋各<lb/>
至丞相前丞相受表箋各授於執事使者退立於西司<lb/>
壺舉杯者出舉杯者以杯先進於丞相丞相執杯使者<lb/>
跪持酒飲畢退立引禮引使者由西廊出户部受方物<lb/>
報侍儀司習儀次日各依品從具公服行五拜禮出午<lb/>
門釋服於東宫行禮其受蕃使每歳常朝之儀中書省<lb/>
<pb n="KR2m0016_WYG_070-31b"/>
受表箋侍儀司引蕃使於天界寺習儀擇日朝見前一<lb/>
日内使監陳設御座香案於奉天殿如常儀侍儀司設<lb/>
使者位於丹墀中道上之西北向承制官侍立位於殿<lb/>
内之東宣制位於使者之北百官侍立位於丹墀之北<lb/>
東西相向知班二人位於使者之北東西相向贊禮二<lb/>
人位於知班之北東西相向典儀二人位於丹陛上東<lb/>
西相向引使者二人位於使者之西東向引文武班四<lb/>
人位於文武班之北稍後東西相向侍從班位於殿上<lb/>
<pb n="KR2m0016_WYG_070-32a"/>
東西相向文東武西導駕官位於殿内東西相向將軍<lb/>
六人位於奉天門之左右將軍六人位於奉天殿門之<lb/>
左右將軍四人位於丹陛上之四隅將軍二人位於奉<lb/>
天殿内簾前之左右宿衛鎮撫二人位於丹墀東西階<lb/>
下東西相向䕶衛二十四人位於宿衛鎮撫之南稍後<lb/>
東西相向䕶衛千户八員位於殿東西門之左右拱衛<lb/>
司陳設儀仗於丹墀丹陛之東西鳴鞭四人於丹陛上<lb/>
北向拱衛司光禄寺官侍立位於殿門之左右是日侵<lb/>
<pb n="KR2m0016_WYG_070-32b"/>
晨擊鼓初嚴各執事陳設如儀引班催請使臣及百官<lb/>
各具朝服次嚴執事各入就位引班引百官使者齊班<lb/>
於午門外東西相向三嚴引班引百官入就侍立位引<lb/>
使者入立於丹墀之西導駕官入謹身殿奉迎侍儀奏<lb/>
外辦御用監官跪奏皇帝具通天冠綘紗袍侍從導引<lb/>
出宫樂作陞御座樂止捲簾鳴鞭報時訖引班引使者<lb/>
入就位知班唱班齊賛禮唱鞠躬拜興<hi>凡四</hi>平身如禮樂<lb/>
止承制官前跪承制由中門出中階降至使者前稱有<lb/>
<pb n="KR2m0016_WYG_070-33a"/>
制贊禮唱某等跪聼使者跪承制官宣制曰皇帝制問<lb/>
使者来時爾某國王某安好使者荅畢贊禮唱俯伏興<lb/>
拜興<hi>凡四</hi>平身使者如禮樂止承制官稱有後制使者跪<lb/>
承制官宣制曰皇帝又問爾使介逺來勤勞使者又荅<lb/>
畢贊禮唱俯伏興樂作拜興<hi>凡四</hi>平身使者如禮樂止承<lb/>
制官由西階陞西門入囘奏訖復侍立位贊禮唱鞠躬<lb/>
拜興<hi>凡四</hi>平身使者皆如禮樂止侍儀奏禮畢興駕回<lb/>
樂作還宫樂止引班引文武百官及使者以次出　蕃<lb/>
<pb n="KR2m0016_WYG_070-33b"/>
使進貢及㕘見畢禮部官奏奉聖㫖錫宴於㑹同館前<lb/>
期館人陳設坐次於㑹同館正㕔賔西主東中設御酒案<lb/>
於正中膳部主客命執事設酒案及食案於㕔之南楹<lb/>
教坊司陳設樂舞於酒案之左右是日禮部官陳龍亭<lb/>
於午門外光禄寺官取㫖捧御酒置於龍亭儀仗鼓樂<lb/>
前導禮部官光祿寺官乗馬後隨至館門館人入報蕃<lb/>
使出迎於館門之外執事者捧御酒前行引贊引奉㫖<lb/>
官從行由中道入至㕔上置於案使者自西階陞立於<lb/>
<pb n="KR2m0016_WYG_070-34a"/>
西隅奉㫖官立於御酒案之東稱有制使者望闕跪聼<lb/>
宣制畢贊禮唱鞠躬拜興<hi>凡二</hi>平身使者如禮奉㫖官舉<lb/>
杯酌酒授使者飲北面同跪使者飲畢贊禮唱鞠躬拜<lb/>
興<hi>凡二</hi>平身如禮贊禮引使者及奉㫖官就席坐執事者<lb/>
舉食案進供於使者及奉㫖官之前執壺者斟酒樂作<lb/>
飲畢樂止酒七行湯七品上湯撃鼓行酒作細樂及陳<lb/>
雜戲宴畢使者送奉㫖官出至館門外奉㫖官上馬使<lb/>
者入擇日皇太子錫宴陳設食品禮部皆如前儀蕃使<lb/>
<pb n="KR2m0016_WYG_070-34b"/>
將還國禮部奏知戒蕃使某日陛辭前二日於天界寺<lb/>
習儀前一日内使監陳設御座香案於奉天殿侍儀司<lb/>
設蕃使拜位於丹墀中道稍西北向設文武官侍立位<lb/>
於丹墀之北東西相向承制官位於殿上之東及宣制<lb/>
位於丹陛上之東南設知班二人位於蕃使之北設贊<lb/>
禮二人位於知班之北典儀二人位於丹陛上之南俱<lb/>
東西相向設引蕃使舍人二人位於蕃使之西東向引<lb/>
文武班舎人四人位於文武班之北稍後東西相向侍<lb/>
<pb n="KR2m0016_WYG_070-35a"/>
從班位於殿上之東西拱衛指揮光祿寺官位於殿門<lb/>
前之左右内使擎執八人位於御座前之左右宿衛鎮<lb/>
撫位於丹陛東西階下䕶衛百户二十四人位於鎮撫<lb/>
之南稍後俱東西相向䕶衛千户八人位於殿東西門<lb/>
之左右將軍二人位於殿之左右將軍六人位於殿門<lb/>
之左右將軍四人位於丹陛之四隅將軍六人位於奉<lb/>
天門之左右俱東西相向鳴鞭四人位於丹陛上之南<lb/>
是日侵晨金吾衛陳設兵仗於午門外之東西拱衛司<lb/>
<pb n="KR2m0016_WYG_070-35b"/>
陳儀仗於丹墀丹陛之東西樂工陳樂於丹墀之内擊<lb/>
鼓初嚴禮部官於午門外以御酒禮物置於案執事者<lb/>
若干人服窄紅衫舉案捧禮物官具朝服若干人從入<lb/>
陳案於丹陛上東西<hi>如賜詔則設詔書案於蓋物案之北拱衞司用黄盖遮覆</hi>執事<lb/>
各入就位舎人催文武官及蕃使具朝服撃鼓次嚴侍<lb/>
儀侍衛入迎車駕舍人引文武官齊班於午門外之東<lb/>
西引使者立於武官之南東向擊鼓三嚴引班引文武<lb/>
官入就侍立位引蕃使入立於丹墀之西南侍儀版奏<lb/>
<pb n="KR2m0016_WYG_070-36a"/>
外辦御用監跪奏皇帝服皮弁服御輿以出侍儀侍衛<lb/>
導從警蹕如常儀皇帝將出仗動樂作陞御座樂止將<lb/>
軍捲簾鳴鞭雞唱報時訖引禮引蕃使入就位贊禮唱<lb/>
鞠躬拜興<hi>凡四</hi>平身蕃使皆如禮樂止承制官詣御座前<lb/>
跪承制由殿中門出立於宣制位稱有制贊禮唱某官<lb/>
跪聴蕃使皆跪承制官宣制曰皇帝制諭宣畢贊禮唱<lb/>
俯伏興拜興<hi>凡四</hi>平身蕃使皆如禮樂止承制官由殿西<lb/>
門入跪奏云承制訖復侍立位贊禮唱鞠躬拜興<hi>凡四</hi>平<lb/>
<pb n="KR2m0016_WYG_070-36b"/>
身蕃使皆如禮樂止贊禮唱禮畢捧禮物官捧禮物自<lb/>
丹墀中道降由奉天中門出<hi>如有詔則黄蓋遮覆詔書出</hi>舎人引蕃<lb/>
使由奉天西門出侍儀奏禮畢皇帝興樂作還宫樂止<lb/>
引禮引百官以序出捧禮物官捧禮物至午門付使者<lb/>
行每歳常朝具本品公服隨班行五拜禮蕃使辭東宫<lb/>
禮部官率應天府官送出國門之外至龍江驛禮部官<lb/>
還應天府官設宴如初至之儀宴畢應天府官還驛丞<lb/>
送起行穆宗隆慶五年九月復朝鮮使臣引見舊班初<lb/>
<pb n="KR2m0016_WYG_070-37a"/>
帝用鴻臚卿李際春言四夷貢使俱不得至御前引見<lb/>
至是禮科都給事張國彦等奏朝鮮屬國乃冠帶禮義<lb/>
之邦宜仍復舊班以示優禮從之<lb/>
　　天子遣使迎勞諸侯<lb/>
　　<hi>臣</hi>等謹按杜佑所述天子遣使迎勞諸侯乃封建<lb/>
　　舊制所謂小行人迎勞於畿大行人勞視館載於<lb/>
　　禮經後世不行久矣宋與遼金則有國使往還如<lb/>
　　古諸侯相交聘比附朝覲亦以類從耳非盡如古<lb/>
<pb n="KR2m0016_WYG_070-37b"/>
　　所云也其諸侯來朝天子遣使迎勞獨明集禮所<lb/>
　　載較詳然類敘天子受諸侯朝覲之下事無複出<lb/>
　　義屬相通故不復敘<lb/>
　<lb/>
　<lb/>
　<lb/>
　<lb/>
欽定續通典卷七十<lb/>
</p>
<p>
</p>
  </div>
</body>
</text>
</TEI>
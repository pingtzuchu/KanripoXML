<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_035-1a"/>
欽定四庫全書<lb/>
欽定續通典卷三十五<lb/>
　職官<lb/>
　　王侯總叙<lb/>
封建起於黄唐郡縣創自秦漢師古者欲復封建宜今<lb/>
者必置郡縣唐臣杜佑作王侯總叙雖備陳其利病而<lb/>
終之曰莫可究詳曹冏陸機著論謂必宜法古魏徴李<lb/>
百藥上疏又力排其議夫救分離之難莫若建諸侯削<lb/>
<pb n="KR2m0016_WYG_035-1b"/>
尾大之勢莫若置守宰而今昔異時欲行古道勢莫能<lb/>
遵故自唐以迄宋遼金元皆無封建至明初封皇子為<lb/>
諸王置藩府於各直省雖非如三代之分茅胙土得専<lb/>
生殺而䕶衛甲士為數甚夥其不能謹守藩條者毎足<lb/>
滋生民之擾是以恵帝始立方欲因事削除致有靖難<lb/>
之師且成祖既併取寜藩徙之南昌傳世未幾宸濠踵<lb/>
而生變徒貽國患古法之不可復泥又其明騐然五等<lb/>
之號歴代不廢品秩之差前後各殊史傳所載及各朝<lb/>
<pb n="KR2m0016_WYG_035-2a"/>
㑹典典章集禮所傳班班可考爰列叙於左<lb/>
　　歴代王侯封爵<hi>公主并官屬附</hi>
唐制爵九等一曰王食邑萬戸正一品二曰嗣王郡王<lb/>
食邑五千戸從一品三曰國公食邑三千戸從一品四<lb/>
曰開國郡公食邑二千戸正二品五曰開國縣公食邑<lb/>
千五百戸從二品六曰開國縣侯食邑千戸從三品七<lb/>
曰開國縣伯食邑七百户正四品上八曰開國縣子食<lb/>
邑五百户正五品上九曰開國縣男食邑三百戸從五<lb/>
<pb n="KR2m0016_WYG_035-2b"/>
品上皇兄弟皇子皆封國為親王皇太子子為郡王親<lb/>
王之子承嫡者為嗣王諸子為郡公以恩進者封郡王<lb/>
襲郡王嗣王者封國公凡名山大川及畿内諸縣皆不<lb/>
以封至郡公有餘爵聽迴授子孫其國公皆特封凡封<lb/>
户三丁以上為率嵗租三之一入於朝廷食實封者得<lb/>
真户分食諸州其王府傳一人諮議㕘軍事一人友一<lb/>
人侍讀無定員文宗開成元年改諸王侍讀曰奉諸王<lb/>
侍讀宣宗大中初復舊文學一人東西閤祭酒各一人<lb/>
<pb n="KR2m0016_WYG_035-3a"/>
長史一人司馬一人掾一人屬一人主簿一人記室㕘<lb/>
軍事二人録事㕘軍事一人録事一人功倉戸兵騎法<lb/>
士等七曹㕘軍事各一人㕘軍事二人行㕘軍事四人<lb/>
典籖二人自典籖以上為府官郡王嗣王不置長史親<lb/>
事府典軍二人副典軍二人校尉五人旅帥隊正隊副<lb/>
自旅帥以下視親事多少乃置帳内府典軍二人副典軍<lb/>
二人自校尉以下員品如親事府親王國令一人大農<lb/>
一人尉一人<hi>按杜佑通典作大農二人尉二人兹㨿新唐志</hi>丞一人學官長丞<lb/>
<pb n="KR2m0016_WYG_035-3b"/>
各一人食官長丞各一人廐牧長丞各二人典府長丞<lb/>
各二人皇姑為大長公主正一品姊為長公主女為公<lb/>
主皆視一品皇太子女為郡主從一品親王女為縣主<lb/>
從二品凡王公十五以上預朝集宗親女婦諸王長女<lb/>
月㕘凡公主邑司令一人丞一人主簿一人録事一人<lb/>
宋爵一十二等王嗣王郡王國公郡公開國公開國郡<lb/>
公開國縣公開國侯開國伯開國子開國男皇子兄弟<lb/>
封國謂之親王親王之子承嫡者為嗣王宗室近親承<lb/>
<pb n="KR2m0016_WYG_035-4a"/>
襲特㫖者封郡王遇恩及宗室祖宗後承襲及特㫖者<lb/>
封國公餘宗室近親並封郡公食邑沿唐制王食五千<lb/>
戸郡王國公三千戸特加者無定數其開國公侯伯子<lb/>
男皆隨食邑二千户以上封公一千戸以上封侯七百<lb/>
戸以上封伯五百戸以上封子三百戸以上封男分國<lb/>
三等大國二十七次國二十小國百二十見任前任宰<lb/>
相食邑實封共萬戸王為正一品嗣王郡王國公為從<lb/>
一品開國郡公為正二品開國縣公為從二品開國侯<lb/>
<pb n="KR2m0016_WYG_035-4b"/>
為從三品開國伯為正四品開國子為正五品開國男<lb/>
為從五品太祖開寳六年詔晉王位望俱崇親賢莫並<lb/>
宜位在宰相之上太宗太平興國八年楚王廣平郡王<lb/>
出閤令宰相立親王之上真宗景徳中皇姪武信軍節<lb/>
度使惟吉加同平章事時駙馬都尉石保吉先為使相<lb/>
史館引唐制宗室在同品官上遂升唯吉焉凡親王府<lb/>
有傳長史司馬諮議參軍友記室參軍王府教授小學<lb/>
教授傳及長史司馬有其官而未嘗除太平興國八年<lb/>
<pb n="KR2m0016_WYG_035-5a"/>
諸王出閤楚王府置諮議參軍二人翊善一人陳王府<lb/>
置諮議翊善各一人後又置記室及諸王府侍講一人<lb/>
並以常參官充其後多不置諮議翊善記室或止一員<lb/>
真宗大中祥符九年仁宗初封夀春郡王置友二員亦<lb/>
以常參官充天禧二年進封昇王友遷諮議仍置記室<lb/>
一人皇姪皇孫侍教南北伴讀無定數凡公主亦分大<lb/>
長公主長公主公主郡主縣主皆不置官屬<lb/>
遼之封爵唯有國王郡王國公三等率以漆水栁城混<lb/>
<pb n="KR2m0016_WYG_035-5b"/>
同蘭陵國名則屢進屢改有加至二國者其初宗室與<lb/>
勲戚無異道宗太康五年十一月詔唯王子封一字王<lb/>
餘並削降其爵號大約採唐宋之制其王府北面官有<lb/>
親王祇應司王子院有王子太師王子太保王子司徒<lb/>
王子司空王子班郎君南靣官王傅府有王傅<hi>興宗重熙十五</hi>
<hi>年蕭惟信為燕趙王傅</hi>親王内史府有内史<hi>道宗太康三年見内史吴嘉努</hi>長史<lb/>
參軍諸王文學館有諸王教授<hi>重熙中姚景行為燕趙國王教授</hi>諸王<lb/>
伴讀<hi>聖宗太平八年長沙郡王宗允等奏選諸王伴讀</hi>
<pb n="KR2m0016_WYG_035-6a"/>
金封爵正從一品曰郡王曰國公正從二品曰郡公正<lb/>
從三品曰郡侯正從四品曰郡伯<hi>舊曰縣伯章宗承安二年更</hi>正五<lb/>
品曰縣子從五品曰縣男凡封王者食邑萬戸實封一<lb/>
千戸郡王五千戸實封五百戸國公三千戸實封三百<lb/>
戸郡公二千户實封二百户郡侯一千戸實封一百戸<lb/>
郡伯七百戸縣子五百戸縣男三百戸凡封王大國之<lb/>
號二十次國三十小國三十封王之郡號十封公主之<lb/>
縣號三十其王府官有傅府尉長史司馬文學記室參<lb/>
<pb n="KR2m0016_WYG_035-6b"/>
軍<lb/>
元爵八等王正一品郡王從一品國公正二品郡公從<lb/>
二品郡侯正三品郡伯正四品亦有從四品縣子正五<lb/>
品縣男從五品其初宗室駙馬通稱諸王制度簡樸位<lb/>
號無稱惟視印章以為輕重後始有國邑之名其制封<lb/>
一字王者金印獸紐兩字王者金印螭紐次有金印駝<lb/>
紐金鍍銀印駝紐金鍍銀印龜紐有止用銀印龜紐各<lb/>
分等級有同姓無國邑而稱王者但曰宗王諸王𫝊官<lb/>
<pb n="KR2m0016_WYG_035-7a"/>
庫春布哈太子至齊王位下凡四十五王毎位下各設<lb/>
王傅傅尉司馬三員傅尉庫春布哈額布根鄂蘭烏克<lb/>
三王有之自此以下皆稱府尉别於王傅之下司馬之<lb/>
上而三員並設又多寡不同或少至一員或多至三員<lb/>
者齊王則又獨設王傅一員<lb/>
明太祖洪武三年詔立長子標為皇太子封第二子椿<lb/>
為秦王次棡晉王棣燕王櫹吴王楨楚王槫齊王樟潭<lb/>
王杞趙王檀魯王姪孫守謙靖江王皆授以册寳設置<lb/>
<pb n="KR2m0016_WYG_035-7b"/>
相傅官屬及諸禮儀八年定諸王宗人禄米毎嵗親王<lb/>
五萬石靖江王二萬石郡王六千石郡王諸子年十五<lb/>
人賜田六十頃為永業除其租九年定王府官制又定<lb/>
諸王及公主嵗供之等十七年更定册寳親王俱授以<lb/>
金册金寳皇太子之次嫡子及庶子年十嵗皆封郡王<lb/>
授以塗金銀册銀印親王嫡長子年十嵗立為王世子<lb/>
授以塗金銀册銀印次子及庶子年十嵗皆封郡王册<lb/>
印亦如之郡王次子授鎮國次孫輔國次曽孫奉國皆<lb/>
<pb n="KR2m0016_WYG_035-8a"/>
將軍凡三等次元孫鎮國次五世孫輔國次六世孫奉<lb/>
國皆中尉凡三等其王府官屬長史司左右長史各一<lb/>
人其屬典簿一人審理所審理正一人副一人典膳所<lb/>
典膳正一人副一人奉祠所奉祠正一人副一人典樂<lb/>
一人典寳所典寳正一人副一人紀善所紀善二人良<lb/>
醫所良醫正一人副一人典儀所典儀正一人副一人<lb/>
伴讀四人教授無定員引禮舎人三人倉大使副使各<lb/>
一人郡王府教授一人典膳一人鎮國將軍教授一人<lb/>
<pb n="KR2m0016_WYG_035-8b"/>
神宗萬歴間周府設宗正一人後各府亦漸置郡王府<lb/>
増設教授一人凡王府䕶衛指揮使司設官如京衛其<lb/>
王府儀衛司儀衛正一人儀衛副二人典仗六人儀衛<lb/>
掌侍衛儀仗䕶衛掌防禦非常䕶衛王邸有征調則聽<lb/>
命於朝凡功臣外戚封爵三等曰公侯伯皆有流有世<lb/>
功臣則給鐵劵嵗禄以功為差已封而又有功仍爵或<lb/>
進爵増禄其才而賢者則出司戎政<hi>具三都尉篇</hi>否則食禄<lb/>
奉朝請而已年幼而嗣爵者咸入國子監讀書世宗嘉<lb/>
<pb n="KR2m0016_WYG_035-9a"/>
靖八年定外戚封爵毋許世襲其有世襲一二代者出<lb/>
特恩駙馬亦有封侯者若恩親侯李貞永春侯王寜京<lb/>
山侯崔元以恩澤封侯非制也公主亦有大長公主長<lb/>
公主凡尚主者並曰駙馬都尉其尚郡主縣主郡君縣<lb/>
君鄉君者並曰儀賓洪武七年公主府設家令一人司<lb/>
丞一人録事一人二十三年改家令司為中使司以内<lb/>
使為之<lb/>
　<lb/>
<pb n="KR2m0016_WYG_035-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_147-1a"/>
欽定四庫全書<lb/>
欽定續通典卷一百四十七<lb/>
　邊防<lb/>
　　<hi>臣</hi>等謹案杜佑作邊防典具列四裔諸國極之萬<lb/>
　　里之遥重洋之隔皆得以邊防統之者誠以地雖<lb/>
　　遼逺而綏柔駕馭之道不可不明所謂來則禦之<lb/>
　　去則備之兢兢以持盈知足為要諒哉其言之已<lb/>
　　自唐以降各部分併不常背服不一强弱異形通<lb/>
<pb n="KR2m0016_WYG_147-1b"/>
　　阻異勢諸史所載事蹟頗繁若唐之突厥吐蕃宋<lb/>
　　之西夏明之倭人兵事相尋動輒數十百年所闗<lb/>
　　於邊防者固非淺鮮我<lb/>
聖朝撫御環瀛版圖式廓<lb/>
皇上徳威逺布綏定遐方若杜氏所列之挹婁靺鞨諸<lb/>
　　部今為黒龍江寧古塔地杜氏所列之烏桓鮮卑<lb/>
　　諸部今為内扎薩克地杜氏所列之卭都筰都冉<lb/>
　　駹諸部今為金川境内地杜氏所列之車師龜兹<lb/>
<pb n="KR2m0016_WYG_147-2a"/>
　　于闐諸部今為天山南北路地非可復以邊防目<lb/>
　　之而當明以前則固自為風氣非疆宇所能及也<lb/>
　　兹謹就史冊志乘所載國俗土風依四正四隅方<lb/>
　　位類次於篇至於諸國之名有互見於諸史者有<lb/>
　　前史所載而後史即無聞者故杜氏通典以國為<lb/>
　　綱就一國之中其紀事按照時代接叙不另提綱<lb/>
　　今亦依杜氏之例仍以國為綱焉<lb/>
　第一邊防東　正東<hi>朝鮮日濊人    本</hi>　<hi>耽羅/邪古</hi>　<hi>新羅/波邪</hi>　<hi>長多</hi>
<pb n="KR2m0016_WYG_147-2b"/>
　　　<hi>尼嘉婆羅馮  施蘭</hi>　東南<hi>雞籠山貓琉球沙三嶼呐吕宋  合  里    瑶    嗶</hi>
　　　<hi>嘽居古麻剌朗洛    佛郎機</hi>　<hi>文郎馬神/和蘭</hi>　<hi>美</hi>
　第二邊防南　正南<hi>盤瓠種赤西原蠻黒南詔面濮    口濮    僰濮</hi>　<hi>文驃</hi>
　　　　<hi>緬域安南童南掌滿暹羅占    賓  龍    刺加</hi>　<hi>彭亨/阿魯</hi>　<hi>丹眉流𤓰哇</hi>
　　　<hi>重迦羅佛日羅夏治投碟里婆丁機宜佛蘇吉丹  柔    真臘    和    利  三  齊</hi>
　　　<hi>蘇祿室勃泥逝層檀蔑巴喇西分    利佛    名    單單</hi>　<hi>瞻博/注輦</hi>　<hi>修羅馬八</hi>
　　　<hi>兒諸國</hi>西南<hi>淪州蠻郎兩㸑彌東謝外䍧牱吐兖州  夜    昆    松  諸蠻  蕃</hi>
　　　<hi>斯朶甘寳長河西魚通寜逺  藏大  法王  大乘法王</hi>　<hi>董卜韓胡闡烏大慈法王  化</hi>
<pb n="KR2m0016_WYG_147-3a"/>
　　　<hi>王天贊善王徳䕶教王八闡教王地輔教王西  阿難功  國  尼  刺國    湧塔國</hi>
　　　<hi>麻葉甕百陀洹那南毗澹巴    花    孤兒</hi>　<hi>蘇門答剌㴾覧邦柯黎伐  南  利</hi>
　　　<hi>枝蘭小葛蘭山大葛    錫蘭</hi>
　第三邊防西　正西<hi>沙州阿赤斤䝉古定    端  察遜</hi>　<hi>罕東爾安哈馬</hi>
　　　<hi>哈密于土魯番渾火州項栁城食衛喇特兹    闐  吐    黨    大    拂菻</hi>　<hi>龜波</hi>
　　　<hi>斯塔撤瑪爾罕蘭哈魯實逹爾瑪黙實喇哈雅    什罕  薩    克    特爾    布哈爾</hi>
　　　<hi>琿養夷達沙喇斯愛納蘇察罕什哈喇    巴  克山    達罕  喀  噶爾</hi>　<hi>温圖伊斯</hi>
　　　<hi>帕罕珠爾</hi>　<hi>呼喇濟黙竒爾瑪勒爾白松虎兒勒敏日洛    色爾  都  蘇  薩哈</hi>
<pb n="KR2m0016_WYG_147-3b"/>
　　　<hi>羅密沼坤城兒阿蘇法天方木黙徳訥刺    納樸    祖  兒    骨都束</hi>　<hi>榜葛不刺</hi>
　　　<hi>哇溜竹步南阿丹    山    巫里</hi>　<hi>刺撒勒麻林巴忽魯謨斯加異    甘  里  急蘭</hi>
　　　<hi>丹卒</hi>　<hi>沙里灣泥葛千里達葛失剌比洋古里班剌泥  白  達  黒  達  西  古里</hi>
　　　<hi>西洋瑣里意大里亞</hi>　西北<hi>伊里巴拉戞凖布沙突厥囬鶻  黠  斯    陀</hi>
　第四邊防北　正北<hi>韃靼鬼國</hi>　<hi>朶顔克泰寧爾福餘契珠巴    烏  古</hi>
　　　<hi>丹附近諸國  鐵甸</hi>東北<hi>渤海鐵哈斯罕囉富珠哩定烏舍    驪  博  滿達    安</hi>
　　　　<hi>室韋</hi>
　　邊防東序畧<lb/>
<pb n="KR2m0016_WYG_147-4a"/>
　　　<hi>臣</hi>等謹按杜氏邊防典東方凡二十國閩越自漢<lb/>
　　　以降已置為郡縣百濟新羅濊貊遞為朝鮮所併<lb/>
　　　惟朝鮮日本琉球諸史遞各有傳他若耽羅納貢<lb/>
　　　於元吕宋佛郎機等通使於明皆杜氏所未經臚<lb/>
　　　載又如髙麗有史有鑑日本有東鑑琉球有中山<lb/>
　　　世鑑圖足與正史相參稽者並可蒐葺以為訂證<lb/>
　　　之一助至於朝鮮諸國山川土俗已見杜典者不<lb/>
　　　復贅錄扶桑文身諸國南北史後無聞者不更纂<lb/>
<pb n="KR2m0016_WYG_147-4b"/>
　　　叙祗期徵信焉爾洪惟我<lb/>
　　朝發祥東土自<lb/>
逺祖定三姓之亂居俄漠惠之野俄多里城<lb/>
　　國號滿洲是為我<lb/>
　　大清開基之始逮<lb/>
肇祖原皇帝始居呼闌哈達山下之赫圖阿喇地方締造<lb/>
　　興京用基王業至<lb/>
太祖髙皇帝誕膺<lb/>
<pb n="KR2m0016_WYG_147-5a"/>
天眷剏樹鴻圖遂定都於瀋陽<lb/>
太宗文皇帝營造<lb/>
　　宫闕號曰<lb/>
　　盛京於是全遼之地悉歸撫定盖東方居生物之位<lb/>
　　　實符出震之義自開闢以來扶輿鍾毓以待首出<lb/>
　　　之<lb/>
聖人其詳具見<lb/>
　欽定滿洲源流考兹不復恭載謹於序畧之内識緣起<lb/>
<pb n="KR2m0016_WYG_147-5b"/>
　　　云<lb/>
　　正東<lb/>
　　　朝鮮<hi>自唐迄元皆曰髙麗明始復朝鮮之號</hi>
　朝鮮東跨海距新羅南亦跨海距百濟西北度遼水與<lb/>
　營州接北靺鞨俗知文字喜讀書士女服尚白地産銅<lb/>
　銀及龍鬚席白硾紙狼尾筆唐髙宗總章初李勣平髙<lb/>
　麗擒其王髙藏歸髙氏君長遂絶武后聖厯中以髙藏<lb/>
　子徳武為安東都督後復稍自立國憲宗元和末遣使<lb/>
<pb n="KR2m0016_WYG_147-6a"/>
者獻樂工後唐莊宗同光元年遣廣評侍郎韓申一春<lb/>
部少卿朴巖來其後有王建代主其國遷都於松岳明<lb/>
宗長興三年權知國事王建遣使者來乃拜建為元菟<lb/>
州都督充大義軍使封髙麗國王建以平壤為西京王<lb/>
氏三世終五代屢來朝貢宋太祖建隆三年髙麗國王<lb/>
昭遣廣評侍郎李興祐等來朝貢錫以制書昭卒其子<lb/>
伷襲於太宗時遣國人金行成入就學行成擢進士第<lb/>
累官至殿中丞後通判安州太平興國七年伷卒其弟<lb/>
<pb n="KR2m0016_WYG_147-6b"/>
治襲雍熙元年遣使來貢又遣本國學生崔罕王彬詣<lb/>
國子監肄業端拱二年詔賜監板九經三年賜崔罕王<lb/>
彬等及第遣歸後受制於契丹朝貢中絶髙麗調兵守<lb/>
六城契丹大舉伐之真宗大中祥符七年復遣使來貢<lb/>
神宗熙寧中屢遣使言欲逺契丹乞改途由明州詣闕<lb/>
從之哲宗元祐四年遣使持二金塔為兩宫夀蘇軾奏<lb/>
却之七年復遣使獻黄帝鍼經請市書甚衆仍用蘇軾<lb/>
奏弗許然卒市冊府元龜以歸至孝宗隆興後使命乃<lb/>
<pb n="KR2m0016_WYG_147-7a"/>
絶遼太祖神冊間髙麗遣使進寳劒聖宗統和十年以<lb/>
東京留守蕭恒徳伐髙麗十一年王治遣朴良柔奉表<lb/>
請罪因遣使冊治為王治傳子誦二十八年髙麗西京<lb/>
留守康肇弑其主誦擅立誦從兄詢遼伐髙麗肇拒戰<lb/>
被執先是詢上表請朝至開泰元年稱病不能朝四年<lb/>
命耶律世良蕭虛烈伐之八年復會兵進討詢乃降金<lb/>
滅遼髙麗遣使通好於金太祖収國二年來賀伐遼之<lb/>
㨗且請保州太祖曰爾自取之太宗天會四年髙麗遣<lb/>
<pb n="KR2m0016_WYG_147-7b"/>
使奉表稱藩優詔答之仍賜保州地嗣後髙麗使賀正<lb/>
旦及天清節萬夀節史不絶書元太祖十一年契丹人<lb/>
禄格等竄據髙麗江東城元遣兵征之國人洪大宣詣<lb/>
軍降共討滅禄格太宗三年以髙麗殺使者命徹爾台<lb/>
征其國國人洪福源迎降其主王㬚請和許之遂設官<lb/>
分鎮所取之地而還明年㬚盡殺所置達嚕噶齊七十<lb/>
二人以叛復遣兵征之㬚遣使上表謝過自後叛服不<lb/>
常世祖至元七年其西京内屬改置東寧路總管府盡<lb/>
<pb n="KR2m0016_WYG_147-8a"/>
慈悲嶺為界以孟克圖為安撫使率兵戍其西境其後<lb/>
遣使奉表嵗修職貢明太祖洪武元年遣使賜王顓璽<lb/>
書二年顓表賀貢方物且請封詔賜金印誥文封為髙<lb/>
麗國王顓復遣成惟徳等上表謝賜以六經四書通鑑<lb/>
七年顓為權相李仁人所弑而立寵臣辛肫之子禑禑<lb/>
傳子昌二十二年李成桂廢之復立王氏裔定昌國院<lb/>
君瑶二十五年瑶出居原州成桂主國事更名旦遣使<lb/>
請改國號命仍古號曰朝鮮自是王氏始絶成祖永樂<lb/>
<pb n="KR2m0016_WYG_147-8b"/>
元年朝鮮請冕服書籍許之宣宗宣徳八年朝鮮請遣<lb/>
子弟入學不許神宗萬厯二十年為日本闗白平秀吉<lb/>
所侵掠朝鮮王李昖奔平壤城已復走義州八道幾盡<lb/>
沒遣使求援中國乃以宋應昌為經畧李如松為提督<lb/>
分布諸將攻戰終莫能勝至二十六年平秀吉死諸倭<lb/>
撤兵去而其國始安<lb/>
　　濊<lb/>
濊居朝鮮之東户二萬俗常用四月節祭天晝夜飲酒<lb/>
<pb n="KR2m0016_WYG_147-9a"/>
歌舞遼太祖天顯元年濊貊來貢聖宗開泰三年以其<lb/>
地為開州鎮國軍<lb/>
　　耽羅<lb/>
耽羅髙麗屬國也元世祖既臣服髙麗以耽羅為吕宋<lb/>
日本衝要乃遣將平之即其地立耽羅國招討司後改<lb/>
為軍民安撫司其貢賦嵗進毛施布百匹後髙麗以為<lb/>
言遂復𨽻髙麗<lb/>
　　新羅<lb/>
<pb n="KR2m0016_WYG_147-9b"/>
新羅國其王姓金氏所居曰金城官有宰相侍中司農<lb/>
卿太府令其俗元日相慶拜日月神男子褐袴婦長襦<lb/>
見人跪以手踞地為恭市皆婦女貿販唐髙宗上元中<lb/>
分取百濟地遂抵髙麗南境元宗開元中其王金興光<lb/>
數入朝獻果下馬朝霞紬魚牙紬海豹皮又遣子弟入<lb/>
太學興光卒元宗命邢璹弔祭曰新羅號君子國知詩<lb/>
書以卿惇儒故持節往宜衍經誼使知大國之盛自是<lb/>
嵗朝獻會昌後不復至後唐莊宗同光元年其王金朴<lb/>
<pb n="KR2m0016_WYG_147-10a"/>
英遣使者來朝貢四年權知國事金溥遣使來晉以後<lb/>
不復至遼太祖九年新羅遣使貢方物天贊四年復來<lb/>
貢聖宗統和中設朝天館於大定府以待之<lb/>
　　長人<lb/>
長人國在新羅之東長身猙獰不火食噬禽獸或搏人<lb/>
以食其國連山數十里有峽固以鐵闔號闗門新羅常<lb/>
屯弩士數千守之<lb/>
　　日本<lb/>
<pb n="KR2m0016_WYG_147-10b"/>
日本古倭國唐髙宗咸亨初改名日本地環海惟東北<lb/>
限大山有五畿七道三島其城池附山城築四座毎城<lb/>
周三四里巖石髙聳限以大河内大樓閣九層粧黄金<lb/>
下隔小房百餘間夜則東西遊臥令人不知其處氣候<lb/>
温暖草木冬青土地膏腴水多陸少俗以捕魚為業元<lb/>
宗開元天寳間相繼來朝肅宗上元中新羅梗海道乃<lb/>
繇明州越州朝貢徳宗建中元年使者真人興能獻方<lb/>
物真人盖因官而氏者也興能善書其紙似繭而澤人<lb/>
<pb n="KR2m0016_WYG_147-11a"/>
莫識貞元末遣使者朝其所携學子及浮屠等願留肄<lb/>
業閲二十餘年使者來請肄業者還國詔可宋太宗雍<lb/>
熙元年日本國僧奝然與其徒浮海而至獻銅器十餘<lb/>
事並本國職員考年代紀各一卷奝然善𨽻書而不通<lb/>
華言問其風土但書以對云國中有五經及佛經白居<lb/>
易集並得自中國土宜五榖而少麥交易用錢文曰乾<lb/>
文大寳畜有水牛驢羊多犀象産絲蠶及織絹樂有國<lb/>
中髙麗二部東嶴州出黄金西别島出白銀以為貢賦<lb/>
<pb n="KR2m0016_WYG_147-11b"/>
國王以王為姓傳襲至今六十四世文武僚吏皆世官<lb/>
太宗閲其書撫之甚厚賜紫衣館於太平興國寺二年<lb/>
隨台州寧海商人船歸其國是後連貢方物而來者皆<lb/>
僧也元世祖至元八年命少中大夫秘書監趙良弼使<lb/>
日本日本始遣彌四郎入朝帝宴勞遣之後以致書不<lb/>
報命范文虎等帥舟師十萬征之至五龍山遭暴風軍<lb/>
盡沒後屢招不至終元世不相通明太祖洪武四年日<lb/>
本國王良懷遣使奉表稱臣貢方物後復遣王子來入<lb/>
<pb n="KR2m0016_WYG_147-12a"/>
國學帝善待之特授觀察使永樂元年貢使至上王源<lb/>
道義表及貢物四年封其國中山為夀安鎮國之山御<lb/>
製碑文立其上五年六年頻入貢嗣後雖屢遣使入貢<lb/>
然海寇亦不絶穆宗隆慶後倭酋闗白平秀吉者益治<lb/>
兵征服旁近諸小國遣其帥清正等率舟師逼釡山屢<lb/>
次入犯及其國内亂乃止<lb/>
　　邪古　波邪　多尼<lb/>
邪古波邪多尼三小國在日本之東海嶼中北距新羅<lb/>
<pb n="KR2m0016_WYG_147-12b"/>
西北距百濟西南直越州産絲絮<lb/>
　　婆羅<lb/>
婆羅又名文菜東洋盡處也其地負山面海崇釋教禁<lb/>
食豕肉有禮拜寺毎祭用犧唐髙宗時婆羅國入貢明<lb/>
成祖永樂三年遣使者齎璽書綵幣撫諭其王四年其<lb/>
國東西二王並遣使奉表朝貢神宗萬厯時為婆羅國<lb/>
王者乃閩人也或言鄭和使婆羅有閩人從之留居焉<lb/>
其後人竟據有其國王有金印一篆文作獸形民間嫁<lb/>
<pb n="KR2m0016_WYG_147-13a"/>
娶必請此印印背上以為榮後佛郎機舉兵來擊王率<lb/>
國人走山谷中放藥水流出毒殺佛郎機人因得返國<lb/>
　　馮嘉施蘭<lb/>
馮嘉施蘭東洋小國明成祖永樂四年八月其酋嘉馬<lb/>
銀等來朝貢方物賜鈔幣有差六年八年復來朝貢<lb/>
　東南<lb/>
　　雞籠山<lb/>
雞籠山在彭湖嶼東北故名北港又名東畨去泉山甚<lb/>
<pb n="KR2m0016_WYG_147-13b"/>
邇地多大山澤叢篁深菁夾以溪流溪流入海水淡故<lb/>
其外名淡水洋無君長有十五社社多者千人少或五<lb/>
六百人無徭賦以子女多者為䧺聽其號令雖居海中<lb/>
畏海不善操舟罕與隣國往來俗尚勇暇即習走日可<lb/>
數百里足皮厚數分履荆棘如平地所産竹大至數拱<lb/>
長十丈以竹搆屋覆之以茅聚族而居明成祖永樂中<lb/>
鄭和徧至東西洋靡不獻琛恐後獨此畨逺避不至世<lb/>
宗嘉靖末雞籠山人遭倭焚掠避居山後嗣有紅毛畨<lb/>
<pb n="KR2m0016_WYG_147-14a"/>
至此因事耕鑿設闤闠稱臺灣焉明末給事中何楷陳<lb/>
靖海之策大率以臺灣為奸民之窟欲逐去紅毛時不<lb/>
能用<lb/>
　　琉球<hi>宋史作流求元史作瑠求</hi>
琉球在東南海中與漳泉興福四州界相值舟行數日<lb/>
可至每嵗稲再熟花常開燕以七月來不巢人屋鷹以<lb/>
白露日至物産硫磺胡椒等物其王毎視朝羣臣搓手<lb/>
膜拜移時方起其俗凡有宴會餚饌各盤貯而不相共<lb/>
<pb n="KR2m0016_WYG_147-14b"/>
飲酒則止以一杯相傳宋孝宗淳熙時其王舜天依日<lb/>
本書制字母四十七名依魯花畧仿切音三十六字母<lb/>
意元世祖至元二十八年海船副萬户楊祥請以六千<lb/>
軍往降之給金符賫詔以行出海洋遽掠一山軍小挫<lb/>
未至琉球引還成宗元貞三年福建省平章政事髙興<lb/>
上言琉球可圖狀遣省都鎮撫張浩等襲之擒生口百<lb/>
三十餘人抗命如故其國至元末分為三曰中山曰山<lb/>
南曰山北其王皆以尚為姓而中山最强明太祖洪武<lb/>
<pb n="KR2m0016_WYG_147-15a"/>
五年命行人楊載詔諭之中山王察度遂遣使入貢賜<lb/>
賚有加許陪臣子弟入國學肄業於是山南王承察度<lb/>
山北王帕尼芝亦相繼臣服成祖永樂中琉球中山山<lb/>
南山北三王屢入貢子弟俱入國學肄業其嗣王立俱<lb/>
遣使冊封之十三年以後山北王不復遣使宣宗宣徳<lb/>
四年後山南王亦不復至云為中山王所併中山王屢<lb/>
世朝貢不絶<lb/>
　　三嶼<lb/>
<pb n="KR2m0016_WYG_147-15b"/>
三嶼近琉球元世祖至元三十年欲選人招誘之平章<lb/>
政事巴延等言此國之民不及二百户去年軍船入琉<lb/>
球過其國國人餉以糧館我将校無他志也乞不遣使<lb/>
帝從之<lb/>
　　吕宋<lb/>
吕宋居東南海中在臺灣鳯山沙馬﨑之東南俗少争<lb/>
訟出入佩刀自衛國有機易山産金銀明太祖洪武五<lb/>
年遣使入貢成祖永樂三年遣官齎詔撫諭其國八年<lb/>
<pb n="KR2m0016_WYG_147-16a"/>
復來貢自後久不至神宗萬厯四年官軍追海寇至其<lb/>
國國人助討有功復朝貢時佛郎機强與吕宋互市久<lb/>
之築室其地竟乘其無備襲殺其王而據其國名仍吕<lb/>
宋實佛郎機也<lb/>
　　合貓里<lb/>
合貓里海中小國近吕宋又名貓里務其國多山山外<lb/>
大海饒魚鱻人知耕稼商船往來漸成富壤華人入其<lb/>
國不敢欺凌市法最平明成祖永樂三年遣使朝貢<lb/>
<pb n="KR2m0016_WYG_147-16b"/>
　　沙瑶　呐嗶嘽<lb/>
沙瑶與呐嗶嘽連壤呐嗶嘽在海畔沙瑶稍紆入山隈<lb/>
皆與吕宋近男女蓄髪垂髻以板為城豎木覆茅為室<lb/>
崇釋教多建禮拜寺物産甚薄後佛郎機據吕宋多侵<lb/>
奪鄰近惟二國號令不能及<lb/>
　　古麻剌朗<lb/>
古麻剌朗東南海中小國明成祖永樂十五年遣中官<lb/>
張謙賫敕撫諭賜之䋐綿紵絲紗其王幹刺義亦奔敦<lb/>
<pb n="KR2m0016_WYG_147-17a"/>
率妻子陪臣隨謙來朝貢方物禮之如蘇祿國賜以印<lb/>
詔冠帶金錢文綺明年還至福建遘疾卒賜諡康靖命<lb/>
其子苾刺嗣為王賜鈔幣率衆歸<lb/>
　　文郎馬神<lb/>
文郎馬神處東南海中以木為城其半倚山民多縳木<lb/>
水上築室以居男女用五色布纒頭腹背多袒初用蕉<lb/>
葉為食器後與華人市漸用磁器其俗惡淫奸者論死<lb/>
隣境有買哇柔者性兇狠商人畏之夜必嚴更以待所<lb/>
<pb n="KR2m0016_WYG_147-17b"/>
産有孔雀鸚鵡沙金降香藤席等物<lb/>
　　美洛居<lb/>
美洛居俗訛為米六合居東海中頗稱饒富酋出威儀<lb/>
甚備所部合掌伏道旁男子削髪女椎結地有香山雨<lb/>
後香墮沿流滿地居民拾取不竭其酋委積充棟以待<lb/>
商船之售明神宗萬厯時紅毛番與佛郎機交争美洛<lb/>
居地每嵗搆兵人不堪命華人流寓者説二國令各罷<lb/>
兵分國中萬老髙山為界山以北屬紅毛番南屬佛郎<lb/>
<pb n="KR2m0016_WYG_147-18a"/>
機始稍休息而美洛居竟為兩國所分<lb/>
　　佛郎機<lb/>
佛郎機近美洛居又稱干系臘國時恃强陵轢諸國無<lb/>
所不往所産多犀象珠貝衣服華潔貴者冠賤者笠初<lb/>
奉佛教復奉天主教俗不立契約有事指天為誓不相<lb/>
負明武宗正徳十三年佛郎機請封詔拒之世宗嘉靖<lb/>
二年佛郎機入寇官軍擊走之先是其别將都盧以巨<lb/>
礟利兵横行海上官軍擊擒之獲二舟得其礟即名為<lb/>
<pb n="KR2m0016_WYG_147-18b"/>
佛郎機副使汪鋐進之朝用以守墩臺城堡火礟之有<lb/>
佛郎機自此始<lb/>
　　和蘭<lb/>
和蘭又名紅毛番地近佛郎機所恃惟巨舟大礟舟長<lb/>
三十丈廣六丈厚二尺餘樹五桅桅下置二丈巨鐵礟<lb/>
發之可洞裂石城震十里世所稱紅夷礟即其製其柁<lb/>
後置照海鏡大徑數尺能照數百里其人悉奉天主教<lb/>
所産有金銀琥珀瑪瑙玻璃諸物其國甚富明神宗萬<lb/>
<pb n="KR2m0016_WYG_147-19a"/>
厯二十九年和蘭駕大艦薄香山旋引去三十二年駕<lb/>
艦抵澎湖熹宗天啟四年巡撫南居益發兵攻破和蘭<lb/>
澎湖之警以息<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0016_WYG_147-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷一百四十七<lb/>
</p>
<p>
</p>
  </div>
</body>
</text>
</TEI>
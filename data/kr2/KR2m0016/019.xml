<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_019-1a"/>
欽定四庫全書<lb/>
欽定續通典卷十九<lb/>
　選舉三<lb/>
　　歴代制下<hi>明</hi>　<hi>考績附</hi>
明代取士規制與元略同而專取宋朱子所定四書及<lb/>
易書詩春秋禮記命題其文略仿宋經義然代古人語<lb/>
氣為之體尚排偶謂之八股通謂之制義直𨽻就京府<lb/>
各省就布政司試曰鄉試中式者為舉人以之試禮部<lb/>
<pb n="KR2m0016_WYG_019-1b"/>
曰會試又中式則天子策試於廷曰廷試亦曰殿試分<lb/>
一二三甲為次一甲止三人曰狀元授修撰榜眼探花<lb/>
授編修俱賜進士及第二甲三甲若干人賜進士同進<lb/>
士出身俱得考選庶吉士子午夘酉年鄉試辰戌丑未<lb/>
年會試鄉試以八月會試以二月皆初九日為第一場<lb/>
又三日為第二場又三日為第三場廷試以三月朔舉<lb/>
子則國子生及府州縣學生員之學成者儒士未仕官<lb/>
未入流者其文行由有司申舉應之太祖初下金陵辟<lb/>
<pb n="KR2m0016_WYG_019-2a"/>
儒士范祖幹葉儀克婺州召儒士許元胡翰等日講經<lb/>
史治道克處州徴耆儒宋濂劉基章溢葉琛至建康創<lb/>
禮賢館處之甲辰三月勅中書省有能上書陳言敷宣<lb/>
治道武略出衆者參軍及都督府具以閒或不能文章<lb/>
許詣闕面陳其事於是州縣嵗舉賢才及武勇謀略通<lb/>
曉天文之士間及兼通書律者洪武元年遣文元吉詹<lb/>
同等分行天下訪求賢才三年詔曰漢唐及宋取士各<lb/>
有定制然貴文學而不求徳藝前元待士甚優而權要<lb/>
<pb n="KR2m0016_WYG_019-2b"/>
每納奔競之人夤緣阿附輒竊仕祿其懐材抱道者恥<lb/>
與並進自今年八月始特設科舉務取經明行修博通<lb/>
古今名實相稱者朕将親策於廷第其髙下而官之使<lb/>
中外文臣皆由科舉而進非科舉者毋得與官於是舉<lb/>
鄉試初場試經義二道限五百字以上四書義一道二<lb/>
場論一道俱限三百字以上三場策一道限一千字以<lb/>
上中式後十日復以騎射書算律五事試之各省貢額<lb/>
有差<hi>直𨽻百人河南山東山西陜西北平福建江西浙江湖廣皆四十人廣西廣東皆二十五人其才多</hi>
<pb n="KR2m0016_WYG_019-3a"/>
<hi>或不及者不拘額數髙麗安南占城國士子許於本國鄉試貢赴京師</hi>明年會試中式百<lb/>
二十人帝親策試於奉天殿時以天下初定令各行省<lb/>
連試三年且官多缺員舉人俱免會試得赴選至四年<lb/>
乃定三年一舉六年旋令罷去而設聰明正直賢良方<lb/>
正孝弟力田儒士孝㢘秀才人才耆民諸科目以徳行<lb/>
為本文藝次之有司察遣京師不次擢用至十五年復<lb/>
設科舉十七年禮部以定式頒行初場試四書義三道<lb/>
每道二百字以上經義四道每道三百字以上未能者<lb/>
<pb n="KR2m0016_WYG_019-3b"/>
許各減一道四書主朱子集注易主程傳朱子本義書<lb/>
主蔡氏傳及古注疏詩主朱子集傳春秋主左氏公羊<lb/>
榖梁及胡安國張洽傳禮記主古注疏<hi>永樂間頒四書五經大全廢注</hi>
<hi>疏春秋亦不用張洽傳禮記専用陳澔集説</hi>二場試論一道三百字以上判<lb/>
五道詔誥表内科一道三場試經史時務策五道俱三<lb/>
百字以上未能者許減二道凡舉子巻首備書姓名年<lb/>
甲籍貫三代本經前期在内赴應天府在外赴各布政<lb/>
司置簿登記巻縫皆用鈐印卷尾署印卷官姓名及長<lb/>
<pb n="KR2m0016_WYG_019-4a"/>
條印記試之蚤入場每人以軍一人守之禁講問代冒<lb/>
至昏納卷未畢者給燭三條燭盡不成者扶出其納卷<lb/>
赴受卷所類送彌封所以字號編記送謄錄所謄録畢<lb/>
送對讀所凡所官皆謂之外簾官對讀畢送内簾主者<lb/>
同考官校閲監試官不得干預凡舉子用墨筆謂之墨<lb/>
巻謄錄用硃謂之硃卷至主考復用墨筆鄉會試同先<lb/>
是呉伯宗嘗以廷試第一授禮部員外郎至十八年擢<lb/>
一甲丁顯等為修撰二甲馬京等為編修吳文為檢討<lb/>
<pb n="KR2m0016_WYG_019-4b"/>
而其餘皆觀政於諸司其在翰林承敇監等衙門者曰<lb/>
庶吉士其在六部都察院通政司大理寺等衙門者仍<lb/>
稱進士進士有庶吉士及觀政進士之名自此始也時<lb/>
科舉薦舉並用中外大臣下至倉庫司局諸雜流皆得<lb/>
舉文學才幹之士其被薦至者令又轉薦又嘗諭禮部<lb/>
徴經明行修練達時務之士年六十以上者置翰林備<lb/>
顧問至成祖永樂二年既授一甲三名翰林官復於第<lb/>
二甲擇文學優等者五十人及善書湯流等十人俱為<lb/>
<pb n="KR2m0016_WYG_019-5a"/>
翰林院庶吉士而吉士遂専屬翰林翰林無不由科舉<lb/>
者矣尋復命學士解縉等選曽棨以下二十八人就學<lb/>
文淵閣庶吉士周忱自陳年少願學乃増為二十九人<lb/>
司禮監月給筆墨紙光祿寺給朝暮饌禮部月給膏燭<lb/>
鈔人三錠工部擇近第宅居之帝時至館召試五日一<lb/>
休沐必使内臣隨行且給校尉騶從其後開科或不選<lb/>
所選亦無定額<hi>永樂十三年選六十二人宣徳二年止邢恭一人以其在翰林院習四夷譯書</hi>
<hi>久也孝宗時大學士徐溥言自永樂二年以來選取庶吉士無定制今後請每科選用令新進士錄平日所作</hi>
<pb n="KR2m0016_WYG_019-5b"/>
<hi>論策詩賦序記等文呈之禮部送翰林考訂擇其詞藻文理可取者按號行取禮部以糊名卷偕閣臣出題考</hi>
<hi>試於東閣試巻與所投之文相稱即收預選每科所選不過二十人每選所留不過三五輩将來成就必有足</hi>
<hi>賴者乃詔内間同禮吏二部考選以為永例然自嘉靖癸未至萬厯庚辰中間有九科不選萬厯甲戌張居正</hi>
<hi>以子下第故不選崇禎甲戌丁丑亦不選凡與選者謂之館選以翰詹官髙資深者一人課之謂之教習三年</hi>
<hi>學成優者留翰林為編修檢討次者出為給事御史謂之㪚館</hi>又是時内閣七人非翰<lb/>
林者居半纂修亦諸色參用<hi>天順二年李賢奏纂修専選進士由是非進士不入</hi>
<hi>翰林非翰林不入内閣</hi>三年北直𨽻於順天府鄉試十三年二月<lb/>
行在禮部會試天下貢士三月策士於北京於國子監<lb/>
<pb n="KR2m0016_WYG_019-6a"/>
立題名石<hi>洪武二十一年始立石於應天府太學至是皆在北京</hi>十四年命貴州<lb/>
士子附雲南鄉試<hi>雲南郷試始於六年至是貴州亦附焉嘉靖十四年巡按御史王杏癸貴</hi>
<hi>州去雲南道里艱險士子附試不便乃就本省開科</hi>時會試有副榜仁宗洪熈元<lb/>
年定鄉試取士額南京國子監及南直𨽻共八十名北<lb/>
京國子監及北直𨽻共五十名江西五十名浙江福建<lb/>
各四十五名湖廣廣東各四十名河南四川各三十五<lb/>
名陜西山西山東各三十名廣西二十名雲南交阯各<lb/>
十名<hi>宣徳四年増雲南五名七年定順天八十名正統二年令不拘額五年定順天仍八十名應天百名</hi>
<pb n="KR2m0016_WYG_019-6b"/>
<hi>浙江福建皆六十名江西六十五名河南廣東皆五十名湖廣五十五名山東四川皆四十五名陜西山西皆</hi>
<hi>四十名廣西三十名雲南二十名六年増順天二十名景泰元年又令不拘額數四年南北直𨽻各増三十五</hi>
<hi>名浙江江西福建河南湖廣山東各増三十名廣東四川陜西山西廣西各増二十五名雲南増十名成化三</hi>
<hi>年又増雲南十名十年増五名𢎞治七年増雲貴共五名嘉靖十四年定雲南四十名貴州二十五名十九年</hi>
<hi>増湖廣至九十名萬厯十三年増雲南五名交阯初定十名尋以棄其地止</hi>會試令不過百<lb/>
名其後増損不一皆臨時取㫖初會試取士無定額少<lb/>
至三十二名多至四百七十二名又不分南北自洪武<lb/>
丁丑考官劉三吾白信蹈所取宋琮等五十二人皆南<lb/>
<pb n="KR2m0016_WYG_019-7a"/>
士三月廷試擢陳䢿為第一帝怒所取之偏命侍讀張<lb/>
信等覆閲䢿亦與焉帝猶怒不已親自閲卷取任伯安<lb/>
等六十一人六月復廷試以韓克忠為第一皆北士也<lb/>
然訖永樂間未嘗分地而取至仁宗始命楊士竒等定<lb/>
取士之額南人十六北人十四後又令南北各退五卷<lb/>
為中卷南取五十五卷北取三十五卷中取十卷仍百<lb/>
人為率景泰初禮部請取士不分南北户給事中李侃<lb/>
等謂北人拙於文辭向制分南北巻不可改禮部言鄉<lb/>
<pb n="KR2m0016_WYG_019-7b"/>
舉里選之法不可行矣取士若不以文考官焉據且北<lb/>
方中土人才所生以古言之大聖如周孔大賢如顔曽<lb/>
思孟皆非南人以今言之如靖逺伯王驥左都御史王<lb/>
翺王文皆永樂間不分南北所取士今豈可預謂北無<lb/>
其人乃從禮部請五年從給事中徐廷章言復分南北<lb/>
中卷南卷應天及蘇松諸府浙江江西福建湖廣廣東<lb/>
北卷順天山東山西河南陜西中卷四川廣西雲南貴<lb/>
州及鳳陽廬州二府滁徐和三州也神宗萬厯十一年<lb/>
<pb n="KR2m0016_WYG_019-8a"/>
申定鄉試遣官之制初鄉試主考二人兩京用翰林同<lb/>
考四人用教職而各省則先期於儒官内聘明經公正<lb/>
者為之景泰二年命在京在外鄉試同考官五經用五<lb/>
人三年命布按二司同巡按御史推舉見任教官年五<lb/>
十以下三十以上文學㢘謹者聘充考官於是教官主<lb/>
試遂為成例其後聘取或非其人監臨官又往往侵奪<lb/>
其職掌世宗嘉靖七年用兵部侍郎張璁言各省皆遣<lb/>
京官或進士每省二人馳往主試兩京房考亦各加科<lb/>
<pb n="KR2m0016_WYG_019-8b"/>
部官一員閲兩科旋罷二十五年從給事中萬虞愷言<lb/>
各省鄉試精聘教官不足則聘外省推官知縣益之四<lb/>
十三年又命兩京同考用京官進士易書詩各二人春<lb/>
秋禮記各一人其餘仍參用教官至萬厯四年復議兩<lb/>
京同考教官衰老者遣回北京取足於觀政進士及候<lb/>
補甲科南京於附近知縣推官内選取至是詔定科場<lb/>
事宜禮部復舉張璁之説言彼時因主考與監臨官禮<lb/>
節小嫌故行之兩科而止今宜仍遣廷臣由是浙江江<lb/>
<pb n="KR2m0016_WYG_019-9a"/>
西福建湖廣皆用編修檢討他省用部科官而同考亦<lb/>
多用甲科教職僅取一二而已會試主考二人同考八<lb/>
人洪武十八年命臨期具奏於翰林内用主考二人并<lb/>
同考三人餘用教職景泰五年從尚書胡濙請俱用翰<lb/>
林部曹其後主考率以閣臣為正翰詹一人副之熹宗<lb/>
天啟二年命大學士何宗彦朱國祚主會試嗣後主會<lb/>
試皆用二輔臣以為常同考自景泰後亦漸増至武宗<lb/>
正徳六年用翰林十一人科部各二人分詩經房五易<lb/>
<pb n="KR2m0016_WYG_019-9b"/>
書各四春秋禮記各二至是以易卷多減書之一以増<lb/>
於易十四年書卷復多乃増翰林一人以補書之缺<hi>四十</hi>
<hi>四年詩易各増一房共為二十房翰林十二人科部各四人至明季不變</hi>舊制宗室無就試<lb/>
者萬厯二十三年鄭世子載堉請宗室得儒服就試視<lb/>
才器使始詔奉國中尉以下入試輔國以上爵尊不得<lb/>
與繼而禮臣言封爵科目原自兩途彼既願從科目入<lb/>
仕應照士子出身資格銓除從之惟不得除京朝官然<lb/>
制屢定未果行至三十三年誕育元孫頒詔復及後熹<lb/>
<pb n="KR2m0016_WYG_019-10a"/>
宗天啟二年會試始開宗科朱慎䤰成進士從主考何<lb/>
宗彦朱國祚請即授中書舍人荘烈帝崇禎四年朱統<lb/>
飾成進士初選庶吉士至歴科事變𢎞治十二年大學<lb/>
士李東陽少詹事程敏政主會試給事中華㫤劾敏政<lb/>
鬻題與舉人唐寅徐泰乃命東陽獨主給事中林廷玉<lb/>
復劾之敏政坐謫官寅泰斥遣嘉靖十六年禮臣嚴嵩<lb/>
摘應天廣東試錄序語激帝怒應天主考及廣東巡按<lb/>
御史俱逮問二十二年帝手批山東試錄序譏訕御史<lb/>
<pb n="KR2m0016_WYG_019-10b"/>
葉經及布政使以下皆得罪亦嵩所中也萬厯三十八<lb/>
年會試御史孫居相劾同考官庶子湯賔尹與各房互<lb/>
換闈卷皆以私韓敬故時吏部方考察因寘賔尹敬察<lb/>
典四十四年會試吳江沈同和第一同和素不能文文<lb/>
出第六名同里趙鳴陽手事發並論戍天啟二年中允<lb/>
錢謙益主浙江試所取錢千秋卷七篇俱用大結有以<lb/>
闗節訐者謙益亦自檢舉千秋論戍崇禎初謙益以禮<lb/>
部侍郎與推閣臣而尚書温體仁摘千秋事訐攻謙益<lb/>
<pb n="KR2m0016_WYG_019-11a"/>
謙益由此罷終明世不復起事跡較異者永樂七年己<lb/>
丑會試中九十五人皇太子以帝北征令送太學至九<lb/>
年廷試天順七年試日舉場火死者九十餘人俱贈進<lb/>
士出身改期八月會試次年三月廷試時英宗以大喪<lb/>
未踰嵗御西角門策之正徳十五年以南巡未及廷試<lb/>
次年世宗即位亦御西角門策之嘉靖八年帝親閱廷<lb/>
試巻批奨一甲羅洪先楊名歐陽徳二甲唐順之陳束<lb/>
任瀚六人大學士楊一清等遂選順之等二十人為庶<lb/>
<pb n="KR2m0016_WYG_019-11b"/>
吉士疏其名上請教習忽降諭云吉士之制不必選留<lb/>
唐順之等一切除授吏禮二部翰林院會議以聞尚書<lb/>
方獻夫遂謂順之等不必留并限翰林官員數而故事<lb/>
幾廢迨十一年壬辰巳罷館選至九月復舉焉崇禎七<lb/>
年舉人顔茂猷文兼五經作二十三藝知貢舉林釬以<lb/>
聞詔送内簾既副榜矣命特賜進士以其名刻於試錄<lb/>
第一名之前武科自洪武二十年立武學並令武臣子<lb/>
弟於各直省應試三嵗武舉六嵗會試天順八年令文<lb/>
<pb n="KR2m0016_WYG_019-12a"/>
武官舉通兵法謀勇出衆者各省撫按三司直𨽻巡按<lb/>
御史考中後兵部同總兵官於帥府試策略教場試弓<lb/>
馬荅策二道騎中二矢步中二矢以上為合式中半者<lb/>
次之成化十四年詔武科鄉會悉視文科例至𢎞治六<lb/>
年定武舉六嵗一行先策略後弓馬不中者不許騎射<lb/>
十七年復令三年一舉正徳三年兵部議上武舉條格<lb/>
每文舉鄉試之年預行兩京十三省布政司有究韜略<lb/>
精武藝者報所在官司軍衛送都司有司送布政司從<lb/>
<pb n="KR2m0016_WYG_019-12b"/>
撫按同三司分場考試<hi>無三司者從撫按考試</hi>兩京亦送巡撫考<lb/>
試中式者以次年四月初九十二十五日會試兵部第<lb/>
一場校騎射人發九矢須中三矢以上二場校步射亦<lb/>
發九矢須中一矢以上俱於京營将臺前較閱<hi>及期或風雨不</hi>
<hi>便騎射則移期</hi>於文舉場試三場荅策二道論一道凡試巻皆<lb/>
彌封謄錄書中馬步箭若干送内簾詳配等第其策論<lb/>
弓馬俱優為上等次弓馬稍次者次弓馬既優論策文<lb/>
藻不及者俱列中等餘並黜落以俟後舉其榜張兵部<lb/>
<pb n="KR2m0016_WYG_019-13a"/>
前次日引見畢於中府賜會武宴嘉靖元年定各省應<lb/>
武舉者巡按御史於十月考試兩京武學於兵部選取<lb/>
俱送兵部次年四月會試以翰林二員為考試官給事<lb/>
中部曹四員為同考官後又倣文闈南北巻例分邊方<lb/>
腹裏每十名邊六腹四以為常萬厯之季科臣請設将<lb/>
材武科初場試馬步箭及鎗刀劍㦸擊刺等法二場試<lb/>
營陣地雷火藥戰車等法三場各就其兵法天文地理<lb/>
所知者言之報可而未行崇禎四年以時方需才命殿<lb/>
<pb n="KR2m0016_WYG_019-13b"/>
試傳臚悉如文例乃賜王來聘等及第有差武舉殿試<lb/>
自此始也其任官則文歸吏部武歸兵部吏部凡四司<lb/>
文選掌銓選考功掌考察其職尤要選人有三途曰進<lb/>
士曰舉人貢生官生監生儒士曰吏員承差知印書算<lb/>
篆書譯字通事諸雜流初授者曰聴選陞任者曰陞遷<lb/>
其法每年吏部六考六選凡引選六類選六逺方選二<lb/>
聴選考定陞降者雙月大選改授改降丁憂候補者單<lb/>
月急選其㨂選三嵗一舉行凡陞遷必滿者若員缺應<lb/>
<pb n="KR2m0016_WYG_019-14a"/>
補不待滿者曰推陞内閣大學士吏部尚書由廷推或<lb/>
奉特㫖侍郎以下及祭酒吏部會同三品以上廷推太<lb/>
常卿以下部推通參以下吏部於宏政門會選詹事由<lb/>
内閣各衙門由各掌印在外官惟督撫廷推九卿共之<lb/>
吏部主之布按員缺三品以上官會舉監司則序遷其<lb/>
防邊兵備率由選擇保舉付以勅書其在外府州縣之<lb/>
正佐在内大小九卿之屬員皆常選官選授遷除一切<lb/>
由吏部太祖洪武中仕進多由薦舉耆儒鮑恂余詮全<lb/>
<pb n="KR2m0016_WYG_019-14b"/>
思誠張長年等起家為文華殿大學士儒士王本杜斆<lb/>
趙民望吳源特置為四輔官兼太子賔客賢良郭有道<lb/>
秀才范敏曾泰税户人才鄭沂儒士趙翥為尚書儒士<lb/>
張子源張宗徳為侍郎耆儒劉堉闗賢為副都御史明<lb/>
經張文通阮仲志為僉都御史人才赫從道為大理少<lb/>
卿孝㢘李徳為府尹儒士吳顒為祭酒賢良欒世英徐<lb/>
景昇李延中儒士張璲王㢘為布政使孝弟李好誠聶<lb/>
士舉賢良蔣安素薛正言張端文學宋亮為參政儒士<lb/>
<pb n="KR2m0016_WYG_019-15a"/>
鄭孔麟王徳常黄桐生賢良余應舉馬衛許安范孟宗<lb/>
何徳宗孫仲賢王福王清聰明張大亨金思存為參議<lb/>
其以漸而躋貴顯者又無算也吏部奏薦舉當除官者<lb/>
至三千七百餘人少亦至一千九百餘人南人官北北<lb/>
人官南其後祇令避本省學官不避仁宗洪熈元年吏<lb/>
部尚書蹇義言布按二司及府州縣官以承流宣化撫<lb/>
字為職必須銓選精嚴薦舉有法方可得人請令在内<lb/>
文職七品以上在外五品以上及州縣正官各舉所知<lb/>
<pb n="KR2m0016_WYG_019-15b"/>
賢能㢘幹堪任牧民及風憲者一人吏部考驗酌用其<lb/>
所保非才或授職後闒冗卑汚連坐舉主乃定制凡遇<lb/>
布按二司知府缺令三品以上京官保舉其後以知府<lb/>
多由資格不稱任宣宗宣徳六年復命大臣薦舉英宗<lb/>
正統元年詔京官三品以上舉堪任御史者四品及侍<lb/>
從言官舉堪任知縣者各一人二年大學士楊士竒言<lb/>
宣徳七年以前藩臬二司及府州縣正官惟吏部所舉<lb/>
權衡獨擅聞見不廣未盡得人乃勅大臣保舉得人遂<lb/>
<pb n="KR2m0016_WYG_019-16a"/>
多間有一二非才葢緣舉主審察不至或徇私不公所<lb/>
致昔唐太宗命在京三品以上舉郡守縣令遂致斗米<lb/>
三錢之效近來有等京官無人舉保造為謗語欲隳良<lb/>
法伏望仍遵先帝勅㫖行其所舉之人籍記舉主後有<lb/>
犯贓必正舉主之罪詔從之十二年給事中余忭復言<lb/>
方面郡守有缺吏部當奏諸上裁尚書王直等以方面<lb/>
郡守由保舉陞用者多稱職未可擅更詔從直等言而<lb/>
仍採忭疏許言官指劾自宣徳三年況鍾趙豫等以薦<lb/>
<pb n="KR2m0016_WYG_019-16b"/>
擢守蘇松諸府賜勅行事十年用郭濟姚文等為知府<lb/>
亦如之其所奏保者郎中員外御史及司務行人寺副<lb/>
皆與不依常調也部曹及御史由堂上官薦引類能其<lb/>
官帝又慮諸臣以連坐故畏不舉嘗語大學士楊溥全<lb/>
才甚難一言之薦亦豈能保其終身欲得賢才當厚教<lb/>
養時吏治稱極盛焉英宗遵行舊典然日久生弊所舉<lb/>
或僚屬門下親舊私比方面官方正謝荘等由保舉得<lb/>
罪而無人保舉之御史知府往往九年不遷景泰三年<lb/>
<pb n="KR2m0016_WYG_019-17a"/>
詔罷職文官無贓犯而才學可用者聴在京四品以上<lb/>
在外撫按方面及府州縣正官薦用孝宗𢎞治六年詔<lb/>
各撫按及布按二司遇府州縣官才行俱優者無分舉<lb/>
貢吏員出身一體保舉五品以上果有才徳出衆者開<lb/>
報吏部奏請定奪初太祖嘗御奉天門選官且諭毋拘<lb/>
資格選人或即授侍郎進士監生與辟薦者互用給事<lb/>
御史亦初授陞遷各半永宣後漸循資格而臺省尚多<lb/>
初授至是資格始拘舉貢雖與進士並稱正途而軒輊<lb/>
<pb n="KR2m0016_WYG_019-17b"/>
逈異故有是詔<hi>嘉靖四十四年詔各撫按於所屬中不論舉貢進士但有賢能一體保舉隆慶</hi>
<hi>三年掌吏部大學士髙拱言國初進士舉人並用乃後進士偏重而舉人甚輕至於今極矣宜破拘攣之見以</hi>
<hi>開功名之路凡自授官以後惟考政績不必問其出身吏部自行體訪茍係賢能即一體陞取各撫按官一體</hi>
<hi>保薦毋有輕重詔嘉納之然勢已積重不能復返</hi>世宗嘉靖四十四年吏部尚<lb/>
書嚴訥請令本年朝覲官各舉所屬府佐以下治行卓<lb/>
異者如國初馮堅以典史擢都御史王興宗以直㕔擢<lb/>
布政司故事超擢一二以鼔其志從之穆宗隆慶四年<lb/>
令於諸部寺屬及南京科道各省藩臬中有志行共推<lb/>
<pb n="KR2m0016_WYG_019-18a"/>
者遇京堂缺每嵗間擢數人<hi>從大學士陳以勤請也</hi>神宗萬厯二<lb/>
十二年吏部尚書孫丕揚患中人請託乃行掣籖法<hi>初選</hi>
<hi>人常用拈<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>尚書李戴擬行此法報可至是始行</hi>凡大選急選聴選人自掣一<lb/>
時誦為至公而銓政自此一變明制給事中御史謂之<lb/>
科道洪武至天順成化間進士舉貢監生皆得選補其<lb/>
選擢者推官知縣而外或由學官其後監生及新科進<lb/>
士皆不得與或庶吉士改授或取内外科目出身三年<lb/>
考滿者内則兩京五部主事中行評博國子監博士助<lb/>
<pb n="KR2m0016_WYG_019-18b"/>
教等外則推官知縣自推知入者謂之行取其有特薦<lb/>
則俸雖未滿亦得與焉嘉靖萬厯間嘗令部曹不許改<lb/>
科道復亦間行之京官惟進士得與考選推知行取則<lb/>
舉貢皆與天下守令進士十三舉貢十七推知行取則<lb/>
進士十九舉貢纔十一又率有臺無省多南少北嘉靖<lb/>
間嘗令監生與選旋罷不行其考選之例優者授給事<lb/>
中次者御史又次者以部曹用雖臨時考試而先期有<lb/>
訪單出於九卿臺省諸臣之手往往據以為髙下崇禎<lb/>
<pb n="KR2m0016_WYG_019-19a"/>
二年考選畢吏部以中書二人訪單互異上請帝責以<lb/>
推諉不悟訪單之非也武臣除授内則中左右前後五<lb/>
府留守司外則各都司各衛所及三宣六慰流官八等<lb/>
都督及同知僉事都指揮使同知僉事正副留守世官<lb/>
九等指揮使及同知僉事衛所鎮撫正副千户百户試<lb/>
百户直省都指揮使二十一留守司二衛九十一守禦<lb/>
屯田羣牧千户所二百十一及苗蠻土司皆聴兵部武<lb/>
選司選凡大選曰色目曰狀貌曰才行曰封贈曰襲䕃<lb/>
<pb n="KR2m0016_WYG_019-19b"/>
其途有四曰世職曰武舉曰行伍曰納級任子之制明<lb/>
初文武官自正從一品至正七品子孫許廕一人其廕<lb/>
由正從五品以至流外之上中下三等以次逓降大槩<lb/>
與元制同而旁廕降等及補試之法亦略如之武官爵<lb/>
至六品其職死者襲老疾者替世久而絶以旁支繼之<lb/>
凡襲職子弟年二十者比試初試不中受職署事食半<lb/>
俸二年再試中者食全俸仍不中者謫為軍永樂以後<lb/>
在京三品以上滿考著績方得請廕遇國家有大典禮<lb/>
<pb n="KR2m0016_WYG_019-20a"/>
<hi>如登極奉徵號冊后建儲併皇子生</hi>屢有加恩亦率皆勲戚及政府大臣<lb/>
得之而陣亡克敵及卒於王事者或以功廕或以難廕<lb/>
例皆錄用其子孫終明之世不變也孝宗時廕子未仕<lb/>
亡殁許其補廕若應得廕子恩而身故許其子孫自陳<lb/>
其有子而願廕其兄弟子者聴後又漸減其制焉<hi>正徳八年</hi>
<hi>定制補廕只許一人已補而又故者毋得再補萬厯十一年詔凡廕子未仕而故年逺親盡者毋得補廕</hi>隆<lb/>
慶五年詔凡以廕入監後中科目者仍令補廕又先由<lb/>
錄廕國子生後以軍功改授錦衣衛千百户者許以嫡<lb/>
<pb n="KR2m0016_WYG_019-20b"/>
次子孫補之葢明時文武二廕文廕如國子生中書舍<lb/>
人尚寶丞光祿丞通政知事大理評事之類大抵文臣<lb/>
三品以上子孫為之武廕則勲戚之家與閫帥及文臣<lb/>
有軍功者其廕如錦衣各衛千百户指揮僉事同知及<lb/>
都指揮僉事之類或世襲或一世二世皆酌其功之小<lb/>
大請㫖裁定無常制若夫貂璫子弟濫膺勲爵是則明<lb/>
之亂政不足述也<lb/>
　　考績<lb/>
<pb n="KR2m0016_WYG_019-21a"/>
唐自肅宗後考課混淆内外悉考中上徳宗貞元五年<lb/>
趙宗儒領考功事入中上者纔五十人六年以刺史縣<lb/>
令弊在數更令以四考為限七年令縣令四考無替者<lb/>
竢五考又諸司朝官須據每年功過行能比類格文以<lb/>
定陞降凡考第不得槩申中上憲宗元和二年中書門<lb/>
下奏請京常參官五品以上前資見任俱量定考數於<lb/>
中書置具員簿以序内外庶官應諸州刺史次赤府少<lb/>
尹次赤令諸陵令五府司馬及東宫官除左右庶子王<lb/>
<pb n="KR2m0016_WYG_019-21b"/>
府官四品已下並請五考其臺官先定月數令丞侍御<lb/>
史滿十三月殿中侍御史滿十八月監察御史依前二<lb/>
十五月與轉三省官並三考外餘官並四考外其文武<lb/>
官四品以下並三考量改尚書省四品已上餘文武官<lb/>
三品已上不限此例有進改臨時奏聴進止其權知官<lb/>
至兩考與正授未經正授不得用權知官資改轉其緣<lb/>
官闕需人及緣事須移者不在常格敘遷之限諸道及<lb/>
諸使副使行軍司馬判官參謀掌書記支使推官巡官<lb/>
<pb n="KR2m0016_WYG_019-22a"/>
等有勅充職掌帶檢校五品以上官及臺省官三考與<lb/>
改轉餘官四考十五年正月穆宗即位考功員外郎李<lb/>
渤請考宰相蕭俛段文昌崔植翰林學士杜元穎等中<lb/>
下李絳張惟素李益等諫幸驪山鄭覃等陳畋游宜考<lb/>
上下會渤墜馬請急馮宿判考功以三品上為清望官<lb/>
嵗進名聴内考舊事非有司所得與渤議遂廢宣宗大<lb/>
中五年吏部奏刺史縣令凡尋常賦税判斷户口差科<lb/>
及修整廨館開通道路之類不合計課惟開田招户辨<lb/>
<pb n="KR2m0016_WYG_019-22b"/>
獄雪寃及新制置之事任其錄由申上又近年刺史自<lb/>
錄課績申省務衒者張皇其事謙退者緘黙不言今請<lb/>
並委本道觀察使定考錄申又州府申官人覆得冤獄<lb/>
書殊考者其元推官多不懲殿或當書下考至時又不<lb/>
提舉今請書殊考日並書元推官下考如以為屈任經<lb/>
㢘使及臺省陳論其官人殿犯官長斷於書考日與下<lb/>
考如至時不舉本判官當書下考省司校其所犯如與<lb/>
令式相符便申奏候勅並各牒州府又諸州府申奏每<lb/>
<pb n="KR2m0016_WYG_019-23a"/>
書兩考三考前課績以冀褒升省司檢勘不精便有僥<lb/>
倖今後不得更申前績又諸州府所申考解皆不指言<lb/>
善最或漫稱考秩或廣説門資今後如有此色請令降<lb/>
其考第從前應得考之人並給考牒為據又近年考牒<lb/>
或一人而數處請給或數年後方請今後得殊考及上<lb/>
考人省司於勅下後便據人數給與<lb/>
後唐明宗初兩班考績皆以恪勤匪懈清慎明著為辭<lb/>
祠部郎中王承弁請明書考課以示勸懲而卒未果行<lb/>
<pb n="KR2m0016_WYG_019-23b"/>
時内外文武臣寮每嵗有司定考将相俱用御筆黜陟<lb/>
下中書門下商行廢帝清泰二年定令錄參軍一年依<lb/>
限征科了絶者加階二年與試銜三年與服色攝令三<lb/>
年内總及限予真本判官一年加階二年改試銜三年<lb/>
轉官本曹官省限内征了與試銜轉官諸節級三年内<lb/>
總了賞三十千<lb/>
晉髙祖天福二年勅朝臣中以才特除外任秩滿無遺<lb/>
闕者将來擬官之時在外一任同在朝一任昇進其就<lb/>
<pb n="KR2m0016_WYG_019-24a"/>
便自求外職及非特任者不在此限出帝時以經費尚<lb/>
多公私重困令諸州帳籍錢榖徴科一季一奏兩年賦<lb/>
税及限聴三周年為滿三年皆得辦事即與遷陟如或<lb/>
纔到任所課績不前亦即罷替<lb/>
漢隠帝乾祐二年令諸州府長吏隨户勸蒔桑棗<hi>小户十本</hi>
<hi>至二十本中户三十四十大户五十至一百</hi>受代時批於厯子省司據為考<lb/>
課又以外州解由虚増農户税額無添葢有拆居耕種<lb/>
各立户名或是避税逃移併未歸業今後解由内將本<lb/>
<pb n="KR2m0016_WYG_019-24b"/>
處添出户口與合徴税賦開坐<lb/>
周以前皆以三十月為三考至世宗顯徳五年勅自後<lb/>
授官並以三周年為限閏月不在其内尚書考功奏言<lb/>
當司所書校内外六品以下赴選官員考第今後以一<lb/>
周年校成一考三考滿後未有替人在任更一年與成<lb/>
四考<hi>次日俱不在計限</hi>逐年須具到任月日自前課績第二考<lb/>
不得叠計其末考須具得替年月日比類升降諸司諸<lb/>
色流内出身人逐年於六月初一日後投狀所司省司<lb/>
<pb n="KR2m0016_WYG_019-25a"/>
據狀却牒本司簡勘九月前較奏須畢有公事出外及<lb/>
在職功過俱須牒報考功不得有妨逐年書較<lb/>
宋太祖置審官院考課中外職事受代京朝官引對磨<lb/>
勘葢復序進之制其後稍立法文臣五年武臣七年曽<lb/>
犯贓罪則文臣七年武臣十年治平三年九月詔待制<lb/>
以上六嵗至諌議大夫止京朝官四嵗至前行郎中止<lb/>
少卿監以七十員為額於是始有止法元豐四年中書<lb/>
擬定磨勘轉官諫議大夫待制以上自通直郎至大中<lb/>
<pb n="KR2m0016_WYG_019-25b"/>
大夫三年大中大夫以上進士八年餘十年承務郎以<lb/>
上至朝請大夫進士八年餘十年崇寧四年改朝請大<lb/>
夫至中散大夫七年中大夫非兩制不得轉大中大夫<lb/>
紹興四年修立承務以上四年即轉奉直朝議中散中<lb/>
奉中大夫者七年<hi>紹興八年添入中大夫</hi>諸朝議奉直大夫并特<lb/>
恩人以八十員為額餘如舊法武臣大使臣修武郎至<lb/>
武徳大夫五年武功大夫七年轉遥郡刺史以後十年<lb/>
至遥郡防禦使止而止法尤為嚴宻矣進納人至從義<lb/>
<pb n="KR2m0016_WYG_019-26a"/>
郎止吏職非泛補授至訓武郎止樞宻院人亦至訓武<lb/>
郎止三省人至朝請大夫止已出官不得轉中大夫内<lb/>
侍至武功郎止駙馬都尉至承宣使止而醫官不過和<lb/>
安大夫太史局不過春官大夫横行非戰功不得除授<lb/>
至選人七階以考第資歴無過犯或有勞績者逓遷謂<lb/>
之循資若磨勘應格自令錄以上及六考者皆改著作<lb/>
佐郎無出身及十考者改大理寺丞其有功賞者減一<lb/>
考若未該磨勘循格至支使及八考者有出身人改太<lb/>
<pb n="KR2m0016_WYG_019-26b"/>
子中允餘改太子中舍其四色判官及九考以上者改<lb/>
秘書丞無出身人止殿中丞十二考以上改太常博士<lb/>
仁宗時以考第改官者猥多遂詔用帥守通判監司保<lb/>
舉以嵗改百員為額元豐稍鐫改官之額觀察判官以<lb/>
上改奉議郎無出身人改通直郎掌書記改通直郎支<lb/>
使以下一例改宣徳郎初文武常參官各以曹務閒劇<lb/>
為月限考滿即遷太祖謂非循名責實之道會監門衛<lb/>
將軍魏仁滌等以治市征有羡詔並増秩因罷嵗月敘<lb/>
<pb n="KR2m0016_WYG_019-27a"/>
遷之制非有勞者勿進秩建隆三年定州縣官損户口<lb/>
一分以上者降考令尉任内無盜者書上考後又令廨<lb/>
舍倉庫損壊者殿一選完葺而不煩民力者減一選太<lb/>
宗即位詔諸道漕臣㢘訪官吏能否為三等<hi>臨事簡慢為下職務</hi>
<hi>粗治為中治狀尤異為上</hi>端拱三年令户部侍郎王沔等磨勘京朝<lb/>
官吏部侍郎張宏等磨勘幕職州縣官樞宻院都承㫖<lb/>
趙鎔等磨勘三班唐制以考功郎中專主考課宋初特<lb/>
重其事嘗命清望官兼任之至是典益重焉明年立審<lb/>
<pb n="KR2m0016_WYG_019-27b"/>
官院考課院以翰林學士錢若水樞宻直學士劉昌言<lb/>
同知審官院事判流内銓翰林學士蘇易簡虞部員外<lb/>
郎知制誥王旦同知考課院事真宗景徳四年始令京<lb/>
朝官及三年磨勘後方得遷官仁宗時凡選人遷京官<lb/>
引對當與者帝必省察當否嘗令選人私罪如衙謝弗<lb/>
至對揚失儀皆弗聴磨勘慶厯三年自朝官至郎中少<lb/>
卿須清望官五人保任乃得遷<hi>范仲淹等請之</hi>後言者以適長<lb/>
奔競乃止至和初承平日久職業因循賈黯判流内銓<lb/>
<pb n="KR2m0016_WYG_019-28a"/>
稍以風義整救<hi>推官桑澤官益州三年不知文死代還當遷投牒自陳人莫肯為作文書澤始</hi>
<hi>發喪以不得家問為解喪除求勘黯謂三年不與其父通即非匿喪猶之不孝澤遂廢歸不齒晉州推官李亢</hi>
<hi>初以貲進有私罪引去匿所得官以白衣應舉及第積十嵗當勘乃自首初事黯以罔冒坐罷之</hi>至英<lb/>
宗治平二年黯復言磨勘選人未引對者至二百五十<lb/>
餘人皆由薦吏嵗限定員濫舉充數明年乃詔嵗舉京<lb/>
官以三分率之一分復以蔡抗言罷知雜御史觀察使<lb/>
以上嵗得舉官法先是自發運使至知州歸考課院専<lb/>
以監司所第為據至考監司則總其甄别部吏副以採<lb/>
<pb n="KR2m0016_WYG_019-28b"/>
訪才行為課悉書中等無所髙下神宗即位凡職皆課<lb/>
凡課責實監司所上守臣不占等者展年降資其治状<lb/>
優異者増秩賜金帛以璽書奨勵若監司以上則命御<lb/>
史中丞侍御史考校又詔考課縣令以斷獄平允賦入<lb/>
不擾均役止盜勸課農桑賑恤饑窮導修水利户籍増<lb/>
衍整治簿書為最而參用徳義清謹公平勤恪為善參<lb/>
定上中下等能否尤殊絶者别立優劣二等嵗上其状<lb/>
以昭賞罰其入優劣者賞罰尤峻髙宗南遷禮部員外<lb/>
<pb n="KR2m0016_WYG_019-29a"/>
郎舒清國言諸道郡縣頃罹兵燬請以户口増否别考<lb/>
守令知通考縣令監司考知州分上中下三等<hi>每等又分上中</hi>
<hi>下</hi>會考功較優劣孝宗興隆初著對用之令凡恩例減<lb/>
磨勘者須對一年實歴乾道二年廷臣言國朝盛時以<lb/>
審官院考京朝官考課院考幕職州縣官皆中書或兩<lb/>
制臣僚校其能否以施賞罰熈寧中始罷之自此州縣<lb/>
之吏不復知有殿最雖有批書徒為文具若身為侍從<lb/>
幷批書俱亡矣望遵故事監司郡守朝辭日别給御前<lb/>
<pb n="KR2m0016_WYG_019-29b"/>
厯子如薦賢才幾人若為治錢榖若為理獄訟興某利<lb/>
除某害每考令當職官吏從實批書代還詔執事考覈<lb/>
其風績有聞者増秩無状者罰之寧宗時以郡國按刺<lb/>
多徇私情乃倣舊制於御史臺别立考課一司以刺舉<lb/>
多者為中無刺舉為下嵗終各以能否之實上聞以昭<lb/>
升黜度宗咸淳三年酌覈舊制凡文武官公勤㢘恪又<lb/>
職事修舉為上公勤㢘恪有一長為中既無㢘聲又多<lb/>
謬政為下御史臺總帥閫監司監司總守倅守倅總州<lb/>
<pb n="KR2m0016_WYG_019-30a"/>
縣屬官戎司及屯司軍大壘則總之制司無制司則併<lb/>
各郡總管鈐轄並總於帥司或以逐路所部州縣分𨽻<lb/>
轉運提舉提刑三司守倅月一考州縣屬官監司會所<lb/>
𨽻守倅制司㑹戎司軍壘遵照舊制互用文移會其兵<lb/>
甲獄訟金榖之數及各司屬官書擬公事拘𣙜錢物招<lb/>
軍備器之數次月置冊各申御史臺至半年類考三年<lb/>
定為三等中者無所賞罰上者或轉官或減磨勘下者<lb/>
降官展磨勘<lb/>
<pb n="KR2m0016_WYG_019-30b"/>
遼聖宗統和九年詔諸道察貪酷十二年詔州縣長吏<lb/>
有才能無過者減一資考太平六年詔南北諸部㢘察<lb/>
州縣及錫林美稜之官不治者罷之又詔大小職官有<lb/>
貪殘虐民者立罷之終身不錄其不㢘直雖處重任即<lb/>
代之能清勤自勵者在卑位亦聴薦拔興宗時詔東京<lb/>
留守察官吏㢘幹清强者以聞又詔諸職事官以禮受<lb/>
代及以罪去者置籍<lb/>
金制凡内外官所歴資考及更代之期去就之故秩滿<lb/>
<pb n="KR2m0016_WYG_019-31a"/>
備陳於解由吏部據定能否又撮解由之要於銓擬讀<lb/>
之謂之銓頭又會歴任銓頭書於行止簿<hi>其簿以姓為類書各人所</hi>
<hi>歴資考功過</hi>其犯公私罪贓汙者謂之犯選格以㢘察升者<lb/>
為㢘升東北沿邊州郡升者為邊升其常調制正七品<lb/>
兩任升六品六品三任升從五品從五品兩任升正五<lb/>
品正五品三任升刺史凡内外官皆以三十月為考隨<lb/>
朝官以三十月為任升職一等章宗時定制正七品已<lb/>
上皆兩任而後陞明昌四年以前制有職官已帶三品<lb/>
<pb n="KR2m0016_WYG_019-31b"/>
者不許告遷迺定制已帶三品散官實歴五十月從有<lb/>
司照勘格前進官一階格後為始再算宣宗貞祐三年<lb/>
詔河北山東等路及平涼慶陽臨洮府涇邠秦鞏徳順<lb/>
諸州經兵四品以下職事官並以二十月為滿興定元<lb/>
年制鄜坊丹州四品以下州縣官視環慶例自熈宗天<lb/>
春三年令温都思忠㢘問諸路得㢘吏杜遵晦以下百<lb/>
二十四人各進一階罷貪吏張軫以下二十一人皇統<lb/>
以後常遣朝官㢘察官吏章宗泰和元年十月命監察<lb/>
<pb n="KR2m0016_WYG_019-32a"/>
御史分四路巡行每路女直漢人各一人同往宣宗貞<lb/>
祐二年臣僚請依大定舊制以監察御史及審錄官分<lb/>
詣諸道考覈庶幾使人自勵興定初以縣令或非材監<lb/>
察御史一過不能備知遂令每嵗遣御史巡察仍别選<lb/>
官巡訪以行黜陟之政并定監察御史失察法哀宗至<lb/>
大元年設司農司自卿而下迭出巡察吏治凡職官㢘<lb/>
能及汙濫不職各第三等黜陟㢘能官第一等進官一<lb/>
階升一等其次約量注授汙濫官第一等殿三年降二<lb/>
<pb n="KR2m0016_WYG_019-32b"/>
等次二年又次一年皆降一等明安穆昆㢘能者第一<lb/>
等遷兩官其次遷一官汙濫者第一等決杖百罷去擇<lb/>
其兄弟代之次杖八十又次杖七十皆令復職佛寧決<lb/>
則罷去永不補差凡功酬虧永之制諸提㸃院務官三<lb/>
十月遷一官周嵗為滿取無虧月日用之大定四年定<lb/>
制一任内虧一分以上降五人二分以上降十人三分<lb/>
以上降十五人若有増羡則依此升遷其升降不盡之<lb/>
數於後任充折二十一年以舊例監當官責決並得赴<lb/>
<pb n="KR2m0016_WYG_019-33a"/>
調而不顧㢘恥者不以刑罰為畏迺命虧永及一酬以<lb/>
上依格追官殿一年外虧永不及酬者亦殿一年二十<lb/>
九年罷年遷之法更定制比永課増及一酬遷一官兩<lb/>
酬遷兩官如虧課則削亦如之各兩官止又罷使司小<lb/>
都監與使副一體論増虧及餘前升降不盡之數後任<lb/>
充折之制泰和元年制犯選虧永者右職漢人至宣武<lb/>
将軍從五品女直至廣威将軍正五品方注縣令又女<lb/>
直至武義從六漢人諸色人至武略從六皆注諸司兩<lb/>
<pb n="KR2m0016_WYG_019-33b"/>
除一差至明威方注丞簿宣宗貞祐三年制虧永犯選<lb/>
者遷至宣武注諸司至懐逺從四下方注丞薄至安逺<lb/>
從四上注下令初世宗嘗諭宰臣曰今天下州縣闕員<lb/>
朕欲不限資歴何以徧知其能欲遣使㢘問又慮擾民<lb/>
而未得其真若辟舉法久則生弊不如選人暗察明㢘<lb/>
如其相同始與升黜又諭曰凡在官若不為隨朝職任<lb/>
便不能離常調宜驗入仕名項或㢘等第用之若不稱<lb/>
職即與外除又諭隨朝之官自計歴一考則得某職兩<lb/>
<pb n="KR2m0016_WYG_019-34a"/>
考則得某職第務因循碌碌而已自今外路官公勤者<lb/>
始與内除茍簡者不須滿任即以本品出之至明昌三<lb/>
年上以老病不任職及不堪親民者舊由隨路提刑司<lb/>
察實即改除他路他路覆察若實勿復注親民之職因<lb/>
問考課法可行否尚書右丞劉瑋曰考課之法綜覈名<lb/>
實今提刑司體察㢘能贓濫以行賞罰亦其意也若别<lb/>
議設法恐涉太煩又問唐時何如瑋對以四善二十七<lb/>
最泰和中遂酌唐制定為四善十七最頒行之四善曰<lb/>
<pb n="KR2m0016_WYG_019-34b"/>
徳義有聞曰清慎明著曰公平可稱曰勤恪匪懈十七<lb/>
最曰禮樂興行肅清所部為政教之最曰賦役均平田<lb/>
野加闢為牧民之最曰決斷不渝予奪當理為判事之<lb/>
最曰鈐束吏卒姦盜不滋為督領之最曰按簿分明評<lb/>
擬均當為檢校之最<hi>以上謂縣令丞簿警巡使副錄事司候判官</hi>曰詳讞合<lb/>
宜咨執當理為幕職之最曰盜賊消弭使人安静為巡<lb/>
捕之最曰明於出納物無損失為倉庫之最曰訓導有<lb/>
方生徒充業為學官之最曰檢察有方行旅無滯為闗<lb/>
<pb n="KR2m0016_WYG_019-35a"/>
津之最曰提防堅固備禦無虞為河防之最曰出納明<lb/>
敏數無濫失為監督之最曰禁察禁囚慎重無怨為獄<lb/>
官之最曰物價得實姦濫不行為市司之最<hi>謂市令</hi>曰戎<lb/>
器完肅扞守有方為邊防之最<hi>謂正副隊将鎮防官</hi>曰議獄得情<lb/>
處斷公平為法官之最曰差役均平盜賊止息為軍職<lb/>
之最<hi>謂都軍軍轄</hi>凡縣令以下三最以上有四善或三善者<lb/>
為上升一等三最以上有二善者為中減兩資歴三最<lb/>
以上有一善為下減一資歴節度判官防禦判官軍判<lb/>
<pb n="KR2m0016_WYG_019-35b"/>
以下一最而四善或三善為上減一資歴一最而二善<lb/>
為中升為榜首一最而一善為下升本等首宣宗興定<lb/>
元年以六事考舉縣令一田野闢二户口増三賦役平<lb/>
四盜賊息五軍民和六詞訟簡六事俱備為上等升職<lb/>
一等兼四事者中等減二資歴其次為下等減一資歴<lb/>
否則罷降平常者依本格<lb/>
元初中原略定事多草創東平行臺所統五十餘城州<lb/>
縣官或自将校或起民伍多昧從政甚以掊克聚斂為<lb/>
<pb n="KR2m0016_WYG_019-36a"/>
能太祖乃命宋子貞為右司郎中仿前代觀察采訪之<lb/>
制立糾察官吏程式黜貪惰奨㢘勤至元元年令官吏<lb/>
員數計月日以考殿最凡理算論日月遷轉憑散官内<lb/>
任以三十月為滿外任以三嵗為滿錢榖典守以二嵗<lb/>
為滿而理考通以三十月為則内任官率一考升一等<lb/>
十五月進一階京官率一考視外任減一資外任官或<lb/>
一考進一階或兩考升一等或三考升二等四品則内<lb/>
外考通理前任少則後任足之或前任多則後任累之<lb/>
<pb n="KR2m0016_WYG_019-36b"/>
一考及二十七月兩考及五十四月三考及八十一月<lb/>
以上遇升則借升而補以後任十年以三十月遷轉太<lb/>
速六十月太遲乃定三嵗一遷十九年定職官迴降之<lb/>
制江淮官已受宣勅資品例陞二等遷去者依舊於江<lb/>
淮任用考滿者並免迴降不及考者例存一等有出身<lb/>
未入流品受宣者任迴三品擬同六品四品同七品五<lb/>
品同正八品受勅者六品同從八品七品八品同九品<lb/>
九品同提領案牘巡檢無出身及白身人受宣者三品<lb/>
<pb n="KR2m0016_WYG_019-37a"/>
同七品四品同八品五品同正九品受勅者六品同從<lb/>
九品七品八品同提領案牘巡檢九品擬院務監當官<lb/>
已上有資品人員再於接連福建兩廣溪洞州郡任用<lb/>
擬陞一等兩廣福建别議陞轉是嵗又定内外官三年<lb/>
為考滿任滿始許遷敘二十八年更定隨朝以三十月<lb/>
為滿在外以三周嵗為滿錢榖官以得代為滿吏員以<lb/>
九十月日出職是嵗改提刑按察司為肅政㢘訪司每<lb/>
道仍設官八員除二使留司以總制一道餘六人分臨<lb/>
<pb n="KR2m0016_WYG_019-37b"/>
所部凡民事錢榖官吏奸弊一切委之俟嵗終省臺遣<lb/>
官考其政效武宗至大二年令州縣正官以九年為任<lb/>
三年令考功印厯給親民長吏嵗終監治官驗其行蹟<lb/>
書而上之㢘訪御史臺尚書吏部考校以為升黜先是<lb/>
至元十九年集賢直學士程鉅夫奏國朝建御史臺有<lb/>
考課之目而未得其要乞照前朝體例應諸道府州司<lb/>
縣下至曹掾等各給出身印紙厯子一卷書本人姓名<lb/>
出身於其前俾各處長吏聨銜状保書其歴任月日功<lb/>
<pb n="KR2m0016_WYG_019-38a"/>
過於後秩滿有司詳視而差其殿最則賢否一覽而知<lb/>
是秋始頒行之仁宗皇慶元年臺臣言比年㢘訪司多<lb/>
不悉心奉職宜令監察御史檢覈名實黜升之制可時<lb/>
御史中丞郝天挺言國初論最在内須三十月在外須<lb/>
三周嵗比者省院臺部之臣久者一二嵗少者三五月<lb/>
甚有旬日遷易者奔走往來之不暇何暇宣布參理乞<lb/>
今惟大臣可急闕選授其餘内外大小官屬必候任滿<lb/>
考績方許選調庶免朝除夕改啟倖長奸之弊從之文<lb/>
<pb n="KR2m0016_WYG_019-38b"/>
宗天厯二年中書省臣言比年朝官多不久於其職或<lb/>
數月改遷於典制不類且治績無從考驗請如舊制勅<lb/>
除風憲官外其餘朝官不許二十月内選調<lb/>
明制有考滿考察考滿者論一身所歴之俸有上中下<lb/>
三等曰稱職曰平常曰不稱職三年給田曰初考六年<lb/>
曰再考九年曰通考依職掌事例考覈升降諸部寺所<lb/>
屬初止署職必考滿始實授外官率逓考以待覈凡府<lb/>
以十五萬石以上州七萬石以上縣三萬石以上或親<lb/>
<pb n="KR2m0016_WYG_019-39a"/>
臨王府都布按三司并有軍馬守禦路當驛道邊方衝<lb/>
要供給處為繁其田糧不及僻静處為簡繁簡或不相<lb/>
當則許互調謂之調繁調簡在京諸司俱從繁例太祖<lb/>
洪武十四年制在京六部五品以下聴本衙門正官察<lb/>
驗行能勤怠其四品以上及一切近侍官與御史并太<lb/>
醫院欽天監王府官不在常選者任滿黜陟取自上裁<lb/>
<hi>十六年凡京官考覈俱由其長開具送部覈考</hi>其直𨽻有司首領官及屬官亦<lb/>
從本司正官考覈任滿從監察御史覈考各布政司首<lb/>
<pb n="KR2m0016_WYG_019-39b"/>
領官俱從按察司考覈其茶馬鹽馬鹽運鹽課提舉司<lb/>
軍職首領官俱從布政司考覈仍送按察司覆考其布<lb/>
政司四品以上按察司鹽運司五品以上任滿黜陟取<lb/>
自上裁内外入流幷雜職官九年任滿給由赴吏部考<lb/>
覈依例黜陟有殊勲異能超邁等倫者取自上裁又以<lb/>
事之繁簡與歴官之殿最參覈等第以為升降考察者<lb/>
通天下内外官計之其目有八曰貪曰酷曰浮躁曰不<lb/>
及曰老曰病曰罷曰不謹京官自四品以上自陳候上<lb/>
<pb n="KR2m0016_WYG_019-40a"/>
裁外五品以下分致仕<hi>老病</hi>降調<hi>浮躁/不及</hi>閒住<hi>罷不/謹</hi>為民<hi>貪酷</hi>
有差具冊奏請謂之京察初五品以下官十年一考孝<lb/>
宗𢎞治十四年從南京吏部尚書林瀚言六年一察察<lb/>
以己亥嵗大臣既自陳定去留而居官有遺行者給事<lb/>
御史得糾劾謂之拾遺所攻擊無獲免者<hi>後至嘉靖十七年始禁之</hi>
外官凡州縣以月計上之府府上下其考以嵗計上之<lb/>
布政司至三嵗撫按通核所屬官事状造冊報送麗以<lb/>
八法亦以致仕降調閑住為民為差謂之大計計處者<lb/>
<pb n="KR2m0016_WYG_019-40b"/>
不復敘用定為永制自洪武五年勅考課有司必書農<lb/>
桑學校之績六年二月令御史臺御史及各道按察司<lb/>
察舉有司官有無過犯奏報黜陟考察之始也十年七<lb/>
月遣御史巡按州縣設巡按之始也十一年三月命吏<lb/>
部課朝覲官殿最朝覲考覈之始也<hi>入覲官吏部第為三等稱職而無過</hi>
<hi>者為上賜坐而宴有過而稱職者為中宴而不坐有過而不稱職者為下不預宴序立於門宴者出然後退至</hi>
<hi>十八年帝令稱職者升平常者復職不稱職者降貪汙者付法司罪之闒茸者免為民</hi>成祖永樂<lb/>
二年九月命自今御史巡行察吏毋得摭拾人言賢否<lb/>
<pb n="KR2m0016_WYG_019-41a"/>
皆具實蹟以聞仁宗即位以御史巡察外官奉命者不<lb/>
能無私諭吏部尚書嚴加戒飭並命考察布按二司官<lb/>
不職者降為縣官憲宗朝吏科給事中王瑞等言三載<lb/>
黜陟朝廷所以勵庶官之典今天下諸司除土官外無<lb/>
慮九千餘處諸司官除隂陽醫僧道外無慮千萬餘員<lb/>
吏部於各官之賢否在布按二司則據撫按掲帖在諸<lb/>
司則參布按等官掲帖上之詢訪雖出公心下之奏報<lb/>
多任私意或假公市恩或乗機償怨毁譽失真賢否失<lb/>
<pb n="KR2m0016_WYG_019-41b"/>
實其他弊端不一而足乞諭吏部榜示各官凡掲帖所<lb/>
報失實者連坐或有當黜而留者許本處撫按論奏有<lb/>
當黜而妄訴者亦罪之命俱如所言武宗正徳十四年<lb/>
以吏部侍郎張綵請不時考察京官時六年京察之令<lb/>
已久然有以初即位而考察有以災異而考察至考察<lb/>
科道則或以輔臣去位而及其黨者惟嘉靖三十五年<lb/>
輔臣李本掌吏部<hi>以尚書李黙治獄故</hi>悉取部寺九卿自尚書至<lb/>
尚寶丞及六科十三道分别去留葢帝以星變欲除舊<lb/>
<pb n="KR2m0016_WYG_019-42a"/>
布新而嚴嵩以此伸恩怨也吏部嘗上言舊制在外有<lb/>
司官員九年考滿稱職者給與應得誥勅至正統十四<lb/>
年凡外官曽經撫按官保舉政績果有卓異不拘三六<lb/>
年考滿先與應得誥勅旌異葢九年封贈所以待常流<lb/>
三六年先得旌異所以優異等國家之制未為不備但<lb/>
舊例薦舉官員必須轉行巡按御史覈實方與奏請文<lb/>
移往返動經嵗月以致恩典稽遲人不知勸夫在外官<lb/>
員職在臨民比之京官勤勞數倍顯揚之願人情所同<lb/>
<pb n="KR2m0016_WYG_019-42b"/>
第近年保舉每病冗濫請今後撫按官薦舉所屬應旌<lb/>
異官員務遵正統間例将本人任内卓異政績明白開<lb/>
奏不許濫及通候各官考滿到部察訪相同即與比照<lb/>
京官事理按月類題免其再行移核穆宗隆慶四年掌<lb/>
吏部事大學士髙拱言數十年來考察澄汰之數大較<lb/>
不相上下以是襲為故常其數既足雖有不肖姑置弗<lb/>
論其數不足雖無其人强索以充其稱為不肖者又多<lb/>
苛求隠細茍應故事而大奸大惡或有所不問又考察<lb/>
<pb n="KR2m0016_WYG_019-43a"/>
半嵗前撫按論劾俱不題覆夫為不善者方其未露猶<lb/>
或有僥倖之心少存顧忌若其既露明知必去則将無<lb/>
所不至矣而乃留之半嵗民何以堪自今撫按官凡有<lb/>
糾劾疏既具即革任聴處疏下即覆其去者如考察例<lb/>
不得復用其留者檄到乃覆至考察懲汰必大奸惡一<lb/>
切隠細勿論斥去不肖從其多寡惟求至當毋襲故常<lb/>
又言外官才力不及者不徒曰調用而必曰酌量調用<lb/>
原無定議然部院考察與撫院論劾概以不及則銓補<lb/>
<pb n="KR2m0016_WYG_019-43b"/>
之日無所適從尚得遷就其間自今方面有司有才不<lb/>
宜於地者當移其地不易其官署曰調簡僻有官不稱<lb/>
其才者雖易其官當仍其品署曰調簡散亦有操守未<lb/>
壊性氣稍偏尚有他長可錄年勞當敘者署曰降級或<lb/>
才力不宜有司文學猶堪造士者署曰改教四者皆麗<lb/>
不及之條者也至於先以調簡再考不及者即從罷斥<lb/>
置罷軟之下詔俱從之明於察典最重其責貪官尤深<lb/>
故每遇恩詔凡冠帶閒住致仕為民復冠帶者必曰不<lb/>
<pb n="KR2m0016_WYG_019-44a"/>
係朝覲考察嘉靖元年下詔迺除此語𢎞正以來士大<lb/>
夫㢘恥自重以掛察典為終身之玷萬厯時閣臣有所<lb/>
徇庇間留一二以撓察典至三十九年二月御史徐兆<lb/>
魁以顧憲成貽葉向髙孫丕揚書盛稱鳳陽巡撫李三<lb/>
才㢘直遂劾東林黨人隂持計典時尚書孫丕揚既劾<lb/>
罷御史金明時主事秦聚奎而侍郎王圖復考罷祭酒<lb/>
湯賔尹<hi>宣城人</hi>諭徳顧天埈<hi>崑山人</hi>其黨力攻圖圖遂引去<lb/>
黨局既成互相報復至國亡乃已武臣考察軍政自成<lb/>
<pb n="KR2m0016_WYG_019-44b"/>
化二年定五年一行之制以現任掌印帶俸差操及初<lb/>
襲官一體考核十三年令兩京通考以為常五府大臣<lb/>
及錦衣衛堂上官自陳候㫖直省總兵官如之在内五<lb/>
府所屬幷直省衛所官悉由巡視官及部官注送在外<lb/>
都司衛所官由撫按造冊繳部副參以下千户以上由<lb/>
都布按三司察注送府咨部考舉題奏錦永衛管戎務<lb/>
者倍加嚴考南北鎮撫咨之各衛所及地方守禦并各<lb/>
都司𨽻巡撫者例同惟管漕運者不與考<lb/>
<pb n="KR2m0016_WYG_019-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0016_WYG_019-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_011-1a"/>
欽定四庫全書<lb/>
欽定續通典巻十一<lb/>
　食貨<lb/>
　　錢幣上<hi>唐</hi>　<hi>五代/</hi>　<hi>宋</hi>
唐肅宗上元元年詔曰因時立制頃議新錢且是從權<lb/>
知非經久如聞官鑪之外私鑄頗多吞併小錢踰濫成<lb/>
弊扺罪雖衆禁奸未絶況物價益起人心不安事藉變<lb/>
通期於折衷其重稜五十價錢宜減作三十文行用其<lb/>
<pb n="KR2m0016_WYG_011-1b"/>
開元舊時錢宜一當十文行用其乾元十當錢宜依前<lb/>
行用仍令中京及畿縣内依此處分諸州待進止尋勅<lb/>
重稜五十價錢先令畿内減至三十價行其天下諸州<lb/>
並宜準此又詔應典貼莊宅店舖田地碾磑等先為實<lb/>
錢典貼者令還以實錢贖先以虛錢典貼者令虛錢贖<lb/>
其餘交闗並依前用給賞價錢<hi>由是錢有虛實之稱</hi>寳應元年<hi>時代</hi>
<hi>宗已即位</hi>改行乾元錢一以當三乾元重稜小錢亦以一當<lb/>
二重稜大錢一以當三尋又改行乾元大小錢並以一<lb/>
<pb n="KR2m0016_WYG_011-2a"/>
當一其私鑄重稜大錢不在行用之限人甚便之其後<lb/>
破錢鑄器不復出矣時諸道鹽鐵轉運使劉晏以江嶺<lb/>
粗賤之貨積之江淮易銅鉛薪炭廣鑄錢嵗得十餘萬<lb/>
緡輸京師及荆揚二州代宗大歴四年闗内道鑄錢等<lb/>
使户部侍郎第五琦請於絳州汾陽銅原兩監增置五<lb/>
鑪鑄錢許之七年禁天下新鑄造銅器唯鏡得鑄其器<lb/>
舊者不得貨鬻徳宗建中元年户部侍郎韓洄上言江<lb/>
淮錢監嵗共鑄錢四萬五千貫輸於京師度工用轉送<lb/>
<pb n="KR2m0016_WYG_011-2b"/>
之費每貫計錢二千是本倍利也今商州有紅崖冶出<lb/>
銅益多又有洛源監久廢不理請增工鑿山以取銅興<lb/>
洛源錢監置十鑪鑄之嵗計出錢七萬二千貫度工用<lb/>
轉送之費貫計錢九百則利浮本也其江淮七監請皆<lb/>
停罷又天下銅鐵之冶是曰山澤之利當歸於王者非<lb/>
諸侯方岳所宜有今諸道節度都團練使皆占之非宜<lb/>
也請總𨽻鹽鐵使皆從之二年諸道鹽鐵使包佶奏江<lb/>
淮百姓近日市肆交易錢多粗惡揀擇納官者三分纔<lb/>
<pb n="KR2m0016_WYG_011-3a"/>
有二分餘並鉛錫銅盪不敷斤兩致使絹價騰貴惡錢<lb/>
漸多訪聞諸州山野地窖皆有私錢轉相貿易奸濫漸<lb/>
深今後委本道觀察使明立賞罰切加禁斷貞元初禁<lb/>
錢出駱谷散闗九年張滂奏諸州府公私諸色鑄造銅<lb/>
器雜物等伏以國家錢少損失多門興販之徒潛將銷<lb/>
鑄錢一千為銅六斤造寫器物則斤直六百餘其利既<lb/>
厚銷鑄遂多江淮之間錢實減耗伏請準從前勅文除<lb/>
鑄錢外一切禁斷又禁陌内欠錢時商賈至京委錢諸<lb/>
<pb n="KR2m0016_WYG_011-3b"/>
道進奏院及諸道諸使以輕裝趨四方合劵乃取之號<lb/>
飛錢<hi>元和四年禁之後民有滯藏物價浸輕判度支盧坦請許於户部度支鹽鐵三司飛錢每千錢増給</hi>
<hi>百錢然商人無至者</hi>又禁賣劒銅器天下有銅山任人採取其銅<lb/>
官買除鑄鏡外不得鑄造十年勅鑄造銅器不須禁止<lb/>
其每斤買賣價直不得過一百六十文如有銷錢為銅<lb/>
者以盜鑄錢罪論十四年鹽鐵使李若初奏諸道州府<lb/>
多以近日泉貨數少繒帛價輕禁止見錢不令出界致<lb/>
使課利有闕商賈不通請指揮見錢任其往來勿使禁<lb/>
<pb n="KR2m0016_WYG_011-4a"/>
止從之憲宗元和元年以錢少禁用銅器二年禁鉛錫<lb/>
錢三年鹽鐵使李㢲以郴州平陽銅坑二百八十餘井<lb/>
以兩鑪日鑄錢二十貫一年鑄成七千貫有益于人從<lb/>
之時天下嵗鑄錢十三萬五千緡又詔曰泉貨之法義<lb/>
在通流若錢有所壅貨當益賤故藏錢者得乗人之急<lb/>
居貨者必損已之資今欲著錢令以出滯藏加鼔鑄以<lb/>
資流布使商旅知禁農桑獲安義切救時情非欲利若<lb/>
革之無漸恐人或相驚應天下商賈先蓄見錢者委所<lb/>
<pb n="KR2m0016_WYG_011-4b"/>
在長吏令收市貨物官中不得輒有程限逼迫商人任<lb/>
其貨易以求便利計周嵗之後此法遍行朕當别立新<lb/>
規設蓄錢之禁所以先有告示許其方圓意其他時行<lb/>
法不貸又天下有銀之山必有銅鑛銅者可資于鼓鑄<lb/>
銀者無益于生人權一重輕使務專一其天下自五嶺<lb/>
以北見採銀坑並宜禁斷採銀一兩者流他州官吏論<lb/>
罪<hi>按韓愈錢重物輕狀云五嶺買賣一以銀元微之錢貨議狀自嶺以南以金銀為貨幣其時天下惟用錢</hi>
<hi>白金尚未通行也</hi>四年京師用錢緡少二十文陌内欠錢及有<lb/>
<pb n="KR2m0016_WYG_011-5a"/>
鉛錫錢者捕之勅五嶺以北所有銀坑依前任百姓開<lb/>
採禁見錢出嶺六年詔貿易錢十緡以上參用布帛河<lb/>
東節度使王鍔奏請于當管蔚州界加置鑪鑄銅錢廢<lb/>
管内錫錢許之仍令加至五鑪七年詔令度支量支錢<lb/>
三萬貫充蔚州鑄錢本復詔曰錢重物輕為弊頗甚詳<lb/>
求適變將以便人所貴緡貨通行里閭寛息宜令百寮<lb/>
各隨所見作利害狀以聞八年以内庫錢五十萬貫令<lb/>
兩市收市布帛每端匹估加十之一時兵興七道經費<lb/>
<pb n="KR2m0016_WYG_011-5b"/>
屈竭皇甫鎛建議内外用錢每緡墊二十外復抽五十<lb/>
送度支以贍軍十二年復給京兆府錢五十萬緡市布<lb/>
帛而富家錢過五千貫者死王公重貶沒入于官以五<lb/>
之一賞告者京師區肆所積皆方鎮錢少亦五十萬緡<lb/>
乃争市第宅然富賈倚左右神策軍官錢為名府縣不<lb/>
敢劾問民間墊陌有至七十者鉛錫錢益多十四年勅<lb/>
時用錢每貫除二十文足陌内欠錢有鉛錫者宜令京<lb/>
兆府枷項收禁穆宗即位京師鬻金銀十兩亦墊一兩<lb/>
<pb n="KR2m0016_WYG_011-6a"/>
糴米鹽百錢墊七八長慶元年以所在用錢墊陌不一<lb/>
詔從俗所宜内外給用每貫一例除墊八十以九百二<lb/>
十文成貫不得更有加除及陌内欠少户部尚書楊於<lb/>
陵曰王者制錢以權百貨貿遷有無變通不倦使物無<lb/>
甚貴甚賤其術非他在上而已何則上之所重人必從<lb/>
之古者權之于上今索之于下昔散之四方今藏之公<lb/>
府昔廣鑄以資用今減鑪以廢功昔行之於中原今洩<lb/>
之於邊裔又有閭井送終之唅商賈貸舉之積江湖壓<lb/>
<pb n="KR2m0016_WYG_011-6b"/>
覆之耗則錢焉得不重貨焉得不輕開元中天下鑄錢<lb/>
七十餘鑪嵗盈百萬今纔十數鑪嵗入十五萬而已大<lb/>
歴以前淄青太原魏博雜鉛鐵以通時用嶺南雜以金<lb/>
銀丹砂象齒今一用泉貨故宜不足今宜天下兩税𣙜<lb/>
酒鹽利上供及留州送使錢悉輸以布帛榖粟則人寛<lb/>
于所求然後出内府之積收市㕓之滯廣山鑄之數限<lb/>
邊裔之出禁私家之積則貨日重而錢日輕矣敬宗寳<lb/>
歴元年河南尹王起請銷錢為佛像者以盜鑄錢論制<lb/>
<pb n="KR2m0016_WYG_011-7a"/>
可文宗太和三年中書門下奏元和四年勅應有鉛錫<lb/>
錢並令納官如有人糺得一錢賞百錢當時勅條貴在<lb/>
峻切今詳事實必不可行宜立節文令可遵守臣等商<lb/>
量自今已後有用鉛錫錢交易者一貫已下州府常行<lb/>
杖決脊杖二十十貫已下決六十徒三年過十貫已上<lb/>
集衆決殺其受鉛錫錢交易者亦準此處分其所用鉛<lb/>
錫錢並納官其能糺告者每一貫賞錢五十不滿一貫<lb/>
者準此詔可之四年詔積錢以七千緡為率除合貯數<lb/>
<pb n="KR2m0016_WYG_011-7b"/>
外一萬緡至十萬緡者期以一年出之十萬至二十萬<lb/>
者以二年凡交易百緡以上者匹帛米粟居半河南府<lb/>
揚州江陵府以都㑹之劇約束如京師未㡬皆罷五年<lb/>
鹽鐵使奏湖南管内諸州連接嶺南山洞深邃百姓依<lb/>
模監司錢樣競鑄造到脆惡姦錢轉將賤價博易與好<lb/>
錢相和行用其江西鄂岳桂管鑄濫錢並請委本道觀<lb/>
察條疏禁絶詔從之八年河東錫錢復起鹽鐵使王涯<lb/>
置飛狐鑄錢院于蔚州天下嵗鑄錢不及十萬緡時文<lb/>
<pb n="KR2m0016_WYG_011-8a"/>
宗病幣輕錢重詔方鎮縱榖交易時雖禁銅為器而江<lb/>
淮嶺南列肆鬻之鑄千錢為器售利數倍宰相李珏請<lb/>
加鑪鑄于是禁銅器官一切為市之天下銅坑五十嵗<lb/>
采銅二十六萬六千斤武宗㑹昌六年二月勅縁諸道<lb/>
鼔鑄佛像鐘磬等新錢已有次第須令舊錢流布絹帛<lb/>
價稍增文武百寮俸料宜起三月一日並給見錢其一<lb/>
半先給虗估匹段對估價支給勅比縁錢重幣輕生人<lb/>
坐困今加鼓鑄必在流行通變救時莫切于此京城及<lb/>
<pb n="KR2m0016_WYG_011-8b"/>
諸道起今年十月以後公私行用並取新錢其舊錢權<lb/>
停三數年如有違犯同用鉛錫惡錢例科斷其舊錢並<lb/>
納官事竟不行復廢浮屠法永平監官李郁彦請以銅<lb/>
像鐘磬鑪鐸皆歸巡院州縣銅益多矣復許諸道皆得<lb/>
置錢坊淮南節度使李紳請天下以州名鑄錢京師為<lb/>
京錢大小徑寸如開元通寳交易禁用舊錢㑹宣宗即<lb/>
位盡革㑹昌之政新錢復鑄為像昭宗末京師用錢八<lb/>
百五十為貫每陌纔八十五河南府以八十為陌哀帝<lb/>
<pb n="KR2m0016_WYG_011-9a"/>
天祐二年勅每貫抽除外以八百五十文為貫每陌八<lb/>
十五文聞坊市多以八十為陌更有除折今後委河南<lb/>
指揮市肆交易並須以八十五文為陌<lb/>
後唐莊宗同光二年詔曰錢者古之泉布蓋取其流行<lb/>
天下布散人間無積滯則交易通多貯藏則士農困故<lb/>
西漢興改幣之制立告緡之條所以權蓄賈而妨大奸<lb/>
也宜令所司不得令富室分外收貯見錢又工人銷鑄<lb/>
為銅器兼沿邊州鎮設法鈐轄勿令商人搬載出境知<lb/>
<pb n="KR2m0016_WYG_011-9b"/>
唐州駢晏平奏市肆間㸃檢錢帛内有錫蠟小錢揀得<lb/>
不少皆是江南綱商挾帶而來詔曰泉布之幣雜以鉛<lb/>
錫惟是江湖之外盜鑄尤多市肆之間公行無畏因是<lb/>
綱商挾帶舟檝往來换易好錢藏貯富室實為蠧弊須<lb/>
有條流宜令京城諸道于坊市行使錢内㸃檢雜惡鉛<lb/>
錫並宜禁斷沿江州縣每有舟船到岸嚴加覺察若私<lb/>
載往來並宜收納明宗天成元年勅諸道州府及諸城<lb/>
門所出見錢如五百以上不得放出至行使銅錢不得<lb/>
<pb n="KR2m0016_WYG_011-10a"/>
挾帶蠟錢如違其所使錢不限多少並納入官仍科深<lb/>
罪二年度支奏三京諸道買賣見錢舊有條流每陌八<lb/>
十文近市肆人户皆將短陌轉换長錢若不條約轉啟<lb/>
倖門請指揮買賣並須使八十陌錢從之時銅器貴市<lb/>
人多銷錢為器及以鐵蠟鉛錫錢夾用廢帝時屢禁之<lb/>
終不能行<lb/>
晉髙祖天福三年詔曰國家所資泉貨為重令三京鄴<lb/>
都諸道州府曉示無問公私應有銅者並許鑄錢仍以<lb/>
<pb n="KR2m0016_WYG_011-10b"/>
天福元寳為文左環讀之委鹽鐵使鑄樣頒下諸道令<lb/>
每一錢重二銖四參十錢重一兩仍禁以鉛鐵鑄造雜<lb/>
亂銅錢凡久廢銅冶處許百姓取便開鍊官中不取課<lb/>
利除鑄錢外不得接便别鑄銅器尋以逐處銅闕難依<lb/>
先定銖兩令天下有銅欲鑄錢者取便酌量輕重鑄造<lb/>
不得入錫并鐵及缺漏不堪久逺用使四年勅今後祇<lb/>
官鑄錢私下禁復建泉罏于欒州為石豹冶<lb/>
漢𨼆帝時三司使王章征利剥下緡錢出入原以八十<lb/>
<pb n="KR2m0016_WYG_011-11a"/>
為陌章每出錢陌必減其三始使七十七陌錢時膳部<lb/>
郎中羅周允上言曰錢刀之貨古今通行從古自來鑄<lb/>
造不息長無積聚蓋被銷鎔若不峻設隄防何以絶其<lb/>
奸宄臣請勅三京鄴都諸道州府凡器物服玩民間百<lb/>
物舊有銅者今後禁斷不得用銅諸郡邑州府鄽市已<lb/>
成銅器及腰帶幞頭線及門户飾許勅出後一月並令<lb/>
納官官中約定銅價支給候諸處納畢請在京置罏鑄<lb/>
錢俾銅盡為錢以濟軍用除錢外只令鑄鏡其餘並不<lb/>
<pb n="KR2m0016_WYG_011-11b"/>
得用銅疏奏不報<lb/>
周太祖廣順元年勅銅法今後官中更不禁斷一任興<lb/>
販所有一色即不得瀉破為銅器貨賣如有犯者有人<lb/>
糾告所犯人不計多少斤兩並處死其地方所由節級<lb/>
徒三年鄰保人杖七十其告事人給與賞錢一百貫世<lb/>
宗顯徳二年勅國家之利泉貨為先近朝以來久絶鑄<lb/>
造至于私下不禁銷鎔嵗月漸深奸弊尤甚今採銅興<lb/>
冶立監鑄錢冀便公私宜行條制起今後除朝廷法物<lb/>
<pb n="KR2m0016_WYG_011-12a"/>
及火珠鈴鐸其餘一切禁斷應兩京諸道所有銅器限<lb/>
勅到五十日内並須毁折送官所納到銅據斤兩給價<lb/>
如出限及有𨼆藏五斤以上處死一兩至五斤罪各有<lb/>
差初以髙麗地産銅銀遣尚書水部員外郎韓彦卿以<lb/>
帛數千匹市銅于髙麗以鑄錢六年其王髙昭遣使者<lb/>
貢黄銅五萬斤<hi>南唐元宗既失江北困于用兵鍾謨請鑄大錢以一當十曰永通泉貨未㡬廢</hi>
<hi>時韓熈載又鑄鐵錢以一當十</hi>
宋之錢法有銅鐵二等而折二折三當五折十則隨時立<lb/>
<pb n="KR2m0016_WYG_011-12b"/>
制因地定規時西川湖南福建皆用鐵錢與銅錢兼行<lb/>
江南舊用鐵錢十當銅錢一太祖初鑄錢文曰宋通元<lb/>
寳凡諸州輕小惡錢及鐵鑞錢悉禁之<hi>自平廣南朝廷聴權用舊錢勿</hi>
<hi>過本路之境</hi>其私鑄者皆棄市江南錢不得至江北蜀平聴<lb/>
仍用鐵錢乾徳四年令所在悉用七十七百為貫重四<lb/>
斤半以上<hi>初輸官錢用八十或八十五為百然諸州私用隨俗至有以四十八為百至是始定</hi>開<lb/>
寳四年詔雅州百丈縣置監冶鑄鐵錢嵗鑄九千餘貫<lb/>
増十罏禁銅錢入兩川<hi>太平興國初復令兼行銅錢一當鐵錢十</hi>九年昇州<lb/>
<pb n="KR2m0016_WYG_011-13a"/>
言嵗鑄三十萬緡命通判杜見素經度采銅時復取唐<lb/>
飛錢故事許民入錢京師于諸州便換其法商人入錢<lb/>
左藏庫先經三司投牒乃輸于庫<hi>開寳三年置便錢務令商人入錢詣務陳</hi>
<hi>牒即輦至左藏庫給以劵仍勅諸州凡商人賫券至當日給付違者科罰至道末商人入便錢一百七十餘萬</hi>
<hi>貫天禧末増一百一十三萬貫至是乃復増定加饒之數每百緡河東京西加饒三千在京餘路四千</hi>太<lb/>
宗即位改元太平興國更鑄太平通寳錢二年樊若水<lb/>
言江南舊用鐵錢于民非便宜于昇鄂饒等州産銅之<lb/>
地大鑄銅錢銅錢既不渡江益以新錢則民間錢愈多<lb/>
<pb n="KR2m0016_WYG_011-13b"/>
鐵錢自當不用悉鎔鑄為農器什物以給江北流民之<lb/>
歸附者除銅錢渡江之禁從之四年聴銅錢入蜀而鐵<lb/>
錢不出境令民輸租及𣙜利鐵錢十納銅錢一時銅錢<lb/>
已竭民甚苦之商賈争以銅錢入川界與民互市銅錢<lb/>
一得鐵錢十四五年轉運副使張諤言川峽鐵錢十直<lb/>
銅錢一輸租即十取二舊用鐵錢千易銅錢四百自平<lb/>
蜀沈倫等悉取銅錢上供及増鑄鐵錢易民銅錢益買<lb/>
金銀裝發頗失裁制物價滋長鐵錢彌賤請市畨人銅<lb/>
<pb n="KR2m0016_WYG_011-14a"/>
斤鐵錢千可大獲銅鑄錢民租當輸錢者許且輸銀絹<lb/>
候銅錢多即漸令輸詔令市銅斤給錢五百餘皆從之<lb/>
然銅卒難得而轉運副使聶詠轉運判官范祥皆言民<lb/>
樂輸銅錢請嵗遍増一分後十嵗則全取銅錢詔如所<lb/>
請祥等以俸所得銅錢市與民厚取其直于是増及三<lb/>
分民益為苦坐罪者甚衆知益州辛仲甫具言其弊帝<lb/>
使吳承勲馳傳審度因集諸縣令佐皆言不便尋令川<lb/>
峽輸租𣙜利勿復徴銅錢詠祥等皆坐罪免西北戎人<lb/>
<pb n="KR2m0016_WYG_011-14b"/>
多賫貨帛于秦階州易銅錢出塞銷鑄為器詔吏民闌<lb/>
出銅錢百已上論罪至五貫以上送闕下饒州永平監<lb/>
用唐開元錢料鑄錢最善轉運使張齊賢即詣闕面陳<lb/>
八年詔増市鉛錫炭價于是得銅八十一萬斤鉛二十<lb/>
六萬斤錫十六萬斤嵗鑄錢三十萬貫<hi>天聖間嵗鑄百餘萬貫慶厯間</hi>
<hi>至三百萬熈寧六年後嵗鑄銅鐵錢六百餘萬貫</hi>時奚嶼請于建州鑄大鐵錢<lb/>
文曰太平通寳尋罷之雍熙初令江南諸州貯庫雜錢<lb/>
每貫及四斤半者送闕下不及者銷毁時復禁用惡錢<lb/>
<pb n="KR2m0016_WYG_011-15a"/>
京城居民蓄銅器者限兩月送官端拱元年詔察民私<lb/>
鑄及銷鎔好錢作薄惡者並棄市輒以新惡錢與蠻人<lb/>
博易者抵罪江北諸州用錢非甚薄惡者新舊大小兼<lb/>
用江南仍用舊大錢淳化間鑄淳化元寳錢自後改元<lb/>
更鑄皆曰元寳又令川峽路改鑄一當十大錢御書錢<lb/>
式諸州舊貯小鐵錢悉輦送官<hi>從趙安易請也</hi>未㡬罷仍以銅<lb/>
錢一當鐵錢十四年詔每貫及前詔斤數有官監字號<lb/>
者皆許用不分新舊五年令荆南嶺南民輸税須大錢<lb/>
<pb n="KR2m0016_WYG_011-15b"/>
民以小錢二或三易大錢一官屬以俸錢易于民以規<lb/>
利詔禁之令民輸納但常所通行錢至道二年池州新<lb/>
置錢監賜名永豐真宗咸平初又申新小錢之禁令官<lb/>
置場盡市之二年宰臣張齊賢請置監廣鑄命虞部郎<lb/>
馮亮等按視至建州置豐國監江州置廣寧監<hi>凡鑄錢用銅三</hi>
<hi>斤十兩鉛一斤八兩錫八兩得錢千重五斤唯建州増銅五兩減鉛如其數</hi>三年凡鑄一百<lb/>
二十五萬四年詔犯銅滿五十斤以上取裁餘從第減<lb/>
<hi>舊禁犯銅七斤以上者處死多䝉減斷因詔</hi>景徳中嵗鑄一百八十三萬貫<lb/>
<pb n="KR2m0016_WYG_011-16a"/>
大中祥符間銅坑多不發時鐵錢有三監邛州曰恵民<lb/>
嘉州曰豐逺興州曰濟衆大錢貫十二斤十兩嘉邛二<lb/>
州所鑄錢貫二十五斤八兩銅錢一當小鐵錢十兼用<lb/>
盜多鎔鐵為器每二十五斤鬻之直二千七年從凌䇿<lb/>
請詔減景徳之制嵗鑄總二十一萬貫四方由此錢重<lb/>
而貨輕時張詠鎮蜀患蜀人鐵錢重不便貿易設質劑<lb/>
之法一交一緡以三年為一界而換之六十五年為二<lb/>
十二界謂之交子<hi>交㑹之法蓋取于唐之飛錢</hi>富民十六户主之後<lb/>
<pb n="KR2m0016_WYG_011-16b"/>
富民資稍衰不能償所負争訟不息仁宗時轉運使薛<lb/>
田張若谷請置益州交子務以𣙜其出入私造者禁之<lb/>
帝從其議界以百二十五萬六千三百四十緡為額景<lb/>
祐初度支判官許申建議以藥化鐵與銅雜鑄輕重如<lb/>
銅錢法銅三分鐵六分費省而利厚詔命申鑄萬緡工<lb/>
人苦鐵之流澁而多不就逾月纔得萬錢申知言無效<lb/>
乃求為江東轉運使欲行其法于江州朝廷從之詔申<lb/>
即江州鑄百萬緡卒無成功寳元間命錢以皇宋通寳<lb/>
<pb n="KR2m0016_WYG_011-17a"/>
為文<hi>慶厯以後復冠以年號</hi>是時軍興陜西移用不足用知商州<lb/>
皮仲容議采洛南縣江崖山虢州青水冶青銅置阜民<lb/>
朱陽二監以鑄錢既而陜西都轉運使張奎知永興軍<lb/>
范雍請鑄大銅錢與小錢兼行大錢一當小錢十奎等<lb/>
又請因晉州積鐵鑄小錢及奎徙河東又鑄大鐵錢以<lb/>
一當十以助闗中軍費未㡬三司奏罷河東鑄大錢鐵<lb/>
錢而陜西復采儀州竹尖嶺黄銅置博濟監鑄大錢因<lb/>
勅江南鑄大銅錢而江池饒儀虢州又鑄小鐵錢悉輦<lb/>
<pb n="KR2m0016_WYG_011-17b"/>
至闗中數州錢雜行大約小銅錢三可鑄當十大銅錢<lb/>
一以致民間盜鑄者衆錢文大亂公私患之于是奎復<lb/>
奏晉澤石三州及威勝軍日鑄小鐵錢獨留用河東河<lb/>
東鐵錢既行盜鑄獲利十六錢輕貨重其患如陜西言<lb/>
者皆以為不便知并州鄭戩請以河東鐵錢二當銅錢<lb/>
一行之一年又以三當一或以五當一罷官罏日鑄且<lb/>
行舊錢知澤州李昭遘亦言河東民燒石灰家有槖冶<lb/>
之具盜鑄者莫可詰而契丹亦鑄鐵錢以易并邊銅錢<lb/>
<pb n="KR2m0016_WYG_011-18a"/>
朝廷遣魚周詢歐陽修分察兩路錢利害至慶厯末遂<lb/>
命學士張方平宋祁御史中丞楊察與三司雜議時葉<lb/>
清臣復為三司使與方平先上陜西錢議曰闗中用大<lb/>
錢本以縣官取利太多致奸人盜鑄其用日輕比年以<lb/>
來皆虚髙物估始増直于下終取償于上縣官雖有折<lb/>
當之虚名乃罹虧損之實害救弊不先自損則法未易<lb/>
行請以江南儀商等州大銅錢一當小銅錢三又言姦<lb/>
人所以不鑄小銅錢者以鑄大銅錢得厚利而官不能<lb/>
<pb n="KR2m0016_WYG_011-18b"/>
必禁若鑄大銅錢無利又將鑄小鐵錢以亂法請以小<lb/>
鐵錢三當銅錢一既而河東小鐵錢如陜西亦以三當<lb/>
一且罷官所置罏朝廷皆用其言自是奸人稍無利猶<lb/>
未能絶濫錢皇祐中詔商州罷鑄青黄銅錢又令陜西<lb/>
大銅錢大鐵錢皆以一當二盜鑄乃止然令數變兵民<lb/>
耗于用類多咨怨久之始定時興元府西縣増置濟逺<lb/>
監<hi>尋廢</hi>而韶州天興銅大發嵗采二十五萬斤詔即州置<lb/>
永通監饒池江建韶五州鑄錢百四十六萬緡嘉邛興<lb/>
<pb n="KR2m0016_WYG_011-19a"/>
三州鑄大鐵錢二十七萬緡至和二年韶州岑水場銅<lb/>
發詔漕司益鑄錢嘉祐四年詔停鑄十年以休民力至<lb/>
是獨興州鑄錢三萬英宗治平四年置恵州阜民監神<lb/>
宗熙寧初立偽造交子罪賞如官印文書法二年以河<lb/>
東運鐵錢勞費乃詔置交子務于潞州尋致鹽礬不售<lb/>
有害入中糧草遂罷之三年陜西興置鑄錢監市岑水<lb/>
場銅鉛増鑄百萬緡四年令行交子于陜西而罷永興<lb/>
軍鹽鈔場陜西轉運副使皮公弼奏自行當二錢銅費<lb/>
<pb n="KR2m0016_WYG_011-19b"/>
相當盜鑄衰息請以舊銅鉛盡鑄詔聴之自是折二錢<lb/>
遂行于天下五年交子二十二界將易而後界給用已<lb/>
多詔更造二十五界百二十五萬以償二十三界之數<lb/>
<hi>交子之有兩界自此始</hi>時交子給多而錢不足致價大賤既而竟<lb/>
無實錢法不可行于是罷陜西交子法六年又詔京西<lb/>
淮南兩浙江西荆湖各置鑄錢監一又于興國軍睦衡<lb/>
舒鄂恵州置十監通舊六監為十六監時諸路大率務<lb/>
于増額<hi>恵州永通阜民舊額八十萬至七年増三十萬及折二凡五十萬衞州黎陽監嵗増折二五萬</hi>
<pb n="KR2m0016_WYG_011-20a"/>
<hi>緡西京阜財監嵗増十萬緡興州濟衆監嵗増七萬二千餘緡陜西銅錢監三嵗各増五萬緡</hi>又于陸<lb/>
徐梧萬皆置監秦鳳等路即鳳翔府斜谷置監至是法<lb/>
弊私錢雜用不能禁詔在官惡錢不堪用者别為模以<lb/>
鑄八年于商虢洛南増置三監耀鄜又權置二監合通<lb/>
永興華河中共為監九以給改鑄令候改鑄罷并其工<lb/>
作歸永興等四監專鑄大錢知太原韓絳請倣陜西令<lb/>
本重模精以息私鑄之弊元豐元年興州濟衆監増鑄<lb/>
并舊為七萬二千餘緡二年通逺軍監改鑄銅錢自是<lb/>
<pb n="KR2m0016_WYG_011-20b"/>
而後西師大舉邊用匱闕同渭秦隴等州監并廢置而<lb/>
又自弛錢禁民之銷毁與夫闌出境外者為多張方平<lb/>
嘗極諫曰禁銅造幣盜鑄者抵罪至死示不與天下共<lb/>
其利也故諸監所鑄錢悉入于王府嵗出其竒羨給之<lb/>
三司方流布于天下然自太祖平江南江池饒建置罏<lb/>
嵗鼔鑄至百萬緡積百年所入宜乎貫朽于中藏充足<lb/>
于民間矣比年公私上下並苦乏錢百貨不通人情窘<lb/>
迫謂之錢荒不知嵗所鑄錢今將安在夫鑄錢禁銅之<lb/>
<pb n="KR2m0016_WYG_011-21a"/>
法舊矣令勅具載而自熈寧七年頒行新勅刪去舊條<lb/>
削除錢禁以此邊闗重車而出海舶飽載而回聞沿邊<lb/>
州軍錢出外界但每貫收税錢而已錢本中國寳貨今<lb/>
乃與四海共用又自廢罷銅禁民間銷毁無復可辦銷<lb/>
鎔十錢得精銅一兩造作器用獲利五倍如此則逐州<lb/>
置罏每罏増數是猶畎澮之益而供尾閭之洩也三年<lb/>
計諸路鑄錢總二十七監鑄銅鐵錢五百九十四萬九<lb/>
千二百三十四貫<hi>銅錢十七監鑄五百六萬鐵錢九監鑄八十八萬九千二百三十四貫鐵</hi>
<pb n="KR2m0016_WYG_011-21b"/>
<hi>錢惟成都梓州利州䕫州四路行使其餘開封府管十三路俱行使銅錢</hi>八年復申錢幣闌<lb/>
出之禁<hi>時哲宗已即位</hi>勅罷徐州寳豐鼔鑄及凡増置鑄錢監<lb/>
罷者十四陜西行鐵錢至陜府以東即銅錢地民以鐵<lb/>
錢換易有輕重不等之患哲宗元祐二年置河中府龍<lb/>
門韓城錢監八年命公私給納貿易並專用鐵錢而官<lb/>
帑銅錢以時計置運致内郡商旅願于陜西内郡入銅<lb/>
錢給據請于别路者聴罷二廣鑄折二錢時鐵錢寖輕<lb/>
以銅錢千易鐵錢二千五百<hi>熈豐間銅鐵錢嘗並行銅錢千易鐵錢千五百未有</hi>
<pb n="KR2m0016_WYG_011-22a"/>
<hi>輕重之弊</hi>因定鈎致折二銅錢之法欲復舊止行于本路議<lb/>
者謂闗東諸路既已通行奪彼予此理亦非便且陜右<lb/>
所用折二鐵錢止當一小銅錢即折二銅錢盡歸陜西<lb/>
猝難鈎致且與鐵錢一等慮鐵錢轉更加輕乃令折二<lb/>
銅錢寛所行地聴行于陜西及河東晉絳等州餘路則<lb/>
禁仍限二年無更用尋詔更鑄小銅錢紹聖二年施州<lb/>
置廣積監時交子界率増造以給陜西沿邊之用少者<lb/>
數十萬緡多則百萬而成都之用乂請印造故每嵗無<lb/>
<pb n="KR2m0016_WYG_011-22b"/>
定數元符二年詔陜西悉禁銅錢在民間者盡送官取<lb/>
就京西置監徽宗嗣位議者謂鐵錢重滯難以齎逺而<lb/>
銅錢積貯州縣反無所用乃詔銅鐵錢聴民間通行而<lb/>
銅錢止用糴買時鐵錢多而銅錢少有請鑄銅錢者<hi>陜西</hi>
<hi>轉運副使孫傑</hi>有請罷鑄鐵錢者<hi>轉運判官都貺</hi>會蔡京當政令陜西<lb/>
鑄當十錢及夾錫錢許天啟推行其法當十錢除陜西<lb/>
四川河東係鐵錢地方不得行使外諸路並行之如有<lb/>
私鑄即以一文計小錢十定罪夾錫錢以一折銅錢二<lb/>
<pb n="KR2m0016_WYG_011-23a"/>
既而河東轉運使洪中孚言二敵以中國錢鐵為兵器<lb/>
請鑄夾錫當三當十錢通行于天下<hi>㑹蔡京罷相乃止</hi>又令陜<lb/>
西及江池饒建州以嵗所鑄小平錢増料改鑄當五大<lb/>
銅錢以聖宗通寳為文既而并令舒睦衡鄂錢監用陜<lb/>
西式鑄折十錢是時諸州所積折二錢甚多法不許轉<lb/>
運京師發運司請以官帑所有折二錢改鑄折十錢崇<lb/>
寧三年罷鑄小平錢及折五錢置監于京城復徐州寳<lb/>
豐衛州黎陽監並改鑄折二錢為折十折二期一嵗勿<lb/>
<pb n="KR2m0016_WYG_011-23b"/>
用大嚴私鑄之令民間所用鍮石器物並官造鬻之又<lb/>
令二廣于産鐵處鑄小鐵錢止行于兩路于潯州置鐵<lb/>
錢監依陜西料鑄當二錢時令京西北路通行交子四<lb/>
年令諸路用錢引惟閩浙湖廣不行罷在京并永興軍<lb/>
交子務又立錢綱騐樣法崇寧監以所鑄當十錢來上<lb/>
緡重銅九斤七兩有竒鉛半之錫居三之一詔頒式于<lb/>
諸路令赤仄及烏背書畫分明時尚書省言東南諸路<lb/>
盜鑄當十錢者多令福建廣南毋行用第鑄以上供及<lb/>
<pb n="KR2m0016_WYG_011-24a"/>
給他路行使其本路别鑄小平錢又命荆湖南北江南<lb/>
東西兩浙並以折十錢為折五舊折二錢仍舊乃以江<lb/>
為界淮南重寳錢亦作當五用五年盜鑄尤甚小平錢<lb/>
益少命以折五折十為上供小平錢留本路錢監嵗課<lb/>
以八分鑄小平錢二分鑄當十錢又詔福建淮南等處<lb/>
以折二錢改鑄折十復罷鑄當十二分之令盡鑄小平<lb/>
錢荆湖江南兩浙淮南重寳錢作當三在京畿及熙河<lb/>
等處作當五旋復詔當十錢仍舊兩浙作當三江南淮<lb/>
<pb n="KR2m0016_WYG_011-24b"/>
南荆湖作當五尋詔當十錢止行于京師陜西河東河<lb/>
北俄畿内并用之餘路悉禁期以一季送官償以小錢<lb/>
私錢亦限一季自致計銅直増二分償以小錢<hi>尋令外路每一</hi>
<hi>私錢計小平錢三以小錢易于官在京以四小平錢易之</hi>𨼆匿者論如法又詔鄭州<lb/>
西京亦聴用折十錢尚書省言錢引本以代鹽鈔而諸<lb/>
路行之不通欲權罷印製在官者如舊法更印改解鹽<lb/>
鈔民間者許貿易漸赴買鈔所如鈔法分數計給從之<lb/>
大觀元年復主用折十錢京畿置錢監専鑄之衡鄂舒<lb/>
<pb n="KR2m0016_WYG_011-25a"/>
暨廣南皆鑄夾錫錢<hi>時蔡京復相</hi>轉運使宋喬年鑄烏背漉<lb/>
銅錢進詔以漉銅式頒諸路并頒大觀新修錢法于天<lb/>
下又置真州鑄錢監以本路不依式錢及當二錢用舊<lb/>
式改鑄當十錢改四川交子務為錢引務更界年新交<lb/>
子一當舊者四故更張之以四十三界引準書放數<hi>時用</hi>
<hi>兵湟廓西寜籍其法以助邊費較天聖一界逾二十倍而價愈損</hi>二年詔永興軍更置<lb/>
務納換陜西河東引令江池饒建州錢監自來嵗以鑄<lb/>
當十五分鑄小平錢復申私鑄之法三年申當十錢行<lb/>
<pb n="KR2m0016_WYG_011-25b"/>
使之令益以京東京西行使而河北並邊州縣鎮砦四<lb/>
𣙜場及登萊宻州縁海縣鎮等皆禁復以兩浙鑄夾錫<lb/>
錢擾民詔東南皆罷鑄<hi>時蔡京復罷相</hi>又詔錢引四十一界至<lb/>
四十二界毋收易四年假四川提舉司封樁錢五十萬<lb/>
緡為成都務本又詔鼔鑄當十錢多慮法隨以弊其止<lb/>
鑄舊額小平錢時利州路錢輕貨重提刑司言欲將折<lb/>
二大鐵錢以一折一雖稍減錢數錢必稍重詔許陜西<lb/>
鐵錢仍舊入蜀其河北河東京東皆罷鑄夾錫錢産銅<lb/>
<pb n="KR2m0016_WYG_011-26a"/>
郡縣改鑄小平錢政和元年詔官私當十錢可並作當<lb/>
三以為定制時御府之用日廣東南錢額不敷宣和以<lb/>
後尤甚乃令饒贑錢監鑄小平錢尋又令江池饒錢監<lb/>
盡以小平錢改鑄當二錢以紓用度二年復鑄夾錫錢<lb/>
如故廣西湖北淮東如之且令諸路以銅錢監復改鑄<lb/>
夾錫遂以政和錢頒式焉未㡬以夾錫錢不以何路所<lb/>
鑄並許通行陜西用政和通寳舊大鐵錢與夾錫錢雜<lb/>
慮流轉諸路四年詔無更行用致令諸監改鑄夾錫錢<lb/>
<pb n="KR2m0016_WYG_011-26b"/>
鄭居中劉正夫為相奏禁淮南諸路夾錫錢并罷各監<lb/>
各監鑄造止用舊法鼓鑄重和元年權罷京西鑄夾錫<lb/>
錢繼以闗中糴買用復命鼔鑄專給闗中行欽宗靖康<lb/>
元年令川引並如舊即成都府務納換以置務成都便<lb/>
利嵗久至諸州則有料次相雜之弊<lb/>
　<lb/>
　<lb/>
欽定續通典卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_088-1a"/>
欽定四庫全書<lb/>
欽定續通典卷八十八<lb/>
　樂四<lb/>
　　權量<lb/>
宋蔡元定律吕新書審度篇曰度者分寸尺丈引所以<lb/>
度長短也生于黄鍾之長以子穀秬黍中者九十枚度<lb/>
之一為一分<hi>凡黍實于管中則十三黍三分黍之一而滿一分積九十分則千有二百黍矣故此</hi>
<hi>九十黍之數與下章千二百黍之數其實一也</hi>十分為寸十寸為尺十尺為丈<lb/>
<pb n="KR2m0016_WYG_088-1b"/>
十丈為引數始于一終于十者天地之全數也律未成<lb/>
之前有是數而未見律成而後數始得以形焉度之成<lb/>
在律之後度之數在律之前故律之長短圍徑以度之<lb/>
寸分之數而定焉<hi>其證辨曰周禮典瑞璧羡以起度玉人璧羡度尺好三寸以為度按爾雅</hi>
<hi>曰肉倍好謂之璧羡延也此璧本圓徑九寸好三寸肉六寸而裁其兩旁各半寸以益上下也其好三寸所以</hi>
<hi>為壁也裁其两旁以益上下所以為羡也袤十寸廣八寸所以為度尺也以為度者以為長短之度也則周家</hi>
<hi>十寸八寸皆為尺矣漢前志曰度者分寸尺丈引也所以度長短也本起黄鍾之長以子榖秬黍中者一黍之</hi>
<hi>廣度之九十分黄鍾之長一為一分十分為寸十寸為尺十尺為丈十丈為引而五度審矣按一黍之廣為分</hi>
<pb n="KR2m0016_WYG_088-2a"/>
<hi>故累九十黍為黄鍾之長積千二百黍為黄鍾之廣古人盖三五以存法也自晉宋以來儒者論律圍徑始有</hi>
<hi>同異至隋因定圍徑三分之説茍徑三分則九十黍之長止容黍八百有竒與千二百黍之廣两不相通矣房</hi>
<hi>庶不知徑三分之為誤乃欲増益漢志之文以就其説范蜀公又從而信之其過益又甚矣</hi>嘉量篇<lb/>
曰量者龠合升斗斛所以量多少也生于黄鍾之容以<lb/>
子榖秬黍中者一千二百實其龠以井水准其槩以度<lb/>
數審其容<hi>一龠積八百一十分</hi>合龠為合<hi>两龠也積一千六百二十分</hi>十合為<lb/>
升<hi>二十龠也積一萬六千二百分</hi>十升為斗<hi>百合二百龠也積十六萬二千分</hi>十斗為<lb/>
斛<hi>二千龠千合百升也積一百六十二萬分然其證辨曰周禮㮚氏為量改煎金錫則不耗不耗  後權之</hi>
<pb n="KR2m0016_WYG_088-2b"/>
<hi>權之然後準之凖之然後量之量之以為鬴深尺内方尺而圜其外其實一鬴其臋一寸其實一豆其耳三寸</hi>
<hi>其實一升重一鈞聲中黄鍾之宫按周鬴容六斗四升實一千二百八十龠計一百三萬六千八百分為一千</hi>
<hi>三十六寸八分甞攷漢斛容十斗實二千龠計一百六十二萬分為一千六百二十寸盖方尺圓其外庣旁九</hi>
<hi>釐五毫故羃百六十二寸深尺積一千六百二十寸今考周家八寸十寸皆為尺范蜀公曰周鬴方尺者八寸</hi>
<hi>之尺深尺者十寸之尺方八寸圓其外庣其旁則羃一百有三寸六分八釐深十寸則積一千三十六寸八分</hi>
<hi>與漢斛同法無疑也鄭氏云方尺積千寸又云圓其外者為之唇二説皆非是方鄭氏之世漢斛尚在豈偶然</hi>
<hi>不及見與抑鄭氏以為周鬴之制異於漢斛歟漢志曰量者龠合升斗斛也所以量多少也本起於黄鍾之龠</hi>
<hi>用度數審其容以子榖秬黍中者千有二百實其龠以井水凖其槩合龠為合十合為升十升為斗十斗為斛</hi>
<pb n="KR2m0016_WYG_088-3a"/>
<hi>而五量嘉矣其法用銅方尺而園其外旁有庣焉其上為斛其下為斗左耳為升右耳為合龠其状似爵上三</hi>
<hi>下二參天兩地圜而函方左一右二陰陽之象也其圜象規其重二鈞備氣物之數合萬有一千五百二十聲</hi>
<hi>中黄鍾之宫始於黄鍾而反覆焉隋志載斛銘曰律嘉量斛方尺而圓其外庣旁九釐五毫羃百六十二寸深</hi>
<hi>尺積一千六百二十寸容十斗按斛銘文云方尺者所以起數也圜其外循四角而規圜之其徑當一尺四寸</hi>
<hi>冇竒也庣旁九釐五毫者徑一尺四寸有竒之數猶未足也羃百六十二寸者方尺羃百寸圜其外毎旁約十</hi>
<hi>五寸合六十寸庣其旁約二寸也深尺積一千六百二十者以十而登也容十斗者一寸羃百六十二寸為容</hi>
<hi>一斗積十寸容一千六百二十寸為容十斗也漢志止言旁有庣焉不言九釐五毫者數猶有未足也祖冲之</hi>
<hi>所算云少一釐四毫有竒是也胡安定之法積一千六百二十寸其律是也范蜀公之法積一千二百五十寸</hi>
<pb n="KR2m0016_WYG_088-3b"/>
<hi>其律非也蜀公惑乎徑三分之説遂生圓分之法自古算法無所謂圓分也圓其外以為之唇與安定之深一</hi>
<hi>尺六寸二分蜀公之深一尺二寸五分其制皆非也律之圍徑古無明文向非因量之積分則黄鍾之龠亦無</hi>
<hi>由可得其實自漢以下律之所以不成者其失皆此之由也</hi>謹權衡篇曰權衡者銖<lb/>
兩斤鈞石所以權輕重也生於黄鍾之重以子榖秬黍<lb/>
中者一千二百實其龠百黍一銖一龠十二銖二十四<lb/>
銖為一兩<hi>兩龠也</hi>十六兩為斤<hi>三十二龠三百八十四銖也</hi>三十斤為<lb/>
鈞<hi>九百六十龠一萬一千五百二十銖四百八十兩也</hi>四鈞為石<hi>三千八百四十龠四萬六千八</hi>
<hi>十銖一萬九千二百兩也半其證辨曰淮南子曰十二粟而當一分十二銖而當  兩衡有左右因倍之故二</hi>
<pb n="KR2m0016_WYG_088-4a"/>
<hi>十四銖為一兩天有四時以成一嵗因而四之四四十六故十六兩為一斤三月而為一時三十日為一月故</hi>
<hi>三十斤為一鈞四時而為嵗故四鈞為石漢前志曰衡權者衡平曰權重也衡所以任權而均物平經重也本</hi>
<hi>起於黄<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>之重一龠容千二百黍重十二銖兩之為兩二十四銖為兩十六兩為斤一十六兩為鈞四鈞為石</hi>
<hi>忖為十八易有十八變之象也五權之制以義立之以物釣之其餘大小之差以輕重為宜圜而環之令之肉</hi>
<hi>倍好者周旋無端終而復始無窮已也唐貞觀中張文收鑄銅斛稱尺升咸得其數詔以其副藏于樂署斛左</hi>
<hi>右耳與臀皆正方積十而登以至於斛銘云大唐貞觀十年依新令累<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>尺定律挍龠成兹嘉量與古玉斗相</hi>
<hi>符同律度量衡協律郎張文收奉勅修定按萬寳常之樂當時以為近前漢之樂則是隋代漢律管雖亡而聲</hi>
<hi>猶在也魏延陵得玉律當時以漢律較之所謂黄鍾乃當太簇肅宗之時不應更有漢律盖律之聲調耳張文</hi>
<pb n="KR2m0016_WYG_088-4b"/>
<hi>收所定度量衡權與玉斗相符者即此聲也夫後周玉斗意者必古之嘉量但無寸分之數當時造律特以其</hi>
<hi>容受乗除取之自魏而降律之圍徑不得其真多惑於徑三分之説故當時據斗造律圍徑既小其律必長律</hi>
<hi>長則尺亦長矣今以隋志所載玉斗分數求之其黄鍾之管止徑二分七釐七毫有竒圍八分一釐有竒羃五</hi>
<hi>分五釐四毫有竒積五百五十四分有竒夫容受同則量與權當與古無異而樂之聲亦必依近焉故㑹要云</hi>
<hi>唐樂器雖無法而聲不失於古自王朴以黍定尺以尺生律又惑於三分之徑聲與器始皆失之矣</hi>紹定<lb/>
間姜䕫進大樂議言雅俗樂髙下不一宜正權衡度量<lb/>
自尺律之法亡于漢魏而十五等尺雜出于隋唐正律<lb/>
之外有所謂倍四之器銀字中管之號令大樂外有所<lb/>
<pb n="KR2m0016_WYG_088-5a"/>
謂下宫調下宫調又有中管倍五者有曰羌笛孤笛曰<lb/>
雙韻十四弦以意裁聲不合正律煩數悲哀棄其本根<lb/>
失之太清有曰夏笛鷓鴣曰胡盧琴渤海琴沉滯抑鬰<lb/>
腔調含糊失之太濁故聞其聲者性情蕩于内手足亂<lb/>
于外禮所謂慢易以犯節流湎以忘本廣則容姦狹則<lb/>
思欲者也家自為權衡鄉自為尺度乃至于此謂宜在<lb/>
上明示以好惡凡作樂製器者一以太常所用及文思<lb/>
所頒為凖其他私為高下多寡者悉禁之則斯民順帝<lb/>
<pb n="KR2m0016_WYG_088-5b"/>
之則而風俗可正<lb/>
　　金一<hi>四清聲鐘鐃景鐘鐸鎛鐘金鐲  金    金</hi>　<hi>編鐘/</hi>　<hi>金錞</hi>
宋初太常鐘聲毎十六枚為虡而四清相承不擊景祐<lb/>
中李照上言十二律聲已備餘四清聲乃鄭衛之樂請<lb/>
於編縣止留十二中聲去四清聲則哀思邪僻之聲無<lb/>
由而起也馮元等駁之曰前聖制樂取法非一故有十<lb/>
三管之和十九管之巢三十六簧之竽二十五絃之瑟<lb/>
十三絃之箏九絃七絃之琴十六枚之鐘磬各自取義<lb/>
<pb n="KR2m0016_WYG_088-6a"/>
寧有一之於律吕專為十二數者春秋號樂總言金奏<lb/>
詩頌稱羙實依磬聲此二器非可輕改今照欲損為十<lb/>
二不得其法稽諸古制臣等以為不可原四清聲之意<lb/>
盖為夷則至應鍾四宫而設也五音聲重大者為尊輕<lb/>
清者為卑卑者不可以加於尊古今之所同今若止用<lb/>
十二鐘旋相考擊至夷則以下四管為宫之時臣民相<lb/>
越上下交戾則凌犯之音作矣此甚不可者也其鐘磬<lb/>
十六皆周漢諸儒之説及唐家典法所載欲損為十二<lb/>
<pb n="KR2m0016_WYG_088-6b"/>
惟照獨見臣以為且如舊制便帝令權用十二枚為一<lb/>
格且詔曰俟有知者能考四鐘協調清濁有司别議以<lb/>
聞皇祐二年六月翰林學士承㫖王堯臣等言奉詔與<lb/>
參議阮逸所上編鐘四清聲譜法請用之於明堂者竊<lb/>
以律吕旋宫之法既定以管又制十二鐘凖為十二正<lb/>
聲以律計自倍半説者云半者凖正聲之半以為十二<lb/>
子聲之鐘故有正聲子聲各十二子聲即清聲也其正<lb/>
管長者為均自用正聲正管短者為均則通用子聲而<lb/>
<pb n="KR2m0016_WYG_088-7a"/>
成五音然求聲之法本之於鐘故國語所謂度律均鐘<lb/>
者也其編金石之法則厯代不同或以十九為一虡者<lb/>
盖取十二鐘當一月之辰又加七律焉或以三十一為<lb/>
一虡者以一均聲更加濁倍或以十六為一虡者以均<lb/>
清正為十四宫商各置一是謂縣八用七也或以二十<lb/>
四為一虡則清正之聲備故唐制以十六數為小架二<lb/>
十四為大架天地宗廟朝㑹各有所施今太常鐘縣十<lb/>
六者舊𫝊正聲之外有黄鍾至夾鍾四清聲雖於圖典<lb/>
<pb n="KR2m0016_WYG_088-7b"/>
未明所出然考之實有義趣盖自夷則至應鍾四律為<lb/>
均之時若盡用正聲則宫輕而商重縁宫聲以下不容<lb/>
更有濁聲一均之中宫弱商彊是謂陵僭故須用子聲<lb/>
乃得長短相叙自角而下亦循兹法故夷則為宫則黄<lb/>
鍾為角南吕為宫則大吕為角無射為宫則黄鍾為商<lb/>
太簇為角應鍾為宫則大吕為商夾鍾為角盖黄鍾大<lb/>
吕太族夾鍾正律俱長並當用清聲如此則音律相諧<lb/>
而無所抗此四清鐘可用之驗也至他律為宫其長短<lb/>
<pb n="KR2m0016_WYG_088-8a"/>
尊卑自序者不當更以清聲間之自唐末世樂文墜缺<lb/>
考擊之法久已不𫝊今若使匏土絲竹諸器盡求清聲<lb/>
即未見其法又據大樂諸工所陳自磬簫琴和巢笙五<lb/>
器本有清聲塤箎竽筑瑟五器本無清聲五絃阮九絃<lb/>
琴則有太宗皇帝聖制譜法至歌工引音極唱止及黄<lb/>
鍾清聲臣等參議其清正二聲既有典據理當施用自<lb/>
今大樂奏夷則以下四均正律為宫之時商角依次並<lb/>
用清聲自餘八均盡如常法至於絲竹等諸器舊有清<lb/>
<pb n="KR2m0016_WYG_088-8b"/>
聲者令隨鐘石教習本無清聲者未可創意求法且當<lb/>
如舊惟歌者本用中聲故夏禹以聲為律明人皆可及<lb/>
若彊所不至足累至和請止以正聲作歌應合諸器亦<lb/>
自是一音别無差戾其阮逸所上聲譜以清濁相應先<lb/>
後互擊取音靡曼近於鄭聲不可用詔可徽宗大觀四<lb/>
年大晟新樂成帝親製樂記命太中大夫劉昺編修樂<lb/>
書具列八音之器金部有七曰景鐘曰鎛鐘曰編鐘曰<lb/>
金錞曰金鐲曰金鐃曰金鐸其説以謂景鐘乃樂之祖<lb/>
<pb n="KR2m0016_WYG_088-9a"/>
而非常用之樂也黄帝五鐘一曰景鐘景大也鐘西方<lb/>
之聲以象厥成惟功大者其鐘大世莫識其義久矣其<lb/>
聲則黄鍾之正而律吕由是生焉平時弗考風至則鳴<lb/>
鎛鐘形聲宏大各司其辰以管攝四方之氣編鐘随月<lb/>
用律雜比成文聲韻清越錞鐲鐃鐸古謂之四金鼓屬<lb/>
乎陽金屬乎陰陽造始而為之倡故以金錞和鼓陽動<lb/>
而不知己故以金鐲節鼓陽之用事有時而終故以金<lb/>
鐃止鼓時止則止時行則行天之道也故以金鐸通鼓<lb/>
<pb n="KR2m0016_WYG_088-9b"/>
金乃兑音兑為口舌故金之屬皆象之元世祖至元元<lb/>
年十一月括金樂器㪚在寺觀民家者先是括到燕京<lb/>
鐘磬等器凡三百九十有九事下翟剛辨騐給價至是<lb/>
大興府又以所括鐘磬樂器十事來進太常因言若止<lb/>
於燕京拘括似為未盡合於各路各官民家括之庶省<lb/>
鑄造於是奏檄各道宣慰司括到鐘三百六十有七磬<lb/>
十有七錞一送於太常又中都宣徳平灤順天河東真<lb/>
定西京大名濟南北京東平等處括到大小鐘磬五百<lb/>
<pb n="KR2m0016_WYG_088-10a"/>
六十有九其完者景鐘二鎛鐘十六大聲鐘十中聲鐘<lb/>
一小聲鐘二十有七編鐘百五十有五編磬七其不完<lb/>
者景鐘四鎛鐘二十有三大聲鐘十有三中聲鐘一小<lb/>
聲鐘四十有五編鐘二百五十有一編磬十有四明鄭<lb/>
世子朱載堉律吕精義曰律吕之數肇於黄鍾黄鍾在<lb/>
子圜鍾在卯函鍾在未應鍾在亥一律三吕皆以鍾為<lb/>
名焉古語稱為鍾律之學然則鐘固樂之始也其大者<lb/>
為鎛鐘其小者為編鐘非大非小為特鐘爾雅曰大鐘<lb/>
<pb n="KR2m0016_WYG_088-10b"/>
謂之鏞其中謂之剽小者謂之棧是也且如編鐘之制<lb/>
周禮考工記鳬氏條下言其様制最詳可見聖人制作<lb/>
之不苟也古鐘匾而不圓大小不一般鐘下有兩角名<lb/>
曰銑前後有乳三十六枚名曰枚鐘上有柄名曰甬於<lb/>
架上側垂之以便於擊今則不然圓如瓦罐大小若一<lb/>
式様鄙陋後查文獻通考唐末殷盈孫及五代王朴所<lb/>
造鐘律甚精悉依周禮様制至宋李照胡瑗皆非之始<lb/>
改鑄正其紐使下垂叩之弇鬰而不暢遂欲毁前代所<lb/>
<pb n="KR2m0016_WYG_088-11a"/>
寳古鐘以滅其跡工人不敢毁乃藏於太常神宗命楊<lb/>
傑造樂傑欲銷王朴舊鐘意新樂成雖不善更無舊鐘<lb/>
可校乃詔許借朴鐘為清聲不得銷毁後輔臣至太常<lb/>
按試前一夕傑乃陳朴鐘已弊者一縣樂工不平夜易<lb/>
之而傑不知明日輔臣至傑厲聲云朴鐘甚不諧羙使<lb/>
樂工叩之韻更佳傑大沮以此觀之則鐘制之陋自宋<lb/>
始也然宣和博古圖亦宋人所撰三代古鐘之制備載<lb/>
其中宋人好古如此之甚考古如此之精而不留意於<lb/>
<pb n="KR2m0016_WYG_088-11b"/>
當代之樂特以三代之器為玩戲是可惜也又曰按地<lb/>
官大司徒其屬有鼓人者掌教六鼓四金以節聲樂以<lb/>
和軍旅以正田役已上三言明其所掌非止聲樂一事<lb/>
故其下言以雷鼓鼓神祀以靈鼓鼓社祭以路鼓鼓鬼<lb/>
享以鼖鼓鼓軍事以鼛鼓鼓役事以晉鼓鼓金奏已上<lb/>
六物盖即所謂以節聲樂以和軍旅以正田役者也其<lb/>
下又言以金錞和鼓以金鐲節鼓以金鐃止鼓以金鐸<lb/>
通鼓已上四物大司樂無之大司馬有之盖此四金乃<lb/>
<pb n="KR2m0016_WYG_088-12a"/>
軍旅所用非樂器屬也鼓人一官兼之是故不屬春官<lb/>
宗伯而屬地官司徒其與大司樂所掌者異矣春官小<lb/>
師條下鄭註和為錞于固與經文不合除此之外經文<lb/>
並無四金之名後世武舞雜用四金皆承襲之誤也世<lb/>
宗嘉靖中廖道南奏金兑音也其風閶闔其聲舂容其<lb/>
音鏗秋分之氣也其為樂也為鐘為鏞為編鐘為鏄鐘<lb/>
為棧為錞為鐲為鉦為鐸<lb/>
　　石二<hi>特磬</hi>　<hi>編磬/</hi>　<hi>笙磬/</hi>　<hi>頌磬/</hi>　<hi>磬石</hi>
<pb n="KR2m0016_WYG_088-12b"/>
宋仁宗皇祐三年正月詔徐宿泗耀江鄭淮陽七州軍<lb/>
采磬石仍令諸路轉運司訪民間有藏古尺律者上之<lb/>
神宗元豐七年詔從協律郎榮咨道請於奉宸庫選玉<lb/>
造磬令太常審定音律哲宗元祐元年咨道又言先帝<lb/>
詔臣製造玉磬將用於廟堂之上依舊同編磬以登歌<lb/>
今年親祠明堂請用之以章明盛典從之大晟之器石<lb/>
部有二曰特磬曰編磬劉昺以謂依我磬聲以石有一<lb/>
定之聲衆樂依焉則鐘磬未甞不相須也徃者國朝祀<lb/>
<pb n="KR2m0016_WYG_088-13a"/>
天地宗廟及大朝㑹宫架内止設鎛鐘惟后廟乃用特<lb/>
磬若已升祔后廟遂置而不用如此則金石之聲小大<lb/>
不作大晟之制金石並用以諧陰陽漢津之法以聲為<lb/>
主必用泗濵之石故禹貢必曰浮磬者逺土而近於水<lb/>
取之實難昔奉常所用乃以白石為之其聲沉下製作<lb/>
簡質理宜改造焉紹興十四年太常寺言将來大禮見<lb/>
闕玉磬十六枚其所定聲律係於玉分厚薄取聲髙下<lb/>
正聲凡十有二黄鍾厚八分進而為大吕太蔟夾鍾姑<lb/>
<pb n="KR2m0016_WYG_088-13b"/>
洗仲吕𬎼賔林鍾夷則南吕無射應鍾毎律増一分至<lb/>
應鍾一寸九分而止清聲夾鍾厚二寸三分退而為太<lb/>
蔟大吕黄鍾共四清聲各減一分至黄鍾二寸而止乃<lb/>
下之四川茶馬司寛數増分市易以供用元至元二十<lb/>
七年十月新作太廟登歌宫縣樂先是二十二年閠十<lb/>
一月太常卿呼圖克約蘇奏大樂見用石聲聲律不恊<lb/>
稽諸古典磬石莫善於泗濵女直未嘗得此今泗在封<lb/>
疆之内宜取其石以製磬從之選審聴音律大樂正趙<lb/>
<pb n="KR2m0016_WYG_088-14a"/>
榮祖及識辨磬材石工牛全詣泗州採之得磬璞九十<lb/>
製編磬二百三十命大樂令陳革等料簡應律者百有<lb/>
五二十九年四月太常太卿希沙又請采石増製編磬<lb/>
遣孔鑄徃泗州得磬璞五十八製磬九十大樂令毛荘<lb/>
等審聴之得應律磬五十有八於是編磬始備明朱載<lb/>
堉曰虞書曰擊石拊石先儒解曰重擊為擊輕擊為拊<lb/>
夫八音諸器皆不言輕重惟磬言之者豈無深意耶盖<lb/>
磬有厚者有薄者厚者擊之宜重不宜輕輕則不清薄<lb/>
<pb n="KR2m0016_WYG_088-14b"/>
者擊之宜輕不宜重重則不和是以經文有輕重之别<lb/>
也夫判縣者笙磬在阼階東其形厚而小其聲清而髙<lb/>
故與笙管協詩云笙磬同音又云磬管将将此之謂也<lb/>
頌磬在賔階西其形薄而大其聲和而平故與歌頌協<lb/>
詩云既和且平依我磬聲此之謂也嗚呼古之聖君能<lb/>
興樂教者莫如舜古之賢臣能明樂事者莫如䕫然舜<lb/>
命曰八音克諧而䕫惟以擊石為對則石乃八音綱領<lb/>
可知矣若夫出産磬石之處考諸禹貢則徐州有浮磬<lb/>
<pb n="KR2m0016_WYG_088-15a"/>
而梁州有璆磬雍州有球琳豫州有磬錯及山海經所<lb/>
載出産磬石處未能遍舉似不拘於靈璧一處而已唐<lb/>
制采華原石為磬正與禹貢之義相合而迂儒反譏之<lb/>
盖未之詳考耳今懐慶府河内縣地方太行山諸處亦<lb/>
産羙石殊勝靈璧之磬磬之所産不拘何處惟在人擇<lb/>
之耳有一種石其性最堅難於制造而聲最佳又一種<lb/>
石性不甚堅易於制造而聲不佳然此二種色貎相類<lb/>
托石工采之者往往為彼所欺但取易造故不佳耳嘉<lb/>
<pb n="KR2m0016_WYG_088-15b"/>
靖中廖道南奏石乾音也其風不周其聲温栗其音辨<lb/>
立冬之氣也其為樂也為玉磬為毊磬為編磬為離磬<lb/>
為笙磬為頌磬為球為寋<lb/>
　　土三<hi>塤</hi>　<hi>缶</hi>
大樂塤舊以漆飾宋景祐間敕令黄其色以表土音大<lb/>
晟之器土部有一曰壎劉昺以謂釋詩者以壎箎異器<lb/>
而同聲然八音孰不同聲必以壎箎為况甞博詢其音<lb/>
盖八音取聲相同者惟壎箎為然壎箎皆六孔而以五<lb/>
<pb n="KR2m0016_WYG_088-16a"/>
竅取聲十二律始於黄鍾終於應鍾者其竅盡合則為<lb/>
黄鍾其竅盡開則為應鍾餘樂不然故惟壎箎相應明<lb/>
朱載堉曰按八音内有所謂土音者盖燒土為之猶土<lb/>
簋土鉶之曰土耳鉶簋二器苟非燒土為之豈不盛水<lb/>
則壊然謂之土何耶古人所謂土猶今人謂之瓦耳土<lb/>
音之塤缶推此可知也後世作樂茍簡塤雖土為之大<lb/>
率不曽燒盖由惑於土之一字未暇詳考故耳國語曰<lb/>
瓦絲尚宫又曰匏以宣之瓦以贊之爾雅曰大塤謂之<lb/>
<pb n="KR2m0016_WYG_088-16b"/>
嘂註云塤燒土為之大如鵞子鋭上平底形如秤錘六<lb/>
孔小者如雞子疏引周禮小師註云塤燒土為之大如<lb/>
雁卵鄭司農云六孔是相𫝊為然也陳𤾉樂書曰塤之<lb/>
為器平底六孔水之數也中虛上鋭如秤錘然火之形<lb/>
也塤以水火相合而後成器亦以水火相和而後成聲<lb/>
故大者聲合黄鍾大吕小者聲合太蔟夾鍾要在中聲<lb/>
之和而已又曰古有雅塤如雁子頌塤如雞子其聲清<lb/>
濁合乎雅頌故也塤腰四隅各開一孔相對透明雖顯<lb/>
<pb n="KR2m0016_WYG_088-17a"/>
四孔只是兩孔之通者耳古云其二通者此也雙孔之<lb/>
下復開一孔形如鼎足共上一孔是為六孔所謂前三<lb/>
後二併吹孔為六者是也舊説塤箎其竅盡合則為黄<lb/>
鍾其竅盡開則為應鍾今按唇有俯仰抑揚氣有疾徐<lb/>
輕重一孔可具數音則旋宫亦自足不必某孔為某聲<lb/>
也又曰周禮載諸樂器獨不言缶爾雅釋樂亦不言缶<lb/>
而缶乃在釋器篇中則缶本非樂器偶值無鐘磬時權<lb/>
以缶代之耳後世宫縣既有鐘磬而又擊缶非也今附<lb/>
<pb n="KR2m0016_WYG_088-17b"/>
録於土音條下嘉靖中廖道南奏土坤音也其風凉其<lb/>
聲含宏其音濁立秋之氣也其為樂也為土鼓為瓦鼓<lb/>
為塤為缶為雅壎<lb/>
　　革四<hi>建鼓鞞㪚鼓拊</hi>　<hi>晉鼓/</hi>　<hi>鼗鼓/</hi>　<hi>雅/</hi>　<hi>相/</hi>　<hi>摶</hi>
宋仁宗明道時直史館宋祁上言縣設建鼓初不考擊<lb/>
又無三鼗且舊用諸鼓率多陋敝於是敕馮元等詳求<lb/>
典故而言曰建鼓四今皆具而不擊周設四㪚鼓於縣<lb/>
間擊之以代建鼓乾徳四年秘書監尹拙上言㪚鼓不<lb/>
<pb n="KR2m0016_WYG_088-18a"/>
詳所置之由且於古無文去之便時雖奏可而㪚鼓於<lb/>
今仍在又雷鼓靈鼓雖擊之皆不成聲故常頼㪚鼓以<lb/>
為樂節而雷鼗靈鼗路鼗闕而未製今既修正雅樂宜<lb/>
申敕大匠改作諸鼓使考擊有聲及創為三鼗如古之<lb/>
制使先播之以通三鼓罷四㪚鼓如乾徳詔書奏可後<lb/>
李照等以殿廷備奏四隅建鼓左鞞右應既隨月協均<lb/>
顧無以節樂而周官鼓人以晉鼓鼓金奏應施用詔依<lb/>
周官舊法製焉於是縣内始有晉鼓矣景祐五年太常<lb/>
<pb n="KR2m0016_WYG_088-18b"/>
言舊樂宫縣用龍鳯㪚鼓四面以應樂節李照廢而不<lb/>
用止以晉鼓一面應節舊樂建鼓四并鞞應共十二面<lb/>
備而不擊李照以四隅建鼓與鎛鐘相應擊之舊樂雷<lb/>
鼓兩架各八面止用一人考擊李照别造雷鼓毎面各<lb/>
用一人椎鼓順天左旋三歩一止又令二人揺鞉以應<lb/>
之又所造大竽大笙雙鳯管兩儀琴十二絃琴並行今<lb/>
既復用舊樂未審照所作樂器制度合改與否詔悉仍<lb/>
舊制其李照所作勿復施用大晟之器革部十有二曰<lb/>
<pb n="KR2m0016_WYG_088-19a"/>
晉鼓曰建鼓曰鼗鼓曰靁鼓曰靁鼗曰靈鼓曰靈鼗曰<lb/>
路鼓曰路鼗曰雅鼓曰相鼓曰搏拊劉昺謂凡言樂者<lb/>
必曰鐘鼓盖鐘為秋分之音而屬陰鼓為春分之音而<lb/>
屬陽金奏待鼓而後進者雷發聲而後羣物皆鳴也鼓<lb/>
復用金以節樂者雷收聲而後蟄蟲坯戸也周官以晉<lb/>
鼓鼓金奏陽為陰唱也建鼓少昊氏所造以節衆舞夏<lb/>
加四足謂之足鼓商貫之以柱謂之楹鼓周縣而擊之<lb/>
謂之縣鼓鼗者鼓之兆也天子錫諸侯樂以柷将之錫<lb/>
<pb n="KR2m0016_WYG_088-19b"/>
伯子男樂以鼗将之柷先衆樂鼗則先鼓而已以雷鼓<lb/>
鼓天神因天聲以祀天也以靈鼓鼓社祭以天為神則<lb/>
地為靈也以路鼓鼓鬼享人道之大也以舞者迅疾以<lb/>
雅節之故曰雅鼓相所以輔相於樂今用節舞者之歩<lb/>
故曰相鼓登歌今奏擊拊以革為之實之以糠升歌之<lb/>
鼓節也明朱載堉曰按鼓之制其名雖多大率不甚相<lb/>
逺伊耆氏之土鼓不過以瓦為其腔耳夏后之足鼔不<lb/>
過以鼓加其趺耳殷之楹鼓即今以柱為柄者也楹乃<lb/>
<pb n="KR2m0016_WYG_088-20a"/>
柱之别名如曰為屋幾楹是也周之縣鼓即今懸於鼓<lb/>
旁者也建鼓即今挿柄穿心鼓也繪以風雲雷雨之象<lb/>
謂之雷鼓繪以麟鳯龜龍之象謂之靈鼓繪以飛鷺盤<lb/>
旋之象謂之路鼓路鷺通省文也鷺乃鼔精舊有是説<lb/>
隋唐以來刻翔鷺於鼓上周制但繪鷺於鼓腔而已詩<lb/>
云振振鷺鷺於飛鼓咽咽醉言歸此之謂也或曰八面<lb/>
六面四面何耶答曰八面者一様八副也六面四面放<lb/>
此猶今儀仗花腔鼓二十四面杖鼓十二面非一鼓而<lb/>
<pb n="KR2m0016_WYG_088-20b"/>
有多面也舊説及圖近乎穿鑿不必從也爾雅大鼓謂<lb/>
之鼖小者為之應然則不大不小謂之田又謂之<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
                    <graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
一名朔鞞應一名應鞞又謂之應鼓儀禮應鞞在建鼓<lb/>
東禮記應鼓在縣鼓東先儒以為擊之便也鞞今俗呼<lb/>
鞭鼓然則鞭乃便之訛歟路鼓以上雖大小不同而形<lb/>
皆如鼓惟鞞之兩端一大一小此其異也又曰按近代<lb/>
摶拊之制以木為腔形如小鼓而長冐以熟皮或以生<lb/>
皮或著以糠或無糠焉甞考古制盖不然也史記樂書<lb/>
<pb n="KR2m0016_WYG_088-21a"/>
絃匏笙簧合守拊鼓條下張守節正義詳矣其説曰合<lb/>
㑹也守待也拊者皮為之以糠實如革囊也用手撫之<lb/>
鼓也言奏絃匏笙簧之時若欲令堂上作樂則撫拊堂<lb/>
上樂工聞撫拊乃絃歌也若欲令堂下作樂則擊鼓堂<lb/>
下樂工聞鼓乃吹管播樂也言絃匏笙簧皆待拊鼓為<lb/>
節故言㑹守拊鼓也以此觀之則非以木為腔之拊<lb/>
故文獻通考曰拊状如革囊實以糠擊之以節樂此説<lb/>
得之矣嘉靖中廖道南奏革坎音也其風廣莫其聲隆<lb/>
<pb n="KR2m0016_WYG_088-21b"/>
大其音讙冬至之氣也其為樂也為鼓為拊為鼙為鞉<lb/>
為應為鼖為暢為提為雷為靈為建鼓為足鼓為楹鼓<lb/>
為懸鼓<lb/>
　　絲五<hi>七絃瑟</hi>　<hi>太一/</hi>　<hi>六絃/</hi>　<hi>天寳樂/</hi>　<hi>琴/</hi>　<hi>阮</hi>
七絃鄭喜子作唐開元中進形如阮咸其下缺少而身<lb/>
大傍有少缺取其身便也絃十三隔孤柱一合㪚聲七<lb/>
隔聲九十一柱聲一總九十九聲隨調應律太一司馬<lb/>
縚開元中進十二絃六隔合㪚聲十二隔聲七十二絃<lb/>
<pb n="KR2m0016_WYG_088-22a"/>
㪚聲應律吕以隔聲旋相為宫合八十四調令編入雅<lb/>
樂宫縣内用之六絃史盛作天寳中進形如琵琶而長<lb/>
六絃四隔孤柱一合㪚聲六隔聲二十四柱聲一總三<lb/>
十一聲隔調應律天寳樂任偃作天寳中進類石幢十<lb/>
四絃六柱黄鍾一均足倍七聲移柱作調應律宋太宗<lb/>
至道元年十二月帝以新増九絃琴五絃阮宣示近臣<lb/>
謂之曰古樂之用與鄭衛不同朕近因内治心術外觀<lb/>
時政求古人之意有未盡者増琴為九絃曰君臣文武<lb/>
<pb n="KR2m0016_WYG_088-22b"/>
禮樂正民心阮為五絃曰金木水火土别造新譜凡三<lb/>
十七卷俾太常樂工肄習之以備登薦二年太常音律<lb/>
官田琮以九絃琴五絃阮均配十二律旋相為宫隔八<lb/>
相生並協律吕冠於雅樂具圖以獻上覽而嘉之遷其<lb/>
職以賞焉自是遂廢拱宸管景祐二年又出兩儀琴及<lb/>
十二絃琴二種以備雅樂<hi>兩儀琴者施兩絃十二絃琴者如常琴之制而増其絃皆</hi>
<hi>以象律吕之數</hi>又敕更造十絃九絃琴皆令圓其首者以祀天<lb/>
方其首者以祀地大晟之器絲部有五曰一絃琴曰三<lb/>
<pb n="KR2m0016_WYG_088-23a"/>
絃琴曰五絃琴曰七絃琴曰九絃琴曰瑟劉昺以謂漢<lb/>
津誦其師之説曰古者聖人作五等之琴琴主陽一三<lb/>
五七九生成之數也師延拊一絃之琴昔人作三絃琴<lb/>
盖陽之數成於三伏羲作琴有五絃神農氏為琴七絃<lb/>
琴書以九絃象九星五等之琴額長二寸四分以象二<lb/>
十四氣嶽濶三分以象三才嶽内取聲三尺六寸以象<lb/>
朞三百六十日龍齦及折勢四分以象四時共長三尺<lb/>
九寸一分成於三極於九九者究也復變而為一之義<lb/>
<pb n="KR2m0016_WYG_088-23b"/>
也大晟之瑟長七尺二寸陰爻之數二十有四極三才<lb/>
之陰數而七十有二以象一嵗之候既罷箏筑阮絲聲<lb/>
稍下乃増瑟之數為六十有四則八八之數法乎陰琴<lb/>
之數則九十有九而法乎陽明朱載堉曰論瑟當以五<lb/>
事證一儀禮左何瑟右手相二少儀琴瑟執之皆尚左<lb/>
手三論語取瑟而歌舍瑟而作<hi>已上三條證瑟體輕是故荷執取舍利便</hi>四<lb/>
曲禮琴瑟在前坐而遷之戒勿越<hi>已上一條亦證瑟不用架鼓者坐而非立</hi>
五鄉飲酒禮鄉射禮燕禮大射儀解曰古人席地而坐為<lb/>
<pb n="KR2m0016_WYG_088-24a"/>
工設席於堂上近南簷邊面向北坐以東為上然後引<lb/>
工入凢工皆瞽者若工四人則二人彈瑟用瑟二張若<lb/>
工六人則四人彈瑟用瑟四張瑟先謂彈瑟者在前行<lb/>
歌詩者二人隨入也相者扶也扶持瞽者與其引路也<lb/>
皆左何瑟者引路之人就以左肩擔瑟也挎越者越瑟<lb/>
底之空穴也以左手四指入瑟底空穴内捉之也内絃<lb/>
者絃側向内也右手相者攙扶工也其相歌者徒相謂<lb/>
空手扶之也坐授瑟者謂持瑟之人跪於地然後将瑟<lb/>
<pb n="KR2m0016_WYG_088-24b"/>
遞與彈瑟之人也乃降者遞瑟已畢退立於堂下也按<lb/>
禮記少儀云琴瑟執之皆尚左手盖謂攜琴挎瑟皆用<lb/>
左手而不用右手也若瑟長大且重兩手舉之猶難其<lb/>
能一手挎之歟嘉靖中廖道南奏絲離音也其風景其<lb/>
聲纎㣲其音哀夏至之氣也其為樂也為琴為瑟為離<lb/>
琴為中琴為小琴為灑瑟為中瑟為小瑟<lb/>
　　木六<hi>柷</hi>　<hi>敔/</hi>　<hi>舂牘</hi>
宋仁宗景祐間或奏言柷舊以方畫木為之外圖以時<lb/>
<pb n="KR2m0016_WYG_088-25a"/>
卉則可矣而中設一色非稱也先儒之説曰有柄連底<lb/>
挏之鄭康成以為設椎其中撞之今當創法垂久用明<lb/>
制作之意有所本焉柷之中東方圖以青隱而為青龍<lb/>
南方圖以赤隱而為丹鳯西方圖以白隱而為騶虞北<lb/>
方圖以黒隱而為靈龜中央圖以黄隱而為神螾撞擊<lb/>
之法宜用康成之説從之至和間翰林學士王珪言昔<lb/>
之作樂以五聲播於八音調和諧合而與治道通先王<lb/>
用於天地宗廟社稷事於山川鬼神使鳥獸盡感况於<lb/>
<pb n="KR2m0016_WYG_088-25b"/>
人乎然則樂雖盛而音虧未知其所以為樂也今郊廟<lb/>
升歌之樂有金石絲竹匏土革而無木音夫所謂柷敔<lb/>
者聖人用以著樂之始終顧豈容有缺耶且樂莫隆於<lb/>
韶書曰戞擊是柷敔之用既云下而擊鼗知鳴球與柷<lb/>
敔之在堂故𫝊曰堂上堂下各有柷敔也今陛下躬祠<lb/>
明堂宜詔有司考樂之失而合八音之和於是下禮部<lb/>
議而堂上始置柷敔大晟之器木部有二曰柷曰敔劉<lb/>
昺以謂柷之作樂敔之止樂漢津甞問於李良良曰聖<lb/>
<pb n="KR2m0016_WYG_088-26a"/>
人制作之㫖皆在易中易曰震起也艮止也柷敔之義<lb/>
如斯而已柷以木為底下實而上虚震一陽在二陰之<lb/>
下象其卦之形也擊其中聲出虛為衆樂倡震為雷雷<lb/>
出地奮為春分之音故為衆樂之倡而外飾以山林物<lb/>
生之状艮屬寅為虎虎伏則以象止樂背有二十七刻<lb/>
三九陽數之窮戞之以竹裂而為十古或用十寸或裂<lb/>
而為十二陰數十二者二六之數陽窮而以陰止之明<lb/>
朱載堉曰爾雅曰所以鼓柷謂之止註云柷如漆桶方<lb/>
<pb n="KR2m0016_WYG_088-26b"/>
二尺四寸深一尺八寸中有椎柄連底挏之今左右擊<lb/>
止者其椎名文獻通考曰柷如漆桶方二尺四寸深一<lb/>
尺八寸中有椎柄連底旁開孔内手於中擊之以舉樂<lb/>
爾雅曰所以鼓敔謂之籈註云敔如伏虎背上有二十<lb/>
七鉏鋙刻以木長尺擽之籈者其名文獻通考曰敔状<lb/>
如伏虎背上有二十七齟齬碎竹以擊其首而逆戞之<lb/>
以止樂又曰宋因唐制用竹長二尺四寸析為十二莖<lb/>
先擊其首次三戞齟齬而止與舊用木櫟齟齬者異矣<lb/>
<pb n="KR2m0016_WYG_088-27a"/>
雖曰因時制宜要之非有意義孰若復古制之為愈哉<lb/>
舂牘之為器猶今拍板也以竹為之形如竹簡凡十二<lb/>
枚廣一寸長一尺二寸上端二寸之下兩旁各有一孔<lb/>
孔長二分聫以皮條右手總握上端而以下端撻於左<lb/>
手掌中是故不曰擊而曰舂非築舂於地也猶今搥衣<lb/>
服古謂之搗衣非於臼中搗也嘉靖中廖道南奏木巽<lb/>
音也其風清明其聲茂遂其音直立夏之氣也其為樂<lb/>
也為柷為敔為止為籈為椌楬為舂牘<lb/>
<pb n="KR2m0016_WYG_088-27b"/>
　　匏七<hi>巢笙匏和笙七星</hi>　<hi>竽笙/</hi>　<hi>閏餘匏/</hi>　<hi>九星匏</hi>
舊制巢笙和笙毎變宫之際必換義管然難於遽易宋<lb/>
景徳二年樂工單仲辛遂改為一定之制不復旋易與<lb/>
諸宫調皆協又令仲辛徧唱八十四調曲遂詔補副樂<lb/>
正賜袍笏銀帶元豐中范鎮奏八音無匏土二音笙竽<lb/>
以木斗攅竹而以匏裏之是無匏音也塤器以木為之<lb/>
是無土音也八音不具以為備樂安可得哉大晟之器<lb/>
匏部有六曰竽笙曰巢笙曰和笙曰閏餘匏曰九星匏<lb/>
<pb n="KR2m0016_WYG_088-28a"/>
曰七星匏劉昺以謂列其管為簫聚其管為笙鳯凰于<lb/>
飛簫則象之鳯凰戾止笙則象之故内皆用簧皆施匏<lb/>
於下前古以三十六簧為竽十九簧為巢十三簧為和<lb/>
皆用十九數而以管之長短聲之大小為别八音之中<lb/>
匏音廢絶久矣後世以木代匏乃更其制下皆用匏而<lb/>
并造十三簧者以象閏餘十者土之成數三者木之生<lb/>
數本得土而能生也九簧者以象九星物得陽而生九<lb/>
者陽數之極也七簧者以象七星笙之形若鳥斂翼鳥<lb/>
<pb n="KR2m0016_WYG_088-28b"/>
火禽火數七也明朱載堉曰匏者匏屬大者可以為瓢<lb/>
小者可以為笙今之圓葫蘆是也壺亦瓠屬大者可以<lb/>
盛酒小者可以盛藥今之亞腰葫蘆是也太古之世民<lb/>
醇而愚儀物未備是故用匏以為笙用壺以為尊軒轅<lb/>
以來至於三代聖王迭出智巧滋彰乃用膠漆角木之<lb/>
制以代匏金錫模範之作以代壺禮有壺尊樂有匏笙<lb/>
盖象其本形存其舊名耳實非真用匏及壺也夫既不<lb/>
用匏壺而猶謂之匏壺何也不忘本也其名古雅未可<lb/>
<pb n="KR2m0016_WYG_088-29a"/>
廢也譬如麻冕雖不用麻而猶謂之麻冕皮弁雖不用<lb/>
皮而猶謂之皮弁琴尾非焦而曰焦尾書首非簡而曰<lb/>
簡首此類衆多難盡舉也姑以詩禮二經證之八月斷<lb/>
壺之壺則真壺也清酒百壺之壺則未必真壺也匏有<lb/>
苦葉之匏則真匏也匏竹在下之匏則未必真匏也然<lb/>
先儒之惑者疑今之笙非真匏音謂必用匏而後八音<lb/>
備噫是豈知麻冕從衆之義哉盖臣初亦疑焉甞命良<lb/>
工列簧匏中而吹之終不如代匏之為妙也木代匏者<lb/>
<pb n="KR2m0016_WYG_088-29b"/>
其制甚精其來亦逺非三代之聖人決不能為先儒以<lb/>
為世俗之制誤矣聞今溪洞諸蠻猶用匏以為笙穴管<lb/>
之間盬而漏氣其音終不若中國之笙也必欲仍用真<lb/>
匏斯亦理之不通者也以木代匏其法有二或用真匏<lb/>
為質者或不用真匏只像匏形亦可也臣甞取世俗所<lb/>
吹十七簧笙截去笙斗之下段削去笙嘴及周遭之漆<lb/>
而後截去葫蘆之上段将削過笙斗陷於葫蘆中用膠<lb/>
漆灰布以固其口縫惟匏不漆尚質故也此是一法又<lb/>
<pb n="KR2m0016_WYG_088-30a"/>
一法用桐木旋作匏身取其輕也用棗木鑽作匏面取<lb/>
其硬也中間實處亦同常笙若不實則費氣而難吹也<lb/>
匏外安笙嘴名曰咮形如鵞項代匏並咮皆髹以黒漆<lb/>
也笙管曰修撾用紫竹為之中撾最長餘撾漸短各於<lb/>
按孔上刻律吕之名俗笙周遭之管有闕不連而向内<lb/>
者二孔指入其中按之雅笙則不然也周遭之管如環<lb/>
無端孔皆向外指不入内此其異也是故雅樂笙簫諸<lb/>
器皆須吹律議定𫝊曰匏竹尚議此之謂也又曰説者<lb/>
<pb n="KR2m0016_WYG_088-30b"/>
有云詩𫝊以簧為笙中薄金葉盖指近世銅簧然簧字<lb/>
於文從竹非從金元史樂志云中統間囬囬國所進笙<lb/>
以竹為簧有聲而無律四夷風俗雖陋而有古制存焉<lb/>
臣愚以為不然夫簧之為字從竹者何也竹乃笙字之<lb/>
省文也㑹義也從簧者諧聲也然則簧非從竹故知用<lb/>
竹簧者非也嘉靖中廖道南奏匏艮音也其風融其聲<lb/>
崇聚其音愀立春之氣也其為樂也為鳯笙為巢笙為<lb/>
大竽為小竽為和<lb/>
<pb n="KR2m0016_WYG_088-31a"/>
　　竹八<hi>篴</hi>　<hi>箎/</hi>　<hi>簫/</hi>　<hi>管/</hi>　<hi>籥</hi>
宋太祖乾徳四年十月和峴言樂器中有义手笛與樂<lb/>
正聲清濁相應可以旋十二宫可以通八十四調其制<lb/>
如雅管而小長九寸與黄鍾之管等其竅有六左四右<lb/>
二樂人執持兩手相交有拱揖之状請名之曰拱宸管<lb/>
望於十二案十二編磬并登歌兩架各設其一編於令<lb/>
式詔可景祐間詔以新製雙鳯管付大樂局其制合二<lb/>
管以足律聲管端刻飾雙鳯施兩簧焉李照因自造葦<lb/>
<pb n="KR2m0016_WYG_088-31b"/>
籥清管簫管清笛大笙大竽宫琴宫瑟大阮大稽凡十<lb/>
一種永備雅器詔許以大竽大笙二種下大樂用之大<lb/>
晟之器竹部有三曰長篴曰箎曰簫劉昺以謂篴以一<lb/>
管而兼律吕衆樂由焉三竅成籥三才之和寓焉六竅<lb/>
為篴六律之聲備焉箎之制採竹竅厚均者用兩節開<lb/>
六孔以備十二律之聲則箎之樂生於律樂始於律而<lb/>
成於簫律準鳯鳴以一管為一聲簫集衆律編而為器<lb/>
參差其管以象鳯翼簫然清亮以象鳯鳴明朱載堉論<lb/>
<pb n="KR2m0016_WYG_088-32a"/>
管曰按八音之内當以竹音為首竹音之内當以律管<lb/>
為首律管之為器吹之以候氣奏之以和聲舜典所謂<lb/>
律和聲月令所謂律中某之類皆指律管而言是知管<lb/>
即律律即管一物而二名也形而上者謂之道形而下<lb/>
者謂之器律者其道也管者其器也書曰下管鞉鼓詩<lb/>
曰磬管将将嘒嘒管聲禮曰下管新宫下而管象與夫<lb/>
孤竹孫竹陰竹之管皆是物也然則先王雅樂何甞不<lb/>
用管哉近代雅樂廢之何也盖由前儒不識管者謂管<lb/>
<pb n="KR2m0016_WYG_088-32b"/>
長尺圍寸併兩而吹此漢大予樂官之雙管非古所謂<lb/>
管也後儒不識管者謂管除嘂子外長六寸餘此係教<lb/>
坊俗樂之頭管亦非所謂管也所謂管者無孔凡有孔<lb/>
者非也惟管端開豁状如簫口形似洞門俗名洞簫以<lb/>
此論簫曰按十三經註疏毛詩周頌簫管備舉條下引<lb/>
爾雅釋樂云大簫謂之言小者謂之筊郭璞曰簫大者<lb/>
編二十三管長尺四寸小者十六管長尺二寸一名籟<lb/>
又引風俗通云簫參差象鳯翼十管長二尺其言管數<lb/>
<pb n="KR2m0016_WYG_088-33a"/>
長短不同爾雅疏亦引風俗通云舜作簫其形參差象<lb/>
鳯翼十管長二尺今本風俗通但作長一尺復與唐儒<lb/>
所見之本不同臣愚以為於理皆通盖古本風俗通言<lb/>
二尺者指倍律也今本風俗通言一尺者指正律也惟<lb/>
言十管疑有脱文當從郭註作十六管者是矣隋書樂<lb/>
志曰簫十六管長二尺而無二十三管之簫今則兼從<lb/>
二書之説其長二尺者為大簫謂之言其長一尺者為<lb/>
小簫謂之筊大小二等皆十六管以筆竹或笙竹佳者<lb/>
<pb n="KR2m0016_WYG_088-33b"/>
帶皮用之於多竹中擇取天生兩端圓匀合外徑之數<lb/>
者最佳不必削治但揩拭極光凈兩端截齊勿令傷損<lb/>
其質若夫内徑或修治之使合規度可也兩端飾以朱<lb/>
漆外則不漆文選所謂因其自然而絳唇錯雜也除邊<lb/>
管外其餘諸管兩旁畧削平平處使鰾則固不然則不<lb/>
固也上有二束象牙為之隨器大小状類腰帶銅釘間<lb/>
飾文選所謂帶以象牙而羅鱗㨗獵也簫字竒篆作<lb/>
象形龠字作□㑹意先秦古制觀此可考世有排簫以<lb/>
<pb n="KR2m0016_WYG_088-34a"/>
木為櫝戧金雲鳯其形陋可笑也蔡邕謂簫有底以蠟<lb/>
實之増損則和此乃漢末賣飴餳者所吹俗器非古之<lb/>
簫也劉濓曰簫乃十二律之本體虞廷最重之器故曰<lb/>
簫韶長短并列有似鳯翼故曰鳯簫一管一音無事假<lb/>
借其十二管長短俱如本律或用加倍即鳯簫制也此<lb/>
言得之矣論籥曰按竹音諸器管為首籥次之籥者五<lb/>
聲之主宰八音之領䄂十二律吕之本源度量權衡之<lb/>
所由出者也漢書贊曰元元本本數始於一産氣黄鍾<lb/>
<pb n="KR2m0016_WYG_088-34b"/>
造計秒忽八音七始五聲六律度量權衡厯算<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>出此<lb/>
之謂也故曰律為萬事根本體有長短檢以度物有多<lb/>
少受以量量有輕重平以權衡度長短者不失毫釐量<lb/>
多少者不失圭撮權輕重者不失黍纍書曰協時月正<lb/>
日同律度量衡堯舜之政此為要務所以齊逺近立民<lb/>
信也三代稽古法度章焉是故舜作大韶執籥秉翟周<lb/>
人舞象亦放其制季札所觀韶箾象箾是也箾即籥之<lb/>
别名先儒解為兵器非也舜以文徳化天下豈用兵器<lb/>
<pb n="KR2m0016_WYG_088-35a"/>
以舞哉故孔子曰韶盡羙矣又盡善也語為邦曰樂則<lb/>
韶舞在齊聞韶不知肉味歎羙之至如此盖籥為五聲<lb/>
八音之主宰律度量衡之根本故先王重之執之以舞<lb/>
貴其義也後世樂學失𫝊籥之制度無考乃誤以籥為<lb/>
笛之類今籥三孔形類横笛失之逺矣殊不知籥即古<lb/>
所謂律黄鍾之籥也苟非有取於是而但取其類笛然<lb/>
則八音之器衆多先王何獨貴此而執之以舞乎周禮<lb/>
籥師掌教國子舞羽吹籥春秋壬午猶繹萬入去籥杜<lb/>
<pb n="KR2m0016_WYG_088-35b"/>
氏註云内舞去籥惡其聲聞則是文舞吹籥以舞明矣<lb/>
近世文舞雖執籥而籥師不吹是故籥失其制亦不能<lb/>
成聲矣有志於復古者當使吹籥以舞可也然竹音諸<lb/>
器惟籥最難吹吹之最難和籥和而後謂之和故許氏<lb/>
説文曰龠者樂之竹管三孔以和衆聲龢龤龡字皆从<lb/>
龠旁是也吹法三孔盡閉緩宫急徴啟下一孔緩商急<lb/>
羽啟中下二孔緩角急為和啟上下二孔緩為中也宋<lb/>
徽宗宣和元年有人曽獻古籥一枚左手食指按上一<lb/>
<pb n="KR2m0016_WYG_088-36a"/>
孔右手食指按中一孔右手中指按下一孔吹之其聲<lb/>
悉協音律詔頒行之元史樂志亦載吹籥之工則今失<lb/>
傳尚未久耳論篴<hi>讀作笛</hi>曰按周禮笙師掌教吹篴先儒<lb/>
讀篴為蕩滌之滌風俗通曰笛者滌也所以蕩滌邪穢<lb/>
納之於雅正也盖篴與笛音義併同古文作篴今文作<lb/>
笛其名雖謂之笛實與横笛不同當從古作篴以别之<lb/>
可也甞考古制籥笛二物大同小異籥之吹處類今之<lb/>
簫篴之吹處類今之楚吹處不同此所以異名也笙師<lb/>
<pb n="KR2m0016_WYG_088-36b"/>
條外笛不經見故儒者或疑笛非雅器殊不知雅音之<lb/>
笛與籥同類古人多以籥呼之笛之名雖隱而其器未<lb/>
甞無也左傳曰象箾南籥廣雅曰籥七孔謂之笛毛詩<lb/>
傳曰籥六孔其或曰七孔者連吹孔而言也凢此之類<lb/>
非指三孔之籥且註疏家解籥曰如笛三孔而短然則<lb/>
解笛當曰如籥六孔而長是知笛與籥同類觀此可考<lb/>
也杜子春云笛五孔馬季長云笛四孔京君明加一孔<lb/>
為五孔又云近世羌人所造許氏説文云羌笛三孔風<lb/>
<pb n="KR2m0016_WYG_088-37a"/>
俗通云笛七孔漢邱仲造以此觀之漢儒似不識笙師<lb/>
所掌之笛矣古笛三孔與今笛異而與俗呼楚者頗相<lb/>
類而不同盖俗則二孔古則三孔也或謂笛從羌起非<lb/>
也羌笛今横吹者是也張博望入西域始𫝊摩訶兠勒<lb/>
之曲自漢以來鼓吹部用之不入雅樂近代太常誤以<lb/>
横吹為笛而呼笛為長簫故朱子語録曰今呼簫者乃<lb/>
古之笛惟排簫乃古之簫可謂知言矣論箎曰夫樂學<lb/>
失𫝊而八音諸器皆非本制然自唐已前圖譜所載雖<lb/>
<pb n="KR2m0016_WYG_088-37b"/>
各有得失而近理者尚多自宋已後則失之益逺矣且<lb/>
如竹音五種無一種得其真大率古器細小而短今器<lb/>
粗大而長盖由不用黍尺而誤用時尺耳近代太常以<lb/>
横笛代篴以單簫代籥其所謂排簫者妄加木櫝已違<lb/>
漢唐舊式而所謂箎籥者尤粗鄙可笑也甞於好事之<lb/>
家見一古器銅色若漆状類詩筒中空而兩端有底底<lb/>
中心皆無孔前面左右皆三孔共為六孔孔徑約一分<lb/>
半惟居中一孔翹然上出可徑三分後面有銘三字字<lb/>
<pb n="KR2m0016_WYG_088-38a"/>
皆古篆甚竒其文曰黄鍾䶵兩端圍徑大小與開元通<lb/>
寳錢同横排錢十四枚則與箎之長同所謂大箎長尺<lb/>
四寸者也律家相𫝊以為開元錢之徑即古黍尺之一<lb/>
寸信矣徑一寸者所謂圍三寸也以蔑探之其中空處<lb/>
約徑七分筒厚一分半吹之嗚嗚然其聲和雅盖三代<lb/>
之物希世之寳也按説文曰䶵管樂也从龠虒聲或从<lb/>
竹作箎爾雅曰大雅謂之沂註云箎以竹為之長尺四<lb/>
寸圍三寸一孔上出寸三分名翹横吹之小者尺二寸<lb/>
<pb n="KR2m0016_WYG_088-38b"/>
廣雅云八孔古註疏讀箎如池讀沂如銀引孫炎曰箎<lb/>
聲悲沂悲也釋名曰箎啼也聲如嬰兒啼鄭司農註周<lb/>
禮云箎七孔盖不數其上出者故七也疏家之説如此<lb/>
按朱子𫝊曰箎長尺四寸圍三寸七孔一孔上出徑三<lb/>
分凢八孔横吹之今觀此器連吹之孔惟七孔先儒以<lb/>
為八孔盖因廣雅之説而遂誤也惟鄭司農以為七孔<lb/>
者得之矣嘉靖中廖道南奏竹震音也其風明庶其聲<lb/>
越其音温春分之氣也其為樂也為簫為籥為管為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pb n="KR2m0016_WYG_088-39a"/>
為<graphic n="KR2669" url="https://raw.githubusercontent.com/kanripo/KR-Gaiji/master/images/KR2669.png" mimeType="image/png"/>為簥為篴為箎為簜<lb/>
　　八音之外又有七<lb/>
唐貞元中五印度種落有驃國王子獻樂器皆演釋氏<lb/>
經唄有玉蠡聲若竽籟　宋嘉祐中王疇欲定大樂就<lb/>
成都房庶取玳瑁古笛以校金石　　又宋有紅牙管竅<lb/>
而吹之其聲與律隔八相吹尚存羊骨舊制<hi>周宻齊東野語紫霞</hi>
<hi>翁甞自品象管作霓裳數聲真有駐雲落木之意非人間曲也</hi>　　紅牙拍板宋陸友仁<lb/>
研北雜志曰趙子固毎醉歌樂府執紅牙以節曲紅牙<lb/>
<pb n="KR2m0016_WYG_088-39b"/>
拍板也　桃皮管以桃皮卷而吹之古謂之管木亦謂<lb/>
之桃皮觱篥遼金鼓吹部皆有之　吹葉遼大樂部有<lb/>
之<hi>田汝成炎徼紀聞曰牂牁辰沅間峝蠻暇則吹蘆笙木葉為樂又蔡家相傳春秋時楚俘蔡人之裔男女</hi>
<hi>吹木葉而索偶</hi>　椰殻筒明永樂七年命太監鄭和至占城國<lb/>
其酋擁畨兵椎鼓吹椰殻筒出郊迎詔<lb/>
　　<hi>臣</hi>等謹按通典八音之外又有三謂玉蠡及桃皮管<lb/>
　　吹葉也今採厯代雜樂増載玳瑁古笛四條共為<lb/>
　　七云<lb/>
<pb n="KR2m0016_WYG_088-40a"/>
　　樂懸<lb/>
唐樂縣庭廟以五綵雜飾軒縣以朱五郊則各從其方<lb/>
色毎先奏樂三日大樂令宿設縣于庭其曰率工人入<lb/>
居其次協律郎舉麾作樂仆麾樂止文舞退武舞進若<lb/>
常享㑹先一日具奏立部樂名封上請所奏御注而下<lb/>
及㑹先奏坐部伎次奏立部伎次奏蹀馬次奏㪚樂而<lb/>
畢矣廣明初巢賊干紀樂工淪㪚昭宗即位将親謁郊<lb/>
廟有司請造縣樂時太常博士殷盈孫鑄鐘成宰相張<lb/>
<pb n="KR2m0016_WYG_088-40b"/>
濬求知聲者與太樂令李從周校定進呈昭宗陳于殿<lb/>
廷以試之時以宗廟焚燬之後修奉不及乃權以少府<lb/>
監㕔為太廟其庭甚狹議者論縣樂之架不同濬奏議<lb/>
曰臣伏準舊制太廟含元殿並設宫縣三十六架太清<lb/>
宫南郊社稷及諸殿庭並二十架今修奉樂縣太廟合<lb/>
造三十六架臣今參議請依古禮用二十架伏自兵興<lb/>
以來雅樂淪缺将為修奉事實重難變通宜務於酌中<lb/>
損益當循於寧儉臣聞諸舊史昔武王定天下至周公<lb/>
<pb n="KR2m0016_WYG_088-41a"/>
相成王始暇制樂魏初無樂器及伶人後稍得登歌㑹<lb/>
舉之樂明帝大明末詔増益之咸和中鳩集遺逸尚未<lb/>
有金石之音至孝和太元中四廂金石始備郊祀猶不<lb/>
舉樂宋文帝元嘉九年初調金石二十四年南郊始設<lb/>
登歌妙舞亦闕孝武建元中有司奏郊廟宜設備樂始<lb/>
為詳定故後魏孝文太和初司樂上書陳樂章有缺求<lb/>
集羣官議定廣修器數正立名品詔雖行之仍有殘缺<lb/>
隋文踐阼太常議正雅樂九年之後惟奏黄鍾一宫郊<lb/>
<pb n="KR2m0016_WYG_088-41b"/>
廟止用一調<hi>據禮文毎一代之樂二調並奏六代之樂凡十二調</hi>其餘聲律皆不<lb/>
復通髙祖受隋禪軍國多務未遑改創樂府尚用隋氏<lb/>
舊文武徳九年命太常考正雅樂貞觀二年考畢上奏<lb/>
盖其事體大故厯代不能速成伏以俯逼郊天式修雅<lb/>
樂必将集事須務相時今者帑藏未充貢奉多缺方圓<lb/>
制度之間亦宜樽節臣伏惟儀禮宫縣之制陳鏄鐘二<lb/>
十架當十二辰之位甲丙庚壬各設編鐘一架乙丁辛<lb/>
癸各設編磬一架合為二十架樹建鼓于四隅當乾坤<lb/>
<pb n="KR2m0016_WYG_088-42a"/>
艮巽之位以象二十四氣宗廟殿庭郊丘社稷皆用此<lb/>
制無聞異同周漢魏晉宋齊六朝並祗用二十架隋氏<lb/>
平陳檢梁故事乃設三十六架國初因之不改高祖皇<lb/>
帝初成蓬萊宫充庭七十二架尋乃省之則簨虡架數<lb/>
太多本近於侈止于二十架正協禮經兼今太廟之中<lb/>
地位甚狹百官在列萬舞充庭雖三十六架具存亦施<lb/>
為不得廟庭難於容易開廣樂架不可重沓鋪陳今請<lb/>
依周漢魏晉宋齊六代故事用二十架從之古制雅樂<lb/>
<pb n="KR2m0016_WYG_088-42b"/>
宫縣之下編鐘四架十六口近代用二十四口正聲十<lb/>
二倍聲十二各有律吕凡二十四聲登歌一架亦二十<lb/>
四鐘雅樂淪滅至是復全宋太祖開寳中太常寺言准<lb/>
舊令宗廟殿庭設宫縣二十虡郊社二十虡殿庭加鼓<lb/>
吹十二案開寳四年郊祀誤用宗廟之數今嵗親郊請<lb/>
復用舊禮有詔圜丘増十六虡餘依前制神宗元豐四<lb/>
年十一月詳定所言搏拊琴瑟以詠則堂上之樂以象<lb/>
朝廷之治下管鼗鼓合止柷敔笙鏞以間則堂下之樂<lb/>
<pb n="KR2m0016_WYG_088-43a"/>
以象萬物之治後世有司失其𫝊歌者在堂兼設鐘磬<lb/>
宫架在庭兼設琴瑟堂下匏竹寘之於牀並非其序請<lb/>
親祠宗廟及有司攝事歌者在堂不設鐘磬宫架在庭<lb/>
不設琴瑟堂下匏竹不寘於牀其郊壇上下之樂亦以<lb/>
此為正而有司攝事如之又言以小胥宫縣推之則天<lb/>
子鐘磬鏄十二虡為宫縣明矣故或以為配十二辰或<lb/>
以為配十二次則虡無過十二先王之制廢學者不能<lb/>
考其數隋唐以來有謂宫縣當二十虡甚者又以為三<lb/>
<pb n="KR2m0016_WYG_088-43b"/>
十六虡方唐之盛日有司攝事樂並用宫縣至徳後太<lb/>
常聲音之工㪚亡凡郊廟有登歌而無宫縣後世因仍<lb/>
不改請郊廟有司攝事改用宫架十二虡太常以為用<lb/>
宫架十二虡則律吕均聲不足不能成均請如禮宫架<lb/>
四靣如辰位設鎛鐘十二虡而甲丙庚壬設鐘乙丁辛<lb/>
癸設磬位各一虡四隅植建鼓以象二十四氣宗廟郊<lb/>
丘如之七年六月禮部言親郊之嵗夏至祀皇地祇於<lb/>
方丘遣冡宰攝事禮容樂舞謂宜加於常祀而其樂虡<lb/>
<pb n="KR2m0016_WYG_088-44a"/>
二十樂工百五十有二舞者六十有四與常嵗南北郊<lb/>
上公攝事無異未足以稱欽崇之意乞自今準親祠用<lb/>
二十六虡工人三百有六舞人百二十有四詔可髙宗<lb/>
紹興十有三年郊祀詔以祐陵深弓劔之藏長樂遂晨<lb/>
昏之養昭答神天就臨安行在所修建圓壇於是有司<lb/>
言大禮排設備樂宫架樂辦一料外登歌樂依在京夏<lb/>
祭例合用兩料其樂器登歌則用編鐘磬各一架柷敔<lb/>
二搏拊鼓二琴五色自一三五七至九絃各二瑟四篴<lb/>
<pb n="KR2m0016_WYG_088-44b"/>
四塤箎簫並二巢笙和笙各四并七星九曜閏餘匏笙<lb/>
各一麾幡一宫架則用編鐘編磬各十二架柷敔二琴<lb/>
五色各十瑟二十六巢笙及簫並一十四七星九曜閏<lb/>
餘匏笙各一竽笙十塤一十二箎一十八篴二十晉鼓<lb/>
一建鼓四麾幡一乃從太常下之兩浙江南福建州郡<lb/>
又下之廣東西荆湖南北括取舊管大樂上於行都有<lb/>
闕則下軍器所製造増修雅飾而樂器寖備矣其樂工<lb/>
詔依太常寺所請選擇行止畏謹之人合登歌宫架凡<lb/>
<pb n="KR2m0016_WYG_088-45a"/>
用四百四十人同日分詣太社太稷九宫貴神毎祭各<lb/>
用樂正二人執色樂工掌事掌器三十六人三祭共一<lb/>
百一十四人文舞武舞計用一百二十八人就以文舞<lb/>
番充其二舞引頭二十四人皆召募補之樂工舞師照<lb/>
在京例分三等廪給其樂正掌事掌器自六月一日教<lb/>
習引舞色長文武舞頭舞師及諸樂工等自八月一日<lb/>
教習於是樂工漸集孝宗淳熈二年詔以上皇加上尊<lb/>
號立春日行興受禮有司尋言乾道加尊號用宫架三<lb/>
<pb n="KR2m0016_WYG_088-45b"/>
十六樂工共一百一十三人今來加號慶受事體尤重<lb/>
合依大禮例用四十八架樂正樂工用一百八十八人<lb/>
庶得禮樂明備仍令分就太常寺貢院前五曰教習前<lb/>
期太常設宫架之樂於大慶殿協律郎位於宫架西北<lb/>
東向押樂太常卿位於宫架之北北向皇太子及文武<lb/>
百僚並位於宫架之北東西相向又設宫架於徳寳殿<lb/>
門外協律郎太常卿位如之按大禮用樂凡三十有四<lb/>
色歌色一篴色二塤色三箎色四笙色五簫色六編鐘<lb/>
<pb n="KR2m0016_WYG_088-46a"/>
七編磬八鏄鐘九特磬十琴十一瑟十二柷敔十二搏<lb/>
拊十四晉鼓十五建鼓十六鞞應鼓十七雷鼓<hi>祀天神用</hi>十<lb/>
八雷鼗鼓<hi>同上</hi>一十九靈鼓<hi>祭地/祗用</hi>二十靈鼗鼓<hi>同上</hi>二十一<lb/>
路鼓<hi>饗宗廟用</hi>二十二路鼗鼓<hi>同上</hi>二十三雅鼓二十四相鼓<lb/>
二十五單鼗鼓二十六旌纛二十七金鉦二十八金錞<lb/>
二十九單鐸三十雙鐸三十一鐃鐸三十二奏坐三十<lb/>
三麾幡三十四此國樂之用尤大者故具載於篇遼雅<lb/>
樂八音器數金鏄鐘石球磬絲琴瑟竹籥簫竾匏笙竽<lb/>
<pb n="KR2m0016_WYG_088-46b"/>
土壎革鼓鼗木柷敔大樂器及樂工舞人員數玉磬方<lb/>
響搊筝筑卧箜篌大箜篌小箜篌大琵琶小琵琶大五<lb/>
絃小五絃吹葉大笙小笙觱栗簫銅鈸長笛尺八笛短<lb/>
笛<hi>以上毎器一人</hi>毛員鼓連鼗鼓貝<hi>以上各二人</hi>歌二人舞二十人<lb/>
分四部景雲舞八人慶雲樂舞四人破陣樂舞四人承<lb/>
天樂舞四人金世宗大定十一年郊之日用宫縣二十<lb/>
虡樂奏六成登歌鐘磬各一虡時太常議按唐會要舊<lb/>
制南兆郊宫縣二十架周漢魏晉宋齊六朝及唐開元<lb/>
<pb n="KR2m0016_WYG_088-47a"/>
宋開寳禮其數皆同宋要㑹三十六架五禮新儀四十<lb/>
八架其數過多因擬太常因革禮天子宫縣樂三十六<lb/>
虡宗廟與殿庭同郊丘則二十虡用宫縣二十架登歌<lb/>
編鐘編磬各一虡又按周禮大司樂圜鍾為宫黄鍾為<lb/>
角太蔟為徴姑洗為羽冬至日圜丘奏之樂六變則天<lb/>
神皆降盖圜鍾為宫宫聲三奏角徴羽各一奏合陽之<lb/>
竒數凡樂起於陽至少陰而止圜鍾自卯至申其數有<lb/>
六故六變而樂止於是定用宫縣二十架登歌編鐘編<lb/>
<pb n="KR2m0016_WYG_088-47b"/>
磬各一虡明樂器之制郊丘廟社太祖洪武元年定樂<lb/>
工六十二人編鐘編磬各十六琴十瑟四搏拊四柷敔<lb/>
各一壎四箎四簫八笙八笛四應鼓一歌工十二協律<lb/>
郎一人執麾以引之七年復増籥四鳯笙四壎用六摶<lb/>
拊用二共七十二人武則武舞生六十二人引舞二人<lb/>
各執干戚文舞生六十二人引舞二人各執羽籥舞師<lb/>
二人執節以引之共一百三十人惟文廟樂生六十人<lb/>
編鐘編磬各十六琴十瑟四摶拊四柷敔各一壎四箎<lb/>
<pb n="KR2m0016_WYG_088-48a"/>
四簫八笙八笛四大鼓一歌工十六年鑄太和鐘其制<lb/>
倣宋景鐘以九九為數高八尺一寸拱以九龍柱以龍<lb/>
虡建樓於圜丘齋宫之東北懸之郊祀駕動則鐘聲作<lb/>
升壇鐘止衆音作禮畢升輦鐘聲又作俟𨗳駕樂作乃<lb/>
止十七年改鑄减其尺十之四焉朝賀洪武三年定丹<lb/>
陛大樂簫四笙四箜篌四方響四頭管四龍笛四琵琶<lb/>
四<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>六杖鼓二十四大鼓二板二二十六年又定殿中<lb/>
韶樂簫十二笙十二排簫四横笛十二壎四箎四琴十<lb/>
<pb n="KR2m0016_WYG_088-48b"/>
瑟四編鐘二編磬二應鼓二柷一敔一摶拊二丹陞大<lb/>
樂戲竹二簫十二笙十二笛十二頭管十二<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>八琵琶<lb/>
八二十絃八方響二鼓二拍板八杖鼓十二命婦朝賀<lb/>
中宫設女樂戲竹二簫十四笙十四笛十四頭管十四<lb/>
<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>十琵琶八二十絃八方響六鼓五拍板八杖鼓十二<lb/>
正旦冬至千秋凡三節太皇太后皇太后並同其朔望<lb/>
朝參戲竹二簫四笙四笛四頭管四<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>二琵琶二二十<lb/>
弦二方響一鼓一拍板二杖鼓六大宴洪武元年定殿<lb/>
<pb n="KR2m0016_WYG_088-49a"/>
内侑食樂簫二笙六歌工四丹陛大樂戲竹二簫四笙<lb/>
四琵琶六<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>六箜篌四方響四頭管四龍笛四杖鼓二<lb/>
十四大鼓二板二文武二舞樂器笙二横管二<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>二杖<lb/>
鼓二大鼓一板一四夷舞樂<hi>詳四方樂門</hi>二十六年又定殿<lb/>
内侑食樂柷一敔一摶拊一琴四瑟二簫四笙四笛四<lb/>
壎二箎二排簫一鐘一磬一應鼓一丹陛大樂戲竹二<lb/>
簫四笙四笛二頭管二琵琶二<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>二二十弦二方響二<lb/>
杖鼓八鼓一迎饍樂戲竹二笙二笛二杖鼓八鼓一板<lb/>
<pb n="KR2m0016_WYG_088-49b"/>
一太平清樂笙四笛四頭管二<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>四方響一杖鼓八小<lb/>
鼓一板一憲宗成化二十一年七月禮部言今教坊司<lb/>
樂工奏中和韶樂者多不諧協而善弹瑟及箜篌擊鐘<lb/>
磬者殊少恐因循失𫝊漸至大樂不備宜令樂官選其<lb/>
中子弟於本司演習毎奏樂二十一色通用八十四人<lb/>
又加以四人共選三百三十六人如此庶大樂不致廢<lb/>
弛詔可<lb/>
欽定續通典卷八十八<lb/>
</p>
<p>
</p>
  </div>
</body>
</text>
</TEI>
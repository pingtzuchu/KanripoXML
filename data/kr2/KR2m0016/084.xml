<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_084-1a"/>
欽定四庫全書<lb/>
欽定續通典卷八十四<lb/>
　禮<hi>凶</hi>
　　卒哭後諱及七廟諱字議<hi>唐</hi>　<hi>五代</hi>
唐僖宗咸通十二年七月侍御史李谿以進狀内字與<lb/>
廟諱音同罰一季俸復執奏曰臣案禮記不諱嫌名又<lb/>
職制律諸犯廟諱嫌名不坐注云若禹與雨謂聲同而<lb/>
字異也今若受罰是違典律乃免之<lb/>
<pb n="KR2m0016_WYG_084-1b"/>
晉髙祖天福三年二月中書門下奏禮經云禮不諱嫌<lb/>
名二名不偏諱注云嫌名謂聲音相近若禹與雨丘與<lb/>
區也二名不偏諱孔子之母名徴在言在不稱徴言徴<lb/>
不稱在此古禮也唐太宗𤣥宗二名皆諱人姓與國音<lb/>
聲相近是嫌名者亦改姓氏與古禮有異若廟諱平字<lb/>
即不諱餘側若諱側字即不諱平聲所諱字正文及偏<lb/>
旁皆闕㸃畫望令依今式施行勅二名及嫌名依唐故<lb/>
事<lb/>
<pb n="KR2m0016_WYG_084-2a"/>
　　上書犯帝諱議<hi>宋</hi>
宋胡安國疏曰臣昨列職經筵専以春秋進讀縁正文<lb/>
有淵聖御名方奏劄未及進禀得罪去國後聞禮官建<lb/>
議乞以他字易之定讀為威其經𫝊本字即不改易臣<lb/>
今奉旨纂修于經𫝊本字既有詔令可遵其援引他經<lb/>
子史有犯淵聖御名者亦許依本字書寫或當遷避有<lb/>
所疑惑臣聞古者不以名為諱周人以諡易名于是有<lb/>
諱禮然臨文不諱二名不偏諱載在禮律孔子作春秋<lb/>
<pb n="KR2m0016_WYG_084-2b"/>
當恭王與哀公之世匄乃恭王之名夷即三世之穆定<lb/>
即哀公之考午即皇考之廟諱而筆削之際並無逥避<lb/>
春秋為尊君父而作書法如此其義可知自漢以来此<lb/>
義不行有易人之名以徹為通者易人之姓以荘為嚴<lb/>
者易甲乙之紀以丙為景者易郡縣之號以還淳為清<lb/>
溪者又其甚則父名晉肅而子不敢應進士舉者忌諱<lb/>
既繁名實愈亂恭惟陛下天縱聰明既尊春秋之書以<lb/>
宣聖徳宜用春秋之法以斷政事臣所纂修繕寫進本<lb/>
<pb n="KR2m0016_WYG_084-3a"/>
援引他經子史之類欲乞應犯廟諱不可遷避者依太<lb/>
常博士王晳所奏並依監本空闕㸃畫于淵聖御名亦<lb/>
不改易本字覆以黄紙庶㡬名實不亂上遵春秋之法<lb/>
以明恭順之實<lb/>
　　山川與廟諱同應改變議<hi>宋</hi>
宋真宗時凡恒之字為常改千文嶽宗恒岱為泰岱北<lb/>
岳恒山為常山<lb/>
　　誄議<hi>周</hi>　<hi>漢/</hi>　<hi>晉/</hi>　<hi>梁</hi>
<pb n="KR2m0016_WYG_084-3b"/>
周禮春官大祝作六辭以通上下親疏逺近六曰誄<hi>注誄</hi>
<hi>謂積累生時徳行以錫之命主為其辭</hi>太史遣之日讀誄<hi>注遣謂祖廟之庭大奠將行時</hi>
<hi>也</hi>曽子問賤不誄貴幼不誄長禮也唯天子稱天以誄<lb/>
之諸侯相誄非禮也檀弓魯哀公誄孔丘曰天不遺耆<lb/>
老莫相予位焉嗚呼哀哉尼父<hi>注尼父因其字以為之諡</hi>
後漢大司馬吳漢薨光武詔諸儒誄之<lb/>
晉郄超死之日貴賤操筆為誄者四十餘人<lb/>
梁劉勰曰詳夫誄之為制盖選言録行𫝊體而頌文榮<lb/>
<pb n="KR2m0016_WYG_084-4a"/>
始而哀終論其人也曖乎若可覿道其哀也悽焉如可<lb/>
傷此其㫖也<hi>以上杜典不載今補纂</hi>
　　<hi>臣</hi>等謹案誄者哀死而述其行之辭如哀公誄孔<lb/>
　　子之類非必有諡也鄭氏注禮毎解誄為諡而陳<lb/>
　　氏集説仍之誤矣文心雕龍所言乃後世誄文之<lb/>
　　體其于賤不誄貴幼不誄長諸侯不相為誄之禮<lb/>
　　自漢以来胥失之<lb/>
　　喪禮雜制<lb/>
<pb n="KR2m0016_WYG_084-4b"/>
　　<hi>臣</hi>等謹案杜典末卷雜引禮經以補典中所未及<lb/>
　　今依其次服義則取先儒經説服制則据書儀家<lb/>
　　禮凡令甲所申與俗禮之宜因宜革者悉取前人<lb/>
　　論議以備典實而以居喪讀禮終焉毎條貫以標<lb/>
　　目乃雜著之體例以便觀覽<lb/>
　　服術有六<hi>元</hi>
元吳澄曰服術謂古先聖人制服之道其一親親之服<lb/>
承上文人道之親親下治子孫者而言子至親也故適<lb/>
<pb n="KR2m0016_WYG_084-5a"/>
長子斬衰三年同于父衆子齊衰期同于祖子之下其<lb/>
親者孫故適孫齊衰期亦同于祖衆孫則大功九月孫<lb/>
之下其親曽𤣥並緦麻三月此親親之下殺也其二尊<lb/>
尊之服承上文人道之尊尊上治祖禰者而言父至尊<lb/>
也故斬衰三年其父之重無以加父之上其尊者祖故<lb/>
齊衰期祖之上其尊曽髙並齊衰三月此尊尊之上殺<lb/>
也其三名服其四出入之服承上文人道之男女有别<lb/>
别之以禮義者而言入者彼女来配此男母者配父之<lb/>
<pb n="KR2m0016_WYG_084-5b"/>
名其尊齊于至尊之父故服三年之衰與父同但齊其<lb/>
斬而已妻者配己之名其親比于至親之子故服期年<lb/>
之齊衰與子同又加之以杖也而妻之于夫則比于至<lb/>
尊之父故服三年之斬衰移其所天之父以天其夫也<lb/>
婦者配子之名故服大功九月小功五月伯母叔母其<lb/>
名同于父之配視己尊一等故服齊衰期昆弟之子之<lb/>
婦其名同于子之配視己卑一等故服小功五月唯兄<lb/>
弟之妻其名不可同于己之配為其與己同等故無服<lb/>
<pb n="KR2m0016_WYG_084-6a"/>
出者此女往配彼男故姑姊妹女子子在室齊衰期出<lb/>
嫁則降大功九月入者雖已出嫁或被出或無子而復<lb/>
歸本宗則仍服在室未嫁之本服也其五長幼之服承<lb/>
上文人道之長長旁治昆弟者而言長者謂昆幼者謂<lb/>
弟昆弟相為服齊衰期也同祖者從昆弟則服大功九<lb/>
月同曽祖者再從昆弟則服小功五月同髙祖者族昆<lb/>
弟則服緦麻三月此長幼之旁殺也由長而上則有旁<lb/>
尊之殺父之親昆弟為從父則服齊衰期父之從昆弟<lb/>
<pb n="KR2m0016_WYG_084-6b"/>
為再從父則服小功五月父之族昆弟為族父則服緦<lb/>
麻三月祖之親昆弟為從祖則服小功五月祖之従昆<lb/>
弟為族祖及曽祖之親昆弟為族曽祖並服緦麻三月<lb/>
由幼而下則有㫄卑之殺子之従昆弟為親昆弟之子<lb/>
則服齊衰期子之再從昆弟為従昆弟之子則服小功<lb/>
五月子之族昆弟為再從昆弟之子則服緦麻三月孫<lb/>
之再從昆弟為親昆弟之孫則服小功五月孫之族昆<lb/>
弟為從昆弟之孫及曽孫之族昆弟為親昆弟之曽孫<lb/>
<pb n="KR2m0016_WYG_084-7a"/>
並服緦麻三月以上喪服之五術本乎人道之四親皆<lb/>
為親之服也非親而服者不在此數其六従服謂非己<lb/>
之正服従于人而服也故殿于五術之後<lb/>
　　從服有六<hi>元</hi>
元呉澄曰從服之目有六屬從者屬謂親屬以親屬故<lb/>
為其黨服妻從夫服夫家旁尊旁卑之親子従母服母<lb/>
黨之親也徒從者徒空也謂彼非親屬空為其黨服子<lb/>
為母之君母庶子為君母之親妾為女君之黨也從有<lb/>
<pb n="KR2m0016_WYG_084-7b"/>
服而無服者其夫為其昆弟有服妻従夫而為夫之兄<lb/>
弟則無服公子之妻為其父母有服夫從妻而公子為<lb/>
君所厭為妻之父母則無服也從無服而有服者其夫<lb/>
為兄嫂弟婦無服妻從夫而娣姒婦相為小功則有服<lb/>
也公子被君厭為母之父母姊妹無服妻従夫而為公<lb/>
子之外祖父母及從母皆緦則有服也従重而輕者姑<lb/>
雖出嫁猶為姪服大功九月為重其子從母而為内兄<lb/>
弟服緦則輕妻為其父母服期為重夫從妻而服外舅<lb/>
<pb n="KR2m0016_WYG_084-8a"/>
姑緦則輕也從輕而重者公子為君所厭為其母練冠<lb/>
為輕妻從夫而為公子之母服期則重也<lb/>
　　絶族無移服<hi>宋</hi>
宋張子曰君子之澤五世而斬小人之澤五世而斬澤<lb/>
斬于五世則恩可知矣故四從六世為絶族而從旁及<lb/>
之服特親者各以親踈屬之也服不及于六世而婚姻<lb/>
乃百世不通者仁之所施有宗而義之所别不可已也<lb/>
然所謂絶非特此也喪服出妻之子為母期則為外祖<lb/>
<pb n="KR2m0016_WYG_084-8b"/>
父母無服𫝊曰絶族無施服親者屬也謂妻于夫家與<lb/>
族齒其出也與族絶族絶則為外祖父母無服此所謂<lb/>
無施服然夫妻則配合有絶族子母並親無絶道故為<lb/>
出母期謂親者屬禮記作移喪服𫝊作施盖古通用也<lb/>
　　上殺下殺旁殺<hi>宋</hi>
宋馬晞孟曰親親以三為五以五為九而不言七者以<lb/>
其上而髙曽者皆為逺祖也下而曽𤣥者皆為逺孫也<lb/>
凡喪服之道以近為親是故上殺者有緦麻而無功衰<lb/>
<pb n="KR2m0016_WYG_084-9a"/>
以其相逺也旁殺之親有大功有小功者以其相近也<lb/>
近者至于親親而不尊逺者至于尊尊而不親惟其親<lb/>
而不尊故九月五月之喪功衰而已惟其尊而不親故<lb/>
雖齊衰亦有三月也<lb/>
　　親疏嫌疑同異<hi>宋</hi>
宋吕大臨曰伯母叔母疏衰踊不絶地姑姊妹之大功<lb/>
踊絶于地為祖父母齊衰期為曽祖父母齊衰三月此<lb/>
所以定親疏也嫂叔不通問嫂叔無服君沐粱大夫沐<lb/>
<pb n="KR2m0016_WYG_084-9b"/>
稷士沐稻燕不以公卿為賓以大夫為賓此所以決嫌<lb/>
疑也己之子與兄弟之子異矣引而進之同服齊衰期<lb/>
天子至于庶人貴賤異矣而父母之喪衰疏之服飦粥<lb/>
之食無貴賤一也大夫為世父母叔父母衆子昆弟昆<lb/>
弟之子降服大功尊同則不降此所以别同異也<lb/>
　　五服十制四疑<hi>明</hi>
明吕坤曰喪禮先王所制以制放逸忘哀之情故謂之<lb/>
制制以三年為重故適長子不在適長孫承祖之重謂<lb/>
<pb n="KR2m0016_WYG_084-10a"/>
之承重五服者三年一年九月五月三月五等之衣服<lb/>
也十制者斬衰三年齊衰三年齊衰杖期齊衰不杖期<lb/>
齊衰五月齊衰三月大功九月小功五月緦麻三月袒<lb/>
免在次十等之制度也齊衰與斬衰布麻有麄細五齊<lb/>
衰布麻無麄細袒免雖極輕亦先王禮制但不成服故<lb/>
不可入五服爾疑服有四正義加降正服禮稱情也義<lb/>
服情從禮也加服禮從情也三者皆隆降服禮裁情也<lb/>
降服非君子之所忍服所降以明禮稱所本以明情三<lb/>
<pb n="KR2m0016_WYG_084-10b"/>
年重喪也降為期稱重期期降大功稱期功小功降緦<lb/>
稱功緦仁之至義之盡也故曰加服不稱本服降服不<lb/>
忘本服厚道也<lb/>
　　冠制<hi>宋</hi>
宋政和禮斬衰通屈繩為武齊衰以降以布為武緦麻<lb/>
澡治其布為武皆垂其下為纓其冠以布為三辟襵前<lb/>
後屈而出于武其外厭而縫之為外縪其内厭而縫之<lb/>
為内縪大功以上辟襵向右小功以下辟襵向左司馬<lb/>
<pb n="KR2m0016_WYG_084-11a"/>
氏書儀冠比衰布稍細廣三寸跨頂前後以紙糊為材<lb/>
上裹以布為三㡇皆向右縱縫之兩頭皆在武下向外<lb/>
反屈之縫于武用麻繩一條從額上約之至頂後交過<lb/>
前各至耳于武上綴之各垂于頤下結之齊衰以布稍<lb/>
細者為布四脚其制如幅巾前綴二大脚後綴二小脚<lb/>
以覆髻自額前向頂後以大脚繫之大暑則屈後小脚<lb/>
于髻前繋之謂之幞頭大功以生白絹為四脚大祥後<lb/>
服垂脚黲紗幞頭朱子家禮冠制斬衰同齊衰冠並如斬衰<lb/>
<pb n="KR2m0016_WYG_084-11b"/>
次等粗生布為之大功用稍熟布以上辟積積縫皆向<lb/>
右小功用稍熟細布緦麻用極細熟布以上辟積縫向<lb/>
左陳師道曰司馬温公云仁宗崩有司用乾興故事羣<lb/>
臣布四脚加冠時莫識其制以幅巾幕首破其後為四<lb/>
脚其後鄭<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>夫讀續事始云三代黔首以皁絹裹髪周<lb/>
武帝裁為四脚名幞頭馬周請重繋前脚盖布四脚脚<lb/>
皆後垂如周制遇暑則繋其前脚如唐制英宗崩宋次<lb/>
道誤為布幞頭有司遂用民間幕喪之服以今漆紗幞<lb/>
<pb n="KR2m0016_WYG_084-12a"/>
頭去其鐵脚而布裹之前繋後垂而不可加冠壊之而<lb/>
冠幞頭之失自次道始也余謂四脚加冠今士大夫喪<lb/>
冠是也大布之冠古也四脚今也于禮為繁矣<lb/>
　　筓總制<hi>宋</hi>　<hi>明</hi>
宋司馬光書儀斬衰婦人用極粗生布為頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>惡竹筓<lb/>
布盖頭齊衰婦人露髻以生白絹為頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>盖頭大功亦<lb/>
如之朱子家禮斬衰婦人用極麄生布為盖頭不緝布<lb/>
頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>竹釵齊衰婦人盖頭布總竹釵大功小功緦制俱<lb/>
<pb n="KR2m0016_WYG_084-12b"/>
同布之精粗有異<lb/>
明吕柟曰婦人麻布大袖圓領長衫者何衰之變也禮<lb/>
婦人言衰不言裳衰之長可以掩裳秦人以長衫為背<lb/>
子故長衫者衰之變也麻布盖頭者何布總之變也自<lb/>
有書儀以来未之有改也丘文荘曰唐羃䍦之變也家<lb/>
禮布頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>竹釵者何曰箭筓之變也奚不絰乎既盖頭<lb/>
奚絰也故有腰絰無首絰白䍦盖頭宋王淮之議也<lb/>
　　絰𢃄制<hi>宋</hi>　<hi>明</hi>
<pb n="KR2m0016_WYG_084-13a"/>
宋政和禮首絰之制斬衰以苴麻為首絰大九寸左本<lb/>
在下齊衰以牡麻為首絰大七寸二分右本在上大功<lb/>
以牡麻為絰以繩為纓中殤無纓其大五寸七分小功<lb/>
成人以牡麻為絰小功殤服以繰麻為絰皆大四寸六<lb/>
分緦麻以繰麻為首絰其大三寸七分大功以上麻皆<lb/>
有本小功以下麻絰皆斷本要絰絞帯之制五分首絰<lb/>
殺一以為要絰五分要絰殺一以為絞帯斬衰以麻齊<lb/>
衰以下絰帯以麻絞帯以布麻有苴有牡有繰有不繰<lb/>
<pb n="KR2m0016_WYG_084-13b"/>
有有本有絶本者皆如首絰之等司馬光書儀斬衰以<lb/>
有子麻紐為首絰其大一扼左本在下五分去一以為<lb/>
要絰兩股相交兩頭結之各存麻本散垂三尺其交結<lb/>
處兩㫄各綴細白絹帯繫之使不脱又以細繩帯繋扵<lb/>
其上子為母布帯婦為姑以無子麻為絰齊衰布帯大<lb/>
功小功緦麻皆繫黒鞓角帯朱子家禮斬衰首絰以有子麻<lb/>
為之其圍九寸麻本在左從額前向右圍之從頂過後<lb/>
以其末加于本上又以繩為纓以固之如冠之制要絰<lb/>
<pb n="KR2m0016_WYG_084-14a"/>
大七寸有餘兩股相交兩頭結之各存麻本散垂三尺<lb/>
其交結處兩旁各綴細繩繋之絞帯用有子麻繩一條<lb/>
大半要絰中屈之為兩股各一尺餘乃合之其大如絰<lb/>
圍要從左過後至前乃以其右端穿兩股間而反挿于<lb/>
右在絰之下齊衰首絰以無子麻為之大七寸餘本在<lb/>
右末繋本下布纓要絰大五寸餘絞帯以布為之而屈<lb/>
其右端<lb/>
明丘濬家禮補斬衰婦人要絰用有子麻為之制如男<lb/>
<pb n="KR2m0016_WYG_084-14b"/>
子繋于大袖之上未成服不散垂齊衰婦人要絰制如<lb/>
男子用無子麻為之濬曰家禮婦人服制皆本書儀自<lb/>
大袖以下俱非古制今特補入腰帯一事者盖禮男子<lb/>
重乎首絰婦人重乎腰帯存其一之最重者使後人或<lb/>
因此以復古也<lb/>
　　杖制<hi>宋</hi>
宋政和禮為父杖竹而苴為母杖桐而削其大皆如要<lb/>
絰其長皆齊心司馬光書儀為父竹杖本在下為母削<lb/>
<pb n="KR2m0016_WYG_084-15a"/>
桐上圓下方亦本在下家禮凡婦人不杖<hi>楊復曰案家禮書儀婦人</hi>
<hi>皆不杖與問喪喪大記喪服小記不同恨未得質正</hi>
　　屨制<hi>宋</hi>
宋司馬光書儀斬哀着麄麻屨婦人同齊衰麻屨婦人<lb/>
白屨楊復曰儀禮菅屨菅屨草屨也家禮菅亦麄麻為<lb/>
之恐當從儀禮為正又曰婦人屨絰𫝊無明文惟周禮<lb/>
屨人云命婦有散屨注云散屨去飾又云祭祀而有散<lb/>
屨者惟大祥時<hi>案儀禮大功以上散屨</hi>
<pb n="KR2m0016_WYG_084-15b"/>
　　喪不用樂<hi>宋明</hi>
宋太宗太平興國七年正月學士李昉等奏議曰案唐<lb/>
長慶三年令百姓喪葬不得陳設音樂臣等參詳喪用<lb/>
音樂望嚴禁之九年詔曰訪聞喪葬之家有舉樂及令<lb/>
章者盖聞鄰里之内喪不相舂苴麻之旁食未甞飽此<lb/>
聖王教孝之道治世不刋之言何乃匪人親罹釁酷或<lb/>
則舉奠之際歌吹為娛靈柩之前令章為戲甚傷風教<lb/>
實紊人倫今後有犯此者並以不孝論<lb/>
<pb n="KR2m0016_WYG_084-16a"/>
明来知徳曰樂者樂也先王所以飾喜也樂必發于聲<lb/>
音以其喜也禮斬衰之喪唯而不對齊衰之喪對而不<lb/>
言大功之喪言而不議小功之喪議而不及樂故鄰有<lb/>
喪舂不相者謂其喧閙而樂也有小功之喪者且議論<lb/>
而不及樂事况父母之喪可以喧閙而用金鼔之樂乎<lb/>
且聞樂不樂聖有明訓居喪用樂律有大法今不遵聖<lb/>
人之教違祖宗之法而甘為十惡大罪之人乎此鼓樂<lb/>
所當革也<lb/>
<pb n="KR2m0016_WYG_084-16b"/>
　　喪不宴客<hi>元</hi>
元仁宗延祐元年七月江南道監察御史王奉訓呈近<lb/>
年以来江南風俗日薄父母之喪小歛未畢茹葷飲酒<lb/>
略無顧忌至于送殯管絃歌舞導引循柩焚葬之際張<lb/>
筵排宴不醉不已泣血未乾享樂如此昊天之報其安<lb/>
在哉興言及此誠可哀憫宜下有司嚴加禁治從之<lb/>
　　喪不嫁娶<hi>宋明</hi>
宋哲宗元祐八年蘇軾奏曰臣伏見元祐五年秋頒條<lb/>
<pb n="KR2m0016_WYG_084-17a"/>
貫諸民庶之家祖父母父母老疾無人供侍子孫居喪<lb/>
者聴尊長自陳驗實昏娶右臣伏以人子居父母喪不<lb/>
得嫁娶人倫之正王道之本孟子論禮色之輕重不以<lb/>
所重徇所輕喪三年為二十五月使嫁娶有二十五月<lb/>
之遲此色之輕者也釋喪而昏㑹鄰于禽犢此禮之重<lb/>
者也先王之政亦有適時從宜者矣然不立居喪嫁娶<lb/>
之法者所<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>大也近世始立女居父母及夫喪而貧乏<lb/>
不能自存並聴百日外嫁娶之法既已<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>禮傷教矣然<lb/>
<pb n="KR2m0016_WYG_084-17b"/>
猶或可以從權而冒行者以女弱不能自立恐有流落<lb/>
不虞之患也今又使男子為之此何義也哉男年至于<lb/>
可娶雖無兼侍亦足以養父母矣今使之釋喪而昏娶<lb/>
是誠使民以色廢禮耳豈不過甚矣哉春秋禮經記禮<lb/>
之變必曰自某人始使秉直筆者書曰男子居父母喪<lb/>
得娶妻自元祐始豈不為當世之病乎臣謹案此法本<lb/>
因卭州官吏妄有啟請當時法官有失考論便為立法<lb/>
臣備位秩宗前日又因邇英進讀論及此事不敢不奏<lb/>
<pb n="KR2m0016_WYG_084-18a"/>
伏望削去上條稍正禮俗<lb/>
明世宗嘉靖時鎮國中尉多炘生母象氏卒宗老援壓<lb/>
適之説呈巡按凖期年服闋成昏多炘堅執終喪啟于<lb/>
樂安王王批庶子于生母之喪壓適之説苐以服色黲<lb/>
淡不敢行悲哀也今多炘終喪而後成昏可以厚人倫<lb/>
敦化源宜依所請巡撫胡松具題敕遣官奨諭<lb/>
　　匿喪不舉<hi>五代</hi>
後唐眀宗天成二年中書門下條奏據長定格選人中<lb/>
<pb n="KR2m0016_WYG_084-18b"/>
有隠憂者遲五選伏以人倫之貴孝道為先既有負于<lb/>
尊親定不公于州縣有傷風教須峻條章今後諸色官<lb/>
員内有隠憂冒榮者勘實不虗終身不齒所有入仕已<lb/>
来告敕並付所司焚燬從之<lb/>
　　釋服從吉<hi>唐</hi>
唐吕諲丁母憂起復肅宗上元元年加同中書門下三品賜<lb/>
門㦸既立于第門或謂諲曰吉慶之事不宜凶服受之<lb/>
諲遂權釋衰麻當中而拜人皆笑其失禮<lb/>
<pb n="KR2m0016_WYG_084-19a"/>
　　停喪不葬<hi>五代</hi>　<hi>宋/</hi>　<hi>元/</hi>　<hi>明</hi>
周太祖廣順三年十一月敕應内外文武臣僚幕職州<lb/>
縣官舉選人等今後有父母未經營葬其主家之長不<lb/>
得輒求仕進所由司亦不得申舉其合赴舉選者葬事<lb/>
禮畢敕所由于家状内具言不得調冒所司覺察紏舉<lb/>
犯者必行典法如是不加覺察罪在糾察之司<lb/>
宋哲宗元祐中詔御史臺臣僚父母無故十年不葬即<lb/>
依條彈奏及令吏部候限滿檢察尚有不葬父母即未<lb/>
<pb n="KR2m0016_WYG_084-19b"/>
得與闗升磨勘如失檢察亦許彈奏<lb/>
元仁宗延祐五年五月福建㢘訪使趙奉訓牒竊見江<lb/>
南民俗率多逺喪稽𦵏習以成風是省察宣眀者有所<lb/>
未至耳盖甞聞之惟送死可以當大事而喪具稱家有<lb/>
無所以使貧富之𦵏咸遂人鬼之道俱安也今閩中停<lb/>
喪不𦵏動經一二十年有一家累至三四柩者問之則<lb/>
曰年月未利卜地未得貧乏不能勝喪案禮諸侯大夫<lb/>
士葬皆有月數是古者不擇年月矣古之𦵏者皆于國<lb/>
<pb n="KR2m0016_WYG_084-20a"/>
都之北兆域有常處是不擇地矣經曰喪與其易也寜<lb/>
戚苟能盡其哀痛之情稱家有無貧而薄𦵏何<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>扵禮<lb/>
且下貧之户不即營葬輒作佛事欲為死者妄徼㝠福<lb/>
使移飯僧之費以為葬資固不患不勝喪也宜限以月<lb/>
日使依期埋葬以厚人倫之道以長孝愛之風其于教<lb/>
化豈小補哉<lb/>
眀制凡有喪之家必須依禮定限安葬若惑于風水及<lb/>
託故停柩在家律以暴露之罪<lb/>
<pb n="KR2m0016_WYG_084-20b"/>
　　神像<hi>明</hi>
眀劉世節曰祭祀用尸其義精深尸不能行而易以木<lb/>
主畫像二者猶有用尸之義宋儒謂影像與祖考無干<lb/>
専用木主不知數寸之木與祖何相干也古人木主之<lb/>
設盖以祭祀用尸皆使子弟為之髙曽祖考無以分别<lb/>
故用主以識之今不用尸而用主正如今之鄉飲主賔<lb/>
介僎之帖獨有帖而無人也吕坤曰程伊川不取影堂<lb/>
曰若多一莖鬚便是别人不知木主何以似吾親邪古<lb/>
<pb n="KR2m0016_WYG_084-21a"/>
有鑄金刻木琢石塑土以像親者皆出于思慕之極無<lb/>
聊不得已之情亦何病于禮乎孝子慈孫于木主影帳<lb/>
兩存之可也不必于有不必于無亦可也<lb/>
　　<hi>臣</hi>等謹案神像之設雖非古禮然親沒之後音容<lb/>
　　日逺所𫝊雖不盡肖而十分中有六七相似則聲<lb/>
　　音笑貌猶宛然在目不愈于日逺日忘乎且非獨<lb/>
　　親見之子孫可以繋其孝思也捋𫝊之曽𤣥猶得<lb/>
　　見髙曽之儀範而動其追逺之誠其視數寸之木<lb/>
<pb n="KR2m0016_WYG_084-21b"/>
　　主不更覺洋洋如在邪禮貴從宜不可以非古而<lb/>
　　去之也<lb/>
　　墓祭<hi>宋</hi>　<hi>明</hi>
宋朱子家禮儀節三月上旬擇日前一日齋戒<hi>如家祭之儀</hi>
具饌厥眀灑掃<hi>主人帥執事者詣墓所</hi>布席陳饌<hi>陳于墓前如家祭之儀</hi>參<lb/>
神降神初獻亞獻終獻辭神乃徹祝文維某年嵗次月<lb/>
朔日辰孝子某<hi>或孫曽𤣥</hi>敢昭告于某親某官府君之墓嵗<lb/>
序流易雨露既濡瞻掃封塋不勝感慕謹以潔牲醴齊<lb/>
<pb n="KR2m0016_WYG_084-22a"/>
祇薦嵗事尚饗遂祭后土<hi>布席陳饌如前儀</hi>祝文維年月日某<lb/>
官姓名敢昭告于土地之神某躬修嵗事扵某親某官<lb/>
府君之墓惟時保佑實賴神休敢以酒饌敬申奠獻<lb/>
明吕坤曰墓祭非古而東郭墦間古亦有祭者且世逺<lb/>
族多同域而𦵏非祭則死者無以聨疎生者無以合食<lb/>
苟于人情近也何必古<lb/>
　　禮從簡約<hi>宋</hi>
宋朱子語録曰喪禮太繁今只存大概使人知其意義<lb/>
<pb n="KR2m0016_WYG_084-22b"/>
必不可盡行如始喪一段若欲盡行則必無哀戚哭泣<lb/>
之情哀苦荒迷之際何有心情一一如古禮之繁細委<lb/>
曲邪古有相禮者導孝子為之况依今世俗之禮亦未<lb/>
為失但使哀戚之情得盡耳有虞氏瓦棺而葬夏后氏<lb/>
堲周必無周人之繁文也古人壙中置物甚多禮文之<lb/>
意大備則防患之意反不足只當防慮久逺毋使土親<lb/>
膚而已其他禮文皆可略也又如古者棺不釘不用漆<lb/>
粘而今灰漆如此堅密猶有蟻子能入何况不用釘漆<lb/>
<pb n="KR2m0016_WYG_084-23a"/>
乎孔子從先進已厭周之文矣聖賢者作不必盡守古<lb/>
禮必裁酌從今之宜而為之也問喪禮制度節目朱子<lb/>
曰恐儀禮也難行如朝夕奠與𦵏時事尚可未殯以前<lb/>
安得一一如此仔細含飯一節教人從那裡轉那裡安<lb/>
頓一一各有定所須是有相者方得孔子曰行夏之時<lb/>
乗殷之輅已厭周文之煩矣聖人復起亦但隨今風俗<lb/>
立一限制須從寛簡今若考得仔細一一如古固好如<lb/>
考不得亦只隨俗不礙理者行之又曰今人吉服皆已<lb/>
<pb n="KR2m0016_WYG_084-23b"/>
變古獨喪服必欲從古恐不相稱禮時為大衣冠本以<lb/>
便身古人亦未必一一有義况隨時増减名物愈繁須<lb/>
是酌古之制去其重複使之簡易然後可行又曰古禮<lb/>
難行為古人有做未到處古者以皮束棺豈能固設熬<lb/>
黍稷于棺傍以惑蚍蜉可見少智今棺用漆要三日便<lb/>
殯亦難<lb/>
　　居喪讀禮<hi>宋</hi>
宋陳祥道曰非喪而讀喪禮則非人子之情居喪而不<lb/>
<pb n="KR2m0016_WYG_084-24a"/>
讀喪禮不失之過則失之不及未𦵏而讀祭禮則非孝<lb/>
子之情既葬而不讀祭禮不失之黷則失之怠未除而<lb/>
讀樂章則哀不足喪復常而不讀樂章則樂必崩閔子<lb/>
子夏援琴而哀樂異孔子皆以為君子則喪復常讀樂<lb/>
章先王之中制也<lb/>
　<lb/>
　<lb/>
　<lb/>
<pb n="KR2m0016_WYG_084-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_099-1a"/>
欽定四庫全書<lb/>
欽定續通典卷九十九<lb/>
　兵<lb/>
　　避鋭<lb/>
五代梁遣王景仁擊趙晉遣周徳威救之景仁所將皆<lb/>
梁精兵晉軍望之色動徳威告荘宗曰梁兵鋭未可與<lb/>
爭宜少退以待之荘宗未決已而獲梁諜者知梁軍果<lb/>
將渡河荘宗如其策乃退軍鄗邑誘破梁軍<lb/>
<pb n="KR2m0016_WYG_099-1b"/>
周太祖因劉旻攻晉州遣王峻為行營都部署將兵討<lb/>
之别遣陳思讓康延釗自烏嶺出絳州與峻㑹峻至陜<lb/>
州留不進太祖遣使者翟守素馳至陜州諭峻欲親征<lb/>
峻屏左右謂守素曰晉州城堅不可近而劉旻兵鋭亦<lb/>
未可當臣所以留此者非怯也葢有待爾守素馳還具<lb/>
道峻言是時太祖已下詔西幸聞峻語乃止不行<lb/>
元趙天錫以元帥左都監兼冠氏令宋將彭義斌據大<lb/>
名冠氏元帥李全降之人心頗揺天錫令衆姑少避其<lb/>
<pb n="KR2m0016_WYG_099-2a"/>
鋒以圖後舉乃帥將佐往依大將愽里哈軍未幾破義<lb/>
斌於真定<lb/>
　　堅壁持久候隙破之<lb/>
唐李光弼以朔方兵五千救常山常山圑結兵執賊將<lb/>
史思義降時史思明攻饒陽李光弼問計於思義答曰<lb/>
今軍行疲勞逢敵不支不如按軍入守料勝而出賊兵<lb/>
方鋭持重圖之為萬全光弼善之㑹饒陽賊五千至九<lb/>
門思明恃有援解鞍休士光弼諜知之提輕兵斂旗鼓<lb/>
<pb n="KR2m0016_WYG_099-2b"/>
伺賊方飯襲殺之且盡思明懼引去<lb/>
五代時晉攻魏魏人求救於梁太祖遣侯言救魏言築<lb/>
壘於洹水太祖怒言不出戰遣葛從周代言從周至軍<lb/>
益閉壘不出而鑿三闇門以待晉兵攻之從周以精兵<lb/>
自闇門出擊敗晉軍<lb/>
金太祖收國初遼主自將七十萬至特們駙馬蕭特黙<lb/>
等將騎五萬歩四十萬至沃稜濼帝自將禦之行次約<lb/>
羅會諸將議皆曰遼兵號七十萬其鋒未易當吾軍逺<lb/>
<pb n="KR2m0016_WYG_099-3a"/>
來人馬疲乏宜駐於此深溝髙壘以待帝從之遣都古<lb/>
嚕訥尼楚赫鎮逹嚕古帝以騎兵親候遼軍獲督餉者<lb/>
知遼主以卓努叛西還二日矣是日帝還至舒吉濼有<lb/>
光見于矛端諸將曰今遼主既還可乘其怠追擊之帝<lb/>
曰誠欲追敵約齎以往無事餫饋若破敵何求不得衆<lb/>
皆奮躍追及遼主於呼卜塔岡遼兵大潰金師馳之横<lb/>
出其中遼師敗績<lb/>
元順帝至正時徽饒賊冦於潛以董摶霄參知政事將<lb/>
<pb n="KR2m0016_WYG_099-3b"/>
兵討破之遂復其縣治既而賊兵大至焚倚郭廬舍摶<lb/>
霄按軍不動左右請出兵摶霄曰未也遣人執白旗登<lb/>
山望賊約曰賊以我為怯必少懈伺其有間則麾所執<lb/>
旗又伏兵城外皆授以火礟復約曰見旗動礟即發已<lb/>
而旗動礟發兵乃盡出斬首數千級<lb/>
　　堅壁挫鋭<lb/>
唐劉蘭為夏州都督府司馬貞觀初梁師都以突厥兵<lb/>
頓於城下蘭偃旗卧鼓不與争鋒賊疑不敢迫夜引去<lb/>
<pb n="KR2m0016_WYG_099-4a"/>
蘭追擊破之<lb/>
宋魏勝守海州金兵逼闗勝登闗門張樂飲酒犒軍士<lb/>
令固守勿出戰金攻之踰時乃少遣士出慿險隘擊之<lb/>
金知不可攻將轉而渡河襲闗後勝斂兵入城金軍徑<lb/>
趨闗更欲過砂堰圜城為營勝先已據堰備之金軍不<lb/>
得過<lb/>
元李璮隂結宋人以益都叛據濟南詔親王噶必齊總<lb/>
兵討之賊勢甚盛繼命史天澤往天澤聞璮入濟南笑<lb/>
<pb n="KR2m0016_WYG_099-4b"/>
曰豕突入苙無能為也至則進説於噶必齊曰璮多譎<lb/>
而兵不精不宜力角當以嵗月斃之乃深溝高壘絶其<lb/>
奔軼凡四月城中食盡軍潰出降<lb/>
　　不戰挫鋭<lb/>
五代初楊行密取楚州孫儒率衆攻之行密將田頵劉<lb/>
威等遇之輒敗行密欲走銅官其客戴友規曰儒來氣<lb/>
鋭而兵多葢其鋒不可當而可以挫其衆不可敵而可<lb/>
久以敝之若避而走是就擒也劉威亦曰背城堅柵可<lb/>
<pb n="KR2m0016_WYG_099-5a"/>
以不戰疲之行密以為然久之儒兵飢又大疫行密悉<lb/>
兵擊之儒敗被擒<lb/>
宋馮讚知梓州時劍外初平讚視事纔數日偽軍校上<lb/>
官進嘯聚士卒三千餘衆刼村民數萬人夜攻州城讚<lb/>
曰賊埀夜奄至此烏合之衆以箠梃相撻擊必無固志<lb/>
可持重以鎮之待旦自潰矣躬自率衆廵城密令促其<lb/>
更籌未夜分擊五鼓賊悉遁去因追之擒進斬於市郡<lb/>
境以安<lb/>
<pb n="KR2m0016_WYG_099-5b"/>
元刷從太祖征柰曼敵率鋭兵鼓而進刷按兵屹不動<lb/>
敵止俄復鼓而進刷亦不動敵卒疑畏不敢前又鞏昌<lb/>
部長和托叛民大擾汪惟正謂將吏曰和托今若猘犬<lb/>
方肆狂齧茍一戰不利則城邑為墟當勝以不戰乃發<lb/>
兵踵之賊欲戰不得休則撓之若是者兩月知其糧盡<lb/>
勢蹙曰可矣與戰屢㨗<lb/>
　　敵飢以持久敝之<lb/>
唐河間王孝恭討輔公祏賊將馮惠亮等據險邀戰孝<lb/>
<pb n="KR2m0016_WYG_099-6a"/>
恭堅壁不出遣竒兵絶糧道賊飢夜薄營孝恭卧不動<lb/>
明日使羸兵扣賊壘挑之别令將盧祖尚選精騎以待<lb/>
俄而兵却賊追北且囂遇祖尚軍薄戰遂大敗公祏窮<lb/>
棄丹陽走擒之江南平<lb/>
五代漢隠帝遣樞密使郭威討李守貞威用馮道計謀<lb/>
以遲久困之乃與諸將分為三栅發五縣丁夫築連壘<lb/>
以䕶三柵守貞出兵壞連壘威輒補其所壞守貞輒出<lb/>
争之每出必有亡失如此逾年守貞城中兵食俱盡殺<lb/>
<pb n="KR2m0016_WYG_099-6b"/>
人而食威曰可矣乃為期日督兵四面攻而破之守貞<lb/>
自焚死<lb/>
宋韓世忠敗金人於大儀時逹喇屯泗州烏珠屯竹塾<lb/>
鎮為世忠所扼㑹雨雪金饋道不通野無所掠殺馬而<lb/>
食番漢軍皆怨烏珠夜引軍還餘衆棄輜重遁<lb/>
　　因敵飢乘其敝而取之<lb/>
唐邱行恭於大業末聚兵萬人保郿城百姓多附之時<lb/>
原州賊圍扶風太守竇璡堅守經數月賊食盡無所掠<lb/>
<pb n="KR2m0016_WYG_099-7a"/>
衆稍散歸行恭行恭因遣諭諸賊共迎義軍乃自率五<lb/>
百人負米麥持牛酒詣賊營賊帥長揖行恭斬之謂其<lb/>
衆曰若皆豪傑也何為事賊衆皆俯伏曰願改事公行<lb/>
恭率其衆迎謁太宗於渭北<lb/>
　　因敵三鼓致衰敗之<lb/>
元張宏範率千人戍萬山既城與將士校射東門宋師<lb/>
奄至咸謂衆寡不敵宜入守宏範戒曰退者斬遣李庭<lb/>
當其前他將攻其後親率二百騎為長陣令曰聞鼓則<lb/>
<pb n="KR2m0016_WYG_099-7b"/>
進未鼓勿動宋歩騎相間突陣宏範軍不動再進再却<lb/>
宏範曰彼氣衰矣鼓之前後奮擊宋師奔潰<lb/>
　　致敵力疲夾攻敗之<lb/>
唐郭子儀李光弼敗賊將史思明於沙河遂趨常陽禄<lb/>
山聞思明敗益以精兵子儀堅壁自固賊來則守賊去<lb/>
則追晝掦其兵夜襲其幕賊人不得休息數日子儀謂<lb/>
光弼曰賊怠矣可以戰戰於嘉山斬馘四萬級<lb/>
宋畢再遇守六合金將赫舍哩攻之不克乃益增兵至<lb/>
<pb n="KR2m0016_WYG_099-8a"/>
環城亘三十里再遇令臨門作樂以示閒暇而間出竒<lb/>
兵擊之敵晝夜不得休乃引退再遇料其且復來乃自<lb/>
提兵奪城東野新橋出敵之背金人遂遁去<lb/>
遼太宗伐晉晉兵駐澶淵其前軍髙行周在戚城乃命<lb/>
趙延夀延昭以數萬騎出行周右帝以精兵出其左戰<lb/>
至暮帝復以勁騎突其中軍晉軍不能戰會有諜者言<lb/>
晉軍東面數少沿河城柵不固乃急擊其東偏衆皆奔<lb/>
潰縱兵追及遂大敗之又統和時宋將曹彬米信取涿<lb/>
<pb n="KR2m0016_WYG_099-8b"/>
州陷固安耶律休格擊走之月餘復至休格以輕兵薄<lb/>
之伺蓐食擊其離伍單出者且戰且却南軍自救不暇<lb/>
結方陣塹地兩邊而行軍渴乏井漉淖而飲凡四日始<lb/>
逹於涿㑹太后軍至冒雨而遁太后以鋭卒追及之彬<lb/>
信力窮環糧軍自衛休格圍之彬信以數騎亡歸餘衆<lb/>
悉潰<lb/>
金章宗泰和六年宋將皇甫斌分路侵蔡阻溱水不敢<lb/>
進於是平章布薩揆遣完顔薩布及布色鄂諾完顔逹<lb/>
<pb n="KR2m0016_WYG_099-9a"/>
希布等以騎七千往擊之㑹溱水漲宋兵扼橋以拒薩<lb/>
布等謀潛師夜出逹希布以騎渉水出其右鄂諾出其<lb/>
左薩布度其軍渡乃率副統阿嚕岱以精兵直趨橋宋<lb/>
兵不能遏比明大潰鄂諾以兵斷真陽路諸軍追擊至<lb/>
陳澤斬首二萬級<lb/>
元托壘攻鄧州不下遂將而北金將哈逹等知托壘已<lb/>
北合歩騎十五萬躡其後托壘按兵遣其將呼圖克等<lb/>
誘之且旦暮命軍中曰毋令彼得休息宜夜鼓譟以擾<lb/>
<pb n="KR2m0016_WYG_099-9b"/>
之太宗時亦渡河遣親王扣肯布哈等將萬餘騎來會<lb/>
遂奮擊大破之追奔數十里<lb/>
明李文忠援大同次馬邑敗元㳺兵進至白楊門天雨<lb/>
雪已駐營文忠令移前五里阻水自固元兵乘夜來刼<lb/>
文忠堅壁不動質明敵大至以二營委之殊死戰度敵<lb/>
疲乃出精兵左右擊大破之追至蒙克倉而還<lb/>
　　陣久疲致敗<lb/>
五代梁晉戰胡栁晉軍敗莊宗欲收兵還臨濮李嗣昭<lb/>
<pb n="KR2m0016_WYG_099-10a"/>
曰梁軍已勝旦暮思歸吾若收軍使彼休息整而復出<lb/>
何以當之宜以精騎撓之因其勞乏可以勝也王建及<lb/>
亦曰敵衆晡晩大半思歸擊此疲敗之卒易如拉朽時<lb/>
日已暮建及大呼入陣李嗣昭繼之梁軍大敗<lb/>
周世宗既敗北漢兵于髙平乘勝而進圍城之役諸將<lb/>
議不一故久無成功世宗欲解去而未决聞史彦超戰<lb/>
死遽班師倉卒之際亡失甚衆<lb/>
　　出其不意<lb/>
<pb n="KR2m0016_WYG_099-10b"/>
唐張巡守雍邱令狐潮引賊衆四萬至城下巡曰賊兵<lb/>
精鋭且知城中虛實有輕我心今出其不意擊之彼必<lb/>
驚潰賊勢少折然後城可守也乃分千人乘城以數隊<lb/>
開門突出巡身先士卒直衝賊陣人馬辟易賊遂退又<lb/>
李晟為鳯翔節度使以吐蕃侵軼遣將王佖夜襲賊營<lb/>
率驍勇三千入汧陽城戒之曰賊大衆當過城下慎無<lb/>
擊其首尾首尾雖敗其中軍力全若合勢攻汝必受其<lb/>
弊但俟其前軍已過見五方旗虎豹衣則其中軍也突<lb/>
<pb n="KR2m0016_WYG_099-11a"/>
其不意可建竒功佖如言出擊之賊衆果敗又李愬將<lb/>
攻吳房諸將曰今日往亡愬曰吾兵少不足戰宜出其<lb/>
不意彼以往亡不吾虞可擊也遂往克其外城而還<lb/>
五代初義成軍亂遂安師儒師儒奔梁太祖遣朱珍以<lb/>
兵趨滑州道遇大雪珍趣兵疾馳一夕至城下遂乘其<lb/>
城義成軍以為方雪不意梁兵來不為備遂下之又秦<lb/>
宗權遣盧瑭張晊等攻梁是時梁兵尚少數為宗權所<lb/>
困太祖乃拜珍淄州刺吏募兵於淄青得兵萬餘以歸<lb/>
<pb n="KR2m0016_WYG_099-11b"/>
太祖喜曰賊方息兵養勇度吾兵少而未知珍來謂吾<lb/>
不過堅守而已宜出其不意擊之乃出擊敗晊等宗權<lb/>
由此敗亡又唐莊宗初襲位會梁兵攻潞州築夾寨聞<lb/>
晉王李克用已死以為援兵不能復來遂歸洛陽停斥<lb/>
候莊宗與諸將謀曰敵所憚者先王耳聞吾新立以為<lb/>
童子未閑軍旅必有驕怠之心若簡精兵倍道趨之出<lb/>
其不意破之必矣乃大閲士卒發大原軍伏兵三垂岡<lb/>
詰旦大霧進兵直抵夾寨梁軍不意晉兵之至將士尚<lb/>
<pb n="KR2m0016_WYG_099-12a"/>
未起軍中驚擾晉兵燒寨鼔譟而入梁兵大潰失亡將<lb/>
校士卒以萬計又李繼韜以潞州叛降梁莊宗有憂色<lb/>
召李嗣源帳中謂曰繼韜以上黨降梁而梁方急攻澤<lb/>
州吾出不意攻其鄆州以斷梁右臂可乎嗣源對曰夾<lb/>
河之兵久矣茍非出竒則大計不决臣請獨當之乃以<lb/>
歩騎五千渉濟至鄆州鄆人無備遂襲破之又明宗以<lb/>
康福帥靈武靈武深入敵境為帥者多遇害明宗乃令<lb/>
將軍牛知柔以兵衛福行至方渠吐蕃果出邀福福以<lb/>
<pb n="KR2m0016_WYG_099-12b"/>
兵擊走之至青岡峽遇雪福登山望見川谷中煙火有<lb/>
吐蕃數千帳不覺福之至福分其兵為三道出其不意<lb/>
襲之吐蕃大駭棄車帳而走追擊敗之<lb/>
晉彰國軍節度使張彦澤與契丹戰於陽城為契丹所<lb/>
圍而軍中無水鑿井輒壞又天大風契丹順風掦塵奮<lb/>
擊甚鋭軍中大懼彦澤以聞諸將諸將皆曰今敵乘上<lb/>
風而吾居其下宜待風囬乃可戰彦澤以為然諸將皆<lb/>
去偏將藥元福獨留謂彦澤曰今軍中飢渇已甚若待<lb/>
<pb n="KR2m0016_WYG_099-13a"/>
風囘吾屬為俘矣且逆風而戰敵人謂我必不能所謂<lb/>
出其不意彦澤即拔拒馬力戰契丹奔北二十餘里追<lb/>
至衛村又大敗之<lb/>
宋韓世忠平閩㓂旋師永嘉若將休息者忽由處信徑<lb/>
至豫章連營江濵數十里羣賊不虞其至大震驚遣人<lb/>
招之賊首曹成以其衆降得戰士八萬又宗澤既敗金<lb/>
人于衛南渡更䇿其乘敗來襲乃暮徙其軍金人夜至<lb/>
得空營益驚憚澤不敢復出兵澤出其不意遣兵過大<lb/>
<pb n="KR2m0016_WYG_099-13b"/>
河襲擊敗之<lb/>
金固英以本部破宋五萬人遂奪新叉口宗弼留兵守<lb/>
之是夜大雪道路皆冰和尚原宋兵勢重不可徑取宗<lb/>
弼用固英䇿入自傍近髙山叢薄翳薈間出其不意遂<lb/>
取和尚原<lb/>
元穆呼哩攻真定遣史天祥諭武仙降之乃引兵屯邢<lb/>
西遥水山下仙兄貴以萬人壁於山上負固不下天祥<lb/>
携完顔呼遜濟哈軍百人由鳥道扳援而上盡掩捕之<lb/>
<pb n="KR2m0016_WYG_099-14a"/>
仙驚曰公若有羽翼者不然何其能也遂下邢磁相三<lb/>
州又巴延統兵船由淪河入江攻宋陽邏堡三日不克乃<lb/>
密令阿珠夜以鐵騎三千泛舟直趨上流為搗虛之計<lb/>
分遣阿爾哈雅等先以歩騎攻堡夏貴來援阿珠出其<lb/>
不意率軍泝流西上四十里泊青山磯冒雪趨沙洲載<lb/>
馬後隨登岸擒其守將髙邦顯遣報巴延巴延急揮諸<lb/>
將破堡宋兵大潰又張宏範襲宋以其弟宏正為先鋒<lb/>
攻三江寨寨據隘乘髙不可近因連兵向之寨中持滿<lb/>
<pb n="KR2m0016_WYG_099-14b"/>
以待宏範下令下馬治朝食若將持久者持滿者疑不<lb/>
敢動而他寨不虞也忽麾軍連拔數寨回𢷬三江盡拔<lb/>
之又何伯祥從察罕伐宋屢㨗諸軍入宋境察罕自他<lb/>
道遽還諸軍倉皇失措伯祥曰此必為敵所遏不若出<lb/>
其不意而遂深入其地彼不我測乃可出也遂帥兵突<lb/>
戰直抵司空寨疏布營壘陵髙伐木為攻取勢既夜命<lb/>
為五營營火十炬伏精鋭於營側險要之地天明令士<lb/>
卒速行而鳴鼔其後宋兵果來追伏發驚潰追擊大破<lb/>
<pb n="KR2m0016_WYG_099-15a"/>
之又李彀攻成都由廣元出葭萌度木𤓰坡蜀人聞彀<lb/>
至潛伏以待彀諜知之令衆銜枚疾進出其不意賊兵<lb/>
敗走長驅至成都破之<lb/>
明湯和傅友徳伐蜀太祖諭友徳蜀人必悉精鋭東守<lb/>
瞿塘北阻金牛以抗我師若出其意外直𢷬階文門户<lb/>
既隳腹心自潰兵貴神速但患不勇耳友徳奉命遂克<lb/>
成都又吳禎從湯和討方國珍乘潮入曹娥江毁壩通<lb/>
道出不意直抵軍廐國珍遁入海追及之盤嶼合戰敗<lb/>
<pb n="KR2m0016_WYG_099-15b"/>
之盡獲其戰艦士卒輜重國珍降<lb/>
　　擊其不備<lb/>
唐髙祖武徳時吐谷渾㓂邊遣柴紹討之敵乘高射紹<lb/>
矢下如雨紹遣人彈琵琶二女子對舞敵怪之相與聚<lb/>
觀紹察其無備潛遣精騎出敵陣後擊之敵衆大潰又<lb/>
張巡守睢陽賊尹子琦圍之不能克乃濟師巡夜鳴鼔<lb/>
嚴隊若將出賊申警俄息鼓賊覘城上兵休乃弛備巡<lb/>
使南霽雲等開門徑抵子琦所斬將拔旗有番將被甲<lb/>
<pb n="KR2m0016_WYG_099-16a"/>
引千騎麾幟乘城招巡巡隂縋勇士隍中持鈎陌刀强<lb/>
弩約曰聞鼔而奮敵恃衆不備城上譟伏發擒之弩注<lb/>
矢外向救兵不能前俄而縋士復登陴賊皆愕眙乃按<lb/>
甲不出<lb/>
五代唐莊宗遣李嗣源襲鄆州髙行周為前軍㑹日暮<lb/>
隂雨人無進志行周曰此天贊也彼必無備是夜渉河<lb/>
至城下鄆人不知李從珂先登啟闗納外兵旦拔牙城<lb/>
又魏王繼岌伐蜀蜀道阻險議者謂宜緩師待變而進<lb/>
<pb n="KR2m0016_WYG_099-16b"/>
招討使郭崇韜以決於都統判官李愚愚曰王衍荒怠<lb/>
亂國之政民人厭之乘其倉卒擊其無備其利在速不<lb/>
可緩也崇韜以為然所至迎降遂滅蜀<lb/>
周李謙溥知隰州并人來圍其城議者皆請速救楊廷<lb/>
璋曰隰州壁壘甚固敵人奄至未能為攻城具當出竒<lb/>
以破之乃募敢死士七百人許以重賞使人與謙溥潛為<lb/>
之期既至則果不為備遂與城中相應銜枚夜擊并人<lb/>
驚潰逐北數十里斬首萬級獲鎧甲萬計<lb/>
<pb n="KR2m0016_WYG_099-17a"/>
宋王徳討信州賊王念經次饒州㑹賊劉文舜圍城徳<lb/>
引兵赴之文舜降謂諸校曰念經聞吾宿留必不為備<lb/>
倍道而趨一鼓擒之<lb/>
遼末帝乾統元年以蕭多喇久練邉事為西北路招討<lb/>
使北凖布尼都格爾率鄰部來侵多喇逆擊追奔数十<lb/>
里乘尼都格爾無備以輕騎襲之獲馬五千疋牛羊稱<lb/>
是金布薩忠義以平章政事兼都元帥討契丹師將發<lb/>
敵聲言乞降圖克坦克寜曰敵初困蹙且無降意所以<lb/>
<pb n="KR2m0016_WYG_099-17b"/>
揚言者是欲緩吾師期也不若攻其未備敵若挫衂則<lb/>
其降必速如其不降乘其怠而急擊之可一戰而定也<lb/>
忠義以為然乃與克寜出中路遂敗之<lb/>
元史樞從憲宗伐宋師次苦竹厓前阻絶澗深数百尺<lb/>
宋人恃險而不備帝使樞偵之樞率健卒數十縋而下<lb/>
得所致師處以聞帝趣樞急取之宋人懼乃降又憲宗<lb/>
西征丞相史天澤選諸道兵之驍勇者為先鋒命李進<lb/>
為搃把道由陳倉入興元度米倉闗其地荒塞不通進<lb/>
<pb n="KR2m0016_WYG_099-18a"/>
伐木開道七百餘里至定逺七星闗其闗上下皆築連<lb/>
堡宋以五百人守之巴渠江水環堡東流天澤命進往<lb/>
關説降之不從進潛視間道歸白天澤曰彼可取也是<lb/>
夜二鼓天澤遣進率勇士七十人掩其不備攻之脱門<lb/>
樞而入者二十人守門者覺拔刀拒之懸門俄閉諸軍<lb/>
不得入進與二十人力戰殺傷三十人後兵走上堡進<lb/>
乃毁懸門納諸軍追至上堡殺傷益衆宋兵不能敵棄<lb/>
走進遂得其堡守之闗路以通<lb/>
<pb n="KR2m0016_WYG_099-18b"/>
明成祖聞耿炳文率衆三十萬至真定乃躬擐甲胄帥<lb/>
師至鄚州令衆秣馬蓐食渡白溝河謂今夕中秋彼必<lb/>
不備飲酒為樂此可破也夜半至雄縣破其城斬守將<lb/>
楊松又王守仁既討破横水賊謝志山浰頭賊池仲容<lb/>
遣弟仲安來歸守仁佯許之而隂集兵以待遂下令散<lb/>
兵㑹嵗首大張燈樂仲容信且疑守仁賜以節物誘入<lb/>
謝仲容率九十三人營教埸而自以數人入謁守仁呵<lb/>
之曰若皆吾民屯於外疑我乎悉引入祥符宫厚飲食<lb/>
<pb n="KR2m0016_WYG_099-19a"/>
之賊大喜過望益自安守仁留仲容觀燈時正月三日<lb/>
大享伏甲士於門諸賊入以次悉擒戮之自將抵賊巢<lb/>
破上中下三浰斬馘二千有竒浰頭平又劉顯總四川<lb/>
兵攻把都蠻於凌霄峰賊黨阿二方三等上九絲山顯<lb/>
計蠻中九日必醉飲乘夜冒雨攀蘿腰絙扳挽而上兵<lb/>
入蠻帳二賊驚起拒鬬互擊蹈藉投崖者無算二賊奔<lb/>
逸<lb/>
　　攻其不整<lb/>
<pb n="KR2m0016_WYG_099-19b"/>
唐伊慎刺蘄州充江南西道節度都知兵馬建中末徳<lb/>
宗在梁洋鹽鐵使包佶以金幣泝江進獻次蘄口時李<lb/>
希烈已屠汴州遣將杜少誠將兵㓂蘄黄以絶江道慎<lb/>
兵遇於永安戍列樹三栅相去纔數里偃旗卧鼔於中<lb/>
柵少誠至分兵圍之軍伍未定中柵聲鼔三柵悉兵以<lb/>
擊賊軍大亂少誠脱身免江路遂通<lb/>
宋太祖征太原時節度使何繼筠把石嶺關契丹來援<lb/>
繼筠率數千騎禦之敵至乘其未成列遽麾兵擊之敵<lb/>
<pb n="KR2m0016_WYG_099-20a"/>
衆大潰追奔數十里又岳飛從劉浩解東京圍與敵相<lb/>
持于滑南領百騎習兵河上敵猝至飛麾其徒曰敵雖<lb/>
衆未知吾虛實當及其未定擊之乃獨馳迎敵斬其梟<lb/>
將遂大敗之<lb/>
金鄂勒愽從宗望伐宋師自大名濟河鄂勒愽屯于洺<lb/>
州之境時宋兵來攻鄂勒愽乘夜以騎二百潜出其後<lb/>
反擊敗之居數日敵復來蘓統制以兵二萬先至鄂勒<lb/>
愽乘其未集以三百騎出戰大敗其衆生擒蘓統制殺<lb/>
<pb n="KR2m0016_WYG_099-20b"/>
之又羅索等追遼主至白水濼遂與棟摩攻破西京時<lb/>
夏人救遼兵次天徳羅索使塔納布克丹以騎二百為<lb/>
候兵夏人敗之額圖琿復以二百騎往遇伏兵亦敗時<lb/>
久雨諸將欲且休息羅索曰彼再破吾騎兵我若不復<lb/>
往彼將以我怯即來攻我矣乃選千騎往將至野登高<lb/>
望之夏人恃衆而不整方濟水為陣羅索分軍為二迭<lb/>
出迭入進退轉戰三十里過宜水烏嚕軍亦至合擊敗<lb/>
之<lb/>
<pb n="KR2m0016_WYG_099-21a"/>
元滿濟勒台討叛王海都都勒斡既與之遇方約戰行<lb/>
伍未定單騎突入陣中往復數四敵兵大擾一戰遂大<lb/>
㨗又大徳中叛王圖們烏魯斯等犯邊崇古嚕迎敵于<lb/>
庫克之地及其未陣直前搏之敵不敢支追之踰金山<lb/>
乃還又隆興之分寜叛行省檄石安琬討之賊背山而<lb/>
陣安琬引兵出陣後賊驚潰退而距守安琬揮兵直抵<lb/>
壘門賊掦言曰願少整行伍而戰死且不憾安琬佯許<lb/>
之賊果出陣安琬突陣而入大呼曰吾止誅賊首庸卒<lb/>
<pb n="KR2m0016_WYG_099-21b"/>
非我敵也手刄賊背生擒之<lb/>
明張輔討安南追賊於富良江賊悉衆拒戰聨舟十餘<lb/>
里横亘江中而用小船載木立柵以拒官軍輔乘柵未<lb/>
備督將士力戰賊不能支黎季<graphic n="KR2842" url="https://raw.githubusercontent.com/kanripo/KR-Gaiji/master/images/KR2842.png" mimeType="image/png"/>父子遁走諸偽將相<lb/>
俱赴軍門降安南平<lb/>
　　先設備而勝<lb/>
唐高崇文統神䇿軍討劉闢崇文在長武城練卒五千<lb/>
人常若㓂至及中使至夘時宣命辰時出師兵仗軍需<lb/>
<pb n="KR2m0016_WYG_099-22a"/>
無不備具後擒闢送京師<lb/>
宋趙方毎令諸將飲酒勿至醉治兵待㓂常使日日可<lb/>
戰故淮蜀沿邊雖屢遭金兵而京西一境獨全又孟珙<lb/>
制置夔路元兵謀大舉臨江珙䇿必道施黔以逹湖湘<lb/>
請粟十萬分兵屯峡歸松滋為聲援元兵自隨臨江珙<lb/>
密遣將拒敵更遣兵屯施州元師數十萬入蜀珙増置<lb/>
營砦分布戰艦條上流備禦元人知有備不果入<lb/>
遼太祖時埒克之亂欲乘我不備為掩襲計紿降太祖<lb/>
<pb n="KR2m0016_WYG_099-22b"/>
將納之命魯庫耶律雲嚴號令勒士卒控轡以防其變<lb/>
逆黨知有備懼而遁<lb/>
金熙宗天眷二年宋將岳飛以兵十萬圍邳州甚急城<lb/>
中兵纔千餘守將懼遣人求救于鎮國上將軍璸都璸<lb/>
都曰為我語守將我嘗至下邳城中西南隅有塹深丈<lb/>
餘可速實之守將如其教填之岳飛果自此穴地以入<lb/>
知有備遂止璸都舉兵以為聲援飛乃退又明昌時珠卜<lb/>
復叛丞相襄出屯北京㑹羣牧契丹徳夀托蘓等據信<lb/>
<pb n="KR2m0016_WYG_099-23a"/>
州叛衆號數十萬逺近震駭襄閒暇如平日人心乃安<lb/>
初襄之出鎮也至石門鎮密謂僚屬曰北部犯塞奚足<lb/>
慮第恐姦人乘隙而動北京近地軍少當預為之備即<lb/>
遣官發上京等軍六千至是果得其用又宣宗興定四<lb/>
年夏人攻鞏州持嘉喀齊喀遣兵擊走之生擒夏將劉<lb/>
逹爾嘉允等訊知夏大將尼舒鼎鄂特明二人謀以為<lb/>
鞏帥府所在鞏既下則臨洮積石河洮諸城不攻自破<lb/>
故先及鞏且構宋統制程信等將兵四萬來攻喀齊喀<lb/>
<pb n="KR2m0016_WYG_099-23b"/>
聞之飭兵嚴備俄而兵果至喀齊喀督兵搏戰却之殺<lb/>
數千人攻益急將士殊死戰殺傷者以萬計夏人焚其<lb/>
攻具拔柵而去喀齊喀已先伏甲要地邀之復率衆躡<lb/>
其後斬首甚衆<lb/>
元世祖中統三年李璮叛據濟南史樞從史天澤往討<lb/>
之城西南有大澗亘歴山樞一軍獨當其險夾澗而城<lb/>
䜿木柵于澗中滛雨暴漲木柵盡壞樞曰賊乘吾隙俟<lb/>
夜必出命作葦炬數百置城上逮三鼔賊果至飛炬擲<lb/>
<pb n="KR2m0016_WYG_099-24a"/>
之風怒火烈弓弩齊發賊衆大潰又張柔伐宋壁於黄<lb/>
州西北隅有乘舟出者柔曰此偵伺我者也夜必襲吾<lb/>
不備乃分軍為三以待之二鼓時宋師果至柔遮擊之<lb/>
俘數百人溺死者不可勝計又成宗大徳二年秋諸王<lb/>
將帥共議防邊咸曰敵往嵗不冬出且可休兵於境庫<lb/>
爾濟蘓曰不然今秋候騎來者甚少所謂鷙鳥將擊必<lb/>
匿其形備不可緩也衆不以為然庫爾濟蘓獨嚴兵以<lb/>
待之是冬敵兵果大至三戰三克又劉福通䧟汴梁號<lb/>
<pb n="KR2m0016_WYG_099-24b"/>
召羣盗察罕特穆爾北塞太行南守鞏洛自將中軍軍<lb/>
沔池㑹叛將周全棄覃懷入汴梁合兵攻洛陽察罕特<lb/>
穆爾下令嚴守備别以竒兵出宜陽而自將精騎發新<lb/>
安來援賊至城下見堅壁不可動退去因追至虎牢塞<lb/>
成臯諸險而還<lb/>
明湯和守常州凡十年防禦周密㓂來輒破走之與吳<lb/>
良守江隂耿炳文守長興氣勢聨絡屹為東藩保障又<lb/>
楊鋭守備安慶先是林俊䇿宸濠必反密謀於同知林<lb/>
<pb n="KR2m0016_WYG_099-25a"/>
有禄修濬城池鋭䇿其必攻皖預設鈎距於江側禁勿<lb/>
泄至是宸濠起兵果至船皆為鈎距所破鋭與郡官張<lb/>
文錦林有禄嬰城固守濠至城下鋭令軍士大罵之宸<lb/>
濠怒悉力攻城不克乃令潘僉事家人持書諭降鋭手<lb/>
斬以狥賊氣遂衰又安南叛人入宼剽掠欽亷等州諸<lb/>
司議募陸兵俞大猷曰賊由海來當以海舟破之若専<lb/>
備於陛賊舍此擊彼我不勝其備賊不勝其擊彼逸我<lb/>
勞非計也乃多集海舟遂破之於永安萬寜安南函賊<lb/>
<pb n="KR2m0016_WYG_099-25b"/>
首以降<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷九十九<lb/>
</p>
<p>
</p>
  </div>
</body>
</text>
</TEI>
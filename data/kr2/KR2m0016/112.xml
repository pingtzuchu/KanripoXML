<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_112-1a"/>
欽定四庫全書<lb/>
欽定續通典卷一百十二<lb/>
　刑<lb/>
　　雜議四<hi>明</hi>
武宗正徳元年掌大理寺工部尚書楊守隨言每嵗熱<lb/>
審事例行於北京而不行於南京五年一審録事例詳<lb/>
於在京而畧於在外今宜通行南京凡審囚三法司皆<lb/>
㑹審其在外請亦依此例庶事無偏弊刑合公論詔可<lb/>
<pb n="KR2m0016_WYG_112-1b"/>
二年閣臣李東陽言决囚三五覆奏自唐太宗以後歴<lb/>
代遵行我太祖著為定制每法司决囚必待刑科三覆<lb/>
奏後批出行刑昨刑科初覆奏本未發仍望批一是字<lb/>
少待三覆本内方批處决不過遲數日之期可以存百<lb/>
年之典五年東陽等又因風霾上言頃以久旱風霾兩<lb/>
降綸音連坐者釋放枷號者饒免盜犯再審徒流減等<lb/>
中外傳播歡聲動地幸覩聖心開悟輒有一二干凟如<lb/>
王府逃校窩主鄰佑連累者亦乞釋放傾使假銀偽造<lb/>
<pb n="KR2m0016_WYG_112-2a"/>
印信舉放私債乞照本律問罪餘皆放免充軍正犯己<lb/>
故無子婦人一應家屬乞免遣死罪重訴三次者乞免<lb/>
加罪婦人無夫者乞免配邉軍凡犯罪家産除重罪外<lb/>
乞免沒官法司錦衣衛見監罪囚乞照熱審事例奏奪<lb/>
南京見監輕重罪犯乞照在京恩例文武官罰米實係<lb/>
家貧者乞再限三月仍免加倍上納各處獲盜數多不<lb/>
無寃抑乞令研審務見贓仗失主勿使妄拿希圖升職<lb/>
免罪再正徳年間問罪條例近給事中屈銓奏准頒行<lb/>
<pb n="KR2m0016_WYG_112-2b"/>
乞令法司議定上裁帝曰卿等所言有禆治道當悉行<lb/>
之<hi>按東陽等條奏内惟已故軍犯無子免遣婦人及一應家屬等四條准行具刑制篇餘皆未從</hi>十三<lb/>
年九月刑部斷囚有子糾他人刼其父及弟刼其兄者<lb/>
循舊例以同居卑幼將引他人為盜及私擅用財擬罪<lb/>
止杖徒大理寺劉玉因奏律以弼教此係人倫之變即<lb/>
使律文未載亦當權輕重以正法援比附以上請如前<lb/>
擬是置倫理於不論盜賊日肆而莫禁矣於是改擬重<lb/>
刑仍著為令<hi>具刑制篇</hi>是年十月帝如宣府大學士楊廷和<lb/>
<pb n="KR2m0016_WYG_112-3a"/>
等言祖制行刑之日許各犯家屬訴寃於登聞鼓下直<lb/>
鼓給事中封進或暫停刑者特遣校尉批予留之今冬<lb/>
至將近又當處决之時該科三覆奏本送下擬票臨刑<lb/>
之時有鳴鼓訴寃狀應與辦理者何以遽得明㫖伏望<lb/>
振旅還京凡此重務悉遵舊制而行疏入不報十四年<lb/>
御史李節義叅奏指揮時鐸逼拷平人為盜見監王天<lb/>
祐等審釋閆隆等五人瘦死坐以徒罪復職刑科給事<lb/>
中張漢卿因奏言情重律輕於法似為寛縱并乞榜示<lb/>
<pb n="KR2m0016_WYG_112-3b"/>
中外凡撫按懲治務將呈詳候審之囚不分己未結正<lb/>
通行開報已死者亦須查勘有無寃抑及病死根因若<lb/>
情有偏枉故入至死如時鐸者照例重治疏入不報世<lb/>
宗嘉靖元年給事中劉濟等以姦黨廖鵬父子及王欽<lb/>
陶杰等頗有内援懼帝意不决乃言往嵗三覆奏畢待<lb/>
駕帖則已日午登聞鼓下仍受訴詞得報且及未申時<lb/>
再請行刑時已過酉大非刑人於市與衆棄之之意請<lb/>
自今决囚在未前畢事從之<hi>按明實録嘉靖二年御史陳逅言慎刑之道在初審</hi>
<pb n="KR2m0016_WYG_112-4a"/>
<hi>不在臨刑正統年間有批予留人事例以至富囚多圖僥倖夤縁請託萬一姦黨乘藉昏黒意外求生雖罪監</hi>
<hi>臨亦損國威請今後决囚前期一日該科覆奏畢即給駕帖取囚赴市限未刻前畢事如有鳴鼓訴寃許覆奏</hi>
<hi>前封進奏後毋得輒受違者坐罪此奏與劉濟畧同所謂姦黨葢仍指廖鵬輩而是年鵬等復以内援緩刑給</hi>
<hi>事中陳時明御史謝汝儀與濟等先後疏爭俱不報</hi>二年刑科給事中劉濟言國<lb/>
家置三法司專理刑獄或主鞫問或主評審權臣不得<lb/>
以恩怨為出入天子不得以喜怒為重輕其後又有錦<lb/>
衣衛鎮撫司專理詔獄法乆漸弊而三法司幾於虚設<lb/>
陛下升潛盡革舊弊而邇來漸為私移大乖初意如劉<lb/>
<pb n="KR2m0016_WYG_112-4b"/>
最之私討應付黄國用之私出紙牌顔如環之私用違<lb/>
禁包袱俱係小失而緝執于宦寺之門鍛鍊於武夫之<lb/>
手裁决於内降之㫖若李洪陳宣罪至殺人降級而已<lb/>
以最等視之奚啻天淵而顧一律罪之其何以示天下<lb/>
得㫖奪俸一月三年七月廷杖羣臣爭大禮者四年秋<lb/>
林俊疏論曰古者撻人於朝與衆辱之而已非必欲爛<lb/>
其體膚而致之死也亦非所以待士大夫也成化時臣<lb/>
及見廷撻三五臣容厚綿底衣以重氊疊褁猶床褥數<lb/>
<pb n="KR2m0016_WYG_112-5a"/>
月淤血始消正徳時逆瑾用事始啟去衣之端重非國<lb/>
體所宜釀有末年諫止南巡撻死之慘幸遇新詔收卹<lb/>
士氣始回不謂又偶有此臣又見成化𢎞治間詔獄諸<lb/>
㫖惟叛逆妖言强盜好生打著問喇唬殺人打著問其<lb/>
餘常犯送錦衣衛鎮撫司問鎮撫奏送法司擬罪中間<lb/>
情重始有來説之㫖部寺覆奏始有降調之㫖今一概<lb/>
打問無復低昻恐舊典失查非祖宗仁厚之意是年九<lb/>
月御史吳廷舉言應天諸府税糧逋負過多請申明律<lb/>
<pb n="KR2m0016_WYG_112-5b"/>
例通行遵守於是法司議徴收限期律有明條條例不<lb/>
過推廣律意因事立法耳如違限一年律稱遷徙今以<lb/>
故法不行則有比流減半准徒二年之例又恐准徒無<lb/>
以懲惡則有無故不納秋糧發附近邉衛充軍之例如<lb/>
官吏受財律以枉法論今以枉法准徒五年不足以禁<lb/>
贓汚則有滿貫充軍之例律稱提調管糧官處絞今概<lb/>
擬絞則太重准徒則非制故又分職守等第定為住俸<lb/>
降級之例大抵法在必行刑不輕用諸挾勢奸弊宜如<lb/>
<pb n="KR2m0016_WYG_112-6a"/>
所請行之然東南灾傷民困宜及時徴催勿致臨期酷<lb/>
逼違法科斂者罪之如律例從之六年給事中周瑯言<lb/>
律令所載凡逮繫囚犯老病必散收輕重以類分枷杻<lb/>
薦席必以時飭凉漿暖匣必以時備無家者給之衣服<lb/>
有疾者予之醫藥淹禁有科疏决有詔此祖宗良法美<lb/>
意宜勅臣下同為奉行凡逮繫日月并已竟未竟死亡<lb/>
者各載文冊申報長吏較其結竟之遲速病故之多寡<lb/>
以為功罪而黜陟之帝深然其言且命中外有用法深<lb/>
<pb n="KR2m0016_WYG_112-6b"/>
刻致戕民命者即斥為民雖才守可觀不得推薦是年<lb/>
侍郎張璁等議覆桂萼所奏謂祖宗設立刑部都察院大<lb/>
理寺謂之法司所以糾官邪平獄訟也設立東厰及錦<lb/>
衣衛所以緝盜賊詰奸宄也夫職業之廢謂之曠官職<lb/>
掌之奪謂之侵官今後凡貪官寃獄仍責法司其有徇<lb/>
情曲法乃聴厰衛覺察盜賊奸宄仍責厰衛必送法司<lb/>
擬罪詔如議行七年給事中蔡經言國家内設法司外<lb/>
設撫按按察等官皆為陛下奉三尺法者故内外有犯<lb/>
<pb n="KR2m0016_WYG_112-7a"/>
責之推鞫在諸臣者亦足以辦之矣今陛下時差官校<lb/>
逮察此屬假勢作威淫刑黷貨譬則虎狼蛇虺咸被毒<lb/>
噬願自今罷勿遣刑部尚書胡世寧請從其議帝納之<lb/>
是年詹事霍韜上疏曰天下軍衛一體也錦衣衛獨稱<lb/>
親軍備禁近也錦衣復掌刑獄不亦甚乎天下刑獄付<lb/>
三法司足矣錦衣衛復横攬之越介胄之職侵刀筆之<lb/>
權不亦甚乎光武崇髙節名節之士滿東都以扶漢鼎<lb/>
宋祖敦㢘恥刑罰不加衣冠忠義之徒争死沒世今江<lb/>
<pb n="KR2m0016_WYG_112-7b"/>
西事變死者四人足驗今之喪㢘恥蔑節義者衆也顧<lb/>
不係所養乎夫士大夫有罪下之刑曹辱矣顧使官校<lb/>
當衆執之脱衣冠以就鎖梏屈體貌以聴武夫朝列清<lb/>
班暮幽犴狴剛氣由此澌滅盡矣使有重罪或廢或誅<lb/>
可也乃解下拘攣便披冕服而武夫悍卒指之曰某也<lb/>
吾得辱之矣小人無所忌憚君子遂致易行豪傑所以<lb/>
多山林之思變故所以鮮節概之士也是年吏部尚書<lb/>
桂萼言捕盜之官有司多羅織平民軍職多妄報首級<lb/>
<pb n="KR2m0016_WYG_112-8a"/>
並宜究治自後凡以妄殺報功者依故殺抵罪且内外<lb/>
贓官所以累經罷黜而不畏者以所犯贓非枉法雖盈<lb/>
千百貫而罪止罰作也宜更為令下所司議行是年巡<lb/>
撫王應鵬言正徳間新増問刑條例四十四欵深中情<lb/>
法宜㑹官編入不從惟詔偽造印信及竊盜三犯者不<lb/>
得用可矜例刑部尚書胡世寧又請編斷獄新例命止<lb/>
依律文及𢎞治條例行不必編集八年刑部覆詹事霍<lb/>
韜疏言官以贓敗及故禁故勘平人致死者律當斬絞<lb/>
<pb n="KR2m0016_WYG_112-8b"/>
後人惡其厲已於贓罪得贖刑而致人死者置之不問<lb/>
以致贓暴之吏得肆帝是其言詔今後官吏犯枉法贓<lb/>
酷刑致死人命及故禁故勘者論如律是年尚書許瓚<lb/>
言大明律内一欵凡竊盜已行但得財者以一主為重<lb/>
併贓論罪又凡恐嚇取人財物及詐欺誆賺局騙人財<lb/>
物但計贓凖竊盜論又監臨主守常人盜倉庫錢糧俱<lb/>
併贓論罪又知强盜後分贓計所分贓凖竊盜為從論<lb/>
夫併贓者謂合衆賊通算論罪計贓者謂止計各人入<lb/>
<pb n="KR2m0016_WYG_112-9a"/>
已之贓論罪凖者謂與真犯有間律文之權衡非不明<lb/>
也乃司法者多不諳律意頓乖輕重或應計贓者論以<lb/>
併贓又不以一主為重是凖竊盜論反重於真犯數倍<lb/>
安得謂之有間是幾於濫矣又如知監守常人盜倉庫<lb/>
後分贓者縁無主律止坐不應罪名夫竊盜罪止杖徒<lb/>
分其贓猶以盜論盜倉庫錢糧重者抵死分其贓顧反<lb/>
從輕科此幾於縱矣今宜申明律㫖計贓者止計入已<lb/>
之贓論併贓者須從一主為論知監守常人盜倉庫分<lb/>
<pb n="KR2m0016_WYG_112-9b"/>
贓者當以知盜後分贓律坐之庶輕重適中不失制律<lb/>
本意帝令法司參詳律例議聞是年刑部議如親屬費<lb/>
用收寄財物不過因其所無而偶用之其情本輕至於<lb/>
相盜則利其所有而侵盜之其情本重今情之重者雖<lb/>
無服得減凡盜一等而情之輕者即有服反概擬於凡<lb/>
人之律人情律意胥失其平請以親屬費用受寄者止<lb/>
擬不應杖罪附入㑹典帝命再議是年御史朱廷聲言<lb/>
條例所稱喇唬名色除平素兇惡之人犯該前罪照例<lb/>
<pb n="KR2m0016_WYG_112-10a"/>
開發其餘鬭爭等項常事悉依本律斷擬不許妄引前<lb/>
例濫及無辜得㫖允行九年三法司議律書所載盜賊<lb/>
二十八條有得財不得財之辨殺人者二十條有成傷<lb/>
輕重保辜限期之分犯姦者十條犯盜法者十二條有<lb/>
捕獲見發之别事例臚分至為明晰而刑曹不察往往<lb/>
茍且成獄當責其如例詳鞫舉得其實然後坐之十一<lb/>
年刑部議覆兵部尚書汪鋐應詔言刑獄之當恤者有<lb/>
五問官明知寃抑而習於因循狃於成案阻於嫌疑溺<lb/>
<pb n="KR2m0016_WYG_112-10b"/>
於私意竟不為白一也罪犯稱寃不服法當調問不已<lb/>
至於再三而竟執原詞牢不可破二也獄具移付廷評<lb/>
或招詞不得其情而駁或以罪不合律而駁駁之愈煩<lb/>
而執之愈固以致禁囚彌年三也原問既當而廷評較<lb/>
論隻字之間往復無已囚無出期四也法司偷惰不自<lb/>
理獄輒付兵馬勘報顛倒出入五也宜申飭省改從之<lb/>
是年刑科給事中王瑄等言頃者審録重囚原案未讀<lb/>
囚詞未終輒已引去而當筆者手不停披且百五十餘<lb/>
<pb n="KR2m0016_WYG_112-11a"/>
人造次而畢殊非慎獄之意乞自今廷審稍展其期令<lb/>
原問衙門各以獄詞朗然宣示使多官雜議務服其心<lb/>
如有疑似亟與分辯帝從之特命㑹審諸臣盡心詳慎<lb/>
是年刑部尚書王時中疏言近來官司泥執成案偏䕶<lb/>
已私應減死者或隂斃於法應更訊者或禁繫以終嵗<lb/>
宜令各按臣禁戢有枉法殺人必窮治其罪又在外司<lb/>
理之臣以刻核為威明多縱刑煅煉深文故入宜自今<lb/>
申飭凡罪無正條而犯不應死者不得比附致死違者<lb/>
<pb n="KR2m0016_WYG_112-11b"/>
叅治帝從其議十五年有以手足毆人傷重延至辜限<lb/>
外死者刑部議鬭毆殺人論絞大理寺執嘉靖四年例<lb/>
謂當以毆傷論笞部臣言律定辜限而問刑條例又謂<lb/>
鬭毆殺人情實事實者雖延致限外仍擬死罪奏請定<lb/>
奪臣部擬上每奉宸斷多發充軍盖雖不執前科亦僅<lb/>
未減之耳毆傷情實至限外死即以笞斷是乃僥倖兇<lb/>
人也且如以兇器傷人雖平復例亦充軍豈有實毆人<lb/>
致死偶死限外遂不當一兇器傷人之罪乎矧四年例<lb/>
<pb n="KR2m0016_WYG_112-12a"/>
已報罷請諭中外仍如條例便詔如部議二十年當五<lb/>
年差官審録之期刑科給事中龍遂乞勅所司移文所<lb/>
遣官凡一應重囚務虚心研審必得情真有可辨理釋<lb/>
放發遣審豁者皆速與施行若果有寃枉而初為審辨<lb/>
官所辨出者原勘原問官仍置不論如所辨官明知寃<lb/>
抑故不與辨或忌原問而誣入後為他官所辨出原問<lb/>
經審官皆宜追論若本無寃枉而徇私曲縱者亦宜重<lb/>
譴從之二十二年有偽造察院文書畫押刑部依盜用<lb/>
<pb n="KR2m0016_WYG_112-12b"/>
印信律杖而流之大理寺以律情不合駁之詔法司㑹<lb/>
議尚書聞淵等因事按律議列四欵一文書以印為重<lb/>
押字次之今後盜用印信即無押字俱坐以前律若止<lb/>
犯押字不必概用前律一律詐為各衙門文書條下在<lb/>
内不及通政司大理寺在外不及鹽運司今後有詐為<lb/>
三衙門文書仍同其餘衙門科斷一六部各司軍衛各<lb/>
所律所不載今後有詐為前項衙門文書套畫押字盜<lb/>
用印信及空紙用印者亦當以其餘衙門律罪之一凡<lb/>
<pb n="KR2m0016_WYG_112-13a"/>
衙門漸次添設及因事特遣者原無刻定印章故臨時<lb/>
請給闗防今後如有詐為闗防俱比各衙門印信擬罪<lb/>
凡盜用棄毁偽造悉與同科詔從之二十六年給事中<lb/>
查秉彞言律科罰二十兩以上者送部降用非專為守<lb/>
令言也今有罪贖至百兩以上者有無故勸民出粟者<lb/>
甚至有給散人家産者又有從輕發落重拆工價者宜<lb/>
明律令慎罰贖以懲贓濫詔從之二十八年帝以有司<lb/>
妄引條例故入人罪命㑹官備查各年問刑事例定議<lb/>
<pb n="KR2m0016_WYG_112-13b"/>
以請於是刑部尚書喻茂堅言自𢎞治間定例垂五十<lb/>
年乞勅臣等㑹同三法司申明問刑條例及嘉靖元年<lb/>
後欽定事例永為遵守𢎞治十三年以後嘉靖元年以<lb/>
前事例雖奉詔革除顧有因事條陳擬議精當可採者<lb/>
亦宜詳檢㑹茂堅去官詔尚書顧應祥等定議進呈刋<lb/>
布増至二百四十九條詔有任情妄引者重治二十九<lb/>
年給事中俞鸞言比者邉事孔棘軍伍空虚與其投生<lb/>
人於必死之地不若少寛其法因而用之夫今之充軍<lb/>
<pb n="KR2m0016_WYG_112-14a"/>
罪犯條附近之外不過曰邉衛曰邉逺曰極邉而已南<lb/>
北地理不過曰本省隔省再隔省而已以罪之輕重權<lb/>
地之逺近邉衛可以本省擬配邉逺可以隔省擬配極<lb/>
邉可以再隔省擬配如内省無邉方者可以隔省附近<lb/>
邉方擬配邉衛其邉逺極邉亦可依類逓配庶解者易<lb/>
至逃者易勾而有司亦便於遵守部覆從之<hi>按嘉靖初更定罪人</hi>
<hi>充軍之制南人發南北人發北逺不過三千里其情重者發極邉既而有司奉行不善逺軍不習水土逃死過</hi>
<hi>半其押解人亦有坐累以死者鸞為此奏固通知時務之言也</hi>三十七年刑部尚書鄭<lb/>
<pb n="KR2m0016_WYG_112-14b"/>
曉等言故事在京官民詞訟俱赴通政司告送法司問<lb/>
斷各衙門有應問者參送法司不得自决比來事權不<lb/>
一諸司各自受詞不復參送甚有私抵贖以為利者且<lb/>
其間拘禁箠楚或妄以意見出入顛倒法令臣竊憫之<lb/>
請申明㑹典條例令各衙門通行遵守庶政體歸一所<lb/>
罰亦不至乾沒疏入得㫖自今詞訟一照舊例各衙門<lb/>
不得干預<hi>按嘉靖實錄時南京上元縣有越獄之變南京尚書馮岳亦言近來五城兩縣繫獄甚多</hi>
<hi>皆因各衙門濫受詞訟不送法司讞决故淹禁日乆至於生變請盡録繫囚隨輕重决遣之而嚴有司侵官亂</hi>
<pb n="KR2m0016_WYG_112-15a"/>
<hi>法之禁曉因覆其奏以請報可又按明史刑法志時順天巡按鄭存仁檄州縣凡法司有所追取不得輒發曉</hi>
<hi>考故事因言刑部追取人州縣不得却存仁違制宜罪存仁亦執自下而上之律論曉欺罔乃命在外者屬有</hi>
<hi>司在京者屬刑部然自曉去後民間詞訟五城御史輒受之不復遵舊制云</hi>是年禮科給事<lb/>
中李得春議罪囚係奉㫖貰減者吏不得復坐以他事<lb/>
酷刑乆繫獄情真者不許浮辭奏辯開倖免之門死獄<lb/>
重囚非正官不得問理如有轉委佐貳或以賄成或以<lb/>
勢奪以故出入人罪論極刑自斃於獄與矜疑瘦死者<lb/>
均之失刑今後有經奏請無枉故延不决及情可矜疑<lb/>
<pb n="KR2m0016_WYG_112-15b"/>
不為伸理者各宜罪之詔如議行三十九年給事中侯<lb/>
廷柱奏言一南京刑部各司官有擅受民詞不由通政<lb/>
司及各衙門參送者有獄成徑自發遣不闗白本堂者<lb/>
又有已經大理寺評允而改變情節者夫兩京一體三<lb/>
尺法當與共之請嚴禁一斷獄慎於初情屍傷憑之檢<lb/>
驗近者專委之各城兵馬以致吏書仵作相比為奸宜<lb/>
令覆覈一聴斷宜速今一人繫獄動至破家在歇家有<lb/>
保領之例在守門有門禁之擾在皂卒有杖頭之錢在<lb/>
<pb n="KR2m0016_WYG_112-16a"/>
庫役有掌櫃之號此其弊端皆由於聴斷不速宜懲一<lb/>
戒百詔皆允行四十四年刑科給事中沈寅奏言一詳<lb/>
慎審錄之典毎嵗霜降㑹官朝審造次而畢今後宜令<lb/>
一一唱名讀招參情覆案得其情真有詞及可矜可疑<lb/>
之實宣示所批方行引去一申議恤刑之差部臣奉詔<lb/>
慮囚有所平反而有司故為阻撓皆由事權太輕或不<lb/>
得其人故耳自今宜慎揀而專任之非復命不得升遷<lb/>
地方官有不用命者聴其叅奏詔從之穆宗隆慶元年<lb/>
<pb n="KR2m0016_WYG_112-16b"/>
八月南京刑工二部以徒犯錢金等援恩詔乞赦各持<lb/>
論不合移刑部議刑部侍郎樊深等議曰臣謹按令凡<lb/>
徒犯已至配所者例不許放還祇因市板訛謬流傳不<lb/>
一故工部執以為可許刑部執以為不可許以法言之<lb/>
則刑部當是無可疑者苐徒流著役之人雖律令俱稱<lb/>
不宥然恩詔云已發覺未發覺已結正未結正者罪無<lb/>
大小咸赦除之徒流著配之人獨非已結正者乎遵行<lb/>
明詔而又膠柱乎律令奉揚殊典而又掣肘於常法宜<lb/>
<pb n="KR2m0016_WYG_112-17a"/>
乎其執滯不通也况上稽洪武近及嘉靖年間赦書往<lb/>
往於此輩有開釋者亦未聞謂其與律令背馳且徒流<lb/>
之罪例許折贖此輩獨以無力故就胥靡今偽印發塚<lb/>
諸死罪不應折贖者既䝉寛宥而此輩獨以已至配所<lb/>
反不得一沾殊恩恐非所以昭平允疏上詔徒流人已<lb/>
至配所者特許放還三年三月大理寺左少卿王諍言<lb/>
今問刑官毎違背律例獨任意見或曰難以照常發落<lb/>
或曰合此某事擬罪自創一例略無顧忌臣請以近事<lb/>
<pb n="KR2m0016_WYG_112-17b"/>
一二證之一律文所謂凡奉制書有所施行而違者杖<lb/>
一百本指制誥而言今則操軍違限守衛官軍不入直<lb/>
開塲賭博概用此律臣嘗駁之則執稱律例皆制書也<lb/>
然則律例皆不必用獨用制書有違一句足矣一律文<lb/>
犯姦條下所謂買休賣休和娶人妻者本指用財買求<lb/>
其夫使之休賣其妻而因以娶之者言也故律應離異<lb/>
歸宗財禮入官至若夫婦不合者律應離異婦人犯姦<lb/>
者律應嫁賣則後夫憑媒用財娶以為妻者原非姦情<lb/>
<pb n="KR2m0016_WYG_112-18a"/>
律所不禁矣今則概引買休賣休和娶之律悉令離異<lb/>
財禮入官臣嘗駁之則又執稱買休賣休和娶人妻原<lb/>
不係姦情然則律何為載於犯姦條下也一律文所謂<lb/>
不應得為而為者笞四十重者杖入十盖為律文該載<lb/>
不盡者方用此律也若所犯明有正條自當依本條科<lb/>
斷今人所犯有手足毆人成傷者應笞三十以他物成<lb/>
傷者應笞四十此其罪名之當得者也今之議罪則曰<lb/>
某除毆人成傷輕罪不坐外合依不應得為而為之事<lb/>
<pb n="KR2m0016_WYG_112-18b"/>
理重者律杖八十夫既除毆人輕罪不坐則無罪可坐<lb/>
矣而又坐以不應得為臣不知其所謂不應得為者何<lb/>
事也人命至重憲典昭然恐不宜附㑹偏執如此奏上<lb/>
令刑部都察院公議以聞<hi>按穆宗實錄先是諍與刑部尚書毛愷屢以議獄不合故</hi>
<hi>疏中及之愷不能平執奏部擬皆是又謂買休賣休乃本夫賣無罪之妻為義絶本婦從嫁賣之命為失節買</hi>
<hi>休人娶有夫之婦為苟婚故彼此俱罪本婦歸宗也若犯姦自有正律不當傅此京操班軍違限乃題准事例</hi>
<hi>非制書有違而何事變無窮律文有限則有不應得為而為之律盖成法也事有情重律輕者則難以照常發</hi>
<hi>落罪有律無正條者則比附律條奏請亦成法也而曰自創一例畧無顧忌何耶於是議乆不决都察院左都</hi>
<pb n="KR2m0016_WYG_112-19a"/>
<hi>御史王廷刑科左給事中陳行健等皆以諍議為是帝乃令更議買休賣休律而戒愷等今後問擬評駁務協</hi>
<hi>心詳審以副朝廷欽恤之意</hi>十二月刑科都給事中舒化等言近者<lb/>
以部院政事屬厰衛嚴訪百官惴惴莫知所措夫祖宗<lb/>
設厰衛以捕盜賊防姦細非以察百官也駕馭百官乃<lb/>
天子之權而奏核諸司責在臺諫厰衛不得與是以各<lb/>
司其事政無牽制今以暗訪之權歸諸厰衛萬一人非<lb/>
正直事出寃誣由此以開羅織之門神陷穽之術網及<lb/>
忠良殃貽善類是非顛倒陛下將安從乎且陛下既委<lb/>
<pb n="KR2m0016_WYG_112-19b"/>
之厰衛厰衛必託之番校此輩貪殘何所不至人心憂<lb/>
危衆目睚眦非盛世所宜有也幸追寢成命以一政體<lb/>
安人心御史劉思賢等亦以為言帝俱付所司知之四<lb/>
年七月刑部尚書葛守禮等言我國家稽古制律例為<lb/>
五刑笞杖徒流各有等則即罪大惡極衆所共棄者猶<lb/>
問以刑部評以大理朝審以多官及至臨刑又三覆五<lb/>
奏若不得已而後加刑焉其重民命如此陛下登極之<lb/>
初大布恩赦與民更生以至停刑有㫖熱審有貸其所<lb/>
<pb n="KR2m0016_WYG_112-20a"/>
以憫念黎元者甚厚而在外有司無以奉承休徳凡有<lb/>
訊鞫不論輕重動用酷刑有問一事未竟而已斃一二<lb/>
命到任甫期年而拷死數十人者輕視人命有若草菅<lb/>
如汾州知州齊宗堯三年致死五十人榮河知縣吳朝<lb/>
一年致死十七人甚可駭也請行各處撫按官戒諭有<lb/>
司如有仍前慘刻用刑者照例降級為民有故勘故禁<lb/>
故入平人致死者依律抵死容隠者事發并治且律條<lb/>
具在義例昭然而各官素未講讀既不知以律自治又<lb/>
<pb n="KR2m0016_WYG_112-20b"/>
安能以律治人宜依講讀律令條勅下監司以實舉行<lb/>
未仕如辦事進士各衙門堂官督令熟讀講解仍不時<lb/>
考校務使通曉舉人監生待選於吏部者毎遇考選摘<lb/>
取律文數條令其覆誦解釋以定銓選次第帝是其言<lb/>
令行撫按官嚴加體訪有仍前酷刑者劾治之如或姑<lb/>
息容隠聴法司該科一併叅奏五年二月工部以薊州<lb/>
遵化縣雜造局炒鐵囚徒在厰者百六十餘人既耗囚<lb/>
糧而瘦死相望議欲如正徳間例嵗以百人為率滿則<lb/>
<pb n="KR2m0016_WYG_112-21a"/>
暫止配發刑部言在京贖例以工役為至輕以炒鐵為<lb/>
至重今以百名為率則外此雖情重者無所懲矣按律<lb/>
有做工擺站瞭哨發充儀從煎鹽炒鐵各條例自今請<lb/>
斟酌併行情輕者仍擬工役情重者自炒鹽百名之外<lb/>
屬軍衛則發沿邉墩臺瞭哨屬有司則發衝要擺站庶<lb/>
令不至輕縱而姦惡知警詔從其議十月總理河道右<lb/>
副都御史潘季馴言徐邳毎嵗河决之由河流衝射居<lb/>
十之四而居民盜决居十之六皆以法輕易犯故也請<lb/>
<pb n="KR2m0016_WYG_112-21b"/>
著令自徐邳上下為河流所經行處凡有貪水利避水<lb/>
患盜决故决河防者一如山東河南例俱發充軍仍増<lb/>
入條例中刑部覆從其議<hi>按穆宗實録先是問刑條例有盜决故决河防之律在河</hi>
<hi>南山東者俱問發充軍而南直𨽻徐邳一帶罪止徒配故季馴上此議</hi>六年正月刑科都<lb/>
給事中胡檟等言律文矜疑二字雖並言至於求情定<lb/>
罪則二字難於並用盖所謂矜者如或發於情之所不<lb/>
容已或出於勢之不得不然或迫於相激或陷於無知<lb/>
一旦至抵罪此其情有可矜也所謂疑者或曖昧不明<lb/>
<pb n="KR2m0016_WYG_112-22a"/>
或始終互異貼律則不協比例則未合擬以罪名終難<lb/>
歸結此其罪之有可疑也二字文雖聨絡而其意義甚<lb/>
不相䝉今各省恤刑章奏類云情可矜疑概用無别殊<lb/>
失律義請令刑部申飭諸臣參酌律令剖析情罪如有<lb/>
可矜者則曰情實可矜如有可疑者則曰罪實可疑如<lb/>
將矜疑並用必曰情罪實可矜疑庶於律義為不失而<lb/>
獄情亦允當刑部覆奏從之刑科給事中朱南雍言傷<lb/>
和致災無如寃獄無罪濫及固寃也有罪幸免而俾被<lb/>
<pb n="KR2m0016_WYG_112-22b"/>
殺者銜寃亦寃也是在有司與恤刑者慎之耳今有官<lb/>
類以嚴酷為風力遂使無辜遭戮恤刑官毎以多出為<lb/>
稱職反使大憝漏網是皆足以上干天和致生災沴自<lb/>
今宜申飭有司官慎重刑名毋輒輕入恤刑官詳審獄<lb/>
情毋得輕出庶生死無憾刑部覆奏報可神宗萬厯二<lb/>
年九月刑科給事中鄭岳言律有决不待時秋後處决<lb/>
二欵如有拏獲響馬及大夥强盜百人以上干係城池<lb/>
衙門贓證明白即時奏請審决不必概候决單從之七<lb/>
<pb n="KR2m0016_WYG_112-23a"/>
年十月總督兩廣侍郎劉堯誨上言邇來盜賊繁興皆<lb/>
繇官箴不飭上下相傚賄賂公行查問刑條例凡衛所<lb/>
職官賣放正軍包攬月糧至二十石以上者罷職發邉<lb/>
衛守禦凡沿邉地方總副叅遊守備都司衛守官員但<lb/>
有科斂及扣減入已贓私至二百兩以上者發邉衛永<lb/>
逺充軍四百兩以上者斬首示衆宜一體通行沿海地<lb/>
方以後總叅等官有犯此贓數者俱照例究處兵部覆<lb/>
奏允其議十五年十月都察院左都御史吳時來等申<lb/>
<pb n="KR2m0016_WYG_112-23b"/>
明律例六條一律稱庶人之家不許存養奴婢盖謂功<lb/>
臣之家方給賞奴婢庶民當自服勤勞故不得存養有<lb/>
犯者皆稱雇工人初未言及搢紳之家也且雇工人多<lb/>
有不同擬罪自當有間至若搢紳之家固不得上比功<lb/>
臣亦不可下同黎庶存養家人勢所不免合令法司酌<lb/>
議無論官民之家有立劵用直工作有年限者皆以雇<lb/>
工人論有受直㣲少工作止計月日者仍以凡人論若<lb/>
財買十五以下恩養已久十六以上配有室家者照例<lb/>
<pb n="KR2m0016_WYG_112-24a"/>
同子孫論或恩養未乆不曽配合者在庶人之家仍以<lb/>
雇工人論在搢紳之家比照奴婢律論一律稱偽造諸<lb/>
衙門印信者斬惟銅鐵私鑄者是已若削木磨石團泥<lb/>
鎔蠟等項描畫印文用刀雕刻其篆文雖印其形質非<lb/>
印也不可以謂之偽造故例又起描模充軍之條以後<lb/>
偽造印信人犯必須獲有銅鐵印信方坐以斬其木石<lb/>
泥蠟止引描模之例若再犯擬斬其行使止一次而贓<lb/>
不滿徒者准竊盜論如再犯引例三犯引律如此則姦<lb/>
<pb n="KR2m0016_WYG_112-24b"/>
偽懲而用刑適中矣一律稱竊盜三犯者絞以曽經刺<lb/>
字為坐但贓有多寡即擬有輕重問刑條例内載英宗<lb/>
皇帝㫖今後竊盜初犯再犯赦後又犯者準三犯論還<lb/>
將所犯赦前赦後開奏明白定奪請以後凡遇竊盜三<lb/>
犯俱在赦前俱在赦後者依律論絞或赦前一次赦後<lb/>
二次或赦前三次赦後一次者皆得酌情擬斷奏請定<lb/>
奪審錄官附入矜疑辨問疏内并與改遣一强盜明火<lb/>
執仗肆行劫殺創首者在前接踵者在後按贓擬辟决<lb/>
<pb n="KR2m0016_WYG_112-25a"/>
不待時但就擒論罪之時有人贓并獲者有獲後得贓<lb/>
者有贓費無存者其中豈無羅織仇攀妄收抵罪者以<lb/>
後務加意參詳贓跡未確續緝報攀名姓未真者不得<lb/>
遽戮仍行問刑衙門或贓證未明遽難懸斷者俱問擬<lb/>
秋後斬罪一律稱同謀共毆人以致命傷重下手者論<lb/>
絞原謀餘人各得其罪其有兩三人共毆一人各成重<lb/>
傷難定下手及係造謀主令之人遇有在監禁斃者即<lb/>
以論抵今恤刑官遇有在家病故且在數年之後即云<lb/>
<pb n="KR2m0016_WYG_112-25b"/>
某人之死亦可抵某人之命將見監下手之人擬從矜<lb/>
宥是以病亡之軀而抵毆死之命殊屬縱濫以後毋得<lb/>
凖抵將見監者倖免庶生與死兩無憾也一在京惡逆<lb/>
與强盜真犯雖遇停刑之年亦不時處决乃兇惡至於<lb/>
殺父即時凌遲猶有餘憾而在外此類反得遷延嵗月<lb/>
是謂失刑臣看福建有掲羅生兄弟謀殺其父發道送<lb/>
寺擬可單奏迨查之故事當待類奏無單奏例夫單奏<lb/>
急詞也類奏緩詞也如此獄在外數年方轉詳到院道<lb/>
<pb n="KR2m0016_WYG_112-26a"/>
寺羈遲輒復年餘使其在獄尚可正刑典如或瘐死將<lb/>
何以快神人之憤哉請今後在外凡有此者御史單詳<lb/>
到院院寺單奏决單一到即時處決其已死者下府州<lb/>
縣戮其屍庶典刑以正而可以懼天下之賊子矣㫖下<lb/>
部寺酌議俱從之惟偽造印文者不問何物成造皆斬<lb/>
報可十九年八月刑部尚書孫丕揚等言折獄欲速而<lb/>
待拆之民常苦於遲由文移牽制故耳議斷案既成部<lb/>
寺各立長單本部送審挂號次日即送大理大理審允<lb/>
<pb n="KR2m0016_WYG_112-26b"/>
挂號次日即還本部參差各自究處庶事體一而風弊<lb/>
消至於打斷相驗例㑹御史而罪人以速結為願獄魂<lb/>
以早出為安三六九日照例㑹同餘日止㑹寺官以速<lb/>
發落徒流而上部寺審鞫不厭其詳笞杖小過聴即處<lb/>
分不為縱也命如議行二十一年六月刑部題犯法愚<lb/>
民何處不有而寃民亦何處不有若非每嵗清理必待<lb/>
五年差官寃抑難免合無照兩京矜疑事例嵗酌一行<lb/>
請於巡按每嵗審錄外再立澄清囹圄之法師兩京㑹<lb/>
<pb n="KR2m0016_WYG_112-27a"/>
審之規為按撫㑹疏之例方春時和每嵗聴兩直𨽻十<lb/>
三省各撫按官㑹行所屬問刑衙門各審部内輕重囚<lb/>
犯按察司居省㑹即審省㑹之囚守巡道有分土即審<lb/>
各道之囚皆親身巡行不得調審州縣為諸囚累亦不<lb/>
得委審守令除情真罪當照舊監候外中有死罪矜疑<lb/>
軍徒杖笞情可原宥者許各詳撫按㑹疏以請疏期勿<lb/>
過夏月輕罪徑自發落重罪仍聴部覆務使嵗嵗力行<lb/>
處處清審庶天下郡縣無一不清之囹圄從之二十三年<lb/>
<pb n="KR2m0016_WYG_112-27b"/>
十月浙江道試御史李宗延請改議嵗清大畧謂每嵗<lb/>
罪犯内有熱審外有嵗清熱審㑹集多官衆議僉同嵗<lb/>
清只一道臣似屬率易且春為嵗清冬為處决中為審<lb/>
録上解者三又屬勞擾乞勅刑部咨行各省直撫按官<lb/>
罷嵗清而比照熱審事例每五月六月流徒笞杖各減<lb/>
二等應枷號者暫免二月其充軍死罪情可矜疑入官<lb/>
給主贓多監乆者按臣㑹審明確未奉單者徑自發落<lb/>
已奉單者差終題豁則熱審之恩徧於天下矣刑部覆<lb/>
<pb n="KR2m0016_WYG_112-28a"/>
請從之二十七年閏四月都察院左都御史温純等疏<lb/>
請申飭憲綱一恤刑獄國家設三法司又使御史巡視<lb/>
五城為都城内外民雜訟繁欲輕重得其平也然有宜<lb/>
重而得其輕者如以人命付兵馬司是也此輩智闇識<lb/>
短即利啗勢惕皆可使之輕重其情宜專遣刑部司屬<lb/>
覆檢或分委順天府推知鞫訊此重獄之當議者又有<lb/>
宜輕而重者如以笞杖與重辟同評是也夫郡縣笞杖<lb/>
得自裁决民甚便之大司冦秩至隆重一笞杖而不能<lb/>
<pb n="KR2m0016_WYG_112-28b"/>
自裁何其輕也廷尉天下之平平其重者耳一笞杖而<lb/>
必經評允又何其瑣也臣等以為笞杖徒罪宜自司呈<lb/>
堂發落免送寺可也此輕刑之當議者宜與刑部大理<lb/>
寺再議請㫖施行一禁酷濫今後御史出巡先須以身<lb/>
率下毋得擅用慘刑凡有司等官有用酷刑殘虐無辜<lb/>
者查實重叅縱庇者考察日以不職論議上留中<lb/>
　<lb/>
欽定續通典卷一百十二<lb/>
</p>
<p>
</p>
  </div>
</body>
</text>
</TEI>
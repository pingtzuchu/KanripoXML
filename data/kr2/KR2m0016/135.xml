<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_135-1a"/>
欽定四庫全書<lb/>
欽定續通典卷一百三十五<lb/>
　州郡<lb/>
　　元<lb/>
遼陽等處行中書省為路七府一屬州十二屬縣十<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>
存其名而無城邑者不在此數<hi>本省計站一百二十處</hi>
遼陽路<hi>上</hi>金遼陽府領遼陽鶴野二縣<hi>按金史地理志遼陽府領遼陽</hi>
<hi>鶴野宜豐石城凡四縣元志云二縣其宜豐石城不知何時併省謹附識</hi>後復改為東京宜<lb/>
<pb n="KR2m0016_WYG_135-1b"/>
豐澄復蓋瀋貴徳州廣寧府來逺軍並屬焉元初廢貴<lb/>
徳澄復州來逺軍以廣寜府博索府懿州蓋州作四路<lb/>
直隸省至元六年置東京總管府降廣寧為散府隸之<lb/>
十五年割廣寧仍自行路事直𨽻省十七年又以博索<lb/>
府懿州蓋州來屬二十四年始立行省二十五年改東<lb/>
京為遼陽路後廢博索府為巡檢司領縣一州二遼陽<lb/>
<hi>下倚郭至元六年以鶴野縣警巡院入焉</hi>　蓋州<hi>下</hi>初為蓋州路至元六年<lb/>
併為東京支郡併熊岳陽池<hi>案陽池金史地理志作湯池謹附識</hi>二縣入<lb/>
<pb n="KR2m0016_WYG_135-2a"/>
建安縣八年又併建安縣入本州　懿州<hi>下</hi>初為懿州<lb/>
路至元六年為東京支郡所領豪州及同昌靈山二縣<lb/>
省入順安縣後入本州<hi>案金史地理志泰和四年以同昌隸義州不知何時復來屬謹</hi>
<hi>附識</hi>
廣寧府路<hi>下</hi>金為廣寧府元封布爾古特為廣寧王舊<lb/>
立廣寧行帥府事後以地逺遷治臨潢立總管府至元<lb/>
六年以户口單寡降為東京路總管府屬郡十五年復<lb/>
分為路行總管府事領縣二閭陽<hi>下初立千户所至元十五年以户口繁夥</hi>
<pb n="KR2m0016_WYG_135-2b"/>
<hi>復立行千户所後復為□陽縣</hi>望平<hi>至元六年省鍾秀縣入焉十五年為望平軍民千户所後復為縣</hi>
肇州<hi>按哈喇巴圖爾傳至元三十年世祖謂哈喇巴圖爾曰納延故地曰阿巴拉呼者産魚吾今立城而</hi>
<hi>以元蘇爾罕哈努森竒爾濟蘇三部人居之名其城曰肇州汝往為宣慰使既至定市里安民居得魚九尾皆</hi>
<hi>千斤來獻又成宗紀元貞元年立肇州屯田萬户府以遼陽行省左丞阿薩爾領其事而大元一統志與經世</hi>
<hi>大典皆不載此州不知其所屬所領之詳今以廣寧為納延分地故附注於廣寜府之下納延布爾古特之孫</hi>
<hi>也</hi>
山北遼東道肅政亷訪司<lb/>
大寧路<hi>上</hi>金北京路大定府元初為北京路總管府領<lb/>
<pb n="KR2m0016_WYG_135-3a"/>
興中府及義瑞興高錦利惠川建和十州中統三年割<lb/>
興州及松山縣屬上都路至元五年併和州入利州為<lb/>
永和鄉七年興中府降為州仍隸北京改北京為大寧<lb/>
二十五年改為武平路後復為大寧初置警巡院至元<lb/>
二年改置録事司領縣七州九大定<hi>下中統二年省長興入焉</hi>龍山<lb/>
<hi>下初屬大定府至元四年屬利州後復來屬</hi>富庶<hi>下至元三年省入/興中府後復置</hi>和衆<hi>下</hi>
金源<hi>下</hi>惠和<hi>下/</hi>武平<hi>下/</hi>　義州<hi>下/</hi>　興中州<hi>下</hi>元初因<lb/>
舊為興中府後省至元七年又降府為州　瑞州<hi>下</hi>
<pb n="KR2m0016_WYG_135-3b"/>
高州<hi>下</hi>　錦州<hi>下/</hi>　利州<hi>下/</hi>　惠州<hi>下/</hi>　川州<hi>下</hi>　建<lb/>
州<hi>下</hi>
東寜路本高句驪平壤城元至元六年李延齡等以府<lb/>
州縣鎮六十城來歸八年為東寜府十三年升東寧路<lb/>
總管府設録事司割静州義州麟州威逺鎮隸博索府<lb/>
餘城堙廢不設司存今姑存舊名土山縣　中和縣<lb/>
鐡化鎮　都䕶府<hi>自唐之季地入高麗置府州縣鎮六十餘城此為都䕶府雖仍唐舊名而</hi>
<hi>無都䕶府之實至元六年李延齡等以其地來歸後城治廢毁僅存其名</hi>　定逺府　郭州<lb/>
<pb n="KR2m0016_WYG_135-4a"/>
　撫州　黄州<hi>領安岳三和龍岡咸從江西五縣長命一鎮</hi>　靈州　慈州<lb/>
　嘉州　順州　殷州　宿州　徳州<hi>領江東永清通海順化四縣寧</hi>
<hi>逺柔逺安戎三鎮</hi>　昌州　鐵州<hi>領□戎一鎮</hi>　泰州　价州　朔<lb/>
州　宣州<hi>領寧朔蓆島二鎮</hi>　成州<hi>領樹徳/一鎮</hi>　熙州　孟州<hi>領三</hi>
<hi>登一縣椒島椵島寜得三鎮</hi>　延州<hi>領陽巖一鎮</hi>　雲州<lb/>
瀋陽路金為瀋州昭徳軍又更顯徳軍後皆燬於兵火<lb/>
元初平遼東高麗國麟州神騎都領洪福源率西京都<lb/>
䕶龜州四十餘城來降各立鎮守司設官以撫其民後<lb/>
<pb n="KR2m0016_WYG_135-4b"/>
高麗復叛洪福源引衆來歸授高麗軍民萬户徙降民<lb/>
散居遼陽瀋州初創城郭置司存僑治遼陽故城中統<lb/>
二年改為安撫高麗軍民總管府及高麗舉國内附四<lb/>
年又以質子淳為安撫高麗軍民總管分領二千餘户<lb/>
理瀋州成宗元貞二年併兩司為瀋州等路安撫高麗<lb/>
軍民總管府仍治遼陽故城<lb/>
開元路金之舊土也號上京㑹寧府金末其將富森鄂<lb/>
諾據遼東元師伐之生禽鄂諾師至開元率賓東土悉<lb/>
<pb n="KR2m0016_WYG_135-5a"/>
平開元之名始見於此初立開元南京二萬户府治黄<lb/>
龍府至元四年更遼東路總管府二十三年改為開元<lb/>
路領咸平府後割咸平為散府俱隸遼東道宣慰司<lb/>
咸平府金領平郭安東新興慶雲清安歸仁六縣<hi>按金史地</hi>
<hi>理志咸平府領平郭銅山新興慶雲清安榮安歸仁玉山凡八縣與元志異謹附識</hi>元初因之<lb/>
海蘭府碩達勒達等路元初設軍民萬户府五撫鎮北<lb/>
邊一曰屯一曰和囉噶一曰鄂多里一曰托果琳一曰<lb/>
布固江各有司存分領混同江南北之地<lb/>
<pb n="KR2m0016_WYG_135-5b"/>
河南江北等處行中書省為路十二府七州一屬州三<lb/>
十四屬縣一百八十二<hi>本省陸站一百六處水站九十處</hi>
河南江北道肅政亷訪司<lb/>
汴梁路<hi>上</hi>金為南京舊領歸徳府延許裕唐陳亳鄧汝<lb/>
潁徐邳嵩宿申鄭鈞雎蔡息盧氏行襄樊二十州元至<lb/>
元八年令歸徳自為一府割亳徐邳宿四川隸之升申<lb/>
州為南陽府割裕唐汝鄧嵩盧氏行襄樊隸之九年廢<lb/>
延州以所領延津陽武二縣屬南京路統蔡息鄭鈞許<lb/>
<pb n="KR2m0016_WYG_135-6a"/>
陳雎潁八州開封祥符倚郭而屬邑十有五舊有警巡<lb/>
院十四年改録事司二十五年改為汴梁路三十年升<lb/>
蔡州為汝寧府屬行省割息潁二州以隸焉領縣十七<lb/>
州五州領二十一縣開封<hi>下倚郭</hi>祥符<hi>下倚/郭</hi>中牟<hi>下</hi>原武<lb/>
<hi>下舊以此縣隸延州元初隸開封府後復為延州縣如舊至元九年州廢來屬  按金史地理志原武縣屬鄭</hi>
<hi>州本志後鄭州注亦云元初領管城滎陽汜水河陰原武新鄭密滎澤八縣及司候司後割新鄭密屬鈞州滎</hi>
<hi>澤原武隸開封府則原武寶自鄭州來隸志云舊以此縣隸延州蓋誤謹附識</hi>鄢陵<hi>中/</hi>滎澤<hi>下舊</hi>
<hi>隸鄭州至元二年來屬</hi>封丘<hi>中金世宗大定中河水湮没遷治新城元初新城又為河水所壞乃因故</hi>
<pb n="KR2m0016_WYG_135-6b"/>
<hi>城遺址稍加完葺而遷治焉</hi>扶溝<hi>下/</hi>陽武<hi>下舊隸延州至元/九年州廢來屬</hi>把<hi>中元初河</hi>
<hi>決城之北靣為水所圯遂為大河之道乃於故城北二里河水北岸築新城置縣繼又修故城  號南把縣</hi>
延津<hi>下舊為延州隸河南路至元九年州廢以縣來屬</hi>蘭陽<hi>下載按金史地理志  曹州東明縣</hi>
<hi>因避河患徙治後以故縣為蘭陽儀封是蘭陽原隸曹州應係元初改屬謹附識</hi>通許<hi>下</hi>尉氏<lb/>
<hi>下</hi>太康<hi>下/</hi>洧川<hi>下/</hi>陳留<hi>下/</hi>　鄭州<hi>下</hi>元初領管城滎陽<lb/>
汜水河陰原武新鄭密滎澤八縣及司候司後割新鄭<lb/>
密屬鈞州滎澤原武隸開封府併司候司入管城領四<lb/>
縣管城<hi>下倚郭</hi>滎陽<hi>下/</hi>氾水<hi>下/</hi>河陰<hi>下/</hi>　許州<hi>下</hi>金為昌<lb/>
<pb n="KR2m0016_WYG_135-7a"/>
武軍元初復為許州領五縣長社<hi>下</hi>長葛<hi>下/</hi>郾城<hi>下</hi>襄<lb/>
城<hi>下</hi>臨潁<hi>下/</hi>　陳州<hi>下</hi>元初領宛丘南頓項城商水西<lb/>
華清水六縣至元二年南頓項城清水皆廢後復置南<lb/>
頓項城領五縣宛丘　西華　商水<hi>至元二年省南頓項城入焉後復置</hi>
南頓　項城　鈞州<hi>下</hi>元至元二年割鄭州密縣來屬<lb/>
領三縣陽翟<hi>下</hi>新鄭<hi>下/</hi>密<hi>下/</hi>　雎州<hi>下/</hi>領四縣襄邑<hi>下倚</hi>
<hi>郭</hi>考城<hi>下/</hi>儀封<hi>下河按金史地理志載曹州東明縣因避  患徙治後以故縣為蘭陽儀封是</hi>
<hi>儀封原隸曹州應係元初改屬謹附識</hi>柘城<hi>下</hi>
<pb n="KR2m0016_WYG_135-7b"/>
河南府路金為中京金昌府元初為河南府舊領洛陽<lb/>
宜陽永寧登封鞏偃師孟津新安黽池九縣後割黽池<lb/>
隸陜州設録事司領縣八州一州領四縣洛陽　宜陽<lb/>
<hi>下</hi>永寧<hi>下屬按金史地理志永寧縣屬嵩州當是元初改  又下嵩州注云元初以福昌隸河南而此</hi>
<hi>無福昌縣疑有訛誤謹附識</hi>登封<hi>下/</hi>鞏<hi>下/</hi>孟津<hi>下/</hi>新安　偃師<hi>下</hi>
陜州<hi>下</hi>領四縣陜<hi>下/</hi>靈寳<hi>下至元三年省入陜縣八年廢虢州為虢畧隸陜州併虢</hi>
<hi>畧治靈寶以虢畧為巡檢司併朱陽縣入焉</hi>閿鄉<hi>下至元二年省/湖城縣入焉</hi>黽池<hi>下金升為</hi>
<hi>韶州置黽池司候司元至元三年省司候司八年省韶州復為縣隸河南府路後割以來屬</hi>
<pb n="KR2m0016_WYG_135-8a"/>
南陽府舊南陽縣金升為申州元至元八年升為南陽<lb/>
府以唐鄧裕嵩汝五州隸焉二十五年改屬汴梁路後<lb/>
直隸行省領縣二州五州領十一縣南陽<hi>下倚郭</hi>鎮平<hi>下</hi>
<hi>按王鴻緒明史槀鎮平縣本漢安衆縣後廢為穰縣北鄉地元置縣謹附識</hi>　鄧州<hi>下</hi>金屬<lb/>
南京開封府舊領穰縣南陽内鄉淅川順陽五縣<hi>按金史地</hi>
<hi>理志無淅川順陽二縣惟穰縣有順陽鎮内鄉縣有淅水疑金末分二縣地置縣謹附識</hi>元初以淅<lb/>
川順陽省入内鄉舊設録事司至元二年併入穰縣領<lb/>
三縣穰<hi>下倚郭</hi>内鄉<hi>下至元二年/以順陽來屬</hi>新野<hi>下漢按明史槀新野  縣唐省入穰</hi>
<pb n="KR2m0016_WYG_135-8b"/>
<hi>縣元復置謹附識</hi>　唐州<hi>下/</hi>舊唐州金改裕州<hi>按金史地理志云唐州中刺史</hi>
<hi>無改為裕州之文元志疑誤謹附識</hi>元初復為唐州至元三年廢湖陽比<lb/>
陽桐栢三縣領一縣泌陽<hi>倚郭</hi>　嵩州<hi>下</hi>金領伊陽福昌<lb/>
二縣<hi>按金史地理志嵩州領伊陽永寜福昌等縣永寜縣注云宋隸河南府海陵正隆六年以前寄治於</hi>
<hi>府後即鎮為縣本志以永寧屬河南於此云領伊陽福昌二縣疑有訛誤謹附識</hi>元初以福昌<lb/>
隸河南至元三年省伊陽入州領一縣盧氏<hi>下至元二年隸南京</hi>
<hi>路八年屬南陽府十一年來屬</hi>　汝州<hi>下</hi>元至元三年廢郟城寳豐二<lb/>
縣入梁縣後復置郟縣領三縣梁<hi>下</hi>魯山<hi>下/</hi>郟<hi>下</hi>　裕<lb/>
<pb n="KR2m0016_WYG_135-9a"/>
州<hi>下</hi>唐初置北澧州又改魯州後廢為縣屬唐州金升<lb/>
為裕州舊領方城舞陽葉縣元初即葉縣行隨州事就<lb/>
置昆陽縣為屬邑至元三年罷州併昆陽舞陽二縣入<lb/>
葉縣後復置舞陽領三縣方城<hi>下倚郭</hi>葉<hi>下/</hi>舞陽<hi>下</hi>
汝寧府唐蔡州上蔡西平確山遂平平輿為屬邑元至<lb/>
元七年省遂平平輿入汝陽隸汴梁路三十年河南江<lb/>
北行省平章巴延言蔡州去汴梁地逺凡事稽誤宜升<lb/>
散府遂升汝寧府直隸行省以息潁信陽光四州隸焉<lb/>
<pb n="KR2m0016_WYG_135-9b"/>
復置遂平縣領縣五州四州領十縣汝陽<hi>下元初廢後置蔡州治此</hi>
<hi>仍復置縣</hi>上蔡<hi>下/</hi>西平<hi>下/</hi>確山<hi>下/</hi>遂平<hi>下元初省入汝陽後復置</hi>　頴州<lb/>
<hi>下</hi>金領汝陰泰和沈邱潁上四縣元至元二年省四縣<lb/>
及録事司入州後復領三縣太和<hi>下宋案明史槀太和縣  以汝陰縣之百</hi>
<hi>尺鎮地置萬夀縣尋改曰泰和洪武初改泰為太元志作太字當係傳寫之訛謹附識</hi>沈邱<hi>下</hi>潁<lb/>
上<hi>下</hi>　息州<hi>下</hi>金領新息新蔡真陽褒信四縣元中統<lb/>
三年以李璮叛廢州四年復置至元三年以四縣併入<lb/>
州後復領二縣新蔡<hi>下</hi>真陽<hi>下/</hi>　光州<hi>下</hi>宋光山軍元<lb/>
<pb n="KR2m0016_WYG_135-10a"/>
至元十二年歸附屬蘄黄宣慰司二十二年同蘄黄等<lb/>
州直隸行省三十年隸汝寧府領三縣定城　固始<hi>下宋</hi>
<hi>末兵亂徙治無常元至元十一年復舊治</hi>光山<hi>下兵亂地荒至元十二年復立舊治</hi>　信陽州<lb/>
<hi>下</hi>宋信陽軍元至元十四年改立信陽府領羅山信陽<lb/>
二縣十五年改為信陽州二十年以羅山縣當驛置要<lb/>
衝徙州治此而移縣治於西南號曰羅山新縣領二縣<lb/>
羅山<hi>倚郭</hi>信陽<lb/>
歸徳府宋南京應天府金為歸徳府金亡宋復取之舊<lb/>
<pb n="KR2m0016_WYG_135-10b"/>
領宋城寧陵下邑虞城榖熟碭山六縣元初與亳之酇<lb/>
縣同時歸附置京東行省未幾罷至元元年以虞城碭<lb/>
山二縣在枯黄河北割屬濟寧府又併榖熟入雎陽酇<lb/>
縣入永州降永州為永城縣與寧陵下邑隸本府八年<lb/>
以宿亳徐邳並隸焉設知府治中府判各一員直隸行<lb/>
省領縣四州四州領八縣雎陽<hi>下倚郭唐曰来城亦曰雎陽金曰雎陽宋曰宋</hi>
<hi>城元仍曰雎陽</hi>永城<hi>下/</hi>下邑<hi>下/</hi>寧陵<hi>下/</hi>　徐州<hi>下</hi>宋武寧軍金<lb/>
屬山東西路金亡宋復之元初歸附至元二年降為下<lb/>
<pb n="KR2m0016_WYG_135-11a"/>
州舊領彭城蕭永固三縣<hi>按金史地理志無永固縣据方輿紀要蕭縣有永固廢縣</hi>
<hi>注云元置後廢為鎮謹附識</hi>及録事司至是永固併入蕭縣彭城并<lb/>
録事司併入州領一縣蕭<hi>下至元二年併入徐州十二年復立</hi>　宿州<hi>中</hi>
宋保静軍金置防禦使金亡宋復之元初隸歸徳府領<lb/>
臨渙蘄靈壁符離四縣并司候司至元二年以四縣一<lb/>
司併入州四年以靈壁入泗州十七年復來屬領一縣<lb/>
靈壁<hi>下</hi>　邳州<hi>下</hi>宋置淮陽軍金復為邳州金亡宋暫<lb/>
有之元初以民少併三縣入州至元八年以州屬歸徳<lb/>
<pb n="KR2m0016_WYG_135-11b"/>
府十二年復置雎寧宿遷兩縣屬淮安十五年還來屬<lb/>
領三縣下邳<hi>下州治所</hi>宿遷<hi>下/</hi>雎寧<hi>下有按金史地理志邳州  蘭陵縣無雎寧縣</hi>
<hi>考明史槀云雎寜縣金析宿遷之古城置謹附識</hi>　亳州<hi>下</hi>宋集慶軍金復為<lb/>
亳州金亡宋復之元初領縣六譙酇鹿邑城父衛真榖<lb/>
熟後以民户少併城父入譙衛真入鹿邑榖熟入雎陽<lb/>
酇入永城其雎陽永城去隸歸徳後復置城父領三縣<lb/>
譙<hi>下</hi>鹿<hi>邑下/</hi>城父<hi>下</hi>
襄陽路宋為襄陽府元至元十年兵破樊城襄陽守臣<lb/>
<pb n="KR2m0016_WYG_135-12a"/>
吕文煥降立河南等路行中書省更襄陽府為散府未<lb/>
幾罷省十一年改襄陽府為總管府又立荆湖等路行<lb/>
樞密院十二年立荆湖行中書省後復罷十九年割均<lb/>
房二州光化棗陽二縣來屬設録事司領縣六州二州<lb/>
領四縣襄陽<hi>下倚郭</hi>南漳<hi>下/</hi>宜城<hi>下/</hi>榖城<hi>下/</hi>光化<hi>至元十三年南</hi>
<hi>伐明年設官置縣屬南陽十九年來屬</hi>棗陽<hi>至元十四年屬南/陽十九年來屬</hi>　均州<hi>下</hi>
宋為武當軍元至元十二年江陵歸附割隸湖北道宣<lb/>
慰司十九年還屬襄陽領二縣武當<hi>下兵亂遷治無常至元十四年復置</hi>
<pb n="KR2m0016_WYG_135-12b"/>
鄖<hi>下兵後僑治無常至元十四年復置</hi>　房州<hi>下</hi>宋置保寧軍恭帝徳祐<lb/>
中知州黄思賢納土命千户鎮守仍令思賢領州事元<lb/>
至元十九年隸襄陽路領二縣房陵<hi>下</hi>竹山<hi>下</hi>
蘄州路<hi>下</hi>宋為防禦州元至元十二年立淮西宣撫司<lb/>
十四年改總管府設録事司領縣五蘄春<hi>中倚郭</hi>蘄水<hi>中</hi>
廣濟<hi>中宋理宗嘉熙兵亂徙治大江中洲歸附後復舊治</hi>黄梅<hi>中嘉熙兵亂僑治中洲後復舊</hi>羅<lb/>
田<hi>下兵亂縣廢歸附後始立</hi>
黄州路<hi>下</hi>宋為團練軍州元至元十二年歸附十四年<lb/>
<pb n="KR2m0016_WYG_135-13a"/>
立總管府十八年又為黄蘄州宣慰司治所二十三年<lb/>
罷宣慰司直隸行省設録事司領縣三黄岡<hi>中州治所</hi>黄陂<lb/>
<hi>下兵亂僑治鄭州青山磯歸附還舊治</hi>麻城<hi>下兵亂徙治什子山歸附還舊治</hi>
淮西江北道肅政亷訪司<lb/>
廬州路<hi>上</hi>宋為淮西路元至元十三年設淮西總管府<lb/>
明年於本路立總管府隸淮西道二十八年以六安軍<lb/>
為縣來屬後升六安縣為州設録事司領縣三州三州<lb/>
領八縣合肥<hi>上倚郭</hi>梁<hi>中/</hi>舒城<hi>中/</hi>　和州<hi>中</hi>宋隸淮南西<lb/>
<pb n="KR2m0016_WYG_135-13b"/>
道元至元十三年置鎮守萬户府明年改立安撫司又<lb/>
明年升和州路二十八年降為州隸廬州路舊設録事<lb/>
司後併入州領三縣厯陽<hi>上倚郭</hi>含山<hi>中/</hi>烏江<hi>中</hi>　無為<lb/>
州<hi>中</hi>宋以光州城口鎮置無為軍元至元十四年升為<lb/>
路二十八年降為州罷鎮巢州為縣以屬焉<hi>按明史槀巢縣宋鎮</hi>
<hi>巢軍元改為州尋降為縣元志未晰謹附識</hi>領三縣無為<hi>上倚/郭</hi>廬江<hi>中/</hi>巢<hi>下</hi>
　六安州<hi>下</hi>宋六安軍元至元十二年歸附二十八年<lb/>
降為縣隸廬州路後升為州領二縣六安<hi>中</hi>英山<hi>中</hi>
<pb n="KR2m0016_WYG_135-14a"/>
安豐路<hi>下</hi>宋為夀春府又以安豐縣為安豐軍繼遷安<lb/>
豐軍於夀春府元至元十四年改安豐路總管府十五<lb/>
年定為散府領夀春安豐霍丘三縣二十八年復升為<lb/>
路以臨濠府為濠州與下蔡䝉城俱來屬設錄事司領<lb/>
縣五州一州領三縣夀春<hi>中倚郭</hi>安豐<hi>下/</hi>霍丘<hi>下/</hi>下蔡<hi>下至</hi>
<hi>元十三年隸夀春府二十八年罷府與䝉城皆來屬</hi>䝉城<hi>下/</hi>　濠州<hi>下</hi>宋為團練<lb/>
州初隸淮南路後隸淮南西路元至元十三年歸附設<lb/>
濠州安撫司十五年定為臨濠府二十八年復為濠州<lb/>
<pb n="KR2m0016_WYG_135-14b"/>
革懐逺為下縣來屬領三縣鍾離<hi>下倚郭</hi>定逺<hi>下/</hi>懷逺<hi>下宋</hi>
<hi>為懷逺軍領荆山一縣元至元二十八年以軍為縣隸濠州省荆山入焉</hi>
安慶路<hi>下</hi>宋為安慶府元至元十三年立安撫司十四<lb/>
年改安慶路總管府屬蘄黄宣慰司二十三年罷宣慰<lb/>
司直隸行省設録事司領縣六懷寧<hi>中</hi>宿松<hi>中/</hi>望江<hi>下</hi>
太湖<hi>中</hi>桐城<hi>中/</hi>灊山<hi>英宗至治三年初立之按續輿地考灊山縣本懷寧縣  清朝玉照</hi>
<hi>二鄉地宋為四寨元至元中立野人原寨至治三年始立縣謹附識</hi>
淮東道宣慰使司<lb/>
<pb n="KR2m0016_WYG_135-15a"/>
江北淮東道肅政亷訪司<lb/>
揚州路<hi>上</hi>宋為淮東路元至元十三年初建大都督府<lb/>
置江淮等處行中書省十四年改為揚州路總管府十<lb/>
五年置淮東道宣慰司本路屬焉十九年省宣慰司以<lb/>
本路總管府直𨽻行省二十一年行省移杭州復立淮<lb/>
東道宣慰司止統本路屬淮安二郡而本路領高郵府<lb/>
及真滁通泰崇明五州二十二年行省復遷宣慰司遂<lb/>
廢所屬如故後改立河南江北等處行中書省移治汴<lb/>
<pb n="KR2m0016_WYG_135-15b"/>
梁路復立淮東道宣慰司割出高郵府為散府直隸宣<lb/>
慰司設録事司領縣二州五州領九縣江都<hi>上倚郭</hi>泰興<lb/>
<hi>上</hi>　真州<hi>中</hi>宋置建安軍又升為真州元至元十三年<lb/>
初立真州安撫司十四年改真州路總管府二十一年<lb/>
復為州隸揚州路領二縣揚子<hi>上倚郭至元二十年省録事司入焉</hi>六合<lb/>
<hi>下</hi>　滁州<hi>下</hi>元至元十五年改滁州路總管府二十年<lb/>
仍為州隸揚州路領三縣清流<hi>中至元十四年省録事司入焉</hi>來安<hi>下</hi>
全椒<hi>中</hi>　泰州<hi>上</hi>元至元十四年立泰州路總管府二<lb/>
<pb n="KR2m0016_WYG_135-16a"/>
十一年改為州隸揚州路領二縣海陵<hi>上倚郭</hi>如臯<hi>上</hi>
通州<hi>中</hi>宋静海郡元至元十五年改通州路總管府二<lb/>
十一年復為州隸揚州路領二縣静海<hi>上倚郭</hi>海門<hi>中</hi>
崇明州<hi>下</hi>本通州海濱之沙洲宋建炎間有昇州句容<lb/>
縣姚劉姓者因避兵於沙上其後稍有人居焉遂稱姚<lb/>
劉沙寧宗嘉定間置鹽塲屬淮東制司元至元十四年<lb/>
升為崇明州<lb/>
淮安路<hi>上</hi>宋為淮安州元至元十三年行淮東安撫司<lb/>
<pb n="KR2m0016_WYG_135-16b"/>
十四年改立總管府領山陽鹽城淮安淮陰新城清河<lb/>
桃園七縣設録事司二十年升為淮安府路併淮安新<lb/>
城淮陰三縣入山陽兼領臨淮府海寧泗安東四郡其<lb/>
盱眙天長臨淮虹五河贛榆朐山沭陽各歸所𨽻二十<lb/>
七年革臨淮府以盱眙天長隸泗州領縣四州三州領<lb/>
八縣山陽<hi>上至元十二年安東州歸附以本縣馬羅軍寨作山陽縣十三年淮安路歸附仍存淮安</hi>
<hi>縣二十年省淮安新城入焉</hi>鹽城<hi>上/</hi>桃園<hi>下之按明史槀金以宿遷縣  桃園鎮地置淮濱縣</hi>
<hi>後省元復置桃園縣謹附識</hi>清河<hi>下本泗州之清河口宋立清河軍至元十五年為縣</hi>　海寧<lb/>
<pb n="KR2m0016_WYG_135-17a"/>
州<hi>下</hi>唐海州宋隸淮東路元至元十五年升為海州路<lb/>
總管府復改為海寧府未幾降為州隸淮安路初設録<lb/>
事司二十年與東海縣併入朐山領三縣朐山<hi>中</hi>沭陽<lb/>
<hi>下</hi>贛榆<hi>下/</hi>　泗州<hi>下</hi>宋隸淮東路元至元十三年降為<lb/>
下州舊領臨淮淮平虹靈壁睢寧五縣十六年割睢寧<lb/>
屬邳州十七年割靈壁入宿州以五河縣來屬二十一<lb/>
年併淮平入臨淮二十七年廢臨淮府以盱眙天長二<lb/>
縣隸焉領五縣臨淮<hi>下</hi>虹<hi>下/</hi>五河<hi>下初隸臨淮府十七年來屬  按宋史地</hi>
<pb n="KR2m0016_WYG_135-17b"/>
<hi>理志度宗咸淳七年於泗州五河口置淮安軍領五河縣當是元初廢軍為縣謹附識</hi>旴𣅿<hi>上宋昭信</hi>
<hi>軍元至元十三年行招信軍安撫司事領旴𣅿天長招信五河四縣明年升昭信路總管府十五年改為臨淮</hi>
<hi>府十七年以五河縣在淮之北改屬泗州二十年併招信入旴𣅿二十七年廢臨淮府為旴𣅿縣</hi>天長<lb/>
<hi>中</hi>　安東州<hi>下</hi>
高郵府唐縣宋升為軍元至元十四年升為高郵路總<lb/>
管府領録事司及高郵興化二縣二十年廢安宜府為<lb/>
寳應縣來屬又併録事司改高郵路為府屬揚州路今<lb/>
隸宣慰司領縣三高郵<hi>上</hi>興化<hi>中/</hi>寳應<hi>上舊為實應軍至元十六年為</hi>
<pb n="KR2m0016_WYG_135-18a"/>
<hi>安宜府二十年廢府為縣來屬本府</hi>
荆湖北道宣慰司<lb/>
山南江北道肅政亷訪司<lb/>
中興路<hi>上</hi>宋為荆南府元至元十三年改上路總管府<lb/>
設録事司文宗天厯二年以潜藩改為中興路領縣七<lb/>
江陵<hi>上</hi>公安<hi>中/</hi>石首<hi>中/</hi>松滋<hi>中/</hi>枝江<hi>下/</hi>潜江<hi>中/</hi>監利<hi>中宋</hi>
<hi>末兵亂民散收附後始復舊</hi>
峽州路<hi>下</hi>本峽州宋隸荆湖北路後徙治江南元至元<lb/>
<pb n="KR2m0016_WYG_135-18b"/>
十三年歸附十七年升為峽州路領縣四夷陵<hi>中宋末隨州遷</hi>
<hi>治不常歸附後復歸江北舊治</hi>宜都<hi>下/</hi>長陽<hi>下/</hi>逺安<hi>下</hi>
安陸府唐郢州宋隸京西路元至元十三年歸附十五<lb/>
年升為安陸府領縣二長夀<hi>中</hi>京山<hi>中兵亂移治漢濱至元十二年還舊</hi>
<hi>治</hi>
沔陽府本復州宋理宗端平間移州治於沔陽鎮元至<lb/>
元十三年歸附改為復州路十五年升為沔陽府領縣<lb/>
二玉沙<hi>中倚郭</hi>景陵<hi>中兵亂徙治無常歸附後還舊治</hi>
<pb n="KR2m0016_WYG_135-19a"/>
荆門州<hi>下</hi>唐為縣宋升為軍理宗端平間移治當陽縣<lb/>
元至元十三年歸附十四年升為府十五年遷府治於<lb/>
古城降為州領縣二長林<hi>上</hi>當陽<hi>中</hi>
徳安府唐安州宋為徳安府咸淳間徙治漢陽元至元<lb/>
十三年還舊治隸湖北道宣慰司十八年罷宣慰司直<lb/>
隸鄂州行省為散府後割以來屬領縣四州一州領二<lb/>
縣安陸<hi>下</hi>孝感<hi>下/</hi>應城<hi>中/</hi>雲夢<hi>下/</hi>　隨州<hi>下</hi>宋為崇信<lb/>
軍又為棗陽軍後因兵亂遷徙無常元至元十二年歸<lb/>
<pb n="KR2m0016_WYG_135-19b"/>
附十三年即黄仙洞為州治領二縣隨<hi>下</hi>應山<hi>下</hi>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷一百三十五<lb/>
</p>
<p>
</p>
  </div>
</body>
</text>
</TEI>
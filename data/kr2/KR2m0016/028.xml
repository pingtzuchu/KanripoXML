<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_028-1a"/>
欽定四庫全書<lb/>
欽定續通典卷二十八<lb/>
　職官<lb/>
　　御史臺<lb/>
唐肅宗至徳以後諸道使府參佐皆以御史為之謂之<lb/>
外臺復有檢校裏行内供奉或兼或攝諸使下官亦如<lb/>
之武宗會昌初升大夫中丞品東都留臺有中丞一人<lb/>
侍御史一人殿中侍御史二人監察御史主留臺務三<lb/>
<pb n="KR2m0016_WYG_028-1b"/>
院御史皆不常備焉宋置御史臺其制與唐畧同有御<lb/>
史大夫中丞侍御史殿中侍御史監察御史等官凡遇<lb/>
大事則廷辨小事則奏彈凡祭祀朝會則率其屬正百<lb/>
官之班序真宗咸平四年以御史二人充左右巡使文<lb/>
官右巡主之武官左巡主之糾其違失常參班簿禄料<lb/>
假告皆主之祭祀則兼監祭使掌受誓戒致齋檢視糾<lb/>
劾又有廊下使専掌入閣監食監香使掌國忌行香皆<lb/>
臨時充神宗元豐正官名悉罷之遼置御史臺設大夫<lb/>
<pb n="KR2m0016_WYG_028-2a"/>
中丞侍御等官金制與宋畧同登聞檢院亦𨽻御史臺<lb/>
凡御史多有出使者元始無臺職世祖至元五年始設<lb/>
臺建官制與唐宋畧同惟諸道皆設行臺其品秩與内<lb/>
臺同凡諸道肅政㢘訪使皆𨽻於内臺明初亦置御史<lb/>
臺設左右御史大夫御史中丞侍御史治書侍御史殿<lb/>
中侍御史監察御史等官尋罷御史臺更置都察院設<lb/>
監察都御史八人分監察御史為浙江河南山東北平<lb/>
山西陜西湖廣福建江西廣東廣西四川十二道各道<lb/>
<pb n="KR2m0016_WYG_028-2b"/>
置御史或五人或三四人每道鑄印二一畀御史久次<lb/>
者掌之一藏内府有事受印以出既事納之文曰繩愆<lb/>
糾繆以秀才李原明為都御史吳荃等為試監察御史<lb/>
太祖洪武十六年都察院設左右都御史左右副都御<lb/>
史左右僉都御史二千三年左副都御史袁泰言各<lb/>
道印篆相同慮有詐偽乃更鑄監察御史印曰某道監<lb/>
察御史印巡按印曰巡按某處監察御史印惠帝建文<lb/>
元年改設都御史一人革僉都御史二年改為御史府設<lb/>
<pb n="KR2m0016_WYG_028-3a"/>
御史大夫改十二道為左右兩院設御史二十八人成<lb/>
祖永樂元年悉復舊制洪熙宣徳以後凡在外之督撫<lb/>
經畧等員兼銜以便行事<hi>具御史大夫篇</hi>御史之居職奉差者<lb/>
名數實繁<hi>具監察倚御史篇</hi>盖所以寄其察姦糾弊之權者較<lb/>
前代為特詳焉<lb/>
　　御史大夫<lb/>
唐御史大夫一人為御史長官掌以刑法典章糾正百<lb/>
官之善惡<hi>至徳中韋陟為御史大夫時右拾遺杜甫上表論房琯尚有大臣度真宰相器帝令陟同</hi>
<pb n="KR2m0016_WYG_028-3b"/>
<hi>崔光逺顔真卿同訊之陟入奏甫所陳讜言不失諫臣體帝由是疏之崔渙為御史大夫時元載輔政與中官</hi>
<hi>董秀蟠結固寵渙因進見面劾之帝黙然宣宗大中時李景讓為御史大夫甫視事即劾免御史孫玉汝等威</hi>
<hi>肅當朝</hi>凡有御史彈劾必先白大夫大事以方幅小事署<lb/>
名而已至徳以後率有以大夫為宰臣者<hi>徳宗建中二年盧杞以御</hi>
<hi>史大夫為門下侍郎兼中書門下平章事貞元五年竇參以御史大夫為中書侍郎同門下平章事憲宗元和</hi>
<hi>十三年李夷簡以御史大夫為門下侍郎同中書門下平章事武宗會昌元年陳夷行以御史大夫為門下侍</hi>
<hi>郎同中書門下平章事宣宗大中三年崔鉉以御史大夫守門下侍郎同中書門下平章事</hi>蓋重職<lb/>
也五代惟後唐明宗天成元年以李琪為御史大夫自<lb/>
<pb n="KR2m0016_WYG_028-4a"/>
後不復除宋初御史大夫不除正員為加官檢校官帶<lb/>
憲銜有至檢校御史大夫者官制行亦並除去遼南面<lb/>
官有御史大夫太宗會同元年以耶律呼哩為御史大<lb/>
夫金初置御史大夫掌糾察朝儀彈劾官邪勘鞫官府<lb/>
公事凡内外刑獄所屬理斷不當有陳訴者付御史臺<lb/>
治之元御史臺置於至元五年設御史大夫一人後又<lb/>
増一人掌糾察百官善惡政治得失<hi>順帝至正六年賀惟一拜御史大夫</hi>
<hi>故事臺端非國姓不授因賜䝉古姓而改其名額琳沁巴勒拜御史大夫性剛正動有禮法盡選中外㢘能之</hi>
<pb n="KR2m0016_WYG_028-4b"/>
<hi>官置諸風憲一時號稱得人</hi>十四年置江南行御史臺於揚州尋徙<lb/>
杭州又徙江州二十三年遷於建康以監臨東南諸省<lb/>
統置各道憲司而總諸内臺置御史大夫一人品秩與<lb/>
内臺等領中丞御史等官統淮東淮西湖北淛東淛西<lb/>
江東江西湖南八道提刑按察司十五年増江南湖北<lb/>
嶺南廣西福建廣東三道二十三年以淮東淮西山南<lb/>
三道撥𨽻内臺三十年又增海北海南一道成宗大徳<lb/>
元年定為江南諸道行御史臺自御史大夫以下設官<lb/>
<pb n="KR2m0016_WYG_028-5a"/>
九員以監江淛江西湖廣三省統江東江西淛東淛西湖<lb/>
南湖北廣東廣西福建海南十道是年置陜西諸道行<lb/>
御史臺統漢中隴北四川雲南四道置御史大夫一人<lb/>
其品秩悉與内臺同<hi>至元中姜衛拜行臺御史大夫奏曰陛下以臣為耳目臣以監察御</hi>
<hi>史按察司為耳目倘非其人是臣之耳目先自閉塞下情何由上達帝嘉之命御史臺清其選英宗至治中桑</hi>
<hi>節為行臺御史大夫時承平日久内外方以觀望為政桑節獨持風裁御史行部必勅厲而遣之時有所屬御</hi>
<hi>史彈劾不實桑節奏白之</hi>及至正之末於福建更設分臺時政紛淆<lb/>
用人非次不足編紀明初置御史臺設左右御史大夫<lb/>
<pb n="KR2m0016_WYG_028-5b"/>
諭之曰國家立三大府中書總政事都督掌軍旅御史<lb/>
掌糾察朝廷綱紀盡繋於此而臺察之任尤清要卿等<lb/>
當正已以率下忠勤以事上毋委靡因循以縱姦毋假<lb/>
公濟私以害物時以鄧愈湯和為御史大夫洪武十五<lb/>
年罷御史臺置都察院設監察都御史八人十六年設<lb/>
左右都御史各一人權位赫然同六部尚書稱為七卿與<lb/>
前代之御史大夫無異矣其職掌糾劾百司辨明寃枉提<lb/>
督各道為天子耳目風紀之司凡大臣姦邪小人搆黨<lb/>
<pb n="KR2m0016_WYG_028-6a"/>
作威福亂政者劾凡百官猥茸貪冒壞官紀者劾凡學<lb/>
術不正上書陳言變亂成憲希進用者劾遇朝覲考察<lb/>
同吏部司賢否黜陟大獄重囚㑹鞫於外朝偕刑部大<lb/>
理讞平之其奉勅内地拊循外地各専其勅行事<hi>建文初練</hi>
<hi>子寜為御史大夫時李景隆姦邪懷異志屢敗召還于寜執景隆於朝數其罪請誅之不聽憤激叩首言此賣</hi>
<hi>國賊臣備員執法不能除姦請先伏誅遂罷朝英宗天順中髙明為南京都御史肅清綱紀劾罷諸貪吏軒輗</hi>
<hi>為左都御史嚴毅待人時詣禮部拜表慶賀屏居一室撤燭朝服端坐寂無一言行禮畢即御肩輿歸僚儕聞</hi>
<hi>輗來輒避去不樂與輗處孝宗𢎞治元年拜馬文升為左都御史是春帝耤田雜劇出狎語文升厲色曰新天</hi>
<pb n="KR2m0016_WYG_028-6b"/>
<hi>子當知稼穡艱難豈宜以此凟亂宸聰即令斥去戴珊為左都御史務持風紀雖簿書之細必極精覈帝親鞫</hi>
<hi>大獄諸司震悚珊從容應對時有開析天威頓霽</hi>至外省之總督提督巡撫經<lb/>
略總理贊理巡視撫治等官必加左右都御史銜以便<lb/>
行事非元之行臺也<hi>總督漕運兼提督軍務巡撫鳳陽等處兼管河道都御史一員總督</hi>
<hi>薊遼保定等處軍務兼理糧餉都御史一員總督宣大山西等處軍務兼理糧餉都御史一員總督陜西三邊</hi>
<hi>軍務都御史一員總督兩廣軍務兼理糧餉帶管鹽法兼巡撫廣東地方都御史一員總督四川陕西河南湖</hi>
<hi>廣等處軍務都御史一員總督浙江福建江南兼制江西軍務都御史一員總督陕西山西河南湖廣四川五</hi>
<hi>省軍務都御史一員總督鳳陽地方兼制河南湖廣軍務都御史一員總督保定地方軍務都御史一員總督</hi>
<pb n="KR2m0016_WYG_028-7a"/>
<hi>河南湖廣軍務兼巡撫河南都御史一員總督九江地方兼制江西湖廣軍務都御史一員總理南直𨽻河南</hi>
<hi>山東湖廣四川軍務都御史一員總理河漕兼提督軍務都御史一員總理糧儲提督軍務兼巡撫應天等府</hi>
<hi>都御史一員巡撫浙江等處地方兼提督軍務都御史一員巡撫福建地方兼提督軍務都御史一員巡撫順</hi>
<hi>天等府地方兼整飭薊州等處邊備都御史一員巡撫保定等府提督紫荆等闗兼管河道都御史一員巡撫</hi>
<hi>河南等處地方兼管河道提督軍務都御史一員巡撫山西地方兼提督雁門等闗軍務都御史一員巡撫山</hi>
<hi>東等處地方督理營田兼管河道提督軍務都御史一員巡撫遼東地方贊理軍務都御史一員巡撫宣府地</hi>
<hi>方贊理軍務都御史一員巡撫大同地方贊理軍務都御史一員巡撫延綏等處贊理軍務都御史一員巡撫</hi>
<hi>寜夏地方贊理軍務都御史一員巡撫甘肅等處贊理軍務都御史一員巡撫陜西地方贊理軍務都御史一</hi>
<pb n="KR2m0016_WYG_028-7b"/>
<hi>員巡撫四川等處地方兼提督軍務都御史一員巡撫湖廣等處地方兼贊理軍務都御史一員巡撫江西地</hi>
<hi>方兼理軍務都御史一員巡撫南贛汀韶等處地方提督軍務都御史一員巡撫廣東地方兼贊理軍務都御</hi>
<hi>史一員巡撫廣西地方都御史一員巡撫雲南兼建昌畢節等處地方贊理軍務兼督川貴糧餉都御史一員</hi>
<hi>巡撫貴州兼督理湖北川東等處地方提督軍務都御史一員巡撫天津地方贊理軍務都御史一員巡撫登</hi>
<hi>萊地方贊理軍務都御史一員巡撫安廬地方贊理軍務都御史一員巡撫偏沅地方贊理軍務都御史一員</hi>
<hi>巡撫宻雲地方贊理軍務都御史一員巡撫淮揚地方贊理軍務都御吏一員巡撫承天贊理軍務都御史一</hi>
<hi>員撫治鄖陽等處地方兼提督軍務都御史一員贊理松潘地方軍務都御史一員</hi>其南京之都<lb/>
察院設右都御史一人總理糧儲加都御史銜一人<lb/>
<pb n="KR2m0016_WYG_028-8a"/>
　　中丞<lb/>
唐制中丞二人為御史大夫之貳東都留臺亦設中丞<lb/>
一人専掌糾察<hi>至徳後以御史中丞為重職裴度為御史中丞恪恭盡職作相後舉侍御史崔</hi>
<hi>從為御史中丞薛存誠初為給事中時瓊林庫使奏召工徒太廣存誠以為此皆姦人竄名以避征徭不可許</hi>
<hi>咸陽尉袁儋與軍鎮相競軍人無禮遂肆侵侮儋反受罰二敕繼至存誠皆執之帝聞甚悦命中使嘉勞由是</hi>
<hi>選拜存誠為御史中丞開成中髙元裕為御史中丞風望整嚴上言曰御史府紀綱之地官屬選用宜得實材</hi>
<hi>其不稱者臣請出之㑹昌中李回為御史中丞宣慰河北回為人嚴毅竣厲至河朔何宏敬王元逵張仲武皆</hi>
<hi>具櫜鞬郊迎立於道左敬待制使自兵興以來未之有也</hi>宋設中丞一人為臺長舊<lb/>
<pb n="KR2m0016_WYG_028-8b"/>
兼理檢使掌糾察百官姦慝肅清朝廷綱紀凡除中丞<lb/>
而官未至者皆除右諌議大夫權神宗熙寧五年以知<lb/>
雜御史鄧綰為中丞初除諌議大夫王安石言礙近制<lb/>
止以綰為龍圖閣待制權御史中丞下遷諌議大夫自<lb/>
綰始九年鄧潤甫自正言知制誥為中丞以宰相屬官<lb/>
不可掌憲府於是復遷右諫議大夫權元豐五年以丞<lb/>
議郎徐禧為知制誥權中丞禧言中丞糾彈之任赴舍<lb/>
人院行詞疑若未安適官制行罷知制誥職乃以本官<lb/>
<pb n="KR2m0016_WYG_028-9a"/>
試中丞<hi>仁宗皇祐中帝以張昇清直可任風憲乃拜為御史中丞時富弼為相歐陽修為翰林學士論</hi>
<hi>者所謂三得人也時帝以昇切指時事無所避因對廷臣嘉之曰卿孤特之操乃能如是哲宗元祐中胡宗愈</hi>
<hi>為御史中丞進六事曰端本正治知難加意守法畏天疏入帝嘉納之時臺中故事有閽吏服役迨四十年以</hi>
<hi>所執之梃驗中丞賢否賢則横其梃不賢則直其梃范諷為中丞一日視其梃忽直問曰爾梃竟直豈我之失</hi>
<hi>耶吏曰昨日中丞召客諭庖人造食指揮者數四又教戒之數四某不自知其梃之直諷笑而頷之明日視之</hi>
<hi>梃復横矣</hi>髙宗建炎中除官最多孝宗初被擢寖少淳熙十<lb/>
年始除黄洽十三年再除蔣繼周臺諌例不兼講讀熈<lb/>
寧中命吕正獻亦止命時赴講筵髙宗時万俟卨羅汝<lb/>
<pb n="KR2m0016_WYG_028-9b"/>
檝皆以秦檜意得兼寧宗慶元以後司諫以上無不預<lb/>
經筵者矣遼御史臺有御史中丞金御史臺亦設御史<lb/>
中丞世宗大定二十四年另鑄中丞印凡中丞之從幸<lb/>
上京者佩之元御史臺中丞二人仁宗皇慶中增置一<lb/>
人英宗至治二年定員額為二人掌貳大夫事<hi>武宗至大時中</hi>
<hi>丞久闕擇人甚殷仁宗時在東宫奏薦張珪乃以珪為中丞登極後嘉珪正直引奏多所延納皇慶中郝天梃</hi>
<hi>拜御史中丞入見首陳綱紀之要以獵為喻曰御史職在擊奸猶鷹揚焉禽之弱者易獲其力大者必借人力</hi>
<hi>不然不惟失其前禽仍或有傷鷹之患帝嘉其言</hi>江南諸道行御史臺中丞二<lb/>
<pb n="KR2m0016_WYG_028-10a"/>
人陜西諸道行御史臺中丞二人<hi>伊嚕布哈拜行臺御史中丞陛辭之日帝</hi>
<hi>御嘉徳殿慰勞之且賜以上尊金董士選亦為行臺中丞㢘威並著不嚴而肅凜然有大臣之風</hi>明初<lb/>
設御史中丞洪武元年以章溢能存大體儀表百司拜<lb/>
御史中丞劉基亦曾為之十三年專設左右中丞為臺<lb/>
長十六年都察院設左右副都御史各一人左右僉都<lb/>
御史各二人掌貳於都御史提督各道以專糾察職與<lb/>
中丞同<hi>仁宗洪熙中吳納為僉都御史昌詞義色風采凜然雖心存恕厚而姦贓不法之徒自然消沮</hi>
<hi>武宗正徳中王雲鳳為副都御史立朝正色彈劾不避權貴</hi>世宗嘉靖中以清屯增<lb/>
<pb n="KR2m0016_WYG_028-10b"/>
副都御史三人尋亦罷南京設右副都御史一人右僉<lb/>
都御史一人其提督操江一人或以副都御史或以僉<lb/>
都御史為之領上下江防之事<lb/>
　　侍御史<lb/>
唐制侍御史六人掌糾察百寮及入閤承詔知推彈雜<lb/>
事凡彈劾則大夫中丞押奏大事法冠朱衣纁裳白紗<lb/>
中單小事常服凡臺内事以久次者一人專决號臺端<lb/>
次一人知公廨次一人知彈分京城諸司及諸州為東<lb/>
<pb n="KR2m0016_WYG_028-11a"/>
西次一人知西推贓贖二司受事號副端次一人知東<lb/>
推理匭等有不糾察者罰之以殿中侍御史第一人同<lb/>
知東推莅太倉出納第二人同知西推莅左蔵出納號<lb/>
四推御史次御史一人分司東都臺至徳以後宰相以<lb/>
侍御史權重建議彈奏先白中丞大夫復通狀中書門<lb/>
下然後得奏自是御史之任輕矣徳宗建中元年以侍<lb/>
御史分掌公廨糾彈自是雜端之任輕矣憲宗元和八<lb/>
年命四推御史受事周而復始罷東西分日之限<hi>敬宗寶厯</hi>
<pb n="KR2m0016_WYG_028-11b"/>
<hi>中溫造為侍御史時夏州節度使李祐入朝有達詔命造彈之祐趨出待罪股戰流汗驚謂人曰吾夜半入蔡</hi>
<hi>州城擒吴元濟未嘗心動今日膽落于溫御史矣</hi>宋仍唐制設侍御史一人以<lb/>
貳中丞其職不常除<hi>英宗治平中趙瞻為侍御史請攬威權明功罪廣聰明更積弊帝嘉</hi>
<hi>納之又劉摯擢侍御史自熙寧中以言去位踰十六年至是復任一時姦佞刻薄之吏事狀顯著皆正色彈劾</hi>
<hi>多所貶黜中外肅然</hi>凡侍御史必由監察御史轉授遼南面官御<lb/>
史臺有侍御史興宗重熙七年命準格爾為南面侍御<lb/>
史金御史臺有侍御史二人掌奏事判事治書侍御史<lb/>
二人掌同侍御史元御史臺置侍御史二人治書侍御<lb/>
<pb n="KR2m0016_WYG_028-12a"/>
史二人掌同中丞糾察百官善惡政治得失江南諸道<lb/>
行御史臺置侍御史二人治書侍御史二人陜西諸道<lb/>
行御史臺置侍御史二人治書侍御史二人明洪武元<lb/>
年置侍御史治書侍御史九年汰罷後不復設<lb/>
　　殿中侍御史<lb/>
唐制殿中侍御史九人掌殿庭供奉之儀一人同知東<lb/>
推監太倉出納一人同知西推監左藏出納二人為廊<lb/>
下食使二人分知左右巡三人内供奉<hi>肅宗乾元初張鎰累遷殿中侍</hi>
<pb n="KR2m0016_WYG_028-12b"/>
<hi>御史華原令盧樅以公事譙責邑人齊令詵令詵宦人也銜之誣樅罪鎰按騐當免官有司承風以死論鎰不</hi>
<hi>直之乃白其母曰今理樅之免死而鎰坐貶黙則負官貶則貽母憂敢問所安母曰兒無累於道吾所安也乃</hi>
<hi>執正其罪</hi>宋殿中侍御史二人掌以儀法糾百官之失凡大<lb/>
朝㑹及朔望六㕘則東西對立彈其失儀者舊制殿中<lb/>
侍御史兼左右巡使元豐八年詔殿中侍御史兼察事<lb/>
<hi>仁宗天聖中何郯為殿中侍御史善為諫諍帝常嘉之又吕誨為殿中侍御史彈劾無所避公主夜叩禁門劾</hi>
<hi>奏公主閣宦者竄逐之英宗即位以傅堯俞為殿中侍御史皇太后同聴政帝疾平堯俞上疏請太后還政未</hi>
<hi>聴聞内侍任守忠有惎語堯俞又上疏太后遂還政而逐守忠等又常同為殿中侍御史不數月劾罷監司之</hi>
<pb n="KR2m0016_WYG_028-13a"/>
　<hi>不才者二十三人中外聳然</hi>遼南面官有殿中司殿中丞即殿中侍<lb/>
御史之職金殿中侍御史二人毎遇朝對立于龍墀之<lb/>
下專劾朝者儀矩凡百僚告假具奏目進呈元至元五<lb/>
年置殿中司殿中侍御史二人凡大朝㑹百官班序其<lb/>
失儀失列則糾罰之在京百官到任告假事故出三日<lb/>
不報者則糾舉之大臣入内奏事則隨以入凡不可預<lb/>
聞之人則糾避之明洪武元年置殿中侍御史九年裁<lb/>
罷之以後朝㑹糾儀即以監察御史任之<lb/>
<pb n="KR2m0016_WYG_028-13b"/>
　　監察侍御史<lb/>
唐制監察御史十五人掌分察百僚巡按州縣獄訟軍<lb/>
戎祭祀營作太府出納皆涖焉知朝堂左右廂及百司<lb/>
綱目凡十道巡按以判官二人為佐務繁則有支使其<lb/>
一察官人善惡其二察户口流散籍帳隠没賦役不均<lb/>
其三察農桑不勤倉庫減耗其四察妖猾盗賊不事生<lb/>
業為私蠧害其五察徳行孝弟茂材異等藏器晦迹應<lb/>
時用者其六察黠吏豪宗兼并縱暴貧弱冤苦不能自<lb/>
<pb n="KR2m0016_WYG_028-14a"/>
申者<hi>至徳中李勉授監察御史時朝廷右武勲臣恃寵多不知禮大将軍管崇嗣于行在朝堂背闕而坐</hi>
<hi>勉即劾之帝歎曰吾有李勉始知朝廷尊矣代宗永泰初趙涓為監察御史時禁中失火與東宫稍近帝深疑</hi>
<hi>東宫涓乃深歴壖囿按據跡狀乃奏上知中官失火也徳宗時在東宫乃深感涓及涓刺衢州年考既深與韓</hi>
<hi>滉不相得奏免涓官徳宗見其名謂宰臣曰豈永泰初御史趙涓乎對曰然即拜為尚書左丞</hi>代宗大<lb/>
厯十四年以監察御史一人知兩京館驛號館驛使徳<lb/>
宗興元元年以第一人察吏部禮部兼監察使第二人<lb/>
察兵部工部兼館驛使第三人察户部刑部嵗終議殿<lb/>
最元和中以新人不出使無以觀能否乃命專察尚書<lb/>
<pb n="KR2m0016_WYG_028-14b"/>
省號曰六察官宋監察御史六人掌分察六曹及百司<lb/>
之事糾其謬誤<hi>孝宗乾道八年宰臣進呈御史臺事分𨽻六察虞允文奏曰祖宗時監察御史</hi>
<hi>却許言事帝曰今既分𨽻六察可許随事彈奏自此朝綱肅清矣</hi>大事則奏劾小事則<lb/>
舉正迭監祠祭嵗詣三省樞宻院以下輪治凡六察之<lb/>
事稽其多寡當否嵗終條具殿最以詔黜陟百官應赴<lb/>
臺叅謝辭者以拜跪書札體驗其老疾凡事經郡縣監<lb/>
司不能直者直牒閤門上殿論奏官卑而入殿中監察<lb/>
御史者謂之裏行治平四年中丞王陶言奉詔舉臺官<lb/>
<pb n="KR2m0016_WYG_028-15a"/>
多以資淺不應格乃詔舉三丞以上知縣為裏行熙寧<lb/>
二年詔御史闕委中丞奏舉毋拘官職髙下兼權三年<lb/>
孫覺薦秀州軍事推官李定奏對稱㫖為太子中允監<lb/>
察御史裏行由選人為御史自定始元豐八年裁減監<lb/>
察御史二員餘許盡兼言事哲宗紹聖二年復置元祐<lb/>
元年詔臺諫官許二人同上殿又令六曹差除更改事<lb/>
畫黄到即報臺又改六察旬奏為季奏元符二年詔吏<lb/>
部守令課績最優者闗臺考察不實者重行黜責徽宗<lb/>
<pb n="KR2m0016_WYG_028-15b"/>
崇寧二年都省申明臺官職在繩愆糾繆自宰臣至百<lb/>
官三省至百司不循法守有罪當劾者皆得糾正政和<lb/>
七年中丞王安石奏以本臺覺察彈奏事刋為一書録<lb/>
本給付從之欽宗靖康元年詔宰臣不得薦舉臺官舊<lb/>
臺令御史上下半年分詣行省樞宻院㸃檢諸房文字<lb/>
輪詣尚書六曹按察奉行稽違付受差失咸得糾彈渡<lb/>
江後稍濶不舉髙宗紹興三年始復其舊是年殿中侍<lb/>
御史常同言元豐始置六察上自諸部寺監下至廩庫<lb/>
<pb n="KR2m0016_WYG_028-16a"/>
場務無不分𨽻近有夤緣申請乞不𨽻臺察者恐非法<lb/>
意宜遵舊制從之孝宗乾道二年詔自今非曽經兩任<lb/>
縣令不得除監察御史<hi>仁宗嘉祐中程顥權監察御史前後奏説最多要以正心窒欲</hi>
<hi>求賢育才為先常言人主當防未萌之欲帝嘉納之又傅堯俞為監察御史朱晦子頴士以内降監汳口鎮而</hi>
<hi>都水監復薦之堯俞言宻院既不治頴士求内降罪而都水又安知其可用而舉之上下相結迭為阿徇其盗</hi>
<hi>名器将不但一汳口而已乃罷頴士權倖憚焉又張戩除監察御史争新法章數十上最後言今大惡未去横</hi>
<hi>斂未除不正之司尚存無名之使方擾又詣中書争之王安石以扇掩面而笑戩曰戩之狂直當為參政所笑</hi>
<hi>天下之人笑參政亦不少矣</hi>遼御史臺無監察御史金御史臺監察<lb/>
<pb n="KR2m0016_WYG_028-16b"/>
御史十二人掌糾察内外非違刷磨諸司察帳并監祭<lb/>
禮及出使之事凡選監察御史尚書省具才能者疏名<lb/>
進呈以聴制任滿御史臺奏其能否仍視其所察公事<lb/>
具書於解由以送尚書省如所察事皆無謬戾為稱則有<lb/>
陞擢庸常者臨期取㫖不稱者降除任未滿者不許改<lb/>
除至二十七年前常令六十以上者為之後臺官以年<lb/>
老多廢事乃勅尚書省於六品七品内取六十以下㢘<lb/>
幹者備選大定二十九年令臺官得自辟舉章宗明昌<lb/>
<pb n="KR2m0016_WYG_028-17a"/>
三年復命尚書省擬註每一缺或具三人或五人取㫖<lb/>
授之宣宗貞祐五年詔監察御史所彈事同列不得與<lb/>
聞元御史臺置監察御史三十三人司耳目之寄任刺<lb/>
舉之事至元五年始置十一人八年増置六人十九年<lb/>
又増置一十六人二十二年參用南儒二人<hi>中統時魏初拜監察</hi>
<hi>御史帝宴羣臣於上都行宫有不能飲大巵者免其冠服初上疏曰臣聞尊卑之禮不可不肅昨聞錫宴大臣</hi>
<hi>威儀弗謹非所以尊朝廷正上下也疏入帝欣納之仍諭侍臣曰自後母為此舉又馬祖常為監察御史彈劾</hi>
<hi>不避權貴聲震一時</hi>明監察御史一百十人較前代為最多主糾<lb/>
<pb n="KR2m0016_WYG_028-17b"/>
察内外百司之官邪或露章面劾或封章奏劾分十三<lb/>
道惟河南道監察御史獨專諸内外考察其餘各道協<lb/>
管兩京直𨽻衙門浙江道監察御史十人<hi>協管中軍都督府在京府</hi>
<hi>軍左金吾左金吾右金吾前留守中神䇿應天和陽廣洋武功中武功後茂陵十二衛牧馬千户所及直𨽻廬</hi>
<hi>州府廬州六安二衛</hi>江西道監察御史十人<hi>協管前軍都督府在京府軍前燕山左龍</hi>
<hi>江左龍江右龍驤豹韜天策寛河八衛及直𨽻淮安府大河邳州九江武清龍門各衛</hi>福建道監<lb/>
察御史七人<hi>協管户部寳鈔提舉司抄紙印鈔二局承運廣恵廣積廣盈贓罰甲乙丙丁戊字天</hi>
<hi>財軍儲供用行用各庫在京金吾後武城中飛熊武功左武功右武功前獻陵景陵裕陵泰陵十衛及直𨽻常</hi>
<pb n="KR2m0016_WYG_028-18a"/>
<hi>州池州二府定邊開平中屯二衛吴峪千户所</hi>四川道監察御史七人<hi>協管工部營繕</hi>
<hi>所文思院御用司設神宫尚衣都知等監惜薪司兵仗銀作中帽鍼工器皿盔甲軍器寶源皮作鞍轡織染柴</hi>
<hi>炭抽分竹木各局僧道録司在京府軍濟州大寜前蔚州左永清左五衛蕃牧千户所及直𨽻松江府廣徳州</hi>
<hi>金山懷安懷來各衛神木千户所播州宣慰司石砫酉陽等宣撫司天全六畨招討司</hi>陜西道監<lb/>
察御史八人<hi>協管後軍都督府大理寺行人司在京府軍後鷹揚興武義勇右横海江隂康陵昭</hi>
<hi>陵八衛敢勇報効二營韓秦慶安化四府及直𨽻和州保定左右中前四衛</hi>雲南道監察御<lb/>
史十一人<hi>協管順天府廣備庫在京羽林前通州二衛及直𨽻永平廣平二府通州左通州右涿鹿</hi>
<hi>涿鹿左涿鹿中宻雲中宻雲後永平山海盧龍撫寜東勝左東勝右大同中屯營州五屯延慶延慶左延慶右萬全左</hi>
<pb n="KR2m0016_WYG_028-18b"/>
<hi>萬金右各衛居庸闗黄花鎮寛河武定各千户所</hi>河南道監察御史十人<hi>協管禮部</hi>
<hi>都察院翰林院國子監太常寺光禄寺鴻臚寺尚寳司中書舍人欽天監太醫院司禮尚膳尚寳直殿等監酒</hi>
<hi>醋局鐘鼓司教坊司在京羽林左留守前留守後神武左神武前彭城六衛伊唐周鄭四府及兩淮鹽運司直</hi>
<hi>𨽻揚州大名二府揚州髙郵儀真歸徳寜山潼闗神武右各衛泰州通州汝寧各千户所</hi>廣西道監<lb/>
察御史七人<hi>協管通政司六科在京燕山右燕山前大興左騰驤左騰驤右武驤左鎮南瀋陽左</hi>
<hi>㑹州富峪忠義前忠義後十二衛及直𨽻安慶徽州保定真定四府安慶新安鎮武真定各衛紫荆闗倒馬闗</hi>
<hi>廣昌各千户所</hi>廣東道監察御史七人<hi>協管刑部應天府在京虎賁左濟陽武驤右瀋</hi>
<hi>陽右武功左武功右孝陵長陵八衛及直𨽻延慶州開平中屯衛</hi>山西道監察御史八<lb/>
<pb n="KR2m0016_WYG_028-19a"/>
人<hi>協管左軍都督府在京錦衣府軍右留守左驍騎左驍騎右龍虎龍虎左大寧中義勇前義勇後英武水</hi>
<hi>軍左十二衛晉府長史司及直𨽻鎮江太平二府鎮江建陽瀋陽中屯各衛平定蒲州二千户所</hi>山東<lb/>
道監察御史十人<hi>協管宗人府兵部㑹同館御馬監典牧所大通闗在京羽林右永清右濟</hi>
<hi>川三衛及中都留守司遼東都司直𨽻鳳陽府徐滁二州中都留守左留守中鳳陽鳳陽中鳳陽右皇陵長淮</hi>
<hi>懷逺徐州滁州泗州夀州宿州武平沂州徳州徳州左保定後瀋陽中各衛洪塘千户所</hi>湖廣道監<lb/>
察御史八人<hi>協管右軍都督府五城兵馬司在京留守右武徳忠義右虎賁右廣武水軍右江淮</hi>
<hi>永陵八衛遼梁岷吉華陽五府荆襄楚三府長史司及興都留守司直𨽻寧國府寜國宣州神武中定州茂山</hi>
<hi>各衛</hi>貴州道監察御史七人<hi>協管吏部太僕寺上林苑監内官印綬二監在京旗手衛</hi>
<pb n="KR2m0016_WYG_028-19b"/>
<hi>及長蘆鹽運司大寜都司萬全都司直𨽻蘇州河間順徳三府保安州蘇州太倉鎮海薊州遵化鎮朔興州五</hi>
<hi>屯忠義中河間天津天津左天津右宣府前宣府左宣府右開平保安右蔚州永寜各衛嘉興吴淞江梁城滄</hi>
<hi>州興和長安龍門各千户所</hi>在内兩京刷卷巡視京營監臨鄉㑹試<lb/>
及武舉巡視光禄巡視倉場巡視内庫皇城五城輪值<lb/>
登聞鼔在外巡按<hi>北直𨽻二人南直𨽻三人宣大一人遼東一人甘肅一人十三省各一人</hi>
清軍提督學校<hi>兩京各一人萬厯中南京增一人</hi>巡鹽<hi>兩淮一人兩浙一人長蘆一人</hi>
<hi>河東一人</hi>茶馬巡漕巡闗儹運印馬屯田師行則監軍紀功<lb/>
各以其事專監察巡按則代天子巡狩所按藩服大臣<lb/>
<pb n="KR2m0016_WYG_028-20a"/>
府州縣官請考察舉劾尤専大事奏裁小事立斷按臨<lb/>
所至必先審録罪囚弔刷案卷有故出入者理辨之諸<lb/>
祭祀壇場省其墻宇祭器存恤孤老巡視倉庫查算錢<lb/>
糧勉勵學校表揚善類剪除豪蠧出按復命都御史覆<lb/>
劾其稱職不稱職以聞洪武十五年始置監察御史為<lb/>
浙江河南山東北平山西陕西湖廣福建江西廣東廣<lb/>
西四川十二道每道或置五人或三四人不等建文二<lb/>
年改十二道為左右兩院設御史二十八人永樂初復<lb/>
<pb n="KR2m0016_WYG_028-20b"/>
舊宣宗宣徳十年定為十三道<hi>増貴州道</hi>定員額一百十人<lb/>
南京監察御史亦分十三道浙江江西河南山東山西<lb/>
陕西四川雲南貴州九道各二人福建湖廣廣東廣西<lb/>
四道各三人嘉靖以後不全設或以一人兼數道凡刷<lb/>
卷巡倉巡江巡城屯田印馬巡視糧儲監收糧斛㸃閘<lb/>
軍士管理京營比驗軍器皆叙而差之清軍則偕兵部<lb/>
兵科覈後湖黄冊則偕户部户科<lb/>
　　主簿<hi>典事檢法經歴都事附</hi>
<pb n="KR2m0016_WYG_028-21a"/>
唐制主簿一人掌印受事發辰覈臺務宋制置檢法一<lb/>
人掌檢詳法律主簿一人掌受事發辰勾稽簿書紹興<lb/>
初詔御史臺檢法主簿即令殿中侍御史奏辟光宗紹<lb/>
熙中侍御史林大中以論事不合去所奏辟檢法官李<lb/>
謙主簿彭龜年亦乞同罷自寧宗嘉定元年劉榘除檢<lb/>
法官范之柔除主簿後其職常闕遼無是官金亦無主<lb/>
簿設典事二人檢法四人為御史臺首領元御史臺設<lb/>
經歴一人都事二人為御史臺首領明都察院設經歴<lb/>
<pb n="KR2m0016_WYG_028-21b"/>
一人都事一人為都察院首領南京都察院同穆宗隆慶<lb/>
四年革都事<lb/>
　<lb/>
　<lb/>
　<lb/>
　<lb/>
　<lb/>
欽定續通典卷二十八<lb/>
</p>
<p>
</p>
  </div>
</body>
</text>
</TEI>
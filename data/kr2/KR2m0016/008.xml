<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_008-1a"/>
欽定四庫全書<lb/>
欽定續通典巻八<lb/>
　食貨<lb/>
　　賦税上<hi>唐</hi>　<hi>五代/</hi>　<hi>宋</hi>
唐憲宗時分天下之賦以為三一曰上供二曰送使三<lb/>
曰留州宰相裴垍又令諸道節度觀察調費取於所治<lb/>
州不足則取於屬州而屬州送使之餘與其上供者皆<lb/>
輸度支後討淮西判度支楊於陵坐饋運不繼貶以司<lb/>
<pb n="KR2m0016_WYG_008-1b"/>
農卿皇甫鏄代之由是益為刻剥司農卿王遂京兆尹<lb/>
李翛號能聚歛乃以為宣歙浙西觀察使予之富饒之<lb/>
地以辦財賦鹽鐵使王播言劉晏領使時自按租庸然<lb/>
後知州縣錢榖利病虛實乃以副使程異巡江淮覈州<lb/>
府上供錢榖至江淮得錢百八十五萬貫穆宗即位姑<lb/>
息戎臣武卒多非時賞賜饋運不能給帛粟未至而諸<lb/>
軍或彊奪於道盖自建中定兩税而物輕錢重民以為<lb/>
患至是四十年當時為絹二匹半者今為八匹大率加<lb/>
<pb n="KR2m0016_WYG_008-2a"/>
三倍豪家大商積錢以逐輕重故農人日困末業日増<lb/>
帝亦以貨輕錢重民困而用不充詔有司議革其弊而<lb/>
議者多請重挾銅之律户部尚書楊於陵奏王者制錢<lb/>
以權百貨貿遷有無通變不倦使物無甚貴甚賤其術<lb/>
非他在上而已何則上之所重人必從之古者權之於<lb/>
上今索之於下昔散之四方今藏之公府昔廣鑄以資<lb/>
用今減鑪以廢功開元中天下鑄錢七十餘鑪嵗盈百<lb/>
萬今纔十數鑪嵗僅十五萬而已大厯以前淄青太原<lb/>
<pb n="KR2m0016_WYG_008-2b"/>
魏博雜鉛鐵以通時用嶺南雜以金銀丹砂象齒今一<lb/>
用錢貨故錢不足宜使天下兩税𣙜酒鹽利上供及留<lb/>
州送使錢悉輸以布帛榖粟則人寛於所求然後出内<lb/>
府之所積収市[門@里]之滯廣山鑄之數限邊裔之出禁私<lb/>
家之積則貨日重而錢日輕矣宰相善其議由是兩税<lb/>
留州皆易以布帛絲纊租庸課調不計錢而納布帛唯<lb/>
鹽酒本以榷率計錢與兩税異不可去錢太和九年以<lb/>
天下回殘錢置常平義倉本錢嵗増市之非遇水旱不<lb/>
<pb n="KR2m0016_WYG_008-3a"/>
増者判官罰俸書下考文宗嘗召監倉御史崔虞問太<lb/>
倉粟數對以二百五十萬石帝曰今嵗用廣而蓄少奈<lb/>
何乃詔出使郎官御史督察州縣壅遏錢榖者時豪民<lb/>
侵噬産業不移户州縣不敢徭役而征税皆出下貧至<lb/>
於依富為奴客役罰峻於州縣長吏嵗輒遣吏巡覆田<lb/>
税民苦其擾宣宗以後四方兵興役重賦繁公私俱困<lb/>
竭矣初乾元末天下上計百六十九州户百九十三萬<lb/>
一百三十四不課者百七十萬四千五百九十二口千<lb/>
<pb n="KR2m0016_WYG_008-3b"/>
六百九十九萬三百八十六不課者千四百六十一萬<lb/>
九千五百八十七減天寳户五百九十八萬二千五百<lb/>
八十四口三千五百九十二萬八千七百二十三元和<lb/>
中供嵗賦者浙西浙東宣歙淮南江西鄂岳福建湖南<lb/>
八道户百四十四萬比天寳開元四之一兵食於官者<lb/>
八十三萬加天寳三之一通以二户養一兵京西北河<lb/>
北以屯兵廣無上供至長慶中户三百三十五萬而兵<lb/>
九十萬率三户以奉一兵至武宗即位户二百一十一<lb/>
<pb n="KR2m0016_WYG_008-4a"/>
萬四千九百六十㑹昌末户増至四百九十五萬五千<lb/>
一百五十一宣宗既復河湟天下兩税榷酒茶鹽錢嵗<lb/>
入九百二十二萬緡嵗之常用率少三百餘萬有司逺<lb/>
取後年乃濟及羣盜起諸鎮不復上計云<lb/>
後唐莊宗同光三年勅城内店宅園囿比來無税頃因<lb/>
偽命遂有配徴後來以所徴物色添助軍裝衣賜將令<lb/>
通濟宜示矜蠲今據𦂳慢去處於見輸税絲每兩作三<lb/>
等酌量納錢其絲仍與除放吏部尚書李琪上疏謂救<lb/>
<pb n="KR2m0016_WYG_008-4b"/>
人瘼者以重歛為病源料兵食者以惠能為軍政伏惟<lb/>
深留宸鑒如以六軍方闕未可輕徭兩税之餘猶須重<lb/>
歛則但不以折納為事一切以本色輸官又不以紐配<lb/>
為名止以正税加納天下幸甚勅本朝徴科唯配有兩<lb/>
税至於折納本不施為宜依李琪所論應逐嵗合納錢<lb/>
物斛斗鹽錢等宜令租庸司指揮並准元徴本色輸納<lb/>
明宗天成四年户部奏三京鄴都諸道州府逐年所徴<lb/>
夏秋税租兼折徴諸般錢榖等徴條流所有各處節候<lb/>
<pb n="KR2m0016_WYG_008-5a"/>
早晩以差等作期納足長興三年三司奏請諸道上供<lb/>
税物充兵士衣賜不足其天下所納斛斗及錢除支贍<lb/>
外請依時折納綾羅絹帛從之<lb/>
晉髙祖天福四年勅應諸道節度刺史不得擅加賦役<lb/>
及於縣邑别立監徴所納田租委人户自量自槩<lb/>
周世宗顯徳三年勅應天下今後公私織造到絹帛紬<lb/>
布綾羅錦綺及諸色匹帛其幅尺觔兩並須合向來制<lb/>
度不得輕弱假偽妄冒取價又勅舊制織絁絹布綾羅<lb/>
<pb n="KR2m0016_WYG_008-5b"/>
錦綺紗縠等幅其幅濶俱有準制來年所納官絹觔兩<lb/>
不得差誤<lb/>
宋制嵗賦之類有五公田之賦凡田之在官賦民耕而<lb/>
収其租者民田之賦百姓各得専之者城郭之賦宅税<lb/>
地税之類丁口之賦百姓嵗輸身丁錢米雜變之賦牛<lb/>
革蠶鹽之類太祖建隆四年令諸州受民租籍不得稱<lb/>
分毫合龠銖釐絲忽錢必成文絹帛成尺粟成升絲緡<lb/>
成兩薪蒿成束金銀成錢開寳三年詔諸州府兩税所<lb/>
<pb n="KR2m0016_WYG_008-6a"/>
科物非土地所宜者不得抑配八年詔今後民輸税紬<lb/>
絹不滿匹者許計丈尺納價錢毋得以三户五户聚合<lb/>
成匹送納煩擾真宗大中祥符元年以連嵗豐稔邊儲<lb/>
有備河北諸路賦税並聴於本州軍輸納二年頒幕職<lb/>
州縣招徠户口旌賞條制九年詔諸路支移税賦勿至<lb/>
兩次仍許以粟麥蕎菽互相折輸凡嵗賦糓以石計錢<lb/>
以緡計帛以匹計金銀絲緡以兩計藁秸薪蒸以圍計<lb/>
他物各以數計至道末總七千八十九萬三千自唐以<lb/>
<pb n="KR2m0016_WYG_008-6b"/>
來民計田輸賦外増取他物復折為賦謂之雜變亦謂<lb/>
之沿納名品煩細其類不一官司嵗附帳籍並縁侵擾<lb/>
民以為患仁宗明道中詔三司以類併合於是悉除諸<lb/>
名品併為一物夏秋税苐分粗細二色百姓便之諌官<lb/>
王素奏天下田賦輕重不等請均定歐陽修亦言秘書<lb/>
丞孫琳嘗往洺州肥鄉縣與大理寺丞郭諮以千歩方<lb/>
田法括定民田願詔二人者任之三司亦以為然且請<lb/>
擇諸州之尤不均者均之於是遣郭諮往蔡州括一縣<lb/>
<pb n="KR2m0016_WYG_008-7a"/>
得田二萬六千九百三十餘頃均其賦於民後以州縣<lb/>
多逃田未可盡括遂罷初湖廣閩浙因舊制嵗歛丁身<lb/>
錢米大中祥符間詔除丁錢而米輸如故既而漸次蠲<lb/>
免自郭諮均税之法罷論者謂朝廷徒恤一時之勞而<lb/>
失經逺之意至皇祐中天下墾田視景徳増四十一萬<lb/>
七千餘頃而税榖乃減七十一萬八千餘石田賦不均<lb/>
故其弊滋甚後田京知滄州均無棣田蔡挺知博州均<lb/>
聊城高唐田嵗増賦榖帛無棣總一千一百五十二聊<lb/>
<pb n="KR2m0016_WYG_008-7b"/>
城高唐總萬四千八百四十七乃復詔均定遣官分行<lb/>
諸路秘書丞髙本在遣中獨以為不可纔均數郡田而<lb/>
止神宗元豐二年詔諸路支移折税並具所行月日上<lb/>
之中書權發三司户部判官李琮根究逃絶税役江浙<lb/>
所得逃户凡四十萬一千三百有竒為書上之明年除<lb/>
琮淮南轉運副使兩路凡得逃絶詭名挾佃簿籍不載<lb/>
并闕丁凡四十七萬五千九百有竒正税并積負凡九<lb/>
十二萬二千二百貫石匹兩有竒然每遇水旱輒輕弛<lb/>
<pb n="KR2m0016_WYG_008-8a"/>
賦租或蠲放倚閣賦輸逺方不均皆遣使按之陜西轉<lb/>
運使吕大忠令農户支移斗輸脚錢十八御史劾之乃<lb/>
定制均輕重之等以税賦户籍在第一等第二等者支<lb/>
移三百里三等四等者二百里五等一百里不願支移<lb/>
而願輸道里脚價者亦酌度分為三等以從其便徽宗<lb/>
崇寧二年諸路嵗稔遂行増價折納之法民以榖菽物<lb/>
帛輸積負零税者聴之又詔天下租賦科撥價折當先<lb/>
富後貧自近及逺乃者漕臣失職有不均之弊其定為<lb/>
<pb n="KR2m0016_WYG_008-8b"/>
令支移本以便邊餉内郡罕用折變之法視嵗豐稔以<lb/>
定物之低昻俾官吏毋得私其輕重又詔比聞慢吏廢<lb/>
期凡輸官之物違期促限蠶者未絲農者未穫追胥旁<lb/>
午民無所措自今前期督輸者加一等坐之致民逃徙<lb/>
者論更加等政和以後天下户口類多不實於是立法<lb/>
比較鈎考嵗終㑹其數按籍櫽括脱漏又詔諸路凡奏<lb/>
户口令提刑司及提舉常平司參考保奏終莫能拯其<lb/>
弊故租税亦不得而均是時國用不給凡府畿之外南<lb/>
<pb n="KR2m0016_WYG_008-9a"/>
暨襄唐西及澠池北踰大河民田有溢於初劵者輒使<lb/>
輸公田錢宣和初州縣主吏催科失職逋租數廣令轉<lb/>
運司察守貳勤惰聴專達於内侍省浙西荒田天荒草<lb/>
田葑茭蕩湖濼退灘等皆計籍召佃立租以供應奉置<lb/>
局命官有措置水利農田之名部使者且自督御前租<lb/>
課高宗紹興元年五月詔民力久困州縣因縁為奸今<lb/>
頒式諸路凡因軍期不得已而貸於民者並許計所用<lb/>
之多寡量物力之輕重依式開具使民通知凡税額減<lb/>
<pb n="KR2m0016_WYG_008-9b"/>
去大觀三分之一十五年户部議准法輸官物用四鈔<lb/>
户鈔付民執慿縣鈔闗縣司銷簿監鈔納官掌之住鈔<lb/>
倉庫藏之所以防冒偽備毁失也繼而兩浙州縣合輸<lb/>
綿納税絹茶絹雜錢米六色皆以市價折錢却别科米<lb/>
麥有畞輸四五斗者京西括田租加於舊湖南有土户<lb/>
錢折絁錢醋息錢麵引錢名色不一荆南户口十萬冦<lb/>
亂以來㡬無人迹議者希朝廷意謂流民已復可使嵗<lb/>
輸十二積逋至二十餘萬緡民力重困右承議郎魯冲<lb/>
<pb n="KR2m0016_WYG_008-10a"/>
上書論郡邑之弊以臣前任宜興一縣言之漕計合収<lb/>
其名甚繁有丁鹽坊場課利錢租地錢租絲租紵錢每<lb/>
嵗不過一萬五千餘緡其發納之數有大軍錢上供錢<lb/>
糴本錢造船錢軍器物料錢天申節銀絹錢之類嵗支<lb/>
不啻三萬四千餘緡又有見任寄居官請奉過往官兵<lb/>
批劵州郡督索拖欠畧無虛日今之為令者茍以寛恤<lb/>
為意而拙於催科旋踵以不職罷何暇承流宣化哉吏<lb/>
部侍郎許興古言今銓曹有知縣令二百餘闕無願就<lb/>
<pb n="KR2m0016_WYG_008-10b"/>
者正縁財賦督廹所以畏避如此若蠲民積欠謹擇守<lb/>
臣則吏稱民安矣詔如所奏行而兩浙江東西積逋悉<lb/>
蠲焉孝宗淳熙五年詔曰比年以來五榖豐登蠶絲盈<lb/>
箱嘉與海内共享阜康之樂尚念耕夫蠶婦終嵗勤動<lb/>
價錢不足以償其勞郡邑兩税除折帛折變自有常制<lb/>
當輸正色者毋以重價强之折錢臨安府刻石徧賜諸<lb/>
路光宗紹熙元年臣僚言古者賦租出於民之所有不<lb/>
强其所無今之為絹者一倍折而為錢再倍折而為銀<lb/>
<pb n="KR2m0016_WYG_008-11a"/>
銀愈貴錢愈艱得榖愈不可售使民賤糶而貴折則大<lb/>
熟之嵗反為民害願詔州郡凡多取而多折者重置於<lb/>
罰民有糶不售者令常平就糴異時嵗歉平價以糶度<lb/>
於民無傷於國有補詔從之秘書監楊萬里奏輸粟於<lb/>
民謂之苗舊以一斛輸一斛今以二斛輸一斛矣輸帛<lb/>
於官謂之税舊以正絹為税絹今正絹外有和買矣舊<lb/>
和買官給其直或以錢或以鹽今皆無之又以絹估直<lb/>
而倍折其錢矣舊税畞一錢輸免役一錢今嵗増其額<lb/>
<pb n="KR2m0016_WYG_008-11b"/>
不知所止矣既一倍其粟數倍其帛又數倍其錢而又<lb/>
有月樁錢版帳錢不知㡬倍於祖宗之舊又㡬倍於漢<lb/>
唐之制乎此猶東南之賦可知也至於蜀賦之額外無<lb/>
名者不可得而知也陛下欲薄賦斂當節用度用節而<lb/>
後財可積財積而後國可足國足而後賦可減賦減而<lb/>
後民可富民富而後邦可寧也二年乃詔郡守縣令毋<lb/>
得科斂先期競務辦集理宗嘉熙二年臣僚言陛下自<lb/>
登大寳蠲賦之詔無嵗無之而百姓未霑實惠盖民輸<lb/>
<pb n="KR2m0016_WYG_008-12a"/>
率先期歸於吏胥攬户乃遇詔下則所放者吏胥之物<lb/>
所倚閣者攬户之錢是以寛恤之詔雖頒然民未霑惠<lb/>
嘗觀漢史恤民之詔多減明年田租今宜倣漢故事如<lb/>
遇朝廷行大惠則以今年下詔明年減租示民先知減<lb/>
數則吏難為欺民慶實賜矣從之淳祐八年監察御史<lb/>
崇政殿説書陳求魯奏本朝仁政有餘而王制未備今<lb/>
之兩税本大厯之弊法也常賦猶足困民況預借乎以<lb/>
百畞之家計之罄其永業豈足支數年之借操縱出於<lb/>
<pb n="KR2m0016_WYG_008-12b"/>
權宜官吏得以簸弄公私俱困臣愚謂今日救弊之策<lb/>
其大端有四焉宜採夏侯太初併省州縣之議俾縣令<lb/>
得以直達於朝廷用宋元嘉六年為斷之法俾縣令得<lb/>
以究心於撫字法藝祖出朝紳為令之典以重其權遵<lb/>
光武擢卓茂為三公之意以激其氣然後為之正其經<lb/>
界裁其横斂則預借可革民亦獲利矣議者以為切於<lb/>
當時之弊然宋自南渡以後川蜀之賦最重科斂繁多<lb/>
有諸路常平司坊場錢激賞絹竒零絹估錢布估錢常<lb/>
<pb n="KR2m0016_WYG_008-13a"/>
平積年本息對糴米及他酒鹽諸名色錢大抵於常賦<lb/>
外嵗増錢二千六十八萬緡而茶不預焉軍儲稍充蜀<lb/>
民始困後雖屢經蠲減而其弊不去天下諸郡每年常<lb/>
貢京畿路開封府貢方紋綾方紋紗蘆席麻黄酸棗仁<lb/>
京東路青州貢仙紋綾梨棗密州貢絹牛黄濟南府貢<lb/>
綿絹陽起石防風沂州貢仙靈脾紫石英茯苓鍾乳登<lb/>
州貢金牛黄石器萊州貢牛黄海藻牡礪石器濰州貢<lb/>
綜絲素絁淄州貢綾防風長理石淮陽軍貢絹應天府<lb/>
<pb n="KR2m0016_WYG_008-13b"/>
貢絹襲慶府貢大花綾墨雲母紫石英防風茯苓徐州<lb/>
貢雙絲綾紬絹興仁府貢絹葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>子東平府貢絹阿膠<lb/>
濟州貢阿膠單州貢蛇床防風濮州貢絹京西路襄陽<lb/>
府貢麝香白榖漆器鄧州貢白菊花隨州貢絹綾葛覆<lb/>
盆子金州貢麩金麝香枳殻實杜仲白膠香黄檗房州<lb/>
貢麝香紵布鍾乳石笋均州貢麝香唐州貢絹河南府<lb/>
貢蜜蠟磁器潁昌府貢絹藨席鄭州貢絹滑州貢絹孟<lb/>
州貢粱米蔡州貢綾淮寧府貢紬絹順昌府貢紬絁綿<lb/>
<pb n="KR2m0016_WYG_008-14a"/>
汝州貢絁絹信陽軍貢紵布河北路大名府貢花紬綿<lb/>
紬平紬紫草開徳府貢莨莠席南粉滄州貢大紬大栁<lb/>
箱冀州貢絹河間府貢絹博州貢平絹棣州貢絹鄚州<lb/>
貢綿雄州貢紬霸州貢絹徳州貢絹濵州貢絹思州貢<lb/>
白氊永靖軍貢簟絹清州貢絹信安軍貢絹保定軍貢<lb/>
絁真定府貢羅相州貢暗花牡丹花紗知母胡粉絹建<lb/>
徳府貢白紵簟衛州貢絹綿洺州貢紬深州貢絹祁州<lb/>
貢花絁慶源府貢絹綿保州貢絹安肅軍貢素絁廣信<lb/>
<pb n="KR2m0016_WYG_008-14b"/>
軍貢紬順安軍貢絹河北路太原府貢大銅鑑甘草人<lb/>
參礜石隆徳府貢人參蜜墨平陽府貢蜜蠟燭絳州貢<lb/>
防風蠟燭墨澤州貢白石英禹餘糧人參代州貢麝香<lb/>
青碌忻州貢解玉砂麝汾州貢土絁石膏遼州貢人參<lb/>
憲州貢麝香嵐州貢麝香石州貢蜜蠟隰州貢蜜蠟麟<lb/>
州貢柴胡府州貢甘草豐州貢甘草柴胡威勝軍貢土<lb/>
絁平定軍貢絹岢嵐軍貢絹寧化軍貢絹火山軍貢柴<lb/>
胡保徳軍貢絹陕西路京兆府貢鞾氊蠟席酸棗仁地<lb/>
<pb n="KR2m0016_WYG_008-15a"/>
骨皮解州貢鹽花陜州貢紬絁括蔞根栢子仁商州貢<lb/>
麝香枳殻實虢州貢麝香地骨皮硯同州貢白蒺䔧生<lb/>
熟乾地黄華州貢茯苓細辛茯神耀州貢瓷器延安府<lb/>
貢黄蠟麝香鄜州貢麝香後改貢蠟燭坊州貢弓弦麻<lb/>
席保安軍貢毛叚蓯蓉慶陽府貢紫茸白花氊麝香黄<lb/>
蠟環州貢甘草邠州貢火筯蓽豆剪刀寧州貢菴閭荆<lb/>
芥硯席秦州貢席芎藭鳯翔府貢蠟燭榛實席成階州<lb/>
貢羚羊角蠟燭渭州貢紬蓯蓉涇州貢紫茸毛毼叚原<lb/>
<pb n="KR2m0016_WYG_008-15b"/>
州貢甘草徳順軍貢甘草鎮戎軍貢白氊熙州貢毛毼<lb/>
叚麝香鞏州貢麝香蘭州貢甘草兩浙路臨安府貢綾<lb/>
藤紙紹興府貢越綾輕紗紙平江府貢葛蛇床子白石<lb/>
脂花席鎮江府貢羅綾湖州貢白紵婺州貢綿藤紙慶<lb/>
元府貢綾乾山蕷烏賊魚骨常州貢白紵紗席瑞安府<lb/>
貢鮫魚皮蠲糨紙台州貢甲香鮫魚皮處州貢綿黄連<lb/>
衢州貢綿藤紙建徳府貢白紵簟嘉興府貢綾淮南路<lb/>
揚州貢白苧布莞席銅鏡亳州貢縐紗絹宿州貢絹楚<lb/>
<pb n="KR2m0016_WYG_008-16a"/>
州貢苧布海州貢絹獐皮鹿皮泰州貢隔織滁州貢絹<lb/>
興州貢麻紙通州貢獐皮鹿皮鰾膠安東州貢葛布石<lb/>
斛廬州貢紗絹蘄州貢苧布簟安慶府貢白术濠州貢<lb/>
絹糟魚光州貢石斛葛布黄州貢苧布連翹無為州貢<lb/>
絹江寧府貢筆寧國府貢紵布黄連筆徽州貢白苧紙<lb/>
池州貢紙紅白薑饒州貢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>金竹簟信州貢蜜葛粉水晶<lb/>
器大平州貢紗南康州貢茶芽廣徳軍貢茶芽隆興府<lb/>
貢葛江州貢雲母石斛贑州貢白苧吉州貢苧布袁州<lb/>
<pb n="KR2m0016_WYG_008-16b"/>
貢紵布撫州貢葛瑞州貢紵興國軍貢紵南安軍貢紵<lb/>
臨江軍貢絹建昌軍貢絹荆湖南北路江陵府貢綾紵<lb/>
碧澗茶芽柑橘鄂州貢銀徳安府貢青紵常徳府貢紵<lb/>
布練布澧州貢五加皮芒硝杜若峽州貢綾竹簟岳州<lb/>
貢紵歸州貢紵辰州貢硃砂水銀沅州貢硃砂水銀靖<lb/>
州貢白絹潭州貢葛茶衡州貢麩金犀通州貢白苧零<lb/>
陵香永州貢葛石燕郴州貢紵寳慶府貢犀角銀全州<lb/>
貢葛零陵香桂陽州貢銀福建路福州貢荔枝鹿角菜<lb/>
<pb n="KR2m0016_WYG_008-17a"/>
紫菜建寧府貢火箭石乳龍茶元豐貢龍鳯等茶泉州<lb/>
貢松子元豐貢綿蕉葛橄欖淳祐貢苧布南劍州貢土<lb/>
茴香元豐貢茶漳州貢甲香鮫魚皮柑橘汀州貢蠟燭<lb/>
邵武軍貢紵興化軍貢綿葛布成都府路成都府貢花<lb/>
羅錦高紵牋紙眉州貢春羅單絲羅綿州貢綾紵布漢<lb/>
州貢紵布嘉定府貢麩金卭州貢絲布簡州貢綿紬麩<lb/>
金黎州貢紅椒雅州貢麩金茂州貢麝香威州貢當歸<lb/>
羌活仙井監貢苦藥子續隨子潼州府路潼州府貢綾<lb/>
<pb n="KR2m0016_WYG_008-17b"/>
曽青空青遂寧府貢摴蒱綾順慶府貢絲布天門冬資<lb/>
州貢麩金普州貢葛天門冬昌州貢麩金絹叙州貢葛<lb/>
合州貢牡丹皮白藥子滎州貢班布渠州貢綿紬買子<lb/>
木懐安軍貢紬寧西軍貢絹利州路興元府貢胭脂紅<lb/>
花利州貢金銅鐵洋州貢隔織閬州貢蓮綾隆慶府貢<lb/>
巴㦸巴州貢綿紬沔州貢蜜蠟蓬州貢紵絲綾綿紬鎮<lb/>
州貢麩金羚羊角䕫州路紹慶府貢硃砂蠟施州貢黄<lb/>
蓮没藥咸淳州貢綿紬萬州貢金木藥子開州貢白紵<lb/>
<pb n="KR2m0016_WYG_008-18a"/>
達州貢紬涪州貢絹重慶府貢葛布牡丹皮雲安軍貢<lb/>
絹梁山軍貢綿大寧監貢蠟廣南東路廣州貢胡椒石<lb/>
髪糖霜檀香肉豆䓻丁香母子零陵香補骨脂舶上茴<lb/>
香没藥没石子元豐貢沉香甲香詹糖香石斛龜殻水<lb/>
馬鼊皮藤簟韶州貢絹鍾乳循州貢絹藤潮州貢蕉布<lb/>
甲香鮫魚皮連州貢苧布官桂元豐貢鍾乳梅州貢銀<lb/>
布南雄州貢絹英徳府貢紵布賀州貢銀封州貢銀肇<lb/>
慶府貢銀石硯新州貢銀徳慶府貢銀南恩州貢銀惠<lb/>
<pb n="KR2m0016_WYG_008-18b"/>
州貢甲香藤箱廣南西路静江府貢銀桂心容州貢銀<lb/>
硃砂邕州貢銀融州貢金桂心象州貢金藤器槵子昭<lb/>
州貢銀梧州貢銀藤州貢銀龔州貢銀潯州貢銀栁州<lb/>
貢銀貴州貢銀慶逺府貢生豆䓻草豆䓻元豐貢銀賔<lb/>
州貢銀藤器横州貢銀化州貢銀髙良薑髙州貢銀雷<lb/>
州貢髙良薑元豐貢斑竹欽州貢高良薑翡翠毛白州<lb/>
貢銀縮砂鬰林州貢縮砂㢘州貢銀瓊州貢銀㯽榔<lb/>
南寧軍貢高良薑元豐貢銀萬安軍貢銀吉陽軍貢高<lb/>
<pb n="KR2m0016_WYG_008-19a"/>
良薑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0016_WYG_008-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_094-1a"/>
欽定四庫全書<lb/>
欽定續通典卷九十四<lb/>
　兵<lb/>
　　料敵制勝<lb/>
唐髙祖遣李密出關長史張竇徳言其必叛乃敕密更<lb/>
受節度密曰無故召還恐無生理遂斬使者入桃林縣<lb/>
驅掠徒衆直趨南山乘險而東使人馳告故將伊川刺<lb/>
史張善相令以兵應接而聲言向洛行軍總管盛彦師<lb/>
<pb n="KR2m0016_WYG_094-1b"/>
聞之率衆躡熊耳山南據要道令其衆夾路而伏諭之<lb/>
曰俟賊半渡一時俱發或曰聞宻欲向洛而公入山何<lb/>
也彦師曰密聲言向洛實欲出不意走襄城就張善相<lb/>
耳若賊入谷我後追之山路險隘一夫殿後必不能制<lb/>
今吾得先入谷擒之必矣密果南出半渡彦師擊斬之<lb/>
傳首長安又太宗征髙麗至元莬髙麗大駭城邑皆閉<lb/>
車駕次安市髙麗北部傉薩髙延夀帥兵十五萬來援<lb/>
上謂諸將曰今為延夀䇿有三引兵直前連城為壘據<lb/>
<pb n="KR2m0016_WYG_094-2a"/>
險食粟掠吾牛馬攻之不可猝下欲歸則泥潦為阻坐<lb/>
困吾軍上䇿也拔城中之衆與之宵遁中䇿也不度智<lb/>
能來與吾戰下䇿也卿曹觀之彼必出下䇿成擒在吾<lb/>
目中矣後延夀果敗舉衆䧏又唐休璟在邊遇吐蕃大<lb/>
將麯莽布支率騎數萬冦凉州休璟以兵數千臨髙望<lb/>
之見賊旗鎧鮮明謂麾下曰莽布支新將兵欲以示武<lb/>
耳然其下皆貴臣子弟不習戰請為君破之乃披甲先<lb/>
登六戰皆克又李光弼圍安太清於懷州因史思明來<lb/>
<pb n="KR2m0016_WYG_094-2b"/>
救壁野水渡比暮還軍留雍希顥守曰賊將髙暉李日<lb/>
越萬人敵也必令劫我爾留此賊至勿與戰若降與偕<lb/>
來是日思明果召日越曰光弼野次爾以鐵騎五百夜<lb/>
取之不然無歸日越至壘問曰太尉在乎曰去矣曰兵<lb/>
幾何曰千人曰將為誰曰雍希顥日越謂其下曰我受<lb/>
命云何今獲希顥歸不免死遂請降希顥與俱至光弼<lb/>
厚待之表授大將髙暉亦降或問公降二將何易也光<lb/>
弼曰思明再敗聞我野次彼固易之命將來襲必許以<lb/>
<pb n="KR2m0016_WYG_094-3a"/>
死希顥無名不足以為功日越懼死不降何待髙暉材<lb/>
出日越之右降者見遇貳者得不思奮乎嗣由地道攻<lb/>
城俘安太清以獻又李晟討朱泚之亂引兵叩都門㑹<lb/>
諸將圖所向衆對先㧞外城然後清宫晟曰外城有里<lb/>
閈之隘若設伏格戰居人囂潰非計也賊重兵精甲聚<lb/>
苑中今直擊之是披其心腹將圖走不暇諸將曰善乃<lb/>
自東渭橋移壁光泰門以薄都城連溝柵而賊將張庭<lb/>
芝李希倩求戰晟顧曰賊不出是吾憂也今乃冒死來<lb/>
<pb n="KR2m0016_WYG_094-3b"/>
天誘之矣勒呉詵等縱兵鏖擊晟以精騎鼔譟而從大<lb/>
破之乘勝入光泰門再戰賊却走又楊朝晟為邠寧節<lb/>
度使請城方渠合道木波以遏吐蕃要路詔問須兵幾<lb/>
何對曰邠寧兵足以城之帝曰嚮城鹽州用兵七萬今<lb/>
三城尤逼敵境何易邪對曰今發本鎮兵不旬日至出<lb/>
其不意而城之敵謂吾衆不減七萬不敢輕來不過三<lb/>
旬吾城已畢敵雖至城旁草盡不能久留敵退則運芻<lb/>
糧實之此萬全䇿也若大集諸道兵踰月始至敵亦集<lb/>
<pb n="KR2m0016_WYG_094-4a"/>
衆來與我爭戰何暇築城哉帝從之朝晟分軍為三各<lb/>
築一城三旬三城成朝晟軍還至馬嶺吐蕃始出追之<lb/>
相距數日而去朝晟遂城馬嶺而還開地三百里皆如<lb/>
其䇿<lb/>
五代梁攻鄆州朱瑾來救梁諸將或勸太祖縱瑾入鄆<lb/>
耗其食堅壁勿戰此可以俱弊太祖曰瑾來必與時溥<lb/>
俱不若遣霍存邀之存伏兵蕭縣已而瑾果與溥俱出<lb/>
迷離存發伏擊之遂敗瑾等於石佛山<lb/>
<pb n="KR2m0016_WYG_094-4b"/>
晉兵圍張文禮于鎮州久不下而定州王都引契丹來<lb/>
侵契丹至新樂晉人皆恐欲解圍去莊宗未决郭崇韜<lb/>
曰契丹之來非救文禮為王都以利誘之耳且晉新破<lb/>
梁軍宜乘已振之勢不可遽自退怯莊宗然之果敗契<lb/>
丹又莊宗既定魏州梁將劉鄩軍於洹水時張源徳據<lb/>
貝州魏人請先擊貝州然後東出師循地滄海莊宗曰<lb/>
貝州魏之邊郡壁壘完堅源徳託附劉鄩勢難卒解徳<lb/>
州西接貝州與滄帥共為首尾昨偵其無備可以輕騎<lb/>
<pb n="KR2m0016_WYG_094-5a"/>
取之若在彼駐軍二賊自然勢解各保孤城然後進擊<lb/>
於是遣騎軍晝夜兼行襲徳州郡將不意師至踰垣而<lb/>
遁遂克其城又莊宗聞梁人欲大舉數道入冦深以為<lb/>
憂召諸將㑹議郭崇韜對曰臣嘗細詢康延孝以河南<lb/>
之事度已料彼日夜思之成敗之機决在今歲梁今悉<lb/>
以精兵授段凝决河自固恃此不復為備凝非將材不<lb/>
足畏降者皆言大梁無兵陛下若留兵守魏固保楊劉<lb/>
自以精兵與鄆州合勢長驅入汴偽主授首則諸將自<lb/>
<pb n="KR2m0016_WYG_094-5b"/>
降矣莊宗意乃决濟河至鄆州中夜進軍以李嗣源為<lb/>
前鋒遇梁兵連破之擒王彦章莊宗謂諸將曰段凝猶<lb/>
在河上何向而可諸將以為東方諸鎮兵皆在段凝麾<lb/>
下所餘空城耳以天威臨之無不下者若先廣地東傅<lb/>
於海然後觀釁而動可以萬全康延孝固請亟取大梁<lb/>
嗣源曰今彦章就擒段凝必未之知就使有人走告之<lb/>
疑信之間尚須三日設若知吾所向即發救兵直路則<lb/>
阻决河須自白馬南渡舟檝亦難猝辦此去大梁至近<lb/>
<pb n="KR2m0016_WYG_094-6a"/>
無險信宿可至段凝未離河上友貞已為吾擒矣延孝<lb/>
之言是也莊宗從之遂滅梁<lb/>
周太祖因劉旻攻晉州遣王峻將兵討之峻軍出自綘<lb/>
州前鋒報過蒙阬峻喜謂其屬曰䝉阬晉綘之險也旻<lb/>
不分兵扼之使吾過此可以知其必敗也峻軍去晉州<lb/>
一舎旻聞周兵大至即解去<lb/>
宋太祖謀伐蜀遣王全斌由鳳州劉光儀由歸州進光<lb/>
儀將行太祖示以地圖指鎻江曰我軍至此泝流而上<lb/>
<pb n="KR2m0016_WYG_094-6b"/>
慎勿以舟師爭勝當先以步騎陸行出其不意擊之俟<lb/>
其勢却即以戰櫂夾攻取之必矣及師至夔距鎻江三<lb/>
十里舎舟前進先奪浮梁復牽舟而上蜀監軍武守謙<lb/>
領麾下與光儀騎將張廷翰戰敗遂入寧江城守將髙<lb/>
彦儔自焚死又曹彬潘美諸將北伐陛辭太宗謂曰潘<lb/>
美但先趨雲應卿等以十萬衆聲言取幽州且持重緩<lb/>
行不得貪利敵聞我兵至必悉衆救范陽不暇援山後<lb/>
矣後彬違詔致敗又景徳時劉永規知宜州在郡嚴酷<lb/>
<pb n="KR2m0016_WYG_094-7a"/>
衆咸怨焉澄海軍校陳進率所部害永䂓擁判官盧成<lb/>
鈞為謀主嬰城拒命詔東上閤門使曹利用等發兵討<lb/>
之初奏至真宗謂王旦等曰司天屢言當有兵方憂逺<lb/>
地牧守不得其人今果有是當遣使翦除旦言利用精<lb/>
於方畧悉心王事此賊不過保其家屬據城拒守或掠<lb/>
城中貲以趨山林如此不足為慮若選募驍勇立謀主<lb/>
直趨廣州彼其智識必不及此猶慮為人誘教爾及聞<lb/>
賊分據柳州洛容縣帝曰此不能離窟穴枉自棄耳不<lb/>
<pb n="KR2m0016_WYG_094-7b"/>
久遂平又王韶以龍圖閣待制知熙州入朝㑹轄戩敗<lb/>
景思立於踏白城圍河州甚急韶自京師還至興平聞<lb/>
之乃日夜馳至熙州熙方守城命撤之選兵得二萬議<lb/>
所向諸將欲趨河州韶曰賊所以圍城者恃有外援也<lb/>
今知救至必設伏待戰且新勝氣鋭未可與爭當出其<lb/>
不意以攻其所恃此所謂扼吭𢷬虚形格勢禁則自為<lb/>
解者也乃直叩定羌城破結和爾族斷夏國通路進臨<lb/>
寧河分命偏將入南山轄戩知援絶拔柵去又章楶知<lb/>
<pb n="KR2m0016_WYG_094-8a"/>
慶州時朝廷戢兵戒邊吏勿妄動楶言夏人嗜利畏威<lb/>
不有懲艾邊不得休息宜稍取其疆土如古削地之制<lb/>
以固吾圉然後諸路出兵擇據要害不一再舉勢將自<lb/>
蹙矣遂乘便出討以致其師夏果入圍環州楶諜知之<lb/>
遣驍將伏兵洪徳城夏師過之鼓譟而出斬獲甚衆又<lb/>
孟珙少時從父宗政在襄金人攻襄珙料其必窺樊城<lb/>
乃獻䇿宗政由羅家渡濟河宗政然之翼日諸軍臨渡<lb/>
布陣金人果至渡伏發大敗之又趙范趙葵擊李全於<lb/>
<pb n="KR2m0016_WYG_094-8b"/>
揚州全敗走范葵議所向葵曰出東門范曰西出嘗不<lb/>
利賊必見易因其所易而圖之必勝乃悉精鋭數千而<lb/>
西取官軍素為賊所易者張其旗幟以誑之全望見喜<lb/>
直前突鬭范麾兵並進葵親搏戰諸軍爭奮賊始疑非<lb/>
前日軍欲走入土城李虎軍已塞其甕門全窘從數十<lb/>
騎北走追及刺殺之<lb/>
遼耶律烏魯斯與晉將杜重威戰於望都被圍衆言陣<lb/>
薄處可出烏魯斯曰恐彼有他備竟引兵衝堅而出迴<lb/>
<pb n="KR2m0016_WYG_094-9a"/>
視衆所指處皆大塹也其料敵多此類<lb/>
金太祖將舉兵伐遼問都古嚕納曰遼名為大國其實<lb/>
空虚主驕而士怯戰陣無勇可取也吾欲舉兵仗義而<lb/>
西君以為何如都古嚕納曰以主公英武士衆樂為用<lb/>
遼主荒於畋獵政令無常易與也太祖從之卒滅遼又<lb/>
薩里哈因宋呉玠擁重兵據涇州涇原以西多應之欲<lb/>
退守京兆俟河南河東軍古英曰我退守呉玠必取鳳<lb/>
翔京兆同華據潼關吾屬無類矣不如速戰我軍陣涇<lb/>
<pb n="KR2m0016_WYG_094-9b"/>
之南原宋兵必自西原來古英與希卜蘇各以選騎五<lb/>
百摧其兩翼元帥當其中擊之可以得志監軍巴爾斯<lb/>
曰二子當其左右巴爾斯願當其中元帥據岡阜多張<lb/>
旗幟為疑兵可以得志薩里哈從之呉玠兵果自西原<lb/>
來古英希卜蘇擊其左右自旦至午呉玠左右軍少退<lb/>
巴爾斯當其前衝擊之遂敗玠軍自此蜀人不敢復出<lb/>
關陜遂定<lb/>
元太祖諭諸將曰金精兵在潼關南據連山北限大河<lb/>
<pb n="KR2m0016_WYG_094-10a"/>
難以遽破若假道於宋宋金世讎必能許我則下兵唐<lb/>
鄧直𢷬大梁金急必徵兵潼關然以數萬之衆千里赴<lb/>
援人馬疲弊雖至弗能戰破之必矣又郭侃從宗王實<lb/>
喇烏克西征至宻實勒㑹日暮已休復驅兵起祇留數<lb/>
病卒西行十餘里頓軍令軍中銜枚轉箭敵不知也潛<lb/>
兵夜來襲殺病卒克鼐蘇勒坦大驚曰東天將軍神人<lb/>
也遂䧏後世祖即位侃上疏陳平宋之䇿其畧曰宋據<lb/>
東南以呉越為家其要地則荆襄而已今日之計當先<lb/>
<pb n="KR2m0016_WYG_094-10b"/>
取襄陽既克襄陽彼揚廬諸城彈丸地耳置之勿顧而<lb/>
直趨臨安疾雷不及掩耳江淮巴蜀不攻自平後皆如<lb/>
其䇿又中統元年哈喇布哈琿塔哈據六盤山以兵應<lb/>
額呼布格商挺謂亷希憲曰為六盤有三䇿悉鋭而東<lb/>
直𢷬京兆上䇿也聚兵六盤觀釁而動中䇿也重裝北<lb/>
歸以應和林下䇿也希憲曰彼將何從挺曰必出下䇿<lb/>
已而果然於是令巴沁汪良臣發兵禦之六盤之兵既<lb/>
北而阿勒達爾自和林引兵南來與哈喇布哈琿塔哈<lb/>
<pb n="KR2m0016_WYG_094-11a"/>
遇於甘州哈喇布哈以語不合引其兵北去阿勒達爾<lb/>
遂與琿塔哈合軍而南時諸王哈丹率騎兵與巴沁汪<lb/>
良臣兵合乃分為三道以拒之大戰於甘州東殺阿勒<lb/>
達爾琿塔哈事聞帝大悦曰商孟卿古之良將也<lb/>
明劉基初見太祖太祖問征取計基曰士誠自守奴不<lb/>
足慮友諒劫主脅下名號不正地據上流其心無日忘<lb/>
我宜先圖之陳氏滅張氏勢孤一舉可定然後北向中<lb/>
原王業可成也太祖大恱㑹友諒䧟太平謀東下勢甚<lb/>
<pb n="KR2m0016_WYG_094-11b"/>
張諸將或議䧏或議奔據鍾山太祖召基入内基奮曰<lb/>
主降及奔者可斬也太祖曰計安出基曰賊驕矣待其<lb/>
深入伏兵邀取之易耳天道後舉者勝取威制勝以成<lb/>
王業在此舉矣太祖用其䇿誘友諒至大破之又常遇<lb/>
春因陳友諒來援安慶料其必攻池州乃伏鋭士於九<lb/>
華山敵果來攻伏起擒斬萬餘人又張士誠攻新城李<lb/>
文忠帥朱亮祖等馳救去新城十里而軍胡徳濟使人<lb/>
告賊勢方盛宜少駐以俟大軍文忠曰兵在謀不在衆<lb/>
<pb n="KR2m0016_WYG_094-12a"/>
乃下令曰彼衆而驕吾少而鋭以鋭遇驕何憂不克彼<lb/>
軍輜山積此天以富汝曹也勉之乃分左右軍文忠橫<lb/>
槊引鐵騎數千乘髙馳下大軍繼之敵遂大潰又沐春<lb/>
嗣父英爵鎮雲南洪武時平越巂蠻立瀾滄衛阿資復<lb/>
叛與何福討之春曰此賊積年逋誅者以與諸土酋姻<lb/>
婭輾轉亡匿今悉發諸酋從軍縻繫之而多設營堡制<lb/>
其出入賊必授首遂趨越州分道逼其城伏精兵道左<lb/>
以羸卒誘賊縱擊大敗之遂擒阿資<lb/>
<pb n="KR2m0016_WYG_094-12b"/>
　　敵十五形帥十過附<lb/>
宋許洞虎鈐經曰猛而輕死者可伏而挑之也智而遲<lb/>
者可逼之也機事疾速而不精者可誘也機緩而精者<lb/>
可抗也自功者可間其下也信人者可詐也不信人者<lb/>
可離也剛愎自用者可乘也親愛人者可侮也貪者可<lb/>
賂也鄙者可奪也亷者可汚也清者可辱也畏鬼神者<lb/>
可驚也懦而好用人者可欺也將有是十五者擊之無<lb/>
疑也士卒使用無時者可擊也士馬秣食無時者可擊<lb/>
<pb n="KR2m0016_WYG_094-13a"/>
也結營之地無出入之便者可擊也臨陣喧譁約之不<lb/>
止者可擊也營柵無泉源溪澗者可擊也動而不能避<lb/>
日耗月刑者可擊也諸將爭功者可擊也謀臣放逐者可<lb/>
擊也吏士怨怒者可擊也傳呼不應節者可擊也是十<lb/>
者但候而擊之無疑焉<lb/>
　　察而後動<lb/>
唐兵圍洛陽掘塹築壘而守之城中乏食竇建徳悉衆<lb/>
來援太宗集將佐議之郭孝恪曰世充窮蹙垂將面縛<lb/>
<pb n="KR2m0016_WYG_094-13b"/>
建徳逺來助之此天意欲兩亡之也若據守虎牢以軍<lb/>
汜水伺間而動破之必矣<lb/>
五代時南唐李金全將兵救河中軍於沂州之境方與<lb/>
諸將㑹食候騎白有漢兵數百在澗北皆羸弱請掩之<lb/>
金全令曰敢言過澗者斬及暮漢伏兵四起金鼓聞十<lb/>
餘里金全曰曏可與之戰乎於是退保海州<lb/>
宋韓世忠征劉忠與賊對壘奕碁張飲堅壁不動衆莫<lb/>
測一夕馳騎穿賊營候者呵問即以賊軍號隨聲應之<lb/>
<pb n="KR2m0016_WYG_094-14a"/>
周覽以出喜曰此天賜也遂伏精兵於白面山與諸將<lb/>
㧞營而進賊兵方迎戰所伏兵已馳入中軍奪望樓植<lb/>
旗蓋傳呼如雷賊驚潰因斬忠<lb/>
金太祖天輔時遼耶律伊都降金金以為監軍久不遷<lb/>
常怏怏伊都有叛心遣使約燕京統軍誥里反誥里亦<lb/>
契丹人時金西監軍烏舎自雲中來燕㣲聞其事而未<lb/>
信回行數百里因獵居庸之東遥見二騎馳逓交相遇<lb/>
於道立馬久談烏舎疑之命數騎追一人至詰曰爾何<lb/>
<pb n="KR2m0016_WYG_094-14b"/>
人也曰伊都使者以軍事詣燕京統軍司誥里烏舎曰<lb/>
爾等適立馬話及何事曰問候烏舎曰非也問候之語<lb/>
無許久又曰話别烏舎曰亦非也話别之語無許久又<lb/>
曰叙家事烏舎曰家事固非立馬叙又曰叙往事烏舎<lb/>
曰往事亦非立馬叙馳者詞窮面顫且戰慄不已烏舎<lb/>
察其言色兼素疑伊都誥里皆契丹反覆無定因以詐<lb/>
折之曰我知汝二人宻議反者近有人宻告伊都誥里<lb/>
反期於今日各有使至我故來此伺果得爾軰夫何隠<lb/>
<pb n="KR2m0016_WYG_094-15a"/>
焉其人謂烏舎果知不敢隠伊都之叛由是敗<lb/>
元阿珠沉幾有智畧入覲與參政阿爾哈雅奏請伐宋<lb/>
帝命相臣議久不决阿珠進曰臣久在行間備見宋兵<lb/>
弱於往昔失今不取時不再來帝即可其奏詔益兵十<lb/>
萬與丞相巴延參政阿爾哈雅等同伐宋又汪良臣將<lb/>
兵攻嘉定昝萬夀堅守不出良臣度有伏兵先大搜山<lb/>
谷果得而殺之乃進壘薄城萬夀悉軍出戰大破之萬<lb/>
夀乞降<lb/>
<pb n="KR2m0016_WYG_094-15b"/>
明王守仁討橫水賊始仍故事招安之因給以牛種俾<lb/>
力耕自新所遣使與繪者俱盡圖其山谷險易猝以秋<lb/>
髙進兵食其所穫賊不及備大破之<lb/>
　　驗虚聲知無實<lb/>
五代漢髙祖天福十二年四月<hi>漢髙祖於晉少帝開運四年二月即位仍稱天福十二年</hi>
收復承天軍軍太原東都土門所衝也乃留步卒一千<lb/>
戍之備其不虞時契丹還衆每驚潰敵乃焚其井邑一<lb/>
日之中狼烟百餘舉髙祖曰此必敵之將退張虚勢也<lb/>
<pb n="KR2m0016_WYG_094-16a"/>
乃遣親將葉仁魯領步騎三千趣之㑹敵黨發掘掠取<lb/>
不意軍至敗之斬級獲馬各千餘而還<lb/>
金阿蘇叛奔遼太祖遣實古納尼楚赫往索阿蘇實古<lb/>
納等還具言遼主驕肆廢弛之狀於是議伐遼遼統軍<lb/>
司聞始為備命統軍蕭托卜嘉調諸軍於寧江州太祖<lb/>
使富卦喇復索阿蘇實觀其形勢富卦喇還言遼兵多<lb/>
不知其數太祖曰彼初調兵豈能遽集如此復遣呼實<lb/>
布往還言惟四院統軍司與寧江州軍及渤海八百人<lb/>
<pb n="KR2m0016_WYG_094-16b"/>
耳太祖曰果如吾言謂諸將佐曰遼人知我將舉兵集<lb/>
諸路軍備我我必先發制之無為人制衆皆曰善乃舉<lb/>
兵伐遼又宗望伐宋渡江敗宋兵於江上遣璸都等以<lb/>
兵追宋主宋主入㑹稽若為堅守計有兵數千列陣於<lb/>
郭東竹葦間諸將欲擊之璸都曰此詐也不若急攻城<lb/>
不然將由他門逸去諸將猶豫未决而宋主果於他門<lb/>
以單舟入海不獲而還<lb/>
元阿珠既築壘斷襄陽糧道宋將夏貴范文虎復相繼<lb/>
<pb n="KR2m0016_WYG_094-17a"/>
來援又分兵出入東岸林谷間阿珠謂諸將曰此張虚<lb/>
形不可與戰宜整舟師備新堡諸將從之明曰宋兵果<lb/>
趨新堡大破之<lb/>
　　敵降審察<lb/>
唐突厥阿史徳温傅反與阿史那伏念合詔裴行儉總<lb/>
諸軍討之伏念宻送降欵請自効行儉不泄其事而宻<lb/>
表以聞數日有烟塵漲天而至斥堠惶駭來白行儉召<lb/>
三軍謂曰此伏念執温傅來降非他也然受降如受敵<lb/>
<pb n="KR2m0016_WYG_094-17b"/>
但須嚴備更遣單使仍前勞之少間伏念果率屬縛温<lb/>
傅來軍門請罪盡平突厥餘黨<lb/>
宋夏州李繼遷遁斤澤都巡檢曹光實選精騎襲之繼<lb/>
遷僅以身免獲其母妻於是繼遷復結婚於豪酋轉徙<lb/>
伏匿浸以强盛使人紿光實曰我數奔北勢窘不能自<lb/>
存矣公許我降乎因陳舅甥之禮期某日於葭蘆川降<lb/>
光實信之且欲擅其功故不與人謀至期繼遷設伏止<lb/>
領十數人近城迎光實從百騎赴之繼遷前導北行至<lb/>
<pb n="KR2m0016_WYG_094-18a"/>
其地忽舉手揮鞭伏兵盡起光實被害又元昊遣髙延<lb/>
徳還延州與范仲淹約和仲淹自為書遺元昊反覆戒<lb/>
諭令去帝號盡臣節以報累朝厚待之恩韓琦聞之曰<lb/>
無約而請和者謀也命諸將戒嚴而自行邊至髙平元<lb/>
昊果遣衆冦渭州薄懷逺城琦乃趨鎮戎軍盡出其兵<lb/>
以禦之<lb/>
遼韓匡嗣耶律沙伐宋以報圍城之役耶律休格率本<lb/>
部兵從匡嗣等戰於滿城翌日將復戰宋人請降匡嗣<lb/>
<pb n="KR2m0016_WYG_094-18b"/>
信之休格曰彼衆整而鋭必不肯屈乃誘我耳宜嚴兵<lb/>
以待匡嗣不聽休格引兵憑髙而視須臾南兵大至鼓<lb/>
譟疾馳匡嗣倉卒不知所為士卒棄旗鼓而走遂敗績<lb/>
休格整兵進擊敵乃却<lb/>
元郭侃征西屢捷至大房其將珠蘇爾致書請降左右<lb/>
以為信然易之侃曰軍機多詐不可信也若中彼計恥<lb/>
莫大焉乃嚴陣以待珠蘇爾果以兵來邀侃與戰大破<lb/>
之巴爾蘇勒坦降下其城一百八十五又李恒圍隆興<lb/>
<pb n="KR2m0016_WYG_094-19a"/>
宋轉運使劉槃請降恒察其詐宻為之備槃果以鋭兵<lb/>
突至恒擊敗之殺獲殆盡乃降又星節為湖廣行省平<lb/>
章政事值汝潁妖賊起㑹僚屬議之或曰有鄭萬户老<lb/>
將也宜起而用之星節乃命募土兵完城池修器械嚴<lb/>
巡警悉以其事屬鄭賊聞之遣其黨二千人來約降星<lb/>
節與鄭謀曰此詐也然降而卻之則不可受而審之可<lb/>
也果得其情乃殲之械其渠魁數十人以待命適有㫖召<lb/>
星節為大司農同僚受賊賂乃誣鄭罪而釋其所械者<lb/>
<pb n="KR2m0016_WYG_094-19b"/>
明日賊大至内外響應城遂陷又伊蘇擒婁特穆爾布<lb/>
哈賊黨程思忠等乞降於參政撤淩特穆爾為請命於<lb/>
朝詔許之命伊蘇退師伊蘇度賊必以計怠我師乃嚴<lb/>
備以偵之程思忠果棄城遁去亟追至瑞州殺獲萬計<lb/>
賊遂東走<lb/>
明鄧愈駐兵于臨江之平塘時鄧克明據撫州遣使通<lb/>
欵而實無獻城之意愈知其情捲甲夜趨比旦入城克<lb/>
明單騎遁<lb/>
<pb n="KR2m0016_WYG_094-20a"/>
　　臣等謹案元劉元振為成都經畧使宋瀘州守將<lb/>
　　劉整宻送欵求降元振往受之諸將皆曰劉整無<lb/>
　　故而降不可信也元振曰宋權臣當國賞罰無章<lb/>
　　有功者往往以計除之是以將士離心且整本非<lb/>
　　南人而居瀘南重地事勢與李全何異此舉無可<lb/>
　　疑者遂行其父哈瑪爾戒之曰劉整宋之名將瀘<lb/>
　　乃蜀之重地今整遽以瀘降情偽不可知汝無為<lb/>
　　一身慮事成則為國家利不成則當效死乃其分<lb/>
<pb n="KR2m0016_WYG_094-20b"/>
　　也元振至瀘整開門出迎元振棄衆而先下馬與<lb/>
　　整相見示以不疑明日請入城元振釋戎服從數<lb/>
　　騎與整聯轡而入飲燕至醉整心服焉元振還宋<lb/>
　　瀘州主帥俞興率兵圍瀘州晝夜急攻城幾陷左<lb/>
　　右勸元振曰事勢如此宜思變通整本非吾人與<lb/>
　　俱死無益也元振曰人以誠歸我既受其降豈可<lb/>
　　以急而棄之且瀘之得失關國家利害吾有死而<lb/>
　　已乃犒將士募善游者賫蠟書至成都求援又權<lb/>
<pb n="KR2m0016_WYG_094-21a"/>
　　造金牌分賞有功未幾援至元振與整出城合擊<lb/>
　　興兵大敗之興退走據此實與杜典之意互相為<lb/>
　　用夫敵情多詐受降者固不可不審察以燭其幾<lb/>
　　然使過於疑則又無以服䧏者之心而收實效觀<lb/>
　　劉元振之處劉整可謂信義交至而劉整亦卒無<lb/>
　　叛意要惟能審察而後能不疑此又臨敵者所當<lb/>
　　知也謹附識於此<lb/>
　<lb/>
<pb n="KR2m0016_WYG_094-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷九十四<lb/>
</p>
<p>
</p>
  </div>
</body>
</text>
</TEI>
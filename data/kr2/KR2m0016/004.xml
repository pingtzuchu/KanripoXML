<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_004-1a"/>
欽定四庫全書<lb/>
欽定續通典卷四<lb/>
　食貨<lb/>
　　水利田<hi>唐</hi>　<hi>宋/</hi>　<hi>遼/</hi>　<hi>金/</hi>　<hi>元/</hi>　<hi>明</hi>
唐代宗大厯五年朗州刺史韋夏卿治槎陂溉田千餘<lb/>
頃十二年昇州句容令王昕因絳巖湖周五百里為塘<lb/>
立二斗門以節旱暵開田萬頃十三年勅毀白渠支流<lb/>
碾磑以溉田徳宗貞元二年明州刺史任侗修鄮縣仲<lb/>
<pb n="KR2m0016_WYG_004-1b"/>
夏堰溉田數千頃又漢州刺史盧士程於雒縣立堤堰<lb/>
溉田四百頃憲宗元和三年福州長樂令李茸於舊海<lb/>
堤築立十斗門以禦潮旱則瀦水雨則洩水遂成良田<lb/>
又江南西道觀察使韋舟築堤扞江長十二里竇以疏<lb/>
漲凡為陂塘五百九十八所灌田萬二千頃穆宗長慶<lb/>
初朗州刺史温造開後鄉渠百里溉田二千頃號古史<lb/>
渠後遷節度河陽復懐州古秦渠枋口樞以溉田濟源<lb/>
温河内武陟四縣田五千頃<lb/>
<pb n="KR2m0016_WYG_004-2a"/>
宋太祖開寳八年知瓊州李易上言州南五里有度靈<lb/>
塘開修渠堰溉水田三百餘頃居民賴之太宗至道元<lb/>
年正月度支判官梁鼎陳堯叟上鄭白渠利害按舊史<lb/>
鄭渠本引涇水自仲山西抵瓠口並北山東注洛三百<lb/>
餘里溉田四萬頃畝収一鍾白渠亦引涇水起谷口入<lb/>
濼陽注渭水長二百餘里溉田四千五百頃兩渠溉田<lb/>
凡四萬四千五百頃今所存者不及二千頃皆近代改<lb/>
修渠堰浸隳舊防由是灌溉之利絶少於古鄭渠難為<lb/>
<pb n="KR2m0016_WYG_004-2b"/>
興工今請遣使先詣三白渠行視復修舊迹於是詔大<lb/>
理寺丞皇甫選光禄寺丞何亮乘傳經度選等使還言<lb/>
周覽鄭渠之制用功最大並仲山而東鑿斷岡阜首尾<lb/>
三百餘里連亘山足堙廢已久其始涇河平淺直入渠<lb/>
口暨年代浸逺涇河陡深水勢漸下與渠口相懸水不<lb/>
能至實難致力其三白渠溉涇陽櫟陽髙陵雲陽三原<lb/>
富平六縣田三千八百五十餘頃此渠衣食之源也望<lb/>
令増築堤堰以固䕶之舊設節水斗門一百七十有六<lb/>
<pb n="KR2m0016_WYG_004-3a"/>
皆壊請悉繕完渠口舊有六石門謂之洪門今亦隤圮<lb/>
若復議興置則其功甚大且欲就近度其岸勢别開渠<lb/>
口以通水道嵗令渠官行視岸之缺薄水之淤填即時<lb/>
浚治嚴豪民盜水之禁涇河中舊有石堰廢壊已久其<lb/>
後止造木堰梢樁出於縁渠之民水潦時漂流散失秋<lb/>
復率民葺之數歛重困自今溉田既畢命水工拆堰木<lb/>
置於岸側可充二三嵗修堰之用所役縁渠之民計田<lb/>
出丁凡調萬三千人疏渠造堰各獲其利固不憚其勞<lb/>
<pb n="KR2m0016_WYG_004-3b"/>
也選能吏司其事置署於涇陽縣側以時行視往復甚<lb/>
便真宗景徳三年鹽鐵副使林特度支副使馬景盛陳<lb/>
關中河渠之利請遣官行視鄭白渠興修古制乃詔太<lb/>
常博士尚賔乘傳經度率丁夫治之賔言鄭渠久廢不<lb/>
可復今自介公廟迴白渠洪口直東南合舊渠以畎涇<lb/>
河灌富平櫟陽髙陵等縣經久可以不竭工既畢而水<lb/>
利饒足民獲數倍大中祥符七年涇原都鈐轄曹瑋言<lb/>
渭北有古池連帶山麓今濬為渠令民導以溉田詔嘉<lb/>
<pb n="KR2m0016_WYG_004-4a"/>
奬之天禧四年淮南勸農使王貫之導海州石闥堰水<lb/>
入漣水軍溉民田亦賜詔嘉奬神宗即位志在富國故<lb/>
以勸農為先仁宗景祐初遣尚書職方員外郎沈厚載<lb/>
出懐衛磁相邢洺鎮趙等州教民種水田神宗熙寧元<lb/>
年詔諸路監司比嵗所在陂塘堙没瀕江圩垾浸壊沃<lb/>
壤不得耕宜訪其可興者勸民興之具所増田畝税賦<lb/>
以聞二年權三司使吳充言前宜城令朱紘治平間修<lb/>
復木渠不費公家束薪斗粟而民樂趨之渠成溉田六<lb/>
<pb n="KR2m0016_WYG_004-4b"/>
千餘頃詔遷紘大理寺丞知比陽縣或云紘之木渠繞<lb/>
山渡溪以行水數勤民而終無功是後置三司條例司<lb/>
具農田利害條約詔頒諸路凡有能知土地所宜種植<lb/>
之法及修復陂湖河港或原無陂塘圩垾堤堰溝洫而<lb/>
可以創修或水利可及泉而為人所擅有或田去河港<lb/>
不逺為地界所隔可以均濟流通者縣有廢田曠土可<lb/>
糾合興修大川溝瀆淺塞荒穢合行濬導及陂塘堰埭<lb/>
可以取水灌溉若廢壊可興治者各述所見編為圖籍<lb/>
<pb n="KR2m0016_WYG_004-5a"/>
上之有司其土田迫大川數經水害或地勢汙下雨潦<lb/>
所鍾要在修築圩垾堤防之類以障水澇或疏導溝洫<lb/>
畎澮以泄積水縣不能辦州為遣官事闗數州具奏取<lb/>
㫖民修水利許貸常平錢糓給用初條例司奏遣劉彛<lb/>
等八人行天下相視農田水利又下諸路轉運司各條<lb/>
上利害又詔諸路各置相度農田水利官至是以條約<lb/>
頒焉秘書丞侯叔獻言汴岸沃壤千里而夾河公私廢<lb/>
田略計二萬餘頃多用牧馬計馬而牧不過用地之半<lb/>
<pb n="KR2m0016_WYG_004-5b"/>
則是萬有餘頃常為不耕之地觀其地勢利於行水欲<lb/>
於汴河兩岸置斗門泄其餘水分為支渠及京索河并<lb/>
三十六陂以灌溉田詔叔獻提舉開封府界常平使行<lb/>
之以著作佐郎楊汲同提舉叔獻又引汴水淤田而祥<lb/>
符中牟之民大被水患都水監或以為非四年前知襄<lb/>
州光禄卿史炤言開修古淳河一百六十里灌田六千<lb/>
六百餘頃修治陂堰民已獲利慮州縣遽欲増税詔三<lb/>
司應興修水利墾開荒梗毋増税五年程昉奏引漳洺<lb/>
<pb n="KR2m0016_WYG_004-6a"/>
河淤地凡二千四百餘頃帝曰灌溉之利農事大本但<lb/>
陕西河東民素不習此茍享其利後必樂趨三白渠為<lb/>
利尤大有舊迹可用力修治凡疏積水須自下流開導<lb/>
則畎澮易治書所渭濬畎澮距川是也其時人人爭言<lb/>
水利提舉京西常平倉陳世修乞於唐州引淮水入東<lb/>
西邵渠灌注九子等十五陂溉田二百里提舉陕西常<lb/>
平沈披乞復京兆府武功縣古迹六門堰於石渠南二<lb/>
百步傍為土洞以木為門回改河流溉田三百四十里<lb/>
<pb n="KR2m0016_WYG_004-6b"/>
大抵迂闊少效六年程昉言得共城縣舊河漕若疏導<lb/>
入三渡河可灌西垙稻田從之五月詔諸創置水磑碾<lb/>
碓妨灌溉民田者以違制論命贊善大夫蔡朦修永興<lb/>
軍白渠七年程昉言滄州増修西流河堤引黄河水淤<lb/>
田種稻増灌塘泊并深州開引滹沱水淤田及開回胡<lb/>
盧河并回滹沱河下尾又金州西城縣民葛徳出私財<lb/>
修長樂堰引水灌溉鄉户土田授本州司士參軍又詔<lb/>
司農寺具所興農田水利次第八年發京東常平米募<lb/>
<pb n="KR2m0016_WYG_004-7a"/>
饑民修水利又管轄京東淤田李孝寛言礬山漲水甚<lb/>
濁乞開四斗門引以淤田權罷漕運再旬從之深州静<lb/>
安令任迫乞俟來年刈麥畢全放滹沱胡盧兩河又引<lb/>
永静軍雙陸口河水淤溉南北岸田二萬七千餘頃河<lb/>
北安撫使沈披請治保州東南沿邊陸地為水田皆從<lb/>
之又右班殿直幹當修内司楊琰言開封陳留咸平三<lb/>
縣種稻乞於陳留界舊汴河下口因新舊二堤之間修<lb/>
築水塘用碎甓作虛堤五步以取汴河清水入塘灌溉<lb/>
<pb n="KR2m0016_WYG_004-7b"/>
從之又江寧府上元縣主簿韓安厚引水溉田二千七<lb/>
百餘頃遷光禄寺丞太原府草澤史守一修晉祠水利<lb/>
溉田六百餘頃又知河中府陸經奏管下淤官私田約<lb/>
二千餘頃下司農覆實九年程師孟言河東多土山高<lb/>
下旁有川谷每春夏大雨衆水合流濁如黄河礬山水<lb/>
俗謂之天河水可以淤田絳州正平縣南董村旁有馬<lb/>
璧谷水嘗誘民置地開渠淤瘠田五百餘頃其餘州縣<lb/>
有天河水及泉源處亦開渠築堰凡九州二十六縣新<lb/>
<pb n="KR2m0016_WYG_004-8a"/>
舊之田皆為沃壤前畢功纘成水利圖經二巻今已十<lb/>
餘年聞南董村田畝舊直三兩千収榖五七斗自灌淤<lb/>
後其直三倍所収至三兩石今臣權領都水淤田竊見<lb/>
累嵗淤京東西鹹鹵之地盡成膏腴為利極大尚慮河<lb/>
東猶有荒廢之田可引大河淤溉者於是遣都水監丞<lb/>
耿琬淤河東路田十年師孟琬引河水淤京東西沿汴<lb/>
田九千餘頃又前權提㸃開封府界劉淑奏淤田八千<lb/>
七百餘頃三人皆減磨勘年以賞之元豐元年都大提<lb/>
<pb n="KR2m0016_WYG_004-8b"/>
舉淤田司言京東西淤官司瘠地五千八百餘頃乞差<lb/>
使臣管幹許之又詔闢廢田興水利建立堤防修貼圩<lb/>
垾之類民力不給者許貸常平倉糓哲宗元祐中知杭<lb/>
州蘇軾奏杭之為州本江海故地水泉鹹苦居民零落<lb/>
自唐李泌始引湖水作六井然後民足於水井邑日富<lb/>
百萬生聚待此而食今湖狹水淺六井盡壊若二十年<lb/>
後盡為葑田<hi>按臨安西湖源出於武林泉錢氏有國始置撩湖兵士専一開濬至宋稍廢不治水</hi>
<hi>涸草生漸成田</hi>則舉城之人復飲鹹水勢必耗散又放水溉田<lb/>
<pb n="KR2m0016_WYG_004-9a"/>
瀕湖千頃可無凶嵗今雖不及千頃而下湖數十里間<lb/>
茭菱糓米所獲不貲請募民開治禁自今不得侵佔種<lb/>
植及臠葑為界以新舊菱蕩課利錢送錢塘縣収掌謂<lb/>
之開湖司公使庫以備逐年雇人開葑撩淺後湖既開<lb/>
因積葑草為堤相去數里横跨南北兩山夾道植栁林<lb/>
榜曰蘇公堤行人便之因為軾立祠堤上髙宗紹興元<lb/>
年詔宣州太平州守臣修圩三年定州縣圩田租額充<lb/>
軍儲建康府永豐圩租米嵗以三萬石為額圩四至相<lb/>
<pb n="KR2m0016_WYG_004-9b"/>
去皆五六十里有田九百五十餘頃五年明州守臣李<lb/>
光奏明越陂湖専溉農田自慶厯中始有盜湖為田者<lb/>
三司使切責漕臣嚴立法禁宣和以後廢湖為田自是<lb/>
有水旱之患乞行廢罷盡復為湖其江東西圩田蘇秀<lb/>
圍田令監司守令條上詔逐路轉運使相度聞奏十六<lb/>
年知袁州張成已言江西良田多占山岡望委守令講<lb/>
陂塘灌溉之利其後比部員外郎李詠言淮西髙原處<lb/>
舊有陂塘請給錢米以時修濬知江陰軍蔣及祖亦言<lb/>
<pb n="KR2m0016_WYG_004-10a"/>
濬治本軍五缷溝以洩水修復横河支渠以溉旱乃並<lb/>
詔諸路常平司行之孝宗乾道七年修興元府山河堰<lb/>
委御前諸軍統制吳珙經理發卒萬人助役盡修大堰<lb/>
濬大小渠六十五凡溉南鄭襃城田二十三萬餘畝是<lb/>
時詔漕臣王炎開浙西勢家新圍田草蕩荷蕩菱蕩及<lb/>
陂湖溪港岸際旋築塍畦圍裹耕種者所至守令同共<lb/>
措置淳熙八年襄陽府守臣郭杲言本府有水渠在中<lb/>
廬縣界擁漹水東流四十五里入宜城縣後溪南都太<lb/>
<pb n="KR2m0016_WYG_004-10b"/>
守王寵嘗鑿之以引蠻水謂之木里溝可溉田六千餘<lb/>
頃嵗久堙没乞行修治寧宗慶元二年襄陽守臣程九<lb/>
萬言募工修作鄧城永豐堰為農田灌溉之利是時户<lb/>
部尚書袁説友等言浙西圍田相望皆千百畝陂塘漊<lb/>
瀆悉為田疇有水則無地可瀦有旱則無水可戽不嚴<lb/>
禁之後將益甚嘉泰元年以大理司直留佑賢宗正寺<lb/>
主簿李澄措置凡官民圍褁者盡開之又令知縣並以<lb/>
㸃檢圍田事入銜<lb/>
<pb n="KR2m0016_WYG_004-11a"/>
遼太宗㑹同初詔以烏爾古之地水草豐美命諤尔昆<lb/>
錫林居之益以海勒水之善地為農田<lb/>
金章宗明昌五年言事者謂郡縣有河者可開渠引以<lb/>
溉田詔下州郡中都路言安肅定興二縣可引河溉田<lb/>
四十餘畝詔命行之其時傅慎微權陜西諸路轉運使<lb/>
復修三白龍首等渠以溉田募民屯種盧庸為定平令<lb/>
治舊堰引涇水溉田民賴其利六年定制縣官任内有<lb/>
能興水利田及百頃以上者陞本等首注除穆昆所管<lb/>
<pb n="KR2m0016_WYG_004-11b"/>
屯田能創増三十頃以上賞銀絹二十兩疋其租税止<lb/>
從陸田承安二年敇放白蓮潭東牐水與百姓溉田三<lb/>
年命勿毀高梁河閘從民灌溉泰和三年遣官行視中<lb/>
都田禾水澤分數八年詔諸路按察司規畫水田部官<lb/>
謂水田之利甚大沿河通作渠如平陽掘井種田俱可<lb/>
灌溉比年邳沂近河布種豆麥無水則鑿井灌之計六<lb/>
百餘頃比之陸田所収數倍以此較之他境無不可行<lb/>
者遂令轉運司因出計㸃就令審察若諸路按察使因<lb/>
<pb n="KR2m0016_WYG_004-12a"/>
勸農之便按問開河或掘井如何為便規畫具申以俟<lb/>
興作宣宗貞祐三年諭尚書省嵗旱議弛諸處碾磑以<lb/>
其水溉民田又禁隨朝職官奪民碾磑以自營利四年<lb/>
言事者程淵言碭山諸縣陂湖水至則畦為稻田水退<lb/>
種麥則所収倍於陸地宜募人佃之官取三之一嵗可<lb/>
得十萬石詔從之興定五年南陽令李國瑞創開水田<lb/>
二百餘頃詔陞職二等仍録其最狀徧諭諸道其冬議<lb/>
興水田省奏漢召信臣於南陽灌溉三萬頃魏賈逵堰<lb/>
<pb n="KR2m0016_WYG_004-12b"/>
汝水為新陂通運二百餘里人謂之賈侯渠鄧艾修淮<lb/>
陽百尺二渠通淮潁大冶諸陂於潁之南穿渠三百餘<lb/>
里溉田二萬頃今河南郡縣多古所開水田之地収獲<lb/>
多於陸地數倍勑令分治户部按行州郡有可開者誘<lb/>
民赴功其租止依陸田不復添徴仍以官賞給之陜西<lb/>
除三白渠設官外亦宜視例施行元光元年正月遣户<lb/>
部郎中楊大有詣京東西南三路開水田<lb/>
元太宗十二年梁泰奏請修成渠堰比之旱地其収數<lb/>
<pb n="KR2m0016_WYG_004-13a"/>
倍所得糧米可以供軍遂令泰充宣差規措三白渠使<lb/>
郭時中副之置河渠司於雲陽縣世宗中統元年懐孟<lb/>
路旱總管譚澄令民鑿塘造渠引沁水以溉田教之種<lb/>
植地無遺利二年王允中等奉詔開沁河渠計六百七<lb/>
十七里經濟源河内河陽温武陟五縣渠成甚益於民<lb/>
名曰廣濟溉田四百六十餘所三年左丞張守謙薦郭<lb/>
守敬習水利帝召見守敬陳水利言順徳灃河東至古<lb/>
任城失其故道没民田千三百餘頃此水開修成河其<lb/>
<pb n="KR2m0016_WYG_004-13b"/>
田即可耕種又磁相東北滏漳二水合流處引水由滏<lb/>
陽邯鄲洺州永年鷄澤合入灃河可灌田三千餘頃又<lb/>
懐孟沁河雖澆灌猶有漏堰餘水東與丹河餘水相合<lb/>
引東流至武陟縣北合入御河可灌田二千餘頃又黄<lb/>
河自孟州西開引少分一渠經由新舊孟州中間順河<lb/>
古岸下至温縣南復入於河其間亦有可灌田二千餘<lb/>
頃乃授守敬提舉諸路河渠時王允中亦請開邢洺等<lb/>
處漳滏灃河達泉以溉民田遂皆從之至元二年郭守<lb/>
<pb n="KR2m0016_WYG_004-14a"/>
敬以河渠副使從張文謙行省西夏視古渠之在中興<lb/>
者一名唐來長四百里一名漢延長二百五十里他州<lb/>
正渠十皆長二百里支渠大小六十自兵興後皆廢壊<lb/>
淤淺守敬更立牐堰皆復其舊灌田九萬餘頃七年二<lb/>
月立司農司専管農桑水利仍分布勸農官及知水利<lb/>
者巡行郡邑九年詔諸路開濬水利又𠡠巴圖軍於哈<lb/>
哩納之地開渠耕田是時帝加意農田十餘年中屢興<lb/>
水利於是導任河復民田三千餘頃導肥河入於酅淤<lb/>
<pb n="KR2m0016_WYG_004-14b"/>
陂盡為良田又發肅州等處軍民鑿渠溉田浚竒<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>以<lb/>
溉衮諾爾黄土山民田又開安山渠鑿通州至都河改<lb/>
引渾水溉田其時能興水利之臣西夏行省郎中董文<lb/>
用疏唐來漢延秦家等渠墾中興西涼甘肅𤓰沙等州<lb/>
之土為水田平陽路總管鄭鼎導汾水溉民田千餘頃<lb/>
荆南行省㢘希憲決江陵城外蓄水得良田數萬畝長<lb/>
葛令趙志以地卑濕使為水田旱則決瀵水灌之清苑<lb/>
令耶律伯堅毀勢家水磑以溉民田事聞省部著為定<lb/>
<pb n="KR2m0016_WYG_004-15a"/>
制大理等處巡行勸農使張立道以昆明池環五百餘<lb/>
里夏潦暴至必冒城郭役丁夫二千人治之洩其水得<lb/>
良田萬餘頃衛輝守王昌齡因清水出輝縣入衛河創<lb/>
浚溝澮溉田數百餘頃三十一年<hi>即成宗元貞元年</hi>平章特爾<lb/>
格奏太湖澱山湖世祖時嘗役民夫二十萬疏掘今諸<lb/>
河日受兩潮漸致沙漲乞即以澱山湖田糧二萬石就<lb/>
募民夫四千調軍夫四千依舊宋例屯守立都水防田<lb/>
使司修治河渠圍田從之成宗大徳二年立浙西都水<lb/>
<pb n="KR2m0016_WYG_004-15b"/>
庸田司専主水利置浙西平江湖渠閘堰凡七十八所<lb/>
武宗至大初江浙行省言去嵗水旱為災百姓艱食農<lb/>
作將興各處田圍髙下不等陂塘圍岸髙渠宜依法修<lb/>
治遇旱則車水灌救遇潦則洩水通流修浚之際田主<lb/>
出糧佃户出力係官圍田無力修浚者官為借貸収成<lb/>
日如數還官其抛荒積水田租額無人承佃者勸諭富<lb/>
戸自備工本修築塍圍聴令佃種抛荒官田止納原租<lb/>
初年免徴三年後依民田輸税<hi>其圍岸體式以水為平田與水為平者第一等</hi>
<pb n="KR2m0016_WYG_004-16a"/>
<hi>圍岸高七尺五寸底濶一寸面濶五尺田高一尺為第二等圍岸高六尺五寸底濶九尺靣濶四尺五寸田高</hi>
<hi>三尺為第三等圍岸高五尺五寸底濶八尺面濶四尺田高三尺為第四等圍岸髙四尺五寸底濶七尺面濶</hi>
<hi>三尺五寸田髙四尺者為第五等止添備水圍岸高三尺底濶六尺面濶三尺若迫近諸湖之處自願増高者</hi>
<hi>聴</hi>時哈喇哈斯行省和林浚古渠溉田數千頃三年陕<lb/>
西行臺御史王承徳言涇陽洪口展修石渠為萬世之<lb/>
利由是㑹集奉元路三原涇陽臨潼高陵諸縣洎涇陽<lb/>
渭南櫟陽諸屯官及耆老議如準所言展修石渠八十<lb/>
五步計四百二十五尺深二丈廣一丈五尺計用石十<lb/>
<pb n="KR2m0016_WYG_004-16b"/>
二萬七千五百尺官給糧食用具丁夫就役使水之家<lb/>
顧匠傭直使水户均出陕西省議計所用錢糧不及二<lb/>
年之費可謂一勞永逸委屯田府達嚕噶齊珠拉濟督<lb/>
工二百四十二日畢工英宗至治元年陜西屯田府言<lb/>
洪口渠自秦漢至唐宋年例八月差使水户自涇陽縣<lb/>
西仲山下截河作洪堰改涇水入白渠下至涇陽縣北<lb/>
白公斗分為三限北限入三原櫟陽雲陽中限入高陵<lb/>
南限入涇陽澆灌官民田約七萬餘畝三年省臣奏委<lb/>
<pb n="KR2m0016_WYG_004-17a"/>
官體究呉江松江還言宜開浚者常熟七處上海十四<lb/>
處其通海大江舊有河港聫絡官民田土藉以灌溉者<lb/>
亦須疏通以利耕種至泰定帝元年乃浚滌之並立牐<lb/>
以節水勢三年立都水庸田使司於松江掌江南河渠<lb/>
水利文宗大厯二年因屯田總管兼管河渠司事郭嘉<lb/>
議言奉元洪口渠應令涇陽近限水利户添差修築三<lb/>
年懐孟路同知阿哈瑪特言天久亢旱夏麥枯槁秋糓<lb/>
種不入土民匱於食近因訪聞耆老咸稱舟水澆溉近<lb/>
<pb n="KR2m0016_WYG_004-17b"/>
山田土居民深得其利有沁水亦可溉田中統間嘗開<lb/>
廣濟渠設官提調遇旱則官為斟酌騐工多寡分水灌<lb/>
濟源河内河陽温武陟五縣民田三千餘頃後因豪家<lb/>
截河起堰立碾磨壅遏水勢又經霖雨害渠河渠司尋<lb/>
亦革罷今五十餘年舊蹟可考若將舊渠開濬禁安磨<lb/>
碾設立牐堰旱則放牐澆田澇則閉牐退水公私俱利<lb/>
從之順帝至正十二年立都水庸田使司於汴梁掌種<lb/>
植稻田事十三年右丞相托克托言京畿近水地利召<lb/>
<pb n="KR2m0016_WYG_004-18a"/>
江南人耕種嵗可収粟麥百萬餘石不須海運而京師<lb/>
足食於是立分司農司以左丞鳥克遜良棟右丞烏蘭<lb/>
哈達兼大司農卿托克托領大司農事西自西山南至<lb/>
保定河間北至澶順州東至遷民鎮凡係官地及各處<lb/>
屯田悉從分司農司引水立法佃種給鈔五百萬錠以<lb/>
供工價牛具農器糓種之用又以武衛所管鹽臺屯田<lb/>
荒閑之地及各衙門係官田地宗仁衛屯田禮部所轄<lb/>
掌薪司地土並付分司農司播種又取勘徐州汝寧南<lb/>
<pb n="KR2m0016_WYG_004-18b"/>
陽鄧州等處荒田并户絶籍没入官者立司牧署掌分<lb/>
司農司耕牛中書省又議於江浙淮東召募能種水田<lb/>
及修築圍堰之人各一千名為農師教民播種從之是<lb/>
嵗大稔十五年詔凡有水田處設大司農司招集人夫<lb/>
有警乘機進討無事栽植耕種凡置保定河間武清景<lb/>
薊四處二十年陜西行省左丞相特哩特穆尔遣都事<lb/>
楊欽修治涇渠凡溉農田四萬五千餘頃<lb/>
明太祖立國之初以元帥康茂才為都水營田使諭之<lb/>
<pb n="KR2m0016_WYG_004-19a"/>
曰比因喪亂隄防頽圮民廢耕耨故設營田司以修築<lb/>
隄防専掌水利春作方興慮旱澇不時其分巡各處務<lb/>
在蓄洩得宜毋負付任之意遂詔所在有司民以水利<lb/>
條上者即陳奏洪武元年修和州銅城堰閘周迴二百<lb/>
餘里四年修興安靈渠為陡渠者三十六其渠水發海<lb/>
陽山秦時鑿溉田萬頃馬援葺之後圮至是始復八年<lb/>
命耿炳文濬涇陽洪渠堰溉涇陽三原醴泉高陵臨潼<lb/>
田二百餘里九年修彭州都江堰十七年決荆州嶽山<lb/>
<pb n="KR2m0016_WYG_004-19b"/>
壩以溉民田二十四年濬定海鄞二縣東錢湖灌田數<lb/>
萬頃二十七年特諭工部陂塘湖堰可蓄洩以備旱澇<lb/>
者皆因其地勢修治之乃分遣國子生及人材徧詣天<lb/>
下督修水利至明年冬郡邑交泰凡開塘堰四萬九百<lb/>
八十七處三十一年洪渠堰圮命耿炳文修治之復濬<lb/>
渠十萬三千餘丈成祖永樂元年命夏原吉治蘇松嘉<lb/>
興水患濬華亭上海運鹽河金山衛閘及漕涇分水港<lb/>
原吉言浙西諸郡蘇松最居下流嘉湖常頗高環以太<lb/>
<pb n="KR2m0016_WYG_004-20a"/>
湖綿亘五百里納杭湖宣歙溪澗之水散注澱山諸湖<lb/>
以入三泖頃為浦港湮塞漲溢害稼拯治之法在濬吳<lb/>
淞諸浦按吳淞江袤二百餘里廣一百五十餘丈西接<lb/>
太湖東通海前代嘗疏之然當潮汐之衝旋疏旋塞自<lb/>
吳江長橋抵下界浦百二十餘里水流雖通寔多窄淺<lb/>
從浦抵上海南倉浦口百三十餘里潮汐淤塞已成平<lb/>
陸灧沙遊泥難以施工嘉定劉家港即古婁江徑入海<lb/>
常熟白茒港徑入海皆廣川急流宜疏吳淞南北兩岸<lb/>
<pb n="KR2m0016_WYG_004-20b"/>
安亭等浦引太湖諸水入劉家白茒二港使其勢分松<lb/>
㳋大黄浦及遇吳淞要道今下流壅塞難濬旁有范家<lb/>
濵至南倉浦口徑達海宜濬深濶上接大黄浦達泖湖<lb/>
之水庶㡬復禹貢三江入海之舊水道既通乃相地勢<lb/>
各置石閘以時啟閉每嵗水涸宜修圩岸以防暴流則<lb/>
水患可息帝命發民開濬原吉晝夜徒步以身先之明<lb/>
年九月畢功農田大利二年復興安分水塘興安有江<lb/>
源出海陽山江中横築石埭上叠石如鱗以防衝溢自<lb/>
<pb n="KR2m0016_WYG_004-21a"/>
嚴震直撒石増埭水迫無所洩衝塘岸盡趨北渠南渠<lb/>
淺澁民失利至是修復如舊又諭工部安徽蘇松浙江<lb/>
江西湖廣凡湖泊卑下圩岸傾頽亟督有司治之夏原<lb/>
吉復奉命治水蘇松盡通舊河港又濬蘇州千墩等處<lb/>
二萬九千餘丈松江大黄浦等處萬二千丈以通太湖<lb/>
下流五年又築高要銀岡金山等潰堤溉田五百餘頃<lb/>
九年濬濰縣干丹河定襄故渠六十三里引滹沱河水<lb/>
灌田六百餘頃又麗水縣民言縣有通濟渠截松陽遂<lb/>
<pb n="KR2m0016_WYG_004-21b"/>
昌諸溪水入焉上中下三源流四十八𣲖溉田二千餘<lb/>
頃上源民洩水自利下源流絶沙壅渠塞請修堤堰如<lb/>
舊部議從之十三年吳江縣丞李昇言蘇松水患太湖<lb/>
為急宜洩其下流若常熟白茒諸港崑山千墩等河長<lb/>
洲十八都港汊吳縣無錫近湖河道皆宜循其故迹濬<lb/>
而深之仍修蔡涇等閘候潮來往以時啟閘則泛溢可<lb/>
免而民獲耕種之利從之十七年蕭山民言境内河渠<lb/>
四十五里溉田萬頃比年淤塞乞疏濬仍置閘錢清小<lb/>
<pb n="KR2m0016_WYG_004-22a"/>
江壩東庶旱澇無憂山東新城民言縣東鄭黄溝源出<lb/>
淄川下流壅沮滛潦妨農陳家莊南有乾河上與溝接<lb/>
下通烏江乞濬治並從之二十一年修嘉定抵松江潮<lb/>
圮圩岸五千餘丈又文水縣民言文谷山常稔渠分引<lb/>
文谷河流袤三十餘里灌田今河潰洩水應請修葺從<lb/>
之宣宗宣徳二年浙江歸安知縣華嵩言涇陽洪渠堰<lb/>
溉五縣田八千四百餘頃洪武時長興侯耿炳文前後<lb/>
修濬未久堰壊永樂間老人徐齡言於朝遣官修築㑹<lb/>
<pb n="KR2m0016_WYG_004-22b"/>
營造不果乞専命大臣起軍夫協修從之三年臨海民<lb/>
言胡巉諸閘瀦水灌田近年閘壊而金鼇大浦湖淶舉<lb/>
嶼等河遂皆壅阻乞為開築帝曰水利急務使民自訴<lb/>
於朝此守令不得人爾命工部即敇郡縣秋収起工仍<lb/>
詔天下凡水利宜興者有司即舉行毋緩視時巡按江<lb/>
西御史許勝言南昌瑞河兩岸低窪多良田洪武間修<lb/>
築水不為患比年水溢岸圮二十餘處豐城安沙繩灣<lb/>
圩岸三千六百餘丈永樂間水衝改修三十餘丈近者<lb/>
<pb n="KR2m0016_WYG_004-23a"/>
久雨江漲堤壊乞敇有司募夫修理中書舍人陸伯倫<lb/>
言常熟七浦塘東西百里灌常熟崑山田嵗租二十餘<lb/>
萬石乞聽民自濬之皆詔可四年潛江民言蚌湖陽湖<lb/>
皆臨襄河水漲岸決害荆州三衛荆門江陵諸州縣官<lb/>
民屯田無筭乞令軍民築治從之福清民言先賢里官<lb/>
民田百餘頃堤障海水堤壊已久田盡荒蕪永樂中命<lb/>
修治迄今未舉民不得耕帝責有司亟治而諭尚書吳<lb/>
中嚴飭郡邑陂池堤堰及時修濬慢者治以罪六年巡<lb/>
<pb n="KR2m0016_WYG_004-23b"/>
撫侍郎周忱言溧水永豐圩周圍八十餘里環以丹陽<lb/>
石臼諸湖舊築埂壩通陟門石塔農甚利之今頽敗請<lb/>
葺治教諭唐敏言常熟耿涇塘南接梅里通昆承湖北<lb/>
達大江洪武中濬以溉田今壅阻請疏導並從之七年<lb/>
修眉州新津通濟堰堰水出彭山分十六渠溉田二萬<lb/>
五千餘畝英宗正統三年疏泰興順徳鄉三渠引湖溉<lb/>
田寧夏巡撫都御史金濓言鎮有五渠資以行溉今明<lb/>
沙州七星漢伯石灰三渠久塞請用夫四萬疏濬溉蕪<lb/>
<pb n="KR2m0016_WYG_004-24a"/>
田千三百餘頃從之五年令天下有司秋成時修築圩<lb/>
岸疏浚陂塘以便農作仍具數繳報俟考滿以慿黜陟<lb/>
九年浚無錫谷里諸河東南接蘇州苑山湖塘北通揚<lb/>
子江西接新興河引水灌田又開海陽縣隆津等溝引<lb/>
長溪水溉田十三年以雲南鄧川州民田與大理屯田<lb/>
接壤湖畔積水壅沙禾苗揜没命州衛軍民疏治十四<lb/>
年浚和州姥鎮河張家溝并建閘以溉降福等七十餘<lb/>
圩及南京諸衛屯田時范衷知夀昌縣闢荒田二千六<lb/>
<pb n="KR2m0016_WYG_004-24b"/>
百餘畝興水利三百四十六區景帝景泰四年雲南總<lb/>
兵官沐璘言城東有水南流源發邵甸㑹九十九泉為<lb/>
一抵松花壩分為二支一繞金馬山麓入滇池一從黒<lb/>
窯村流至雲澤橋亦入滇池舊於下流築堰溉軍民田<lb/>
數十萬頃霖潦無所洩請令受利之家自造石閘啟閉<lb/>
以時報可五年疏靈寳黎園莊渠通鴻瀘澗溉田萬頃<lb/>
七年尚書孫原貞言杭州西湖為勢豪侵佔湖水淺狹<lb/>
閘石毀壊今民田無灌溉資乞敇有司興濬築禁侵占<lb/>
<pb n="KR2m0016_WYG_004-25a"/>
以便軍民從之英宗天順二年修彭縣萬工堰灌田千<lb/>
餘頃五年僉事李觀言涇水出涇陽仲山谷道高陵至<lb/>
櫟陽入渭袤二百餘里漢開渠溉田宋元俱設官主之<lb/>
今雖有瓠口鄭白二渠而堤堰摧決溝洫壅瀦民弗䝉<lb/>
利乃命有司濬之都御史項忠又言瓠口鄭白二渠宣<lb/>
徳間遣官修鑿畝収三四石無何復塞渠旁之田遇旱<lb/>
為赤地昨請於涇水上源龍潭左側疏濬訖舊渠口尋<lb/>
以詔例停止今宜畢其役邳州知州孟琳言榆行諸社<lb/>
<pb n="KR2m0016_WYG_004-25b"/>
并臨沂河久雨岸崩二十八處低田盡渰乞興修築並<lb/>
從之憲宗成化十年廷臣㑹議江浦北城圩古溝北通<lb/>
滁河浦子口城東黒水泉古溝南入大江二溝相望岡<lb/>
壠中截宜鑿通成河旱引澇洩從之十二年巡按御史<lb/>
許進言河西十五衛東起莊浪西抵肅州綿亘㡬二千<lb/>
里所資水利多奪於勢豪宜設官専理詔屯田僉事兼<lb/>
之十八年濬雲南東西二溝自松華壩黒龍潭抵西南<lb/>
栁壩南村灌田數萬頃二十年修嘉興等六府海田堤<lb/>
<pb n="KR2m0016_WYG_004-26a"/>
岸特遣京堂官往督之時張瑄為廣東布政使修陂塘<lb/>
圩岸四千六百雍泰知吳縣太湖漲没田千頃作堤為<lb/>
民利稱雍公堤孝宗𢎞治七年濬南京天潮二河備軍<lb/>
衛屯田水利特命侍郎徐貫與都御史何鑑經理浙西<lb/>
水利巡撫都御史王珣請於靈州金積河口開渠灌田<lb/>
給軍民佃種從之武宗正徳十五年御史成英言應天<lb/>
等衛屯田在江北滁和六合者地勢低屢為水敗從金<lb/>
城港抵濁河達烏江三十餘里因舊迹濬之則水勢洩<lb/>
<pb n="KR2m0016_WYG_004-26b"/>
而屯田利詔可世宗嘉靖二十四年吕光洵按吳奏蘇<lb/>
松水利五事一曰廣疏濬以備瀦洩開吳淞江等處洩<lb/>
澱山之水以達於海濬白茒等處之水以注於江導田<lb/>
間之水悉入小浦使流者皆有所歸瀦者皆有所洩則<lb/>
下流之地治而澇無所憂矣乃濬艾祁通波以溉青浦<lb/>
濬顧浦吳塘以溉嘉定濬大瓦等浦以溉崑山之東濬<lb/>
許浦等塘以溉常熟之北濬臧村等港以溉金壇濬澡<lb/>
港等河以溉武進凡隴岡支河堙塞不治者皆濬之深<lb/>
<pb n="KR2m0016_WYG_004-27a"/>
廣使復其舊則上流之地亦治而旱無所憂矣一曰修<lb/>
圩岸以固横流向來民間足食有餘力治圩岸田益完<lb/>
美近皆空乏無暇修繕故田圩漸壊嵗多水災合敇所<lb/>
在官司耑治圩岸岸高則田自固雖有霖澇不能為害<lb/>
一曰復板閘以防淤塞一曰量緩急以處工費一曰重<lb/>
委任以責成功詔悉如所議二十六年給事中陳斐請<lb/>
仿江田水田法開江北溝洫以袪水患益嵗収報可三<lb/>
十八年總督尚書楊博請開宣大荒田水利從之是時<lb/>
<pb n="KR2m0016_WYG_004-27b"/>
有司能以水利益民者亷州府知府張岳督民墾棄地<lb/>
教以桔橰運水紹興知府湯紹恩因山陰㑹稽蕭山三<lb/>
邑之水滙三江口入海潮汐日至良田盡為巨浸乃遂<lb/>
建閘三十有八築石堤四百餘丈刻水則石間以時啟<lb/>
閉自是數百里無水患徐九思治張秋河道漕河與鹽<lb/>
河近而不相接漕水溢則泛濫為田患九思議築減水<lb/>
橋於沙灣俾二水相通漕水溢則有所洩而不侵田少<lb/>
則有所限而不至於涸工成遂為永利龎嵩為應天治<lb/>
<pb n="KR2m0016_WYG_004-28a"/>
中江寧縣葛仙永豐二鄉頻遭水患居民止存七户嵩<lb/>
為治隄築防得田三千六百畝立惠民莊四召貧民佃<lb/>
之瞿晟知廣平府鑿長渠三百里引水為四閘得田數<lb/>
十萬畝神宗萬厯十三年以尚寳司少卿徐貞明兼御<lb/>
史領墾田使貞明為給事中嘗請興西北水利如南人<lb/>
圩田之制引水成田工部覆議畿輔諸郡邑以上流十<lb/>
五河之水洩於猫兒一灣海口又極束隘故所在横流<lb/>
必多開支河挑濬海口而後水勢可平疏濬可施然役<lb/>
<pb n="KR2m0016_WYG_004-28b"/>
大費繁而今以民勞財匱方務省事請罷其議乃已後<lb/>
貞明謫官著潞水客譚一書論水利當興者十四條時<lb/>
巡撫張國彦副使顧養謙方開水利於薊永有效於是<lb/>
給事中王敬民薦貞明特召還賜敇勘水利貞明乃先<lb/>
治京東州邑如密雲燕樂莊平峪水峪寺龍家務莊三<lb/>
河塘㑹莊順慶屯地薊州城北黄厓營城西白馬泉鎮<lb/>
國莊城東馬伸橋夾林河而下别山舖夾陰流河而下<lb/>
至於陰流遵化平安城夾運河而下沙河舖西城南鐵<lb/>
<pb n="KR2m0016_WYG_004-29a"/>
厰湧珠湖以下韭菜溝上素河下素河百餘里豐潤之<lb/>
南則大寨刺榆坨史家河大王莊東則榛子鎮西則鴉<lb/>
紅橋夾河五十餘里玉田青莊塢後湖莊三里屯及大<lb/>
泉小泉至於瀕海之地自水道沽關黒巖子墩至開平<lb/>
衛南宋家營東西百餘里南北百八十里墾田三萬九<lb/>
千餘畝至真定將治滹沱近堧地御史王之棟言滹沱<lb/>
非人力可治徒耗財擾民帝是其言將罪諸建議者申<lb/>
時行言墾田興利謂之害民議甚舛顧為此説者其故<lb/>
<pb n="KR2m0016_WYG_004-29b"/>
有二北方民游惰好閒憚於力作水田有耕耨之勞胼<lb/>
胝之苦不便一也貴勢有力家侵占甚多不待耕作坐<lb/>
収蘆葦薪芻之利若開墾成田歸於業户𨽻於有司則<lb/>
已利盡失不便二也然以國家大計較之不便者小而<lb/>
便者大惟在斟酌地勢體察人情沙鹻不必盡開黍麥<lb/>
無煩改作應用夫役必官募之不拂人情不失地利乃<lb/>
謀國長策耳於是貞明得無罪而水田終罷三十年保<lb/>
定都御史汪應蛟言易水可溉金臺滹水可溉恒山溏<lb/>
<pb n="KR2m0016_WYG_004-30a"/>
水可溉中山滏水可溉襄國漳水可溉鄴下而瀛海當<lb/>
衆河下流故號河中視江南澤國不異至於山下之泉<lb/>
地中之水所在皆有宜各設壩建閘通渠築堤高者自<lb/>
灌下用車汲用南方水田法六郡之内得水田數萬頃<lb/>
畿民從此饒永無旱澇之患不幸濵河有梗亦可改折<lb/>
於南取糴於北此國家無窮利也報可應蛟乃於天津<lb/>
葛沽何家圈雙溝白塘令防海軍丁屯種人授田四畝<lb/>
共種五千餘畝水稻二千畝収多因上言墾地七千頃<lb/>
<pb n="KR2m0016_WYG_004-30b"/>
嵗可得糓二百餘萬石是時有司能興水利者陳邦瞻<lb/>
為河南布政使開水田千頃陳㓜學為中牟令縣有大<lb/>
澤積水占膏腴田二十餘里㓜學疏為河者五十七為<lb/>
渠者百三十九俱引入小清河民獲大利大莊諸里多<lb/>
水為築堤十三道障之真定知府郭勉濬大鳴小鳴泉<lb/>
四十餘穴溉田千頃邢臺達活野狐二泉流為牛尾河<lb/>
百泉流為澧河建二十一閘二堤灌田五百餘頃熹宗<lb/>
天啟元年御史左光斗用應蛟策復天津屯田令通判<lb/>
<pb n="KR2m0016_WYG_004-31a"/>
盧觀象管理屯田水利明年巡按御史張慎言自枝河<lb/>
而西静海興濟之間萬頃沃壤河之東尚有鹽水沽等<lb/>
處為膏腴之田惜皆蕪廢今觀象開宼家口以南田三<lb/>
千餘畝溝洫蘆塘之法種植疏濬之方皆具而有法人<lb/>
何憚而不為大抵開種之法有五一官種謂牛種器具<lb/>
耕作雇募皆出於官而官亦盡収其田之入也一佃種<lb/>
謂民願墾而無力其牛種器具仰給於官待納稼之時<lb/>
官十而取其四也一民種佃之有力者自認開墾若干<lb/>
<pb n="KR2m0016_WYG_004-31b"/>
迨開荒既熟較數嵗之中以為常十一而取是也一軍<lb/>
種即令海防營軍種葛沽之田人耕四畝収二石縁有<lb/>
行月糧故収租重也一屯種祖宗衛軍有屯田或五十<lb/>
畝或百畝軍為屯種者嵗入十七於官即以所入為官<lb/>
軍嵗支之用國法兵農之善制也四法已行惟屯種則<lb/>
今日兵與軍分而屯僅存其名當選各衛之屯餘墾津<lb/>
門之沃土如官種行之章下所司命太僕卿董應舉管<lb/>
天津至山海屯田規畫數年開田十八萬畝積榖無算<lb/>
<pb n="KR2m0016_WYG_004-32a"/>
莊烈帝崇禎二年兵部侍郎申用懋言永平濼河諸水<lb/>
逶迤寛衍可疏渠以防旱潦山坡隙地便栽種宜令有<lb/>
司相地察源為民興利從之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0016_WYG_004-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典巻四<lb/>
</p>
<p>
</p>
  </div>
</body>
</text>
</TEI>
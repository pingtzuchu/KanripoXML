<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_086-1a"/>
欽定四庫全書<lb/>
欽定續通典卷八十六<lb/>
　樂<lb/>
　　歴代沿革下<hi>遼</hi>　<hi>金/</hi>　<hi>元/</hi>　<hi>明</hi>
遼有國樂有諸國樂有雅樂有大樂有散樂有鐃歌横<lb/>
吹樂祭天神地祇於木葉山用樂正月朔日夜皇帝燕<lb/>
飲用國樂春飛放杏堝皇帝射獲頭鵞薦廟燕飲樂工<lb/>
數十人執小樂器侑酒七月十三夜皇帝出行宫三十<lb/>
<pb n="KR2m0016_WYG_086-1b"/>
里卓帳宿十四日應從諸軍隨各部落動樂十五日中<lb/>
元大宴用漢樂臘日皇帝帯甲戎装五更三㸃坐朝動<lb/>
樂飲酒正月元㑹用大樂曲破後用散樂角觗終之朝<lb/>
㑹設熊羆十二案法駕有前後部鼓吹樂太宗㑹同元<lb/>
年十一月晉遣馮道劉煦來上尊號得晉大樂三年四<lb/>
月宴晉及諸國使晉使楊端王朓起進酒作歌舞大同<lb/>
元年正月入汴二月丁巳朔建國號大遼<hi>初號契丹至是始稱遼</hi>
大赦改元用晉樂時晉開運四年也太宗入晉金吾六<lb/>
<pb n="KR2m0016_WYG_086-2a"/>
軍殿中省仗太常樂舞陳於庭聖宗統和元年六月上<lb/>
皇太后尊號用宫縣雅樂設宫縣簨虡皇太后自紫宸<lb/>
殿乗平頭輦童子女童隊樂引至金鑾門太后儀衛動<lb/>
奏太和之樂文武三品以上入奏舒和之樂皇帝入門<lb/>
奏雍和之樂太平元年十一月帝御昭慶殿百僚奉册<lb/>
加上尊號用宫縣雅樂初遼本唐用十二和豫和祀天<lb/>
神順和祭地祗永和享宗廟肅和登歌奠玉帛雍和入<lb/>
俎按神夀和酌獻飲神太和節升降舒和節出入昭和<lb/>
<pb n="KR2m0016_WYG_086-2b"/>
舉酒休和以飯正和皇后受册以行承和太子以行後<lb/>
改用十二安樂天子出入奏隆安太子行奏貞安餘十<lb/>
安樂名闕<lb/>
金太祖天輔五年伐遼詔克中京先以禮樂儀仗等津<lb/>
發赴闕太宗天㑹五年四月宗翰宗望以宋大樂北還<lb/>
熙宗皇統元年正月上尊號用宋樂有司以鐘磬刻晟<lb/>
字者犯太宗諱皆以黄紙封之<hi>黄佐曰宋徽宗作大晟樂八音皆以金字識之</hi>
<hi>後皆沒於金主晟</hi>時定文舞曰仁豐道洽之舞武舞曰功成治<lb/>
<pb n="KR2m0016_WYG_086-3a"/>
定之舞<hi>貞元儀又改文舞曰保大定功之舞武舞曰萬國來同之舞世宗大定十一年加武舞曰四海</hi>
<hi>㑹同之舞</hi>海陵天徳二年十月冊皇后用宫縣樂是日皇帝<lb/>
將升御座宫縣奏乾寧之曲降座同冊寳入門奏昌寧<lb/>
之曲出門同將受冊寳以冊寳入門宫縣奏肅寧之曲<lb/>
命婦升降同皇后出閤奏順寧之曲升降座同受冊奏<lb/>
坤寧之曲别日㑹羣官㑹妃主宗室等賜酒設食簪花<lb/>
教坊作樂四年二月冊皇太子前一日儀鸞司設御座<lb/>
於大安殿大樂令帥其屬展樂縣於庭其日皇帝將升<lb/>
<pb n="KR2m0016_WYG_086-3b"/>
御座宫縣奏乾寧之曲皆用夾鍾宫<hi>至世宗大定八年正月冊皇太子皇</hi>
<hi>帝將升御座宫縣奏洪寧之曲皇太子入門奏肅寧之曲羣臣合班奏嘉寧之曲皇太子復受冊位奏和寧之</hi>
<hi>曲皆用太蔟宫</hi>世宗大定三年十月增上睿宗尊諡皇帝御大<lb/>
安殿授太尉冊寳行事備登歌宫縣樂太尉率百官赴<lb/>
衍慶宫行禮用登歌樂樂奏顯寧之曲用應鍾宫七年<lb/>
正月御大安殿受尊號冊寳百官上夀備宫縣登歌二<lb/>
舞皇帝將出奏乾寧之曲冊寳入宫縣奏歸羙揚功之<lb/>
曲合班樂奏同冊寳進行樂奏肅寧之曲冊匣升殿樂<lb/>
<pb n="KR2m0016_WYG_086-4a"/>
奏同讀冊訖寳盝升殿樂奏同讀寳訖宫縣奏純誠享<lb/>
上之曲太尉跪賀宫縣奏肅寧之曲太尉司徒就百僚<lb/>
位宫縣奏同禮畢奏乾寧之曲降座入後閣百僚歸幕<lb/>
次以俟上夀上冊寳禮畢有司供辦御床及與宴羣官<lb/>
位攝太常卿與大樂令帥工人入宫縣奏乾寧之曲皇<lb/>
帝即座合班樂奏肅寧之曲上公由東階升宫縣奏同<lb/>
進爵宣答訖分班再引上公自東階升宫縣奏同跪舉<lb/>
酒宫縣奏景命萬年之曲飲訖降階宫縣奏肅寧之曲<lb/>
<pb n="KR2m0016_WYG_086-4b"/>
與宴羣官升殿宫縣奏同内侍局進御床入再進第一<lb/>
爵酒登歌奏聖徳昭明之曲行羣官酒宫縣奏肅寧之<lb/>
曲文舞入設羣官食宫縣奏保大定功之舞三成止出<lb/>
又進第二爵酒登歌奏天贊堯齡之曲行羣官酒宫縣<lb/>
奏肅寧之曲武舞入設羣官食宫縣奏萬國來同之舞<lb/>
三成止出又進第三爵酒登歌奏慶雲之曲行羣官酒<lb/>
宫縣奏肅寧之曲設羣官食宫縣奏同禮畢羣官降階<lb/>
宫縣奏同扇合簾降奏乾寧之曲降座入後閤七月建<lb/>
<pb n="KR2m0016_WYG_086-5a"/>
社稷壇於中都祭用春秋二仲月上戊日樂用登歌遣<lb/>
官行事祭日大樂令帥樂工入太尉詣盥洗位作太蔟<lb/>
宫正寧之曲詣太社壇作應鍾宫嘉寧之曲奠玉幣作<lb/>
太蔟宫嘉寧之曲司徒奉太社之俎大官令引太社太<lb/>
稷之饌入作太蔟宫正寧之曲太尉詣罍洗位詣太社<lb/>
壇至酒罇所酌酒訖作太蔟宫阜寧之曲太尉詣配位<lb/>
酌酒訖作太蔟宫昭寧之曲太祝進徹豆作應鍾宫娛<lb/>
寧之曲十一年十一月郊祀前一日朝享於太廟皇帝<lb/>
<pb n="KR2m0016_WYG_086-5b"/>
入門宫縣無射宫昌寧之曲升殿登歌夾鍾宫昌寧之<lb/>
曲迎神宫縣來寧之曲黄鍾三奏大吕角二奏太蔟徴<lb/>
二奏應鍾羽二奏皇帝盥洗宫縣無射宫昌寧之曲升<lb/>
階降階並同司徒奉俎宫縣無射宫豐寧之曲始祖酌<lb/>
獻宫縣無射宫大元之曲獻祖大昭之曲昭祖大成之<lb/>
曲景祖大昌之曲世祖大武之曲肅宗大明之曲穆宗<lb/>
大章之曲康宗大康之曲太祖大定之曲太宗大惠之<lb/>
曲睿宗大和之曲文舞退武舞進宫縣肅寧之曲亞終<lb/>
<pb n="KR2m0016_WYG_086-6a"/>
獻同皇帝飲福登歌夾鍾宫福寧之曲徹豆登歌夾鍾<lb/>
宫豐寧之曲送神宫縣黄鍾宫來寧之曲是年太常議<lb/>
樂曲之名唐以和宋以安本朝以寧顧郊祀樂曲未備<lb/>
皇統九年拜天用乾寧之曲今圜丘降神固可就用其<lb/>
皇帝入中壝奠玉幣迎俎酌獻舞出入樂曲宜皆以寧<lb/>
字製名遂命學士院撰焉皇帝入中壝宫縣黄鍾宫昌<lb/>
寧之曲<hi>凡歩武同</hi>降神宫縣乾寧之曲仁豐道洽之舞圜鍾<lb/>
為宫三奏黄鍾為角太蔟為徴姑洗為羽皆一奏皇帝<lb/>
<pb n="KR2m0016_WYG_086-6b"/>
盥洗宫縣黄鍾宫昌寧之曲升壇登歌大吕宫昌寧之<lb/>
曲昊天上帝奠玉幣登歌大吕宫洪寧之曲皇地祇坤<lb/>
寧之曲配位太祖皇帝永寧之曲司徒迎俎宫縣黄鍾<lb/>
宫豐寧之曲昊天上帝酌獻登歌大吕宫嘉寧之曲皇<lb/>
地祇泰寧之曲配位太祖皇帝燕寧之曲文舞退武舞<lb/>
進宫縣黄鍾宫咸寧之曲亞終獻宫縣同功成治定之<lb/>
舞皇帝飲福登歌大吕宫福寧之曲徹豆登歌大吕宫<lb/>
豐寧之曲送神宫縣圜鍾宫乾寧之曲方丘如圜丘之<lb/>
<pb n="KR2m0016_WYG_086-7a"/>
儀迎神鎮寧之曲林鍾宫再奏太蔟角再奏姑洗徴再<lb/>
奏南吕羽再奏初獻盥洗太蔟宫肅寧之曲升壇應鍾<lb/>
宫肅寧之曲奠玉幣太蔟宫億寜之曲司徒奉俎太蔟<lb/>
宫豐寧之曲正位酌獻太蔟宫溥寧之曲配位<hi>配太宗也</hi>酌<lb/>
獻太蔟宫保寧之曲亞終獻升壇太蔟宫咸寧之曲徹<lb/>
豆應鍾宫豐寧之曲送神林鍾宫鎮寧之曲詣望燎<hi>謹按</hi>
<hi>燎應作瘞史誤刻也</hi>位太蔟宫肅寧之曲又詔以三年冬祫五年<lb/>
夏禘為常禮皇帝親享備宫縣登歌樂皇帝入門宫縣<lb/>
<pb n="KR2m0016_WYG_086-7b"/>
無射宫昌寧之曲<hi>出入歩武同</hi>升殿登歌夾鍾宫昌寧之曲<lb/>
<hi>升階及將還版位皆同</hi>盥洗宫縣無射宫昌寧之曲<hi>降階同</hi>迎神宫<lb/>
縣來寧之曲黄鍾宫三奏大吕角二奏太蔟徴二奏應<lb/>
鍾羽二奏司徒引俎宫縣無射宫豐寧之曲始祖酌獻<lb/>
宫縣無射宫大元之曲徳皇帝大熙之曲安皇帝大安<lb/>
之曲獻祖大昭之曲昭祖大成之曲景祖大昌之曲世<lb/>
祖大武之曲肅宗大明之曲穆宗大章之曲康宗大康<lb/>
之曲太祖大定之曲太宗大恵之曲熙宗大同之曲睿<lb/>
<pb n="KR2m0016_WYG_086-8a"/>
宗大和之曲世宗大鈞之曲顯宗大寧之曲章宗大隆<lb/>
之曲宣宗大慶之曲<hi>謹按金史樂志禘祫親饗諸曲均不載製造年月雅樂篇則彚叙於</hi>
<hi>大定十一年朝饗之後今仍原文附載於此</hi>文舞退武舞進宫縣無射宫肅<lb/>
寧之曲亞終獻無射宫肅寧之曲飲福登歌夾鍾宫福<lb/>
寧之曲徹豆登歌夾鍾宫豐寧之曲送神宫縣黄鍾宫來<lb/>
寧之曲十四年大常議歴代之樂各自為名今郊廟<lb/>
社稷所用宋樂器犯廟諱宜皆刮去更為製名於是命<lb/>
禮部學士院太常寺撰名取大樂與天地同和之義名<lb/>
<pb n="KR2m0016_WYG_086-8b"/>
之曰大和<lb/>
元太宗十年十一月徴金太常遺樂宣聖五十一代孫<lb/>
衍聖公元措言於帝曰今禮樂散失燕京南京等處亾<lb/>
金太常故臣及禮册樂器多存者乞降㫖收録於是降<lb/>
㫖令各處管民官如有亾金知禮舊人可并其家屬徙<lb/>
付東平令元措領之於本路税課所給其食憲宗二年<lb/>
三月五日命東平萬戸嚴忠濟立局制鐘磬筍虡儀物<lb/>
肄習五月十三日召太常禮樂人赴日月山八月七日<lb/>
<pb n="KR2m0016_WYG_086-9a"/>
學士魏祥卿徐世隆郎中姚樞等以樂工李明昌許政<lb/>
呉徳叚楫㓂忠杜延年趙徳等五十餘人見於行宫帝<lb/>
問制作禮樂之始世隆對曰堯舜之世禮樂興焉時明<lb/>
昌等各執鐘磬笛簫箎塤巢笙於帝前奏之曲終復合<lb/>
奏之凡三終十一日始用登歌樂祀昊天上帝於日月<lb/>
山祭畢命驛送樂工還東平世祖中統元年七月用新<lb/>
製雅樂享祖宗於中書省三年九月東平萬戸嚴光範<lb/>
奏太常登歌樂器樂工已完宫縣樂文武二舞未備凡<lb/>
<pb n="KR2m0016_WYG_086-9b"/>
用人四百一十二請以東平漏籍戸充之合用樂器官<lb/>
為置備制可命中書省臣議行於是中書命左三部太<lb/>
常寺少府監於興禪寺置局委官楊天祐太祝郭敏董<lb/>
其事大樂正翟剛辦驗音律充收受樂器官丞相耶律<lb/>
鑄又言今製宫縣大樂内編磬十有二虡宜於諸處選<lb/>
石材為之太常寺以新撥宫縣樂工文武二舞四百一<lb/>
十二人未習其藝遣大樂令許政往東平教之至元二<lb/>
年閏五月大樂署言堂上下樂舞官員及樂工合用衣<lb/>
<pb n="KR2m0016_WYG_086-10a"/>
服冠冕鞾履等物乞行製造中書禮部移凖太常博士<lb/>
議定制度七月中書吏部再凖太常博士議定行下所<lb/>
司製造宫縣樂器既成大樂署郭敏開坐名數以上是<lb/>
月新樂服成樂工至自東平勅翰林院定撰八室樂章<lb/>
大樂署編運舞節俾肄習之十一月有事於太廟宫縣<lb/>
登歌文武二舞咸備其迎送神曲曰來成之曲降神<lb/>
文武九成黄鍾宫三成大吕角二成太蔟徴二成應鍾<lb/>
羽二成送神黄鍾宫一成烈祖曰開成之曲太祖曰武<lb/>
<pb n="KR2m0016_WYG_086-10b"/>
成之曲太宗曰文成之曲皇伯考卓沁曰弼成之曲皇<lb/>
伯考察罕台曰協成之曲睿宗曰明成之曲定宗曰熙<lb/>
成之曲憲宗曰威成之曲初獻盥洗曰肅成之曲無射<lb/>
宫初獻升降登歌肅成之曲夾鍾宫司徒奉俎曰嘉成<lb/>
之曲文舞退武舞進曰和成之曲亞終獻酌獻曰順成<lb/>
之曲並無射宫徹豆登歌豐成之曲夾鍾宫文舞曰武<lb/>
定文綏之舞武舞曰内平外成之舞武舞六成第一成<lb/>
象滅王罕二成破西夏三成克金四成收西域定河南<lb/>
<pb n="KR2m0016_WYG_086-11a"/>
五成取西蜀平南詔六成臣髙麗服交趾初清廟雅樂<lb/>
止有登歌詔耶律鑄製宫縣八佾之舞至元四年三月<lb/>
樂舞成表上之仍請賜名大成制曰可十三年三月平<lb/>
宋得其樂器宋主㬎舉國内附詔凡太常寺祭器樂器<lb/>
法服樂工鹵簿儀衛等物盡仰收拾巴延入臨安遣郎<lb/>
中孟祺籍宋太廟四祖殿景靈宫禮樂器暨太常寺祭<lb/>
器樂器等物至十七年四月以宋太常樂付太常寺<lb/>
十九年王積翁又請徴亡宋雅樂器至京師置於八作<lb/>
<pb n="KR2m0016_WYG_086-11b"/>
司與之鎛鐘二十有七編鐘七百二十有三特磬二十<lb/>
有二編磬二十有八鐃六單鐸䨇鐸各五鉦錞各八三十<lb/>
年六月初立社稷樂用登歌命大樂正許徳良運製曲<lb/>
譜翰林國史院撰樂章其降送神曰鎮寧之曲降神八<lb/>
成林鍾宫二成太蔟角二成姑洗徴二成南吕羽二成<lb/>
送神林鍾宫一成初獻盥洗升壇降壇望瘞位皆肅寧<lb/>
之曲盥洗望瘞大蔟宫升降應鍾宫正配位奠玉幣曰億寧<lb/>
之曲太蔟宫司徒奉俎徹豆曰豐寧之曲奉俎太蔟宫<lb/>
<pb n="KR2m0016_WYG_086-12a"/>
徹豆應鍾宫正配位酌獻曰保寧之曲亞終獻曰咸寧<lb/>
之曲並太蔟宫明年八月初祀社稷用堂上樂嵗以為<lb/>
常成宗大徳六年三月合祭昊天上帝皇地祗五方帝<lb/>
於南郊撰定樂章降神奏乾寧之曲六成圜鍾宫三成<lb/>
黄鍾角一成太蔟徵一成姑洗羽一成初獻盥洗奏肅寧<lb/>
之曲黄鍾宫初獻升降奏肅寧之曲大吕宫奠玉幣奏<lb/>
大吕宫迎俎奏豐寧之曲黄鍾宫酌獻奏嘉寧之曲大<lb/>
吕宫亞終獻奏咸寧之曲黄鍾宫徹豆奏豐寧之曲大<lb/>
<pb n="KR2m0016_WYG_086-12b"/>
吕宫送神奏圜鍾宫望燎奏黄鍾宫九年十一月祀昊<lb/>
天上帝於南郊其文舞曰崇徳之舞武舞曰定功之舞<lb/>
時新建郊壇既成命大樂署編運曲譜舞節翰林撰樂<lb/>
章十一月二十八日親祀圜丘用之皇帝入中壝黄鍾宫<lb/>
皇帝盥洗黄鍾宫皇帝升壇降壇大吕宫降神奏天成之<lb/>
曲圜鍾宫三成黄鍾角一成太蔟徴一成姑洗羽一成初<lb/>
獻盥洗奏隆成之曲黄鍾宫初獻升降並奏隆成之曲大<lb/>
吕宫正配位奠玉幣並奏欽成之曲黄鍾宫司徒奉俎奏寧<lb/>
<pb n="KR2m0016_WYG_086-13a"/>
成之曲黄鍾宫昊天上帝位酌獻奏明成之曲黄鍾宫<lb/>
皇地祗位酌獻大吕宫太祖位酌獻黄鍾宫皇帝飲<lb/>
福大吕宫皇帝出入小次黄種宫文舞退武舞進奏和<lb/>
成之曲黄鍾宫亞終獻奏和成之曲黄鍾宫徹豆奏寧<lb/>
成之曲大吕宫送神奏天成之曲圜鍾宫望燎奏隆成<lb/>
之曲黄鍾宫皇帝出中壝黄鍾宫然自世祖以來未嘗<lb/>
躬舉其事是年因右丞相哈剌哈斯等奏始講求親祀<lb/>
之禮其後仍遣官攝祭也攝祭之樂宫曲並同親祀惟<lb/>
<pb n="KR2m0016_WYG_086-13b"/>
去飲福奏樂而亞獻終獻奏黄鍾宫熙成之曲宗廟之<lb/>
樂武宗至大以後與至元四年互有同異皇帝入門盥<lb/>
洗俱奏順成之曲無射宫皇帝升殿奏夾鍾宫順成之<lb/>
曲皇帝出入小次奏金曲無射宫昌寧之曲迎神奏思<lb/>
成之曲宫律同至元初獻盥洗奏肅成初獻升降奏肅<lb/>
寧太祖室奏開成睿宗室奏武成宫律並同至元世祖<lb/>
室奏無射宫混成之曲裕宗室奏昭成順宗室奏慶成<lb/>
成宗室奏守成武宗室奏威成仁宗室奏歆成英宗室<lb/>
<pb n="KR2m0016_WYG_086-14a"/>
奏獻成顯宗室奏徳成明宗室奏永成俱無射宫皇帝<lb/>
飲福奏夾鍾宫釐成之曲文舞退武舞進奏肅成亞終<lb/>
獻奏肅成徹豆奏豐寧送神奏保成宫律並同至元皇帝<lb/>
出廟廷奏無射宫昌寧之曲<lb/>
明太祖洪武元年春親祭太社太稷祫享於太廟其冬<lb/>
祀昊天上帝於圜丘明年祀皇地祗於方丘又以次祀<lb/>
先農日月太嵗風雷嶽瀆周天星辰至聖先師歴代帝<lb/>
王皆定樂舞之數奏曲之名圜丘迎神奏中和之曲奠<lb/>
<pb n="KR2m0016_WYG_086-14b"/>
玉帛奏肅和之曲奉牲奏凝和之曲初獻奏夀和之曲<lb/>
武功之舞亞獻奏豫和之曲終獻奏熙和之曲俱文徳<lb/>
之舞徹豆奏雍和之曲送神奏安和之曲望燎奏時和<lb/>
之曲方丘並同曲詞各異易望燎曰望瘞太社太稷易<lb/>
迎神曰廣和省奉牲餘並與方丘同曲詞各異先農迎<lb/>
神奠帛奏永和之曲進俎奏雍和之曲初獻終獻並奏<lb/>
夀和之曲徹豆送神並奏永和之曲望瘞奏太和之曲<lb/>
朝日迎神奏熙和之曲奠玉帛奏保和之曲初獻奏安<lb/>
<pb n="KR2m0016_WYG_086-15a"/>
和之曲武功之舞亞獻奏中和之曲終獻奏肅和之曲<lb/>
俱文徳之舞徹豆奏凝和之曲送神奏夀和之曲望燎<lb/>
奏豫和之曲夕月迎神易凝和奠帛以下與朝日同曲<lb/>
詞各異太嵗風雷嶽瀆迎神奏中和奠帛奏安和初獻<lb/>
奏保和亞獻奏肅和終獻奏凝和徹豆奏夀和送神奏<lb/>
豫和望燎奏熙和周天星辰初附祀夕月洪武四年别<lb/>
祀迎神奏凝和奠帛初獻奏保和武功舞亞獻奏中和<lb/>
終獻奏肅和俱文徳舞徹豆奏豫和送神奏雍和太廟<lb/>
<pb n="KR2m0016_WYG_086-15b"/>
迎神奏太和之曲奉冊寳奏熙和之曲進俎奏凝和之<lb/>
曲初獻奏夀和之曲武功之舞亞獻奏豫和之曲終獻<lb/>
奏熙和之曲俱文徳之舞徹豆奏雍和之曲送神奏安<lb/>
和之曲初獻則徳懿熙仁各奏樂舞亞終獻則四廟共<lb/>
之釋奠先師初用大成登歌舊樂洪武六年始命詹同<lb/>
樂韶鳳等更製樂章迎神奏咸和奠帛奏寧和初獻奏<lb/>
安和亞獻終獻奏景和徹饌送神奏咸和厯代帝王迎<lb/>
神奏雍和奠帛初獻奏保和武功舞亞獻奏中和終獻<lb/>
<pb n="KR2m0016_WYG_086-16a"/>
奏肅和俱文徳舞徹豆奏凝和送神奏夀和望瘞奏豫<lb/>
和又定王國祭祀樂章迎神奏太清之曲初獻奏夀清<lb/>
之曲亞獻奏豫清之曲終獻奏熙清之曲徹饌奏雍清<lb/>
之曲送神奏安清之曲其社稷山川易迎神為廣清增<lb/>
奉瘞曰時清此祭祀之樂歌節奏也又定朝㑹宴饗之<lb/>
制凡聖節正旦冬至大朝賀和聲郎陳樂於丹墀百官<lb/>
拜位之南北向駕出仗動和聲郎舉麾奏飛龍引之曲<lb/>
樂作陞座樂止偃麾百官拜奏風雲㑹之曲拜畢樂止<lb/>
<pb n="KR2m0016_WYG_086-16b"/>
丞相上殿致詞奏慶皇都之曲致詞畢樂止百官又拜<lb/>
奏喜昇平之曲拜畢樂止駕興奏賀聖朝之曲還宫樂<lb/>
止百官退和聲郎樂工以次出凡宴饗和聲郎四人總<lb/>
樂舞二人執麾立樂工前之兩旁二人押樂立樂工後<lb/>
之兩旁殿上陳設畢和聲郎執麾由兩階升立於御酒<lb/>
案之左右二人引歌工樂工由兩階升立於丹陛上之<lb/>
兩旁東西相向舞師二人執旌引武舞士立於西階下<lb/>
之南又二人執翿引文舞士立於東階下之南又二人<lb/>
<pb n="KR2m0016_WYG_086-17a"/>
執幢引四夷舞士立於武舞之西南俱北向武舞曰平<lb/>
定天下之舞象以武功定禍亂也文舞曰車書㑹同之<lb/>
舞象以文徳致太平也四夷舞曰撫安四夷之舞象以<lb/>
威徳服逺人也引大樂二人執戯竹引大樂工陳列於<lb/>
丹陛之西文武二舞樂工列於丹陛之東四夷樂工列<lb/>
於四夷舞之北俱北向駕將出仗動大樂作升座樂止<lb/>
進第一爵和聲郎舉麾唱奏起臨濠之曲引樂二人引<lb/>
歌工樂工詣酒案前北面重行立定奏畢偃麾押樂引<lb/>
<pb n="KR2m0016_WYG_086-17b"/>
衆工退第二奏開太平之曲第三奏安建業之曲第四<lb/>
奏削羣雄之曲第五奏平幽都之曲第六奏撫四夷之<lb/>
曲第七奏定封賞之曲第八奏大一統之曲第九奏守<lb/>
承平之曲其舉麾偃麾歌工樂工進退皆如前儀進第<lb/>
一次膳和聲郎唱奏飛龍引之樂大樂作食畢樂止偃<lb/>
麾第二奏風雲㑹之樂第三奏慶皇都之樂第四奏平定<lb/>
天下之舞第五奏賀聖朝之樂第六奏撫安四夷之<lb/>
舞第七奏九重歡之樂第八奏車書㑹同之舞第九奏<lb/>
<pb n="KR2m0016_WYG_086-18a"/>
萬年春之樂其舉麾偃麾如前儀九奏三舞既畢駕興<lb/>
大樂作入宫樂止和聲郎執麾引衆工以次出宴饗之<lb/>
曲後凡再更四年所定一曰本太初二曰仰大明三曰<lb/>
民初生四曰品物亨五曰御六龍六曰泰階平七曰君<lb/>
徳成八曰聖道行九曰樂清寧十五年所定一曰炎精<lb/>
開運二曰皇風三曰眷皇明四曰天道𫝊五曰振皇綱<lb/>
六曰金陵七曰長楊八曰芳醴九曰駕六龍凡大朝賀<lb/>
教坊司設中和韶樂於殿之東西北向陳大舞於丹陛<lb/>
<pb n="KR2m0016_WYG_086-18b"/>
之東西亦北向駕興中和韶樂奏聖安之曲陞座進寳<lb/>
樂止百官拜大樂作拜畢樂止進表大樂作進訖樂止<lb/>
宣表目致賀訖百官俯伏大樂作拜畢樂止宣制訖百<lb/>
官舞蹈山呼大樂作拜畢樂止駕興中和韶樂奏定安<lb/>
之曲導駕至華盖殿樂止百官以次出其大宴饗教坊<lb/>
司設中和韶樂於殿内設大樂於殿外立三舞襍隊於<lb/>
殿下駕興大樂作陞座樂止文武官入列於殿外北向<lb/>
拜大樂作拜畢樂止進御筵樂作進訖樂止進花樂作<lb/>
<pb n="KR2m0016_WYG_086-19a"/>
進訖樂止進第一爵教坊司奏炎精開運之曲樂作内<lb/>
外官拜畢樂止散花樂作散訖樂止第二爵奏皇風之<lb/>
曲樂止進湯鼓吹饗節前導至殿外鼓吹止殿上樂作<lb/>
羣臣湯饌成樂止武舞入教坊司請奏平定天下之舞<lb/>
第三爵教坊司請奏眷皇明之曲進酒如前儀樂止教<lb/>
坊司請奏撫安四夷之舞第四爵奏天道𫝊之曲進酒<lb/>
進湯如前儀樂止奏車書㑹同之舞第五爵奏振皇綱<lb/>
之曲進酒如前儀樂止奏百戲承應第六爵奏金陵之<lb/>
<pb n="KR2m0016_WYG_086-19b"/>
曲進酒進湯如前儀樂止奏八蠻獻寳承應第七爵奏<lb/>
長楊之曲進酒如前儀樂止奏採蓮隊子承應第八爵<lb/>
奏芳醴之曲進酒進湯如前儀樂止奏魚躍于淵承應<lb/>
第九爵奏駕六龍之曲進酒如前儀樂止收爵進湯進<lb/>
大膳樂作供羣臣飯食訖樂止百花隊舞承應宴成徹<lb/>
案羣臣出席北向拜樂作拜畢樂止駕興大樂作鳴鞭<lb/>
百官以次出此朝賀宴享之樂歌節奏也成祖永樂十<lb/>
八年北京郊廟成其合祀合享禮樂一如舊制更定宴<lb/>
<pb n="KR2m0016_WYG_086-20a"/>
饗樂舞初奏上萬夀之曲平定天下之舞二奏仰天恩<lb/>
之曲撫四夷之舞三奏感地徳之曲車書㑹同之舞四<lb/>
奏民樂生之曲表正萬邦之舞五奏感皇恩之曲天命<lb/>
有徳之舞六奏慶豐年之曲七奏集禎應之曲八奏永<lb/>
皇圖之曲九奏樂太平之曲嘉靖元年御史汪珊請屏<lb/>
絶玩好令教坊司毋得以新聲巧技進世宗嘉納之是<lb/>
時更定諸典禮因亦有志於樂建觀徳殿以祀獻帝召<lb/>
協律郎肄樂供祀事後建世廟成改殿曰崇先乃親製<lb/>
<pb n="KR2m0016_WYG_086-20b"/>
樂章命大學士費宏等更定曲名以别於太廟其迎神<lb/>
曰永和之曲初獻曰清和之曲亞獻曰康和之曲終獻<lb/>
曰沖和之曲徹饌曰泰和之曲送神曰寧和之曲宏等<lb/>
復議獻皇生長太平不尚武功其三獻皆當用文徳舞<lb/>
從之遂去武舞已而太常復請之乃命禮官㑹張璁議<lb/>
璁言樂舞以佾數為降殺不聞以武文為偏全使八佾<lb/>
之制用其文而去其武則兩階之容得其左而闕其右<lb/>
是皇上舉天子禮樂而自降殺之矣何以式四方垂萬<lb/>
<pb n="KR2m0016_WYG_086-21a"/>
世乃從璁議仍用二舞九年二月始祈榖於南郊帝親<lb/>
製樂章命太常協於音譜是年始祀先蠶下禮官議樂<lb/>
舞禮官言先蠶之祀周漢所同其樂舞儀節經史不載<lb/>
唐開元先蠶儀注大樂令設宫縣於北郊壇壝内諸女<lb/>
工咸列於後則祀先蠶用女樂可知唐六典宫縣之舞<lb/>
八佾軒縣之舞六佾則祀先蠶用八佾又可知然止言<lb/>
舞生冠服而不及舞女冠服陳暘樂書享先蠶圖下止<lb/>
有宫架登歌圖而不及舞夫有樂有舞雖祀禮之常然<lb/>
<pb n="KR2m0016_WYG_086-21b"/>
周漢制度既不可考宋祀先蠶代以有司又不可據惟<lb/>
開元略為近古而陳氏樂書考据亦明前享先農既以<lb/>
佾數不足降八為六則今祀先蠶止用樂歌不用樂舞<lb/>
亦合古制且以見少殺先農之禮帝以舞非女子事罷<lb/>
不用使議樂女冠服以聞禮官言北郊隂方其色尚黑<lb/>
同色相感事神之道漢蠶東郊魏蠶西郊色皆尚青非<lb/>
其色矣樂女冠服宜黑乃用樂六奏去舞其樂女皆黑<lb/>
冠服因定享先蠶樂章又以祀典方釐定南北郊復朝<lb/>
<pb n="KR2m0016_WYG_086-22a"/>
日夕月之祭命詞臣取洪武時舊樂歌一切更改禮官<lb/>
因請廣求博訪有如宋胡瑗李照者具以名聞授之太<lb/>
常考定雅樂給事中夏言乃以致仕甘肅行太僕寺丞<lb/>
張鶚應詔命趣召之既至授鶚太常寺丞令詣太和殿<lb/>
較定樂舞鶚遂上言周禮有郊祀之樂有宗祀之樂尊<lb/>
親分殊聲律自别臣伏聽世廟樂章律起林鍾均殊太<lb/>
廟臣竊異之盖世廟與太廟同禮而林鍾與黄鍾異樂<lb/>
函鍾主祀地祗位寓坤方星分井鬼樂奏八變以報資<lb/>
<pb n="KR2m0016_WYG_086-22b"/>
生之功故用林鍾起調林鍾畢調也黄鍾主祀宗廟位<lb/>
分子野星𨽻虛危樂奏九成以報本源之徳故用黄鍾<lb/>
起調黄鍾畢調也理義各有歸㫖聲數黙相感通况天<lb/>
地者父母之象大君者宗子之稱今以祀母之樂奏以<lb/>
祀子恐世廟在天之靈必不能安且享矣不知譜是樂<lb/>
者何所見也臣觀舊譜樂章字用黄鍾聲同太廟但審<lb/>
聽七聲中少一律今更補正使依奏格則祖孫一氣相<lb/>
為流通函黄二宫不失均調尊親之分兩得神人之心<lb/>
<pb n="KR2m0016_WYG_086-23a"/>
胥悦矣詔下禮官李時等覆奏以為鶚所言與臣等所<lb/>
聞於律吕諸書者深有所合盖黄鍾一調以黄鍾為宫<lb/>
太蔟為商姑洗為角㽔賔為變徵林鍾為徵南吕為羽<lb/>
應鍾為變宫舊樂章用合用四用一用尺用工去㽔賓<lb/>
之勾而越次用再生黄鍾之六此舊樂章之失也若林<lb/>
鍾一調則以林鍾為宫南吕為商應鍾為角大吕之半<lb/>
聲為變徵太蔟之半聲為徵姑洗之半聲為羽㽔賓之<lb/>
半聲為變宫邇者沈居敬更協樂章用尺用合用四用<lb/>
<pb n="KR2m0016_WYG_086-23b"/>
一用工用六夫合黄鍾也四太蔟之正聲也一姑洗之<lb/>
正聲也六黄鍾之子聲也以林鍾為宫而所用為角徴<lb/>
羽者皆非其一均之聲則謬甚矣况林鍾一調不宜用<lb/>
於宗廟而太廟與世廟不宜異調鶚見尤真自今宜用<lb/>
舊協音律惟加以蕤賓勾聲去再生黄鍾之六改用應<lb/>
鍾之凡以成黄鍾一均庶於感格之義深有所補乃命<lb/>
鶚更定廟享樂音而逮治沈居敬等鶚尋譜定帝社稷<lb/>
樂歌以進詔嘉其勤優禄一級陞為少卿掌教雅樂十<lb/>
<pb n="KR2m0016_WYG_086-24a"/>
二年五月夏言又奏古者龍見而雩命樂正習盛樂舞<lb/>
皇舞請依古禮定大雩之制當三獻禮成之後九奏樂<lb/>
止之時櫽括雲漢詩詞製為雲門一曲使文武舞士並<lb/>
舞而合歌之仍於神樂觀增設鼓吹數畨選教舞童百<lb/>
人青衣執羽繞壇周旋歌雲門之曲而舞曲凡九成藉<lb/>
以鼓暢陽氣敷潤下土帝可其議其所定樂章迎神中<lb/>
和奠帛肅和進俎咸和初獻夀和亞獻景和終獻永和<lb/>
徹饌凝和送神清和望燎太和十七年九月上太宗廟<lb/>
<pb n="KR2m0016_WYG_086-24b"/>
號成祖獻皇帝廟號睿宗遂奉睿宗神主祔太廟各撰<lb/>
樂章並定九廟樂章上成祖謚號樂章迎神太和舉冊<lb/>
寳熙和初獻夀和亞獻豫和終獻康和徹饌永和送神<lb/>
安和上睿宗廟號樂章曲名同詞别撰其升祔太廟樂<lb/>
章迎神太和初獻夀和亞獻豫和終獻寧和徹饌雍和<lb/>
送神安和於是二祖七宗凡九廟春特三時祫季冬大<lb/>
祫樂章皆更定焉孟春九廟特享樂章太祖廟迎神太<lb/>
和初獻夀和亞獻豫和終獻寧和徹饌豫和還宫安和<lb/>
<pb n="KR2m0016_WYG_086-25a"/>
成祖廟迎神太和三獻徹饌還宫俱與太祖廟同仁宗<lb/>
廟迎神太和初獻夀和亞獻豫和終獻寧和徹饌雍和<lb/>
還宫安和宣廟英廟憲廟俱與仁廟同孝廟曲名與仁<lb/>
廟同詞别撰武廟迎神曲詞别撰餘俱與孝廟同睿宗<lb/>
曲名並同詞别撰九廟時祫樂章孟夏迎神太和初獻<lb/>
夀和亞獻豫和終獻寧和徹饌雍和還宫安和孟秋迎<lb/>
神三獻徹饌還宫曲詞俱别撰孟冬迎神徹饌詞别撰<lb/>
三獻俱同孟秋還宫亦同惟改嘗祫為烝祫大祫樂章<lb/>
<pb n="KR2m0016_WYG_086-25b"/>
迎神三獻徹饌還宫並有詞無曲名定大享樂章帝欲<lb/>
宗祀皇考以配上帝遂定明堂大享禮時未建明堂迨<lb/>
季秋乃大享上帝於元極寳殿奉皇考睿宗配焉所奏<lb/>
樂章迎神中和奠玉帛肅和進俎凝和初獻夀和亞獻<lb/>
豫和終獻熙和徹饌雍和送神清和望燎時和至十月<lb/>
禮部言皇上肇成大享仰答嚴恩諸禮度儀物皆宜次<lb/>
第修舉而太常寺宗祀贊禮尤宜備官請選樂舞生以<lb/>
次充補並令各壇樂舞生通融執事帝曰今秋肇稱大<lb/>
<pb n="KR2m0016_WYG_086-26a"/>
祀制度未備諸建置釐正事宜候朕命行大常官即加<lb/>
考選樂舞生許通融執事十一月上皇天上帝泰號改<lb/>
上太祖髙皇帝髙皇后尊號各撰樂章上泰號樂章迎<lb/>
神中和升冊表元和奠玉帛休和進俎豫和初獻夀和<lb/>
奏祝景和亞獻太和終獻永和徹饌咸和送神清和奉<lb/>
燎熙和改上尊號樂章迎神太和舉冊寳鴻和初獻崇<lb/>
和亞獻豫和終獻永和徹饌彰和還宫綏和穆宗隆慶<lb/>
三年七月裁省協律郎及樂舞生員數時罷諸不急祀<lb/>
<pb n="KR2m0016_WYG_086-26b"/>
其樂亦革省協律郎十九員裁樂舞生千四十七人一<lb/>
切禮儀皆復祖宗之故<lb/>
　<lb/>
　<lb/>
　<lb/>
　<lb/>
　<lb/>
欽定續通典卷八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_030-1a"/>
欽定四庫全書<lb/>
欽定續通典卷三十<lb/>
　職官<lb/>
　　諸卿中<lb/>
　　鴻臚寺<hi>丞附主簿班</hi>　<hi>典客署/</hi>　<hi>司儀署/</hi>　<hi>鳴贊序</hi>
唐鴻臚寺卿一人少卿二人凡四國君長以番望高下<lb/>
為簿朝見凡大臣喪葬則本寺官贊相之示以禮制<hi>肅宗</hi>
<hi>至徳初西域朝貢及安西北庭校吏嵗集京師者數千人隴右既陷不得歸皆仰給鴻臚禮賓月四萬緡凡四</hi>
<pb n="KR2m0016_WYG_030-1b"/>
<hi>十年養子孫如編民至徳宗建中時擢王鍔為鴻臚少卿遂悉以隸名王以下幾及四千人其所畜馬二千皆</hi>
<hi>停給</hi>宋初置判寺事一人以朝官以上充官制行置卿一<lb/>
人少卿一人卿掌四方朝貢宴勞給賜送迎之事及國<lb/>
之凶儀中都祠廟道釋籍帳除附之禁令少卿為之貳<lb/>
高宗建炎後罷鴻臚寺併入禮部<hi>真宗景徳中戚綸判鴻臚寺綸以三公尚</hi>
<hi>書九列之任唐末以來有司漸繁綱目不一宜采通禮六典令式比類沿革著為大典時論稱之</hi>遼北<lb/>
面官有客省局使副使等官南面官客省有都客省<hi>興宗</hi>
<hi>重熙十年以囘鶻崇格為都客省</hi>客省使<hi>太宗會同五年以耶律華格為客省使</hi>左客省<lb/>
<pb n="KR2m0016_WYG_030-2a"/>
使<hi>穆宗應厯中以蕭和斯為左客省使</hi>右客省使客省副使等官南面官鴻<lb/>
臚寺亦置卿少卿金不設鴻臚寺有客省使副使掌接<lb/>
伴人使見辭之事引進使副使掌進外方人使貢獻禮<lb/>
物事内承奉班押班掌總率本班承奉之事御院通進<lb/>
四員掌諸貢獻禮物及薦享編位次序屬宣徽院元不<lb/>
設鴻臚寺有侍儀司㑹同館屬禮部廩給司屬通政院<lb/>
其侍儀司掌外國朝覲之禮世祖至元八年始置左右<lb/>
侍儀奉御二人禮部侍郎知侍儀事一人引進使知侍<lb/>
<pb n="KR2m0016_WYG_030-2b"/>
儀事一人左右侍儀使二人左右直侍儀使二人左右<lb/>
侍儀副使二人左右侍儀僉事二人引進副使侍儀令<lb/>
各一人以後増損不一英宗至治元年定置侍儀司四<lb/>
人引進使知侍儀事二人通事舍人十六人侍儀舍人<lb/>
十四人㑹同館領館事一人大使一人副使二人掌接<lb/>
伴引見諸畨蠻及峒官之來朝貢者成宗元貞元年以<lb/>
禮部尚書領館事遂為定制廩給司提領一人司令一<lb/>
人司丞一人掌諸王諸畨各省四方邊逺使客飲食供<lb/>
<pb n="KR2m0016_WYG_030-3a"/>
帳等事明初置侍儀司太祖洪武四年定侍儀使引進<lb/>
使品秩俱為七品以下官十三年改使為司正分左右<lb/>
司副各一人二十二年増設左右司丞四人三十年改<lb/>
為鴻臚寺卿一人左右少卿各一人掌朝㑹賓客吉凶<lb/>
儀禮之事<hi>英宗復辟後擢楊宣為鴻臚少卿凡朝廷宴饗朝賀大禮皆出職掌宣修幹美髯奏對明</hi>
<hi>暢日見寵遇憲宗立陞鴻臚卿時荆襄叛冦劉千斤伏誅戎帥械繫餘黨多誤陷于辜者宣亟上章論救大要</hi>
<hi>欲重人命謹天戒詞甚婉切有詔法曹詳鞫竟得矜宥又施純陞鴻臚寺卿純習禮度每旦侍朝為磬折狀甚</hi>
<hi>恭特䝉寵眷擢禮部侍郎未幾陞尚書加太子太保純長身偉然表出羣類不十數年驟登峻秩前此未有也</hi>
<pb n="KR2m0016_WYG_030-3b"/>
南京鴻臚寺卿一人<hi>世宗嘉靖間胡森為南京鴻臚寺卿以局閒事省減去直役談説理</hi>
<hi>學講明國是</hi>
丞唐置三人宋置二人明左右寺丞各一人<lb/>
主簿唐置一人宋因之明亦置一人<lb/>
典客署唐置令一人丞三人掌二王後及四方歸化在<lb/>
藩者朝貢送迎皆預焉宋置往來國信所掌大遼使介<lb/>
交聘之事都亭西驛及管幹所掌河西番部貢奉之事<lb/>
禮賓院掌囘鶻吐蕃党項女貞等國朝貢館設及互市<lb/>
<pb n="KR2m0016_WYG_030-4a"/>
驛語之事懐逺驛掌南番交州西番龜兹大食于闐甘<lb/>
沙宗格等國貢奉之事皆唐典客署之職建炎後廢鴻<lb/>
臚寺並歸禮部遼金元無典客署明司賓署署丞一人<lb/>
典外國朝貢之使辨其等而教其拜跪儀節<lb/>
司儀署唐置令一人丞一人掌凶禮喪葬之具宋以後<lb/>
皆不置明司儀署署丞一人掌吉凶禮之事<lb/>
鳴贊明置四人掌贊儀禮凡内贊通贊對贊接贊傳贊<lb/>
咸職之<lb/>
<pb n="KR2m0016_WYG_030-4b"/>
序班明置五十人掌侍班齊班糾儀及傳贊<lb/>
　　司農卿<hi>丞䆃主簿    官署</hi>　<hi>上林署/苑總監</hi>　<hi>太倉署/諸倉監</hi>　<hi>鈎盾署司竹監</hi>
　　　　　　<hi>溫泉湯監將諸屯監典農中郎  等官</hi>　<hi>騪粟都尉等官</hi>
唐司農寺卿一人少卿二人掌倉儲委積之事<hi>憲宗元和中郭</hi>
<hi>釗累官司農卿時帝寢疾宦豎或妄議廢立者穆宗問計于釗答曰殿下為太子當朝夕視膳何外慮乎時稱</hi>
<hi>得元舅體文宗太和中杜中立以駙馬都尉遷司農卿繩吏急反為中傷左徙慶王傅久之復拜司農卿入奏</hi>
<hi>帝曰卿用法深信乎對曰轂下有司養名不肯苛事如司農尤叢劇陛下無信流言假臣數月當諸弊肅清帝</hi>
<hi>許之向例度支度六宫餐錢移司農司農季一出付吏大吏盡舉所給于人權其子母以給之既不以時黄門</hi>
<pb n="KR2m0016_WYG_030-5a"/>
<hi>來督責慢罵杜中立為司農卿取錢納帑舍率五日一出吏不得為姦後遂以為法</hi>宋初司農寺<lb/>
置判寺事二人以兩制朝官以上充神宗熙寧二年置<lb/>
制置條例司立常平斂散法遣諸路提舉官推行之三<lb/>
年詔制置司均天下之財以常平新法付司農寺而農<lb/>
田水利免役保甲等法悉自司農講行以太子中允吕<lb/>
惠卿判司農寺改同判寺胡宗愈為兼判官制行寺監<lb/>
不治外事司農事舊職務悉歸户部右曹置卿一人少<lb/>
卿二人卿掌倉儲委積之政令總苑囿庫務之事而謹<lb/>
<pb n="KR2m0016_WYG_030-5b"/>
其出納天子有事親耕則奉耒耜少卿為之貳建炎三<lb/>
年罷司農寺以事務併隸倉部紹興四年復置寺仍置<lb/>
卿少卿<hi>時新法行鬻河渡坊場司農併斥賣天下祠廟宋閼伯微子廟皆為賈區張方平上言宋王業</hi>
<hi>所基閼伯封于商邱以主大火微子為始封之君是二祠者亦不得免乎帝震怒批牘尾曰慢神辱國莫甚于</hi>
<hi>此于是天下祠廟皆得不鬻孝宗隆興中李浩自台州除司農少卿時朝廷和糴米八萬董其事者賤糴濕惡</hi>
<hi>隠尅官錢戸部不敢詰浩白發其姦下有司窮究戸部欲就支稽見數大理附會之浩爭曰非但惠姦且虧軍</hi>
<hi>實上是其言又李椿除司農卿椿㑹大農嵗用米百七十萬斛而省倉見米僅支一二月歎曰真所謂國非其</hi>
<hi>國矣力請嵗除二百萬斛為一年之蓄</hi>遼南面官有司農寺置卿少卿等<lb/>
<pb n="KR2m0016_WYG_030-6a"/>
官金宣宗興定六年置司農司設兼採訪公事大司農<lb/>
一人卿三人少卿三人于陜西河南置行司農司哀宗<lb/>
正大元年又于歸徳許州置行司農司各設卿少卿等<lb/>
官凡卿以下各出巡按察官吏臧否而陞黜之使節所<lb/>
過姦吏屏息數年之間民政修舉實賴其力元至元七<lb/>
年始置大司農司設官五人凡農桑水利學校饑荒之<lb/>
事悉掌之十四年罷以按察司兼領勸農事十八年改<lb/>
立農政院置官六人二十年又改立務農司置達嚕噶<lb/>
<pb n="KR2m0016_WYG_030-6b"/>
齊一人務農使一人同知二人是年又改為司農寺達<lb/>
嚕噶齊一人司農卿二人二十三年仍改為大司農司<lb/>
成宗大徳元年増領大司農寺一人仁宗皇慶二年増<lb/>
大司農一人繼又定置四人大司農卿二人少卿二人<lb/>
<hi>至元中張文謙拜大司農卿奏立諸道勸農使巡行勸課請開籍田祭先農先蠶時阿哈瑪特專政議拘民間</hi>
<hi>鐵官鑄農器髙其價以配民文謙于帝前極論罪之又董文用為大司農時欲以民田為屯田文用固執不可</hi>
<hi>乃止</hi>順帝至正十三年置分司農司命中書右丞烏蘭哈<lb/>
達左丞烏克遜良楨兼大司農卿給分司農印西自西<lb/>
<pb n="KR2m0016_WYG_030-7a"/>
山南至保定河間北至檀順州東至遷民鎮凡係官地<lb/>
及元管各處屯田悉從分司農司立法募民耕種明初<lb/>
置司農司設卿少卿等官㝷即罷洪武三年復置司農<lb/>
司開治所于河南設卿一人少卿一人四年又罷之悉<lb/>
以其所掌歸户部<lb/>
丞唐置六人總判寺事宋熙寧五年置丞四人元豐四<lb/>
年省三人建炎三年罷司農寺不設丞紹興三年復設<lb/>
丞二人凡有合行事務由户部施行<hi>熙寜中熊本判司農寺丞帝嘉其績</hi>
<pb n="KR2m0016_WYG_030-7b"/>
<hi>謂廷臣曰熊本不傷財不害民一旦去百年之患深可嘉也又王覿由司農寺主簿轉丞時以司農為要官進</hi>
<hi>用者多由此選覿拜命一日即求外用人服其恬退又葉顒為司農寺丞在朝二年非公事未嘗至丞相府樞</hi>
<hi>密王綸知其恬退而未知其徳性一日官誥院失錦令治之顒請寛慢藏之罪于是綸大喜謂其客曰葉寺丞</hi>
<hi>介而通嚴而恕真重器也</hi>金置行司農司丞一人元至元二十年置<lb/>
司丞一人皇慶二年改置大司農丞一人明洪武三年<lb/>
置司農丞四人四年罷之<lb/>
主簿唐置二人宋初置六人元豐四年減三人哲宗元<lb/>
祐五年以本寺主簿兼檢法尋皆罷紹興十年復置隆<lb/>
<pb n="KR2m0016_WYG_030-8a"/>
興元年省罷二年詔復舊制金不設元亦不設有經歴<lb/>
一人都事二人明洪武三年設寺有主簿二人四年罷<lb/>
之<lb/>
上林署唐置令二人丞四人掌苑囿園池植果蔬以供<lb/>
朝㑹祭祀及尚食諸司常料藏氷啓氷之事宋園苑官<lb/>
無常員以三司判官内侍都知諸司使以上充玉津瓊<lb/>
林宜春瑞聖四苑官掌種植蔬蒔以待供進修飭亭宇<lb/>
以偹逰幸宴設金章宗泰和八年置上林署提㸃及丞<lb/>
<pb n="KR2m0016_WYG_030-8b"/>
直長等官掌諸苑園池沼種植花木果蔬及承奉行幸<lb/>
舟船之事又置都監同監等官掌花木局事皆屬工部<lb/>
不隸司農司元至元二十四年置上林署令一人丞一<lb/>
人直長一人掌宫苑栽植花卉供進蔬果種苜蓿以飼<lb/>
駝馬備煤炭以給營繕又置養種園提領二人花園管<lb/>
勾二人苜蓿園提領三人皆屬大都留守司不隸司農<lb/>
明洪武二十五年議開上林苑度地城南自牛首山接<lb/>
方山西並河涯圖上太祖謂有妨農事乃上成祖永樂<lb/>
<pb n="KR2m0016_WYG_030-9a"/>
五年始置上林苑監設良牧蕃育嘉蔬林衡川衡氷鑑<lb/>
及典察左右前後十屬署仁宗洪熙中併為蕃育嘉蔬<lb/>
二署宣宗宣徳十年始定四署置左右監正各一人掌<lb/>
苑囿園池牧蓄樹種之事左右監副各一人左右監丞<lb/>
各一人其良牧蕃育林衡嘉蔬四署各典署一人署丞<lb/>
一人録事一人正徳中增設監督内臣九十九人嘉靖<lb/>
元年裁汰八十人並罷蕃育嘉蔬二署典署林衡嘉蔬<lb/>
二署録事<lb/>
<pb n="KR2m0016_WYG_030-9b"/>
太倉署唐置令三人丞五人監事八人掌廩藏之事宋<lb/>
元豐中以京城二十五倉屬司農每倉設監官以京朝<lb/>
官及三班使臣充官吏軍兵禄食及綱運受納封樁支<lb/>
用月具數以報司農紹興後又置豐儲倉置監官一人<lb/>
監門官二人金制府庫倉廩積貯之事以戸部員外郎<lb/>
掌之又太倉使副使掌九穀廩藏出納之事屬太府監<lb/>
不隸司農司元京都二十二倉各倉置監支納一人大<lb/>
使二人副使二人皆屬户部不隸司農寺明永樂中遷<lb/>
<pb n="KR2m0016_WYG_030-10a"/>
都北京置京倉及通州諸倉以户部司員經理之宣徳<lb/>
五年始命李昶為户部尚書專督其事遂為定制以後<lb/>
或尚書或侍郎俱不治部事專理糧儲<lb/>
鈎盾署唐置令二人丞四人監事十人供薪炭鵞鴨蒲<lb/>
萑陂池藪澤之物以供祭祀朝㑹燕饗賓客宋置柴炭<lb/>
庫炭場掌儲薪炭以給宫城及百司之用金章宗明昌<lb/>
三年改勾盾署為典給署有令丞直長等官掌宫中所<lb/>
用薪炭氷燭屬太府監元柴炭局置提領一人大使一<lb/>
<pb n="KR2m0016_WYG_030-10b"/>
人副使一人掌薪炭以供用屬内宰司不隸司農寺又<lb/>
置内正司卿四人少卿二人丞二人掌孶畜内産之儲<lb/>
以供膳服備賜屬中政院亦不隸司農明初以尚書侍<lb/>
郎提督易州山厰掌督御用柴炭之事至嘉靖八年改<lb/>
設主事管理<lb/>
䆃官署唐置令二人丞四人監事十人掌䆃擇米麥及<lb/>
油燭之事宋都麴院掌造麴以供内庫酒醴之用水磨<lb/>
務掌水磑磨麥以供尚食及内外之用金儀鸞局掌御<lb/>
<pb n="KR2m0016_WYG_030-11a"/>
前所用香燭之事<hi>官職詳見前</hi>元司農司有供膳司置提㸃<lb/>
一人司令一人丞一人掌供給應需貨買百色生料油<lb/>
戸提領一人大使一人副使一人嵗辦油十萬斤以供<lb/>
内庖又醴源倉提舉一人大使一人副使一人掌受香<lb/>
莎蘇門等酒材糯米鄉貢麴藥以供上醖又尚食局置<lb/>
提㸃一人大使一人副使一人掌出納油麴諸物皆屬<lb/>
宣徽院不隸司農司明供膳之事皆歸光禄寺不專設<lb/>
官<lb/>
<pb n="KR2m0016_WYG_030-11b"/>
苑總監唐置每宫苑監一人副監一人丞二人主簿二<lb/>
人掌苑内宫館園池禽魚果木之事宋苑囿官無常員<lb/>
<hi>詳見上林署</hi>金北太一宫同樂園管勾二人掌守宮園繕修<lb/>
之事其各花園置小都監一人各宫苑置使一人元尚<lb/>
供總管府達嚕噶齊一人總管一人同知一人副總管<lb/>
一人判官一人掌守䕶東涼亭行宫及逰獵供奉之事<lb/>
明苑囿事悉掌于上林苑監<lb/>
諸倉監唐各倉設監一人丞二人掌倉廩儲積出納之<lb/>
<pb n="KR2m0016_WYG_030-12a"/>
事宋鎮江建康諸倉各置監官金諸倉置監支納使副<lb/>
使等官掌倉廩畜積受納租税支給禄廩之事元諸倉<lb/>
官<hi>詳見前太倉署門</hi>明京倉皆總于戸部<lb/>
司竹監温泉湯監唐以後皆不置<lb/>
諸屯監唐置監一人丞一人掌營種屯田勾㑹之事宋<lb/>
遼金皆無是官元中衛右衛左衛前衛後衛有都指揮<lb/>
使副都指揮使僉事等官掌宿衛扈從兼屯田每衛皆<lb/>
置屯田左右千戸所二置達嚕噶齊二員或一員千户<lb/>
<pb n="KR2m0016_WYG_030-12b"/>
二員百戸四十員彈壓二員又有武衛親軍都指揮使<lb/>
司掌修治城隍及京城内外工役兼大都屯田等事所<lb/>
屬有屯田千户所六達嚕噶齊一員千戸六員百戸六<lb/>
十員彈壓六員又有左右翼屯田萬戸府二分掌鄂端<lb/>
巴實伯里迴還漢軍及大名衛輝新附之軍并迤東迴<lb/>
軍合為屯田兩府各置達嚕噶齊各一員萬戸各一員<lb/>
副萬戸各一員經歴各一員知事各一員又有左衛率<lb/>
府屯田千戸所三置達嚕噶齊三員千户三員百户三<lb/>
<pb n="KR2m0016_WYG_030-13a"/>
員彈壓三員又有右阿蘇衛親軍都指揮使司掌宿衛<lb/>
城禁兼營潮河蘇沽兩川屯田供給軍儲至元九年初<lb/>
立阿蘇巴圖達嚕噶齊置屬官二十三年遂名為阿蘇<lb/>
之軍至大二年改立右阿蘇衛親軍都指揮使司置達<lb/>
嚕噶齊三員都指揮使三員副都指揮使二員僉事二<lb/>
員四年省達嚕噶齊三員後定置達嚕噶齊一員都指<lb/>
揮使三員副都指揮使二員僉事二員經歴二員知事<lb/>
二員承發架閣照磨一員左阿蘇衛親軍都指揮使司<lb/>
<pb n="KR2m0016_WYG_030-13b"/>
職掌同右阿蘇衛設官略同又有延安屯田打捕總管<lb/>
府管析居放良人户并烏蘭濟蘇田地北來蒙古人戸<lb/>
至元十八年始設定置達嚕噶齊一員總管一員同知<lb/>
一員經歴知事各一員其屬官打捕屯田官一十二員<lb/>
大寧海陽等處屯田打捕所掌北京平灤等路析居放<lb/>
良布哷齊等戸至元二十二年置總管府元貞元年罷<lb/>
總管府置打捕所定置達嚕噶齊一員長官一員又忠<lb/>
翊侍衛親軍都指揮使司所屬有屯田左右手千戸所<lb/>
<pb n="KR2m0016_WYG_030-14a"/>
二翼達嚕噶齊一員千户二員百户四十員彈壓四員<lb/>
又宗仁䝉古侍衛親軍都指揮使司所屬有屯田千戸<lb/>
所千户四員百户四十員彈壓四員又奇圖噶萬户府<lb/>
所屬有洪澤屯田千户趙國宏翼達嚕噶齊一員千户<lb/>
一員副千戸一員百户一十四員彈壓二員凡各衛屯<lb/>
田之官悉屬樞密院不隸司農寺又右欽察衛所屬有<lb/>
屯田千戸所二置達嚕噶齊二員千户二員百户二十<lb/>
員彈壓二員左欽察衛所屬屯田千戸所一翼達嚕噶<lb/>
<pb n="KR2m0016_WYG_030-14b"/>
齊一員千戸一員百戸十員彈壓一員龍翊侍衛親軍<lb/>
都指揮使司所屬屯田一翼欽察千戸所達嚕噶齊一<lb/>
員千户一員百户二十二員彈壓二員皆屬大都督府<lb/>
不隸司農寺其隸司農司者唯永平屯田總管府置達<lb/>
嚕噶齊一員總管一員同知一員知事一員至元二十<lb/>
四年始立於永平路南馬城縣以北京採木三千人隸<lb/>
之所轄昌國濟民豐贍三署各置署令一員署丞一員<lb/>
又有左都威衛使司屯田左右千戸所二千戸二員都<lb/>
<pb n="KR2m0016_WYG_030-15a"/>
目一員百户每所二十員彈壓一員右都威衛使司屯<lb/>
田千户所一百户七員餘設官同明無專管屯田之官<lb/>
騪粟都尉及典農中郎將等官唐以後皆無<lb/>
　　太府卿<hi>丞署</hi>　<hi>主簿署諸市署/常平</hi>　<hi>平凖署/</hi>　<hi>左右藏</hi>
唐制太府寺卿一人少卿二人掌財貨廩藏貿易總京<lb/>
都四市左右藏常平七署凡四方貢賦百官俸秩謹其<lb/>
出納賦物任土所出定精粗之差祭祀幣帛皆供焉宋<lb/>
初置判寺事一人以兩制或帶職朝官充同判寺一人<lb/>
<pb n="KR2m0016_WYG_030-15b"/>
以京朝官充凡廩藏貿易四方貢賦百官俸給時皆隸<lb/>
三司本寺但掌供祭祀香幣帨巾神席及校造升斗衡<lb/>
尺而已元豐官制行始正職掌置卿少卿各一人卿掌<lb/>
邦國財貨之政令及庫藏出納商税平凖貿易之事少<lb/>
卿為之貳凡四方貢賦之輸于京師者辨其名物視其<lb/>
多寡别而受之儲于内藏者以待非常之用頒于左藏<lb/>
者以供經常之費凡官吏軍兵奉禄賜予以法式頒之<lb/>
先給歴從有司檢察書其名數鈎覆而後給焉供奉之<lb/>
<pb n="KR2m0016_WYG_030-16a"/>
物則承㫖以進審奉得畫乃聴除之若春秋授軍衣則<lb/>
前期進樣定其頒日畿内將校營兵支請月具其數以<lb/>
聞凡商賈之賦小賈即門征之大賈則輸于務貨之不<lb/>
售者平其價鬻于平凖乘時賒貸以濟民用若質取于<lb/>
官則給用多寡各從其抵嵗以香茶鹽鈔募人入豆穀<lb/>
實邊即京都闕用物預報度支凡課入以盈虧定課最<lb/>
行賞罰大祀晨祼則卿置幣奠玉則入陳玉帛餘祀供<lb/>
其帨巾元祐初以倉部郎官印發文鈔三年復歸本寺<lb/>
<pb n="KR2m0016_WYG_030-16b"/>
五年詔長貳每月分巡庫務遼南面官置太府監有太<lb/>
監少監監丞主簿等官金太府監置監少監等官掌出<lb/>
納邦國財用錢穀之事元太府監太卿六人太監六人<lb/>
少監五人掌錢穀出納之數至元四年為宣徽太府監<lb/>
凡内府藏庫悉隸焉大徳九年改為院武宗至大四年<lb/>
始定為太府監明無太府監<lb/>
丞唐置四人掌判寺事凡元日冬至以方物陳于庭者<lb/>
受而進之㑹賜及别敇六品以下賜者給于朝堂以一<lb/>
<pb n="KR2m0016_WYG_030-17a"/>
人主左右藏署帳凡在署為簿在寺為帳三月一報金<lb/>
部宋置二人掌參領寺事哲宗元符元年増置一人徽<lb/>
宗崇寧中因置藥局七所再増一人㸃檢宣和三年減<lb/>
罷金置二人元置五人<lb/>
主簿唐置二人掌印省鈔目勾檢稽失平權衡度量嵗<lb/>
以八月印署然後用之宋置二人金無之元置經歴一<lb/>
人知事一人照磨一人<lb/>
諸市署唐置兩京諸市署令一人丞二人掌財貨交易<lb/>
<pb n="KR2m0016_WYG_030-17b"/>
度量器物辨其真偽輕重市肆皆建標築土為候禁𣙜<lb/>
固及參市自殖者宋置都提舉市易司掌提㸃貿易其<lb/>
上下界及諸州市易務雜買務雜賣場皆隸焉其市易<lb/>
上界掌斂市之不售貨之滯于民者乘時貿易以平百<lb/>
物之直市易下界掌飛錢給劵以通邊糴雜買務掌和<lb/>
市百物凡宫禁官府所需以時供納雜賣場掌受内外<lb/>
幣餘之物計直以待出貨或準折支用𣙜貨務掌折博<lb/>
斛斗金帛之屬交引庫掌給印出納交引錢鈔之事抵<lb/>
<pb n="KR2m0016_WYG_030-18a"/>
當所掌以官錢聴民質取而濟其緩急和濟局惠民局<lb/>
掌修合良藥出賣以濟民疾店宅務掌管官屋及邸店<lb/>
計置出僦及修造之事石炭場掌受納出賣石炭香藥<lb/>
庫掌出納外國貢獻及市舶香藥寶石之事遼無市署<lb/>
之官金置市買司有使副使等官掌收買宫中所用果<lb/>
實生料諸物又置𣙜貨務有使副使等官賞發賣給隨<lb/>
路香茶鹽鈔引交鈔庫有使副使判官都監等官掌諸<lb/>
路交鈔及檢勘錢鈔換易收支之事印造鈔引庫有使<lb/>
<pb n="KR2m0016_WYG_030-18b"/>
副使判等官掌監視印造勘覆諸路交鈔鹽引兼提控<lb/>
抄造鈔引紙鈔紙坊有使副使判等官交鈔庫物料<lb/>
場官掌收支交鈔物料又有隨處交鈔庫使凡上京西<lb/>
京北京東平大名益都咸平真定河間平陽太原京兆<lb/>
平涼廣寧等府瑞蔚平清通順薊等州皆設焉皆屬戸<lb/>
部不隸太府監元置大都宣課提舉司掌諸色課程併<lb/>
領京城各市其官有提舉二人同提舉一人副提舉一<lb/>
人亦屬户部不隸太府監<lb/>
<pb n="KR2m0016_WYG_030-19a"/>
平凖署唐署令二人丞四人掌官市易宋遼皆無是官<lb/>
金平凖務有使副使勾當官等官屬戸部不隸太府寺<lb/>
元明亦無是官<lb/>
左右藏署唐置左藏署令三人丞五人掌錢帛雜綵天<lb/>
下賦調卿及御史監閲右藏署令二人丞三人掌金玉<lb/>
珠寶銅鐵骨角齒毛綵畫宋左藏東西庫掌四方財賦<lb/>
之入以待邦國之經費給官吏軍兵俸禄賜予舊分南<lb/>
北兩庫徽宗政和六年修建新庫以東西庫為名又西<lb/>
<pb n="KR2m0016_WYG_030-19b"/>
京南京北京各置左藏庫又内藏庫掌受嵗計之餘積<lb/>
以待邦國非常之用奉宸庫掌供内庭凡金玉珠寶良<lb/>
貨賄藏焉祗候庫掌受錢帛器皿衣服以備傳詔班給<lb/>
及殿庭賜予元豐庫掌受諸路積剩及常平錢物凡封<lb/>
樁者皆入焉布庫掌受諸道輸納之布辨其名物以待<lb/>
給用茶庫掌受江浙荆湖建劔茶茗以給翰林諸司及<lb/>
賞賚出鬻雜物庫掌受内外雜輸之物以備支用遼内<lb/>
藏庫有内藏庫提㸃屬内省<hi>道宗清寧元年見内藏庫提㸃耶律烏爾古</hi>金<lb/>
<pb n="KR2m0016_WYG_030-20a"/>
左藏庫有使副使等官掌金銀珠玉寶貨錢幣右藏庫<lb/>
有使副使等官掌錦帛絲緜毛褐諸道常課諸色雜物<lb/>
又有支應所都監二人掌宫中出入御前支賜金銀幣<lb/>
帛元左藏有提㸃四人大使二人副使二人掌收支常<lb/>
課和買紗羅布絹絲緜絨鋪木緜錦陳衣服諸物右藏<lb/>
有提㸃四人大使二人副使二人掌收支金銀寶鈔濟<lb/>
遜緞疋水晶瑪瑙玉璞諸物内藏庫提㸃四人大使二<lb/>
人副使二人至元二年置署上都十九年始署大都以<lb/>
<pb n="KR2m0016_WYG_030-20b"/>
宦者領之復有行内藏二十八年省之明寶鈔廣惠庫<lb/>
大使一人副使二人廣積庫大使一人副使二人典史<lb/>
一人贓罰庫大使一人副使二人甲字乙字丙字丁字<lb/>
戊字庫大使五人副使六人廣盈庫大使一人副使二<lb/>
人外承運庫大使二人副使二人承運庫大使一人副<lb/>
使一人行用庫大使一人副使一人太倉銀庫大使一<lb/>
人副使一人皆隸戸部其内府供用庫及内承運庫甲<lb/>
字乙字丙字丁字戊字承運廣盈廣惠等庫皆以宦官<lb/>
<pb n="KR2m0016_WYG_030-21a"/>
掌之<hi>詳内侍省門</hi>
常平署唐置令一人丞二人掌平糴倉儲出納宋以常<lb/>
平新法付司農寺熙寧二年立常平斂散法遣諸路提<lb/>
舉官推行之其提舉常平司掌常平義倉免役市易坊<lb/>
場河渡水利之法視嵗之豐歉而為之斂散以惠農民<lb/>
凡役錢産有厚薄則輸有多寡及給利祿亦視其職役<lb/>
之重輕難易以為之等商有滯貨則官為斂之復售于<lb/>
民以平物價皆總其政令仍専舉刺官吏之事立法之<lb/>
<pb n="KR2m0016_WYG_030-21b"/>
初先遣官提舉河北陜西路常平未幾諸路悉置提舉<lb/>
官元祐初罷之併其職于提㸃刑獄司紹聖初復置元<lb/>
符以後因之遼金無専管常平之倉官元至元六年始<lb/>
置常平倉于路府其法豐年米賤官為増價糴之歉年<lb/>
米貴官為減價糶之八年以和糴糧及諸河倉所撥糧<lb/>
貯焉二十三年定鐵法又以鐵課糴糧充焉皆隨路府<lb/>
以隸于有司不設専管明嘉靖初諭徳顧鼎臣奏言成<lb/>
𢎞時每年以存留餘米入預備倉緩急有備今秋糧僅<lb/>
<pb n="KR2m0016_WYG_030-22a"/>
足兌運預備無粒米一遇灾傷輒奏留他糧及勸富民<lb/>
借穀以應故事乞急復預備倉糧以裕民帝乃命有司<lb/>
設法多積米穀仍倣古常平法春賑貧民秋成還官不<lb/>
取其息府積萬石州積四五千石縣二三千石為率既<lb/>
又定十里以下萬五千石累而上之八百里以下至十<lb/>
九萬石其後積粟盡平糶以救濟貧民儲積漸減自隆<lb/>
慶至萬厯其數益減然皆掌于有司不設専官<lb/>
　　秘書監<hi>丞佐秘書郎書校書郎    郎  校  正字附</hi>　<hi>正字局著作郎太史  令  丞</hi>
<pb n="KR2m0016_WYG_030-22b"/>
唐置秘書省監一人専掌經籍圖書之事少監二人為<lb/>
之貳<hi>元和中李益為故宰相揆族子素長于詩每一篇成樂工爭取之憲宗雅知益名召為秘書少監</hi>
宋置秘書省監一人少監一人掌古今經籍圖書及國<lb/>
史實錄天文厯數之事嵗于仲夏曝書尚書學士侍郎<lb/>
待制兩省諌官御史並赴大典禮則長貳預集議所以<lb/>
待遇儒臣非他司比宴設賜予率循故事<hi>孝宗淳熙五年帝幸秘書</hi>
<hi>省御製詩一首賜宰臣史浩以下秘書監陳騤少卿陳丙賜紫章服</hi>遼南面秘書監有太<lb/>
監少監金秘書監有監一人少監一人掌經籍圖書元<lb/>
<pb n="KR2m0016_WYG_030-23a"/>
秘書監卿四人太監二人少監二人掌歴代圖籍并陰<lb/>
陽禁書<hi>泰定初虞集遷秘書少監天子幸上都以講臣多高年命集與集賢學士王結執經以從行經</hi>
<hi>筵之制取經史中切于心徳治道者用國語漢文兩進讀潤譯之際每選一時精于其學者為之猶數日乃成</hi>
<hi>一篇集為反覆以通之然後得以無悮又李孝光隠居雁宕山五峰下四方之士逺來受學名譽日聞至正七</hi>
<hi>年詔徵隠士以秘書監著書郎召赴京師見于宣文閣進孝經圖説帝大悦賜上尊明年陞秘書監</hi>明洪<lb/>
武三年置秘書監除監丞一人直長二人尋定設令一<lb/>
人丞直長各二人掌内府書籍十三年并入翰林院典<lb/>
籍遂不復設秘書監<lb/>
<pb n="KR2m0016_WYG_030-23b"/>
丞唐置一人宋置一人參領省事<hi>太宗淳化初冦準掌選薦錢若水等五人</hi>
<hi>文學高第召試翰林若水最優擢秘書丞直史館</hi>遼南面秘書監有監丞金亦<lb/>
置丞一人元置監丞二人皆用大臣奏薦選世家名臣<lb/>
子弟為之<lb/>
秘書郎唐置三人掌四部圖籍以甲乙丙丁為部皆有<lb/>
三本一曰正二曰副三曰貯凡課寫功程皆分判宋置<lb/>
二人掌集賢院史館昭文館秘閣圖籍以甲乙丙丁為<lb/>
部各分其類<hi>孝宗淳熙元年朱熹始拜命帝欲奬用廉退以勵風俗龔茂良行相事以熹名進除</hi>
<pb n="KR2m0016_WYG_030-24a"/>
<hi>秘書郎</hi>遼南面秘書監有秘書郎金秘書郎二人元置一<lb/>
人<lb/>
秘書校書郎唐置八人宋置四人<hi>淳熙中鄭鑑召試館職帝問今合除何官</hi>
<hi>龔茂良曰前此學官召試止除正字帝曰可除校書郎賞其盡言又王雲舉進士從使高麗撰雞林志以進擢</hi>
<hi>秘書省校書郎又李宗諤宰相昉子也七嵗能為文恥以父任得官獨由鄉舉第進士授校書郎又李淑參知</hi>
<hi>政事若谷子也年十二真宗幸蜀獻文行在所帝竒之命賦詩賜童子出身試秘書省校書郎</hi>遼南面<lb/>
秘書監有校書郎<hi>統和中楊佶為校書郎</hi>金校書郎一人章宗承<lb/>
安五年置二人泰和五年以翰林院官兼衛紹帝大安<lb/>
<pb n="KR2m0016_WYG_030-24b"/>
二年減一人専掌校勘在監文籍元置二人掌辨驗書<lb/>
畫<lb/>
秘書正字唐置四人掌校讐典籍刋正文字宋置二人<lb/>
<hi>太宗雍熙初楊億年甫十一帝聞其名詔江南轉運使張去華就試詞藝送闕下連三日得對試詩賦五篇下</hi>
<hi>筆立成帝深加奬異宰相削革為賀翌日下制曰汝方髫齔不由師訓精爽神助文字生知越長絶塵一日十</hi>
<hi>里予有望于汝也即授秘書省正字又用必大紹興二十年第進士中博學宏詞科召試館職帝讀其䇿曰掌</hi>
<hi>制手也授秘書省正字又洪适皓長子也與弟遵同中博學宏詞科後三年弟邁亦中是選由是三洪名滿天</hi>
<hi>下改秘書省正字</hi>遼亦有正字<hi>聖宗開泰元年見正字李萬</hi>金無正字元亦<lb/>
<pb n="KR2m0016_WYG_030-25a"/>
無之置直長一人<lb/>
著作局郎著作佐郎唐各置二人宋置著作郎一人著<lb/>
作佐郎二人掌修纂日厯遼亦有著作郎著作佐郎<hi>統和</hi>
<hi>十一年楊哲為著作佐郎</hi>金熙宗皇統六年設著作局置著作郎一<lb/>
人著作佐郎一人編修日厯以學士院兼領之<hi>世宗大定中孟</hi>
<hi>宗獻發解第一是嵗宗獻府試省試廷試皆第一號孟四元故事狀元官從七品階承務郎世宗以宗獻獨異</hi>
<hi>等與從六品改著作郎</hi>元著作郎二人著作佐郎二人其著作局<lb/>
唯唐設校書二人正字二人唐以後皆統于秘書省不<lb/>
<pb n="KR2m0016_WYG_030-25b"/>
復别置<lb/>
太史局令至唐改為司天監設監一人少監二人掌察<lb/>
天文稽厯數凡日月星辰風雲氣色之異率其屬而占<lb/>
肅宗乾元元年改曰司天臺藝術人韓穎劉烜建議改<lb/>
令為監置通元院及主簿置五官監候及五官禮生十<lb/>
五人掌布諸壇神位其通元院以藝學召至京師者居<lb/>
之凡天文圖書器物非其任不得與焉每季祿祥眚送<lb/>
門下中書省紀于起居注嵗終上送史館嵗頒厯于天<lb/>
<pb n="KR2m0016_WYG_030-26a"/>
下<hi>其屬有春官夏官秋官冬官中官正各一人掌司四時各司其方之變異冠加一星珠以應五緯衣從其</hi>
<hi>方色元日冬至朔朢朝㑹及大禮各奏方事而服以朝見五官保章正二人五官監候三人五官司厯二人掌</hi>
<hi>厯法及測景分至表準五官靈臺郎各一人掌候天文之變五官挈壺正二人五官司農八人漏刻博士六人</hi>
<hi>掌知漏刻凡孔壺為漏浮箭為刻以考中星昏明更以擊鼓為節㸃以擊鐘為節</hi>宋初置司天<lb/>
監設官有監少監<hi>其屬有春官正夏官正秋官正冬官正中官正靈臺郎保章正挈壺正各</hi>
<hi>一人</hi>元豐官制行罷司天監立太史局隸秘書省其官有<lb/>
令有正掌測驗天文考定厯法凡日月星辰風雲氣候<lb/>
祥眚之事日具所占以聞嵗頒厯于天下則預造進呈<lb/>
<pb n="KR2m0016_WYG_030-26b"/>
祭祀冠婚及大典禮則選所用日<hi>其屬有春官正夏官正秋官正冬官正中</hi>
<hi>官正丞直長靈臺郎保章正等官</hi>遼南面官司天監有太史令<hi>其屬有司厯靈</hi>
<hi>臺郎挈壺正五官正丞主簿五官靈臺郎保章正司厯監候挈壺正司晨刻漏博士典皷二人等官</hi>金司<lb/>
天臺有提㸃監少監掌天文厯數風雲氣色密以奏聞<lb/>
<hi>其屬有教授司天管勾等官</hi>元司天監提㸃一人司天監三人少監<lb/>
五人掌凡厯象之事<hi>其屬官有提學二人教授二人學正二人天文科管勾二人算厯科</hi>
<hi>管勾二人三式科管勾二人測驗科管勾二人漏刻科管勾二人陰陽管勾一人押宿官二人司晨官八人中</hi>
<hi>統元年因金舊制立司天臺設官屬至元八年以上都承應闕官增置行司天監十五年别置太史院與臺並</hi>
<pb n="KR2m0016_WYG_030-27a"/>
<hi>立頒厯之政歸院學校之設隸臺二十三年置行監二十七年又立行少監</hi>又有回回司天<lb/>
監提㸃一人司天監三人少監二人掌觀象衍厯之事<lb/>
<hi>其屬有教授一人天文科管勾一人算厯科管勾一人三式科管勾一人測驗科管勾一人漏刻科管勾一人</hi>
又置太史院院使五人同知二人僉院二人同僉二人<lb/>
院判二人掌天文厯數之事<hi>其屬經厯一人都事一人管勾一人春官正兼夏官</hi>
<hi>正一人秋官正兼冬官正中官正一人保章正五人保章副五人掌厯五人腹裏印厯管勾一人各省司厯十</hi>
<hi>二人印厯管勾二人靈臺郎一人監候六人副監候六人星厯生四十四人挈壺正一人司晨郎二人燈漏直</hi>
<hi>長一人教授一人學正一人校書郎二人</hi>明洪武元年徴元太史張佑張沂<lb/>
<pb n="KR2m0016_WYG_030-27b"/>
等十四人改太史院為司天監設監令少監監丞等官<lb/>
又徴元回回司天監鄭阿里等議厯置回回司天監設<lb/>
監令少監監丞等官三年改司天監為欽天監二十二<lb/>
年改令為監正丞為監副三十一年罷回回司天監以<lb/>
其厯法隸本監置監正一人監副二人掌察天文定厯<lb/>
數占候推步之事凡日月星辰風雲氣色率其屬而測<lb/>
候焉有變異密疏以聞凡習業分四科曰天文曰漏刻<lb/>
曰回回曰厯自五官正下至天文生陰陽人各分科肄<lb/>
<pb n="KR2m0016_WYG_030-28a"/>
業每嵗冬至日呈奏明嵗大統厯移送禮部頒行其御<lb/>
覽月令厯七政躔度厯六壬遁甲厯四季天象錄並先<lb/>
期進呈<hi>其屬主簿一人春官正夏官正秋官正冬官正中官正各一人五官靈臺郎八人五官保章正</hi>
<hi>二人五官挈壺正二人五官監候三人五官司厯二人五官司晨八人漏刻博士六人</hi>南京欽天<lb/>
監監正一人監副一人<hi>其屬主簿一人五官正一人五官靈臺郎二人五官監候一人</hi>
<hi>五官司厯一人</hi>
丞唐置二人宋遼皆有之金設判官無丞元司天監丞<lb/>
四人回回司天監監丞二人其太史院無丞明自洪武<lb/>
<pb n="KR2m0016_WYG_030-28b"/>
二十二年改丞為監副後遂不設丞<lb/>
　　殿中監<hi>丞尚尚食局尚藥御尚衣長尚舍    輦等    奉    直</hi>　<hi>尚乘</hi>
唐置殿中省監一人少監二人掌天子服御之事凡聴<lb/>
朝率屬執繖扇列于左右大朝會祭祀則進爵行幸則<lb/>
侍宋殿中省監一人少監一人掌供奉天子玉食醫藥<lb/>
服御幄帟輿輦舍次之政令遼南面官殿中司隸御史<lb/>
臺有殿中之官<hi>開泰元年見殿中高可恒</hi>金殿中省之職多領于殿<lb/>
前都㸃檢司及宣徽院元亦不設殿中省置侍正府侍<lb/>
<pb n="KR2m0016_WYG_030-29a"/>
正十四人同知二人參府二人侍判二人掌内廷近侍<lb/>
之事其屬經歴一人都事一人照磨一人明内廷近侍<lb/>
之事俱屬内侍不専設官不具載<lb/>
丞唐置二人宋置一人遼亦有殿中丞<lb/>
尚食局唐置奉御二人直長五人奉御掌儲供直長為<lb/>
之貳進御必辨時禁先嘗之饗百官賔客則與光祿視<lb/>
品秩而供凡諸陵月饗視膳乃獻宋尚食局有典御奉<lb/>
御等官掌膳羞之事遼南面官殿中司所屬亦有尚食<lb/>
<pb n="KR2m0016_WYG_030-29b"/>
局奉御金尚食局屬宣徽院元尚食局亦屬宣徽院<hi>俱詳</hi>
<hi>見光祿寺</hi>明尚膳監掌于内府<lb/>
尚藥局唐置奉御二人直長二人掌和御藥診視凡藥<lb/>
供御中書門下長官及諸衛上將軍各一人與監奉御<lb/>
涖之藥成醫佐以上先嘗疏本方具嵗月日涖者署奏<lb/>
餌日奉御先嘗殿中監次之宋尚藥有典御奉御等官<lb/>
掌和劑診候之事遼北面官著帳戸司承應實達爾局<lb/>
有湯藥實達爾金尚藥局御藥院屬宣徽院元明御用<lb/>
<pb n="KR2m0016_WYG_030-30a"/>
藥物皆掌于太醫院<hi>俱詳見太常寺太醫署</hi>
尚衣局唐置奉御二人直長四人掌供冕服几案祭祀<lb/>
則奉鎮圭于監而進于天子大朝㑹設案宋尚衣有典<lb/>
御奉御等官掌衣服冠冕之事遼南面官殿中司有尚<lb/>
衣局奉御金尚衣局有提㸃使副使都監直長同監等<lb/>
官掌御用衣服冠帶等事屬宣徽院元侍正府有尚衣<lb/>
奉御二人副奉御二人尚冠奉御二人副奉御二人尚<lb/>
鞶奉御二人副奉御二人尚沐奉御二人副奉御二人<lb/>
<pb n="KR2m0016_WYG_030-30b"/>
明尚衣監掌于内侍<lb/>
尚舍局唐置奉御二人直長六人掌殿庭祭祀張設湯<lb/>
沐燈燭汛掃行幸則設三部帳幕有古帳大帳次帳小<lb/>
次帳小帳凡五等各三部其外則蔽以排城大朝㑹設<lb/>
黼扆施躡席薰爐朔望設幄而已宋尚舍局有典御奉<lb/>
御等官掌次舍幄帟之事遼南面官殿中司有尚舍局<lb/>
奉御金儀鸞局提㸃等官或以少府監官兼或兼少府<lb/>
監<hi>職掌詳衛尉司守宫署</hi>元中尚監掌供内府陳設帳房帟幕車<lb/>
<pb n="KR2m0016_WYG_030-31a"/>
輿雨衣之用<hi>員額詳衛尉司守宫署</hi>明司設監掌于内侍<lb/>
尚乘局唐置奉御二人直長十人掌内外閑廏之馬左<lb/>
右六閑<hi>一曰飛黄二曰吉良三曰龍媒四曰騊駼五曰駃騠六曰天苑</hi>凡外牧嵗進良<lb/>
馬印以三花飛鳳之字飛龍廏日以八馬列宫門之外<lb/>
號南衙立仗馬仗下乃退宋殿中省無尚乘寺凡御馬<lb/>
皆掌于太僕寺遼南面官殿中司有尚乘局奉御金尚<lb/>
廏局有提㸃使副使等官掌御馬調習牧養隸殿前都<lb/>
㸃檢司元尚乘局專掌御馬<hi>詳見太僕寺</hi>明御馬監掌于内<lb/>
<pb n="KR2m0016_WYG_030-31b"/>
侍<lb/>
尚輦局唐置奉御二人直長三人尚輦二人掌輿輦繖<lb/>
扇大朝㑹則陳于庭大祭祀則陳于廟皆繖二翰一扇<lb/>
一百五十有六既事而藏之宋尚輦局有典御奉御等<lb/>
官掌輿輦之事遼南面官殿中司有尚輦局奉御金尚<lb/>
輦局有使副使等官掌承奉輿輦等事有直長職專典<lb/>
輿屬殿前都㸃檢司元侍正府有尚飾兼尚輦奉御二<lb/>
人副奉御二人明輿輦之事掌于錦衣衛<lb/>
<pb n="KR2m0016_WYG_030-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0016_WYG_030-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷三十<lb/>
</p>
<p>
</p>
  </div>
</body>
</text>
</TEI>
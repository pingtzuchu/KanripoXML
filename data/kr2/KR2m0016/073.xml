<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_073-1a"/>
欽定四庫全書<lb/>
欽定續通典卷七十三<lb/>
　禮<hi>軍</hi>
　　天子諸侯大射鄉射<hi>唐</hi>　<hi>宋/</hi>　<hi>遼/</hi>　<hi>金/</hi>　<hi>明</hi>
唐制燕逰小射則服常服不陳樂懸不行㑹禮餘如大<lb/>
射之儀<hi>案大射儀已詳杜典</hi>
宋太宗命有司定大射之禮儀注定制羣臣朝謁如元<lb/>
㑹酒三行有司言請賜王公以下射侍中稱制可皇帝<lb/>
<pb n="KR2m0016_WYG_073-1b"/>
改服武弁布七埒於殿下王公以次射開樂懸東西廂<lb/>
設熊虎等候陳賞物於東階以賚能者設豐爵於西階<lb/>
以罰否者并圗其冠冕儀式表著埻埒之位以進帝覽<lb/>
而嘉之謂宰臣曰俟弭兵當與卿等行之凡逰行池苑<lb/>
或命宗室武臣射每帝射中的從官再拜奉觴貢馬為<lb/>
賀苑中皆有射棚畫暈的射則用招箭班三十人服緋<lb/>
紫繡衣帕首分立左右以唱中否節序賜宴則宗室禁<lb/>
軍大校牧伯諸司使副皆令習射遂為定制外國使人<lb/>
<pb n="KR2m0016_WYG_073-2a"/>
朝亦令帥臣伴賜射於園苑政和宴射儀皇帝御射殿<lb/>
侍宴官公服繫鞵射官窄衣奏聖躬萬福再拜升殿酒<lb/>
三行引射官降皆執弓矢謝恩再拜三公以下在右射<lb/>
官在左不射者依坐次分立皇帝初射中舍人賛拜凡<lb/>
左右祗應臣僚除内侍外並階上下再拜行門禁衛諸<lb/>
班親從諸司祗應人並自賛再拜招箭班殿上躬奏訖<lb/>
跪進椀射官先𫝊弓箭與殿侍側立内侍接椀訖就拜<lb/>
起降階再拜有司進御茶牀天武引進奉馬列射垜前<lb/>
<pb n="KR2m0016_WYG_073-2b"/>
員僚奏聖躬萬福東上閤門官詣御前躬進班首姓名<lb/>
以下進酒班首以下横行立賛再拜班首奉進酒樂作<lb/>
飲畢殿上臣僚再拜舍人賛各賜酒羣臣俱再拜賛各<lb/>
就坐羣臣皆立席後引進司官臨階宣進奉出天武奉<lb/>
馬出樂合復賛就位飲訖揖興諸司收坐物等射官左<lb/>
側臨堦取弓箭侍立皇帝再射中的或雙中如上儀臣<lb/>
僚射中引降堦再拜訖殿下側立御箭中招箭班進椀<lb/>
如上儀舍人再引射中官當殿揖躬宣有勅賜窄衣金<lb/>
<pb n="KR2m0016_WYG_073-3a"/>
帶跪受箱過再拜過殿側服所賜訖再引當殿再拜更<lb/>
不射如宣再射或更賜箭令射如未退即就位再拜射<lb/>
訖進御茶牀諸司復陳坐物等羣臣各立席後賛就坐<lb/>
羣臣俱坐酒五行宣示醆宣勸如儀皆作樂宴畢内侍<lb/>
舉御坐牀三公以下降階再拜訖孝宗乾道二年車駕<lb/>
幸玉津園皇帝射訖次命皇太子次慶王次恭王次管<lb/>
軍臣僚等射如是者三每射四發帝前後四中的淳熙元<lb/>
年車駕幸玉津園命從駕文武官行宴射之禮皇太子<lb/>
<pb n="KR2m0016_WYG_073-3b"/>
宰執以下酒三行樂作皇帝臨軒有司進弓矢皇帝中<lb/>
的皇太子進酒率宰執以下再拜稱賀宣皇太子射射<lb/>
中賜宣預射臣僚射使相鄭藻起居舍人王卿月環衛<lb/>
官蕭多囉倫射中各賜襲衣金帶其鄉射之儀於鄉飲酒<lb/>
前一日本州於射亭東西序量地之宜設提舉學事諸<lb/>
監司知州通判州學教授應赴鄉飲酒官貢士幕次本<lb/>
州兵馬教諭備弓矢應用物設樂其日初筵提舉學事<lb/>
知州軍通判帥應赴鄉飲酒官貢士詣射亭執弓矢揖<lb/>
<pb n="KR2m0016_WYG_073-4a"/>
人射乗矢若中則守帖者舉獲唱獲執算者以算投壺<lb/>
畢多算勝少算射畢賛者賛揖酬酢如儀畢揖退<lb/>
遼制有射栁儀皇帝再射親王宰執以次各一射中栁<lb/>
者質誌栁者冠服不中者以冠服質之不勝者進飲於<lb/>
勝者然後各歸其冠服又三月三日國俗刻木為兎分<lb/>
朋走馬射之先中者勝負朋下馬列跪進酒勝朋馬上<lb/>
飲之<lb/>
金制凡重五日拜天地畢挿栁毬場為兩行當射者以<lb/>
<pb n="KR2m0016_WYG_073-4b"/>
尊卑序各以帕識其枝去地約數寸削其皮而白之先<lb/>
以一人馳馬前導後馳馬以無羽横鏃箭射之既斷栁<lb/>
又以手接而馳去者為上㫁而不能接去者次之或㫁<lb/>
其青處及中而不能㫁與不能中者為負每射必伐鼓<lb/>
以助其氣<lb/>
明太祖洪武三年定凡郊廟祭祀先期行大射禮工部<lb/>
製射侯等器其射鵠有七虎鵠五采天子用之熊鵠五<lb/>
采皇太子用之豹鵠五采親王用之豹鵠四采文武一<lb/>
<pb n="KR2m0016_WYG_073-5a"/>
品二品者用之糁鵠三采三品至五品者用之狐鵠二<lb/>
采六品至九品用之布鵠無采文武官子弟及士民俊<lb/>
秀用之凡射時置乏於鵠右<hi>乏又名容見周禮大司馬服不氏職</hi>執旗及<lb/>
侍獲者以蔽身設楅及韋當射時置於前以齊矢設射<lb/>
中五皮樹中天子大射用之閭中天子宴射用之虎中<lb/>
皇太子親王射用之兕中一品至五品文武官用之鹿<lb/>
中六品至九品及文武官子弟士民俊秀通用之其職<lb/>
事設司正官二掌騐射者品級尊卑人力强弱而定耦<lb/>
<pb n="KR2m0016_WYG_073-5b"/>
其中否則書於算兵部官職之司射二掌先以强弓射<lb/>
鵠誘射以鼓衆氣武職官充之司射器官二掌辦弓力强<lb/>
弱分為三等騐人力强弱以授工部官職之舉爵者掌<lb/>
以馬潼授中者飲光禄寺官職之請射者掌定耦射射<lb/>
畢再請某耦射侍儀司職之侍獲者掌矢納於司射器<lb/>
者以𨽻僕供其役執旗者六人掌於容後執五色旗如<lb/>
射者中的舉紅旗應之中采舉采旗應之偏西舉白旗<lb/>
偏東舉青旗過於鵠舉黄旗不及鵠舉黒旗軍士二人<lb/>
<pb n="KR2m0016_WYG_073-6a"/>
掌之引禮二掌引文武官進退侍儀司舍人職之太祖<lb/>
又以先王射禮久廢弧矢之事専習於武夫而文士多<lb/>
未解乃詔國學及郡縣生員皆令習射頒儀式於天下<lb/>
朔望則於公𪠘或間地習之其官府學校射儀略倣大<lb/>
射之式而殺其禮射位初三十歩自後累加至九十歩<lb/>
射四矢以二人為耦成祖永樂時有擊毬射栁之制十<lb/>
一年幸東苑擊毬射栁聴文武羣臣四夷朝使及在京<lb/>
耆老聚觀分擊毬官為兩朋自皇太孫而下諸王大臣<lb/>
<pb n="KR2m0016_WYG_073-6b"/>
以次擊射賜中者幣布有差<lb/>
　　天子合朔伐鼓<hi>唐</hi>　<hi>宋/</hi>　<hi>明</hi>
唐徳宗貞元三年八月日有食之有司將伐鼓帝不許<lb/>
太常卿董晋言伐鼓所以責隂而助陽也請聴有司依<lb/>
經伐鼓不報由是其禮遂廢<lb/>
宋太祖建隆元年司天監言日食五月朔請掩藏戈兵<lb/>
鎧胄事下有司有司請皇帝避正殿素服百官各守本<lb/>
司遣官用牲太社如故事真宗景徳四年五月朔日食<lb/>
<pb n="KR2m0016_WYG_073-7a"/>
上避正殿不視事仁宗至和元年四月朔日食既内降<lb/>
徳音改元易服避正殿减膳百官詣東上閤門拜表請<lb/>
御正殿復常膳三表乃臨至日遣官祀太社而隂雨以<lb/>
雷至申乃見食九分之餘百官稱賀仁宗嘉祐四年詔<lb/>
正旦日食毋拜表自十二月二十一日不御前殿減常<lb/>
膳宴遼使罷作樂至日仍遣官祀太社百官三表乃御<lb/>
正殿復膳六年六月朔日食詔禮官騐詳典故皇帝素<lb/>
服不御正殿不視事百官廢務守司合朔前二日郊社<lb/>
<pb n="KR2m0016_WYG_073-7b"/>
令及門僕守四門廵門監察鼓吹令率工人如方色執<lb/>
麾斿分置四門屋龍蛇鼓隨設於左東門者立北墪南<lb/>
面南門者立東墪西面西門者立南墪北面北門者立<lb/>
西墪東面隊正一人執刀率衛士五人執五兵之器立<lb/>
鼓外矛處東㦸處南斧鉞在西矟在北郊社令立<graphic n="KR1483" url="https://raw.githubusercontent.com/kanripo/KR-Gaiji/master/images/KR1483.png" mimeType="image/png"/>於<lb/>
壇四隅縈朱絲繩三匝又於北設黄麾龍蛇鼓一次之<lb/>
弓一矢四次之諸兵鼓俱静立俟司天監告日有變工<lb/>
舉麾乃伐鼔祭告官行事太祝讀文其詞以責隂助陽<lb/>
<pb n="KR2m0016_WYG_073-8a"/>
之意司天官稱止乃罷鼓如霿晦不見即不伐鼓自是<lb/>
日有食之皆如其制英宗治平四年詔古者日食百官<lb/>
守職盖所以祗天戒而備非常今獨闕之甚非王者小<lb/>
心宣畏之道可令中書議舉行神宗熈寧六年四月朔<lb/>
日食詔易服避殿减膳如故事降天下死刑釋流以下<lb/>
罪政和中上合朔伐鼓儀有司陳設太社玉帛籩豆如<lb/>
儀社之四門及壇下近北各置鼓一並植麾斿各依其<lb/>
方色壇下立黄麾麾杠十尺斿八尺祭告日於時前太<lb/>
<pb n="KR2m0016_WYG_073-8b"/>
官令帥其屬實饌具畢光禄卿㸃視次引監察御史奉<lb/>
禮郎太祝太官令先入就位次引告官就位皆更拜次<lb/>
引御史奉禮郎太祝升就位太官令就酌尊所告官盥<lb/>
洗詣太社三上香奠幣玉再拜復位少頃引告官再盥<lb/>
洗執爵三祭酒奠爵俛伏興少立引太祝詣神位前跪<lb/>
讀祝文告官再拜退伐鼔其日時前太史官一員立壇<lb/>
下視日鼓吹令率工十人如色服分立鼓左右以俟太<lb/>
史稱日有變工齊伐鼔明復太史稱止乃罷鼓其日廢<lb/>
<pb n="KR2m0016_WYG_073-9a"/>
務而百司各守其職如舊儀<lb/>
明太祖洪武六年定救日食禮其日皇帝常服不御正<lb/>
殿中書省設香案百官朝服行禮鼓人伐鼓復圓乃止<lb/>
月食大都督府設香案百官常服行禮不伐鼓雨雪雲<lb/>
翳則免又更定禮部設香案於露臺向日設金鼓於儀<lb/>
門内設樂於露臺下各官拜位於露臺上至期百官朝<lb/>
服入班樂作四拜興樂止跪執事官奉鼓班首擊鼓三<lb/>
聲衆鼓齊鳴候復圓復行四拜禮月食則百官便服於<lb/>
<pb n="KR2m0016_WYG_073-9b"/>
都督府救䕶如儀在外諸司日食則於布政司府州縣<lb/>
月食則於都指揮使司衛所如儀<lb/>
　　馬政<hi>馬祭附明</hi>　<hi>唐/</hi>　<hi>五代/</hi>　<hi>宋/</hi>　<hi>遼/</hi>　<hi>金/</hi>　<hi>元</hi>
唐制太僕寺卿掌廐牧輦輿之政凡監收籍帳嵗受而<lb/>
㑹之乗黄令率駕士調習尚乗隨路色供馬典廐署掌<lb/>
飼馬良馬一丁中馬二丁駑馬三丁其諸牧監上牧監<lb/>
一人副監二人丞三人王簿一人南使西使丞各三人<lb/>
録事一人北使鹽州使丞各二人掌羣牧孳課凡馬五<lb/>
<pb n="KR2m0016_WYG_073-10a"/>
千為上監三千為中監不及為下監其羣有牧長有尉<lb/>
馬之駑良皆著籍良馬稱左駑馬稱右每嵗孟秋羣牧<lb/>
使以諸監之籍合為一以仲秋上送於寺送細馬則有<lb/>
牽夫識馬小兒獸醫等凡馬游牝以三月駒犢在牧三<lb/>
嵗别羣孳生過分有賞死耗亦以率除之嵗終監牧使<lb/>
巡按以功過相除為考課凡祭馬祖先牧馬社馬歩皆<lb/>
羊代宗永泰元年四月命太常復置馬祖壇依常式饗<lb/>
祭<lb/>
<pb n="KR2m0016_WYG_073-10b"/>
梁太祖開平四年頒奪馬令冒禁者罪之先是梁師攻<lb/>
戰得敵人之馬必納官故出令命獲者有之<lb/>
後唐莊宗同光三年下河南河北諸州和市戰馬官吏<lb/>
除一匹外匿者有罪長興中上問見管馬數樞宻使范<lb/>
延光奏天下近支草粟者近五萬匹見今西北諸蕃賣<lb/>
馬者往來如市其郵𫝊之費中估之直日四五十貫以<lb/>
臣計之國力十耗其七馬無所使財賦漸消朝廷甚非<lb/>
所利上善之敕沿邊藩鎮或有蕃部賣馬可擇其良壯<lb/>
<pb n="KR2m0016_WYG_073-11a"/>
者給劵具數以聞<lb/>
晋髙祖天福九年發使於諸道州府括取公私馬以備<lb/>
禦契丹<lb/>
宋太祖初置左右飛龍二院以左右二使領之太宗太<lb/>
平興國初改為天廐坊雍熈四年改為騏驥院左右天<lb/>
駟監四左右天廐坊二皆𨽻焉真宗咸平三年置羣牧<lb/>
使以内臣勾當制置羣牧司京朝官為判官景徳二年<lb/>
改諸州牧龍坊悉為監賜名鑄印以給之在外之監十<lb/>
<pb n="KR2m0016_WYG_073-11b"/>
有四凡廐牧之政皆出於羣牧司自騏驥院而下皆聴<lb/>
命焉太平興國四年太宗觀兵於幽州得汾晋燕薊之<lb/>
馬四萬二千餘匹内皂充牣分置諸州牧養其太僕卿<lb/>
掌廐牧之政車輅院應奉御馬仲春祝馬祖仲夏祀先<lb/>
牧仲秋祭馬社仲冬祭馬歩並擇日壇壝之制三壇各<lb/>
廣九尺髙三尺四陛一壝<lb/>
遼太祖懲約尼氏单弱撫諸部明賞罰不妄征討因民<lb/>
之利而利之羣牧蕃息上下給足及即位伐河東下代<lb/>
<pb n="KR2m0016_WYG_073-12a"/>
北郡縣獲牛羊駝馬十萬餘樞宻使耶律色珍獲馬二<lb/>
十餘萬分牧水草便地數嵗所増不可勝算自太祖及<lb/>
興宗垂二百年羣牧之盛如一日世宗天祚四年馬猶<lb/>
有數萬羣毎羣不下千匹祖宗舊制常選南征馬數萬匹<lb/>
牧於雄霸隙地間以備燕雲緩急復數萬給四時㳺畋餘<lb/>
則分地以牧法至善也至末年累與金戰番漢戰馬十<lb/>
損六七雖増價數倍竟無所買乃冒法買官馬從軍諸<lb/>
羣牧私買日多田獵亦不足用遂為金所敗後松漠以<lb/>
<pb n="KR2m0016_WYG_073-12b"/>
北善馬皆為達實林牙所有其北面官有尚廐使尚廐<lb/>
副使飛龍使飛龍副使總領内外廐馬等官南面官亦<lb/>
設太僕寺皆専掌馬政<lb/>
金太宗天㑹三年七月詔南京括官豪牧馬以等第取<lb/>
之分給諸軍其尚廐局副使掌御馬調習牧養<lb/>
元世祖中統四年設羣牧所後改為尚牧監又改為太<lb/>
僕院又改為衛尉院後又立太僕寺管阿克塔斯馬匹<lb/>
明太祖洪武四年置羣牧監随水草利便立官署専司<lb/>
<pb n="KR2m0016_WYG_073-13a"/>
牧養後改為太僕寺有卿少卿掌牧馬之政以聴於兵<lb/>
部少卿一人佐寺事一人督營馬一人督畿馬其山西<lb/>
等處行太僕寺掌各邊衛所營堡之馬政以聴於兵部<lb/>
以時督察三嵗一考比布按二司不得與有瘠損則聴<lb/>
兵部恭罰成祖永樂中置苑馬寺於北直𨽻等處有卿一人<lb/>
少卿一人掌六監二十四苑之馬政而聴於兵部凡苑<lb/>
視廣狹為三等上苑牧馬萬匹中苑七千下苑四千凡<lb/>
馬駒嵗籍其監苑之數上於兵部其御馬監以宦官掌<lb/>
<pb n="KR2m0016_WYG_073-13b"/>
之其祭馬祖始自洪武二年命祭馬祖先牧馬社馬歩<lb/>
之神築壇後湖禮官言春祭馬祖天駟星也夏祭馬牧<lb/>
始養馬者秋祭馬社始乗馬者冬祭馬歩乃神之災害<lb/>
馬者隋用周制祭以四仲之月唐宋因之今定春秋二<lb/>
仲月甲戊庚日遣官致祀為壇四樂用時樂行三獻禮<lb/>
四年蜀明昇獻良馬十其一白者長丈餘不可加韉勒<lb/>
太祖曰天生英物必有神司之命太常以少牢祀馬祖<lb/>
囊沙四百斤壓之令人騎而逰苑中乆之漸馴帝乗之<lb/>
<pb n="KR2m0016_WYG_073-14a"/>
以夕月於清凉山北還大悦賜名飛越峯復命太常祀<lb/>
馬祖五年并諸神為一壇嵗止春祭永樂十三年立北<lb/>
京馬神祠於蓮花池其南京馬神則以南太僕主之<lb/>
　　時儺<hi>宋</hi>　<hi>遼/</hi>　<hi>元</hi>
宋季冬宫中行儺禮民間亦行之<lb/>
遼制正旦以糯米飯和白羊髓為餅丸之若拳毎帳賜<lb/>
四十九枚戊夜各於帳内忩中擲丸於外數偶動樂數<lb/>
竒令巫十有二人鳴鈴執箭繞帳歌呼帳内爆鹽爐中<lb/>
<pb n="KR2m0016_WYG_073-14b"/>
燒地拍鼠謂之驚鬼又嵗除夕敕使及伊勒希巴率執<lb/>
事郎君至殿前以鹽及羊膏置爐中燎之巫及大巫以次<lb/>
賛祝火神訖閤門使賛皇帝面火再拜<lb/>
元制每嵗十二月下旬擇日於西鎮國寺墻下灑掃平<lb/>
地太府監供綵幣中尚監供細氊鍼線武備寺供弓箭<lb/>
環刀束稈草為人形一為狗一剪雜色綵叚為之腸胃<lb/>
選達官世家之貴重者交射之列射至糜爛以羊酒祭<lb/>
之祭畢帝后及太子嬪妃併射者各解所服衣俾䝉古<lb/>
<pb n="KR2m0016_WYG_073-15a"/>
巫覡祝讃之祝讃畢遂以與之名曰脱災<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0016_WYG_073-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定續通典卷七十三<lb/>
</p>
<p>
</p>
  </div>
</body>
</text>
</TEI>
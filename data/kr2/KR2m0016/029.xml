<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0016_WYG_029-1a"/>
欽定四庫全書<lb/>
欽定續通典卷二十九<lb/>
　職官<lb/>
　　諸卿上<lb/>
　　總論諸卿<hi>少卿附</hi>
唐制九年與北齊及隋同<hi>太常寺光禄寺衞尉寺宗正寺太傼寺大理寺鴻臚寺司</hi>
<hi>農寺太府寺是為九寺</hi>置卿各一人少卿或二人或一人<hi>太常二人光禄</hi>
<hi>一入衞尉二人宗正二人太僕一人大理二人鴻臚二人司農二人太府二人</hi>丞以下各有差<lb/>
<pb n="KR2m0016_WYG_029-1b"/>
<hi>詳見各寺</hi>宋九年與唐同初各置判寺事一人以朝官以上<lb/>
充元豐正官名乃各置卿一人少卿一人惟大理司農<lb/>
置少卿二人遼南靣官太常光禄<hi>後改為崇禄以避太宗諱也</hi>衞尉<lb/>
宗正太僕大理鴻臚司農八寺與唐宋同各置卿少卿<lb/>
惟改太府為監置太監少監等官金惟太常寺大理寺<lb/>
設卿少卿等官元太常光禄太僕大理司農五寺與唐<lb/>
宋同各置卿少卿初設太常寺卿一人少卿五人後改<lb/>
為院改置院使同知等官光禄寺卿少卿各一人太僕<lb/>
<pb n="KR2m0016_WYG_029-2a"/>
寺卿少卿各二人大理寺置後即廢司農寺卿少卿各<lb/>
二人其外如掌謁司卿四人少卿四人掌醫監卿四人<lb/>
太卿五人羣牧監卿三人太卿各二人二人武備寺卿<lb/>
四人少卿四人尚乗寺卿四人少卿二人長信寺卿四<lb/>
人少卿二人長秋寺卿五人少卿二人承徽寺卿五人<lb/>
少卿二人長寜寺卿六人少卿二人長慶寺卿六人少<lb/>
卿二人寜徽寺卿六人少卿四人太府監太卿六人中<lb/>
尚監卿八人章佩監卿五人經正監太卿一人秘書監<lb/>
<pb n="KR2m0016_WYG_029-2b"/>
卿四人皆前代之所無其大宗正府之扎爾古齊大司<lb/>
農司之達嚕噶齊同知宣政院宣徽院大禧宗禋院太<lb/>
常禮儀院典瑞院太史院太醫院将作院通政院中政<lb/>
院儲政院之院使同知副使同僉僉院院判等官皆前<lb/>
代之卿職至少府監掌織染技巧之事将作監掌土木<lb/>
工匠之政累朝職掌略同元改少府監為大都留守其<lb/>
官司與将作院所掌互相替易亦一代變制也明太常<lb/>
光禄太僕太理鴻臚五寺各置卿一人少卿二人南京<lb/>
<pb n="KR2m0016_WYG_029-3a"/>
所設亦如之其外如尚寳司行太僕寺<hi>太祖洪武三十年置於山西北</hi>
<hi>平陜西甘肅遼東等處</hi>苑馬寺亦各置卿少卿一人焉<lb/>
　　太常寺<hi>丞郎主簿京博士署太祝樂奉禮部吹協律    兩  郊社    太  署  鼓  署</hi>
　　　　　　<hi>太醫署署太卜署吏廪犧署太公廟    檢討  目附</hi>　<hi>汾祠署</hi>
唐太常寺卿一人少卿二人卿掌禮樂郊廟社稷之事<lb/>
總郊社太樂鼓吹太醫太卜廪犠諸祠廟等署少卿為<lb/>
之貳凡大禮則贊引有司攝事則為亞獻三公行園陵<lb/>
則為副大祭祀省牲器則謁者為之導小祀及公卿嘉<lb/>
<pb n="KR2m0016_WYG_029-3b"/>
禮命謁者贊相凡巡幸出師克獲皆擇日告太廟宋初<lb/>
置判寺無常員以兩制以上充别置太常禮儀院雖隸<lb/>
本寺其實専達有判院同知院四人與禮院事不相兼<lb/>
仁宗康定元年置判寺同判事始並兼禮院事元豐官<lb/>
制行置太常寺卿一人少卿一人掌禮樂郊廟社稷壇<lb/>
壝陵寢之事少卿為之貳祭祀有大祠有小祠其犧牲<lb/>
幣玉酒醴薦獻器服各辨其等掌樂律樂舞樂章以定<lb/>
宫架特架之制祭祀享則分樂而序之凡親祠及四孟<lb/>
<pb n="KR2m0016_WYG_029-4a"/>
月朝獻景靈宫郊祀告享太廟掌贊相禮儀升降之節<lb/>
嵗時朝拜陵寢則視法式辦具以授祠官凡祠事差官<lb/>
卜日齋戒皆檢舉以聞郊祀已頒御札則撰儀以進宫<lb/>
架鼓吹警場率前期按閲即習餘祀及朝㑹宴享上夀<lb/>
封册之儀物亦如之若禮樂有所損益及祀典神祇爵<lb/>
號與封爵繼嗣之事當考定者擬上於禮部哲宗元祐<lb/>
三年詔各寺監互置長貳惟太常寺長貳兼置徽宗宣<lb/>
和三年令本寺因革禮五年一檢舉接續編修孝宗隆<lb/>
<pb n="KR2m0016_WYG_029-4b"/>
興元年以光禄寺並歸太常<hi>太祖乾徳中以雅樂聲髙近於哀思不合中和令判</hi>
<hi>太常寺和峴改定峴以王朴律凖較洛陽司天臺影表石尺制律吕音始和暢又賈黄中判太常禮儀院每詳</hi>
<hi>定典禮損益得中仁宗天聖中同禮院王暉言開國以來禮儀沿革文字重複編成六十卷名禮閣新義又英</hi>
<hi>宗治平中修禮書百卷名曰太常因革禮自歐陽修同判太常寺事奏禮院文字散失請差官編修後張洞奏</hi>
<hi>用姚闢蘇洵編纂至是成書又曽肇同知太常禮院肇在職多所釐正上親祀皇地祇於北郊盖自肇發之</hi>
遼南面官有太常寺卿少卿掌祭祀之事金熈宗皇統<lb/>
三年始置太常寺凡太廟廪犧郊社諸陵大樂等署隸<lb/>
焉設卿一人少卿一人掌禮樂郊廟社稷祠祀之事元<lb/>
<pb n="KR2m0016_WYG_029-5a"/>
設太常禮儀院掌大禮樂祭享宗廟社稷封贈謚號等<lb/>
事凡大廟郊祀廪犧社稷大樂等署隸焉世祖中統元<lb/>
年中都立太常寺止設寺丞一人至元二年翰林兼攝<lb/>
太常寺九年立太常寺設卿一人少卿以下五人十三<lb/>
年以侍衞司省併太常寺<hi>至二十年又别置侍儀司</hi>十六年又増法<lb/>
物庫子掌公服法服之藏武宗至大元年改陞為院設<lb/>
官十二員四年復為太常寺仁宗延祐元年復改陞院<lb/>
以大司徒領之文宗天厯二年定置院使二人同知二<lb/>
<pb n="KR2m0016_WYG_029-5b"/>
人僉院二人同僉二人院判二人又置大禧宗禋院設<lb/>
院使都典制神御殿事六人同知兼佐儀神御殿事二<lb/>
人副使兼奉贊神御殿事二人僉院兼祇承神御殿事<lb/>
二人同僉兼肅治神御殿事二人院判供應神御殿事<lb/>
二人叅議二人掌朔望嵗時諱忌日辰禋享禮典眀洪<lb/>
武元年置太掌司設卿少卿等官三十年改司為寺卿<lb/>
一人少卿二人掌祭祀禮樂之事總其官屬籍其政令<lb/>
以聽於禮部洪武以後間有以樂舞生累資陞至卿甚<lb/>
<pb n="KR2m0016_WYG_029-6a"/>
或加禮部尚書侍即銜者穆宗隆慶初乃始定制重推<lb/>
科甲出身者為卿凡天神地祇人鬼嵗祭有常先冬十<lb/>
二月朔奏請明年祭日天子御奉天殿受之乃頒於諸<lb/>
司天子親祭則贊相禮儀大臣攝事亦如之凡國有册<lb/>
立册封冠婚營繕征討大喪諸典禮嵗時旱澇大災變<lb/>
則請告宗廟社稷薦新則移光禄寺供其品物祭祀先<lb/>
期請省牲進祝版銅人殿殿奏請齋戒親署御名省牲<lb/>
偕光禄卿惟大祀車駕親省大臣日一省之凡祭滌器<lb/>
<pb n="KR2m0016_WYG_029-6b"/>
爨理香燭玉帛整拂神幄掌燎看燎讀祝奏禮對引司<lb/>
香進俎舉麾陳設收支導引設位典儀通贊奉帛執爵<lb/>
司樽司罍洗凡卿貳皆率屬各供其事<hi>洪武二十一年以盧原質為太</hi>
<hi>常少卿事惠帝屢有建白靖難後召見不屈遂殉節焉又廖昇為太常少卿建文元年勅修髙皇實録以昇為</hi>
<hi>副總裁時稱博雅又世宗嘉靖中李開先為太常少卿㑹九廟災上疏自陳竟罷歸</hi>孝宗𢎞治七<lb/>
年増設卿少卿各一人提督四譯館事世宗嘉靖中裁<lb/>
卿止設少卿一人用本寺銜名不治寺事<hi>所掌詳見中書省通事舍</hi>
<hi>人篇</hi>南京太常寺卿一人少卿一人<lb/>
<pb n="KR2m0016_WYG_029-7a"/>
丞唐置二人掌判寺事凡享太廟則修七祝於西門之<lb/>
内宋制丞一人叅領寺事太祖建隆乾徳時以禮官乆<lb/>
次官髙者充元豐官制行始置丞專其職髙宗建炎初<lb/>
併省冗職罷之紹興三年復置隆興元年又以光禄寺<lb/>
併歸太常復罷丞明年又詔依舊制<hi>隆興初以李浩為太常丞召對時首</hi>
<hi>論聖學人稱其純正又石待問少以詩賦名累官至太常丞時丁謂畏其直錢易竒其文楊億李諤服其議論</hi>
<hi>范希純為太常丞舊制太廟薦享逐室設常食一牙盤元豐時奏罷之希純奏請復舊制名曰薦羞</hi>遼南<lb/>
靣官有太常寺丞金亦置一人佐卿少卿理寺事元中<lb/>
<pb n="KR2m0016_WYG_029-7b"/>
統元年中都立太常寺止設寺丞一人延祐元年改為<lb/>
太常禮儀院置院使等官罷丞不置明置丞二人為卿<lb/>
少卿之貳<hi>洪武初張羽舉賢良不出徵起廷對稱㫖擢太常丞兼翰林院同掌文淵閣事十六年帝</hi>
<hi>親藳滁陽王事實命羽撰廟碑當時以大制作推重之</hi>
主簿唐置二人宋仁宗皇祐中宋祁乞増置一人勾檢<lb/>
在寺文書及掌出納遂除胡瑗為主簿後省罷元豐官<lb/>
制行復置髙宗建炎三年又罷之紹興十年復置<hi>是時太常</hi>
<hi>少卿王賞言本寺主簿劉榮强記洽聞又深禮樂所有討論文字欲與共同討論詔從之</hi>遼各卿寺<lb/>
<pb n="KR2m0016_WYG_029-8a"/>
有主簿金無之元無主簿設經歴一人都事一人為本<lb/>
寺首領照磨兼管勾承發架閣收掌文書即主簿之職<lb/>
也明置典簿二人仁宗洪熈元年置犧牲所吏目一人<lb/>
典掌文移南京大常寺典簿一人<lb/>
博士唐置四人掌辦五禮按王公三品以上功過善惡<lb/>
為之諡大禮則贊卿導引<hi>徳宗貞元中帝親郊時更兵亂禮物殘替博士張薦為叅</hi>
<hi>綴典儀畧如舊章又王彦威淹博古今典禮求為太常散吏卿知其經生𥙷檢討官彦威採隋唐凡禮沿革皆</hi>
<hi>條次彚分號元和新禮上之遂拜博士</hi>宋置博士四人掌定五禮儀式有<lb/>
<pb n="KR2m0016_WYG_029-8b"/>
改革則據經審議凡於法應諡者考其行状撰定諡文<lb/>
有祠事則監視儀物掌凡導引之事徽宗大觀元年以<lb/>
太常寺所被㫖及施行典禮事每季輪博士詮次成籍<lb/>
以備討論建炎初併省冗職僅置博士一人紹興九年<lb/>
臣僚奏言元豐正名太常主議論者博士四人乞叅稽<lb/>
舊典添置博士以稱朝廷蒐補闕軼緝熙彌文之意詔<lb/>
添博士一人隆興元年又併省一人<hi>建隆中和峴為太常博士從祀南郊</hi>
<hi>峴贊導乗輿進退閒雅太祖謂近侍曰誰氏之子何相禮之明辨乎左右以峴閥閲對尋拜刑部員外郎兼判</hi>
<pb n="KR2m0016_WYG_029-9a"/>
<hi>太常寺又常安民字希古為成都教授上書論治國之本曰勸忠厚勵名節元祐公卿皆薦其才召為太常博</hi>
<hi>士</hi>遼南面官有太常寺博士金太常寺博士二人掌檢<lb/>
討典禮章宗眀昌元年更置檢討二人泰和元年置檢<lb/>
閲官一人為博士貳所掌與博士同四年即罷元博士<lb/>
二人<hi>虞集為太常博士丞相拜珠方為院使間從集問禮器祭義甚悉集為言先王制作以及古今因革</hi>
<hi>損益之由拜珠歎息深許益信儒者可用又王守誠性好學從鄧文原虞集遊文詞日進泰定中為太常博士</hi>
<hi>續編太常集禮以進又李好文除太常博士時有詔為集禮令各省及各郡縣纂修乆而未成好文白長院請</hi>
<hi>自選僚屬數人仍請出架閣文牘以資采録三年書成名曰太常集禮</hi>明博士二人講習<lb/>
<pb n="KR2m0016_WYG_029-9b"/>
禮文請帝填名祝版大禮導贊其儀南京太常寺博士一人<lb/>
太祝唐置六人掌出納神主祭祀則跪讀祝文卿<lb/>
省牲則循牲告充牽以授太官宋太祝一人掌讀册辭<lb/>
授摶黍以嘏告飲福則進爵酌酒受其虚爵遼南面官<lb/>
太常寺有太祝金太祝掌奉祀神主元置十人較前代<lb/>
為獨多眀置贊禮郎九人掌讀祝兼贊導之事嘉靖中<lb/>
増至三十三人後罷二人建文中設太祝一人後罷之南<lb/>
京贊禮郎七人嘉靖中罷一人<lb/>
<pb n="KR2m0016_WYG_029-10a"/>
奉禮郎唐置二人掌君臣版位以奉朝㑹祭祀之禮宗<lb/>
廟則設皇帝位於庭九廟子孫列焉昭穆異位去爵從<lb/>
齒凡樽彛勺冪篚坫簠簋登鉶籩豆皆辨其位凡祭祀<lb/>
朝㑹拜跪之節皆贊導之公卿巡行諸陵則主其威儀<lb/>
皷吹而相其禮宋奉禮郎一人掌奉弊帛授初獻官大<lb/>
禮則設親府版位遼南靣官太常寺有奉禮郎金奉禮<lb/>
郎所掌亦同元亦置二人又有奉禮兼檢討一人品與<lb/>
奉禮郎同明設贊禮郎無奉禮郎<lb/>
<pb n="KR2m0016_WYG_029-10b"/>
協律郎唐置二人掌和律吕<hi>又有録事二人禮院修撰檢討官各一人貳其事</hi>
宋置一人掌律吕以和陰陽之聲正官架特樂樂舞之<lb/>
位大祭祀享燕用樂則執麾以詔作止之節舉麾鼓柷<lb/>
而樂作偃麾戛敔而樂止凡樂掌其序事遼南面官太<lb/>
常寺有協律郎金亦有協律郎職掌與唐宋同元置二<lb/>
人眀隆慶三年罷協律郎等官四十八員神宗萬厯六<lb/>
年復設又設司樂二十人考協雅樂凡舞人韻聲人籍<lb/>
覈其名數而審肄之凡祭先期演樂太和殿<lb/>
<pb n="KR2m0016_WYG_029-11a"/>
兩京郊社署唐置令一人掌五郊社稷明堂之位與奉<lb/>
禮郎設樽罍篚冪而太官令實之立燎壇積柴合朔有<lb/>
變則巡察四門以俟變過則罷宋置郊社令掌巡視四<lb/>
郊及社稷壇壝掌凡掃除之事祭祀則省牲太廟令掌<lb/>
宗廟薦新七祀及功臣從享之禮籍田令掌帝籍耕耨<lb/>
出納之事植五穀蔬果藏冰以待用官闈令掌率其屬<lb/>
以汛洒廟廷几修治潔除之事遼亦有署令署丞等官<lb/>
金有太廟署令一人丞一人及郊社署令一人丞一人<lb/>
<pb n="KR2m0016_WYG_029-11b"/>
掌宗廟社稷祠祀祈禱并㕔舍祭器等物諸陵署提㸃<lb/>
山陵令一人涿州刺史兼丞一人掌守山陵元至元三<lb/>
年置太廟署令二人丞一人掌宗廟行禮兼廪犧署事<lb/>
成宗大徳九年置郊祀署令二人丞一人掌郊社行禮<lb/>
兼廪犧署事大徳元年置社稷署令二人丞一人眀天<lb/>
壇地壇朝日壇夕月壇先農壇帝王廟祈穀殿各陵各<lb/>
祠祭署俱置奉祀一人祀丞二人南京太常寺各祠祭<lb/>
署奉祀八人祀丞七人<lb/>
<pb n="KR2m0016_WYG_029-12a"/>
大樂署唐置令二人丞一人樂正八人掌調鐘律以供<lb/>
祭饗凡習樂立師以教而嵗考其師之課業為三等以<lb/>
上禮部宋置大晟府以大司樂為長典樂為貳次曰大<lb/>
樂令秩比丞次曰主簿協律郎又有按協聲律製撰文<lb/>
字運譜等官遼亦有大樂署金大樂署亦置令丞直長<lb/>
大樂正大樂副正等官掌調和律吕教習音聲并施用<lb/>
之法及祠祀行禮陳設樂縣之事元中統五年始置大<lb/>
樂署令二人丞一人掌管禮生樂工共四百七十九戸又<lb/>
<pb n="KR2m0016_WYG_029-12b"/>
儀鳯司大使五人副使四人掌樂工供奉祭饗之事𨽻<lb/>
宣徽院至元二十五年撥歸禮部明洪武十二年置神<lb/>
樂觀設提㸃知樂等官掌樂舞事<lb/>
鼓吹署唐置令二人丞二人掌鼓吹之節宋無之遼有<lb/>
鼔吹署金以大樂署兼元明皆無之<lb/>
太醫署唐置令二人丞二人醫監四人醫正八人掌醫<lb/>
療之法宋太醫局有丞有教授有九科醫生額三百人<lb/>
嵗終則㑹其全失而定其賞罰隆興元年併省醫官而<lb/>
<pb n="KR2m0016_WYG_029-13a"/>
罷局生光宗紹熈二年復置太醫局局生以百人為額<lb/>
餘并依未罷局前體例仍隸太常寺遼南面官有湯藥<lb/>
局置都提㸃勾當湯藥等官屬内侍省不隸太常寺金<lb/>
有尚藥局提㸃使副使掌進湯藥太醫院提㸃使副使<lb/>
判官等官掌諸醫藥御藥院提㸃直長都監同監等官<lb/>
掌進御湯藥屬宣徽院不隸太常寺元别設太醫院不<lb/>
隸太常寺中統元年置宣差提㸃太醫院事給銀印掌<lb/>
醫事奉御藥物二十年改為尚醫監二十二年復為太<lb/>
<pb n="KR2m0016_WYG_029-13b"/>
醫院仍給銀印置提㸃四人院使副使判官各二人太<lb/>
徳五年設官十六人十一年増院使二人仁宗皇慶元<lb/>
年増院使二人明年増院使一人英宗至治二年定置<lb/>
院使一十二人同知二人僉院二人同僉二人院判二<lb/>
人屬官有經歴都事各二人照磨兼承發架閣庫一人<lb/>
所屬廣恵司卿四人少卿二人司丞二人掌修制御用<lb/>
回回藥物及和劑以療諸宿衞士及在京孤寒者御藥<lb/>
院達嚕噶齊一人大使二人副使三人直長一人都監<lb/>
<pb n="KR2m0016_WYG_029-14a"/>
一人掌受各路鄉貢諸番進獻珍貴藥品修造湯煎御<lb/>
藥局達嚕噶齊一人局使二人副使二人掌兩京行篋<lb/>
藥餌行御藥局達嚕噶齊一人司使一人副使一人掌<lb/>
修合御餌御香局提㸃一人司令一人掌脩合御用諸<lb/>
香醫學提舉司提舉一人副提舉一人掌考較諸路醫<lb/>
生科義試騐太醫教官校勘名醫撰述文字辨騐藥材<lb/>
訓誨太醫子弟領各處醫學官醫提舉司提舉掌醫戸<lb/>
差役詞訟大都保定彰徳東平四路置提舉司提舉副<lb/>
<pb n="KR2m0016_WYG_029-14b"/>
提舉各一人河間大名晉寜大同濟寜廣平冀寜濟南<lb/>
遼陽興和十路設提舉副提舉各一人衛輝懷慶大寜設提<lb/>
舉一人明太醫獨設一院亦不𨽻太常寺洪武元年置<lb/>
太醫院設院使同知院判典簿等官十四年改置令一<lb/>
人丞一人吏目一人御醫四人二十二年復改令為院<lb/>
使改丞為院判二人掌醫療之法凡醫術十三科醫官<lb/>
醫生醫士専科習業凡醫家弟擇師而教之三年五年<lb/>
一試再試三試乃黜陟之凡藥辨其土宜擇其良楛慎<lb/>
<pb n="KR2m0016_WYG_029-15a"/>
其條製而用之四方解納藥品院官収貯生藥庫時其<lb/>
燥濕禮部委官一員以稽察之南京大醫院院判一人<lb/>
吏目一人惠民藥局生藥庫各大使一人<lb/>
太卜署唐置令一人丞二人卜正博士各二人掌卜筮<lb/>
之法宋以太卜司隸天臺不置專官遼金元皆無之明<lb/>
洪武十七年置稽疑司令一人左右丞各一人屬官司<lb/>
筮無定員以掌卜筮後即罷<lb/>
廪犧署唐置令一人丞二人掌祭祀粢盛之事宋廪犧<lb/>
<pb n="KR2m0016_WYG_029-15b"/>
署屬光禄寺有牛羊司供應所掌大中小祀之牲牷及<lb/>
大官宴享膳羞之用監官三人以諸司使副及三班使<lb/>
臣充監棧圈三人以三班使臣充遼無之金廪犧署有<lb/>
丞直長等官掌薦犧牲及養餇等事明昌三年罷之以<lb/>
太廟令丞兼元廪犧署置令二人丞二人<hi>郊祀署兼</hi>明洪武<lb/>
三年置神牲所吏目一令大使副使等官四年罷洪熈<lb/>
時置犧牲所吏目一人<lb/>
汾祠署齋太公廟署唯唐置有令丞等官宋遼金元明<lb/>
<pb n="KR2m0016_WYG_029-16a"/>
皆無之<lb/>
　　光禄卿<hi>丞掌主簿    醢署</hi>　<hi>大官署/</hi>　<hi>珍羞署/</hi>　<hi>良醖署</hi>
唐制光禄卿一人少卿二人掌酒醴膳羞之政凡祭祀<lb/>
省牲鑊濯溉三公攝祭則為終獻朝㑹享則節其等差<lb/>
宋初光禄寺置判寺事一人以朝官以上充光禄卿少<lb/>
卿皆為寄禄元豐官制行始置卿一人少卿一人卿掌<lb/>
祭祀朝㑹宴饗酒醴膳羞等事修其儲備而謹其出納<lb/>
之政少卿為之貳元祐三年詔長貳互置徽宗政和六<lb/>
<pb n="KR2m0016_WYG_029-16b"/>
年監察御史王桓奏祭祀牢醴之具掌於光禄而寺官<lb/>
未嘗臨視請大祠以長貳朔祭及中祠以丞簿監視宰<lb/>
割從之建炎以後廢寺併入禮部遼南面官初設光禄<lb/>
後改為崇禄寺有卿少卿丞主簿等官金宣徽院監知<lb/>
御膳太府監掌造酒醴無光禄寺元至元十五年設光<lb/>
禄寺卿一人少卿一人二十三年増卿一人二十四年<lb/>
増少卿一人隸宣徽院二十五年撥隸省部三十四年<lb/>
復隸宣徽院定置卿四人少卿二人明初置宣徽院設<lb/>
<pb n="KR2m0016_WYG_029-17a"/>
院使同知院判典簿等官以尚食尚醴二局隸之繼即<lb/>
改為光禄寺設卿一人少卿二人掌祭享宴勞酒醴膳<lb/>
羞之事率其官屬辨名數㑹出入量豐約以聽於禮部<lb/>
凡祭祀同太常寺省牲天子祭親進飲福受胙薦新循<lb/>
月令獻其品物凡筵宴酒食及外使降人俱差其等而<lb/>
供給之監以科道官一人察其出入　糾禁其姦弊<hi>嘉靖中馮</hi>
<hi>惟訥以光禄寺鄉致仕歴官已三十年圖書詩卷外無長物撰漢魏六朝詩紀自上古以迄陳隋網羅放失殊有</hi>
<hi>功於藝苑</hi>南京光禄寺卿一人少卿一人隆慶四年罷少卿<lb/>
<pb n="KR2m0016_WYG_029-17b"/>
丞唐置二人宋一人元二人明二人<lb/>
主簿唐置二人宋一人元置主事二人眀置典簿二人<lb/>
録事一人南京典簿一人<lb/>
大官署唐置令二人丞四人掌供祠宴朝㑹膳食宋元<lb/>
祐初罷大官令二年復置徽宗崇寜二年置尚食局大<lb/>
官令惟掌祠事遼尚食局有奉御金尚食局有提㸃使<lb/>
副使等官掌總知御膳進食先嘗兼管從官食屬宣徽<lb/>
院元置尚食局大使一人副使二人直長一人掌供御<lb/>
<pb n="KR2m0016_WYG_029-18a"/>
膳明大官署署正一人署丞四人供祭品宫膳節令筵<lb/>
宴畨使宴犒之事<hi>隆慶中楊鎔奏請以舉人出身知縣教官亷能素著者入𥙷光禄寺署正</hi>
<hi>而間以例貢叅之優其超擢或徑於聼選舉人中除𥙷從之</hi>監事四人南京光禄寺<lb/>
大官署署正一人署丞一人<lb/>
珍羞署唐置令一人丞二人掌供祭祀朝㑹賔客之庶<lb/>
羞榛栗脯脩魚鹽菱芡之名數宋珍羞署有供備庫太<lb/>
宗太平興國中改為内物料庫有使及副使掌供尚食<lb/>
及内外膳羞米麫飴蜜棗豆百品之料隸御厨其光禄<lb/>
<pb n="KR2m0016_WYG_029-18b"/>
寺有翰林司掌供果實及茶茗湯藥有外物料庫掌収<lb/>
貯米鹽雜物以待膳食之須金有果子都監同監各一<lb/>
人掌給受進御果子隸宣徽院元沙糖局達嚕噶齊一<lb/>
人提㸃一人大使一人副使一人掌沙糖蜂蜜煎造及<lb/>
方貢果木等物明珍羞署署正一人署丞四人監事四<lb/>
人供宫膳肴核之事南京光禄寺珍羞署署正一人署<lb/>
丞一人萬厯中罷署丞<lb/>
良醞署唐置令二人丞二人掌供五齊三酒享太廟則<lb/>
<pb n="KR2m0016_WYG_029-19a"/>
供鬱鬯進御則供春暴秋清酴醿桑落之酒宋有法酒<lb/>
庫内酒坊掌造酒以待供進及祭祀給賜金尚醖署有<lb/>
令丞直長等官掌進御酒醴屬宣徽院不隸光禄寺元<lb/>
中統四年置大都尚飲局大使一人副使一人俱帯金<lb/>
符掌醖造上用細酒至元十二年増副使二人十五年<lb/>
置提㸃一人後定制置提㸃一人大使一人副使二人<lb/>
明良醖署署正一人署丞四人監事四人供酒醴之事<lb/>
南京光禄寺良醖署署正一人署丞一人嘉靖中罷署<lb/>
<pb n="KR2m0016_WYG_029-19b"/>
丞<lb/>
掌醢署唐置令二人丞二人掌供醯醢之物宋油醋庫<lb/>
監官一人掌供油及鹽胾遼金無元亦不特設官明掌<lb/>
醢署署正一人署丞四人監事四人南京光禄寺掌醢<lb/>
署署正一人署丞一人嘉靖中罷署丞<lb/>
　　衛尉卿<hi>丞公主簿馬武庫署右武器署    車司  令  左  都候</hi>　<hi>守宫署</hi>
衛尉寺卿唐置一人少卿二人掌器械文物總武庫武<lb/>
器守宫三署兵器祭祀朝㑹則供羽儀節鉞金鼓帷帟<lb/>
<pb n="KR2m0016_WYG_029-20a"/>
茵席宋初衞尉寺置判事一人以郎官以上充凡武庫<lb/>
武器歸内庫守宫歸儀鸞司本無所掌元豐官制行乃<lb/>
歸本寺始置卿一人少卿一人掌儀衛兵械甲胄之政<lb/>
令凡内外作坊輸納兵器辨其名數騐其良窳以歸於<lb/>
武庫嵗終上計帳於兵部掌凡幄帟及鹵簿儀伏遇大<lb/>
禮則長貳晝夜廵徼察其張設不如儀者凡仗衛器物<lb/>
之敝者移少府軍器監修焉建炎以後廢衛尉寺併入<lb/>
工部遼北面官有北面御帳官侍衛司近侍詳衮司北<lb/>
<pb n="KR2m0016_WYG_029-20b"/>
䕶衛府南䕶衛府宿衛司官屬掌巡徼御帳南面官亦<lb/>
有衛尉寺金衛尉司有中衛尉副尉掌中宫事務左右<lb/>
常侍掌周護導從儀仗之事元至元二十年立衛尉院<lb/>
改軍器監為武備監隸衛尉院二十一年改監為寺與<lb/>
衛尉院並立二十四年罷衛尉院專卿武備寺卿四人<lb/>
同判六人少卿四人丞四人掌繕治戎器兼典受給明<lb/>
初置拱衛司後改為拱衛指揮使司尋又改為都尉司<lb/>
屬都督府設儀鸞司隸焉洪武十五年罷儀鸞司改置<lb/>
<pb n="KR2m0016_WYG_029-21a"/>
錦衣衛恒以勲戚都督領之凡朝㑹巡幸則具鹵簿儀<lb/>
仗率大漢將軍等侍從扈行宿衛則分畨入直其屬有<lb/>
鑾輿擎蓋扇手旌節旛幢班劒斧鉞弋㦸弓矢馴馬十<lb/>
司各領將軍校尉以備法駕其營造軍噐之事俱掌於<lb/>
兵部<lb/>
丞唐置二人掌判寺事辨器械出納之數大事丞制勅<lb/>
小事則聽於尚書省宋置一人叅領寺事遼金元明皆<lb/>
無之<lb/>
<pb n="KR2m0016_WYG_029-21b"/>
主簿唐二人宋一人遼金元明皆無之<lb/>
武庫署唐制兩京各置令二人丞二人監事一人掌藏<lb/>
兵械有赦建金雞置宫城門之右大理及府州縣囚徒<lb/>
至則擊之宋衛尉寺有内弓箭庫内外庫軍器庫槍庫<lb/>
軍器弩劒箭庫掌藏兵杖器械甲胄以備軍國之用金<lb/>
武庫署有令丞直長等官以曉軍器女直人充掌收貯<lb/>
諸路常課甲杖屬殿前都㸃檢司不隸衛尉寺元至元<lb/>
十年改衣甲庫為壽武庫置提㸃二人大使二人副使<lb/>
<pb n="KR2m0016_WYG_029-22a"/>
四人隸武備寺明戎噐掌於兵部武庫司<lb/>
武器署唐置令一人丞二人監事二人掌外戎器祭祀<lb/>
行幸則納於武庫給六品以上𦵏鹵簿棨㦸宋設六軍<lb/>
儀仗司掌清道徼巡排列奉引儀仗以肅禁衛凡儀物<lb/>
以時修飭金武器署有提㸃令丞直長頓舍等官掌祭<lb/>
祀朝㑹巡幸及公卿婚𦵏鹵簿儀仗旗皷笛角之事隸<lb/>
殿前都㸃檢司元利器庫提㸃三人大使二人副使二<lb/>
人掌隨路軍器明無是官<lb/>
<pb n="KR2m0016_WYG_029-22b"/>
守官署唐置令一人丞二人監事二人掌公帳帟宋置<lb/>
儀鸞司掌供幕帟供帳之事金置儀鸞局有提㸃使副<lb/>
使直長等官掌殿庭鋪設帳幕香燭等事收支都監二<lb/>
人一人掌給受鋪陳諸物一人掌萬寕宫收支庫屬宣<lb/>
徽院又置法物庫使副使直長等官掌鹵簿儀仗車輅<lb/>
法服等事隸兵部元設中尚監卿八人太監二人少監<lb/>
二人監丞二人掌領資成庫氊作供内府陳設帳房帟<lb/>
幕車輿雨衣之用明設御用監司設監皆以宦官掌之<lb/>
<pb n="KR2m0016_WYG_029-23a"/>
<hi>詳内待省篇</hi>
公車司馬令及左右都候自唐以後歴代皆無<lb/>
　　宗正卿<hi>丞大主簿司崇元署    宗正  附</hi>　<hi>諸陵署/</hi>　<hi>太廟署</hi>
唐制宗正卿一人少卿二人掌天子族親屬籍以别昭<lb/>
穆凡親有五等先定於司封<hi>代宗永泰二年宗正卿吴王祇奏上皇室永嘉新譜</hi>
<hi>二十卷太常栁房所撰房精於譜學按宗正譜牒自武徳以來宗支昭穆相承撰皇室譜二十卷穆宗長慶元</hi>
<hi>年宗正寺奏准貞元二十一年勅宗子陪位放五百七十人出身今年勅放三百人伏縁人數至多不沾恩澤</hi>
<hi>白身之輩將老村閭乞䧏特恩更放二百人出身許之</hi>宋初宗正寺置判寺一人<lb/>
<pb n="KR2m0016_WYG_029-23b"/>
以宗姓兩制以上充真宗大中祥符八年以兵部侍郎<lb/>
趙安易兼卿判寺事趙世長改為知寺事元豐官制行<lb/>
詔宗正長貳不專用國姓蓋自有大宗正司以統皇族<lb/>
也卿一人少卿一人卿掌叙宗派屬籍以别昭穆而定<lb/>
其親疎少卿為之貳<hi>真宗咸平時趙安仁為宗正卿帝以安仁舊徳大業特令知寺事自</hi>
<hi>是多所規制重修玉牒屬籍神宗元豐時以宗景知大宗正事先是宗景父允弼司宗乆故帝復選而用之使</hi>
<hi>諭其母先正乆司宗正徳及皇族今命而子繼之又趙仲忽入判大宗正事帝賜之甲第及建賢懋功之閣以</hi>
<hi>示寵仲忽鯁亮端毅動循禮法立宗正司法式</hi>遼太祖神册二年置大特哩衮<lb/>
<pb n="KR2m0016_WYG_029-24a"/>
司掌皇族之政令設官曰特哩衮<hi>又名徳爾吉</hi>知特哩衮司事<lb/>
特哩衮司事<hi>興宗重熈中耶律義先拜特哩衮戒族人曰國家三父房最為貴族凡天下風化之</hi>
<hi>所自出不孝不義雖小不可為其妻晉國長公主之女每見中表必具禮服義先以身率先國人化之</hi>南<lb/>
面官有宗正寺屬大特哩衮司金置大宗正府章宗泰<lb/>
和六年避睿宗諱改為大睦親府判大宗正寺一人舊<lb/>
以皇族中屬親者充掌敦睦宗族親奉王命是年乃改<lb/>
為大睦親事同判大宗正事一人改為同判大睦親事<lb/>
同簽大宗正事一人改為同簽大睦親事元初大宗正<lb/>
<pb n="KR2m0016_WYG_029-24b"/>
府未有官制首置斷事官曰扎爾古齊㑹决未務特賜<lb/>
銀印至元二年置十人三年置八人理䝉古公事以諸<lb/>
王為府長餘悉御位下及諸王之有國封者又有集賽<lb/>
人員奉㫖署事别無頒受宣命十四年置十四人十五<lb/>
年置十三人二十一年置二十一人二十二年増至三<lb/>
十四人二十八年増至四十六人大徳四年省五人皇<lb/>
慶元年又省二人先是宗正府兼理漢人刑名事泰定<lb/>
帝致和元年定制以上都大都所屬䝉古人并集賽軍<lb/>
<pb n="KR2m0016_WYG_029-25a"/>
站色目與漢人相犯者歸宗正府處斷其餘路府州縣<lb/>
漢人䝉古色目詞訟悉歸有司刑部掌官<hi>時多爾濟巴勒掌宗正府</hi>
<hi>事聴訟之際引論律令曲當事情有同僚年老者嘆曰吾居是官四十年見公論事殆神人也又至元時哈剌</hi>
<hi>哈斯由掌宿衛拜大宗正用法平允時欲以江南獄𨽻宗正哈喇哈斯曰江南新附教令未孚且相去數千里</hi>
<hi>欲遥制其刑獄得無寃乎事遂止</hi>明洪武三年置大宗正院二十二年<lb/>
改為宗人府置宗人令一人左右宗正各一人左右宗<lb/>
人各一人並以親王領之<hi>時秦王樉為令晉王棡燕王棣為左右宗正周王橚楚王</hi>
<hi>植為左右宗人</hi>掌皇九族之屬籍以時修其玉牒書宗室子女<lb/>
<pb n="KR2m0016_WYG_029-25b"/>
適庶名封嗣襲生卒婚嫁諡𦵏之事其後以勲戚大臣<lb/>
攝府事不備官而所領亦盡移之禮部永樂初建都北<lb/>
京宗人府為行在命駙馬都尉永春侯王寜署府事英<lb/>
宗正統三年始建府治以駙馬都尉西寜侯宋璞掌之<lb/>
以所領皆宗室重事故品秩特序文職之首<lb/>
丞唐置二人叅領寺事宋初以宗姓朝官以上知丞事<lb/>
掌奉諸廟諸陵薦享之事元豐官制行始置丞一人初<lb/>
除趙君錫明年以楊畏為宗正寺丞詔宗正寺除長貳<lb/>
<pb n="KR2m0016_WYG_029-26a"/>
外自今後更不專差國姓建炎三年罷孝宗隆興二年<lb/>
復置遼無之金置二人一人於宗室中選能幹者充一<lb/>
人不限親疎分司上京泰和六年改為大睦親丞元設<lb/>
郎中二人員外郎二人都事二人明亦無之<lb/>
大宗正司宋仁宗景祐三年始置以皇兄寜江軍節度<lb/>
使濮王知大宗正事皇姪彰化軍節度使觀察留後守<lb/>
節同知大宗正事元豐官制行仍置知大宗正及同知<lb/>
大宗正各一人選宗室團練觀宗使以上有徳望者充<lb/>
<pb n="KR2m0016_WYG_029-26b"/>
丞二人以文臣京朝官以上充掌糾合族屬而訓之以<lb/>
徳行道藝受其詞訟而糾正其愆違季終類奏嵗録存<lb/>
亡之數報宗正寺有記室一人教授十二人崇寜三年<lb/>
置南外宗正司於南京西外宗正司於西京各置敦宗<lb/>
院詔各擇宗室之賢者一人為知宗掌外居宗室詔復<lb/>
定宗學博士正録員數皆隸大宗正司遼金元明無之<lb/>
主簿唐置二人宋真宗天禧時以衞尉丞兼元豐官制<lb/>
行除楊完為主簿建炎三年罷紹興十年復置金置知<lb/>
<pb n="KR2m0016_WYG_029-27a"/>
事一人檢法一人元置承發架閣庫管勾一人明置經<lb/>
歴一人典出納文移<lb/>
崇元署唐置令一人丞二人掌京都諸親名數與道士<lb/>
帳籍齊醮之事宋制宫觀寺院之政令及神祠封爵之<lb/>
名號皆祠部掌之屬禮部亦掌於禮部元集金賢院兼<lb/>
攝元門道教陰陽祭遁之事有大學士學士直學士等<lb/>
官明亦掌於禮部祠祭司<lb/>
諸陵署唐制毎陵置令一人丞一人掌守衛山陵宋宗<lb/>
<pb n="KR2m0016_WYG_029-27b"/>
正寺丞掌奉諸陵薦享之事金諸陵署<hi>詳見前</hi>園陵署令<lb/>
以宛平縣丞兼宣宗貞祐三年以園陵遷大興縣境遂<lb/>
以大興縣令丞兼明各陵設祠祭署奉祀祀丞屬太常<lb/>
寺<lb/>
太廟令唐𤣥宗開元二十四年以宗廟所奉不可以名<lb/>
署太常少卿常縚奏廢太廟署以少卿一人知太廟事<lb/>
二十五年以濮陽王徹為宗正卿恩遇甚厚建議以宗<lb/>
正司屬籍乃請以陵寝宗廟隸宗正天寳十二載駙馬<lb/>
<pb n="KR2m0016_WYG_029-28a"/>
都尉張垍為太常卿得幸又以太廟諸陵署隸太常十<lb/>
三載改獻昭乾定橋五陵署為臺升令品永康二陵稱署<lb/>
如故肅宗至徳二年復以陵廟隸宗正代宗永泰元年<lb/>
太常卿姜慶初復奏以陵廟隸太常大厯二年仍歸宗<lb/>
正寺以後不易宋以宗正寺丞奉諸廟祭祀金皇統八<lb/>
年太廟成設署置令丞並兼廪犧署事屬太常寺元太<lb/>
廟令二人丞一人掌宗廟行禮併兼廪犧署事亦屬太<lb/>
常明制同<lb/>
<pb n="KR2m0016_WYG_029-28b"/>
　　太僕卿<hi>丞車主簿    府署</hi>　<hi>乗黄署/諸牧署</hi>　<hi>典廐署/</hi>　<hi>典牧署</hi>
唐制太僕寺卿一人少卿二人掌廐牧輦輿之政凡監<lb/>
牧籍帳嵗受而㑹之上駕部以議考課<hi>天寳中張暐為太僕卿還鄉拜</hi>
<hi>墓特賜錦袍施繒綵御賜詩以寵異之乗傳來徃敕郡縣供擬元和中劉昌為四鎮北庭行營兼涇原節度使</hi>
<hi>子士涇遷太僕卿給事中韋宏景與薛存慶封還制書上疏論之帝曰昌有功於邉士涇又尚主官少卿已十</hi>
<hi>餘年制書宜下宏景等乃奉詔</hi>宋初置判寺事一人以朝官以上充元<lb/>
豐官制行置卿一人少卿一人掌車輅廏牧之政令國<lb/>
有大禮供其輦輅屬車前期戒有司教閲象馬若有事<lb/>
<pb n="KR2m0016_WYG_029-29a"/>
於南北郊侍中請升輅卿授綏總國之馬政凡閲馬差<lb/>
次其髙下應給賜則如格授嵗終鈎覆帳籍以上駕部<lb/>
建炎後廢太僕寺併入兵部<hi>咸平中錢維演入朝博學能文詞召試學士院以笏</hi>
<hi>起草立就帝稱善改太僕少卿</hi>遼北靣官有尚廐使尚廐副使飛龍使<lb/>
飛龍副使總領内外廐馬等官南靣官亦設太僕寺金<lb/>
無太僕寺設尚廐局提㸃使副使掌御馬調習牧養直<lb/>
長一人司馬牛羣所屬有掌廐都轄副轄隸殿前都㸃<lb/>
檢司元中統四年設羣牧所至元十六年改尚牧監十<lb/>
<pb n="KR2m0016_WYG_029-29b"/>
九年又改為太僕院二十年改為衛尉院二十四年罷<lb/>
院立太僕寺又别置尚乘寺以管鞍轡而太僕寺止管<lb/>
阿迪斯馬匹二十五年隸中書省置提調官二人大徳<lb/>
十一年復改太僕院至大四年仍為寺卿二人少卿二<lb/>
人明洪武四年置羣牧監於達勒達錫里營所隨水草利<lb/>
便立官署専司牧養六年更置羣牧監於滁州旋改為<lb/>
太僕寺設卿少卿三十年置行太僕寺於北平後定都<lb/>
北京遂去行字其舊在滁州者改為南京太僕寺遂定<lb/>
<pb n="KR2m0016_WYG_029-30a"/>
制卿一人少卿二人正徳十一年増設少卿一人卿掌<lb/>
牧馬之政令以聽於兵部少卿一人佐寺事一人督營<lb/>
馬一人督畿馬<hi>正統中孫緒為太僕卿時大司馬王徳華交結錢寜移文太僕語渉不遜緒以</hi>
<hi>書數之徳華引咎又淮安鳳陽諸郡饑饉馬俱小弱緒察其故即與交兊省費至於萬緡民頼之不破産者千</hi>
<hi>餘家又金弼為太僕少卿慨然以馬政修舉為己任屢奉命督理虧耗自衞使郡守而下悉聼决無不畏法有</hi>
<hi>順聖川者水草甘肥永樂中嘗牧馬蕃息天順初命弼徃視築二城用養天閑之馬増二驛於中道以便徃來</hi>
<hi>詔嘉納之</hi>南京太僕寺卿一人少卿二人隆慶中罷少卿一<lb/>
人<hi>𢎞治中張謙陞南京太僕寺卿一以正率下剗除積弊禁革貪汚嵗省費甚鉅㝷奏馬政便民四事多見</hi>
<pb n="KR2m0016_WYG_029-30b"/>
<hi>施行又明時馬政之弊南畿苦賦北畿苦養嘉靖中田濡為太僕寺卿奏請以額馬賦十之三其七以金代而</hi>
<hi>輸之北寺即有軍興以便宜召買使兩畿民力有所蘇息上嘉其議行之後二十餘年山東河南相踵以請數</hi>
<hi>省民不困而冏寺有餘藏常輸以給邊皆濡之力也</hi>行太僕寺洪武三十年置於<lb/>
山西北平陕西甘肅遼東等處卿一人少卿一人掌各<lb/>
邉衞所營堡之馬政以聼於兵部以時督察三嵗一稽<lb/>
比布按二司不得與有瘠損則聼兵部叅罸永樂四年<lb/>
許令寺官按治所轄衛所鎮撫首領官苑馬寺又置<lb/>
北直𨽻遼東平涼甘肅共四處卿一人少卿一人<lb/>
<pb n="KR2m0016_WYG_029-31a"/>
掌六監二十四苑之馬政而聽於兵部凡苑視廣狹為<lb/>
三等上苑牧馬萬匹中苑七千下苑四千凡馬駒嵗籍<lb/>
其監苑之數上於兵部以聽考課𢎞治十七年都御史<lb/>
楊一清奏行太僕苑馬二寺員缺簡選才望叅政副使<lb/>
𥙷陞卿叅議僉事𥙷陞少卿以振馬政<hi>永樂中命楊砥簡閲北京郡縣</hi>
<hi>馬匹陞太僕寺卿明年兼苑馬寺卿砥率僚屬凡孳牧之法與民之利病悉條奏行之馬甚蕃息嘉靖中周仕</hi>
<hi>以髙州守薦為苑馬寺少卿在任三年諸所建置有禆馬政</hi>
丞唐置四人宋一人元二人明初置四人正統中又増<lb/>
<pb n="KR2m0016_WYG_029-31b"/>
八人共十二人以一人領京衞一人領順徳廣平二府<lb/>
一人領開封衞輝彰徳三府九人分領順天保定真定<lb/>
河間永平大名濟南兖州東昌九府孳牧寄牧各馬匹<lb/>
𢎞治六年罷四人正徳九年復増一人專領寄牧之事<lb/>
嘉靖八年又罷三人共六人分領三年更代而以寄牧<lb/>
者令府州縣兼理隆慶三年又罷三人止設三人以一<lb/>
人提督庫藏兼協理京邉二人分理東西二路馬政南<lb/>
京太僕寺寺丞二人隆慶中罷一人行太僕寺寺丞無<lb/>
<pb n="KR2m0016_WYG_029-32a"/>
定員苑馬寺寺丞無定員<lb/>
主簿唐置二人宋置一人元祐三年罷之元置經歴一<lb/>
人知事一人照磨一人管勾一人明亦置主簿一人南<lb/>
京太僕寺及行太僕寺苑馬寺皆一人<lb/>
乗黄署唐置令一人丞一人掌供車輅及馴馭之法宋<lb/>
車輅院掌乗輿法物鞍轡庫應奉御馬鞍勒遼南靣官<lb/>
太僕寺有乗黄署金尚輦局置使副使掌承奉輿輦等<lb/>
事典輿都轄収支都監同監掌給受之事隸殿前都御<lb/>
<pb n="KR2m0016_WYG_029-32b"/>
檢司元尚乗寺卿四人少卿二人丞二人掌上御鞍轡<lb/>
輿輦等事明御馬監以宦官掌之掌印監督提督太監<lb/>
各一員騰驤四衞各設監官<lb/>
典廐署唐置令二人丞四人掌飼馬牛給養雜畜宋置<lb/>
致遠務掌分養雜畜以供負載遼北靣官有某羣太保<lb/>
某羣侍中某羣敞史總典羣牧部籍使羣牧都林牙羣<lb/>
牧使羣牧副使各路羣牧使司諸處馬牛羣司掌牧牛<lb/>
馬之政令金尚廏局<hi>詳見前</hi>元尚乗寺兼掌阿迪斯羣牧<lb/>
<pb n="KR2m0016_WYG_029-33a"/>
騸馬驢騾之政眀良牧署典署一人署丞一人録事一<lb/>
人掌牧牛羊豕蕃育並鵝鴨鷄皆籍其牝牡之數而課<lb/>
孳卵焉𨽻上林苑<lb/>
典牧署唐置令三人丞六人掌諸牧雜畜給納及酥酪<lb/>
脯腊之事宋牛羊供應所掌牧大中小祀之牲牷乳酪<lb/>
院掌供造酥酪屬光禄寺元尚舎寺太監二人少監二<lb/>
人監丞二人掌牧養駱駞及供進愛蘭乳酪屬宣徽院<lb/>
眀孳牧所大使一人副使一人掌牧養雜畜屬光禄寺<lb/>
<pb n="KR2m0016_WYG_029-33b"/>
車府署及諸牧監唐以後厯代皆不置<lb/>
　　大理卿<hi>正監</hi>　<hi>丞副主簿/寺  附</hi>　<hi>獄丞/</hi>　<hi>司直/</hi>　<hi>評事</hi>
唐置大理寺卿一人少卿二人掌折獄詳刑凡罪抵流<lb/>
死皆上刑部覆於中書門下<hi>建中初蔣沅為大理寺卿時帝幸奉天沅奔赴行在</hi>
<hi>為賊侯騎所拘欲以偽職誘之因絶粒稱病潛竄閭里間京師平首䝉旌擢長慶時王正雅為大理卿會宋申</hi>
<hi>錫事起獄自内出卒無證騐是時王守澄鄭注權勢正盛雖宰相重臣無敢顯言其事者惟正雅與京兆尹崔</hi>
<hi>綰上疏請出造事者付外考騐其事别具状聞由是申錫止於貶官中外翕然推重之又張仁愿為大理卿隰</hi>
<hi>州刺史王澈犯贓朝廷以功臣子欲宥之仁愿執奏竟遣伏法議者賞之</hi>宋初置判寺一人<lb/>
<pb n="KR2m0016_WYG_029-34a"/>
兼少卿事一人建隆三年以工部尚書竇儀判寺事<hi>竇儀</hi>
<hi>判大理寺奉詔重定刑統援引律疏勒格恭酌重輕増為三十卷尤為詳備太祖嘉之</hi>凡獄訟之<lb/>
事隨官司決劾本寺不復聽訊但掌斷天下奏獄送審<lb/>
刑院詳訖同署以上於朝元豐時帝以國初廢大理獄<lb/>
非是以問孫洙洙對合㫖遂命官起寺十七日而成至<lb/>
官制行置卿一人少卿二人手詔大理寺近舉墜典俾<lb/>
治獄事宜依推制院及御史臺例不供報糾察司三年<lb/>
詔依舊供報及詔糾察司察訪本寺斷徒以上出入不<lb/>
<pb n="KR2m0016_WYG_029-34b"/>
當者索案㸃檢<hi>時向敏中判大理寺有以沒入祖吉贓錢分賜法吏敏中引鍾離意委珠事獨</hi>
<hi>不受又大理寺奏治獄帝顧輔臣曰棘寺當得剛正如李浩者為之已而大理卿闕帝曰無過李浩遂除大理</hi>
<hi>卿故事寺獄空上表賀浩獨不奏紹興中秦檜矯詔下岳飛於大理獄大理卿薛仁輔寺丞李若樸何彦猷皆</hi>
<hi>言其無罪</hi>遼聖宗統和十二年南面官置大理寺有提㸃大<lb/>
理寺大理正等官金海陵天徳二年置大理寺卿少卿<lb/>
掌檢斷刑名元世祖至元二十年置大理寺掌領舊州<lb/>
城及畏吾兒之居漢地者有詞訟則聽之二十二年改<lb/>
為大都䕶府置大都䕶四人同知二人副都䕶二人廢<lb/>
<pb n="KR2m0016_WYG_029-35a"/>
大理不置眀大理寺卿一人左右少卿各一人掌審讞<lb/>
平反刑獄之政令<hi>正統中王振問楊士竒等吾鄉誰可為大臣者皆薦薛瑄召為大理右少</hi>
<hi>卿士竒以用瑄出振意欲瑄一見振瑄正色曰安有授官公朝而拜私門者耶時人呼瑄為薛夫子後忤王振</hi>
<hi>下獄振老奴伏竈下抱薪而泣人問之曰聞欲殺薛夫子故泣耳振心動乃免天順中王槩遷大理卿出入十</hi>
<hi>年凡兩法司及畿藩讞奏叅錯情法多所平反美時吏諳律例者類多深刻槩獨持平允濟以長</hi>南京大<lb/>
理寺卿一人<hi>憲宗成化中夏時正為南京大理卿七年嵗大祲巡視江西斥貪墨吏革沉徭理庾</hi>
<hi>賦放無名之税勸民出粟七十萬石賑饑長河洞人叛單車撫定疏時弊二十事當路人不悦遂致仕歸</hi>
正唐置二人凡丞斷罪不當則以法正之宋亦二人元<lb/>
<pb n="KR2m0016_WYG_029-35b"/>
豐五年刑部奏定凡斷案先上正看詳當否論難改正<lb/>
然後上於長貳遼金皆有之明左右二寺各寺正一人<lb/>
寺副二人各隨其所轄而覆審之情罪允服始呈堂具<lb/>
奏南京大理寺左右寺正各一人<lb/>
丞唐置六人分判寺事宋置推丞四人斷丞六人<hi>天聖中石</hi>
<hi>延年為大理丞上書陳十策乞選練兵甲言西夏必叛朝廷不以為然及元昊反帝思其言乃召見乞奉使河</hi>
<hi>東籍兵回稱㫖帝甚喜之紹興二十六年帝以大理寺宜叅用士人乃除河涇楊邦弼為大理丞</hi>遼金<lb/>
皆有之明左右寺丞各一人南京右寺丞一人<lb/>
<pb n="KR2m0016_WYG_029-36a"/>
主簿唐置二人宋元豐中始置二人建炎三年省後復<lb/>
金置知法十一人明法二人明置司務二人<lb/>
獄丞唐置二人宋元豐官制行置大理獨丞四人遼金<lb/>
元明皆無<lb/>
司直唐置六人宋因之金置四人明無<lb/>
評事唐置八人宋元豐官制行始命張仲頴等十二人<lb/>
為評事隆興二年詔大理評事以八員為額金置三人<lb/>
掌同司直明置左右寺評事各四人南京大理寺左右<lb/>
<pb n="KR2m0016_WYG_029-36b"/>
評事各三人隆慶三年革左右評事各一人<lb/>
監自唐以後歴代皆無<lb/>
　<lb/>
　<lb/>
　<lb/>
　<lb/>
　<lb/>
欽定續通典卷二十九<lb/>
</p>
<p>
</p>
  </div>
</body>
</text>
</TEI>
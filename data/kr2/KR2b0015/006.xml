<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0015_SBCK_006-1a"/>
資治通鑑外紀卷第六<lb/>
　　　　　　　宋　京兆萬年劉　恕　編集<lb/>
　周紀四<hi>赤奮若凡四十七年起昭陽單閼盡屠維</hi>
　　頃王<lb/>
元年春二月塟襄王　三月楚伐鄭晉宋魯衛許救<lb/>
鄭　夏楚侵陳克狐丘　秋楚伐陳陳人敗之陳懼<lb/>
及楚平是嵗曹共公薨子文公夀立　燕襄公薨桓<lb/>
公立<lb/>
二年春晉伐秦取少梁　夏秦伐晉取北徵　秦任<lb/>
望謂康公曰饑召兵疾召兵勞召兵亂召兵君築臺<lb/>
<pb n="KR2b0015_SBCK_006-1b"/>
三年今荆將攻齊臣恐其以齊爲聲而襲秦爲實也<lb/>
不如備之戍東邊楚乃輟行<lb/>
三年春楚再伐麇敗之　秋鄋瞞侵齊遂伐魯長狄<lb/>
弟兄三人佚宕中國瓦石不能害　冬十月甲午魯<lb/>
叔孫得臣敗狄于鹹獲長狄僑如射其目身横九畝<lb/>
斷其首而載之眉見於軾<lb/>
四年春郕伯薨　羣舒叛楚夏楚執舒子平及宗子<lb/>
遂圍巢羣舒偃姓舒庸舒鳩之屬宗巢二國名　冬<lb/>
秦伐晉取羈馬初趙宣子言韓厥於晉靈公以爲司<lb/>
馬是役也宣子使人以其乗車于行厥執而戮之衆<lb/>
<pb n="KR2b0015_SBCK_006-2a"/>
咸曰韓厥必不没矣其主朝升之而莫戮其車其誰<lb/>
安之宣子召而禮之曰事君者比而不黨軍事無犯<lb/>
犯而不隠吾言女於君以是觀女女勉之臨長晉國<lb/>
非女其誰告諸大夫曰二三子可以賀我矣吾舉厥<lb/>
也而中免於罪矣十二月秦晉戰交綏秦師夜遁復<lb/>
侵晉入瑕厥韓萬玄孫子輿之子也<lb/>
五年夏邾遷于繹五月邾文公薨子定公貜且立<lb/>
是嵗陳共公薨子靈公平國立　楚穆王薨子莊王<lb/>
旅立<lb/>
六年春王崩子匡王班立　邾伐魯魯伐邾　齊昭<lb/>
<pb n="KR2b0015_SBCK_006-2b"/>
公妃魯叔姬無寵子舍孤弱國人莫畏公弟商人自<lb/>
桓公死争立不得隂交賢士附愛百姓　夏五月昭<lb/>
公薨舍立　秋七月乙卯夜商人弑舍自立是為懿<lb/>
公　有星孛入于北斗<lb/>
　　匡王<lb/>
元年夏六月辛丑朔日有食之　晉伐蔡戊申入蔡<lb/>
秋齊侵魯　冬十一月又侵魯遂伐曹入其郛　是<lb/>
嵗蔡莊公薨子文公申立<lb/>
二年秋八月楚大饑戎伐其西南又伐其東南庸人<lb/>
帥羣蠻以叛麇人帥百濮將伐楚楚師出百濮乃罷<lb/>
<pb n="KR2b0015_SBCK_006-3a"/>
楚滅庸　楚莊王即位三年不出號令沈湎於酒淫<lb/>
於聲色令國中曰敢諌者死無赦伍舉入諫莊王左<lb/>
抱鄭姬右抱越女坐鐘鼓之間伍舉曰願有進隠曰<lb/>
有鳥在南方之阜三年不動不蜚不鳴何鳥也王曰<lb/>
三年不動將定志意不蜚將長羽翼不鳴將覧民則<lb/>
雖無蜚蜚將冲天雖無鳴鳴將駭人舉退吾知之矣<lb/>
居數月淫益甚大夫蘇從曰食君厚禄愛死不諫非<lb/>
忠臣也乃入諫王曰若不聞令乎對曰殺身以明君<lb/>
臣之願也臣聞好道者多資糧好樂者多求而亡國<lb/>
亡無日矣臣敢以告王曰善左執蘇從手右抽刀斷<lb/>
<pb n="KR2b0015_SBCK_006-3b"/>
鐘鼓之懸明日聽政所進者五人所退者十人誅大<lb/>
臣五舉處士六任伍舉蘇從以政國人大説　宋昭<lb/>
公無道國人不附庶弟鮑賢而下士冬十一月甲寅<lb/>
昭公田于孟諸襄夫人王姬使帥甸攻而殺之立鮑<lb/>
是爲文公晉趙盾請師伐宋靈公曰非晉國之急也<lb/>
對曰宋人弑其君反天地而逆民則晉爲盟主而不<lb/>
修天罸將懼及焉公許之乃召軍吏而戒樂正令三<lb/>
軍鐘鼓必備趙同曰國有大役不鎮撫民而僃鐘鼓<lb/>
何也宣子曰伐僃鐘鼔聲其罪也襲侵宻聲爲蹔事<lb/>
也今宋人弑其君罪莫大焉明聲之猶恐其不聞也<lb/>
<pb n="KR2b0015_SBCK_006-4a"/>
使告於諸侯治兵振旅鳴鐘鼔以至于宋　晉靈公<lb/>
造九層臺費用千億令左右曰敢諫者死孫息曰臣<lb/>
能累十二棋加九鷄子其上孫息正顔色定志意而<lb/>
為之左右皆慴公俯伏氣息不續曰危哉孫息曰復<lb/>
有危甚於此者九層之臺三年不成國用空虛户口<lb/>
减少吏民叛亡鄰國興兵社稷一滅君何所望公即<lb/>
壊臺不作<lb/>
三年春晉衛陳鄭伐宋責以弑君文公定立乃去<lb/>
夏四月齊伐魯　秋周甘歜敗戎于邥垂<lb/>
四年春二月丁卯魯文公薨太子惡立　夏五月齊<lb/>
<pb n="KR2b0015_SBCK_006-4b"/>
邴歜閻職弑懿公於囿竹國人立桓公子元是為惠<lb/>
公　冬十月魯襄仲殺惡而立文公子倭是為宣公<lb/>
　莒自紀公庶其以下為已姓不知誰賜之紀公多<lb/>
行無禮於國愛少子季佗欲黜太子僕僕因國人弑<lb/>
紀公以其寳奔魯國人立季佗是為厲公　魯宣公<lb/>
命季文子曰莒太子不憚以吾故殺其君而以其寳<lb/>
来愛我甚矣為我子之邑今日必授里革遇之而更<lb/>
其書曰為我流之於夷今日必通明日有司復命公<lb/>
詰之僕人以里革對公執之對曰毁則者為賊掩賊<lb/>
者為臧竊寳者為宄用宄之財者為姦使君為姦藏<lb/>
<pb n="KR2b0015_SBCK_006-5a"/>
者不可不去也臣違君命者亦不可不殺也公曰寡<lb/>
人實貪非子之罪乃舍之　是嵗秦康公薨子共公<lb/>
稻立<lb/>
五年夏六月齊取魯濟西田　晉帥諸侯伐宋　秋<lb/>
楚侵陳及宋晉救之遂伐鄭楚救鄭　冬晉侵崇伐<lb/>
鄭<lb/>
六年春鄭伐宋二月壬子敗宋于大棘　秦伐晉圍<lb/>
焦　夏晉趙盾救焦遂及諸侯侵鄭楚救鄭　晉靈<lb/>
公虐趙盾諫不從　秋九月乙丑趙穿弑靈公逆文<lb/>
公子黒臀于周而立之是為成公　是嵗王崩弟定<lb/>
<pb n="KR2b0015_SBCK_006-5b"/>
王瑜立<lb/>
　　定王<lb/>
元年春晉伐鄭　楚莊王伐陸渾之戎遂至洛觀兵<lb/>
於周郊王使王孫滿勞之楚莊王問鼎大小輕重對<lb/>
曰在徳不在鼎莊王曰楚國折鉤之喙足以為九鼎<lb/>
　夏楚侵鄭曹伐宋　秋宋圍曹　冬鄭穆公薨太<lb/>
子靈公夷立<lb/>
二年春魯伐莒取向　夏鄭子公子家弑其君夷立<lb/>
夷弟堅是為襄公諡夷曰幽公　冬楚伐鄭　是嵗<lb/>
秦共公薨子桓公榮立<lb/>
<pb n="KR2b0015_SBCK_006-6a"/>
三年冬楚伐鄭晉救鄭伐陳晉嘗伐楚三舍不止大<lb/>
夫請擊之莊王曰先君之時晉不伐楚及孤之身而<lb/>
晉伐楚是寡人之過如何其辱諸大夫大夫曰君之<lb/>
時晉不伐楚及臣之身而晉伐楚是臣之罪也請擊<lb/>
之莊王俛泣而起拜諸大夫晉聞之曰君䏻下其臣<lb/>
而君臣争以過為在已上下一心未可攻也乃夜還<lb/>
師　莊王罷朝而晏樊姬問其故王曰旦與賢相語<lb/>
不知日之晏也樊姬曰為誰王曰虞丘子樊姬掩口<lb/>
而笑王問之對曰妾非不欲専貴擅愛以為傷王之<lb/>
義也故所進與妾同位者數人今虞丘子為相十年<lb/>
<pb n="KR2b0015_SBCK_006-6b"/>
未嘗進一賢知而不進是不忠也不知是不知也安<lb/>
得為賢明日王以樊姬之言告之虞丘子稽首曰如<lb/>
樊姬之言於是辭位曰臣為令尹國不加治獄訟不<lb/>
息處士不升淫禍不討乆固禄位妨羣賢路臣竊選<lb/>
國俊下里之士曰孫叔敖多能無欲可授之政莊王<lb/>
曰子輔寡人令行絶域奈何去之虞丘子固辭王許<lb/>
之賜菜田三百號曰國老<lb/>
　劉恕曰聖人因人而成大功愚者貪權而忌勝己<lb/>
虞丘子悟樊姬之一言薦孫叔敖而莊王伯天下<lb/>
謂之賢相可也奚獨楚㢤<lb/>
<pb n="KR2b0015_SBCK_006-7a"/>
孫叔敖代虞丘子為令尹狐丘丈人麄皮白冠来弔<lb/>
曰身已貴而驕人者民去之位已髙而擅權者君惡<lb/>
之禄已厚而不知足者怨處之孫叔敖曰願聞餘教<lb/>
丈人曰位髙而意益下官大而心益小禄厚而施益<lb/>
博謹此三者足以治楚矣或云叔敖沈尹莖相與友<lb/>
叔敖游郢三年聲晦不知修行不聞沈尹莖曰令人<lb/>
主上至於王下至於伯我不若子接俗説義調均以<lb/>
適主心子不如我沈尹莖游郢五年楚王欲以為令<lb/>
尹讓曰期思鄙人孫叔敖聖人也王必用之王乃使<lb/>
人以王輿迎叔敖為令尹叔敖施教導民政緩禁止<lb/>
<pb n="KR2b0015_SBCK_006-7b"/>
吏無姦邪盗賊不起民皆樂其生不教而從化故三<lb/>
得相而不喜知其材自得之也三去相而不悔知非<lb/>
已之罪也莊王盡傳境内之勞與諸侯之憂於叔敖<lb/>
遂伯天下功迹著乎竹帛傳乎後世　莊王問於孫<lb/>
叔敖曰寡人未得所以為國是也孫叔敖曰國之有<lb/>
是衆非之所惡臣恐王之不能定王曰不定獨在君<lb/>
乎亦在臣乎孫叔敖曰國君驕士曰士非我無逌貴<lb/>
富士驕君曰國非士無逌安彊人君失國而不悟士<lb/>
饑寒而不進君臣不合國是無逌定矣桀紂以合其<lb/>
取舍者為是不合者為非故亡而不知王曰願相國<lb/>
<pb n="KR2b0015_SBCK_006-8a"/>
與士大夫共定國是寡人豈敢以褊國驕士民哉<lb/>
莊王好田獵弋射大夫諫曰晉楚敵國也楚不謀晉<lb/>
晉必謀楚王無乃耽於樂乎王曰吾獵以求士也榛<lb/>
藂刺虎豹者吾知其勇也攫犀搏兕者吾知其勁有<lb/>
力也罷田而分吾知其仁也因是道也而得三士焉<lb/>
楚國以安<lb/>
四年春晉衛侵陳　秋赤狄伐晉<lb/>
五年夏齊魯伐萊萊子爵　赤狄侵晉　是嵗河徙<lb/>
　燕桓公薨宣公立<lb/>
六年夏白狄㑹晉伐秦晉獲秦諜殺諸絳市六日而<lb/>
<pb n="KR2b0015_SBCK_006-8b"/>
蘇楚滅舒蓼　晉郤缺代趙宣子爲政　秋趙朔佐<lb/>
下軍朔盾子也　冬楚伐陳　王使單襄公聘於宋<lb/>
遂假道於陳以聘楚火朝覿矣道茀不可行野有庾<lb/>
積埸功未畢饍宰不致餼司里不授館民將築臺於<lb/>
夏氏及陳靈公與孔寧儀行父南冠以如夏氏留賔<lb/>
不見單子歸告王曰陳侯不有大咎國必亡道路不<lb/>
可知田在艸間功成而不收廢其教而棄其制蔑其<lb/>
官而犯其令将何以守國居大國之間其能乆乎<lb/>
七年秋魯取根牟東夷國也　滕昭公毛薨子文公<lb/>
繡立　晉成公與楚莊王争强㑹諸侯于扈陳靈公<lb/>
<pb n="KR2b0015_SBCK_006-9a"/>
畏楚不㑹晉以諸侯之師伐陳成公薨子扈子景公<lb/>
孺立　冬宋圍滕陳靈公行僻而言失泄冶曰陳其<lb/>
亡乎吾驟諫君君不吾聽而愈失威儀夫人君不直<lb/>
其行不敬其言未有能保王公之號垂顯令之名者<lb/>
也今君縦恣不亡必弑靈公以泄冶為妖言而殺之<lb/>
　楚伐鄭晉救鄭鄭敗楚師　是嵗衛成公薨子穆<lb/>
公遬立<lb/>
八年春齊歸魯濟西田　夏齊惠公薨子頃公無野<lb/>
立　陳靈公淫于夏姬其子徵舒弑公　六月宋伐<lb/>
滕　諸侯伐鄭　秋魯伐邾取繹　冬楚伐鄭晉救<lb/>
<pb n="KR2b0015_SBCK_006-9b"/>
鄭逐楚師　諸侯戌鄭　鄭子家卒國人討幽公之<lb/>
亂斵子家棺而逐其族改塟幽公諡曰靈　是嵗劉<lb/>
康公聘魯歸王問魯大夫孰賢對曰季孫行父仲孫<lb/>
蔑儉儉能足用族可以庇其長處魯乎叔孫僑如公<lb/>
孫歸父侈侈則不恤匱憂必及之人臣而侈國家弗<lb/>
堪亡之道也<lb/>
九年春楚伐鄭　夏楚侵宋　冬楚莊王為夏氏亂<lb/>
陳欲伐之使人視之還報曰其城髙溝深而畜積多<lb/>
寧國也王曰可伐陳小國而蓄積多必賦歛重而民<lb/>
怨上城髙溝深則民力殫矣王遂興兵伐陳謂陳曰<lb/>
<pb n="KR2b0015_SBCK_006-10a"/>
無驚吾誅徵舒而已遂入陳殺夏徵舒因縣陳申叔<lb/>
時謂莊王曰王以賊弑君徵兵諸侯以義伐之已而<lb/>
利其地何以令於天下莊王曰善乃迎陳靈公太子<lb/>
午於晉而立之是為成公孔子讀史記至楚復陳曰<lb/>
賢哉莊王輕千乗之國而重一言　莊王使士亹傅<lb/>
太子審辭王曰賴子之善善之也對曰善在太子太<lb/>
子欲善善人將至若不欲善善則不用王卒使傅之<lb/>
問於申叔時叔時曰教之春秋世詩禮樂令語故志<lb/>
訓典若是而不從動而不悛悛而不攝攝而不徹則<lb/>
導之忠信義禮孝事仁文武罰賞而明齊肅以耀之<lb/>
<pb n="KR2b0015_SBCK_006-10b"/>
臨若是而不濟不可為也　莊王之法曰羣臣入朝<lb/>
至門馬蹄踐霤者斬其輈而戮其御太子犯令廷理<lb/>
斬輈戮御太子怒入見王泣曰為我誅廷理王曰立<lb/>
法從令所以尊敬宗廟前有老主而不踰後有儲主<lb/>
而不屬真吾守法之臣也益爵二級　令尹子佩請<lb/>
飲莊王王許之而不往子佩曰臣有罪乎王曰聞子<lb/>
具於强臺南望料山以臨方皇左江右淮其樂忘死<lb/>
吾薄徳之人不可以當此樂恐留而不能反也　莊<lb/>
王以越政亂兵弱欲伐之杜子曰臣患知之如目也<lb/>
能見百步之外而不自見其睫莊蹻為盗於境内而<lb/>
<pb n="KR2b0015_SBCK_006-11a"/>
吏不能禁此政亂也王兵敗於秦晉喪地數百里此<lb/>
兵弱也王之弱亂非越之下此知之如目也王乃止<lb/>
　初莊王欲伐晉使豚尹觀焉反曰其憂在上其樂<lb/>
在下賢臣沈駒在焉不可伐也明年又使觀之反曰<lb/>
可矣沈駒已死諂諛多在君之廬其君好樂而無禮<lb/>
其下危處以怨上上下離心伐之民必先叛莊王從<lb/>
之<lb/>
十年春楚莊王圍鄭三月克之而許之平六月晉救<lb/>
鄭趙朔將下軍韓厥為司馬楚敗晉于邲將軍子重<lb/>
三言而不當莊王歸過申侯之邑申侯進飯日中而<lb/>
<pb n="KR2b0015_SBCK_006-11b"/>
王不食申侯請罪王喟然嘆曰賢君有師者王中君<lb/>
有師者伯下君羣臣莫若者亡我下君也羣臣又莫<lb/>
若吾恐亡也且世不絶聖國不絶賢天下有賢而我<lb/>
獨不得何以食為莊王見天不見妖地不出孽則禱<lb/>
於山川曰天其忘余與　冬楚伐蕭宋蔡救蕭楚圍<lb/>
蕭蕭潰遂滅之　宋伐陳衛救陳<lb/>
十一年春齊伐莒　夏楚伐宋　秋赤狄伐晉<lb/>
十二年夏晉伐鄭　秋九月楚圍宋將軍子重諫曰<lb/>
君厨肉臭而不食尊酒敗而不飲三軍之士皆有饑<lb/>
色欲以勝敵不亦難乎莊王曰請有酒投之士有食<lb/>
<pb n="KR2b0015_SBCK_006-12a"/>
饋之賢是嵗曹文公薨子宣公盧立<lb/>
十三年夏五月宋及楚平　六月癸卯晉敗赤狄辛<lb/>
亥滅潞獲長狄僑如之弟焚如鄋瞞由是遂亡赤狄<lb/>
潞氏隗姓　秋七月秦伐晉晉敗秦師　周室既衰<lb/>
暴君汚吏慢其經界繇役横作政令不信上下相詐<lb/>
魯宣公初稅畆春秋譏焉於是上貪民怨災害生而<lb/>
禍亂作　冬魯蝝生<lb/>
十四年春晉滅赤狄甲氏及留吁鐸辰趙莊子問於<lb/>
狄封人曰吾聞狄雨沙三日雨血三日馬生牛牛生<lb/>
馬信乎曰然莊子曰妖足以亡國也對曰雨沙䖟風<lb/>
<pb n="KR2b0015_SBCK_006-12b"/>
所飄也雨血鷙鳥擊於上也馬生牛牛生馬雜牧也<lb/>
此非狄之妖也莊子曰奚為妖對曰其國數散其君<lb/>
㓜弱諸卿貨大夫比黨百官肆斷而無告政令不竟<lb/>
而數變其士巧貪而有怨此其妖也　夏成周宣榭<lb/>
火　冬晉使士㑹聘于周王享之餚烝士㑹私於相<lb/>
禮原公曰吾聞王室之禮無毁折今此何禮也王曰<lb/>
子弗聞乎禘郊之事則有全烝王公立飫則有房烝<lb/>
親戚宴享則有餚烝唯戎狄則有體薦坐諸門外而<lb/>
使舌人體委與之今叔父使士季修舊徳以奬王室<lb/>
唯是先王之宴禮以貽女余一人敢設飫禘焉胡有<lb/>
<pb n="KR2b0015_SBCK_006-13a"/>
孑然其効戎狄也士㑹不敢對而退歸乃講聚三代<lb/>
之典修執秩以爲晉法<lb/>
十五年春晉使郤克聘于齊齊項公使婦人觀而笑<lb/>
之克怒歸請伐齊　秋八月范武子謂其子燮曰郤<lb/>
子之怒甚矣不逞於齊必發諸晉不得政何以逞怒<lb/>
干人之怒必獲毒焉余將致政以成其怒無以内易<lb/>
外也乃老郤克爲政　范文子莫退於朝武子曰何<lb/>
莫也對曰有秦客庾辭於朝大夫莫之能對也吾知<lb/>
三焉武子怒曰大夫非不能讓父兄也爾童子而三<lb/>
掩人於朝亡無日矣擊之以杖折委笄　是嵗蔡文<lb/>
<pb n="KR2b0015_SBCK_006-13b"/>
公薨子景公固立　許昭公薨子靈公寗立<lb/>
十六年春晉衛伐齊　秋邾人戕鄫子于鄫　楚莊<lb/>
王薨子共王審立　魯宣公嘗夏濫於泗淵里革斷<lb/>
其罟而棄之曰古者太寒降土蟄發水虞於是乎講<lb/>
罛罶取名魚登川禽而嘗之寢廟行諸國助宣氣也<lb/>
鳥獸孕水蟲成獸虞於是乎禁罝羅鳥獸成水蟲孕<lb/>
水虞於是乎禁罣䍡蕃庶物也公聞之曰吾過而里<lb/>
革匡我是良罟也為我得法使有司藏之師存侍曰<lb/>
藏罟不如寘里革於側之不㤀也　冬宣公薨子成<lb/>
公肱立<lb/>
<pb n="KR2b0015_SBCK_006-14a"/>
十七年春周劉康公伐茅戎三月癸未敗績于徐吾<lb/>
氏<lb/>
十八年春齊伐魯取龍　衛侵齊夏齊敗衛　魯衛<lb/>
乞師於晉以伐齊皆主郤獻子晉侯許之於是趙朔<lb/>
莊子已卒欒書代將下軍六月壬申師于靡笲之下<lb/>
癸酉陳于鞌郤克傷曰余病喙張侯曰三軍之心在<lb/>
此車也其耳目在於旗鼓車無退表鼓無退聲軍事<lb/>
集焉吾子忍之不可以言病受命於廟受脹於社甲<lb/>
胄而効死戎之政也病若未死秪以解志三軍從之<lb/>
齊師大敗　秋七月齊及晉盟使齊歸魯汶陽田<lb/>
<pb n="KR2b0015_SBCK_006-14b"/>
八月宋文公薨子共公固立　九月衛穆公薨子定<lb/>
公臧立　晉師歸范文子後入謂武子曰夫師郤子<lb/>
之師也其事臧若先則恐國人之屬耳目於我也郤<lb/>
獻子范文子欒武子見景公曰克也以軍命命三軍<lb/>
之士三軍之士用命爕也受命於中軍以命上軍之<lb/>
士上軍之士用命書也受命於上軍以命下軍之士<lb/>
下軍之士用命　冬楚侵衛魯<lb/>
十九年春晉帥諸侯伐鄭鄭敗晉于丘輿　夏鄭伐<lb/>
許　秋晉伐廧咎如討赤狄之餘廧咎如潰　冬十<lb/>
二月甲戌晉作六軍韓厥為卿將新中軍　齊頃公<lb/>
<pb n="KR2b0015_SBCK_006-15a"/>
朝晉郤獻子曰寡君使克也不腆弊邑之禮為君之<lb/>
辱敢歸諸下執政以整御人苗棼皇曰郤子勇而不<lb/>
知禮矜其伐而恥國君其與㡬何　齊頃公歸而㢮<lb/>
苑囿薄賦歛不聽聲樂不食酒肉内愛百姓問疾弔<lb/>
喪外敬諸侯從㑹與盟卒終其身國家安寧<lb/>
二十年冬十一月鄭師疆許田許人敗諸展陂鄭伐<lb/>
許取鉏任冷敦之田晉救許伐鄭取汜祭楚救鄭<lb/>
是嵗鄭襄公薨子悼公費立　燕宣公薨昭公立<lb/>
二十一年夏梁山崩晉景公召伯宗絳人謂伯宗曰<lb/>
䇿於上帝國三日哭以禮焉從之　伯宗朝以喜歸<lb/>
<pb n="KR2b0015_SBCK_006-15b"/>
告其妻曰吾言於朝諸大夫皆謂我智似陽子對曰<lb/>
陽子華而不實主言而無謀難及其身子何喜焉諸<lb/>
大夫莫子若也然民不能戴其上乆矣難必及子盍<lb/>
亟索士整庇州犂焉得畢陽及欒弗忌之難諸大夫<lb/>
害伯宗畢陽送州犂于楚　冬十一月己酉王崩子<lb/>
簡王夷立　初吳周章卒子熊遂立卒子柯相立卒<lb/>
子彊鳩夷立卒子餘橋疑吾立卒子柯盧立卒子周<lb/>
繇立卒子屈羽立卒子夷吾立卒子禽處立卒子轉<lb/>
立卒子頗髙立卒子句卑立卒子去齊立是嵗去齊<lb/>
卒子夀夢立吴始益大夀夢稱王吳之年始可紀<lb/>
<pb n="KR2b0015_SBCK_006-16a"/>
　　簡王<lb/>
元年春二月魯立武公之宫為武世室　魯取鄟鄟<lb/>
附庸也　三月晉衛鄭伊洛之戎陸渾蠻氏侵宋<lb/>
夏四月丁丑晉遷都新田亦謂之絳以絳為故絳<lb/>
六月鄭悼公薨弟成公腀立　秋魯侵宋楚伐鄭<lb/>
冬晉救鄭　晉侵蔡楚救蔡<lb/>
二年春吳伐郯郯已姓子爵　秋楚伐鄭諸侯救鄭<lb/>
　楚亡大夫申公巫臣在晉使其子狐庸為行人於<lb/>
吳教之射御導之伐楚吳始大通於上國<lb/>
三年春晉使魯歸汶陽之田于齊　晉侵蔡遂侵楚<lb/>
<pb n="KR2b0015_SBCK_006-16b"/>
　晉趙嬰通于趙朔之妻晉成公女莊姬其兄趙同<lb/>
趙括放嬰于齊莊姬譛之於景公曰同括將為亂欒<lb/>
郤為徵　夏六月討趙同趙括殺之朔子趙武從其<lb/>
母莊姬畜于公宫以其田與祁奚韓厥言於景公曰<lb/>
成季之勲宣孟之忠而無後為善者懼矣乃立武而<lb/>
反其田焉<lb/>
　劉恕曰史記晉世家景公十七年誅趙同趙括復<lb/>
　令庶子武為後其年及事與左氏略同趙世家云<lb/>
　晉景公三年屠岸賈攻趙趙朔趙同趙括趙嬰齊<lb/>
　朔之殳人程嬰匿趙氏孤兒武於山中十五年景<lb/>
<pb n="KR2b0015_SBCK_006-17a"/>
　公有疾與韓厥謀立趙武攻滅屠岸賈復與趙武<lb/>
　田邑案左傳成二年晉景公之十一年欒書將下<lb/>
　軍則於時朔已死矣據此説殺趙同括後十五年<lb/>
　乃立趙武而外傳晉語趙文子冠見諸大夫皆不<lb/>
　言趙氏復立惟郵無正謂趙簡子曰昔先主文子<lb/>
　少亹於難失趙氏之典刑而去其師保基於其身<lb/>
　以克復其所諸書多言程嬰公孫杵臼之事不知<lb/>
　其然乎晉趙世家與春秋内外傳不相符合其説<lb/>
　近誣<lb/>
趙武冠見欒武子曰昔吾逮事莊主華則滎矣請務<lb/>
<pb n="KR2b0015_SBCK_006-17b"/>
實乎見中行宣子曰惜也吾老矣見范文子曰賢者<lb/>
寵至而益戒不足者為寵驕故興王賞諫臣逸王罰<lb/>
之見郤駒伯曰壯不若老者多矣見韓獻子曰成人<lb/>
在始與善如艸木之産也各以其物人之有冠猶宫<lb/>
室之有牆屋也糞除而已又何加焉見智武子曰成<lb/>
子之文宣子之忠事君必濟其可忘乎見苦成叔子<lb/>
曰抑年少而執官者衆吾安容子見温季子曰誰之<lb/>
不如可以求之見張老而語之張老曰從欒伯之言<lb/>
可以滋范叔之教可以大韓子之戒可以成智子之<lb/>
道善矣三郤亡人之言也何稱述焉　冬晉魯伐郯<lb/>
<pb n="KR2b0015_SBCK_006-18a"/>
四年楚共王曰孤有徳於鄭使人来盟鄭成公私與<lb/>
之盟　秋成公朝晉晉曰鄭私平於楚執之使欒書<lb/>
伐鄭楚侵陳以救鄭　冬十一月楚伐莒戊申入渠<lb/>
丘庚申莒潰楚遂入鄆　秦及白狄伐晉　鄭圍許<lb/>
　是嵗齊頃公薨子靈公環立<lb/>
五年春衛侵鄭　三月鄭公子如立公子繻為君<lb/>
夏四月鄭人殺繻立成公太子髠頑子如奔許　晉<lb/>
景公有疾　五月立太子州蒲為君㑹諸侯伐鄭辛<lb/>
巳晉歸鄭成公　六月丙午晉景公薨州蒲立是為<lb/>
厲公<lb/>
<pb n="KR2b0015_SBCK_006-18b"/>
七年夏狄侵晉　秋晉敗狄<lb/>
八年春三月魯成公將朝周使叔孫僑如先聘且告<lb/>
見王孫説與之語説言於王曰叔孫享覲之幣薄而<lb/>
言諂殆請之也若貪陵之人来而盈其願是不賞善<lb/>
也且財不給王遂不賜禮如行人成公至仲孫蔑為<lb/>
介王孫説與之語説讓説以語王王厚賄之　劉康<lb/>
公成肅公㑹晉厲公伐秦韓厥將下軍　夏五月丁<lb/>
亥晉以諸侯之師敗秦于麻隧　曹宣公薨　秋公<lb/>
庶子負芻殺太子而自立是為成公<lb/>
九年秋八月鄭伐許敗還戊戌鄭復伐許庚子入其<lb/>
<pb n="KR2b0015_SBCK_006-19a"/>
郛　九月衛定公有疾立子衎為太子　冬十月公<lb/>
薨太子立是為獻公　是嵗秦桓公薨子景公后立<lb/>
　莒渠丘公朱薨厲公孫犂比公宻州立<lb/>
十年春晉㑹諸侯討曹成公執而歸諸京師　夏六<lb/>
月宋共公薨少子平公成立　楚侵鄭及衛鄭侵楚<lb/>
取新石　冬十一月許靈公畏鄭之偪請遷于楚辛<lb/>
丑楚遷許于葉<lb/>
十一年夏四月滕文公薨子成公原立　鄭伐宋宋<lb/>
敗鄭于汋陂鄭敗宋于汋陵　衛伐鄭　晉厲公將<lb/>
伐鄭使苦成叔及欒黶興齊魯之師范文子曰諸侯<lb/>
<pb n="KR2b0015_SBCK_006-19b"/>
皆叛則晉可爲也唯有諸侯故擾擾焉諸侯難之本<lb/>
也得鄭憂滋長焉用鄭郤至曰然則王者多憂乎文<lb/>
子曰我王者乎寡徳而求王者之功故多憂楚共王<lb/>
帥東夷救鄭晉人欲争鄭范文子曰能内睦而後圖<lb/>
外盍姑謀睦乎今司㓂之刀鋸日弊而斧鉞不行内<lb/>
猶有不刑而况外乎唯厚徳者能受多福無徳而服<lb/>
者衆必自傷今勝荆與鄭吾君將伐智而多力怠教<lb/>
而重歛大其私暱奪諸大夫田而益婦人諸臣之委<lb/>
室而徒退者將幾人戰若不勝晉國之福也戰若勝<lb/>
其産將害大盍無戰乎欒武子曰韓邲箕之役晉有<lb/>
<pb n="KR2b0015_SBCK_006-20a"/>
大恥三今我任晉國之政又以違蠻夷重之雖有後<lb/>
患非吾所知也范文子曰晉國故大恥君臣不相聽<lb/>
以為諸侯笑也　六月甲午晦荆壓晉軍厲公使擊<lb/>
之欒書請俟齊魯之師郤至曰楚師將退我擊之必<lb/>
以勝歸夫陳不違忌一間也南夷與楚來而不陳二<lb/>
間也楚與鄭陳而不整三間也士卒在陳而譁四間<lb/>
也衆聞譁則必懼五間也鄭將顧楚楚將顧夷莫有<lb/>
鬬心不可失也公説敗楚師於鄢陵射共王中其目<lb/>
欒書是以怨郤至楚師宵遁晉將榖范文子曰吾庸<lb/>
知天之不授晉且以勸楚乎徳福之基也無徳而福<lb/>
<pb n="KR2b0015_SBCK_006-20b"/>
隆猶無基而厚墉也其壤無日矣　秋七月尹武公<lb/>
㑹諸侯伐鄭晉以諸侯之師侵陳蔡曹人請于晉晉<lb/>
歸曹成公魯叔孫僑如晉郤犫欲去季孟　九月晉<lb/>
人執季孫行父魯成公使子叔聲伯如晉謝請季文<lb/>
子郤犫欲予之邑弗受歸鮑國問之對曰若成叔家<lb/>
欲任兩國而無大徳少徳而多寵位下而欲上政無<lb/>
大功而欲大祿皆怨府也其君驕而多私勝敵而歸<lb/>
必立新家不因民不能去舊非多怨民無所始其身<lb/>
不能定焉能與人邑　冬十二月晉厲公使郤至告<lb/>
慶于周見邵桓公與之語邵公告單襄公曰温季曰<lb/>
<pb n="KR2b0015_SBCK_006-21a"/>
微我晉不戰矣楚敗晉不知乗我則强之戰而勝是<lb/>
吾力也若是而知晉國之政楚越必朝吾曰子則賢<lb/>
矣抑晉國之舉也不失其次吾懼政之未及子也曰<lb/>
昔荀伯自下軍之佐以政趙宣子未有軍行而以政<lb/>
今欒伯自下軍往若佐新軍而升為政不亦可乎襄<lb/>
公曰君子不自稱非以譲惡其盖人故王天下者必<lb/>
先諸民則能長利郤至佻夭之功以為己力不亦難<lb/>
乎兵在其頸不可乆也<lb/>
十二年春正月鄭侵晉衛救晉侵鄭　夏五月尹武<lb/>
公單襄公及諸侯伐鄭　晉范文子反自鄢謂其宗<lb/>
<pb n="KR2b0015_SBCK_006-21b"/>
祝曰以徳勝者猶懼失之况驕泰乎君多私今以勝<lb/>
歸私必昭難必作吾恐及焉為我祈死先難為免<lb/>
六月戊辰文子卒乙酉盟于柯陵單襄公謂魯成公<lb/>
曰晉將有亂其君與三郤當之晉侯視逺而足髙目<lb/>
不在體目體不相從何以能久郤氏晉之寵人也三<lb/>
卿五大夫可以戒懼矣今郤錡之語犯郤犫之語迂<lb/>
郤至之語伐犯則陵人迂則誣人伐則掩人誰能忍<lb/>
之雖齊國佐亦將與焉立於淫亂之國而好盡言以<lb/>
招人過怨之本也吾聞國徳而鄰於不修必受其福<lb/>
今君偪於晉而隣於齊齊晉有禍可以取伯　楚救<lb/>
<pb n="KR2b0015_SBCK_006-22a"/>
鄭　冬十月諸侯伐鄭楚救鄭　齊國佐惡慶克淫<lb/>
亂　十一月殺克以榖叛靈公與之盟而復之　鄢<lb/>
陵之戰晉獲楚王子發鉤欒書怨郤至使發鉤告厲<lb/>
公曰郤至使人勸楚王戰及齊魯之未至也微郤至<lb/>
王必不免公以告欒書書曰臣固聞之郤至欲為難<lb/>
使若成叔緩齊魯之師戰敗將納孫周事不成故免<lb/>
楚王今君若使之於周必見孫周郤至聘於周公使<lb/>
覘之見孫周厲公即位以來南伐楚東伐齊西伐秦<lb/>
北伐燕兵横行天下而無所綣威服四方而無所詘<lb/>
遂合諸侯於柯陵氣充志驕淫侈無度暴虐萬民伐<lb/>
<pb n="KR2b0015_SBCK_006-22b"/>
智而多功怠教而重歛大其私暱内無輔拂之臣外<lb/>
無諸侯之助戮殺大臣親近導䛕　十二月使胥之<lb/>
昧夷羊五刺郤至郤犫郤錡錡謂至曰君不道於我<lb/>
以吾宗黨夾而攻之雖死必敗君必危郤至曰武人<lb/>
不亂智人不詐仁人不黨鈞之死也不若聽君之命<lb/>
皆自殺於榭尸諸朝納其室以分婦人國人不蠲長<lb/>
魚矯脅欒書中行偃公不忍殺長魚矯曰臣脆弱不<lb/>
能忍俟也乃奔狄　欒書中行偃圍厲公於匠麗氏<lb/>
召韓獻子獻子曰弑君以來威非吾所能為也偃欲<lb/>
伐之書曰其身果而辭順犯順不祥伐果不克舒庸<lb/>
<pb n="KR2b0015_SBCK_006-23a"/>
人以楚師之敗道吳人圍巢及釐虺伐駕楚襲舒庸<lb/>
滅之　是嵗燕昭公薨武公立　邾定公薨子宣公<lb/>
牼立<lb/>
十三年春正月庚申晉欒書中行偃囚厲公六日而<lb/>
弑之厲公所以死者無徳而功烈多服者衆也諸侯<lb/>
莫之救百姓莫之哀魯邉人以告成公曰臣殺其君<lb/>
誰之過也里革曰君之過也君人者其威大矣失威<lb/>
而至於殺其過多矣　初晉襄公之曽孫桓叔㨗之<lb/>
孫恵伯談之子周辟難適周事單襄公立無跛視無<lb/>
還聴無聳言無逺晉國有憂未嘗不戚有慶未嘗不<lb/>
<pb n="KR2b0015_SBCK_006-23b"/>
怡襄公有疾召項公而告之曰必善晉周將得晉國<lb/>
其行也文天地所祚小而後國敬忠信仁義智勇教<lb/>
孝惠讓此十一者夫子皆有焉其昭穆又近可以得<lb/>
國晉仍無道而鮮胄其將失之必早善周厲公既死<lb/>
欒武子使智武子彘恭子迎周于京師庚午大夫逆<lb/>
于清原周曰人有元君將禀命焉禀而棄之是焚榖<lb/>
二三子之虐也禀而不材是榖不成孤之咎也二三<lb/>
子為令之不從故求元君而訪焉孤之不元廢也誰<lb/>
怨元而以虐奉之二三子之制也圖之進退願由今<lb/>
日大夫對曰辱君之允令敢不承業乃盟而入　甲<lb/>
<pb n="KR2b0015_SBCK_006-24a"/>
申晦齊以慶氏之難殺國佐　二月乙酉晉悼公即<lb/>
位定百事立百官育門子選賢良興舊族出滞賞畢<lb/>
故刑赦囚繫宥間罪薦積徳逮鰥寡振廢淹養老幼<lb/>
恤孤疾年過七十公親見之稱曰王父使吕宣子將<lb/>
下軍彘共子將新軍而稱吕錡之功士武子文子之<lb/>
徳故以彘季屏其宗使令孤文子佐之而稱魏顆退<lb/>
秦師之勲以趙武為卿以士貞子帥志博聞宣惠於<lb/>
教右行卒能以數宣物定功欒糾能御以和於政荀<lb/>
賔有力而不暴祁奚果而不淫羊舌職聰敏肅給魏<lb/>
絳勇而不亂張老智而不詐鐸遏㓂恭敬而信彊籍<lb/>
<pb n="KR2b0015_SBCK_006-24b"/>
偃惇帥舊職而恭給程鄭端而不淫好諫而不隠使<lb/>
為太傳下至賛僕欒伯請公族大夫公曰荀家惇惠<lb/>
教之則徧而不倦荀㑹文敏導之則婉而人欒黶果<lb/>
敢諗之則過不隠韓無忌鎮静修之則壹使兹四人<lb/>
者為之魏絳犫子也　夏六月鄭侵宋遂㑹楚伐宋<lb/>
取朝郟幽丘伐彭城納宋魚石　秋八月己丑魯成<lb/>
公薨子㐮公午立年三嵗　冬十一月楚伐宋晉救<lb/>
宋晉韓厥將中軍為政　十二月晉合諸侯于虚朾<lb/>
謀救宋宋人辭諸侯而請師圍彭城晉使張老延君<lb/>
譽四方且觀道逆者<lb/>
<pb n="KR2b0015_SBCK_006-25a"/>
十四年春正月諸侯圍宋彭城彭城降晉　夏五月<lb/>
晉帥諸侯伐鄭入其郛　晉侵楚及陳　秋楚救鄭<lb/>
侵宋鄭侵宋取犬丘　是嵗王崩子靈王泄心立<lb/>
資治通鑑外紀卷第六<hi>終</hi>
<pb n="KR2b0015_SBCK_006-25b"/>
<pb n="KR2b0015_SBCK_006-25b"/>
</p>
<p>
</p>
  </div>
</body>
</text>
</TEI>
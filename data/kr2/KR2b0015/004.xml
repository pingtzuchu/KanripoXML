<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0015_SBCK_004-1a"/>
資治通鑑外紀卷第四<lb/>
　　　　　　　宋　京兆萬年劉<lb/>
　周紀二<hi>荒落凡一百一十九年起重光恊洽盡屠維大</hi>
　　平王<lb/>
元年王以西都偪戎晉文侯鄭武公秦襄公夾輔王<lb/>
徙居東都王城王勞晉鄭賜之盟質曰世相起也命<lb/>
晉文侯為侯伯賜秬鬯圭瓚封秦襄公為諸侯賜岐<lb/>
以西之地曰戎無道侵奪我岐豐秦公逐戎即有其<lb/>
地與誓封爵之襄公於是始國與諸侯通使聘享之<lb/>
禮自以為居西垂主少皥之神作西畤祠白帝其牲<lb/>
<pb n="KR2b0015_SBCK_004-1b"/>
用駵駒黄牛羝羊各一　初鄭桓公將襲鄶先問鄶<lb/>
之豪傑良臣辯智果敢之士盡書其官爵名姓擇鄶<lb/>
之良田賂之設壇場郭門之外而埋之釁之以雞豭<lb/>
若盟狀鄶君以爲内難盡殺其良臣至是武公取史<lb/>
伯所云虢鄶十邑之地前華後河右洛左濟主芣騩<lb/>
而食溱洧爲鄭國焉武公代父爲周司徒善於其職<lb/>
國人宜之鄭之變風始作周室衰㣲諸侯彊并弱齊<lb/>
秦晉漸大政由方伯王室之尊與諸侯無異其時詩<lb/>
不能復雅謂之王國變風<lb/>
二年邢侯大破北戎　魯孝公薨子恵公弗湟立<lb/>
<pb n="KR2b0015_SBCK_004-2a"/>
四年燕頃侯薨子哀侯立<lb/>
五年宋戴公薨子武公司空立　秦襄公伐戎至岐<lb/>
薨子文公立<lb/>
六年燕哀侯薨子鄭侯立　秦文公居西垂宫<lb/>
七年楚若敖薨子熊坎立是為霄敖<lb/>
九年楚釐侯薨子共侯興立　秦文公東獵至汧渭<lb/>
之㑹曰昔周邑我秦嬴於此後卒獲為諸侯乃因非<lb/>
子舊虚而營邑之<lb/>
十一年蔡共侯薨子戴侯立　曹恵伯薨子石甫立<lb/>
其弟武殺石甫而代立是為繆公<lb/>
<pb n="KR2b0015_SBCK_004-2b"/>
十三年初衛武公年九十有五猶箴儆於國曰自卿<lb/>
以下至於師長士茍在朝者無謂我老耄而舍我必<lb/>
恭恪於朝朝夕以交戒我聞一二之言必誦志而納<lb/>
之以訓導我在輿有旅賁之規位宁有官師之典倚<lb/>
几有誦訓之諫居寢有褻御之箴臨事有瞽史之導<lb/>
宴居有師工之誦史不失書朦不失誦以訓御之於<lb/>
是乎作懿戒以自儆也衛人頌其徳為賦淇澳武公<lb/>
薨子莊公楊立　楚霄敖薨子熊眴立是為蚡冒<lb/>
十四年曹繆公薨子桓公終生立<lb/>
十五年秦文公作鄜畤用三牢郊祭白帝而雍旁故<lb/>
<pb n="KR2b0015_SBCK_004-3a"/>
有吳陽武畤雍東有好畤皆廢無祠或曰自古以雍<lb/>
州積髙神明之隩故立畤郊上帝諸神祠皆聚葢黄<lb/>
帝時嘗用事雖晩周亦郊焉其語不經見搢紳者不<lb/>
道<lb/>
十六年陳平公薨子文公圉立<lb/>
十八年秦初有史以紀事<lb/>
二十年初杞東樓公生西樓公西樓公生題公題公<lb/>
生謀娶公當厲王時是嵗薨子武公立杞之年始可<lb/>
紀<lb/>
二十一年蔡戴侯薨子宣公考父立　秦文公伐戎<lb/>
<pb n="KR2b0015_SBCK_004-3b"/>
戎敗走公收周餘民有之地至岐岐以東獻之周<lb/>
二十三年初宋武公之世鄋瞞伐宋司徒皇父帥師<lb/>
禦之敗狄于長丘獲長狄縁斯鄋瞞長狄國名防風<lb/>
氏之後武公薨子宣公力立<lb/>
二十四年秦文公獲若石于陳倉北阪城以一牢祠<lb/>
之其神或歳不至或歳數來來也常以夜光輝若流<lb/>
星從東南來集于祠城若雄雉其聲殷殷云野雞夜<lb/>
鳴命曰陳寶<lb/>
二十五年秦初有三族辠　晉文侯薨子昭侯伯立<lb/>
自綘徙都翼<lb/>
<pb n="KR2b0015_SBCK_004-4a"/>
二十六年晉始亂封文侯季弟成師于曲沃是為桓<lb/>
叔曲沃大於翼桓叔時年五十八好徳靖侯庻孫欒<lb/>
賔傅之晉國之衆皆附君子曰晉之亂其在曲沃矣<lb/>
末大於本而得民心不亂何待　陳文公薨長子桓<lb/>
公鮑立<lb/>
二十七年初鄭武公嘗欲伐胡以女娶胡君因問羣<lb/>
臣吾欲用兵誰可伐者大夫闗其思曰胡可伐武公<lb/>
怒曰胡兄弟之國奈何伐之戮闗其思胡君以為親<lb/>
已不設備鄭人襲胡取之武公薨子莊公寤生立<lb/>
二十八年鄭莊公封弟叚於京謂之京城太叔<lb/>
<pb n="KR2b0015_SBCK_004-4b"/>
三十年楚蚡冒薨子熊通殺太子而代立是為武王<lb/>
或云熊通蚡冒弟也<lb/>
三十二年晉大臣潘父弑昭侯納曲沃桓叔桓叔欲<lb/>
入翼晉人發兵攻之桓叔敗歸晉人誅潘父立昭侯<lb/>
子平是為孝侯<lb/>
三十六年衛莊公薨子桓公完立<lb/>
三十八年衛桓公庻弟州吁驕奢公絀之州吁出奔<lb/>
四十年齊莊公薨子釐公禄父立　晉曲沃桓叔卒<lb/>
子莊公鱓立<lb/>
四十一年晉不雨雪<lb/>
<pb n="KR2b0015_SBCK_004-5a"/>
四十二年燕鄭侯薨子繆侯立　宋宣公病謂其弟<lb/>
和曰父死子繼兄死弟及天下通義也我其立和和<lb/>
三讓而受之公薨和立是為穆公　狄攻翼至于晉<lb/>
郊<lb/>
四十七年晉曲沃莊伯攻翼弑孝侯晉人攻莊伯莊<lb/>
伯復入曲沃晉人立孝侯子郄為晉侯自是曲沃彊<lb/>
於晉<lb/>
四十八年晉無雲而雷　初魯恵公使宰讓請郊廟<lb/>
之禮於天子王使史角徃魯公止之其後在魯　恵<lb/>
公敗宋師于黄　恵公長庶子息姑娶於宋宋女至<lb/>
<pb n="KR2b0015_SBCK_004-5b"/>
而好公奪而自妻之生子允登宋女為夫人公薨魯<lb/>
人立息姑是以隐公<lb/>
　劉恕曰春秋隠公不書即位左氏曰攝也公羊曰<lb/>
　隠長又賢諸大夫扳隠而立之凡隐之立為桓立<lb/>
　也穀梁曰君之不取為公將以讓桓也夫非己有<lb/>
　而緫其事謂之攝已有之而推與人謂之讓攝則<lb/>
　非讓讓則非攝也恵公愛少子立為太子公薨國<lb/>
　人不與而立隠公隠承襲有國嘗曰先君有太子<lb/>
　矣吾將讓焉雖有是語非誠而偽眷戀君位莫能<lb/>
　踐言桓公傒望十年隱不推避羽父伺其間隙遂<lb/>
<pb n="KR2b0015_SBCK_004-6a"/>
　成簒奪虚詞兆禍隐實為之桓公立而曰隠攝也<lb/>
　久不歸政而吾取之後世惑焉春秋誅意故不書<lb/>
　即位謂之公而無異辭明其當立也左氏取桓之<lb/>
　説則曰隠攝公羊穀梁信隠詐妄乃曰讓國俱失<lb/>
　之也<lb/>
四十九年夏四月鄭太叔段叛莊公伐之五月辛丑<lb/>
太叔出奔共衛州吁求與之友　衛伐鄭取廩延<lb/>
冬十月鄭以王師虢師伐衛虢文王弟虢叔之後是<lb/>
為西虢<lb/>
五十年夏莒入向莒嬴姓少皥之後武王封茲輿期<lb/>
<pb n="KR2b0015_SBCK_004-6b"/>
於莒初都計後徙莒向姜姓　魯司空無駭入極極<lb/>
附庸國或云戎邑冬鄭伐衛　是時周既陵遲戎逼<lb/>
諸夏自隴山以東及乎伊洛往往有戎於是渭首有<lb/>
狄豲封冀之戎涇北有義渠之戎洛川有大荔之戎<lb/>
渭南有驪戎伊洛間有楊拒泉臯之戎潁首以西有<lb/>
蠻氏之戎<lb/>
五十一年春三月壬戌王崩太子洩父蚤死立其子<lb/>
林是為桓王　秋宋穆公疾立兄宣公子與夷曰吾<lb/>
不可以負宣公八月庚辰公薨與夷立是為殤公<lb/>
　　桓王<lb/>
<pb n="KR2b0015_SBCK_004-7a"/>
元年春衛州吁收聚亡人襲殺桓公自立為衛君夏<lb/>
宋陳蔡衛伐鄭秋魯㑹諸侯復伐鄭敗之九月衛人<lb/>
殺州吁冬十二月立桓公弟晉是為宣公　郕侵衛<lb/>
二年春曲沃莊伯以鄭邢伐翼王使尹氏武氏助之<lb/>
晉侯奔隨　夏四月鄭侵衛衛以燕師伐鄭六月鄭<lb/>
敗燕于北制南燕姞姓伯爵黄帝之後　曲沃叛王<lb/>
秋王命虢公伐曲沃而立晉侯子光是為哀侯　衛<lb/>
入郕　九月邾鄭以王師伐宋邾曹姓武王封陸終<lb/>
第五子安苗裔挾為附庸居邾自挾至邾子克儀父<lb/>
十二世始見於春秋　冬十二月宋伐鄭　是歳秦<lb/>
<pb n="KR2b0015_SBCK_004-7b"/>
文公太子卒賜謚竫公立其長子為太子<lb/>
三年春晉人逆晉侯郄于隨納諸鄂晉人謂之鄂侯<lb/>
　夏五月庚申鄭侵陳　秋宋取鄭長葛<lb/>
四年春滕侯薨　秋七月魯伐邾　是歳秦文公薨<lb/>
太子寧公立年十嵗　晉曲沃莊伯卒子稱立<lb/>
五年蔡宣公薨子桓侯封人立<lb/>
六年春三月癸酉魯大雨霖庚辰大雨雪　夏鄭伐<lb/>
宋　冬北戎侵鄭十一月甲寅鄭敗戎　是嵗秦寧<lb/>
公徙居郿之平陽伐蕩社<lb/>
七年夏五月齊魯鄭伐宋六月壬戍魯敗宋于菅鄭<lb/>
<pb n="KR2b0015_SBCK_004-8a"/>
伯入郜及防皆歸于魯　秋七月宋衛入鄭蔡人從<lb/>
之伐戴八月壬戍鄭圍戴戴國也　九月戊寅鄭入<lb/>
宋　冬齊鄭入郕　是嵗秦與亳戰亳王奔戎遂滅<lb/>
蕩社或云西夷國也<lb/>
八年秋七月齊鄭魯伐許壬午入許許莊公奔衛鄭<lb/>
莊公奉許莊公之弟許叔居許東偏許姜姓與齊同<lb/>
祖武王封文叔於許以奉太岳之祀文叔之後曰徳<lb/>
男曰伯封曰孝男曰靖男曰康男曰武公曰文公興<lb/>
父曰莊公茀莊公之後桓公鄭疑即許叔也　息伐<lb/>
鄭敗還息姬姓　冬十月鄭以虢師伐宋壬戌敗宋<lb/>
<pb n="KR2b0015_SBCK_004-8b"/>
　魯公子翬諂謂隠公曰百姓便君君其遂立吾靖<lb/>
為君殺允君以我為相隠公不許翬懼允聞而誅之<lb/>
反譖公於允曰公欲去子子其圖之請為子殺公允<lb/>
許諾十一月公祭鐘巫館于寪氏壬辰翬使人殺公<lb/>
于寪氏而立允是為桓公<lb/>
九年秋魯大水　是嵗燕繆侯薨子宣侯立<lb/>
十年春宋華父督弑殤公召穆公子馮于鄭而立之<lb/>
是為莊公　秋九月魯入𣏌<lb/>
十一年春晉曲沃伯稱伐翼韓萬御戎獲晉哀侯及<lb/>
欒共叔晉人立哀侯子是為小子侯曲沃伯止欒共<lb/>
<pb n="KR2b0015_SBCK_004-9a"/>
叔曰茍無死吾以子見天子令子為上卿制晉國之<lb/>
政辭曰民非父不生非君食不長非師教不知故壹<lb/>
事之唯其所在則致死焉從君而貳君焉用之遂鬭<lb/>
而死初武王子封於韓宣王時為侯伯平王時為晉<lb/>
所滅韓萬曲沃桓叔之子食邑於韓以韓為氏萬孫<lb/>
曰簡是為定伯簡生武子子輿或云萬生求伯求伯<lb/>
生子輿欒共叔欒賔子也　冬芮伯萬之母芮姜逐<lb/>
芮伯出居于魏芮魏皆姬姓魏者舜禹所都之地南<lb/>
枕河曲北渉汾水與秦晉鄰國日見侵削平桓之世<lb/>
魏之變風始作後為晉獻公所滅<lb/>
<pb n="KR2b0015_SBCK_004-9b"/>
十二年秋秦侵芮敗還　冬王師春師圍魏取芮伯<lb/>
而東之　是嵗曲沃伯稱弑晉哀侯<lb/>
十三年春正月陳桓公薨弟佗殺太子免而自立<lb/>
秋王以諸侯代鄭王卒大敗鄭射王中肩　魯大雩<lb/>
　是嵗戎逆芮伯于郟<lb/>
　劉恕曰西周昭王始衰穆王盤游無度共懿孝夷<lb/>
　陵遲至厲王而大壤宣王脩振綱紀天下翕然宗<lb/>
　周幽王無道平王東遷晉鄭夾輔諸侯賔從自桓<lb/>
　王伐鄭師敗王傷天子威令下同列國吳楚越本<lb/>
　南裔小國迭為盟主而東周之王無中主之才歴<lb/>
<pb n="KR2b0015_SBCK_004-10a"/>
　二十世至赧王卒不振而亡滅詩云不弔昊天亂<lb/>
　靡有定式月斯生俾民不寕言天下之亂月益甚<lb/>
　也<lb/>
十四年春楚武王侵隨隨曰我無罪楚曰我蠻夷也<lb/>
今諸侯皆叛相侵或相殺我有敝甲欲以觀中國之<lb/>
政請王室尊吾號隨人請周尊楚周不從隨姬姓<lb/>
夏北戎伐齊鄭救齊六月敗戎　是嵗蔡人殺陳侯<lb/>
佗桓公子躍蔡出也蔡人立躍是為厲公<lb/>
十五年冬曲沃伯稱誘殺晉小子侯<lb/>
十六年夏楚伐隨敗之隨侯逸秋楚熊通怒曰吾先<lb/>
<pb n="KR2b0015_SBCK_004-10b"/>
鬻熊文王師也成王舉我先公居楚蠻夷皆率服而<lb/>
王不加位我自尊耳乃自立為武王與隨人盟而去<lb/>
楚始開濮地而有之　冬王命虢仲伐曲沃立晉哀<lb/>
侯弟緡為晉侯　是嵗杞武公薨子靖公立　秦寧<lb/>
公立伐蕩氏取之公薨庻長弗忌威壘三父廢太子<lb/>
而立公少子為君年五嵗是為出子出子母魯姬與<lb/>
太子異母<lb/>
十七年夏楚及巴伐鄧敗之巴姬姓鄧曼姓　秋虢<lb/>
仲芮伯梁伯荀侯賈伯伐曲沃梁嬴姓荀賈皆姬姓<lb/>
十八年春曹桓公薨太子莊公射姑立　虢大夫詹<lb/>
<pb n="KR2b0015_SBCK_004-11a"/>
父以王師伐虢夏虢公出奔虞　秋春納芮伯萬于<lb/>
芮　虞公弟虞叔伐虞虞公出奔共池　冬齊衛鄭<lb/>
伐魯<lb/>
十九年春鄖人將與隨絞州蓼伐楚楚敗鄖於蒲騷<lb/>
鄖絞州蓼皆近楚小國州姜姓蓼臯陶之後偃姓<lb/>
初鄭莊公娶鄧曼生太子忽又娶宋雍氏女曰雍姞<lb/>
生突夏莊公薨昭公忽立宋莊公誘執鄭卿祭仲使<lb/>
立突祭仲許之以突歸秋九月丁亥昭公奔衛己亥<lb/>
立突是為厲公　初衛宣公為太子伋取於齊女而<lb/>
美公奪之生夀及朔朔與其母愬伋於公公令伋之<lb/>
<pb n="KR2b0015_SBCK_004-11b"/>
齊使賊先待於隘而殺之壽知之以告伋使去之伋<lb/>
曰君命也不可以逃夀竊其節而先徃賊殺之伋至<lb/>
曰君命殺我夀有何罪賊又殺之宣公乃立朔為太<lb/>
子<lb/>
二十年冬魯鄭伐宋　楚伐絞敗之　是嵗陳厲公<lb/>
薨子完不得立立公弟林是為莊公　衛宣公薨太<lb/>
子恵公朔立<lb/>
二十一年春楚伐羅為羅所敗羅熊姓　鄭以紀魯<lb/>
及齊宋衛燕戰<lb/>
二十二年秋八月壬申魯御廩災　冬宋以諸侯伐<lb/>
<pb n="KR2b0015_SBCK_004-12a"/>
鄭敗之取牛首齊僖公子諸兒糾小白小白母衛女<lb/>
也公使鮑叔牙傅之鮑叔曰君知臣之不肖臣知棄<lb/>
矣召忽曰吾觀小白必不為後頴上人管仲夷吾曰<lb/>
不然國人惡糺之母以及糺而憐小白之無母諸兒<lb/>
長而賤事未可知也是歲僖公薨襄公諸兒立　燕<lb/>
宣侯薨桓侯立徙都臨易　秦庻長三父等令人賊<lb/>
殺出子復立寕公故太子是為武公<lb/>
二十三年春鄭厲公患祭仲専欲殺之不克夏厲公<lb/>
出奔蔡祭仲迎昭公六月乙亥入鄭　許叔入于許<lb/>
　秋鄭厲公因櫟人殺檀伯而居櫟　冬諸侯伐鄭<lb/>
<pb n="KR2b0015_SBCK_004-12b"/>
<pb n="KR2b0015_SBCK_004-12b"/>
昭公出獵射殺昭公于野祭仲與渠彌不敢入厲公<lb/>
更立昭公弟公子亹爲君無謚號謂之子舋　是嵗<lb/>
秦討庶長三父等弑出子罪夷其族<lb/>
三年春魯桓公及夫人文姜如齊齊襄公通其妹文<lb/>
姜桓公謫之以告夏四月丙子齊饗公公醉齊使公<lb/>
子彭生抱桓公因摺其脅桓公死于車魯人立太子<lb/>
同是爲莊公齊竪曼曰彭生無盡言而䛕行力成吾<lb/>
君之禍以構二國之怨其得免乎未幾魯人告于齊<lb/>
請得彭生以除醜齊人殺彭生　齊襄公爲公子時<lb/>
嘗與鄭子亹㑹鬬相仇秋襄公師于首止㑹諸侯祭<lb/>
<pb n="KR2b0015_SBCK_004-13a"/>
仲請子亹無行子亹曰齊彊而突居櫟不往即帥諸<lb/>
侯伐我納突往何遽必辱我不如往髙渠彌相祭仲<lb/>
稱疾不行子亹至不謝齊襄公襄公怒伏甲殺子亹<lb/>
轘髙渠彌祭仲逆子亹弟公子嬰於陳而立之是為<lb/>
鄭子儀　周公黑肩欲弑莊王而立王弟克辛伯告<lb/>
王王殺周公克奔燕<lb/>
四年陳莊公薨少弟宣公杵臼立<lb/>
五年宋莊公薨子閔公㨗立<lb/>
六年春齊魯伐衛　夏五月葬桓王　秋紀季以酅<lb/>
入齊紀於是乎始判　是歲燕桓侯薨子莊公立<lb/>
<pb n="KR2b0015_SBCK_004-13b"/>
七年春周召隨侯數以立楚為王楚武王怒隨背已<lb/>
三月伐隨武王薨兵罷子文王熊貲立始都郢　紀<lb/>
侯不能下齊以與紀季夏紀侯大去其國違齊難也<lb/>
八年冬諸侯伐衛納恵公<lb/>
九年夏衛恵公入衛誅左右公子衛君黔牟奔周<lb/>
冬楚文王伐申還伐鄧申姜姓伯爵　是嵗秦武公<lb/>
伐邽冀戎初縣之<lb/>
十年夏恒星不見星隕如雨　秋魯無麥苗　是歲<lb/>
秦初縣社　鄭滅小虢<lb/>
十一年夏魯及齊圍郕郕降于齊　齊襄公誅殺不<lb/>
<pb n="KR2b0015_SBCK_004-14a"/>
當淫於婦人數欺大臣政令無常羣弟恐禍及鮑叔<lb/>
牙奉公子小白奔莒冬十二月齊大夫連稱管至父<lb/>
弑襄公　立公季父夷仲年之子公孫無知管夷吾<lb/>
召忽奉公子紏奔魯<lb/>
十二年春齊大夫雍廪殺無知告齊人曰無知弑君<lb/>
自立臣謹行誅唯大夫更立公子之當立者公子小<lb/>
白自少好善大夫髙傒及國人隂召小白於莒小白<lb/>
曰管仲知召忽彊武我不得入也鮑叔曰事若不濟<lb/>
老臣死之公子猶免也夏魯聞無知死亦發兵送公<lb/>
子紏使管仲别將兵遮莒道射中小白帶鉤小白佯<lb/>
<pb n="KR2b0015_SBCK_004-14b"/>
死以誤管仲已而載温車中馳行管仲使人報魯魯<lb/>
送紏者行益遲六日至齊小白先入髙傒立之是為<lb/>
桓公發兵拒魯秋與魯戰于乾時魯兵敗走桓公使<lb/>
鮑叔為宰辭曰臣君之庸臣也幸得從君君竟以立<lb/>
使不凍餒君之賜也君將治齊髙傒叔牙足矣君若<lb/>
欲伯王非管夷吾不可其所居之國國必重寛恵柔<lb/>
良忠信結於百姓制禮義可法於四方决獄折中執<lb/>
枹鼓於軍門士卒賈勇五者臣皆不如夫管子民之<lb/>
父母也將治其子不可弃其父母公曰夷吾射寡人<lb/>
中鉤而濵于死鮑叔曰君若宥而反之猶是也魯致<lb/>
<pb n="KR2b0015_SBCK_004-15a"/>
政於夷吾則能弱齊矣不受必將殺之公曰夷吾受<lb/>
魯之政乎鮑叔曰夷吾欲定齊國之社稷必不受也<lb/>
君亟迎之公曰施伯魯之謀臣也知吾將用之必不<lb/>
予我鮑子曰君遺魯書曰子紏兄弟弗忍誅請殺之<lb/>
召忽管仲讎也請得而甘心醢之不然將圍魯施伯<lb/>
謂魯莊公曰此非欲戮之管子天下之才也所在之<lb/>
國必得志於天下令彼在齊長為魯國憂矣不如殺<lb/>
而以其尸授之莊公殺子紏于生竇將殺管仲齊使<lb/>
者請曰寡君若不生得之以徇於國為羣臣戮是君<lb/>
與寡君之賊比非敝邑所請也使臣不敢受命莊公<lb/>
<pb n="KR2b0015_SBCK_004-15b"/>
許之使吏鞹其拳膠其目盛之以鴟夷置之車中以<lb/>
予之召忽謂管仲曰殺君而用吾身是再辱我也子<lb/>
為生臣忽為死臣生者成名死者成行子其勉之遂<lb/>
自殺鮑叔迎受管仲及堂阜而稅桎梏比至三釁三<lb/>
浴之齊祓而見桓公公問曰社稷可定乎對曰伯王<lb/>
可定也公曰吾不敢至於此定社稷而已管仲曰君<lb/>
免臣於死臣之幸也若禄齊國之政而不死紏也臣<lb/>
不敢走出至門公反之曰伯可勉乎管仲再拜曰君<lb/>
承伯臣敢不承命桓公問曰先君襄公不聴國政唯<lb/>
女是崇田狩畢弋戎士凍餒吾恐社稷之不血食也<lb/>
<pb n="KR2b0015_SBCK_004-16a"/>
為此若何對曰聖王參其國而伍其鄙定民之居成<lb/>
民之事四民勿使雜處士就閒燕工就官府商就市<lb/>
井農就田野制國為二十一鄉工商之鄉六士鄉十<lb/>
五公及國子髙子皆帥五鄉參國起案以為三官臣<lb/>
立三宰工立三族市立三鄉澤立三虞山立三衡公<lb/>
曰吾欲修政以干時管子曰國未安宜脩舊法擇其<lb/>
善者而用之滋無財而敬百姓桓公曰國安矣其可<lb/>
乎管仲曰未可公曰吾士不練吾兵不實請修兵管<lb/>
子曰内奪民用士勸於勇亂之本也外犯諸侯民多<lb/>
怨也齊國危矣公不聴令四封之内脩兵闗市之征<lb/>
<pb n="KR2b0015_SBCK_004-16b"/>
侈之以勇授禄鮑叔謂管仲曰國彌亂如何管仲曰<lb/>
國中之政夷吾為焉未有敢犯者既而朝之爭禄刎<lb/>
頸者不絶鮑叔曰母乃害乎管仲曰此皆貪民也諸<lb/>
侯之為義者莫肯入齊齊之為義者莫肯仕此夷吾<lb/>
所患也管仲謂公曰與其厚於兵不如厚於人君若<lb/>
正卒伍修甲兵則大國小國皆有守禦之備君若欲<lb/>
速得志於天下諸侯作内政而寓軍令焉分齊國為<lb/>
三軍田獵因以賞罰管子制五家為軌十軌為里四<lb/>
里為連十連為鄉五人為伍軌長帥之五十人為小<lb/>
戎里有司帥之二百人為卒連長帥之二千人為旅<lb/>
<pb n="KR2b0015_SBCK_004-17a"/>
鄉良人帥之五鄉一帥故萬人為一軍卒伍定乎里<lb/>
而軍政成乎郊連其什伍居處同樂死生同憂旤福<lb/>
共之故夜戰則其聲相聞晝戰則其目相見緩急足<lb/>
以相死君有此教士三萬人以誅無道以屏周室天<lb/>
下莫之能禦鄉長進賢使役官官長期而書伐選其<lb/>
官之賢者而用之公召與之語訾相其質而授之升<lb/>
以為上卿之佐謂之三選公曰伍鄙若何管子曰相<lb/>
地而衰征則民不移公曰定民之居若何管子曰制<lb/>
鄙三十家為邑十邑為卒十卒為鄉三鄉為縣十縣<lb/>
為屬五屬立五大夫正月之朝五屬大夫復事擇寡<lb/>
<pb n="KR2b0015_SBCK_004-17b"/>
功者而讁之蔽明蔽賢下比者皆有罪公曰吾欲籍<lb/>
於臺雉樹木六畜及籍於人如何管子曰此隱情也<lb/>
唯官山海為可海王之國謹正鹽筴則百倍歸于上<lb/>
人無以避數也鐵官之數及其餘輕重凖此而行舉<lb/>
臂勝事無不服籍政既成矣以守則固以征則彊公<lb/>
曰吾欲從事於諸侯可乎管子曰鄰國未親也反其<lb/>
侵地無受其資以安四鄰為游士八十人多其資幣<lb/>
使周游於四方擇其淫亂者而先征之公曰齊國寡<lb/>
甲兵管子曰制重罪贖以犀甲一㦸輕罪贖以鞼楯<lb/>
一㦸小罪讁以金分訟而不勝者出一束箭乃矯箭<lb/>
<pb n="KR2b0015_SBCK_004-18a"/>
為矢鑄金為刃甲兵大足公曰吾欲誅大國之不道<lb/>
者管仲曰愛四封之内而后可以惡竟外之不善者<lb/>
安卿大夫家而后可以危救敵之國賜小國地而后<lb/>
可以誅大國之不道者舉賢良而后可以廢慢法鄙<lb/>
賤之民先王必有置也而后有廢必有利也而后有<lb/>
害桓公大説將相管仲對曰斧鉞之人幸屬腰領非<lb/>
臣之任也公固授之管仲受相三日公曰寡人有大<lb/>
邪三好田好酒好色可以為國乎對曰惡則惡矣然<lb/>
非急也人君唯僾與不敏為不可僾則亾衆不敏則<lb/>
不及事公曰吾子就舍異日圖之對曰何待異日隰<lb/>
<pb n="KR2b0015_SBCK_004-18b"/>
朋聰明徢給可令為東國賔胥無堅强以良可以為<lb/>
西土衛國之教危以傳公子啓方可游于衛魯好邇<lb/>
而訓於禮公子舉可游於魯楚巧文以利不立大義<lb/>
而好小信曹孫宿可游於楚行三使者結三國之交<lb/>
而後退　桓公郊迎客甯戚飯牛於車下擊牛角悲<lb/>
而商歌公聞之曰非常人也命後車載之賜之衣冠<lb/>
明日與之語公大説將任之羣臣曰客衛人去齊五<lb/>
百里不若使人問之固賢人也任之未晩公曰問之<lb/>
恐其有小惡以小惡而忘其大美此所以失天下士<lb/>
也且人固難全宜用其長遂授之以政管仲相三月<lb/>
<pb n="KR2b0015_SBCK_004-19a"/>
請論百官曰進退閑習臣不如隰朋請立為大行藝<lb/>
粟盡地利臣不如寗戚請立為大司田三軍之士視<lb/>
死如歸臣不如王子城父請立為大司馬决獄折中<lb/>
臣不如賔胥無請立為大理進諫不避死亾臣不如<lb/>
東郭牙請立為大諫五子可治國彊兵矣公令皆任<lb/>
其事受令於管子管子曰今天子㣲弱聘享不上公<lb/>
其弱彊繼絶帥諸侯以起周室公曰善管仲又請賞<lb/>
於國以及諸侯諸侯行事善者以重幣賀之其臣諫<lb/>
而善者以璽問之齊有龍鬬管仲謂桓公曰天使使<lb/>
者臨君之郊請使大夫飭左右玄服祭之天下聞之<lb/>
<pb n="KR2b0015_SBCK_004-19b"/>
曰神哉齊侯天使使者臨其郊不待舉兵而朝者八<lb/>
諸侯此乘天威而動天下也故知者役使鬼神而愚<lb/>
者信之<lb/>
　劉恕曰古之長民者興事動作必謀於衆廢置遷<lb/>
　徙悉因人心愚者難與慮始黔首信惑靈怪故聖<lb/>
　人設鬼神以懼之為卜筮以斷之以神道設敎而<lb/>
　天下服矣泥者為之捨弃人事専信詭譎以管仲<lb/>
　之知因齊衆以威諸侯可也佗人則近於罔矣葢<lb/>
　明於天地之性不可惑以神怪知萬物之情不可<lb/>
　罔以非類也<lb/>
<pb n="KR2b0015_SBCK_004-20a"/>
桓公立政去食肉之獸食粟之鳥係罝之罔三舉而<lb/>
百姓説<lb/>
十三年春齊桓公曰魯與寡人近其<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>宋也疾寡人<lb/>
將誅焉管仲曰有土之君不勤於兵不忌於辱不輔<lb/>
其過則社稷安不然則危公不聴興師伐魯莊公逆<lb/>
戰敗齊于長勺　夏六月齊宋伐魯魯敗宋于乘丘<lb/>
　秋九月楚敗蔡于莘虜蔡哀侯以歸已而釋之楚<lb/>
彊陵江漢間小國小國畏之　初齊桓公亡過譚譚<lb/>
無禮及其入也諸侯皆賀譚又不至冬齊伐譚譚子<lb/>
奔莒<lb/>
<pb n="KR2b0015_SBCK_004-20b"/>
十四年夏宋侵魯敗還　秋宋大水<lb/>
十五年秋宋南宫萬弑閔公立公子游爲君冬十月<lb/>
蕭叔大心及宋之諸公子共擊殺萬之子牛殺子游<lb/>
而立閔公弟御説是爲桓公萬奔陳宋人請于陳醢<lb/>
之　是嵗王崩子釐王胡齊立　鄭祭仲卒<lb/>
　　釐王<lb/>
元年春齊桓公㑹諸侯于北杏遂人不至夏齊滅遂<lb/>
　初齊桓公敗於長勺曰吾兵尚少吾參圍之安能<lb/>
圉我乃脩兵同甲十萬車五千乘謂管仲曰吾士既<lb/>
練吾兵卽多寡人欲服魯管仲喟然嘆曰齊國危矣<lb/>
<pb n="KR2b0015_SBCK_004-21a"/>
君不競於徳而競於兵天下之國帶甲十萬者不鮮<lb/>
吾欲發小兵以服大兵内失吾衆諸侯設備吾入設<lb/>
詐國欲無危得乎公不聴伐魯魯不敢戰去國五十<lb/>
里而為之闗請比闗内以從于齊齊亦母得侵魯桓<lb/>
公許諾冬魯人請盟于柯曰魯小國也固不帶劔今<lb/>
而帶劔是交兵聞于諸侯君不如已請去兵桓公曰<lb/>
諾令從者母以兵魯莊公好力魯人曹劌以勇力進<lb/>
管仲諫曰曹劌堅强以忌不可以約取也桓公不聽<lb/>
莊公曹劌俱懐劔至壇上莊公左摶桓公右抽劒自<lb/>
承曰魯國去境數百今去境五十里惟死而已均之<lb/>
<pb n="KR2b0015_SBCK_004-21b"/>
死也戮死於君前管仲鮑叔進曹劌按劒當兩堦之<lb/>
間曰魯城壞壓齊境二君將改圖無有進者管仲曰<lb/>
君歸侵地以汶為境桓公許諾退而欲倍其約管仲<lb/>
曰貪小利以自快棄信于諸侯不如與之乃割曹劌<lb/>
三戰所亡地盡復予魯桓公歸而修於政不修兵革<lb/>
自圉辟人以過弭師　是嵗𣏌靖公薨子共公立<lb/>
二年夏單伯㑹諸侯伐宋　鄭厲公自櫟侵鄭獲大<lb/>
夫甫瑕要以求入瑕許之六月甲子瑕殺子儀而納<lb/>
厲公厲公即位謂甫瑕曰子事君有二心瑕曰重徳<lb/>
不報誠然哉遂誅之　楚滅息　秋七月楚入蔡<lb/>
<pb n="KR2b0015_SBCK_004-22a"/>
三年春齊桓公始伯楚亦始大　秋諸侯為宋伐郳<lb/>
郳邾挾之後夷父顔有功于周其子友别封為附庸<lb/>
居郳曾孫犂來始見春秋附從齊桓公以尊周室命<lb/>
為小邾子　鄭侵宋　是嵗曲沃伯稱伐晉侯緡滅<lb/>
之盡以其寶器賂獻于周復徙都絳<lb/>
四年夏諸侯伐鄭　秋楚伐鄭　冬王使虢公命曲<lb/>
沃伯以一軍為晉侯列為諸侯通在曲沃即位三十<lb/>
八年矣　是嵗秦武公薨初以人從死從死者六十<lb/>
六人子白不立封平陽立其弟徳公　邾子克薨子<lb/>
瑣立<lb/>
<pb n="KR2b0015_SBCK_004-22b"/>
五年王崩子恵王閬立　晉武公薨子獻公詭諸立<lb/>
　秦徳公卜居雍後子孫飲馬於河遂都雍雍之諸<lb/>
祠自此興用三百牢於鄜畤<lb/>
　　恵王<lb/>
元年夏魯莊公追戎于濟西　秋魯有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>　冬巴伐<lb/>
楚是嵗秦徳公初作伏祠磔狗邑四門以禦蠱災徳<lb/>
公薨長子宣公立<lb/>
二年春楚文王禦巴大敗於津還伐黄敗之及湫有<lb/>
疾曰常侍筦蘇數犯我以義違我以禮與處則不安<lb/>
曠之而不榖得焉當及吾身爵之乃進為五大夫又<lb/>
<pb n="KR2b0015_SBCK_004-23a"/>
曰申侯伯善持養吾意吾所欲則先為之與處則安<lb/>
曠之而不穀䘮焉當及吾身逺之於是送而行之夏<lb/>
六月庚申王薨子熊囏立是為杜敖黄嬴姓　秋周<lb/>
大夫邊伯等五人作亂奉莊王子子頹伐王不克子<lb/>
頹奔衛衛燕伐周冬立子頹<lb/>
三年夏恵王奔鄭之櫟　冬鄭厲公見虢公謀納王<lb/>
虢公許之<lb/>
四年夏鄭虢同伐王城王歸京師殺子頽及五大夫<lb/>
五月鄭厲公薨子文公㨗立　是嵗𣏌共公薨子徳<lb/>
公立或云恵公<lb/>
<pb n="KR2b0015_SBCK_004-23b"/>
五年初陳宣公娶陳女生太子御冦後有嬖姬生子<lb/>
款欲立之春殺御冦御冦素愛厲公子完完懼旤及<lb/>
奔齊為工正食菜於田或為田氏其後完卒謚敬仲<lb/>
　是歳楚杜敖欲殺其弟熊頵頵奔隨與隨襲殺杜<lb/>
敖而伐立是為成王　晉獻公卜伐驪戎史蘇占之<lb/>
曰勝而不吉公伐克驪戎滅驪子獲驪姬以歸立為<lb/>
夫人與其娣皆有寵公謂史蘇曰克國得妃吉孰大<lb/>
焉史蘇曰君亦樂其吉而備其㐫臣之不信國之福<lb/>
也出告大夫曰晉以男戎勝戎戎必以女戎勝晉寡<lb/>
徳而安俘女又增其寵雖當三季之王亾無日矣郭<lb/>
<pb n="KR2b0015_SBCK_004-24a"/>
偃曰䜛口之亂不過三五挾小鯁也可以小戕而不<lb/>
能䘮國懼則甚矣亡猶未也　秦宣公作宻畤於渭<lb/>
南祭青帝<lb/>
六年夏魯莊公如齊觀社曹劌諫曰齊弃太公之法<lb/>
而觀民於社君為是舉而徃觀之何以訓民天子祀<lb/>
上帝諸侯㑹之受命焉諸侯祀先王先公卿大夫佐<lb/>
之受事焉不聞諸侯相㑹祀也公不聽遂行　晉桓<lb/>
莊之族偪獻公與士蒍謀去之　秋魯丹桓宫楹<lb/>
是歳曹莊公薨子僖公夷立　楚成王初即位布徳<lb/>
施恵結舊好於諸侯楚地千里使人獻天子天子賜<lb/>
<pb n="KR2b0015_SBCK_004-24b"/>
胙曰鎮爾南方夷越之亂無侵中國<lb/>
七年春魯刻桓宫桷匠師慶言於莊公曰聖王公之<lb/>
先封者遺後人之法使無䧟於惡其為後世昭前之<lb/>
令聞也先君儉而君侈令徳替矣　魯莊公娶于齊<lb/>
秋夫人哀姜至公使宗婦覿用幣宗人夏父展曰非<lb/>
故也公曰君作故對曰君作而順則故之逆則書其<lb/>
逆也臣懼書於後不敢不告　是時戎間在中國與<lb/>
諸夏盟㑹伊洛戎彊東侵魯及曹<lb/>
八年夏六月辛未朔日有食之　秋魯大水　晉城<lb/>
聚處羣公子冬晉獻公圍聚盡殺羣公子　是歳衛<lb/>
<pb n="KR2b0015_SBCK_004-25a"/>
惠公薨子懿公赤立<lb/>
九年夏晉城絳以深其宫　晉公子亾奔虢秋冬虢<lb/>
再侵晉<lb/>
十年冬王使召伯廖賜齊桓公命　桓公嘗謂管仲<lb/>
曰寡人之有仲父也猶飛鴻之有羽翼也濟大水之<lb/>
有舟檝也對曰齊國百姓公之本也人憂飢而税歛<lb/>
重人懼死而刑政險人傷勞而舉事不時桓公曰聞<lb/>
命矣明日朝於太廟之門定令於百吏税者百一鍾<lb/>
田二歳而税一歳飢㢮而税市書而不賦澤梁時縱<lb/>
孤㓜不刑近者示以忠信逺者示以禮義公將東游<lb/>
<pb n="KR2b0015_SBCK_004-25b"/>
管仲曰先王之游也春出原農事之不本者謂之游<lb/>
秋出補人之不足者謂之夕師行而糧食其民者謂<lb/>
之亾從樂而不反者謂之荒桓公命曰寶法管仲復<lb/>
於公曰無翼而飛者聲也無根而固者情也無方而<lb/>
富者生也任之重者莫如身塗之畏者莫如口期而<lb/>
逺者莫如年公問治民於管仲對曰牧民者必知其<lb/>
疾憂之以徳勿懼以罪勿止以力桓公嘗之平陵見<lb/>
年老而自飬者公問其故對曰有之九人家貧無以<lb/>
妻之傭而未返也公取外御者五人妻之管仲曰公<lb/>
待所見而施恵則齊國之有妻者少矣公曰若何管<lb/>
<pb n="KR2b0015_SBCK_004-26a"/>
仲曰令丈夫二十而室女子十五而嫁　桓公嘗田<lb/>
於麥丘見邑人問其年對曰八十三矣公曰美哉夀<lb/>
乎子以子之夀祝寡人麥丘人曰祝主君甚夀金玉<lb/>
是賤以人為寳公曰至徳不孤善言必再吾子其復<lb/>
之曰祝主君無惡下問賢者在傍諫者得入公曰善<lb/>
哉言必三曰無使羣臣百姓得罪於吾君亦無使吾<lb/>
君得罪於羣臣百姓公怫然作色曰吾聞子得罪於<lb/>
父臣得罪於君未聞君得罪於臣也子更之邑人曰<lb/>
子得罪於父可因姑姊叔父而解臣得罪於君可因<lb/>
便僻左右而謝昔桀得罪於湯紂得罪於武王此君<lb/>
<pb n="KR2b0015_SBCK_004-26b"/>
得罪於臣孰為謝而赦之公曰寡人得吾子於此社<lb/>
稷之福也扶而載之自御以歸禮之於朝封之以麥<lb/>
丘而議政焉　桓公出游於野見亾國故城問於野<lb/>
人對曰郭氏之墟公曰郭氏曷為而墟野人曰善善<lb/>
而惡惡公曰人之善行也何為而亾野人曰善善而<lb/>
不能行惡惡而不能去是以亾也公歸以語管仲管<lb/>
仲曰其人為誰公曰不知管仲曰君亦一郭氏也於<lb/>
是公招野人而賞之昔郭君出亾謂御者曰吾渴欲<lb/>
飲御者進清酒曰吾飢欲食御者進脯梁糗君曰何<lb/>
備也御者曰臣儲之為君之出亾而道飢渴也君曰<lb/>
<pb n="KR2b0015_SBCK_004-27a"/>
子知吾且亾何以不諫御者曰君喜䛕而惡至言臣<lb/>
恐先郭亾是以不諫郭君作色而怒御者轉其詞曰<lb/>
天下無賢而君獨賢而君獨賢是以亾也君伏軾而<lb/>
喜枕御膝而寢御易以土而亾去郭君身死中野為<lb/>
虎狼所食<lb/>
十一年春齊伐衛敗之　晉獻公太子申生及秦穆<lb/>
公夫人母曰齊姜早死重耳母翟之狐氏女也其女<lb/>
弟生夷吾獻公子八人申生重耳夷吾皆有賢行驪<lb/>
姬生奚齊其娣生卓子驪姬問於優施曰吾欲作大<lb/>
事而難三公子之徒安始而可對曰申生小心精絜<lb/>
<pb n="KR2b0015_SBCK_004-27b"/>
而不忍人精必愚而易辱愚不知避難雖欲無遷其<lb/>
得乎優施先䜛太子驪姬又賂外嬖梁五與東闗嬖<lb/>
五言於公使太子主曲沃二公子主蒲與屈公曰曲<lb/>
沃吾先祖宗廟所在而蒲邊秦屈邊狄不使諸子居<lb/>
之我懼焉夏使申生居曲沃重耳居蒲夷吾居屈逺<lb/>
此三子唯二姬之子在絳乃生之言太子由是得罪<lb/>
史蘇朝告大夫曰亂本生矣又生男其天道也天彊<lb/>
其毒民疾其態其亂生矣獻公將黜太子而立奚齊<lb/>
里克曰史蘇之言將及矣荀息曰事君竭力以役事<lb/>
不聞違命㔻鄭曰事君者從其義不阿其惑必立太<lb/>
<pb n="KR2b0015_SBCK_004-28a"/>
子里克曰我不佞雖不識義亦不阿惑烝于武公公<lb/>
稱疾使奚齊莅事猛足言於太子曰伯氏不出奚齊<lb/>
在廟子盍圖乎太子曰棄命不敬作令不孝又何圖<lb/>
焉　晉獻公田見翟柤之氛歸寢不寐郤叔虎朝公<lb/>
語之出遇士蒍曰翟柤之君好専利而不忌其臣競<lb/>
諂以求媚君若伐之可克也士蒍以告公説乃伐翟<lb/>
柤克之　秋楚伐鄭諸侯救鄭楚師夜遁　冬魯饑<lb/>
臧文仲言於莊公曰國病矣君盍以名器請糴於齊<lb/>
公命文仲以鬯圭玉磬如齊告糴曰天災流行戾于<lb/>
弊邑饑饉薦降民羸幾卒大懼乏周公太公之命祀<lb/>
<pb n="KR2b0015_SBCK_004-28b"/>
職貢業事之不共而獲戾不腆先君之弊器敢告滯<lb/>
積以紓執事齊歸其玉而予之糴　是歳邾子瑣薨<lb/>
子文公蘧蒢立<lb/>
十二年夏鄭侵許　秋魯有蜚<lb/>
十三年冬山戎伐燕燕告急於齊桓公敇燕請助於<lb/>
魯魯人謀曰師行數千里入北狄之地必不反矣齊<lb/>
伐山戎刜令支斬孤竹擒狄王敗胡貉破屠何而冦<lb/>
騎始服九夷海濵莫不來聽燕莊公送桓公出境桓<lb/>
公曰吾非天子不可無禮於燕因割燕君所至地與<lb/>
之使復修召公之政納貢天子如成康時桓公欲移<lb/>
<pb n="KR2b0015_SBCK_004-29a"/>
兵伐魯管仲曰伐逺誅近鄰國不親非伯王之道魯<lb/>
必事楚是我一舉而兩失也宜以所得山戎寶器進<lb/>
周公之廟桓公從之諸侯聞之皆奉桓公之令　管<lb/>
仲曰君教諸侯為民聚食桓公乃告諸侯必足三年<lb/>
之食以其餘修兵革不足者齊助之發　客或欲見<lb/>
桓公請仕上官授禄千鍾管仲曰君予之客聞之曰<lb/>
取人以人者其去人也亦用人吾不仕矣　秦宣公<lb/>
薨子九人莫立立其弟成公<lb/>
十四年齊桓公與管仲謀伐莒未發而聞於國管仲<lb/>
曰國必有聖人公曰日之役者有倚杵而上視者意<lb/>
<pb n="KR2b0015_SBCK_004-29b"/>
其是邪令役者無得相代少頃東郭垂至管仲曰子<lb/>
言伐莒者對曰然君子善謀小人善意臣竊意之也<lb/>
臣聞君子有三色優然樂喜者鐘鼓之色愀然愁悴<lb/>
者衰絰之色悖然充滿者兵革之色臣望君之在臺<lb/>
上有兵革之色君呿而不唫所言者莒也舉臂而指<lb/>
所當者莒也臣意諸侯之未服者唯莒乎臣故言之<lb/>
桓公尊禄而厚禮之公起兵伐莒魯君下令丁男悉<lb/>
發五尺童子皆至　桓公嘗與管仲謀伐衛退朝而<lb/>
入衛姬望見君下堂再拜請衛君之罪公曰吾於衛<lb/>
無故對曰妾望君之入也足髙氣强伐國之志也見<lb/>
<pb n="KR2b0015_SBCK_004-30a"/>
妾而有動色伐衛也明日君朝揖管仲而進之管仲<lb/>
曰君舍衛乎公曰安識之管仲曰君之揖朝也恭而<lb/>
言也徐見臣而有慙色臣是以知之公曰善仲父治<lb/>
外夫人治内寡人不為諸侯笑矣　薛伯薨<lb/>
十五年秋七月有神降于莘恵王問於内史過曰何<lb/>
神也對曰昔昭王娶於房曰房后有爽徳協於丹朱<lb/>
丹朱憑身以儀之生穆王實臨照周之子孫而旤福<lb/>
之王曰其誰受之對曰在虢土今虢少荒其亾乎王<lb/>
曰吾其若之何對曰使太宰以祝史帥狸姓奉犧牲<lb/>
粢盛王帛徃獻焉無有祈也虢公亦使祝史請土焉<lb/>
<pb n="KR2b0015_SBCK_004-30b"/>
内史過曰虢必亾矣動匱百姓以逞其違離民怒神<lb/>
而求利焉不亦難乎　初魯莊公夫人哀姜無子娣<lb/>
叔姜生子啟公愛孟女生子般欲立般爲後公弟三<lb/>
人曰慶父叔牙季友夏六月公疾問嗣於叔牙叔牙<lb/>
曰一繼一及魯之常也慶父在君何憂公患之問於<lb/>
季友季友曰請以死立般公曰曩者叔牙欲立慶父<lb/>
奈何季友以君命酖殺叔牙而立其子爲叔孫氏八<lb/>
月癸亥莊公薨子般卽位冬十月己未慶父使圉人<lb/>
犖弑子般於次季友母陳女故奔陳齊人以叔姜故<lb/>
立啓是爲閔公　曹釐公薨子昭公班立昔堯塟成<lb/>
<pb n="KR2b0015_SBCK_004-31a"/>
陽舜漁雷澤曹之民俗化其遺風重厚多君子務稼<lb/>
穡薄衣食以致畜積夾於魯衛間又寡患難末時富<lb/>
而無教乃更驕侈國小而迫無法以自守昭公好奢<lb/>
任小人曹之變風始作<lb/>
十六年春狄伐邢齊救邢　冬晉獻公作二軍公將<lb/>
上軍太子申生將下軍趙夙御戎畢萬為右師未出<lb/>
士蒍言於公曰太子君之貳也而帥下軍無乃不可<lb/>
乎公曰寡人在上申生在下士蒍曰下不可以貳上<lb/>
闕而變敗弗能補也可以陵小難以征國君其圖之<lb/>
公曰寡人有子而制焉非子之憂也士蒍出語人曰<lb/>
<pb n="KR2b0015_SBCK_004-31b"/>
太子不得立矣行之克也將以害之若其不克因以<lb/>
罪之無以避罪不如逃之太子聞之曰為人子者患<lb/>
不從不患無名為人臣者患不勤不患無禄遂行與<lb/>
公伐滅霍魏耿太子還䜛言彌興公為太子城曲沃<lb/>
賜趙夙耿畢萬魏為大夫霍公求奔齊晉大旱卜之<lb/>
曰霍太山為祟使趙夙召霍公復之耿姬姓趙夙叔<lb/>
帶五世之孫公明子也畢萬畢公髙之後其後從所<lb/>
封故晉有魏氏<lb/>
十七年春虢公敗大戎于渭汭　魯哀姜與慶父通<lb/>
欲殺閔公而立慶父秋八月辛丑慶父使卜齮賊公<lb/>
<pb n="KR2b0015_SBCK_004-32a"/>
于武闈年十歳季友聞之自陳與閔公庶兄申適邾<lb/>
請魯求内之魯人欲誅慶父慶父奔莒季友奉申入<lb/>
魯立之是為僖公哀姜奔邾季友以賂求慶父於莒<lb/>
莒人歸之慶父請奔弗聽乃使大夫奚斯行哭而往<lb/>
慶父聞奚斯音乃自殺其後為孟孫氏　衛懿公淫<lb/>
樂奢侈百姓大臣不服冬十二月狄伐衛其民曰君<lb/>
之所與禄位者鶴也所貴富者宫人也君使鶴與宫<lb/>
人余焉能戰皆潰去狄敗衛于熒澤遂滅衛殺懿公<lb/>
盡食其肉獨舍其肝懿公之臣弘演使逺而至呼天<lb/>
而號曰臣請為表因自刺其腹内懿公之䏏而死齊<lb/>
<pb n="KR2b0015_SBCK_004-32b"/>
桓公聞之曰衛之亾也以無道有臣如此不可不存<lb/>
乃救衛自恵公朔之䜛殺太子伋至其子懿公國人<lb/>
常欲敗之至是衛人欲立伋之後伋子死而代伋死<lb/>
者夀又無子伋同母弟二人黔牟嘗爲君而敗季曰<lb/>
昭伯頑已死宋桓公收衛遺民立昭伯子申是爲戴<lb/>
公東徙都曹是月戴公卒迎其弟燬於齊而立之是<lb/>
爲文公文公初立輕賦平罪身自勞與百姓同苦<lb/>
晉優施教驪姬夜半而泣謂公曰申生甚好仁而彊<lb/>
寛恵而慈於民謂君惑我必亂國盍殺我無以一妾<lb/>
亂百姓公曰夫豈恵其民而不恵其父乎驪姬曰君<lb/>
<pb n="KR2b0015_SBCK_004-33a"/>
盍老而授之政公曰不可能絶於我必能害我爾勿<lb/>
憂吾將圖之驪姬曰臯落狄朝夕苛我邊鄙君盍使<lb/>
之伐狄若不勝狄濟其罪可也勝狄則善用衆矣求<lb/>
必益廣乃可厚圖也公説使申生伐東山里克諫曰<lb/>
君居太子行未有此也公曰立太子之道三身鈞以<lb/>
年年同以愛愛疑决之卜筮子無謀吾父子之間太<lb/>
子謂里克曰君賜我以偏衣金玦何也里克曰孺子<lb/>
何懼敬賢於請勉之乎君子曰善處父子之間矣狐<lb/>
突嘆曰以庬衣純而玦之以金銑者寒之甚矣胡可<lb/>
恃也至于稷桑狄人出逆申生欲戰狐突曰不可國<lb/>
<pb n="KR2b0015_SBCK_004-33b"/>
君好内適子殆社稷危况危身于狄以起䜛于内也<lb/>
申生曰君之使我非歡也抑欲測吾心也不戰而反<lb/>
我罪滋厚戰死猶有令名焉果敗狄而反䜛言益起<lb/>
狐突杜門不出君子曰善深謀也　秦成公薨子七<lb/>
人莫立立其弟任好是為繆公　虢公夢在廟有神<lb/>
人面白毛虎爪執鉞立于西阿公懼而走神曰無走<lb/>
帝命曰使晉襲於爾門公拜稽首覺召史嚚占之對<lb/>
曰蓐收天之刑神也公囚之且使國人賀夢舟之僑<lb/>
告其族曰嘉其夢侈必展天奪之鑒而益其疾也民<lb/>
疾其態天又誑之内外無親吾不忍俟也以其族適<lb/>
<pb n="KR2b0015_SBCK_004-34a"/>
晉<lb/>
十八年春初齊桓公謂管仲曰寡人有千歳之食無<lb/>
百歳之夀今有疾病姑樂乎管子曰諾令縣鐘磬陳<lb/>
歌舞竽瑟之樂日殺數十牛者數旬群臣諫曰狄伐<lb/>
邢衛不可不救公曰非寡人之國也子無事焉公起<lb/>
行筍虡之閒視管子曰樂乎對曰君在鐘磬之間有<lb/>
四面兵革之憂令不行於天下臣所謂哀非樂也桓<lb/>
公於是伐鐘磬之縣併歌舞之樂帥諸侯救邢邢潰<lb/>
而逐狄夏邢遷于夷儀諸侯城之桓公予車百乘卒<lb/>
千人男女不淫牛馬選具　桓公聞魯哀姜與慶父<lb/>
<pb n="KR2b0015_SBCK_004-34b"/>
亂以危魯秋召于邾而殺之　楚伐鄭　九月魯敗<lb/>
邾　冬魯敗莒　魯僖公以汶陽及費封季友其後<lb/>
為季孫氏與叔孫孟孫氏是為三桓<lb/>
十九年春齊桓公帥諸侯城楚丘衛文公徙都之其<lb/>
畜散而無育桓公與之繫馬三百車三百乘甲五千<lb/>
天下知桓公仁非為已動故歸之桓公輕諸侯之幣<lb/>
而重其禮齊以豹皮徃小侯以鹿皮報齊以馬徃小<lb/>
侯以犬報使者垂櫜而入<graphic n="KR3970" url="https://raw.githubusercontent.com/kanripo/KR-Gaiji/master/images/KR3970.png" mimeType="image/png"/>載而歸拘之以利結之<lb/>
以信示之以武而莫敢背通齊國之魚鹽于東萊使<lb/>
闗市譏而不征以為諸侯利築葵兹晏負夏領釜丘<lb/>
<pb n="KR2b0015_SBCK_004-35a"/>
以禦戎狄築五鹿中牟葢與牡丘以衛諸夏定三革<lb/>
隐五刃大國慙媿小國附恊魯梁為綈萊莒有柴田<lb/>
楚鹿代狐白皮管仲勸桓公皆厚以金幣買之其民<lb/>
釋農事而作綈治柴取鹿狐已而齊閉闗不通使諸<lb/>
國糴貴魯梁萊莒楚代之民多降齊管仲嘗㑹國用<lb/>
三分二在賔客懼而復之公曰入者説出者譽粟盡<lb/>
則生貨散敗聚君人者名之為貴財安可有管仲曰<lb/>
此君之明也　夏晉㑹虞伐虢滅下陽　秋虢公敗<lb/>
戎于桑田<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>冬楚伐鄭<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>是歳燕莊公薨襄公立<lb/>
二十年春魯不雨夏六月雨　冬楚伐鄭<lb/>
<pb n="KR2b0015_SBCK_004-35b"/>
二十一年春初齊桓公問管仲曰吾欲南西北伐何<lb/>
主對曰南以魯爲主西以衞爲主北以燕爲主皆反<lb/>
其侵地正其封疆南至于<graphic n="KR2148" url="https://raw.githubusercontent.com/kanripo/KR-Gaiji/master/images/KR2148.png" mimeType="image/png"/>隂西至于濟北至于河<lb/>
東至于紀酅三歳治定四歳教成五嵗兵出有革車<lb/>
八百乘東南多淫亂者征之東救徐州分吳半存魯<lb/>
蔡陵割越地南據宋鄭萊莒徐夷吳越一戰帥服三<lb/>
十一國楚欲吞宋鄭而畏齊令於國曰人君之賢莫<lb/>
如齊侯人臣之賢莫如管仲寡人願以重寶幣帛事<lb/>
之桓公謂管仲曰楚王善寡人甚矣仲父何不交楚<lb/>
對曰不可楚焚鄭地使城壞者不得築屋燒者不得<lb/>
<pb n="KR2b0015_SBCK_004-36a"/>
葺要宋田夾塞兩川使水不得東流楚思人衆兵彊<lb/>
能害己者必齊也欲以文克齊而武取宋鄭也公曰<lb/>
然則若何對曰請興兵南存宋鄭而令曰無攻楚與<lb/>
楚王遇而以鄭城宋水為請楚若許是我以文令也<lb/>
不許則以武令焉公曰善以諸侯之師侵蔡蔡潰虜<lb/>
繆侯以鄭城宋水請於楚楚人不許桓公退七十里<lb/>
而舍城鄭南之地立百代城而楚不敢隳也東發宋<lb/>
田水復東流而楚不敢塞也遂伐楚濟汝踰方城望<lb/>
汶山使貢絲于周周反胙於隆嶽荆州諸侯莫不來<lb/>
服夏師退次召陵諸侯為蔡謝齊齊歸繆侯越之先<lb/>
<pb n="KR2b0015_SBCK_004-36b"/>
夏少康庶子無余封於㑹稽奉守禹祀文身斷髪披<lb/>
草萊而邑焉或云越祀祝融之後芉姓　秋齊伐陳<lb/>
許穆公新臣薨子僖公業立　冬諸侯侵陳　晉驪<lb/>
姬謂獻公曰吾聞申生之謀愈深君若不圖難將至<lb/>
矣公曰吾不忘也抑未有以致罪驪姬告優施曰君<lb/>
許我殺太子而立奚齊矣吾難里克乃具使優施飲<lb/>
里克酒中飲優施起舞乃歌曰暇豫之吾吾不如鳥<lb/>
鳥人皆集於苑已獨集於枯里克笑曰何謂苑何謂<lb/>
枯優施曰其母爲夫人其子爲君可不謂苑乎其母<lb/>
既死其子又有謗可不謂枯乎枯且有傷優施出里<lb/>
<pb n="KR2b0015_SBCK_004-37a"/>
克辟奠不餐而寢夜半召優施曰曩而言戲乎抑有<lb/>
所聞乎曰然君許驪姬殺太子而立奚齊謀既成矣<lb/>
里克曰中立其免乎優施曰免旦而里克以優施之<lb/>
謀告㔻鄭且曰吾對以中立㔻鄭曰惜也不如曰不<lb/>
信以疏之今固其謀也彼有成矣里克曰子將何如<lb/>
㔻鄭曰我無心君為我心制不在我里克曰廢人以<lb/>
自利利方以求成人吾不能將伏也明日稱疾不朝<lb/>
三旬難乃成驪姬以君命命申生祭齊姜于曲沃歸<lb/>
福于絳公田驪姬寘鴆于酒寘堇于肉公至召申生<lb/>
獻公祭之地地墳申生恐而出驪姬與犬肉犬斃飲<lb/>
<pb n="KR2b0015_SBCK_004-37b"/>
小臣酒亦斃公命殺杜原欵申生奔新城杜原𣢾將<lb/>
死使小臣圉告申生曰君子不去情不反䜛死不遷<lb/>
情彊也守情説父孝也殺身以成志仁也死不忘君<lb/>
敬也孺子勉之申生許諾人謂申生曰非子之罪何<lb/>
不去乎申生曰去而罪釋必歸于君是怨君也章父<lb/>
之惡取笑諸侯吾誰鄉而入是重困也棄君去罪是<lb/>
逃死也吾將伏以俟命十二月戊申驪姬見申生而<lb/>
哭之曰有父忍之况國人乎殺父以求利人人孰利<lb/>
之民之所惡難以長生驪姬退申生雉經于新城之<lb/>
廟諡為共君驪姬譛二公子曰皆與知之重耳奔蒲<lb/>
<pb n="KR2b0015_SBCK_004-38a"/>
夷吾奔屈　是歳吳伐穀諸侯之師竭至桓公以車<lb/>
千乘㑹諸侯于境吳人逃管仲曰可以加政矣適子<lb/>
不聞孝弟可誅也臣及國事三年不聞善大夫不諫<lb/>
君不進善可罰也桓公受而行之近侯莫不請事桓<lb/>
公脩鐘磬而復樂管仲曰此臣之所謂樂也<lb/>
二十二年春晉獻公使閹楚刺重耳重耳出亾及栢<lb/>
谷卜適齊楚狐偃曰無卜齊楚道遠而望大不可以<lb/>
困往夫狄近晉而不通走之易達今若休憂于狄以<lb/>
觀晉國且以監諸侯之為其無不成遂逃于狄從者<lb/>
狐偃趙衰顚頡魏犨胥臣狐毛賈佗趙衰趙夙弟成<lb/>
<pb n="KR2b0015_SBCK_004-38b"/>
子也或云夙生共孟共孟生衰魏犨畢萬孫芒季之<lb/>
子武子也　秋楚滅弦弦子奔黄　晉獻公伐虢師<lb/>
出于虞宫之竒諫不聼出謂其子曰虞將亾矣唯忠<lb/>
信者能留外冦而不害今君施其所惡于人以賄滅<lb/>
親自㧞其本矣何以能乆吾不去懼及焉以其孥適<lb/>
西山八月甲午晉圍虢冬十二月丙子朔滅虢虢公<lb/>
醜奔京師晉師還館于虞襲虞滅之執虞公虜其大<lb/>
夫百里奚為繆姬媵于秦奚亾走宛楚鄙人執之秦<lb/>
繆公聞其賢欲重贖之恐楚人不與以五羖羊皮贖<lb/>
之楚人遂許繆公釋其囚與語國事謝曰臣亾國之<lb/>
<pb n="KR2b0015_SBCK_004-39a"/>
臣何足問繆公曰虞君不用子故亾非子罪也固問<lb/>
語三日繆公大説授之國政號曰五羖大夫奚年已<lb/>
七十餘讓曰臣友蹇叔賢而世莫知臣嘗欲事齊君<lb/>
無知蹇叔止臣臣脱齊難周王子頽欲用臣蹇叔止<lb/>
臣臣去得不誅臣事虞君蹇叔止臣臣私利禄爵且<lb/>
留再用其言得脱一不用及難是以知其賢繆公使<lb/>
人厚幣迎蹇叔為上大夫或云繆公使賈人載鹽賈<lb/>
人買百里奚以五羖羊皮将車之秦繆公觀鹽見奚<lb/>
牛肥而問之對曰任重道逺飲食之以時使之不暴<lb/>
有險先後之以身是以肥也公知其君子也且沐浴<lb/>
<pb n="KR2b0015_SBCK_004-39b"/>
為衣冠與坐而語公説之異日公孫枝謂公曰君耳<lb/>
目聰明思慮審察其得聖人乎公曰吾説夫奚之言<lb/>
類聖人也明日公孫枝致上卿以讓之公不許枝曰<lb/>
廢君之徳逆臣之行臣将逃之公乃受之以奚為上<lb/>
卿枝為次卿以佐之或曰百里奚飯牛于秦傳鬻以<lb/>
五羊之皮公孫枝得而説獻繆公三日請屬事焉公<lb/>
曰買之五羊皮無乃天下笑乎枝曰信賢而任之君<lb/>
之明也讓賢而下之臣之忠也境内將服敵國且畏<lb/>
誰暇笑哉繆公用之謀無不當舉必有功　是歳𣏌<lb/>
徳公薨子成公立<lb/>
<pb n="KR2b0015_SBCK_004-40a"/>
二十三年春晉獻公使賈華伐屈刺夷吾夷吾出奔<lb/>
曰盍從吾兄竄于狄冀芮曰不可偕出偕入難聚居<lb/>
異情惡不若走梁梁近于秦秦親吾君吾君老矣子<lb/>
徃驪姬懼必告悔是吾免也遂之梁居二年驪姬使<lb/>
奄楚以環釋言　夏齊桓公率諸侯伐鄭圍新宻秋<lb/>
楚成王圍許以救鄭諸侯救許乃還冬蔡穆侯將許<lb/>
僖公以亾國之禮見楚王王釋之<lb/>
二十四年春齊伐鄭　冬閏月王崩初恵后生太叔<lb/>
帶有寵于王太子鄭惡之畏其作難不立不發䘮而<lb/>
告難于齊　是嵗晉敗狄于采桑　曹昭公薨子共<lb/>
<pb n="KR2b0015_SBCK_004-40b"/>
公襄立<lb/>
二十五年春正月翟伐晉　周有白兎舞于市　齊<lb/>
桓公謀王室㑹諸侯盟于洮襄王定位而後發䘮<lb/>
夏狄伐晉是時晉彊西有河西與秦接境北邊狄東<lb/>
至河内冬宋桓公病太子兹父讓其庻兄目夷為嗣<lb/>
桓公義太子意竟不聽<lb/>
<pb n="KR2b0015_SBCK_004-41a"/>
<pb n="KR2b0015_SBCK_004-1a"/>
</p>
<p>
</p>
  </div>
</body>
</text>
</TEI>
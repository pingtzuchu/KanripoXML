<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0015_SBCK_010-1a"/>
資治通鑑外紀卷第十<lb/>
　　　　　　　　宋　京兆萬年劉　恕　編集<lb/>
　周紀八<hi>赤奮若凡七十三年起旃䝉赤奮若盡强圉</hi>
　　元王<lb/>
元年春越侵楚夏楚追越師至㝠不及乃還　秋楚<lb/>
伐東夷<lb/>
二年冬十一月越圍吳　是嵗晉知伯伐鄭取九邑<lb/>
　晉定公薨子出公錯立　晉趙簡子嘗與欒激游<lb/>
曰吾好聲色而激致之吾好宫室臺榭而激為之吾<lb/>
好良馬善御而激求之吾好士六年矣而激未嘗進<lb/>
<pb n="KR2b0015_SBCK_010-1b"/>
一人是進吾過而黜吾善也將沈激於河　或謂簡<lb/>
子曰君何不更乎簡子曰諾左右曰君未有過何更<lb/>
簡子曰吾將求之以來諌者却之必止我過矣　簡<lb/>
子聞楊實之賢問於成傳傳曰不知也簡子曰子與<lb/>
之友何不知也傳曰實年十五亷而不匿年二十善<lb/>
義且仁三十勇毅果决四十綏懐鄉里逺人親附不<lb/>
見于今十年為人數變是以不知也　楊因見簡子<lb/>
曰臣居鄉三逐事君五去聞君好士故來見簡子絶<lb/>
食而迎之左右諌曰居鄉三逐不容於衆也事君五<lb/>
去不忠於君也簡子曰美女醜婦之仇也盛德之士<lb/>
<pb n="KR2b0015_SBCK_010-2a"/>
亂世所疏也正直之行邪枉所憎也授以為相而國<lb/>
大治　趙簡子病召太子母恤而告之曰我死已塟<lb/>
服衰上夏屋山以望太子敬諾簡子卒母恤代立是<lb/>
為襄子未塟簡子而中牟畔入齊塟五日襄子興師<lb/>
攻之圍未合而城自壊者十堵襄子擊金而退軍軍<lb/>
吏曰天助也曷為去之襄子曰吾聞之於叔向曰君<lb/>
子不乗人於利不迫人於險使之城成而後攻中牟<lb/>
聞其義請降襄子服衰與羣臣上夏屋山望代俗甚<lb/>
樂甚美襄子曰先君必以此教也乃先善之代君好<lb/>
色以其姊妻之其所善代者萬故久之代君以善馬<lb/>
<pb n="KR2b0015_SBCK_010-2b"/>
奉襄子襄子謁代君請觴之舞者數百人置兵羽中<lb/>
先具大金斗代君酒酣反斗而擊之一成腦塗地舞<lb/>
者操兵以鬭盡殺其從者以代君之車迎其妻道聞<lb/>
之泣呼天曰以弟亡夫非仁也以夫恐弟非義也磨<lb/>
笄自刺而死代人憐之名其所死地爲磨笄山遂興<lb/>
兵平代代卽北戎也襄子兄伯魯早死封其子周於<lb/>
代爲代成君<lb/>
　劉恕曰左氏傳魯哀公十七年晉復伐衞簡子曰<lb/>
　止謂趙鞅也二十年十一月越圍吴趙孟降於䘮<lb/>
　食曰先王與吴王有質告于吴王曰寡君之老無<lb/>
<pb n="KR2b0015_SBCK_010-3a"/>
　恤謂襄子也杜預曰趙孟襄子無恤時有父簡子<lb/>
　之喪是嵗周元王二年晉定公三十七年也史記<lb/>
　六國表周定王十一年晉出公十七年趙簡子之<lb/>
　六十年簡子卒趙世家亦云出公十七年簡子卒<lb/>
　在魯哀公二十年之後十七年也而趙世家襄子<lb/>
　元年越圍吴襄子降喪食乃是左傳哀二十年事<lb/>
　若簡子以晉出公十七年卒則襄子元年在吴亡<lb/>
　後十六年也史記前後差互故以左氏傳為據<lb/>
四年夏四月邾隠公自齊奔越曰吴為無道執父立<lb/>
子越王歸之太子桓公革奔越　越王勾踐郊敗吴<lb/>
<pb n="KR2b0015_SBCK_010-3b"/>
吴三戰三北冬入吴吴師自潰夫差帥其賢良與重<lb/>
禄上姑蘇越圍王臺吴使王孫洛肉袒膝行請成於<lb/>
越曰孤臣夫差異日嘗得罪於㑹稽夫差不敢逆命<lb/>
今君王舉玉趾而誅孤臣孤臣意者欲如㑹稽之事<lb/>
敢布腹心越王欲許之范蠡曰天節不逺五年復反<lb/>
王曰諾不許使者徃而復來辭愈卑禮愈尊請以金<lb/>
玉子女賂君之辱男女服為臣御王又欲許之范蠡<lb/>
曰十年謀之一朝而棄之可乎王曰吾難對其使者<lb/>
子其對之范蠡乃左提鼓右援枹以應使者曰昔上<lb/>
天降禍於越委制於吴而吴不受今反此義以報此<lb/>
<pb n="KR2b0015_SBCK_010-4a"/>
禍吾王敢無聴天之命而聴君王之令乎王孫洛曰<lb/>
吴稻蟹不遺種子助天為虐不忌不祥乎范蠡曰昔<lb/>
吾先君周室之不成子也濵於東海之陂黿龜魚鼈<lb/>
之與處鼃黽之與同渚吾雖靦然人面猶禽獸也又<lb/>
安知是諓諓者乎王孫洛請反辭於王范蠡曰君王<lb/>
委制於執事之人子徃矣無使執事之人得罪於子<lb/>
使者反范蠡擊鼓興師至姑蘇宫十一月丁卯勾踐<lb/>
使人告夫差曰天以吴賜越孤不敢不受王其無死<lb/>
寡人達王於甬句東夫婦三百唯王所安吾與王為<lb/>
二君以沒王年夫差對曰天降禍吴國不在前後當<lb/>
<pb n="KR2b0015_SBCK_010-4b"/>
孤之身土地人民越既有之矣孤何靣目以視天下<lb/>
吾老矣不能事君王夫差將死曰使死者有知吾無<lb/>
以見子胥為幎冐靣而死自是越春祭三江秋祭五<lb/>
湖為之立祠　越王索卒於楚而攻晉左史倚相謂<lb/>
楚惠王曰越已破吴豪士死鋭卒盡大甲傷索兵攻<lb/>
晉示我病也不如起師與之分吴惠王曰善起師從<lb/>
之越王怒將擊楚文種曰我憊矣與戰必不克不如<lb/>
賂之乃割露山之西五百里以與楚　勾踐反至五<lb/>
湖范蠡辭王曰臣不復至越國矣君憂臣勞君辱臣<lb/>
死昔君王辱於㑹稽臣不死者為此事也今事已濟<lb/>
<pb n="KR2b0015_SBCK_010-5a"/>
請從㑹稽之罰王曰子聴吾言與子分國不聴身死<lb/>
妻子為戮范蠡曰君行制臣行意乃歎曰計然之䇿<lb/>
十用其五而得意既以施國吾欲用之家装其輕寶<lb/>
珠玉與私徒屬乗舟浮於五湖莫知其所終極越王<lb/>
命工以良金冩范蠡之狀而朝禮之浃日令大夫朝<lb/>
之環㑹稽三百里為范蠡地曰後世子孫有敢侵蠡<lb/>
地者使無終沒於越國<lb/>
　劉恕曰史記吴世家越王滅吴誅太宰嚭以為不<lb/>
　忠而歸左氏傳哀二十四年閏月哀公如越季孫<lb/>
　懼使因太宰嚭而納賂焉在吴亡後二年也如左<lb/>
<pb n="KR2b0015_SBCK_010-5b"/>
　氏之説則嚭入越亦用事安得吴亡即誅哉<lb/>
是嵗隕石于晉<lb/>
五年夏六月晉伐齊壬辰敗齊于犂丘　是嵗蔡成<lb/>
侯薨子聲侯産立　越王勾踐以兵北渡淮與齊晉<lb/>
㑹於徐州致貢於周元王使人賜勾踐胙命為伯兼<lb/>
有九夷歸吴所侵宋地於宋與魯泗東方百里當是<lb/>
時越兵横行於江淮東諸侯畢賀號稱伯王句踐令<lb/>
羣臣曰聞吾過而不告者其罪刑句踐一決獄不辜<lb/>
援龍淵而切其股血流至足以自罰而戰武士必其<lb/>
死　范蠡浮海出齊變姓名自謂鴟夷子皮苦身勠<lb/>
<pb n="KR2b0015_SBCK_010-6a"/>
力耕于海畔父子治産致數千萬齊人聞其賢以為<lb/>
相范蠡喟然歎曰居家致千金居官致卿相此布衣<lb/>
之極也乆受尊名不祥乃歸相印盡散其財而懐其<lb/>
重寶間行以去止于陶以為陶天下之中諸侯四通<lb/>
貨物所交易可以致富自謂陶朱公復約要父子耕<lb/>
畜廢居候時轉物逐什一之利居無何貲累巨萬初<lb/>
范蠡自齊遺越文種書曰越王為人長頸鳥喙可與<lb/>
共患難與共樂子何不去種見書稱病不朝人或䜛<lb/>
種且作亂勾踐賜種劔曰子教寡人伐吴七術寡人<lb/>
用其三而敗吴其四在子子為我從先王試之種遂<lb/>
<pb n="KR2b0015_SBCK_010-6b"/>
自殺范蠡善治産能擇人而任時十九年間三徙所<lb/>
止必成名再散貧友昆弟魯之窮士猗頓耕桑而常<lb/>
饑寒聞朱公富徃問術焉朱公告之曰畜五牸乃適<lb/>
西河大畜牛羊子猗氏南十年之間其息不可計貲<lb/>
擬王公以興富於猗氏故曰猗頓或曰頓用盬鹽起<lb/>
邯鄲郭縱以鑄冶成業皆與王者埒富范蠡衰老聴<lb/>
子孫修業而息之遂至鉅萬故天下言富者稱陶朱<lb/>
公<lb/>
六年夏四月晉魯伐齊取廪丘　邾隠公無道越人<lb/>
執之以歸而立其子何何亦無道　是嵗杞湣公弟<lb/>
<pb n="KR2b0015_SBCK_010-7a"/>
閼路弑公自立是為哀公<lb/>
七年夏五月衛褚師北等作亂攻出公公奔蒲遂奔<lb/>
宋是嵗彗星見　晉澮丹水絶三日不流<lb/>
八年夏五月越宋魯納衛出公公不敢入國人立莊<lb/>
公庶弟黚是為悼公　宋景公使工為弓九年而成<lb/>
曰臣之精力盡矣歸三日而死公彎弧登臺東射矢<lb/>
踰山集彭城之東其餘力逸勁飲羽於石梁冬十月<lb/>
辛巳景公薨無子大尹立元公孫周之子啟司城樂<lb/>
茷攻大尹大尹奉啓奔楚國人立啟兄得是為昭公<lb/>
衛出公自城鉏使問子貢曰吾其入乎對曰臣不識<lb/>
<pb n="KR2b0015_SBCK_010-7b"/>
也私於使者曰若得其人四方以為主而國於何有<lb/>
出公後卒於越　子貢好廢舉與時轉貨貲廢著鬻<lb/>
財於曹魯之間七十子之徒賜最為饒益喜揚人之<lb/>
美不能匿人之過嘗相魯衛家累千金原憲不厭糟<lb/>
糠匿於窮巷子貢結駟連騎排藜藿過之原憲攝敝<lb/>
衣冠見子貢子貢恥之曰夫子病乎憲曰吾聞無財<lb/>
謂之貧學道而不能行謂之病若憲貧也非病也夫<lb/>
希世而行比周而交學以為人教以為己仁義之慝<lb/>
輿馬之飾衣裘之麗憲不忍為也子貢靣有愧色不<lb/>
辭而去原憲曵杖拖履行歌商頌而反聲滿天地如<lb/>
<pb n="KR2b0015_SBCK_010-8a"/>
出金石子貢終身恥其言之過也<lb/>
　劉恕曰顔囘原憲之才之徳不屈於衰亂之世歌<lb/>
　頌夫子之文章優游六藝之富簞食瓢飲在陋巷<lb/>
　而不改其樂攝敝衣冠曵杖拖履而歌商頌樂道<lb/>
　忘勢可以謂之賢矣若夫閭巷賤隷才卑志下凍<lb/>
　餒艱苦行歌坐嘯愚於雀鼠曾何足道哉<lb/>
子貢束帛之幣聘享諸侯所至國君無不分庭與之<lb/>
抗禮終于齊　曽參有疾謂曽元曽華曰飛鳥以山<lb/>
為卑而増巢其巔魚鼈以淵為淺而蹷穴其中然所<lb/>
以得者餌也君子茍能無以利害義則辱安從至乎<lb/>
<pb n="KR2b0015_SBCK_010-8b"/>
為官怠於成病加於少愈禍生於懈惰孝衰於妻子<lb/>
察此四者終如始也　是嵗齊鄭伐衛　王崩子貞<lb/>
定王介立<lb/>
　　貞定王<lb/>
元年夏四月晉伐鄭齊救鄭　魯哀公欲以越伐魯<lb/>
去三桓秋八月公遜于邾遂如越國人逆之復歸薨<lb/>
于有陘氏子悼公寧立是時魯如小侯卑於三桓之<lb/>
家<lb/>
二年彗星見<lb/>
三年晉空桐震七日臺舍皆壊人多死<lb/>
<pb n="KR2b0015_SBCK_010-9a"/>
四年燕獻公薨孝公立<lb/>
五年晉荀瑶圍鄭入南里瑶謂趙無恤入之對曰主<lb/>
在此曰惡而無勇何以為子對曰以能忍耻庻無害<lb/>
趙宗乎襄子繇是惎知伯　知伯嘗與襄子飲而批<lb/>
其首大夫請殺之襄子曰先君之立我也曰能為社<lb/>
稷忍羞豈曰能刺人哉　越王勾踐薨子王鼫與立<lb/>
後越遷琅邪與淮夷共征戰夷遂陵暴諸夏侵滅小<lb/>
邦<lb/>
六年鄭聲公薨子哀公易立　晉河絶于扈<lb/>
七年晉有虹圍日<lb/>
<pb n="KR2b0015_SBCK_010-9b"/>
八年秦壍河旁伐大荔取其王城是時義渠大荔最<lb/>
彊築城數十皆自稱王　杞哀公薨湣公子出公敕<lb/>
立<lb/>
十年晉有虹青色五聚于日<lb/>
十一年晉知伯與趙韓魏共分故范中行地以為邑<lb/>
晉出公怒告齊魯欲伐四卿四卿反攻公公奔齊道<lb/>
死知伯欲盡并晉未敢乃立昭公曽孫驕是為哀公<lb/>
初哀公大父雍號戴子雍生忌忌善知伯故知伯立<lb/>
哀公是時知伯最强決晉國政哀公不得有所制<lb/>
知伯嘗欲襲衛佯使其太子顔亡奔衛南文子曰太<lb/>
<pb n="KR2b0015_SBCK_010-10a"/>
子甚愛而有寵非有大罪而亡必有故使人迎之於<lb/>
境曰車過五乘勿納也知伯遺衞君野馬四白璧一<lb/>
衞君大説羣臣皆賀南文子有憂色衞君曰大國大<lb/>
懽子何憂也文子曰無功之賞無力之貨小國之禮<lb/>
而大國致之不可不察也衞君以其言告邊境知伯<lb/>
果起兵襲衞至境而反曰衞有賢人先知吾謀也<lb/>
知伯欲攻夙繇而無道鑄大鐘方車二軌以遺之夙<lb/>
繇之君斬岸堙谿以迎鐘赤章蔓枝諌曰知伯貪而<lb/>
無信欲攻我而無道今師必隨之君曰大國爲懽而<lb/>
子逆之不祥赤章蔓枝曰爲人臣不忠貞罪也忠貞<lb/>
<pb n="KR2b0015_SBCK_010-10b"/>
不用逺身可也㫁轂而行至齊七月而夙繇亡<lb/>
十二年蔡聲侯薨子元侯立　晉河水赤三日<lb/>
十三年齊平公薨子宣公積立　晉知伯荀瑤為室<lb/>
美士茁夕焉知伯曰室美夫對曰髙山峻原不生草<lb/>
木松栢之地其土不肥土木勝人臣懼其不安也<lb/>
知伯約魏桓子韓康子將伐趙趙襄子告張孟談曰<lb/>
知伯三使韓魏而寡人不與措兵於寡人必矣吾安<lb/>
居而可孟談曰董安于簡主之才臣治晉陽而尹鐸<lb/>
循之餘教猶存君其定居晉陽襄子曰諾至而行城<lb/>
郭及五官之藏城郭不治倉無積粟府無儲錢庫無<lb/>
<pb n="KR2b0015_SBCK_010-11a"/>
甲兵邑無守具襄子懼曰何以應敵孟談曰聖人藏<lb/>
於民不藏於府庫修其教不治城郭君其出令令民<lb/>
遺三年之食餘粟入之倉遺三年之用餘錢入之府<lb/>
有竒人使繕治城郭夕出令而明日倉不容粟府無<lb/>
所積錢庫不受甲兵居五日城郭已治守備已具㐮<lb/>
子謂張孟談曰無矢奈何對曰臣聞董子之治晉陽<lb/>
公宫之垣皆以荻蒿楛楚牆之有楛其髙丈餘㐮子<lb/>
發而用之其堅則箘簬之勁不能過也襄子曰矢足<lb/>
矣無金奈何對曰董子治公宫令舍之堂皆以錬銅<lb/>
為柱質發而用之有餘金矣號令已定守備已具知<lb/>
<pb n="KR2b0015_SBCK_010-11b"/>
伯帥韓魏之兵果至乘晉陽城戰三月弗能拔因舒<lb/>
軍圍之決晉水灌之張孟談曰先主為重器也為國<lb/>
家之難也盍無愛寶於諸侯乎㐮子曰吾無使孟談<lb/>
曰地也可㐮子曰吾不幸有疾不徳而賄地也求飲<lb/>
吾欲是養吾疾而干吾禄也吾不與皆斃韓康子簡<lb/>
子之孫莊子之子魏桓子㐮子之孫也<lb/>
十四年鄭人弑哀公立聲公弟丑是為共公<lb/>
十六年知伯韓魏圍晉陽三年城中巢居而處懸釜<lb/>
而炊財食將盡士卒病羸趙襄子鑚龜筮占兆以視<lb/>
利害何國可降謂張孟談曰吾不能守矣孟談曰亡<lb/>
<pb n="KR2b0015_SBCK_010-12a"/>
不能有危不能安則無為貴知士也君釋此計臣請<lb/>
見韓魏之君孟談隂見二君而約之孟談入晉陽㐮<lb/>
子迎而再拜之且恐且喜知果謂知伯曰二主色動<lb/>
而意變行矜而志髙必背君不如殺之知伯曰晉陽<lb/>
旦莫當拔而饗其利豈有佗心子勿復言知果曰不<lb/>
然則遂親之魏之謀臣曰趙葭韓之謀臣曰段䂓皆<lb/>
能移其君之計君約破趙封二子萬家之縣各一則<lb/>
二主之心可不變矣知伯曰破趙而三分其地又封<lb/>
二子則吾所得者少不可趙與韓魏協謀滅知伯分<lb/>
其地段規謂韓康子曰分地必取成臯康子曰石溜<lb/>
<pb n="KR2b0015_SBCK_010-12b"/>
之地寡人無所用之段䂓曰一里之厚而動千里之<lb/>
權者地利也千人之衆而破三軍者不意也君用臣<lb/>
言韓必取鄭康子從之其後滅鄭果繇成臯自是地<lb/>
大於諸侯知伯之士曰長兒子魚絶去二年將東之<lb/>
越道聞知伯見殺謂其御曰還車反吾將死之御曰<lb/>
絶屬無别乎曰仁者無餘愛忠臣無餘禄吾聞知伯<lb/>
之死而動吾心餘禄之加於我尚存遂反而死　趙<lb/>
㐮子賞有功之臣五人髙赫無功而受上賞五人皆<lb/>
怒羣臣請曰晉陽之存張孟談功也㐮子曰吾在憂<lb/>
約之中惟赫不失臣主之禮佗人雖有功皆有驕侮<lb/>
<pb n="KR2b0015_SBCK_010-13a"/>
之心張孟談謂㐮子曰主勢能制臣無令臣能制主<lb/>
故貴為列侯者不在相位將軍以上不為近大夫今<lb/>
臣名顯而身尊權重而衆服臣願損功名去權勢以<lb/>
離衆㐮子悵然曰輔主者名顯功大者身尊任國者<lb/>
權重忠信在已而衆服焉子何為然對曰君之所言<lb/>
成功之美也臣之所謂持國之道也天下之美同臣<lb/>
王之權均而能美者未之有也君若弗圖則臣力不<lb/>
足乃納地釋事而耕於負親之丘　㐮子使新稚穆<lb/>
子伐狄勝左人中人遽人來告㐮子方食搏飯有憂<lb/>
色左右曰一朝而兩城下主之色不怡何也㐮子曰<lb/>
<pb n="KR2b0015_SBCK_010-13b"/>
江河之大不過三日飄風暴雨不終朝日中不須臾<lb/>
徳不純而福禄並至謂之幸夫幸非福非徳不當雍<lb/>
雍不為幸吾是以懼君子曰趙氏其昌乎憂所以為<lb/>
昌也喜所以為亡也勝非難也持之其難也　㐮子<lb/>
飲酒五日五夜優莫曰君勉之紂飲七日七夜君不<lb/>
及二日耳㐮子懼曰吾亡乎優莫曰桀紂之亡也遇<lb/>
湯武今天下盡桀而君紂也焉能相亡然亦殆矣<lb/>
初田恒成子卒子㐮子盤代為齊相相宣公至是與<lb/>
三晉通使以其兄弟宗人盡為齊都邑大夫<lb/>
十七年晉知開奔秦<lb/>
<pb n="KR2b0015_SBCK_010-14a"/>
十八年衛悼公薨子敬公弗立衛君嘗問子思曰道<lb/>
大而難明非吾所能也欲學術何如子思曰體道者<lb/>
逸而不窮任術者勞而無功古之篤道君子生不足<lb/>
以喜之利何足以動之死不足以禁之害何足以怨<lb/>
之故明於死生之分通於利害之變雖以天下易其<lb/>
脛毛無所槩於志矣是以與聖人居使窮士忘其貧<lb/>
賤使王公簡其富貴君無然也衛君曰善　蔡元侯<lb/>
薨子侯齊立　秦城南鄭<lb/>
十九年燕孝公薨成公立<lb/>
二十年杞出公薨子簡公春立<lb/>
<pb n="KR2b0015_SBCK_010-14b"/>
二十一年晉知寡奔秦<lb/>
二十二年楚滅蔡蔡侯齊亡<lb/>
二十四年楚滅杞杞小微其事不足稱述　自越滅<lb/>
吴不能正江淮北楚東侵廣地至泗上遂滅莒自是<lb/>
上距莒共公四世矣<lb/>
二十五年秦伐義渠虜其王是時韓魏共滅伊洛隂<lb/>
戎其遺脱者皆走西踰汧隴自此中國無戎冦唯餘<lb/>
義渠種焉<lb/>
二十六年日有食之晝晦星見　秦厲共公薨子躁<lb/>
公立<lb/>
<pb n="KR2b0015_SBCK_010-15a"/>
二十八年王崩長子哀王去疾立三月弟叔襲殺哀<lb/>
王而自立是為思王在位五月少弟嵬攻殺思王而<lb/>
自立是為考王　秦南鄭反<lb/>
　　考王<lb/>
元年晉哀公薨子幽公栁立獨有綘曲沃餘皆入韓<lb/>
魏趙幽公畏三家反朝之<lb/>
二年河水赤于晉龍門三日<lb/>
六年日有食之　夏六月秦雨雪　是嵗晉大風壊<lb/>
垣<lb/>
七年燕成公薨湣公立<lb/>
<pb n="KR2b0015_SBCK_010-15b"/>
九年衛敬公薨子昭公糾立三晉彊衛如小侯屬之<lb/>
　楚惠王薨子簡王仲立<lb/>
十年魯悼公薨子元公嘉立　晉丹沁水出相反擊<lb/>
十一年義渠伐秦至渭南<lb/>
十二年秦躁公薨弟懐公立<lb/>
十三年晉無雲而雷　冬晉桃杏實<lb/>
十四年晉魯㑹于楚丘<lb/>
十五年王崩子威烈王午立　衛公子亹弑昭公自<lb/>
立是為懐公<lb/>
　　威烈王<lb/>
<pb n="KR2b0015_SBCK_010-16a"/>
元年秦庶長龜與大臣圍懐公公自殺太子昭子蚤<lb/>
死大臣立昭子之子是為靈公　晉趙㐮子卒兄伯<lb/>
魯孫浣立是為獻侯治中牟獻侯少襄子弟桓子逐<lb/>
獻侯而自立　晉韓康子卒子武子立　魏桓子卒<lb/>
孫文侯斯立<lb/>
二年晉趙桓子卒國人復立獻侯　鄭共公薨子幽<lb/>
公已立<lb/>
三年冬十一月晉有火下于北方其聲如鼓　是嵗<lb/>
晉韓武子伐鄭殺幽公鄭人立幽公弟駘是為繻公<lb/>
或云駘幽公子也<lb/>
<pb n="KR2b0015_SBCK_010-16b"/>
四年夏四月晉大雨雪　是嵗晉幽公夫人秦嬴賊<lb/>
公於髙寢或云幽公淫夜竊出爲盗所殺魏文侯以<lb/>
兵誅晉亂立幽公子止是爲烈公　秦作吳陽上畤<lb/>
祭黄帝下畤祭炎帝<lb/>
五年晉韓武子都平陽　趙獻侯城泫氏<lb/>
七年魏城少梁　楚伐晉南鄙<lb/>
八年秦攻魏戰于少梁　越滅郯<lb/>
九年秦城壍河瀕　齊伐趙東鄙圍平邑<lb/>
十一年衞敬公孫公子適之子頽弑懐公而自立是<lb/>
爲慎公秦城藉姑　秦靈公薨季父昭子之弟悼子<lb/>
<pb n="KR2b0015_SBCK_010-17a"/>
立是為簡公<lb/>
十二年初考王封其弟揭于河南以續周公之官職<lb/>
是為西周桓公是嵗辛子威公立<lb/>
十三年秦與晉戰敗于鄭下　齊伐晉毁黄城圍陽<lb/>
狐初齊田襄子盤卒子莊子白代為相卒子太公和<lb/>
代為相皆相宣公　晉河崩壅龍門至於㡳柱<lb/>
十四年自十三年十月至春正月大雨雪　是嵗魏<lb/>
文侯使其子擊圍繁龎　齊田昐及趙戰于平邑獲<lb/>
趙將韓舉取平邑　是時李悝為文侯作盡地力之<lb/>
教以為地方百里治田勤謹則畮益三斗不勤損亦<lb/>
<pb n="KR2b0015_SBCK_010-17b"/>
如之為粟百八十萬石善平糴者必觀嵗有上中下<lb/>
孰小饑則發小孰之所歛中饑則發中孰之所歛大<lb/>
饑則發大孰之所歛而糶之雖遇饑饉水旱糴不貴<lb/>
而民不散取有餘以補不足也戰國貴詐力而賤仁<lb/>
誼先富有而後禮讓悝行之魏國國以富彊　李悝<lb/>
為上地守下令曰人有狐疑之訟令射的中者勝不<lb/>
中者負令下而人皆習射及與秦人戰大敗之　齊<lb/>
伐魯葛及安陵<lb/>
十五年齊取魯一城　趙取平邑城之<lb/>
十六年日有食之　魯元公薨子穆公顯立　王命<lb/>
<pb n="KR2b0015_SBCK_010-18a"/>
韓趙伐齊入長城<lb/>
十七年秦簡公初令吏帶劒壍洛城重泉　魏伐秦<lb/>
築臨晉　晉韓武子卒子景侯䖍立　趙獻侯卒子<lb/>
烈侯籍立<lb/>
十八年秦初租禾　魏攻秦至鄭築汾隂郃陽　魯<lb/>
穆公訪於子思曰寡人嗣先君之業三年矣欲掩先<lb/>
君之惡以揚其善使談者有術焉願先生教之子思<lb/>
曰私情之細不如公義之大故舜禹於其父弗敢私<lb/>
有之公問可以利民者曰毁不居之室以賜窮民奪<lb/>
嬖寵之禄以振困匱無令人有悲怨而後世有聞見<lb/>
<pb n="KR2b0015_SBCK_010-18b"/>
也　曽申謂子思曰屈已以伸道乎抗志以貧賤乎<lb/>
子思曰道伸吾所願也今天下王侯其孰能哉與其<lb/>
屈已以富貴而制於人不若抗志以貧賤而不愧於<lb/>
道　魯人公儀僣砥節勵行樂道好古恬於榮利不<lb/>
事諸侯子思與之友魯君因子思欲以為相曰公儀<lb/>
子必輔寡人參分魯國而與之一子思曰此公儀子<lb/>
所以不至也君若饑渴待賢納用其謀雖疏食水飲<lb/>
伋亦願在下風今徒以髙官厚禄釣餌無信用之意<lb/>
公儀子之智若魚鳥可也不然則彼將終身不躡乎<lb/>
君之庭且臣不佞又不任為君操竿下釣以傷守節<lb/>
<pb n="KR2b0015_SBCK_010-19a"/>
之士也　魯公儀休者爲相奉法循理無所變更百<lb/>
官自正使食禄者不得與下民爭利受大者不得取<lb/>
小食茹而美㧞其園葵而棄之見其家織布好而疾<lb/>
出其家婦燔其機云欲令農士工女安所售其貨乎<lb/>
穆公之時公儀子爲政子栁子思爲臣魯之削也滋<lb/>
甚　子上雜所習請於子思子思曰先人有訓焉學<lb/>
必繇聖所以致其材也礪必繇砥所以致其刃也故<lb/>
夫子之教必始於詩書而終於禮樂雜説不與焉又<lb/>
何請子上名白子思子也年四十七<lb/>
　劉恕曰家語篇後叙孔子子孫及史記孔子世家<lb/>
<pb n="KR2b0015_SBCK_010-19b"/>
　皆云伋字子思年六十二孔叢子有子思與孔子<lb/>
　相問荅則孔子時子思已長矣孔子以周敬王四<lb/>
　十一年壬戍卒至魯穆公三年甲戍當威烈王之<lb/>
　十九年距孔子卒七十三年子思葢九十餘矣漢<lb/>
　蓺文志云子思魯穆公師禮記檀弓云魯穆公問<lb/>
　子思舊君友服孟軻子思弟子亦言與魯穆公同<lb/>
　時必不妄則家語世家不當云子思六十二嵗而<lb/>
　孔叢子云子思居衛魯穆公卒去此又三十一年<lb/>
　子思葢百二十餘嵗矣夀考若是當時莫之稱道<lb/>
　固可疑也<lb/>
<pb n="KR2b0015_SBCK_010-20a"/>
辛櫟見魯穆公曰昔太公封於營丘濱海阻山險固<lb/>
之地故地日廣子孫彌隆周公封於魯無山林谿谷<lb/>
之險諸侯四面以達故地日削子孫彌殺吾先君周<lb/>
公不若太公之知也穆公慙不能對以語南宫子南<lb/>
宫子曰成王之居成周曰余一人有善易得而見也<lb/>
有不善易得而誅也周公卜居曲阜曰賢則茂昌不<lb/>
賢則速亡夫賢者豈欲子孫阻山林之險長為無道<lb/>
哉小人哉櫟也　魏文侯嘗借道於趙攻中山趙不<lb/>
許趙利曰魏攻中山而不能取則魏罷而趙重魏㧞<lb/>
中山必不能越趙而守是用兵者魏而得地者趙也<lb/>
<pb n="KR2b0015_SBCK_010-20b"/>
君不如許之彼知君利之必將輟行君不如借之道<lb/>
而示不得已也　文侯軾叚干木之閭曰干木光乎<lb/>
德寡人光乎勢干木富乎義寡人富乎財勢不如德<lb/>
財不如義干木未嘗肯以已易寡人吾安敢髙之致<lb/>
禄百萬時徃問之國人喜而誦之曰吾君好正叚干<lb/>
木之敬吾君好忠段干木之隆秦嘗欲攻魏司馬庾<lb/>
諫秦君曰段干木賢者而魏禮之不可加兵秦君然<lb/>
之干木子夏弟子也　文侯見段干木立倦而不敢<lb/>
息及見翟璜踞堂而與之言璜不能文侯曰段干木<lb/>
官之則不肯禄之則不受汝禄則千鐘官則上卿既<lb/>
<pb n="KR2b0015_SBCK_010-21a"/>
受吾賞又責吾禮母乃難乎　師經鼓琴文侯起舞<lb/>
曰使我言而無違者師經援琴而撞文侯不中文侯<lb/>
問左右曰撞君者何罪曰當烹提師經下堂一等師<lb/>
經曰臣一言而死昔堯舜唯恐言而人不違桀紂唯<lb/>
恐言而人違之臣撞桀紂非撞吾君也文侯曰釋之<lb/>
是寡人之過也<lb/>
　劉恕曰言而人違之善則改焉不善擇焉止吾過<lb/>
　而成吾美也言而人不違非畏其勢則人所侮玩<lb/>
　也畏勢則長其惡侮玩則以兒童犬彘待之面譽<lb/>
　背毁蠢然嗤笑以白爲黑以敗爲成詩云維此良<lb/>
<pb n="KR2b0015_SBCK_010-21b"/>
　人弗求弗迪維彼忍心是顧是復好同惡異近佞<lb/>
　逺直則莫能别善惡禍患繼之而不悟其愚可勝<lb/>
　道哉<lb/>
魏西門豹為鄴令文侯曰必就子之功而成子之名<lb/>
豹曰敢問有術乎文侯曰有之鄉邑老者敬之賢良<lb/>
師事之求其好掩人之美揚人之醜者而參驗之夫<lb/>
幽莠之㓜也似禾驪牛之黄也似虎白骨疑象武夫<lb/>
類玉此皆似之而非也　文侯問李克吳所以亡對<lb/>
曰數戰數勝文侯曰國之福也曷為而亡克曰數戰<lb/>
則民罷數勝則主驕以驕主治罷民所以亡也驕則<lb/>
<pb n="KR2b0015_SBCK_010-22a"/>
恣恣則極物罷則怨怨則慮上下俱極吳之亡猶晩<lb/>
也　李克謂文侯曰貴者賤惡之富者貧惡之知者<lb/>
愚惡之文侯曰三者勿惡可乎李克曰貴而下賤則<lb/>
衆弗惡也富能分貧則窮士弗惡也知而教愚則童<lb/>
䝉弗惡也文侯曰寡人雖不敏請守斯語　田子方<lb/>
見老馬於道其御曰公家之畜罷而不用出而鬻之<lb/>
子方曰少盡其力老棄其身仁者不為也以束帛贖<lb/>
之子方子夏弟子也　文侯與田子方語有兩童子<lb/>
青白衣侍於君前子方曰君之寵子乎文侯曰非也<lb/>
其父死于戰此其㓜孤也子方曰臣以君之賊心為<lb/>
<pb n="KR2b0015_SBCK_010-22b"/>
足今又滋甚君寵此子也又以誰之父殺之乎文侯<lb/>
愍然曰寡人受令矣自是兵革罕用　文侯出游見<lb/>
路人反裘而負芻文侯問之對曰臣愛其毛文侯曰<lb/>
若不知其裏盡而毛無所恃邪明年東封上計其入<lb/>
三倍有司請賞其吏解扁文侯曰此無異反裘而負<lb/>
芻者吾地不加廣民不加衆而錢布三倍何也解扁<lb/>
曰以冬伐木春浮河而鬻之文侯曰民春耕暑耘以<lb/>
秋收歛惟冬無事乃伐林而積之負軛而浮之河是<lb/>
民不得休息也民已弊矣雖入三倍將焉用之　韓<lb/>
伐鄭取雍丘　齊伐魯取郕　鄭城京　楚簡王薨<lb/>
<pb n="KR2b0015_SBCK_010-23a"/>
子聲王當立<lb/>
十九年齊伐衛取母丘　鄭敗韓於負黍<lb/>
二十年夏五月晉有三大犬帥衆犬數萬聚於絳殺<lb/>
一犬於東方殺一犬於西方<lb/>
二十一年齊宣公薨子康公貸立　齊田㑹以廩丘<lb/>
反<lb/>
二十二年初宋昭公嘗出亡謂其御曰吾被服而立<lb/>
侍御者數十人無不曰吾君麗也吾發言動事朝臣<lb/>
數百人無不曰吾君聖也内外不見吾過失是以亡<lb/>
也乃改操易行二年而美聞於宋宋人迎而復之薨<lb/>
<pb n="KR2b0015_SBCK_010-23b"/>
子悼公購由立<lb/>
<pb n="KR2b0015_SBCK_010-24a"/>
</p>
<p>
</p>
  </div>
</body>
</text>
</TEI>
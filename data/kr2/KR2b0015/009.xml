<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0015_SBCK_009-1a"/>
資治通鑑外紀卷第九<lb/>
　　　　　　　宋　京兆萬年劉　恕　編集<lb/>
　周紀七<hi>逢困敦凡十五年起上章閹茂盡閼</hi>
　　敬王下<lb/>
二十九年春蔡昭侯將朝于吳大夫恐其復遷令賊<lb/>
利殺昭侯誅賊利以解過昭侯子成侯朔立　夏楚<lb/>
圍蠻氏蠻氏潰蠻子赤奔晉隂地　冬十一月齊伐<lb/>
晉取邢任欒鄗逆畤隂人盂壺口　是嵗滕頃公薨<lb/>
子隠公虞母立　越王句踐在吴三年夫差遣之句<lb/>
踐之地南至句無北至禦兒東至鄞西至姑蔑廣運<lb/>
<pb n="KR2b0015_SBCK_009-1b"/>
百里乃致其父母昆弟而誓之曰女子十七不嫁丈<lb/>
夫二十不娶其父母有罪當室者死三年釋其政支<lb/>
子死三月釋其政四方之士來者必廟禮之范蠡曰<lb/>
時將有反事將有間必知天地之恒制乃有天下之<lb/>
成利事無間時無反則撫民保教以須之　計然南<lb/>
游於越范蠡卑身師事之計然姓辛名研字文子葵<lb/>
丘濮上人其先晉國亡公子也研狀貌似不及人博<lb/>
學無所不通明隂陽曆數尤善計筭不肯自顯於諸<lb/>
侯其言曰知鬭則修備時用則知物二者形則萬貨<lb/>
之情可見矣故旱則資舟水則資車物之理也夫糶<lb/>
<pb n="KR2b0015_SBCK_009-2a"/>
二十病農九十病末上不過八十下不減三十則農<lb/>
末俱利平糶齊物闗市不乏治國之道也積著之理<lb/>
務完物無息幣以物相貿易貴上極則反賤賤下極<lb/>
則反貴財幣欲其行如流水推此類而修之十年國<lb/>
富厚賂戰士士赴矢石如渇得飲遂報彊吳觀兵中<lb/>
國<lb/>
三十年春晉范吉射中行寅自栢人出奔齊寅將亡<lb/>
召其祝而欲加罪焉曰犧牲不肥澤耶齊戒不敬耶<lb/>
使吾國亡何也祝簡對曰先君中行穆子皮車十乗<lb/>
惟憂徳義之不足也今主君有革車百乗猶患不足<lb/>
<pb n="KR2b0015_SBCK_009-2b"/>
夫舟車餙則賦歛厚而民怨謗詛矣君茍以為祝有<lb/>
益於國則詛亦有損矣一人祝之一國詛之一祝不<lb/>
勝萬詛國亡不亦宜乎中行子大慚　中行寅過邑<lb/>
從者曰此嗇夫公之故人奚不休舍以待後車寅曰<lb/>
吾好音此人遺我鳴琴吾好珮此人遺我玉環是振<lb/>
我過以求容於我者吾恐其以我求容於人也乃去<lb/>
之果收寅後車二乗獻之晉君　趙簡子曰吾欲得<lb/>
范中行氏之良臣史黯曰事君者諫過而薦可章善<lb/>
而替否獻能而進賢擇材而薦之朝夕誦善敗而納<lb/>
之聴則進否則退今范中行氏之臣不能匡相其君<lb/>
<pb n="KR2b0015_SBCK_009-3a"/>
使至於難出在於外又不能入亡而棄之何良之為<lb/>
夫二子之良將勤營其君使立於外死而後止何曰<lb/>
以來若來非良臣也簡子曰善吾言過矣　簡子歎<lb/>
曰雀雉黿鼉魚鼈莫不能化唯人不能哀夫竇犨曰<lb/>
君子哀無人不哀無賄哀無徳不哀無寵哀名之不<lb/>
令不哀年之不登夫范中行氏不恤庻難欲擅晉國<lb/>
令其子孫將耕於齊宗廟之犧為畎畎之勤人之化<lb/>
也何日之有　子路問於孔子曰治國何如對曰尊<lb/>
賢而賤不肖子路曰范中行氏尊賢而賤不肖其亡<lb/>
何也曰范中行氏尊賢而不能用賤不肖而不能去<lb/>
<pb n="KR2b0015_SBCK_009-3b"/>
賢者知其不用而怨之不肖者知其必已賤而讐之<lb/>
怨讎並作雖欲無亡得乎　趙簡子使尹鐸為晉陽<lb/>
曰必墮其壘培吾若見之是見寅與吉射也尹鐸往<lb/>
而增之簡子如晉陽見壘怒曰必殺鐸昭余讎也郵<lb/>
無正曰吾子嗣位有先主文子之典刑景子之教訓<lb/>
重之以師保加之以父兄子皆疏之以及此難夫尹<lb/>
鐸曰思樂而喜思難而懼委土可以為師保吾何為<lb/>
不憎若罰之是罰善也罰善以賞惡臣何望矣簡子<lb/>
説曰微子吾幾不為人矣以免難之賞賞尹鐸初尹<lb/>
鐸與郵無正有怨以其賞如無正曰子免吾死敢不<lb/>
<pb n="KR2b0015_SBCK_009-4a"/>
歸禄辭曰吾為主圖非為子也怨若怨焉　簡子田<lb/>
于螻史黯以犬待于門曰欲試之兹囿簡子曰何為<lb/>
不告對曰君行臣不從不順主將適螻而麓不聞臣<lb/>
敢煩當日簡子乃還　簡子之右少室周聞牛談有<lb/>
力與之戲弗勝致右焉簡子許之使周為宰曰知賢<lb/>
而讓可以訓矣　簡子問壯馳兹曰東方之士孰愈<lb/>
壯馳兹拜而賀簡子曰何賀也對曰國家將興君子<lb/>
自以為不足其亡也若有餘今主任晉國之政而問<lb/>
及小人又求賢人是以賀也<lb/>
　劉恕曰徳義生於不足驕怠出於滿假自賢自伐<lb/>
<pb n="KR2b0015_SBCK_009-4b"/>
　以行為足也矜誇陵人以功為足也士則曰道業<lb/>
　充矣而善日䘮農則曰耕耘至矣而田疇荒工則<lb/>
　曰伎巧髙矣而繩墨拙商則曰財用盈矣而資産<lb/>
　匱有生之害莫大於足也老子之言曰知足不辱<lb/>
　知止不殆指名與貨貨可足也名不可止也君子<lb/>
　進徳而未嘗足小人志小而安乎止獨善之言不<lb/>
　可以訓<lb/>
簡子之中牟宰佛肸畔置鼎於庭曰與我者受邑不<lb/>
從者烹田基曰義死不避斧鉞之誅義窮不受軒冕<lb/>
之服無義而生不仁而富不如有義而烹褰衣將就<lb/>
<pb n="KR2b0015_SBCK_009-5a"/>
鼎佛肸止之簡子屠中牟論有功者以田基為始基<lb/>
曰一人舉而萬夫俛首知者不為也賞一人以慙萬<lb/>
夫義者不取也負其母南徙於楚楚王髙其義以為<lb/>
司馬　趙簡子之臣尹綽郄厥簡子曰綽不愛我諌<lb/>
於顯厥愛我諌於隠綽曰厥愛君之醜不愛君之過<lb/>
綽愛君之過不愛君之醜不質君於衆恐君之不變<lb/>
化也孔子曰君子哉尹綽面諌不面譽可謂至忠矣<lb/>
　夏晉趙鞅伐衛　齊景公四望而嘆曰先君桓公<lb/>
車八百乗而伯諸侯今我長轂千乗而功不及得無<lb/>
管仲乎弦章曰水廣則魚大君明則臣忠昔有桓公<lb/>
<pb n="KR2b0015_SBCK_009-5b"/>
故有管仲今桓公若在車下之人盡為管仲矣景公<lb/>
大慚　景公飲大夫酒公射出質堂上唱善若出一<lb/>
口公作色太息謂弦章曰自吾失晏子未嘗聞過今<lb/>
射出質而衆乃唱善弦章曰君好之臣服之君嗜之<lb/>
臣食之夫尺蠖食黄則身黄食蒼則身蒼君其猶有<lb/>
諂人之言乎海人入魚公以五十乗賜章章曰晏子<lb/>
辭賞以正君故過失不掩今受魚是反晏子之義而<lb/>
順諂諛以干利也固辭不受　子貢問於孔子曰三<lb/>
君問政夫子應之不同然則政有異乎孔子曰齊景<lb/>
公奢乎臺榭淫于苑囿一旦而賜人百乗之家者三<lb/>
<pb n="KR2b0015_SBCK_009-6a"/>
故告之曰政在節用葉都大而國小民有離心故告<lb/>
葉公曰附近而來逺魯公有臣三人内比周以惑其<lb/>
君外鄣距賔客以蔽其明故告之曰政在諭臣察此<lb/>
三者可同哉齊景公寵芮姬生子荼荼少母賤無行<lb/>
諸大夫言願擇諸子長賢者為太子景公老惡言嗣<lb/>
事愛茶母欲立之憚發之口公病命國夏髙張立荼<lb/>
為太子逐羣公子於萊秋公薨荼立冬十月羣公子<lb/>
奔魯<lb/>
三十一年春晉伐鮮虞　吳伐陳楚救陳　夏六月<lb/>
戊辰齊陳僖子乞及鮑牧逐國夏髙張陳乞武子强<lb/>
<pb n="KR2b0015_SBCK_009-6b"/>
啓子也　初楚昭王之理石渚公正好義廷有殺人<lb/>
者渚追之乃其父也縱之而反於廷曰殺人者臣之<lb/>
父也臣罪當死王曰追而不及庸有罪乎渚曰以父<lb/>
立政非孝子也廢法縱罪非忠臣也王赦其罪上惠<lb/>
也伏誅而死臣職也不受令而自刎　昭王嘗出游<lb/>
留夫人姜氏於漸臺之上王聞江水大至使使者迎<lb/>
夫人夫人曰王召宫人必以符使者忘持符來妾不<lb/>
敢從妾聞貞女不犯約勇者不畏死守節而已不敢<lb/>
弃約越義而求生大水至而死號曰貞姜　先是楚<lb/>
有雲如衆赤鳥夾日以飛三日秋七月楚昭王在城<lb/>
<pb n="KR2b0015_SBCK_009-7a"/>
父將救陳召諸公子大夫曰孤不佞再辱楚師今得<lb/>
以天夀終孤之幸也命其弟公子申及結爲王皆讓<lb/>
不可又命次弟公子閭五讓乃許之將戰王有疾庚<lb/>
寅攻大冥薨于城父公子閭曰王病甚而舍其子臣<lb/>
所以許王廣王意也今王卒臣敢忘乎乃與子西子<lb/>
期謀伏師閉塗迎越女之子章立之而後還是爲惠<lb/>
王　八月齊陳乞使人之魯召景公子陽生夜至於<lb/>
齊冬十月丁卯立之是爲悼公使朱毛遷其君荼于<lb/>
駘殺諸野幕之下謂之安孺子<lb/>
三十二年春宋侵鄭　晉侵衞　秋魯伐邾入之執<lb/>
<pb n="KR2b0015_SBCK_009-7b"/>
邾隠公以歸　宋圍曹冬鄭救曹侵宋<lb/>
三十三年春宋滅曹執曹伯陽以歸殺之　三月吳<lb/>
伐魯　夏五月齊伐魯取讙及闡　六月魯歸邾隠<lb/>
公公無道吳討之囚諸樓臺使諸大夫奉太子革為<lb/>
政　秋魯及齊平九月齊閭丘明如魯莅盟子服景<lb/>
伯戒宰人曰陷而入于恭閔馬父笑景伯問之對曰<lb/>
笑吾子之大也先聖王之傳恭猶不敢專稱曰自古<lb/>
在昔先民今吾子之教官僚曰陷而後恭滿之甚也<lb/>
十二月齊歸魯讙及闡　杞僖公薨子湣公維立<lb/>
是嵗晉有豕人言<lb/>
<pb n="KR2b0015_SBCK_009-8a"/>
三十四年春鄭圍宋雍丘宋圍鄭師二月甲戍取之<lb/>
　夏楚伐陳　宋伐鄭　是嵗越王勾踐謂范蠡日<lb/>
上天降禍於越委制於吳吾欲與子謀之對曰得時<lb/>
不成反受其殃王無蚤圖<lb/>
三十五年春邾隠公奔魯遂奔齊吳魯邾郯伐齊<lb/>
齊鮑牧弑悼公吳王夫差帥舟師將自海入討齊齊<lb/>
人敗之吳師還夏晉伐齊取犂及轅齊人立悼公子<lb/>
壬是為簡公　越王獻美女西施鄭旦于吳夫差納<lb/>
之伍子胥諌曰越王夏被毛裘冬御絺綌聚敢死之<lb/>
士數萬人必為吳隙夫差不聴　初闔廬起臺於姑<lb/>
<pb n="KR2b0015_SBCK_009-8b"/>
蘇山去國三十五里春夏游焉夫差髙而飾之三年<lb/>
乃成周旋詰屈横亘五里崇飾土木殫耗人力宫妓<lb/>
千人别立春宵宫為長夜飲造千石酒鐘作天池池<lb/>
中作青龍舟舟中盛陳妓樂日與西施為水嬉宫中<lb/>
作海靈館館娃閣銅溝玉檻宫之楹檻皆珠玉飾之<lb/>
秋夫差復儆師將伐齊伍子胥曰天命有反越王戚<lb/>
然服士以伺吾間而王以齊魯為憂越將有吳土今<lb/>
王罷民於姑蘇都鄙薦饑吳民離矣王不聴越王勾<lb/>
踐拊循其士民欲以報吳大夫逢同曰吳兵加齊晉<lb/>
怨深於楚越徳少而功多為越計莫若結齊親楚附<lb/>
<pb n="KR2b0015_SBCK_009-9a"/>
晉以厚吳三國伐之越承其弊可克也勾踐問范蠡<lb/>
曰吳王淫於樂而忘百姓亂民功逆天時信讒喜優<lb/>
憎輔逺弼上下相偷其可乎對曰人事至矣天應未<lb/>
也王姑待之　冬楚代陳吳延州來季子救陳是嵗<lb/>
薛惠公薨<lb/>
三十六年春齊國書髙無㔻帥師伐魯仲尼在衛聞<lb/>
之謂弟子曰魯父母之國二三子何為莫出子路子<lb/>
張子由請出孔子皆弗許子貢請行孔子許之至齊<lb/>
說田恒曰憂在内者攻强憂在外者攻弱今君破魯<lb/>
以廣齊戰勝以驕主破國以尊臣而君之功不與焉<lb/>
<pb n="KR2b0015_SBCK_009-9b"/>
則交日疏於主求以成大事難矣不如伐吳伐吳不<lb/>
勝人民外死大臣内空孤主制齊者唯君也田恒曰<lb/>
善雖然吾兵業已加魯矣去而之吳大臣疑我奈何<lb/>
子貢曰君按兵無伐臣請使吳令救魯而伐齊君因<lb/>
以兵迎之田恒許之子貢南說吳王曰霸者無彊敵<lb/>
千鈞之重加銖兩而移今以萬乗之齊伐千乗之魯<lb/>
與吳爭彊竊爲王危之夫救魯顯名也誅暴齊以服<lb/>
彊晉利莫大焉吳王曰吾嘗與越戰越王有報我心<lb/>
待我伐越而聴子子貢曰王方以存亡繼絶爲名伐<lb/>
小越而畏彊齊非勇也今存越示諸侯以仁救魯伐<lb/>
<pb n="KR2b0015_SBCK_009-10a"/>
齊威加晉國諸侯相帥而朝吳伯業成矣王必惡越<lb/>
臣請東見越王令出兵以從吳王大說使子貢之越<lb/>
越王除道郊迎身御至舍而問曰此蠻夷之國大夫<lb/>
何以儼然辱而臨之子貢曰吾說吳王以救魯伐齊<lb/>
其志欲之而畏越曰待我伐越乃可如此破越必矣<lb/>
句踐頓首再拜曰孤不料力與吳戰困于㑹稽痛入<lb/>
骨髓日夜欲與吳王接踵而死子貢曰吳王猛暴羣<lb/>
臣不堪國家敝於數戰百姓怨上今王發士卒佐之<lb/>
以徼其志卑辭以尊其禮其伐齊必矣彼戰不勝王<lb/>
之福也戰勝必以兵臨晉臣請北見晉君令共攻之<lb/>
<pb n="KR2b0015_SBCK_009-10b"/>
吳銳兵盡於齊重甲困于晉而王制其敝此滅吳矣<lb/>
越王許諾子貢報吳王曰臣敬以大王之言告越王<lb/>
越王大恐曰抵罪於吳頼大王之賜死不敢忘何謀<lb/>
之敢慮後五日越使大夫種頓首言於吳王曰東海<lb/>
役臣孤勾踐使者臣種敢修下吏問於左右竊聞大<lb/>
王將興大義誅彊救弱請悉起境内士卒三千人孤<lb/>
被堅執銳先受矢石因賤臣種奉先人藏器甲二十<lb/>
領鉄屈盧之矛步光之劔以賀軍吏吳王說太宰嚭<lb/>
數受越重寳厚賂日夜言於吳王愛信越殊甚伍子<lb/>
胥諫曰齊之與吳習俗不同言語不通我得其地不<lb/>
<pb n="KR2b0015_SBCK_009-11a"/>
能處得其民不能使吳之與越接土鄰境道易人通<lb/>
仇讐敵戰之國也非吳䘮越越必䘮吳王信越浮詞<lb/>
詐偽而貪齊後將悔之太宰噽曰君王之令不行於<lb/>
上國者齊晉也王勝齊而以兵臨晉是一舉而服兩<lb/>
國也子胥曰王戰而勝天亡吳矣不勝猶未也王不<lb/>
聴子貢勸王許越師而辭其君吳王乃謝越王夏發<lb/>
兵及魯伐齊子貢因之晉謂定公曰吳與齊將戰勝<lb/>
必以兵臨晉定公大恐子貢曰修兵休卒以待之定<lb/>
公許諾田恒成子僖子乞之子也<lb/>
　劉恕曰司馬遷曰子貢一出存魯亂齊破吳强晉<lb/>
<pb n="KR2b0015_SBCK_009-11b"/>
伯越十年之中五國各有變戰國之時齊魯交兵<lb/>
　者數矣一不被伐安能存哉田氏弱齊一當吳兵<lb/>
　安能亂哉吳不備越而亡勝齊安能破哉四卿擅<lb/>
　權晉以衰弱修兵休卒安能彊哉越從吳伐齊滅<lb/>
　吳乃彊此安能伯哉十年之中魯齊晉未嘗有變<lb/>
　吳越不爲是而存亡遷之言華而少實哉<lb/>
五月吳克齊博甲戌戰于艾陵大敗齊師吳王使行<lb/>
人奚斯釋言於齊曰大夫國子興其衆庶犯獵吳國<lb/>
之師徒天若不知有罪則何以使下國勝夫差歸而<lb/>
讓子胥子胥曰王無喜越大饑范蠡曰此越之福吳<lb/>
<pb n="KR2b0015_SBCK_009-12a"/>
之禍也吳國甚富王年少政驕好名而不思後患王<lb/>
重幣卑詞請糴以卜之食可得則王何患焉乃請於<lb/>
吳吳王將與之子胥諌曰越非國貧民困伺王間也<lb/>
夫狐雉之相戲狐卑體而雉信之故狐得志而雉必<lb/>
死夫饑代事也猶淵之與阪誰國無有不如勿與而<lb/>
伐之吳王曰服而攻之非義兵也饑而不食非仁體<lb/>
也雖得十越吾且不為貸之粟萬石越人私喜太宰<lb/>
噽數與子胥爭越議與逢同共讒之王使子胥於齊<lb/>
子胥臨行謂其子曰吾數諫王王不用汝與吾俱亡<lb/>
無益也乃屬其子於齊鮑牧而還報吳太宰嚭謂王<lb/>
<pb n="KR2b0015_SBCK_009-12b"/>
曰子胥為人剛暴猜賊恐為深禍王伐齊有大功耻<lb/>
其計謀不用乃反怨望起禍不難王不可不備其使<lb/>
齊也屬子於鮑氏夫為人臣内不得意外倚諸侯自<lb/>
以先王謀臣常怏怏不見用願王早圖之王曰㣲子<lb/>
言吾亦疑之乃使使賜子胥屬鏤之劒曰先王刈殺<lb/>
四方之蓬蒿立名於荆大夫之力也今大夫老不自<lb/>
安恬逸而處以念惡撓亂百度妖孽吳國子胥對曰<lb/>
王播棄黎老而近孩童比謀若不得志於齊覺寤王<lb/>
心吳國猶世王無以取之而天禄亟至是吳命之短<lb/>
也員不忍見王為越之擒員請先死乃仰天歎曰嗟<lb/>
<pb n="KR2b0015_SBCK_009-13a"/>
乎讒臣嚭爲亂王反誅我我令若父伯若未立時諸<lb/>
公子爭立我以死爭之於先王若既得立欲分吳國<lb/>
予我今聽諛臣言以殺長者乃告其舍人曰必樹吾<lb/>
墓上以梓令可以爲器抉吾目縣吳東門以觀越之<lb/>
淢吳也乃自剄死王愠曰孤不使大夫得見也取子<lb/>
胥尸盛以鴟鴺投之於江吳人憐之立祠江上命曰<lb/>
胥山越王謂范蠡曰吾與子謀吳子曰未可今申胥<lb/>
驟諌王怒而殺之其可乎對曰天地未形而先爲之<lb/>
征其事不成雜受其刑王姑待之　初孔子去魯適<lb/>
衞曹宋鄭陳蔡楚諸國反乎衞冉求言於季康子曰<lb/>
<pb n="KR2b0015_SBCK_009-13b"/>
國有聖人而不能用欲以求治猶却步而求及前人<lb/>
今孔子在衛衛將用之已有才而資鄰國難以言知<lb/>
康子以告哀公公從之冬以重幣召之孔子乃歸年<lb/>
六十九矣　季康子欲以田賦使冉有訪諸仲尼仲<lb/>
尼不對私於冉有曰先王制土籍田以力而砥其逺<lb/>
邇賦里以入而量其有無任力以夫而議其老㓜先<lb/>
王以為足若欲犯法又何訪焉弗聴　魯哀公問於<lb/>
孔子曰寡人舉事與羣臣慮之而國愈亂何也對曰<lb/>
明主在上羣臣直議於下故一人知之一人不知今<lb/>
羣臣無不一辭同乎季孫者魯國盡化為一君雖問<lb/>
<pb n="KR2b0015_SBCK_009-14a"/>
境内之人猶不免於亂也<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>魯終不能用孔子孔子<lb/>
亦不求仕作丘陵之歌曰登彼丘陵峛崺其阪仁道<lb/>
有邇求之若逺遂迷不復自嬰屯蹇喟然囘慮題彼<lb/>
㤗山鬱確其髙梁甫囘連枳棘充路陟之無緣將伐<lb/>
無柯患兹蔓延惟以永歎涕霣潺湲於是周室㣲而<lb/>
詩書闕禮樂廢乃序書傳上紀唐虞之際下至秦繆<lb/>
去詩之重複取可施於禮義者三百五篇皆弦歌之<lb/>
求合韶武雅頌之音追迹三代之禮禮樂可得而述<lb/>
以備王道成六藝晩而喜易序彖繫象說卦文言孔<lb/>
子論詩至正月之六章矍然曰不逢時之君子豈不<lb/>
<pb n="KR2b0015_SBCK_009-14b"/>
殆哉從上依世則廢道違上離俗則危身世不與善<lb/>
已獨由之則曰非妖則孽也故賢者不遇時常恐不<lb/>
終焉　子夏讀書畢孔子問曰吾子何為於書子夏<lb/>
曰書之論事昭昭若日月焉所受於夫子者弗敢忘<lb/>
退而窮居河濟之間深山之中壤室蓬户彈琴瑟以<lb/>
歌先王之風有人亦樂之無人亦樂之上見堯舜之<lb/>
道下見三王之義可以忘死生矣孔子愀然變容曰<lb/>
嘻子殆可與言書矣雖然見其表未見其裏闚其門<lb/>
未入其中顔囘曰何謂也孔子曰丘常悉心盡志以<lb/>
入其中則前有髙岸而後有大谿填填正立而已六<lb/>
<pb n="KR2b0015_SBCK_009-15a"/>
誓可以觀義五誥可以觀仁甫刑可以觀誡洪範可<lb/>
以觀度禹貢可以觀事臯陶謨可以觀治堯典可以<lb/>
觀美魯人顔囘子淵閔損子騫冉耕伯牛冉雍仲弓<lb/>
宰予子我冉求子有曾參子輿澹臺滅明子羽宓不<lb/>
齊子賤樊須子遲有若子有公伯僚子周公西赤子<lb/>
華公冶長子長南宫适子容衛人端木賜子貢仲由<lb/>
子路卜商子夏吳人言偃子游陳人顓孫師子張巫<lb/>
馬施子期陳亢子禽齊人髙柴子髙宋人原憲子思<lb/>
司馬耕子牛蔡人漆雕開子若等異能之士七十二<lb/>
人其餘受業者三千人東郭子惠問於子貢曰夫子<lb/>
<pb n="KR2b0015_SBCK_009-15b"/>
之門何雜也對曰隠括之旁多枉木良醫之門多病<lb/>
者砥礪之旁多頑鈍夫子修道以俟天下是以來者<lb/>
不止也孔子之所嚴事於周則老子於衛蘧伯玉於<lb/>
齊晏平仲於楚老萊子於鄭子産於魯孟公綽數稱<lb/>
臧文仲柳下惠銅鞮伯華介山子然孔子皆後之不<lb/>
竝世老子楚苦縣人在孕八十一嵗剖母左腋而生<lb/>
生而白首故謂之老子姓李名耳字伯陽又有老耼<lb/>
之號周守藏室之史也修道徳其學以自隠無名爲<lb/>
務孔子嘗適周問禮焉老子見周衰廼去至闗闗令<lb/>
尹喜曰子將隠矣强爲我著耆老子乃著上下篇言<lb/>
<pb n="KR2b0015_SBCK_009-16a"/>
道徳之意五千餘言而去莫知其所終老子百六十<lb/>
餘嵗或言二百餘嵗以其修道而養夀也世之學老<lb/>
子者則絀儒學儒學亦絀老子葢道不同不相為謀<lb/>
孔子没後百餘年而周大史儋見秦獻公或曰儋即<lb/>
老子或曰非也常樅有疾老子問焉曰先生疾甚矣<lb/>
無遺教以語弟子乎樅張其口曰吾舌存乎老子曰<lb/>
然吾齒存乎老子曰亡樅曰子知之乎老子曰舌以<lb/>
其柔齒以其剛樅曰天下之事盡矣無以復語子<lb/>
老萊子楚人著書十五篇言道家之用　孔子閒處<lb/>
喟然歎曰銅鞮伯華而無死天下其定矣子路曰其<lb/>
<pb n="KR2b0015_SBCK_009-16b"/>
為人何若孔子曰其㓜也敏而好學其壯也勇而不<lb/>
屈其老也有道而能以下人子路曰有道又誰下哉<lb/>
孔子曰以衆攻寡無不消也以貴下賤無不得也周<lb/>
公制天下之政而下士豈無道哉欲得士也　成回<lb/>
學於子路三年恭敬不已子路問其故對曰人比於<lb/>
鳥上畏鷹鸇下畏網羅夫為善者少而讒者多若身<lb/>
不死安知禍罪不施行年七十常恐行節之虧恭敬<lb/>
以待天命子路曰君子哉　是嵗洛絶于周淇絶于<lb/>
舊衛　滕隠公薨<lb/>
三十七年春魯用田賦自成公作丘甲哀公用田賦<lb/>
<pb n="KR2b0015_SBCK_009-17a"/>
蒐狩治兵大閱之事皆失其正春秋書而譏之以存<lb/>
王道秋衛出公㑹吳于鄖吳王囚之說者冠葢相望<lb/>
而弗能止魯哀公撤鐘鼓之縣縞素而朝謂仲尼曰<lb/>
諸侯無親以諸侯為親大夫無黨以大夫為黨吾欲<lb/>
免衛君而不能仲尼請子貢行至吳見太宰嚭嚭說<lb/>
之欲薦之於王子貢曰子不能行也且衛君之來其<lb/>
半曰不若朝晉其半曰不若朝吳衛君以吳可歸故<lb/>
束身以受命今子受而囚之又欲流之於海是賞言<lb/>
朝晉者而罰言朝吳者也諸侯以為蓍龜則皆移心<lb/>
於晉矣子欲成伯王之業難乎嚭入復之於王王出<lb/>
<pb n="KR2b0015_SBCK_009-17b"/>
令曰十日而遣衛君不具者死衛出公怨吳王曾從<lb/>
子曰吳王好劒臣相劔者請為吳王相劒拔而示之<lb/>
因為君刺之出公曰子非義士為利者也吳彊而富<lb/>
衛弱而貧子必徃吾恐子為吳王用之於我也乃逐<lb/>
之　九月宋伐鄭取錫遂圍嵒冬十二月鄭救嵒丙<lb/>
申圍宋師　魯螽　越王勾踐召范蠡問曰吳稻蟹<lb/>
不遺種其可乎對曰天應至矣人事未盡也王怒曰<lb/>
吾與子言人事子應我以天時今天應至矣子應我<lb/>
以人事何也對曰人事與天地相參乃可成功今禍<lb/>
新民恐將同其力致其死王其馳騁弋獵無至禽荒<lb/>
<pb n="KR2b0015_SBCK_009-18a"/>
宫中之樂無至酒荒彼上將薄其徳民將盡其力望<lb/>
而不得食乃可以致天地之殛王姑待之　吳王夫<lb/>
差起師北征闕為深溝通於商魯之間北屬之沂西<lb/>
屬之濟將㑹于黄池<lb/>
三十八年春鄭取宋師于嵒　吳欲伯中國以尊周<lb/>
室夏單平公㑹晉定公吳夫差魯哀公于黄池　越<lb/>
王勾踐非其身之所種則不食非其夫人所織則不<lb/>
衣十年不收於國民有三年之食國之父兄請曰昔<lb/>
夫差恥吾君請報之勾踐辭曰寡人之罪也無庸戰<lb/>
父兄又請曰越四封之内親吾君猶父母也敢不盡<lb/>
<pb n="KR2b0015_SBCK_009-18b"/>
力乎勾踐許之致其衆而誓之曰進則思賞退則思<lb/>
刑者有常賞進不用命退則無耻者有常刑國人皆<lb/>
勸曰孰是吾君也可無死乎六月丙子越伐吳命范<lb/>
蠡后庸帥師㳂海泝淮以絶吳路敗王子友於姑熊<lb/>
夷勾踐帥中軍泝江襲吳入其郛焚姑蘇徙其大舟<lb/>
吳晉爭長未成邊遽至以越亂告吳王懼天下聞而<lb/>
祕之合大夫而謀曰越為不道背其齊盟道路修逺<lb/>
無㑹而歸與㑹而先晉孰利王孫洛曰今夕必挑戰<lb/>
以廣民心勵士以奮其朋勢彼將不戰而先我吳王<lb/>
許諾昏乃戒令秣馬食士夜中服兵擐甲帶甲三萬<lb/>
<pb n="KR2b0015_SBCK_009-19a"/>
去晉軍一里昧明三軍皆譁聲動天地晉師大駭令<lb/>
董褐請事曰大國越録造於弊邑之軍壘敢請亂故<lb/>
吳王親對之曰孤欲守先君之班爵進則不敢退則<lb/>
不可㑹日薄矣恐事不集以為諸侯笑孤之事君在<lb/>
今日不得事君亦在今日董褐還告趙鞅曰吳王之<lb/>
色類有大憂小則嬖妾嫡子死大則越入吳將毒不<lb/>
可與戰主其許之先然不可徒許也趙鞅許諾乃令<lb/>
董褐復命曰曩君之言周室既卑諸侯大夫失禮於<lb/>
天子今君王東海淫名聞於天子君有短桓而自踰<lb/>
之况蠻荆何有於周室命圭有命固曰吳伯不曰吳<lb/>
<pb n="KR2b0015_SBCK_009-19b"/>
王周無二王君若無卑天子以干其不祥而曰吳公<lb/>
孤敢不順從君命吳王許諾乃就幕而㑹吳公先歃<lb/>
晉侯亞之吳王既㑹越聞愈章恐齊宋之爲己害命<lb/>
王孫洛先與勇獲帥徒師以爲過賔於宋焚其北郛<lb/>
夫差使王孫茍告勞于周曰昔楚爲不道不共承王<lb/>
事吾先君闔廬不貫不忍今齊侯壬不鑑于楚夫差<lb/>
遵汶伐博克有成事敢告於下執事周王答曰周室<lb/>
逢天之降禍遭民之不祥余心豈忘憂恤今伯父曰<lb/>
勠力同徳余一人兼受介福吳王欲伐宋太宰嚭曰<lb/>
可勝而不能居也乃引兵歸國國亾太子内空王居<lb/>
<pb n="KR2b0015_SBCK_009-20a"/>
外乆士皆罷敝冬厚幣與越平越自度亦未能滅吳<lb/>
乃與吳平　是嵗許元公成薨子結立元公悼公孫<lb/>
也<lb/>
三十九年春魯西狩獲麟孔子曰吾道不行矣乃因<lb/>
史記而作春秋約其文辭以繩當世　魯哀公問孔<lb/>
子曰東益宅不祥信有之乎孔子曰損人益己身之<lb/>
不祥也棄老取㓜家之不祥也釋賢用不肖國之不<lb/>
祥也老者不教㓜者不學俗之不祥也聖人伏匿天<lb/>
下之不祥也故不祥有五而東益不與焉　孔子閒<lb/>
居喟然而歎子思再拜請曰意子孫不修將忝祖乎<lb/>
<pb n="KR2b0015_SBCK_009-20b"/>
羡堯舜之道恨不及乎夫子曰孺子安知吾志對曰<lb/>
伋於進瞻亟聞夫子之教其父析薪其子弗克負荷<lb/>
是謂不肖伋所以恐而不解也夫子欣然笑曰吾無<lb/>
憂矣世不廢業其克昌乎孔子娶於宋并官氏生子<lb/>
鯉字伯魚先孔子卒伋字子思伯魚子也　小邾射<lb/>
以句繹奔魯　齊田恒與隰斯登靈臺觀望三面皆<lb/>
暢獨南面以隰子之家樹蔽之田恒不言而欲去之<lb/>
隰子知其意歸使人伐樹俄復止之其相室曰何變<lb/>
之速乎隰子曰古者以愚全身今田子將有大事而<lb/>
我知其㣲禍莫大焉夏四月田恒執簡公于舒州<lb/>
<pb n="KR2b0015_SBCK_009-21a"/>
五月庚申朔日有食之　莒郊公狂薨　六月甲午<lb/>
齊田恒弑簡公立簡公弟驁是為平公田恒與國人<lb/>
盟曰不盟者死及家石佗人曰不盟是殺吾親也從<lb/>
人而盟是背吾君也嗚呼生於亂世不得正行刼於<lb/>
暴人不得全義乃進盟以免父母退伏劔而死田恒<lb/>
使勇士六人刼子淵棲子淵棲曰子以我為知乎臣<lb/>
弑君而從之非知也以我為仁乎見利而背君非仁<lb/>
也以我為勇乎刼我以兵懼而與子非勇也使我無<lb/>
此三者何補於子有此三者終不從子乃舍之恒相<lb/>
平公懼諸侯以弑君誅已乃盡歸魯衛侵地西約晉<lb/>
<pb n="KR2b0015_SBCK_009-21b"/>
四卿南通吳越修功行賞以親百姓恒言於平公曰<lb/>
徳施人之所欲君其行之刑罰人之所惡臣請行之<lb/>
數年齊國之政皆歸恒恒盡誅大臣不附已及公族<lb/>
之彊者割安平以東至琅邪自為封邑地大於齊選<lb/>
女子七尺以上百餘人為後宫賔客舍人出入者不<lb/>
禁生七十餘男　秋晉伐衛　冬有孛星　魯饑<lb/>
是嵗晉城頓丘<lb/>
四十年夏五月鄭伐宋　秋八月魯大雩　晉伐衛<lb/>
　冬晉伐鄭　衛蒯瞶自戚入于衛孔悝立之是為<lb/>
莊公出公奔魯<lb/>
<pb n="KR2b0015_SBCK_009-22a"/>
四十一年夏四月孔子卒年七十四<lb/>
　劉恕曰包犧以來聖王興利知者創物生民日用<lb/>
　資而仰之然其祠冡苖裔自天子至於庶人莫不<lb/>
　宗奉厯千餘年未有如孔子之盛者豈非君臣父<lb/>
　子仁義禮樂之教雖蠻貊之邦不可斯須捨乎劉<lb/>
　向曰周室衰禮義廢孔子以三代之道教導於後<lb/>
　世繼嗣至今不絶者有隠行也<lb/>
魯季康子問子貢曰昔子産死鄭人捨珠珮琴瑟不<lb/>
御牧童不歌巷哭三日孔子死魯人不能如是何也<lb/>
對曰子産之於夫子如浸水之與天雨浸水所及則<lb/>
<pb n="KR2b0015_SBCK_009-22b"/>
生不及則死故人愛之天雨降物無不生物豈有謝<lb/>
於天乎　初楚子西聞平王太子建之子勝在吳使<lb/>
人召之曰吾聞勝直而剛欲寘之境葉公子髙曰勝<lb/>
華而不實狷而不絜若果用之害可待也不從使為<lb/>
白公子髙以疾閒居於蔡勝請伐鄭子西未從佗日<lb/>
又請許之晉伐鄭楚救之勝怒曰讐不逺矣屈建謂<lb/>
石乞曰白公將為亂石乞曰勝卑身下士不敢驕賢<lb/>
其家無筦籥之信闗楗之固大斗斛以出輕斤兩以<lb/>
内建曰此乃所以反也白公罷朝而立倒杖而策銳<lb/>
貫頤血流至地而弗知鄭人聞之曰頤之忘何不忘<lb/>
<pb n="KR2b0015_SBCK_009-23a"/>
哉白公欲得易甲陳士勒兵示之曰與我無患不富<lb/>
貴易甲笑曰不義得天下吾不取也威吾以兵吾不<lb/>
從也子行子之威吾亦明吾義拱而待兵顔色不變<lb/>
秋七月勝作亂殺子西子期刼惠王㧞劒而屬之屈<lb/>
廬曰子與我乎廬曰知命之士見利不動臨死不恐<lb/>
為人臣者時生則生時死則死其可刼乎白公乃内<lb/>
其劒白公欲立王子閭為王不從勝曰楚國之重天<lb/>
下無有天以與子子何不受閭曰辭天下者非輕其<lb/>
利以明其徳也不為諸侯者非惡其位以絜其行也<lb/>
見國而忘主不仁也刼白刄而失義不勇也白公强<lb/>
<pb n="KR2b0015_SBCK_009-23b"/>
之不可遂殺之白公得楚國不能以府庫分人石乞<lb/>
曰不義得之又不能施患必至矣不若焚之無令人<lb/>
害我白公弗聴初申鳴以養父孝聞於楚國惠王欲<lb/>
以為相鳴不受其父問之對曰不可舍父之孝子為<lb/>
王之忠臣父曰汝有禄於國立義於庭汝樂吾無憂<lb/>
矣吾欲汝之相也鳴曰諾入朝王受之相居三年遇<lb/>
白公之亂鳴將徃死之其父曰棄父可乎鳴曰仕者<lb/>
身歸於君禄歸於親去子事君得無死其難乎葉公<lb/>
聞亂曰吾怨子西棄吾言而徳其治楚國乃帥方城<lb/>
之外以入發太府之貨以子衆出髙庫之兵以賦民<lb/>
<pb n="KR2b0015_SBCK_009-24a"/>
因而攻之申鳴以兵圍白公公謂石乞曰鳴天下之<lb/>
勇士也乞曰鳴天下之孝子也往刼其父以兵鳴聞<lb/>
之必來白公曰善取其父持之以兵告鳴曰子不與<lb/>
吾父將死矣鳴流涕應之曰食其食者死其事吾已<lb/>
不為父之孝子乃君之忠臣也援桴鼓之遂與葉公<lb/>
殺白公而定王室塟二子之族惠王復位申鳴之父<lb/>
亦死王賞鳴金百斤鳴曰食禄避難非忠臣也定國<lb/>
殺父非孝子也名不可兩立行不可兩全遂自殺<lb/>
楚惠王嘗以梁與魯陽文子文子辭曰梁險而在境<lb/>
懼子孫之有貳者王曰仁人不忘子孫施及楚國敢<lb/>
<pb n="KR2b0015_SBCK_009-24b"/>
不從子與之魯陽　越大夫種謂勾踐曰吳王罷師<lb/>
不戒以忘我我不可怠今吳民既罷大荒薦饑天占<lb/>
既兆人事又見王奪之利無使夫悛越王乃大戒師<lb/>
將伐吳楚申包胥使於越勾踐問曰吾欲與吳徼天<lb/>
之衷車馬兵甲卒伍既具請問戰奚以而可包胥曰<lb/>
戰不智則不知民之極無以銓度天下之衆寡不仁<lb/>
則不能與三軍共饑勞之殃不勇則不能斷疑以發<lb/>
大計勾踐召五大夫而問之命有司大令於國王命<lb/>
夫人曰内政無出外政無入命大夫曰食土不均土<lb/>
地不修内有辱於國是子也軍士不死外有辱是我<lb/>
<pb n="KR2b0015_SBCK_009-25a"/>
也夫人去笄夫人與大夫皆側席而坐不掃王問范<lb/>
蠡曰嵗晚矣子將奈何對曰從時者猶救火追亡人<lb/>
也蹶而趨之唯恐弗及王曰諾<lb/>
四十二年春三月越伐吳勾踐之壇列鼓而行之至<lb/>
軍三日徙舍至於禦兒三斬有罪以狥命有司大狥<lb/>
於軍曰有父母耆老而無昆弟者兄弟四五人皆在<lb/>
此者有眩瞀之疾者皆以告王親命之歸後若有事<lb/>
吾與子圖之又狥曰筯力不足以勝甲兵志行不足<lb/>
以聴命者歸莫告明日遷軍斬有罪者人有致死之<lb/>
心有司大狥于軍曰歸而不歸處而不處進而不進<lb/>
<pb n="KR2b0015_SBCK_009-25b"/>
退而不退左不在左右不在右身斬妻子鬻至於五<lb/>
湖吳人挑戰王欲許之范蠡曰彼來從我固守勿與<lb/>
若將與之必因天地之災盡其陽節盈吾隂節而奪<lb/>
之利今其來也剛强而力疾王姑待之吳軍於江北<lb/>
越軍於江南中分為左右軍私卒君子六千人為中<lb/>
軍明日將舟戰于江及昏令左右軍銜枚泝江五里<lb/>
夜中命涉江鳴鼓水中以須吳亦中分其師越王中<lb/>
軍潛涉不鼓不譟襲攻之吳師大北越之左軍右軍<lb/>
涉而從之又大敗之于没　夏六月晉圍衛齊陳救<lb/>
衛　楚師取陳麥陳敗遂圍之秋七月己卯楚滅陳<lb/>
<pb n="KR2b0015_SBCK_009-26a"/>
殺湣公　冬十月晉伐衛入其郛衛人出莊公而與<lb/>
晉平晉立襄公之孫般師而還十一月莊公自鄄入<lb/>
般師出辛巳石圃攻公公入于戎州已氏已氏殺莊<lb/>
公衛人復立般師十二月齊伐衛衛人立靈公子起<lb/>
而請平齊執般師以歸<lb/>
四十三年春巴伐楚圍鄾三月楚敗巴師　夏衛石<lb/>
圃逐其君起起奔齊出公自齊復歸　初晉有孕婦<lb/>
七嵗不生　西山女子化為丈夫　是嵗王崩子元<lb/>
王仁立秦悼公薨子厲共公立<lb/>
<pb n="KR2b0015_SBCK_009-26b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0015_SBCK_005-1a"/>
資治通鑑外紀卷第五<lb/>
　　　　　　　宋　京兆萬年劉　恕　編集<lb/>
　周紀三<hi>攝提格凡三十三年起上章敦䍧盡玄黓</hi>
　　襄王<lb/>
元年春宋桓公薨太子襄公兹父立　夏王使宰周<lb/>
公致胙於齊桓公曰以爾自卑勞無下拜桓公召管<lb/>
子而謀管子曰爲君不君爲臣不臣亂之本也桓公<lb/>
懼遂下拜升受命賞服大輅龍旗九旒渠門赤旂秋<lb/>
桓公盟諸矦于葵丘諸侯束牲載書而不歃血初命<lb/>
日誅不孝無易樹子無以妾爲妻再命曰尊賢育才<lb/>
<pb n="KR2b0015_SBCK_005-1b"/>
以彰有徳三命曰敬老慈㓜無忘賔旅四命曰士無<lb/>
世官官事無攝取士必得無專殺大夫五命曰無曲<lb/>
防無遏糴無有封而不告桓公兵出而大功十二東<lb/>
夷西戎南蠻北狄中國諸侯莫不賔服兵車之屬六<lb/>
乗車之㑹三諸侯甲不解纍兵不解翳弢無弓服無<lb/>
矢寢武事行文道　晉獻公將如㑹病行後未至遇<lb/>
宰周公曰齊侯輕致諸侯而重遣之使至者勸而叛<lb/>
者慕吾聞之惠難偏也施難報也不徧不報卒於怨<lb/>
讎後之㑹將在東矣君弟毋㑹母如晉何公乃還宰<lb/>
孔謂其御曰晉侯將死矣不量齊徳之豐否不度諸<lb/>
<pb n="KR2b0015_SBCK_005-2a"/>
侯之勢釋其閉修而輕于行道失其心矣晉獻公病<lb/>
甚謂荀息曰奚齊年少諸大臣不服恐亂起子能立<lb/>
之乎荀息曰能乃以荀息主國政九月公薨里克將<lb/>
殺奚齊先告荀息曰三公子之徒將殺孺子息曰有<lb/>
死而已克曰子死孺子立可也子死孺子廢焉用死<lb/>
息曰昔君問臣事君於我我對以忠貞曰力有所能<lb/>
無不為忠也塟死者養生者死人復生不悔生人不<lb/>
媿貞也吾言既徃矣雖死焉避之㔻鄭曰我使狄以<lb/>
動之援秦以揺之立其薄者可以得重賂厚者可使<lb/>
無入國誰之國也里克曰義者利之足也貪者怨之<lb/>
<pb n="KR2b0015_SBCK_005-2b"/>
本也夫孺子豈獲罪於民以驪姬之惑蠱君而誣國<lb/>
人讒羣公子而奪之利殺無罪以為諸侯笑百姓藏<lb/>
惡于心中如壅大川潰而不可救禦也是故將殺奚<lb/>
齊而立子之在外者以定民弭憂於諸侯且為援國<lb/>
可以固今殺君而頼其富貪且反義不可常也冬十<lb/>
月里克殺奚齊于次荀息將死之人曰不如立其弟<lb/>
荀息立卓子而塟獻公十一月里克殺卓子鞭殺驪<lb/>
姬於市荀息死之君子曰不食其言矣里克及㔻鄭<lb/>
使屠岸夷告公子重耳於狄曰子盍入乎舅犯勸重<lb/>
耳不行重耳出見使者曰負父之命出奔父死不得<lb/>
<pb n="KR2b0015_SBCK_005-3a"/>
修人子之禮重耳何敢入吕甥郤稱使蒲城午告公<lb/>
子夷吾于梁曰子厚賂秦人以求入吾主子夷吾告<lb/>
冀芮曰非亂何入非危何安盍盡國以輅外内夷吾<lb/>
出見使者再拜稽首許諾吕甥告大夫請君于秦乃<lb/>
使梁由靡告于秦穆公穆公使公子摯弔重耳於狄<lb/>
許之為後不從又使縶弔夷吾於梁夷吾告冀芮曰<lb/>
秦人勤我矣出見縶曰里克與我吾命之以汾陽之<lb/>
田百萬㔻鄭與我吾命之以負蔡之田七十萬君茍<lb/>
輔我亾人茍入且入河外列城五請納黄金四十鎰<lb/>
白玉之珩六䨇於左右公子縶反穆公曰重耳不役<lb/>
<pb n="KR2b0015_SBCK_005-3b"/>
為後吾與之也縶曰不如置不仁以猾其中可以進<lb/>
退穆公發兵納夷吾於晉齊桓公討晉亂至髙梁使<lb/>
隰朋㑹秦俱入夷吾為晉君是為惠公穆公問惠公<lb/>
於冀芮對曰夷吾戲不過所復怒不及色出亾無怨<lb/>
於國而衆安之君子曰善以微勸也　是時周室㣲<lb/>
唯齊楚秦晉為彊秦穆公僻逺不與諸夏㑹盟楚成<lb/>
王初收荆蠻夷狄自置晉國内亂獨齊伯中國桓公<lb/>
能宣其徳諸侯賔服而欲封禪管仲曰古者封㤗山<lb/>
禪梁父者七十二家皆受命然後得封禪桓公曰寡<lb/>
人北伐山戎過孤竹西征攘白狄至於西河方舟濟<lb/>
<pb n="KR2b0015_SBCK_005-4a"/>
河至石枕懸車東馬踰太行與辟耳之谿拘夏西服<lb/>
流沙西吳南伐至召陵登熊耳山以望江漢三代受<lb/>
命何以異乎管仲暏桓公不可窮以辭因設之以事<lb/>
曰古之封禪遠方珍怪之物不召而自至者十有五<lb/>
焉今鳯凰麒麟不來嘉穀不生蓬蒿藜莠荗䲭梟數<lb/>
至而欲封禪無乃不可乎桓公乃止　桓公將飲管<lb/>
仲掘新井而柴焉十日齋戒管仲至公執爵夫人執<lb/>
尊觴三行管仲出鮑叔隰朋趨及於途曰公怒管仲<lb/>
反入公不與言進傳堂曰仲父不告寡人而出何也<lb/>
對曰沈於樂者反於寡厚於味者薄於徳公曰仲父<lb/>
<pb n="KR2b0015_SBCK_005-4b"/>
年長寡人亦衰願一朝安仲父也對曰壯而怠則失<lb/>
時老而解則無名順天之道必以善終君奈何偷乎<lb/>
公再拜送之明日管仲朝公曰願聞國君之信對曰<lb/>
民愛之鄰國親之天下信之公曰信安始而可對曰<lb/>
始於為身中於為國成於為天下管仲曰黄帝立明<lb/>
䑓之議堯有衢室之問舜有告善之旌禹立建鼓于<lb/>
朝湯有緫街之庭武王有靈臺之復所以聽於人而<lb/>
主不蔽也公曰吾欲効而為之對曰名曰嘖室之議<lb/>
人有非上之過謂之正士<lb/>
二年春狄滅温蘇子奔衞蘇子已姓周司㓂蘇忿生<lb/>
<pb n="KR2b0015_SBCK_005-5a"/>
之後畿内諸侯國於温故曰温子　夏四月王使周<lb/>
公忌父㑹齊秦大夫立晉惠公　晉惠公使㔻鄭謝<lb/>
秦曰始夷吾以河西地許君今大臣曰先君之地君<lb/>
亾在外何以得擅許秦寡人爭之弗能得故謝秦亦<lb/>
不與里克汾陽邑而奪之權輿人誦之曰佞之見佞<lb/>
果䘮其田詐之見詐果䘮其賂得之而狃終逢其咎<lb/>
䘮田不懲禍亂其興公以重耳在外畏里克為變賜<lb/>
死㔻鄭未還故不及難　惠公出共世子而改塟之<lb/>
臭達於外國人誦之曰貞之無報也孰是人斯而有<lb/>
是臭也貞為不聽信為不誠國斯無刑偷居倖生不<lb/>
<pb n="KR2b0015_SBCK_005-5b"/>
更厥貞大命其傾威兮懐兮各聚爾有以待所歸兮<lb/>
猗兮違兮心之哀兮嵗之二七其靡有徴兮若狄公<lb/>
子吾是之依兮鎮撫國家爲王妃兮郭偃曰君改塟<lb/>
共君以爲榮也而惡滋章十四年君之冡嗣其替乎<lb/>
其數告於民矣公子重耳其入乎其魄兆於民矣若<lb/>
入必伯諸候以見天子其光耿于民矣　惠公既殺<lb/>
里克而悔之曰芮也使寡人過殺我社稷之鎮郭偃<lb/>
曰冀芮不謀而諫不忠君不圖而殺不祥不忠受君<lb/>
之罰不祥罹天之禍受君之罰死戮罹天之禍無後<lb/>
將及矣　㔻鄭在秦聞里克誅謂穆公曰君厚問召<lb/>
<pb n="KR2b0015_SBCK_005-6a"/>
吕甥郤稱冀芮而止之以師奉重耳臣之屬内作晉<lb/>
君必出公使泠至報問召三大夫㔻鄭見共華曰可<lb/>
以入乎曰二三子皆在外而不及子使於秦可哉㔻<lb/>
鄭入冀芮曰秦使誘我弗殺必作難遂殺㔻鄭共賜<lb/>
謂共華曰子行乎其及也華曰夫子之入吾謀也知<lb/>
而背之不信謀而困人不智困而不死無勇子其行<lb/>
矣我姑待死惠公殺七輿大夫共華賈華叔堅騅歂<lb/>
纍虎特宫山祁皆里㔻之黨也㔻之子豹奔秦謂穆<lb/>
公曰晉君大失其衆其黨半國矣伐之必出公曰禍<lb/>
唯無斃勝敗若化以禍為違孰能出君爾俟我<lb/>
<pb n="KR2b0015_SBCK_005-6b"/>
三年春王使召武公及内史過賜晉惠公命吕甥郤<lb/>
芮相不敬晉侯執玉卑拜不稽首内史過歸告王曰<lb/>
晉君不亾必無後吕郤將不免晉侯非嗣也而得位<lb/>
若廣其心而逺其鄰陵其民而卑其上將何以固守<lb/>
大臣弗諫而阿亦必及焉　夏太叔帶召楊拒泉臯<lb/>
伊洛之戎同伐京師入王城焚東門秦晉伐戎以救<lb/>
周秋晉惠公卒戎于王　冬楚伐黄　是嵗雨金于<lb/>
晉<lb/>
四年夏楚滅黄　王討太叔帶秋帶奔齊　是嵗陳<lb/>
宣公薨太子穆公欵立　星晝墜于秦有聲<lb/>
<pb n="KR2b0015_SBCK_005-7a"/>
五年夏淮夷病𣏌　秋為狄難齊桓公帥諸侯戍周<lb/>
　冬晉饑乞糴於秦㔻豹曰晉已失人又失天君其<lb/>
伐之勿予糴穆公曰補乏薦饑道也不可廢道於天<lb/>
下公孫枝曰不若予之以説其衆衆説必咎其君其<lb/>
君不聽然後誅焉故汜舟於河歸糴於晉<lb/>
六年春諸侯城縁陵而遷𣏌齊桓公與車百乘甲一<lb/>
千秋八月辛夘晉沙鹿崩　冬秦饑晉惠公令河上<lb/>
輸之粟虢射曰弗與賂地不若勿予慶鄭曰已頼其<lb/>
地又受其實忘善背徳秦必擊我公曰非鄭所知也<lb/>
不予　是嵗蔡穆侯薨子莊公甲午立<lb/>
<pb n="KR2b0015_SBCK_005-7b"/>
七年春楚伐徐三月諸侯救徐　夏五月日有食之<lb/>
　秋齊伐厲　秦侵晉至於韓惠公謂慶鄭曰秦㓂<lb/>
深矣慶鄭曰君深其怨能淺其㓂乎卜右慶鄭吉公<lb/>
曰鄭也不遜弗使公孫枝諫穆公曰君不置徳而置<lb/>
服擊而不勝其若諸侯笑何君盍待之穆公曰殺其<lb/>
内主背其外賂彼塞我施若有天吾必勝之揖大夫<lb/>
就車君鼔而進之晉師潰戎馬濘而止公號慶鄭曰<lb/>
載我慶鄭曰忘善而背徳又廢吉卜何我之載遂止<lb/>
于秦穆公歸至王城合大夫而謀曰殺晉君與逐出<lb/>
之與以歸之與復之孰利公子縶曰殺之利逐之恐<lb/>
<pb n="KR2b0015_SBCK_005-8a"/>
搆諸侯以歸則國家多慝復之則君臣合作恐為君<lb/>
憂公孫枝曰耻大國之士於中原又殺其君以重之<lb/>
臣子思報君父之仇讐天下孰弗患公子縶曰吾豈<lb/>
將徒殺之將以重耳代之戰勝大國武也殺無道立<lb/>
有道仁也勝無後害智也公孫枝曰殺其弟而立其<lb/>
兄兄徳我而忘其親不可謂仁若弗忘是再施不遂<lb/>
也不可謂智不若歸之要晉國之成質其適子使子<lb/>
父代處秦國可以無害穆公從之郭偃曰衆口祸福<lb/>
之門君子省衆而動監戒而謀謀度而行故無不濟<lb/>
　魯震夷伯之廟　冬宋伐曹　楚敗徐于婁林晉<lb/>
<pb n="KR2b0015_SBCK_005-8b"/>
吕甥逆君於秦穆公訊之對曰小人忌而不思願從<lb/>
其君而報秦君子則否曰能納之能執之則能釋之<lb/>
惠莫大焉穆公曰然乃改館晉君十一月惠公歸蛾<lb/>
柝謂慶鄭曰君將來子何俟慶鄭曰將待刑以快君<lb/>
志君若曰來將獨伐秦不得君必死之公至于絳郊<lb/>
使家㒒徒召之曰鄭猶在乎慶鄭曰待刑以成君政<lb/>
君曰刑之慶鄭曰君雖弗刑必自殺也蛾析曰奔刑<lb/>
之臣不若舎之以報秦讐梁由靡曰我能行之秦豈<lb/>
不能成而反之不信失刑亂政不威不若刑之公曰<lb/>
斬鄭無使自殺司馬説進士三軍之士而數慶鄭曰韓<lb/>
<pb n="KR2b0015_SBCK_005-9a"/>
之誓曰失次犯令死將止不面夷死偽言誤衆死慶<lb/>
鄭曰有人能坐待刑而不能面夷趣行事乎丁丑斬<lb/>
慶鄭公乃入絳秦伯始知河東之政　是嵗晉饑秦<lb/>
又餼之粟　齊管仲寢疾桓公往問之曰仲父之疾<lb/>
甚矣寡人將属國於鮑叔牙何如管仲夷吾吾善叔<lb/>
牙君子也千乗之國不以其道予之不受也清亷潔<lb/>
直視不已若者不比於人一聞人之過終身不忘不<lb/>
可以為政桓公曰然則孰可管仲曰隰朋可朋之為<lb/>
人也醜不若黄帝而哀不已若者堅中而亷外少欲<lb/>
而多信居其家不忘公居公不忘其家事君不二其<lb/>
<pb n="KR2b0015_SBCK_005-9b"/>
心亦不忘其身動必量力舉必量技公又問曰不幸<lb/>
而失仲父二三大夫者能以國寧乎管仲曰鮑叔好<lb/>
直賔胥無好善而皆不能以國絀寗戚能事而不能<lb/>
以足息孫在善言而不能以信黙臣聞消息盈虛與<lb/>
百姓詘信然後能以國寧勿己者朋其可乎言終喟<lb/>
然而歎曰天之生朋為夷吾舌也其身死舌焉得生<lb/>
哉管仲曰江近於楚君必歸之不歸則不可不救救<lb/>
之亂自此始矣桓曰諾管仲又言曰易牙以調和事<lb/>
公公曰惟烝嬰兒之未嘗於是烝其首子而獻之子<lb/>
之不愛將何有於公公喜宫而妬䜿刁自刑而為公<lb/>
<pb n="KR2b0015_SBCK_005-10a"/>
治内身之不愛將何有於公公子唘方去其千乗之<lb/>
太子而臣事君是其得於君者過其千乗齊衞之間<lb/>
不過數日之行而十五年不歸視其親願君之逺易<lb/>
牙竪刁啓方及常巫也桓公曰善初管仲遇盗取二<lb/>
人焉上以為公臣曰其所與游辟也可人也管仲卒<lb/>
桓公使為之服後十月隰朋亦卒齊遵管仲之政常<lb/>
彊於諸侯桓公憎四子而廢之逐易牙而五味不至<lb/>
逐豎刁而宫中亂逐公子啓方利言卑辭不在側而<lb/>
朝不治逐常巫而苛病起桓公曰聖人固有悖乎乃<lb/>
復反四子<lb/>
<pb n="KR2b0015_SBCK_005-10b"/>
劉恕曰管氏之書大抵審輕重法術持度量權衡<lb/>
　以鹽鐵錢幣粟帛馬牛金珠玉通商賈明劵契以<lb/>
　籠天下之權致鄰國之弱盡地利以成富彊完兵<lb/>
　械以臨不服賞罰防禁以全威勢號令表儀以定<lb/>
　毁譽仗王室之義為諸侯之長操督責絶利孔其<lb/>
　術類商鞅其言如韓非其寛厚曠大則過之固非<lb/>
　王者之佐矣管仲始困時與鮑叔分財多自予曰<lb/>
　鮑叔不以我為貪知吾貧也夫富盛而亷渝則民<lb/>
　斯下矣貧窶而貪常人不學而能也君子固窮絜<lb/>
　身逺利守死善道則異於是鮑叔仰伯國之才而<lb/>
<pb n="KR2b0015_SBCK_005-11a"/>
忘其貪汚之行故天下不多管仲之賢而多鮑叔<lb/>
　能知人管仲之徳葢不及其才也<lb/>
八年春隕石于宋五六鷁退飛過宋都　夏齊伐厲<lb/>
　秋狄侵晉取狐厨受鐸昆都　王以戎難告於齊<lb/>
齊桓公徴諸侯戍周　魯近世政衰國事多廢僖公<lb/>
能遵伯禽之法養四種之馬牧於坰野是嵗冬㑹諸<lb/>
侯于淮上謀東略未幾遂伐淮夷脩姜嫄之廟復魯<lb/>
舊制　是嵗晉惠公畏其足重耳使宦者履鞮與壯<lb/>
士如狄殺之重耳聞之謀於趙衰狐偃等偃曰吾來<lb/>
此非以狄可成事以奔而易達困而有資可以戾也<lb/>
<pb n="KR2b0015_SBCK_005-11b"/>
戾乆將底盍速行乎不適齊楚避其逺也蓄力一紀<lb/>
可以逺矣齊侯長矣而欲親晉管仲殁矣求善以終<lb/>
兹可以親皆以爲然乃行過五鹿饑而從野人乞食<lb/>
野人盛土器中進之重耳怒子犯曰民以土服又何<lb/>
求焉十有二年嵗在鶉尾其有此土復於夀星必獲<lb/>
諸侯天之道也再拜稽首受而載之遂適齊齊桓公<lb/>
妻之甚善焉重耳曰民生安樂誰知其佗將死于齊<lb/>
九年春齊伐英氏　夏晉太子圉質於秦秦歸河東<lb/>
而妻之　魯滅項或云齊滅之　齊桓公之夫人三<lb/>
皆無子公多内寵如夫人者六人長衞共姬生公子<lb/>
<pb n="KR2b0015_SBCK_005-12a"/>
無虧是為武孟少衞姬生惠公元鄭姬生孝公昭葛<lb/>
嬴生昭公潘密姬生懿公商人宋華子生公子雍公<lb/>
與管仲屬太子昭于宋襄公雍巫易牙有寵于衞姬<lb/>
因豎刀厚獻于公亦有寵公許之立無虧管仲卒五<lb/>
公子皆求立易牙豎刀常巫衞公子啓方作難圍公<lb/>
一室不得出冬十月有婦人從竇入至公所公曰吾<lb/>
飢渇欲食飲而不可得婦人曰易牙豎刀常巫啓方<lb/>
四人分齊國塗十日不通啓方以書社七百下衞矣<lb/>
公曰嗟乎聖人之言若死者有知何面目見仲父於<lb/>
地下乃援素幭裹首而絶易牙豎刀因内寵以殺羣<lb/>
<pb n="KR2b0015_SBCK_005-12b"/>
吏立公子無虧太子昭奔宋公子各樹黨爭立相攻<lb/>
宫中空莫敢棺桓公尸在牀上六十七日蠱出于户<lb/>
十二月乙亥赴辛巳夜殯<lb/>
十年春宋襄公帥諸候伐齊納太子昭三月齊人殺<lb/>
無虧將立昭四公子之徒攻昭而與宋人戰夏五月<lb/>
宋敗四公子師而立昭是為孝公秋八月塟桓公<lb/>
晉子犯知齊之不可動患重耳之安齊與從者謀姜<lb/>
氏謂重耳曰自子之行晉無寧歲民無成君天未䘮<lb/>
晉子其勉之重耳曰吾不動矣必死於此姜曰齊國<lb/>
之政敗矣晉之無道乆矣從者之謀忠矣時日及矣<lb/>
<pb n="KR2b0015_SBCK_005-13a"/>
公子幾矣子必速行重耳弗聽姜與子犯謀醉而載<lb/>
之以行醒以戈逐子犯曰若無所濟吾食舅氏之肉<lb/>
舅犯走且對曰若克有成公子其甘食晉之柔嘉偃<lb/>
之肉腥臊將焉用之遂行過衛　冬邢及狄伐衛衛<lb/>
文公師于訾婁狄師還　衛文公有邢狄之虞不能<lb/>
禮晉重耳寗莊子曰康叔文之昭也唐叔武之穆也<lb/>
周之大功在武天祚將在武族武族唯晉實昌晉<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>
公子實徳晉之守祀必公子也若復而獲諸侯以討<lb/>
無禮小人是懼敢不盡心弗聽重耳自衛過曹曹共<lb/>
公亦不禮焉僖負羈諫曰晉公子生十七年而亾卿<lb/>
<pb n="KR2b0015_SBCK_005-13b"/>
材三人從之不可不禮也公不從重耳過宋與司馬<lb/>
公孫固相善固言於襄公曰晉公子亾長㓜矣好善<lb/>
不厭狐偃惠以有謀趙衰文以忠貞賈佗多識以恭<lb/>
敬此三人者實左右之公子居則下之動則諮焉殆<lb/>
有禮也襄公贈以馬二十匹重耳過鄭鄭文公不禮<lb/>
焉叔詹諫曰親有天用前訓禮兄弟資困窮天所福<lb/>
也棄此以徼天禍無乃不可乎弗聽叔詹曰若不禮<lb/>
請殺之亦不從重耳遂如楚楚成王以周禮亨之九<lb/>
獻庭實旅百重耳欲辭子犯曰天命也君其饗之令<lb/>
尹子玉請止狐偃王曰曹詩曰彼已之子不遂其媾<lb/>
<pb n="KR2b0015_SBCK_005-14a"/>
郵之也效郵非禮也<lb/>
十一年春宋襄公執滕宣公嬰齊自滕叔繡至宣公<lb/>
十七世矣　夏宋使邾文公用鄫子于次睢之社鄫<lb/>
夏後姒姓　秋衛大旱伐邢師興而雨　宋圍曹<lb/>
冬梁伯溝公宫曰秦將襲我民懼而潰秦遂取梁<lb/>
十二年夏鄭入滑滑伯爵姬姓　冬楚伐隨　是嵗<lb/>
秦滅芮<lb/>
十三年夏魯大旱　秋宋襄公㑹諸侯于盂楚成王<lb/>
執宋公以伐宋冬㑹于薄以釋之　邾滅須句須句<lb/>
子奔魯　是嵗鄭伐滑王使游孫伯請滑鄭人執之<lb/>
<pb n="KR2b0015_SBCK_005-14b"/>
王怒將以狄伐鄭富辰曰鄭在天子兄弟也武莊有<lb/>
大勲力于平桓不可以小怨置大徳棄親即狄王不<lb/>
聽<lb/>
十四年春魯伐邾取須句　夏宋伐鄭　初平王東<lb/>
遷辛有適伊川見被髪祭于野者曰不及百年此其<lb/>
戎乎禮先亡矣秋秦晉遷陸渾之戎于伊川　晉太<lb/>
子圉在秦聞惠公病曰吾母家在梁秦滅之我外輕<lb/>
于秦而内無援於國君即不起大夫更立佗公子乃<lb/>
謀與其妻俱亾歸秦女不從亦不言圉遂逃歸　秦<lb/>
穆公召重耳於楚楚成王厚幣以送于秦穆公歸女<lb/>
<pb n="KR2b0015_SBCK_005-15a"/>
五人懐嬴與焉公子使奉匜沃盥既而揮之羸怒曰<lb/>
秦晉匹也何以卑我重耳懼降服囚命穆公見重耳<lb/>
曰寡人之適此為才子圉之辱備嬪嬙焉公子有辱<lb/>
寡人之罪也重耳欲辭司空季子曰子於子圉道路<lb/>
之人也取其所棄以濟大事不亦可乎子犯曰將奪<lb/>
其國何有於妻為秦所命從也子餘曰將婚媾以從<lb/>
秦受好以愛之聽從以徳之懼其未可也又何疑焉<lb/>
乃歸女而納幣且逆之他日穆公享重耳如享國君<lb/>
之禮子餘相如賔明日宴穆公賦采菽子餘曰君以<lb/>
天子之命服命重耳敢不降拜子餘使重耳賦黍苖<lb/>
<pb n="KR2b0015_SBCK_005-15b"/>
子餘曰重耳之仰君也若黍苖之仰隂雨也使成嘉<lb/>
榖薦在宗廟君之力也穆公曰豈專在寡人乎穆公<lb/>
賦鳩飛公子賦河水穆公賦六月子餘使公子降拜<lb/>
曰君稱所以佐天子匡王國者以命重耳重耳敢有<lb/>
惰心　重耳親筮之曰尚有晉國得貞屯悔豫皆入<lb/>
筮史占之曰不吉閉而不通爻無為也司空季子曰<lb/>
在周易皆利建侯不有晉國以輔王室安能建侯得<lb/>
國之卦也吉孰大焉　襄王自齊召大叔帶復歸京<lb/>
師　八月丁未邾敗魯于升陘　冬十一月己巳朔<lb/>
楚成王敗宋于泓襄公傷股<lb/>
<pb n="KR2b0015_SBCK_005-16a"/>
十五年春齊伐宋　夏五月宋襄公病傷竟薨子成<lb/>
公王臣立　秋楚伐陳取焦夷　九月晉惠公薨大<lb/>
子懐公圉立　冬十一月𣏌成公薨弟桓公姑容立<lb/>
　十二月晉大夫欒郤等聞重耳在秦隂勸令反國<lb/>
為内應者甚衆　是嵗王使穨叔桃子出狄帥伐鄭<lb/>
王徳狄人將以狄女為后富辰曰婚姻禍福之階利<lb/>
内則福外則取禍王不忍小忿而棄鄭又登叔隗以<lb/>
階狄封豕豺狼不可厭也王不聽<lb/>
十六年春正月秦繆公發革車五百乗疇騎二千步<lb/>
卒五萬納重耳于晉晉人多附惟惠公貴臣發兵拒<lb/>
<pb n="KR2b0015_SBCK_005-16b"/>
之及河重耳令籩豆茵席捐之面目黧黑手足胼胝<lb/>
者在後舅犯聞之中夜而哭重耳曰不欲吾反國乎<lb/>
對曰籩豆茵席所以養者而棄之面目黧黑手足胼<lb/>
胝勞有功者而後之臣聞國君弊士無所取忠臣大<lb/>
夫弊游無所取忠友臣在所弊之中故不勝哀也乃<lb/>
以璧授重耳曰臣過多矣請從此辭重耳曰禍福利<lb/>
害不與舅氏同者河伯視之投璧於河介子推笑曰<lb/>
天開公子而子犯要市於君固足羞也吾不忍與同<lb/>
位乃去而隠　董因迎重耳于河重耳問曰吾其濟<lb/>
乎對曰實沈之墟晉人是居今君當之必有晉國臣<lb/>
<pb n="KR2b0015_SBCK_005-17a"/>
筮之得泰之八曰是謂天地配享小往大來且以辰<lb/>
出而以參入皆晉祥也必伯諸侯重耳涉自河曲懐<lb/>
公奔髙梁二月壬寅重耳入于晉師丙午入於曲沃<lb/>
丁未入絳即位于武宫是為文公戊申殺懐公於髙<lb/>
梁吕甥冀芮畏偪悔納文公謀作亂將焚公宫欲公<lb/>
出救火而弑之寺人勃鞮求見公辭焉曰驪姬之讒<lb/>
爾射余於屏内困余於蒲城斬余衣祛又為惠公從<lb/>
余於濵濵若干二命以求殺余對曰君之徳宇何不<lb/>
寛裕也余罪戾之人又何患焉君不見我其無悔乎<lb/>
公遽出見之告以吕郤之謀公懼三月乗驛自下脱<lb/>
<pb n="KR2b0015_SBCK_005-17b"/>
㑹秦穆公于王城告之亂己丑公宫火二子求公不<lb/>
獲遂如河上穆公誘而殺之文公逆夫人羸氏以歸<lb/>
公屬百官賦職任功棄責薄歛施舍分寡救乏振滯<lb/>
匡困資無輕闗易道通商寛農懋穡勸分省用足財<lb/>
利器明徳以厚民性舉善援能官方定物正名育類<lb/>
昭舊族愛親戚明賢良尊貴寵賞功勞事耉老禮賔<lb/>
旅友古舊胥籍狐箕欒郤栢先羊舌董韓寔掌近官<lb/>
諸姬之良掌其中官異姓之能掌其逺官政平民阜<lb/>
財用不匱　初晉文公亡過曹從者里鳬須盗其資<lb/>
而亾公餒不能行介子推割股以食之至是里鳬須<lb/>
<pb n="KR2b0015_SBCK_005-18a"/>
請見曰臣能安晉國公使人應之曰子何面目見寡<lb/>
人鳬須曰君沐邪曰否鳬須曰沐者其心倒倒者其<lb/>
言悖今君不沐何言之悖邪公聞而見之鳬須曰君<lb/>
去國乆民臣多過君反國民臣自危鳬須之爲君賊<lb/>
大矣君誠赦其罪使之驂乗游於國中百姓見之知<lb/>
君不念舊惡人自安矣文公説而從之民臣皆曰里<lb/>
鳬須不誅吾何懼也　文公之亾於狄狄人代廧咎<lb/>
如獲二女納諸公子公子取季隗以叔隗妻趙衰生<lb/>
盾至是衰之妻文公女趙姬請逆盾與其母來以盾<lb/>
爲才固請于公以爲嫡子使其三子同括嬰下之以<lb/>
<pb n="KR2b0015_SBCK_005-18b"/>
叔隗為内子而已下之<lb/>
　劉恕曰讓天下之至徳也勢位之際君子其猶病<lb/>
　諸趙姬不以文公為寵而以賢才為尚屈身庶孽<lb/>
　以成趙宗其後嬰以淫亂得罪同括罹譖刑戮文<lb/>
　子長為名卿趙氏益大于晉仲尼曰泰伯三以天<lb/>
　下讓民無得而稱焉趙姬知人而讓可謂賢矣<lb/>
文公賞從亾者介子推從者懸書宫門曰有寵矯矯<lb/>
頃失其所五蛇從之周流天下龍飢無食一蛇割股<lb/>
龍反其淵安其壞土四蛇入穴皆有處所一蛇無穴<lb/>
號於中野公曰嘻寡人之過也使人求之不得環緜<lb/>
<pb n="KR2b0015_SBCK_005-19a"/>
上山而封之號曰介山　晉從亡賤臣陶叔狄狐曰<lb/>
君三行賞不及臣敢請罪文公報曰導我以仁義者<lb/>
受上賞援我不得為非引我於賢人之門者受次賞<lb/>
矢石之難汗馬之勞復受次賞若以力事我無補吾<lb/>
缺者三賞之後且及子晉人聞之皆説　文公之理<lb/>
李離過聴殺人自拘當死文公曰官有貴賤罰有輕<lb/>
重下吏有過非子之罪也離曰臣居官為長不與吏<lb/>
讓位受禄為多不與下分利有罪傳其下而畏死非<lb/>
義也公曰寡人亦有罪邪離曰臣受印綬之日君命<lb/>
曰必以仁義輔政寜過于生無失于殺臣受命不稱<lb/>
<pb n="KR2b0015_SBCK_005-19b"/>
壅惠蔽恩君何過之有君以所私害公法殺無罪而<lb/>
生當死二者非所以教于國也遂伏劒而死　襄王<lb/>
使太宰文公及内史興賜晉文公命上卿逆于境晉<lb/>
侯郊勞館諸宗廟饋九牢設庭燎及期命于武宫設<lb/>
桑主布几筵太宰莅之晉侯端委以入太宰以王命<lb/>
命冕服内史贊之三命而後即冕服既畢賔饗贈餞<lb/>
如公命侯伯之禮而加之以晏好内史興歸以告王<lb/>
曰晉君必伯逆王命敬奉禮義成王其善之使于晉<lb/>
者道相逮也　周大叔帶通於狄后王黜之夏穨叔<lb/>
桃子奉帶以狄師攻王王出及坎欿國人納之秋穨<lb/>
<pb n="KR2b0015_SBCK_005-20a"/>
叔等復以狄伐周大敗王師殺譚伯富辰曰昔吾驟<lb/>
諫王王弗從以及此難若我不出王其以我為懟乎<lb/>
乃以其屬死之狄入周王出適鄭處于汜帶以狄后<lb/>
隗氏居于温冬王遣使告難于晉秦魯<lb/>
十七年春正月丙午衛滅邢　秦繆公師于河上將<lb/>
納王子犯謂晉文公曰民親而未知義也君盍納王<lb/>
以教之義秦納之則失周矣何以求諸侯趙衰曰周<lb/>
晉同姓尊王晉之資也公説乃行賂艸中之戎與麗<lb/>
土之狄以啟東道以二軍辭秦師而下三月甲辰次<lb/>
陽樊逆王夏四月丁巳王入于王城取叔帶于温殺<lb/>
<pb n="KR2b0015_SBCK_005-20b"/>
之于隰城戊午晉文公朝王王勞之以地辭請隧王<lb/>
曰天降禍災於周室以勤叔父而班先王之大物以<lb/>
賞私徳叔父實應且憎以非余一人余一人豈敢有<lb/>
愛變前之大章以忝天下其若先王與百姓何文公<lb/>
遂不敢請受南陽陽樊温原州陘絺組攢茅之田陽<lb/>
人不服文公圍之將殘其民倉葛呼曰陽樊懐我王<lb/>
徳未從於晉謂君布徳以懐柔之今將大泯其宗祊<lb/>
蔑殺其人民宜吾不敢服也陽人有夏商之嗣典周<lb/>
室之師旅樊仲之官守非官守則皆王之父兄甥舅<lb/>
也若之何虐之公曰是君子之言也乃出陽民　秋<lb/>
<pb n="KR2b0015_SBCK_005-21a"/>
秦晉伐鄀鄀允姓　楚圍陳納頓子于頓冬晉文公<lb/>
伐原令以三日之糧三日而原不降公䟽軍而去之<lb/>
諜出曰不過一二日矣公曰信不可失乃去之及孟<lb/>
門而原請降以趙衰為原大夫於是晉國苦奢文公<lb/>
以儉矯之衣不重帛食不兼肉無幾人皆大布之衣<lb/>
脱粟之飯　是嵗衛文公薨子成公鄭立<lb/>
十八年春正月魯僖公㑹莒兹㔻公兹㔻公兹輿期<lb/>
之十一世孫也莒夷無謚以號為稱　齊孝公侵魯<lb/>
西鄙夏伐北鄙臧文仲欲以辭告病焉問於展禽對<lb/>
曰亂在前矣辭其何益文仲曰國急矣百物唯其可<lb/>
<pb n="KR2b0015_SBCK_005-21b"/>
者無不趨也願以子之辭行賂焉展禽使乞喜以膏<lb/>
沐犒師齊侯曰魯國何恃而不恐對曰昔者成王命<lb/>
我周公及齊太公曰賜女土地質之以犧牲世世子<lb/>
孫無相害也君豈貪壤地而棄先王之命孝公許平<lb/>
而還　衛伐齊　秋楚滅䕫以䕫子歸　冬楚伐宋<lb/>
圍緡　魯以楚師伐齊取榖<lb/>
十九年夏齊孝公薨弟潘因衛公子啟方殺孝公子<lb/>
而自立是為昭公　秋魯入杞　冬楚及諸侯圍宋<lb/>
宋告急於晉狐偃曰若伐曹衞楚必救之則齊宋免<lb/>
矣於是蒐于被廬先定其民緫帥諸侯接齊桓公為<lb/>
<pb n="KR2b0015_SBCK_005-22a"/>
盟主然其禮已頗僣差又隨時茍合以求欲速之功<lb/>
不能充王制矣　文公問元帥於趙衰對曰郤縠行<lb/>
年五十矣守學彌惇不忘百姓公從之使縠將中軍<lb/>
以為大政命趙衰為卿辭曰欒枝貞慎先軫有謀胥<lb/>
臣多聞皆可以為輔佐臣弗若也使原季為卿辭曰<lb/>
三徳偃之出也以徳紀民其章大矣使狐偃為卿辭<lb/>
曰毛之智賢於臣其齒又長毛不在位不敢聞命以<lb/>
魏犨為右<lb/>
二十年春正月晉文公率齊秦伐曹衛以救宋戊申<lb/>
取五鹿二月衞成公請盟晉弗許衛侯欲與楚國人<lb/>
<pb n="KR2b0015_SBCK_005-22b"/>
不欲出成公居于襄牛以説晉楚救衛不克　晉圍<lb/>
曹文公令人告僖負覊曰軍旅薄城吾知子不違也<lb/>
表其閭令軍勿犯曹人帥親戚而保其閭者七百餘<lb/>
家三月丙午晉入曹令無入僖負覊之宫魏犫顛頡<lb/>
爇僖負羈氏魏犫傷於胷公欲殺之而愛其材乃舍<lb/>
之使斷顛頡之脊以狥以舟之僑伐魏犫為戎右人<lb/>
皆懼曰顛頡有寵况於我乎乃無犯禁者晉國大治<lb/>
晉執曹共公分曹衛之田以畀宋人　夏四月己巳<lb/>
晉宋齊秦次于城濮陳于莘北與楚子玉戰楚師敗<lb/>
績文公始伯退而有憂色曰吾聞能以戰勝安者惟<lb/>
<pb n="KR2b0015_SBCK_005-23a"/>
聖人若夫詐勝之徒未嘗不危晉作王宫于踐土<lb/>
五月丙午晉獻楚俘于王己酉王䇿命晉文公為侯<lb/>
伯　衞成公聞楚敗奔楚遂適陳使元喧奉叔武以<lb/>
受盟六月晉人復成公成公入前驅殺叔武元喧奔<lb/>
晉成公與元喧訟不勝晉執成公歸之于京師元喧<lb/>
歸于衞立公子瑕　晉文公召王狩于河陽諸侯朝<lb/>
于王所　諸侯圍許　晉釋曺共公　是嵗陳穆公<lb/>
薨子共公朔立<lb/>
二十一年秋魯大雨雹<lb/>
二十二年春晉侵鄭　夏狄侵齊　晉文公請殺衛<lb/>
<pb n="KR2b0015_SBCK_005-23b"/>
成公王曰君臣無獄元喧雖直不可聽也為臣殺其<lb/>
君其安庸刑余何私於衞侯晉人使醫酖成公不死<lb/>
醫亦不誅臧文仲言於魯僖公曰衞君殆無罪刑五<lb/>
而已無有隠者隠乃諱也有諸侯之請必免之君盍<lb/>
請衛君以示親於諸侯且以動晉公説行玉二十瑴<lb/>
秋釋成公自是晉聘魯加於諸侯一等爵同厚其好<lb/>
貨成公聞臧文仲之為也使納賂焉辭曰外臣之言<lb/>
不越竟不敢及君　衞成公歸國殺元喧及公子瑕<lb/>
　九月甲午晉侯秦伯圍鄭鄭人以名寳行成文公<lb/>
弗許曰予我詹而師還叔詹固請往曰一臣可以救<lb/>
<pb n="KR2b0015_SBCK_005-24a"/>
百姓而定社稷君何愛也鄭人以詹予晉晉人將烹<lb/>
之詹曰天降鄭禍棄禮違親臣殺身贖國忠也乃就<lb/>
烹據鼎耳而疾號曰自今以往知忠以事君者與詹<lb/>
同乃命弗殺厚爲之禮而歸之鄭文公使燭之武見<lb/>
秦穆公穆公與鄭人盟乃還晉亦去之初鄭文公有<lb/>
三夫人寵子五人皆以罪蚤死公怒逐羣公子子蘭<lb/>
奔晉事文公甚謹從公伐鄭求入鄭爲太子公以告<lb/>
鄭鄭大夫石癸曰夫人子盡死餘庻子無如蘭賢晉<lb/>
以爲請利孰大焉遂立蘭爲太子<lb/>
二十三年春晉文公解曹地以分諸侯魯僖公使臧<lb/>
<pb n="KR2b0015_SBCK_005-24b"/>
文仲往重館人告曰諸侯莫不望分而欲親晉晉不<lb/>
以故班必親先者魯之班長而又先諸侯其誰望之<lb/>
從之獲地於諸侯為多反命請曰重舘人之力也一<lb/>
言辟境其章大矣出而爵之　晉上軍狐毛卒使趙<lb/>
衰代之辭曰城濮之役先且居之佐軍也善臣之倫<lb/>
箕鄭胥嬰先都在乃使先且居將上軍文公曰趙衰<lb/>
三讓皆社稷之衞也秋蒐于清原作五軍以趙衰為<lb/>
卿將新上軍及子犯卒蒲城伯請佐公曰趙衰三讓<lb/>
不失義乃使衰佐上軍　初晉飢公問救飢於箕鄭<lb/>
對曰信於君心則美惡不踰信於名則上下不干信<lb/>
<pb n="KR2b0015_SBCK_005-25a"/>
於令則時無廢功信於事則民從事有業民知君心<lb/>
貧而不懼藏出如入何匱之有公使為箕至是佐新<lb/>
上軍　文公伐鄴趙衰言所以勝鄴公從之而克將<lb/>
賞趙衰衰曰君賞其末則騎乗者存賞其本則臣聞<lb/>
之郄虎公召虎而賞之虎曰言之易行之難臣言之<lb/>
者也公曰子無辭　文公學讀書於臼季三日曰吾<lb/>
不能行也咫聞則多矣對曰多聞以待能者不猶愈<lb/>
也　文公謂郭偃曰始也吾以治國爲易今也難對<lb/>
曰君以為易其難將至矣君以為難其易將至焉<lb/>
文公出田逐獸入大澤迷不知其所公問漁者曰道<lb/>
<pb n="KR2b0015_SBCK_005-25b"/>
安從出漁者曰鴻鵠保河海厭而徙於小澤必有九<lb/>
矰之憂黿鼉保深淵厭而出之淺渚必有羅網釣射<lb/>
之憂君之至此何太逺也公曰善哉出澤謂從者曰<lb/>
記漁者名漁者曰君尊天事地敬社稷固四國慈愛<lb/>
萬民薄賦歛輕租税則臣亦與焉何以名爲君若不<lb/>
敬社稷不固四國外失禮于諸侯内逆民心一國流<lb/>
亡漁者雖得厚賜不能保也遂辭不受曰君亟歸國<lb/>
臣亦反漁所矣　文公田于虢遇一老父而問之曰<lb/>
子虚此故矣虢亡其有説乎對曰虢君斷則不能諌<lb/>
則無與所以亡也公輟田而歸以告趙衰衰問其人<lb/>
<pb n="KR2b0015_SBCK_005-26a"/>
安在公曰吾不與之來衰曰古之君子聽其言而用<lb/>
其人今之君子聽其言而棄其身哀哉晉國之憂也<lb/>
公召而賞之　文公問於胥臣曰吾欲使陽處父傳<lb/>
歡而教誨之能善之乎對曰是在驩也質將善而賢<lb/>
良贊之則濟可俟若有違質教將不入何善之為公<lb/>
曰教無益乎對曰人生而學非學不入教者因體能<lb/>
質而利之者也　臼季使舍於冀野冀缺薅其妻饁<lb/>
之敬相待如賔問之冀芮之子也與之歸復命而進<lb/>
之文公曰其父有罪子何以知其賢對曰臣見其不<lb/>
忘敬也恪於徳以臨事其何不濟公使為下軍大夫<lb/>
<pb n="KR2b0015_SBCK_005-26b"/>
　冬狄圍衞衞遷于帝丘<lb/>
二十四年夏衛侵狄　冬晉文公薨子襄公驩立<lb/>
秦襲鄭　是嵗衞侵鄭　鄭文公薨太子穆公蘭立<lb/>
二十五年春秦師過周左右免冑而下拜王孫滿言<lb/>
於王曰秦必有讁入險而脱能無敗乎鄭已覺秦烕<lb/>
滑而還晉襄公怒曰秦侮我孤因䘮破滑夏四月辛<lb/>
巳墨衰發兵遮擊秦兵大破之於殽虜孟明視等三<lb/>
將　狄侵齊　魯伐邾取訾婁秋復伐邾　狄伐晉<lb/>
八月戊子晉敗狄于箕獲白狄子　冬魯僖公薨子<lb/>
文公興立　晉陳鄭伐許　楚侵陳蔡遂伐鄭　晉<lb/>
<pb n="KR2b0015_SBCK_005-27a"/>
侵蔡楚救之<lb/>
二十六年夏四月晉伐衞六月戊戍取戚　衞伐晉<lb/>
　楚成王欲黜太子啇臣而立王子職冬十月丁未<lb/>
啇臣弑王而自立是為穆王<lb/>
二十七年春正月秦孟明視伐晉二月晉襄公禦之<lb/>
趙衰佐中軍甲子敗秦于彭衙　魯夏父弗忌為宗<lb/>
烝時躋僖公宗有司曰非昭穆也曰我為宗伯明者<lb/>
為昭其次為穆有司曰宗廟之有昭穆也以次世之<lb/>
長㓜而等冑之親踈也自玄王及主癸莫若湯自稷<lb/>
及王季莫若文武啇周之烝未嘗躋湯與文武為不<lb/>
<pb n="KR2b0015_SBCK_005-27b"/>
踰也弗聽秋八月丁卯大事于太廟躋僖公展禽曰<lb/>
夏父弗忌必有殃犯順以逆易神之班僖又未有明<lb/>
焉而躋之皆不祥也　海鳥曰爰居止於魯東門之<lb/>
外三日臧文仲使國人祭之展禽曰禘郊祖宗報五<lb/>
者國之典祀也社稷山川之神及前哲令徳之人天<lb/>
之三辰地之五行九州名山川澤非是不在祀典今<lb/>
海鳥至而祀之難以爲仁且智矣夫廣川之鳥獸恒<lb/>
知避其災今兹海有災乎是嵗海多大風文仲曰信<lb/>
吾過也季子之言不可不法書以爲三筴　魯文公<lb/>
欲弛孟文子之宅使謂之曰吾欲利子於外之寛者<lb/>
<pb n="KR2b0015_SBCK_005-28a"/>
對曰署所以朝夕䖍君命也臣立先臣之署服其車<lb/>
服為利故而易其次是辱君命也不敢聞命公弗取<lb/>
臧文仲曰孟孫善守矣公欲㢮郈敬子之宅亦如之<lb/>
對曰先臣惠伯以命於司里嘗禘烝享之所致君胙<lb/>
者出入受事之幣以致君命者亦有數矣今命臣更<lb/>
次于外無者違乎請從司徒以班徒次公亦不取<lb/>
冬晉宋陳鄭伐秦取汪及彭衙戎王聞秦穆公賢使<lb/>
由余來觀由余其先晉人亡入戎能晉言穆公示以<lb/>
宫室積聚由余曰使鬼為之則勞神人為之亦苦民<lb/>
古之有國者未嘗不以㳟儉失國者未嘗不以驕奢<lb/>
<pb n="KR2b0015_SBCK_005-28b"/>
也穆公怪之問曰中國以詩書禮樂法度為政然尚<lb/>
時亂戎夷無此何以為治由余笑曰此乃中國所以<lb/>
亂也自上聖黄帝僅以小治及其後世阻法度之威<lb/>
以責督於下下以仁義怨望於上上下交爭簒弑滅<lb/>
宗皆以此也夫戎夷上含淳徳以遇下下懐忠信以<lb/>
事上一國之政猶一身眞聖人之治也穆公退而謂<lb/>
内史廖曰鄰有聖人敵國之憂也廖曰戎王處辟陋<lb/>
之地未嘗見中國聲色君試遺之女樂以奪其志戎<lb/>
王好樂必怠於政為由余請緩期留而莫遣使其君<lb/>
臣有間乃可圖也穆公曰善與由余曲席而坐傳器<lb/>
<pb n="KR2b0015_SBCK_005-29a"/>
而食問其地形兵勢盡詧而后令内史廖以女樂二<lb/>
八遺戎王戎王受而説之終嵗淫縱牛馬半死秦乃<lb/>
歸由余由余數諌不聽穆公使人間要之由余遂去<lb/>
降秦穆公以客禮禮之拜為上卿問伐戎之形<lb/>
二十八年春晉以諸侯伐沈沈姒姓子爵　夏秦繆<lb/>
公伐晉取王官及郊封殽尸而還遂伯西戎用孟明<lb/>
也　秋雨螽于宋　楚圍江冬王師及晉伐楚救江<lb/>
二十九年秋晉伐秦　楚滅江　是嵗秦用由余謀<lb/>
伐戎益國十二開地千里天子使召公過賀穆公以<lb/>
金鼓<lb/>
<pb n="KR2b0015_SBCK_005-29b"/>
三十年夏秦入鄀　秋楚滅六　冬楚滅蓼　晉陽<lb/>
處父如衞舍于逆旅寗嬴氏嬴謂其妻曰吾求君子<lb/>
乆矣今乃得之舉而從之陽子道與之語及山而還<lb/>
曰吾見其貌而欲之聞其言而惡之且剛而主能不<lb/>
本而犯怨之聚也是故去之期年乃有賈季之難陽<lb/>
子死之　晉新上軍帥中軍佐趙衰成子卒　是嵗<lb/>
許僖公薨子昭公錫我立<lb/>
三十一年春晉舍二軍趙盾將中軍始爲國政　夏<lb/>
秦穆公薨有子四十人太子康公罃立塟穆公雍從<lb/>
死者百七十七人　秋八月乙亥晉襄公薨太子夷<lb/>
<pb n="KR2b0015_SBCK_005-30a"/>
臯少晉人以難欲立長君趙遁遣使如秦逆公子雍<lb/>
三十二年春魯伐邾三月甲戍取須句　夏四月宋<lb/>
成公薨弟禦殺太子自立宋人殺禦立成公少子杵<lb/>
臼是為昭公　秦康公送公子雍于晉太子夷臯母<lb/>
穆嬴日夜抱太子號泣于朝趙盾患之乃背秦而立<lb/>
夷臯是為靈公戊子敗秦于令狐　狄侵魯　冬徐<lb/>
伐莒<lb/>
三十三年春晉歸匡戚之田于衞　夏秦伐晉取武<lb/>
城秋王崩子頃王壬臣立<lb/>
<pb n="KR2b0015_SBCK_005-30b"/>
<pb n="KR2b0015_SBCK_005-1a"/>
</p>
<p>
</p>
  </div>
</body>
</text>
</TEI>
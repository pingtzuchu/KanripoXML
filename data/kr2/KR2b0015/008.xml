<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0015_SBCK_008-1a"/>
資治通鑑外紀卷第八<lb/>
　　　　　　　　宋　京兆萬年劉　恕　編集<lb/>
　周紀六<hi>作噩凡二十八年起玄黓敦䍧盡屠維</hi>
　　敬王上<lb/>
元年夏六月壬午王子朝入于尹庚寅王如劉甲午<lb/>
子朝入于王城　莒共公虐國人逐之　秋七月奔<lb/>
魯　齊人納郊公于莒　吳伐楚州來戊辰晦及楚<lb/>
胡沈陳許蔡頓戰于雞父楚師大奔獲胡子髠沈子<lb/>
逞胡姬姓　八月丁酉周南宫極震　冬十月甲申<lb/>
吳入郥楚司馬薳越追之不及縊於薳澨　是歲蔡<lb/>
<pb n="KR2b0015_SBCK_008-1b"/>
悼侯薨弟昭侯申立<lb/>
二年夏五月乙未朔日有食之　秋八月魯大雩<lb/>
冬十月楚平王為舟師以略吳疆及圉陽而還初吳<lb/>
之邊邑卑梁與楚邊邑鍾離兩女子爭桑兩家交怒<lb/>
相攻屠卑梁人之家卑梁大夫怒發邑兵攻鍾離殺<lb/>
其老弱楚王發國兵滅卑梁吳王聞之亦發兵滅鍾<lb/>
離居巢　是歲杞平公薨子悼公成立　魯孟僖子<lb/>
病且死誡其子懿子曰孔丘聖人之後年少好禮其<lb/>
達者歟吾没若必師之僖子卒懿子與南宫敬叔往<lb/>
學禮焉孔子年三十五矣長九尺六寸而貧且賤嘗<lb/>
<pb n="KR2b0015_SBCK_008-2a"/>
為季氏史料量平為司職吏畜蕃息<lb/>
三年夏魯有鸜鵒來巢　秋魯再雩　九月戊戌魯<lb/>
昭公伐季孫意如季氏與叔孫氏孟氏三家共伐公<lb/>
公出奔己亥遜于齊次于陽州　十一月己亥宋元<lb/>
公薨太子景公欒立　十二月庚辰齊圍魯鄆<lb/>
四年春正月庚申齊取鄆三月處魯昭公于鄆　夏<lb/>
齊圍魯成　秋七月晉知躒趙鞅帥師納王　九月<lb/>
楚平王薨太子昭王軫立伍子胥聞之曰吾志不悉<lb/>
矣坐泣於室　冬十一月辛酉克鞏逐王子朝朝奔<lb/>
楚癸酉敬王入于成周自是謂王城為西周成周為<lb/>
<pb n="KR2b0015_SBCK_008-2b"/>
東周　十二月齊有彗星見景公坐栢寢嘆曰堂堂<lb/>
誰有此乎晏嬰曰其陳氏乎陳氏雖無大徳公厚歛<lb/>
焉陳氏厚施焉齊嘗大饑餓者相牽而趨田氏不聞<lb/>
不生周秦之民歌之曰謳乎其已乎苞乎往歸田子<lb/>
乎民歌舞之矣後世陳氏不亡國其國也公泫然出<lb/>
涕曰為之奈何晏子曰君近賢而逺不肖治煩亂而<lb/>
緩刑罰振貧窮而恤孤寡行恩恵而給不足雖十田<lb/>
氏其如君何羣臣泣晏子笑公怒晏子曰臣笑羣臣<lb/>
諛甚景公曰彗星出東北當齊寡人以為憂晏子曰<lb/>
君髙臺深池賦歛如撝奪誅戮如仇讐孛又將出彗<lb/>
<pb n="KR2b0015_SBCK_008-3a"/>
星何懼乎公使伯常騫禳之晏子曰使神可祝而來<lb/>
亦何禳而去也是時景公繕治宫室好聲色聚狗馬<lb/>
奢侈厚賦重刑故晏子以此誎之　晏子事靈公莊<lb/>
公景公以節儉力行重於齊既相齊食不重肉妾不<lb/>
衣帛其在朝君語及之即危言語不及之即危行國<lb/>
有道即順命無道即衡命以此三世顯名於諸侯<lb/>
晉嘗伐齊阿鄄燕侵河上敗齊師晏嬰薦田穰苴景<lb/>
公以為將軍扞燕晉穰苴曰臣素卑賤願得君之寵<lb/>
臣國之所尊以監軍景公使莊賈往穰苴與賈約旦<lb/>
日日中㑹於軍門穰苴至軍立表下漏待賈日中不<lb/>
<pb n="KR2b0015_SBCK_008-3b"/>
至穰苴仆表決漏入軍門申明約束夕時莊賈乃至<lb/>
穰苴責以失期斬之以徇三軍皆振慓公聞之遣使<lb/>
者持節赦賈馳入軍中穰苴問軍正曰軍中不馳馳<lb/>
者云何對曰當斬使者大懼穰苴曰君之使不可殺<lb/>
斬其僕車之左駙馬之左驂以徇遣使者還報然後<lb/>
行問士卒之疾身自拊循之悉取將軍之資糧享士<lb/>
卒平分糧食最比其羸弱者三日而後勒兵病者爭<lb/>
奮為之赴戰晉師燕師聞之度水而解追擊之取所<lb/>
亡故境而引兵歸釋兵旅解約束誓盟而後入景公<lb/>
與諸大夫郊迎勞師尊穰苴為大司馬　景公嘗夜<lb/>
<pb n="KR2b0015_SBCK_008-4a"/>
詣晏子家晏子整衣冠立於門曰諸侯有故乎大夫<lb/>
作亂乎君何為非時而辱之公曰酒肴絲竹願與大<lb/>
夫共之晏子曰未聞其禮不敢承命公移至司馬穰<lb/>
苴家穰苴執戈持劒於門曰諸侯有故乎大夫作亂<lb/>
乎君何為非時而辱之公曰酒肴絲竹願與將軍共<lb/>
之穰苴曰未聞其禮不敢承命公又移於梁丘據之<lb/>
家鼓琴擊筑奉迎於門公曰無彼二子何以治吾國<lb/>
無此一臣何以樂吾身是時梁丘據子家噲導君於<lb/>
邪大夫髙國鮑氏之屬害穰苴譛於景公公退之穰<lb/>
苴發病死　景公射晏子修禮而侍公曰寡人厭禮<lb/>
<pb n="KR2b0015_SBCK_008-4b"/>
久矣欲得天下勇士與之圖國晏子曰君子無禮是<lb/>
庶人也庶人無禮是禽獸也臣勇多則弑其君子力<lb/>
多則弑其父然而不敢者禮也禮所以御民轡所以<lb/>
御馬無禮而能治國家嬰未之聞也公曰善飾射更<lb/>
席以晏子為上客終日問禮　景公問於晏子曰忠<lb/>
臣事君何若對曰有難不死出亡不送公曰可謂忠<lb/>
乎對曰言而見用終身無難臣何死焉謀而見從終<lb/>
身不亡臣何送焉忠臣能納善於君而不能與君陷<lb/>
難也　晏子侍於景公朝寒命進熱食與服裘對曰<lb/>
嬰非君厨養田澤之臣也敢辭公曰夫子於寡人奚<lb/>
<pb n="KR2b0015_SBCK_008-5a"/>
爲者也對曰社稷之臣能辨上下之宜制百官之序<lb/>
作爲辭令分布四方臣之任也自是公不以禮不見<lb/>
晏子　景公畋十有八日而不反晏子往見公曰國<lb/>
人皆以君安野而不安國好獸而惡人公曰寡人有<lb/>
吾子猶心之有四支故得安佚晏子曰四支可無心<lb/>
乎公乃罷田而歸　景公起臺歲寒役者凍餒公與<lb/>
晏子飲酒而樂晏子歌曰庶民之凍我若之何奉上<lb/>
靡弊我若之何歌罷喟然流涕公止之曰子爲大臺<lb/>
之役寡人將罷之　景公鑄鐘撞之庭下郊雉皆呴<lb/>
又欲爲大鐘晏子曰重歛於民民必哀歛哀爲樂不<lb/>
<pb n="KR2b0015_SBCK_008-5b"/>
祥公乃止　景公飲酒晏子入公令樂人歌曰已哉<lb/>
已哉寡人不説爾何為來晏子曰嬰聞彊而無禮禍<lb/>
必及身公謝之　景公好弋使燭雛主鳥而亡之景<lb/>
公怒欲殺之晏子請數其罪曰汝為吾君主鳥而亡<lb/>
之一罪也使吾君以鳥之故殺人二罪也諸侯聞之<lb/>
以吾君重鳥而輕士三罪也天子聞之必將貶絀吾<lb/>
君絶其社稷四罪也數畢請公殺之公曰止勿殺而<lb/>
謝之　景公怒有罪者縛置殿下召左右支解之敢<lb/>
諫者死晏子左手持其頭右手磨刀仰而問曰古者<lb/>
明王聖主支解人不審從何支始也公離席曰縱之<lb/>
<pb n="KR2b0015_SBCK_008-6a"/>
罪在寡人　齊大旱卜之祟在髙山廣水景公欲賦<lb/>
歛以祠靈山晏子曰靈山以石爲身艸木爲髪天久<lb/>
不雨髪將焦身將熱彼獨不欲雨乎祠之何益公欲<lb/>
祠河伯晏子曰河伯以水爲國以魚鱉爲民天久不<lb/>
雨百川竭國將亡民將滅彼獨不欲雨乎祠之何益<lb/>
公避殿暴露與靈山河伯共憂幸而雨乎公野居暴<lb/>
露三日而大雨　景公謂晏子曰君嚴曷害於治國<lb/>
家哉晏子曰君嚴則下無言而暗上無聞而聾何爲<lb/>
非害乎夫治天下非一士之言也固有受而不用惡<lb/>
有距而不入者哉<lb/>
<pb n="KR2b0015_SBCK_008-6b"/>
五年春吳王僚因楚䘮而伐之使二公子圍楚潜楚<lb/>
救潜吳師不能退公子光欲弑王僚鱄設諸曰吳外<lb/>
困于楚而内空無骨鯁之臣是無奈我何　夏四月<lb/>
光享王使鱄設諸以匙首刺殺王僚左右共殺鱄設<lb/>
諸光代立是為王闔廬拜鱄設諸之子為客卿　楚<lb/>
費無極譛郤宛於令尹子常子常殺宛初晉殺伯宗<lb/>
其子伯州犂奔楚為太宰及靈王弑郟敖殺伯州犂<lb/>
至是伯氏之族出伯州犂之孫噽奔吳為太宰以謀<lb/>
楚　秋九月楚子常殺費無極以説于國　曹悼公<lb/>
朝于宋宋囚之曺立其弟野是為聲公是歲悼公死<lb/>
<pb n="KR2b0015_SBCK_008-7a"/>
於宋歸葬<lb/>
六年夏六月晉殺祁盈及楊食我遂滅祁氏羊舌氏<lb/>
初叔向生食我叔向之母聞之往及堂聞其號乃還<lb/>
曰豺狼之聲終滅羊舌氏之宗必是子也　秋晉韓<lb/>
起宣子卒魏舒獻子為政分祁氏羊舌氏之田為十<lb/>
縣以魏舒之子戊知盈孫徐吾韓起孫固起勝曾孫<lb/>
朝四卿之餘子也賈辛司馬烏有力於王室司馬彌<lb/>
牟等四人以賢舉為十縣大夫韓平子須起之子也<lb/>
　是歲鄭定公薨子獻公蠆立　滕悼公薨子頃公<lb/>
結立　吳王闔廬召伍子胥為行人與謀國事　吳<lb/>
<pb n="KR2b0015_SBCK_008-7b"/>
王僚之子慶忌居衛集賓客養士卒謀欲報仇闔廬<lb/>
患之子胥薦要離為人薄弱迎風則偃背風則仆而<lb/>
志氣勇決見之闔廬闔廬曰慶忌筋骨果勁十人莫<lb/>
當走追奔獸手接飛鳥駟馬馳不及射之不能中子<lb/>
之力不如也要離曰安其妻子之樂而不除君患非<lb/>
勇也請君以罪逐臣殺臣妻子焚之而揚其灰臣往<lb/>
投慶忌得近而圖之闔廬從其謀要離被桎梏奔衛<lb/>
慶忌納之居有間謂慶忌曰吳無道愈甚請與王子<lb/>
往奪其國慶忌許之與要離涉江中流因風勢抽戈<lb/>
擊慶忌力薄不制慶忌捽而投之於江浮則又取而<lb/>
<pb n="KR2b0015_SBCK_008-8a"/>
投之如是者三慶忌曰舎妻子為君忠也得來近吾<lb/>
謀也弱力敢加兵於吾勇也赦之歸於吳闔廬將厚<lb/>
賞之要離曰殺妻子以便事不仁也為故主殺新主<lb/>
不義也捽而三八三出於江臣已辱矣伏劒而死<lb/>
七年魯昭公自齊如晉處乾侯　秋龍見于絳郊<lb/>
八年夏六月晉頃公薨定公午立晉益弱六卿皆大<lb/>
　冬十二月吳執鍾吾子遂滅徐徐子章禹奔楚<lb/>
吳王闔廬與伍子胥伯噽謀伐楚將軍孫武曰民勞<lb/>
未可且待之孫武齊人僻隠幽居時人莫知其能伍<lb/>
子胥薦之於闔廬問以兵法每陳一篇王不覺稱善<lb/>
<pb n="KR2b0015_SBCK_008-8b"/>
　齊景公以其子妻闔廬泣送諸郊曰余死不女見<lb/>
矣髙昭子曰齊負海而逺君愛則勿行公曰余不能<lb/>
以齊國令諸侯又不能以齊聽是生亂也吳蜂蠆也<lb/>
余恐棄毒於我遂遣之<lb/>
九年夏四月薛獻公榖薨子襄公定立薛任姓黄帝<lb/>
之後奚仲為夏車正遷于邳湯相仲虺居薛周武王<lb/>
復以其苗裔為薛侯齊桓公之伯黜為伯　秋吳侵<lb/>
楚潜六圍弦楚師救潜及弦吳師還始用子胥之謀<lb/>
也　冬邾黑肱以濫奔魯　十二月辛亥朔日有食<lb/>
之<lb/>
<pb n="KR2b0015_SBCK_008-9a"/>
十年夏吳伐越自是越允常與吳闔廬戰而相怨伐<lb/>
　秋八月劉文公與萇弘欲城成周敬王遣使告晉<lb/>
冬十一月晉魏舒韓不信合諸侯之大夫城成周衛<lb/>
彪傒適周見單穆公曰萇弘其不没乎欲支天之所<lb/>
壞不亦難乎自幽王而天奪之明以亡其百姓十有<lb/>
四世矣單子曰萇劉其咎孰多曰萇叔必速及將天<lb/>
以道補周若無咎必為戳雖晉魏子亦將及焉若劉<lb/>
氏子孫實有禍萇弘周之執數者天地之氣日月之<lb/>
行風雨之變律曆之數無所不通是時諸侯莫朝周<lb/>
萇弘明鬼神事設射狸首狸首諸侯之不來者欲依<lb/>
<pb n="KR2b0015_SBCK_008-9b"/>
物怪以致諸侯而不從周人之言方怪者自萇弘韓<lb/>
不信伯音韓須之子簡子也　十二月己未魯昭公<lb/>
薨于乾侯　是歲曹平公弟通弑聲公代立是為隠<lb/>
公<lb/>
十一年春正月晉魏獻子舒卒襄子曼多舒孫也<lb/>
三月城成周三旬而畢　夏六月癸亥魯昭公之喪<lb/>
至自乾侯戊辰公弟宋即位是為定公　冬十月有<lb/>
一足鳥飛集魯定公庭翼而跳孔子曰是商羊見則<lb/>
有大水俄而大霖雨　是歲蔡昭侯朝楚持美裘佩<lb/>
二獻其一於昭王而自衣其一楚令尹子常欲之不<lb/>
<pb n="KR2b0015_SBCK_008-10a"/>
與子常纔昭侯留之楚<lb/>
十二年秋楚伐吳吳潜師于巢　冬十月敗楚克巢<lb/>
十三年春二月辛夘邾莊公薨子隠公益立　秋九<lb/>
月鮮虞敗晉于平中　楚昭王嘗使王孫圉聘於晉<lb/>
定公饗之趙簡子鳴玉以相問圉曰楚之白珩猶在<lb/>
乎其為寶也幾何曰未嘗為實楚之所寶者曰觀射<lb/>
父能作訓辭以行事於諸侯左史倚相朝夕獻善敗<lb/>
于寡君使無忘先王之業又有藪曰雲連徒洲金木<lb/>
竹箭之所生龜珠角齒皮革羽毛所以備賦此楚國<lb/>
之寶也若夫白珩先王之玩也譁囂之美楚雖蠻夷<lb/>
<pb n="KR2b0015_SBCK_008-10b"/>
不能寶也　楚左史倚相廷見申公子亹子亹不出<lb/>
倚相謗之曰唯子老耄故欲見以交儆子子實不<lb/>
聖老楚國而自安楚其難哉子亹曰老之過也乃驟<lb/>
見之　楚司馬子期欲以妾為内子訪之左史倚相<lb/>
曰吾有妾而愿欲笄之可乎對曰君子違而道不從<lb/>
而逆子木能違子夕之欲而去芰薦吾子經營楚國<lb/>
而欲薦芰以干之其可乎子期乃止　楚昭王問於<lb/>
觀射父曰周書所謂重黎寔使天地不通者何也若<lb/>
無然民將能登天乎對曰非此之謂也古者民神不<lb/>
雜民之精爽不擕貳者在男曰覡在女曰巫於是有<lb/>
<pb n="KR2b0015_SBCK_008-11a"/>
天地神民類物之官是謂五官周宣王時重黎之後<lb/>
失其官守寵神其祖以取威于民曰重寔上天黎寔<lb/>
下地遭世之亂莫之能禦也　楚子期祀平王祭以<lb/>
牛俎於王王問於觀射父曰祀牲何及對曰祀加于<lb/>
舉則上下有序神求備物不求豐大聖王正端冕帥<lb/>
其羣臣精物以臨監享祀謂之一純玉帛爲二精天<lb/>
地民及四時之務爲七事民之徹官百王公子弟之<lb/>
質能言能聽徹其官者而物賜之姓以監其官是爲<lb/>
百姓姓有徹品十於王謂之千品五物之官陪屬萬<lb/>
爲萬官官有十醜爲億醜天子之田九畡以食兆民<lb/>
<pb n="KR2b0015_SBCK_008-11b"/>
王取經入以食萬官　楚鬭且廷見令尹子常歸語<lb/>
其弟曰楚其亡乎不然令尹不免吾見其問蓄聚積<lb/>
實如餓豺狼焉積貨滋多蓄怨滋厚不亡何待　冬<lb/>
蔡昭侯獻裘佩於子常子常受之歸昭侯昭侯歸而<lb/>
如晉請伐楚　是歲塵入成周熊入于周<lb/>
十四年春三月劉文公合諸侯于召陵謀伐楚晉荀<lb/>
寅求貨於蔡侯弗得言於范獻子乃辭蔡侯　晉使<lb/>
蔡伐沈夏滅沈秋楚為沈故圍蔡　楚自昭王即位<lb/>
無歲不有吳師蔡昭侯以其子乾與大夫之子為質<lb/>
於吳闔廬謂伍子胥孫武曰始子言郢未可入今果<lb/>
<pb n="KR2b0015_SBCK_008-12a"/>
如何對曰楚囊瓦貪唐蔡皆怨之王必欲大伐得唐<lb/>
蔡乃可闔廬從之冬吳悉興師與蔡侯唐侯伐楚選<lb/>
多力者五百人利趾者三千人以為前陳十一月庚<lb/>
午陳于栢舉闔廬弟夫槩請戰弗許夫槩曰王已屬<lb/>
臣兵兵以利為上尚何待焉以其部兵擊楚大敗之<lb/>
囊瓦奔鄭吳乗勝而前比至郢五戰楚五敗己夘楚<lb/>
昭王出奔庚辰吳入郢昭王奔鄖鄖公之弟懐將弑<lb/>
王鄖公辛止之懐曰平王殺吾父在國則君在外則<lb/>
讐也見讐弗殺非人也鄖公曰事君者不為内外行<lb/>
不為豐約舉茍君之卑尊一也懷弗聽曰吾思父不<lb/>
<pb n="KR2b0015_SBCK_008-12b"/>
能顧矣鄖公以王奔隨伍子胥求昭王不得乃掘楚<lb/>
平王墓出其屍鞭之三百申包胥亡於山中使人謂<lb/>
子胥曰報讐以甚乎子故平王之臣親北面而事之<lb/>
今至於僇死人此無天道之極子胥曰吾日暮塗逺<lb/>
故倒行而逆施之申包胥走秦告急求救秦哀公未<lb/>
許包胥立秦庭哭七日七夜不絶聲哀公憐之曰楚<lb/>
雖無道有臣若是可無存乎　是歲陳惠公薨子懷<lb/>
公柳立　杞悼公薨子隠公乞立七月其弟過弑隠<lb/>
公自立是為僖公　曺聲公弟露弑隠公而自立是<lb/>
為靖公<lb/>
<pb n="KR2b0015_SBCK_008-13a"/>
十五年春王人殺子朝于楚　夏越聞吳王在楚國<lb/>
空入吳吳王使别兵擊越　六月申包胥以秦師救<lb/>
楚再敗吳師　秋七月楚子期子蒲滅唐　吳夫槩<lb/>
見越秦交敗吳吳王留楚不去九月亡歸自立為吳<lb/>
王吳敗楚于雍澨秦楚皆敗吳師又大敗吳于公壻<lb/>
之谿闔廬乃歸攻夫槩敗之夫槩奔楚冬十月楚昭<lb/>
王還入郢封夫槩於堂谿為堂谿氏　昭王之出奔<lb/>
也見藍尹亹載其孥王曰載予對曰自先王莫墜其<lb/>
國當君而亡之君之過也遂去王歸又求見王欲執<lb/>
之曰臣避於成臼以儆君也庶悛而更乎今之敢見<lb/>
<pb n="KR2b0015_SBCK_008-13b"/>
觀君之徳也曰庶憶懼而鑒前惡乎君有國而不愛<lb/>
臣何有於死子西使復其位以無忘前敗王乃見之<lb/>
　昭王歸賞始于申包胥包胥曰輔君安國非為身<lb/>
也救急除害非為名也功成受賞是賣勇也君既定<lb/>
矣又何求焉遂逃賞終身不見賞及鄖公之弟懐子<lb/>
西曰君有二臣或可賞也或可戮也君王均之羣臣<lb/>
懼矣王曰或禮於君或禮於父均之可也　晉圍鮮<lb/>
虞　是嵗燕平公薨簡公立或云恵公　日隕于地<lb/>
　有麈入豐<lb/>
十六年春鄭滅許執許男斯　二月魯侵鄭取匡<lb/>
<pb n="KR2b0015_SBCK_008-14a"/>
夏四月己丑吳敗楚舟師又敗楚陵師于繁揚　楚<lb/>
遷郢於鄀　周儋翩率王子朝之徒因鄭人将以作<lb/>
亂于周鄭伐周六月晉戍周冬十二月敬王辟亂處<lb/>
于姑蕕<lb/>
十七年春二月齊歸魯鄆陽闗陽虎居之以為政<lb/>
夏四月齊伐魯　冬十一月戊午單子劉子逆王晉<lb/>
籍秦送王入于王城<lb/>
十八年春正月魯侵齊　二月己丑單子伐榖城劉<lb/>
子伐儀栗辛夘單子伐簡城劉子伐盂以定王室<lb/>
魯侵齊夏齊伐魯晉救魯　晉趙鞅使涉佗成何與<lb/>
<pb n="KR2b0015_SBCK_008-14b"/>
衛靈公盟於鄟澤將歃涉佗成何捘靈公之手而撙<lb/>
之靈公怒王孫商曰不如與百姓同惡之請令於國<lb/>
有姑姉妹者家一人質於晉百姓必怒君因反之公<lb/>
曰善令三日而徴之五日而令畢國人巷哭乃出西<lb/>
門閉東門而叛晉　秋晉侵鄭衛九月魯侵衛　魯<lb/>
陽虎欲去三桓冬十月季孟氏敗陽虎虎出奔　初<lb/>
吳入楚召陳懷公不往是歲復召懷公至則怒其前<lb/>
不往留之未幾懷公卒於吳子湣公越立　曹靖公<lb/>
薨子陽立<lb/>
十九年夏六月陽虎自魯陽闗出奔齊遂自宋奔晉<lb/>
<pb n="KR2b0015_SBCK_008-15a"/>
趙鞅受賂厚遇之虎謂鞅曰堂上之人朝廷之吏邊<lb/>
境之士臣所樹主者過半今堂上之人却臣於君朝<lb/>
廷之吏危臣於法邊境之士劫臣於兵鞅曰惟賢者<lb/>
能報徳不肖者不能也夫樹桃李者夏得其休息秋<lb/>
得其食焉樹蒺藜者夏不得休息秋得其刺焉子之<lb/>
所樹者蒺藜非桃李也　陽虎常言曰主賢明則悉<lb/>
心以事之不肖則飾姦而試之簡子相之左右曰虎<lb/>
善竊人國政簡子曰虎務取之我務守之遂執術而<lb/>
御虎虎不敢為非簡子幾至於伯　秋齊伐晉　是<lb/>
歲鄭獻公薨子聲公勝立晉六卿彊侵奪鄭鄭遂弱<lb/>
<pb n="KR2b0015_SBCK_008-15b"/>
　秦哀公薨太子早死諡夷公夷公子惠公立<lb/>
二十年初孔子仕魯為中都宰制為養生送死之節<lb/>
行之一年四方諸侯則焉定公曰學子法以治魯何<lb/>
如孔子曰天下可矣二年為司空别五土之性物各<lb/>
得所生之宜由司空為大司冦夏齊景公魯定公㑹<lb/>
于夾谷孔子攝相事齊人歸魯鄆讙龜隂之田魯有<lb/>
父子訟者孔子同狴執之三月不别其父請止孔子<lb/>
赦之季桓子不説孔子喟然嘆曰亂其教繁其刑使<lb/>
民迷惑而陷焉初桓子穿井獲如土缶其中有羊焉<lb/>
問之仲尼曰吾穿井而獲狗何也對曰以丘之所聞<lb/>
<pb n="KR2b0015_SBCK_008-16a"/>
羊也木石之怪曰䕫蝄蜽水之怪曰龍罔象土之怪<lb/>
曰羵羊桓子嘗以粟千鍾餼孔子孔子受之而不辭<lb/>
既而以頒門人之無者子貢曰無乃非季孫之意乎<lb/>
孔子曰夫受人之財不以成富與季孫之惠于一人<lb/>
豈若惠數百人哉　晉趙鞅圍衞討衞之叛曰由涉<lb/>
佗成何縛涉佗而斬之成何走燕子貢曰王孫商憎<lb/>
人而能害之有患而能處之欲用民而能附之可謂<lb/>
善謀矣　是歲齊晏嬰卒景公游於蔞聞之行哭而<lb/>
往以驅車爲遲下而趨知不若車之速則又乗比至<lb/>
於國四下而趨至則伏尸而號曰子大夫日夜責寡<lb/>
<pb n="KR2b0015_SBCK_008-16b"/>
人不遺尺寸寡人猶且淫佚而不收怨罪重積於百<lb/>
姓今天降禍齊之社稷危矣百姓將誰告哉<lb/>
　劉恕曰世稱管晏伯者之佐攷其行事則殊别管<lb/>
　仲才髙而主於功晏子博辨而安於徳爭擾則功<lb/>
　近於伯衰世則徳不能王景公尚佞而好善優柔<lb/>
　非桓公之儔管晏性差而時異安能同道而較徳<lb/>
　哉<lb/>
景公游於海上而樂之六月不歸令左右先言歸者<lb/>
死不赦顔燭趨進諫曰儻有治國者君安得樂此海<lb/>
也景公援㦸將砍之顔燭趨進撫衣而待曰桀殺闗<lb/>
<pb n="KR2b0015_SBCK_008-17a"/>
龍逢紂殺比干臣得參此二人君奚不斫公遂歸中<lb/>
道聞國人謀不納矣<lb/>
二十二年夏衛伐曹克郊　孔子言於魯定公曰三<lb/>
家過制請皆損之乃使季氏宰仲由隳三都之城彊<lb/>
公室弱私家政化大行　是歲薛襄公薨子比立<lb/>
二十三年春齊衛伐晉　秋七月晉范昭子士吉射<lb/>
中行文子荀寅攻趙簡子鞅鞅奔晉陽冬十一月晉<lb/>
定公伐范氏中行氏敗之奔朝歌韓簡子魏襄子以<lb/>
趙氏為請十二月趙鞅入于絳下邑之役董安于多<lb/>
趙簡子賞之辭固賞之對曰臣之少也進秉筆賛為<lb/>
<pb n="KR2b0015_SBCK_008-17b"/>
名命稱於前世立義於諸侯而主弗志臣之壯也耆<lb/>
其股肱以從司馬苛慝不産臣之長也端委韠帶以<lb/>
隨宰人民無二心今臣一旦為狂疾而曰必賞女與<lb/>
余以狂疾賞也不如亡趨而出乃釋之　簡子有兩<lb/>
白騾甚愛之廣門之官夜款門曰主君之臣陽城胥<lb/>
渠有疾醫曰不得白騾肝則死董安于愠曰期吾君<lb/>
騾請即刑焉簡子曰殺人而活畜非仁者也召庖人<lb/>
殺白騾取肝以與胥渠無幾簡子興兵攻翟廣門之<lb/>
官左七百人右七百人皆先登而獲甲首　董安于<lb/>
為上地守行石邑山中澗深峭百仞如牆問其旁鄉<lb/>
<pb n="KR2b0015_SBCK_008-18a"/>
左右曰人嘗有入此者乎對曰無有曰嬰兒癡聾狂<lb/>
悖之人嘗有入此者乎對曰無有曰牛馬犬彘嘗有<lb/>
入此者乎對曰無有董安于喟然太息曰使吾法無<lb/>
赦猶入澗必死則人莫敢犯也何為不治　簡子嘗<lb/>
將兵攻衛及戰逺立又居犀蔽屏櫓之下鼓之而士<lb/>
不起簡子嘆曰士之弊一若此乎行人燭過免胄横<lb/>
戈而進曰亦君不能耳昔獻公即位五年兼國十九<lb/>
用此士也惠公淫色暴慢秦人襲我遜去絳十七里<lb/>
用此士也文公城濮之戰五敗荆人圍衛取曹定天<lb/>
子之位用此士也簡子乃去犀蔽屏櫓而立矢石之<lb/>
<pb n="KR2b0015_SBCK_008-18b"/>
所及一鼓而士畢乗之簡子曰吾得革車千乗不如<lb/>
聞燭過之一言　簡子獵於晉山之陽撫轡而嘆曰<lb/>
吾有食榖之馬數千多力之士數百欲以獵獸吾恐<lb/>
隣國貪養賢以獵吾也　是歲薛弑其君比惠公夷<lb/>
立　越允常薨子句踐立始稱王<lb/>
二十四年春二月楚滅頓　夏吳王闔廬聞越允常<lb/>
死乃興師伐越越王句踐迎擊之于檇李吳師大敗<lb/>
闔廬傷指軍却闔廬病傷死子夫差立　秋衛靈公<lb/>
太子蒯瞶欲殺公夫人南子不克太子奔宋　衛靈<lb/>
公嘗鑿池宛春諫曰天寒起役恐傷民公曰天寒乎<lb/>
<pb n="KR2b0015_SBCK_008-19a"/>
宛春曰君衣狐裘坐熊席隩隅有竈民衣弊不補履<lb/>
決不苴君則不寒民誠寒矣公曰善令罷役左右曰<lb/>
徳歸宛春怨歸君矣公曰春魯國之匹夫吾舉之民<lb/>
未有見焉今將令民以此見之且春也有善非寡人<lb/>
之善與　靈公坐重華之臺侍御數百隨珠照日羅<lb/>
衣從風仲叔敖諫曰四境内侵諸侯加兵土地日削<lb/>
百姓乖離内寵太盛桀紂所以亡也公再拜曰寡人<lb/>
過矣出宫女數百人百姓大説靈公夜聞車聲轔轔<lb/>
至闕而止過闕復有聲夫人曰此蘧伯玉也公曰何<lb/>
以知之夫人曰禮下公門式路馬伯玉敬於事上必<lb/>
<pb n="KR2b0015_SBCK_008-19b"/>
不以闇昧廢禮公使人視之果伯玉也　冬十二月<lb/>
晉敗鄭　是歲孔子由魯司冦攝行相事其初魯人<lb/>
謗誦曰麛裘而韠投之無戾韠之麛裘投之無郵三<lb/>
月政成化行民誦之曰衮衣章甫實獲我所章甫衮<lb/>
衣惠我無私齊人聞孔子為政懼魯必伯乃遺魯定<lb/>
公女樂文馬定公終日游觀怠於政事孔子遂行<lb/>
　劉恕曰子産從政一年輿人誦之曰孰殺子産吾<lb/>
　其與之三年又誦之曰子産而死誰其嗣之及作<lb/>
　丘賦國人又謗之孔子為司空司㓂得政已數年<lb/>
　攝行相事民謗誦之三月而後誦之彼一賢一聖<lb/>
<pb n="KR2b0015_SBCK_008-20a"/>
　猶得民若此之難也後之為政一日而見善惡者<lb/>
　興於愛憎之口或出於狡獪之吏因諼詐以惑衆<lb/>
　聽非至當之論也<lb/>
初吳子伐越墮㑹稽獲大骨吳使使聘魯執骨問於<lb/>
仲尼對曰昔禹戮防風氏其骨節專車客曰防風何<lb/>
守仲尼曰在虞夏商為汪芒氏於周為長狄今為大<lb/>
人焦僥氏長三尺短之至也長者不過十數之極也<lb/>
二十五年春二月楚滅胡　夏五月壬申魯定公薨<lb/>
子哀公將立　吳王夫差任伯噽習戰射常以報越<lb/>
為志<lb/>
<pb n="KR2b0015_SBCK_008-20b"/>
二十六年春楚圍蔡　越王勾踐欲先吳未發往伐<lb/>
之大夫南陽范蠡少伯諌曰君王未盈而溢未盛而<lb/>
驕不勞而矜其功天時不作而先爲人客人事不起<lb/>
而創爲之始逆於天而不和於人王曰吾已斷之矣<lb/>
遂興師伐吳吳王夫差亦興師敗越于夫椒遂入越<lb/>
句踐以餘兵五千人棲于㑹稽之上勾踐喟然歎曰<lb/>
吾終於此乎大夫南郢文種少禽曰湯繫夏臺文王<lb/>
囚羑里何遽不爲福乎句踐執其手而與之謀又召<lb/>
范蠡曰吾不用子之言以至於此對曰卑辭尊禮玩<lb/>
好女樂尊之以名如此不已身與之市文種曰吳之<lb/>
<pb n="KR2b0015_SBCK_008-21a"/>
與越唯天所授天若棄吳必許吾成越王命諸稽郢<lb/>
行成於吳曰勾踐申禍無良重得罪於下執事越固<lb/>
貢獻之邑也君王不以鞭箠使之而辱軍士㓂令勾<lb/>
踐請盟敢使下臣盡辭唯天王秉利度義焉又使文<lb/>
種膝行頓首曰君王亡臣勾踐使其下臣種不敢徹<lb/>
聲聞於天王私於下執事曰師徒不足以辱君願以<lb/>
金玉子女賂君之辱請勾踐女女於王大夫女女於<lb/>
大夫士女女於士寳器畢從吳不許文種來而復往<lb/>
曰請委管籥從君之師徒唯君左右之夫差告諸大<lb/>
夫曰孤有大志於齊將許越成伍子胥諌曰吳越仇<lb/>
<pb n="KR2b0015_SBCK_008-21b"/>
讐敵戰之國也君必滅之失此利也雖悔無及勾踐<lb/>
聞之欲殺妻子燔寳器觸戰以死文種止之曰吳太<lb/>
宰噽貪可誘以利乃飾美女八人納之於噽曰茍赦<lb/>
越國之罪又有美於此者將進之噽諌吳王曰古之<lb/>
伐國服之而已今已服矣又何求焉伍子胥曰越非<lb/>
實中心好吳又非懾畏吾兵甲之彊也大夫種勇而<lb/>
善謀將還玩吾國於股掌之上以得其志吳王曰大<lb/>
夫奚隆於越越曽足以為大虞乎乃許之成三月將<lb/>
盟勾踐使諸稽郢辭曰君王舎甲兵之威重於鬼神<lb/>
以自輕也吳王許之荒成不盟勾踐説於國人曰寡<lb/>
<pb n="KR2b0015_SBCK_008-22a"/>
人不知力之不足與大國執讐暴露百姓之骨於中<lb/>
原寡人之罪也寡人請更勾踐置膽於坐坐卧則仰<lb/>
膽飲食亦嘗膽曰女忘㑹稽之恥耶乃苦身焦思折<lb/>
節下賢食不加肉衣不重采目不視靡曼耳不聽鐘<lb/>
鼓葬死者問傷者養生者弔有憂賀有喜送往者迎<lb/>
來者去民之所惡補民之不足然後卑事夫差勾踐<lb/>
曰蠡為我守於國對曰四封之内百姓之事蠡不如<lb/>
種四封之外敵國之制立斷之事種亦不如蠡王曰<lb/>
諾令文種守於國與范蠡宦士三百人入官於吳親<lb/>
為夫差前馬身為臣妻為妾奉四時之祭祀入春秋<lb/>
<pb n="KR2b0015_SBCK_008-22b"/>
之貢職禮甚卑辭甚服　秋八月吳侵陳　齊衛魯<lb/>
鮮虞伐晉取棘蒲　楚子西歎於朝藍尹亹問之子<lb/>
西曰闔廬能敗吾師吾聞其嗣又甚焉對曰闔廬口<lb/>
不貪嘉味耳不樂逸聲目不淫色身不懷安是故得<lb/>
民以濟其志今聞夫差好罷民力以成私好縱過而<lb/>
翳諌先自敗也焉能敗人子修徳以待吳吳將斃矣<lb/>
二十七年春魯伐邾邾賂以漷沂之田　夏衛靈公<lb/>
薨立太子蒯瞶之子輙是為出公六月乙酉晉趙鞅<lb/>
納蒯瞶于戚　秋八月晉敗鄭　冬吳遷蔡于州來<lb/>
　是歲燕簡公薨子獻公立<lb/>
<pb n="KR2b0015_SBCK_008-23a"/>
二十八年春齊衛圍戚　夏五月魯司鐸火火踰公<lb/>
宫桓僖災　周劉氏晉范氏世為昏姻萇弘事劉文<lb/>
公趙鞅以為討六月癸夘周殺萇弘　是歲秦惠公<lb/>
薨子悼公立　晉趙簡子曰晉有竇鳴犢舜華魯有<lb/>
孔子吾殺此三人天下可圖也乃召鳴犢舜華而任<lb/>
之以政使人聘孔子孔子行及河聞殺鳴犢舜華囘<lb/>
輿而還為操曰周道衰微禮樂陵遲文武既墜吾將<lb/>
焉師周游天下靡邦可依鳯鳥不識珍寳梟䲭眷然<lb/>
顧之慘焉心悲巾車命駕將適唐都黄河洋洋攸攸<lb/>
之魚臨津不濟還轅息鄹傷予道窮哀彼無辜翺翔<lb/>
<pb n="KR2b0015_SBCK_008-23b"/>
于衛復我舊廬從吾所好其樂只且遂反於衛復行<lb/>
如陳有隼集陳侯之庭而死楛矢貫之石砮其長尺<lb/>
有咫陳湣公使人問於仲尼對曰昔武王克商分陳<lb/>
以肅慎氏之矢使求之金櫝果得之　孔子常使宰<lb/>
予使楚昭王以安車象飾遺孔子宰予曰夫子貴義<lb/>
尚徳清素好儉仕而有禄不以為積不合則去退無<lb/>
吝心道行則樂其治不行則樂其身若夫觀目之䴡<lb/>
靡窈窕之淫音夫子適之弗視遇之弗聽無以此為<lb/>
也王曰夫子何欲而可對曰方今天下道徳寢息其<lb/>
志欲興而行之誠有欲治之君能行其道則夫子雖<lb/>
<pb n="KR2b0015_SBCK_008-24a"/>
徒步以朝固猶為之何必逺辱君之重貺乎王曰今<lb/>
乃知孔子之徳大矣　魯公父文伯之母敬姜季康<lb/>
子之從祖叔母也康子往焉䦱門與之言皆不踰閾<lb/>
祭悼子康子與焉胙不受徹俎不宴宗不具不繹繹<lb/>
不盡飫則退仲尼聞之以為别男女之禮　敬姜如<lb/>
季氏康子在其朝與之言弗應及寢門弗應而入康<lb/>
子入見曰肥也罪乎對曰卿以下合官職於外朝合<lb/>
家事於内朝寢門之内婦人治其業焉上下同之夫<lb/>
外朝業君之官職焉内朝凡季氏之政焉皆非吾所<lb/>
敢言也　康子問於敬姜曰肥願有聞於主對曰吾<lb/>
<pb n="KR2b0015_SBCK_008-24b"/>
聞之先姑曰君子能勞後世有繼子夏聞之曰古之<lb/>
嫁者不及舅姑謂之不幸婦學於舅姑者也　敬姜<lb/>
欲室文伯饗其宗老賦緑衣之三章師亥聞之曰男<lb/>
女之饗不及宗臣宗室之謀不過宗人今詩以合室<lb/>
歌以詠之度於法矣　文伯退朝朝其母其母方績<lb/>
文伯曰以歜之家而主猶績懼忓季孫之怨也以歜<lb/>
為不能事主乎其母嘆曰魯其亡乎使僮子備官而<lb/>
未之聞也居吾語汝夫民勞則思思則善心生逸則<lb/>
淫淫則忘善而惡心生沃土之民不材淫也瘠土之<lb/>
民嚮義勞也自天子至于庶人王后至于庶士以下<lb/>
<pb n="KR2b0015_SBCK_008-25a"/>
之妻男女效績愆則有辟古之制也爾今曰胡不自<lb/>
安以是承君之官余懼穆伯之絶嗣也仲尼聞之曰<lb/>
弟子志之季氏之婦不淫矣　文伯飲南宫敬叔酒<lb/>
以露睹父為客羞鼈小睹父怒遂出文伯之母怒曰<lb/>
吾聞之先子曰祭養尸饗養上賓鼈於何有而使夫<lb/>
人怒也遂逐之五日魯大夫辭而復之　公父文伯<lb/>
卒其母朝哭穆伯而莫哭文伯戒其妾曰好内女死<lb/>
之好外士死之今吾子夭死吾惡其以好内聞請無<lb/>
瘠色無洵涕無掐膺無憂容有降服無加服從禮而<lb/>
靜是昭吾子也室人有從死者二人其母怒而不哭<lb/>
<pb n="KR2b0015_SBCK_008-25b"/>
曰於長者薄而婦人厚也仲尼聞之曰季氏之婦可<lb/>
謂知禮矣愛而無私上下有章女知莫若婦男知莫<lb/>
若夫欲明其子之令徳知也夫<lb/>
資治通鑑外紀卷第八<hi>終</hi>
</p>
<p>
</p>
  </div>
</body>
</text>
</TEI>
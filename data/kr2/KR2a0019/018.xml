<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷十八</head> <lb/>
    <p>
<pb n="KR2a0019_WYG_018-1a"/>
欽定四庫全書<lb/>
　陳書卷十八<lb/>
　　唐　散　騎　常　侍　姚　思　㢘　撰<lb/>
　列𫝊第十二<lb/>
　　沈衆　　　　袁泌　　　　劉仲威<lb/>
　　陸山才　　　王質　　　　韋載<hi>族弟翽</hi>
沈衆字仲師吳興武康人也祖約梁特進父旋梁給事<lb/>
黄門侍郎衆好學頗有文才起家梁鎮衞南平王法曹<lb/>
<pb n="KR2a0019_WYG_018-1b"/>
參軍太子舎人是時梁武帝制千字詩衆為之注解與<lb/>
陳郡謝景同時召見于文徳殿帝令衆為竹賦賦成奏<lb/>
之帝手勅答曰卿文體翩翩可謂無忝爾祖當陽公蕭<lb/>
大心為郢州刺史以衆為限内記室叅軍尋除鎮南湘<lb/>
東王記室參軍遷太子中舎人兼散騎常侍聘魏還遷<lb/>
驃騎廬陵王諮議叅軍舎人如故侯景之亂衆表於梁<lb/>
武帝稱家代所𨽻故義部曲竝在吳興求還召募以討<lb/>
賊梁武許之及景圍臺城衆率宗族及義附五千餘人<lb/>
<pb n="KR2a0019_WYG_018-2a"/>
入援京邑頓於小航對賊東府置陣軍容甚整景深憚<lb/>
之梁武於城内追授衆為太子右衛率京城䧟衆降於<lb/>
景景平西上荆州元帝以為太子中庶子夲州大中正<lb/>
尋遷司徒左長史江陵陥為西魏所虜尋而逃還敬帝<lb/>
承制授御史中丞紹泰元年除侍中遷左民尚書髙祖<lb/>
受命遷中書令中正如故髙祖以衆州里知名甚敬重<lb/>
之賞賜優渥超於時軰衆性吝嗇内治産業財帛以億<lb/>
計無所分遺其自奉養甚薄毎于朝㑹之中衣裳破裂<lb/>
<pb n="KR2a0019_WYG_018-2b"/>
或躬提冠屨永定二年兼起部尚書監起太極殿恆服<lb/>
布袍芒屩以麻繩為帶又擕乾魚蔬菜飯獨噉之朝士<lb/>
共誚其所為衆性狷急於是忿恨遂歴詆公卿非毁朝<lb/>
廷髙祖大怒以衆素有令望不欲顯誅之後因其休假<lb/>
還武康遂於吳中賜死時年五十六<lb/>
袁泌字文洋左光祿大夫敬之弟也清正有幹局容體<lb/>
魁岸志行修謹釋褐貟外散騎侍郎歴諸王府佐侯景<lb/>
之亂泌欲求為將是時泌兄君正為吳郡太守梁簡文<lb/>
<pb n="KR2a0019_WYG_018-3a"/>
板泌為東宫領直令往吳中召募士卒及景圍臺城泌<lb/>
率所領赴援京城陷退保東陽景使兵追之乃自會稽<lb/>
東嶺出湓城依於鄱陽嗣王蕭範範卒泌乃降景景平<lb/>
王僧辯表泌為富春太守兼丹陽尹貞陽侯僣位以泌<lb/>
為侍中奉使於齊高祖受禪王琳據有上流泌自齊從<lb/>
梁永嘉王蕭莊逹琳所及莊僣立以泌為侍中丞相長<lb/>
史天嘉二年泌與琳輔莊至於柵口琳軍敗衆皆奔散<lb/>
唯泌獨乘輕舟送莊逹於北境屬莊於御史中丞劉仲<lb/>
<pb n="KR2a0019_WYG_018-3b"/>
威令共入齊然後拜辭而歸詣闕請罪文帝深義之尋<lb/>
授寧遠始興王府法曹參軍轉諮議參軍除通直散騎<lb/>
常侍兼侍中領豫州大中正聘於周使還授散騎常侍<lb/>
御史中丞其中正如故高宗入輔以泌為雲旗將軍司<lb/>
徒左長史光大元年卒年五十八臨終戒其子蔓華曰<lb/>
吾於朝廷素無功績瞑目之後斂手足旋𦵏無得輙受<lb/>
贈諡其子述泌遺意表請之朝廷不許贈金紫光禄大<lb/>
夫諡曰質<lb/>
<pb n="KR2a0019_WYG_018-4a"/>
劉仲威南陽湼陽人也祖虯齊世以國子博士徵不就<lb/>
父之遴荆州治中從事史仲威少有志氣頗渉文史梁<lb/>
承聖中為中書侍郎蕭莊偽署御史中丞随莊入齊終<lb/>
於鄴中仲威從弟廣徳亦好學負才任氣父之享梁安<lb/>
西湘東王長史南郡太守廣徳承聖中以軍功官至給<lb/>
事黄門侍郎湘東太守荆州陷後依於王琳琳平文帝<lb/>
以廣徳為寧逺始興王府限外記室參軍仍領其舊兵<lb/>
尋為太尉侯瑱湘州府司馬歴樂山豫章二郡太守新<lb/>
<pb n="KR2a0019_WYG_018-4b"/>
安内史光大中假節員外散騎常侍雲旗將軍河東太<lb/>
守太建元年卒於郡時年四十三贈左衛將軍<lb/>
陸山才字孔章吳郡吳人也祖翁寳梁尚書水部郎父<lb/>
泛散騎常侍山才少倜儻好尚文史范陽張續續弟綰<lb/>
竝欽重之起家王國常侍遷外兵參軍尋以父疾東歸<lb/>
侍養承聖元年王僧辯授山才儀同府西曹掾髙祖誅<lb/>
僧辯山才奔會稽依張彪彪敗乃歸髙祖紹泰中都督<lb/>
周文育出鎮南豫州不知書疏乃以山才為長史政事<lb/>
<pb n="KR2a0019_WYG_018-5a"/>
悉以委之文育南討剋蕭勃擒歐陽頠計畫多出山才<lb/>
及文育西征王琳留山才監江州事乃鎮豫章文育與<lb/>
侯安都於沌口敗績余孝頃自新林來宼豫章山才收<lb/>
合餘衆依於周廸擒余孝頃李孝欽等遣山才自都陽<lb/>
之樂安嶺東道送於京師除中書侍郎復由樂安嶺綏<lb/>
撫南川諸郡文育重鎮豫章金口山才復為貞威將軍<lb/>
鎮南長史豫章太守文育為熊曇朗所害曇朗囚山才<lb/>
等送於王琳未至而侯安都敗琳將常衆愛於宫亭湖<lb/>
<pb n="KR2a0019_WYG_018-5b"/>
由是山才獲反除貞威將軍新安太守為王琳未平留<lb/>
鎮富陽以捍東道入為貟外散騎常侍遷宣恵始興王<lb/>
長史行東揚州事侯安都討留異山才率王府之衆從<lb/>
焉異平除明威將軍東陽太守入為鎮東始興王長史<lb/>
帶會稽郡丞行東揚州事未拜改授散騎常侍兼度支<lb/>
尚書满歲為真髙宗南征周廸以山才為軍司廸平復<lb/>
職余孝頃自海道襲晉安山才又以本官之會稽指授<lb/>
方畧還朝坐侍宴與蔡景歴言語過差為有司所奏免<lb/>
<pb n="KR2a0019_WYG_018-6a"/>
官尋授散騎常侍遷雲旗將軍西陽武昌二郡太守天<lb/>
康元年卒時年五十八贈右衛將軍諡曰簡子<lb/>
王質字子貞右光祿大夫通之弟也少慷慨渉獵書史<lb/>
梁世以武帝甥封甲口亭侯補國子周易生射䇿髙第<lb/>
起家祕書郎太子舎人尚書殿中郎遭母憂居喪以孝<lb/>
聞服闋除太子洗馬東宫領直累遷中舎人庶子太清<lb/>
元年除假節寧遠將軍領東宫兵從貞陽侯北伐及貞<lb/>
陽敗績質脱身逃還侯景於壽陽構逆質又領舟師随<lb/>
<pb n="KR2a0019_WYG_018-6b"/>
衆軍拒之景軍濟江質便退走尋領歩騎頓於宣陽門<lb/>
外景軍至京師質不戰而潰乃翦髮為桑門潜匿人間<lb/>
及栁仲禮等會援京邑軍據南岸質又收合餘衆從之<lb/>
京城䧟後西奔荆州元帝承制以質為右長史帶河東<lb/>
太守俄遷侍中尋出為持節都督吳州諸軍事寧遠將<lb/>
軍吳州刺史領鄱陽内史荆州陷侯瑱鎮于湓城與質<lb/>
不協遣偏將羊亮代質且以兵臨之質率所部度信安<lb/>
嶺依于留異文帝鎮會稽以兵助質令鎮信安縣永定<lb/>
<pb n="KR2a0019_WYG_018-7a"/>
二年髙祖命質率所部踰嶺出豫章随都督周文育以<lb/>
討王琳質與琳素善或譛云於軍中潜信交通髙祖命<lb/>
周文育殺質文育啟請救之獲免尋授散騎常侍晉陵<lb/>
太守文帝嗣位徴守五兵尚書髙宗為揚州刺史以質<lb/>
為仁威將軍驃騎府長史天嘉二年除晉安太守髙宗<lb/>
輔政以為司徒左長史將軍如故坐公事免官尋為通<lb/>
直散騎常侍遷太府卿都官尚書太建二年卒時年六<lb/>
十贈本官諡曰安子<lb/>
<pb n="KR2a0019_WYG_018-7b"/>
韋載字徳基京兆杜陵人也祖叡梁開府儀同三司永<lb/>
昌嚴公父政梁黄門侍郎載少聰慧篤志好學年十二<lb/>
随叔父稜見沛國劉顯顯問漢書十事載随問應答曾<lb/>
無疑滯及長博渉文史沉敏有噐局起家梁邵陵王法<lb/>
曹參軍遷太子舎人尚書三公郎侯景之亂元帝承制<lb/>
以為中書侍郎尋為建威將軍尋陽太守随都督王僧<lb/>
辯東討侯景是時僧辯軍於湓城而魯悉逹樊俊等各<lb/>
擁兵保境觀望成敗元帝以載為假節都督太原髙唐<lb/>
<pb n="KR2a0019_WYG_018-8a"/>
新蔡三郡諸軍事髙唐太守仍銜命喻悉達等令出軍<lb/>
討景及大軍東下載率三郡兵自焦湖出柵口與僧辨<lb/>
會於梁山景平除冠軍將軍琅邪太守尋奉使往東陽<lb/>
晉安招撫留異陳寳應等仍授信武將軍義興太守髙<lb/>
祖誅王僧辯乃遣周文育輕兵襲載未至而載先覺乃<lb/>
嬰城自守文育攻之甚急載所屬縣卒竝髙祖舊兵多<lb/>
善用弩載收得數十人繫以長鏁命所親監之使射文<lb/>
育軍約曰十發不兩中者則死每發輙中所中皆斃文<lb/>
<pb n="KR2a0019_WYG_018-8b"/>
育軍稍却因於城外據水立柵相持數旬髙祖聞文育<lb/>
軍不利乃自將征之尅其水柵仍遣載族弟翽賫書喻<lb/>
載以誅王僧辯意并奉梁景帝敕敕載觧兵載得書乃<lb/>
以衆降于髙祖髙祖厚加撫慰即以其族弟翽監義興<lb/>
郡所部將帥竝隨才任使引載恒置左右與之謀議徐<lb/>
嗣徽任約等引齊軍濟江據石頭城髙祖問計於載載<lb/>
曰齊軍若分兵先據三吳之路畧地東境則時事去矣<lb/>
今可急於淮南即侯景故壘築城以通東道轉輸别命<lb/>
<pb n="KR2a0019_WYG_018-9a"/>
輕兵絶其糧運使進無所虜退無所資則齊將之首旬<lb/>
日可致髙祖從其計永定元年除和戎將軍通直散騎<lb/>
常侍二年進號輕車將軍尋加散騎常侍太子右衛率<lb/>
將軍如故天嘉元年以疾去官載有田十餘頃在江乘<lb/>
縣之白山至是遂築室而居屏絶人事吉凶慶弔無所<lb/>
往來不入籬門者㡬十載太建中卒於家時年五十八<lb/>
載族弟翽字子羽少有志操祖愛梁輔國將軍父乾向<lb/>
汝隂太守翽弱冠喪父哀毁甚至養母撫孤兄弟子以<lb/>
<pb n="KR2a0019_WYG_018-9b"/>
仁孝著稱髙祖為南徐州刺史召為征北參軍尋監義<lb/>
興郡永定元年授貞毅將軍歩兵校尉遷驍騎將軍領<lb/>
朱衣直閣驍騎之職舊領營兵兼統宿衛自梁代已來<lb/>
其任愈重出則羽儀清道入則與二衛通直臨軒則升<lb/>
殿俠侍翽素有名望每大事恒令俠侍左右時人榮之<lb/>
號曰俠御將軍尋出為宣城太守天嘉二年預平王琳<lb/>
之功封清源縣侯邑二百户太建中卒官贈明霍羅三<lb/>
州刺史子宏字徳禮有文學歴官至永嘉王府諮議參<lb/>
<pb n="KR2a0019_WYG_018-10a"/>
軍陳亡入隋<lb/>
史臣曰昔鄧禹基於文學杜預出自儒雅卒致軍功名<lb/>
著前代晉氏䘮亂播遷江左頋榮郗鑒之軰温嶠謝𤣥<lb/>
之倫莫非巾褐書生縉紳素譽抗敵以衛社稷立勲而<lb/>
升台鼎自斯以降代有其人但梁室沸騰懦夫立志既<lb/>
身逢際㑹見仗於時主美矣<lb/>
　<lb/>
　<lb/>
<pb n="KR2a0019_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十八<lb/>
</p>
<p>
</p>
  </div>
</body>
</text>
</TEI>
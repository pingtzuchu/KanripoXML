<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷二</head> <lb/>
    <p>
<pb n="KR2a0019_WYG_002-1a"/>
欽定四庫全書<lb/>
　陳書卷二<lb/>
　　唐　散　騎　常　侍　姚　思　㢘　撰<lb/>
　本紀第二<lb/>
　　高祖下<lb/>
永定元年冬十月乙亥高祖即皇帝位于南郊柴燎告<lb/>
天曰皇帝臣覇先敢用𤣥牡昭告于皇皇后帝梁氏以<lb/>
圯剝荐臻歴運有極欽若天應以命于覇先夫肇有烝<lb/>
<pb n="KR2a0019_WYG_002-1b"/>
民乃樹司牧選賢與能未常厥姓放勛重華之世咸無<lb/>
意於受終當塗典午之君雖有心於揖讓皆以英才處<lb/>
萬乗高勲御四海故能大庇黔首光宅區縣有梁末運<lb/>
仍葉遘屯獯醜憑陵乆移神器承聖在外非能祀夏天<lb/>
未悔禍復罹寇逆嫡嗣廢黜宗枝僭詐天地蕩覆紀綱<lb/>
泯絶覇先爰初投袂大拯横流重舉義兵實戡多難廢<lb/>
王立帝寔有厥功安國定社用盡其力是謂小康方期<lb/>
大道既而烟雲表色日月呈瑞緯聚東井龍見譙邦除<lb/>
<pb n="KR2a0019_WYG_002-2a"/>
舊布新既彰𤣥象遷虞事夏且協謳歌九域八荒同布<lb/>
衷欵百神羣祀皆有誠願梁帝高謝萬邦授以大寳覇<lb/>
先自惟菲薄讓徳不嗣至於再三辭弗獲許僉以百姓<lb/>
須主萬幾難曠皇靈眷命非可謙拒畏天之威用膺嘉<lb/>
祚永言夙志能無慙徳敬簡元辰升壇受禪告類上帝<lb/>
用答民心永保于我有陳惟明靈是饗先是氛霧晝夜<lb/>
晦㝠至于是日景氣清宴識者知有天道焉禮畢輿駕<lb/>
還宫臨太極前殿詔曰五徳更運帝王所以御天三正<lb/>
<pb n="KR2a0019_WYG_002-2b"/>
相因夏殷所以宰世雖色分辭翰時異文質揖讓征伐<lb/>
迄用參差而育德振民義歸一揆朕以寡昧時屬艱危<lb/>
國歩屢屯天維三絶肆勤先后拯厥横流藉將帥之功<lb/>
兼猛士之力一匡天下再造黔黎梁氏以天祿永終歴<lb/>
數攸在遵與能之典集大命於朕躬顧惟菲德辭不獲<lb/>
亮式從天睠俯協民心受終文祖升禋上帝繼迹百王<lb/>
君臨萬宇若渉川水罔知攸濟寳業初建皇祚惟新思<lb/>
俾恵澤覃被億兆可大赦天下改梁太平二年為永定<lb/>
<pb n="KR2a0019_WYG_002-3a"/>
元年賜民爵二級文武二等鰥寡孤獨不能自存者人<lb/>
穀五斛逋租宿債皆勿復收其有犯鄉里清議贓汙淫<lb/>
盗者皆洗除先注與之更始長徒敕繫特皆原之亡官<lb/>
失爵禁錮奪勞一依舊典又詔曰禮陳把宋詩詠二客<lb/>
弗臣之重歴代斯敦梁氏欽若神祇憲章在昔濟河沉<lb/>
璧高謝萬邦茅賦所加宜遵舊典其以江陰郡奉梁主<lb/>
為江陰王行梁正朔車旗服色一依前準宫館資待務<lb/>
盡優隆又詔梁皇太后為江陰國太妃皇后為江陰國<lb/>
<pb n="KR2a0019_WYG_002-3b"/>
妃又詔百司依位攝職丙子輿駕幸鍾山祀蔣帝廟戊<lb/>
寅輿駕幸華林園親覽詞訟臨赦囚徒己夘分遣大使<lb/>
宣勞四方下璽書敕州郡曰夫四王革代商周所以應<lb/>
天五勝相推軒羲所以當運梁徳不造喪亂積年東夏<lb/>
崩騰西都蕩覆蕭勃干紀非唯趙倫侯景滔天踰於劉<lb/>
載貞陽反篡賊約連兵江左累屬於鮮卑金陵乆非於<lb/>
梁國自有氤氲混沌之世龍圖鳯紀之前東漢興平之<lb/>
初西朝永嘉之亂天下分崩未有若於梁朝者也朕以<lb/>
<pb n="KR2a0019_WYG_002-4a"/>
虛薄屬當興運自昔登唐首清諸越徐門浪泊靡不征<lb/>
行浮海乗山所在戡定冒愬風塵騁馳師旅六延梁祀<lb/>
十翦彊寇豈曰人謀皆由天啟梁氏以天禄斯改期運<lb/>
永終欽若唐虞推其鼎玉朕東西退讓拜手陳辭避舜<lb/>
子於箕山之陽求支伯於滄州之野而公卿敦逼率土<lb/>
翹惶天命難稽遂享嘉祚今月乙亥升禮太壇言念遷<lb/>
桐但有慙徳自梁氏將末頻月亢陽火運斯終秋霖奄<lb/>
降翌日成禮圓丘宿設埃雲晚霽星象夜張朝景重輪<lb/>
<pb n="KR2a0019_WYG_002-4b"/>
泫三危之膏露晨光合璧帶五色之卿雲顧惟寡薄彌<lb/>
慙休祉昧旦丕顯方思至治卿等擁旄方岳相任股肱<lb/>
剖符名宇方寄恤隐王歴維新念有欣慶想深求民瘼<lb/>
務在㢘平愛恵以撫孤貧威刑以禦彊猾若有萑蒲之<lb/>
盗或犯戎商山谷之酋擅彊幽險皆從肆赦咸使知聞<lb/>
如或迷途俾在無貸今遣使人具宣徃㫖念思善政副<lb/>
此虛懐庚辰詔出佛牙於杜姥宅集四部設無遮大會<lb/>
高祖親出闕前禮拜初齊故僧統法獻於烏纒國得之<lb/>
<pb n="KR2a0019_WYG_002-5a"/>
常在定林上寺梁天監末為攝山慶雲寺沙門慧興保<lb/>
藏慧興將終以屬弟慧志承聖末慧志宻送于高祖至<lb/>
是乃出辛巳追尊皇考曰景皇帝廟號太祖皇妣董太<lb/>
夫人曰安皇后追謚前夫人錢氏號為昭皇后世子克<lb/>
為孝懐太子立夫人章氏為皇后癸未尊景帝陵曰瑞<lb/>
陵昭皇后陵曰嘉陵依梁初園陵故事立刪定郎治定<lb/>
律令戊子遷景皇帝神主袝於太廟辛夘以中權將軍<lb/>
開府儀同三司丹陽尹王沖為左光祿大夫癸巳追贈<lb/>
<pb n="KR2a0019_WYG_002-5b"/>
皇兄梁故散騎常侍平北將軍兗州刺史長城縣公道<lb/>
譚驃騎大將軍太尉封始興郡王弟梁故侍中驃騎將<lb/>
軍南徐州刺史武康縣侯休先車騎大將軍司徒封南<lb/>
康郡王是月西討都督周文育侯安都於郢州敗績囚<lb/>
于王琳十一月丙申詔曰東都齊國義乃親賢西漢城<lb/>
陽事兼功烈散騎常侍使持節都督㑹稽等十郡諸軍<lb/>
事宣毅將軍㑹稽太守長城縣侯蒨學尚清優神㝢凝<lb/>
正文參禮樂武定妖氛心力謀猷為家治國擁旄作守<lb/>
<pb n="KR2a0019_WYG_002-6a"/>
朞月有成辟彼闗河功踰蕭寇萑蒲之盗自反耕農篁<lb/>
竹之豪用稟聲朔朕以虛寡屬當興運提彼三尺賔于<lb/>
四門王業艱難賴乎此子宜隆上爵稱是元功可封臨<lb/>
川郡王邑二千戸兄子梁中書侍郎頊襲封始興王弟<lb/>
子梁中書侍郎曇朗襲封南康王禮秩一同正王己亥<lb/>
甘露降于鍾山松林彌滿巖谷庚子開善寺沙門採之<lb/>
以獻敕頒賜羣臣丙辰以鎮西將軍南豫州刺史徐度<lb/>
為鎭右將軍領軍將軍庚申京師大火十二月庚辰皇<lb/>
<pb n="KR2a0019_WYG_002-6b"/>
后謁太廟<lb/>
二年春正月乙未詔曰夫設官分職因事重輕羽儀車<lb/>
馬随時隆替晉之五校嗚笳啟途漢之九卿𫝊呼竝迾<lb/>
虞官夏禮豈曰同科殷朴周文固無恒格朕膺兹寳歴<lb/>
代是天工留念官方庶允時衷梁天監中左右驍騎領<lb/>
朱衣直閣竝給儀從北徐州刺史昌義之初首為此職<lb/>
亂離歲乆朝典不存後生年少希聞舊則今去左右驍<lb/>
騎宜通文武文官則用腹心武官則用功臣所給儀從<lb/>
<pb n="KR2a0019_WYG_002-7a"/>
同太子二衞率此外衆官尚書詳為條制車騎將軍開<lb/>
府儀同三司侯瑱進位司空中權將軍開府儀同三司<lb/>
新除左光祿大夫王沖為太子少傅左衞將軍徐世譜<lb/>
為護軍將軍南兗州刺史吳明徹進號安南將軍衡州<lb/>
刺史歐陽頠進位鎮南將軍辛丑輿駕親祀南郊詔曰<lb/>
朕受命君臨初移星琯孟陬嘉月備禮泰壇景候昭華<lb/>
人祇允慶思令億兆咸與惟新且往代祅氛于今猶梗<lb/>
軍機未息徵賦咸繁事不獲已乆知下弊言念黔黎無<lb/>
<pb n="KR2a0019_WYG_002-7b"/>
忘寝食夫罪無輕重已發覺未發覺在今昧爽以前皆<lb/>
赦除之西寇自王琳以下竝許返迷一無所問近所募<lb/>
義軍本擬西寇竝宜解遣留家附業輓訂軍資未送者<lb/>
竝停元年軍糧逋餘者原其半州郡縣軍戍竝不得輒<lb/>
遣使民間務存優養若有侵擾嚴為法制乙巳輿駕親<lb/>
祀北郊甲辰振遠將軍梁州刺史張立表稱云乙亥歲<lb/>
八月丹徒蘭陵二縣界遺山側一旦因濤水涌生沙漲<lb/>
周旋千餘頃竝膏腴堪墾植戊午輿駕親祀明堂二月<lb/>
<pb n="KR2a0019_WYG_002-8a"/>
壬申南豫州刺史沈泰奔于齊辛夘詔車騎將軍司空<lb/>
侯瑱總督水歩衆軍以遏齊寇三月甲午詔曰罰不及<lb/>
嗣自古通典罪疑惟輕布在方䇿沈泰反覆無行遐邇<lb/>
所知昔有微功仍荷朝寄剖符名郡推轂累藩漢口班<lb/>
師還居方岳良田有逾於四百食客不止於三千富貴<lb/>
顯榮政當如此鬼害其盈天奪之魄無故猖狂自投獯<lb/>
醜雖復知人則哲惟帝其難光武有蔽於龎萌魏武不<lb/>
知於于禁但令朝廷無我負人其部曲妻兒各令復業<lb/>
<pb n="KR2a0019_WYG_002-8b"/>
所在及軍人若有恐脅侵掠者皆以劫論若有男女口<lb/>
為人所藏竝許詣䑓申訢若樂随臨川王及節將立効<lb/>
者悉皆聴許乙夘高祖幸後堂聴訟還於橋上觀山水<lb/>
賦詩示羣臣是月王琳立梁永嘉王蕭莊于郢州夏四<lb/>
月甲子輿駕親祀太廟乙丑江陰王薨詔遣太宰弔祭<lb/>
司空監護喪事凶禮所須随由備辦以梁武林侯蕭諮<lb/>
息季卿嗣為江陰王丙寅輿駕幸石頭餞司空侯瑱戊<lb/>
辰重雲殿東鴟尾有紫煙屬天五月乙未京師地震癸<lb/>
<pb n="KR2a0019_WYG_002-9a"/>
丑齊廣陵南城主張顯和長史張僧那各率其所部入<lb/>
附辛酉輿駕幸大莊嚴寺捨身壬戌羣臣表請還宫六<lb/>
月己巳詔司空侯瑱領軍將軍徐度率舟師為前軍以<lb/>
討王琳秋七月戊戌輿駕幸石頭親送瑱等己亥江州<lb/>
刺史周廸擒王琳將李孝欽樊猛余孝頃于工塘甲辰<lb/>
遣吏部尚書謝哲諭王琳甲寅嘉禾一穂六岐生五城<lb/>
初侯景之平也火焚太極殿承聖中議欲營之獨闕一<lb/>
柱至是有樟木大十八圍長四丈五尺流泊陶家後渚<lb/>
<pb n="KR2a0019_WYG_002-9b"/>
監軍鄒子度以聞詔中書令沈衆兼起部尚書少府卿<lb/>
蔡儔兼將作大匠起太極殿八月丙寅以廣梁郡為陳<lb/>
留郡辛未詔臨川王蒨西討以舟師五萬發自京師輿<lb/>
駕幸冶城寺親送焉前開府儀同三司南豫州刺史周<lb/>
文育前鎮北將軍南徐州刺史新除開府儀同三司侯<lb/>
安都等於王琳所逃歸自劾廷尉即日引見竝宥之戊<lb/>
寅詔復文育等本官壬午追封皇子立為豫章王謚曰<lb/>
獻權為長沙王謚曰思長女為永世公主謚曰懿謝哲<lb/>
<pb n="KR2a0019_WYG_002-10a"/>
反命王琳請還鎮湘川詔追衆軍緩其伐癸未西討衆<lb/>
軍至自大雷丁亥以信威將軍江州刺史周廸為開府<lb/>
儀同三司進號平南將軍改南徐州所領南蘭陵郡復<lb/>
為東海郡冬十月庚午遣鎮南將軍開府儀同三司周<lb/>
文育都督衆軍出豫章討余孝勱乙亥輿駕幸莊嚴寺<lb/>
發金光明經題丁酉以仁威將軍髙州刺史黄法氍為<lb/>
開府儀同三司進號鎮南將軍甲寅太極殿成匠各給<lb/>
復十二月庚申侍中安東將軍臨川王蒨率百僚朝前<lb/>
<pb n="KR2a0019_WYG_002-10b"/>
殿拜上牛酒甲子輿駕幸大莊嚴寺設無㝵大會捨乘<lb/>
輿法物羣臣備法駕奉迎即日輿駕還宫丙寅高祖於<lb/>
太極殿東堂宴羣臣設金石之樂以路寝告成也壬申<lb/>
割吳郡鹽官海鹽前京三縣置海寧郡屬揚州以安成<lb/>
所部廣興六洞置安樂郡丙戍以寜遠將軍北江州刺<lb/>
史熊曇朗為開府儀同三司進號平西將軍丁亥詔曰<lb/>
梁時舊仕亂離播越始還朝廷多未銓序又起兵已來<lb/>
軍勲甚衆選曹即條文武簿及節將應九流者量其所<lb/>
<pb n="KR2a0019_WYG_002-11a"/>
擬於是随材擢用者五十餘人<lb/>
三年春正月己丑青龍見於東方丁酉以鎮南將軍廣<lb/>
州刺史歐陽頠即本號開府儀同三司是夜大雪及旦<lb/>
太極殿前有龍跡見甲午廣州刺史歐陽頠表稱白龍<lb/>
見于州江南岸長數十丈大可八九圍歴州城西道入<lb/>
天井崗仙人見于羅浮山寺小石樓長三丈所通身潔<lb/>
白衣服楚麗辛丑詔曰南康始興王諸妹已有封爵依<lb/>
禮止是藩主此二王者有殊恒情宜隆禮數諸主儀秩<lb/>
<pb n="KR2a0019_WYG_002-11b"/>
及尚主可並同皇女戊申詔臨川王蒨省揚徐二州辭<lb/>
訟二月辛酉以平西將軍桂州刺史淳于量為開府儀<lb/>
同三司進號鎮西大將軍壬午司空侯瑱督衆軍自江<lb/>
入合州焚齊舟艦三月丙申侯瑱至自合肥衆軍獻㨗<lb/>
夏閏四月庚寅詔曰開廩賑絶育民之大恵廵方恤患<lb/>
前王之令典朕當斯季俗膺此樂推君徳未孚民瘼尤<lb/>
甚重兹多壘彌疚納隍良由四聰弗逹千里勿應博施<lb/>
之仁何其或爽殘弊之軌致此未康吳州縉州去歲蝗<lb/>
<pb n="KR2a0019_WYG_002-12a"/>
旱郢田雖疏鄭渠終涸室靡盈積之望家有填壑之嗟<lb/>
百姓不足兆民何頼近已遣中書舎人江徳藻衘命東<lb/>
陽與令長二千石問民疾苦仍以入臺倉見米分恤雖<lb/>
徳非既飽庶微慰阻飢甲午詔依前代置西省學士兼<lb/>
以技術者預焉丁酉遣鎮北將軍徐度率衆城南晥口<lb/>
是時久不雨丙午輿駕幸鍾山祀蔣帝廟是日降雨迄<lb/>
于月晦五月丙辰朔日有食之有司奏舊儀御前殿服<lb/>
朱紗袍通天冠詔曰此乃前代承用意有未同合朔仰<lb/>
<pb n="KR2a0019_WYG_002-12b"/>
助太陽宜備袞冕之服自今已去永可為准丙寅扶南<lb/>
國遣使獻方物乙酉北江州刺史熊曇朗殺都督周文<lb/>
育於軍舉兵反王琳遣其將常衆愛曹慶率兵援余孝<lb/>
勱六月戊子儀同侯安都敗衆愛等於左里獲琳從弟<lb/>
襲主帥羊暕等四十餘人衆愛遁走庚寅廬山民斬之<lb/>
𫝊首京師甲午衆軍凱歸詔曰曇朗噬逆罪不容誅分<lb/>
命衆軍仍事掩討方加梟磔以明刑憲徵臨川王蒨往<lb/>
晥口置城柵以錢道戢守焉丁酉髙祖不豫遣兼太宰<lb/>
<pb n="KR2a0019_WYG_002-13a"/>
尚書左僕射王通以疾告太廟兼太宰中書令謝哲告<lb/>
大社南北郊辛丑高祖疾小瘳故司空周文育之柩至<lb/>
自建昌壬寅高祖素服哭于東堂哀甚癸夘高祖臨訊<lb/>
獄訟是夜熒惑在天尊高祖疾甚丙午崩于璿璣殿時<lb/>
年五十七遺詔追臨川王蒨入纂甲寅大行皇帝遷殯<lb/>
于太極殿西階秋八月甲午羣臣上謚曰武皇帝廟號<lb/>
高祖丙申𦵏萬安陵高祖智以綏物武以寧亂英謀獨<lb/>
運人皆莫及故能征伐四克靜難夷凶至升大麓之日<lb/>
<pb n="KR2a0019_WYG_002-13b"/>
居阿衡之任恒崇寛政愛育為本有須發調軍儲皆出<lb/>
於事不可息加以儉素自率常膳不過數品私饗曲宴<lb/>
皆瓦器蚌盤肴核庶羞裁令充足而已不為虚費初平<lb/>
侯景及立紹泰子女玉帛皆班將士其充闈房者衣不<lb/>
重綵飾無金翠歌鍾女樂不列于前及乎踐阼彌厲恭<lb/>
儉故隆功茂德光有天下焉<lb/>
陳吏部尚書姚察曰高祖英畧大度應變無方盖漢高<lb/>
魏武之亞矣及西都蕩覆誠貫天人王僧辯闕伊尹之<lb/>
<pb n="KR2a0019_WYG_002-14a"/>
才空結桐宫之憤貞陽假秦兵之送不思穆嬴之泣高<lb/>
祖乃蹈𤣥機而撫末運乘勢隙而拯横流王迹所基始<lb/>
自于此何止戡黎升陑之捷而已焉故於慎徽時序之<lb/>
世變聲改物之辰兆庶歸以謳謌炎靈去如釋負方之<lb/>
前代何其美乎<lb/>
　<lb/>
　<lb/>
　<lb/>
<pb n="KR2a0019_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二<lb/>
<pb n="KR2a0019_WYG_002-15a"/>
　陳書卷二考證<lb/>
高祖紀下輿駕幸大莊嚴寺設無㝵大會○宋書㝵同<lb/>
　礙浮屠字也南史作碍<lb/>
甲午廣州刺史歐陽頠表稱白龍見於州江南岸○<hi>臣</hi>
　<hi>人龍</hi>按上文書丁酉夜大雪則甲午為前二日不應<lb/>
　顛倒在後若南史稱甲子則以下文辛丑考之又不<lb/>
　相合定有訛字不可考矣<lb/>
徵臨川王蒨○蒨一本作諱盖仍姚察之舊也<lb/>
<pb n="KR2a0019_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二考證<lb/>
</p>
<p>
</p>
  </div>
</body>
</text>
</TEI>
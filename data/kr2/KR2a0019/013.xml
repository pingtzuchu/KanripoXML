<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷十三</head> <lb/>
    <p>
<pb n="KR2a0019_WYG_013-1a"/>
欽定四庫全書<lb/>
　陳書卷十三<lb/>
　　唐　散　騎　常　侍　姚　思　廉　撰<lb/>
　列傳第七<lb/>
　　徐世譜　　魯悉達　　周敷<lb/>
　　荀朗<hi>子法尚</hi>周炅<lb/>
徐世譜字興宗巴東魚復人也世居荆州為主帥征伐<lb/>
蠻蜒至世譜尤敢勇有膂力善水戰梁元帝之為荆州<lb/>
<pb n="KR2a0019_WYG_013-1b"/>
刺史世譜將領鄉人事焉侯景之亂因預征討累遷至<lb/>
員外散騎常侍尋領水軍從司徒陸法和討景與景戰<lb/>
於赤亭湖時景軍甚盛世譜乃别造樓船拍艦火舫水<lb/>
車以益軍勢將戰又乘大艦居前大敗景軍生擒景將<lb/>
任約景退走因隨王僧辯攻郢州世譜復乘大艦臨其<lb/>
倉門賊將宋子仙據城降以功除使持節信武將軍信<lb/>
州刺史封魚復縣侯邑五百戸仍隨僧辯東下恒為軍<lb/>
鋒又破景將侯子鑒於湖熟侯景平後以功除通直散<lb/>
<pb n="KR2a0019_WYG_013-2a"/>
騎常侍衡州刺史資鎮河東太守增邑并前一千戸西<lb/>
魏來寇荆州世譜鎮馬頭岸據有龍州元帝授侍中使<lb/>
持節都督江南諸軍事鎮南將軍護軍將軍給鼔吹一<lb/>
部江陵陷没世譜東下依侯瑱紹泰元年徵為侍中左<lb/>
衞將軍髙祖之拒王琳其水戰之具悉委世譜世譜性<lb/>
機巧諳解舊法所造器械竝隨機損益玅思出人永定<lb/>
二年遷護軍將軍世祖嗣位加特進進號安右將軍天<lb/>
嘉元年增邑五百戸二年出為使持節散騎常侍都督<lb/>
<pb n="KR2a0019_WYG_013-2b"/>
宣城郡諸軍事安西將軍宣城太守秩中二千石還為<lb/>
安前將軍右光祿大夫尋以疾失明謝病不朝四年卒<lb/>
時年五十五贈本官諡曰桓侯世譜從弟世休隨世譜<lb/>
自梁征討亦有戰功官至員外散騎常侍安遠將軍枳<lb/>
縣侯邑八百戸光大二年𨽻都督淳于量征華晈卒贈<lb/>
通直散騎常侍諡曰壯<lb/>
魯悉逹字志通扶風郿人也祖斐齊通直散騎常侍安<lb/>
遠將軍衡州刺史陽塘侯父益之梁雲麾將軍新蔡義<lb/>
<pb n="KR2a0019_WYG_013-3a"/>
陽二郡太守悉達幼以孝聞起家為梁南平嗣王中兵<lb/>
參軍侯景之亂悉達糾合郷人保新蔡力田蓄榖時兵<lb/>
荒饑饉京都及上川餓死者十八九有得存者皆擕老<lb/>
幼以歸焉悉達分給糧廪其所濟活者甚衆仍於新蔡<lb/>
置頓以居之招集晉熈等五郡盡有其地使其弟廣達<lb/>
領兵隨王僧辯討侯景景平梁元帝授持節仁威將軍<lb/>
散騎常侍北江州刺史敬帝即位王琳據有上流留異<lb/>
余孝頃周迪等所在蜂起悉達撫綏五郡甚得民和士<lb/>
<pb n="KR2a0019_WYG_013-3b"/>
卒皆樂為之用琳授悉達鎮北將軍髙祖亦遣趙知禮<lb/>
授征西將軍江州刺史各送鼓吹女樂悉達兩受之遷<lb/>
延顧望皆不就髙祖遣安西將軍沈泰潛師襲之不能<lb/>
克齊遣行臺慕容紹宗以衆三萬來攻鬱口諸鎮兵甲<lb/>
甚盛悉達與戰敗齊軍紹宗僅以身免王琳欲圖東下<lb/>
以悉達制其中流恐為己患頻遣使招誘悉達终不從<lb/>
琳不得下乃連結於齊共為表裏齊遣清河王髙岳助<lb/>
之相持歳餘會裨將梅天養等懼罪乃引齊軍入城悉<lb/>
<pb n="KR2a0019_WYG_013-4a"/>
達勒麾下數千人濟江而歸髙祖髙祖見之甚喜曰來<lb/>
何遲也悉達對曰臣鎮撫上流願為蕃屏陛下授臣以<lb/>
官恩至厚矣沈泰襲臣威亦深矣然臣所以自歸於陛<lb/>
下者誠以陛下豁達大度同符漢祖故也髙祖嘆曰卿<lb/>
言得之矣授平南將軍散騎常侍北江州刺史封彭澤<lb/>
縣侯世祖即位進號安左將軍悉達雖仗氣任俠不以<lb/>
富貴驕人雅好詞賦招禮才賢與之賞會遷安南將軍<lb/>
吳州刺史遭母憂哀毁過禮因遘疾卒時年三十八贈<lb/>
<pb n="KR2a0019_WYG_013-4b"/>
安左將軍江州刺史諡曰孝侯子覽嗣弟廣達别有傳<lb/>
周敷字仲逺臨川人也為郡豪族敷形貎眇小如不勝<lb/>
衣而膽力勁果超出時軰性豪俠輕財重士郷黨少年<lb/>
任氣者咸歸之侯景之亂郷人周續合徒衆以討賊為<lb/>
名梁内史始興藩王蕭毅以郡讓續續所部内有欲侵<lb/>
掠於毅敷擁護之親率其黨捍衞送至豫章時觀寧侯<lb/>
蕭永長樂侯蕭基豐城侯蕭泰避難流寓聞敷信義皆<lb/>
往依之敷愍其危懼屈體崇敬厚加給䘏送之西上俄<lb/>
<pb n="KR2a0019_WYG_013-5a"/>
而續部下將帥爭權復反殺續以降周廸廸素無簿閥<lb/>
恐失衆心倚敷族望深求交結敷未能自固事迪甚恭<lb/>
迪大憑仗之漸有兵衆迪據臨川之工塘敷鎮臨川故<lb/>
郡侯景平梁元帝授敷使持節通直散騎常侍信武將<lb/>
軍寧州刺史封西豐縣侯邑一千戸髙祖受禪王琳據<lb/>
有上流余孝頃與琳黨李希欽等共圍周迪敷大致人<lb/>
馬以助於迪迪擒孝頃等敷功居多熊曇朗之殺周文<lb/>
育據豫章將兵萬餘人襲敷徑至城下敷與戰大敗之<lb/>
<pb n="KR2a0019_WYG_013-5b"/>
追奔五十餘里曇朗單馬獲免盡收其軍實曇朗走巴<lb/>
山郡收合餘黨敷因與周迪黄法氍等進兵圍曇朗屠<lb/>
之王琳平授散騎常侍平西將軍豫章太守是時南江<lb/>
酋帥竝顧戀巢窟私署令長不受召朝廷未遑致討但<lb/>
羈縻之唯敷獨先入朝天嘉二年詣闕進號安西將軍<lb/>
給鼓吹一部賜以女妓一部令還鎮豫章周迪以敷素<lb/>
出已下超致顯貴深不平乃舉兵反遣弟方興以兵襲<lb/>
敷敷與戰大破方興仍率衆從都督吳明徹攻迪破之<lb/>
<pb n="KR2a0019_WYG_013-6a"/>
擒其弟方興并諸渠帥詔以敷為安西將軍臨川太守<lb/>
餘並如故尋徵為使持節都督南豫北江二州諸軍事<lb/>
鎮南將軍南豫州刺史增邑五百戸常侍鼓吹如故五<lb/>
年迪又收合餘衆還襲東興世祖遣都督章昭達征廸<lb/>
敷又從軍至定川縣與迪相對迪紿敷曰吾昔與弟勠<lb/>
力同心宗從匪他豈規相害今願伏罪還朝因弟披露<lb/>
心腑先乞挺身共立盟誓敷許之方登壇為迪所害時<lb/>
年三十五詔曰使持節散騎常侍都督南豫州緣江諸<lb/>
<pb n="KR2a0019_WYG_013-6b"/>
軍事鎮南將軍南豫州刺史西豐縣開國侯敷受任遐<lb/>
征淹時違律虛衿姦詭遂貽喪身但夙著勤誠亟勞戎<lb/>
旅猶深惻愴愍悼于懷可存其茅賦量所賻䘏還葬京<lb/>
邑諡曰脱子智安嗣敷兄彖共敷據本鄉亦授臨川太<lb/>
守<lb/>
荀朗字深明潁川潁隂人也祖延祖梁潁川太守父伯<lb/>
道衛尉卿朗少慷慨有將帥大略起家梁廬陵王行參<lb/>
軍侯景之亂朗招率徒旅據巢湖閒無所屬臺城陷後<lb/>
<pb n="KR2a0019_WYG_013-7a"/>
簡文帝密詔授朗雲麾將軍豫州刺史令與外藩討景<lb/>
景使儀同宋子仙任約等頻往征之朗據山立砦自守<lb/>
子仙不能克時京師大饑百姓皆於江外就食朗更招<lb/>
致部曲解衣推食以相賑贍衆至數萬人侯景敗於巴<lb/>
陵朗出自濡須截景破其後軍王僧辯東討朗遣其將<lb/>
范寳勝及弟曉領兵二千助之侯景平後又别破齊將<lb/>
郭元建於踟蹰山梁承聖二年率部曲萬餘家濟江入<lb/>
宣城郡界立頓梁元帝授朗持節通直散騎常侍安南<lb/>
<pb n="KR2a0019_WYG_013-7b"/>
將軍都督南兖州諸軍事南兖州刺史未行而荆州陷<lb/>
髙祖入輔齊遣蕭軌東方老等來寇據石頭城朗自宣<lb/>
城來赴因與侯安都等大破齊軍永定元年賜爵興寧<lb/>
縣侯邑二千戸以朗兄昻為左衛將軍弟晷為太子右<lb/>
衛率尋遣朗隨世祖拒王琳於南皖髙祖崩宣太后與<lb/>
舎人蔡景歴秘不發喪朗弟曉在都微知之乃謀率其<lb/>
家兵襲臺事覺景歴殺曉仍繫其兄弟世祖即位竝釋<lb/>
之因厚撫慰朗令與侯安都等共拒王琳琳平遷使持<lb/>
<pb n="KR2a0019_WYG_013-8a"/>
節安北將軍散騎常侍都督霍晉合三州諸軍事合州<lb/>
刺史天嘉六年卒時年四十八贈南豫州刺史諡曰壮<lb/>
子法尚嗣<lb/>
法尚少俶儻有文武幹略起家江寧令襲爵興寧縣侯<lb/>
太建五年隨吳明徹北伐尋授通直散騎侍郎除涇令<lb/>
歴梁安城太守禎明中為都督郢巴武三州諸軍事郢<lb/>
州刺史及隋軍濟江法尚降于漢東道元帥秦王入隋<lb/>
歴邵觀綿豐四州刺史巴東燉煌二郡太守<lb/>
<pb n="KR2a0019_WYG_013-8b"/>
周炅字文昭汝南安成人也祖彊齊太子舎人梁州刺<lb/>
史父靈起梁通直散騎常侍廬桂二州刺史保城縣侯<lb/>
炅少豪俠任氣有將帥才梁大同中為通直散騎侍即<lb/>
朱衣直閤太清元年出為弋陽太守侯景之亂元帝承<lb/>
制改授西陽太守封西陵縣伯景遣兄子思穆據守齊<lb/>
安炅率驍勇襲破思穆擒斬之以功授持節髙州刺史<lb/>
是時炅據武昌西陽二郡招聚卒徒甲兵甚盛景將任<lb/>
約來據樊山炅與寧州長史徐文盛擊約斬其部將叱<lb/>
<pb n="KR2a0019_WYG_013-9a"/>
羅子通趙迦婁等因乘勝追之頻克約衆殆盡承聖元<lb/>
年遷使持節都督江定二州諸軍事戎昭將軍江州刺<lb/>
史進爵為侯邑五百戸髙祖踐阼王琳擁據上流炅以<lb/>
州從之及王琳遣其將曹慶等攻周迪仍使炅將兵掎<lb/>
角而進為侯安都所敗擒炅送都世祖釋炅授戎威將<lb/>
軍定州刺史帶西陽武昌二郡太守天嘉二年留異據<lb/>
東陽反世祖召炅還都欲令討異未至而異平炅還本<lb/>
鎮天康元年預平華晈之功授員外散騎常侍太建元<lb/>
<pb n="KR2a0019_WYG_013-9b"/>
年遷持節龍驤將軍通直散騎常侍五年進授使持節<lb/>
西道都督安蘄江衡司定六州諸軍事安州刺史改封<lb/>
龍源縣侯增邑并前一千戸其年隨都督吳明徹北討<lb/>
所向克捷一月之中獲十二城齊遣尚書左丞陸騫以<lb/>
衆二萬出自巴蘄與炅相遇炅留羸弱輜重設疑兵以<lb/>
當之身率精銳由間道邀其後大敗騫軍虜獲器械馬<lb/>
驢不可勝數進攻巴州克之於是江北諸城及榖陽士<lb/>
民並誅渠帥以城降進號和戎將軍散騎常侍増邑并<lb/>
<pb n="KR2a0019_WYG_013-10a"/>
前一千五百戸仍敕追炅入朝初蕭詧定州刺史田龍<lb/>
升以城降詔以為振逺將軍定州刺史封赤亭王及炅<lb/>
入朝龍升以江北六州七鎮叛入于齊齊遣歴陽王髙<lb/>
景安帥師應之於是令炅為江北道大都督總統衆軍<lb/>
以討龍升龍升使弋陽太守田龍琰率衆二萬陣於亭<lb/>
川髙景安於水陵陰山為其聲援龍升引軍别營山谷<lb/>
炅乃分兵各當其軍身率驍勇先擊龍升龍升大敗龍<lb/>
琰望塵而奔並追斬之髙景安遁走盡復江北之地以<lb/>
<pb n="KR2a0019_WYG_013-10b"/>
功増邑并前二千戸進號平北將軍定州刺史持節都<lb/>
督如故仍賜女妓一部太建八年卒官時年六十四贈<lb/>
司州刺史封武昌郡公諡曰壯子法僧嗣官至宣城太<lb/>
守<lb/>
史臣曰彼數子者或驅馳前代或擁據故鄉竝識運知<lb/>
歸因機景附位升列牧爵致通侯羙矣昔張耳陳餘自<lb/>
同於至戚周敷周迪亦誓等暱親尋鋒刃而誅殘斯甚<lb/>
夫胡越矣讎隙因於勢利何其鄙歟<lb/>
<pb n="KR2a0019_WYG_013-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷十四</head> <lb/>
    <p>
<pb n="KR2a0019_WYG_014-1a"/>
欽定四庫全書<lb/>
　陳書卷十四<lb/>
　　唐　散　騎　常　侍　姚　思　廉　撰<lb/>
　列傳第八<lb/>
　　衡陽獻王昌　　　　南康愍王曇朗<hi>子方泰方慶</hi>
衡陽獻王昌字敬業髙祖第六子也梁太清末髙祖南<lb/>
征李賁命昌與宣后隨沈恪還吳興及髙祖東討侯景<lb/>
昌與宣后世祖竝為景所囚景平拜長城國世子吳興<lb/>
<pb n="KR2a0019_WYG_014-1b"/>
太守時年十六昌容貎偉麗神情秀朗雅性聰辯明習<lb/>
政事髙祖遣陳郡謝哲濟陽蔡景歴輔昌為郡又遣吳<lb/>
郡杜之偉授昌以經書昌讀書一覽便誦明於義理剖<lb/>
析如流尋與髙祖俱往荆州梁元帝除員外散騎常侍<lb/>
荆州陷又與髙祖俱遷關右西魏以髙祖故甚禮之髙<lb/>
祖即位頻遣使請髙宗及昌周人許之而未遣及髙祖<lb/>
崩乃遣之是時王琳梗於中流昌未得還居于安陸王<lb/>
琳平後天嘉元年二月昌發自安陸由魯山濟江而巴<lb/>
<pb n="KR2a0019_WYG_014-2a"/>
陵王蕭沇等率百僚上表曰臣聞宗子維城隆周之懋<lb/>
軌封建藩屏有漢之𢎞規是以卜世斯永式資邢衞鼎<lb/>
命靈長實賴河楚伏惟陛下神猷光大聖徳欽明道髙<lb/>
日月徳侔造化往者王業惟始天歩方艱叅奉權謨匡<lb/>
合義烈威略外舉神武内定故以再康禹迹大庇生民<lb/>
者矣及聖武升遐王師逺次皇嗣夐隔繼業靡歸宗祧<lb/>
危殆綴旒非喻既而傳車言反公卿定策纂我洪基光<lb/>
昭景運民心有奉園寢克寧后來其蘇復在兹日物情<lb/>
<pb n="KR2a0019_WYG_014-2b"/>
天意皎然可求王琳逆命逋誅歳久今者連結犬羊乘<lb/>
流縱釁舟旗野陣綿江蔽陸兵疲民弊杼軸用空中外<lb/>
騷然藩籬罔固乃旰食當朝憑流授律蒼兕既馳長虵<lb/>
自翦廓清四表澄滌八紘雄圖遐舉仁聲遠暢徳化所<lb/>
覃風行草偃故以功深於微禹道大於惟堯豈直社稷<lb/>
用寧斯乃黔黎是賴第六皇弟昌近以妙年出質提契<lb/>
寇手偏隔關徼旋踵未由陛下天倫之愛既深克讓之<lb/>
懷常切伏以大徳無私至公有在豈得狥匹夫之恒情<lb/>
<pb n="KR2a0019_WYG_014-3a"/>
忘王業之大計憲章故實式遵典禮欽若姬漢建樹賢<lb/>
戚湘中地維形勝控帶川阜扜城之寄匪親勿居宜啓<lb/>
服衡疑兼崇徽飾臣等參議以昌為使持節散騎常侍<lb/>
都督湘州諸軍事驃騎將軍湘州牧封衡陽郡王邑五<lb/>
千戸加給皁輪三望車後部鼓吹一部班劒二十人啓<lb/>
可奉行詔曰可三月入境詔令主書舎人緣道迎接丙<lb/>
子濟江於中流船壞以溺薨四月庚寅喪柩至京師上<lb/>
親出臨哭乃下詔曰夫寵章所以嘉徳禮數所以崇親<lb/>
<pb n="KR2a0019_WYG_014-3b"/>
乃歴代之通規固前王之令典新除使持節散騎常侍<lb/>
都督湘州諸軍事驃騎將軍湘州牧衡陽王昌明哲在<lb/>
躬珪璋早秀孝敬内湛聰睿外宣梁季艱虞宗社顛墜<lb/>
西京淪覆陷身關隴及鼎業初基外蕃逆命聘問斯阻<lb/>
音介莫通睠彼機橋將隣烏白今者羣公戮力多難廓<lb/>
清輕傳入郛無勞假道周朝敦其繼好驂駕歸來欣此<lb/>
朝聞庶歡昏定報施徒語曾莫輔仁人之云亡殄悴斯<lb/>
在奄焉薨殞倍增傷悼津門之慟空在桓岫之切不追<lb/>
<pb n="KR2a0019_WYG_014-4a"/>
靜言念之心焉如割宜隆懋典以恊徽猷可贈侍中假<lb/>
黄鉞都督中外諸軍事太宰揚州牧給東園温明祕器<lb/>
九旒鑾輅黄屋左纛虎賁班劒百人輼輬車前後部羽<lb/>
葆鼓吹葬送之儀一依漢東平憲王齊豫章文獻王故<lb/>
事仍遣大司空持節迎護喪事大鴻臚副其羽衞殯送<lb/>
所須隨由備辦諡曰獻無子世祖以第七皇子伯信為<lb/>
嗣<lb/>
南康愍王曇朗髙祖母弟忠壯王休先之子也休先少<lb/>
<pb n="KR2a0019_WYG_014-4b"/>
倜儻有大志梁簡文之在東宮深被知遇太清中既納<lb/>
侯景有事北方乃使休先召募得千餘人授文徳主帥<lb/>
頃之卒髙祖之有天下也每稱休先曰此弟若存河洛<lb/>
不足定也梁景帝即位追贈侍中使持節驃騎將軍南<lb/>
徐州刺史封武康縣公邑一千戸髙祖受禪追贈侍中<lb/>
車騎大將軍司徒封南康郡王邑二千戸諡曰忠壯曇<lb/>
朗少孤尤為髙祖所愛寵踰諸子有膽力善綏御侯景<lb/>
平後起家為著作佐郎髙祖北濟江圍廣陵宿預人東<lb/>
<pb n="KR2a0019_WYG_014-5a"/>
方光據鄉建義乃遣曇朗與杜僧明自淮入泗應赴之<lb/>
齊援大至曇朗與僧明築壘抗禦尋奉命班師以宿預<lb/>
義軍三萬家濟江髙祖誅王僧辯留曇朗鎮京口知留<lb/>
府事紹泰元年除中書侍郎監南徐州二年徐嗣徽任<lb/>
約引齊寇攻逼京師尋而請和求髙祖子姪為質時四<lb/>
方州郡竝多未賓京都虚弱糧運不繼在朝文武咸願<lb/>
與齊和親髙祖難之而重違衆議乃言於朝曰孤謬輔<lb/>
王室而使蠻夷猾夏不能戡殄何所逃責今在位諸賢<lb/>
<pb n="KR2a0019_WYG_014-5b"/>
且欲息肩偃武與齊和好以靜邊疆若違衆議必謂孤<lb/>
惜子姪今決遣曇朗棄之寇庭且齊人無信窺窬不已<lb/>
謂我浸弱必當背盟齊寇若來諸君須為孤力鬬也髙<lb/>
祖慮曇朗憚行或奔竄東道乃自率歩騎往京口迎之<lb/>
以曇朗還京師仍使為質於齊齊果背約復遣蕭軌等<lb/>
隨嗣徽渡江髙祖與戰大破之虜蕭軌東方老等齊人<lb/>
請割地并入馬牛以贖之髙祖不許及軌等誅齊人亦<lb/>
害曇朗于晉陽時年二十八是時既與齊絶弗之知也<lb/>
<pb n="KR2a0019_WYG_014-6a"/>
髙祖踐阼猶以曇朗襲封南康王奉忠壯王祀禮秩一<lb/>
同皇太子天嘉二年齊人結好方始知之世祖詔曰夫<lb/>
追遠慎終抑聞前誥南康王曇朗明哲懋親蕃維是屬<lb/>
入質北齊用紓時難皇運兆興未獲旋反永言跂予曰<lb/>
夜不忘齊使始至凶問奄及追懷痛悼兼倍常情宜隆<lb/>
寵數以光恒序可贈侍中安東將軍開府儀同三司南<lb/>
徐州刺史諡曰愍乃遣兼郎中令隨聘使江徳藻劉師<lb/>
知迎曇朗喪柩以三年春至都初曇朗未質於齊生子<lb/>
<pb n="KR2a0019_WYG_014-6b"/>
方泰方慶及將適齊以二妾自隨在北又生兩子方華<lb/>
方曠亦同得還<lb/>
方泰少麤獷與諸惡少年羣聚遊逸無度世祖以南康<lb/>
王故特寛貰之天嘉元年詔曰南康王曇朗出隔齊庭<lb/>
反身莫測國廟方修奠饗須主可以長男方泰為南康<lb/>
世子嗣南康王後聞曇朗薨於是襲爵南康嗣王尋為<lb/>
仁威將軍丹陽尹置佐史太建四年遷使持節都督廣<lb/>
衡交越成定明新合羅徳宜黄利安建石崖十九州諸<lb/>
<pb n="KR2a0019_WYG_014-7a"/>
軍事平越中即將廣州刺史為政殘暴為有司所奏免<lb/>
官尋起為仁威將軍置佐史六年授持節都督豫章郡<lb/>
諸軍事豫章内史在郡不修民事秩满之際屢放部曲<lb/>
為劫又縱火延燒邑居因行暴掠驅錄富人徴求財賄<lb/>
代至又淹留不還至都詔以為宗正卿將軍佐史如故<lb/>
未拜為御史中丞宗元饒所劾免官以王還第十一年<lb/>
起為寧遠將軍直殿省尋加散騎常侍量置佐史其年<lb/>
八月髙宗幸大壯觀因大閱武命都督任忠領歩騎十<lb/>
<pb n="KR2a0019_WYG_014-7b"/>
萬陳於𤣥武湖都督陳景領樓艦五百出於𤓰歩江髙<lb/>
宗登𤣥武門親宴羣臣以觀之因幸樂遊苑設絲竹會<lb/>
仍重幸大壯觀集衆軍振旅而還是時方泰當從啓稱<lb/>
所生母疾不行因與亡命楊鍾期等二十人微服往民<lb/>
間淫人妻為州所錄又率人仗抗拒傷禁司為有司所<lb/>
奏上大怒下方泰獄方泰初但承行淫不承拒格禁司<lb/>
上曰不承則上刑方泰乃投列承引於是兼御史中丞<lb/>
徐君敷奏曰臣聞王者之心匪漏網而私物至治之本<lb/>
<pb n="KR2a0019_WYG_014-8a"/>
無屈法而由慈謹案南康王陳方泰宗屬雖遠幸託葭<lb/>
莩刺舉莫成共治罕績聖上𢎞以悔往許其錄用宫闈<lb/>
寄切宿衛是尸豈有金門旦啓玉輿曉蹕百司馳騖千<lb/>
隊騰驤憚此翼從之勞妄興晨昏之請飜以危冠淇上<lb/>
袨服桑中臣子之諐莫斯為大宜從霜簡允寘冬官臣<lb/>
等叅議請依見事解方泰所居官下宗正削爵土謹以<lb/>
白簡奏聞上可其奏尋復本官爵禎明初遷侍中將軍<lb/>
如故三年隋師濟江方泰與忠武將軍南豫州刺史樊<lb/>
<pb n="KR2a0019_WYG_014-8b"/>
猛左衛將軍蔣元遜領水軍於白下往來斷遏江路隋<lb/>
遣行軍元帥長史髙熲領船艦泝流當之猛及元遜竝<lb/>
降方泰所部將士離散乃棄船走及臺城陷與後主俱<lb/>
入關隋大業中為掖令<lb/>
方慶少清警渉獵書傳及長有幹略天嘉中封臨汝縣<lb/>
侯尋為給事中太子洗馬權兼宗正卿直殿省太建九<lb/>
年出為輕車將軍假節都督定州諸軍事定州刺史秩<lb/>
满又為散騎常侍兼宗正卿至徳二年進號智武將軍<lb/>
<pb n="KR2a0019_WYG_014-9a"/>
武州刺史初廣州刺史馬靖久居嶺表大得人心士馬<lb/>
彊盛朝廷疑之至是以方慶爲仁威將軍廣州刺史以<lb/>
兵襲靖靖誅進號宣毅將軍方慶性清謹甚得民和四<lb/>
年進號雲麾將軍禎明三年隋師濟江衡州刺史王勇<lb/>
遣髙州刺史戴智烈將五百騎迎方慶欲令承制總督<lb/>
征討諸軍事是時隋行軍總管韋洸帥兵度嶺宣隋文<lb/>
帝勅云若嶺南平定留勇與豐州刺史鄭萬頃且依舊<lb/>
職方慶聞之恐勇賣己乃不從率兵以拒智烈智烈與<lb/>
<pb n="KR2a0019_WYG_014-9b"/>
戰敗之斬方慶於廣州虜其妻子王勇太建中為晉陵<lb/>
太守在職有能名方慶之襲馬靖也朝廷以勇為超武<lb/>
將軍東衡州刺史領始興内史以為方慶聲勢靖誅以<lb/>
功封龍陽縣子及隋軍臨江詔授勇使持節光勝將軍<lb/>
總督衡廣交桂武等二十四州諸軍事平越中郎將仍<lb/>
入援會京城陷勇因移檄管内徵兵據守使其同産弟<lb/>
鄧暠將兵五千頓于嶺上又遣使迎方慶欲假以為名<lb/>
而自執兵要及方慶敗績虜其妻子收其貲産分賞將<lb/>
<pb n="KR2a0019_WYG_014-10a"/>
帥又令其將王仲宣曾孝武迎西衡州刺史衡陽王伯<lb/>
信伯信懼奔于清遠郡孝武追殺之是時韋洸兵已上<lb/>
嶺豐州刺史鄭萬頃據州不受勇召而髙梁女子浩氏<lb/>
舉兵應隋軍攻陷傍郡勇計無所出乃以其衆降行至<lb/>
荆州道病卒隋贈大將軍宋州刺史歸仁縣公鄭萬頃<lb/>
滎陽人梁司州刺史紹叔之族子也父旻梁末入魏萬<lb/>
頃通達有材幹周武帝時為司城大夫出為温州刺史<lb/>
至徳中與司馬消難來奔尋拜散騎常侍昭武將軍豐<lb/>
<pb n="KR2a0019_WYG_014-10b"/>
州刺史在州甚有惠政吏民表請立碑詔許焉初萬頃<lb/>
之在周深被隋文帝知遇及隋文踐阼常思還北及王<lb/>
勇之殺方慶萬頃乃率州兵拒勇遣使由閒道降于隋<lb/>
軍拜上儀同尋卒<lb/>
史臣曰獻愍二王聯華霄漢或攘子之暱或猶子之寵<lb/>
而機橋為阻驂駕無由有隔於休辰終之以早世悲夫<lb/>
　<lb/>
　陳書卷十四<lb/>
</p>
<p>
</p>
  </div>
</body>
</text>
</TEI>
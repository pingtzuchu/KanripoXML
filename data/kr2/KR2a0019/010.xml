<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷十</head> <lb/>
    <p>
<pb n="KR2a0019_WYG_010-1a"/>
欽定四庫全書<lb/>
　陳書卷十<lb/>
　　唐　散　騎　常　侍　姚　思　廉　撰<lb/>
　列傳第四<lb/>
　　周鐡虎　　程靈洗<hi>子文季</hi>
周鐡虎不知何許人也梁世南渡語音傖重膂力過人<lb/>
便馬槊事梁河東王蕭譽以勇敢聞譽板為府中兵參<lb/>
軍譽為廣州刺史以鐡虎為興寧令譽遷湘州又為臨<lb/>
<pb n="KR2a0019_WYG_010-1b"/>
蒸令侯景之亂元帝於荆州遣世子方等代譽且以兵<lb/>
臨之譽拒戰大捷方等死鐡虎功最譽委遇甚重及王<lb/>
僧辯討譽於陣獲鐡虎僧辯命烹之鐡虎呼曰侯景未<lb/>
滅奈何殺壯士僧辯竒其言乃宥之還其麾下及侯景<lb/>
西上鐡虎從僧辯克任約獲宋子仙每戰皆有功元帝<lb/>
承制授仁威將軍潼州刺史封沌陽縣子邑三百戸又<lb/>
從僧辯克定京邑降謝答仁平陸納於湘州承聖二年<lb/>
以前後戰功進爵為侯増邑并前五百戸仍為散騎常<lb/>
<pb n="KR2a0019_WYG_010-2a"/>
侍領信義太守將軍如故髙祖誅僧辯鐡虎率所部降<lb/>
因復其本職徐嗣徽引齊宼渡江鐡虎於板橋浦破其<lb/>
水軍盡獲甲仗船舸又攻歴陽襲齊寇歩營竝皆克捷<lb/>
嗣徽平紹泰二年遷散騎常侍嚴威將軍太子左衞率<lb/>
尋隨周文育於南江拒蕭勃恒為前軍文育又命鐡虎<lb/>
偏軍於苦竹灘襲勃前軍歐陽頠又隨文育西征王琳<lb/>
於沌口敗績鐡虎與文育侯安都竝為琳所擒琳引見<lb/>
諸將與之語唯鐡虎辭氣不屈故琳盡宥文育之徒獨<lb/>
<pb n="KR2a0019_WYG_010-2b"/>
鐡虎見害時年四十九髙祖聞之下詔曰天地之寳所<lb/>
貴曰生形魄之徒所重唯命至如捐生立節効命酬恩<lb/>
追逺懷昔信宜加等散騎常侍嚴威將軍太子左衛率<lb/>
潼州刺史領信義太守沌陽縣開國侯鐡虎器局沉厚<lb/>
風力勇壯北討南征竭忠盡力推鋒江夏致陷凶徒神<lb/>
氣彌雄肆言無撓豈直溫序見害方其理鬚龎徳臨危<lb/>
猶能瞋目忠貞如此惻愴兼深可贈侍中䕶軍將軍青<lb/>
冀二州刺史加封一千戸并給鼓吹一部侯如故天嘉<lb/>
<pb n="KR2a0019_WYG_010-3a"/>
五年世祖又詔曰漢室功臣形寫宮觀魏朝猛將名配<lb/>
宗祧功烈所以長存世代因之不朽故侍中䕶軍將軍<lb/>
青冀二州刺史沌陽縣開國侯鐡虎誠節鯁亮力用雄<lb/>
敢王業初基行間累及垂翅賊壘正色寇庭古之遺烈<lb/>
有識同壯隕身不屈雖隆榮等營魂易逺言追嘉惜宜<lb/>
仰陪壖寢恭頒饗奠可配食髙祖廟庭子瑜嗣時有盱<lb/>
眙馬明字世朗梁世事鄱陽嗣王蕭範侯景之亂據廬<lb/>
江之東界拒賊臨城栅元帝授散騎常侍平北將軍北<lb/>
<pb n="KR2a0019_WYG_010-3b"/>
兖州刺史領廬江太守荆州陷没歸于髙祖紹泰中復<lb/>
官位封西華縣侯邑二千戸亦隨文育西征王琳於沌<lb/>
口軍敗明力戰死之贈使持節征西將軍郢州刺史<lb/>
程靈洗字𤣥滌新安海寧人也少以勇力聞歩行日二<lb/>
百餘里便騎善游梁末海寧黟歙等縣及鄱陽宣城郡<lb/>
界多盜賊近縣苦之靈洗素為郷里所畏伏前後守長<lb/>
恒使召募少年逐捕刼盜侯景之亂靈洗聚徒據黟歙<lb/>
以拒景景軍據有新安新安太守湘西鄉侯蕭隱奔依<lb/>
<pb n="KR2a0019_WYG_010-4a"/>
靈洗靈洗奉以主盟梁元帝於荆州承制又遣使間道<lb/>
奉表劉神茂自東陽建義拒賊靈洗攻下新安與神茂<lb/>
相應元帝授持節通直散騎常侍都督新安郡諸軍事<lb/>
雲麾將軍譙州刺史資領新安太守封巴丘縣侯邑五<lb/>
百戸神茂為景所破景偏帥呂子榮進攻新安靈洗退<lb/>
保黟歙及景敗子榮退走靈洗復據新安進軍建徳擒<lb/>
賊帥趙桑乾以功授持節散騎常侍都督青冀二州諸<lb/>
軍事青州刺史増邑并前一千戸將軍太守如故仍令<lb/>
<pb n="KR2a0019_WYG_010-4b"/>
靈洗率所部下揚州助王僧辯鎮防遷吳興太守未行<lb/>
僧辯命靈洗從侯瑱西援荆州荆州陷還都髙祖誅僧<lb/>
辯靈洗率所領來援其徒力戰於石頭西門軍不利遣<lb/>
使招諭久之乃降髙祖深義之紹泰元年授使持節信<lb/>
武將軍蘭陵太守常侍如故助防京口及平徐嗣徽靈<lb/>
洗有功除南丹陽太守封遂安縣侯増邑并前一千五<lb/>
百戸仍鎮采石隨周文育西討王琳於沌口敗績為琳<lb/>
所拘明年與侯安都等逃歸兼丹陽尹出為髙唐太原<lb/>
<pb n="KR2a0019_WYG_010-5a"/>
二郡太守仍鎮南陵遷太子左衛率髙祖崩王琳前軍<lb/>
東下靈洗於南陵破之虜其兵士并獲青龍十餘乘以<lb/>
功授持節都督南豫州緣江諸軍事信武將軍南豫州<lb/>
刺史侯瑱等敗王琳于栅口靈洗乗勝逐北據有魯山<lb/>
徵為衞士將軍餘如故天嘉四年周迪重寇臨川以靈<lb/>
洗為都督自鄱陽别道擊之迪又走山谷間五年遷中<lb/>
䕶軍常侍如故出為使持節都督郢巴武三州諸軍事<lb/>
宣毅將軍郢州刺史廢帝即位進號雲麾將軍華晈之<lb/>
<pb n="KR2a0019_WYG_010-5b"/>
反也遣使招誘靈洗靈洗斬晈使以狀聞朝廷深嘉其<lb/>
忠増其守備給鼓吹一部因推心待之使其子文季領<lb/>
水軍助防是時周遣其將長胡公拓跋定率歩騎二萬<lb/>
助晈攻圍靈洗靈洗嬰城固守及晈退乃出軍躡定定<lb/>
不獲濟江以其衆降因進攻周沔州克之擒其刺史裴<lb/>
寛以功進號安西將軍改封重安縣公増邑并前二千<lb/>
戸靈洗性嚴急御下甚苛刻士卒有小罪必以軍法誅<lb/>
之造次之間便加捶撻而號令分明與士卒同甘苦衆<lb/>
<pb n="KR2a0019_WYG_010-6a"/>
亦以此依附性好播植躬勤耕稼至於水陸所宜刈穫<lb/>
早晚雖老農不能及也伎妾無游手竝督之紡績至於<lb/>
散用貲財亦弗儉吝光大二年卒於州時年五十五贈<lb/>
鎮西將軍開府儀同三司諡曰忠壯太建四年詔配享<lb/>
髙祖廟庭子文季嗣<lb/>
文季字少卿幼習騎射多幹略果決有父風弱冠從靈<lb/>
洗征討必前登陷陣靈洗與周文育侯安都等敗於沌<lb/>
口為王琳所執髙祖召陷賊諸將子弟厚遇之文季最<lb/>
<pb n="KR2a0019_WYG_010-6b"/>
有禮容深為髙祖所賞永定中累遷通直散騎侍郎句<lb/>
容令世祖嗣位除宣惠始興王府限内中直兵參軍是<lb/>
時王為揚州刺史鎮冶城府中軍事悉以委之天嘉二<lb/>
年除貞毅將軍新安太守仍隨侯安都東討留異異黨<lb/>
向文政據有新安文季率精甲三百輕往攻之文政遣<lb/>
其兄子瓚來拒文季與戰大破瓚軍文政乃降三年始<lb/>
興王伯茂出鎮東州復以文季為鎮東府中兵參軍帶<lb/>
剡令四年陳寳應與留異連結又遣兵隨周迪更出臨<lb/>
<pb n="KR2a0019_WYG_010-7a"/>
川世祖遣信義太守余孝頃自海道襲晉安文季為之<lb/>
前軍所向克捷陳寳應平文季戰功居多還轉府諮議<lb/>
參軍領中直兵出為臨海太守尋乘金翅助父鎮郢城<lb/>
華晈平靈洗及文季竝有扞禦之功及靈洗卒文季盡<lb/>
領其衆起為超武將軍仍助防郢州文季性至孝雖軍<lb/>
旅奪禮而毁瘠甚至太建二年為豫章内史將軍如故<lb/>
服闋襲封重安縣公隨都督章昭達率軍往荆州征蕭<lb/>
巋巋與周軍多造舟艦置于青泥水中時水長漂疾昭<lb/>
<pb n="KR2a0019_WYG_010-7b"/>
達乃遣文季共錢道戢輕舟襲之盡焚其舟艦昭達因<lb/>
蕭巋等兵稍怠又遣文季夜入其外城殺傷甚衆既而<lb/>
周兵大出巴陵内史雷道勤拒戰死之文季僅以身免<lb/>
以功加通直散騎常侍安遠將軍増邑五百戸五年都<lb/>
督吳明徹北討秦郡秦郡前江浦通塗水齊人並下大<lb/>
柱為杙栅水中乃前遣文季領驍勇拔開其栅明徹率<lb/>
大軍自後而至攻秦郡克之又别遣文季圍涇州屠其<lb/>
城進攻盱眙拔之仍隨明徹圍壽陽文季臨事謹急御<lb/>
<pb n="KR2a0019_WYG_010-8a"/>
下嚴整前後所克城壘率皆迮水為堰土木之功動踰<lb/>
數萬每置陣役人文季必先諸將夜則早起迄暮不休<lb/>
軍中莫不服其勤幹每戰恒為前鋒齊軍深憚之謂爲<lb/>
程虎以功除散騎常侍明威將軍増邑五百戸又帶新<lb/>
安内史進號武毅將軍八年為持節都督譙州諸軍事<lb/>
安遠將軍譙州刺史其年又督北徐仁州諸軍事北徐<lb/>
州刺史餘並如故九年又隨明徹北討於呂梁作堰事<lb/>
見明徹傳十年春敗績為周所囚仍授開府儀同三司<lb/>
<pb n="KR2a0019_WYG_010-8b"/>
十一年自周逃歸至渦陽為邊吏所執還送長安死于<lb/>
獄中後主是時既與周絶不之知也至徳元年後主始<lb/>
知之追贈散騎常侍尋又詔曰故散騎常侍前重安縣<lb/>
開國公文季纂承門緒克荷家聲早歳出軍雖非元帥<lb/>
啓行為最致果有聞而覆喪車徒允從黜削但靈洗之<lb/>
立功捍禦久而見思文季之埋魂異域有足可憫言念<lb/>
勞舊傷兹廢絶宜存廟食無使餒而可降封重安縣侯<lb/>
邑一千戸以子饗襲封<lb/>
<pb n="KR2a0019_WYG_010-9a"/>
史臣曰程靈洗父子竝御下嚴苛治兵整肅然與衆同<lb/>
其勞苦匪私財利士多依焉故臨戎克辦矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_010-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十<lb/>
<pb n="KR2a0019_WYG_010-10a"/>
　陳書卷十考證<lb/>
程靈洗傳其徒力戰於石頭西○徒南史作夜<lb/>
程靈洗子文季以子饗襲封○饗南史作響<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十考證<lb/>
</p>
<p>
</p>
  </div>
</body>
</text>
</TEI>
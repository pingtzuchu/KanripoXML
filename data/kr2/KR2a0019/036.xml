<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷三十六</head> <lb/>
    <p>
<pb n="KR2a0019_WYG_036-1a"/>
欽定四庫全書<lb/>
　陳書卷三十六<lb/>
　　唐　散　騎　常　侍　姚　思　亷　撰<lb/>
　列𫝊第三十<lb/>
　　始興王叔陵　　　　新安王伯固<lb/>
始興王叔陵字子嵩高宗之第二子也梁承聖中高宗<lb/>
在江陵為直閣将軍而叔陵生焉江陵陷高宗遷闗右<lb/>
叔陵留于穰城高宗之還也以後主及叔陵為質天嘉<lb/>
<pb n="KR2a0019_WYG_036-1b"/>
三年随後主還朝封康樂侯邑五百户叔陵少機辯狥<lb/>
聲名彊梁無所推屈光大元年除中書侍郎二年出為<lb/>
持節都督江州諸軍事南中郎将江州刺史太建元年<lb/>
封始興郡王奉昭烈王祀進授使持節都督江郢晉三<lb/>
州諸軍事軍師将軍刺史如故叔陵時年十六政自己<lb/>
出僚佐莫預焉性嚴刻部下懾憚諸公子姪及罷縣令<lb/>
長皆逼令事已豫章内史錢法成詣府進謁即配其子<lb/>
季卿将領馬仗季卿慙耻不時至叔陵大怒侵辱法成<lb/>
<pb n="KR2a0019_WYG_036-2a"/>
法成憤怨自縊而死州縣非其部内亦徴攝案治之朝<lb/>
貴及下吏有乖忤者輒誣奏其罪䧟以重辟尋進號雲<lb/>
麾将軍加散騎常侍三年加侍中四年遷都督湘衡桂<lb/>
武四州諸軍事平南将軍湘州刺史侍中使持節如故<lb/>
諸州鎮聞其至皆震恐股慄叔陵日益暴橫征伐夷獠<lb/>
所得皆入已絲毫不以賞賜徴求役使無有紀極夜常<lb/>
不卧燒燭逹曉呼召賔客説民間細事戲謔無所不為<lb/>
性不飲酒唯多置餚胾書夜食噉而已自旦至中方始<lb/>
<pb n="KR2a0019_WYG_036-2b"/>
寝寐其曹局文案非呼不得輒自呈笞罪者皆繫獄動<lb/>
數年不省視瀟湘以南皆逼為左右廛里殆無遺者其<lb/>
中脱有逃竄輒殺其妻子州縣無敢上言高宗弗之知<lb/>
也尋進號鎮南将軍給鼓吹一部遷中衞将軍九年除<lb/>
使持節都督揚徐東揚南豫四州諸軍事揚州刺史侍<lb/>
中将軍鼓吹如故十年至都加扶給油幢車叔陵治在<lb/>
東府事務多闗渉省閣執事之司承意順㫖即諷上進<lb/>
用之微致違忤必抵以大罪重者至殊死道路籍籍皆<lb/>
<pb n="KR2a0019_WYG_036-3a"/>
言其有非常志叔陵脩飾虚名毎入朝常於車中馬上<lb/>
執卷讀書高聲長誦陽陽自若歸坐齋中或自執斧斤<lb/>
為沐猴百戲又好遊冡墓閒遇有塋表主名可知者輒<lb/>
令左右發掘取其石誌古器并骸骨肘脛持為翫弄蔵<lb/>
之庫中府内民間少妻處女微有色貎者竝即逼納十<lb/>
一年丁所生母彭氏憂去職頃之起為中衞将軍使持<lb/>
節都督刺史如故晉世王公貴人多葬梅嶺及彭卒叔<lb/>
陵啓求於梅嶺葬之乃發故太傅謝安舊墓棄去安柩<lb/>
<pb n="KR2a0019_WYG_036-3b"/>
以葬其母初喪之日僞爲哀毁自稱刺血寫湼槃經未<lb/>
及十日乃令庖厨撃鮮日進甘膳又私召左右妻女與<lb/>
之姦合所作尤不軌浸淫上聞高宗譴責御史中丞王<lb/>
政以不舉奏免政官又黜其典籖親事仍加鞭棰高宗<lb/>
素愛叔陵不䋲之以法但責讓而已服闋又為侍中中<lb/>
軍大将軍及高宗不豫太子諸王竝入侍疾高宗崩于<lb/>
宣福殿翌日旦後主哀頓俯伏叔陵以剉藥刀斫後主<lb/>
中項太后馳來救焉叔陵又斫太后數下後主乳媪吳<lb/>
<pb n="KR2a0019_WYG_036-4a"/>
氏時在太后側自後掣其肘後主因得起叔陵仍持後<lb/>
主衣後主自奮得免長沙王叔堅手搤叔陵奪去其刀<lb/>
仍牽就柱以其褶袖縛之時吴媪已扶後主避賊叔堅<lb/>
求後主所在将受命焉叔陵因奮袖得脱突走出雲龍<lb/>
門馳車還東府呼其甲士散金銀以賞賜外召諸王将<lb/>
帥莫有應者唯新安王伯固聞而赴之叔陵聚兵僅千<lb/>
人初欲據城保守俄而右衞将軍蕭摩訶将兵至府西<lb/>
門叔陵事急惶恐乃遣記室韋諒送其鼓吹與摩訶仍<lb/>
<pb n="KR2a0019_WYG_036-4b"/>
謂之曰如其事捷必以公為台鼎摩訶紿報之曰須王<lb/>
心膂節将自來方敢從命叔陵即遣戴温譚騏驎二人<lb/>
詣摩訶所摩訶執以送臺斬於閣道下叔陵自知不濟<lb/>
遂入内沉其妃張氏及寵妾七人于井中叔陵有部下<lb/>
兵先在新林於是率人馬數百自小航渡欲趨新林以<lb/>
舟艦入北行至白楊路為臺軍所邀伯固見兵至旋避<lb/>
入巷叔陵馳騎拔刀追之伯固復還叔陵部下多棄甲<lb/>
潰散摩訶馬客陳智深迎刺叔陵僵斃于地閹豎王飛<lb/>
<pb n="KR2a0019_WYG_036-5a"/>
禽抽刀斫之十數下馬客陳仲華就斬其首送于臺自<lb/>
寅至巳乃定尚書八座奏曰逆賊故侍中中軍大将軍<lb/>
始興王叔陵幼而狼戾長肆貪虐出撫湘南及鎮九水<lb/>
兩藩甿庶掃地無遺蜂目豺聲狎近輕薄不孝不仁阻<lb/>
兵安忍無禮無義唯戮是聞及居偏憂婬樂自恣産子<lb/>
就館日月相接晝伏夜遊恒習姦詭抄掠居民厯發丘<lb/>
墓謝太傅晉朝佐命草創江左斵棺露骸事驚聴視自<lb/>
大行皇帝寝疾翌日未瘳叔陵以貴介之地參侍醫藥<lb/>
<pb n="KR2a0019_WYG_036-5b"/>
外無戚容内懐逆弑大漸之後聖躬號擗遂因匍匐手<lb/>
犯乗輿皇太后奉臨又加鋒刃窮凶極逆曠古未儔賴<lb/>
長沙王叔堅誠孝懇至英果奮發手加挫拉身蔽聖躬<lb/>
叔陵仍奔東城招集兇黨餘毒方熾自害妻孥雖應時<lb/>
梟懸猶未攄憤怨臣等參議請依宋代故事流尸中江<lb/>
汙瀦其室并毁其所生彭氏墳廟還謝氏之塋制曰凶<lb/>
逆梟獍反噬宫闈賴宗廟之靈時從殄滅撫情語事酸<lb/>
憤兼懐朝議有章宜從所奏也叔陵諸子即日竝賜死<lb/>
<pb n="KR2a0019_WYG_036-6a"/>
前衡陽内史彭暠諮議參軍兼記室鄭信中錄事參軍<lb/>
兼記室韋諒典籖俞公喜竝伏誅暠叔陵舅也初随高<lb/>
宗在闗中頗有勤効因藉叔陵将領歴陽衡陽二郡信<lb/>
以便書記有寵謀謨皆預焉諒京兆人梁侍中護軍将<lb/>
軍粲之子也以學業為叔陵所引陳智深以誅叔陵之<lb/>
功為巴陵内史封游安縣子陳仲華為下嶲太守封新<lb/>
夷縣子王飛禽除伏波将軍賜金各有差<lb/>
新安王伯固字牢之世祖之第五子也生而龜胷目通<lb/>
<pb n="KR2a0019_WYG_036-6b"/>
精揚白形状眇小而俊辯善言論天嘉六年立為新安<lb/>
郡王邑二千户廢帝嗣立為使持節都督南琅琊彭城<lb/>
東海三郡諸軍事雲麾将軍彭城琅邪二郡太守尋入<lb/>
為丹陽尹将軍如故太建元年進號智武将軍尹如故<lb/>
秩滿進號翌右将軍尋授使持節都督吴興諸軍事平<lb/>
東将軍吳興太守四年入為侍中翊前将軍遷安前将<lb/>
軍中領軍七年出為使持節散騎常侍都督南徐南豫<lb/>
南北兖四州諸軍事鎮北将軍南徐州刺史伯固性嗜<lb/>
<pb n="KR2a0019_WYG_036-7a"/>
酒而不好積聚所得祿俸用度無節酣醉已後多所乞<lb/>
丐於諸王之中最為貧窶高宗毎矜之特加賞賜伯固<lb/>
雅性輕率好行鞭捶在州不知政事日出田獵或乗眠<lb/>
轝至於草間輒呼民下從遊動至旬日所捕麞鹿多使<lb/>
生致高宗頗知之遣使責讓者數矣十年入朝又為侍<lb/>
中鎮右将軍尋除䕶軍将軍其年為國子祭酒領左驍<lb/>
騎将軍侍中鎮右竝如故伯固頗知𤣥理而堕業無所<lb/>
通至於擿句問難往往有竒意為政嚴苛國學有惰遊<lb/>
<pb n="KR2a0019_WYG_036-7b"/>
不脩習者重加檟檚生徒懼焉由是學業頗進十二年<lb/>
領宗正卿十三年為使持節都督揚南徐東陽南豫四<lb/>
州諸軍事揚州刺史侍中将軍如故後主初在東宫與<lb/>
伯固甚相親狎伯固又善嘲謔高宗每宴集多引之叔<lb/>
陵在江州心害其寵隂求疵瑕将中之以法及叔陵入<lb/>
朝伯固懼罪諂求其意乃共訕毁朝賢歴詆文武雖耆<lb/>
年高位皆靣折之無所畏忌伯固性好射雉叔陵又好<lb/>
開發冡墓出遊野外必與偕行於是情好大叶遂謀不<lb/>
<pb n="KR2a0019_WYG_036-8a"/>
軌伯固侍禁中每有密語必報叔陵及叔陵出奔東府<lb/>
遣使告之伯固單騎馳赴助叔陵指揮知事不捷便欲<lb/>
遁走㑹四門已閉不得出因同趣白楊道臺馬客至為<lb/>
亂兵所殺屍於東昌舘門時年二十八詔曰伯固同兹<lb/>
悖逆殞身途路今依外議意猶弗忍可特許以庶人禮<lb/>
葬又詔曰伯固随同巨逆自絶于天俾無遺育抑有恒<lb/>
典但童孺靡識兼預葭莩寘之甸人良以惻憫及伯固<lb/>
所生王氏可竝特宥為庶人國除<lb/>
<pb n="KR2a0019_WYG_036-8b"/>
史臣曰孔子稱富與貴是人之所欲非其道得之不處<lb/>
也上自帝王至於黎獻莫不嫡庶有差長幼攸序叔陵<lb/>
險躁奔競遂行悖逆轅磔形骸未臻其罪汙瀦居處不<lb/>
足彰過悲哉<lb/>
　<lb/>
　<lb/>
　<lb/>
　陳書卷三十六<lb/>
<pb n="KR2a0019_WYG_036-9a"/>
　陳書卷三十六考證<lb/>
始興王叔陵𫝊叔陵有部下兵先在新林○林南史作<lb/>
　安然觀下文云自小航渡欲趨新林自以此為是<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_036-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷三十六考證<lb/>
</p>
<p>
</p>
  </div>
</body>
</text>
</TEI>
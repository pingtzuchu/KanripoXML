<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷三</head> <lb/>
    <p>
<pb n="KR2a0019_WYG_003-1a"/>
欽定四庫全書<lb/>
　陳書卷三<lb/>
　　唐　散　騎　常　侍　姚　思　廉　撰<lb/>
　本紀第三<lb/>
　　世祖<lb/>
世祖文皇帝諱蒨字子華始興昭烈王長子也少沉敏<lb/>
有識量美容儀留意經史舉動方雅造次必遵禮法髙<lb/>
祖甚愛之常稱此兒吾宗之英秀也梁太清初夢兩日<lb/>
<pb n="KR2a0019_WYG_003-1b"/>
鬬一大一小大者光滅墜地色正黄其大如斗世祖因<lb/>
三分取一而懐之侯景之亂鄉人多依山湖寇抄世祖<lb/>
獨保家無所犯時亂日甚乃避地臨安及髙祖舉義兵<lb/>
侯景遣使収世祖及衡陽獻王世祖乃密袖小刀冀因<lb/>
入見而害景至便屬吏故其事不行髙祖大軍圍石頭<lb/>
景欲加害者数矣㑹景敗世祖乃得出赴髙祖營起家<lb/>
為呉興太守時宣城刼帥紀機郝仲等各聚衆千餘人<lb/>
侵暴郡境世祖討平之承聖二年授信武將軍監南徐<lb/>
<pb n="KR2a0019_WYG_003-2a"/>
州三年髙祖北征廣陵使世祖為前軍每戰克捷髙祖<lb/>
之將討王僧辯也先召世祖與謀時僧辯女婿杜龕據<lb/>
呉興兵衆甚盛髙祖密令世祖還長城立柵以備龕世<lb/>
祖収兵纔數百人戰備又少龕遣其將杜泰領精兵五<lb/>
千乗虚奄至將士相視失色而世祖言笑自若部分益<lb/>
明於是衆心乃定泰知柵内人少日夜苦攻世祖激厲<lb/>
將士身當矢石相持數旬泰乃退走及髙祖遣周文育<lb/>
率兵討龕世祖與并軍往呉興時龕兵尚衆斷據衝要<lb/>
<pb n="KR2a0019_WYG_003-2b"/>
水歩連陣相結世祖命將軍劉澄蔣元舉率衆攻龕龕<lb/>
軍大敗窘急因請降東揚州刺史張彪起兵圍臨海太<lb/>
守王懐振懐振遣使求救世祖與周文育輕兵往㑹稽<lb/>
以掩彪後彪將沈泰開門納世祖世祖盡收其部曲家<lb/>
累彪至又破走若邪村民斬彪𫝊其首以功授持節都<lb/>
督㑹稽等十郡諸軍事宣毅將軍㑹稽太守山越深險<lb/>
皆不賔附世祖分命討擊悉平之威恵大振髙祖受禪<lb/>
立為臨川郡王邑二千戸拜侍中安東將軍及周文育<lb/>
<pb n="KR2a0019_WYG_003-3a"/>
侯安都敗於沌口髙祖詔世祖入衛軍儲戎備皆以委<lb/>
焉尋命率兵城南晥永定三年六月丙午髙祖崩遺詔<lb/>
徴世祖入纂甲寅至自南晥入居中書省皇后令曰昊<lb/>
天不弔上𤣥降禍大行皇帝奄捐萬國率土哀號普天<lb/>
如喪窮酷煩寃無所迨及諸孤藐爾反國無期須立長<lb/>
主以寧㝢縣侍中安東將軍臨川王蒨體自景皇屬惟<lb/>
猶子建殊功於牧野敷盛業於戡黎納麓時敘之辰負<lb/>
扆乗機之日竝佐時雍是同草創祧祏所繋遐邇宅心<lb/>
<pb n="KR2a0019_WYG_003-3b"/>
宜奉大宗嗣膺寳錄使七廟有奉兆民寧晏未亡人假<lb/>
延餘息嬰此百罹尋繹纒綿興言感絶世祖固讓至于<lb/>
再三羣公卿士固請其日即皇帝位於太極前殿詔曰<lb/>
上天降禍奄集邦家大行皇帝背離萬國率土崩心若<lb/>
喪考妣龍圖寳歴𦕈屬朕躬運鍾擾攘事切機務南靣<lb/>
湏主西讓禮輕今便式膺景命光宅四海可大赦天下<lb/>
罪無輕重悉皆蕩滌逋租宿債吏民愆負可勿復收文<lb/>
武内外量加爵叙孝悌力田為父後者賜爵一級庶祗<lb/>
<pb n="KR2a0019_WYG_003-4a"/>
畏在心公卿畢力勝殘去殺無待百年興言號哽深増<lb/>
慟絶又詔州郡悉停奔赴秋七月丙辰尊皇后為皇太<lb/>
后己未以鎮南將軍開府儀同三司廣州刺史歐陽頠<lb/>
進號征南將軍平南將軍開府儀同三司周廸進號鎮<lb/>
南將軍平南將軍開府儀同三司髙州刺史黄法氍進<lb/>
號安南將軍庚申以鎮南大將軍開府儀同三司桂州<lb/>
刺史淳于量進號征南大將軍辛酉以侍中車騎將軍<lb/>
司空侯瑱為太尉鎮西將軍開府儀同三司南豫州刺<lb/>
<pb n="KR2a0019_WYG_003-4b"/>
史侯安都為司空侍中中權將軍開府儀同三司王冲<lb/>
為特進左光禄大夫鎮北將軍南徐州刺史徐度為侍<lb/>
中中撫軍將軍開府儀同三司壬戌以侍中䕶軍將軍<lb/>
徐世譜為特進安右將軍侍中忠武將軍杜稜為領軍<lb/>
將軍乙丑重雲殿災八月癸巳以平北將軍南徐州刺<lb/>
史留異為安南將軍縉州刺史平南將軍北江州刺史<lb/>
魯悉逹進號安左將軍庚戌封皇子伯茂為始興王奉<lb/>
昭烈王後徙封始興嗣王頊為安成王九月辛酉立皇<lb/>
<pb n="KR2a0019_WYG_003-5a"/>
子伯宗為皇太子王公以下賜帛各有差乙亥立妃沈<lb/>
氏為皇后冬十一月乙卯王琳寇大雷詔遣太尉侯瑱<lb/>
司空侯安都儀同徐度率衆以禦之<lb/>
天嘉元年春正月癸丑詔曰朕以寡昧嗣纂洪業哀惸<lb/>
在疚治道弗昭仰惟前徳幽顯遐暢恭已不言庶幾無<lb/>
改雖宏圖懋軌日月方𢎞而清廟廓然聖靈浸逺感尋<lb/>
永往瞻言罔極今四象運周三元告獻華夷胥洎玉帛<lb/>
駿奔思覃遺澤播之億兆其大赦天下改永定四年為<lb/>
<pb n="KR2a0019_WYG_003-5b"/>
天嘉元年鰥寡孤獨不能自存立者賜榖人五斛孝悌<lb/>
力田殊行異等加爵一級甲寅分遣使者宣勞四方辛<lb/>
酉輿駕親祀南郊詔曰朕式饗上𤣥䖍奉牲玉髙禋禮<lb/>
畢誠敬兼𢎞且隂霾浹辰褰霽在日雲物韶朗風景清<lb/>
和慶動人祗忭流庶俗思俾黎元同此多祐可賜民爵<lb/>
一級辛未輿駕親祀北郊日有冠二月辛卯老人星見<lb/>
乙未髙州刺史紀機自軍叛還宣城據郡以應王琳涇<lb/>
令賀當遷討平之丙申太尉侯瑱敗王琳于梁山攻齊<lb/>
<pb n="KR2a0019_WYG_003-6a"/>
兵于博望生擒齊將劉伯球盡收其資儲船艦俘馘以<lb/>
萬計王琳及其主蕭莊奔于齊戊戌詔曰夫五運遞來<lb/>
三靈眷命皇王因之改創殷周所以樂推朕統歴承基<lb/>
丕隆鼎運期理攸屬數祚斯在豈僥倖所至寧卜祝可<lb/>
求故知神器之重必在符命是以逐鹿貽譏斷虵定業<lb/>
亂臣賊子異世同尤王琳識暗挈瓶智慙衛足干紀亂<lb/>
常自貽顛沛而縉紳君子多被縶維雖涇渭合流蘭鮑<lb/>
同肆求之厥理或有脅從今九罭既設八紘斯掩天網<lb/>
<pb n="KR2a0019_WYG_003-6b"/>
恢恢吞舟是漏至如伏波逰説永作漢蕃延夀脫歸終<lb/>
為魏守器改秦虞村通晉楚行藏用捨亦豈有恒宜加<lb/>
寛仁以彰雷作其衣冠士族預在凶黨悉皆原宥將帥<lb/>
戰兵亦同肆𤯝竝隨才銓引庶收力用又詔師旅以來<lb/>
將士死王事者竝加贈諡己亥詔曰日者凶渠肆虐衆<lb/>
軍進討舟艦輸積權倩民丁師出經時役勞日久今氛<lb/>
祲廓清宜有甄被可蠲復丁身夫妻三年於役不幸者<lb/>
復其妻子庚子分遣使者齎璽書宣勞四方乙巳遣太<lb/>
<pb n="KR2a0019_WYG_003-7a"/>
尉侯瑱鎮湓城庚戌以髙祖第六子昌為驃騎將軍湘<lb/>
州牧立為衡陽王三月丙辰詔曰自喪亂以來十有餘<lb/>
載編戸凋亡萬不遺一中原氓庶蓋云無幾頃者冦難<lb/>
仍接筭歛繁多且興師以來千金日費府藏虚竭杼軸<lb/>
歲空近所置軍資木充戎備今元惡克殄八表巳康兵<lb/>
戈靜戢息肩方在思俾餘黎陶此寛賦今歲軍糧通減<lb/>
三分之一尚書申下四方稱朕哀矜之意守宰明加勸<lb/>
課務急農桑庶鼓腹含哺復在茲日蕭莊所署郢州刺<lb/>
<pb n="KR2a0019_WYG_003-7b"/>
史孫瑒舉州内附丁巳江州刺史周廸平南中斬賊率<lb/>
熊曇朗𫝊首京師先是齊軍守魯山城戊午齊軍棄城<lb/>
走詔南豫州刺史程靈洗守之甲子分荆州之天門義<lb/>
陽南平郢州之武陵四郡置武州其刺史督沅州領武<lb/>
陵太守治武陵郡其都尉所部六縣為沅州别置通寜<lb/>
郡以刺史領太守治都尉城省舊都尉以安南將軍南<lb/>
兖州刺史新除右衞將軍呉明徹為安西將軍武州刺<lb/>
史偽郢州刺史孫瑒為安南將軍湘州刺史丙子衡陽<lb/>
<pb n="KR2a0019_WYG_003-8a"/>
王昌薨丁丑詔曰蕭莊僞署文武官屬還朝者量加録<lb/>
序夏四月丁亥立皇子伯信為衡陽王奉獻王後乙未<lb/>
以安南將軍荀朗為安北将軍合州刺史五月乙卯改<lb/>
桂陽之汝成縣為廬陽郡分衡州之始興安逺二郡置<lb/>
東衡州六月辛巳改諡皇祖妣景安皇后曰景文皇后<lb/>
壬辰詔曰梁孝元遭離多難靈櫬播越朕昔經北靣有<lb/>
異常倫遣使迎接以次近路江寧既有舊塋宜即安卜<lb/>
車旗禮章悉用梁典依魏葬漢獻帝故事甲午追䇿故<lb/>
<pb n="KR2a0019_WYG_003-8b"/>
始興昭烈王妃曰孝妃丁酉以開府儀同三司徐度為<lb/>
侍中中軍將軍辛丑國哀周忌上臨于太極前殿百僚<lb/>
陪哭赦京師殊死已下是月葬梁元帝於江寧秋七月<lb/>
甲寅詔曰朕以眇身屬當大寳負荷至重憂責實深而<lb/>
庶績未康胥怨猶結佇咨賢艮發於夢想每有一言入<lb/>
聽片善可求何嘗不褒奬抽揚緘書紳帶而傅巖虚往<lb/>
窮谷尚淹蒲幣空陳旌弓不至豈當有乖則哲使草澤<lb/>
遺才将時運澆流今不逮古側食長懐寝興增歎新安<lb/>
<pb n="KR2a0019_WYG_003-9a"/>
太守陸山才有啟薦梁前征西從事中郎蕭䇿梁前尚<lb/>
書中兵郎王暹竝世胄清華羽儀著族或文史足用或<lb/>
孝徳可稱竝宜登之朝序擢以不次王公已下其各進<lb/>
舉賢良申薦淪屈庶衆才必萃大厦可成使棫樸載歌<lb/>
由庚在詠乙卯詔曰自頃喪亂編戸播遷言念餘黎良<lb/>
可哀惕其亡鄉失土逐食流移者今年内隨其適樂來<lb/>
歲不問僑舊悉令著籍同土斷之例丙辰立皇子伯山<lb/>
為鄱陽王八月庚辰老人星見壬午詔曰菽粟之貴重<lb/>
<pb n="KR2a0019_WYG_003-9b"/>
於珠玉自頃冦戎游手者衆民失分地之業士有佩犢<lb/>
之譏朕哀矜黔庶念康弊俗思俾阻饑方存富教麥之<lb/>
為用要切斯甚今九秋在節萬實可収其班宣逺近竝<lb/>
令播種守宰親臨勸課務使及時其有尤貧量給種子<lb/>
癸未世祖臨景陽殿聽訟戊子詔曰汙罇土鼔誠則難<lb/>
追畫卯彫薪或可易革梁氏末運奢麗已甚蒭豢厭於<lb/>
胥史歌鍾列於管庫牛木被朱丹之采車馬飾金玉之<lb/>
珍逐欲澆流遷訛遂逺朕自諸生頗為内足而家敦朴<lb/>
<pb n="KR2a0019_WYG_003-10a"/>
素室靡浮華觀覽時俗常所扼腕今妄假時乗臨馭區<lb/>
極屬當淪季思聞治道菲食卑宫自安儉陋俾兹薄俗<lb/>
獲反淳風維雕鏤淫飾非兵器及國容所須金銀珠玉<lb/>
衣服雜玩悉皆禁斷甲午周將賀若敦率馬歩一萬奄<lb/>
至武陵武州刺史呉明徹不能拒引軍還巴陵丁酉上<lb/>
幸正陽堂閱武九月癸丑彗星見乙卯周將獨孤盛領<lb/>
水軍將趣巴湘與賀若敦水陸俱進太尉侯瑱自尋陽<lb/>
往禦之辛酉遣儀同徐度率衆㑹瑱于巴丘丙子太白<lb/>
<pb n="KR2a0019_WYG_003-10b"/>
晝見丁丑詔侯瑱衆軍進討巴湘十月癸巳侯瑱襲破<lb/>
獨孤盛於楊葉洲盡獲其船艦盛收兵登岸築城以保<lb/>
之丁酉詔司空侯安都率衆㑹侯瑱南討十二月乙未<lb/>
詔曰古者春夏二氣不決重罪盖以陽和布澤天秩是<lb/>
𢎞寛網省刑義符含育前王所以則天象地立法垂訓<lb/>
者也朕屬當澆季思求民瘼哀矜惻隠念甚納隍常欲<lb/>
式遵舊軌用長風化自今孟春訖于夏首罪人大辟事<lb/>
已款者宜且申停己亥周巴陵城主尉遲憲降遣巴州<lb/>
<pb n="KR2a0019_WYG_003-11a"/>
刺史侯安都守之庚子獨孤盛將餘衆自楊葉洲潛遁<lb/>
二年春正月庚戌大赦天下以雲麾將軍晉陵太守杜<lb/>
稜為侍中領軍將軍辛亥以始興王伯茂為宣恵將軍<lb/>
揚州刺史乙卯合州刺史裴景徽奔于齊辛未周湘州<lb/>
城主殷亮降湘州平二月丙戌以太尉侯瑱為車騎將<lb/>
軍湘州刺史庚寅曲赦湘州諸郡三月乙卯太尉車騎<lb/>
將軍湘州刺史侯瑱薨丁丑以鎮東將軍㑹稽太守徐<lb/>
度為鎮南將軍湘州刺史夏四月分荆州之南平宜都<lb/>
<pb n="KR2a0019_WYG_003-11b"/>
羅河東四郡置南荆州鎮河東郡以安西將軍武州刺<lb/>
史呉明徹為南荆州刺史庚寅以安左將軍魯悉逹為<lb/>
安南將軍呉州刺史辛卯老人星見秋七月丙午周將<lb/>
賀若敦自㧞遁歸人畜死者十七八武陵天門南平義<lb/>
陽河東宜都郡悉平九月甲寅詔曰姬業方闡望載渭<lb/>
濵漢歴既融道通圮上若乃摛精辰宿降靈惟岳風雲<lb/>
有感夢寐是求斯固舟楫鹽梅遞相表裏長世建國罔<lb/>
或不然至於銘徳太常從祀清廟以貽厥後來垂諸不<lb/>
<pb n="KR2a0019_WYG_003-12a"/>
朽者也前皇經濟區宇裁成品物靈貺式甄光膺寳命<lb/>
雖謩眀濬發幽顯恊從亦文武賢能翼宣王業故大司<lb/>
馬驃騎大將軍瑱故司空文育故平北將軍開府儀同<lb/>
三司僧明故中護軍頴故領軍將軍擬或締構艱難經<lb/>
綸夷險或摧鋒冐刃殉義遺生或宣哲協規綢繆帷幄<lb/>
或披荆汗馬終始勤劬莫不罄誠悉力屯泰以之朕以<lb/>
寡昧嗣膺丕緒永言勲烈思𢎞典訓便可式遵故實載<lb/>
揚盛軌可竝配食髙祖廟庭俾兹大猷永𫝊宗祏丙辰<lb/>
<pb n="KR2a0019_WYG_003-12b"/>
以侍中中權將軍特進左光祿大夫開府儀同三司王<lb/>
沖為丹陽尹丹陽尹沈君理為左民尚書領歩兵校尉<lb/>
冬十月乙巳霍州西山蠻率部落内屬十一月乙卯髙<lb/>
麗國遣使獻方物甲子以武昌國川為竟陵郡以安流<lb/>
民十二月辛巳以安東將軍呉郡太守孫瑒為中䕶軍<lb/>
甲申立始興國廟於京師用王者之禮太子中庶子虞<lb/>
荔御史中丞孔奐以國用不足奏立煮海鹽賦及𣙜酤<lb/>
之科詔並施行先是縉州刺史留異應于王琳等反丙<lb/>
<pb n="KR2a0019_WYG_003-13a"/>
戌詔司空侯安都率衆討之<lb/>
三年春正月庚戌設帷宫於南郊幣告胡公以配天辛<lb/>
亥輿駕親祀南郊詔曰朕負荷寳圖亟回星琯兢兢業<lb/>
業庶㡬治定而徳化不孚俗弊滋甚永言念之無忘日<lb/>
夜陽和布氣昭事上𤣥躬奉牲玉誠兼饗敬思與黎元<lb/>
被斯寛恵可普賜民爵一級其孝悌力田别加一等辛<lb/>
酉輿駕親祀北郊閏二月己酉以百濟王餘眀為撫東<lb/>
大將軍髙句驪王髙湯為寧東將軍江州刺史周迪舉<lb/>
<pb n="KR2a0019_WYG_003-13b"/>
兵應留異襲湓城攻豫章郡並不剋辛亥以南荆州刺<lb/>
史呉明徹為安右將軍甲子改鑄五銖錢三月丙子安<lb/>
成王頊至自周詔授侍中中書監中衛將軍置佐史丁<lb/>
丑以安右將軍呉眀徹為安南將軍江州刺史督衆軍<lb/>
南討甲申大赦天下庚寅司空侯安都破留異於桃支<lb/>
嶺異脱身奔晉安東陽郡平夏四月癸卯曲赦東陽郡<lb/>
乙巳齊遣使來聘六月丙辰以侍中中衛將軍安成王<lb/>
頊為驃騎將軍揚州刺史以㑹稽東陽臨海永嘉新安<lb/>
<pb n="KR2a0019_WYG_003-14a"/>
新寧晉安建安八郡置東揚州以揚州刺史始興王伯<lb/>
茂為鎮東將軍東揚州刺史征北將軍司空南徐州刺<lb/>
史侯安都為侍中征北大將軍秋七月己丑皇太子納<lb/>
妃王氏在位文武賜帛各有差孝悌力田為父後者賜<lb/>
爵二級九月戊辰朔日有食之以侍中都官尚書到仲<lb/>
舉為尚書右僕射丹陽尹丁亥周廸請降詔安成王頊<lb/>
督衆軍以招納之是歳周所立梁王蕭詧死子巋代立<lb/>
四年春正月丙子干陁利國遣使獻方物甲申周迪棄<lb/>
<pb n="KR2a0019_WYG_003-14b"/>
城走閩州刺史陳寳應納之臨川郡平壬辰以平西將<lb/>
軍郢州刺史章昭逹為䕶軍將軍仁武將軍新州刺史<lb/>
華皎進號平南將軍鎮南將軍開府儀同三司髙州刺<lb/>
史黄法氍為鎮北大將軍南徐州刺史安西將軍領臨<lb/>
川太守周敷為南豫州刺史中護軍孫瑒為鎮右將軍<lb/>
罷髙州𨽻入江州二月戊戌征南將軍開府儀同三司<lb/>
廣州刺史歐陽頠進號征南大將軍庚戌以侍中司空<lb/>
征北大將軍侯安都為征南大將軍江州刺史庚申以<lb/>
<pb n="KR2a0019_WYG_003-15a"/>
平南將軍華皎為南湘州刺史三月辛未以鎮南將軍<lb/>
開府儀同三司徐度為侍中中軍大將軍辛巳詔贈討<lb/>
周迪將士死王事者夏四月辛丑設無㝵大㑹於太極<lb/>
前殿乙卯以侍中中書監中衛將軍驃騎將軍揚州刺<lb/>
史安成王頊為開府儀同三司五月丁卯安前將軍右<lb/>
光禄大夫徐世譜卒六月癸巳太白晝見司空侯安都<lb/>
賜死七月丁丑以鎮北大將軍開府儀同三司南徐州<lb/>
刺史黄法氍為鎮南大將軍江州刺史九月壬戌開府<lb/>
<pb n="KR2a0019_WYG_003-15b"/>
儀同三司廣州刺史歐陽頠薨癸亥曲赦京師辛未周<lb/>
迪復㓂臨川詔䕶軍章昭達率衆討之十一月辛酉章<lb/>
昭達大破周迪悉擒其黨與迪脱身潛竄十二月丙申<lb/>
大赦天下詔䕶軍將軍章昭達進軍建安以討陳寳應<lb/>
信威將軍益州刺史余孝頃督㑹稽東陽臨海永嘉諸<lb/>
軍自東道㑹之癸丑以前安南將軍江州刺史呉眀徹<lb/>
為鎮前將軍<lb/>
五年春正月庚辰以吏部尚書領右軍將軍袁樞為丹<lb/>
<pb n="KR2a0019_WYG_003-16a"/>
陽尹辛巳輿駕親祀北郊乙酉江州湓城火燒死者二<lb/>
百餘人三月丁丑以征南大將軍開府儀同三司桂州<lb/>
刺史淳于量為中撫軍大將軍壬午詔以故䕶軍將軍<lb/>
周鐵虎配食髙祖廟庭夏四月庚子周遣使來聘五月<lb/>
庚午罷南丹陽郡是月周齊並遣使來聘六月丁未夜<lb/>
有白氣兩道出于北斗東南屬地秋七月丁丑詔曰朕<lb/>
以寡昧屬當負重星籥亟改冕旒弗曠不能仰協璿衡<lb/>
用調玉燭傍慰蒼生以安黔首兵無寧歳民乏有年移<lb/>
<pb n="KR2a0019_WYG_003-16b"/>
風之道未𢎞習俗之患猶在致令氓多觸網吏繁筆削<lb/>
獄犴滋章雖由物犯囹圄淹滯亦或有寃念俾納隍載<lb/>
勞負戾加以膚湊不適攝衛有虧比獲㣲痊思覃寛恵<lb/>
可曲赦京師九月城西城冬十一月丁亥以左衛將軍<lb/>
程靈洗為中護軍己丑章昭逹破陳寳應于建安擒寳<lb/>
應留異送京師晉安郡平甲辰以䕶軍將軍章昭達為<lb/>
鎮前將軍開府儀同三司十二月甲子曲赦建安晉安<lb/>
二郡討陳寳應將士死王事者竝給棺槥送還本鄉并<lb/>
<pb n="KR2a0019_WYG_003-17a"/>
復其家瘡痍未瘳者給其醫藥癸未齊遣使來聘<lb/>
六年春正月甲午皇太子加元服王公以下賜帛各有<lb/>
差孝悌力田為父後者賜爵一級鰥寡孤獨不能自存<lb/>
者榖人五斛庚戌以領軍將軍杜稜為翊左將軍丹陽<lb/>
尹丹陽尹袁樞為吏部尚書衛尉卿沈欽為中領軍三<lb/>
月乙未詔侯景以來遭亂移在建安晉安義安郡者並<lb/>
許還本土其被畧為奴婢者釋為良民夏四月甲寅以<lb/>
侍中中書監中衛將軍驃騎將軍開府儀同三司揚州<lb/>
<pb n="KR2a0019_WYG_003-17b"/>
刺史安成王頊為司空辛酉有彗星見周遣使來聘秋<lb/>
七月癸未大風至自西南廣百餘歩激壊靈臺候樓甲<lb/>
申儀賢堂無故自壊丙戌臨川太守駱文牙斬周迪𫝊<lb/>
首京師梟於朱雀航丁酉太白晝見八月丁丑詔曰梁<lb/>
室多故禍亂相尋兵甲紛紜十年不觧不逞之徒虐流<lb/>
生氣無頼之屬暴及徂魂江左肇基王者攸宅金行水<lb/>
位之主木運火徳之君時更四代歲逾二百若其經綸<lb/>
三業縉紳民望忠臣孝子何世無才而零落山丘變移<lb/>
<pb n="KR2a0019_WYG_003-18a"/>
陵谷或皆剪伐莫不侵殘玉杯得於民間漆簡𫝊於世<lb/>
載無復五株之樹罕見千年之表自大祚光啟恭惟揖<lb/>
讓爰暨朕躬聿修祖武雖復旂旗服色猶行把宋之計<lb/>
每車駕巡逰眇瞻河雒之路故喬山之祀蘋藻弗虧驪<lb/>
山之墳松栢恒守唯戚藩舊壟士子故塋掩殣未周樵<lb/>
牧猶衆或親屬流𨽻負土無期子孫冥滅手植何寄漢<lb/>
髙留連於無忌宋祖惆悵於子房丘墓生哀性靈共惻<lb/>
者也朕所以興言永日思慰幽泉維前代王侯自古忠<lb/>
<pb n="KR2a0019_WYG_003-18b"/>
烈墳冡被發絶無後者可檢行修治墓中樹木勿得樵<lb/>
採庶幽顯咸暢稱朕意焉己卯立皇子伯固為新安郡<lb/>
王伯恭為晉安王伯仁為廬陵王伯義為江夏王九月<lb/>
癸未罷豫章郡是月新作大航冬十月辛亥齊遣使來<lb/>
聘十二月乙卯立皇子伯禮為武陵王丁巳以鎮前將<lb/>
軍開府儀同三司章昭逹為鎮南將軍江州刺史鎮南<lb/>
大將軍江州刺史黄法氍為中衛大將軍中䕶軍程靈<lb/>
洗為宣毅將軍郢州刺史軍師將軍郢州刺史沈恪為<lb/>
<pb n="KR2a0019_WYG_003-19a"/>
中䕶軍鎮東將軍呉興太守呉明徹為中領軍戊午以<lb/>
東中郎將呉郡太守鄱陽王伯山為平北將軍南徐州<lb/>
刺史癸亥詔曰朕自居民牧之重託在王公之上顧其<lb/>
寡昧鬰于治道加以屢虧聴覽事多壅積寃滯靡申幽<lb/>
枉弗鑒念兹罪戾有甚納隍而恵澤未流愆陽累月今<lb/>
歲序云暮元正向肇欲使幽圄之内同被時和可曲赦<lb/>
京師<lb/>
天康元年春二月丙子詔曰朕以寡徳纂承洪緒日昃<lb/>
<pb n="KR2a0019_WYG_003-19b"/>
劬勞思𢎞景業而政道多昧黎庶未康兼疹患淹時亢<lb/>
陽累月百姓何咎寔由朕躬念兹在兹痛如疾首可大<lb/>
赦天下改天嘉七年為天康元年三月己卯以驃騎將<lb/>
軍開府儀同三司揚州刺史司空安成王頊為尚書令<lb/>
夏四月乙卯皇孫至澤生在位文武賜絹帛各有差為<lb/>
父後者賜爵一級癸酉世祖疾甚是日崩于有覺殿遺<lb/>
詔曰朕疾苦彌留遂至不救修短有命夫復何言但王<lb/>
業艱難頻歲軍旅生民多弊無忘愧惕今方隅乃定俗<lb/>
<pb n="KR2a0019_WYG_003-20a"/>
教未𢎞便及大漸以為遺恨社稷任重太子可即君臨<lb/>
王侯將相善相輔翊内外恊和勿違朕意山陵務存儉<lb/>
速大歛竟羣臣三日一臨公除之制率依舊典六月甲<lb/>
子羣臣上諡曰文皇帝廟號世祖丙寅葬永寧陵世祖<lb/>
起自艱難知百姓疾苦國家資用務從儉約常所調歛<lb/>
事不獲已者必咨嗟改色若在諸身主者奏決妙識真<lb/>
偽下不容姦人知自勵矣一夜内刺閨取外事分判者<lb/>
前後相續每雞人伺漏𫝊更籖於殿中乃敕送者必投<lb/>
<pb n="KR2a0019_WYG_003-20b"/>
籖於階石之上令鎗然有聲云吾雖眠亦令驚覺也始<lb/>
終梗槩若此者多焉<lb/>
陳吏部尚書姚察曰世稱繼體守文宗枝承統得失之<lb/>
間盖亦詳矣大抵以奉而勿墜為賢能撓而易之為不<lb/>
肖其有光揚前軌克荷曾構固以少焉世祖自初發跡<lb/>
功庸顯著寜亂靜冦首佐大業及國禍奄臻入承寳祚<lb/>
兢兢業業真若馭朽加以崇尚儒術愛恱文義見善如<lb/>
弗及用人如由已恭儉以御身勤勞以濟物自昔允文<lb/>
<pb n="KR2a0019_WYG_003-21a"/>
允武之君東征西怨之后賔實之迹可為聨類至於杖<lb/>
聰眀用鑒識斯則永平之政前史其論諸<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷三<lb/>
<pb n="KR2a0019_WYG_003-22a"/>
　陳書卷三考證<lb/>
世祖紀若乃擒精辰宿降靈惟岳○擒一本作儲<lb/>
設無㝵大㑹於太極前殿○大㑹下南史有捨身二字<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷三考證<lb/>
</p>
<p>
</p>
  </div>
</body>
</text>
</TEI>
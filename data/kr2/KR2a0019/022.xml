<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷二十二</head> <lb/>
    <p>
<pb n="KR2a0019_WYG_022-1a"/>
欽定四庫全書<lb/>
　陳書卷二十二<lb/>
　　唐　散　騎　常　侍　姚　思　廉　撰<lb/>
　列傳第十六<lb/>
　　陸子隆　錢道戢　駱牙<lb/>
陸子隆字興世吳郡吳人也祖敞之梁嘉興令父悛封<lb/>
氏令子隆少慷慨有志功名起家東宫直後侯景之亂<lb/>
於鄉里聚徒是時張彪為吳郡太守引為將帥彪徙鎮<lb/>
<pb n="KR2a0019_WYG_022-1b"/>
㑹稽子隆隨之及世祖討彪彪將沈秦吳寶真申縉等<lb/>
皆降而子隆力戰敗績世祖義之使復領其部曲板為<lb/>
中兵參軍歴始豐永興二縣令世祖嗣位子隆領甲仗<lb/>
宿衛尋隨侯安都拒王琳於沌口王琳平授左中郎將<lb/>
天嘉元年封益陽縣子邑三百戸出為高唐郡太守二<lb/>
年除明威將軍廬陵太守時周廸據臨川反東昌縣人<lb/>
修行師應之率兵以攻子隆其鋒甚盛子隆設伏於外<lb/>
仍閉門偃甲示之以弱及行師至腹背撃之行師大敗<lb/>
<pb n="KR2a0019_WYG_022-2a"/>
因乞降子隆許之送于京師四年周廸引陳寶應復出<lb/>
臨川子隆隨都督章昭達討廸廸退走因隨昭達踰東<lb/>
興嶺討陳寶應軍至建安以子隆監郡寶應據建安之<lb/>
湖際以拒官軍子隆與昭達各據一營昭達先與賊戰<lb/>
不利亡其鼓角子隆聞之率兵来救大破賊徒盡獲昭<lb/>
達所亡羽儀甲仗晉安平子隆功最遷假節都督武州<lb/>
諸軍事將軍如故尋改封朝陽縣伯邑五百户廢帝即<lb/>
位進號智武將軍加員外散騎常侍餘如故華皎據湘<lb/>
<pb n="KR2a0019_WYG_022-2b"/>
州反以子隆居其心腹皎深患之頻遣使招誘子隆不<lb/>
從皎因遣兵攻之又不能剋及皎敗於郢州子隆出兵<lb/>
以襲其後因與王師相會授持節通直散騎常侍都督<lb/>
武州諸軍事進爵為侯增邑并前七百户尋遷都督荆<lb/>
信祐三州諸軍事宣毅將軍荆州刺史持節常侍如故<lb/>
是時荆州新置治于公安城池未固子隆修建城郭綏<lb/>
集夷夏甚得民和當時號為稱職三年吏民詣都上表<lb/>
請立碑頌美功績詔許之太建元年進號雲麾將軍二<lb/>
<pb n="KR2a0019_WYG_022-3a"/>
年卒時年四十七贈散騎常侍諡曰威子之武嗣之武<lb/>
年十六領其舊軍隨吳明徹北伐有功官至王府主簿<lb/>
宏農太守仍𨽻明徹明徹於吕梁敗績之武逃歸為人<lb/>
所害時年二十二子隆弟子才亦有幹畧從子隆征討<lb/>
有功除始平太守封始興縣子邑三百户從吳明徹北<lb/>
伐監安州鎮于宿預除中衞始興王諮議參軍遷飊猛<lb/>
將軍信州刺史太建十三年卒時年四十二贈員外散<lb/>
騎常侍<lb/>
<pb n="KR2a0019_WYG_022-3b"/>
錢道戢字子韜吳興長城人也父景深梁漢夀令道戢<lb/>
少以孝行著聞及長頗有幹畧高祖微時以從妹妻焉<lb/>
從平盧子畧於廣州除濵江令高祖輔政遣道戢隨世<lb/>
祖平張彪于會稽以功拜直閣將軍除員外散騎常侍<lb/>
假節東徐州刺史封永安縣侯邑五百户仍領甲卒三<lb/>
千隨侯安都鎮防梁山尋領錢塘餘杭二縣令永定三<lb/>
年隨世祖鎮于南晥口天嘉元年又領剡令鎮于縣之<lb/>
南巖尋為臨海太守鎮巖如故侯安都之討留異也道<lb/>
<pb n="KR2a0019_WYG_022-4a"/>
戢帥軍出松陽以斷其後異平以功拜持節通直散騎<lb/>
常侍輕車將軍都督東西二衡州諸軍事衡州刺史領<lb/>
始興内史光大元年增邑并前七百户高宗即位徵歐<lb/>
陽紇入朝紇疑懼乃舉兵来攻衡州道戢與戰却之及<lb/>
都督章昭達率兵討紇以道戢為歩軍都督由間道斷<lb/>
紇之後紇平除左衞將軍太建二年又隨昭達征蕭巋<lb/>
於江陵道戢别督衆軍與陸子隆焚青泥舟艦仍為昭<lb/>
達前軍攻安蜀城降之以功加散騎常侍仁武將軍增<lb/>
<pb n="KR2a0019_WYG_022-4b"/>
邑并前九百户其年遷仁威將軍吳興太守未行改授<lb/>
使持節都督郢巴武三州諸軍事郢州刺史王師北討<lb/>
道戢與儀同黄法氍圍歴陽歴陽城平因以道戢鎮之<lb/>
以功加雲麾將軍增邑并前一千五百户其年十一月<lb/>
遘疾卒時年六十三贈本官諡曰肅子邈嗣<lb/>
駱牙字旗門吳興臨安人也祖秘道梁安成王田曹參<lb/>
軍父裕鄱陽嗣王中兵參軍事牙年十二宗人有善相<lb/>
者云此郎容貌非常必將逺致梁太清末世祖嘗避地<lb/>
<pb n="KR2a0019_WYG_022-5a"/>
臨安牙母陳覩世祖儀表知非常人賓待甚厚及世祖<lb/>
為吳興太守引牙為將帥因從平杜龕張彪等每戰輒<lb/>
先鋒䧟陣勇冠衆軍以功授直閣將軍太平二年以母<lb/>
憂去職世祖鎮㑹稽起為山隂令永定三年除安東府<lb/>
中兵參軍出鎮冶城尋從世祖拒王琳於南皖世祖即<lb/>
位授假節威虜將軍員外散騎常侍封常安縣侯邑五<lb/>
百户尋為臨安令遷越州刺史餘竝如故初牙母之卒<lb/>
也于時饑饉兵荒至是始葬詔贈牙母常安國太夫人<lb/>
<pb n="KR2a0019_WYG_022-5b"/>
諡曰恭遷牙為貞威將軍晉陵太守三年以平周廸之<lb/>
功遷冠軍將軍臨川内史太建三年授安逺將軍衡陽<lb/>
内史未拜徙為桂陽太守八年還朝遷散騎常侍入直<lb/>
殿省十年授豐州刺史餘竝如故至徳二年卒時年五<lb/>
十七贈安逺將軍廣州刺史子義嗣<lb/>
史臣曰陸子隆錢道戢或舉門願從或舊齒樹勲有統<lb/>
領之才充師旅之寄至於受任藩屏功績竝著美矣駱<lb/>
牙識真有奉知世祖天授之徳蓋張良之亞歟牙母智<lb/>
<pb n="KR2a0019_WYG_022-6a"/>
深先覺符柏谷之禮君子知鑒識宏逺其在兹乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_022-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二十二<lb/>
<pb n="KR2a0019_WYG_022-7a"/>
　陳書卷二十二考證<lb/>
錢道戢傳以功拜直閣將軍除員外散騎常侍假節東<lb/>
　徐州刺史封永安縣侯邑五百户○一本缺將軍至<lb/>
　五百户共二十五字<lb/>
駱牙傳○南史作駱文牙<lb/>
牙母陳覩世祖儀表知非常人○陳各本俱誤陵今從<lb/>
　南史<lb/>
　<lb/>
<pb n="KR2a0019_WYG_022-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二十二考證<lb/>
</p>
<p>
</p>
  </div>
</body>
</text>
</TEI>
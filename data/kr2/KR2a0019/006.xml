<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷六</head> <lb/>
    <p>
<pb n="KR2a0019_WYG_006-1a"/>
欽定四庫全書<lb/>
　陳書卷六<lb/>
　　唐　散　騎　常　侍　姚　思　廉　撰<lb/>
　本紀第六<lb/>
　　後主<lb/>
後主諱叔寳字元秀小字黄奴髙宗嫡長子也梁承聖<lb/>
二年十一月戊寅生于江陵明年江陵陷髙宗遷闗右<lb/>
留後主于穰城天嘉三年歸京師立為安成王世子天<lb/>
<pb n="KR2a0019_WYG_006-1b"/>
康元年授寧逺將軍置佐史光大二年為太子中庶子<lb/>
尋遷侍中餘如故太建元年正月甲午立為皇太子十<lb/>
四年正月甲寅髙祖崩乙卯始興王叔陵作逆伏誅丁<lb/>
巳太子即皇帝位于太極前殿詔曰上天降禍大行皇<lb/>
帝奄棄萬國攀號擗踊無所迨及朕以哀煢嗣膺寳歴<lb/>
若涉巨川罔知攸濟方賴羣公用匡寡薄思播遺徳覃<lb/>
被億兆凡厥遐邇咸與惟新可大赦天下在位文武及<lb/>
孝悌力田為父後者竝賜爵一級孤老鰥寡不能自存<lb/>
<pb n="KR2a0019_WYG_006-2a"/>
者賜榖人五斛帛二匹癸亥以侍中翊前將軍丹陽尹<lb/>
長沙王叔堅為驃騎將軍開府儀同三司揚州刺史右<lb/>
衞將軍蕭摩訶為車騎將軍南徐州刺史鎮西將軍荆<lb/>
州刺史樊毅進號征西將軍平南將軍豫州刺史任忠<lb/>
進號鎮南將軍護軍將軍沈恪為特進金紫光祿大夫<lb/>
平西將軍魯廣逹進號安西將軍仁武將軍豐州刺史<lb/>
章大寳為中護軍乙丑尊皇后為皇太后宫曰𢎞範丙<lb/>
寅以冠軍將軍晉熙王叔文為宣恵將軍丹陽尹丁卯<lb/>
<pb n="KR2a0019_WYG_006-2b"/>
立弟叔重為始興王奉昭烈王祀己巳立妃沈氏為皇<lb/>
后辛未立皇弟叔儼為尋陽王皇弟叔慎為岳陽王皇<lb/>
弟叔逹為義陽王皇弟叔熊為巴山王皇弟叔虞為武<lb/>
昌王壬申侍中中權將軍開府儀同三司鄱陽王伯山<lb/>
進號中權大將軍軍師將軍尚書左僕射晉安王伯恭<lb/>
進號翊前將軍侍中翊右將軍中領軍廬陵王伯仁進<lb/>
號安前將軍鎮南將軍江州刺史豫章王叔英進號征<lb/>
南將軍平南將軍湘州刺史建安王叔卿進號安南將<lb/>
<pb n="KR2a0019_WYG_006-3a"/>
軍以侍中中書監安右將軍徐陵為左光祿大夫領太<lb/>
子少傅甲戌設無㝵大㑹於太極前殿三月辛亥詔曰<lb/>
躬推為勸義顯前經力農見賞事昭往誥斯乃國儲是<lb/>
資民命攸屬豐儉隆替靡不由之夫入賦自古輸藁惟<lb/>
舊沃饒貴于十金磽确至於三易腴塉既異盈縮不同<lb/>
詐偽日興簿書嵗改稻田使者著自西京不實峻刑聞<lb/>
諸東漢老農懼於祗應俗吏因而侮文輟耒成羣游手<lb/>
為伍永言妨蠧良可太息今陽和在節膏澤潤下宜展<lb/>
<pb n="KR2a0019_WYG_006-3b"/>
春耨以望秋坻其有新闢塍畎進墾蒿莱廣袤勿得度<lb/>
量征租悉皆停免私業久廢咸許占作公田荒縱亦隨<lb/>
肆勤儻良守教耕淳民載酒有兹督課議以賞擢外可<lb/>
為格班下稱朕意焉癸亥詔曰夫體國經野長世字氓<lb/>
雖因革儻殊弛張或異至於旁求俊乂爰逮側微用道<lb/>
和羮是隆大厦上智中主咸由此術朕以寡薄嗣膺景<lb/>
祚雖哀疚在躬情慮惽舛而宗社任重黎庶務殷無由<lb/>
自安拱黙敢忘康濟思所以登顯髦彥式備周行但空<lb/>
<pb n="KR2a0019_WYG_006-4a"/>
勞宵夢屢勤史卜五就莫来五能不至是用甲旦凝慮<lb/>
丙夜損懐豈以食玉炊桂無因自逹將懐寳迷邦咸思<lb/>
獨善應内外衆官九品已上可各薦一人以㑹彚征之<lb/>
㫖且取備實難舉長或易小大之用明言所施勿得南<lb/>
箕北斗名而非實其有負能仗氣擯壓當時著賓戯以<lb/>
自憐草客嘲以慰志人生一世逢遇誠難亦宜去此幽<lb/>
谷翔兹天路趨銅駞以觀國望金馬而来庭便當隨彼<lb/>
方圓飭之矩矱又詔曰昔睿后宰民哲王御㝢雖徳稱<lb/>
<pb n="KR2a0019_WYG_006-4b"/>
汪濊明能普燭猶復紆已乞言降情訪道髙咨岳牧下<lb/>
聼輿臺故能政若神明事無悔吝朕纂承丕緒思隆大<lb/>
業常懼九重已邃四聰未廣欲聼昌言不疲痺足若逢<lb/>
廷折無憚批鱗而口柔之辭儻聞於在位腹誹之意或<lb/>
隐於具僚非所以𢎞理至公緝熙帝載者也内外卿士<lb/>
文武衆司若有智周政術心練治體救民俗之疾苦辯<lb/>
禁網之疎密者各進忠讜無所隐諱朕將虚已聼受擇<lb/>
善而行庶深鑒物情匡我王度己巳以侍中尚書左僕<lb/>
<pb n="KR2a0019_WYG_006-5a"/>
射新除翊前將軍晉安王伯恭為安南將軍湘州刺史<lb/>
新除翊左將軍永陽王伯智為尚書僕射中護軍章大<lb/>
寳為豐州刺史夏四月丙申立皇子永康公𦙍為皇太<lb/>
子賜天下為父後者爵一級王公已下賚帛各有差庚<lb/>
子詔曰朕臨御區宇撫育黔黎方欲康濟澆薄蠲省繁<lb/>
費奢僭乖𠂻實宜防斷應鏤金銀薄及庶物化生土木<lb/>
人綵花之屬及布帛幅尺短狹輕疎者竝傷財廢業尤<lb/>
成蠧患又僧尼道士挾邪左道不依經律民閒淫祀祅<lb/>
<pb n="KR2a0019_WYG_006-5b"/>
書諸珍怪事詳為條制竝皆禁絶癸卯詔曰中嵗克定<lb/>
淮泗爰渉青徐彼土酋豪竝輸罄誠款分遣親戚以為<lb/>
質任今舊土淪陷復成異域南北阻逺未得會同念其<lb/>
分乖殊有愛戀夷狄吾民斯事一也何獨譏禁使彼離<lb/>
析外可即檢任子館及東館并帶保任在外者竝賜衣<lb/>
糧頒之酒食遂其鄉路所之阻逺便發遣船仗衞送必<lb/>
令安逹若已預仕宦及别有事義不欲去者亦隨其意<lb/>
六月癸酉朔以明威將軍通直散騎常侍孫瑒為中護<lb/>
<pb n="KR2a0019_WYG_006-6a"/>
軍秋七月辛未大赦天下是月江水色赤如血自京師<lb/>
至于荆州八月癸未夜天有聲如風水相擊乙酉夜亦<lb/>
如之丙戌以使持節都督緣江諸軍事安西將軍魯廣<lb/>
逹為安左將軍九月丙午設無㝵大㑹於太極殿捨身<lb/>
及乘輿御服大赦天下辛亥夜天東北有聲如蟲飛漸<lb/>
移西北乙卯太白晝見丙寅以驃騎將軍開府儀同三<lb/>
司揚州刺史長沙王叔堅為司空征南將軍江州刺史<lb/>
豫章王叔英即本號開府儀同三司<lb/>
<pb n="KR2a0019_WYG_006-6b"/>
至徳元年春正月壬寅詔曰朕以寡薄嗣守鴻基哀惸<lb/>
切慮疹恙纒織訓俗少方臨下靡算懼甚踐氷慄同馭<lb/>
朽而四氣易流三光遄至纓紱列陛玉帛充庭具物匪<lb/>
新節序疑舊𬗟思前徳永慕昔辰對軒闥而哽心顧扆<lb/>
筵而慓氣思所以仰遵遺構俯勵薄躬陶鑄九流休息<lb/>
百姓用𢎞寛簡取叶陽和可大赦天下改太建十五年<lb/>
為至徳元年以征南將軍江州刺史新除開府儀同三<lb/>
司豫章王叔英為中衞大將軍驃騎將軍開府儀同三<lb/>
<pb n="KR2a0019_WYG_006-7a"/>
司揚州刺史長沙王叔堅為江州刺史征東將軍開府<lb/>
儀同三司東揚州刺史司馬消難進號車騎將軍宣恵<lb/>
將軍丹陽尹晉熙王叔文為揚州刺史鎮南將軍南豫<lb/>
州刺史任忠為領軍將軍安左將軍魯廣逹為平南將<lb/>
軍南豫州刺史祠部尚書江總為吏部尚書癸卯立皇<lb/>
子深為始安王二月丁丑以始興王叔重為揚州刺史<lb/>
夏四月戊辰交州刺史李幼榮獻馴象己丑以前輕車<lb/>
將軍揚州刺史晉熙王叔文為江州刺史秋八月丁卯<lb/>
<pb n="KR2a0019_WYG_006-7b"/>
以驃騎將軍開府儀同三司長沙王叔堅為司空九月<lb/>
丁巳天東南有聲如蟲飛冬十月丁酉立皇弟叔平為<lb/>
湘東王叔敖為臨賀王叔宣為陽山王叔穆為西陽王<lb/>
戊戌侍中安右將軍左光祿大夫太子少傅徐陵卒癸<lb/>
丑立皇弟叔儉為南安王叔澄為南郡王叔興為沅陵<lb/>
王叔韶為岳山王叔純為新興王十二月丙辰頭和國<lb/>
遣使獻方物司空長沙王叔堅有罪免戊午夜天開自<lb/>
西北至東南其内有青黄色隆隆若雷聲<lb/>
<pb n="KR2a0019_WYG_006-8a"/>
二年春正月丁卯分遣大使巡省風俗平南將軍豫州<lb/>
刺史魯廣逹進號安南將軍癸巳大赦天下夏五月戊<lb/>
子以尚書僕射永陽王伯智為平東將軍東揚州刺史<lb/>
輕車將軍江州刺史晉熙王叔文為信威將軍湘州刺<lb/>
史仁威將軍揚州刺史始興王叔重為江州刺史信武<lb/>
將軍南琅邪彭城二郡太守南平王嶷為揚州刺史吏<lb/>
部尚書江總為尚書僕射秋七月戊辰以長沙王叔堅<lb/>
為侍中鎮左將軍壬午太子加元服在位文武賜帛各<lb/>
<pb n="KR2a0019_WYG_006-8b"/>
有差孝悌力田為父後者各賜一級鰥寡癃老不能自<lb/>
存者人榖五斛九月癸未太白晝見冬十月己酉詔曰<lb/>
耕鑿自足乃曰淳風貢賦之興其来尚矣葢由庚亟務<lb/>
不獲已而行焉但法令滋章姦盗多有俗尚澆詐政鮮<lb/>
惟良朕日旰夜分矜一物之失所泣辜罪已愧三千之<lb/>
未措望訂初下使彊蔭兼出如聞貧富均起單弱重弊<lb/>
斯豈振窮扇暍之意歟是乃下吏箕歛之苛也故云百<lb/>
姓不足君孰與足自太建十四年望訂租調逋未入者<lb/>
<pb n="KR2a0019_WYG_006-9a"/>
竝悉原除在事百僚辯斷庶務必去取平允無得便公<lb/>
害民為已聲績妨紊政道十一月丙寅大赦天下壬申<lb/>
盤盤國遣使獻方物戊寅百濟國遣使獻方物<lb/>
三年春正月戊午朔日有蝕之庚午以鎮左將軍長沙<lb/>
王叔堅即本號開府儀同三司征西將軍荆州刺史樊<lb/>
毅為護軍將軍守吏部尚書領著作陸瓊為吏部尚書<lb/>
金紫光祿大夫袁敬加特進三月辛酉前豐州刺史章<lb/>
大寳舉兵反夏四月庚戌豐州義軍主陳景詳斬大寳<lb/>
<pb n="KR2a0019_WYG_006-9b"/>
𫝊首京師秋八月戊子夜老人星見己酉以左民尚書<lb/>
謝伷為吏部尚書九月甲戌特進金紫光祿大夫袁敬<lb/>
卒冬十月己丑丹丹國遣使獻方物十一月己未詔曰<lb/>
宣尼誕膺上哲體資至聖祖述憲章之典竝天地而合<lb/>
徳樂正雅頌之奥與日月而偕明垂後昆之訓範開生<lb/>
民之耳目梁季湮㣲靈寢忘處鞠為茂草三十餘年敬<lb/>
仰如在永惟愾息今雅道雍熙由庚得所斷琴故履零<lb/>
落不追閲笥開書無因循復外可詳之禮典改築舊廟<lb/>
<pb n="KR2a0019_WYG_006-10a"/>
蕙房桂棟咸使惟新芳蘩潔潦以時饗奠辛巳輿駕幸<lb/>
長干寺大赦天下十二月丙戌太白晝見辛卯皇太子<lb/>
出太學講孝經戊戌講畢辛丑釋奠于先師禮畢設金<lb/>
石之樂會宴王公卿士癸卯髙麗國遣使獻方物是嵗<lb/>
蕭巋死子琮代立<lb/>
四年春正月甲寅詔曰堯施諫鼓禹拜昌言求之異等<lb/>
久著前徽舉以淹滯復聞昔典斯乃治道之深規帝王<lb/>
之切務朕以寡昧丕承鴻緒未明虚已日旰興懐萬機<lb/>
<pb n="KR2a0019_WYG_006-10b"/>
多紊四聰弗逹思聞蹇諤採其謀計王公已下各薦所<lb/>
知旁詢管庫爰及輿皁一介有能片言可用朕親加聼<lb/>
覽佇於啓沃中權大將軍開府儀同三司鄱陽王伯山<lb/>
進號鎮衞將軍中衞大將軍開府儀同三司豫章王叔<lb/>
英進號驃騎大將軍鎮左將軍開府儀同三司長沙王<lb/>
叔堅進號中軍大將軍安南將軍晉安王伯恭進號鎮<lb/>
右將軍翊右將軍宜都王叔明進號安右將軍二月丙<lb/>
戌以鎮右將軍晉安王伯恭為特進丙申立皇弟叔謨<lb/>
<pb n="KR2a0019_WYG_006-11a"/>
為巴東王叔顯為臨江王叔坦為新㑹王叔隆為新寧<lb/>
王夏五月丁巳立皇子莊為㑹稽王秋九月甲午輿駕<lb/>
幸𤣥武湖肄艫艦閲武宴羣臣賦詩戊戌以鎮衞將軍<lb/>
開府儀同三司鄱陽王伯山為東揚州刺史智武將軍<lb/>
岳陽王叔慎為丹陽尹丁未百濟國遣使獻方物冬十<lb/>
月癸亥尚書僕射江總為尚書令吏部尚書謝伸為尚<lb/>
書僕射十一月己卯詔曰惟刑止暴惟徳成物三才是<lb/>
資百王不改而世無抵角時鮮犯鱗渭橋驚馬弗聞廷<lb/>
<pb n="KR2a0019_WYG_006-11b"/>
争桃林逸牛未見其旨雖剽悍輕侮理從鉗<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>蠢愚杜<lb/>
黙宜肆矜𢎞政乏良哉明慙則哲求諸刑措安可得乎<lb/>
是用屬寤寐以軫懐負黼扆而於邑復兹合璧輪缺連<lb/>
珠緯舛黄鍾獻呂和氣始萌𤣥英告中履長在御因時<lb/>
宥過抑乃斯得可大赦天下<lb/>
禎明元年春正月丙子以安前將軍衡陽王伯信進號<lb/>
鎮前將軍安東將軍吳興太守廬陵王伯仁為特進智<lb/>
武將軍丹陽尹岳陽王叔慎為湘州刺史仁武將軍義<lb/>
<pb n="KR2a0019_WYG_006-12a"/>
陽王叔逹為丹陽尹戊寅詔曰栢皇大庭鼓淳和於曩<lb/>
日姬王嬴后被澆風於末載刑書已鑄善化匪融禮義<lb/>
既乖姦宄斯在何其淳朴不反浮華競扇者歟朕居中<lb/>
御物納隍在睠頻恢天網屢絶三邊元元黔庶終罹五<lb/>
辟葢乃康哉寡薄抑焉法令滋章是用當宁弗怡矜此<lb/>
向隅之意今三元具序萬國朝辰靈芝獻於始陽膏露<lb/>
凝於聿嵗從春施令仰乾布徳思與九有惟新七政可<lb/>
大赦天下改至徳五年為禎明元年乙未地震癸卯以<lb/>
<pb n="KR2a0019_WYG_006-12b"/>
鎮前將軍衡陽王伯信為鎮南將軍西衡州刺史二月<lb/>
丁未以特進鎮右將軍晉安王伯恭進號中衞將軍中<lb/>
書令建安王叔卿為中書監丁卯詔至徳元年望訂租<lb/>
調逋未入者竝原之秋八月癸卯老人星見丁未以車<lb/>
騎將軍蕭摩訶為驃騎將軍九月乙亥以驃騎將軍開<lb/>
府儀同三司豫章王叔英為驃騎大將軍庚寅蕭琮所<lb/>
署尚書令太傅安平王蕭巖中軍將軍荆州刺史義興<lb/>
王蕭瓛遣其都官尚書沈君公詣荆州刺史陳紀請降<lb/>
<pb n="KR2a0019_WYG_006-13a"/>
辛卯巖等率文武男女十萬餘口濟江甲午大赦天下<lb/>
冬十一月乙亥割揚州吳郡置吳州割錢塘縣為郡屬<lb/>
焉丙子以蕭巖為平東將軍開府儀同三司東揚州刺<lb/>
史蕭瓛為安東將軍吳州刺史丁亥以驃騎大將軍開<lb/>
府儀同三司豫章王叔英兼司徒十二月丙辰以前鎮<lb/>
衞將軍開府儀同三司東揚州刺史鄱陽王伯山為鎮<lb/>
衞大將軍開府儀同三司前中衞將軍晉安王伯恭為<lb/>
中衞將軍右光祿大夫<lb/>
<pb n="KR2a0019_WYG_006-13b"/>
二年春正月辛巳立皇子恮為東陽王恬為錢塘王是<lb/>
月遣散騎常侍周羅□帥兵屯峽口夏四月戊申有羣<lb/>
䑕無數自蔡洲岸入石頭渡淮至于青塘兩岸數日死<lb/>
隨流出江戊午以左民尚書蔡徵為吏部尚書是月郢<lb/>
州南浦水黑如墨五月壬午以安前將軍廬陵王伯仁<lb/>
為特進甲午東冶鑄鐵有物赤色如數升自天墜鎔所<lb/>
有聲隆隆如雷鐵飛出牆外燒民家六月戊戌扶南國<lb/>
遣使獻方物庚子廢皇太子𦙍為吳興王立軍師將軍<lb/>
<pb n="KR2a0019_WYG_006-14a"/>
揚州刺史始安王深為皇太子辛丑平南將軍江州刺<lb/>
史南平王嶷進號鎮南將軍忠武將軍南徐州刺史永<lb/>
嘉王彥進號安北將軍㑹稽王莊為翊前將軍揚州刺<lb/>
史宣恵將軍尚書令江總進號中權將軍雲麾將軍太<lb/>
子詹事袁憲為尚書僕射尚書僕射謝伸為特進寧逺<lb/>
將軍新除吏部尚書蔡徵進號安右將軍甲辰以安右<lb/>
將軍魯廣達為中領軍丁巳大風至自西北激濤水入<lb/>
石頭城淮渚暴溢漂沒舟乘冬十月己亥立皇子蕃為<lb/>
<pb n="KR2a0019_WYG_006-14b"/>
吳郡王辛丑以度支尚書領大著作姚察為吏部尚書<lb/>
己酉輿駕幸莫府山大校獵十一月丁卯詔曰夫議獄<lb/>
緩刑皇王之所垂範勝殘去殺仁人之所用心自畫冠<lb/>
既息刻吏斯起法令滋章手足無措朕君臨區宇屬當<lb/>
澆末輕重之典在政未康小大之情興言多愧眷茲狴<lb/>
犴有軫哀矜可克日於大政殿訊獄壬申以鎮南將軍<lb/>
江州刺史南平王嶷為征西將軍郢州刺史安北將軍<lb/>
南徐州刺史永嘉王彦為安南將軍江州刺史軍師將<lb/>
<pb n="KR2a0019_WYG_006-15a"/>
軍南海王䖍為安北將軍南徐州刺史丙子立皇弟叔<lb/>
榮為新昌王叔匡為太原王是月隋遣晉王廣衆軍来<lb/>
伐自巴蜀沔漢下流至廣陵數十道俱入緣江鎮戍相<lb/>
繼奏聞時新除湘州刺史施文慶中書舍人沈客卿掌<lb/>
機宻用事竝抑而不言故無備禦<lb/>
三年春正月乙丑朔霧氣四塞是日隋總管賀若弼自<lb/>
北道廣陵濟京口總管韓擒虎趣横江濟采石自南道<lb/>
將㑹弼軍丙寅采石戍主徐子建馳啓告變丁卯召公<lb/>
<pb n="KR2a0019_WYG_006-15b"/>
卿入議軍旅戊辰内外戒嚴以驃騎將軍蕭摩訶護軍<lb/>
將軍樊毅中領軍魯廣逹竝為都督遣南豫州刺史樊<lb/>
猛帥舟師出白下散騎常侍臯文奏將兵鎮南豫州庚<lb/>
午賀若弼攻陷南徐州辛未韓擒虎又陷南豫州文奏<lb/>
敗還至是隋軍南北道竝進後主遣驃騎大將軍司徒<lb/>
豫章王叔英屯朝室蕭摩訶屯樂遊苑樊毅屯耆闍寺<lb/>
魯廣達屯白土岡忠武將軍孔範屯寳田寺己卯鎮東<lb/>
大將軍任忠自吳興入赴仍屯朱雀門辛巳賀若弼進<lb/>
<pb n="KR2a0019_WYG_006-16a"/>
據鍾山頓白土岡之東南甲申後主遣衆軍與弼合戰<lb/>
衆軍敗績弼乘勝至樂遊苑魯廣達猶督散兵力戰不<lb/>
能拒弼進攻宫城燒北掖門是時韓擒虎率衆自新林<lb/>
至于石子岡任忠出降於擒虎仍引擒虎經朱雀航趣<lb/>
宫城自南掖門而入於是城内文武百司皆遁出唯尚<lb/>
書僕射袁憲在殿内尚書令江總吏部尚書姚察度支<lb/>
尚書袁權前度支尚書王瑗侍中王寛在省中後主聞<lb/>
兵至從宫人十餘出後堂景陽殿將自投于井袁憲侍<lb/>
<pb n="KR2a0019_WYG_006-16b"/>
側苦諫不從後閤舍人夏侯公韻又以身蔽井後主與<lb/>
爭久之方得入焉及夜為隋軍所執丙戌晉王廣入據<lb/>
京城三月己巳後主與王公百司發自建業入于長安<lb/>
隋仁夀四年十一月壬子薨於洛陽時年五十二追贈<lb/>
大將軍封長城縣公諡曰煬葬河南洛陽之芒山<lb/>
史臣侍中鄭國公魏徵曰髙祖拔起壠畝有雄桀之姿<lb/>
始佐下藩奮英竒之畧弭節南海職思静亂援旗北邁<lb/>
義在勤王掃侯景於既成拯梁室於已墜天網絶而復<lb/>
<pb n="KR2a0019_WYG_006-17a"/>
續國歩屯而更康百神有主不失舊物魏王之延漢鼎<lb/>
祚宋武之反晉乘輿懋績鴻勲無以尚也于時内難未<lb/>
弭外隣勍敵王琳作梗於上流周齊搖蕩於江漢畏首<lb/>
畏尾若存若亡此之不圖逺移天歴雖皇靈有睠何其<lb/>
速也然志度𢎞逺懐抱豁如或取士於仇讐或擢才於<lb/>
亡命掩其受金之過宥其吠堯之罪委以心腹爪牙咸<lb/>
能得其死力故乃決機百勝成此三分方諸鼎峙之雄<lb/>
足以無慙權備矣世祖天姿叡哲清明在躬早預經綸<lb/>
<pb n="KR2a0019_WYG_006-17b"/>
知民疾苦思擇令典庶幾至治徳刑竝用戡濟艱虞羣<lb/>
兇授首彊隣震懾雖忠厚之化未能及逺恭儉之風足<lb/>
以垂訓若不尚明察則守文之良主也臨川年長於成<lb/>
王過㣲於太甲宣帝有周公之親無伊尹之志明辟不<lb/>
復桐宫遂徃欲加之罪其無辭乎髙宗爰自在田雅量<lb/>
宏廓登庸御極民歸其厚恵以使下寛以容衆智勇争<lb/>
奮師出有名揚斾分麾風行電掃闢土千里奄有淮泗<lb/>
戰勝攻取之勢近古未之有也既而君侈民勞將驕卒<lb/>
<pb n="KR2a0019_WYG_006-18a"/>
惰帑藏空竭折衂師徒於是秦人方彊遂窺兵於江上<lb/>
矣李克以為吳之先亡由乎數戰數勝數戰則民疲數<lb/>
勝則主驕以驕主御疲民未有不亡者也信哉言乎髙<lb/>
宗始以寛大得人終以驕侈致敗文武之業墜于兹矣<lb/>
後主生深宫之中長婦人之手既屬邦國殄瘁不知稼<lb/>
穡艱難初懼阽危屢有哀矜之詔後稍安集復扇淫侈<lb/>
之風賓禮諸公唯寄情於文酒昵近羣小皆委之以衡<lb/>
軸謀謨所及遂無骨鯁之臣權要所在莫匪侵漁之吏<lb/>
<pb n="KR2a0019_WYG_006-18b"/>
政刑日紊尸素盈朝躭荒為長夜之飲嬖寵同豔妻之<lb/>
孽危亡弗恤上下相䝉衆叛親離臨機不寤自投於井<lb/>
冀以茍生視其以此求全抑亦民斯下矣遐觀列辟纂<lb/>
武嗣興其始也皆欲齊明日月合徳天地髙視五帝俯<lb/>
協三王然而靡不有初克終葢寡其故何哉竝以中庸<lb/>
之才懐可移之性口存於仁義心怵於嗜慾仁義利物<lb/>
而道逺嗜欲遂性而便身便身不可久違道逺難以固<lb/>
志佞諂之倫承顔候色因其所好以悦導之若下坂以<lb/>
<pb n="KR2a0019_WYG_006-19a"/>
走丸譬順流而決壅非夫感靈辰象降生明徳孰能遺<lb/>
其所樂而以百姓為心哉此所以成康文景千載而罕<lb/>
遇癸辛幽厲靡代而不有毒被宗社身嬰戮辱為天下<lb/>
笑可不痛乎古人有言亡國之主多有才蓺考之梁陳<lb/>
及隋信非虛論然則不崇教義之本偏尚淫麗之文徒<lb/>
長澆偽之風無救亂亡之禍矣<lb/>
史臣曰後主昔在儲宫早標令徳及南面繼業寔允天<lb/>
人之望矣至於禮樂刑政咸遵故典加以深𢎞六藝廣<lb/>
<pb n="KR2a0019_WYG_006-19b"/>
闢四門是以待詔之徒争趨金馬稽古之秀雲集石渠<lb/>
且梯山航海朝貢者往往嵗至矣自魏正始晉中朝以<lb/>
来貴臣雖有識治者皆以文學相處罕闗庶務朝章大<lb/>
典方參議焉文案簿領咸委小吏浸以成俗迄至于陳<lb/>
後主因循未遑改革故施文慶沈客卿之徒専掌軍國<lb/>
要務姦黠左道以裒刻為功自取身榮不存國計是以<lb/>
朝經墮廢禍生隣國斯亦運鍾百六鼎玉遷變非唯人<lb/>
事不昌葢天意然也<lb/>
<pb n="KR2a0019_WYG_006-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_006-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷六<lb/>
<pb n="KR2a0019_WYG_006-21a"/>
　陳書卷六考證<lb/>
後主紀丁卯立弟叔重為始興王奉昭烈王祀○重一<lb/>
　本作敦南史同<lb/>
是用甲旦凝慮丙夜損懐○甲應作申<lb/>
肄艫艦閲武宴羣臣賦詩○肄各本訛肆今改從南史<lb/>
　<lb/>
　<lb/>
　<lb/>
<pb n="KR2a0019_WYG_006-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷六考證<lb/>
</p>
<p>
</p>
  </div>
</body>
</text>
</TEI>
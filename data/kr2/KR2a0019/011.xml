<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷十一</head> <lb/>
    <p>
<pb n="KR2a0019_WYG_011-1a"/>
欽定四庫全書<lb/>
　陳書卷十一<lb/>
　　唐　散　騎　常　侍　姚　思　廉　撰<lb/>
　列傳第五<lb/>
　　黄法氍　　淳于量　　章昭達<lb/>
黄法氍字仲昭巴山新建人也少勁捷有膽力歩行日<lb/>
三百里距躍三丈頗便書疏閑明簿領出入郡中為鄉<lb/>
閭所憚侯景之亂於鄉里合徒衆太守賀詡下江州法<lb/>
<pb n="KR2a0019_WYG_011-1b"/>
氍監知郡事髙祖將踰嶺入援建業李遷仕作梗中途<lb/>
髙祖命周文育屯于西昌法氍遣兵助文育時法氍出<lb/>
頓新淦縣景遣行臺于慶至豫章慶分兵來襲新淦法<lb/>
氍拒戰敗之髙祖亦遣文育進軍討慶文育疑慶兵彊<lb/>
未敢進法氍率衆會之因進克笙屯俘獲甚衆梁元帝<lb/>
承制授超猛將軍交州刺史資領新淦縣令封巴山縣<lb/>
子邑三百戸承聖三年除明威將軍游騎將軍進爵為<lb/>
侯邑五百戸貞陽侯僭位除左驍騎將軍敬帝即位改<lb/>
<pb n="KR2a0019_WYG_011-2a"/>
封新建縣侯邑如前太平元年割江州四郡置髙州以<lb/>
法氍為使持節散騎常侍都督髙州諸軍事信武將軍<lb/>
髙州刺史鎮于巴山蕭勃遣歐陽頠攻法氍法氍與戰<lb/>
破之永定二年王琳遣李孝欽樊猛余孝頃攻周迪且<lb/>
謀取法氍法氍率兵援迪擒孝頃等三將進號宣毅將<lb/>
軍增邑并前一千戸給鼓吹一部又以拒王琳功授平<lb/>
南將軍開府儀同三司熊曇朗於金口反害周文育法<lb/>
氍共周迪討平之語在曇朗傳世祖嗣位進號安南將<lb/>
<pb n="KR2a0019_WYG_011-2b"/>
軍天嘉二年周迪反法氍率兵會都督吳明徹討迪於<lb/>
工塘迪平法氍功居多徵為使持節散騎常侍都督南<lb/>
徐州諸軍事鎮北大將軍南徐州刺史儀同鼓吹竝如<lb/>
故未拜尋又改授都督江吳二州諸軍事鎮南大將軍<lb/>
江州刺史六年徵為中衛大將軍廢帝即位進爵為公<lb/>
給扶光大元年出為使持節都督南徐州諸軍事鎮北<lb/>
將軍南徐州刺史二年徙為都督郢巴武三州諸軍事<lb/>
鎮西將軍郢州刺史持節如故太建元年進號征西大<lb/>
<pb n="KR2a0019_WYG_011-3a"/>
將軍二年徵為侍中中權大將軍四年出為使持節散<lb/>
騎常侍都督南豫州諸軍事征南大將軍南豫州刺史<lb/>
五年大舉北伐都督吳明徹出秦郡以法氍為都督出<lb/>
歴陽齊遣其歴陽王歩騎五萬來援於小峴築城法氍<lb/>
遣左衞將軍樊毅分兵於大峴禦之大破齊軍盡獲人<lb/>
馬器械於是乃為拍車及歩艦豎拍以逼歴陽歴陽人<lb/>
窘蹴乞降法氍緩之則又堅守法氍怒親率士卒攻城<lb/>
施拍加其樓堞時又大雨城崩克之盡誅戍卒進兵合<lb/>
<pb n="KR2a0019_WYG_011-3b"/>
肥望旗降欵法氍不令軍士侵掠躬自撫勞而與之盟<lb/>
竝放還北以功加侍中改封義陽郡公邑二千戸其年<lb/>
遷都督合霍二州諸軍事征西大將軍合州刺史増邑<lb/>
五百戸七年徙都督豫建光朔合北徐六州諸軍事豫<lb/>
州刺史鎮夀陽侍中散騎常侍持節將軍儀同鼓吹扶<lb/>
竝如故八年十月薨時年五十九贈侍中中權大將軍<lb/>
司空諡曰威子玩嗣<lb/>
淳于量字思明其先濟北人也世居京師父文成仕梁<lb/>
<pb n="KR2a0019_WYG_011-4a"/>
為將帥官至光烈將軍梁州刺史量少善自居處偉姿<lb/>
容有幹略便弓馬梁元帝為荆州刺史文成分量人馬<lb/>
令往事焉起家湘東王國常侍兼西中郎府中兵參軍<lb/>
累遷府佐常兼中兵直兵者十餘載兵甲士卒盛於府<lb/>
中荆雍之界蠻左數反山帥文道期積為邊患中兵王<lb/>
僧辯征之頻戰不利遣量助之量至與僧辯并力大破<lb/>
道期斬其酋長俘虜萬計以功封廣晉縣男邑三百戸<lb/>
授涪陵太守歴為新興武寧二郡太守侯景之亂梁元<lb/>
<pb n="KR2a0019_WYG_011-4b"/>
帝凡遣五軍入援京邑量預其一臺城陷量還荊州元<lb/>
帝承制以量爲假節通直散騎常侍都督巴州諸軍事<lb/>
信威將軍巴州刺史侯景西上攻巴州元帝使都督王<lb/>
僧辯入據巴陵量與僧辯并力拒景大敗景軍擒其將<lb/>
任約進攻郢州獲宋子仙仍隨僧辯克平侯景承聖元<lb/>
年以功授左衞將軍封謝沐縣侯邑五百戸尋出為持<lb/>
節都督桂定東西寧等四州諸軍事信威將軍安逺䕶<lb/>
軍桂州刺史荆州陷量保據桂州王琳擁割湘郢累遣<lb/>
<pb n="KR2a0019_WYG_011-5a"/>
召量量外雖與琳往來而别遣使從閒道歸於髙祖髙<lb/>
祖受禪授持節散騎常侍平西大將軍給鼔吹一部都<lb/>
督刺史竝如故尋進號鎮南將軍仍授都督鎮西大將<lb/>
軍開府儀同三司世祖嗣位進號征南大將軍王琳平<lb/>
後頻請入朝天嘉五年徵為中撫大將軍常侍儀同鼓<lb/>
吹竝如故量所部將帥多戀本土竝欲逃入山谷不願<lb/>
入朝世祖使湘州刺史華晈征衡州界黄洞且以兵迎<lb/>
量天康元年至都以在道淹留為有司所奏免儀同餘<lb/>
<pb n="KR2a0019_WYG_011-5b"/>
竝如故光大元年給鼓吹一部華晈構逆以量為使持<lb/>
節征南大將軍西討大都督總率大艦自郢州樊浦拒<lb/>
之晈平并降周將長胡公拓跋定等以功授侍中中軍<lb/>
大將軍開府儀同三司進封醴陵縣公増邑一千戸未<lb/>
拜出為使持節都督南徐州諸軍事鎮北將軍南徐州<lb/>
刺史侍中儀同鼓吹竝如故大建元年進號征北大將<lb/>
軍給扶三年坐就江陰王蕭季卿買梁陵中樹季卿坐<lb/>
免量免侍中尋復加侍中五年徵為中䕶大將軍侍中<lb/>
<pb n="KR2a0019_WYG_011-6a"/>
儀同鼓吹扶竝如故吳明徹之西伐也量贊成其事遣<lb/>
第六子岑率所領從軍淮南克定量改封始安郡公増<lb/>
邑一千五百戸六年出為使持節都督郢巴南司定四<lb/>
州諸軍事征西大將軍郢州刺史侍中儀同鼓吹扶竝<lb/>
如故七年徵為中軍大將軍䕶軍將軍九年以公事免<lb/>
侍中尋復加侍中十年吳明徹陷没加量使持節都督<lb/>
水陸諸軍事仍授散騎常侍都督南北兖譙三州諸軍<lb/>
事車騎將軍南兖州刺史餘竝如故十三年加左光禄<lb/>
<pb n="KR2a0019_WYG_011-6b"/>
大夫増邑五百戸餘竝如故十四年四月薨時年七十<lb/>
二贈司空<lb/>
章昭達字伯通吳興武康人也祖道蓋齊廣平太守父<lb/>
法尚梁揚州議曹從事昭達性倜儻輕財尚氣少時嘗<lb/>
遇相者謂昭達曰卿容貎甚善須小虧損則當富貴梁<lb/>
大同中昭達為東宮直後因醉墜馬鬢角小傷昭達喜<lb/>
之相者曰未也及侯景之亂昭達率募鄉人援臺城為<lb/>
流矢所中眇其一目相者見之曰卿相善矣不久當貴<lb/>
<pb n="KR2a0019_WYG_011-7a"/>
京城陷昭達還郷里與世祖遊因結君臣之分侯景平<lb/>
世祖為吳興太守昭達杖策來謁世祖世祖見之大喜<lb/>
因委以將帥恩寵優渥超於儕等及髙祖討王僧辯令<lb/>
世祖還長城招聚兵衆以備杜龕頻使昭達往京口禀<lb/>
承計畫僧辯誅後龕遣其將杜泰來攻長城世祖拒之<lb/>
命昭達總知城内兵事及杜泰退走因從世祖東進軍<lb/>
吳興以討杜龕龕平又從世祖東討張彪於會稽克之<lb/>
累功除明威將軍定州刺史是時留異擁據東陽私署<lb/>
<pb n="KR2a0019_WYG_011-7b"/>
守宰髙祖患之乃使昭達為長山縣令居其心腹永定<lb/>
二年除武康令世祖嗣位除員外散騎常侍天嘉元年<lb/>
追論長城之功封欣樂縣侯邑一千戸尋隨侯安都等<lb/>
拒王琳于沌口戰于蕪湖昭達乘平虜大艦中流而進<lb/>
先鋒發拍中于賊艦王琳平昭達册勲第一二年除使<lb/>
持節散騎常侍都督郢巴武沅四州諸軍事智武將軍<lb/>
郢州刺史増邑并前千五百戸尋進號平西將軍周迪<lb/>
據臨川反詔令昭達便道征之及迪敗走徵為䕶軍將<lb/>
<pb n="KR2a0019_WYG_011-8a"/>
軍給鼓吹一部改封邵武縣侯増邑并前二千戸常侍<lb/>
如故四年陳寳應納周迪復共寇臨川又以昭達為都<lb/>
督討迪至東興嶺而迪又退走昭達仍踰嶺頓于建安<lb/>
以討陳寳應寳應據建安晉安二郡之界水陸為栅以<lb/>
拒官軍昭達與戰不利因據其上流命軍士伐木帶枝<lb/>
葉為筏施拍於其上綴以大索相次列營夾于兩岸寳<lb/>
應數挑戰昭達按甲不動俄而暴雨江水大長昭達放<lb/>
筏衝突寳應水栅水栅盡破又出兵攻其歩軍方大合<lb/>
<pb n="KR2a0019_WYG_011-8b"/>
戰會世祖遣余孝頃出自海道適至因并力乘之寳應<lb/>
大潰遂克定閩中盡擒留異寳應等以功授鎮前將軍<lb/>
開府儀同三司初世祖嘗夢昭達升於台鉉及旦以夢<lb/>
告之至是侍醼世祖顧昭達曰卿憶夢不何以償夢昭<lb/>
達對曰當効犬馬之用以盡臣節自餘無以奉償尋又<lb/>
出為使持節都督江郢吳三州諸軍事鎮南將軍江州<lb/>
刺史常侍儀同鼓吹如故廢帝即位遷侍中征南將軍<lb/>
改封邵陵郡公華晈之反也其移書文檄竝假以昭達<lb/>
<pb n="KR2a0019_WYG_011-9a"/>
為辭又頻遣使招之昭達盡執其使送于京師晈平進<lb/>
號征南大將軍増邑并前二千五百戸秩满徵為中撫<lb/>
大將軍侍中儀同鼓吹如故髙宗即位進號車騎大將<lb/>
軍以還朝遅留為有司所劾降號車騎將軍歐陽紇據<lb/>
有嶺南反詔昭達都督衆軍討之昭達倍道兼行達于<lb/>
始興紇聞昭達奄至恇擾不知所為乃出頓洭口多聚<lb/>
沙石盛以竹籠置于水栅之外用遏舟艦昭達居其上<lb/>
流裝艫造拍以臨賊柵又令軍人銜刀潛行水中以斫<lb/>
<pb n="KR2a0019_WYG_011-9b"/>
竹籠籠篾皆解因縱大艦隨流突之賊衆大敗因而擒<lb/>
紇送於京師廣州平以功進車騎大將軍遷司空餘竝<lb/>
如故太建二年率師征蕭巋于江陵時蕭巋與周軍大<lb/>
蓄舟艦於青泥中昭達分遣偏將錢道戢程文季等乘<lb/>
輕舟襲之焚其舟艦周兵又於峽下南岸築壘名曰安<lb/>
蜀城於江上横引大索編葦為橋以度軍糧昭達乃命<lb/>
軍士為長㦸施於樓船之上仰割其索索斷糧絶因縱<lb/>
兵以攻其城降之三年遘疾薨時年五十四贈大將軍<lb/>
<pb n="KR2a0019_WYG_011-10a"/>
増邑五百戸給班劒二十人昭達性嚴刻每奉命出征<lb/>
必晝夜倍道然有所克捷必推功將帥厨膳飲食竝同<lb/>
於羣下將士亦以此附之每飲會必盛設女伎雜樂備<lb/>
盡羌胡之聲音律姿容竝一時之玅雖臨對寇敵旗鼔<lb/>
相望弗之廢也四年配享世祖廟庭子大寳襲封邵陵<lb/>
郡公累官至散騎常侍護軍出為豐州刺史在州貪縱<lb/>
百姓怨酷後主以太僕卿李暈代之至徳三年四月暈<lb/>
將到州大寳乃襲殺暈舉兵反遣其將楊通寇建安建<lb/>
<pb n="KR2a0019_WYG_011-10b"/>
安内史吳慧覺據郡城拒之通累攻不克官軍稍近人<lb/>
情離異大寳計窮乃與通俱逃臺軍主陳景詳率兵追<lb/>
躡大寳大寳既入山山路阻險不復能行通背負之稍<lb/>
進尋為追兵所及生擒送都於路死傳首梟于朱雀航<lb/>
夷三族<lb/>
史臣曰黄法氍淳于量值梁末喪亂劉項未分其有辯<lb/>
明暗見是非者蓋鮮二公達向背之理位至鼎司亦其<lb/>
智也昭達與世祖鄉壤惟舊義等鄧蕭世祖纂歴委任<lb/>
<pb n="KR2a0019_WYG_011-11a"/>
隆重至於戰勝攻収累平寇難斯亦良臣良將一代之<lb/>
吳耿矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_011-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十一<lb/>
</p>
<p>
</p>
  </div>
</body>
</text>
</TEI>
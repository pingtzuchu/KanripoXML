<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷十七</head> <lb/>
    <p>
<pb n="KR2a0019_WYG_017-1a"/>
欽定四庫全書<lb/>
　陳書卷十七<lb/>
　　唐　散　騎　常　侍　姚　思　廉　撰<lb/>
　列𫝊第十一<lb/>
　　王沖　　王通<hi>弟勱</hi>　　袁敬<hi>兄子樞</hi>
王沖字長深琅邪臨沂人也祖僧衍齊侍中父茂璋梁<lb/>
給事黄門侍郎沖母梁武帝妺新安穆公主卒於齊世<lb/>
武帝以沖偏孤深所鍾愛年十八起家梁秘書郎尋為<lb/>
<pb n="KR2a0019_WYG_017-1b"/>
永嘉太守入為太子舍人以父憂去職服闋除太尉臨<lb/>
川王府外兵參軍東宫領直累遷太子洗馬中舎人出<lb/>
為招逺將軍衡陽内史遷武威將軍安成嗣王長史長<lb/>
沙内史將軍如故王薨於湘州仍以沖監湘州事入為<lb/>
太子庶子遷給事黄門侍郎大同三年以帝甥賜爵安<lb/>
東亭侯邑一百五十戸歴明威將軍南郡太守太子中<lb/>
庶子侍中出監吳郡满嵗即真徵為通直散騎常侍兼<lb/>
左民尚書出為明威將軍輕車當陽公府長史江夏太<lb/>
<pb n="KR2a0019_WYG_017-2a"/>
守行郢州事遷平西邵陵王長史轉驃騎廬陵王長史<lb/>
南郡太守王薨行州府事梁元帝鎮荆州為鎮西長史<lb/>
將軍太守如故沖性和順事上謹肅習於法令政在平<lb/>
理佐藩莅人鮮有失徳雖無赫赫之譽乆而見思由是<lb/>
推重累居二千石又曉音樂習歌舞善與人交貴游之<lb/>
中聲名籍甚侯景之亂梁元帝於荆州承制沖求解南<lb/>
郡以讓王僧辯并獻女伎十人以助軍賞元帝授持節<lb/>
督衡桂成合四州諸軍事雲麾將軍衡州刺史元帝第<lb/>
<pb n="KR2a0019_WYG_017-2b"/>
四子元良為湘州刺史仍以冲行州事領長沙内史侯<lb/>
景平授翊左將軍丹陽尹武陵王舉兵至峽口王琳偏<lb/>
將陸納等據湘州應之沖為納所拘納降重授侍中中<lb/>
權將軍量置佐史尹如故江陵陷敬帝為太宰承制以<lb/>
沖為左長史紹泰中累遷左光祿大夫尚書右僕射遷<lb/>
左僕射開府儀同三司侍中將軍如故尋復領丹陽尹<lb/>
南徐州大中正給扶高祖受禪解尹以本官領左光祿<lb/>
大夫未拜改領太子少傅文帝嗣位解少傅加特進左<lb/>
<pb n="KR2a0019_WYG_017-3a"/>
光祿大夫尋又以本官領丹陽尹參撰律令廢帝即位<lb/>
給親信十人初髙祖以沖前代舊臣特申長㓜之敬文<lb/>
帝即位益加尊重嘗從文帝幸司空徐度宅宴筵之上<lb/>
賜以几其見重如此光大元年薨時年七十六贈侍中<lb/>
司空諡曰元簡沖有子三十人竝致通官第十二子瑒<lb/>
别有𫝊<lb/>
王通字公逹琅邪臨沂人也祖份梁左光祿大夫父琳<lb/>
司空左長史琳齊代娶梁武帝妹義興長公主有子九<lb/>
<pb n="KR2a0019_WYG_017-3b"/>
人竝知名通梁世起家國子生舉明經為秘書郎太子<lb/>
舍人以帝甥封武陽亭侯累遷王府主簿限外記室參<lb/>
軍司徒主簿太子中庶子驃騎廬陵王府給事中郎中<lb/>
權何敬容府長史給事黄門侍郎坐事免侯景之亂奔<lb/>
于江陵元帝以為散騎常侍遷守太常卿自侯景亂後<lb/>
臺内宫室竝皆焚燼以通兼起部尚書歸于京師専掌<lb/>
繕造江陵陷敬帝承制以通為吏部尚書紹泰元年加<lb/>
侍中尚書如故尋為尚書右僕射吏部如故髙祖受禪<lb/>
<pb n="KR2a0019_WYG_017-4a"/>
遷左僕射侍中如故文帝嗣位領太子少傅天康元年<lb/>
為翊右將軍右光祿大夫量置佐史廢帝即位號安右<lb/>
將軍又領南徐州大中正太建元年遷左光祿大夫六<lb/>
年加特進侍中將軍光祿佐史竝如故未拜卒時年七<lb/>
十二詔贈本官諡曰成𦵏日給鼓吹一部弟質弟固各<lb/>
有𫝊<lb/>
勱字公濟通之弟也羙風儀博渉書史恬然清簡未嘗<lb/>
以利欲干懐梁世為國子周易生射策舉髙第除秘書<lb/>
<pb n="KR2a0019_WYG_017-4b"/>
郎太子舎人宣恵武陵王主簿輕車河東王功曹史王<lb/>
出鎮京口勱將随之藩范陽張纉時典選舉勱造纉言<lb/>
别纉嘉其風采乃曰王生才地豈可遊外府乎奏為太<lb/>
子洗馬遷中舍人司徒左西屬出為南徐州别駕從事<lb/>
史大同末梁武帝謁園陵道出朱方勱随例迎候勅勱<lb/>
令從輦側所經山川莫不顧問勱随事應對咸有故實<lb/>
又從登北顧樓賦詩辭義清典帝甚嘉之時河東王為<lb/>
廣州刺史乃以勱為冠軍河東王長史南海太守王至<lb/>
<pb n="KR2a0019_WYG_017-5a"/>
嶺南多所侵掠因懼罪穪疾委州還朝勱行廣州府事<lb/>
越中饒沃前後守宰例多貪縱勱獨以清白著聞入為<lb/>
給事黄門侍郎侯景之亂西奔江陵元帝承制以為太<lb/>
子中庶子掌相府管記出為寜逺將軍晉陵太守時兵<lb/>
饑之後郡中凋弊勱為政清簡吏民便安之徴為侍中<lb/>
遷五兵尚書及西魏寇江陵元帝徴湘州刺史宜豐侯<lb/>
蕭循入援以勱監湘州江陵陷敬帝承制以為中書令<lb/>
紹泰元年加侍中髙祖為司空以勱兼司空長史髙祖<lb/>
<pb n="KR2a0019_WYG_017-5b"/>
為丞相勱兼丞相長史侍中中書令竝如故時吳中遭<lb/>
亂民多乏絶乃以勱監吳興郡及蕭勃平後又以勱舊<lb/>
在嶺表早有政勣乃授使持節都督廣州等二十州諸<lb/>
軍事平南將軍平越中郎將廣州刺史未行改為衡州<lb/>
刺史持節都督竝如故王琳據有上流衡廣攜貳勱不<lb/>
得之鎮留于大庾嶺天嘉元年徵為侍中都官尚書未<lb/>
拜復為中書令遷太子詹事行東宫事侍中竝如故加<lb/>
金紫光祿大夫領度支尚書廢帝即位加散騎常侍太<lb/>
<pb n="KR2a0019_WYG_017-6a"/>
建元年遷尚書右僕射時東境大水百姓饑饉以勱為<lb/>
仁武將軍晉陵太守在郡甚有威恵郡人表請立碑頌<lb/>
勱政績詔許之徴為中書監重授尚書右僕射領右軍<lb/>
將軍四年五月卒時年六十七贈侍中中書監諡曰温<lb/>
袁敬字子恭陳郡陽夏人也祖顗宋侍中吏部尚書雍<lb/>
州刺史父昂梁侍中司空諡穆公敬純孝有風格幼便<lb/>
篤學老而無倦釋褐秘書郎累遷太子舎人洗馬中舎<lb/>
人江陵淪覆流寓嶺表髙祖受禪敬在廣州依歐陽頠<lb/>
<pb n="KR2a0019_WYG_017-6b"/>
及頠卒其子紇據州將有異志敬累諫紇為陳逆順之<lb/>
理言甚切至紇終不從髙宗即位遣章昭逹率衆討紇<lb/>
紇將敗之時恨不納敬言朝廷義之其年徵為太子中<lb/>
庶子通直散騎常侍俄轉司徒左長史尋遷左民尚書<lb/>
轉都官尚書領豫州大中正累遷太常卿散騎常侍金<lb/>
紫光祿大夫加特進至徳三年卒時年七十九贈左光<lb/>
祿大夫諡曰靖徳子元友嗣弟泌自有𫝊兄子樞<lb/>
樞字踐言梁吳郡太守君正之子也羙容儀性沉静好<lb/>
<pb n="KR2a0019_WYG_017-7a"/>
讀書手不釋卷家世顯貴貲産充積而樞獨居處率素<lb/>
傍無交徃端坐一室非公事未嘗出遊榮利之懐淡如<lb/>
也起家梁秘書郎歴太子舎人輕車河東王主簿安前<lb/>
邵陵王中軍宣成王二府功曹史侯景之亂樞往吳郡<lb/>
省父因丁父憂時四方擾亂人求茍免樞居喪以至孝<lb/>
聞王僧辯平侯景鎮京城衣冠爭往造請樞獨杜門靜<lb/>
居不求聞達紹泰元年徵為給事黄門侍郎未拜除員<lb/>
外散騎常侍兼侍中二年兼吏部尚書其年出為吳興<lb/>
<pb n="KR2a0019_WYG_017-7b"/>
太守永定二年徵為左民尚書未至改侍中掌大選事<lb/>
三年遷都官尚書掌選如故樞博聞彊識明悉舊章初<lb/>
高祖長女永世公主先適陳留太守錢蕆生子岊主及<lb/>
岊竝卒于梁世髙祖受命唯公主追封至是將𦵏尚書<lb/>
主客請詳議欲加蕆駙馬都尉并贈岊官樞議曰昔王<lb/>
姬下嫁必適諸侯同姓為主聞於公羊之説車服不繫<lb/>
顯於詩人之篇漢氏初興列侯尚主自斯以後降嬪素<lb/>
族駙馬都尉置由漢武或以假諸功臣或以加於戚屬<lb/>
<pb n="KR2a0019_WYG_017-8a"/>
是以魏曹植表駙馬奉車趣為一號齊職儀曰凡尚公<lb/>
主必拜駙馬都尉魏晉以來因為瞻準盖以王姬之重<lb/>
庶姓之輕若不加其等級寧可合卺而酳所以假駙馬<lb/>
之位乃崇於皇女也今公主早薨伉儷已絶既無禮數<lb/>
致疑何須駙馬之授案杜預尚晉宣帝第二女髙陵宣<lb/>
公主晉武踐阼而主已亡泰始中追贈公主元凱無復<lb/>
駙馬之號梁之帝女新安穆公主早薨天監初王氏無<lb/>
追拜之事逺近二例足以據明公主所生既未及成人<lb/>
<pb n="KR2a0019_WYG_017-8b"/>
之禮無勞此授今宐追贈亭侯時以樞議為長天嘉元<lb/>
年守吏部尚書三年即真尋領右軍將軍又領丹陽尹<lb/>
本官如故五年以𦵏父拜表自解詔賜絹布五十匹錢<lb/>
十萬令𦵏訖停宅視郡事𦵏服闋還復本職其年秩滿<lb/>
解尹加散騎常侍將軍尚書竝如故是時僕射到仲舉<lb/>
雖參掌選事銓衡汲引竝出於樞其所舉薦多會上旨<lb/>
謹慎周宻清白自居文武職司鮮有遊其門者廢帝即<lb/>
位遷尚書左僕射光大元年卒時年五十一贈侍中左<lb/>
<pb n="KR2a0019_WYG_017-9a"/>
光祿大夫諡曰簡懿有集十卷行於世弟憲自有𫝊<lb/>
史臣曰王沖王通竝以貴游早升清貫而允蹈禮節篤<lb/>
誠奉上斯為羙焉王勱之襟神夷澹袁樞之端操沉冥<lb/>
雖拘放為異而勝㮣一揆古所謂名士者盖在其人乎<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_017-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十七<lb/>
<pb n="KR2a0019_WYG_017-10a"/>
　陳書卷十七考證<lb/>
王通傳父琳司空左長史○南史作司徒<lb/>
王通弟勱乃以勱監吳興郡○監一本作兼<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_017-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十七考證<lb/>
</p>
<p>
</p>
  </div>
</body>
</text>
</TEI>
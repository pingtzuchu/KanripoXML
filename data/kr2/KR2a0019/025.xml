<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷二十五</head> <lb/>
    <p>
<pb n="KR2a0019_WYG_025-1a"/>
欽定四庫全書<lb/>
　陳書卷二十五<lb/>
　　唐　散　騎　常　侍　姚　思　廉　撰<lb/>
　列傳第十九<lb/>
　　裴忌　　孫瑒<lb/>
裴忌字無畏河東聞喜人也祖髦梁中散大夫父之平<lb/>
倜儻有志略召補文徳主帥梁普通中衆軍北伐之平<lb/>
隨都督夏侯亶克定渦潼以功封費縣侯㑹衡州部民<lb/>
<pb n="KR2a0019_WYG_025-1b"/>
相聚㓂抄詔以之平為假節超武將軍都督衡州五郡<lb/>
征討諸軍事及之平至即皆平殄梁武帝甚嘉賞之元<lb/>
帝承聖中累遷散騎常侍右衛將軍晉陵太守世祖即<lb/>
位除光禄大夫慈訓宫衛尉並不就乃築山穿池植以<lb/>
卉木居處其中有終焉之志天康元年卒贈仁威將軍<lb/>
光禄大夫諡曰僖子忌少聰敏有識量頗渉史傳為當<lb/>
時所稱解褐梁豫章王法曹參軍侯景之亂忌招集勇<lb/>
力隨髙祖征討累功為寧逺將軍及髙祖誅王僧辯僧<lb/>
<pb n="KR2a0019_WYG_025-2a"/>
辯弟僧智舉兵據吳郡髙祖遣黄他率衆攻之僧智出<lb/>
兵於西昌門拒戰他與相持不能克髙祖謂忌曰三吳<lb/>
奥壤舊稱饒沃雖凶荒之餘猶為殷盛而今賊徒扇聚<lb/>
天下摇心非公無以定之宜善思其䇿忌乃勒部下精<lb/>
兵輕行倍道自錢塘直趣吳郡夜至城下鼓譟薄之僧<lb/>
智疑大軍至輕舟奔杜龕忌入據其郡髙祖嘉之表授<lb/>
吳郡太守髙祖受禪徵為左衞將軍天嘉初出為持節<lb/>
南康内史時義安太守張紹賔據郡反世祖以忌為持<lb/>
<pb n="KR2a0019_WYG_025-2b"/>
節都督嶺北諸軍事率衆討平之還除散騎常侍司徒<lb/>
左長史五年授雲麾將軍衞尉卿封東興縣侯邑六百<lb/>
户及華皎稱兵上流髙宗時為録尚書輔政盡命衆軍<lb/>
出討委忌總知中外城防諸軍事及晈平髙宗即位太<lb/>
建元年授東陽太守改封樂安縣侯邑一千户四年入<lb/>
為太府卿五年轉都官尚書吳明徹督衆軍北伐詔忌<lb/>
以本官監眀徹軍淮南平授軍師將軍豫州刺史忌善<lb/>
於綏撫甚得民和改授使持節都督譙州諸軍事譙州<lb/>
<pb n="KR2a0019_WYG_025-3a"/>
刺史未及之官㑹眀徹受詔進討彭汴以忌為都督與<lb/>
眀徹犄角俱進吕梁軍敗陷于周周授上開府隋開皇<lb/>
十四年卒於長安時年七十三<lb/>
孫瑒字徳璉吳郡吳人也祖文惠齊越騎校尉清逺太<lb/>
守父循道梁中散大夫以雅素知名瑒少倜儻好謀略<lb/>
博渉經史尤便書翰起家梁輕車臨川嗣王行参軍累<lb/>
遷為安西邵陵王水曹中兵参軍事王出鎮郢州瑒盡<lb/>
室隨府甚被賞遇太清之難授假節宣猛將軍軍主王<lb/>
<pb n="KR2a0019_WYG_025-3b"/>
僧辯之討侯景也王琳為前軍琳與瑒同門乃表薦為<lb/>
戎昭將軍宜都太守仍從僧辯救徐文盛於武昌㑹郢<lb/>
州䧟乃留軍鎮巴陵脩戰守之備俄而侯景兵至日夜<lb/>
攻圍瑒督所部兵悉力拒戰賊衆奔退瑒從大軍沿流<lb/>
而下及克姑孰瑒力戰有功除員外散騎常侍封富陽<lb/>
縣侯邑一千户尋授假節雄信將軍衡陽内史未及之<lb/>
官仍遷衡州平南府司馬破黄洞蠻賊有功除東莞太<lb/>
守行廣州刺史尋除智武將軍監湘州事敬帝嗣位授<lb/>
<pb n="KR2a0019_WYG_025-4a"/>
持節仁威將軍巴州刺史髙祖受禪王琳立梁永嘉王<lb/>
蕭荘於郢州徵瑒為太府卿加通直散騎常侍及王琳<lb/>
入宼以瑒為使持節散騎常侍都督郢荆巴武湘五州<lb/>
諸軍事安西將軍郢州刺史總留府之任周遣大將史<lb/>
寧率衆四萬乘虚奄至瑒助防張世責舉外城以應之<lb/>
所失軍民男女三千餘口周軍又起土山髙梯日夜攻<lb/>
逼因風縱火燒其内城南面五十餘樓時瑒兵不滿千<lb/>
人乗城拒守瑒親自撫廵行酒賦食士卒皆為之用命<lb/>
<pb n="KR2a0019_WYG_025-4b"/>
周人苦攻不能克乃矯授瑒柱國郢州刺史封萬户郡<lb/>
公瑒偽許以緩之而潜修戰具樓雉器械一朝嚴設周<lb/>
人甚憚焉及聞大軍敗王琳乗勝而進周兵乃解瑒於<lb/>
是盡有中流之地集其將士而謂之曰吾與王公陳力<lb/>
恊義同奬梁室亦已勤矣今時事如此天可違乎遂遣<lb/>
使奉表詣闕天嘉元年授使持節散騎常侍安南將軍<lb/>
湘州刺史封定襄縣侯邑一千户瑒懐不自安乃固請<lb/>
入朝徵為散騎常侍中領軍未拜而世祖從容謂瑒曰<lb/>
<pb n="KR2a0019_WYG_025-5a"/>
昔朱買臣願為本郡卿豈有意乎仍改授持節安東將<lb/>
軍吳郡太守給鼓吹一部及將之鎮乗輿幸近畿饑送<lb/>
鄉里榮之秩滿徵拜散騎常侍中護軍鼓吹如故留異<lb/>
之反東陽詔瑒督舟師進討異平遷鎮右將軍常侍鼓<lb/>
吹並如故頃之出為使持節安東將軍建安太守光大<lb/>
中以公事免尋起為通直散騎常侍髙宗即位以瑒功<lb/>
名素著深委任焉太建四年授都督荆信二州諸軍事<lb/>
安西將軍荆州刺史出鎮公安瑒增脩城池懐服邉逺<lb/>
<pb n="KR2a0019_WYG_025-5b"/>
為隣境所憚居職六年又以事免更為通直散騎常侍<lb/>
及吳眀徹軍敗吕梁授使持節督縁江水陸諸軍事鎮<lb/>
西將軍給鼓吹一部尋授散騎常侍都督荆郢巴武湘<lb/>
五州諸軍事郢州刺史持節將軍鼓吹並如故十二年<lb/>
坐疆場交通抵罪後主嗣位復除通直散騎常侍兼起<lb/>
部尚書尋除中護軍復爵邑入為度支尚書領歩兵校<lb/>
尉俄加散騎常侍遷侍中祠部尚書後主頻幸其第及<lb/>
著詩賦述勲徳之美展君臣之意焉又為五兵尚書領<lb/>
<pb n="KR2a0019_WYG_025-6a"/>
右軍將軍侍中如故以年老累乞骸骨優詔不許禎眀<lb/>
元年卒官時年七十二後主臨哭甚哀贈護軍將軍侍<lb/>
中如故給鼓吹一部朝服一具衣一襲䘮事量加資給<lb/>
諡曰桓子瑒事親以孝聞於諸弟甚篤睦性通泰有財<lb/>
物散之親友其自居處頗失於奢豪庭院穿築極林泉<lb/>
之致歌鍾舞女當世罕儔賔客填門軒蓋不絶及出鎮<lb/>
郢州乃合十餘船為大舫於中立亭池植荷芰每良辰<lb/>
美景賔僚並集泛長江而置酒亦一時之勝賞焉常於<lb/>
<pb n="KR2a0019_WYG_025-6b"/>
山齋設講肆集元儒之士冬夏資奉為學者所稱而處<lb/>
已率易不以名位驕物時皇興寺朗法師該通釋典瑒<lb/>
每造講筵時有抗論法侣莫不傾心又巧思過人為起<lb/>
部尚書軍國器械多所創立有鑒識男女婚姻皆擇素<lb/>
貴及卒尚書令江總為其誌銘後主又題銘後四十字<lb/>
遣左民尚書蔡徵宣敕就宅鐫之其詞曰秋風動竹煙<lb/>
水驚波幾人樵徑何處山阿今時日月宿昔綺羅天長<lb/>
路逺地久靈多功臣未勒此意如何時論以為榮瑒二<lb/>
<pb n="KR2a0019_WYG_025-7a"/>
十一子咸有父風世子讓早卒第二子訓頗知名歴臨<lb/>
湘令直閤將軍髙唐太守陳亡入隋<lb/>
史臣曰在梁之季冦賊實繁髙祖建義杖旗將寧區夏<lb/>
裴忌早識攀附每預戎麾摧鋒却敵立功者數矣孫瑒<lb/>
有文武幹畧見知時主及行軍用兵師司馬之法至於<lb/>
戰勝攻取屢著勲庸加以好施接物士咸慕向然性不<lb/>
循恒頻以罪免蓋亦陳湯之徒焉<lb/>
　<lb/>
<pb n="KR2a0019_WYG_025-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二十五<lb/>
<pb n="KR2a0019_WYG_025-8a"/>
　陳書卷二十五考證<lb/>
孫瑒傳孫瑒字德璉○瑒一本作陽<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_025-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二十五考證<lb/>
</p>
<p>
</p>
  </div>
</body>
</text>
</TEI>
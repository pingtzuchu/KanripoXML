<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷三十二</head> <lb/>
    <p>
<pb n="KR2a0019_WYG_032-1a"/>
欽定四庫全書<lb/>
　陳書卷三十二<lb/>
　　　唐　散　騎　常　侍　姚　思　亷　撰<lb/>
　　列𫝊第二十六<lb/>
　　　孝行<lb/>
　　　　殷不害<hi>弟不佞</hi>　　謝貞<lb/>
　　　　司馬暠　　　　　張昭<lb/>
孔子曰夫聖人之徳何以加於孝乎孝者百行之本人<lb/>
<pb n="KR2a0019_WYG_032-1b"/>
倫之至極也凡在性靈孰不由此若乃奉生盡飬送終<lb/>
盡哀或泣血三年絶漿七日思蓼莪之慕切追顧復之<lb/>
恩深或徳感乾坤誠貫幽顯在於歴代蓋有人矣陳承<lb/>
梁室喪亂風漓化薄及迹隱閻閭無聞視聴今之採綴<lb/>
以備闕云<lb/>
殷不害字長卿陳郡長平人也祖任齊豫章王行參軍<lb/>
父髙明梁尚書中兵郎不害性至孝居父憂過禮由是<lb/>
少知名家世儉約居甚貧窶有弟五人皆㓜弱不害事<lb/>
<pb n="KR2a0019_WYG_032-2a"/>
老母飬小弟勤劇無所不至士大夫以篤行稱之年十<lb/>
七仕梁廷尉平不害長於政事兼飾以儒術名法有輕<lb/>
重不便者輒上書言之多見納用大同五年遷鎮西府<lb/>
記室參軍尋以本官兼東宫通事舍人是時朝廷政事<lb/>
多委東宫不害與舍人庾肩吾直日奏事梁武帝嘗謂<lb/>
肩吾曰卿是文學之士吏事非卿所長何不使殷不害<lb/>
來邪其見知如此簡文又以不害善事親賜其母蔡氏<lb/>
錦裙襦氊席被褥單複畢備七年除東宫歩兵校尉太<lb/>
<pb n="KR2a0019_WYG_032-2b"/>
清初遷平北府諮議參軍舍人如故侯景之亂不害從<lb/>
簡文入䑓及䑓城陷簡文在中書省景帶甲將兵入朝<lb/>
陛見過謁簡文景兵士皆羌胡雜種衝突左右甚不遜<lb/>
侍衞者莫不驚恐辟易唯不害與中庻子徐摛侍側不<lb/>
動及簡文為景所幽遣人請不害與居處景許之不害<lb/>
供侍益謹簡文夜夢吞一塊土意甚不悦以告不害不<lb/>
害曰昔晉文公出奔野人遺之塊卒反晉國陛下此夢<lb/>
事符是乎簡文曰若天有徴冀斯言不妄梁元帝立以<lb/>
<pb n="KR2a0019_WYG_032-3a"/>
不害為中書郎兼廷尉卿因將家屬西上江陵之陷也<lb/>
不害先於别所督戰失母所在於時甚寒氷雪交下老<lb/>
弱凍死者填满溝壍不害行哭道路逺近尋求無所不<lb/>
至遇見死人溝水中即投身而下扶捧閲視舉體凍濕<lb/>
水漿不入口號泣不輟聲如是者七日始得母屍不害<lb/>
凴屍而哭每舉音輒氣絶行路無不為之流涕即於江<lb/>
陵權殯與王裒庾信俱入長安自是蔬食布衣枯槁骨<lb/>
立見者莫不哀之太建七年自周還朝其年詔除司農<lb/>
<pb n="KR2a0019_WYG_032-3b"/>
卿尋遷光禄大夫八年加明威將軍晉陵太守在郡感<lb/>
疾詔以光禄大夫徴還飬疾後主即位加給事中初不<lb/>
害之還也周留其長子僧首因居闗中禎明三年京城<lb/>
陷僧首來迎不害道病卒時年八十五<lb/>
不佞字季卿不害弟也少立名節居父喪以至孝稱好<lb/>
讀書尤長吏術仕梁起家為尚書中兵郎甚有能稱梁<lb/>
元帝承制授戎昭將軍武陵王諮議參軍承聖初遷武<lb/>
康令時兵荒饑饉百姓流移不佞廵撫招集繦負而至<lb/>
<pb n="KR2a0019_WYG_032-4a"/>
者以千數㑹江陵陷而母卒道路隔絶乆不得奔赴四<lb/>
載之中晝夜號泣居處飲食常為居喪之禮高祖受禪<lb/>
起為戎昭將軍除婁令至是第四兄不齊始之江陵迎<lb/>
母喪柩歸𦵏不佞居處之節如始聞問若此者又三年<lb/>
身自負土手植松栢每嵗時伏臘必三日不食世祖即<lb/>
位除尚書左民郎不就後為始興王諮議參軍兼尚書<lb/>
右丞遷東宫通事舍人及世祖崩廢帝嗣位高宗為太<lb/>
傅録尚書輔政甚為朝望所歸不佞素以名節自立又<lb/>
<pb n="KR2a0019_WYG_032-4b"/>
受委東宫乃與僕射到仲舉中書舍人劉師知尚書右<lb/>
丞王暹等謀矯詔出高宗衆人猶豫未敢先發不佞乃<lb/>
馳詣相府靣宣勑令相王還第及事發仲舉等皆伏誅<lb/>
高宗雅重不佞特赦之免其官而已高宗即位以為軍<lb/>
師始興王諮議參軍加招逺將軍尋除大匠卿未拜加<lb/>
員外散騎常侍又兼尚書右丞俄遷通直散騎常侍右<lb/>
丞如故太建五年卒時年五十六詔贈祕書監第三兄<lb/>
不疑次不占次不齊竝早亡不佞最小事第二寡嫂張<lb/>
<pb n="KR2a0019_WYG_032-5a"/>
氏甚謹所得禄俸不入私室長子梵童官至尚書金部<lb/>
郎<lb/>
謝貞字元正陳郡陽夏人晉太傅安九世孫也祖綏梁<lb/>
著作佐郎太子舍人父藺正員外郎兼散騎常侍貞幼<lb/>
聰敏有至性祖母阮氏先苦風眩每發便一二日不能<lb/>
飲食貞時年七嵗祖母不食貞亦不食徃徃如是親族<lb/>
莫不奇之母王氏授貞論語孝經讀訖便誦八嵗嘗為<lb/>
春日閑居五言詩從舅尚書王筠奇其有佳致謂所親<lb/>
<pb n="KR2a0019_WYG_032-5b"/>
曰此兒方可大成至如風定花猶落乃追歩恵連矣由<lb/>
是名軰知之年十三畧通五經大㫖尤善左氏𫝊工草<lb/>
隷蟲篆十四丁父艱號頓於地絶而復蘓者數矣初父<lb/>
藺居母阮氏憂不食泣血而卒家人賓客懼貞復然從<lb/>
父洽族兄暠乃共徃華嚴寺請長爪禪師為貞説法仍<lb/>
謂貞曰孝子既無兄弟極須自愛若憂毁滅性誰飬毋<lb/>
邪自後少進饘粥太清之亂親屬散亡貞於江陵陷沒<lb/>
暠逃難番禺貞毋出家於宣明寺及高祖受禪暠還鄉<lb/>
<pb n="KR2a0019_WYG_032-6a"/>
里供飬貞母將二十年太建五年貞乃還朝除智武府<lb/>
外兵參軍事俄遷尚書駕部郎中尋遷侍郎及始興王<lb/>
叔陵為揚州刺史引祠部侍郎阮卓為記室辟貞為主<lb/>
簿貞不得已乃行尋遷府録事參軍領丹陽丞貞度叔<lb/>
陵將有異志因與卓自踈於王毎有宴遊輒辭以疾未<lb/>
嘗參預叔陵雅欽重之弗之罪也俄而高宗崩叔陵肆<lb/>
逆府僚多相連逮唯貞與卓獨不坐後主仍詔貞入掌<lb/>
中宫管記遷南平王友加招逺將軍掌記室事府長史<lb/>
<pb n="KR2a0019_WYG_032-6b"/>
汝南周確新除都官尚書請貞為讓表後主覽而奇之<lb/>
嘗因宴席問確曰卿表自製邪確對曰臣表謝貞所作<lb/>
後主因勑舍人施文慶曰謝貞在王處未有禄秩可賜<lb/>
米百石至徳三年以母憂去職頃之勑起還府仍加招<lb/>
逺將軍掌記室貞累啓固辭勑報曰省啓具懐雖知哀<lb/>
煢在疚而官俟得才禮有權奪可便力疾還府也貞哀<lb/>
毁羸瘠終不能之官舍時尚書右丞徐祚尚書左丞沈<lb/>
客卿俱來候貞見其形體骨立祚等愴然歎息徐喻之<lb/>
<pb n="KR2a0019_WYG_032-7a"/>
曰弟年事已衰禮有恒制小宜引割自全貞因更感慟<lb/>
氣絶良乆二人涕泣不能自勝憫黙而出祚謂客卿曰<lb/>
信哉孝門有孝子客卿曰謝公家𫝊至孝士大夫誰不<lb/>
仰止此恐不能起如何吏部尚書呉興姚察與貞友善<lb/>
及貞病篤察徃省之問以後事貞曰孤子舋禍所集將<lb/>
隨灰壤族子凱等粗自成立已有疏付之此固不足仰<lb/>
塵厚徳即日迷喘時不可移便為永訣弱兒年甫六嵗<lb/>
名靖字依仁情累所不能忘敢以為託耳是夜卒勑賻<lb/>
<pb n="KR2a0019_WYG_032-7b"/>
米一百斛布三十匹後主問察曰謝貞有何親屬察因<lb/>
啓曰貞有一子年六嵗即有勑長給衣糧初貞之病亟<lb/>
也遺疏告族子凱曰吾少罹酷罰十四傾外蔭十六鍾<lb/>
太清之禍流離絶國二十餘載號天蹐地遂同有感得<lb/>
還侍奉守先人墳墓於吾之分足矣不悟朝廷採拾空<lb/>
薄累致清階縱其殞絶無所酬報今在憂棘晷漏將盡<lb/>
歛手而歸何所多念氣絶之後若直棄之草野依僧家<lb/>
屍陁林法是吾所願正恐過為獨異耳可用薄板周身<lb/>
<pb n="KR2a0019_WYG_032-8a"/>
載以露車覆以葦茨坎山而埋之又吾終尠兄弟無他<lb/>
子孫靖年㓜少未閑人事但可三月施小牀設香水盡<lb/>
卿兄弟相厚之情即除之無益之事勿為也初貞在周<lb/>
甞侍趙王讀王即周武帝之愛弟也厚相禮遇王嘗聞<lb/>
左右説貞毎獨處必晝夜涕泣因私使訪問知貞母年<lb/>
老逺在江南乃謂貞曰寡人若出居藩當遣侍讀還家<lb/>
供飬後數年王果出因辭見靣奏曰謝貞至孝而母老<lb/>
臣願放還帝奇王仁愛而遣之因隨聘使杜子暉還國<lb/>
<pb n="KR2a0019_WYG_032-8b"/>
所有集值兵亂多不存<lb/>
司馬暠字文昇河内温人也高祖晉侍中光禄勲柔之<lb/>
以南頓王孫紹齊文獻王攸之後父子産梁尚書水部<lb/>
侍郎岳陽太守即梁武帝之外兄也暠㓜聰警有至性<lb/>
年十二丁内艱孺慕過禮水漿不入口殆經一旬每至<lb/>
號慟必致悶絶内外親戚皆懼其不勝喪父子産毎曉<lb/>
喻之逼進饘粥然毁瘠骨立服闋以姻戚子弟預入問<lb/>
訊梁武帝見暠羸瘦歎息良乆謂其父子産曰昨見羅<lb/>
<pb n="KR2a0019_WYG_032-9a"/>
兒靣顔顦顇使人惻然便是不墜家風為有子矣羅兒<lb/>
即暠小字也釋褐太學博士累遷正員郎丁父艱哀毁<lb/>
逾甚廬于墓側一日之内唯進薄麥粥一升墓在新林<lb/>
連接山阜舊多猛獸暠結廬數載犲狼絶迹常有兩鳩<lb/>
棲宿廬所馴狎異常新林至今猶𫝊之承聖中除太子<lb/>
庻子江陵陷隨例入闗而梁室屠戮太子瘞殯失所暠<lb/>
以宫臣乃抗表周朝求還江陵改𦵏辭甚酸切周朝優<lb/>
詔答曰昔主父從戮孔車有長者之風彭越就誅欒布<lb/>
<pb n="KR2a0019_WYG_032-9b"/>
得陪臣之禮庻子鄉國已改猶懐送徃之情始驗忠貞<lb/>
方知臣道即勑荆州以禮安厝太建八年自周還朝高<lb/>
宗特降殊禮賞錫有加除宜都王諮議參軍事徙安徳<lb/>
宫長秋卿通直散騎常侍太中大夫司州大中正卒于<lb/>
官有集十卷子延義字希忠少沉敏好學江陵之陷隨<lb/>
父入闗丁母憂喪過于禮及暠還都延義乃躬負靈櫬<lb/>
晝伏宵行冐履冰霜手足皆皸瘃及至都以中風冷遂<lb/>
致攣廢數年方愈稍遷鄱陽王録事參軍沅陵王友司<lb/>
<pb n="KR2a0019_WYG_032-10a"/>
徒從事中郎<lb/>
張昭字徳明呉郡呉人也幼有孝性色飬甚謹禮無違<lb/>
者父熯常患消渇嗜鮮魚昭乃身自結網捕魚以供朝<lb/>
夕弟乾字𤣥明聰敏博學亦有至性及父卒兄弟竝不<lb/>
衣綿帛不食鹽醋日唯食一升麥屑粥而已每一感慟<lb/>
必致嘔血隣里聞其哭聲皆為之涕泣父服未終母陸<lb/>
氏又亡兄弟遂六年哀毁形容骨立親友見者莫識焉<lb/>
家貧未得大𦵏遂布衣蔬食十有餘年杜門不出屏絶<lb/>
<pb n="KR2a0019_WYG_032-10b"/>
人事時衡陽王伯信臨郡舉乾孝㢘固辭不就兄弟竝<lb/>
因毁成疾昭失一眼乾亦中冷苦癖年竝未五十終于<lb/>
家子<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>俱絶<lb/>
高宗世有太原王知𤣥者僑居于㑹稽剡縣居家以孝<lb/>
聞及丁父憂哀毁而卒高宗嘉之詔改其所居清苦里<lb/>
為孝家里<lb/>
史臣曰人倫之徳莫大於孝是以報本反始盡性窮神<lb/>
孝乎惟孝不可不朂矣故記云塞乎天地盛哉<lb/>
<pb n="KR2a0019_WYG_032-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_032-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷三十二<lb/>
<pb n="KR2a0019_WYG_032-12a"/>
　陳書卷三十二考證<lb/>
殷不害𫝊祖任齊豫章王行參軍○任南史作汪<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_032-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷三十二考證<lb/>
</p>
<p>
</p>
  </div>
</body>
</text>
</TEI>
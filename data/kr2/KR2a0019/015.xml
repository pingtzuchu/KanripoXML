<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷十五</head> <lb/>
    <p>
<pb n="KR2a0019_WYG_015-1a"/>
欽定四庫全書<lb/>
　陳書卷十五<lb/>
　　唐　散　騎　常　侍　姚　思　亷　撰<lb/>
　列傳第九<lb/>
　　陳擬　　陳詳　　陳慧紀<lb/>
陳擬字公正髙祖疎屬也少孤貧性質直彊記髙祖南<lb/>
征交趾擬從焉及進討侯景至豫章以擬為羅州刺史<lb/>
與胡頴共知後事并應接軍糧髙祖作鎮朱方擬除歩<lb/>
<pb n="KR2a0019_WYG_015-1b"/>
兵校尉曲阿令紹泰元年授貞威將軍義興太守二年<lb/>
入知衛尉事除員外散騎常侍明威將軍雍州刺史資<lb/>
監南徐州髙祖踐阼詔曰維城宗子實固有周盤石懿<lb/>
親用隆大漢故會盟則異姓為後啓土則非劉勿王所<lb/>
以糾合枝幹廣樹蕃屏前王懋典列代恒規從子持節<lb/>
員外散騎常侍明威將軍雍州刺史監南徐州擬持節<lb/>
通直散騎侍郎貞威將軍北徐州刺史褒從子晃炅從<lb/>
孫假節員外散騎常侍明威將軍訬假節信威將軍北<lb/>
<pb n="KR2a0019_WYG_015-2a"/>
徐州刺史吉陽縣開國侯諠假節通直散騎侍郎信武<lb/>
將軍祏假節散騎侍郎雄信將軍青州刺史廣梁太守<lb/>
詳貞威將軍通直散騎侍郎慧紀從孫敬雅敬泰竝枝<lb/>
戚密近劬勞王室宜列河山以光利建擬可永脩縣開<lb/>
國侯褒鍾陵縣開國侯晃建城縣開國侯炅上饒縣開<lb/>
國侯訬䖍化縣開國侯諠仍前封祏豫章縣開國侯詳<lb/>
遂興縣開國侯慧紀宜黄縣開國侯敬雅寧都縣開國<lb/>
侯敬泰平固縣開國侯各邑五百戸擬尋除輕車將軍<lb/>
<pb n="KR2a0019_WYG_015-2b"/>
兼南徐州刺史常侍如故其年授通直散騎常侍中領<lb/>
軍三年復以本官監南徐州世祖嗣位除丹陽尹常侍<lb/>
如故坐事又以白衣知郡尋復本職天嘉元年卒時年<lb/>
五十八贈領軍將軍凶事所須竝官資給諡曰定二年<lb/>
配享髙祖廟廷子黨嗣<lb/>
陳詳字文㡬少出家為桑門善書記談論清雅髙祖討<lb/>
侯景召詳令反初服配以兵馬從定京邑髙祖東征杜<lb/>
龕詳躬下安吉原鄉故鄣三縣龕平以功授散騎侍郎<lb/>
<pb n="KR2a0019_WYG_015-3a"/>
假節雄信將軍青州刺史資割故鄣廣徳置廣梁郡以<lb/>
詳為太守髙祖踐阼改廣梁為陳留又以為陳留太守<lb/>
永定二年封遂興縣侯食邑五百戸其年除明威將軍<lb/>
通直散騎常侍三年隨侯安都破王琳將常衆愛於宮<lb/>
亭湖世祖嗣位除宣城太守將軍如故王琳下據栅口<lb/>
詳隨吳明徹襲湓城取琳家口不克因入南湖自鄱陽<lb/>
歩道而歸琳平詳與明徹竝無功天嘉元年隨例增邑<lb/>
并前一千五百戸仍除通直散騎常侍兼右衛將軍三<lb/>
<pb n="KR2a0019_WYG_015-3b"/>
年出為假節都督吳州諸軍事仁威將軍吳州刺史周<lb/>
迪據臨川舉兵詳自州從他道襲迪於濡城别營獲其<lb/>
妻子迪敗走詳還復本鎮五年周迪復出臨川乃以詳<lb/>
為都督率水歩討迪軍至南城與賊相遇戰敗死之時<lb/>
年四十二以所統失律無贈諡子正理嗣<lb/>
陳慧紀字元方髙祖之從孫也渉獵書史負才任氣髙<lb/>
祖平侯景慧紀從焉尋配以兵馬景平從征杜龕除貞<lb/>
威將軍通直散騎常侍高祖踐阼封宜黄縣侯邑五百<lb/>
<pb n="KR2a0019_WYG_015-4a"/>
戸除黄門侍郎世祖即位出為安吉縣令遷明威將軍<lb/>
軍副司空章昭達征安蜀城慧紀為水軍都督於荆州<lb/>
燒青泥船艫光大元年以功除持節通直散騎常侍宣<lb/>
遠將軍豐州刺史增邑并前一千戸太建十年吳明徹<lb/>
北討敗績以慧紀為持節智武將軍緣江都督兖州刺<lb/>
史増邑并前二千戸餘如故周軍乘勝據有淮南江外<lb/>
騒擾慧紀收集士卒自海道還都尋除使持節散騎常<lb/>
侍宣毅將軍都督郢巴二州諸軍事郢州刺史增邑并<lb/>
<pb n="KR2a0019_WYG_015-4b"/>
前二千五百戸至徳二年遷使持節散騎常侍雲麾將<lb/>
軍都督荆信二州諸軍事荆州刺史賜女伎一部增邑<lb/>
并前三千戸禎明元年蕭琮尚書左僕射安平王蕭巖<lb/>
晉熈王蕭瓛等率其部衆男女二萬餘口詣慧紀請降<lb/>
慧紀以兵迎之其年以應接功加侍中金紫光祿大夫<lb/>
開府儀同三司征西將軍增邑并前六千戸餘如故及<lb/>
隋師濟江元帥清河公楊素下自巴硤慧紀遣其將呂<lb/>
忠肅陸倫等拒之戰敗素進據馬頭是時隋將韓擒虎<lb/>
<pb n="KR2a0019_WYG_015-5a"/>
及賀若弼等已濟江據蔣山慧紀聞之留其長史陳文<lb/>
盛等居守身率將士三萬人樓船千餘乘㳂江而下欲<lb/>
趣臺城至漢口為秦王軍所拒不得進因與湘州刺史<lb/>
晉熈王叔文巴州刺史畢寳等請降入隋依例授儀同<lb/>
三司頃之卒子正平頗有文學<lb/>
史臣曰詩云宗子維城無俾城壊又曰綿綿𤓰瓞葛藟<lb/>
纍之西京皆豐沛故人東都亦南陽多顯有以哉<lb/>
　<lb/>
<pb n="KR2a0019_WYG_015-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十五<lb/>
<pb n="KR2a0019_WYG_015-6a"/>
　陳書卷十五考證<lb/>
陳慧紀傳增邑并前二千五百戸○增各本誤贈今改<lb/>
　正<lb/>
慧紀遣其將吕忠肅陸倫等拒之○南史無忠字亦不<lb/>
　載陸倫<lb/>
是時隋將韓擒虎及賀若弼等○此下南史較詳<lb/>
　<lb/>
　<lb/>
<pb n="KR2a0019_WYG_015-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷十五考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷三十三</head> <lb/>
    <p>
<pb n="KR2a0019_WYG_033-1a"/>
欽定四庫全書<lb/>
　陳書卷三十三<lb/>
　　唐　散　騎　常　侍　姚　思　亷　撰<lb/>
　列𫝊第二十七<lb/>
　　儒林<lb/>
　　　沈文阿　　　沈洙　　　戚衮<lb/>
　　　鄭灼<hi>張崖威沈徳</hi>　<hi>陸詡基賀徳</hi>　　全緩<lb/>
　　　張譏　　　　顧越　　　沈不害<lb/>
<pb n="KR2a0019_WYG_033-1b"/>
　　　王元規<lb/>
蓋今儒者本因古之六學以敎之典籍斯則先聖所以<lb/>
明天道正人倫致治之成法也秦始皇焚書坑儒六學<lb/>
自此缺矣漢武帝立五經博士置弟子員設科射策勸<lb/>
以官禄其傳業者甚衆焉自兩漢登賢咸資經術魏晉<lb/>
浮蕩儒敎淪歇公卿士庻罕通經業矣宋齊之間國學<lb/>
時復開置梁武帝開五館建國學總以五經敎授經各<lb/>
置助敎云武帝或紆鑾駕臨幸庫序釋奠先師躬親試<lb/>
<pb n="KR2a0019_WYG_033-2a"/>
胄申之醼語勞之束帛濟濟焉斯蓋一代之盛矣高祖<lb/>
創業開基承前代離亂衣冠殄盡寇賊未寧既日不暇<lb/>
給弗遑勸課世祖以降稍置學官雖博延生徒成業蓋<lb/>
寡今之採綴蓋亦梁之遺儒云<lb/>
沈文阿字國衞吳興武康人也父峻以儒學聞於梁世<lb/>
授桂州刺史不行文阿性剛彊有膂力少習父業研精<lb/>
章句祖舅太史叔明舅王慧興竝通經術而文阿頗傳<lb/>
之又博採先儒異同自爲義疏治三禮三𫝊察孝亷爲<lb/>
<pb n="KR2a0019_WYG_033-2b"/>
梁臨川王國侍郎累遷兼國子助敎五經博士梁簡文<lb/>
在東宫引爲學士深相禮遇及撰長春義記多使文阿<lb/>
撮異聞以廣之及侯景寇逆簡文别遣文阿招募士卒<lb/>
入援京師城陷與張嵊共保呉興嵊敗文阿竄于山野<lb/>
景素聞其名求之甚急文阿窮廹不知所出登樹自縊<lb/>
遇有所親救之便自投而下折其左臂及景平高祖以<lb/>
文阿州里表爲原鄉令監江隂郡紹泰元年入爲國子<lb/>
博士尋領歩兵校尉兼掌儀禮自泰清之亂臺閣故事<lb/>
<pb n="KR2a0019_WYG_033-3a"/>
無有存者文阿父峻梁武世甞掌朝儀頗有遺藁於是<lb/>
斟酌裁撰禮度皆自之出及高祖受禪文阿輒棄官還<lb/>
武康髙祖大怒發使往誅之時文阿宗人沈恪爲郡請<lb/>
使者寛其死卽面縛鎻頸致於高祖高祖視而笑曰腐<lb/>
儒復何爲者遂赦之高祖崩文阿與尚書左丞徐陵中<lb/>
書舍人劉師知等議大行皇帝靈座俠御衣服之制語<lb/>
在師知𫝊及世祖卽皇帝位剋日謁廟尚書右丞庾持<lb/>
奉詔遣博士議其禮文阿議曰民物推移質文殊軌聖<lb/>
<pb n="KR2a0019_WYG_033-3b"/>
賢因機而立敎王公隨時以適宜夫千人無君不散則<lb/>
亂萬乗無主不危則亡當隆周之日公旦叔父吕召爪<lb/>
牙成王在喪禍幾覆國是以旣葬便有公冠之儀始殯<lb/>
受麻冕之䇿斯蓋示天下以有主慮社稷之艱難逮乎<lb/>
末葉縱横漢承其弊雖文景刑措而七國連兵或踰月<lb/>
卽尊或崩日稱詔此皆有爲而爲之非無心於禮制也<lb/>
今國諱之日雖抑哀於璽紱之重猶未序於君臣之儀<lb/>
古禮朝廟退坐正寝聽羣臣之政今皇帝拜廟還宜御<lb/>
<pb n="KR2a0019_WYG_033-4a"/>
太極殿以正南面之尊此即周康在朝一二臣衞者也<lb/>
其壤奠之節周禮以玉作贄公侯以珪子男執璧此瑞<lb/>
玉也奠贄既竟又復致享天子以璧王后用琮秦燒經<lb/>
典威儀散㓕叔孫通定禮尤失前憲奠贄不珪致享無<lb/>
帛公王同璧鴻臚奏賀若此數事未聞於古後相㳂襲<lb/>
至梁行之夫稱觴奉壽家國大慶四廂雅樂歌奏懽欣<lb/>
今君臣吞哀萬民抑割豈同於惟新之禮乎且周康賔<lb/>
稱奉珪無萬夀之獻此則前凖明矣三宿三咤上宗曰<lb/>
<pb n="KR2a0019_WYG_033-4b"/>
饗斯蓋祭儐受福寧謂賀酒邪愚以今坐正殿止行薦<lb/>
璧之儀無賀酒之禮謹撰謁廟還升正寢羣臣陪薦儀<lb/>
注如别詔可施行尋遷通直散騎常侍兼國子博士領<lb/>
羽林監仍令於東宫講孝經論語天嘉四年卒時年六<lb/>
十一詔贈廷尉卿文阿所撰儀禮八十餘卷經典大義<lb/>
十八卷竝行於世諸儒多傳其學<lb/>
沈洙字𢎞道呉興武康人也祖休稚梁餘杭令父山卿<lb/>
梁國子博士中散大夫洙少方雅好學不妄交遊治三<lb/>
<pb n="KR2a0019_WYG_033-5a"/>
禮春秋左氏𫝊精識彊記五經章句諸子史書問無不<lb/>
答觧巾梁湘東王國左常侍轉中軍宣城王限内參軍<lb/>
板仁威臨賀王記室參軍遷尚書祠部郎中時年蓋二<lb/>
十餘大同中學者多渉獵文史不爲章句而洙獨積思<lb/>
經術呉郡朱异㑹稽賀琛甚嘉之及异琛於士林館講<lb/>
制旨義常使洙爲都講侯景之亂洙竄於臨安時世祖<lb/>
在焉親就習業及高祖入輔除國子博士與沈文阿同<lb/>
掌儀禮高祖受禪加員外散騎常侍歴揚州别駕從事<lb/>
<pb n="KR2a0019_WYG_033-5b"/>
史大匠卿有司奏前寧逺將軍建康令沈孝軌門生陳<lb/>
三兒牒稱主人翁靈柩在周主人奉使闗内因欲迎䘮<lb/>
久而未返此月晦即是再周主人弟息見在此者爲至<lb/>
月末除靈内外即吉爲待主人還情禮申竟以事諮左<lb/>
丞江徳藻徳藻議王衞軍云久䘮不葬唯主人不變其<lb/>
餘親各終月數而除此蓋引禮文論在家内有事故未<lb/>
得葬者耳孝軌既在異域雖已迎䘮還期無指諸弟若<lb/>
遂不除永絶婚嫁此於人情或爲未允中原淪陷已後<lb/>
<pb n="KR2a0019_WYG_033-6a"/>
理有事例宜諮沈常侍詳議洙議曰禮有變正又有從<lb/>
宜禮小記云久而不葬者唯主祭者不除其餘以麻終<lb/>
月數者除䘮則已注云其餘謂傍親如鄭所觧衆子皆<lb/>
應不除王衞軍所引此蓋禮之正也但魏氏東闗之役<lb/>
既失亡屍柩葬禮無期議以爲禮無終身之喪故制使<lb/>
除服晉氏䘮亂或死於虜庭無由迎殯江左故復申明<lb/>
其制李𦙍之祖王華之父竝存亡不測其子制服依時<lb/>
釋縗此竝變禮之宜也孝軌雖因奉使便欲迎䘮而戎<lb/>
<pb n="KR2a0019_WYG_033-6b"/>
狄難親還期未剋愚謂宜依東闗故事在此國内者竝<lb/>
應釋除縗麻毁靈祔祭若䘮柩得還别行改葬之禮自<lb/>
天下寇亂西朝傾覆流播絶域情禮莫申若此之徒諒<lb/>
非一二寧可䘮期無數而弗除衰服朝廷自應爲之限<lb/>
制以義斷恩通訪博識折之禮𠂻徳藻依洙議奏可世<lb/>
祖即位遷通直散騎常侍侍東宫讀尋兼尚書左丞領<lb/>
揚州大中正遷光禄卿侍讀如故廢帝嗣位重爲通直<lb/>
散騎常侍兼尚書左丞遷戎昭將軍輕車衡陽王長史<lb/>
<pb n="KR2a0019_WYG_033-7a"/>
行府國事帶琅邪彭城二郡丞梁代舊律測囚之法日<lb/>
一上起自晡鼓盡於二更及比部郎范泉刪定律令以<lb/>
舊法測立時乆非人所堪分其刻數日再上廷尉以爲<lb/>
新制過輕請集八座丞郎并祭酒孔奐行事沈洙五舍<lb/>
人㑹尚書省詳議時髙宗録尚書集衆議之都官尚書<lb/>
周𢎞正曰未知獄所測人有幾人欵幾人不欵須前責<lb/>
取人名及數并其罪目然後更集得廷尉監沈仲由列<lb/>
稱别制已後有夀羽兒一人坐殺夀慧劉磊渇等八人<lb/>
<pb n="KR2a0019_WYG_033-7b"/>
坐偷馬仗家口渡北依法測之限訖不欵劉道朔坐犯<lb/>
七改偷依法測立首尾二日而欵陳法滿坐被使封藏<lb/>
阿法受錢未及上而欵𢎞正議曰凡小大之獄必應以<lb/>
情正言依凖五聽驗其虗實豈可全恣考掠以判刑罪<lb/>
且測人時節本非古制近代已來方有此法起自晡鼓<lb/>
迄於二更豈是常人所能堪忍所以重械之下危墯之<lb/>
上無人不服誣枉者多朝晚二時同等刻數進退而求<lb/>
於事爲𠂻若謂小促前期致實罪不伏如復時節延長<lb/>
<pb n="KR2a0019_WYG_033-8a"/>
則無愆妄欵且人之所堪既有彊弱人之立意固亦多<lb/>
途至如貫高榜笞刺爇身無完膚戴就熏針竝極困篤<lb/>
不移豈闗時刻長短掠測優劣夫與殺不辜寧失不經<lb/>
罪疑惟輕功疑惟重斯則古之聖王垂此明法愚謂依<lb/>
范泉著制於事為允舍人盛權議曰比部范泉新制尚<lb/>
書周𢎞正明議咸允虞書惟輕之㫖殷頌敷正之言竊<lb/>
尋廷尉監沈仲由等列新制以後凡有獄十一人其所<lb/>
測者十人欵者唯一愚謂染罪之囚獄官宜明加辯析<lb/>
<pb n="KR2a0019_WYG_033-8b"/>
窮考事理若罪有可疑自宜啓審分判幸無濫測若罪<lb/>
有實驗乃可啓審測立此則枉直有分刑宥斯理范泉<lb/>
今牒述漢律云死罪及除名罪證明白考掠已至而抵<lb/>
隠不服者處當列上杜預注云處當證驗明白之狀列<lb/>
其抵隠之意竊尋舊制深峻百中不欵者一新制寛優<lb/>
十中不欵者九參㑹兩文寛猛寔異處當列上未見釐<lb/>
革愚謂宜付典法更詳處當列上之文洙議曰夜中測<lb/>
立緩急易欺兼用晝漏於事爲允但漏刻賖促今古不<lb/>
<pb n="KR2a0019_WYG_033-9a"/>
同漢書律歴何承天祖沖之暅之父子漏經竝自闗鼓<lb/>
至下鼓自晡鼓至闗鼓皆十三刻冬夏四時不異若其<lb/>
日有長短分在中時前後今用梁末改漏下鼓之後分<lb/>
其短長夏至之日各十七刻冬至之日各十二刻伏承<lb/>
命㫖刻同勒令檢一日之刻乃同而四時之用不等廷<lb/>
尉今牒以時刻短促致罪人不欵愚意願去夜測之昧<lb/>
從晝漏之明斟酌古今之間參㑹二漏之義舍秋冬之<lb/>
少刻從夏日之長晷不問寒暑竝依今之夏至朝夕上<lb/>
<pb n="KR2a0019_WYG_033-9b"/>
測各十七刻比之古漏則上多昔四刻即用今漏則冬<lb/>
至多五刻雖冬至之時數刻侵夜正是少<hi>日</hi>於事非疑<lb/>
庻罪人不以漏短而為捍獄囚無以在夜而致誣求之<lb/>
鄙意竊謂允合衆議以為宜依范泉前制高宗曰沈長<lb/>
史議得中宜更博議左丞宗元饒議曰竊尋沈議非頓<lb/>
異范正是欲使四時均其刻數兼斟酌其佳以㑹優劇<lb/>
即同牒請冩還刪定曹詳改前制高宗依事施行洙以<lb/>
太建元年卒時年五十二<lb/>
<pb n="KR2a0019_WYG_033-10a"/>
戚衮字公文吳郡鹽官人也祖顯齊給事中父霸梁臨<lb/>
賀王府中兵參軍衮少聰慧遊學京都受三禮於國子<lb/>
助敎劉文紹一二年中大義略備年十九梁武帝勅䇿<lb/>
孔子正言并周禮禮記義衮對高第仍除揚州祭酒從<lb/>
事史就國子博士宋懐方質儀禮義懐方北人自魏擕<lb/>
儀禮禮記疏祕惜不𫝊及將亡謂家人曰吾死後戚生<lb/>
若赴便以儀禮禮記義本付之右其不來即宜隨屍而<lb/>
殯其為儒者推許如此尋兼太學博士梁簡文在東宫<lb/>
<pb n="KR2a0019_WYG_033-10b"/>
召衮講論又嘗置宴集𤣥儒之士先命道學互相質難<lb/>
次令中庻子徐摛馳騁大義問以劇談摛辭辯縱横難<lb/>
以答抗諸人懾氣皆失次序時衮說朝聘義摛與往復<lb/>
衮精采自若對答如流簡文深加歎賞尋除員外散騎<lb/>
侍郎又遷員外散騎常侍敬帝承制出為江州長史仍<lb/>
隨沈泰鎮南豫州泰之奔齊也逼衮俱行後自鄴下遁<lb/>
還又隨程文季北伐吕梁軍敗衮没于周乆之得歸仍<lb/>
兼國子助敎除中衞始興王府録事參軍太建十三年<lb/>
<pb n="KR2a0019_WYG_033-11a"/>
卒時年六十三衮於梁代撰三禮義記值亂亡失禮記<lb/>
義四十卷行於世<lb/>
鄭灼字茂昭東陽信安人也祖恵梁衡陽太守父季徽<lb/>
通直散騎侍郎建安令灼幼而聰敏勵志儒學少受業<lb/>
于皇侃梁中大通五年釋褐奉朝請累遷員外散騎侍<lb/>
郎給事中安東臨川王府記室參軍轉平西邵陵王府<lb/>
記室簡文在東宫雅愛經術引灼為西省義學士承聖<lb/>
中除通直散騎侍郎兼國子博士尋為威戎將軍兼中<lb/>
<pb n="KR2a0019_WYG_033-11b"/>
書通事舍人尚祖世祖之世歴安東臨川鎮北鄱陽二<lb/>
王府諮議參軍累遷中散大夫以本職兼國子博士未<lb/>
拜太建十三年卒時年六十八灼性精勤尤明三禮少<lb/>
時嘗夢與皇侃遇於途侃謂灼曰鄭郎開口侃因唾灼<lb/>
口中自後義理逾進灼家貧抄義疏以日繼夜筆毫盡<lb/>
每削用之灼常蔬食講授多苦心熱若瓜時輒偃臥以<lb/>
瓜鎮心起便誦讀其篤志如此時有晉陵張崖呉郡陸<lb/>
詡呉興沈徳威㑹稽賀徳基伹以禮學自命<lb/>
<pb n="KR2a0019_WYG_033-12a"/>
張崖𫝊三禮於同郡劉文紹仕梁歴王府中記室天嘉<lb/>
元年為尚書儀曹郎廣沈文阿儀注撰五禮出為丹陽<lb/>
令王府諮議參軍御史中丞宗元饒表薦為國子博士<lb/>
陸詡少習崔靈恩三禮義宗梁世百濟國表求講禮博<lb/>
士詔令詡行還除給事中定陽令天嘉初侍始興王伯<lb/>
茂讀遷尚書祠部郎中<lb/>
沈徳威字懐遠少有操行梁太清末遁於天目山築室<lb/>
以居雖處亂離而篤學無倦遂治經業天嘉元年徴出<lb/>
<pb n="KR2a0019_WYG_033-12b"/>
都侍太子講禮𫝊尋授太學博士轉國子助敎毎自學<lb/>
還私室即講授道俗受業者數十百人率常如此遷太<lb/>
常丞兼五禮學士尋為尚書儀曹郎後為祠部郎俄丁<lb/>
母憂去職禎明三年入隋官至秦王府主簿年五十五<lb/>
卒<lb/>
賀徳基字承業世𫝊禮學祖文發父淹仕梁俱為祠部<lb/>
郎竝有名當世徳基少遊學于京邑積年不歸衣資罄<lb/>
乏又恥服故弊盛冬止衣裌襦袴嘗於白馬寺前逢一<lb/>
<pb n="KR2a0019_WYG_033-13a"/>
婦人容服甚盛呼徳基入寺門脱白綸巾以贈之仍謂<lb/>
徳基曰君方為重器不久貧寒故以此相遺耳徳基問<lb/>
嫗姓名不答而去徳基於禮記稱為精明居以𫝊授累<lb/>
遷尚書祠部郎徳基雖不至大官而三世儒學俱為祠<lb/>
部時論美其不墜焉<lb/>
全緩字𢎞立呉郡錢塘人也初受易于博士褚仲都篤<lb/>
志研翫得其精微梁太清初歴王國侍郎奉朝請俄轉<lb/>
國子助敎兼司義郎専講詩義紹泰元年除尚書水部<lb/>
<pb n="KR2a0019_WYG_033-13b"/>
郎太建中累遷南始興王府諮議參軍隨府詣湘州以<lb/>
疾卒時年七十四緩治周易老莊時人言𤣥者咸推之<lb/>
張譏字直言清河武城人也祖僧寳梁散騎侍郎太子<lb/>
洗馬父仲悅梁廬陵王府録事參軍尚書祠部郎中譏<lb/>
幼聰俊有思理年十四通孝經論語篤好𤣥言受學于<lb/>
汝南周𢎞正毎有新意為先軰推服梁大同中召補國<lb/>
子正言生梁武帝嘗於文徳殿釋乾坤文言譏與陳郡<lb/>
袁憲等預焉勅令論議諸儒莫敢先出譏乃整容而進<lb/>
<pb n="KR2a0019_WYG_033-14a"/>
諮審循環辭令温雅梁武帝甚異之賜裙襦絹等仍云<lb/>
表卿稽古之力譏幼䘮母有錯綵經帕即母之遺製及<lb/>
有所識家人具以告之每歳時輒對帕哽噎不能自勝<lb/>
及丁父憂居䘮過禮服闋召補湘東王國左常侍轉田<lb/>
曹參軍遷士林館學士簡文在東宫出士林館發孝經<lb/>
題譏論議徃復甚見嗟賞自是每有講集必遣使召譏<lb/>
及侯景寇逆於圍城之中猶侍哀太子於武徳後殿講<lb/>
老荘梁䑓陷譏崎嶇避難卒不事景景平歴臨安令髙<lb/>
<pb n="KR2a0019_WYG_033-14b"/>
祖受禪除太常丞轉始興王府刑獄參軍天嘉中遷國<lb/>
子助敎是時周𢎞正在國學發周易題𢎞正第四弟𢎞<lb/>
且亦在講席譏與𢎞正論議𢎞正乃屈𢎞直危坐厲聲<lb/>
助其申理譏乃正色謂𢎞直曰今日義集辯正名理雖<lb/>
知兄弟急難四公不得有助𢎞直曰僕助君師何為不<lb/>
可舉座以為笑樂𢎞正嘗謂人曰吾毎登座見張譏在<lb/>
席使人懔然高宗世歴建安王府記室參軍兼東宫學<lb/>
士轉武陵王限内記室學士如故後主在東宫集宫僚<lb/>
<pb n="KR2a0019_WYG_033-15a"/>
置宴時造玉柄麈尾新成後主親執之曰當今雖復多<lb/>
士如林至於堪捉此者獨張譏耳即手授譏仍令於温<lb/>
文殿講莊老高宗幸宫臨聽賜御所服衣一襲後主嗣<lb/>
位領南平王府諮議參軍東宫學士尋遷國子博士學<lb/>
士如故後主嘗幸鍾山開善寺召從臣坐於寺西南松<lb/>
林下勅召譏豎義時索麈尾未至後主勅取松枝手以<lb/>
屬譏曰可代麈尾顧謂羣臣曰此即是張譏後事禎明<lb/>
三年入隋終於長安時年七十六譏性恬靜不求榮利<lb/>
<pb n="KR2a0019_WYG_033-15b"/>
常慕閑逸所居宅營山池植花果講周易老莊而敎授<lb/>
焉呉郡陸元朗朱孟博一乗寺沙門法才法雲寺沙門<lb/>
慧休至真觀道士姚綏皆𫝊其業譏所撰周易義三十<lb/>
卷尚書義十五卷毛詩義二十卷孝經義八卷論語義<lb/>
二十卷老子義十一卷莊子内篇義十二卷外篇義二<lb/>
十卷雜篇義十卷𤣥部通義十二卷又撰遊𤣥桂林二<lb/>
十四卷後主嘗勅人就其家寫入祕閣子孝則官至始<lb/>
安王記室參軍<lb/>
<pb n="KR2a0019_WYG_033-16a"/>
顧越字思南呉郡鹽官人也所居新坡黄岡世有鄉校<lb/>
由是顧氏多儒學焉越少孤以勤苦自立聰慧有口辯<lb/>
說毛氏詩傍通異義梁太子詹事周捨甚賞之觧褐揚<lb/>
州議曹史兼太子左率丞越於義理精明尤善持論與<lb/>
㑹稽賀文發俱為梁南平王偉所重引為賔客尋補五<lb/>
經博士紹泰元年遷國子博士世祖即位除始興王諮<lb/>
議參軍侍東宫讀世祖以越篤老厚遇之除給事黄門<lb/>
侍郎又領國子博士侍讀如故廢帝嗣立除通直散騎<lb/>
<pb n="KR2a0019_WYG_033-16b"/>
常侍中書舍人華皎之構逆也越在東陽或譖之於高<lb/>
宗言其有異志詔下獄因坐免太建元年卒於家時年<lb/>
七十八時有東陽龔孟舒者亦治毛氏詩善談名理梁<lb/>
武世仕至尋陽郡丞元帝在江州遇之甚重躬師事焉<lb/>
承聖中兼中書舍人天嘉初除員外散騎常侍兼國子<lb/>
助敎太中大夫太建中卒<lb/>
沈不害字孝和呉興武康人也祖總齊尚書祠部郎父<lb/>
懿梁邵陵王參軍不害幼孤而脩立好學十四召補國<lb/>
<pb n="KR2a0019_WYG_033-17a"/>
子生舉明經累遷梁太學博士轉廬陵王府刑獄參軍<lb/>
長沙王府諮議帶汝南令天嘉初除衡陽王府中記室<lb/>
參軍兼嘉徳殿學士自梁季䘮亂至是國學未立不害<lb/>
上書曰臣聞立人建國莫尚於尊儒成俗化民必崇於<lb/>
敎學故東膠西序事隆乎三代環林璧水業盛於兩京<lb/>
自淳源既逺澆波已扇物之感人無窮人之逐欲無節<lb/>
是以設訓垂範啓導心靈譬彼染藍類諸琢玉然後人<lb/>
倫以睦卑高有序忠孝之理既明君臣之道攸固執禮<lb/>
<pb n="KR2a0019_WYG_033-17b"/>
自基魯公所以難侮歌樂已細鄭伯于是前亡干戚舞<lb/>
而有苗至泮宫成而淮夷服長想洙泗之風載懐淹稷<lb/>
之盛有國有家莫不尚已梁太清季年數鍾否剝戎狄<lb/>
外侵姦回内奰朝聞鼓鼙夕炤烽火洪儒碩學觧散甚<lb/>
於坑夷五典九丘湮滅逾乎帷蓋成均自斯墜業瞽宗<lb/>
於是不脩裒成之祠弗陳祼享釋莱之禮無稱爼豆頌<lb/>
聲寂寞遂踰一紀後生敦悦不見函丈之儀晚學鑽仰<lb/>
徒深倚席之歎陛下繼歴升統握鏡臨㝢道洽寰中威<lb/>
<pb n="KR2a0019_WYG_033-18a"/>
加無外濁流已清重氛載廓含生熙阜品庻咸亨宜其<lb/>
𢎞振禮樂建立庠序式稽古典紆迹儒宫選公卿門子<lb/>
皆入於學助敎博士朝夕講肄使擔簦負笈鏘鏘接衽<lb/>
方領矩歩濟濟成林如切如磋聞詩聞禮一年可以功<lb/>
倍三冬於是足用故能擢秀雄州揚庭觀國入仕登朝<lb/>
資優學以自輔莅官從政有經業以治身轖駕列庭青<lb/>
紫拾地古者王世子之貴猶與國子齒降及漢儲茲禮<lb/>
不墜暨乎兩晉斯事彌隆所以見師嚴而道尊者也皇<lb/>
<pb n="KR2a0019_WYG_033-18b"/>
太子天縱生知無待審喻猶宜晦迹俯同専經請業奠<lb/>
爵前師肅若舊典昔闕里之堂草萊自闢舊宅之内絲<lb/>
竹流音前聖遺烈深以烱戒況復江表無虞海外有截<lb/>
豈得不開闡大猷恢𢎞至道寧可使𤣥敎儒風弗興聖<lb/>
世盛徳大業遂藴堯年臣末學小生詞無足算輕獻瞽<lb/>
言伏増悚惕詔答曰省表聞之自舊章㢮廢微言將絶<lb/>
朕嗣膺寳業念在緝熙而兵革未息軍國草創常恐前<lb/>
王令典一朝泯滅卿才思優洽文理可求𢎞惜大體殷<lb/>
<pb n="KR2a0019_WYG_033-19a"/>
勤名敎付外詳議依事施行又表改定樂章詔使製三<lb/>
朝樂歌八首合二十八曲行之樂府五年除灨令入為<lb/>
尚書儀曹郎遷國子博士領羽林監勅治五禮掌策文<lb/>
謚議太建中除仁武南康嗣王府長史行丹陽郡事轉<lb/>
員外散騎常侍光禄卿尋為戎昭將軍明威武陵王長<lb/>
史行呉興郡事俄入為通直散騎常侍兼尚書左丞十<lb/>
二年卒時年六十三不害治經術善屬文雖博綜墳典<lb/>
而家無卷軸每製文操筆立成曽無尋檢僕射汝南周<lb/>
<pb n="KR2a0019_WYG_033-19b"/>
𢎞正常稱之曰沈生可謂意聖人乎著治五禮儀一百<lb/>
卷文集十四卷子志道字崇基少知名解褐揚州主簿<lb/>
尋兼文林著士歴安東新蔡王記室參軍禎明三年入<lb/>
隋<lb/>
王元規字正範太原晉陽人也祖道寳齊員外散騎常<lb/>
侍晉安郡守父瑋梁武陵王府中記室參軍元規八歳<lb/>
而孤兄弟三人隨母依舅氏徃臨海郡時年十二郡土<lb/>
豪劉瑱者資財巨萬以女妻之元規母以其兄弟㓜弱<lb/>
<pb n="KR2a0019_WYG_033-20a"/>
欲結彊援元規泣請曰因不失親古人所重豈得茍安<lb/>
異壤輒婚非類母感其言而止元規性孝事母甚謹晨<lb/>
昏未嘗離左右梁時山隂縣有暴水流漂居宅元規唯<lb/>
有一小船倉卒引其母妹并孤姪入船元規自執檝棹<lb/>
而去留其男女三人閣於樹杪及水退獲全時人皆稱<lb/>
其至行元規少好學從呉興沈文阿受業十八通春秋<lb/>
左氏孝經論語䘮服梁中大通元年詔䇿春秋舉高第<lb/>
時名儒咸稱賞之起家湘東王國左常侍轉員外散騎<lb/>
<pb n="KR2a0019_WYG_033-20b"/>
侍郎簡文之在東宫引為賔客每令講論甚見優禮除<lb/>
中軍宣城王府記室參軍及侯景寇亂擕家屬還㑹稽<lb/>
天嘉中除始興王府功曹參軍領國子助敎轉鎮東鄱<lb/>
陽王府記室參軍領助敎如故後主在東宫引為學士<lb/>
親受禮記左𫝊喪服等義賞賜優厚遷國子祭酒新安<lb/>
王伯固嘗因入宫適㑹元規將講乃啓請執經時論以<lb/>
為榮俄除尚書祠部郎自梁代諸儒相𫝊為左氏學者<lb/>
皆以賈逵服䖍之義難駮杜預凡一百八十條元規引<lb/>
<pb n="KR2a0019_WYG_033-21a"/>
證通析無復疑滯每國家議吉凶大禮常參預焉丁母<lb/>
憂去職服闋除鄱陽王府中録事參軍俄轉散騎侍郎<lb/>
遷南平王府限内參軍王為江州元規隨府之鎮四方<lb/>
學徒不逺千里來請道者常數十百人禎明三年入隋<lb/>
為秦王府東閣祭酒年七十四卒於廣陵元規著春秋<lb/>
發題辭及義記十一卷續經典大義十四卷孝經義記<lb/>
兩卷左𫝊音三卷禮記音兩卷子大業聰敏知名時有<lb/>
呉郡陸慶少好學遍知五經尤明春秋左氏傳節操甚<lb/>
<pb n="KR2a0019_WYG_033-21b"/>
高釋褐梁武陵王國右常侍歴征西府墨曹行參軍除<lb/>
婁令值梁季䘮亂乃覃心釋典經論靡不該究天嘉初<lb/>
徴為通直散騎侍郎不就永陽王為呉郡太守聞其名<lb/>
欲與相見慶固辭以疾時宗人陸榮為郡五官掾慶嘗<lb/>
詣焉王乃微服徃榮第穿壁以觀之王謂榮曰觀陸慶<lb/>
風神凝峻殆不可測嚴君平鄭子真何以尚茲鄱陽晉<lb/>
安王俱以記室徴竝不就乃築室屏居以禪誦為事由<lb/>
是𫝊經受業者蓋鮮焉<lb/>
<pb n="KR2a0019_WYG_033-22a"/>
史臣曰夫砥身勵行必先經術樹國崇家率由茲道故<lb/>
王政因之而至治人倫得之而攸序若沈文阿之徒各<lb/>
専經授業亦一代之鴻儒焉文阿加復草創禮儀蓋叔<lb/>
孫通之流亞矣<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_033-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷三十三<lb/>
<pb n="KR2a0019_WYG_033-23a"/>
　陳書卷三十三考證<lb/>
沈洙𫝊祖休稚○稚南史作季<lb/>
比之古漏則上多昔四刻○南史則字下有一字<lb/>
張譏傳法雲寺沙門慧休○休南史作㧞<lb/>
顧越𫝊顧越字思南○思南史作允<lb/>
王元規𫝊祖道寳○寳南史作實<lb/>
元規唯有一小船倉卒引其母妹并孤姪入船○孤南<lb/>
　史作姑<lb/>
<pb n="KR2a0019_WYG_033-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷三十三考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷二十七</head> <lb/>
    <p>
<pb n="KR2a0019_WYG_027-1a"/>
欽定四庫全書<lb/>
　陳書卷二十七<lb/>
　　唐　散　騎　常　侍　姚　思　廉　撰<lb/>
　列傳第二十一<lb/>
　　江總　姚察<lb/>
江總字總持濟陽考城人也晉散騎常侍統之十世孫<lb/>
五世祖湛宋左光禄大夫開府儀同三司忠簡公祖蒨<lb/>
梁光禄大夫有名當代父紑本州迎主簿少居父憂以<lb/>
<pb n="KR2a0019_WYG_027-1b"/>
毁卒在梁書孝行傳總七嵗而孤依于外氏幼聰敏有<lb/>
至性舅吳平光侯蕭勱名重當時特所鍾愛嘗謂總曰<lb/>
爾操行殊異神采英㧞後之知名當出吾右及長篤學<lb/>
有辭采家傳賜書數千卷總晝夜尋讀未嘗輟手年十<lb/>
八解褐宣惠武陵王府法曹參軍中權將軍丹陽尹何<lb/>
敬容開府置佐史並以貴胄充之仍除敬容府主簿遷<lb/>
尚書殿中郎梁武帝撰正言始畢製述懐詩總預同此<lb/>
作帝覽總詩深降嗟賞仍轉侍郎尚書僕射范陽張纉<lb/>
<pb n="KR2a0019_WYG_027-2a"/>
度支尚書琅琊王筠都官尚書南陽劉之遴並髙才碩<lb/>
學總時年少有名纉等雅相推重為忘年友會之遴嘗<lb/>
酬總詩其畧曰上位居崇禮寺署隣栖息忌聞曉騶唱<lb/>
每畏晨光赩髙談意未窮晤對賞無極探急共遨遊休<lb/>
沐忘退食曷用銷鄙吝枉趾覯顔色下上數千載揚㩁<lb/>
吐胸臆其為通人所欽挹如此遷太子洗馬又出為臨<lb/>
安令還為中軍宣城王府限内録事參軍轉太子中舎<lb/>
人及魏國通好𠡠以總及徐陵攝官報聘總以疾不行<lb/>
<pb n="KR2a0019_WYG_027-2b"/>
侯景宼京都詔以總權兼太常卿守小廟臺城陷總避<lb/>
難崎嶇累年至會稽郡憇於龍華寺乃製修心賦畧序<lb/>
時事其辭曰太清四年秋七月避地于會稽龍華寺此<lb/>
伽藍者余六世祖宋尚書右僕射州陵侯元嘉二十四<lb/>
年之所構也侯之王父晉䕶軍將軍彪昔莅此邦卜居<lb/>
山隂都陽里貽厥子孫有終焉之志寺域則宅之舊基<lb/>
左江右湖面山背壑東西連跨南北紆縈聊與苦節名<lb/>
僧同銷日月曉脩經戒夕覽圖書寢處風雲憑棲水月<lb/>
<pb n="KR2a0019_WYG_027-3a"/>
不意華戎莫辨朝市傾淪以此傷情情可知矣啜泣濡<lb/>
翰豈攄鬱結庶後生小子憫余此槩焉嘉南斗之分次<lb/>
肇東越之靈祕表檜風於韓什著鎮山於周記藴大禹<lb/>
之金書鐫暴秦之在字太史來而探穴鍾離去而開笥<lb/>
信竹箭之為珍何碔砆之罕值奉盛徳之鴻祀寓安禪<lb/>
之古寺寔豫章之舊圃成黄金之勝地遂寂黙之幽心<lb/>
若鏡中而逺尋面曾阜之超忽邇平湖之逈深山條偃<lb/>
蹇水葉浸淫挂猿朝落饑鼯夜吟菓叢藥苑桃蹊橘林<lb/>
<pb n="KR2a0019_WYG_027-3b"/>
捎雲拂日結暗生隂保自然之雅趣鄙人間之荒雜望<lb/>
島嶼之邅回面江原之重㳫泛流月之夜逈曳光煙之<lb/>
曉匝風引蜩而嘶譟雨鳴林而修䬃鳥稍狎而知來雲<lb/>
無情而自合爾廼野開靈塔地築禪居喜園迢遰樂樹<lb/>
扶踈經行藉草宴坐臨渠持戒振錫度影甘蔬堅固之<lb/>
林可喻寂滅之場暫如異曲終而悲起非木落而悲始<lb/>
豈降志而辱身不露才而揚已鍾風雨之如晦倦雞鳴<lb/>
之聒耳幸避地而髙棲憑調御之遺旨折四辯之微言<lb/>
<pb n="KR2a0019_WYG_027-4a"/>
悟三乘之妙理遣十纒之繫縛祛五惑之塵滓久遺榮<lb/>
於勢利庶忘累於妻子感意氣於疇日寄知音於來祀<lb/>
何逺客之可悲知自憐其何已總第九舅蕭勃先據廣<lb/>
州總又自㑹稽徃依焉梁元帝平侯景徵總為明威將<lb/>
軍始興内史以郡秩米八百斛給總行裝㑹江陵陷遂<lb/>
不行總自此流寓嶺南積嵗天嘉四年以中書侍郎徵<lb/>
還朝直侍中省累遷司徒右長史掌東宫管記給事黄<lb/>
門侍郎領南徐州大中正授太子中庶子通直散騎常<lb/>
<pb n="KR2a0019_WYG_027-4b"/>
侍東宫中正如故遷左民尚書轉太子詹事中正如故<lb/>
以與太子為長夜之飲養良娣陳氏為女太子微行總<lb/>
舎上怒免之尋為侍中領左驍騎將軍復為左民尚書<lb/>
領左軍將軍未拜又以公事免尋起為散騎常侍明烈<lb/>
將軍司徒左長史遷太常卿後主即位除祠部尚書又<lb/>
領左驍騎將軍參掌選事轉散騎常侍史部尚書尋遷<lb/>
尚書僕射參掌如故至徳四年加宣惠將軍量置佐史<lb/>
尋授尚書令給鼓吹一部加扶餘並如故䇿曰於戲夫<lb/>
<pb n="KR2a0019_WYG_027-5a"/>
文昌政本司㑹治經韋彪謂之樞機李固方之斗極况<lb/>
其五曹斯綜百揆是諧同冡宰之司專臺閣之任惟爾<lb/>
道業標峻㝢量宏深勝範清規風流以為准的辭宗學<lb/>
府衣冠以為領袖故能師長六官具瞻允塞明府八座<lb/>
儀形載逺其端朝握揆朕所望焉徃欽哉懋建爾徽猷<lb/>
亮采我邦國可不慎歟禎明二年進號中權將軍京城<lb/>
陷入隋為上開府開皇十四年卒於江都時年七十六<lb/>
總嘗自敘其畧曰歴升清顯備位朝列不邀世利不渉<lb/>
<pb n="KR2a0019_WYG_027-5b"/>
權幸嘗撫躬仰天太息曰莊青翟位至丞相無迹可紀<lb/>
趙元叔為上計吏光乎列傳官陳以來未嘗逢迎一物<lb/>
干預一事悠悠風塵流俗之士頗致怨憎榮枯寵辱不<lb/>
以介意太建之世權移羣小諂嫉作威屢被摧黜奈何<lb/>
命也後主昔在東朝㽞意文藝夙荷昭晉恩紀契闊嗣<lb/>
位之日時寄謬隆儀形天府釐正庶績八法六典無所<lb/>
不統昔晉武帝䇿荀公曾曰周之冡宰今之尚書令也<lb/>
况復才未半古尸素若兹晉太尉陸玩云以我為三公<lb/>
<pb n="KR2a0019_WYG_027-6a"/>
知天下無人矣軒冕儻來之一物豈是預要乎弱嵗歸<lb/>
心釋教年二十餘入鍾山就靈曜寺則法師受菩薩戒<lb/>
暮齒官陳與攝山布上人逰款深悟苦空更復練戒運<lb/>
善於心行慈於物頗知自勵而不能蔬菲尚染塵勞以<lb/>
此負愧平生耳總之自敘時人謂之實録總篤行義寛<lb/>
和温裕好學能屬文於五言七言尤善然傷於浮豔故<lb/>
為後主所愛幸多有側篇好事者相傳諷玩於今不絶<lb/>
後主之世總當權宰不持政務但日與後主遊宴後庭<lb/>
<pb n="KR2a0019_WYG_027-6b"/>
共陳暄孔範王瑗等十餘人當時謂之狎客由是國政<lb/>
日頽綱紀不立有言之者輒以罪斥之君臣昏亂以至<lb/>
于滅有文集三十卷並行於世焉長子溢字深源頗有<lb/>
文辭性慠誕恃勢驕物雖近屬故友不免詆欺歴官著<lb/>
作佐郎太子舎人洗馬中書黄門侍郎太子中庶子入<lb/>
隋為秦王文學第七子漼駙馬都尉祕書郎隋給事郎<lb/>
直祕書省學士<lb/>
姚察字伯審吳興武康人也九世祖信吳太常卿有名<lb/>
<pb n="KR2a0019_WYG_027-7a"/>
江左察幼有至性事親以孝聞六嵗誦書萬餘言弱不<lb/>
好弄博弈雜戲初不經心勤苦厲精以夜繼日年十二<lb/>
便能屬文父上開府僧坦知名梁武代二宫禮遇優厚<lb/>
每得供賜皆回給察兄弟為遊學之資察並用聚蓄圖<lb/>
書由是聞見日博年十三梁簡文帝時在東宫盛脩文<lb/>
義即引於宣猷堂聴講論難為儒者所稱及簡文嗣位<lb/>
尤加禮接起家南海王國左常侍兼司文侍郎除南郡<lb/>
王行參軍兼尚書駕部郎值梁室丧亂於金陵隨二親<lb/>
<pb n="KR2a0019_WYG_027-7b"/>
還鄉里時東土兵荒人饑相食告糴無處察家口既多<lb/>
並採野蔬自給察每崎嶇艱阻求請供養之資糧粒恒<lb/>
得相繼又常以已分减推諸弟妹乃至故舊乏絶者皆<lb/>
相分卹自甘唯藜藿而已在亂離之間篤學不廢元帝<lb/>
於荆州即位父隨朝士例徃赴西臺元帝授察原鄉令<lb/>
時邑境蕭條流亡不反察輕其戰役勸以耕種於是户<lb/>
口殷盛民至今稱焉中書侍郎領著作杜之偉與察深<lb/>
相眷遇表用察佐著作仍撰史永定初拜始興王府功<lb/>
<pb n="KR2a0019_WYG_027-8a"/>
曹參軍尋補嘉徳殿學士轉中衛儀同始興王府記室<lb/>
參軍吏部尚書徐陵時領著作復引為史佐及陵讓官<lb/>
致仕等表並請察製焉陵見歎曰吾弗逮也太建初補<lb/>
宣明殿學士除散騎侍郎左通直尋兼通直散騎常侍<lb/>
報聘于周江左耆舊先在闗右者咸相傾慕沛國劉臻<lb/>
竊于公館訪漢書疑事十餘條並為剖析皆有經據臻<lb/>
謂所親曰名下定無虛士著西聘道里記所敘事甚詳<lb/>
使還補東宫學士于時濟陽江總吳國顧野王陸瓊從<lb/>
<pb n="KR2a0019_WYG_027-8b"/>
弟瑜河南褚玠北地傅縡等皆以才學之美晨夕娛侍<lb/>
察每言論製述咸為諸人宗重儲君深加禮異情越羣<lb/>
僚宫内所須方幅手筆皆付察立草又數令共野王遞<lb/>
相䇿問恒蒙賞激遷尚書祠部侍郎此曹職司郊廟昔<lb/>
魏王肅奏祀天地設宫縣之樂八佾之舞爾後因循不<lb/>
革梁武帝以為事人禮縟事神禮簡古無宫縣之文陳<lb/>
初承用莫有損益髙宗欲設備樂付有司立議以梁武<lb/>
帝為非時碩學名儒朝端在位者咸希上旨並即注同<lb/>
<pb n="KR2a0019_WYG_027-9a"/>
察乃博引經籍獨違羣議據梁樂為是當時驚駭莫不<lb/>
慙服僕射徐陵因改同察議其不順時隨俗皆此類也<lb/>
拜宣惠宜都王中錄事參軍帶東宫學士歴仁威淮南<lb/>
王平南建安王二府諮議參軍丁内憂去職俄起為戎<lb/>
昭將軍知撰梁史事固辭不允後主纂業勑兼東宫通<lb/>
事舎人將軍知撰史如故又勑專知優冊諡議等文筆<lb/>
至徳元年除中書侍郎轉太子僕餘並如故初梁季淪<lb/>
没父僧坦入于長安察蔬食布衣不聴音樂至是凶問<lb/>
<pb n="KR2a0019_WYG_027-9b"/>
因聘使到江南時察母韋氏䘮制適除後主以察羸瘠<lb/>
慮加毁頓乃宻遣中書舎人司馬申就宅發哀仍𠡠申<lb/>
專加譬抑爾後又遣申宣旨誡諭曰知比哀毁過禮甚<lb/>
用為憂卿逈然一身宗奠是寄毁而滅性聖教所不許<lb/>
宜微自遣割以存禮制憂懐既深故有此及尋以忠毅<lb/>
將軍起兼東宫通事舎人察志在終丧頻有陳讓並抑<lb/>
而不許又推表其畧曰臣私門舋禍併罹殃罰偷生晷<lb/>
漏冀申情禮而尫疹相仍苴葈穢質非復人流將畢苫<lb/>
<pb n="KR2a0019_WYG_027-10a"/>
壤豈期朝恩曲覃被之纓紱尋斯寵服彌見慙靦且宫<lb/>
闈秘奥趨奏便繁寜可以兹荒毁所宜叨預伏願至徳<lb/>
孝治矜其理奪使殘魂喘息以遂餘生詔答曰省表具<lb/>
懐卿行業深淳聲譽素顯理狥情禮未膺刀筆但参務<lb/>
承華良所期寄允兹抑奪不得致辭也俄𠡠知著作郎<lb/>
事服闋除給事黄門侍郎領著作察既累居憂服兼齋<lb/>
素日久自免憂後因加氣疾後主嘗别召見見察柴瘠<lb/>
過甚為之動容乃謂察曰朝廷惜卿卿宜自惜既蔬菲<lb/>
<pb n="KR2a0019_WYG_027-10b"/>
嵗久可停持長齋又遣度支尚書王瑗宣旨重加慰喻<lb/>
令從晚食手勑曰卿羸瘠如此齋菲累年不宜一飯有<lb/>
乖将攝若從所示甚為佳也察雖奉此𠡠而猶敦宿誓<lb/>
又詔授秘書監領著作如故乃累進讓並優答不許察<lb/>
在祕書省大加刪正又奏撰中書表集拜散騎常侍尋<lb/>
授度支尚書旬月遷吏部尚書領著作並如故察既愽<lb/>
極墳素尤善人物至於姓氏所起枝葉所分官職姻娶<lb/>
興衰髙下舉而論之無所遺失且澄鍳之職時人乆以<lb/>
<pb n="KR2a0019_WYG_027-11a"/>
梓匠相許及遷選部雅允朝望初吏部尚書蔡徵移中<lb/>
書令後主方擇其人尚書令江總等咸共薦察𠡠答曰<lb/>
姚察非唯學藝優博亦是操行清修典選難才今得之<lb/>
矣乃神筆草詔讀以示察察辭讓甚切别日召入論選<lb/>
事察垂涕拜請曰臣東臯賤族身才庸近情忘逺致念<lb/>
絶脩途頃來忝竊久知逾分特以東朝攀奉恩紀謬加<lb/>
今日叨濫非由才舉縱陛下特升庸薄其如朝序何臣<lb/>
九世祖信名髙徃代當時纔居選部自後罕有繼蹤臣<lb/>
<pb n="KR2a0019_WYG_027-11b"/>
遭逢成擢沐浴恩造累致非據每切妨賢目雖無識頗<lb/>
知審已言行所踐無期榮貴豈意銓衡之重妄委非才<lb/>
且皇明御歴事髙昔代羽儀世胄帷幄名臣若授受得<lb/>
宜方為稱職臣夙陶教義必知不可後主曰選衆之舉<lb/>
僉議所歸昔毛玠雅量清恪盧毓心平體正王藴銓量<lb/>
得地山濤舉不失才就卿而求必兼此矣且我與卿雖<lb/>
君臣禮隔情分殊常藻鏡人倫良所期寄亦以無慙則<lb/>
悊也察自居顯要甚勵清潔且廪錫以外一不交通嘗<lb/>
<pb n="KR2a0019_WYG_027-12a"/>
有私門生不敢厚餉止送南布一端花綀一匹察謂之<lb/>
曰吾所衣著止是麻布蒲練此物於吾無用既欲相款<lb/>
接幸不煩爾此人遜謝猶冀受納察厲色驅出因此伏<lb/>
事者莫敢饋遺陳滅入隋開皇九年詔授祕書丞别𠡠<lb/>
成梁陳二代史又𠡠於朱華閣長參文帝知察蔬菲别<lb/>
日乃獨召入内殿賜菓菜乃指察謂朝臣曰聞姚察學<lb/>
行當今無比我平陳唯得此一人十三年襲封北絳郡<lb/>
公察徃嵗之聘周也因得與父僧坦相見將别之際絶<lb/>
<pb n="KR2a0019_WYG_027-12b"/>
而復蘇至是承襲愈更悲感見者莫不為之歔欷察幼<lb/>
年嘗就鍾山明慶寺尚禪師受菩薩戒及官陳禄俸皆<lb/>
捨寺起造并追為禪師樹碑文甚遒麗及是遇見梁國<lb/>
子祭酒蕭子雲書此寺禪齋詩覧之愴然乃用蕭韻述<lb/>
懐為詠詞又哀切法俗益以此稱之丁後母杜氏䘮解<lb/>
職在服制之中有白鳩巢于户上仁夀二年詔曰前祕<lb/>
書丞北絳郡開國公姚察彊學待問博極羣典脩身立<lb/>
徳白首不渝雖在哀疚宜奪情理可員外散騎常侍封<lb/>
<pb n="KR2a0019_WYG_027-13a"/>
如故又勑侍晉王昭讀煬帝初在東宫數被召見訪以<lb/>
文籍即位之始詔授太子内舎人餘並如故車駕廵幸<lb/>
恒侍從焉及改易衣冠刪正朝式切問近對察一人而<lb/>
已年七十四大業二年終于東都遺命薄𦵏務從率儉<lb/>
其畧曰吾家世素士自有常法吾意斂以法服並宜用<lb/>
布上周於身又恐汝等不忍行此必不爾須松板薄棺<lb/>
纔可容身土周於棺而已葬日止鹿車即送厝舊塋北<lb/>
吾在梁世當時年十四就鍾山明慶寺尚禪師受菩薩<lb/>
<pb n="KR2a0019_WYG_027-13b"/>
戒自爾深悟苦空頗知回向矣嘗得留連山寺一去忘<lb/>
歸及仕陳代諸名流遂許與聲價兼時主恩遇官途遂<lb/>
至通顯自入朝来又蒙恩渥既牽纒人世素志弗從且<lb/>
吾習蔬菲五十餘年既歴嵗時循而不失瞑目之後不<lb/>
湏立靈置一小牀每日設清水六齋日設齋食菓菜任<lb/>
家有無不湏别經營也初察願讀一蔵經並已究竟將<lb/>
終曾無痛惱但西向坐正念云一切空寂其後身體柔<lb/>
軟顔色如恒兩宫悼惜賵賻甚厚察性至孝有人倫鑒<lb/>
<pb n="KR2a0019_WYG_027-14a"/>
識冲虛謙遜不以所長矜人終日恬静唯以書記為樂<lb/>
於墳籍無所不覩每有製述多用新奇人所未見咸重<lb/>
富博且專志著書白首不倦手自抄撰無時暫輟尤好<lb/>
研覈古今諟正文字精采流贍雖老不衰兼諳識内典<lb/>
所撰寺塔及衆僧文章特為綺宻在位多所稱引一善<lb/>
可録無不賞薦若非分相干咸以理遣盡心事上知無<lb/>
不為侍奉機宻未嘗洩漏且任遇已隆衣冠攸屬深懐<lb/>
退静避於聲勢清潔自處貲産每虚或有勸營生計笑<lb/>
<pb n="KR2a0019_WYG_027-14b"/>
而不答穆於親屬篤於舊故所得禄賜咸充周卹後主<lb/>
所製文筆卷軸甚多乃别寫一本付察有疑悉令刋定<lb/>
察亦推心奉上事在無隠後主嘗從容謂朝士曰姚察<lb/>
達學洽聞手筆典裁精當自古猶難軰匹在於今世足<lb/>
為師範且訪對甚詳明聴之使人忘倦察每製文筆勑<lb/>
便索本上曰我于姚察文章非唯翫味無已故是一宗<lb/>
匠徐陵名髙一代每見察製述尤所推重嘗謂子儉曰<lb/>
姚學士徳學無前汝可師之也尚書令江總與察尤篤<lb/>
<pb n="KR2a0019_WYG_027-15a"/>
厚善每有製作必先以簡察然後施用總為詹事時嘗<lb/>
製登宫城五百字詩當時副君及徐陵以下諸名賢並<lb/>
同此作徐公後謂江曰我所和弟五十韻寄弟集内及<lb/>
江編次文章無復察所和本述徐此意謂察曰髙才碩<lb/>
學庶光拙文今湏公所和五百字用偶徐侯章也察謙<lb/>
遜未付江曰若不得公此製僕詩亦湏棄本復乖徐公<lb/>
所寄豈得見令兩失察不獲已乃寫本付之為通人推<lb/>
挹例皆如此所著漢書訓纂三十卷說林十卷西聘玉<lb/>
<pb n="KR2a0019_WYG_027-15b"/>
璽建康三鍾等記各一卷悉窮該博并文集二十卷並<lb/>
行於世察所撰梁陳史雖未畢功隋文帝開皇之時遣<lb/>
内史舎人虞世基索本且進上今在内殿梁陳二史本<lb/>
多是察之所撰其中序論及紀傳有所闕者臨亡之時<lb/>
仍以體例戒約子思廉博訪撰續思㢘涕泣奉行思㢘<lb/>
在陳為衡陽王府法曹參軍轉㑹稽王主簿入隋補漢<lb/>
王府行參軍掌記室尋除河間郡司法大業初内史侍<lb/>
郎虞世基奏思廉踵成梁陳二代史自爾以來稍就補<lb/>
<pb n="KR2a0019_WYG_027-16a"/>
續<lb/>
史臣曰江總持清標簡貴加潤以辭采及師長六官雅<lb/>
允朝望史臣先臣禀兹令徳光斯百行可以厲風俗可<lb/>
以厚人倫至於九流七畧之書名山石室之記汲郡孔<lb/>
堂之書王箱金板之文莫不窮研旨奥遍探坎井故道<lb/>
冠人師縉紳以為準的既歴職貴顯國典朝章古今疑<lb/>
議後主皆取先臣斷决焉<lb/>
　<lb/>
<pb n="KR2a0019_WYG_027-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二十七<lb/>
<pb n="KR2a0019_WYG_027-17a"/>
　陳書卷二十七考證<lb/>
江總傳藴大禹之金書鐫暴秦之在字○在字疑誤<lb/>
總之自敘時人謂之實録○時人謂之實録南史作時<lb/>
　人譏其言跡之乖<lb/>
姚察傳乃神筆草詔讀以示察○神疑伸字之訛<lb/>
　<lb/>
　<lb/>
　<lb/>
<pb n="KR2a0019_WYG_027-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二十七考證<lb/>
</p>
<p>
</p>
  </div>
</body>
</text>
</TEI>
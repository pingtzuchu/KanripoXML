<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷二十九</head> <lb/>
    <p>
<pb n="KR2a0019_WYG_029-1a"/>
欽定四庫全書<lb/>
　陳書卷二十九<lb/>
　　唐　散　騎　常　侍　姚　思　㢘　撰<lb/>
　列𫝊第二十三<lb/>
　　宗元饒　司馬申　毛喜　蔡徴<lb/>
宗元饒南郡江陵人也少好學以孝敬聞仕梁世解褐<lb/>
本州主簿遷征南府行參軍仍轉外兵參軍及司徒王<lb/>
僧辯幕府初建元饒與沛國劉師知同為主簿高祖受<lb/>
<pb n="KR2a0019_WYG_029-1b"/>
禪除晉陵令入為尚書功論郎使齊還為廷尉正遷大<lb/>
僕卿領本邑大中正中書通事舍人尋轉廷尉卿加通<lb/>
直散騎常侍兼尚書左丞時高宗初即位軍國務廣事<lb/>
無巨細一以咨之臺省號為稱職遷御史中丞知五禮<lb/>
事時合州刺史陳裒贓汙狼籍遣使就渚斂魚又於六<lb/>
郡乞米百姓甚苦之元饒劾奏曰臣聞建旟求瘼實寄<lb/>
㢘平褰帷恤隐本資仁恕如或貪汙是肆徴賦無猒天<lb/>
網雖疎兹焉弗漏謹案鍾陵縣開國侯合州刺史臣裒<lb/>
<pb n="KR2a0019_WYG_029-2a"/>
因藉多幸預逢抽擢爵由恩被官以私加無徳無功坐<lb/>
尸榮貴譙肥之地久淪非所皇威剋復物仰仁風新邦<lb/>
用輕彌俟寛惠應斯作牧其寄尤重爰降曲恩祖行宣<lb/>
室親承規誨事等言提雖廉潔之懷誠無素蓄而禀兹<lb/>
嚴訓可以厲精遂乃擅行賦斂専肆貪取求粟不厭愧<lb/>
王沆之出賑徴魚無限異羊續之懸枯寘以嚴科實惟<lb/>
明憲臣等參議請依㫖免裒所應復除官其應禁錮及<lb/>
後選左降本資悉依免官之法遂可其奏吳興太守武<lb/>
<pb n="KR2a0019_WYG_029-2b"/>
陵王伯禮豫章内史南康嗣王方泰竝驕蹇放横元饒<lb/>
案奏之皆見削黜元饒性公平善持法諳曉故事明練<lb/>
治體吏有犯法政不便民及於名教不足者随事糾正<lb/>
多所裨益遷貞威將軍南康内史以秩米三千餘斛助<lb/>
民租課存問高年拯救乏絶百姓甚賴焉以課最入朝<lb/>
詔加散騎常侍荆雍湘巴武五州大中正尋以本官重<lb/>
領尚書左丞又為御史中丞歴左民尚書右衞將軍領<lb/>
前將軍吏部尚書太建十三年卒時年六十四詔贈侍<lb/>
<pb n="KR2a0019_WYG_029-3a"/>
中金紫光禄大夫官給喪事<lb/>
司馬申字季和河内温人也祖慧逺梁都水使者父𤣥<lb/>
通梁尚書左民郎申早有風槩十四便善弈棋嘗随父<lb/>
候吏部尚書到仲舉時梁州刺史隂子春領軍朱异在<lb/>
焉子春素知申即於坐所呼與對平申每有妙思异觀<lb/>
而竒之因引申遊處梁邵陵王為丹陽尹以申為主簿<lb/>
屬太清之難父母俱没因此自誓菜食終身梁元帝承<lb/>
制起為開逺將軍遷鎮西外兵記室參軍及侯景宼郢<lb/>
<pb n="KR2a0019_WYG_029-3b"/>
州申隨都督王僧辯據巴陵每進籌策皆見行用僧辯<lb/>
歎曰此生要鞬汗馬或非所長若使撫衆守城必有竒<lb/>
績僧辯之討陸納也申在軍中于時賊衆奄至左右披<lb/>
靡申躬蔽僧辯蒙楯而前會裴之横救至賊乃退僧辯<lb/>
顧申而笑曰仁者必有勇豈虗言哉除散騎侍郎紹泰<lb/>
初遷儀同侯安都從事中郎高祖受禪除安東臨川王<lb/>
諮議參軍天嘉三年遷征北諮議參軍兼廷尉監五年<lb/>
除鎮東諮議參軍兼起部郎出為戎昭將軍江乘令甚<lb/>
<pb n="KR2a0019_WYG_029-4a"/>
有治績入為尚書金部郎遷左民郎以公事免太建初<lb/>
起為貞威將軍征南鄱陽王諮議參軍九年除秣陵令<lb/>
在職以清能見紀有白雀巢于縣庭秩滿頃之預東宫<lb/>
賓客尋兼東宫通事舍人遷員外散騎常侍舍人如故<lb/>
及叔陵之肆逆也事既不捷出據東府申馳召右衞蕭<lb/>
摩訶帥兵先至追斬之因入城中收其府庫後主深嘉<lb/>
之以功除太子左衞率封文始縣伯邑四百戸兼中書<lb/>
通事舍人尋遷右衞將軍加通直散騎常侍以疾還第<lb/>
<pb n="KR2a0019_WYG_029-4b"/>
就加散騎常侍右衞舍人如故至徳四年卒後主嗟悼<lb/>
久之下詔曰慎終追逺欽若舊則闔棺定諡抑乃前典<lb/>
故散騎常侍右衞將軍文始縣開國伯申忠肅在公清<lb/>
正立已治繁處約投軀殉義朕任寄情深方康庶績奄<lb/>
然化往傷惻于懐可贈侍中䕶軍將軍進爵為侯増邑<lb/>
為五百户諡曰忠給朝服一具衣一龍剋日舉哀喪事<lb/>
所須随由資給及葬後主自製誌銘辭情傷切卒章曰<lb/>
嗟乎天不與善殱我良臣其見幸如此申歴事三帝内<lb/>
<pb n="KR2a0019_WYG_029-5a"/>
掌機密至於倉卒之閒軍國大事指麾斷决無有滯留<lb/>
子琇嗣官至太子舍人<lb/>
毛喜字伯武滎陽陽武人也祖稱梁散騎侍郎父栖忠<lb/>
梁尚書比部侍郎中權司馬喜少好學善草隸起家梁<lb/>
中衞西昌侯行參軍尋遷記室參軍高祖素知於喜及<lb/>
鎮京口命喜與高宗俱往江陵仍勑高宗曰汝至西朝<lb/>
可諮稟毛喜喜與高宗同謁梁元帝即以高宗為領直<lb/>
喜為尚書功論侍郎及江陵䧟喜及高宗俱遷闗右世<lb/>
<pb n="KR2a0019_WYG_029-5b"/>
祖即位喜自周還進和好之䇿朝廷乃遣周𢎞正等通<lb/>
聘及高宗反國喜於郢州奉迎又遣喜入闗以家屬為<lb/>
請周冡宰宇文䕶執喜手曰能結二國之好者卿也仍<lb/>
迎柳皇后及後主還天嘉三年至京師高宗時為驃騎<lb/>
将軍仍以喜為府諮議參軍領中記室府朝文翰皆喜<lb/>
詞也世祖嘗謂高宗曰我諸子皆以伯為名汝諸兒宜<lb/>
用叔為稱高宗以訪于喜喜即條牒自古名賢杜叔英<lb/>
虞叔卿等二十餘人以啓世祖世祖稱善世祖崩廢帝<lb/>
<pb n="KR2a0019_WYG_029-6a"/>
沖昧高宗錄尚書輔政僕射到仲舉等知朝望有歸乃<lb/>
矯太后令遣高宗還東府當時疑懼無敢措言喜即馳<lb/>
入謂高宗曰陳有天下日淺海内未夷兼國禍併鍾萬<lb/>
邦危懼皇太后深惟社稷至計令王入省方當共康庶<lb/>
績比徳伊周今日之言必非太后之意宗社之重願加<lb/>
三思以喜之愚須臾聞奏無使姦賊得肆其謀竟如其<lb/>
策右衞將軍韓子高始與仲舉通謀其事未發喜請高<lb/>
宗曰宜簡選人馬配與子高并賜鐵炭使修器甲高宗<lb/>
<pb n="KR2a0019_WYG_029-6b"/>
驚曰子高謀反即欲收執何為更如是邪喜荅曰山陵<lb/>
始畢邉冦尚多而子高受委前朝名為杖順然甚輕狷<lb/>
恐不時授首脱其稽誅或愆王度宜推心安誘使不自<lb/>
疑圗之一壯士之力耳高宗深然之卒行其計高宗即<lb/>
位除給事黃門侍郎兼中書舍人典軍國機密高宗將<lb/>
議北伐勑喜撰軍制凡十三條詔頒天下文多不載尋<lb/>
遷太子右衞率右衞將軍以定䇿功封東昌縣侯邑五<lb/>
百户又以本官行江夏武陵桂陽三王府國事太建三<lb/>
<pb n="KR2a0019_WYG_029-7a"/>
年丁母憂去職詔追贈喜母庾氏東昌國太夫人賜布<lb/>
五百匹錢三十萬官給喪事又遣員外散騎常侍杜緬<lb/>
圗其墓田高宗親與緬案圗指畫其見重如此尋起為<lb/>
明威將軍右衞舍人如故改授宣逺將軍義興太守尋<lb/>
以本號入為御史中丞服闋加散騎常侍五兵尚書參<lb/>
掌選事及衆軍北伐得淮南地喜陳安邉之術高宗納<lb/>
之即日施行又問喜曰我欲進兵彭汴於卿意如何喜<lb/>
對曰臣實才非智者安敢預兆未然竊以淮左新平邊<lb/>
<pb n="KR2a0019_WYG_029-7b"/>
民未乂周氏始吞齊國難與爭鋒豈以弊卒疲兵復加<lb/>
深入且棄舟檝之工踐車騎之地去長就短非吴人所<lb/>
便臣愚以為不若安民保境寢兵復約然後廣募英竒<lb/>
順時而動斯久長之術也高宗不從後吴明徹䧟周高<lb/>
宗謂喜曰卿之所言騐於今矣十二年加侍中十三年<lb/>
授散騎常侍丹陽尹遷吏部尚書常侍如故及高宗崩<lb/>
叔陵搆逆勑中庶子陸瓊宣㫖令南北諸軍皆取喜處<lb/>
分賊平又加侍中増封并前九百戸至徳元年授信威<lb/>
<pb n="KR2a0019_WYG_029-8a"/>
將軍永嘉内史加秩中二千石初高宗委政於喜喜亦<lb/>
勤心納忠多所匡益數有諫諍事竝見從由是十餘年<lb/>
間江東狹小遂稱全盛唯略地淮北不納喜謀而吴明<lb/>
徹竟敗高宗深悔之謂袁憲曰不用毛喜計遂令至此<lb/>
朕之過也喜既益親乃言無回避而皇太子好酒徳每<lb/>
共幸人為長夜之宴喜嘗為言高宗以誡太子太子陰<lb/>
患之至是稍見踈逺初後主為始興王所傷及瘡愈而<lb/>
自慶置酒於後殿引江總以下展樂賦詩醉而命喜于<lb/>
<pb n="KR2a0019_WYG_029-8b"/>
時山林初畢未及踰年喜見之不懌欲諌而後主已醉<lb/>
喜升階佯為心疾仆于階下移出省中後主醒乃疑之<lb/>
謂江總曰我悔召毛喜知其無疾但欲阻我懽宴非我<lb/>
所為故姦詐耳乃與司馬申謀曰此人負氣我欲將乞<lb/>
鄱陽兄弟聽其報讐可乎對曰終不為官用願如聖㫖<lb/>
傅縡争之曰不然若許報讐欲置先皇何地後主曰當<lb/>
乞一小郡勿令見人事耳乃以喜為永嘉内史喜至郡<lb/>
不受俸秩政𢎞清静民吏便之遇豐州刺史章大寳舉<lb/>
<pb n="KR2a0019_WYG_029-9a"/>
兵反郡與豐州相接而素無備禦喜乃修治城隍嚴飭<lb/>
器械又遣所部松陽令周磻領千兵援建安賊平授南<lb/>
安内史禎明元年徵為光禄大夫領左驍騎將軍喜在<lb/>
郡有惠政乃徴入朝道路追送者數百里其年道病卒<lb/>
時年七十二有集十卷子處沖嗣官至儀同從事中郎<lb/>
中書侍郎<lb/>
蔡徴字希祥侍中中撫軍將軍景歴子也幼聰敏精識<lb/>
彊記年六嵗詣梁吏部尚書河南褚翔翔字仲舉嗟其<lb/>
<pb n="KR2a0019_WYG_029-9b"/>
頴悟七嵗丁母憂居喪如成人禮繼母劉氏性悍忌視<lb/>
之不以道徴供持益謹初無怨色徴本名覽景歴以為<lb/>
有王祥之性更名徴字希祥梁承聖初高宗為南徐州<lb/>
刺史召補迎主簿尋授太學博士天嘉初遷始興王府<lb/>
法曹行參軍歴外兵參軍尚書主客郎所居以幹理稱<lb/>
太建初遷太子少傅丞新安王主簿通直散騎侍郎晉<lb/>
安王功曹史太子中舍人兼東宫領直中舍人如故丁<lb/>
父憂去職服闋襲封新豐縣侯授戎昭將軍鎮右新安<lb/>
<pb n="KR2a0019_WYG_029-10a"/>
王諮議參軍至徳二年遷廷尉卿尋為吏部郎遷太子<lb/>
中庶子中書舍人掌詔誥尋授左民尚書與僕射江總<lb/>
知撰五禮事尋加寧逺將軍後主器其才幹任寄日重<lb/>
遷吏部尚書安右將軍每十日一往東宫於太子前論<lb/>
述古今得喪及當時政務又勑以廷尉寺獄事無大小<lb/>
取徴議決俄有勑遣徴收募兵士自為部曲徴善撫卹<lb/>
得物情旬月之間衆近一萬徴位望既重兼聲勢熏灼<lb/>
物議咸忌憚之尋徙為中書令將軍如故中令清簡無<lb/>
<pb n="KR2a0019_WYG_029-10b"/>
事或云徴有怨言事聞後主後主大怒收奪人馬将誅<lb/>
之有固諌者獲免禎明三年隋軍濟江後主以徴有幹<lb/>
用權知中領軍日夜勤苦備盡心力後主嘉焉謂曰事<lb/>
寧有以相報及决戰於鍾山南崗勑徴守宫城西北大<lb/>
營尋令督衆軍戰事城陥随例入闗徴羙容儀有口辯<lb/>
多所詳究至於士流官宦皇家戚屬及當朝制度憲章<lb/>
儀軌戸口風俗山川土地問無不對然性頗便佞進取<lb/>
不能以退素自業初拜吏部尚書啓後主借鼓吹後主<lb/>
<pb n="KR2a0019_WYG_029-11a"/>
謂所司曰鼓吹軍樂有功乃授蔡徴不自量揆紊我朝<lb/>
章然其父景歴既有締構之功宜且如所啓拜訖即追<lb/>
還徴不修㢘隅皆此類也隋文帝聞其敏贍召見顧問<lb/>
言輒㑹㫖然累年不調久之除太常丞歴尚書民部儀<lb/>
曹郎轉給事卒時年六十七子翼治尚書官至司徒屬<lb/>
徳教學士入隋為東宫學士<lb/>
史臣曰宗元饒夙夜匪懈濟務益時司馬申清恪在朝<lb/>
攻苦立行加之以忠節美矣毛喜深逹事機匡賛時主<lb/>
<pb n="KR2a0019_WYG_029-11b"/>
蔡徴聪敏才贍而擅權自躓惜哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二十九<lb/>
</p>
<p>
</p>
  </div>
</body>
</text>
</TEI>
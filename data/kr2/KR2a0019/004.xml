<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷四</head> <lb/>
    <p>
<pb n="KR2a0019_WYG_004-1a"/>
欽定四庫全書<lb/>
　陳書卷四<lb/>
　　唐　散　騎　常　侍　姚　思　㢘　撰<lb/>
　本紀第四<lb/>
　　廢帝<lb/>
廢帝諱伯宗字奉業小字藥王世祖嫡長子也梁承聖<lb/>
三年五月庚寅生永定二年二月戊辰拜臨川王世子<lb/>
三年世祖嗣位八月庚戌立為皇太子自梁室亂離東<lb/>
<pb n="KR2a0019_WYG_004-1b"/>
宫焚燼太子居于永福省天康元年四月癸酉世祖崩<lb/>
其日太子即皇帝位于太極前殿詔曰上天降禍大行<lb/>
皇帝奄棄萬國攀號靡及五内崩殞朕以寡德嗣膺寳<lb/>
命焭焭在疾懼甚綴旒方頼空輔匡其不逮可大赦天<lb/>
下又詔内外文武各復其職逺方悉停奔赴五月乙夘<lb/>
尊皇太后曰太皇太后皇后曰皇太后庚寅以驃騎將<lb/>
軍司空揚州刺史新除尚書令安成王頊為驃騎大將<lb/>
軍進位司徒錄尚書都督中外諸軍事丁酉中軍大將<lb/>
<pb n="KR2a0019_WYG_004-2a"/>
軍開府儀同三司徐度進位司空鎮南將軍開府儀同<lb/>
三司江州刺史章昭逹為侍中進號征南將軍鎮東將<lb/>
軍東揚州刺史始興王伯茂進號征東將軍開府儀同<lb/>
三司平北將軍南徐州刺史鄱陽王伯山進號鎮北將<lb/>
軍吏部尚書袁樞為尚書左僕射雲麾將軍吳興太守<lb/>
沈欽為尚書右僕射新除中領軍吳明徹為領軍將軍<lb/>
新除中護軍沈恪為護軍將軍平南將軍湘州刺史華<lb/>
皎進號安南將軍散騎常侍御史中丞徐度為吏部尚<lb/>
<pb n="KR2a0019_WYG_004-2b"/>
書六月辛亥翊右將軍右光祿大夫王通進號安右將<lb/>
軍秋八月丁酉立妃王氏為皇后冬十月庚申輿駕奉<lb/>
祠太廟十一月乙亥周遣使來弔十二月甲子高麗國<lb/>
遣使獻方物<lb/>
光大元年春正月癸酉尚書左僕射袁樞卒乙亥詔曰<lb/>
昔昊天成命降集寳圖二后重光九區咸乂閔余沖薄<lb/>
王道未昭荷兹神器如渉靈海庶親賢竝建牧伯惟良<lb/>
天下雍熙𬗟同刑措今三元改歴萬國充庭清廟無追<lb/>
<pb n="KR2a0019_WYG_004-3a"/>
具僚斯在言瞻宁位觸感崩心思播遺恩俾覃黎獻可<lb/>
大赦天下改天康二年為光大元年孝悌力田賜爵一<lb/>
級己夘以領軍將軍吳明徹為丹陽尹辛夘輿駕親祀<lb/>
南郊二月辛亥宣毅將軍南豫州刺史余孝項謀反伏<lb/>
誅癸丑以征東將軍開府儀同三司東揚州刺史始興<lb/>
王伯茂為中衞大將軍開府儀同三司黄法氍為鎮北<lb/>
將軍南徐州刺史鎮北將軍南徐州刺史鄱陽王伯山<lb/>
為鎮東將軍東揚州刺史三月甲午以尚書右僕射沈<lb/>
<pb n="KR2a0019_WYG_004-3b"/>
欽為侍中尚書左僕射夏四月乙夘太白晝見五月癸<lb/>
巳以領軍將軍丹陽尹吳明徹為安南將軍湘州刺史<lb/>
乙未以鎮右將軍杜稜為領軍將軍安南將軍湘州刺<lb/>
史華皎謀反丙申以中撫大將軍淳于量為使持節征<lb/>
南大將軍總率舟師以討之六月壬寅以中軍大將軍<lb/>
司空徐度進號車騎將軍總督京邑衆軍歩道襲湘州<lb/>
閏月癸巳以雲麾將軍新安王伯固為丹陽尹秋七月<lb/>
戊申立皇子至澤為皇太子賜天下為父後者爵一級<lb/>
<pb n="KR2a0019_WYG_004-4a"/>
王公卿士已下賚帛各有差九月乙巳詔曰逆賊華皎<lb/>
極惡窮凶遂樹立蕭巋謀危社稷棄親即讎人神憤惋<lb/>
王師電速水陸爭前梟剪之期匪朝伊暮其家口在北<lb/>
里尚方宜從誅戮用明國憲丙辰百濟國遣使獻方物<lb/>
是月周將長胡公拓䟦定率歩騎二萬入郢州與華皎<lb/>
水陸俱進都督淳于量吳明徹等與戰大破之皎單舸<lb/>
奔江陵擒拓䟦定俘獲萬餘人馬四千餘匹送京師冬<lb/>
十月辛巳赦湘巴二郡為皎所詿誤者甲申輿駕親祀<lb/>
<pb n="KR2a0019_WYG_004-4b"/>
太廟十一月己未以䕶軍將軍沈恪為平西將軍荆州<lb/>
刺史甲子侍中中權將軍開府儀同三司特進左光祿<lb/>
大夫王沖薨十二月庚寅以兼從事中郎孔英哲為奉<lb/>
聖亭侯奉孔子祀<lb/>
二年春正月己亥侍中都督中外諸軍事驃騎大將軍<lb/>
司徒錄尚書揚州刺史安成王頊進位太傅領司徒加<lb/>
殊禮劔履上殿侍中征南將軍開府儀同三司江州刺<lb/>
史章昭達進號征南大將軍淳于量為侍中中軍大將<lb/>
<pb n="KR2a0019_WYG_004-5a"/>
軍開府儀同三司安南將軍湘州刺史吳明徹即本號<lb/>
開府儀同三司進號鎮南將軍雲麾將軍郢州刺史程<lb/>
靈洗進號安西將軍庚子詔討華皎軍人死王事者竝<lb/>
給棺槥送還本鄉仍復其家甲子罷吳州以鄱陽郡還<lb/>
屬江州侍中司空車騎將軍徐度薨夏四月辛巳太白<lb/>
晝見丁亥割東揚州晉安郡為豐州五月丙辰太傅安<lb/>
成王頊獻玉璽一六月丁夘彗星見秋七月丙午輿駕<lb/>
親祀太廟戊申新羅國遣使獻方物壬戌立皇弟伯智<lb/>
<pb n="KR2a0019_WYG_004-5b"/>
為永陽王伯謀為桂陽王九月甲辰林邑國遣使獻方<lb/>
物丙午狼牙脩國遣使獻方物以侍中征南大將軍開<lb/>
府儀同三司江州刺史章昭逹為中撫大將軍戊午太<lb/>
白晝見冬十月庚午輿駕親祀太廟十一月丙午以前<lb/>
平西將軍荆州刺史沈恪為護軍將軍壬子以鎮北將<lb/>
軍開府儀同三司南徐州刺史黄法氍為鎭西將軍郢<lb/>
州刺史新除中軍大將軍開府儀同三司淳于量為鎮<lb/>
北將軍南徐州刺史甲寅慈訓太后集羣臣於朝堂令<lb/>
<pb n="KR2a0019_WYG_004-6a"/>
曰中軍儀同鎮北儀同鎮右將軍護軍將軍八座卿士<lb/>
昔梁運季末海内沸騰天下蒼生殆無遺噍高祖武皇<lb/>
帝撥亂反正膺圖御籙重懸三象還補二儀世祖文皇<lb/>
帝克嗣洪基光宣寳業恵養中國綏寧外荒竝戰戰兢<lb/>
兢劬勞締構庶幾鼎運方隆殷夏伯宗昔在儲宫本無<lb/>
令問及居崇極遂騁凶淫居處諒闇固不哀戚嬪嬙丱<lb/>
角就館相仍豈但依車所納是譏宗正衰絰生子得誚<lb/>
右師七百之祚何憑三千之罪為大且費引金帛令充<lb/>
<pb n="KR2a0019_WYG_004-6b"/>
椒閫内府中藏軍備國儲未盈朞稔皆已空竭太傅親<lb/>
承顧託鎮守宫闈遺誥綢繆義深垣屏而欑塗未御翌<lb/>
日無淹仍遣劉師知殷不佞等顯言排斥韓子高小豎<lb/>
輕佻推心委仗陰謀禍亂決起蕭牆元相雖持但除君<lb/>
側又以余孝頃宻邇京師便相徴召殃慝之咎凶徒自<lb/>
擒宗社之靈祅氛是滅於是宻詔華皎稱兵上流國祚<lb/>
憂惶幾移醜類乃至要招遠近叶力巴湘支黨縱横寇<lb/>
擾黟歙又别敕歐陽紇等攻逼衡州嶺表紛紜殊淹弦<lb/>
<pb n="KR2a0019_WYG_004-7a"/>
望豈止罪浮於昌邑非唯聲醜於太和但賊䜿皆亡祅<lb/>
徒已散日望懲改猶加掩抑而悖禮忘徳情性不悛樂<lb/>
禍思亂昏慝無已張安國蕞爾凶狡窮為小盗仍遣使<lb/>
人蔣裕鉤出上京即置行臺分選凶黨賊皎妻吕舂徒<lb/>
為戮納自奚宫藏諸永巷使其結引親舊規圖戕禍盪<lb/>
主侯法喜等太傅麾下恒遊府朝㗖以深利謀興肘腋<lb/>
適又盪主孫泰等濳相連結大有交通兵力殊彊指期<lb/>
挻亂皇家有慶歴數遐長天誘其衷同然開發此諸文<lb/>
<pb n="KR2a0019_WYG_004-7b"/>
迹今以相示是而可忍誰則不容祖宗基業將懼傾霣<lb/>
豈可復肅恭禋祀臨御兆民式稽故實宜在流放今可<lb/>
特降為臨海郡王送還藩邸太傅安成王固天生徳齊<lb/>
聖廣深二后鍾心三靈佇眷自前朝不悆任總邦家威<lb/>
恵相宣刑禮兼設指揮嘯咤湘郢廓清闢地開疆荆益<lb/>
風靡若太戊之承殷歴中都之奉漢家校以功名曾何<lb/>
髣髴且地彰靈璽天表長彗布新除舊禎祥咸顯文皇<lb/>
知子之鍳事甚帝堯𫝊弟之懐乆符太伯今可還申曩<lb/>
<pb n="KR2a0019_WYG_004-8a"/>
志崇立賢君方固宗祧載貞辰象中外宜依舊典奉迎<lb/>
輿駕未亡人不幸屬此殷憂不有崇替容危社稷何以<lb/>
拜祠高寢歸袝武園攬筆澘然兼懐悲慶是日出居别<lb/>
第太建二年四月薨時年十九帝仁弱無人君之器世<lb/>
祖每慮不堪繼業既居冢嫡廢立事重是以依違積載<lb/>
及疾將大漸召高宗謂曰吾欲遵太伯之事高宗初未<lb/>
達㫖後寤乃拜伏涕泣固辭其後宣太后依詔廢帝焉<lb/>
史臣曰臨海雖繼體之重仁厚懦弱混一是非不驚得<lb/>
<pb n="KR2a0019_WYG_004-8b"/>
䘮盖帝摯漢恵之流也世祖知神器之重諒難負荷深<lb/>
鑒堯㫖弗𫝊寳祚焉<lb/>
　<lb/>
　<lb/>
　<lb/>
　<lb/>
　<lb/>
　陳書卷四<lb/>
</p>
<p>
</p>
  </div>
</body>
</text>
</TEI>
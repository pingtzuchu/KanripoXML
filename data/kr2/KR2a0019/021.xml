<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳書卷二十一</head> <lb/>
    <p>
<pb n="KR2a0019_WYG_021-1a"/>
欽定四庫全書<lb/>
　陳書卷二十一<lb/>
　　唐　散　騎　常　侍　姚　思　廉　撰<lb/>
　列傳第十五<lb/>
　　謝哲　　蕭乾　　謝嘏　　張種<lb/>
　　王固　　孔奐　　蕭允<hi>弟引</hi>
謝哲字頴豫陳郡陽夏人也祖朏梁司徒父譓梁右光<lb/>
禄大夫哲美風儀舉止醖藉而襟情豁然為士君子所<lb/>
<pb n="KR2a0019_WYG_021-1b"/>
重起家梁祕書郎累遷廣陵太守侯景之亂以母老因<lb/>
寓居廣陵髙祖自京口渡江應接郭元建哲乃委質深<lb/>
被敬重髙祖為徐州刺史表哲為長史荆州陷髙祖使<lb/>
哲奉表於晉安王勸進敬帝承制徵為給事黄門侍郎<lb/>
領歩兵校尉貞陽侯僣位以哲為通直散騎常侍侍東<lb/>
宫敬帝即位遷長兼侍中髙祖受命遷都官尚書豫州<lb/>
大中正吏部尚書出為明威將軍晉陵太守入為中書<lb/>
令世祖嗣位為太子詹事出為明威將軍衡陽内史秩<lb/>
<pb n="KR2a0019_WYG_021-2a"/>
中二千石遷長沙太守將軍加秩如故還除散騎常侍<lb/>
中書令廢帝即位以本官領前將軍髙宗為録尚書引<lb/>
為侍中仁威將軍司徒左長史未拜光大元年卒時年<lb/>
五十九贈侍中中書監諡康子<lb/>
蕭乾字思惕蘭陵人也祖嶷齊丞相豫章文獻王父子<lb/>
範梁祕書監乾容止雅正性恬簡善隷書得叔父子雲<lb/>
之法年九嵗召補國子周易生梁司空袁昻時為祭酒<lb/>
深敬重之十五舉明經釋褐東中郎湘東王法曹参軍<lb/>
<pb n="KR2a0019_WYG_021-2b"/>
遷太子舎人建安侯蕭正立出鎮南豫州又板録事参<lb/>
軍累遷中軍宣城王中録事諮議参軍侯景平髙祖鎮<lb/>
南徐州引乾為貞威將軍司空從事中郎遷中書侍郎<lb/>
太子家令永定元年除給事黄門侍郎是時熊曇朗在<lb/>
豫章周廸在臨川留異在東陽陳寶應在建晉共相連<lb/>
結閩中豪帥徃徃立砦以自保髙祖甚患之乃令乾徃<lb/>
使諭以逆順并觀虛實將發髙祖謂乾曰建晉恃嶮好<lb/>
為姦宄方今天下初定難便出兵昔陸賈南征趙佗歸<lb/>
<pb n="KR2a0019_WYG_021-3a"/>
順隨何奉使黥布來臣追想清風髣髴在目况卿坐鎮<lb/>
雅俗才髙昔賢宜勉建功名不煩更勞師旅乾旣至曉<lb/>
以逆順所在渠帥並率部衆開壁款附其年就除貞威<lb/>
將軍建安太守天嘉二年留異反陳寶應將兵助之又<lb/>
資周廸兵糧出寇臨川因逼建安乾單使臨郡素無士<lb/>
卒力不能守乃棄郡以避寶應時閩中守宰並為寶應<lb/>
廹脅受其署置乾獨不為屈徙居郊野屏絶人事及寶<lb/>
應平乃出詣都督章昭逹昭逹以狀表聞世祖甚嘉之<lb/>
<pb n="KR2a0019_WYG_021-3b"/>
超授五兵尚書光大元年卒諡曰静子<lb/>
謝嘏字含茂陳郡夏陽人也祖瀹齊金紫光禄大夫父<lb/>
舉梁中衛將軍開府儀同三司嘏風神清雅頗善屬文<lb/>
起家梁祕書郎稍遷太子中庶子掌東宫管記出為建<lb/>
安太守侯景之亂嘏之廣州依蕭勃承聖中元帝徵為<lb/>
五兵尚書辭以道阻轉授智武將軍蕭勃以為鎮南長<lb/>
史南海太守勃敗還至臨川為周廸所留久之又度嶺<lb/>
之晉安依陳寶應世祖前後頻召之嘏崎嶇宼虜不能<lb/>
<pb n="KR2a0019_WYG_021-4a"/>
自㧞及寶應平嘏方詣闕為御史中丞江徳藻所舉劾<lb/>
世祖不加罪責以為給事黄門侍郎尋轉侍中天康元<lb/>
年以公事免尋復本職光大元年為信威將軍中衞始<lb/>
興王長史遷中書令豫州大中正都官尚書領羽林監<lb/>
中正如故太建元年卒贈侍中中書令諡曰光子有文<lb/>
集行於世二子儼伸儼官至散騎常侍侍中御史中丞<lb/>
太常卿出監東揚州禎明二年卒於㑹稽贈中䕶軍<lb/>
張種字士苗吳郡人也祖辯宋司空右長史廣州刺史<lb/>
<pb n="KR2a0019_WYG_021-4b"/>
父畧梁太子中庶子臨海太守種少恬静居處雅正不<lb/>
妄交遊傍無造請時人為之語曰宋稱敷演梁則卷充<lb/>
清虛學尚種有其風仕梁王府法曹遷外兵参軍以父<lb/>
憂去職服闋為中軍宣城王府主簿種時年四十餘家<lb/>
貧求為始豐令入除中衞西昌侯府西曹掾時武陵王<lb/>
為益州刺史重選府僚以種為征西東曹掾種辭以母<lb/>
老抗表陳請為有司所奏坐黜免侯景之亂種奉其母<lb/>
東奔久之得逹鄉里俄而母卒種時年五十而毁瘠過<lb/>
<pb n="KR2a0019_WYG_021-5a"/>
甚又廹以凶荒未獲時葬服制雖畢而居處飲食恒若<lb/>
在䘮及景平司徒王僧辯以狀奉聞起為貞威將軍治<lb/>
中從事史并為具葬禮葬訖種方即吉僧辯又以種年<lb/>
老傍無<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>嗣賜之以妾及居處之具貞陽侯僣位除廷<lb/>
尉卿太子中庶子敬帝即位為散騎常侍遷御史中丞<lb/>
領前軍將軍髙祖受禪為太府卿天嘉元年除左民尚<lb/>
書二年權監吴郡尋徵復本職遷侍中領歩兵校尉以<lb/>
公事免白衣兼太常卿俄而即真廢帝即位加領右軍<lb/>
<pb n="KR2a0019_WYG_021-5b"/>
將軍未拜改領宏善宫衞尉又領揚東揚二州大中正<lb/>
髙宗即位重為都官尚書領左驍騎將軍遷中書令驍<lb/>
騎中正並如故以疾授金紫光禄大夫種沉深虛静而<lb/>
識量宏博時人皆以為宰相之器僕射徐陵嘗抗表讓<lb/>
位於種曰臣種器懐沉宻文史優裕東南貴秀朝廷親<lb/>
賢克壯其猷宜居左執其為時所推重如此太建五年<lb/>
卒時年七十贈特進諡曰元子種仁恕寡欲雖歴居顯<lb/>
位而家産屢空終日宴然不以為病太建初女為始興<lb/>
<pb n="KR2a0019_WYG_021-6a"/>
王妃以居處僻陋特賜宅一區又累賜無錫嘉興縣侯<lb/>
秩嘗於無錫見有重囚在獄天寒呼出曝日遂失之世<lb/>
祖大笑而不深責有集十四卷種弟稜亦清静有識度<lb/>
官至司徒左長史太建十一年卒時年七十贈光禄大<lb/>
夫種族子稚才齊䕶軍孫冲之少孤介特立仕為尚書<lb/>
金部郎中遷右丞建康令太府卿揚州别駕從事史兼<lb/>
散騎常侍使于周還為司農廷尉卿所歴並以清白稱<lb/>
王固字子堅左光禄大夫通之弟也少清正頗渉文史<lb/>
<pb n="KR2a0019_WYG_021-6b"/>
以梁武帝甥封莫口亭侯舉秀才起家梁祕書郎遷太<lb/>
子洗馬掌東宫管記丁所生母憂去職服闋除丹陽尹<lb/>
丞侯景之亂奔于荆州梁元帝承制以為相國户曹屬<lb/>
掌管記尋聘于西魏魏人以其梁氏外戚待之甚厚承<lb/>
聖元年遷太子中庶子尋為貞威將軍安南長史尋陽<lb/>
太守荆州陷固之鄱陽隨兄質度東嶺居信安縣紹泰<lb/>
元年徵為侍中不就永定中移居吳郡世祖以固清静<lb/>
且欲申以婚姻天嘉二年至都拜國子祭酒三年遷中<lb/>
<pb n="KR2a0019_WYG_021-7a"/>
書令四年又為散騎常侍國子祭酒其年以固女為皇<lb/>
太子妃禮遇甚重廢帝即位授侍中金紫光禄大夫時<lb/>
髙宗輔政固以廢帝外戚妳媪恒徃來禁中頗宣宻旨<lb/>
事洩比將伏誅髙宗以固本無兵權且居處清潔止免<lb/>
所居官禁錮太建二年隨例為招逺將軍宣惠豫章王<lb/>
諮議参軍遷太中大夫太常卿南徐州大中正七年卒<lb/>
官時年六十三贈金紫光禄大夫䘮事所湏隨由資給<lb/>
至徳二年改葬諡曰恭子固清虛寡欲居䘮以孝聞又<lb/>
<pb n="KR2a0019_WYG_021-7b"/>
崇信佛法及丁所生母憂遂終身蔬食夜則坐禪晝誦<lb/>
佛經兼習成實論義而於元言非所長嘗聘于西魏因<lb/>
宴饗之際請停殺一羊羊於固前跪拜又宴於昆明池<lb/>
魏人以南人嗜魚大設罟網固以佛法呪之遂一鱗不<lb/>
獲子寛官至司徒左長史侍中<lb/>
孔奐字休文㑹稽山隂人也曾祖琇之齊左民尚書吳<lb/>
興太守祖臶太子舎人尚書三公郎父稚孫梁寧逺枝<lb/>
江公主簿無錫令奐數嵗而孤為叔父䖍孫所養好學<lb/>
<pb n="KR2a0019_WYG_021-8a"/>
善屬文經史百家莫不通渉沛國劉顯時稱學府每共<lb/>
奐討論深相歎服乃執奐手曰昔伯喈墳索悉與仲宣<lb/>
吾當希彼蔡君足下無愧王氏所保書籍尋以相付州<lb/>
舉秀才射䇿髙第起家揚州主簿宣恵湘東王行参軍<lb/>
並不就又除鎮西湘東王外兵参軍入為尚書倉部郎<lb/>
中遷儀曹侍郎時左民郎沈烱為飛書所謗將陷重辟<lb/>
事連臺閣人懐憂懼奐廷議理之竟得明白丹陽尹何<lb/>
敬容以奐剛正請補功曹史出為南昌侯相值侯景亂<lb/>
<pb n="KR2a0019_WYG_021-8b"/>
不之官京城陷朝士並被拘勢或薦奐於賊帥侯子鑒<lb/>
子鑒命脫桎梏厚遇之令掌書記時景軍士悉恣其凶<lb/>
威子鑒景之腹心委任又重朝士見者莫不卑俯屈折<lb/>
奐獨敖然自若無所下或諫奐曰當今亂世人思茍免<lb/>
獯羯無知豈可抗之以義奐曰吾性命有在雖未能死<lb/>
豈可取媚凶醜以求全乎時賊徒剥掠子女拘逼士庶<lb/>
奐每保持之得全濟者甚衆尋遭母憂哀毁過禮時天<lb/>
下䘮亂皆不能終三年之䘮唯奐及吳國張種在㓂亂<lb/>
<pb n="KR2a0019_WYG_021-9a"/>
中守持法度並以孝聞及景平司徒王僧辯先下辟書<lb/>
引奐為左西曹掾又除丹陽尹丞梁元帝於荆州即位<lb/>
徵奐及沈烱並令西上僧辯累表請留之帝手𠡠報僧<lb/>
辯曰孔沈二士今且借公其為朝廷所重如此仍除太<lb/>
尉從事中郎僧辯為揚州刺史又補揚州治中從事史<lb/>
時侯景新平每事草創憲章故事無復存者奐博物彊<lb/>
識甄眀故實問無不知儀注體式牋表書翰皆出於奐<lb/>
髙祖作相除司徒右長史遷給事黄門侍郎齊遣東方<lb/>
<pb n="KR2a0019_WYG_021-9b"/>
老蕭軌等來㓂軍至後湖都邑騒擾又四方壅隔糧運<lb/>
不繼三軍取給惟在京師乃除奐為貞威將軍建康令<lb/>
時累嵗兵荒户口流散勍敵忽至徵求無所髙祖剋日<lb/>
決戰乃令奐多營麥飯以荷葉裹之一宿之間得數萬<lb/>
裹軍人旦食訖棄其餘因而決戰遂大破賊髙祖受禪<lb/>
遷太子中庶子永定二年除晉陵太守晉陵自宋齊以<lb/>
來舊為大郡雖經宼擾猶為全實前後二千石多行侵<lb/>
暴奐清白自守妻子並不之官唯以單船臨郡所得秩<lb/>
<pb n="KR2a0019_WYG_021-10a"/>
俸隨即分贍孤寡郡中大悅號曰神君曲阿富人殷綺<lb/>
見奐居處素儉乃餉衣一襲氈被一具奐曰太守身居<lb/>
美禄何為不能辦此但民有未周不容獨享温飽耳勞<lb/>
卿厚意幸勿為煩初世祖在吳中聞奐善政及踐阼徵<lb/>
為御史中丞領揚州大中正奐性剛直善持理多所糾<lb/>
劾朝廷甚敬憚之深逹治體每所敷奏上未嘗不稱善<lb/>
百司治事皆付奐决之遷散騎常侍領歩兵校尉中書<lb/>
舎人掌詔誥揚東揚二州大中正天嘉四年重除御史<lb/>
<pb n="KR2a0019_WYG_021-10b"/>
中丞尋為五兵尚書常侍中正如故時世祖不豫臺閣<lb/>
衆事並令僕射到仲舉共奐決之及世祖疾篤奐與髙<lb/>
宗及仲舉并吏部尚書袁樞中書舎人劉師知等入侍<lb/>
醫藥世祖嘗謂奐等曰今三方鼎峙生民未乂四海事<lb/>
重宜湏長君朕欲近則晉成逺隆殷法卿等湏遵此意<lb/>
奐乃流涕歔欷而對曰陛下御膳違和痊復非久皇太<lb/>
子春秋鼎盛聖徳日躋安成王介弟之尊足為周旦阿<lb/>
衡宰輔若有廢立之心臣等愚誠不敢聞詔世祖曰古<lb/>
<pb n="KR2a0019_WYG_021-11a"/>
之遺直復見於卿天康元年乃用奐為太子詹事二州<lb/>
中正如故世祖崩廢帝即位除散騎常侍國子祭酒光<lb/>
大二年出為信武將軍南中郎康樂侯長史尋陽太守<lb/>
行江州事髙宗即位進號仁威將軍雲麾始興王長史<lb/>
餘並如故奐在職清儉多所規正髙宗嘉之賜米五百<lb/>
斛并累降𠡠書殷勤勞問太建三年徵為度支尚書領<lb/>
右軍將軍五年改領太子中庶子與左僕射徐陵参掌<lb/>
尚書五條事六年遷吏部尚書七年加散騎常侍八年<lb/>
<pb n="KR2a0019_WYG_021-11b"/>
改加侍中時有事北討剋復淮泗徐豫酋長降附相繼<lb/>
封賞選敘紛紜重疊奐應接引進門無停賔加以鑒識<lb/>
人物詳練百氏凡所甄㧞衣冠縉紳莫不恱伏性耿介<lb/>
絶請託雖儲副之尊公侯之重溺情相及終不為屈始<lb/>
興王叔陵之在湘州累諷有司固求台鉉奐曰衮章之<lb/>
職本以徳舉未必皇枝因抗言於髙宗髙宗曰始興那<lb/>
忽望公且朕兒為公湏在鄱陽王後奐曰臣之所見亦<lb/>
如聖旨後主時在東宫欲以江總為太子詹事令管記<lb/>
<pb n="KR2a0019_WYG_021-12a"/>
陸瑜言之於奐奐謂瑜曰江有潘陸之華而無園綺之<lb/>
實輔弼儲宫竊有所難瑜具以白後主後主深以為恨<lb/>
乃自言於髙宗髙宗將許之奐乃奏曰江總文華之人<lb/>
今皇太子文華不少豈藉於總如臣愚見願選敦重之<lb/>
才以居輔導帝曰即如卿言誰當居此奐曰都官尚書<lb/>
王廓世有懿徳識性敦敏可以居之後主時亦在側乃<lb/>
曰廓王泰之子不可居太子詹事奐又奏曰宋朝范曅<lb/>
即范泰之子亦為太子詹事前代不疑後主固争之帝<lb/>
<pb n="KR2a0019_WYG_021-12b"/>
卒以總為詹事由是忤旨其梗正如此初後主欲官其<lb/>
私寵以屬奐奐不從及右僕射陸繕遷職髙宗欲用奐<lb/>
已草詔訖為後主所抑遂不行九年遷侍中中書令領<lb/>
左驍騎將軍揚東揚豐三州大中正十一年轉太常卿<lb/>
侍中中正並如故十四年遷散騎常侍金紫光禄大夫<lb/>
領前軍將軍未拜改領宏範宫衞尉至徳元年卒時年<lb/>
七十贈散騎常侍本官如故有集十五卷彈文四卷子<lb/>
紹薪紹忠紹忠字孝揚亦有才學官至太子洗馬儀同<lb/>
<pb n="KR2a0019_WYG_021-13a"/>
鄱陽王東曹掾<lb/>
蕭允字叔佐蘭陵人也曾祖思話宋征西將軍開府儀<lb/>
同三司尚書右僕射封陽穆公祖惠蒨散騎常侍太府<lb/>
卿左民尚書父介梁侍中都官尚書允少知名風神凝<lb/>
逺通達有識鑒容止醖藉動合規矩起家邵陵王法曹<lb/>
参軍轉湘東王主簿遷太子洗馬侯景攻陷臺城百僚<lb/>
奔散允獨整衣冠坐于宫坊景軍人敬而弗之逼也尋<lb/>
出居京口時冦賊縱横百姓波駭衣冠士族四出奔散<lb/>
<pb n="KR2a0019_WYG_021-13b"/>
允獨不行人問其故允答曰夫性命之道自有常分豈<lb/>
可迯而獲免乎但患難之生皆生於利茍不求利禍從<lb/>
何生方今百姓爭欲奮臂而論大功一言而取卿相亦<lb/>
何事於一書生哉莊周所謂畏影避迹吾弗為也乃閉<lb/>
門静處并日而食卒免於患侯景平後髙祖鎮南徐州<lb/>
以書召之允又辭疾永定中侯安都為南徐州刺史躬<lb/>
造其廬以申長幼之敬天嘉三年徵為太子庶子三年<lb/>
除稜威將軍丹陽尹丞五年兼侍中聘于周還拜中書<lb/>
<pb n="KR2a0019_WYG_021-14a"/>
侍郎大匠卿髙宗即位遷黄門侍郎五年出為安前晉<lb/>
安王長史六年晉安王為南豫州允復為王長史時王<lb/>
尚少未親民務故委允行府州事入為光禄卿允性敦<lb/>
重未嘗以榮利干懐及晉安出鎮湘州又苦擕允允少<lb/>
與蔡景歴善景歴子徵脩父黨之敬聞允之行乃詣允<lb/>
曰公年徳並髙國之元老從容坐鎮旦夕自為列曹何<lb/>
為方復辛苦在外允答曰已許晉安豈可忘信其恬於<lb/>
榮勢如此至徳三年除中衞豫章王長史累遷通直散<lb/>
<pb n="KR2a0019_WYG_021-14b"/>
騎常侍光勝將軍司徒左長史安徳宫少府鎮衞鄱陽<lb/>
王出鎮㑹稽允又為長史帶㑹稽郡丞行經延陵季子<lb/>
廟設蘋藻之薦託為異代之交為詩以敘意辭理清典<lb/>
後主嘗問蔡徵曰卿世與蕭允相知此公志操何如徵<lb/>
曰其清虛元逺殆不可測至於文章可得而言因誦允<lb/>
詩以對後主嗟賞久之其年拜光禄大夫及隋師濟江<lb/>
允遷于闗右是時朝士至長安者例並授官唯允與尚<lb/>
書僕射謝伷辭以老疾隋文帝義之並厚賜錢帛尋以<lb/>
<pb n="KR2a0019_WYG_021-15a"/>
疾卒於長安時年八十四弟引<lb/>
引字叔休方正有器局望之儼然雖造次之間必由法<lb/>
度性聰敏博學善屬文釋褐著作佐郎轉西昌侯儀同<lb/>
府主簿侯景之亂梁元帝為荆州刺史朝士多徃歸之<lb/>
引曰諸王力爭禍患方始今日迯難未是擇君之秋吾<lb/>
家再世為始興郡遺愛在民正可南行以存家門耳於<lb/>
是與弟彤及宗親等百餘人奔嶺表時始興人歐陽頠<lb/>
為衡州刺史引徃依焉頠後遷為廣州病死子紇領其<lb/>
<pb n="KR2a0019_WYG_021-15b"/>
衆引每疑紇有異因事規正由是情禮漸疎及紇舉兵<lb/>
反時京都士人岑之敬公孫挺等並皆惶駭唯引恬然<lb/>
謂之敬等曰管幼安袁曜卿亦但安坐耳君子正身以<lb/>
眀道直已以行義亦復何憂懼乎及章昭達平番禺引<lb/>
始北還髙宗召引問嶺表事引具陳始末帝甚恱即日<lb/>
拜金部侍郎引善隸書為當時所重髙宗嘗披奏事指<lb/>
引署名曰此字筆勢翩翩似鳥之欲飛引謝曰此乃陛<lb/>
下假其羽毛耳又謂引曰我每有所忿見卿輙意解何<lb/>
<pb n="KR2a0019_WYG_021-16a"/>
也引曰此自陛下不遷怒臣何預此恩太建七年加戎<lb/>
昭將軍九年除中衞始興王諮議参軍兼金部侍郎引<lb/>
性抗直不事權貴左右近臣無所造請髙宗每欲遷用<lb/>
輒為用事者所裁及吕梁覆師戎儲空匱乃轉引為庫<lb/>
部侍郎掌知營造弓弩矟箭等事引在職一年而器械<lb/>
充牣頻加中書侍郎貞威將軍黄門郎十二年吏部侍<lb/>
郎缺所司屢舉王寛謝燮等帝並不用乃中詔用引時<lb/>
廣州刺史馬靖甚得嶺表人心而兵甲精練每年深入<lb/>
<pb n="KR2a0019_WYG_021-16b"/>
俚洞又數有戰功朝野頗生異議髙宗以引悉嶺外物<lb/>
情且遣引觀靖審其舉措諷令送質引奉宻旨南行外<lb/>
託收督賧物既至番禺靖即悟旨盡遣兒弟下都為質<lb/>
還至灨水而髙宗崩後主即位轉引為中庶子以疾去<lb/>
官眀年京師多盜乃復起為貞威將軍建康令時殿内<lb/>
隊主吳璡及宦官李善度蔡脫兒等多所請屬引一皆<lb/>
不許引族子宻時為黄門郎諫引曰李蔡之勢在位皆<lb/>
畏憚之亦宜小為身計引曰吾之立身自有本末亦安<lb/>
<pb n="KR2a0019_WYG_021-17a"/>
能為李蔡改行就令不平不過解職耳吳璡竟作飛書<lb/>
李蔡證之坐免官卒於家時年五十八子徳言最知名<lb/>
引宗族子弟多以行義知名弟彤以恬静好學官至太<lb/>
子中庶子南康王長史宻字士機幼而聰敏博學有文<lb/>
詞祖琛梁特進父遊少府卿宻太建八年兼散騎常侍<lb/>
聘于齊歴位黄門侍郎太子中庶子散騎常侍<lb/>
史臣曰謝王張蕭咸以清淨為風文雅流譽雖更多難<lb/>
終克成名奐謇諤在公英飈振俗詳其行事抑古之遺<lb/>
<pb n="KR2a0019_WYG_021-17b"/>
愛矣固之蔬菲蟬蛻斯乃出俗者焉猶且致絓於黜免<lb/>
有懼於傾覆是知上官博陸之權勢閻鄧梁竇之震動<lb/>
吁可畏哉<lb/>
　<lb/>
　<lb/>
　<lb/>
　<lb/>
　陳書卷二十一<lb/>
<pb n="KR2a0019_WYG_021-18a"/>
　陳書卷二十一考證<lb/>
蕭允傳蕭允字叔佐○叔一本作升又下文弟引附傳<lb/>
　引字叔休亦作升休<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0019_WYG_021-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳書卷二十一考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>河防通議</head>
    <p>
<pb n="KR2k0063_WYG_000-1a"/>
欽定四庫全書　　　　　史部十一<lb/>
　河防通議　　　　　　　地理𩔖四<hi>河渠之屬</hi>
　　提要<lb/>
　　　　<hi>臣</hi>等謹案河防通議二卷元沙克什撰<hi>案沙克什</hi>
　　　　<hi>原本作瞻思今改正</hi>沙克什色目人官至秘書少監事<lb/>
　　　　迹具元史本傳是書具論治河之法以宋沈<lb/>
　　　　立汴本及金都水監本彚合成編本傳所稱<lb/>
　　　　重訂河防通議是也沙克什系出西域䆳於<lb/>
<pb n="KR2k0063_WYG_000-1b"/>
　　　　經學天文地理鍾律算數無不通曉至元中<lb/>
　　　　嘗召議河事蓋於水利亦素所究心故其為<lb/>
　　　　是書分門者六門各有目凡物料功程丁夫<lb/>
　　　　輸運以及安樁下絡叠埽修堤之法條列品<lb/>
　　　　式粲然咸備足補列代史志之闕昔歐陽元<lb/>
　　　　嘗謂司馬遷班固記河渠溝洫僅載治水之<lb/>
　　　　道不言其方使後世任斯事者無所考是編<lb/>
　　　　所載雖皆前代令格其間地形改易人事遷<lb/>
<pb n="KR2k0063_WYG_000-2a"/>
　　　　移未必一一可行於後世而準今酌古矩矱<lb/>
　　　　終存固亦講河務者所宜參考而變通矣乾<lb/>
　　　　隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR2k0063_WYG_000-3a"/>
河防通議原序<lb/>
水功有書尚矣禹貢垂統於上而河渠書溝洫志纉緒<lb/>
於下後世間亦有述逮宋金而河徙加數為害尤劇故<lb/>
設備益盛而立法愈密其疏導則踐禹迹而未臻其壅<lb/>
塞則擬宣房而過之矣金時都水監有書詳載其事目<lb/>
曰河防通議凡十五門其體制𩔖今簿領之書不著作<lb/>
者名氏殆胥史之紀錄也今都水監亦存而用之愚少<lb/>
甞學筭數於真定壕寨官張祥瑞之授以是書且曰此<lb/>
<pb n="KR2k0063_WYG_000-3b"/>
監本也得之於太史若思後十五年復得汴本其中全<lb/>
列宋丞司㸃檢周俊河事集視監本為小異雖無門𩔖<lb/>
而援引經史措辭稍文論事畧備其條目纎悉則弗若<lb/>
之矣署云朝奉郎尚書屯田貟外郎騎都尉沈立撰愚<lb/>
患二本之得失互見其叢雜紛紏難於討尋因暇日擿<lb/>
而合之為一削去冗長考訂舛訛省其門析其𩔖使粗<lb/>
有條貫以便觀覽而資於實用云至治初元歲在辛酉<lb/>
四月吉日真定沙克什序<lb/>
</p>
<p>
</p>
  </div>
</body>
</text>
</TEI>
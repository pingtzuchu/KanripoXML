<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷十五</head> <lb/>
    <p>
<pb n="KR2g0048_WYG_015-1a"/>
欽定四庫全書<lb/>
　東林列傳卷十五<lb/>
　　　　　　　　　　　　江隂　陳鼎　撰<lb/>
　明<lb/>
　　郭正域傳<lb/>
郭正域字美命湖廣江夏人萬厯十一年進士選庶吉<lb/>
士授編修才氣髙朗博覽羣書與寜波沈一貫相左功<lb/>
名遂以坎壈終一貫者正域館師也正域服闋補原官<lb/>
<pb n="KR2g0048_WYG_015-1b"/>
不復執弟子禮銜之又一貫之戚仝中允為曹給事所<lb/>
糾一貫疑機發於正域東事起用師三年上遣郎中丁<lb/>
應泰視師發一貫私書應泰正域所善也其疑益深時<lb/>
正域充東宫講官陞中允歴諭德庶子五年不離講幄<lb/>
一貫平遷為南京國子監祭酒居二年陞詹事府詹事<lb/>
儲講如故尋陞禮部右侍郎掌翰林院篆踰年回部攝<lb/>
部事正域在部諳典故惜名器堅執持敢諌諍不貸錯<lb/>
胥吏不假權郎曹部務為之肅然時歸德沈鯉為次相<lb/>
<pb n="KR2g0048_WYG_015-2a"/>
聲望實出首揆上正域與鯉交相善也一貫愈恨之然<lb/>
正域在部每事與一貫忤孟夏朔日食值廟祀正域言<lb/>
禮諸侯旅見天子入門不終禮者四日食其一也當祭<lb/>
而日食牲未殺則廢宜以朔日專救日翼日廟享又封<lb/>
益王使者將發而王薨則斷以聘儀遭䘮入境則遂也<lb/>
諸侯相聘必致主命况天子之於臣耶卒遣使行又夏<lb/>
至陪祀諸臣托疾不至則言祀事不䖍由上久不躬祀<lb/>
所致宜下詔勅勵羣臣日食之占曰日從上食君知佞<lb/>
<pb n="KR2g0048_WYG_015-2b"/>
臣安心用之以亡其國一貫怒召欽天監臺官罵曰若<lb/>
妄言當叅正域曰宰相憂盛危明顧不若瞽史乎彼能<lb/>
叅我能救毋恐一貫聞之而止兩淮税監魯保請專勅<lb/>
闗防兼督浙江織造鯉持不可而一貫擬票兼予之正<lb/>
域曰改造礦税别名也保得闗防是總督四省也勅可<lb/>
與闗防不可與也上顧司禮太監曰保不要闗防也罷<lb/>
郭侍郎是好官一貫疑有内援益比而孽之矣秦王為<lb/>
其庶子請封世子正域堅執不予又請封郡王又不肯<lb/>
<pb n="KR2g0048_WYG_015-3a"/>
覆一貫使大璫以上怒脅之不應牓示部門曰秦王由<lb/>
中尉進封次子不得封郡王母妃年未五十其庶子不<lb/>
得封世子毋得違條例告擾於是秦府所推金錢皆不<lb/>
効而恨之者刺骨矣諡議起故大學士呂本名在議中<lb/>
一貫與朱賡曰吾在誰敢奪正域曰敢奪者我也援筆<lb/>
判曰如黄光昇當諡是海瑞當殺也如許論當諡是沈<lb/>
錬當殺也如呂本當諡是鄢懋卿趙文華皆名臣不當<lb/>
削奪也疏上竟格不下而諡議不果行正域之與一貫<lb/>
<pb n="KR2g0048_WYG_015-3b"/>
相枝拄者大端如此而其他未可悉數也楚宗人華越<lb/>
上書告楚王非恭王子有邾滅鄫之嫌王大懼輦金走<lb/>
闕下使人私於正域幸毋窮楚事願以餽首輔者餽公<lb/>
正域怒揮之去而持楚事益急楚宗人口語嘖嘖謂郭<lb/>
侍郎為王地則須其歸以鐵椎椎其首熱其廬耳正域<lb/>
詣一貫請勘一貫以體訪固拒之及楚中勘疏至假王<lb/>
頗有端正域持議益侃侃諸為楚者疾其梗已也又患<lb/>
其知楚賄而軋已也嗾王飛章論之正域抗疏申辯以<lb/>
<pb n="KR2g0048_WYG_015-4a"/>
王餽金上聞且向人極言楚藩行賄狀移病疏四上乃<lb/>
得允舟泊楊村而妖書獄起妖書者為東宫作危語而<lb/>
波及一貫不知誰何筆也上初得之謂牽連宫禁惎間<lb/>
骨肉憤懣不能食下詔大索一貫私人聚族謀曰楚事<lb/>
方殷而妖書踵作可一網盡也以楚事附致妖書則妖<lb/>
書之人可懸購而以妖書証明楚事則楚獄可立解於<lb/>
是一貫從容為上言是書也非他人必臣下相傾為此<lb/>
微引其端以挑動上怒而御史康丕揚奏曰妖書楚事<lb/>
<pb n="KR2g0048_WYG_015-4b"/>
事不相侔實一根柢給事中錢夣臯奏曰首相一貫不<lb/>
主楚書則妖書不出矣次相賡不上楚掲則妖書不出<lb/>
矣妖書實出郭某而沈鯉為亂臣賊子實與同謀一貫<lb/>
乃擬㫖窮治務得真賊并勒正域以楚事聽勘初荆門<lb/>
州故同知胡化恨州官阮明卿誣告妖書實出其手事<lb/>
下刑部夣臯等喜急告尚書蕭大亨胡化與正域同舉<lb/>
於鄉正域在楊村尚私至鯉邸其機不可失也大亨讞<lb/>
化使引二人化大呼曰郭舉進士後二十年音驛不通<lb/>
<pb n="KR2g0048_WYG_015-5a"/>
何謂同作妖書我亦不知誰為沈鯉公等但為蜀犬殺<lb/>
人媚人即斬胡化之頭亦不能誣人蜀犬者斥夣臯也<lb/>
刑部郎王述古如其言具讞上曰誣也盡釋之而東厰<lb/>
捕得妖人皦生光上意即以此定獄一貫意未厭掲請<lb/>
詳鞫丕揚抗章訟生光枉請少緩則賊之父子兄弟可<lb/>
授首闕下所謂兄弟者指正域與其兄國子監丞正位<lb/>
也上怒謂丕揚阿庇反賊而獄益急於是丕揚與提督<lb/>
陳汝忠捕布衣沈令譽名僧逹觀且搒且死卒無狀又<lb/>
<pb n="KR2g0048_WYG_015-5b"/>
以風影牽連刑部郎中于玉立吏部郎中王士騏皆削<lb/>
籍次相與監丞之門邏卒周徼户闔不敢晝啓楊村並<lb/>
岸重圍擊柝囂呼徹晝夜喧傳上遣緹騎逮正域廹使<lb/>
自裁正域笑曰大臣有罪當伏法死都市何為自屏草<lb/>
莽意豁如也汝忠又盡械正域僕𨽻□拷竟無所得及<lb/>
㑹審生光以鍼刺其妻妾指爪令引正域皆不肯生光<lb/>
坐箯輿中瞠目視丕揚夣臯罵曰死則死耳千刀萬磔<lb/>
自當之奈何使我奉沈相意䧟郭侍郎左都御史温純<lb/>
<pb n="KR2g0048_WYG_015-6a"/>
禮部侍郎李廷機越席起曰讞獄者苦不承安有既承<lb/>
而反相抵者乎御史牛應元湯兆京沈裕皆力争東厰<lb/>
太監陳矩歎曰朝廷有人遂具讞上大獄乃得解正域<lb/>
既去御史史學遷勘楚事其寃大白一貫卒不為清議<lb/>
所容乃拉次輔鯉同去而楚宗與王相搆不已至於刦<lb/>
王人殺巡撫三十餘人駢首就戮然後知正域當日之<lb/>
力請行勘非刻也先是楚勘疏入詔廷臣㑹議人持一<lb/>
牘李廷機在部為撮略以進而諸人謂正域匿議單不<lb/>
<pb n="KR2g0048_WYG_015-6b"/>
上正域不辯廷機奏曰臣為之也言者乃止妖書獄急<lb/>
一貫意甚鋭翰林唐文獻楊道賔周應賔陶望齡等正<lb/>
告一貫郭侍郎將不免人謂公有意殺之一貫揮杯茗<lb/>
酧地以子孫為誓文獻復進曰亦知公無意殺之臺省<lb/>
方希風下石而公不早結此獄似有意𤓰蔓何以對天<lb/>
下後世一貫色沮獄漸解而蕭大亨欲脱生光而坐正<lb/>
域也手削爰書授王述古述古抵其藁於地曰此獄若<lb/>
成刑部諸郎盡當抵償不獨明公也大亨黙然而止順<lb/>
<pb n="KR2g0048_WYG_015-7a"/>
天通判孫許面折户部尚書趙世卿奈何附權相以害<lb/>
正人世卿力言於一貫一貫亦為心動當是時權相之<lb/>
勢熖薫天障日而詞臣散僚引据名義岳岳不稍鯁避<lb/>
如此則正域之不死者天也正域貌不踰中人然英氣<lb/>
勃發有胆智敢言任事在講幄皇太子午夜出講天寒<lb/>
爐無宿火正域大言曰無論皇太子玉體柔脆不耐寒<lb/>
凍即我軰三四措大承乏禁廷亦何忍其霜天雪夜膚<lb/>
僵口噤以死乎翼日語傳禁中爐火郁然矣及為祭酒<lb/>
<pb n="KR2g0048_WYG_015-7b"/>
條上監規七事請倣司馬光十科胡瑗二齋以羅真才<lb/>
請罷納貢毋以明經之選等於鬻爵李都督者寜逺之<lb/>
孫魏國之壻也騎而過文廟門學録李維極執而抶之<lb/>
侯家奴數百蹋邸門思逞而寧逺魏國盛氣愬正域正<lb/>
域曰以學録抶都督誠過雖然公侯子入學習禮亦國<lb/>
子生耳安得䙝衣走馬横絶先師廟門以先師抶國子<lb/>
生非以學録抶都督也即上奏曲有所歸不若兩平之<lb/>
令詣門交謝而罷留都公卿制於臺諌之口臺諌所善<lb/>
<pb n="KR2g0048_WYG_015-8a"/>
即恣肆無敢問太學生李文政為陳御史幕客以收責<lb/>
繫司徒役人數十於兵馬指揮獄中立取而置之法其<lb/>
在禮部回彛以王市而不得直長跪泣道旁正域疏奏<lb/>
上遽命承運庫予之闡化王遣僧入貢例予鈔市猾昻<lb/>
鈔之直彛人病之傳語主客即以錢易鈔而逺人歡常<lb/>
熟諸生試郡以小忿辱郡守或言人衆法所不及正域<lb/>
曰恃衆犯法長此安窮盡勒一縣諸生不得預試而倡<lb/>
亂者盡以三尺從事其長於政事又如此歸田後嘗乗<lb/>
<pb n="KR2g0048_WYG_015-8b"/>
小舟徃來東林以十三經補註商於顧憲成昆季而得<lb/>
程朱主敬之學遂視富貴如浮雲與兩京權貴不通一<lb/>
字焉然望益重海内冀其旦夕柄用萬厯四十年卒後<lb/>
四年贈禮部尚書天啓初奉光宗遺詔加恩舊學加贈<lb/>
太子少保廕一子中書舍人諡文毅五年逆璫以正域<lb/>
為東林黨矯㫖削奪思陵初乃復其贈諡所著有黄離<lb/>
集皇明典禮志武昌江夏郡縣志楚書妖書始末十三<lb/>
經補註凡若干卷<lb/>
<pb n="KR2g0048_WYG_015-9a"/>
外史氏曰聞之父老云萬厯中天下豐稔斗粟值錢三<lb/>
十文凡民間日用布帛食貨其值甚低弗昻也四方太<lb/>
平兆庶富足子弟皆知向學及東林講學興而四民皆<lb/>
重名節尚禮義士大夫以亷潔為髙雖奸臣如沈一貫<lb/>
張位朱賡之徒嗜利好貨䑕竊狗偷然有郭侍郎軰忠<lb/>
良在朝惟恐其或知之清流之議即隨於後也嗚呼端<lb/>
人直士朝廷豈可一日少哉夫通判佐貳之卑員也敢<lb/>
於面折尚書可以想見當年氣象矣<lb/>
<pb n="KR2g0048_WYG_015-9b"/>
　　孫丕揚傳<lb/>
孫丕揚字叔孝陜西富平人舉嘉靖三十五年進士授<lb/>
行人擢浙江道監察御史出視居庸闗復巡按順天景<lb/>
王之國中官倚勢為奸沿途繹騷用術箝制之暴璫屏<lb/>
跡嚴嵩子世蕃伏法詔丕揚徃籍其家再巡按廬鳳淮<lb/>
揚奏釋無辜藩王於髙墻勢豪殺人莫敢誰何一訊得<lb/>
其情憫其無子令娶獄中生子後竟致法焉人服其丰<lb/>
采莫敢犯也隆慶元年引疾歸再起原官掌河南道主<lb/>
<pb n="KR2g0048_WYG_015-10a"/>
朝覲考察再掌京畿道刷卷時大學士髙拱復起當國<lb/>
專而横疏糾之拱怒擬㫖切責時丕揚已遷大理右丞<lb/>
矣給事中程文摘其巡按順天時事誣以罪回籍聽勘<lb/>
丕揚慷慨語曰世無百年不死之宰相亦無一日不白<lb/>
之是非何須乃爾羅織然希拱意竟奪官萬厯元年起<lb/>
原官尋以右僉都御史巡撫保定齮齕丕揚者時猶為<lb/>
井陘兵偹跼蹐無以自容丕揚笑曰無恐有善政吾仍<lb/>
薦汝其人感激自奮後竟薦之丕揚以拱故瀕死然見<lb/>
<pb n="KR2g0048_WYG_015-10b"/>
拱所行大政未嘗不心折與諸屬吏言稱髙先生而不<lb/>
字也其虚平若此居官嚴厲雷動風行郡長吏惴惴畏<lb/>
法爭為亷潔以自售居任三年増紫荆闗沿邊甎樓三<lb/>
百六十座石牆一千九百餘里以功陞右副都御史先<lb/>
是張居正欲使丕揚為大璫馮保建坊丕揚曰内官有<lb/>
何功德因峻拒之由是忤居正意給事中陳三謨劾之<lb/>
有㫖南京别衙門用旋丁父憂家居十年起應天府尹<lb/>
南都風俗華靡諸曹郎侈為宴㑹聞丕揚至皆減騶從<lb/>
<pb n="KR2g0048_WYG_015-11a"/>
屏音樂人以方之楊綰尋陞大理寺卿歴户部左右侍<lb/>
郎以不合於時力求南轉陞南京都察院右都御史中<lb/>
途引疾歸十九年冬起刑部尚書甫之官即請清理天<lb/>
下寃獄又上約束郡縣省刑疏是歲減天下繫囚之三<lb/>
劉東暘哱拜作亂上入蜚語逮治總督尚書魏學曽丕<lb/>
揚力辯其誣又奏減左通政穆來輔兵備隨府等罪又<lb/>
白慶府受害之由與慶妃死節之苦公論韙之内璫項<lb/>
龍殺人懼罪逃入大内丕揚曰我所司者法也朝廷不<lb/>
<pb n="KR2g0048_WYG_015-11b"/>
得而移法自上立乃自上失可乎遂特捕龍上降㫖委<lb/>
曲命以龍姪為首丕揚仍戍龍不少假借上聞亦歎曰<lb/>
孫丕揚忠臣二十一年冬改都察院左都御史上不視<lb/>
朝臺章陵替丕揚上疏釐正臺規其略曰天下之澄清<lb/>
治法與治人而已御史者分任澄清之人都御史者總<lb/>
持澄清之法者也故四方體綂欲正宜首革臺班之因<lb/>
循以為天下先百僚法紀欲齊宜先釐臺規之參差以<lb/>
為百僚倡臣不敢逺舉如今掌河南道御史風紀總㑹<lb/>
<pb n="KR2g0048_WYG_015-12a"/>
也相習為乍長乍更矣巡按御史省直具瞻也相習為<lb/>
重内輕外矣巡視御史畿内首善也相習為季易月昜<lb/>
矣欲望澄清疇其任之臣舊臺臣也猶能記憶舊章大<lb/>
約掌道之任使宜專巡按之舊貫宜仍巡視之責成宜<lb/>
久三者行使在内者不敢以養望循資之地𫝊舍其職<lb/>
業而不講在外者皆知為耳目民社之托拮挶其心力<lb/>
而不辭則十三道之體正而後可以正人十三道之法<lb/>
齊而後可以齊衆其於澄清吏治可漸覩矣時上嚮用<lb/>
<pb n="KR2g0048_WYG_015-12b"/>
之意專丕揚又髙自標置不茍言笑諸御史入謁莫不<lb/>
洒然變色易容者明年秋陳有年罷遂改吏部尚書先<lb/>
是大選外官競為請托丕揚創為掣籖之法分籖為四<lb/>
隅東北則北京山東為主而以河南之汝彰歸南京之<lb/>
廬鳳淮揚附之東南則南京浙江福建江西廣東為主<lb/>
而以廣西之梧州平樂桂林附之西北則陜西山西為<lb/>
主而以河南之懷慶開封河南南陽湖廣之鄖陽附之<lb/>
西南則以湖廣四川雲南貴州為主而廣西之桞州南<lb/>
<pb n="KR2g0048_WYG_015-13a"/>
寧慶逺潯州太平附之至於起復調簡地僻缺孤或人<lb/>
浮於缺又借附近之地以通籖法之窮者為令吏部之<lb/>
有掣籖自丕揚始也又申㑹推之法上曰用人卿職也<lb/>
自今以後科道官職司彈劾不得㑹舉若列卿推舉不<lb/>
當者即與糾正毋狥私罔丕揚受命益得行其志無所<lb/>
屈撓明年外計人服其公初沈思道廹欲佐銓閣臣張<lb/>
位復慫惥之丕揚不應於是大拂張沈意嗾御史趙文<lb/>
炳論劾文選郎蔣時馨覬以撼丕揚丕揚疏爭又御史丁<lb/>
<pb n="KR2g0048_WYG_015-13b"/>
此呂向以建言得名左遷山東叅政在任不職有掲其<lb/>
罪於丕揚者按籍黜之而此呂之黨惡丕揚丕揚以原<lb/>
掲進上大怒逮此呂付詔獄戍邊於是江右官於朝者<lb/>
惡丕揚沈思孝浙人也素持論與丕揚左浙人亦惡丕<lb/>
揚張位與此呂同邑庇其鄉人亦惡丕揚於是恚曰惡<lb/>
我者位主之也乃抗章求去並糾位弄權結黨上右位<lb/>
而絀丕揚遂以太子少保引疾歸林居十四年復起為<lb/>
太子太保吏部尚書年已八十矣白首出山天下想望<lb/>
<pb n="KR2g0048_WYG_015-14a"/>
丰采然性少容過於戅直入朝首薦呂坤為都御史不<lb/>
報以去就爭亦不報時内外缺官丕揚受事兩月推上<lb/>
數十人皆留中乃具疏言臣以八十之年豈復營求富<lb/>
貴感陛下知遇欲盡忠萬一今朝署俱空叩閽無路國<lb/>
家亦安所用臣乞仍賜放還以遂首丘之願大學士葉<lb/>
向髙亦代為請上報曰銓臣公清端亮董率百僚國家<lb/>
多事豈可引疾求去補官諸疏當即檢發丕揚復起視<lb/>
事時部所推選既不能即邀上㫖而諸臣候命動淹歲<lb/>
<pb n="KR2g0048_WYG_015-14b"/>
時曹事盡廢乃以便宜使外吏俸深者盡署諸曹借俸<lb/>
辦事中外稱便上聞亦不罪也萬厯三十九年大計京<lb/>
官丕揚主察佐之者吏部左侍郎兼翰林學士掌院事<lb/>
王圖都察院左副都御史許𢎞綱吏科都給事中曹于<lb/>
汴掌河南道御史湯兆京等當是時宣浙結黨相攻東<lb/>
林有必不並立之勢攻東林則以顧憲成李三才王圖<lb/>
為首攻之者金明時秦聚奎王紹徽劉國縉也方察典<lb/>
未舉史紀事有大亂將作直發羣奸逆謀一疏已為黨<lb/>
<pb n="KR2g0048_WYG_015-15a"/>
人側目及察事既行御史金明時居官不職意逃察典<lb/>
特疏攻圖及其子淑抃而譽丕揚與王國以間之於是<lb/>
于汴兆京投掲吏部謂明時要挾丕揚遽聞於上然所<lb/>
謂要挾者不過前疏所云未嘗誣丕揚也秦聚奎有捨<lb/>
死報國之疏為明時稱寃力攻秦人舉朝大譁𢎞綱意<lb/>
主調停衆又謂其首䑕兩端失大臣體及明時疏三上<lb/>
再犯御諱削籍聚奎閒住而丕揚所黜湯賔尹徐大化<lb/>
劉國縉張嘉言皆贓私顯著王紹徽喬應甲樂和聲等<lb/>
<pb n="KR2g0048_WYG_015-15b"/>
以黨魁皆出為外吏於是攻東林與秦人者並起為難<lb/>
迨察典畢而王圖去丕揚與𢎞綱累疏乞歸不聽明年<lb/>
二月丕揚掛冠徑去葉向髙力言於上乃降温㫖馳驛<lb/>
回籍丕揚去而羣奸用事丁巳之察東林盡逐國事愈<lb/>
不可為矣四十二年丕揚卒年八十三踰四年給祭葬<lb/>
贈太保天啓二年諡恭介既魏忠賢指為東林黨人削<lb/>
其籍崇禎初詔復之<lb/>
外史氏曰叔孝先生以老成持重之賢立於朝廷衆小<lb/>
<pb n="KR2g0048_WYG_015-16a"/>
雖欲戕賊忠良猶有所憚也及先生去而小人熾矣於<lb/>
是攻東林逐東林殺東林者無虚日而國事大壞廊廟<lb/>
空虚矣悲哉余讀山左王氏村頴録載丁此呂叅政山<lb/>
東時多不法丕揚去之人皆稱快考此呂居言路時頗<lb/>
稱伉直其黨不察反惡先生輔臣張位又以此呂故從<lb/>
而忮之以故宣浙黨人散謗載道遂成市虎然先生實<lb/>
清流之主宰也<lb/>
　　馮𤦺傳<lb/>
<pb n="KR2g0048_WYG_015-16b"/>
馮琦字用韞山東臨朐縣人幼頴異絶倫嗜學甚苦嘗<lb/>
翳燈帷中黙誦竟夜凡古今掌故經濟事宜無不通其<lb/>
條貫年十九登萬厯五年進士改庶吉士授編修直史<lb/>
館纂修大明㑹典尋編纂六曹章奏兼起居注㑹典成<lb/>
陞侍講掌文臣誥敇以爾雅重一時尋補日講官故事<lb/>
經筵多獻替之言日講衍其義耳琦與交河余繼登私<lb/>
計謂上久不御講講臣無所獻其忠乃援古誼傅時政<lb/>
冀有所感動陞左春坊左諭德二十年陞少詹掌翰林<lb/>
<pb n="KR2g0048_WYG_015-17a"/>
院事年未四十請假歸三王並封議起移書大學士王<lb/>
錫爵謂長不可為而嫡可為萬一冊妃為后則嫡庶難<lb/>
倫引世宗方皇后事為証錫爵悟以三誤自劾事乃寢<lb/>
明年假滿補原官再陞禮部右侍郎時礦税事方殷而<lb/>
災異叠見太白太隂同見於午又狄道縣山崩平地湧<lb/>
大小山五座琦乃勸上謹天戒憫人窮以保治安畧曰<lb/>
自礦使出而百姓之苦更甚於兵税使出而百姓之苦<lb/>
更甚於礦皇上欲愛民而彼專欲害民皇上欲通商而<lb/>
<pb n="KR2g0048_WYG_015-17b"/>
彼專欲困商皇上戒勿信撥置而撥置愈多皇上責其<lb/>
不許騷擾而騷擾愈甚皇上之心但欲裕國不欲病民<lb/>
羣小之心必先瘠民方能肥已天心仁愛明示咎徴誠<lb/>
欲皇上翻然改悟坐彌禍亂乃禮部修省之章未蒙批<lb/>
發而奸民搜括之奏又見允行即所云遍解天下無礙<lb/>
官銀無礙云者不過支剰羡餘近日征調太繁正額錢<lb/>
糧尚多拖欠羡餘支剰何從得之此令一出不但指有<lb/>
礙為無礙亦將指無銀為有銀必將正項公銀半充進<lb/>
<pb n="KR2g0048_WYG_015-18a"/>
獻及至公用無措又𣲖民間庫藏虚空閭閻凋敝又如<lb/>
仇世亨奏徐鼐掘墳亦當先下撫按覈勘虚實先正其<lb/>
掘墳之罪而後以物入官未有罪狀未白而先入貨財<lb/>
者也片紙朝入嚴㫖夕傳此風一倡誰不效尤臣等方<lb/>
欲陳奏而髙時夏戴君恩之奏又得㫖矣五日之内搜<lb/>
取天下公私金銀已百萬奸内生奸例外成例臣等前<lb/>
日猶望其日減今日乃患其日増不致民窮財盡釀成<lb/>
大亂不止疏入不報以病歸旋丁父憂起補原官纂修<lb/>
<pb n="KR2g0048_WYG_015-18b"/>
起居注改吏部右侍郎兼官如故轉左侍郎主外計人<lb/>
服其公又辯魏允貞之誣每月掲官俸最深者於壁以<lb/>
次推補即才地不同就一月中低昻前後者不得踰營<lb/>
求之門遂杜𤦺在吏部知無不言其請而得報者如増<lb/>
浮躁之條與降調郎中王允光議處饒州通判沈榜及<lb/>
請建儲行冠婚禮他如救顧憲成趙南星薦鄒元標馮<lb/>
從吾等諸疏即不得報而事因以正者多也又如中使<lb/>
誣撫臣魏允貞髙寀妄薦陳性學為巡撫皆和悦而諍<lb/>
<pb n="KR2g0048_WYG_015-19a"/>
亾何文選郎以推欽降官觸上怒琦攝太宰具疏謝罪<lb/>
乞令該司落職供事上報可十年以來聖怒發而復霽<lb/>
吏部之得請者僅此是年陞禮部尚書時冊立詔下期<lb/>
廹司設傳經費不給琦曰今日禮為重不可與爭㑹其<lb/>
弟馮瑗輦遼餉四萬出都即追囬給司設而冊禮成聖<lb/>
躬不寧諭停礦税已復欲必行琦與同列合奏謂聖躬<lb/>
由病而復安臣等所同喜也聖德已光而復晦臣等所<lb/>
共惜也臣願省思慮以養神平喜怒以養性盡罷礦税<lb/>
<pb n="KR2g0048_WYG_015-19b"/>
布恩惠於天下以養福又奏皇上御極三十餘載青宫<lb/>
與朱邸同開太子與四王並冠此古帝王難並之完福<lb/>
也惟天為能降福人主受天之福無可酬答惟有一將<lb/>
一享必躬必親乃所謂報耳乞親行郊祀於以受天祉<lb/>
祜陜西黄河竭琦請修省盡撤礦税召囘中使又言今<lb/>
天下最為民害者遼東髙淮淮上陳増廣東李鳳陜西<lb/>
梁永雲南楊榮五人之惡皆不減陳奉乞照奉例將五<lb/>
人撤回其原管事務併就近内臣亷慎者理之又中使<lb/>
<pb n="KR2g0048_WYG_015-20a"/>
邢隆請給闗防勅書琦奏一事輒用一印恐印文愈多<lb/>
稽查愈難適以召奸竇而滋擾也執奏甚力上不能難<lb/>
至以御前牙闗防給之秦王由中尉繼國綂令甲惟嫡<lb/>
子得襲餘子當仍中尉王以嫡久未生請先封庶長子<lb/>
郡王以待嫡琦執謂此濫觴不可啓屢奉㫖趍議報終<lb/>
持不上又士子藝文詭異不經臣下章奏冗濫無法乃<lb/>
疏正文體不得雜用釋氏語章疏不得妄引浮詞詔從<lb/>
之寧夏卒訌琦語征西諸將無苦攻城無輕決水苟善<lb/>
<pb n="KR2g0048_WYG_015-20b"/>
用間賊當自潰卒如其言尋病篤十六疏乞休不允卒<lb/>
於官遺疏發章奏補缺官孚羣臣收人心而又終之曰<lb/>
前代欲為堯舜者在累積其所不足陛下欲為堯舜者<lb/>
在克治其所有餘陛下奈何憚一日之發憤不以成一<lb/>
世之業立萬世之名乎疏奏上為哀悼贈太子少保諡<lb/>
文敏琦操守清正不自炫耀有清畏人知之意持論最<lb/>
為和平忌矯激殁後至天啓朝逆璫魏忠賢肆虐謂其<lb/>
專與中官為懟削籍追奪入東林榜中昭示天下崇禎<lb/>
<pb n="KR2g0048_WYG_015-21a"/>
改元乃復其贈諡所著有通鑑分解經濟類編兩朝大<lb/>
政紀及北海集四十六卷<lb/>
外史氏曰嘗稽之史冊凡國家好利及用僉人族類未<lb/>
有不亡者也他朝姑置勿論如元之末年所用多非讀<lb/>
書人罔然不知亷恥為何物其問人討錢各有名目下<lb/>
屬始叅曰見面錢無事白要曰撒花錢逢節索貢曰追<lb/>
節錢上元曰花燈錢端陽曰蒲粽錢中秋曰月餅錢重<lb/>
陽曰萸糕錢冬至曰餛飩錢除夕曰壓歲錢每事需索<lb/>
<pb n="KR2g0048_WYG_015-21b"/>
曰常例錢出巡而經其道曰過山錢下郡縣曰長夫錢<lb/>
初到任曰墊衙錢勾追曰齎發錢獄訟曰公事錢坐衙<lb/>
審斷曰鋪堂錢吏胥需索曰東道錢轎馬錢舟楫錢飯<lb/>
食錢供應錢開手曰紙筆錢管家曰幇襯錢轉桶曰利<lb/>
市錢覔得錢多曰得手除得缺美曰好地分補得職肥<lb/>
曰好窩子漫不知忠君愛國之為何事蓋此輩既不讀<lb/>
書而性又最貪末年多用之故壞也至於明末則用内<lb/>
官如礦使税使監軍之類出則惟錢是索誠如先生所<lb/>
<pb n="KR2g0048_WYG_015-22a"/>
言朝廷欲愛民而彼專欲害民欲通商而彼專欲困商<lb/>
戒勿撥置而撥置愈多不許騷擾而騒擾愈甚也有天<lb/>
下者其思之哉慎之哉戒之哉毋惑乎小人而好利也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0048_WYG_015-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東林列傳卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷十七</head> <lb/>
    <p>
<pb n="KR2g0048_WYG_017-1a"/>
欽定四庫全書<lb/>
　東林列傳卷十七<lb/>
　　　　　　　　　　　　江陰　陳鼎　撰<lb/>
　明<lb/>
　　葉向髙傳<lb/>
葉向髙字進卿福建福清人生而倭患方棘母逃外家<lb/>
産於敗厠遂名曰厠六嵗就外傅稱奇童萬厯七年舉<lb/>
於鄉踰三年成進士選翰林院庶吉士授編修轉南京<lb/>
<pb n="KR2g0048_WYG_017-1b"/>
國子監司業二十五年以左春坊左中允典試南京明<lb/>
年陞右庶子兼侍讀掌坊事充東宮侍班官指示明切<lb/>
光宗甚喜向髙長髯于思風來拂動光宗私謂内侍曰<lb/>
此飛鬚先生也既陞南京禮部右侍郎再轉吏部復攝<lb/>
户禮二部事時户工二部以神帛費争向髙告冢宰曾<lb/>
同亨兩部皆朝廷外帑争無益不如量費而縮之同亨<lb/>
以為然省費以萬計居三年考滿北上意不欲行遂請<lb/>
告歸不允先是光宗之未冊立也妖書獄起首輔沈一<lb/>
<pb n="KR2g0048_WYG_017-2a"/>
貫借以傾次輔沈鯉及禮部右侍郎郭正域向髙遺書<lb/>
一貫勸其平心和氣恬風波為止水化荆棘為周行一<lb/>
貫大恚以故淹南中者十二年從此聲望益重三十五<lb/>
年一貫與鯉同罷乃以向髙為禮部尙書兼東閣大學<lb/>
士時秉政者朱賡故事首輔為政次輔唯諾而已向髙<lb/>
有所商確悉直言賡亦無忤也未幾賡卒李廷機以人<lb/>
言避位向髙獨相者七年當是時神宗倦勤萬㡬廢弛<lb/>
諸大典率阻隔中外有釜鬵之憂其大者福王受封乆<lb/>
<pb n="KR2g0048_WYG_017-2b"/>
不之國光宗日在危疑且出閣講學乆輟至於大僚空<lb/>
虚考選沈滯謫籍永錮宣索過多邊餉靳發礦稅不撤<lb/>
言官數被逮繫間有傳諭外難奉行向髙才智敏妙言<lb/>
辭敷暢時或中官立待還奏口占授書反覆詳盡上讀<lb/>
之心開有時觸忤乆亦為霽前後言比年陛下毎謂時<lb/>
事艱難臣謂陛下自為難也若一下徳音則壅滯立通<lb/>
廢弛立解天囘地轉更無停留雷動風行誰敢淤遏此<lb/>
政無難又言古稱帝王大節曰愛惜人才曰待士有禮<lb/>
<pb n="KR2g0048_WYG_017-3a"/>
而人臣尊君輒謂之天若藴隆惔焚天澤不加何以奠<lb/>
位髙卑清寧世界往時朝廷有奏輒報閣中疏掲甚稀<lb/>
今外廷章奏十九留中不得已轉望閣臣至有一事而<lb/>
數十掲者愈瀆愈輕愈繁愈厭天下責望臣等彌甚當<lb/>
時而臣等感動精神無加昔日真病不敢言病宜去不<lb/>
敢言去真不能為不敢言不能為悒鬱無聊中焦如火<lb/>
終歸誤國又言今天下南直隸及浙江湖廣各省洪水<lb/>
渰没至今未退百萬生靈轉徙流離無有還定之日而<lb/>
<pb n="KR2g0048_WYG_017-3b"/>
征𣙜之令未除土木之工未艾織造之困未舒六曹九<lb/>
卿朝廷所倚綱維庶務也年來寥落晨星近累牘連章<lb/>
稱病求去應聽與否當速賜處分使進退分明公私交<lb/>
便至於卿寺科部諸臣亦復如是太倉軍國之命老庫<lb/>
懸罄業已多年各處轉輸朝不謀夕那移馬價冏藏俱<lb/>
空日者薊鎮報警羽檄紛馳撫臣請餉計臣告窮彼此<lb/>
傍徨莫知所措不識明嵗何以支吾言官條陳事關兵<lb/>
食槩不見報臣惟有鬱結愁思無聊以死以七尺之軀<lb/>
<pb n="KR2g0048_WYG_017-4a"/>
還之陛下償此一官而已豈復有他䇿哉上感動為蠲<lb/>
江南租稅留稅銀賑濟而考選之命亦下遼東稅監髙<lb/>
淮以暴虐為遼人所逐上怒欲罪遼人向髙力言淮貪<lb/>
惡乃詔淮歸又欲逮繫同知王邦才等又欲嚴追淮遺<lb/>
稅餘銀向髙具掲極言恐揺動人心而追銀之議乃寢<lb/>
蓋萬厯三十六年也明年向髙又言天下治亂必有其<lb/>
形朝政清明庶官輯睦則治法紀凌遲人心囂競則亂<lb/>
今天下治耶亂耶即如近日進言諸臣意見稍分門户<lb/>
<pb n="KR2g0048_WYG_017-4b"/>
遂立藩籬既樹釁隙彌開始而臭味繼而參商又繼而<lb/>
水火始而旁觀繼而佐鬭又繼而操戈株連蔓引枝節<lb/>
横生暮跖朝夷好莠自口使盡言無諱之朝憂白馬清<lb/>
流之禍陛下一切涵容無所可否當去不去當留不留<lb/>
當決斷不決斷聚之使争養之使閧奏牘日多事端日<lb/>
起職此之由夫人自譽為君子無益也天下後世以為<lb/>
君子則真君子矣見詆為小人無傷也天下後世以為<lb/>
小人則真小人矣臣望諸臣和衷以事上陛下明斷以<lb/>
<pb n="KR2g0048_WYG_017-5a"/>
肅下則議論分明人心震肅其夏以病告值萬夀節復<lb/>
入直再疏求去懇言時政又掲請賑山西福建災傷釋<lb/>
以礦稅繫獄滿朝薦及王邦才等先是諸王婚禮費不<lb/>
過數萬潞王上弟也僅八萬福王以愛故至二十萬至<lb/>
是瑞王且婚引福王為例部臣不敢言向髙力争乃寢<lb/>
未幾以人言求去堅辭票擬上不允請益堅時上病目<lb/>
慈聖太后遣人問故上對閣臣難我為所惱耳慈聖諭<lb/>
閣臣僅一人當好語慰留之於是命大璫宣諭者三不<lb/>
<pb n="KR2g0048_WYG_017-5b"/>
受命值南郊分獻乃强出時内𫝊擬嚴㫖催進户部金<lb/>
花買辦銀兩向髙言金花銀正供也當如數進買辦銀<lb/>
浮費也太倉所積幾何尙能堪此封還原㫖力争自是<lb/>
嵗省度支二十萬復請發帑金助邊其北直隸山東河<lb/>
南四川陜西福建進供稅銀以二分解部一分賑荒上<lb/>
皆從之三十八年正月復疏言今日聖徳未光世道可<lb/>
憂者大端有二曰時政壅塞議論煩多時政之壅也如<lb/>
痞隔之病使人困悶而不聊生議論之煩也如霍亂之<lb/>
<pb n="KR2g0048_WYG_017-6a"/>
病令人昏憒而不自覺時有風霾牛妖之異復言天下<lb/>
有必危必亂之道蓋有數端而水旱災傷邊冦盗賊物<lb/>
怪牛妖尚不與焉承平日乆一也上下隔絶二也士大<lb/>
夫好勝喜争三也多藏厚積必有悖出之釁四也風聲<lb/>
氣習日下不可挽囘五也臣恐宗社之憂有萬億於遼<lb/>
東者矣時自仲春至孟夏乆不雨向髙密掲陛下臨御<lb/>
將四十年惟是礦稅一事為此受多少煩言忍多少閒<lb/>
氣招天下後世多少議論其實所積之物皆歸無用乃<lb/>
<pb n="KR2g0048_WYG_017-6b"/>
將巍蕩聲名被其玷缺臣實痛之又言九卿諸臣為災<lb/>
民請命至切至苦不知曾經御覽否諸臣遺書責臣不<lb/>
為力請臣伏枕殘生叩閽無路惟有愧死尚復何言陛<lb/>
下引咎責躬齋心精禱而雨澤猶慳風霾轉甚狂飈怒<lb/>
號震撼天地陛下即深居髙拱亦動於中夫人情當窮<lb/>
迫之後何事不可為一旦相聚為亂近迫國門此時下<lb/>
蠲賑之令人亦不感即欲用兵無人用命為今之計止<lb/>
大發帑金分道賑濟庶幾稍救所以然者欲使恩出自<lb/>
<pb n="KR2g0048_WYG_017-7a"/>
陛下耳上又從之當是時向髙杜門者三乞休者七上<lb/>
慰留者三宣諭者一始復入直而争論淮撫李三才及<lb/>
顧憲成之事起乃歴舉君子小人之辨為上别白言之<lb/>
初承天有䕶陵碑文凡陵役有司不得擅捕顯陵守備<lb/>
太監杜茂縱役藺光裕肆惡巡按御史史記事下承天<lb/>
知府勞謙捕治因而相激茂遂遣人哭訴於皇太后及<lb/>
上前言謙捕去人皆剜目折脛備極楚毒上大怒命錦<lb/>
衣衛逮謙及府中僚佐向髙請毋輕發楚俗剽悍深所<lb/>
<pb n="KR2g0048_WYG_017-7b"/>
當慮且知府擅捕守陵人誠違制然承天人闌訴諸惡<lb/>
於御史御史暫拘洩衆忿旋即奏聞此權宜法令御史<lb/>
不下知府人情擾亂矣今復逮謙衆必大閧上驚陵寢<lb/>
祖宗湯沐地聖子神孫當世世加厚無動揺之上意解<lb/>
復以危言動諸大璫事乃免考三年滿加太子太保文<lb/>
淵閣大學士䕃一子中書舍人三辭不允乃拜命明年<lb/>
當考察京官孫丕揚為冡宰列四黨於訪單分散註款<lb/>
向髙以非故事止之不聽已而御史鄭維芳劉國縉造<lb/>
<pb n="KR2g0048_WYG_017-8a"/>
匿名書傾王圖而金明時别有訐疏主事秦聚奎復有<lb/>
捨死報國疏於是朝論紛然至謂察典當改以上素信<lb/>
丕揚不為動而察疏乆閣向髙屢請不報已而北察疏<lb/>
發而南察尚留中屢請方得南中臺省劾北察疏又至<lb/>
以向髙搆金御史為言上欲重處之向髙言察竟矣毋<lb/>
再起争端擬㫖責讓終歸不究上從之仍令文書官告<lb/>
以委屈寛宥意復問更有何言惟附奏感謝而已是秋<lb/>
皇貴妃王氏薨光宗母也力請厚其喪儀明年連疏乞<lb/>
<pb n="KR2g0048_WYG_017-8b"/>
罷語過戅上疑其要挾不報疏再上上遣鴻臚官宣諭<lb/>
而去志益決又密掲考選不下臣必掛冠徑去上不得<lb/>
已發至私第行之故事下吏科至是明示歸重且冀言<lb/>
官稍息議論也而議論愈囂向髙婉轉撑持補苴調劑<lb/>
即内臣亦云自在閣臣他人做去此公獨當其苦亦實<lb/>
錄也明年命典會試時閣中止向髙一人上命章奏送<lb/>
闈中票擬又為增試額五十人不為例先是福王之國<lb/>
定於是春復借言土田錢糧未備易期明年向髙封還<lb/>
<pb n="KR2g0048_WYG_017-9a"/>
御札謂王行必難緩又密掲再三上意稍動而南御史<lb/>
竟劾向髙不宜主試事於是注籍求去上不允六月武<lb/>
弁王曰乾上書告奸人孔學等謀不利於東宮私刻木<lb/>
為聖母皇上像釘其目為巫蠱語多涉坤翊宮向髙密<lb/>
掲言此奸徒所為當静處之勿為所動動則紛擾上覽<lb/>
曰乾疏震怒至於擲翻御案左右莫敢近忽自言如此<lb/>
大事閣臣何以無言近侍乃以閣掲進上覽畢威頓霽<lb/>
櫝藏之已而向髙復語大璫曰乾疏勿發恐以疑似影<lb/>
<pb n="KR2g0048_WYG_017-9b"/>
響驚動宮闈事愈難處惟速定福王之國期以釋天下<lb/>
之疑上深以為然尋用他事置曰乾於理當是時人情<lb/>
震懼謂其禍倍於往年妖書賴閣臣鎮定處危疑若無<lb/>
事而中外大安初向髙有密掲請福王之國引景王留<lb/>
邸皇考危疑為戒礦稅之行欲竭天下膏髓以予福王<lb/>
語甚危激外廷不得而知也至是上傳諭福王所謂田<lb/>
土并錢糧皆祖宗成例卿昨掲言及景王朕思皇祖時<lb/>
皇考與景王比肩今名分已定皇太子又有皇孫何猜<lb/>
<pb n="KR2g0048_WYG_017-10a"/>
疑之有卿又言及礦稅此舉為三殿非為福王卿輔弼<lb/>
重臣不得過為疑忌宜即出贊襄向髙疏謝臣小人也<lb/>
過計思慮故前掲云然賴陞下為臣剖析臣復何辭但<lb/>
皇考當時雖名分未定然講讀不輟今東宮輟講業已<lb/>
八年不奉天顔聞已乆矣福王時節入宮毎月兩次皆<lb/>
人所知親疎懸殊又遷延留滯之國無期悠悠之口實<lb/>
難家諭小則巷議私談大則妖言惡語蔓延不已將陛<lb/>
下父子兄弟間有難處之事此廷臣所以苦口力争不<lb/>
<pb n="KR2g0048_WYG_017-10b"/>
能自己豈真疑陛下與福王有他端哉莊田一事外議<lb/>
謂王借此極難題目以圖淹乆至於礦稅天下實以此<lb/>
疑皇上此在聖心必自明白上再諭福王朝謁傳免己<lb/>
乆日期明諭不必再疑天下始暁然知向髙之力言於<lb/>
上也當是時福王乆不入宮本所素知姑借外廷謾語<lb/>
以動主聽以速王行已而上復以皇太后稀齡為言遲<lb/>
且二年衆駭為中變向髙佯不省請上預慶即遣王行<lb/>
上大忤遣文書官傳諭朕所謂賀聖母稀齡者乃四十<lb/>
<pb n="KR2g0048_WYG_017-11a"/>
二年之國擇吉乃四十三年也卿何謬誤至此向髙封<lb/>
還御札謂陛下夀聖母而實留王人謂孝事之盛心乃<lb/>
䁥留愛子之私計且潞王聖母愛子也亦在外藩福王<lb/>
在國上表稱賀有何不可上覽奏徘徊歎息次日傳諭<lb/>
福王來春就國向髙奏謝且感且泣中官亦私相語曩<lb/>
者閣臣盡如是事定乆矣以延鎮三大捷功加少保兼<lb/>
太子太保武英殿大學士改户部尚書力辭不受復以<lb/>
一品滿加少傅兼太子太傅建極殿大學士改吏部尚<lb/>
<pb n="KR2g0048_WYG_017-11b"/>
書廕一子尚寶司丞時福王之國雖得命莊田猶取盈<lb/>
四萬頃向髙疏減其一又諷王自辭其一四十二年慈<lb/>
聖太后崩撰遺詔明著婚封典禮皆已定期並得釋楚<lb/>
宗蠲稅額之半一日鄭貴妃遣人來言曰先生全力為<lb/>
東朝願分少許惠顧福王向髙正色曰此正老臣全為<lb/>
王處人稱萬嵗千嵗及吾輩云百嵗皆虚語耳皇上夀<lb/>
登五十不為不髙稱此寵眷時啟行資贈倍厚宮中如<lb/>
山之積惟意所欲若時移勢改常額外絲毫難得况積<lb/>
<pb n="KR2g0048_WYG_017-12a"/>
年口語可畏一行氷釋且得賢聲老臣為王何所不至<lb/>
皇貴妃聞言大慟卒如期行向髙送之郊外殷勤垂涕<lb/>
而别先是禮臣定儀注别皇太子四拜坐受無他語向<lb/>
髙密啟皇太子必當加意皇太子深然之及見王欲答<lb/>
拜福王固辭乃立受答其二握手哭别送至宮門福王<lb/>
大喜上與貴妃偵知亦大喜已而送太后喪徒步至土<lb/>
城詣山陵題主舊屬次輔至是特遣向髙異數也禮畢<lb/>
遂請省墓上仍不從堅請乃允加少師坐蟒賜馳驛又<lb/>
<pb n="KR2g0048_WYG_017-12b"/>
令暫留數日因疏勸用人舉政特薦鄒元標等上遣内<lb/>
臣䕶行圖其邑山川以歸踰二年張差事起上歎曰葉<lb/>
向髙在事不至此光宗即位起於家未至熹宗立再遣<lb/>
行人趣行當是時南昌劉一燝以次輔當國蒲州韓爌<lb/>
肩隨之與老璫王安同心輔政安固光宗伴讀協主移<lb/>
宮者也宵人不便間一燝於向髙謂不欲其速入十一<lb/>
月向髙至首請發帑金二百萬濟邊念遼陽始禍由撫<lb/>
臣李維翰輕率進兵推官鄭之范尅削軍需奏請逮治<lb/>
<pb n="KR2g0048_WYG_017-13a"/>
為故總兵戚繼光請補贈諡上皆從之未幾王安見殺<lb/>
一燝以人言去國恩禮甚薄檢討繆昌期極言於向髙<lb/>
始獲優㫖一燝去而時局又一變矣初熊廷弼有功遼<lb/>
陽言路齮齕之去袁應泰敗一燝起廷弼田間為處分<lb/>
諸抨擊者以明賞罰廷弼至遼與遼撫王化貞隙化貞<lb/>
故向髙癸丑門生愚而輕信謂西部可用主進戰廷弼<lb/>
争之朝論右王而左熊化貞遺書向髙有麟閣奇勲唾<lb/>
手以授老師等語已而棄廣寜遁竟陷廷弼同逮諸惜<lb/>
<pb n="KR2g0048_WYG_017-13b"/>
熊材者疏論遼事遂有門生誤老師之說給事中侯震<lb/>
暘疏糾諸輔以不能主張責向髙向髙覩人情向背各<lb/>
半漸有去志王安死魏忠賢益横魏廣微附之有中魏<lb/>
外魏之稱忠賢以向髙耆舊猶未敢失禮向髙亦曲為<lb/>
彌縫如救章允儒周宗建之廷杖髙攀龍劉宗周文震<lb/>
孟之重處其功居多玉牒成進中極殿大學士復以光<lb/>
宗實錄三鎮捷功加特進光祿大夫上柱國兼支尚書<lb/>
俸辭不受又以六年滿進太傅又不受汪文言者歙人<lb/>
<pb n="KR2g0048_WYG_017-14a"/>
也原名守泰故王安客居中用事安死避揚州逮入倖<lb/>
免死改名文言再入京機警有口辯游歴公卿間得授<lb/>
制敇中書兵部郎中鄒維璉改吏部或疑文言與魏大<lb/>
中為之維璉同鄉不恱疏劾二人並及僉都御史左光<lb/>
斗忠賢以安故欲殺文言下詔獄向髙謂文言之用其<lb/>
失在臣凡再申前說文言僅受杖去而左副都御史楊<lb/>
漣二十四大罪之疏上中外遂如水火矣方漣疏之未<lb/>
出也光斗贊之甚力昌期曰擊内者只在呼吸間耳一<lb/>
<pb n="KR2g0048_WYG_017-14b"/>
不中而國家隨之况今日内無張永外無楊一清可幾<lb/>
倖乎光斗黙然疏竟入向髙亦不以為然尋九卿科道<lb/>
疏連上衆意當乘此決勝促向髙為助不應止具掲稱<lb/>
忠賢朝廷寵眷已隆盛滿難居宜聽歸私第保全終始<lb/>
掲入拂内意向髙懼思有以自解而流言自是起矣會<lb/>
工部郎萬燝以陵工經費不給疏請内府發銀上大怒<lb/>
廷杖之向髙疏救不從燝竟死而御史林汝翥以畏杖<lb/>
潛逃羣璫圍向髙第大索傳汝翥為其甥也乃具掲自<lb/>
<pb n="KR2g0048_WYG_017-15a"/>
明言中官圍閣臣第二百年所無臣若不去何顔見士<lb/>
大夫上為收囘中官向髙遂移居郊外再疏乞歸加太<lb/>
傅廕子遣行人䕶行賜銀幣蟒服夫廪陛辭之日上慰<lb/>
諭為國愛身以待召用向髙去文言再逮死且借以起<lb/>
大獄同事輔臣劉一燝韓爌俱先後削奪冡宰趙南星<lb/>
遣戍楊漣左光斗等拷死詔獄獨向髙恩眷屢加優渥<lb/>
出格慶陵功成再加上柱國而内實嫉之蓋因魏廣微<lb/>
之㸃將録首以李三才配水滸晁蓋次即向髙配水滸<lb/>
<pb n="KR2g0048_WYG_017-15b"/>
宋江逆璫不得不忌之耳又明年以憂憤卒贈太師以<lb/>
勲爵例特加柎楄諡文忠向髙前後乞歸共一百二十<lb/>
九疏在神宗時獨相七年嚴主霽威廷笞絶迹大本既<lb/>
定朝野宴如善因事就功每杜門求去上必借一事慰<lb/>
之初為釋滿朝薦等三人又為允㸃閣臣二人及再相<lb/>
熹宗封疆外虧虺蝎中據養亂者在先決防者在後故<lb/>
其求去之疏有曰年來人情分别門户一起一伏互相<lb/>
猜防以臣持論稍平欲共留之以彌縫撑拄其間不思<lb/>
<pb n="KR2g0048_WYG_017-16a"/>
世路如水微風鼓之而成波疾風激之而成浪欲水之<lb/>
平當息其風以今日之風而求波浪之靖即馮夷海若<lb/>
亦縮手無計舉天下士大夫無智愚賢不肖皆並歸於<lb/>
競進有不遂意則怨謗横生令人轉思昏夜乞哀之為<lb/>
恬淡臣無伐毛洗髓之術為之蕩滌更换其能以空言<lb/>
維之乎第使臣脫然而去天下之人或以愚鈍如臣尚<lb/>
然知足萬一有所感動而少抑其躁競之心是臣去賢<lb/>
於留也又嘗歎昔事神宗以手代口雖甚觸忤怒亦即<lb/>
<pb n="KR2g0048_WYG_017-16b"/>
平請亦即允今日與内臣執辯以口代手閣中一片地<lb/>
幾成口舌塲雖勝必不繼復難措手矣後卒如其言所<lb/>
著有蒼霞諸稿行世<lb/>
外史氏曰熹宗之朝羣奸擾攘百佞森立即使周公為<lb/>
政安能輔此童昏之君制此虎狼之衆哉况臺山先生<lb/>
乎然臺山在而調䕶清流尚可苟延國脈至臺山去而<lb/>
有明亡矣<lb/>
　　韓爌傳<lb/>
<pb n="KR2g0048_WYG_017-17a"/>
韓爌字象雲山西蒲州人萬厯二十年進士選翰林<lb/>
院庶吉士授編修歴中允庶子掌春坊事再遷禮部右<lb/>
侍郎侍讀學士四十七年副史繼偕總裁會試教習庶<lb/>
吉士光宗即位以禮部尚書兼東閣大學士入閣亡何<lb/>
上崩爌偕諸大臣受顧命時方從哲為首輔當李可灼<lb/>
進紅丸從哲既不能止反擬㫖賞可灼銀五十兩文幣<lb/>
二表裏舉朝皆為不平明年禮部尚書孫慎行上疏引<lb/>
春秋許世子不嘗藥之義以責從哲比之弑君廷臣交<lb/>
<pb n="KR2g0048_WYG_017-17b"/>
章力攻爌謂國家有大體以先帝聖明而目之曰弑筆<lb/>
之於史何以示後且爌等皆受顧命不能力止均之罪<lb/>
也安得獨坐即具疏白之從哲得善去而以可灼戍邊<lb/>
即慎行不以為異議也尋進太子太保户部尚書文淵<lb/>
閣大學士再以登極恩加少保吏部尚書進武英殿再<lb/>
加少傅進中極殿三年以山東平妖功加左柱國少師<lb/>
兼太子太師時魏忠賢客氏用事盡反初政爌持正不<lb/>
稍貶徇羣臣阿逆賢意希進者忌爌與首輔葉向髙等<lb/>
<pb n="KR2g0048_WYG_017-18a"/>
不為已用乃造天鑒同志㸃將諸錄以傾之四年楊漣<lb/>
上疏極論忠賢二十四大罪臺諫相繼論劾而上任忠<lb/>
賢益堅向髙調劑之不能得遂力請去爌為首輔會上<lb/>
不豫爌入對言聖躬闗係甚重伏望慎起居逺婦寺清<lb/>
心寡慾以攝養為先上頷之而忠賢之黨方以三案起<lb/>
大獄殺諸正人爌不肯奉詔則輒下中㫖行之切責爌<lb/>
黨䕶言官爌求去又不聽先是詞臣文震孟上國勢綦<lb/>
艱疏忠賢恚嗾上杖之時首輔葉向髙在告爌與忠賢<lb/>
<pb n="KR2g0048_WYG_017-18b"/>
力争始降級調外及是會吏部尚書趙南星都御史髙<lb/>
攀龍以謝應祥事為奸黨所訐踉蹌去國爌上疏言一<lb/>
日而去兩大臣臣民失望且御批徑發不復到閣攀龍<lb/>
一疏經臣票擬又蒙御筆改移大駭觀聽有詔切責爌<lb/>
覩朝政日壞閹勢日張中外䝉蔽終不可與共事而顧<lb/>
秉謙魏廣微輩日夜搆爌於忠賢所假票擬逐爌而奪<lb/>
其位爌乃上疏自劾曰臣備員中書咎愆日積即南北<lb/>
用兵軍需匱絀不能資廟略以佐邊籌冦災頻告徵發<lb/>
<pb n="KR2g0048_WYG_017-19a"/>
繹騷不能軫民艱以培邦本詰戎宜先營衛而觀兵禁<lb/>
掖無從紓宵旰之憂忠直尚稽還朝而搒掠朝堂無以<lb/>
囘震霆之怒以至後先多官之黜降諭㫖中出之變更<lb/>
在聖明祇肅紀綱乃中外懼興黨禍而臣既不能先時<lb/>
深念有調劑之方又不能臨事挺持為封還之戅斯皆<lb/>
罪狀之大著者請亟褫臣官仍治臣罪以為輔理溺職<lb/>
之戒疏入竟予告去臨行復疏謝有左右前後務近端<lb/>
良重綸綍以重仕途肅紀綱以肅朝宁等語忠賢銜之<lb/>
<pb n="KR2g0048_WYG_017-19b"/>
益甚爌單騎出都門忠賢意猶未釋矯㫖削籍已而借<lb/>
黄龍光請停刑一案坐贜二千餘兩捕其家人死杖下<lb/>
爌悉斥田宅以償猶不給親友為醵金完之爌由是棲<lb/>
止先墓忠賢必欲殺之會熹宗崩得免愍皇帝即位以<lb/>
閣臣多不稱職令廷推舊臣僉舉爌楊維垣力沮之不<lb/>
聽遂復召為首輔進中極殿大學士陛見慰勞甚至尋<lb/>
御文華殿諭以票擬務消異同二年正月上以邊警召<lb/>
爌及吏部尚書王永光入對平臺時廷臣頗憂毛文龍<lb/>
<pb n="KR2g0048_WYG_017-20a"/>
跋扈袁崇焕銳欲除之上因與爌等造膝密語左右莫<lb/>
得而聞也上素惡門户温體仁以枚卜不與訐錢謙益<lb/>
去之毛九華任贊化亦訐體仁他事體仁言九華贊化<lb/>
皆謙益死黨故誣臣以報謙益上怒切責贊化爌救曰<lb/>
言官有聞入告但新進小臣不諳大體乞寛之宥贊化<lb/>
亦安體仁上因謂進言者多懷私意不憂國而植黨自<lb/>
名東林於朝廷何益爌退復具掲言人臣不可以黨事<lb/>
君人君亦不可以黨疑臣但當論其才品臧否職業脩<lb/>
<pb n="KR2g0048_WYG_017-20b"/>
廢因而黜陟孰敢不服若戈矛妄起於朝堂畛域横分<lb/>
於宫府非國之福也上嘉納之先是上在藩邸素惡逆<lb/>
賢之黨及首惡既誅即欲定附逆諸臣罪案閣部僅以<lb/>
數十人入告上怒曰魏忠賢一人耳茍非外廷逢迎何<lb/>
遽至此乃手列諛誦贊道速化條目命爌等密議並下<lb/>
建祠稱誦諸疏指示曰此紅本媚璫實錄也卿盡案入<lb/>
之議既定於是大學士臣爌臣標臣龍錫吏部尚書臣<lb/>
永光刑部尚書臣允升左都御史臣于汴上奏曰人臣<lb/>
<pb n="KR2g0048_WYG_017-21a"/>
首戒無將天討用章有罪祖制内官不許干預政事重<lb/>
交結近侍之律於以防内外而肅宮府杜奸萌而窒亂<lb/>
源法至嚴也逆璫魏忠賢狡譎多端兇頑無忌始焉小<lb/>
忠小信祇便身圖繼而作福作威漸干國政内則妖姆<lb/>
客氏窺覘禁密結為腹心外則逆臣崔呈秀揣度機情<lb/>
助其羽翼戕宮妃而戮忠直盜帑藏而弄兵權已邀無<lb/>
等之三封將議逼尊之九錫迫逐藩邸播棄宗臣建生<lb/>
祠以卜人心遣内鎮而連邊將陰謀叵測僭勢顯成磔<lb/>
<pb n="KR2g0048_WYG_017-21b"/>
辟已服上刑爰書具列逆狀誠如聖諭所謂首逆之罪<lb/>
當先正者也至首發大難禍始教猱或倒身怙終勢成<lb/>
騎虎有如動揺母后倡和逆封鐡劵金章覆題恐後腴<lb/>
田甲第請給争先或引聖經以慫惥中傳或攘史職而<lb/>
抹殺直筆墨縗朝會忍此罪魁緹騎鋃鐺大興詔獄修<lb/>
睚眦以殘軀命不難殺人媚奸供嚬笑而効爪牙總是<lb/>
酬恩報怨至於一人而創祠幾地一事而諛誦連章祠<lb/>
省直祠邊鎮祠京邸未巳也而且祠之國學頌碑文頌<lb/>
<pb n="KR2g0048_WYG_017-22a"/>
奏章頌鄉錄未已也而且頌以絲綸此聖諭所謂首開<lb/>
諂附傾心擁戴者也又有徑竇旁通網羅密布腹藏鱗<lb/>
甲搆青蠅貝錦之䜛意慘鏌鋣釀白馬清流之禍即占<lb/>
風望氣莫可端倪而覆雨翻雲難逃指視斯又潛施鬼<lb/>
蜮之毒而更巧避彪虎之名此聖諭所謂雖未祠頌而<lb/>
陰行贊導者也以上諸人罪案各殊法律亦異或已經<lb/>
褫逐不盡厥辜或謬附摧傷當追始禍遵明聖諭擬法<lb/>
依律無枉無徇三尺無私天誅不貸四凶畢竄國法用<lb/>
<pb n="KR2g0048_WYG_017-22b"/>
申惟是大憝既罹不赦之條而羣小宜開自新之路或<lb/>
事闗題覆牘尾列名或身在封疆委蛇濟事或城守任<lb/>
於捍禦或編摩効有劑調而又或生平才守俱優敭歴<lb/>
猷勞夙著此聖諭所謂事本自公而勢不得已素有才<lb/>
力而隨人㸃綴須當原其初心或可責以後効或與昭<lb/>
洗免臚姓名因明罰敇法之嚴條兼赦過宥罪之寛政<lb/>
也疏入報可於是忠賢客氏而下坐死者崔呈秀等六<lb/>
人劉志選等十九人坐戍者魏廣微等十一人逆孽魏<lb/>
<pb n="KR2g0048_WYG_017-23a"/>
志徳等二十八人城旦者顧秉謙等一百二十七人削<lb/>
籍者徐應元等三十二人閒住者黄立極等四十三人<lb/>
上自為諭冠之名曰欽定逆案頒示天下當是時大憝<lb/>
斬除識者謂宜嚴治黨與以副朝廷錯枉之權以昭千<lb/>
萬世人臣之戒而猶謂失於過縱於是言官交章劾王<lb/>
永光本黨逆閹不稱冡宰以頌閹之人定附閹之人庇<lb/>
覆良多王永吉言之尤力上怒下爌等議罪爌　救之<lb/>
言永吉不宥永光必不敢居位上乃赦永吉奪俸一年<lb/>
<pb n="KR2g0048_WYG_017-23b"/>
㝷以皇子生推恩加爌太傅力辭許之時起王象乾督<lb/>
宣大撫西邊款成有日矣而宣大撫臣張宗衡抗疏請<lb/>
戰上召爌等問所宜從爌言宗衡前亦嘗請款今忽變<lb/>
其説前後矛盾胷中似未有成算請下督臣及三鎮撫<lb/>
按議之上又舉汰兵裁驛二議問爌爌言汰兵不過當<lb/>
清占冒及增設浮兵若衝地額兵固不可汰也驛遞疲<lb/>
累當責按臣核減以蘇民困其所節省當即蠲之民以<lb/>
示徳意上然之初熊廷弼既誅遺骸未收御史饒京以<lb/>
<pb n="KR2g0048_WYG_017-24a"/>
為言不許其子兆璧復詣闕泣訴爌謂廷弼不死於封<lb/>
疆而死於門戸使誅廷弼者按失守之律與同事諸人<lb/>
一體伏法廷弼九原亦當目瞑乃先以無影之賄懸坐<lb/>
楊漣左光斗魏大中等為清流阱陷又以刋書惑衆借<lb/>
題徧殺身死之後尙坐贓十七萬兩辱及妻孥長子兆<lb/>
珪迫而自刎斯則廷弼死未心服海内才臣義士亦多<lb/>
憤惋特以封疆之故未敢訟言於陛下之前耳臣等竊<lb/>
平心論之自有遼事以來徼倖營私之輩不知凡幾廷<lb/>
<pb n="KR2g0048_WYG_017-24b"/>
弼再任經略不取一金錢不通一餽問終日焦唇敝舌<lb/>
與人争言遼東如其家事似猶此勝於彼魏忠賢盗竊<lb/>
威福士大夫為爵祿所誘靡然從風廷弼一長繫待決<lb/>
之人屈撓則生抗違立死乃終不改其剛强自遂之性<lb/>
以致獨膺顯戮慷慨赴市其俠腸猶未盡冺臣總不敢<lb/>
深言而傳㫖已逾三年收葬原無禁例則聖明必在垂<lb/>
仁臣等所以娓娓於此者以兹事雖屬封疆於邪正本<lb/>
末陰有闗係陛下天縱聖哲或未以臣言為深謬也疏<lb/>
<pb n="KR2g0048_WYG_017-25a"/>
入上感動乃許收葬時廷臣齮齕東林者争撼逆案欲<lb/>
援引一二人以漸翻案而爌力持之惡爌者日衆會袁<lb/>
崇煥已殺毛文龍議者皆以為功其冬我兵入大安口<lb/>
取永平薄京師上逮崇煥下詔獄詞連錢龍錫幾坐死<lb/>
中書加尙寶卿原抱奇露章劾爌上雖薄抱奇而心是<lb/>
其言爌遂乞休疏再上馳驛歸十七年正月流賊渡河<lb/>
破蒲州憤鬱而卒年八十矣<lb/>
外史氏曰東林無韓葉二賢不特無噍類並三族而禍<lb/>
<pb n="KR2g0048_WYG_017-25b"/>
之矣委宛於中調燮於内其功鉅矣余故以二君子為<lb/>
東林宰<lb/>
　　翁正春傳<lb/>
翁正春字兆震侯官人舉萬厯七年鄉試屢上春官不<lb/>
第循例署龍溪教諭二十年舉進士第一授翰林院修<lb/>
撰奉使冊封周藩歴中允庶子少詹事兼侍讀學士三<lb/>
十八年陞禮部左侍郎充日講官尋署部事時神宗髙<lb/>
居大内大僚多不㸃用羣臣疏請考選起廢凡數百上<lb/>
<pb n="KR2g0048_WYG_017-26a"/>
皆不報會十一月壬寅朔日食正春上言日者衆陽之<lb/>
宗本不宜蝕况仲冬律中黄鍾於卦為復乃隂極陽生<lb/>
之候有此虧蝕其變尤甚臣考萬厯三十年來八嵗之<lb/>
間日食者三前兩嵗為四月朔是純陽之月也今嵗為<lb/>
十一月朔是又陽生之月也夫以純陽蝕則陽既受侵<lb/>
以陽生蝕則陽益寖弱豈非陽徳實虧故上天垂象乎<lb/>
君徳象日宜照臨不宜藏閉宜發揚煦育不宜收斂摧<lb/>
抑皇上自萬厯二十年後財貨日斂聚人才日剝落㫖<lb/>
<pb n="KR2g0048_WYG_017-26b"/>
意日留中至今已極矣一切請補大僚推考選起廢棄<lb/>
皆不省而横征逮繫者終不止致黄扉紫閣寥寥孤曜<lb/>
六卿九列三五晨星閶闔徒號天聽愈逺天下不見陽<lb/>
和舒育之氣而冰凝之象獨堅夫日之食與更只在一<lb/>
時皇上之寢與行亦只在一念誠鑒於天變之不可不<lb/>
畏而翻然轉移舉從前缺失立見施行將日中之治行<lb/>
天變可挽囘矣不報又言欽天監奏十一月壬寅朔日<lb/>
食差至三刻厯法果按成法而差當如前代嵗差之法<lb/>
<pb n="KR2g0048_WYG_017-27a"/>
隨時修改以合天道今官生輩於理數未精安望脗合<lb/>
宜訪求精通厯學之人如原任按察使邢雲路兵部郎<lb/>
中范守已照先年給事中樂濩例改授京堂又翰林院<lb/>
檢討徐光啟原任工部員外李之藻皆精厯數又大西<lb/>
洋歸化之龎迪莪能三拔等有推彼國厯法測驗推步<lb/>
足備采用請令光啟對譯與雲路等參討修復然厯法<lb/>
疎密莫顯於交食真偽莫逃於測驗觀象臺年乆滲漏<lb/>
地勢失平儀器欹斜與天度不合宜及時修造並擇天<lb/>
<pb n="KR2g0048_WYG_017-27b"/>
文生陰陽人等疏入亦留中三十九年八月萬夀節倣<lb/>
古人金鑑錄之意獻萬夀八箴清君心遵祖制振國紀<lb/>
信臣僚寶賢才罷聚斂恤民命重邊防帝雖不能用然<lb/>
心善之王恭妃之薨也乆停不擇地正春力請之乃命<lb/>
偕中貴人徃既得吉矣中貴有所附以地廣費繁難之<lb/>
正春作色曰妃誕育元良他日國母也詎以天下儉乎<lb/>
奏上得報可初代王無嫡子御人裴生鼎渭已奏立為<lb/>
嗣已妾張氏有寵次進妃生鼎莎復援宗藩要例請改<lb/>
<pb n="KR2g0048_WYG_017-28a"/>
正李廷機為禮部主鼎莎謂裴未經奏選渭不立也至<lb/>
是王兩子争襲廷議以鼎渭長宜立下禮部正春曰均<lb/>
庶立長宜也然訟父得立是有兄弟無父子矣請以爵<lb/>
予長子之子而以前所立者為將軍則兄弟之倫正而<lb/>
父子之恩亦不至掃地識者韙之時倭冦未息琉球國<lb/>
遣使入貢正春言中山已服於倭今使臣多倭人物雜<lb/>
倭器其心巧譎絶之便即不然亦宜詔福建撫臣按驗<lb/>
量留土物以見恭順使臣如例給賞不必入朝帝是之<lb/>
<pb n="KR2g0048_WYG_017-28b"/>
當是時皇太子輟講已九年福王之國無期瑞王婚禮<lb/>
亦乆不舉廷臣章滿公車總不得命正春以職掌所關<lb/>
屢疏上請至引天時祖制人情反覆入告至是復連上<lb/>
三疏其請開講曰東宮輟講日乆控陳愈切槩置不聞<lb/>
意臨御日乆静攝多年視天下事無一足為吾急者遂<lb/>
并大本之地子孫之計而亦緩之乎其何以對列聖慰<lb/>
四海臣民且天下亦多事矣元日風二日火宮府釜鬵<lb/>
之形朝紳水火之象閭閻困敝内外交訌是尙可泄泄<lb/>
<pb n="KR2g0048_WYG_017-29a"/>
從事乎夫皇上四十年金甌不宜學倦於勤而東宮之<lb/>
為人子可知皇元孫九齡岐嶷將䝉養其正而東宮之<lb/>
為人父可知陛下聰明天縱奈何於目前大事遲疑如<lb/>
此請之國曰藩封一事中外竭蹷以待乃吉期至今未<lb/>
定夫親王典禮有先時而備者有臨時而催者督之早<lb/>
民不能堪督之遲又恐一時貽誤今之國無期百司何<lb/>
以為準也請婚期曰髙皇帝詔民男十六以上女十四<lb/>
以上許及時婚配况帝子天孫顧乃聁積李於深宮嗟<lb/>
<pb n="KR2g0048_WYG_017-29b"/>
摽梅於邃閣盛事猶未舉哉宜亟舉行上承聖母歡心<lb/>
下衍宗支大慶倘仍逾時不舉是國家為愆禮臣子為<lb/>
溺職臣所大懼也皆不報四十年八月順天府鄉試進<lb/>
士鄒之麟分校搜中落卷童學賢等為御史馬孟禎等<lb/>
所糾孫居相復發科塲積弊追論庚戌湯賓尹韓敬事<lb/>
正春議覆學賢黜革之麟降閒散官而給事中趙興邦<lb/>
亓詩教謂正春不叅論主考為徇私於是考官郭淐朱<lb/>
延禧各疏引罪正春議分别罰治未上給事中孫振基<lb/>
<pb n="KR2g0048_WYG_017-30a"/>
欲并議庚戌事遂疏論正春及吏部尚書趙煥等正春<lb/>
言賓尹庚戌事與臣今日先後不同時鄉會不同事臣<lb/>
安敢於詔㫖外擅議請終養囘籍有㫖一并議奏詩教<lb/>
復叅正春支吾首䑕正春具辯益求去大學士葉向髙<lb/>
言年來禮部事最繁正春止一人獨任言者猶未見亮<lb/>
益見大臣任事之難得㫖慰諭正春疏謝條塲議八事<lb/>
四十一年再知貢舉四月改吏部左侍郎掌詹事府日<lb/>
講如故以母老再疏請假歸養許之天啟元年起禮部<lb/>
<pb n="KR2g0048_WYG_017-30b"/>
尙書協理詹事府事四年都御史楊漣劾太監魏忠賢<lb/>
二十四大罪舉朝交章攻之正春亦上疏論劾有㫖以<lb/>
沽直不諳切責遂抗章乞歸明年御史陳朝輔希忠賢<lb/>
意叅正春年踰七十母近百齡猶夜行不休時正春罷<lb/>
歸乆矣袁鯨復論正春呈身門户為東林巨魁又明年<lb/>
母夫人百嵗正春率子孫為夀鄉閭榮之九月以勞疾<lb/>
卒崇禎初諡文簡正春在禮部最乆職舉政脩為人峻<lb/>
整終日無狎語倦不傾倚暑不裸裎目無流視見者肅<lb/>
<pb n="KR2g0048_WYG_017-31a"/>
然起敬其教龍溪時芝生學宮又有五色雲之異遂魁<lb/>
天下有明三百年間職官領廷對者二人曹鼐以典史<lb/>
正春以教諭而正春鄉試居榜末為尤奇云<lb/>
外史氏曰明代之事全敗壞於神宗其不即亡者未至<lb/>
荒淫耳若夫既以聚斂為事加之般樂怠傲而剛愎自<lb/>
用抑君子而尙僉佞未有不當其身而見禍者也觀兆<lb/>
震先生諸疏其亦危矣噫若無東林諸賢在朝執持天<lb/>
下事豈可料哉<lb/>
<pb n="KR2g0048_WYG_017-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東林列傳卷十七<lb/>
</p>
<p>
</p>
  </div>
</body>
</text>
</TEI>
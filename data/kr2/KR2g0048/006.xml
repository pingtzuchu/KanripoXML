<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷六</head> <lb/>
    <p>
<pb n="KR2g0048_WYG_006-1a"/>
欽定四庫全書<lb/>
　東林列傳卷六<lb/>
　　　　　　　　　　　　江隂　陳鼎　撰<lb/>
　明<lb/>
　　孫承宗傳<lb/>
孫承宗字稚繩直𨽻高陽人生而沉塞果毅不苟訾笑<lb/>
為諸生嘗授經易水雲中仗劍游塞下從飛狐拒馬間<lb/>
直走白登又從紇干清波故道南下結納其豪傑與戍<lb/>
<pb n="KR2g0048_WYG_006-1b"/>
將老卒周行營壘訪問要害扼塞以是曉暢敵情通知<lb/>
邊事舉萬厯三十二年進士第二人授翰林院編修十<lb/>
二載遷左春坊中允歴左諭徳司經局洗馬與鄒元標<lb/>
趙南星高攀龍諸君子交極契熹宗即位遷左庶子充<lb/>
日講官拜詹事府少詹事加禮部右侍郎協理詹事府<lb/>
事日講如故承宗為史官不造請權要不徴逐遊讌持<lb/>
重自守泊如也神宗末有東宫梃擊之變御史劉廷元<lb/>
以風癲蔽獄閣臣吳道南宻以問承宗承宗曰事關東<lb/>
<pb n="KR2g0048_WYG_006-2a"/>
宫不可不問事關皇宫不可深問龎保劉成而下不可<lb/>
不問也龎保劉成而上不可深問也獨皇上能了此須<lb/>
中堂宻掲之耳如其言而梃擊之獄定四十五年内計<lb/>
忌者議左承宗於外掌院劉一燝力持之乃止熹宗初<lb/>
御講筵内閣戒講官講章宜簡要講畢勿多獻替承宗<lb/>
曰中堂當擇講官不當擇講章與其擇講章寧去講官<lb/>
可也㑹同官李光元亦上書爭之得勿改既逆璫造孽<lb/>
欲斥東林諸賢承宗宻言執政力䕶之璫亦疑其同黨<lb/>
<pb n="KR2g0048_WYG_006-2b"/>
勿顧也當遼事初起朝議倚熊廷弼足以辦敵承宗曰<lb/>
未也當大事須置身天宇之外俛視所營乃能洞晰情<lb/>
勢使敵在我目中今身為遼事所圉惴惴焉懼敵人之<lb/>
入我室發我屋曽暇及藩籬之外乎一城挑三河虎皮<lb/>
驛破不能救枝斫膚剥而曰䕶其根本樹其能久乎既<lb/>
而廷弼去瀋陽陷遼陽又陷經略袁應泰自焚死乃即<lb/>
家再起廷弼經略遼東寧前道王化貞為巡撫化貞主<lb/>
戰而廷弼主守兩人遂相惡交相謗也上勅廷臣議經<lb/>
<pb n="KR2g0048_WYG_006-3a"/>
撫去留至欲專任化貞而我兵已度三坌矣於是羣推<lb/>
承宗為兵部添設侍郎專主東事天啓二年正月我兵<lb/>
略廣寧化貞棄城走閭陽廷弼見而唾之惶遽焚棄右<lb/>
屯以西四百里與監軍道高出張應吾邢愼躡化貞後<lb/>
入關以屢逃懦夫倡為退守關門之説舉朝洶洶上乃<lb/>
拜承宗兵部尚書兼東閣大學士入直凡九日即以閣<lb/>
臣暫掌部事承宗因上目前切要疏其略云年來兵多<lb/>
不練餉多不覈以將用兵而以文官招練以將臨陣而<lb/>
<pb n="KR2g0048_WYG_006-3b"/>
以文官指發以武畧備邊而日増文官於幕以邊任經<lb/>
撫而日問戰守於朝此皆因循誕謾之失也今天下急<lb/>
務在收拾人心而欲收人心在大振天下之氣又云以<lb/>
文統武自是敝法以極不知武之文統極怕文之武更<lb/>
屬極敝之法故臣謂今天下當重武之權而重武之權<lb/>
在去文吏之擾又云國家京營兵十萬日添官以為兵<lb/>
害而不少添其餉營兵上等之餉不當募兵下等之餉<lb/>
何能為練當如募兵之法列餉為三等而以逓升逓降<lb/>
<pb n="KR2g0048_WYG_006-4a"/>
之法簡拔清汰環城為營毎城建三營營可八千有竒<lb/>
建營之法即以陣法為之令什什伍伍在營如陣在陣<lb/>
如營升其伉健者為親軍而老弱拊營姑任之為老家<lb/>
此宋初升籍之法也永平為陵京重鎭為山海後勁不<lb/>
可不再設巡撫不可不設總兵與山海薊鎭為鐺脚之<lb/>
勢盧龍薊門諸州縣宜倣各邊之法城各設守將一員<lb/>
築壘於必爭之地使鎭戍接連墩營相望關西州縣處<lb/>
處設兵雖各為城守其實於東則若以山海之兵分布<lb/>
<pb n="KR2g0048_WYG_006-4b"/>
於各城以為老營於西則若以京師之兵分布於各城<lb/>
以為突騎一片石而西戚繼光故壘在焉可按其踪而<lb/>
加修葺畿南涿易以及通州當清理額兵兼募新兵天<lb/>
津北平若京東皆可屯田以屯撥遼人以渠限敵馬以<lb/>
租給軍餉此三便也當是時邊警日急長安一夕數驚<lb/>
閣部大臣瞪目屏足苟幸旦夕無事言官如蜩螗沸羮<lb/>
莫適為公家計承宗乃上章請下熊廷弼於理與王化<lb/>
貞同讞又請逮給事中明時舉御史李達以懲蜀之招<lb/>
<pb n="KR2g0048_WYG_006-5a"/>
兵致冦者又請詰責募兵監軍諸臣以警有位之骫骳<lb/>
者上皆允之而側目者衆矣兵部尚書王在晉代廷弼<lb/>
經略遼東而王象乾先以兵部尚書行邊總督薊遼習<lb/>
知西邊部落西人亦愛之而在晉之出也深倚象乾謀<lb/>
用西人以襲廣寧象乾教之曰得廣寧不可守也為罪<lb/>
滋大重關設險衛山海以衛京師此穏著也在晉乃請<lb/>
築重闗於山海闗八里舖費一百二十萬關門僚佐袁<lb/>
崇煥沈棨孫元化力爭不能得皆奏記内閣承宗請身<lb/>
<pb n="KR2g0048_WYG_006-5b"/>
往决之加太子太保賜蟒玉銀幣抵關閱新城詰在晉<lb/>
曰新城成即移舊城之四萬兵以守乎曰當另設兵承<lb/>
宗曰如此則八里内守兵八萬矣一片石而西北不當<lb/>
有守乎其戰兵即守兵乎抑另有戰兵乎築闗在八里<lb/>
内新城之背即舊城之址也舊城之品阬地雷將為敵<lb/>
人設抑為新兵設乎新城可守則安用舊城如不可守<lb/>
則新兵之四萬倒戈舊城之下將開關延入乎抑閉關<lb/>
以委敵乎曰關外有三道闗可入承宗曰若是則敵至<lb/>
<pb n="KR2g0048_WYG_006-6a"/>
而兵逃如故也安用重關曰將建三寨於山以待潰卒<lb/>
承宗曰兵未潰而築寨以待之是教之潰也若是則又<lb/>
安用重關且敗兵入三道關敵不可尾而入乎人心一<lb/>
潰不又為全遼之續乎曰將於八里内南負山北抵海<lb/>
掘溝二十里以限敵馬承宗曰徐中山之經度斯地也<lb/>
左山右海砂少土多故扼要為關今將踐砂鑿石火燒<lb/>
水激而成河不亦難乎成祖棄大寧諸城而獨守遼東<lb/>
以大寧退有薊門天險遼西非遼東不可守也今不為<lb/>
<pb n="KR2g0048_WYG_006-6b"/>
恢復大計乃畫關而守畿東有寧宇乎在晉語塞而止<lb/>
承宗出闗親覽形勝還至建昌遇雨留七日條奏闗東<lb/>
西形勢事宜凡十餘疏無慮數十萬言上皆報聞還朝<lb/>
極言在晉不可恃改在晉南京兵部尚書盡逐逃臣張<lb/>
應吾等而八里舖築城之議罷經略缺承宗自請督師<lb/>
上大悦以原官督理軍務賜尚方劍坐蟒承宗乃辟職方<lb/>
主事鹿善繼王則古為贊畫請帑八十萬以行既至關<lb/>
首定兵制以三千人為一營十五營為三部兵不離將<lb/>
<pb n="KR2g0048_WYG_006-7a"/>
將不離帥使教肄分而稽核便修築關城南防海口北<lb/>
防角山安大砲於望海臺以為横擊頓萬人於三道口<lb/>
之石城以為突騎置砲臺十一於北水關外以防外瞰<lb/>
此守關之大略也汰副總兵以下數百人罷眞定保定<lb/>
河南踐更之卒以實中原三輔承宗之議大約謂守寧<lb/>
逺所以守關門屯大兵於山海以次第戰守於法為正<lb/>
爲實東連西結分布於覺華彌串廣鹿於法為竒而正<lb/>
虛而實又謂西部必不可用遼之遺民必不可棄關内<lb/>
<pb n="KR2g0048_WYG_006-7b"/>
之遼民當使籍土著關外之遼人當使籍卒伍關外十<lb/>
三站之義民諸不附敵者當收置寧逺覺華以遼人守<lb/>
遼土以遼土養遼人此今日之大計也請置大將以馬<lb/>
世龍佩平遼將軍印行授鉞之禮節制三部罷監陣之<lb/>
官更定儀注總兵官以賔禮接經撫不戎服跪階下移<lb/>
咨朝鮮國王李琿激以同仇之誼犒毛文龍於東江令<lb/>
復四衛檄登帥沈有容進據廣鹿而自以春防詣登萊<lb/>
商度進取之計時朝廷方急遼不許也劉愛塔者遼人<lb/>
<pb n="KR2g0048_WYG_006-8a"/>
也為金復都督改名劉興祚至是内附㑹我兵去廣寧<lb/>
道臣萬有孚欲挾西部襲殺遼人以為功承宗不許全<lb/>
活者千餘人設六館以招徠天下豪傑三年春進諸將<lb/>
將吏而問之曰汝等數言按視寧逺何以屢更衆曰請<lb/>
戒期承宗曰以明日往何如衆皆愕翼日即出關抵前<lb/>
屯總兵趙率教以空粮買馬置牛屯練修舉大加慰勞<lb/>
以所乘輿予之自前屯一日馳至中右質明抵寧逺登<lb/>
其城喟然而歎復由盧山夜抵中右乃還治所當是時<lb/>
<pb n="KR2g0048_WYG_006-8b"/>
魏忠賢用事興内操使中官胡良輔劉朝等犒邊已寓<lb/>
中人觀兵之意承宗力言其不可有㫖報聞募關以西<lb/>
遼兵數千人遣魯之甲將三千人出守中後所遣王楹<lb/>
將三千人出守中右所又念寧逺城大而瑕檄祖大夀<lb/>
移覺華島兵七百人於城中命大夀司版築汪翥司窑<lb/>
造計日舉事又以土官招撫主守客兵訓練主戰立兩<lb/>
遊擊於要地専備應援又移拱兔市塲於興水堡遣左<lb/>
輔領精騎出哨中右鎮撫闌入一步即以掠論於是我<lb/>
<pb n="KR2g0048_WYG_006-9a"/>
軍不得恣意屯牧方遼事之殷也承宗有請人不得不<lb/>
從及邊警漸息中外解嚴於是朝議籍籍謂承宗用撫<lb/>
臣閻鳴泰岳和聲及大將馬世龍為非是御史潘雲翼<lb/>
首劾去鳴泰以張鳯翼代之鳯翼復主畫關退守之説<lb/>
承宗力爭請勿設撫臣以撓戰守不聽先是虎部中<lb/>
竊出盜掠趙率教捕斬四人道臣萬有孚詬之督臣王<lb/>
象乾欲斬率教以悦西人承宗力爭乃免而王楹之城<lb/>
中右也䕶其兵出採木西部朗素邀之中伏而死蓋萬<lb/>
<pb n="KR2g0048_WYG_006-9b"/>
有孚陰主之承宗怒遣馬世龍引大軍從大槃嶺壓其<lb/>
巢五部恐逺徙三百里外象乾恐其敗欵也教素朗縳<lb/>
我逃人為殺楹者以獻而増其賞千金承宗曰人各有<lb/>
能有不能此象乾之所能而非臣之所能也因極論西<lb/>
部不可用欵不可恃通官與當事之説不可憑㑹象乾<lb/>
以憂去遂自劾乞罷譴又請勿推經略總督以一事權<lb/>
皆不聽承宗在闗四年前後復大城九堡四十五練<lb/>
兵十一萬立車營十二水營五火營二前鋒後勁營八<lb/>
<pb n="KR2g0048_WYG_006-10a"/>
弓弩火砲軍五萬輕車千輛偏廂車千五百輛沙唬船<lb/>
六百馬駝牛騾五萬甲胄器械弓矢火藥藺石渠荅鹵<lb/>
楯合數百餘萬闢地四百里招回遼人四十餘萬遼兵<lb/>
三萬屯田五千頃獲零級一千八百有竒故事積級二<lb/>
百五十准一大捷承宗勿叙也論功加太子太師與閣<lb/>
臣皆世錦衣千戸而魏忠賢則世襲錦衣都指揮使加<lb/>
恩三等撫臣張鳯翼因遼撫居遼之説恨承宗刺骨與<lb/>
萬有孚潘雲翼嗾人極論馬世龍之罪以撓之又承宗<lb/>
<pb n="KR2g0048_WYG_006-10b"/>
素不悦於魏廣㣲及魏忠賢再遣劉應坤胡良輔等犒<lb/>
師承宗待之又倨㑹是年九月遵詔巡喜峰古北口請<lb/>
以十一月入都門賀萬夀節與廷臣面商進兵事宜廣<lb/>
㣲奔告忠賢曰樞輔擁兵數萬來清君側兵部侍郎李<lb/>
邦華為内應公等為虀粉矣忠賢繞御床而哭上南郊<lb/>
回趨内閣擬諭次輔顧秉謙奮筆曰無旨擅離汛地祖<lb/>
宗法所不宥兵部馬上差人傳樞輔馬首即東午夜開<lb/>
大明門召兵部尚書趙彥入分三道飛騎止之又矯諭<lb/>
<pb n="KR2g0048_WYG_006-11a"/>
九門守閹孫閣老若入齊化門便鎖綁進來時承宗已<lb/>
至通州聞命即日還鎭具疏入奏亦不牽連引謝忠賢<lb/>
遣人偵之一襥被置輿中後車惟鹿善繼從意稍解而廣<lb/>
㣲又嗾崔呈秀徐大化李蕃連章劾之比之王敦李懷<lb/>
光㑹師失利於桞河哨將李承先魯之甲皆死於是臺<lb/>
諫交章劾承宗遂罷歸兵部尚書高第代之為經略復<lb/>
申守關之議承宗即家移書爭之不聽盡撤關外兵棄<lb/>
軍糧數十萬石哭聲震原野而寧前道袁崇煥獨不聽<lb/>
<pb n="KR2g0048_WYG_006-11b"/>
撤愍皇帝即位王在晉入為兵部尚書恨承宗不置抗<lb/>
疏極論馬世龍及茅元儀熒惑樞輔敗壞關事逮世龍<lb/>
逐元儀又嗾新進臺諫交口詆承宗以沮其出崇禎<lb/>
二年冬我兵入大安口取遵化將薄都城舉朝洶駭謂<lb/>
非用承宗不可詔起承宗原官改兵部尚書駐通州仍<lb/>
入朝陛見時十一月七日也十五日上知承宗抵近郊<lb/>
召見平臺慰勞畢曰卿不須往通為朕調度京城此時<lb/>
即煩卿去面諭首輔韓爌即擬勅來事權要隆重賜尚<lb/>
<pb n="KR2g0048_WYG_006-12a"/>
方劍自京營總協及坐門大小文武公侯駙馬伯下至<lb/>
總兵皆以軍法従事承宗承旨而出漏下二十餘刻周<lb/>
閱都城四十里五鼓而畢即出閱重城乃乘月巡濠塹<lb/>
度險阻是日夜半内閣𫝊奉聖旨卿等𫝊輔臣承宗星<lb/>
夜往通料理勅書隨後補給承宗夜宿重門質明門啓<lb/>
聞後命遵㫖即行事秘人莫得知知者亦莫之敢指斯<lb/>
其故難言之矣中外聞承宗之出也皆驚愕尚書李騰<lb/>
芳鄭以偉講官羅喻義要衆伏闕請留承宗聞之疾馳<lb/>
<pb n="KR2g0048_WYG_006-12b"/>
出宣武門宿僧舎明日抵通總兵楊國棟以軍禮見承<lb/>
宗受而不辭曰吾以安衆也兩城中保鎭及京兵相半<lb/>
命國棟兼統之時上以流言忽置袁崇煥於法島帥祖<lb/>
大夀中軍何可綱等率所部萬五千人東潰自通之南<lb/>
二十里趨張灣渡河承宗遣飛騎追三百餘里弓刀反<lb/>
向僅及其尾大壽傳語曰事已至此當出搗東巢歸以<lb/>
待命耳承宗宻請調馬世龍撫諭又代為大夀别白上<lb/>
俱如所請即命移鎭關門承宗即日戒途東發方世龍<lb/>
<pb n="KR2g0048_WYG_006-13a"/>
之追大夀於關門也令二將捧上手詔往大夀懼有變<lb/>
宻授指揮下譟而出關世龍追及之於歡喜嶺單騎入<lb/>
其營傳閣部撫諭諸將諸將皆羅拜王承𦙍率所部先<lb/>
去曹文詔踰墻走大夀妻左氏使人語大夀曰孫公大<lb/>
人再貰若死兵潰何不死城下以謝孫公今來此吾以<lb/>
大砲待汝耳大壽意奪於其妻而又恐諸將之賣已也<lb/>
乃受詔歛兵以待命數日承宗再蒞關門而人心乃大<lb/>
定三年正月大夀入關謁承宗列所統騎步三萬於教<lb/>
<pb n="KR2g0048_WYG_006-13b"/>
塲行誓師之禮乃遣死士沿海入報中朝始知關門無<lb/>
恙也及四城之復自為露布奏聞上親告廟布告中外<lb/>
加承宗太傅廕一子世襲錦衣衛指揮僉事賚白金五<lb/>
十蟒衣一襲三疏力辭上允辭太傅承宗還治所關政<lb/>
一新時梁廷棟為兵部尚書惡馬世龍不受中制令所<lb/>
善部郎丘禾嘉監其軍誣世龍坐視三屯不救承宗爭<lb/>
之廷棟益不悦故超拜禾嘉為遼撫孫元化亦以言兵<lb/>
超拜登撫承宗連章求罷弗許既而朝議皆欲聽其去<lb/>
<pb n="KR2g0048_WYG_006-14a"/>
以遼委禾嘉而上不従承宗十一疏乞休上遣中書詣<lb/>
闗門宣諭視事四年正月八日承宗出關由前屯寧逺<lb/>
抵松錦十六日由三道關一片石歴石門燕河徧閱三<lb/>
協十二路由石塘路過平谷經盤山入薊州而還條次<lb/>
東西邊政分八疏入奏上嘉納行之未㡬而有凌河之<lb/>
堕承宗抗疏乞休疏十七上乃許乗傳歸已而追論長<lb/>
山之敗坐矯旨復城欲中以危法上不許命冠帶間住<lb/>
削寧錦叙功世廕承宗上言臣願陛下治臣進兵敗衂<lb/>
<pb n="KR2g0048_WYG_006-14b"/>
之罪不宜以兵潰缷罪於進兵使天下以禦敵為戒也<lb/>
臣願陛下治臣不能禦敵之罪不宜以兵困卸罪於復<lb/>
城使天下以復城為諱也崇禎九年我兵破定興鹿善<lb/>
繼死之賦詩六十四章哭焉後二年九月圍高陽承宗<lb/>
部勒子弟城守十一月破城坐北樓叱衆家丁速去我<lb/>
死此我兵挾至城南三里橋欲降之叱曰我朝廷大臣<lb/>
城亡與亡死耳無多言以葦席布地望闕叩頭取弓弦<lb/>
自縊死從承宗死者次子鉁四子鋡五子鑰六子鈰七<lb/>
<pb n="KR2g0048_WYG_006-15a"/>
子鎬孫之沆之滂之澋之浩之瀗兄子鍊鏘從孫之澈<lb/>
之渼之泳之澤之渙之瀚皆力戰死事聞上震悼忌之<lb/>
者猶在事僅復原官予祭葬後追贈太師謚文忠<lb/>
外史氏曰嗚呼痛哉在朝諸臣皆無心肝者其必去先<lb/>
生而用此輩犬豕豺狼者何耶嗚呼痛哉天耶人耶<lb/>
　　吕維祺傳<lb/>
呂維祺字介孺河南新安人父孔學稱仁孝維祺少能<lb/>
文究心理學聞鄉先正孟雲浦之風私淑之著知非箴<lb/>
<pb n="KR2g0048_WYG_006-15b"/>
心法吟萬厯四十一年進士授兖州推官清獄囚罷驛<lb/>
夫行保甲法擒黄河巨盜三十餘人立山左大會置學<lb/>
田註邵康節孝弟詩以教學者修孔廟仲子廟議正祀<lb/>
典黜季孫子叔疑盆成括立子思專祠以次子襲謂孔<lb/>
子至尊子思且不敢稱宜改先賢忠為子蔑子先儒安<lb/>
國為子國子皆奏行之擢吏部稽勲主事歴考功文選<lb/>
員外郎騐封郎中執法不附當熹宗未登極前二日諸<lb/>
閹導之幸小南城鹵簿具矣維祺亟偕同官臺省見政<lb/>
<pb n="KR2g0048_WYG_006-16a"/>
府危言阻之乃止遂抗疏謂調䕶聖躬近御不得干預<lb/>
政事防㣲杜漸不可一步輕動魏璫聞而銜之天啓元<lb/>
年假歸立芝泉講㑹從遊者甚衆璫焰方熾指為東林<lb/>
黨人毁書院去程朱位維祺祀伊洛七賢其中與李日<lb/>
暄輩講誦不輟㑹城建璫祠維祺移書諸紳戒勿與璫<lb/>
益恨四年推考功郎中竟矯旨别推焉崇禎元年起尚<lb/>
寶司卿陞翰林院提督四譯館太常寺卿疏陳八漸如<lb/>
留中改票慎刑㸃陪免進講棄言官慎宴遊寡嗜欲上<lb/>
<pb n="KR2g0048_WYG_006-16b"/>
嘉納之三年陞南京戸部右侍郎總督糧儲陛辭上目<lb/>
送之顧輔臣曰此臣如何使之南輔臣曰南糧匱窘非<lb/>
此臣不可時南京倉庫如洗軍糧壓欠至一二年脱巾<lb/>
鼓噪毆管餉司官焚科臣房屋維祺署大司農事心憂<lb/>
之設㑹計簿晝夜稽覈搜北部借南粮二百六十四萬<lb/>
疏爭之搜杭嘉蘇松等府侵南部抵漕折銀八萬五千<lb/>
餘兩劾布政莊廷臣等抵之搜各省未納二百三十六<lb/>
萬兩及藩工銀十三萬四千兩又隠匿布絹紗銀二十<lb/>
<pb n="KR2g0048_WYG_006-17a"/>
四萬兩劾布政董承詔等抵之查出戸司書手韓文綜<lb/>
等侵欺南糧百餘萬庫書夏汝清等侵欺銀四千九百<lb/>
餘兩勒限究追修建三十六倉五塲清完屯糧八十八<lb/>
萬有竒請開新舊爐鼓鑄獲利八萬七千二百九十兩<lb/>
有竒前此倉米不足一月越三年存糧一百五十餘萬<lb/>
可二年之用折色原銀九千餘兩壓欠應支三十八萬<lb/>
越三年存銀二十八萬紙贖公費約積一萬五千餘兩<lb/>
除修倉助餉學田優賞外存銀五千一百兩分毫不以<lb/>
<pb n="KR2g0048_WYG_006-17b"/>
入私維祺又以國用未敷民力已竭請將舊逋量折量<lb/>
蠲并罷北直河南江北米豆折色加賦及改金衢徽紹<lb/>
四府水兌折色人皆便之㑹上遣内臣監視戸工九邊<lb/>
兵馬錢糧紛紛四出維祺首疏抗論仍責相臣首鼠不<lb/>
言繼而南北始有公疏上亦允罷惟以北部借餉請暫<lb/>
寛税例一年緩解并免蕪税南京加税議格不行内監<lb/>
織造額外苛索力爭不克凡三疏乞休不允六年陞南<lb/>
京兵部尚書參贊機務留都軍政廢弛冒濫驕玩維祺<lb/>
<pb n="KR2g0048_WYG_006-18a"/>
申令整飭嚴禁將官餽送不受一花一果掲示優恤軍<lb/>
士十六條盡革打㸃需索毎隊置小牌毎營置大牌各<lb/>
書姓名使什長𨽻隊長隊長𨽻總衛相習如臂指乃課<lb/>
武藝勤操練裁冒軍八千餘名察奸吏陳天翥等侵餉<lb/>
一萬二千餘兩正法備硝黄二十五萬斬流冦諜者十<lb/>
餘人賊遂西遁復三疏乞休不允而維祺居南久絶長<lb/>
安交際權貴多失望八年大計致仕尋以拾遺革職遂<lb/>
歸侍父洛陽宅立伊洛㑹初維祺在南京立豐芑㑹及<lb/>
<pb n="KR2g0048_WYG_006-18b"/>
門楊以任等二百餘人講程朱正學著孝經本義至是<lb/>
在洛及門姚賡唐等亦二百餘人而著孝經大全或問<lb/>
成進呈御覽命下所司較止有芝十八莖生於庭内閣<lb/>
臣巡撫交薦復職而維祺終不出新城庳薄維祺首捐<lb/>
四千金倡修適有土賊王之典之變維祺率家丁鄉勇<lb/>
平定之邑賴安堵又値大饑維祺檄搢紳士民出家財<lb/>
設粥大賑四小賑七繪河洛災荒圗上之十四年冦陷<lb/>
宜永逼洛城福王在城中維祺以大計動之不從冦至<lb/>
<pb n="KR2g0048_WYG_006-19a"/>
維祺守北城縋家丁殺賊數人總兵王紹禹通賊殺守<lb/>
堞者遂潰家人勸更衣弗聽勸縋城弗聽勸避民舎弗<lb/>
聽賊執下雲梯掖出西城道遇福藩奮首曰王生死命<lb/>
也名義至重毋自辱至周公廟見大冦不跪怒曰汝日<lb/>
請兵勦我今復何如維祺厲聲曰我為兵部尚書恨無<lb/>
兵馬殺汝狗彘今日惟有一死耳不辱聖賢不愧天地<lb/>
生為正人死必為正神吾何畏汝耶左右欲生之維祺<lb/>
更嫚罵曰生尚書不値一錢北向拜皇帝哭曰君恩未<lb/>
<pb n="KR2g0048_WYG_006-19b"/>
報臣力已竭又西向拜辭父母延頸就刃遂死事聞上<lb/>
哀之贈太傅諡忠節予祭葬造祠蔭子入監維祺少失<lb/>
恃育於祖母牛氏牛守節事之至孝天啓中旌表建節<lb/>
孝坊崇禎時父孔學以捐粟一千石錢二百千賑一萬<lb/>
七百人御史題請建旌義坊至維祺殉難人謂忠孝節<lb/>
義理學亷能皆出一家云<lb/>
外史氏曰先生之學問先生之材能先生之功績久已<lb/>
彰著於天下天下人皆知之而天子獨不知耶乃不用<lb/>
<pb n="KR2g0048_WYG_006-20a"/>
以為相而反用蠅營狗苟之温體仁周延儒輩嗚呼此<lb/>
天下所以亡也<lb/>
　　汪喬年傳<lb/>
汪喬年字歳星浙江遂安人天啓二年進士授刑部主<lb/>
事璫數使人招之拒不赴東林諸賢被難喬年陰為調<lb/>
䕶歴郎中恤刑江南丁内艱服闋補都水司郎中在道<lb/>
改守青州青故雄郡賦繁胥猾屬邑徴解例有添搭錢<lb/>
喬年悉罷去永著為令政尚勤敏案牘無巨細手自裁<lb/>
<pb n="KR2g0048_WYG_006-20b"/>
斷夜秉燭繼之廊廡置土銼十餘具薪米兩造自炊候<lb/>
鞫是非立决贖鍰止供解額無敢索民一錢者崇禎三<lb/>
年舉天下卓異第一明年登州變其帥下令無躪青州<lb/>
尺土紆道去時觀軍大璫體擬督府喬年獨與抗禮璫<lb/>
不能奪六年擢山東布政司參議分巡登萊諸郡生平<lb/>
氷蘗自凜至是凡僚屬贈遺悉受不辭人莫喻其意及<lb/>
至萊城郭新破守禦空虛盡出所受貲市馬募兵修濠<lb/>
湟治器械殘郡復完以親老乞終養歸裝惟書史數簏<lb/>
<pb n="KR2g0048_WYG_006-21a"/>
而已居父喪復起備兵河東十一年詔廷臣舉邊才方<lb/>
逢年時為禮部薦喬年長才真品操守無玷陞叅政督<lb/>
學陜西治行又第一十四年陞陜西按察使時巨冦方<lb/>
張歳復大祲喬年積穀平糴勸秦晉督撫以下及巨室<lb/>
協助全活億萬計夏特簡都察院右僉都御史巡撫陜<lb/>
西未受勅聞李自成將窺關即日赴商洛與士卒露處<lb/>
設險堵擊八月返西安未旬日張獻忠冦鄖西亟移駐<lb/>
山陽遏之九月總督傅宗龍敗沒關中大震即軍中以<lb/>
<pb n="KR2g0048_WYG_006-21b"/>
喬年為總督代之當是時冦逼門庭悍帥不率命宗龍<lb/>
全軍皆覆而餉竭兵虛所向奔潰無固志中外洶洶無<lb/>
能為朝廷設一䇿者喬年雖以清望被命一歳數遷然<lb/>
三秦之勁盡矣時勅印未至即舊署調固原臨洮及團<lb/>
練總兵賀人龍等三鎮兵臘月騎始集簡兵儲粮為進<lb/>
討計而兵部屢檄促出關乃傳檄米脂令發逆闖祖塋<lb/>
得一蛇斬以徇誓師祭纛十五年正月督師赴河南時<lb/>
賊圍總兵左良玉於郾城縣老砦屯襄城喬年議搗其<lb/>
<pb n="KR2g0048_WYG_006-22a"/>
巢留步兵火器營於洛陽精騎倍道兼進二月抵襄城<lb/>
賊舎良玉以數十萬衆逆戰人龍等三帥未陣先奔諸<lb/>
軍遂潰喬年仰天曰此吾死所也率標兵千餘人入襄<lb/>
城拒守城無守具賊砲矢如雨圍七晝夜火藥矢石皆<lb/>
盡援兵不至俄大雨雪城崩喬年腋中流矢率副將張<lb/>
一貫黨威監紀孫兆禄等巷戰手馘數賊被創引刀自<lb/>
剄未死賊執詣韓家庄大罵不屈賊怒割其耳鼻舌乃<lb/>
死居民憐其忠瘞庄後賊退改殮面如生事聞遣官䕶<lb/>
<pb n="KR2g0048_WYG_006-22b"/>
櫬歸喬年生平清苦自勵莅官祇二老僕隨行所屬供<lb/>
帳悉叱去其去青也青人尸祝之與范文正同祀以所<lb/>
譔訓民書供几案間時喬年尚無恙民有疾病疑難籲<lb/>
之輒應庭有槁木祀之日垂實纍纍人至今神之<lb/>
外史氏曰前朝祇重書生而奴𨽻武弁視士卒如犬豕<lb/>
後雖稍加嘘植有小卻言者即刺刺不休而軍心失矣<lb/>
當其末年流冦猖獗軍卒皆以天命有歸見輒奔潰縱<lb/>
孫吳復生亦不能將也嗟乎况先生乎又掣之臺諫乎<lb/>
<pb n="KR2g0048_WYG_006-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0048_WYG_006-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東林列傳卷六<lb/>
</p>
<p>
</p>
  </div>
</body>
</text>
</TEI>
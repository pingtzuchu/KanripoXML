<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷二十一</head> <lb/>
    <p>
<pb n="KR2g0048_WYG_021-1a"/>
欽定四庫全書<lb/>
　東林列傳卷二十一<lb/>
　　　　　　　　　　　　江隂　陳鼎　撰<lb/>
　明<lb/>
　　孫慎行傳<lb/>
孫慎行字聞斯號淇澳武進人萬厯乙未進士授編修<lb/>
妖書事起時宰有所逞憾欲窮其獄慎行抗疏言宜存<lb/>
國體時論韙之前後以艱歸冊封歸請告歸歸輒鍵戸<lb/>
<pb n="KR2g0048_WYG_021-1b"/>
著書不通一客累遷禮部侍郎署部事時光宗儲位雖<lb/>
定而福藩猶未之邸慎行敷陳調劑趨令就國𨼆然有<lb/>
羽翼功他若慈聖太后廟號王貴妃藏主諸王選婚諸<lb/>
禮皆守正力争楚獄久寃議為平反釋其幽滯者數十<lb/>
人代藩廢長立少念其事與東朝相類急正之以杜小<lb/>
人窺伺者而庚戌科塲之弊卒按法持之又請祀羅豫<lb/>
章李延平於文廟在部逾年請告去竟被京察罷職昌<lb/>
啟間再召為禮部尚書先是光宗大漸李可灼進紅丸<lb/>
<pb n="KR2g0048_WYG_021-2a"/>
服之晏駕民間訛言被弑慎行不勝痛憤上綱常大義<lb/>
一疏得㫖下九卿科道議議上詔奪從哲官而戍可灼<lb/>
二三逢内者意不懌尋以争秦藩封爵非例忤告歸會<lb/>
副都御史楊漣劾魏忠賢二十四大罪楊既拷死而慎<lb/>
行以論紅丸坐戍得寧古極邊慎行坦然就道而上晏<lb/>
駕璫伏誅得解戍未幾以原官協理詹事府事召髙卧<lb/>
不起崇禎八年有㫖廷推閣員特召慎行時已病疏辭<lb/>
不允扶曳應命甫至都而卒天下惜之年七十一贈太<lb/>
<pb n="KR2g0048_WYG_021-2b"/>
子太保諡文介<lb/>
外史氏曰天欲亡明也先芟夷正人盡矣所存者一二<lb/>
老成又流竄遐荒當其起用之日天下莫不延頸望之<lb/>
乃竟不少假以年者何哉君子曰是天欲亡明也<lb/>
　　于孔兼傳<lb/>
于孔兼字元時金壇人自少事大父父母及其昆季孝<lb/>
友備至登萬厯庚辰進士授九江府推官擢禮部主事<lb/>
累遷儀制司郎中磨勘戊子試錄疏發其可疑者數人<lb/>
<pb n="KR2g0048_WYG_021-3a"/>
皆當路子弟駁都御史吳時來不當諡忠恪得㫖奪諡<lb/>
朝貴咸目懾之既而累疏争三王並封議竟寢及疏救<lb/>
考功郎趙南星語侵閣臣遂落職調安吉州判赴任即<lb/>
投牒歸就邑西郊建志矩堂築八卦亭偕士友講肄其<lb/>
中而時過錫山與東林講席其論學一本於程朱諸新<lb/>
說與舊相盭者塞耳不欲聞嘗曰學在不事空言無求<lb/>
頓悟惟下學上達躬行君子是儒門真儒其訓子曰士<lb/>
君子能於羣譏衆詆時立得脚定纔見堅貞能於尊官<lb/>
<pb n="KR2g0048_WYG_021-3b"/>
厚祿時回得頭早纔見知幾能於主少國疑時看得命<lb/>
輕纔見節槩能於從容談笑時解得急難纔見才識能<lb/>
於淡泊冷寂時無歆想心纔見志趣能於風波震撼時<lb/>
無驚恐念纔見器度汝曹識之當沈一貫以妖書加害<lb/>
沈鯉極力周旋得脫於禍人髙其誼自解官歸講學之<lb/>
暇巾車櫂舟追逐雲月若未嘗有牽連左官之累優游<lb/>
二十年以夀終後逆璫以其曾救南星也指為東林矯<lb/>
㫖削籍崇禎初乃復<lb/>
<pb n="KR2g0048_WYG_021-4a"/>
外史氏曰儒者之學天德王道而已先生以志矩名堂<lb/>
志乎天則也志乎天則而天德全矣天德全則成真儒<lb/>
而非徒從事語言文字之儒也讀先生願學齋述觀先<lb/>
生立朝直道自是儒之真者矣<lb/>
　　薛敷教傳<lb/>
薛敷教字以身武進人幼侍祖方山與聞濓洛關閩之<lb/>
學長而與顧憲成髙攀龍締交互相㕘討學問益深萬<lb/>
厯己丑成進士觀政時會御史王藩臣上疏不白憲長<lb/>
<pb n="KR2g0048_WYG_021-4b"/>
都御史吳時來耿定向交㕘之敷教憤然起曰是欲為<lb/>
執政箝天下口也抗疏争之甚力有平津曲學金陵險<lb/>
陂之語忤執政勒令回籍三年起鳯翔府教授尋遷國<lb/>
子助教時有詔並封三王具疏力諌復貽書王錫爵有<lb/>
東門黄犬追悔已遲之語錫爵恚甚然事因之以寢未<lb/>
幾京察趙南星因斥當路私人被逐敷教抗疏申救謫<lb/>
光州學正與士子砥礪德業一以道義相成州人熏其<lb/>
德者如在春風中尋丁母憂歸遂不復出日從東林講<lb/>
<pb n="KR2g0048_WYG_021-5a"/>
學苦自刻勵垢衣糲食出入不假肩輿止一蒼頭以隨<lb/>
中年婚嫁相續負郭殆盡知交中有諷其少通融於交<lb/>
際者婉謝之曰少秉一節老而渝之辱殆甚焉即同志<lb/>
所遺亦不受其有問病餽藥餌者稍嘗而謝曰行就木<lb/>
矣不敢忘當年矢志性至慈蠕動不忍加害其於人則<lb/>
油油與偕雖至俗客不作分別見獨耳目所及之凶人<lb/>
必翦之而後已至於解人厄揚人善終日孜孜常若不<lb/>
及平居每曰學茍不窺性靈任是皦皦不汙終歸一節<lb/>
<pb n="KR2g0048_WYG_021-5b"/>
又曰今人所以不甚講學者謂講學為欺己欺人耳不<lb/>
知不講學者都真心不自欺否機械變詐畢竟聞誠意<lb/>
之說而減靡麗紛華畢竟聞恥惡衣惡食之說而減自<lb/>
私自利之人聞天下一家之說畢竟不至十分損人害<lb/>
物講學何負於天下哉人以為至言年五十九卒學者<lb/>
稱𤣥臺先生私諡清端著有浮弋集泉上雜語續憲章<lb/>
錄藏于家殁後天啟中逆璫引繩批根謂其曾救南星<lb/>
列之東林榜中頒示天下云<lb/>
<pb n="KR2g0048_WYG_021-6a"/>
外史氏曰先生嘗作真正銘云學尚乎真真則可久學<lb/>
尚乎正正則可守君親忠孝兄弟恭友禔身以亷處物<lb/>
以厚良朋切劘要於白首鄉里謗怨莫之出口毋謂冥<lb/>
冥内省滋疚毋謂瑣瑣細行非偶讀書學道係所禀受<lb/>
精神有餘窮𤣥極趣智識寡昧秉拙省咎殊途同歸勞<lb/>
逸難狃世用我兮不薄五斗世不我用徜徉五栁無貴<lb/>
無賤無榮無朽殞節逢時今生諒否必真必正夙所自<lb/>
剖嗚呼誦斯銘也可以想見其人矣<lb/>
<pb n="KR2g0048_WYG_021-6b"/>
　　安希范傳<lb/>
安希范字小范無錫人幼有夙慧弱冠登萬厯丙戌進<lb/>
士官行人當入臺省而格於年有諷以増年者希范曰<lb/>
安生不以臺省重也遷儀部念母老請南言者曰盍少<lb/>
俟共以銓部擬之矣希范曰安生不以銓郎重也竟得<lb/>
南司封會王錫爵當國多斥異已者希范上言近年以<lb/>
來正直老成之臣敢言之士俱不安於位如趙南星趙<lb/>
用賢孟化鯉人皆知其剛正而次第屏黜孫鑨李世達<lb/>
<pb n="KR2g0048_WYG_021-7a"/>
李楨雖才品不同而先後去國行人髙攀龍一疏竊以<lb/>
為皇上之忠臣亦輔臣之諍友而反䝉重斥於是人心<lb/>
公論不能無責備於閣臣願皇上嚴諭閣臣無植私黨<lb/>
疏入嚴㫖逮問上怒解削籍歸居膠山之西林適顧憲<lb/>
成集逺近同志講學東林忻然從之別掃一室讀書其<lb/>
中泰昌改元起廢詔下直臣遺老半入啟事希范恬然<lb/>
不之問猝聞鼎湖再賔驚迷痛泣者終日即命駕之吳<lb/>
興菁山營菟裘矢終焉之志嘗作詩寄憤有曰執簡定<lb/>
<pb n="KR2g0048_WYG_021-7b"/>
應書趙盾舉朝誰請討陳恒又曰受遺元老仍増秩進<lb/>
藥鴻臚也賜金一腔熱血見乎辭矣尋病卒年五十八<lb/>
天啟初贈光祿寺少卿學者稱我素先生平時與髙攀<lb/>
龍講性命之學攀龍曰性命㣲言與他人言多不解與<lb/>
小范言輒解每好讀書論事謂六經文章之祖經世之<lb/>
謨外此則温公記事本末誠古今得失之林也後逆璫<lb/>
指為攀龍同黨入東林黨人榜中昭告海内削其贈官<lb/>
崇禎立乃復著有養心日劄讀書日箋荒政撮要武備<lb/>
<pb n="KR2g0048_WYG_021-8a"/>
私考文獻通考刪諸書藏於家<lb/>
外史氏曰先生天資近道𩔖於陳仲弓郭林宗其人幸<lb/>
薦剡將及而先瞑耳倘不即死而從諸賢以起則正色<lb/>
危言其有不從楊左周魏諸君子之後者乎<lb/>
　　劉元珍傳<lb/>
劉元珍字伯先號本孺無錫人萬厯乙未進士初授南<lb/>
京禮部主事陞郎中以親老引疾歸養者數年再補南<lb/>
京職方司郎中覈假冒黜羸弱裁冗濫嵗省金錢二萬<lb/>
<pb n="KR2g0048_WYG_021-8b"/>
有竒時大學士沈一貫當國以楚假王事忮禮部右侍<lb/>
郎郭正域又以次輔沈鯉右正域并忮之刑科給事中<lb/>
錢夢皐一貫私人也遂疏㕘正域并及鯉於是楚王遂<lb/>
以為真而正域卒罷去妖書事起一貫思嫁禍於正域<lb/>
夢皐又直指正域與鯉所為引繩批根將一網異己者<lb/>
乙巳京察吏部左侍郎楊時喬左都御史温純力持公<lb/>
道夢皐與其黨多麗考功法一貫蠱惑神宗謂京察不<lb/>
公盡復言官之黜者且留察典不下人心憤甚莫敢先<lb/>
<pb n="KR2g0048_WYG_021-9a"/>
發元珍乃抗疏曰朝廷磨礪一世伸正絀邪以端揆大<lb/>
臣無樹私交無作好惡無或朦上而箝下彰善癉惡一<lb/>
切聽之公評而佐天子持衡焉使人務節義而重亷恥<lb/>
於是君子道長而泰道隆不意今日乃有罔上行私如<lb/>
首輔沈一貫其人者又不意有頑鈍無恥如刑科給事<lb/>
中錢夢皐其人者夢皐推年例而妄奏求容掛察典而<lb/>
乗機建議壟斷如市士林不齒迨兩䝉錄用濫被殊恩<lb/>
因此蠱惑聖聰猜疑部院并考察全疏亦中格矣臺省<lb/>
<pb n="KR2g0048_WYG_021-9b"/>
被察諸臣槩留中矣國家代守之典章屑越於今日朝<lb/>
野駭然僉謂夢皐之黨隂謀叵測將異日種種僥倖之<lb/>
門從此以開大可慮也夫使夢皐羞惡未泯亦宜驚彈<lb/>
射而斂跡胡乃猖狂自恣轉作風波駕言楚事含沙反<lb/>
射蔓衍何極僉謂夢皐之黨機鋒叵測將異日種種傾<lb/>
危之隙從此以開甚可畏也夫使政本之地不私一人<lb/>
則奸慝無壅於上聞邪謀亦安能下逞乃沈一貫實為<lb/>
戎首自秉政以來曾不聞佐輔皇上救生靈於塗炭者<lb/>
<pb n="KR2g0048_WYG_021-10a"/>
何事起忠良於擯扼者何人年來比暱僉人乖謬尤甚<lb/>
即如京察一事皇上豈有愛於夢皐而故暱之又豈有<lb/>
私於臺省諸臣而獨寛之蓋由一貫曲庇私人為術甚<lb/>
巧内則假公以朦上外則挾威以箝下既借皇上之權<lb/>
以伸其意復竊皇上之德以固其交頓令百年鉅典忽<lb/>
焉決裂而皇上顧獨任其咎一貫生平機械畢露於此<lb/>
夫以輔弼之臣不能導皇上驅逐羣邪廓清仕路而反<lb/>
以身為叢奸聚慝之圖使守法者抑勒無聊席奥者髙<lb/>
<pb n="KR2g0048_WYG_021-10b"/>
張無忌將來誰肯為皇上觸權要持國是乎一貫之敢<lb/>
於欺罔如此敢犯清議而不顧如此有為之鷹犬如夢<lb/>
皐其人者將何所施而不可近見夢皐諸疏無不横恣<lb/>
胷臆以黨名人從古小人未有不以朋黨之說先空善<lb/>
類而得羣恣邪謀者所關治亂安危之<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>會良非細故<lb/>
幸皇上自為社稷計少留意焉疏奏神宗玩之不己意<lb/>
不忤也一貫及其黨經營百端謂不廷杖元珍議不可<lb/>
息適雷震郊壇竿木上懼反杖㫖繼而兵部主事龎時<lb/>
<pb n="KR2g0048_WYG_021-11a"/>
雍直攻一貫欺罔誤國有㫖元珍與時雍皆削籍而一<lb/>
時被察得留者亦免官其明年南京吏科給事中陳良<lb/>
訓御史孫居相極論一貫奸貪遂罷相而元珍摘奸之<lb/>
功為首歸十六年值光宗即位徵言事廢棄者起為光<lb/>
祿寺少卿是時遼瀋既没舊賛畫劉國縉以招撫南四<lb/>
衛官民為名擁衆數萬入内投謁督餉侍郎令發天津<lb/>
登萊船南濟元珍上疏曰國縉為李成梁義兒狼狽相<lb/>
依種害遼左成梁棄朝廷疆土國縉代為營賄倖免誅<lb/>
<pb n="KR2g0048_WYG_021-11b"/>
戮無窮禍本實基於此李維翰紅旗催戰玩㓂喪師撫<lb/>
順失守楊鎬繼之宻與李如柏主議和之䇿獨忌劉綎<lb/>
為當戸之蘭故令杜松出撫順布私人誘入伏中松與<lb/>
綎血戰以死一則寸骨不留一則合門碎首如柏為諸<lb/>
將領袖冷眼旁觀令箭之招適與凑合是兩名將與數<lb/>
萬官兵實鎬與如柏殺之國縉一當賛畫之任首疏力<lb/>
保鎬與如柏而反欲坐杜松以違制此何心哉國縉主<lb/>
用遼人冒帑金二十餘萬究竟所稱土兵三萬曾得其<lb/>
<pb n="KR2g0048_WYG_021-12a"/>
一臂之用否其賛畫行徑大率如此已而被㕘解任蹤<lb/>
跡詭秘不知東還以後作何勾當一任蹂躪屠戮之慘<lb/>
獨脫然於千鋒萬鏑之中直待河東盡没河西危同累<lb/>
卵國縉不後不先突如擁衆以入衆至數萬不為單弱<lb/>
況山東礦徒素號驍勁矢不外附國縉既能招撫四衛<lb/>
官民亦可收礦徒之用曷不就彼中糾合牽制以自贖<lb/>
從前之積孽而乃遽欲問道登萊天津竄處内地意欲<lb/>
何為況遼瀋之亡皆以降人為内應今數萬之衆保無<lb/>
<pb n="KR2g0048_WYG_021-12b"/>
奸細攙入其中果為國縉招撫者或別有指授亦不可<lb/>
知夫一國縉耳今日若能招撫逃亡昔日必不扶同賣<lb/>
國昔既惡其賣國而黜之今忽信其招撫而收之呼吸<lb/>
安危豈容嘗試自遼事發難以來猛士捐軀叛帥反噬<lb/>
今日震竦人心之機全在刑賞操縱刑賞之權全在果<lb/>
斷有如功罪已分彰癉莫決坐令戎行勝氣漸廢於廷<lb/>
議迂緩之中甚可惜也疏奏下部議覆部畏國縉之黨<lb/>
不覆也而兵垣請擢國縉為東路巡撫者則格不行矣<lb/>
<pb n="KR2g0048_WYG_021-13a"/>
未幾卒於京邸年五十一初元珍以建言歸也與顧憲<lb/>
成講學東林自喜得歸宿地又與錢一本為同善會表<lb/>
章節義優恤鰥寡有言非林下人所宜者元珍曰痌瘝<lb/>
一體如救頭目惡問其宜不宜也嘗有知交當路蘇之<lb/>
富民被誣陷大辟者投暮夜金元珍怒叱去之徐亷其<lb/>
寃宻為雪理不令之知其不愧獨知如此平居以子路<lb/>
自負不使惡言入於東林講論稍涉附會輒正色曰毋<lb/>
亂我宗㫖聞謗講學者曰彼訾吾黨好名以為口舌其<lb/>
<pb n="KR2g0048_WYG_021-13b"/>
實彼之不好名乃專為決裂名教地也當東林為天下<lb/>
彈射元珍謂髙攀龍曰此吾輩入火時也無令其成色<lb/>
有減可矣後亦以東林追奪愍皇帝即位詔復其官著<lb/>
有文訣文衡依庸絮語三畏堂素業湖畔逸農遺稿<lb/>
外史氏曰吾聞先生之為人嫉惡甚嚴一佞人在其側<lb/>
輒如物梗喉間必吐之而後已蓋其所稟者剛德居多<lb/>
剛者天德之首聖人所謂無慾之剛也先生其無慾者<lb/>
哉<lb/>
<pb n="KR2g0048_WYG_021-14a"/>
　　錢一本傳<lb/>
錢一本字國瑞武進人萬厯癸未進士令廬陵以興起<lb/>
斯文為己任建王文成祠并祀鄒文莊諸公延禮名儒<lb/>
倡明絶學擢御史首疏糾前按臣祝大舟貪黷不法得<lb/>
㫖逮戍舉朝肅然又請祀羅倫羅洪先陳真晟曹端於<lb/>
學宫已巡按廣西方行部聞冊立皇太子改期乃上言<lb/>
曰父子至親長幼有序陛下之明㫖也今皇元子年已<lb/>
十齡不出閣講學愛而不勞非親也元子母與諸妃伍<lb/>
<pb n="KR2g0048_WYG_021-14b"/>
而弟母皇貴妃反出其上母以子貴弟可加兄非序也<lb/>
且陛下欲法肅皇帝乎肅皇帝建儲在嘉靖十八年今<lb/>
已逾二年矣皇貴妃恩禮過於中宫日萌奪嫡之心皇<lb/>
元子與皇諸子章服不別名分不正傳聞陛下曾失言<lb/>
於皇貴妃因執為信以要陛下此皆肅皇帝所未有也<lb/>
陛下惡諸臣激擾一人言之則故遲之一年既而又一<lb/>
人言則又遲之二三年必使天下無一人敢言者庶得<lb/>
曲就昵愛之私不思國本動揺周幽晉獻之禍可以立<lb/>
<pb n="KR2g0048_WYG_021-15a"/>
睹疏入留中踰三月給事中孟養浩亦以國本為言得<lb/>
㫖杖養浩并革一本職歸里杜門絶跡公府郡守歐陽<lb/>
東鳯建先賢祠傍構經正堂共推講學時宜興有明道<lb/>
書院史孟麟主之無錫有東林書院顧憲成主之三人<lb/>
往來講習四方士大夫興起者衆於是小人害正指為<lb/>
朋黨一本講習如故若不聞者嘗曰不見是而無悶不<lb/>
見知而不悔正吾輩得力處也居恒自省有曰既戴天<lb/>
履地而為人當參天兩地以有事又曰心術中有許多<lb/>
<pb n="KR2g0048_WYG_021-15b"/>
淫樂慝禮聰明中有許多亂色奸聲身體中有許多惰<lb/>
慢邪僻之氣且去細細查考生平無他玩好獨?心於<lb/>
六經濓洛諸書下至天文地理無不披究而於易學尤<lb/>
深曰易者象也象也者像也作像鈔又歴叙儒學正傳<lb/>
為源編滙編自出心得勉人學問為黽記每過東林會<lb/>
講學者翕然從之羣稱啟新先生年七十二卒天啟初<lb/>
贈太僕少卿<lb/>
外史氏曰先生之易學最深蓋人但得之於辭先生則<lb/>
<pb n="KR2g0048_WYG_021-16a"/>
得之於象朱子有曰於言上會得者淺於象上會得者<lb/>
深先生之於象得之深矣自像象管見及像鈔出而學<lb/>
易者有所歸止功亦鉅矣哉<lb/>
　　李復陽傳<lb/>
李復陽字宗誠江西豐城人萬厯癸未進士授無錫縣<lb/>
令蒞任編役最均催科有法戊子己丑嵗凶加以疫癘<lb/>
捐俸出鍰以蘇民困循行阡陌訪問疾苦鄉老莫不樂<lb/>
親焉向為江右李見羅門人傳止修之說至是與顧憲<lb/>
<pb n="KR2g0048_WYG_021-16b"/>
成講學黌宫時髙攀龍年方二十五往聽之躍然喜曰<lb/>
吾學其有興耶後乃相與開講席立文會朔望紳士畢<lb/>
赴三年四境大治陞吏部與憲成同佐計事以考功郎<lb/>
趙南星降調同憲成上疏畧曰頃者皇上切責吏部專<lb/>
權結黨趙南星降調外任臣等與南星生平以道義相<lb/>
期許及在同部又以職業相切劘惟兹内計之典始而<lb/>
諮詢繼而商確臣等皆與焉今南星被罪臣等獨何辭<lb/>
以免伏惟皇上擴天地之量垂日月之明念南星自謀<lb/>
<pb n="KR2g0048_WYG_021-17a"/>
則拙謀國則忠還其原職以示任事者之勸無徒快被<lb/>
察諸人之心倘始終以為專權結黨乞將臣等一併罷<lb/>
斥無令南星獨蒙其責不報其切直如此歴遷通政司<lb/>
左㕘議卒學者稱元沖先生後崔魏以其疏救南星斥<lb/>
為黨人削奪崇禎立乃復<lb/>
外史氏曰先生令無錫而四境大治其功業至今猶能<lb/>
追道之也至於立朝以讜言進不捷邪徑節介著於一<lb/>
時非得學問之正曷至此<lb/>
<pb n="KR2g0048_WYG_021-17b"/>
　　周孔教傳<lb/>
周孔教字懐魯江西南昌人萬厯朝進士初令臨海以<lb/>
循卓徵入為御史適趙南星論時事忤當路其客諷孔<lb/>
教糾之不應吳比部徹如特疏彈之時臺省官閧然起<lb/>
曰言官論人者也非論於人者也奈何壊我體面將合<lb/>
疏排焉孔教又與萬二愚諍止之曰若如是攻擊則禍<lb/>
在國家矣史奉常玉池應召而北時孔教為督學約玉<lb/>
池偕許京兆少薇啟諸執政請行東宫三禮久之執政<lb/>
<pb n="KR2g0048_WYG_021-18a"/>
議欲先大婚而後冊立乃與王銓部澹生力言其不可<lb/>
而止及巡撫江南政暇過東林率諸士大夫講正心修<lb/>
身之學明程朱之正他如舉劾各屬賢否請停織造浮<lb/>
派諸疏言言痛切至於戊申救荒一事尤為披瀝肝膽<lb/>
哀痛迫切一字一淚有令人見之而不忍讀讀而不忍<lb/>
竟者其為政惟虚衷下物孜孜求善常若不及朝有告<lb/>
焉朝而行之不俟晝矣晝有告焉晝而行之不俟夕矣<lb/>
凡此皆其一片精神所注非僅僅指陳是非條畫利害<lb/>
<pb n="KR2g0048_WYG_021-18b"/>
間己也與顧憲成髙攀龍為石交每事諮詢以是善政<lb/>
滿江左後晉秩總河三吳諸父老日夜竭蹶北走相與<lb/>
呌閶闔乞直指為特疏以請上不允特加慰勉一則曰<lb/>
大得民心一則曰久著勞績命下促赴河任遂行後逆<lb/>
璫斥為黨人削奪崇禎初乃復<lb/>
外史氏曰吾於先生之為政而知其所學之正矣周官<lb/>
有云學古入官議事以制政乃不迷先生之政至今百<lb/>
姓猶追述其德不休至於講學東林後之人亦有追蹈<lb/>
<pb n="KR2g0048_WYG_021-19a"/>
其跡而邀譽于一時者不足為先生重也<lb/>
　　歐陽東鳯傳<lb/>
歐陽東鳯字千仭湖廣?江人萬厯己丑進士官戸部<lb/>
出為常州太守政績懋著為有明三百年來循良第一<lb/>
下車即倡學甲辰書院成為文以記之其畧曰楊龜山<lb/>
先生者固程夫子所目為道南者也晉陵之有宋儒學<lb/>
也自龜山始也其言云人性上不可添一物堯舜亦率<lb/>
性而已嗟乎世皆以新會之自然姚江之良知為第一<lb/>
<pb n="KR2g0048_WYG_021-19b"/>
義而究其所以實非于人性上另添一物也主敬主此<lb/>
窮理窮此亦非於率性外另為一事也何必曰千古秘<lb/>
宻至今日始洩幾欲閏宋儒之統哉余為此懼私心時<lb/>
時念之幸而有人焉超然反其所自始相與聨集同好<lb/>
恢𢎞遺緒此其尊徳樂道又非第泛涉其涯而已倘宋<lb/>
儒之學因是以張於晉陵而大明於天下滔滔世道亦<lb/>
且因是以有綱維而不至於端引防潰之患其所補寧<lb/>
小小也故特著其說以俟後又建傳是堂於毘陵以講<lb/>
<pb n="KR2g0048_WYG_021-20a"/>
學建取斯堂於先賢祠之東與多士論學取魯多君子<lb/>
之義任滿擢潁上備兵勤勞稱職數載致政歸朝命再<lb/>
辟堅卧不起乃得佳壤於豹湖之濵而穴之曰此予之<lb/>
所歸也築室焉顔曰夕可杜門體道於中使友人問夕<lb/>
可之說於髙攀龍攀龍乃作夕可說應之又數年卒學<lb/>
者稱宜諸先生後逆璫毁書院見其碑記斥為黨人削<lb/>
奪崇禎改元乃復<lb/>
外史氏曰先生守常州以學為教化而合郡漸之迄今<lb/>
<pb n="KR2g0048_WYG_021-20b"/>
猶有流風遺韻焉及見時之將晦遂歸林下再召不起<lb/>
可謂知幾之君子矣<lb/>
　　潘永圖傳<lb/>
潘永圖字君懐金壇人幼嗜學切求程朱正脈聞白沙<lb/>
新建之謬因走梁溪求正于髙攀龍攀龍與之講論累<lb/>
日遂有得而歸崇禎元年成進士授戸部主事轉員外<lb/>
郎中與黄道周劉宗周相友善時小人目為東林餘孽<lb/>
及温體仁為相欲逐清流作蠅蚋錄而以永圖馬成名<lb/>
<pb n="KR2g0048_WYG_021-21a"/>
為前鋒使者每言于上曰門戸之害將亡宗社若不除<lb/>
之恐禍蔓矣幸思陵不聽故難不作永圖在戸部管太<lb/>
倉銀庫能釐剔奸弊屏除扣減陋規尚書輩交口而稱<lb/>
其能初思陵誅逆璫魏忠賢委任士大夫而士大夫率<lb/>
皆推諉避事思陵傍徨四顧無可當意者於是復稍用<lb/>
中官為耳目戸工二部至設總理太監張彛憲攬權驕<lb/>
倨凌侮士大夫部臣皆為之下永圖獨不屈出為歸德<lb/>
知府流㓂犯商丘守備喬宇定約為内應引㓂焚掠近<lb/>
<pb n="KR2g0048_WYG_021-21b"/>
郊圍城甚急永圖積薪署門與家人約曰設有不測舉<lb/>
火自焚日夜乘陴固守賊悉衆攻城益急文武吏相顧<lb/>
失色永圖舉止自如懸金購死士縋城下砍賊斬首數<lb/>
百殺其愛將一人賊驚顧遁去兵部上其功而中官張<lb/>
彛憲修前卻功不敘轉山東副使治餉通州當是時邊<lb/>
事告警巡撫總鎮提兵入援備兵使者以遷去人咸為<lb/>
永圖危之獨能拮据搘拄軍需無乏會巨璫盧維寧奉<lb/>
命總督永圖再持正與忤功又不敘以他事降調歸未<lb/>
<pb n="KR2g0048_WYG_021-22a"/>
幾起為遵化監軍道副使遵化轄喜峯大安兩路最為<lb/>
要衝至是三失守矣永圖親歴險要増置墩堡又創為<lb/>
據險設伏之議上之一嵗之中聮絡聲援拊循什伍綏<lb/>
輯潰兵聲名日振思陵積其前後功由監司超拜僉都<lb/>
御史巡撫順天八月受事十一月薊州陷明年二月以<lb/>
封疆重典論死當永圖受誅時人咸謂其受事日淺餉<lb/>
匱兵單事多掣肘非盡永圖之罪其回話一疏言馬蘭<lb/>
松棚兩路分隸薊州道界嶺報警臣率師東禦道臣鞠<lb/>
<pb n="KR2g0048_WYG_021-22b"/>
思讓私調尖夜聽㸃擅令戍兵分班尖夜撤則哨探誤<lb/>
而烽火失傳戍兵撤則臺牆虚而關堡失守臣雖欲堵<lb/>
之口外亦不能及又思讓誤用教官髙登庸攝薊州匿<lb/>
奸内應以致辰攻酉尅而臣所領將吏兵餉種種可以<lb/>
痛哭雖韓范在軍亦無如何僨事有人代為受過臣亦<lb/>
何辭焉死時年五十當是時有僉都御史馬成名溧陽<lb/>
人與永圖生同庚居同里同舉進士同擢都御史且同<lb/>
制至是得罪同事臨刑同日識者以為前定云<lb/>
<pb n="KR2g0048_WYG_021-23a"/>
外史氏曰嗚呼邊事之不可為久矣萬厯初年張江陵<lb/>
當國慎擇本兵妙選戸部當時戸兵二部皆老成久任<lb/>
而九邊文武大帥居正莫不嘗試嚌啜其材知之審矣<lb/>
則調和其間使内外一體故呼應無有不捷而推諉有<lb/>
所不可邊陲隂受其福自居正死而閣臣之局屢變户<lb/>
兵二部因之邊帥又因之始之閣臣一變而為謹愿蓋<lb/>
避前人攬權之名而席其强盛之實雖拱手無為天下<lb/>
未至驟裂其時户兵二部多閣臣之所厚號膴仕顯官<lb/>
<pb n="KR2g0048_WYG_021-23b"/>
以體統軋邊帥而邊帥亦尊富自將置武備不甚講是<lb/>
壊之基也繼之閣臣再變而為險偽快意恩讎主張朋<lb/>
黨戸兵二部多其私人以喜怒御邊帥而邊帥救過不<lb/>
暇嗜進無己闒茸可以為賢覆敗可以為功是壊之成<lb/>
也繼之閣臣三變而為貪墨金幣惟恐不多恩䕃惟恐<lb/>
不廣交結惟恐不固欺蔽惟恐不深亂盈天下而取快<lb/>
目前以向背為朋黨以利害為恩怨其時戸兵二部特<lb/>
閣臣之外府耳以緩急難邊帥無事則以為谿壑有事<lb/>
<pb n="KR2g0048_WYG_021-24a"/>
則以為犧牲甚至歸騎飽颺邊臣麋爛而内閣方以廟<lb/>
算論功晉官受賞以至封疆危殆言路喧呶大農中樞<lb/>
視履官如傳舍誰秉國鈞不自為正大壊至此一時所<lb/>
為督撫者直往而承罪耳豈不痛哉自萬厯癸未以後<lb/>
崇禎甲申以前其履霜堅冰淪胥及溺之狀真萬世龜<lb/>
鑑也總之朝廷一用閹宦天下未有不亡者三代則無<lb/>
論已亡秦者閹寺也亡漢者閹寺也於晉於五代於隋<lb/>
大半伏閹寺之禍也唐之亡非閹寺乎宋之亡非閹寺<lb/>
<pb n="KR2g0048_WYG_021-24b"/>
乎元之亡雖由獨用䝉古以專利要未嘗不由於閹寺<lb/>
也而明又繼之君天下者何為不悟哉嗟乎明之閣臣<lb/>
得以竊柄者無不由於閹寺也況内外皆用之哉其亡<lb/>
也宜矣<lb/>
　<lb/>
　<lb/>
　<lb/>
　東林列傳卷二十一<lb/>
</p>
<p>
</p>
  </div>
</body>
</text>
</TEI>
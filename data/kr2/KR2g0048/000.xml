<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東林列傳</head>
    <p>
<pb n="KR2g0048_WYG_000-1a"/>
御製題東林列傳<lb/>
東林講學始以正而終以亂馴致與明偕亡陳鼎叙為<lb/>
列傳其序曰梁溪諸君子講學東林天下從之皆尚氣<lb/>
節重名義及國亡帝后殉節效在五十餘年之後亡國<lb/>
有光於明為烈嗚呼是邪説也不可以不闢君人者以<lb/>
顯承祖業致太平安民物為有光耳不能守祖業徒以<lb/>
國亡殉節為有光有是理乎即如東林諸人始未嘗不<lb/>
以正其後聲勢趨附互相標榜糅雜混淆小人得而乗<lb/>
<pb n="KR2g0048_WYG_000-1b"/>
之以起黨獄是開門揖盗者本東林之自取迄明亡而<lb/>
後已何取乎帝后殉節為有光哉鼎此邪説不惟為明<lb/>
君良臣之罪人亦實為正人君子之罪人夫正人君子<lb/>
豈有不願其國祚之久長民物之安泰者哉且厯代名<lb/>
臣莫如皋夔稷契伊望蕭曹房杜王魏韓范富歐是皆<lb/>
非講學者也而其致君澤民實蹟古今争誦之漢室黨<lb/>
人已開標榜之漸激而致禍即宋之周程張朱其闡洙<lb/>
泗心傳固不為無功然論其致君澤民之實蹟如向之<lb/>
<pb n="KR2g0048_WYG_000-2a"/>
所舉若而人者安能並肩齊趨乎而蜀洛之門户朱陸<lb/>
之氷炭已啟相攻之漸葢有講學必有標榜有標榜必<lb/>
有門户尾大不掉必致國破家亡漢宋明其殷監也夫<lb/>
至國破家亡黎民受其塗炭者不可勝數而方以死節<lb/>
殉難者多為有光於古收講學之效則是效也徒成其<lb/>
為害真所謂國家將亡必有妖孽而已陳鼎此書獨以<lb/>
裒集紀述本末粲然觀者或可資論世之助以為萬世<lb/>
之戒故録而存之而其邪説背理則不可不掲正以詔<lb/>
<pb n="KR2g0048_WYG_000-2b"/>
為政者故題之簡端<lb/>
乾隆戊戌孟夏月<lb/>
<pb n="KR2g0048_WYG_000-3a"/>
欽定四庫全書　　　　　史部七<lb/>
　東林列傳　　　　　　　傳記𩔖三<hi>總録之屬</hi>
　　提要<lb/>
　　　　<hi>臣</hi>等謹案東林列傳二十四卷<lb/>
　　　國朝陳鼎撰鼎江隂人明萬厯間無錫顧憲成與<lb/>
　　　　髙攀龍重修宋楊時東林書院講學其中欲<lb/>
　　　　以主持清議為己任一時聲氣蔓延趨附者<lb/>
　　　　幾遍天下互相標榜自立門戸而流品亦遂<lb/>
<pb n="KR2g0048_WYG_000-3b"/>
　　　　糅襍而不可問天啟中魏忠賢亂政附閹諸<lb/>
　　　　人因東林以起黨獄一時誅斥殆盡籍其名<lb/>
　　　　頒示天下至崇禎初既定逆案始大加收録<lb/>
　　　　死者追䘏生者擢用而魏崔餘黨尚在競思<lb/>
　　　　翻案議論糾紛小人之反覆其間者又各借<lb/>
　　　　東林之名以張其氣𦦨是非蠭起水火交争<lb/>
　　　　彼此報復迄明亡而後已是編所載一百八<lb/>
　　　　十餘人盖即本於東林黨人榜及沈㴶温體<lb/>
<pb n="KR2g0048_WYG_000-4a"/>
　　　　仁等雷平蠅蚋諸録以節義炳著者彚載於<lb/>
　　　　前餘亦分𫝊並列臚叙事蹟頗詳其中碩士<lb/>
　　　　端人固所不乏而依草附木者實繁有徒其<lb/>
　　　　流品混淆非但難語於宋之道學諸儒亦未<lb/>
　　　　可擬於漢之黨錮而樹幟分朋干撓時政其<lb/>
　　　　患卒隠中於國家足知黨論一開貽害必有<lb/>
　　　　不可勝言者此書仿龔頤正元祐黨籍傳之<lb/>
　　　　例各加紀述於諸人之姓名履貫無不本末<lb/>
<pb n="KR2g0048_WYG_000-4b"/>
　　　　粲然俾讀者論世知人得以辨别賢姦而推<lb/>
　　　　原其致弊之所以然其亦可為炯鑒矣乾隆<lb/>
　　　　四十三年三月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2g0048_WYG_000-5a"/>
東林列傳原序<lb/>
前朝梁溪諸君子講學東林垂五十年天下靡然從之<lb/>
皆尚氣節重名義及國亡帝后殉社稷公卿百職以及<lb/>
士庶人百工技藝婦人女子皆知捐軀效節殺身成仁<lb/>
講學之功效在五十餘年之後亡國有光於明為烈余<lb/>
懼史之失傳也乃囊筆奔走海内舟車所通足跡皆至<lb/>
計二十餘年廉訪死難死事忠臣義士得四千六百餘<lb/>
人節婦烈女在外摭其事實作忠烈傳六十餘卷稿成<lb/>
<pb n="KR2g0048_WYG_000-5b"/>
欲上之史館攜詣京師寓崇文門夜為偷兒胠去僅存<lb/>
姓名錄五卷蓋目錄也自慰忠義猶得藉以不泯每思<lb/>
先梓以傳於世柰貧故勿能焉慨自東林講學以來風<lb/>
氣頓囘賢良疊出柰崔魏煽禍逆璫熾虐繼之逆案諸<lb/>
奸揚灰播燼反指東林為邪為黨終之悊愍兩朝斬艾<lb/>
放逐殆無虚日至於國亡之後學者竟以東林為禍窟<lb/>
緘口結舌不敢道焉或有耆老齒及者後生小子輒搖<lb/>
首頓足其畏也若洪水猛獸決逸而來逃死不暇局勢<lb/>
<pb n="KR2g0048_WYG_000-6a"/>
之變乃至於此余也深為太息今春寓梁溪惠山倪高<lb/>
士祠繹行笈亂稿得若干人皆東林諸賢也因竆愁羇<lb/>
旅中編東林列傳二十四卷嗚呼前朝待士之隆越三<lb/>
代其得士之報亦越三代矣然非東林諸君子講明聖<lb/>
學闡發義理激揚廉恥烏能視國如家視君如父趨義<lb/>
如流視死如歸踵相接而肩相摩耶嗚呼非講學之成<lb/>
效歟有何可畏哉然是傳忠烈中五十之一耳若觀殉<lb/>
難諸賢姓名錄則知有明忠烈之盛軼漢晉而超唐宋<lb/>
<pb n="KR2g0048_WYG_000-6b"/>
遠矣嗚呼學之不可不講也江隂陳鼎識<lb/>
<pb n="KR2g0048_WYG_000-7a"/>
凡例<lb/>
一東林書院本在無錫城東弓河上宋政和間楊龜山<lb/>
　先生從京洛南旋僑寓於此與諸賢講學十有八年<lb/>
　之所也歴南宋元明久已傾廢至正德嘉靖間邑先<lb/>
　達邵二泉乞休居鄉在城南别建東林書院祀龜山<lb/>
　及諸賢於内與門人華雲等講學於中故列傳首龜<lb/>
　山次從遊之羅仲素喻子才尤延之李兀德蔣良貴<lb/>
　胡德輝六君子次即列二泉以其為東林發軔之賢也<lb/>
<pb n="KR2g0048_WYG_000-7b"/>
一東林書院自宋至明久湮故址至萬厯中鄉先生顧<lb/>
　涇陽昆季罷官歸求弓河故址與同里高景逸重復<lb/>
　興起而龜山之講堂遂還舊觀四方學者始集故是<lb/>
　傳首列涇陽昆季次即景逸起於萬厯止於崇禎至於<lb/>
本朝人物以俟後之君子<lb/>
一是傳皆本七錄及東林黨人榜并熹宗實錄七錄者<lb/>
　曰天鑒曰雷平曰同志曰薙稗曰㸃將曰蠅蚋曰蝗<lb/>
　蝻七錄所載或百餘人或二三百人或多至五百餘<lb/>
<pb n="KR2g0048_WYG_000-8a"/>
　人黨人榜者逆璫魏忠賢於天啓五年十二月乙亥<lb/>
　朔矯旨頒示天下禁錮東林諸君子生者削籍死者<lb/>
　追奪或逮問追贓之文告也又有前鋒及後勁二榜<lb/>
　皆載清流姓名余則按其姓氏稽其仕籍或趨其里<lb/>
　居叩其父老詢其子孫或考之記聞核之志述采之<lb/>
　史傳國冊諸書而為編次其或姓名雖載七錄生平<lb/>
　無所建白未遭逆害并有人品不甚端者概不入<lb/>
一七錄所載不盡東林人也雷平錄或謂出於沈㴶本<lb/>
<pb n="KR2g0048_WYG_000-8b"/>
　欲聳上盡逐諸賢以罷去而輟蠅蚋錄則出於温體<lb/>
　仁薙稗錄或謂出於陳演或曰出自楊維垣有孫黨<lb/>
　昆黨秦黨楚黨齊黨趙黨鄒黨東林黨浙黨之目㸃<lb/>
　將錄則出於魏廣微蝗蝻錄則出於阮大鋮又有續<lb/>
　㸃將錄續蠅蚋錄則併七錄而盡歸東林矣或曰續<lb/>
　蠅蚋錄及蝗蝻錄乃復社諸君子也計二千二百五<lb/>
　十五人惟兩陜滇中無人七錄所載有與東林毫無<lb/>
　干涉者以睚眦私忿而並入焉彼旣以為東林而害<lb/>
<pb n="KR2g0048_WYG_000-9a"/>
　之余即以為東林而進之<lb/>
一東林弓河書院毁於逆璫髙景逸顧庸菴兩先生移<lb/>
　建於錫城東門内更名道南終崇禎朝講學甚盛從<lb/>
　遊者益衆主席者亦不一其人而其分則為復社又<lb/>
　分而為幾社數千人然講者聴者或無功業於世或<lb/>
　鮮道德於身徒事口舌講論誦説乃或偶踵東林之<lb/>
　門或偶聴講於東林或出些微少資於東林或假肄<lb/>
　業於東林以博科第或附影射於東林以求名髙或<lb/>
<pb n="KR2g0048_WYG_000-9b"/>
　執役服於東林以志求食或入鄉賢名宦不可得而<lb/>
　借足於東林或甘阿勢求榮以趨承而邀福於東林<lb/>
　者究之聖賢之學性命之理茫然不知曰我東林也<lb/>
　我祖我父東林也居然欲附於大賢之列國人皆曰<lb/>
　不可諒諸君死而有知自亦以為不可余固以為不<lb/>
　可也槩不入<lb/>
一是傳不分朝代及科第先後總以死難死節諸君子<lb/>
　行狀相𩔖者彚集於前餘則因其比而列之則死殁<lb/>
<pb n="KR2g0048_WYG_000-10a"/>
　之先後歲月之叅差概不能一<lb/>
一是傳七錄及黨人榜所載者或前是而後非或始君<lb/>
　子而終小人或言伯夷而行盜跖蓋棺之後論其人<lb/>
　品則或死有餘辜誅之不足者或並非清流而逆璫<lb/>
　誣為清流言行皆不足取法者概嚴不入<lb/>
一是傳名教所闗流為二氏者即屬東林亦嚴擯之或<lb/>
　先從二氏而卒歸儒者則進之如熊開元姜埰方以<lb/>
　智輩本清流人物也及其老而為僧故不入如章如<lb/>
<pb n="KR2g0048_WYG_000-10b"/>
　金等幼本黄冠及長歸儒又從事理學故進之<lb/>
一是傳啓禎兩朝事大都備十之七八矣若刪去一二<lb/>
　則東林始末不彰焉且死節諸君子炳若日星豈可<lb/>
　湮没況有闗於東林者乎故不敢遽去也讀者幸諒<lb/>
　之<lb/>
一是傳實有清流人物或至其籍問其子孫則飄零異<lb/>
　地詢之父老則凋謝無存搜之載紀又乏其著述考之<lb/>
　史傳竟無其故事故無從立傳惟附於諸君子傳中<lb/>
<pb n="KR2g0048_WYG_000-11a"/>
　而已如曹于汴鄭三俊等皆清流人物也俱不得其<lb/>
　事實倘有見聞確者請示我以便續入集中<lb/>
一是傳史家體也每多慷慨激烈之言牢騷不平之語<lb/>
　怨天尤人之句然不如是則無以示勸懲慰幽憤矣<lb/>
　非若理學家言一味温厚和平牖人於中庸之道也<lb/>
　若飣餖先生指為激烈斥為怨尤則請先讀二十一<lb/>
　史知史家體裁而後可也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷十</head> <lb/>
    <p>
<pb n="KR2g0048_WYG_010-1a"/>
欽定四庫全書<lb/>
　東林列傳卷十<lb/>
　　　　　　　　　　　　江隂　陳鼎　撰<lb/>
　明<lb/>
　　施邦曜傳<lb/>
施邦曜字爾韜號四明其先烏程人宋慶元間有名宿<lb/>
者仕為餘姚令因家焉邦曜舉萬厯四十年浙江鄉試<lb/>
四十一年賜進士明年授順天府武學教授天啓元年<lb/>
<pb n="KR2g0048_WYG_010-1b"/>
升工部營繕主事四年為雲南考試官歸晉員外郎時<lb/>
魏忠賢用事諸曺郎皆奔走其門圗速化㑹三殿工興<lb/>
工部諸司尤捷徑也邦曜獨不往忠賢怒詔令毁撤北<lb/>
堂為五日限以困之俄而暴風拔屋得免又詔依嘉靖<lb/>
舊式作獸吻其式無從得邦曜方召工役勾稽夢若有<lb/>
神告之者明日發地得吻則嘉靖中所用之餘也忠賢<lb/>
遂不能難然迄無異擢稍遷屯田司郎中太監凃文輔<lb/>
奉命督戸工二部邦曜恥為之屈亟請外出為漳州知<lb/>
<pb n="KR2g0048_WYG_010-2a"/>
府盜劉香李魁竒横海上邦曜獲香母縶而誘之香卒<lb/>
就擒魁竒援鄭芝龍故事請撫邦曜謂巡撫鄒維璉曰<lb/>
閩蠧一之已甚其可再乎卒與維璉討平之其為地方<lb/>
深慮如此歴擢福建按察司副使布政司叅政四川按<lb/>
察使入為光禄寺卿通政使時崇禎中也少詹事黄道<lb/>
周以言楊嗣昌奪情事逮詔獄太學生凃仲吉上書訟<lb/>
之書抵銀臺門邦曜大署其副封曰書上無益然此論<lb/>
不可不存上知其副封署語怒并奪邦曜官歸踰年再<lb/>
<pb n="KR2g0048_WYG_010-2b"/>
召為南京通政使赴京師陛見陳學術吏治用兵財用<lb/>
四事帝改容納焉出都三日命中使召還曰南京無事<lb/>
留此為朕効力吏部推邦曜刑部右侍郎帝曰邦曜清<lb/>
執可左副都御史時崇禎十七年正月距國難時僅數<lb/>
旬矣邦曜見警日急語本兵張縉彦厲兵固守飛檄勤<lb/>
王縉彥殊泄泄邦曜叱之而去遺書家人曰吾以身報<lb/>
國無哀吾死至三月十九日在東長安門聞帝已崩慟<lb/>
哭曰君殉社稷矣臣子無半䇿匡時惟有一死耳即解<lb/>
<pb n="KR2g0048_WYG_010-3a"/>
帶自經僕人趨救之厲聲曰爾輩安知大義時賊滿街<lb/>
巷不獲還邸舍遂命僕取砒霜雜燒酒即途中飲之九<lb/>
竅血裂而死邦曜少好王守仁書以理學文章經濟三<lb/>
分其集而讀之及劉宗周講學蕺山邦曜往復叩擊乃<lb/>
得程朱正學焉魯時昇者同邑同年生也官庶吉士歿<lb/>
京邸邦曜手治含歛且以女妻其子嘗買一婢命洒掃<lb/>
至東隅捧篲凝視而泣怪而問之曰此先人任御史宅也<lb/>
兒時曽墮環兹地對之不覺悽愴耳邦曜憫焉即分嫁<lb/>
<pb n="KR2g0048_WYG_010-3b"/>
女之貲擇士人而歸之其見義必為如此我<lb/>
朝賜諡忠愍<lb/>
外史氏曰莊烈皇帝英明之主也若使先生執中樞之<lb/>
柄猶可拒賊㓂不至即亡耳雖然小人紛紛於朝而欲<lb/>
使君子得行其志是必不可得之數也天而已矣<lb/>
　　金毓峒張羅彥張羅俊尹洗列傳<lb/>
金毓峒字鶴冲完縣人萬厯乙夘鄉薦攻學又二十年<lb/>
至崇禎甲戌成進士授中書舍人以理學自任與東林<lb/>
<pb n="KR2g0048_WYG_010-4a"/>
聲氣相通辛巳召對陳漕弊擢御史上疏請寛畿内征<lb/>
徭言兵事請飭大法按諸將帥觀望取敗者又請恩詔<lb/>
請召東林廢斥諸臣乞寛復社之獄謂標榜譏評誠處<lb/>
士之大戒而語言文字非盛世所深求愛惜人才培養<lb/>
士氣惟上幸留意言多採用既而當按甘肅以全秦事<lb/>
急改命按秦留三年乃代方是時總督孫𫝊庭練兵於<lb/>
秦廷議催戰之檄屢下毓峒疏爭謂秦兵驕悍將跋扈<lb/>
倉卒出戰勝負未可知禍若延秦秦亡而天下去矣疏<lb/>
<pb n="KR2g0048_WYG_010-4b"/>
奏不允𫝊庭潰賊入關中甲申春李建泰受命督師毓<lb/>
峒監軍賊已北向畿輔毓峒同張羅彦等定計守郡城<lb/>
傾家招士率姪振孫等死守城陷建泰以令箭來招毓<lb/>
峒叱罵折其箭赴三皇廟井死妻王氏及從子肖孫婦<lb/>
陳氏婢桂春皆死振孫素負氣節城守多殺賊至是衣<lb/>
其銀鎧金胄佩劍大呼曰城頭殺賊將者我金振孫也横<lb/>
劍殺賊數十人力竭被執不屈賊支解之毓峒僅存一幼子<lb/>
張羅彦字仲美號二酉清苑人崇禎戊辰進士由行人<lb/>
<pb n="KR2g0048_WYG_010-5a"/>
厯吏部文選司郎中光禄寺少卿與黄道周文震孟<lb/>
善庚辰謫歸羅彦剛果有氣槩少從父都督僉事純<lb/>
臣厯行間習兵事家居城守郡中輒推羅彦主之給<lb/>
事中時敏奉敕過城下夜半呼門不納敏怒劾羅彦擅<lb/>
司城鑰詔勿問李自成陷全陜而東紳士或爭為亂首<lb/>
相與稱仁頌義曰迎眞主羅彥聞之不勝憤與兄羅俊<lb/>
計今久無保督新太守未至鎮帥又盡挈其兵以去我<lb/>
鄉紳猶不主其事奈天子何於是約署印同知邵宗元<lb/>
<pb n="KR2g0048_WYG_010-5b"/>
合官紳士民望闕拜誓為死守計鄉兵僅二千捐私財<lb/>
激以忠義會真定兵反殺巡撫人心愈危羅彦壅兩城<lb/>
門示必死衆始定賊劉方亮既下河間欲北向京師聞<lb/>
保定城守遂移兵向保定適李建泰兵至建泰有二志<lb/>
故以勒餉激散其衆獨以百餘人入而劉方亮亦至城<lb/>
下使人誘降羅彦曰是必斃其來誘者始絶觀望懸重<lb/>
賞購先擊者人爭用砲撃賊賊怒攻城羅彦宻遣人突<lb/>
出擊之賊敗益衆攻具城下大訽曰霸占城者張羅彦<lb/>
<pb n="KR2g0048_WYG_010-6a"/>
也聞都城不守羅彦氣益厲賊百道急攻累日夜不能<lb/>
破賊傷衆方亮自戮其禆將數人期必拔而建泰陰與<lb/>
賊約項上揷白旗為號舉火城西南隅馳殺鄉兵城上<lb/>
亂而賊入羅彦知不可為急歸家悉驅婦女宋氏錢氏<lb/>
等入井題官爵姓名井亭上自書忠字於面縊死<lb/>
張羅俊字元美羅彦兄也同生兄弟六人不析産少娶<lb/>
雙瞽女終身不置妾年五十登崇禎癸未進士家居候<lb/>
選與弟羅彦等倡郡人城守撰守城日記擒誘降賊於<lb/>
<pb n="KR2g0048_WYG_010-6b"/>
東門督鄉兵擊賊者皆羅俊也城既陷獨出衆中擊賊<lb/>
賊仆羅俊憤甚扼賊之吭而齕其面嚼一耳賊乃共前<lb/>
撃殺羅俊弟羅善縣學生羅輔崇禎癸未武進士多力<lb/>
善射城破巷戰矢盡下馬提刀截殺甚衆賊共圍擊戕<lb/>
之張氏闔門男女同盡者二十三人<lb/>
尹洗字宇新安肅人天啟二年進士授祥符令未仕補<lb/>
蒲圻調繁洛陽治行稱最擢禮科給事中以忤璫出福<lb/>
建建寧叅政時罷歸家居保定府㑹賊圍城洗分守北<lb/>
<pb n="KR2g0048_WYG_010-7a"/>
門城破被執賊將劉方亮欲屈之慘辱備至㑹有僧善<lb/>
方亮者數為洗乞免洗厲聲曰我大明都給事也吾城<lb/>
人人皆樂死彼刑餘之夫武弁巾幗輩且義不茍活而<lb/>
我獨生乎正悔多此一日不死耳賊怒縳至西郊殺之<lb/>
洗全家自焚死太監方正化拔刀上馬顧謂左右曰朝<lb/>
廷謂吾忠勇命吾視師此城吾力不能守雖死亦負忠<lb/>
勇矣且朝廷三百年天下半壞於吾輩宦官之手吾當<lb/>
以一死稍稍為奴儕生色耳躍馬大呼殺賊與大寧都<lb/>
<pb n="KR2g0048_WYG_010-7b"/>
司劉忠嗣郡人叅將賀秉鉞等各奮勇巷戰殺驍賊數<lb/>
百人力盡而死官紳婦女閤室自盡者以百數閭巷良<lb/>
家婦死者不可勝紀賊衆嚙指相向歎曰使天下各城<lb/>
如保定者數區吾儕安能徜徉中原以速得志如此哉<lb/>
外史氏曰鶴冲先生以監軍莫由遂志憑城效死㡬致<lb/>
殄宗仲美昆季以及宇新非守土臣也發憤拒賊不共<lb/>
戴天區區抱一木於大厦既傾之後驅全家以殉之此<lb/>
豈有為而為哉忠義之誠油然不可遏也嗟乎彼督輔<lb/>
<pb n="KR2g0048_WYG_010-8a"/>
稽顙而廢臣奮臂有壯士不以守四方而投之草野邦<lb/>
之傾覆有自來矣<lb/>
　　邵宗元傳<lb/>
邵宗元字景康號又芝徐州碭山人少在東林講學長<lb/>
於京師與黄道周劉宗周為忘年交由貢士官保定同<lb/>
知甲申賊趨保定時新知府萊人何復字見元者未至<lb/>
宗元攝府印圍將合復始至以印讓宗元曰吾已誓死<lb/>
而入勿以臨敵易主搖衆心也因大㑹諸生講見危授<lb/>
<pb n="KR2g0048_WYG_010-8b"/>
命章衆益奮總監方正化者嘗守保定有功素善張羅<lb/>
彦因以識宗元與復京師既破賊射書城上約降云國<lb/>
亡矣誰與守李建泰得之以示正化曰宜為一城生靈<lb/>
計得一用印文字可免正化泣不應復曰太守未嘗有<lb/>
印也即有印太守必不為此用乃召宗元宗元顧視其<lb/>
肘曰曩者何公讓印而元不辭焉為城守先在我耳今<lb/>
事急且與印同死即何公爭亦不與肯送閣下印降書<lb/>
乎元江南老貢生下吏薄禄不肯北面事賊公大臣受<lb/>
<pb n="KR2g0048_WYG_010-9a"/>
重任不圖報萬一乃為人趣降獨不念皇帝親祖正陽<lb/>
門以武鄉晉公相期者乎建泰語塞其從卒欲兵之宗<lb/>
元擲印地上拔佩刀自擬左右力持之為綰其印宗元<lb/>
慟哭去城陷日何復親燃西洋砲立砲前自轟死宗元<lb/>
挈印投城下賊獲之欲奪其印不肯授大罵死手猶持<lb/>
印不解賊㫁兩指取印去時邑典史沙潤民原平凉通<lb/>
判張維綱邠州知州韓東明祭酒孫従度壬午舉人高<lb/>
涇孫從範劉㑹昌張爾暈等皆死焉<lb/>
<pb n="KR2g0048_WYG_010-9b"/>
外史氏曰景康䕶持其印至死不釋見元自火闔郡就<lb/>
義如歸賊舉其尸五日莫能盡語云燕趙多義烈之士<lb/>
信哉<lb/>
　　賀仲軾傳<lb/>
賀仲軾字景瞻河南獲嘉人資質朴魯讀書外無他嗜<lb/>
登萬厯三十八年進士知醴泉縣俗刁悍力清諸弊治<lb/>
聲最著外艱服闋補青浦冠紳之藪竿牘無虚日仲軾<lb/>
一切屛絶士子季有考月有課砥礪名行不專以文尚<lb/>
<pb n="KR2g0048_WYG_010-10a"/>
歳徴漕粟悉貯於倉粟雜糅責在民加耗抑勒責在軍<lb/>
軍民咸稱其平修海瑞祠為文以見志入為刑部主事<lb/>
遷郎中時部郎湯道衡被誣下詔獄仲軾具疏申救得<lb/>
釋出為鎭江知府丹陽姜志禮以少卿忤璫罷歸為尚<lb/>
書趙南星獄辭連及部劄行提而未奉旨仲軾白撫臣<lb/>
曰志禮為四品京卿不奉旨孰敢擅提若今日奉時局<lb/>
異日以辱天子之卿責狀何辭以解守正得禍所不恤<lb/>
也卒不應亡何遷陜西西寧道副使璫私人銜之劾奏<lb/>
<pb n="KR2g0048_WYG_010-10b"/>
鐫秩遂引病乞歸起補武徳兵備所屬營衛勵精操練<lb/>
信賞罰清占役蓄火藥屹然巨鎮㓂不敢犯御史袁化<lb/>
中與楊左同死璫禍蠲俸葬之丁繼母艱歸崇禎十七<lb/>
年春冦薄都城河北郡縣皆置偽官仲軾撫心太息曰<lb/>
人臣大節難虧讀書貴有實用此吾自靖時也兄子行<lb/>
素曰叔父無官守可不死不如詣闕直陳死君父前仲<lb/>
軾念道梗即行且不達死小盜手與自經溝瀆何異而<lb/>
偽官要仲軾入城仲軾大怒曰賊敢見我乎謂子姪曰<lb/>
<pb n="KR2g0048_WYG_010-11a"/>
道二仁與不仁而已矣出此入彼再無中立平生功力<lb/>
視此一日况河北千里名區豈可無一忠臣乎呼妻恭<lb/>
人王氏妾李氏張氏王氏曰汝皆當死吾不忍手刃願<lb/>
従死者隨吾不願者不汝强也即登樓取酒與子姪輩<lb/>
飲子姪出即扃戸自縊妻妾俱相隨以次自盡是日也<lb/>
天忽晝晦烈風折木發屋人以為忠烈所感仲軾孝友<lb/>
剛直本於天性深湛經術而尤肆力於春秋作春秋歸<lb/>
義悉破諸儒牽强附㑹之説以求合先聖筆削之意首<lb/>
<pb n="KR2g0048_WYG_010-11b"/>
嚴春王正月之辨而於弑君篡國中外名分考據精詳<lb/>
辯駁明切後之學春秋者皆取衷焉又著柏園初草冬<lb/>
官記事八卦等集八十餘卷多自得語同時西華理鬯<lb/>
和字寒石舉於鄉本姓李恥與自成同姓因更姓理學<lb/>
問該博與仲軾友好登高慷慨悲歌人莫能測亂後航<lb/>
海而死<lb/>
外史氏曰余閱奸人七録多載先生謂其為東林黨人<lb/>
也然卒不遇逆璫之害者以㸃將録無名耳嗚呼闔門<lb/>
<pb n="KR2g0048_WYG_010-12a"/>
盡節大河以北千里増光矣非東林人物不能也<lb/>
　　沈雲祚傳<lb/>
沈雲祚字子凌太倉人幼頴悟絶倫弱冠即同其父謁<lb/>
高攀龍於東林求程朱正學得主靜主敬之理而歸輒<lb/>
以聖賢自勵崇禎庚辰成進士授華陽知縣先是蜀中<lb/>
有猺黃賊作亂秦纘勲者石砫土司秦良玉之族也潛<lb/>
伏内地為賊耳目後被擒在獄夜半殺獄卒逸去吏請<lb/>
閉城大索雲祚曰無庸易獲耳潛遣人告土司土司果<lb/>
<pb n="KR2g0048_WYG_010-12b"/>
擒賊至已斷其手足指矣吏驚以為神雲祚曰吾籌之<lb/>
熟矣賊踰獄必走歸石砫秦夫人方以勦冦効節朝廷<lb/>
其肯為逋逃主乎於是立决殺之十七年正月張獻忠<lb/>
破䕫門而入成都大震雲祚請見蜀王陳守禦之䇿不<lb/>
納乃以言激内江王曰人無愚智皆知賊勢猖獗成都<lb/>
必危今蜀府貨財山積不早捐之募死士東向殺賊一<lb/>
旦豖突疆塲軍民奔竄誰為王守此府庫者且獨不見<lb/>
周楚之己事乎内江王聞言心動入告蜀王王終以祖<lb/>
<pb n="KR2g0048_WYG_010-13a"/>
制辭五月賊陷重慶縱火燒刧數百里烟燄不絶城中<lb/>
一日數驚大雨雹雷震宫殿火器局無故自焚蜀王始<lb/>
懼悔不用雲祚言稍出財召募而賊已薄城下矣雲祚<lb/>
知事不支慷慨與僚屬誓死曰事至此吾輩與城存亡<lb/>
他非所知也巡撫龍文光總兵劉佳𦙍率兵三千從川<lb/>
北來佳𦙍出戰敗還時城濠枯賊謀渡濠登城文光急<lb/>
遣郫縣令趙嘉煒决都江大堰注錦江以益濠水甫至<lb/>
城已破賊四面火攻北角樓崩守陴者迸散蜀王與諸<lb/>
<pb n="KR2g0048_WYG_010-13b"/>
妃嬪沈於井内江王至淥從之文光佳𦙍投浣花溪死<lb/>
雲祚與御史劉之渤推官劉士斗俱被執幽於大慈寺<lb/>
絶粒半月不死賊使其黨饋以食誘之降雲祚忽従衆<lb/>
中躍起大罵指其口曰吾有口食賊肉耳豈食賊粟哉<lb/>
賊相顧錯愕奔告獻忠遂與之渤士斗同遇害初之渤<lb/>
與崇慶知州王勵精皆賊同里人或疑之至是之渤不<lb/>
屈而勵精聞省城陷朝服望北闕拜書文山孔曰成仁<lb/>
數語於壁舉火自焚一時同死者蜀府長史鄭安民内<lb/>
<pb n="KR2g0048_WYG_010-14a"/>
江教諭姚思孝太常卿尹伸給事中吳宇英雲南按察<lb/>
使莊祖誥東流知縣乾曰貞工部主事蔡如蕙禮部員<lb/>
外李含乙及進士王起莪舉人江龍騰而前所遣郫令<lb/>
趙嘉煒方决堰卒遇賊射之赴水死其子慶麒自家走<lb/>
萬里求父屍三年不獲遇堰夫向應泰告以死處為安<lb/>
家三渡口遂招魂壘土葬焉而雲祚殉難時有幼子荀<lb/>
蔚方五嵗友人匿之山中得脱越二十年始歸<lb/>
外史氏曰蜀稱天險可守者也乃當時封疆大臣無一<lb/>
<pb n="KR2g0048_WYG_010-14b"/>
為桑土計者卒致冦來如入無人之境假使蜀王早聽<lb/>
子凌之言豫為藩籬之計何至一敗塗地而貽禍於通<lb/>
省生靈耶前朝天下之禍於蜀為最豈由風俗之惡而<lb/>
天降大罰乎抑亦人謀之不臧歟後之君子圖蜀者其<lb/>
當思有以丕變之庶幾人心正而風俗淳彼蒼不至頻<lb/>
降大罰也天道好善而惡淫有世道之責者其思之<lb/>
　　周鑣雷縯祚合傳<lb/>
周鑣字仲馭金壇人幼孝友及長性剛介不阿舉崇禎<lb/>
<pb n="KR2g0048_WYG_010-15a"/>
元年進士歴官至禮部儀制司員外郎亷潔自持非義<lb/>
不取與執政素不合小人皆惡之及歸閉門不見一客<lb/>
研窮程朱正學有以白沙新建之説告者輒掩耳而不<lb/>
欲聞曰吾將洗耳於江流也甲申李賊陷北都愍皇帝<lb/>
殉社稷鑣痛哭三日夜淚盡繼之以血及福王立南都<lb/>
召諸舊臣鑣以三朝舊典力阻定䇿遂忤權奸當賊相<lb/>
馬士英當國特薦起從逆賊臣阮大鋮大鋮素惡東林<lb/>
諸賢作正續蝗蝻録有十八羅漢五十三叅善財童子<lb/>
<pb n="KR2g0048_WYG_010-15b"/>
七十二賢聖菩薩又蠅蚋録有八十八活佛三百六十<lb/>
五天王五百尊阿羅漢共千有餘人皆海内賢良欲盡<lb/>
殺之以空天下遂首逮鑣及雷縯祚下獄矯旨賜死鑣<lb/>
僕某既殮亦縊死主棺旁縯祚字介公太湖人崇禎庚<lb/>
午鄉科累官山東武定僉事道歴任以清正著所至有<lb/>
善政至今民猶思之不置焉或曰鑣與縯祚死之夕而<lb/>
士英大鋮已陰具表獻南都於我<lb/>
朝矣我師不納乃遁<lb/>
<pb n="KR2g0048_WYG_010-16a"/>
外史氏曰南都之亡也物怪人妖叠起如大悲之假皇<lb/>
帝童氏之假皇后王之明之假太子三假擾而南都遂<lb/>
亡嗟乎如南都不敗天下之善人無噍類矣豈特仲馭<lb/>
介公兩先生哉嘗聞之父老云阮大鋮誓師江上衣素<lb/>
蟒圍碧玉見者訝為梨園裝束錢謙益為禮部以艶妓<lb/>
為妻之栁隠者冠揷雉尾戎服佩刀跨騎而入國門覩<lb/>
者以為明妃出塞嗚呼大兵大禮皆如娼優排塲之戲<lb/>
豈非人妖物怪乎欲國之不亡不可得也<lb/>
<pb n="KR2g0048_WYG_010-16b"/>
　　史可法傳<lb/>
史可法字憲之號道隣大興人生而聰穎異常數歳時<lb/>
短衣無火寒涕交頥然好誦讀受書輒求益數倍常兒<lb/>
稍長從師林公為師執葢行道中惟謹抵客舍侍立移<lb/>
日不敢動弱冠受知於督學御史左光斗光斗善知人<lb/>
奬拔無遺善畿士至今思之謂前後百年無及者既首<lb/>
擢可法第一次盛某第二謂人曰盛可一榜史其綸扉<lb/>
之人乎戊辰成進士可法為人軀小貌劣不稱其衣冠<lb/>
<pb n="KR2g0048_WYG_010-17a"/>
語不能出口然有大志好經世方畧初授陜西西安府<lb/>
推官時洪承疇才略過人在陜大得軍民心可法亦效<lb/>
之治聲日起召為戸部雲南司主事歴員外掌戸科尋<lb/>
陞安池兵備道江西右叅議兼僉事協理勦冦軍務才<lb/>
望益著擢都察院右僉都御史巡撫安徽亷公勤果信<lb/>
賞必罰將士皆為用命提軍數與賊戰賊輒奔潰當是<lb/>
時史都堂之兵號稱强在軍中與士卒同甘苦臨陣以<lb/>
身先之矢必死所衣布袍徧書己姓名曰戰殁後可易<lb/>
<pb n="KR2g0048_WYG_010-17b"/>
識也丁父憂讀書城外素冠麻絰遇者不知其為貴人<lb/>
或竊聽其誦書朗朗多匡濟天下語亦不知其何書也<lb/>
服闋後起總督漕運侍郎瀕河豪戸多竊引水漕易涸<lb/>
可法繩以法漕賴以濟尋晉南京兵部尚書時天下岌<lb/>
岌人才盡矣東南半壁力不能支進督師閣部出鎭維<lb/>
揚嘗致書京師當事以見志曰可法荷朝廷重禄國士<lb/>
知遇愧不能以死報徒靦顔人世為國家三百年社稷<lb/>
計耳主憂臣辱主辱臣死可法之志决矣至於一人之<lb/>
<pb n="KR2g0048_WYG_010-18a"/>
節輕闔城之命重非敢以草草報也城破當亂軍中拔<lb/>
劍自剄揚州知府任民育同知曲從直通判吳道隆江<lb/>
都前令周志畏吳道正新知縣羅伏龍縣丞王志瑞監<lb/>
軍督餉道王纘爵黃鉉職方何剛施鳯儀兵部侍郎張<lb/>
伯鯨衛𦙍文及紳衿等共七十餘人俱死之可法既死<lb/>
不得其屍維揚士人以衣冠葬之於梅花嶺昭忠節也<lb/>
外史氏曰先生當傾覆之天而欲以一手擎之其志則<lb/>
壯其心可悲矣何也於時國賊馬阮在朝方以芟夷正<lb/>
<pb n="KR2g0048_WYG_010-18b"/>
人君子為事直以天下國家付之或有或無之間誰為<lb/>
先生繼其後者乎而先生張空弮冐白刃孑然一身一<lb/>
手以與天爭不亦悲乎<lb/>
　　吳爾壎傳<lb/>
吳爾壎字介子號以白浙江嘉興石門人弱冠舉於鄉<lb/>
出編修衛𦙍文之門三年成進士當崇禎十六年之秋<lb/>
時闖賊已破西安獻賊亦破武昌國事大壞爾壎選授<lb/>
庶吉士恒以國恤為念十七年春李自成渡河入晉大<lb/>
<pb n="KR2g0048_WYG_010-19a"/>
學士范景文薦爾壎對徳政殿問守禦䇿爾壎請遣間<lb/>
使於西邊土司李魯祁三姓假之重職使起兵牽制賊<lb/>
鋒以待援兵未及行而京師破爾壎與海寧人祝淵南<lb/>
歸見督師史可法於揚州誓從討賊因與淵訣拔佩刀<lb/>
㫁一指令歸遺父母賊讐未雪誓不還矣可法乃令爾<lb/>
壎招撫河南諸土寨擒勦自成僞署官辛苦跋涉於荆<lb/>
榛中聞維揚被圍入見可法相對痛哭城陷可法死爾<lb/>
壎亦死焉舊嘗輯史傳死節諸人各繋以贊名曰仁書<lb/>
<pb n="KR2g0048_WYG_010-19b"/>
及是死難如其志云後棺遭燬祝淵所攜一指家人遂<lb/>
以葬<lb/>
外史氏曰天啟間逆璫毁東林書院高景逸先生移建<lb/>
於錫城東門内璫敗講學者復盛先生每歳春夏必攜<lb/>
笥笈讀書聽講於中嘗語同志曰大丈夫不能深造聖<lb/>
賢之域亦當効聖賢或忠或孝之一節以成仁可謂久<lb/>
要不忘者矣<lb/>
　　龔廷祥傳<lb/>
<pb n="KR2g0048_WYG_010-20a"/>
龔廷祥字伯興號佩潛無錫人家貧歳獲館穀以奉二<lb/>
親父歿居喪盡禮事母至孝嘗逰馬世竒門甚敬其為<lb/>
人曰吾所賞者不獨以文也崇禎癸未成進士受知於<lb/>
房考劉理順深器重之未選國變聞劉公及馬公俱殉<lb/>
難京師廷祥設兩公位為文以祭北面舉酒以竹如意<lb/>
擊石歌罷失聲哭一如謝翺祭文信國狀自以未得死<lb/>
所不敢死南渡後補選授中書謂所親曰吾半生食貧<lb/>
今又冷署不能具肥甘輕煖之奉少博老母歡奈何或<lb/>
<pb n="KR2g0048_WYG_010-20b"/>
答之曰古人以孝養不以禄養廷祥曰父母以此教子<lb/>
則可人子惡得為是言聞者歎服已得封差候禮部銀<lb/>
牌未給未出都北師渡江廷祥痛哭而言曰吾今得死<lb/>
所矣且曰吾不死恐負劉公及馬先生時有解之者曰<lb/>
子官不過中書任不過月餘子未有死責且家有老母<lb/>
未可死也廷祥曰有諸孫在爰手書寄其子曰此時惟<lb/>
捐軀以見志而已但思一見母而不得肝腸寸裂血淚<lb/>
滿襟汝等須善事之緘付家人越日乃具衣冠别文廟<lb/>
<pb n="KR2g0048_WYG_010-21a"/>
大呼劉公馬先生曰吾今得從逰於地下矣遂登武定<lb/>
橋投秦淮河而逝時乙酉五月某日也<lb/>
外史氏曰道學者何忠孝節義是也能忠孝節義乃為<lb/>
眞道學觀先生孝親若此忠君又若此忠孝眞矣是之<lb/>
謂真道學彼徒資口舌者吾斯未能信也<lb/>
　　徐汧傳<lb/>
徐汧字九一長洲人少孤貧事節母朱至孝諸生時即<lb/>
以名節自任嘉善魏給事大中被逮過吳門汧慕其忠<lb/>
<pb n="KR2g0048_WYG_010-21b"/>
直以内子簪珥質二十金贈之周順昌聞而嘆曰國家<lb/>
養士三百年如徐生者真嵗寒松柏也崇禎戊辰成進<lb/>
士選庶吉士上不次用人散館親試拔置第三授編修<lb/>
遂召對平臺説書便殿汧發言愷切上心器之有意擢<lb/>
用而汧逺權勢甘淡薄告假家居為園於廬之旁中有<lb/>
垂栁二株遂以陸慧曉事名二株園焉時與門生子弟<lb/>
講課文藝奬借後進恒若不及庚辰分較禮闈得孫廷<lb/>
銓高爾儼姜垓胡周鼒數人皆為名臣歴官詹事府少<lb/>
<pb n="KR2g0048_WYG_010-22a"/>
詹事甲申賊陷京師帝殉社稷汧遂謝賔客去聲伎日<lb/>
夜涕泣朔望朝服北嚮而哭㑹南中議立福藩諸公彈<lb/>
冠相慶汧獨蹙然曰相無王導謝安將非祖逖陶侃區<lb/>
區新造之江左分門别戸燕雀處堂其能旦夕安乎吾<lb/>
惟有一死以報十七年故主耳毎指園中池謂人曰此<lb/>
吾止水也乙酉五月汧知金陵失守徃鄉掃墓還投於<lb/>
虎丘之新塘橋下而卒子枋壬午舉人隠居不仕以書<lb/>
畫名<lb/>
<pb n="KR2g0048_WYG_010-22b"/>
外史氏曰明事至甲申不可為矣而當時諸公猶思仿<lb/>
南宋之故轍欲偏安一隅奈何有君如此有相如彼而<lb/>
欲思苟延不亦妄乎此先生所以與南社俱亡而不忍<lb/>
再見飄海沈舟之事也<lb/>
　　袁繼咸傳<lb/>
袁繼咸字季通江西宜春人生而英異有膽氣人號虎<lb/>
孩兒稍長砥志節天啟五年成進士授行人奉使致祭<lb/>
壽陽王禮成贈以王所乘名馬不受既而因餉李應昇<lb/>
<pb n="KR2g0048_WYG_010-23a"/>
黄尊素於獄璫怒欲并殺之繼咸曰吾行吾友道耳若<lb/>
以一杯羮而殺朝廷一官徧廊廟皆可殺矣㑹有解於<lb/>
璫者乃免崇禎三年擢廣東道御史疏請辨君子小人<lb/>
進退之介不阿權貴以㑹試監臨坐累謫南行人司副<lb/>
轉禮部儀制主事歴員外郎部曹無言責南禮部主事<lb/>
周鑣以建言得罪輒為疏救六年主試廣東尋遷山西<lb/>
提學未出都内臣張彛憲總理戸工二部事怙勢凌轢<lb/>
責覲官齎册蒲伏惟大同知府蔡屏周長揖諸郎吏多<lb/>
<pb n="KR2g0048_WYG_010-23b"/>
屈辱繼咸瞋目曰士氣盡矣疏請維亷恥振氣節言諸<lb/>
臣行已有恥必不媚璫取容今未覲天子之光而先屈<lb/>
膝内臣非獨喪士氣亦傷國體此臣所為太息也乃若<lb/>
諫官以言為職古者宰相上殿則諫官隨之惟不言則<lb/>
有墨刑諫而被刑非盛世事近見科臣李世祺以論輔<lb/>
臣温體仁降罰非祖宗選用諫官初意恐不當杜諫諍<lb/>
之口長從諛大臣之風時以蹇諤稱抵山西校士嚴明<lb/>
士多嚮學巡撫吳甡首薦之以忤巡按御史張孫振被<lb/>
<pb n="KR2g0048_WYG_010-24a"/>
誣逮問三晉諸生傅山等追送伏闕訟寃者千餘人孫<lb/>
振葢嘗屬以私牘者也至是繼咸發之以聞乃更逮孫<lb/>
振復繼咸官分守武昌吕賊倡亂峽山用方略削平功<lb/>
在蘄黃間改加巡道監軍十三年陞淮揚道副使尤多<lb/>
摘發性倔强與督鹽中貴楊顯名抗禮顯名陽薦其才<lb/>
請加敕兼視鹽事實抑之受節制也卒倔强如故遂坐<lb/>
免流賊張獻忠冦湖廣督師楊嗣昌檄為監軍禦之累<lb/>
陞僉都御史撫治鄖陽數困賊十四年二月賊襲陷襄<lb/>
<pb n="KR2g0048_WYG_010-24b"/>
陽而繼咸實分治鄖軍為部議所摭復逮繋謫戍明年<lb/>
薦起總理河北屯田大帥左良玉初軍襄陽襄郢連敗<lb/>
引踞安池間轉餉不繼兵寖為暴上下數百里江帆中<lb/>
㫁繼咸徑趨小孤山致書良玉聲大義復告都御史李<lb/>
邦華檄移川黔餉銀十餘萬餉之左兵由是不暴掠然<lb/>
不肯一戰帝特命閣部吳甡視師始議設督府九江扼<lb/>
吳楚吭於是以繼咸總督諸軍事時聞獻賊圍武昌疾<lb/>
馳趨良玉西援見浮屍蔽江下指謂良玉曰大將軍忍<lb/>
<pb n="KR2g0048_WYG_010-25a"/>
見此乎良玉面發赤又正色讓之曰大將軍功多罪亦<lb/>
不少朝廷不督過之一歳兩遣中使宣諭開國徐中山<lb/>
所未有也奈何不圗報稱良玉左右以他辭為解繼咸<lb/>
叱曰人孰無死張睢陽死賀蘭進明亦死吾行矣寧為<lb/>
睢陽死不為賀蘭生良玉大慚始進師繼咸犒以牛酒<lb/>
鼓勇敗賊收復武昌賊走岳州亡何吳甡坐逗留罷復<lb/>
改繼咸屯田㑹獻賊陷長沙袁州新總督吕大器與左<lb/>
良玉不相能軍中大閧聞於朝乃罷大器復移繼咸督<lb/>
<pb n="KR2g0048_WYG_010-25b"/>
九江軍良玉挈兵還湖廣福王立進封良玉寧南侯氣<lb/>
益張繼咸始終導以忠義良玉報書曰吾上不負天子<lb/>
下不負朋友然繼咸之再為總督也雖以宿望見推兵<lb/>
事多掣肘不盡由己出乙酉四月聞獻賊南渡繼咸集<lb/>
郝效忠等三將守九江而自統副將往援袁吉聞良玉<lb/>
反兵東下復旋九江先是馬士英專擁立功下僞太子<lb/>
獄外人𫝊疑洶洶良玉内懼賊逼聲言救太子掃清君<lb/>
側約繼咸㑹於舟中言及太子事大哭袖出太子宻諭<lb/>
<pb n="KR2g0048_WYG_010-26a"/>
刦諸將盟繼咸正色曰宻諭從何來先帝舊徳不可忘今<lb/>
上新恩亦不可負良玉大恚勉成賔主禮已議定駐軍<lb/>
候㫖矣繼咸歸集諸將城樓灑泣曰晉陽之甲春秋所<lb/>
惡義不可同亂也亡何良玉兵夜入城縱火大肆淫掠<lb/>
内外軍皆亂繼咸正冠帶將就死為黄澍諫阻出城面<lb/>
責良玉良玉疾方劇望城中火光拊胸曰吾負江督吾<lb/>
負江督遂嘔血卒其子夢庚秘不發䘮諸將推為帥移<lb/>
舟東中朝皆疑繼咸良玉同反而南都時已破諸鎮多<lb/>
<pb n="KR2g0048_WYG_010-26b"/>
納欵繼咸勸夢庚旋師不聴繼咸為效忠紿赴其軍將<lb/>
及湖口而夢庚效忠降於我<lb/>
朝遂執繼咸北去館内院至明年三月終不屈乃殺之<lb/>
臨刑色不變初繼咸被拘舟中賦詩見志有曰衰年奉<lb/>
二老一死酬至尊從容文山節誰招燕市魂云云奏議<lb/>
有六栁堂集多散軼不傳<lb/>
外史氏曰袁臨侯前代之文文山也其死也事相類所<lb/>
謂從容就義者是耶嗚呼前朝之失由於宰輔之貪墨<lb/>
<pb n="KR2g0048_WYG_010-27a"/>
自葉韓兩君子之後無一善者敗壞已至不可名言矣<lb/>
乃馬阮復繼而决裂之與封疆大吏何尤哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0048_WYG_010-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東林列傳卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷十九</head> <lb/>
    <p>
<pb n="KR2g0048_WYG_019-1a"/>
欽定四庫全書<lb/>
　東林列傳卷十九<lb/>
　　　　　　　　　　　　江陰　陳鼎　撰<lb/>
　明<lb/>
　　楊時喬傳<lb/>
楊時喬字宜遷江西上饒人弱冠舉進士授工部主事<lb/>
抽分杭州先是𣙜闗稅者以增入為能取商浮故額時<lb/>
喬相天時豐歉為經度地宜深涸為紀順人情願惡為<lb/>
<pb n="KR2g0048_WYG_019-1b"/>
規曲盡其方無幾時課皆足又恐法不經乆乃獻議於<lb/>
朝請稅銀止據日收數盡行起解不得拘泥以前數取<lb/>
盈庶上不病國下不病民朝議韙之遂著為南闗𣙜事<lb/>
書垂永乆陞禮部員外郎遷尙寶司丞以病歸萬厯十<lb/>
四年起南京太僕寺丞轉尚寶司再以病歸二十年補<lb/>
原官歴通政時留都異學繁興故叅政羅汝芳作俑其<lb/>
徒推為聖人建祠祀之時喬抗疏曰佛氏之學其説主<lb/>
戒律輪迴因果慈悲福田利益粗淺僅惑庸衆自單傳<lb/>
<pb n="KR2g0048_WYG_019-2a"/>
直指一入則賢知髙明者信之然猶自為一説不與儒<lb/>
者混為一途自汝芳借孔子言仁孝言人心倡言人心<lb/>
見性成佛髙談𣺌論曰吾學直捷不煩修為曰吾道廣<lb/>
大無所障礙謂傳註為支離謂經書為糟粕謂躬行實<lb/>
踐為腐迂謂人倫物理為幻妄謂紀綱法度為桎梏謂<lb/>
禮義亷耻為虚偽惟一了此心市金可攫處子可摟蕩<lb/>
檢踰閑皆為率性總為無傷反道亂徳取俗傷化此正<lb/>
古人所必闢者而新學小生轉益信從立祠聚衆禍將<lb/>
<pb n="KR2g0048_WYG_019-2b"/>
何極乞敇所司拆毁散遣以彰明風教詔從之歴吏部<lb/>
右侍郎三十二年尙書李戴致仕署部事時喬棲止銓<lb/>
署盡絶請托會大察京官閣臣沈一貫移書欲留錢夢<lb/>
臯等其餘黨中璫皆有所庇左都御史温純不從夢臯<lb/>
等取中㫖留用反攻純吏部員外賀燦然忽疏叅純並<lb/>
夢臯等謂吏科共事察典且為臺長温純惜藉非銓臣<lb/>
夾持吏垣力争臺長得行一意得毋盡廢公而行私乎<lb/>
時喬駁之曰臣與純同事一體私則皆私如謂果由於<lb/>
<pb n="KR2g0048_WYG_019-3a"/>
純是徇私固私也臣徇純私尤私也徇私為人臣大惡<lb/>
如有之其應斥尤在純上至夾持之說臣實不知所夾<lb/>
持者何事適以重臣同事二心之罪臣始事倉卒未能<lb/>
先幾和調後事因循未能力圖鎮定以致羣倫喧囂事<lb/>
局未竣職掌謂何乞並罷臣以為不恭任事者之戒不<lb/>
報當是時輔臣弄權言路縱肆尙頼時喬力持之不為<lb/>
所撓又請復開行取又立疏壅之法簡汰頑鈍署部事<lb/>
五年號為清平時省垣競進皆自擬正陞閏陞重内輕<lb/>
<pb n="KR2g0048_WYG_019-3b"/>
外時喬謂今日越法易後日守格難誓不徇情壞法自<lb/>
某始故陞補必要於例又特疏請用詿誤官范鐫等一<lb/>
百十人遷謫官鄒元標等一百九十人以疾請告不允<lb/>
卒於官篋無寸絲至不能殮四司佽助之以畢大事時<lb/>
喬天性淡泊乆處田畝歴官强半家居至少宰方從事<lb/>
於官猶不攜家蔬食緼袍清苦甚於寒畯造詣剛方不<lb/>
為勢要所奪贈吏部尙書諡端潔歿後天啟間魏逆用<lb/>
事以時喬曾薦元標等乃列黨人榜中追奪贈諡至崇<lb/>
<pb n="KR2g0048_WYG_019-4a"/>
禎改元乃復<lb/>
外史氏曰當清流之阨於奸輔舉朝一空矣非先生為<lb/>
之置辯朝廷其孰知之哉讀其薦剡曰門户之見彼奸<lb/>
佞借之以傾正人耳在朝廷不可以門户而不辨其賢<lb/>
不肖也夫講學諸臣所以明倫紀也非所以樹黨而害<lb/>
朝政也縱曰樹黨亦君子之黨矣必無害於國家也烏<lb/>
可不明辨而槩以黨人目之乎其言愷切如此而沈一<lb/>
貫欲害同輔立黨以攻一時賢者斥逐殆盡繼之者遂<lb/>
<pb n="KR2g0048_WYG_019-4b"/>
承其衣鉢大咥諸賢乃有講學之攻而清流受禍矣惜<lb/>
乎先生年不副徳卒使諸賢淪落無盡殆有天意存焉<lb/>
　　鄒維璉傳<lb/>
鄒維璉字徳輝江西新昌人萬厯三十五年進士初授<lb/>
延平推官孤介有大節一刺不通巡撫袁一驥嘗以私<lb/>
怨羅織下屬維璉多所匡救不肯枉法獻諛監司又欲<lb/>
為一驥立生祠維璉立阻之以是得抗倨聲乆不調凡<lb/>
八年始行取至京師不赴權貴人或招之維璉曰寧失<lb/>
<pb n="KR2g0048_WYG_019-5a"/>
臺省不可失吾節也待命闕下又二年始除南京職方<lb/>
主事值遼事急條上時政格不行已進員外郎以憂去<lb/>
天啟三年起補職方郎中即上疏請去債帥之弊言邊<lb/>
帥結納津要皆乞貸於素封之家而責償於卒伍壞武<lb/>
備而裂封疆病實在此臣謂中外薦典寜簡無濫寧崇<lb/>
實效無採虚譽則舉刺公而將帥不敢營薦居間絶而<lb/>
將帥不能求遷庶不至剝軍以償債則軍法可行虚冒<lb/>
可杜僥倖去而真才勸疆塲其有起色乎疏入報可時<lb/>
<pb n="KR2g0048_WYG_019-5b"/>
有宋明時者自言能役神兵討賊刑部主事譚謙益薦<lb/>
之於朝將大用維璉復抗疏言將帥必求得人左道不<lb/>
可破賊乞敕當事諸臣鑒古酌今毋惑神說以貽天下<lb/>
後世笑吏部尙書趙南星見其疏深嘉之南星素知維<lb/>
璉清方有為及為冡宰欲大飭銓政請於朝得就近調<lb/>
補司官上許之於是南星移維璉於稽勲司踰月復改<lb/>
考功故事銓司無一省兩人者時南昌吳羽文已為考<lb/>
功主事人多以非例責維璉謂當引去而給事傅櫆已<lb/>
<pb n="KR2g0048_WYG_019-6a"/>
潛通魏忠賢故因事羅織東林首欲攻維璉以撼南星<lb/>
又日迫羽文使行羽文遂杜門求去不許維璉亦求去<lb/>
南星恚上言司官不為用請㫖詰責以尊朝廷維璉乃<lb/>
入視事會左副都御史楊漣劾忠賢二十四大罪魏大<lb/>
中繼之諸臺省部寺彈章叠上忠賢初亦窘甚傅櫆陽<lb/>
上疏自明不附忠賢而實隂搆忠賢趣成汪文言之獄<lb/>
忠賢以有外助遂矯㫖責漣沽直罰魏大中俸並責諸<lb/>
臣凟擾廷臣駭然咸惴惴危懼維璉乃上疏曰臣觀今<lb/>
<pb n="KR2g0048_WYG_019-6b"/>
日天下亦脊脊多事矣全恃君側肅清朝政修明庶可<lb/>
支將傾之厦奈何有厰監魏忠賢積惡内廷又增腹心<lb/>
一大患也忠賢罪狀罄竹莫書憲臣楊漣首發其惡讀<lb/>
者感憤至於泣下臣謂討賊之典當不踰日乃皇上䕶<lb/>
庇忠賢惟恐傷之且有督過楊漣沽直之㫖皇上豈真<lb/>
是非舛誤而輕祖宗天下於一擲乎夫從古大惡大奸<lb/>
每借小忠小信以獻媚及其罪惡既盈慘禍立見歴觀<lb/>
往代明驗昭然今忠賢罪狀已彰即不請死於皇上之<lb/>
<pb n="KR2g0048_WYG_019-7a"/>
前亦宜亟辭厰務移住閒宅以示天下悔過之意或可<lb/>
保其天年不當再聽奸人布置挺而走險以求必勝不<lb/>
然天怒人怨皇上即不肯割忠賢天下倘有代為割棄<lb/>
者忠賢萬死不足惜其如國事何哉臣願皇上煥發優<lb/>
詔奬勵直臣下忠賢法司定罪或赦而不誅亦令謝事<lb/>
庶人言可息宗社可保矣疏入忠賢復矯㫖切責維璉<lb/>
既非言官亦來瀆擾維璉知勢不可為乃告病張訥遂<lb/>
希忠賢㫖疏劾維璉削奪為民㝷下獄謫戍貴州崇禎<lb/>
<pb n="KR2g0048_WYG_019-7b"/>
初忠賢敗起南太僕少卿五年由僉都御史巡撫福建<lb/>
維璉至閩疆察吏安民禦倭弭盗竭力匡救時艱至廢<lb/>
寢食然與政府不合謂其黨東林也明年值紅夷之亂<lb/>
攻閩之霜山維璉檄鄭芝龍急擊之芝龍以粤㓂未靖<lb/>
自引兵至福寧與戰後期不至而紅夷復操大艘突入<lb/>
中左焚我戰艦官軍多死傷者維璉乃還福州趣發餉<lb/>
給漳泉募戰士犒有功授諸將方畧以陸兵截嶺道布<lb/>
水兵阻諸港乘小舟出奇擊賊諸將皆奮芝龍自福寧<lb/>
<pb n="KR2g0048_WYG_019-8a"/>
來亦誓死戰斬獲無算賊遂棄中左入大洋維璉因上<lb/>
疏劾芝龍縱夷之罪芝龍方有内援上先入其言下部<lb/>
議維璉罪亡何賊復犯石灣海澄同安諸處維璉皆擊<lb/>
走之先後捷上復自劾不能平賊為芝龍所誤而吏議<lb/>
已下竟奪維璉官是時維璉方大集舟師自漳州調發<lb/>
諸軍至銅山與賊遇苦戰凡八晝夜大敗之生擒酋長<lb/>
數十人焚其舟艦器械畧盡捷聞上命止論將士功維<lb/>
璉破賊班師還福州始知罷官因上疏自明不報遂解<lb/>
<pb n="KR2g0048_WYG_019-8b"/>
組歸乆之卒維璉撫閩三年山𠞰海戰頗有成算大有<lb/>
功於閩乃為政府以門户讒抑中外惜之<lb/>
外史氏曰厯泰啟禎之間廷臣所稱東林君子者知有<lb/>
君臣大義同道一心而已安有所謂門户之見者哉迨<lb/>
小人挾邪說以攻造門户之名加之不欲使其吐氣究<lb/>
其禍之始者江陵先兆其萌蘖而後則沈一貫之忮沈<lb/>
鯉命其私人康丕揚錢夢臯等立幟以攻其後朱賡王<lb/>
錫爵沈㴶温體仁周延儒陳演輩皆奉其衣鉢而直至<lb/>
<pb n="KR2g0048_WYG_019-9a"/>
國亡徳輝先生在廷侃侃為公家也孰知奸人遂以門<lb/>
戸讒之俾明主竟惛然莫宗亦以為門户不可不破也<lb/>
於是斥逐之放流之而不容清流一日安於其位卒致<lb/>
㓂滿天下廊廟無人覆其宗社而止焉噫小人之心何<lb/>
心哉<lb/>
　　孫瑋傳<lb/>
孫瑋字以貞陜西渭南人登萬厯五年進士由行人考<lb/>
選給事中以母病不候㫖竟歸降桃源縣主簿累遷至<lb/>
<pb n="KR2g0048_WYG_019-9b"/>
保定巡撫嚴法令剔蠧弊節浮費廣儲蓄摧强扶弱民<lb/>
賴以安時滹沱水溢從𨽻勸瑋乘船以避瑋不可擇署<lb/>
中稍髙處居之曰水至此惟有死耳水僅及牀足而止<lb/>
衆服其持重遷兵部侍郎轉户部總督倉塲陞兵部尙<lb/>
書管左都御史事瑋清亷不受餽遺督倉管察皆有聲<lb/>
譽又性忠純敢直言極諫會星變因上疏其略曰陛下<lb/>
有綏惠之仁而奉行者無愛民之實政陛下有綜核之<lb/>
智而任事者無體國之實心如吏治清矣而闒茸庸流<lb/>
<pb n="KR2g0048_WYG_019-10a"/>
齷齪小輩未盡汰也財用節矣而冗食積蠧冒賞積奸<lb/>
未盡革也苞苴風息而營謀干進者尙多驛𫝊費省而<lb/>
尅剝取媚者猶衆北邊稱貢矣而邊民之困於饑寒者<lb/>
無投石超距之歡廣㓂稱平矣而生靈之斃於干戈者<lb/>
有玉石俱焚之慘蠲租之詔屢下而以掊克為能者竭<lb/>
澤而漁欽恤之命屢頒而以摶擊為事者向隅而泣諸<lb/>
若此𩔖上干天和惟陛下猛力囘心朝乾夕惕仍敕諭<lb/>
各衙門崇尙本實洗滌舊染大臣懷翼翼小心之忠小<lb/>
<pb n="KR2g0048_WYG_019-10b"/>
臣持蹇蹇匪躬之節所謂應天以實不以文者在此疏<lb/>
入報聞會應天巡按荆養喬與督學御史熊廷弼相訐<lb/>
朝議欲獨罷養喬瑋按法兩斥之楚人之論紛起累疏<lb/>
乞歸至二十四疏温㫖慰留是年七月出城待命十月<lb/>
乃允歸天啟元年起南京吏部尙書明年改北刑部未<lb/>
任再陞北吏部尙書仍掌左都御史事時朝政漸亂閹<lb/>
寺擅權屢以母老乞歸不允㝷卒於官方瑋未卒之前<lb/>
一日效古人尸諫遺疏上陳謂今天災迭見民不聊生<lb/>
<pb n="KR2g0048_WYG_019-11a"/>
内而城社可憂外而牖户未固法紀凌遲人心瓦解陛<lb/>
下欲圖治平莫如固結人心欲固結人心莫如汲用善<lb/>
𩔖如輔臣劉一燝憲臣鄒元標尚書周嘉謨王紀孫慎<lb/>
行盛以𢎞鍾羽正侍郎曹于汴詞臣文震孟科臣侯震<lb/>
暘臺臣江秉謙寺臣滿朝薦部臣徐大相等並老成丰<lb/>
度蹇諤英姿而匏落林泉跧伏草野陛下若聽臣言漸<lb/>
次簡擢必能任昭徳塞違之責效拾遺補闕之長振飭<lb/>
紀綱提醒聾瞶以為陛下收拾人心尤望陛下寡欲以<lb/>
<pb n="KR2g0048_WYG_019-11b"/>
保聖躬勤學以進主徳優容以廣言路明斷以攬大權<lb/>
天意可囘民志可定疏入上竟不報贈太保未幾魏忠<lb/>
賢用事斥為東林黨人矯㫖削奪為民瑋聲色貨利一<lb/>
無所嗜當官守法務在鋤抑强梗不為瑣屑科條居常<lb/>
恂訥寡言及當大謀議衆相視莫敢發獨守經據古片<lb/>
言取決而於取予去就尤嚴兩辭冡宰堅請投閒以名<lb/>
分定儲皇之位蓋老成正直君子也崇禎初復原官諡<lb/>
莊毅<lb/>
<pb n="KR2g0048_WYG_019-12a"/>
外史氏曰余稽漢制御史大夫與丞相位埒也其可屈<lb/>
指者周昌之强項貢禹之清直薛廣徳之敢言尙矣先<lb/>
生不必盡有之而持躬束行從容養重進而議於朝廷<lb/>
退而議於草野者又何多遜也跡其尸諫一疏勤勤懇<lb/>
懇嗚呼古大臣所謂以人事君者先生其庶幾乎<lb/>
　　李繼貞傳<lb/>
李繼貞字徵尹太倉人萬厯癸丑進士授大名府推官<lb/>
舉卓異陞工部主事調兵部副山東典試發策以漢唐<lb/>
<pb n="KR2g0048_WYG_019-12b"/>
閽寺為問時魏璫焰方熾指謗訕調官尋革職崇禎元<lb/>
年起補武選司改職方嚴法紀絶賕賂債帥不得通饋<lb/>
遺有營刺者抑之造御覽冊先戰功次列督撫薦因召<lb/>
對具言武臣難知狀又言邊事弊在有查㸃無訓練上<lb/>
顧曰惟爾稍有執對曰臣無寸長惟苞苴情面自分斷<lb/>
絶上善之四年延綏大饑繼貞上疏請賑曰皇上以數<lb/>
十萬金錢而活數十萬生靈福澤莫大焉活數十萬生<lb/>
靈而農桑復業所獲賦稅不止數十萬金錢也利益莫<lb/>
<pb n="KR2g0048_WYG_019-13a"/>
大焉彼地斗米銀四錢發銀不如發粟之有濟宜先發<lb/>
四五萬金用董摶霄人運之法就近糴粟輸至軍前更<lb/>
敕直省援納事例及贖鍰俱輸粟入邊酌量脚價低昂<lb/>
其直使輸者稍有饒益則輸必多可以撫饑可以賞功<lb/>
而依賊之民必散賊不就降必就縛耳會延撫洪承疇<lb/>
秦帥杜文煥請撤王承恩還鎮繼貞疏覆不獨王承恩<lb/>
宜還鎮延綏即楊騏亦當還鎮固原不獨二將宜還鎮<lb/>
其部下兵亦宜隨之西還使之殺賊賊平乃許歸秦中<lb/>
<pb n="KR2g0048_WYG_019-13b"/>
撫鎮既得西來兵將之助勇氣自倍賊當消沮而後可<lb/>
𠞰撫並用撫非撫賊撫我饑民之從賊者已從賊者雖<lb/>
多猶有限未從賊而勢必從賊者無限當此斗米四錢<lb/>
之日慈父不能有其子而能禁其束手就斃乎宜如神<lb/>
廟四十四年特遣御史賑荒東省之法必得三十萬石<lb/>
之粟以往盡心賑濟賊就撫者給以耕種推誠安揷如<lb/>
此則民之己化為賊者還化為民而將化為賊者永不<lb/>
為賊賊勢漸孤必有斬元惡以獻者疏入上乃令王承<lb/>
<pb n="KR2g0048_WYG_019-14a"/>
恩還鎮遣御史吳甡以十萬金往賑而藩王以下捐助<lb/>
五萬金粟麥二萬石然所救不及十之一七月因遣楊<lb/>
嘉謨還鎮繼貞再疏争之曰前賑臣攜十萬金往度一<lb/>
金一人止可活十萬人而斗米七錢亦止可活五十日<lb/>
耳皇上宜敕賑臣囘奏十萬金果足乎不則當早沛恩<lb/>
膏雖内帑不宜惜也繼貞嘗語人曰賊初起得十萬金<lb/>
便可濟吾争之經年始見從今賊勢己十倍於前非三<lb/>
十萬石不可主上以國用匱乏慎惜金錢雖下手詔命<lb/>
<pb n="KR2g0048_WYG_019-14b"/>
專使所齎止此如以杯水救車薪庸有濟乎後卒如其<lb/>
言五年登萊兵變總督議主撫仍以官兵駐登城繼貞<lb/>
持不可請調闗外兵解登圍亂乃定繼貞在部乆邊事<lb/>
益練習先幾料得失瞭若指掌權倖以請托不遂嗾論<lb/>
之解任亡何起補尙寶司卿旋改北五月轉順天府丞<lb/>
甫十日特陞兵部左侍郎都察院右僉都御史撫天津<lb/>
津故水陸衝嵗給遼闗永薊餉一百二十餘萬石繼貞<lb/>
作三運接次無後期率僚佐練軍實開屯田五萬一千<lb/>
<pb n="KR2g0048_WYG_019-15a"/>
頃嵗收榖數萬斛城中地瀉鹵相地鑿渠井得給飲軍<lb/>
民大安舊制遼餉中米豆一頃每嵗召賣於各州縣陸<lb/>
運至遼墊解等費十倍本色餉司葉廷桂侵牟不可算<lb/>
繼貞繩以法遂結厰衛隂中之會劉應國兵失利詭言<lb/>
津登兵後期論罷已上念繼貞不置即家拜兵部右侍<lb/>
郎疾亟具疏辭復下南京操江巡撫之命命下繼貞已<lb/>
卒天下惜之繼貞負幹畧以孤立得主知三黜三起居<lb/>
家逺權勢蕭然若寒士所著有津門草雪虹閣集<lb/>
<pb n="KR2g0048_WYG_019-15b"/>
外史氏曰當先生之忤璫也幾有詔獄之禍矣嘗自懷<lb/>
鴆毒以俟緹騎曰吾不能若楊左堪𫾣朴也幸而熹宗<lb/>
即崩不然殃及之矣至其經濟非當時諸臣可及奈何<lb/>
權倖之不容遂使三仕三黜不得大展徒為天下所惜<lb/>
耳<lb/>
　　張三謨傳<lb/>
張三謨字緯典平定人性至孝母歿廬墓三年哀痛無<lb/>
虚日郡邑旌為孝子弱冠舉於鄉即負笈往師髙邑趙<lb/>
<pb n="KR2g0048_WYG_019-16a"/>
南星南星一見語人曰張子正人也館於家者十年講<lb/>
學論道晝夜不輟天啟二年成進士授行人時南星為<lb/>
冡宰魏黨方齮齕之人莫敢近三謨獨比屋往來不少<lb/>
避凡三使秦楚汝陽得免禍崇禎元年選授御史首上<lb/>
疏排逆黨評隲諸臣品行劾李魯生去之因旱陳言極<lb/>
論楊維垣議論邪遁張樸張訥表裏為奸奉㫖勘議又<lb/>
疏言治亂大闗在輔弼臺諫各得其職閣臣盡心輔導<lb/>
票擬一切務以成就君徳符合輿論或有所失許言官<lb/>
<pb n="KR2g0048_WYG_019-16b"/>
不時争執惟當就事論事固不得為輕浮詆毁之言以<lb/>
傷大臣之體亦不得凡因小言輒求引去務秉虚公以<lb/>
成休容之風上深是之二年巡按福建海㓂李之奇就<lb/>
擒與有功焉差竣掌道不快於三謨欲出之上曰張三<lb/>
謨才守可原他無錯著囘道管事明年丁父艱七年服<lb/>
闋補原官上目擊時艱一疏憂國事將壞欲圖共挽其<lb/>
責首輔温體仁尤切上嘉納之或語體仁曰張御史一<lb/>
疏公不第當認過且當下拜不當嗛之也體仁佯懌之<lb/>
<pb n="KR2g0048_WYG_019-17a"/>
會冡宰缺上召諸臣面舉吏部侍郎張捷乃舉呂純如<lb/>
吏科盧兆龍同科道諸臣合奏純如名在逆案不可用<lb/>
捷力言其賢且為訟寃三謨復奏廷推冡宰甚重即果<lb/>
事非逆案亦論昭雪何與廷推純如生平賢否姑且勿<lb/>
論業己身負重累何以服人捷再三奏倘有不效臣甘<lb/>
認罪三謨言天下事豈堪嘗試捷語遂塞退復補牘争<lb/>
之事得寢八年巡按順永保河九年掌河南道熱審平<lb/>
反甚多有寶鈔活羊之賜御史詹爾選直言觸上怒下<lb/>
<pb n="KR2g0048_WYG_019-17b"/>
獄命三謨㸔議從輕忤㫖降行人司正十一年陞光祿<lb/>
寺丞尋遷大理寺丞署印務上罪司㓂劉之鳳欲置大<lb/>
辟三謨議當戍上駁之或曰何為寛人危己朝廷之法<lb/>
從朝廷而已三謨作色曰爾知法為朝廷之法不知法<lb/>
為天下萬世之法乎執議如初上怒鐫三級十二年進<lb/>
少卿明年陞順天府尹大理寺卿十五年内閣謝陞得<lb/>
罪嚴㫖議處臺省新進阿首輔意欲置之死三謨獨曰<lb/>
聖怒即不可逭但故相薛國觀賜死未乆不一年而殺<lb/>
<pb n="KR2g0048_WYG_019-18a"/>
兩相臣如國體何於是悉從末減不數月有枚卜之典<lb/>
三謨與房可壯宋玫與焉閣臣陳演以舊憾衘可壯隂<lb/>
激上怒遂與冡宰李日宣掌科章正宸掌道張煊同逮<lb/>
下獄南北言官交章申救放歸卒於家<lb/>
外史氏曰思陵之朝忠直之臣如緯典先生者亦多也<lb/>
皆置不用而用温體仁陳演輩謟諛之徒者是何肺肝<lb/>
耶邦之傾覆不亦宜乎<lb/>
　　毛士龍李守俊列傳<lb/>
<pb n="KR2g0048_WYG_019-18b"/>
毛士龍字禹門宜興人萬厯癸丑進士授杭州府推官<lb/>
以賢能著擢刑科給事中過同里何士晉寓適楊漣至<lb/>
士龍從未識漣避屏後聞漣語慷慨激烈知其非庸人<lb/>
也即往拜定交自是毎事與楊左相左右羣小嫉之内<lb/>
官劉朝以盗宮下獄時魏忠賢用事朝夤緣内宣士龍<lb/>
嚴為指叅㫖中寢既而朝以閣援得脫典禁兵嗾忠賢<lb/>
害士龍適蘇有五人擊殺緹騎之變忠賢懼乃變計離<lb/>
其籍而殺之先戍士龍於平陽隨而逮之士龍乃挈妻<lb/>
<pb n="KR2g0048_WYG_019-19a"/>
子潛遁深山中璫敗乃免崇禎登極得復其官<lb/>
李守俊字念敬由進士授髙要令兩入秋闈皆稱得人<lb/>
以治行擢户部主事司榷九江未及期而課足即放闗<lb/>
通舶免其稅商人徳之為立祠以祀焉歴官至司道天<lb/>
啟五年遷廣西布政時天下藩司皆為逆璫建祠守俊<lb/>
耻不赴任璫使御史田景新劾守俊黨髙攀龍削奪聽<lb/>
勘崇禎改元補廣西布政召對改湖廣左布政卒於官<lb/>
櫬過九江父老相率攜雞酒泣奠曰放闗一事目中不<lb/>
<pb n="KR2g0048_WYG_019-19b"/>
可復覩矣<lb/>
外史氏曰禹門先生與漢之張儉其行徑何異哉嗟乎<lb/>
漢與明之亡也以用宦寺而逐清流同一軌焉奈何後<lb/>
世君王信任宦官甘之如石蜜而忘其毒甚於虺蛇也<lb/>
耶念敬先生放關一事膾炙人口至今商民追思不置<lb/>
萬厯崇禎間用宦官司榷天下元氣剝削盡矣蓋關稅<lb/>
一重則百貨俱昂凡民間日用布帛菽粟無不倍價而<lb/>
細民重困咸思為盗此中原所以塗炭也元耶律楚材<lb/>
<pb n="KR2g0048_WYG_019-20a"/>
柄國濟益甚多至稅課長貳悉用士人嘗語人曰不讀<lb/>
書人見小而貪利罔知亷耻俾司錢榖必至刼掠平民<lb/>
者矣及其卒悉更其所用者曰𩔖人𩔖人者同𩔖之人<lb/>
也斥士人為異路異路者不同道者也一切財賦鹽𣙜<lb/>
之司士人不得望見焉而平章省路津要之官所用非<lb/>
人交相徇庇上下征利直至民窮財盡人人思亂而朝<lb/>
廷不知卒亡天下而後已嗟乎元與明用小人與民争<lb/>
利而亡又同一軌也<lb/>
<pb n="KR2g0048_WYG_019-20b"/>
　　蔣允儀傳<lb/>
蔣允儀字聞韶宜興人萬厯進士初授桐鄉令以亷明<lb/>
著調繁嘉興邑困於賦役由田不均之故也允儀乃作<lb/>
均田法上之當事民乃得甦以最擢御史抵任即劾王<lb/>
紹徽奸貪狀紹徽革職時魏逆竊柄允儀於冬至節上<lb/>
扶陽抑隂疏言賢士大夫陽也宦官宮妾隂也忠賢怒<lb/>
矯㫖切責奪俸出按三秦盡釐諸弊秦民大安囘道後<lb/>
京師傳言魏璫嗾上親征哈利慎部因巡狩各塞允儀<lb/>
<pb n="KR2g0048_WYG_019-21a"/>
乃上疏曰古帝王之用巡狩者因與民分土人各有君<lb/>
而生殺予奪皆由諸侯大主虚尊全無繫屬若非五載<lb/>
一巡守遐陬僻壤君徳厚凉人情苦樂孰得而知且黎<lb/>
庶何由仰而歸徳陳詩觀風廷見耆老以示四方知有<lb/>
共主而操生殺賞罰之權諸侯之命繫焉而不敢肆志<lb/>
於吾民也後代四海一家天子一尊矣一命之吏廢置<lb/>
皆由朝廷又何必巡守以重勞焉至於哈利慎部朗素<lb/>
貴英入犯不過命一良將帥三軍往征可耳又何必天<lb/>
<pb n="KR2g0048_WYG_019-21b"/>
子側身戎馬哉疏入不報然親征之說遂止既而王紹<lb/>
徽賂忠賢起為都御史嗾門人蘇兆先劾允儀為東林<lb/>
渠魁削籍歸時李應昇被逮下北鎮撫司寄詩允儀曰<lb/>
與君夙昔為兄弟意氣寧論杯酒間他日蒙恩弛黨禁<lb/>
老親稚子待君㸔允儀得詩垂涕曰正恐我亦不免一<lb/>
逮耳崇禎改元起掌河南道遷太僕少卿轉巡撫鄖陽<lb/>
密疏唐藩不軌上因撤其䕶衛移撫襄陽因守道徐景<lb/>
麟誤傷官兵株及允儀亦被逮論戍後以䕶陵功推屯<lb/>
<pb n="KR2g0048_WYG_019-22a"/>
田都御史未任卒著有澹香園文集行世<lb/>
外史氏曰先生洞悉巡幸之禍而力沮其謀蓋鑒於秦<lb/>
漢隋代及武宗也九邊之官吏軍民幸矣夫大舜五載<lb/>
一巡守國不費而民不勞良由兵衛少而征求寡也若<lb/>
秦皇帝後車萬乘漢武帝旌旗蔽空隋煬帝舳艫千里<lb/>
豈不用民力乎當煬帝之出也宦官之株求侍從之需<lb/>
索閭閻之鋪張行宮之供奉牛羊雞犬日以萬計所過<lb/>
地方燈樓綵市陸離相接倡優龍陽之供奉有司以千<lb/>
<pb n="KR2g0048_WYG_019-22b"/>
百集矣大臣小吏乃至縉紳子弟及監生生員富商巨<lb/>
賈皆命進骨董以為敬行宮帷幔多置麗人以待幸於<lb/>
時百官無不竭力拮据剜肉醫瘡是以有賄寺宦者賂<lb/>
嬪妃者購左右者以求陞遷餽送侍衛黄衣貨賂宰相<lb/>
九卿掲債借帑以邀榮寵扈從大小臣工皆飽囊果槖<lb/>
盈船滿載以歸而海内窮矣盗賊安得不起乎先生之<lb/>
疏所係豈小也哉<lb/>
　東林列傳卷十九<lb/>
</p>
<p>
</p>
  </div>
</body>
</text>
</TEI>
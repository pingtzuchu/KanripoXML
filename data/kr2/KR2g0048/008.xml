<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷八</head> <lb/>
    <p>
<pb n="KR2g0048_WYG_008-1a"/>
欽定四庫全書<lb/>
　東林列傳卷八<lb/>
　　　　　　　　　　　　江陰　陳鼎　撰<lb/>
　明<lb/>
　　范景文傳<lb/>
范景文字夢章號質公北直吳橋人萬厯癸丑進士當<lb/>
逆璫煽焰時景文請告林下凡東林諸君子遭逆陷害<lb/>
景文家去京師甚近無不使人隂為周全或走書當事<lb/>
<pb n="KR2g0048_WYG_008-1b"/>
力為排解如周順昌懸賕追比景文變産資之不足則<lb/>
遍告同志以為助及為執政莊烈皇帝惡臣下各持門<lb/>
戸言官多廷杖竄逐景文從容救解以此諸賢得不死<lb/>
者甚多所薦皆東林賢士奈同政者俱小人多掣肘居<lb/>
私室必浩歎長吁憂簇於眉無日開也甲申二月入閣<lb/>
冦逼召對平臺景文對曰聨絡人心堅守待援此臣所<lb/>
知他非敢議上曰君死社稷朕志已定卿言是也三月<lb/>
十八日賊攻彰義門太監已謀内應迎賊矣景文值宿<lb/>
<pb n="KR2g0048_WYG_008-2a"/>
内閣十九日早方詣中左門請見而宫人倉皇出走問<lb/>
之曰王太監隨駕南行矣遂趨朝房賊騎充斥家人勸<lb/>
易服歸寓瞷駕為去就景文曰駕出不與聞今將安歸<lb/>
紿之出朝房遂自經家人復入而釋之景文曰此非為<lb/>
我也因至五顯廟草遺疏畢旋賦詩有翠華迷草路淮<lb/>
水漲烟澌之句蓋誤宫人之言以駕出必幸金陵呼一<lb/>
家人隨至馴象所望闕再拜遥拜先隴顧家人曰翌晨<lb/>
收我遂投雙塔寺旁龍象庵古井中死年五十九妻某<lb/>
<pb n="KR2g0048_WYG_008-2b"/>
氏先縊死福王立南都贈太傅諡文貞我<lb/>
朝賜諡文忠<lb/>
外史氏曰先生當國命垂絶之時而拜相縦有經天緯<lb/>
地之才亦無如之何矣然而見危授命殺身成仁可謂<lb/>
能擔荷萬古綱常千秋名教者矣<lb/>
　　倪元璐傳<lb/>
倪元璐字玉汝浙江上虞人生而頴異弱冠舉於鄉天<lb/>
啓二年成進士選翰林院庶吉士尋授編修與少詹事<lb/>
<pb n="KR2g0048_WYG_008-3a"/>
黄道周同名時逆璫魏忠賢用事獻媚者至以忠賢享<lb/>
瞽宗配食孔子七年元璐典試江西獨以皜皜乎不可<lb/>
尚已命題逆璫恚甚會愍皇帝御極而璫敗故免海内<lb/>
益以此重之璫既磔死餘黨猶踞要津欲禁錮林下諸<lb/>
賢乃力攻東林又創為孫黨趙黨熊黨鄒黨之目以一<lb/>
網清流元璐憤甚抗章極論首為上别白言之其疏曰<lb/>
臣聞持世不平則隂陽之戰起論人失實則舉錯之道<lb/>
乖臣見在廷章奏凡攻崔魏者必與東林並稱邪黨夫<lb/>
<pb n="KR2g0048_WYG_008-3b"/>
以東林為邪黨將復以何名加諸崔魏崔魏而既邪黨<lb/>
矣向之首劾忠賢直彈呈秀者又邪黨乎哉夫東林天<lb/>
下之才藪也其所宗者大都樹高明之幟而或繩人過<lb/>
刻持論太深謂非中行則可謂非狂獧則不可其所援<lb/>
引者即不無非類要可指數而盡耳中實有謝華膴其<lb/>
若脱置黜陟於不聞泊然無營君子者也今曰邪黨則<lb/>
無不邪黨矣且天下之議論寧涉假借而必不可不歸<lb/>
於名義士之行已寧存矯激而必不可不凖諸亷隅自<lb/>
<pb n="KR2g0048_WYG_008-4a"/>
後之君子以假借矯激深咎前人於是五虎五彪之徒<lb/>
起而背叛名義毁裂亷隅夫頌徳不已必將勸進生祠<lb/>
不已必且呼嵩而人猶且寛之曰無可奈何不得不然<lb/>
耳充此不得不然之心將何所不至哉議者能以忠厚<lb/>
之心曲原此輩而獨持已甚之論苛責吾徒亦已悖矣<lb/>
末復言韓爌文震孟當用書院當復疏奏上未納而逆<lb/>
黨御史楊維垣力詆之元璐復疏曰臣前疏所陳正為<lb/>
臺臣楊維垣而發也陛下明旨一則曰天下為公再則<lb/>
<pb n="KR2g0048_WYG_008-4b"/>
曰化異為同三則曰分别門戸已非治徴而維垣必曰<lb/>
孫黨趙黨熊黨鄒黨陛下於韓爌則曰清忠有執於文<lb/>
震孟則曰起用而維垣必曰爌非賢震孟不良陛下事<lb/>
事公虛而維垣言言我見臣為維垣效忠告者大不圖<lb/>
維垣以臣為謬也維垣謂臣盛稱東林蓋以東林之推<lb/>
李三才而緩熊廷弼也亦知東林中有首叅二十四罪<lb/>
之楊漣及戍擬崔呈秀之高攀龍乎且魏忠賢之窮凶<lb/>
極惡而維垣猶稱之曰厰臣公厰臣不愛錢厰臣為國<lb/>
<pb n="KR2g0048_WYG_008-5a"/>
為民况五虎五彪律當處斬而法司初擬止於削奪不<lb/>
㡬驕兒䕶之維垣身係言官不聞駁正又何尤於推三<lb/>
才寛廷弼者乎而以臣為謬臣不受也維垣又謂臣盛<lb/>
稱韓爌夫爌昭然抵觸逆璫抗疏嬰禍之跡而加以關<lb/>
説罔利莫須有之言已非篤論矣即廷弼一事爌條旨<lb/>
僅免一梟未嘗赦之也廷弼行賄之説逆璫造此以殺<lb/>
楊左諸人耳謂移宫一案無從衊以受賕於是改為封<lb/>
疆四出追比此天下所共知維垣奈何尚守是説乎至<lb/>
<pb n="KR2g0048_WYG_008-5b"/>
於不附紅丸及孫慎行君子之論臣言原非矛盾蓋慎<lb/>
行清望較之王之寀不侔議雖深刻不失春秋書趙盾<lb/>
之法夫董狐不為沽直趙盾亦未嘗貶賢而以臣為謬<lb/>
臣不受也維垣又謂臣盛稱文震孟夫震孟臣不更論<lb/>
即如王紀清正著聞以叅沈㴶忤璫而譴斥震孟以薦<lb/>
紀削奪均之得罪於逆璫者也至於破帽䇿蹇傲蟒玉<lb/>
馳驛之人此何可譏夫刑賞出於朝廷而榮辱因之當<lb/>
時則忠賢之刑賞已耳維垣亦思數年來破帽䇿蹇之<lb/>
<pb n="KR2g0048_WYG_008-6a"/>
輩較之超階躐級者誰為榮辱抑宫保横玉之劉詔何<lb/>
如桎梏抵罪之耿如把自此意不明於是乎相率為頌<lb/>
徳生祠呼公呼父而不顧可勝歎哉而維垣以臣為謬<lb/>
臣不受也維垣又謂臣盛稱鄒元標夫元標之為人前<lb/>
則峭直後則寛和若詆之為婪取多藏則猶之稱厰臣<lb/>
不要錢云耳臣雖斬首穴胸不敢聞命也故謂都門非<lb/>
聚講之所則可謂元標講學有他意必不可謂聚講之<lb/>
徒不盡端人也可謂聚講或有邪謀必不可且逆黨當<lb/>
<pb n="KR2g0048_WYG_008-6b"/>
日所以驅逐講學諸人而拆毁書院者其意正以箝學士<lb/>
大夫之口而恣其無所不為自元標以偽學見逐而逆<lb/>
璫以眞儒自命學宫之席儼然揖讓宣尼使講學諸人<lb/>
而在豈至此哉而以臣為謬臣不受也維垣又力詆臣<lb/>
矯激假借兩言夫臣正為今之詆眞狂獧為假名義者<lb/>
言之也當崔魏之世人皆任真率性為頌徳生祠呼公<lb/>
呼父使有一人矯激假借而不頌不祠不公不父豈不<lb/>
賴此人哉維垣以至抑揚之詞為一成之論而謂臣大<lb/>
<pb n="KR2g0048_WYG_008-7a"/>
謬臣益不受也維垣又謂必小人待其惡稔乃攻而去<lb/>
之臣以為非計也必待小人惡稔其壞天下事不知凡<lb/>
㡬殺天下正人不知凡幾雖攻而去之不已晚乎即如<lb/>
崔魏之惡稔久矣使不遇聖明誰攻而去之哉維垣始<lb/>
終以為無可奈何為附璫者解嘲設或崔呈秀一人舞<lb/>
蹈稱臣於璫諸臣亦無可奈何而舞蹈稱臣焉又令逆<lb/>
璫以兵刼諸臣使為叛逆諸臣亦無可奈何而即從叛<lb/>
逆可乎維垣又言今日之忠直不當以崔魏為對案夫<lb/>
<pb n="KR2g0048_WYG_008-7b"/>
品節貞邪試之於崔魏而定矣有東林之人為崔魏所<lb/>
恨必欲殺之逐之者正人也有攻東林之人雖為崔魏<lb/>
所惜而勁節不阿或逐或奪者亦正人也以崔魏定邪<lb/>
正譬之以鏡别妍媸維垣奈何不取法於此乎總之東<lb/>
林之取憎於逆璫獨深受禍獨酷在今日當曲原其被<lb/>
抑之苦不當毛舉其纎悉之瑕而徒欲與逆黨以首功<lb/>
代逆璫而分謗斯亦不善立論者矣人才不可不惜我<lb/>
見不可不除衆鬱不可不宣衆議不可不集魏忠賢之<lb/>
<pb n="KR2g0048_WYG_008-8a"/>
餘論崔呈秀之故智不可奉以為經守之不失願維垣<lb/>
之熟計之也疏入報可海内傳頌以為名言已又上毁<lb/>
三朝要典疏其略曰臣觀梃擊紅丸移宫三案起於清流<lb/>
而要典一書成於逆豎其議固可兼行而其書則當速<lb/>
毁蓋當事起議與盈庭互訟主梃擊者力䕶東宫爭梃<lb/>
擊者計安神祖主紅丸者仗義之言爭紅丸者原情之<lb/>
論主移宮者弭變於㡬先爭移宫者持平於事後六者<lb/>
各有其是不可偏非總在逆璫未用之先羣小未升之<lb/>
<pb n="KR2g0048_WYG_008-8b"/>
日雖甚水火不害塤篪此一局也既而楊漣二十四罪<lb/>
之疏發魏廣㣲此輩門戸之説興於是逆璫殺人則借<lb/>
三案羣小求富貴則又借三案經此二借而三案之面<lb/>
目全非矣故凡推慈歸孝於先皇正其頌徳稱功於義<lb/>
父又一局也網已宻而猶疑有遺鱗勢極重而或憂其<lb/>
翻局於是崔魏諸奸乃始創立私編標名要典以之批<lb/>
根今日則衆正之黨碑以之免死他年即上公之鐡劵<lb/>
又一局也由此而觀三案者天下之公議要典者魏氏<lb/>
<pb n="KR2g0048_WYG_008-9a"/>
之私書三案自三案要典自要典今為金石不刋之論<lb/>
者誠未深思若夫翻即紛囂改亦多事如臣所見惟有<lb/>
毁之而已書奏從之時已遷侍講再轉左春坊右中允<lb/>
七年上初重武闈始廷對行傳臚禮榜已放上疑考官<lb/>
不公逮繫在事諸臣盡斥其中式者命元璐副左庶子<lb/>
方逢年為主考再試畢元璐獨疏救被繫諸臣上亦不<lb/>
罪明年補日講官時上已罷韓爌劉鴻訓而相周延儒<lb/>
温體仁體仁數以朋黨擠羣臣㑹黄道周救罪相錢龍<lb/>
<pb n="KR2g0048_WYG_008-9b"/>
錫斥外元璐疏請以己官代道周又請召還府尹劉宗<lb/>
周以此益為當事所枘鑿又上制虛制實疏以譏切時<lb/>
政其論端政本有曰勿以大猷付之悠忽勿以瑣務示<lb/>
其周詳恩怨不横其胸好惡必循人性毋徒傷元氣而<lb/>
情面仍存毋浮慕精明而叢脞實甚凡侃言必有深意毋<lb/>
一筆抹殺以遏羣謀凡至理必有定歸毋雙票游移以<lb/>
嘗上意毋以意見讐獨立之士毋以聲顔拒來告之人<lb/>
其論伸公議又曰吏部左侍郎張捷舞智保奸致激羣<lb/>
<pb n="KR2g0048_WYG_008-10a"/>
論凡彼死灰竭計惟幸家國多凶所以向者盛傳勾敵<lb/>
之謀已而即有邊才之薦不觀袁𢎞勛以訟楊賈裭勘<lb/>
潘國楨以薦劉詔承刑何獨於今衆惡必察且昔年逆<lb/>
案之定聖意本以弭爭故如鄧英持正尚云違旨鐫官<lb/>
豈以張捷背公終聽靦顔就列體仁輩深銜之而上獨<lb/>
重其言懸之御榻以備省覽八年流賊犯祖陵上下詔<lb/>
罪已元璐復上蠲七年以前逋賦及改折東南雜解疏<lb/>
上皆允行陞國子祭酒復祖制貢士積分之法體仁知<lb/>
<pb n="KR2g0048_WYG_008-10b"/>
上意向元璐力謀所以去之乃授意勲臣劉孔昭借冒<lb/>
封典劾元璐禮部尚書姜逢元工部侍郎劉宗周等疏<lb/>
爭之體仁竟擬㫖削元璐籍上改冠帶閒住家居七年<lb/>
特起兵部右侍郎兼翰林院侍讀學士以母老辭有旨<lb/>
敦促時京師戒嚴元璐長跪告母曰自瓊州公以來再<lb/>
世禄食今天子有急奈何其母裂所衣襦示之曰為爾<lb/>
氊也豈曰無衣元璐乃毁家召募得數十人及其弟瓚<lb/>
率家徒佐之可數百人趨淮上問淮使者覔鹽徒為助<lb/>
<pb n="KR2g0048_WYG_008-11a"/>
無有應者乃身率十騎持滿夾趨衝險出濟北十餘日<lb/>
達京師上聞之甚喜曰固知是吾倪講官也即日召見<lb/>
條奏守禦之䇿悉備隨以劉超就擒叙功廕一子錦衣<lb/>
衛指揮僉事當是時上注意元璐甚切行且旦夕入閣<lb/>
而陳演欲攘首揆乘延儒視師搆成其罪又慮元璐大<lb/>
用乃入告曰天下不治由兵農不合今廷臣可任者惟<lb/>
倪元璐馮元飈耳使元璐為大司農元飈為大司馬彼<lb/>
此叅合不日可治上心然之即日以元璐為戸部尚書<lb/>
<pb n="KR2g0048_WYG_008-11b"/>
兼翰林院學士與元飈分部治事五日之間三承召對<lb/>
元璐以浙人例不為戸部辭不許召對中左門諭曰朕<lb/>
知卿久矣勉為朕任勞又曰古帝王致治不過數人周<lb/>
四友漢三傑高皇帝用劉基宋濓亦一二人耳朕專倚<lb/>
卿可坐致太平元璐念太平非司農可致固辭又不允<lb/>
因進曰皇上必欲用臣敢陳三言一期與兵部通盤合<lb/>
筭先准餉以權兵因准兵以權餉被兵之區餉不可問<lb/>
敗軍之壘兵亦銷亡彼此相權則數清而用足此實做<lb/>
<pb n="KR2g0048_WYG_008-12a"/>
也一小生小節無益於數須求一舉而可得數十百萬<lb/>
又必有利於國無戕於民者銳意講求以圗有濟此大<lb/>
做也一謂陛下以堯舜之心孔孟之術而責治於司農<lb/>
特命儒臣講官為之豈宜或出於掊克權宜之䇿臣願<lb/>
以仁義為根本禮樂為權衡茍政有厲民者臣必為民<lb/>
請命蠲所必蠲賑所必賑總奉陛下安民一言以彰聖<lb/>
學於天下此實做也語未畢上歎曰卿眞學問之言根<lb/>
本之計元璐既退首定差規抑奔竸薦保舉諸生蔣臣<lb/>
<pb n="KR2g0048_WYG_008-12b"/>
為本部司務以任綜核先是軍興正賦之外有邊餉有<lb/>
新餉有練餉條目繁而胥吏易以為奸元璐請併三為<lb/>
一官民便之又請盡罷催餉科部差員及侍郎專以歳<lb/>
計責成撫按又倣宋朱熹義倉舊法而反其五累以備<lb/>
凶荒時當極弊之後盡力補苴而度支終絀乃請以軍<lb/>
籍餘丁輸粟改民籍免其勾捕可得千萬民亦樂從上<lb/>
不聽保定巡撫徐標請復開中之法元璐奏先於都城<lb/>
開引十萬亦未及行㑹西人湯若望以開礦造鈔迎上<lb/>
<pb n="KR2g0048_WYG_008-13a"/>
意而陳演與中官力主之又周延儒吳昌時贓銀各鉅<lb/>
萬朱大典贖鍰四十萬上命中官王坤與給事中韓如<lb/>
愈馬嘉植滿朝薦銜勅催解元璐皆危言激論請收成<lb/>
命上為罷遣坤餘如故造鈔之役復遣中官採桑穰於<lb/>
三吳元璐又與閣臣蔣徳璟交章爭之乃止在部凡十<lb/>
閱月事關利害無不力持皆此類也而噂㳫者日甚陳<lb/>
演授意閣臣魏藻徳宻䜛於上曰元璐素工文詞錢穀<lb/>
非其所知宜撤還講幄十七年二月詔解部務以原官<lb/>
<pb n="KR2g0048_WYG_008-13b"/>
專直日講元璐笑曰此吾志也一日進講生財有大道<lb/>
上疑其諷刺輒詰曰今國用匱絀至矣生之者衆為之<lb/>
者疾何所措手對曰陛下聖明不妨經權互用臣儒生<lb/>
止知因民之情藏富於國耳上不懌而罷元璐不懾亦<lb/>
不引謝明日上諭閣臣曰故事講筵有問難而無詰責<lb/>
疇昔之言是吾過也方元璐初直講時敷陳詳雅上無<lb/>
不前席傾聽嘗講尚書説命值體仁侍側語譏其徇私<lb/>
背公上拂然抵書盡幾端卬首上視元璐抒辭益朗頃<lb/>
<pb n="KR2g0048_WYG_008-14a"/>
之上卒頫就案霽容聽受焉其忠憤為上所容納又如<lb/>
此當流賊之起也惟事剽掠攻陷城邑輒棄之而去議<lb/>
者憂其飄忽難制元璐獨曰此猶流水其害不蓄倘令<lb/>
雄踞大都按兵四出本計一定不可復禦矣已而李自<lb/>
成㨿襄陽進取唐鄧規略大河以南將北渡張獻忠自<lb/>
安廬西入蘄黄窺武昌以為聲援元璐謂二賊當離之<lb/>
使不相及乃可專力以圗自成自成授首取獻忠直易<lb/>
事耳又大帥左良玉以縦掠荆楚心懐兩端宜薄誅往<lb/>
<pb n="KR2g0048_WYG_008-14b"/>
咎厚責成功於是與樞臣元飈合謀白上命鳯督及淮<lb/>
皖鄭豫諸撫臣畫疆自守以遏賊為功進秦督孫𫝊庭<lb/>
尚書督師率諸將分道南下勦自成命左良玉沿江左<lb/>
右伺便進擊以是𫝊庭抜寶豐唐郟進逼襄城而良玉<lb/>
亦收復承天及荆襄諸屬縣㑹𫝊庭乘雨出闗為賊所<lb/>
乘諸軍盡潰𫝊庭死自成乘勝長驅遂陷潼關事聞元<lb/>
璐撫膺大慟曰嗟乎垂成之績隳於一旦天下事安忍<lb/>
復言猶請手詔秦晉二王如能任殺賊即假以大將權<lb/>
<pb n="KR2g0048_WYG_008-15a"/>
如遜不知兵使悉輸所有給戰士毋齎盗云詔未逹而西<lb/>
安已陷自成遂有全秦舉兵向闕及上命李建㤗出師復<lb/>
申河防三議又陳救時三策惜乎其無及也賊至宣府繞<lb/>
出真定急請太子撫軍而南如宋康王故事不聴請以六<lb/>
十金募一士得五百敢死可以潰圍召勤王師章上未發<lb/>
而城陷元璐聞賊入束帶稽首北謝天子南向别母畢命<lb/>
酒酹所懸關忠義像前酌盡數巵出就㕔事援筆題案上<lb/>
曰南都尚可為死吾分也勿以衣衾歛暴吾尸以志吾痛<lb/>
<pb n="KR2g0048_WYG_008-15b"/>
遂縊死南都立國贈太保吏部尚書諡文正我<lb/>
朝詔䘏明季殉難忠臣二十人元璐為首諭祭易諡文<lb/>
貞賜地七十畝命有司春秋致祀元璐才髙而常若不<lb/>
足士有尺寸之長極意推揚必使上達尤精於易與黄<lb/>
道周角立成家而通權達變過之所著有倪易應本代<lb/>
言奏牘講編樞計奏疏若干卷<lb/>
外史氏曰先生當啓禎之朝昌言嶽嶽能使羣奸破膽<lb/>
宵人屈服毎一疏出如撞晨鐘崇禎元年三疏其最著<lb/>
<pb n="KR2g0048_WYG_008-16a"/>
者矣愍皇帝每得其疏置之屏間出入瞻誦以為偉人<lb/>
不可謂不遇矣諸臣陰譛之而陽奉之引孝宗用劉大<lb/>
夏戴珊故事為比夫以愍皇帝十七載之知不能使一<lb/>
詞臣進於咫尺以五日三召之勤不能從講幄致其戡<lb/>
亂之功卒至君臣同殉社稷嗚呼豈非天哉夫天之生<lb/>
小人也奸謀詐智令人叵測如楊維垣者小人中之鬼<lb/>
蜮也當甲申愍帝殉社稷彼即聲言死難置酒高㑹隣<lb/>
右謝别令生辦三棺於庭謂與二妾同死黒夜挾妾以<lb/>
<pb n="KR2g0048_WYG_008-16b"/>
遁明日其子麻衣冠哭告左右居人詐稱父已殉國矣<lb/>
詎維垣至半道為讐家擊殺挾其二妾去然天下皆信<lb/>
其為殉難者矣嗟乎小人之欺天欺地欺神欺鬼欺己<lb/>
欺人直如牛鬼蛇神而不可測安得不破人家國哉<lb/>
　　金鉉傳<lb/>
金鉉字伯玉武進人以北京留守衛籍舉天啓丁夘鄉<lb/>
試第一人崇禎戊辰成進士時年十九自以為不習吏<lb/>
事請改教授日集諸生講濓雒之學燕居言行俱有規<lb/>
<pb n="KR2g0048_WYG_008-17a"/>
格被服造次居然老成人比之胡安定擢國子監博士<lb/>
遷工部主事時上已誅魏忠賢而太監張彛憲等旋用<lb/>
事奉勅總理戸工兩部錢糧建别署鉉曰此天下存亡<lb/>
之機也奈何誅忠賢復任一忠賢乃抗疏言彛憲既有<lb/>
獨踞之庭必强二部郎官匍匐進謁挫士節辱朝廷疏<lb/>
上不報而總理已建署果檄郎官以謁尚書儀註見復<lb/>
上疏固爭之㫖諭金鉉不得過激時彛憲意甚得與其<lb/>
黨議接待郎官禮或曰視尚書當稍倨彛憲曰吾當稍<lb/>
<pb n="KR2g0048_WYG_008-17b"/>
恭而待金鉉倨耳鉉遂集諸郎官倡議曰職事可令掾<lb/>
吏移之吾曹有一人登彛憲堂即屬彛憲假子毋許入<lb/>
孔子廟於是諸郎官詣尚書各請以公事出至期彛憲<lb/>
升堂黄衫緹衣倡贊畢但見吏不見郎官待至午不至<lb/>
彛憲恚甚曰避金鉉不即來耶命小䜿竊伺門外望扇<lb/>
導來即報已而馬蹄前後過之無一人入者乃大慚憤<lb/>
借驗放十六門火器誣指十八位無火門劾以故悮軍<lb/>
機曰必殺鉉㑹尚書力爭僅削籍歸家居與其弟錝以<lb/>
<pb n="KR2g0048_WYG_008-18a"/>
讀書為事尤善易學初號在六至是自題所居曰狷菴<lb/>
耑讀程朱書謂古今學<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>之正無出乎此壬午冬上御<lb/>
文華殿命科臣舉清官以孫承澤薦起金鉉補兵部車<lb/>
駕司主事分守皇城益修城守火器甲申二月冦從蒲<lb/>
州渡河晉省全陷宣府告急上使太監杜勲監視鉉上<lb/>
疏曰宣府京城之蔽宣府不救慮在京城撫臣朱之馮<lb/>
忠勇足恃恐受内臣之掣請亟撤之不聽至三月冦至<lb/>
杜勲同總兵王承𦙍迎降之馮果死因哭語其弟錝曰<lb/>
<pb n="KR2g0048_WYG_008-18b"/>
今我哭朱公數日後汝曹旋哭我也未㡬冦犯京師薄<lb/>
彰義門城下鉉急㸃禁兵歸謀匿母母章氏年八十矣<lb/>
哭告母曰鉉守皇城城亡當與俱亡今日從母乞此身<lb/>
母曰噫久謂汝讀書知大義乃今始向我乞身哉且我<lb/>
命婦與汝偕勉之汝魂歸當㑹我井中趣之出又命僕<lb/>
追往以朝衣隨之鉉行至御河橋衣朝衣望闕拜又望<lb/>
寓拜母即投御河死僕奔告其母母曰孝哉鉉㑹我井<lb/>
中矣急正冠帔投井妾王氏隨之俱死錝歸收葬畢哀<lb/>
<pb n="KR2g0048_WYG_008-19a"/>
號數日亦死井中是年南都䘏贈太僕寺少卿諡忠節<lb/>
本朝賜諡忠潔<lb/>
外史氏曰氣運至崇禎甲申窮矣先生挺然以節義自<lb/>
持甚而母子兄弟及妾咸歸於仁為綱常名教光讀其<lb/>
太夫人相别之言凛然千古猶生也嗚呼<lb/>
　　馬世竒傳<lb/>
馬世竒字君常無錫人崇禎辛未進士以庶吉士改授<lb/>
編修丁丑㑹試同考己夘典江西試取抜多知名士已<lb/>
<pb n="KR2g0048_WYG_008-19b"/>
而奉勅諭山東江西湖廣諸藩悉却餽遺甲申遷左春<lb/>
坊左諭徳時冦警孔亟上數召廷臣問計世竒奏目前<lb/>
要着在收拾人心而收拾之方須從督撫鎮將約束部<lb/>
伍令兵不虐民民不苦兵始上以其言諭兵部勅行之<lb/>
三月十九日京城破世竒心計上必死社稷沐浴更衣<lb/>
捧勅印北向叩頭謝恩南向遥拜毛太淑人同妾朱氏<lb/>
李氏闔小室自經賊騎闌入四顧蕭然太息而去諸僕<lb/>
伺間排闥窺之世竒與李復甦而朱已絶矣僕許達等<lb/>
<pb n="KR2g0048_WYG_008-20a"/>
環泣曰奈太夫人何世竒叱曰正恐辱太夫人耳達又<lb/>
曰聞天子亦南幸曷少從容乎世竒曰皇上必不南何<lb/>
紿我為手書約同年成徳同死夜檢書籍所存詩文等<lb/>
二十餘冊俾僕携歸寄一圅於弟世名一函於子壬玉<lb/>
次日有同朝數人來寓勸勿死世竒曰吾意已定公等<lb/>
休矣妾李哭而前曰妾死主前乞主歛妾妾不後死乃<lb/>
乞紗帨先經死世竒命市三木以二殯朱李指其一曰<lb/>
以此殯我因謂諸僕曰吾受國恩十三年矣自祖及孫<lb/>
<pb n="KR2g0048_WYG_008-20b"/>
者四世今國破君亡分固應死益以二妾天之與我厚<lb/>
矣歸語吾兒謹事太夫人揮僕出題壁曰馬世竒同二<lb/>
妾殉此遂左手握椅右手撫几正襟端坐縊死世竒豐<lb/>
頥玉色皎皎如祥鸞彩鳯自少篤志嗜學好推奬後進<lb/>
嘗曰處世宜存生機勿萌殺機居官宜尋退步勿爭進<lb/>
步方差諭諸藩宴楚府湖廣提學王永祚乘間言曰尚<lb/>
有兩郡新案未發世竒若弗解者答曰此主司盡心之<lb/>
日也使客曷聞焉永祚慚而退及過江西提學侯峒曽<lb/>
<pb n="KR2g0048_WYG_008-21a"/>
自負衡鑒揚言嵗試黜劣卷四千人世竒大駭曰一試<lb/>
黜士四千得毋過當乎彼孤寒不幸遭此無論絶進路<lb/>
且永失館穀矣峒曽跼蹐曰案已發奈何世竒因教以<lb/>
覆試拔等之法於是收復者過半丁父艱日蘇州推官<lb/>
倪長玗其門人也欲以罪贖三千金助喪世竒辭之曰<lb/>
蘇方大飢留此賑民可也長玗又請以羨金三百犒從<lb/>
者金至立命以原封送錫庠供修學費其他取拔知名<lb/>
士如龔廷祥堵𦙍錫蔡鳯戚勲蕭琦王漢萬發祥劉渤<lb/>
<pb n="KR2g0048_WYG_008-21b"/>
劉日杲等皆先後死節不愧師門云福王稱號南都贈<lb/>
禮部右侍郎諡文忠我<lb/>
朝賜諡文肅祭一壇祠田七十畆<lb/>
外史氏曰先生當國家淪喪之時従容赴死不肯有所<lb/>
瞻顧其諸門人先後死節者不一其人皆先生一人倡<lb/>
之也俾三百年之綱常名教不墜於社稷淪亡之後<lb/>
所係豈淺鮮哉<lb/>
　東林列傳卷八<lb/>
</p>
<p>
</p>
  </div>
</body>
</text>
</TEI>
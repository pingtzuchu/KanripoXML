<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷三</head> <lb/>
    <p>
<pb n="KR2g0048_WYG_003-1a"/>
欽定四庫全書<lb/>
　東林列傳卷三<lb/>
　　　　　　　　　　　　江陰　陳鼎　撰<lb/>
　明<lb/>
　　楊漣左光斗列傳<hi>汪文言</hi>
楊漣字文孺號大洪湖廣應山人萬歴丁未成進士授<lb/>
常熟縣令是時東林大興每遇講會必至無錫與顧憲<lb/>
成高攀龍諸君子探性理之要詢治道之原政暇卽與<lb/>
<pb n="KR2g0048_WYG_003-1b"/>
邑之士子相勉勵講道論德無虛日每問民疾苦徒行<lb/>
阡陌間以是徧知閭里利病稱當代神君云五載舉循<lb/>
良第一在省垣四方貨賄不敢窺其門及條奏天下大<lb/>
計言邊事必大壞宜更置經畧擇可以辦遼者藴義生<lb/>
風抗論薄俗其風裁峻㧞所謂以利刃齒朽腐也當神<lb/>
宗寢疾光宗不得入侍漣率百官問疾請閣臣宿閣中<lb/>
引宋文潞公訶内侍故事為例𫝊語伴讀王安力請太<lb/>
子入侍夜無輕出光宗諒闇奉遺詔下考選撤閹稅出<lb/>
<pb n="KR2g0048_WYG_003-2a"/>
諸章奏留中者皆漣一人之力也封后議起人情洶洶<lb/>
漣上疏力爭且請遺詔中首舉冊立又同諸大臣上疏<lb/>
乞愿謹内臣奉皇長子居慈慶宮有機在防微事在愼<lb/>
始一疏光宗閲奏語太子曰此汝忠臣目屬者久之光<lb/>
宗賓天漣趣閣部大臣趨乾清宫閽人格不令入攘臂<lb/>
大詬閽人却遂得入慟哭急請見太子三四始出諸臣<lb/>
呼萬歲閣臣劉一燝韓爌奉太子兩手出乾清宫暫御<lb/>
慈慶宫時選侍猶踞乾清不肯出漣抗論於朝房於掖<lb/>
<pb n="KR2g0048_WYG_003-2b"/>
門於殿廷者日以十數叱小豎於麟趾門者一叱閣臣<lb/>
方從哲及大閹於朝者再選侍乃移一號殿而太子復<lb/>
還乾清宫移宫之日奮髯呌呼聲徹御座上亦語近侍<lb/>
曰鬍子官眞忠臣也移宫旣定漣乃卽始末上疏優詔<lb/>
歎嘉羣小恚甚誣以交關司禮思中傷之漣於是引疾<lb/>
歸未幾起都察院左副都御史漣力引東林諸正人以<lb/>
進羣小側目㑹逆璫恣横漣上二十四大罪疏忠賢大<lb/>
懼宰相魏廣微璫之義兒也進謀曰東林必殺公忠賢<lb/>
<pb n="KR2g0048_WYG_003-3a"/>
怖且恚亦曰東林殺我於是遂以漣為東林黨人云急<lb/>
徵楊漣坐故經畧熊廷弼贓拷死崇禎卽位贈䘏有加<lb/>
諡忠烈漣性剛介於人無所容獨於其友陳愚為莫逆<lb/>
交每閲邸報聞國是蠱壞朝鮮正人未嘗不拊膺歎曰<lb/>
主上深居所煬竈多矣以故漣所為及擊奸諸疏皆自<lb/>
陳君慫惥之其攻魏閹一疏則出自繆昌期手筆也<lb/>
左光斗字共之南直桐城人生之夕月宿在斗父遂以<lb/>
名之又自號浮丘生九歲能屬文十四作瑞麥賦長益<lb/>
<pb n="KR2g0048_WYG_003-3b"/>
豪邁負氣聚書數千卷獨好觀古節俠諸傳記旣而飜<lb/>
然求程朱之學以自勉曰是可以安身立命也登萬厯<lb/>
三十五年進士官中書舍人擢御史初入臺卽論輔臣<lb/>
方從哲兵部尚書黄嘉善不職狀又捕治奸胥冐官者<lb/>
百餘人權貴皆畏之同臺推以為鋒奉命視京畿屯政<lb/>
光斗曰國家歲仰東南漕運由北人不知興水利屯田<lb/>
積粟也因上三因十四議疏條析水道令民倣其意以<lb/>
時蓄洩便田作民遂大饒時諸中官有侵屯事者輙奏<lb/>
<pb n="KR2g0048_WYG_003-4a"/>
請按治大璫劉朝矯東宫旨索戚畹絶莊手封還之不<lb/>
與改北直督學立文藝騎射二科㧞其尤者入兼材録<lb/>
嘗識大學士史可法於諸生中數引與論古今事曰此<lb/>
國器也會光宗崩李選侍居乾清宫邀封皇太后聲言<lb/>
垂簾稱制給事中楊漣與諸大臣會議疏請移宫選侍<lb/>
不為動光斗特疏爭之曰内廷之有乾清宫猶外廷之<lb/>
有皇極殿也惟皇上御天惟皇后配天得居之今大行<lb/>
皇帝升遐選侍旣非嫡母生母之列而儼然居正宫殿<lb/>
<pb n="KR2g0048_WYG_003-4b"/>
下反居慈慶不得守几筵行大禮典制乖舛名分倒置<lb/>
臣竊惑之且李氏侍先皇無脫簪鷄鳴之德卽貴妃之<lb/>
命亦在彌留之際其意可知况行於先皇則伉儷之名<lb/>
猶可行於殿下則尊卑之稱有斷斷不可者倘及今不<lb/>
决必借撫養之名行專制之實武后之禍將再見於今<lb/>
誠有不忍言者矣疏入選侍與内奄李進忠謀詰疏中<lb/>
武后等語且召之光斗曰天子耳目之官非天子宣不<lb/>
敢奉因語楊漣曰光斗命盡於此矣選侍不移宫光斗<lb/>
<pb n="KR2g0048_WYG_003-5a"/>
亦不立螭頭下也漣數叱中官使囘奏光斗得免越二<lb/>
日而進忠盜藏事覺詞連選侍父選侍始倉卒移宫諸<lb/>
中官將羅織之光斗復出仁義兼盡一疏謂選侍移宮<lb/>
以後自當存其大體捐其小過不宜以進忠等妄有株<lb/>
連又言光宗年號或議削去及改紀明年為非是先帝<lb/>
雖一月御天何忍言削若明年新君御極仍以大行年<lb/>
月頒朔則又不可當以萬厯末年八月為泰昌元年且<lb/>
引唐睿宗順宗為比衆從之彌月之間定諸大計皆漣<lb/>
<pb n="KR2g0048_WYG_003-5b"/>
與光斗後先倡議焉於是天下稱楊左居亡何遷大理<lb/>
寺丞進少卿踰年陞都察院左僉都御史時楊漣為右<lb/>
副都高攀龍為左都趙南星為吏部尚書並執法不阿<lb/>
而光斗與吏科魏大中尤以峭直見忌逆璫魏忠賢方<lb/>
用事亦心惡其不相下也羣小失志者遂爭趨附相齮<lb/>
齕勢横不可制楊漣首疏忠賢二十四大罪以示光斗<lb/>
光斗力贊之璫銜刺骨而先是逆黨阮大鋮謀掌吏科<lb/>
又為光斗所屏而與大中奸相魏廣微之失儀也大中<lb/>
<pb n="KR2g0048_WYG_003-6a"/>
糾之於是二憾交作刑科傅櫆者憸人也遂劾中書汪<lb/>
文言交通併及大中光斗等以應璫時在廷多正人光<lb/>
斗得不坐及大中以謝應祥事被斥南星攀龍罷光斗<lb/>
憤咤愈甚度與璫不並立密草三十二斬罪疏劾忠賢<lb/>
未奏而事洩適吏部侍郎陳于廷會推冢臣疏上逆賢<lb/>
矯旨切責謂此次㑹推仍用趙南星私人喬允升馮從<lb/>
吾等顯是陳于廷楊漣左光斗抗旨狥情箝制衆正光<lb/>
斗遂與二人俱削籍去自是銓司臺省正人絶迹矣時<lb/>
<pb n="KR2g0048_WYG_003-6b"/>
天啟四年十一月也明年逆璫大興詔獄謀逮治在籍<lb/>
諸人置之死楊漣以書來訣勸令自裁光斗奮然曰死<lb/>
何恨哉但人臣卽死當歸命君父伏刀輦轂下而先時<lb/>
擇便如懼死何㑹其弟光先試禮部先一月馳歸白其<lb/>
謀光斗嘆曰吾苦無以慰二親耳豈畏死者因置酒為<lb/>
親壽數稱說范滂别母及本朝楊兵部繼盛西市事語<lb/>
慷慨家人皆泣下莫能仰視旣而謂其弟曰吾不能為<lb/>
孝子矣日束裝候緹騎至未幾御史梁夢環復追論汪<lb/>
<pb n="KR2g0048_WYG_003-7a"/>
文言遂以移宫逮光斗及漣等六人下鎮撫獄復坐<lb/>
受熊廷弼贓二萬兩葢奸黨欲以移宫重其罪以坐<lb/>
贓速其罪耳當選侍移宫時光斗仁義兼盡之疏與<lb/>
賈繼春之揭同上是未嘗不欲安選侍也廷弼撫遼<lb/>
光斗曽䇿其必敗具疏力争及再起而廷弼益驕朝<lb/>
議至欲據前言者以謝熊光斗又疏持不可廷弼甚<lb/>
恨之置對時廷弼抗言楊左嘗欲殺我是豈為我營<lb/>
脱者時奸黨許顯純等悉置不問光斗等六人遂駢<lb/>
<pb n="KR2g0048_WYG_003-7b"/>
死獄中是夕長虹亘天桐城有大星隕如斗明年愍<lb/>
皇帝誅璫贈都察院左副都御史尋加太子少保廕<lb/>
一子予祠諡忠毅初光斗之下北司也厰衞陰列卒偵<lb/>
伺獄甚秘雖子弟親識莫敢嚮邇有舉人孫竒逄者<lb/>
獨走千里詣獄視之請行間客氏以免光斗弗許乃<lb/>
與鹿太公正密醵金為助正太常卿善繼父也時諸<lb/>
左多匿其家亦不懼八郡諸生聞之曰此殆為前督<lb/>
學公故皆願出死力從之而光斗已斃獄矣於是天<lb/>
<pb n="KR2g0048_WYG_003-8a"/>
下以楊左之死比漢陳竇且多兩義士也汪文言者<lb/>
南直徽州府人以監生工書授中書舎人游於公卿<lb/>
間以節概著一時賢士大夫樂與之交曽客内監王<lb/>
安安固賢者光廟時凡善政舉行文言力贊之無不<lb/>
聽也而璫遂目為東林之黨㑹起大獄欲羅織諸賢<lb/>
首以文言下鎮撫欲借以傾攀龍於時正人力為調<lb/>
䕶又賴吳錦衣者持之得免既而逆璫令御史梁夢<lb/>
環復論文言交通狀以移宫事逮楊漣左光斗等下<lb/>
<pb n="KR2g0048_WYG_003-8b"/>
鎮撫獄坐熊廷弼贓二萬兩文言百苦備嘗諸慘俱<lb/>
受膚無寸完而死焉<lb/>
外史氏曰天欲亡明也故生逆璫以戕忠良忠良盡而<lb/>
明運絶語曰善人國之經紀也有經紀斬而國不亡者<lb/>
乎吾觀楊左之死而知天已絶明矣<lb/>
　　周朝瑞袁化中列傳<lb/>
周朝瑞字思永號衡台山東臨清州人萬厯丁未進士<lb/>
由給事中遷太僕卿性剛介不阿居官以清節著在朝<lb/>
<pb n="KR2g0048_WYG_003-9a"/>
侃侃昌言羣小皆憚之時鄒元標趙南星在京師設館<lb/>
與天下名宿講孔孟之學朝瑞與同年友夏之令皆預<lb/>
焉㑹有攻之者朝瑞輙大聲疾呼曰講學者二祖列宗<lb/>
之教也今攻之殆欲攻二祖列宗耶於是朱童䝉等諸<lb/>
小人皆銜之入骨嗾魏廣微言於逆璫魏忠賢下詔獄<lb/>
拷掠死崇禎初贈大理寺正卿諡忠毅<lb/>
袁化中字熙宇山東武定州人萬歴丁未進士幼有至<lb/>
性能事親以道居官飲氷茹蘗不染苞苴人亦不敢以<lb/>
<pb n="KR2g0048_WYG_003-9b"/>
非義干拜河南道御史以直言忤璫下鎭撫獄百慘俱<lb/>
備大呼列祖諸宗而死死之夕獄中鬼哭神號忽大風<lb/>
作衆鬼<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>鎭撫司用刑胥投諸厠獄卒奔徃救得免越<lb/>
三日皆死崇禎立詔贈太僕寺少卿諡忠愍<lb/>
外史氏曰甚矣逆璫之毒過於虎狼吾不知其是何肺<lb/>
肝也彼君子者逆似與有不共戴之讐焉兩先生因直<lb/>
言而殺身而破家而流離其子孫猶不足以快其心者<lb/>
何耶<lb/>
<pb n="KR2g0048_WYG_003-10a"/>
　　魏大中周順昌列傳<hi>朱祖文</hi>　<hi>朱陛宣/</hi>　<hi>五人</hi>
魏大中字孔時號廓園浙江嘉善人性狷介為諸生貧<lb/>
甚居湫巷數椽不蔽風雨舌耕不足自給怡然負笈從高<lb/>
攀龍游卽以正學相勸勉萬厯丙辰成進士筮仕行人<lb/>
毎奉檄遐征減厨𫝊却贈遺嚴考最入工科搏撃無所<lb/>
避權貴歛手踰年高邑趙南星為大冡宰知大中清操<lb/>
卓識每事咨之其所薦引皆海内人望癸亥轉禮科時<lb/>
乞䘏贈者濫甚大中引㑹典悉裁之忌者益怒甲子晉<lb/>
<pb n="KR2g0048_WYG_003-10b"/>
吏科都給事中以激揚流品為己任發露餽遺仕路益<lb/>
肅旣而大中與楊漣左光斗首撃逆璫南北各衙門交<lb/>
章應之尋値晉撫員缺廷推謝應祥故屬佳品然出南<lb/>
星意大中不知也忌者彈之遂得旨降調旋逐南星攀<lb/>
龍正人之禍如火燎原不復可撲滅矣乙丑夏璫矯旨<lb/>
逮大中是日雷電交作風吼水立士民擁之泣送者數<lb/>
萬人郡邑長咸涕下氓𨽻莫不掩面過姑蘓周順昌盤<lb/>
桓舟中者幾日夜過無錫高攀龍送之高橋而别至常<lb/>
<pb n="KR2g0048_WYG_003-11a"/>
州知府曽櫻見之潸然淚下大中顔色不變慰之曰死<lb/>
於王家男兒常事何必爾爾櫻捐俸金百金大中堅持<lb/>
不受曰譬如婺婦孀居數十年垂死中偶動一念便屬<lb/>
失節簀華而皖不敢以此易也逮至京下鎭撫獄搒掠<lb/>
備至誣贓三千三百金大中歴官十年貧不減諸生時<lb/>
五日一訊訊加全刑雖戚友捐助者衆卒不能如額竟<lb/>
死於獄崇禎初贈太常寺卿諡忠節子學洢奉遺骨旦<lb/>
暮哀號水漿不入以死人謂父死忠子死孝其魏氏一<lb/>
<pb n="KR2g0048_WYG_003-11b"/>
門之謂歟<lb/>
周順昌字景文吳縣人萬厯癸丑進士授福州府推官<lb/>
時稅監高宷横歛虐民激變刼廵撫匿私署為質民情<lb/>
洶洶不測順昌仗義抗宷衆始解散上聞撤宷歸順昌<lb/>
以清直得最擢吏部主事謝絶請託人不敢干以私請<lb/>
假還里葺舊居數椽讀書其中順昌素與璫忤天啟甲<lb/>
子忠賢竊政羅織忠良順昌每閲邸報輙發憤嘆息適<lb/>
嘉善魏大中被逮過吳順昌獨徃欵語累日臨别涕泗<lb/>
<pb n="KR2g0048_WYG_003-12a"/>
許女字其孫買舟遠送校尉呵止之順昌張目叱曰若<lb/>
不知世間有不畏死男子耶若曹歸語而忠賢吾卽故<lb/>
吏部周順昌也御史倪文煥詗得之誣劾順昌貪横歸<lb/>
道潞河舟重漏發白金浮露矯旨削奪順昌曰求仁得<lb/>
仁正吾今日事吾何憾哉繼而内臣李實疏叅緹騎至<lb/>
知縣陳文瑞其門人也懷牒詣順昌泣下順昌曰吾辦<lb/>
逮久矣此特意中事毋效楚囚對泣顔色不變令請順<lb/>
昌入治裝舉家號慟順昌笑曰無事亂人懷也顧案上<lb/>
<pb n="KR2g0048_WYG_003-12b"/>
有素榜徐曰此龍樹庵僧屬我書者我向許之今日不<lb/>
了亦一負心事乃題小雲栖三字後識年月投筆而起<lb/>
改囚服出門順昌居鄉素有名士民哀憤聚以萬計爇<lb/>
香呼寃聲徹十餘里擁撫按車請疏留議日中不决旗<lb/>
尉素驕横擲銀鐺厲聲曰東厰拿人鼠輩何敢爾於是<lb/>
顔佩韋等大呼曰吾等謂天子詔耳東厰何得逮官卽<lb/>
前奮擊尉斃一人餘俱踰牆走脫順昌曰是益重吾罪<lb/>
也知府冦愼委曲調䕶士民乃安或有勸順昌自裁者<lb/>
<pb n="KR2g0048_WYG_003-13a"/>
順昌嘆曰予小臣也豈敢引大臣不辱之義乎固知此<lb/>
行必死死見高皇帝請殛元兇以肅清朝廷此願畢矣<lb/>
乃間行赴詔獄拷掠慘毒抗詈不屈許顯純搥其齒盡<lb/>
落順昌噀血濺其面詈益厲因觸石碎首其夜為獄卒<lb/>
顔紫所害崇禎元年贈太常寺卿諡忠介而叅順昌之<lb/>
倪文煥都人所𫝊百叩御史也家居維揚白晝見五人<lb/>
嚴裝仗劍容狀甚厲馳入中堂已而旌旗衞從數十人<lb/>
導尊官來登座冠服儼然文煥大懼率妻孥叩頭祈哀<lb/>
<pb n="KR2g0048_WYG_003-13b"/>
庭下石井欄自起舞空中良久墜地聲如霹靂乃騰空<lb/>
去亡何文煥以黨逆伏誅順昌之逮也有友朱祖文朱<lb/>
陛宣皆能周旋患難以及於死稱二朱先生祖文字完<lb/>
天世襲蘓州衞指揮讀書為諸生幼孤母守節未旌祖<lb/>
文恒痛念之順昌先未識祖文因文震孟言其母苦節<lb/>
順昌聞而憐之慨然白當事題表部牒下郡祖文始知<lb/>
感泣誓為順昌死及順昌被逮祖文度此行必無全理<lb/>
願相隨視其後事遂詣同宿公廨中夜從容謂順昌曰<lb/>
<pb n="KR2g0048_WYG_003-14a"/>
公灑然就道良善然事未可知脱有緩急誰可告者吾<lb/>
當先徃為地順昌首肯良久曰徐銀臺如珂肝膽如雪<lb/>
必能相濟顧侍御宗孟新入臺中意氣不薄可與計事<lb/>
此外則定興之鹿善繼吳橋之范景文熱腸急難皆可<lb/>
告者祖文遂别去先走都下比順昌未至有中以滅門<lb/>
事者如珂力辯而解至槖饘之事宗孟已先為之所矣<lb/>
已而懸賕數千祖文私幸旦夕告完或得緩死百計丐<lb/>
貸都門不足則走定興定興不足則走吳橋單騎冐暑<lb/>
<pb n="KR2g0048_WYG_003-14b"/>
間關千餘里逗留數十日捃摭稍就而順昌已斃獄矣<lb/>
畢命之日祖文夜宿野店有聲魂然至京微服僻處偵<lb/>
察動靜每一感慟聞者悽惻竟以勞悴憤懣發病死陛<lb/>
宣字德升萬厯壬子舉人少無師以父燾為師無一刻<lb/>
離膝下四上公車試畢不待放榜亟馳歸乙丑之後途<lb/>
中心動扺家母病遽卒陛宣摧痛不已至丁卯秋父病<lb/>
幾殆陛宣竟謝北上逾年父殁毁瘠不支當順昌被逮<lb/>
時親故多避匿陛宣念少同學又同鄉舉晨夕省視依<lb/>
<pb n="KR2g0048_WYG_003-15a"/>
依不去左右迨開讀之變逆黨使人偵視徃來狀人或<lb/>
為之危陛宣怡然自若僅而獲免殁後門人私諡孝介<lb/>
姚希孟曰天生孝介以配忠介作諡議崇禎甲戌御史<lb/>
祁彪佳特疏表章贈翰林院待詔祀金鄉書院五人者<lb/>
蘓州府顔佩韋楊念如馬傑沈揚周文元五義民也當<lb/>
天啟丙寅魏閹以緹騎逮周吏部順昌大索金錢拘吏<lb/>
部宿縣署一時賢士大夫率先倡義歛貲以送民之號<lb/>
泣請命者不下數千人校尉李國本因舉械撃諸號泣<lb/>
<pb n="KR2g0048_WYG_003-15b"/>
之民中有一人急持提械之尉而捽之者顔佩韋也四<lb/>
人遂躍出執尉問此旨從何出尉曰實魏上公命於是<lb/>
五人共言擊持偽旨者一尉捽梁上驚墮而死卽李國<lb/>
本也是日又逮浙江黄侍御尊素來姑蘓驛需折夫馬<lb/>
百金五人復至驛毆之燬其舟五人謀曰我輩拚死為<lb/>
國除害合以千衆下武林殺稅使焚其府然後自囚請<lb/>
死雖寸磔有餘快佩韋曰不可吾儕小人死何足惜吳<lb/>
中賢士大夫尚多倘置我輩而反借此以傾諸賢是我<lb/>
<pb n="KR2g0048_WYG_003-16a"/>
輩累之也於是止中丞毛一鷺逢璫意令御史搜捕渠<lb/>
魁五人挺身自投曰渠魁脅從皆我也無妄波及御史<lb/>
大笑曰爾陷吏部死官大人小我為吏部死百姓小人<lb/>
大猶豫再三竟擬大辟處决不敢違中丞也五人臨刑<lb/>
時意氣自若談笑以死斷頭置城上數月顔色不變有<lb/>
賢士大夫發金購五人之脰而函之卒與屍合後二年<lb/>
璫授首乃毁其半塘之生祠以為五人墓爰立碑曰五<lb/>
人之墓五人民也不曰民而曰人衆詞也書人以其義<lb/>
<pb n="KR2g0048_WYG_003-16b"/>
故人之也此春秋之書法也題碑者誰冏卿吳黙也作<lb/>
碑記者誰太史張溥也<lb/>
外史氏曰吾聞廓園先生被逮之日雷電交作大雨如<lb/>
注平地水深三四尺士民匍匐水中泣送者以萬計蓼<lb/>
洲先生之逮則舉國若狂而五人冐死以逞中朝聞之<lb/>
皆失色噫天怒於上矣人怨於下矣而崔魏乃竟怡然<lb/>
不畏耶<lb/>
　　顧大章𫝊<hi>弟大韶</hi>
<pb n="KR2g0048_WYG_003-17a"/>
顧大章字伯欽常熟人與弟大韶孿生並負異才大章<lb/>
通經術諳掌故慨然有經世志萬厯三十五年舉進士<lb/>
授泉州府推官移病免歸改常州府儒學教授時朝士<lb/>
各持門戸相指摘大章慨然曰黨議已成須有以解之<lb/>
昔賈彪不入顧厨之目西行以解其難吾忍坐視耶補<lb/>
國子監博士廣文官冷非世所指名棋酒謔浪與朝士<lb/>
相周旋天啟二年典試廣西還朝值葉向高與劉一燝<lb/>
微嫌大章及繆昌期卒善解之遷刑部主事歴員外郎<lb/>
<pb n="KR2g0048_WYG_003-17b"/>
明習法律手批口决多老吏所不及時遼瀋相繼陷臺<lb/>
省搜捕奸細棄市無虛日繋二百餘人饑寒瘐死存者<lb/>
五十餘大章請於尚書王紀曰以一身易五十人命猶<lb/>
甘之况一官乎卽日論讞罪二人餘皆移大理縱遣紀<lb/>
歎息善之於是原叅臺省皆不悅杜茂者故𨽻登萊廵<lb/>
撫陶朗先麾下以冒餉逃匿僧舍為邏卒所獲兵部尚<lb/>
書張鶴鳴行邊劾茂與佟卜年約李永芳謀叛獄已具<lb/>
矣紀以問大章大章曰招謂卜年令河間茂匿廨舍三<lb/>
<pb n="KR2g0048_WYG_003-18a"/>
月偕卜年二僕徃來永芳所具有本末顧不知二僕姓<lb/>
名何也夫謀反大事同行數千里豈有不詢姓名者茂<lb/>
之誣服無疑紀曰善然則何以處卜年大章曰卜年雖<lb/>
非叛然與佟養眞同族坐叛族流三千里可也未幾紀<lb/>
去官侍郎楊東明署事謂卜年實首惡每歲令人拜金<lb/>
世宗墓當伏誅大章曰此語何從聞之東明曰聞之人<lb/>
言大章曰刑部奏事有審得某人云云無聞得某人云<lb/>
云也東明大驚方進奏急止之已而又欲坐卜年死大<lb/>
<pb n="KR2g0048_WYG_003-18b"/>
章爭之曰律反族不同謀不同居者止期親論斬餘不<lb/>
坐東明作色曰謀反夷三族寧論朞親大章曰公所言<lb/>
者漢法員外所執者大明律也從容檢律以進東明黙<lb/>
然慚愧而止後卜年竟以夜半内𫝊促死獄中至今寃<lb/>
之當廣寧之失也經畧熊廷弼與廵撫王化貞議戰守<lb/>
不合致敗至是並逮下獄大章時已調禮部王紀重其<lb/>
才留之屬以大獄大章謂誅心則廷弼雖末減論事則<lb/>
化貞實罪魁兩人不當同科時以為允楊漣等皆主之<lb/>
<pb n="KR2g0048_WYG_003-19a"/>
大章意葢惜廷弼之才議貰之以責後效然卒定廷弼<lb/>
辟者大章也㑹王紀疏攻魏忠賢璫黨謂疏出大章手<lb/>
思有以陷之御史楊維垣遂劾大章受廷弼賂為營脱<lb/>
大章疏辯曰當時㑹鞫者二十八人各出已見始議定<lb/>
辟臣何嘗釋廷弼哉廷弼行賄應行於釋罪之人不應<lb/>
行於定辟之人反覆論辯甚悉遂引疾歸羣小憾之次<lb/>
骨嗾忠賢興大獄謀殺楊漣左光斗魏大中等逮汪文<lb/>
言下獄以其言為徵拷掠無所得聚而謀曰經撫之獄<lb/>
<pb n="KR2g0048_WYG_003-19b"/>
顧大章引八議議熊廷弼廷弼楚人也大章楊左之黨<lb/>
也以鬻獄坐顧以關通坐楊左則一網盡矣大章時已<lb/>
出為陜西按察使副使矯旨逮繫與漣等六人並下鎭<lb/>
撫獄五人先後拷死移大章刑部擬罪大章慷慨對簿<lb/>
曰某奉旨送法司據招定罪豈容復辯辯則抗旨不辯<lb/>
則欺本心欺法司且欺天下後世亦欺皇上也不抗即<lb/>
欺無一而可且五人者旣死矣借大章以實五人之招<lb/>
是大章旣自誣服又代五人誣服何以見五人地下乎<lb/>
<pb n="KR2g0048_WYG_003-20a"/>
明公能雪此案萬代瞻仰不然有鎭撫司原案在復何<lb/>
言法司環坐愕眙莫敢異同也已而復移送北司大章<lb/>
歎曰汪文言猶能為貫高我獨不能乎吾不可再辱矣<lb/>
乃呼酒與弟訣别趣和藥飲之不死雉經而卒初六人<lb/>
下獄獄中神祠木忽生黄芝視之六瓣也獄卒以賀大<lb/>
章歎曰芝瑞物也而困於獄吾六人其以此終乎卒之<lb/>
前數日手指重傷援筆作自叙筆記訣别書凡數千言<lb/>
酒酣慨然曰自唐虞至今纔四千年吾年五十已得八<lb/>
<pb n="KR2g0048_WYG_003-20b"/>
十分之一不可謂不壽雖凶終不猶愈於死牖下乎又<lb/>
為偶語曰故作風波翻世道長留日月照人心曰此他<lb/>
日祠聯也愍皇帝卽位戮逆璫更定先朝爰書白其寃<lb/>
贈太僕寺少卿大章性豪邁欲入解黨禍卒嬰其難至<lb/>
今人猶哀之初大章死之夕大風雷雨如注逆璫外舍<lb/>
及廣微寓宅瓦俱飄盡樹木盡㧞去郭城外三十里椅<lb/>
桌隨之室内為之一空其妻妾被衣立雨中隱隱望見<lb/>
旌旗羽葢金牌燈火如按察副使狀者行其屋上而廣<lb/>
<pb n="KR2g0048_WYG_003-21a"/>
微曰我為宰相内倚魏公如天之德何妖鬼之為祟乃<lb/>
爾耶奸惡之不畏天如此大韶字仲恭與兄大章孿生<lb/>
連袂出遊人不能辨其少長大章舉進士死璫難大韶<lb/>
以理學名老於諸生頭蓬不櫛衣垢不澣潦倒折拉每<lb/>
引鏡自詫曰顧仲恭乃如許少治詩義竟陵鍾惺稱為<lb/>
有明第一長益肆力於學六經諸史百家内典之書靡<lb/>
不研極其論詩謂詩有齊韓魯三傳毛傳出而三家廢<lb/>
鄭箋多與毛異唐宋諸儒多與毛鄭異朱子盡掃毛鄭<lb/>
<pb n="KR2g0048_WYG_003-21b"/>
槪以鄭衞為淫風世儒謂其不㑹小序之意如伐木鴛<lb/>
鴦諸章是也今欲刋定一書當用毛傳為主毛必不可<lb/>
通然後用鄭鄭必不可通然後用朱毛鄭朱皆不可通<lb/>
然後網羅羣說而以己意衷之其論禮記謂自宋以前<lb/>
為禮經之學者惟知鄭注孔疏無所是非宣和間三代<lb/>
器物間出學者援以證漢人之謬而陳氏集說出焉未<lb/>
有集說以前學者之患在於疑而不能明旣有集說以<lb/>
後學者之患又在於明而不能疑不可不深維而自得<lb/>
<pb n="KR2g0048_WYG_003-22a"/>
也其論周禮則地官之原隰臝物小司徒之上中下地<lb/>
以及鄉師鄉老州長之名秩春官大宗伯之天産地産<lb/>
春官之世婦夏官馬質之旬内外司爟之出火内火冬<lb/>
官之量豆氊案以及匠人營國皆援經據傳考古徵今<lb/>
以訂補注疏之闕而小戴記多正又作五帝世系辯正<lb/>
蘓明允太𤣥論駁蘓轍洪範五事說辯李翺五木經縱<lb/>
横浩汗不下數萬言又謂太𤣥可以不作欲追廢桓譚<lb/>
張衡於千載之上大韶旣自負才敏傑然有志於當世<lb/>
<pb n="KR2g0048_WYG_003-22b"/>
衰老病廢發為文章以自慰嘉定程孟陽稱之曰李文<lb/>
饒之流也嘗作竹籖𫝊又作虱賦嘻笑謔浪刺譏時政<lb/>
晚年焚棄其稿自定二十二篇為最善云<lb/>
外史氏曰塵客先生文章道義理學氣節固已表表人<lb/>
世母煩致論也至其不再辱而自經則皎然合乎道矣<lb/>
仲恭隱居著書不櫛不沐而至老死推其心亦可悲也<lb/>
已<lb/>
　東林列傳卷三<lb/>
</p>
<p>
</p>
  </div>
</body>
</text>
</TEI>
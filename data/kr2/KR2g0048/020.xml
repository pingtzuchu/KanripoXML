<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷二十</head> <lb/>
    <p>
<pb n="KR2g0048_WYG_020-1a"/>
欽定四庫全書<lb/>
　東林列傳卷二十<lb/>
　　　　　　　　　　　　江陰　陳鼎　撰<lb/>
　明<lb/>
　　侯恪傳<lb/>
侯恪字木庵歸德人御史執蒲之中子也萬厯四十七<lb/>
年進士天啟間為編修與楊漣繆昌期諸人遊漣條上<lb/>
忠賢二十四罪有言昌期趣恪代其稿忠賢怒謀殺之<lb/>
<pb n="KR2g0048_WYG_020-1b"/>
而其假子鎮撫司田爾耕素善恪進曰是人頗以詩賦<lb/>
謬名公卿間而能書米芾書翁必無意曲宥之耶忠賢<lb/>
顧謂爾耕兒試為我招之爾耕退詣恪話故舊恪故喜<lb/>
飲酒與嬉笑飲酒酣爾耕促膝附耳言公方以楊繆故<lb/>
重得罪我為公畫計某月日吾魏公誕辰公自為詩書<lb/>
之言未得竟恪大怒推案起酒羮覆爾耕衣上淋漓爾<lb/>
耕低頭慚恧己而乃大發怒去會魏廣㣲以大學士知<lb/>
貢舉而恪為其下校官廣㣲心嗛恪恪所薦鄭友𤣥宋<lb/>
<pb n="KR2g0048_WYG_020-2a"/>
玫卷輒有意摧抑之以語挾恪恪力争曰人生貴識大<lb/>
義恪豈戀一官負天下才哉語侵廣㣲而忠賢里人子<lb/>
御史智鋋亷知之乃劾恪罷官忠賢矯㫖令恪養馬恪<lb/>
即日掛冠去未幾忠賢誅故得免崇禎初起為庶子與<lb/>
輔臣韓爌詞臣姚希孟更削三朝要典頒定逆案遷南<lb/>
祭酒考祖制定監規疏陳六事太學諸生聞之曰是嘗<lb/>
與魏相争鄭友𤣥宋玫者耶願入成均者近萬人明興<lb/>
三百年來未之有也後宋玫終工部侍郎仗節死友𤣥<lb/>
<pb n="KR2g0048_WYG_020-2b"/>
以御史直諫被謫當世名恪為知人恪生平善為詩每<lb/>
賦詩輒飲而前後慮天下事有不當意則又感憤日夜<lb/>
縱飲以病請歸尋卒年四十三所著遂園詩二十卷李<lb/>
自成破歸德詩卷在掠中子方岳奮身往賊中搜得之<lb/>
負以過河得存長子方鎮有才名城破死<lb/>
外史氏曰先生尊人為朝廷骨鯁直臣而先生之直又<lb/>
如矢焉然幾不免於虎口矣乃卒以天下事感憤而殁<lb/>
不能以老夀終人皆惜之<lb/>
<pb n="KR2g0048_WYG_020-3a"/>
　　金士衡傳<lb/>
金士衡字秉中長洲人舉萬厯二十年進士授永豐知<lb/>
縣父應徵故亷吏居恒不營生産及士衡為令有父風<lb/>
吉水鄒元標候之舟次見其卧具敝敗因餽以二布大<lb/>
歎服而去由是兩人遂相友善二十七年用卓異徵閱<lb/>
三年擢南京工科給事中是時中使四出以採礦監稅<lb/>
為名所在恣暴民不堪命士衡上疏曰曩者採於山𣙜<lb/>
於市今則不山而採不市而𣙜矣此曹刑餘小醜市井<lb/>
<pb n="KR2g0048_WYG_020-3b"/>
無籍不知宗社逺謀一旦假以利權貪饕無饜如楊榮<lb/>
倡釁於麗江髙淮肆毒於遼左孫朝造患於石嶺此其<lb/>
尤著者也陛下深居内廷目不覩閭閻飢莩之色耳不<lb/>
聞士女齎咨之聲朘削殆盡而猶耽耽逐逐不知顧恤<lb/>
夫今天下亦多事矣水旱之虞盜賊兵燹之警所在有<lb/>
之蕭碭豐沛之間河流泛溢破城決隄平陸滙為巨浸<lb/>
居民化為魚鼈顛沛流離之衆易為生亂忍復横征巧<lb/>
取以蹙之哉是故一𣙜採也及今議罷猶可以安易危<lb/>
<pb n="KR2g0048_WYG_020-4a"/>
以泰傾否其權在上不在下設或因循不止獸窮則攫<lb/>
鳥窮則啄其權在下不在上權不在上而國家之禍有<lb/>
不可言者矣陛下停止之諭不啻再四奈何明詔之而<lb/>
明格之重天下疑也夫始而疑中而駭終而相顧太息<lb/>
以為紿己太甚得毋羣起而以不肖之心應陛下歟語<lb/>
云信者國之寶需者事之賊惟陛下果斷而力行之則<lb/>
宗社幸甚不聴於是我<lb/>
大清兵方謀取遼陽舉朝莫以為虞士衡獨憂之因上<lb/>
<pb n="KR2g0048_WYG_020-4b"/>
疏曰滇南之有鳯騰霄粤東之有文彞此籓籬之患癬<lb/>
疥之疾也遼左之有大敵此門庭之患心腹之疾也今<lb/>
謀取遼而舉朝泄泄不為之計夫神京資薊遼為臂肘<lb/>
薊鎮又仗遼左為犄角遼危則薊鎮不得獨安薊鎮危<lb/>
則京師不得宴然而髙枕此忠臣義士所以褰裳投袂<lb/>
不能自己者也既而甘肅地震復上疏曰臣聞天反時<lb/>
為災地反物為妖前此湖廣以風雷冰雹告順天以隂<lb/>
霾晝晦告豐潤以地陷告四川以星變告遼東以天鼓<lb/>
<pb n="KR2g0048_WYG_020-5a"/>
告山東山西以牛妖人妖告今甘肅又以天鳴地裂山<lb/>
崩川竭告矣陛下謂此治徵乎亂徵乎若明知其亂而<lb/>
泄泄從事是以天下戲也夫天下者祖宗櫛風沐雨百<lb/>
戰而得之天下也傳至陛下何以屑越若此邇者邊軍<lb/>
告匱望闕門而號泣者不可億數而大内所積朽腐充<lb/>
斥自若也陛下何不出帑金數十萬分給九邊俾荷戈<lb/>
枕戟之夫藉有宿飽即驅之効死疆圉何不可之有自<lb/>
稅使之出也有年於此矣小民藜藿不飽短褐不完蕭<lb/>
<pb n="KR2g0048_WYG_020-5b"/>
條困苦棄墳墓捐溝壑言之痛心酸鼻而縱横掊克者<lb/>
日夕不止譬有尫羸垂絶之夫責以肩重而行千里其<lb/>
果能乎哉夫古之鹿臺西園瓊林大盈非不富且厚也<lb/>
然而無濟緩急此覆輈之遺轍己事之明鑒也陛下若<lb/>
復遷延其間則兵已困矣民已殫矣外則敵人乗虚而<lb/>
深入内則山海之嘯聚草澤之窺伺一夫狂呼羣起響<lb/>
應當此之時上下離心其誰為陛下捍禦者土崩瓦解<lb/>
莫可收拾轉盼旋踵大事且去然後陛下悔之亦無及<lb/>
<pb n="KR2g0048_WYG_020-6a"/>
矣又不聽士衡在南京諸科臣闕員不補每兼掌六科<lb/>
事章奏數上中間危言極論約畧相類聞者為之撟舌<lb/>
不敢下而士衡卒不顧也逮神宗既棄羣臣不十餘嵗<lb/>
而天下大亂浸淫以訖於亡殆不出士衡所揣云三十<lb/>
八年擢通政司㕘議既與鄒元標友善又數稱巡撫李<lb/>
三才可大用朝中目為東林黨魁竟中忌者以考察降<lb/>
浙江鹽運司同知不赴閱十年用元標薦復起兵部郎<lb/>
中進尚寶卿至太僕少卿天啓間忤璫斥為東林遂引<lb/>
<pb n="KR2g0048_WYG_020-6b"/>
疾歸卒於家士衡再世仕宦生産不踰中人所居屋僅<lb/>
完壁亦絶不措意先是楊應龍伏誅土酋安疆臣邀據<lb/>
故所侵地總督王象乾不許士衡嘗劾象乾起釁最後<lb/>
象乾弟象恒以巡撫抵吳意弗謂善也已亷知士衡清<lb/>
介狀始稱說不置吳中自是遂兩賢之南京有妖人劉<lb/>
天秩之獄兵部用匿名書株逮甚衆士衡又嘗上疏固<lb/>
争凡無辜得免者數百人其居官平恕且侃侃不阿蓋<lb/>
如此<lb/>
<pb n="KR2g0048_WYG_020-7a"/>
外史氏曰先生之慮天下國家瞭如指掌矣奈何不用<lb/>
其言而卒棄其人俾老死畎畝此我<lb/>
朝之所以興而有明之所以亡也<lb/>
　　馬孟禎姜習孔列傳<lb/>
馬孟禎字六符桐城人幼孤授徒奉母與同里左光斗<lb/>
相友善萬厯二十五年舉鄉試主考官葉向髙竒之為<lb/>
延譽聲名大振明年成進士知江西分宜縣悉心撫字<lb/>
會以逋賦被督民恐失孟禎亟相戒輸納不數日立辦<lb/>
<pb n="KR2g0048_WYG_020-7b"/>
三十四年行取授廣西道御史孟禎性剛直遇事敢言<lb/>
既為言路益慷慨思樹立首論輔臣朱賡誤國及王錫<lb/>
爵徇私滅公狀有㫖切責又言京堂官冒濫劾姚文蔚<lb/>
陳治則王永光又以災變疏請御朝開講亟發章奏遴<lb/>
補部院大臣并召用鄒元標趙南星皆不報石埭人孫<lb/>
大功居京師力能通權貴以採生割幼自恣孟禎亷得<lb/>
實坐院署立捕之中貴再四請不聽卒按論如法巡太<lb/>
倉銀庫例進羨金萬餘奏罷之曰國家何事不可取贏<lb/>
<pb n="KR2g0048_WYG_020-8a"/>
稍崇節儉清冒濫即可得數十萬何争此羨為時諸臣<lb/>
為稅監誣陷逮繫甚衆至是㕘將李獲陽斃獄孟禎言<lb/>
獲陽已不可復生在衛獄尚有同知王邦才卞孔時知<lb/>
縣滿朝薦在刑部獄則有知縣李嗣善本皆循良適遭<lb/>
羅織久困囹圄將為獲陽續至楚宗一案羣奸誣搆除<lb/>
已就戮外見發髙墻甚多孰非髙皇帝子孫尤聖心所<lb/>
宜矜恤亦不報代王庶子鼎渭鼎莎争立孟禎援祖制<lb/>
有嫡立嫡無嫡立長之制謂今宗藩一書不知刻自何<lb/>
<pb n="KR2g0048_WYG_020-8b"/>
年何人私改増減夫代府諸宗已不能以嫡之一字曲<lb/>
庇鼎莎而說者因渭母裴氏未經奏選欲以濫妾之子<lb/>
加鼎渭此可據乎請嚴查核則渭莎之當立不當立自<lb/>
明部覆從孟禎等議立鼎渭為代世子四十年順天鄉<lb/>
試進士鄒之麟分校於中書于發藻房搜中落卷童學<lb/>
賢等孟禎發其奸學賢坐黜之麟降閒散官給事中孫<lb/>
居相因追論湯賔尹韓敬庚戌會闈事敬以不謹閒住<lb/>
戸科商周祚欲并罪知貢舉吳道南孟禎言場事勘議<lb/>
<pb n="KR2g0048_WYG_020-9a"/>
己明不宜波及公正大臣且有道南之言而查號簿因<lb/>
查號簿而居相得聲其罪則道南為發奸非欺蔽時服<lb/>
其公明年巡視長蘆鹽政四十二年按山東福王之國<lb/>
奏請贍田二萬山東應給四千四百餘頃王意欲奪民<lb/>
膏腴孟禎不可計租準值如故事王左右復誘王遣承<lb/>
奉至登萊覈田郡邑騷動孟禎列其暴横狀謂會典所<lb/>
載各王府不許占買民業其欽賜地畆租稅例赴州縣<lb/>
上納不許輒自收責煌煌祖制世世守之陛下誠愛王<lb/>
<pb n="KR2g0048_WYG_020-9b"/>
俾之厚實亦宜予以美名漢之河間東平可法也況山<lb/>
東東連遼海西則河漕疾騎抵都不過三日可使卧榻<lb/>
間卒有震驚不可測之憂乎臣寧負福王不敢負陛下<lb/>
王就國初由舟行已欲改從陸孟禎復止之請待奏報<lb/>
王不懌而止當是時國是日非廷臣各倚門戸京察大<lb/>
典南北各以意為去留互相攻擊孟禎言銓政失平科<lb/>
道外推不當任私意疏㕘顧天竣蕭雲舉等又論荆養<lb/>
喬熊廷弼訐奏宜勘與吳亮嗣宫應震等議不合出為<lb/>
<pb n="KR2g0048_WYG_020-10a"/>
廣東副使辭不赴天啓初薦起南京光祿寺少卿轉太<lb/>
僕寺丁内艱魏忠賢竊政諸東林善類斥戮殆盡御史<lb/>
王業浩劾孟禎倚恃權奸且與左光斗善削奪為民光<lb/>
斗被逮時詣孟禎以子孫為託孟禎慨然曰吾事也以<lb/>
孫女許配其孫之乾崇禎改元王永光尚為吏部尚書<lb/>
故嘗為孟禎論劾欲得一通問孟禎笑曰吾老婦乃復<lb/>
以趨時屈節耶遂不起<lb/>
姜習孔字素臣浙江遂安人家貧力學舉萬厯三十五<lb/>
<pb n="KR2g0048_WYG_020-10b"/>
年進士授湖廣沅陵知縣沅故三楚邊境地連黔蜀苗<lb/>
猺雜處習孔加意撫循邑苦養馬累民充役者多蕩産<lb/>
力請免遂著為令未期丁外艱服闋補涇縣稅契例有<lb/>
羨餘習孔置帑中備公用縣門井泉甘冽禁民不得汲<lb/>
習孔榜門曰臣門如市臣心如水聽其汲取民至今便<lb/>
之調繁無錫邑衝事繁晝夜判決無留牘時邑人顧憲<lb/>
成髙攀龍創東林書院講學習孔政事之暇往復講論<lb/>
無虚日所拔士馬世竒等皆為名臣以治行髙等擢南<lb/>
<pb n="KR2g0048_WYG_020-11a"/>
京吏科給事中省垣例受民詞習孔首禁絶五總省篆<lb/>
再巡京營司内外計典夙弊為之頓革復奏蠲南直隸<lb/>
鋪設三殿銀百六十餘萬有以羨言者不為動也時魏<lb/>
忠賢擅政習孔疏論魏良卿等世襲又薦髙攀龍及文<lb/>
震孟孫慎行等奉聖夫人客氏出居外已有㫖復入奉<lb/>
侍科臣倪思輝朱欽相具疏争帝震怒御史王心一申<lb/>
救並得罪習孔抗疏畧曰客氏乳哺之勞臣豈不仰體<lb/>
第皇上卜吉遣行明知其不宜久居宫闈也以出宫為<lb/>
<pb n="KR2g0048_WYG_020-11b"/>
是必以復入為非能斷大義於前即當割小恩於後三<lb/>
臣雖稍煩聒而一念忠樸實愛君父臣非為三臣惜實<lb/>
為國家惜耳疏入以不諳事姑免罪尋陞南京大理寺<lb/>
丞當是時璫燄益張攀龍及楊左諸人皆死御史曽應<lb/>
瑞希璫意以習孔嘗薦用攀龍等不知其人視所舉有<lb/>
㫖削職追奪誥命崇禎改元復原官廷臣交章論薦補<lb/>
原職陞南鴻臚寺卿謝病歸<lb/>
外史氏曰兩先生立朝直言侃侃為東林表帥一時宵<lb/>
<pb n="KR2g0048_WYG_020-12a"/>
小無不畏憚尚肯容之乎乃一逐不起亦知天下事不<lb/>
可為矣故甘老於田間也<lb/>
　　梅之煥傳<lb/>
梅之煥字長公兵部右侍郎國楨從子也父國森舉鄉<lb/>
薦早卒之煥從其母劉居山東之沈莊倜儻雄駿年十<lb/>
四為諸生臺使者按部閱武騎馬横絶教場使者怒命<lb/>
與材官角射執弓腰矢射九發九中中輒一軍大呼射<lb/>
畢長揖上馬竟去使者不懌而罷縣西龍潭絶壁下瞰<lb/>
<pb n="KR2g0048_WYG_020-12b"/>
之煥指曰誰能下此潭不足縮者同游漫應曰能再問<lb/>
之如初輒舉手推墮之鶩没泅水僅而得免旁人皆懾<lb/>
讋之煥談笑不改色人以此異之萬厯三十一年與楊<lb/>
漣同舉於鄉明年成進士選翰林院庶吉士之煥在翰<lb/>
林語則矯首厲角坐則掀髯鼓掌視館閣諸公低頭緩<lb/>
步暖姝相向者恒目笑不自禁也居七年出為吏科給<lb/>
事中即上封事言方今天下民窮餉缺㓂横兵疲大小<lb/>
臣工兵農錢穀之司日夜講求猶懼不給言官舍國事<lb/>
<pb n="KR2g0048_WYG_020-13a"/>
而争時局部曹舍職掌而建空言羣天下盡為虚文所<lb/>
束縛輦轂之下京營之兵馬入衛之班軍戸部之錢糧<lb/>
皆有費無用有名無實種種弊蠧動曰舊例不可省是<lb/>
太祖髙皇帝之例耶抑成祖文皇帝之例耶有作意整<lb/>
頓者不曰生事則曰苛求事未就而謗興法未伸而怨<lb/>
集何怪豪傑灰心庸人養拙付國事於不可為也臣請<lb/>
陛下嚴綜覈以責實事通言路以重紀綱別臧否以惜<lb/>
人才臣所言者不過老生之常談能真實舉行未必非<lb/>
<pb n="KR2g0048_WYG_020-13b"/>
對症之藥也之煥既扼腕時事疏屢上不見省又於門<lb/>
戸一無所附麗居六年出為廣東按察司副使分守惠<lb/>
州惠獄多寃拷一連十累嵗不得決閉門周視案牘期<lb/>
旦日會堂下據案呼囚明舉其刑書云何隨時發遣獄<lb/>
成於手中迅疾如神嶺表多盜用沈命法分行收捕即<lb/>
時伏辜惠州豪沈烈女於水擒得就烈女死地撲殺之<lb/>
瘞其女於蕭烈婦墓旁刻碑以誌焉宦家子倚父勢為<lb/>
奸擒治之不可得使人曉諭其父令子就理寃民如牆<lb/>
<pb n="KR2g0048_WYG_020-14a"/>
而立甲乙丙以次質對盡反其侵掠則縛勢家子痛笞<lb/>
之曰用以謝郷人并以謝而父也卒自改行為善士海<lb/>
㓂袁八老掠潮州殺守吏潮非之煥所部自請往剿嚴<lb/>
兵扼海道絶饋運斷樵汲散免死牌數干首服者接踵<lb/>
八老懼遁降于閩後之煥督學山東八老率舟師援遼<lb/>
謁之煥于登州語之曰海上之役不得望見顔色今何<lb/>
以在此八老泥首謝曰畏公天威是以走閩今日敢不<lb/>
為公死乎其為劇㓂畏服如此天啟元年召入為通政<lb/>
<pb n="KR2g0048_WYG_020-14b"/>
司㕘議遷太常寺少卿三年陞都察院右僉都御史巡<lb/>
撫南贛丁母憂歸里未幾逆閹之難作先是楊漣為兵<lb/>
科都給事中㕘預顧命建白移宫及為左副都御史案<lb/>
劾魏忠賢罪狀羣小嗾閹興大獄逮漣拷死言官摘抉<lb/>
漣黨以之煥為首指漣就徵日之煥往送執手慟哭誣<lb/>
之煥在省中受賄牽連即訊當是時緹騎四出之煥自<lb/>
分必逮而獄久不決每頓足曰我豈不野貓頭豈若閹<lb/>
忘我耶野貓頭者蓋平居與漣相爾汝之辭也己而又<lb/>
<pb n="KR2g0048_WYG_020-15a"/>
曰主少國危朝家事壊於璫兒媪息之手大丈夫當刺<lb/>
血草奏告於二祖十宗撼承天門痛哭引歐刀自剄北<lb/>
闕下肯低頭駢首作圜扉中一片血耶短衣襆被馳馬<lb/>
北上親知股栗莫敢遏信陽故人王思延止之曰壯哉<lb/>
遂與子永別强為我少留痛飲信宿而去越日邸報至<lb/>
坐追贓遣戍思延笑曰可以歸矣之煥跨馬歸據鞍<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>
<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>如有失也愍皇帝即位召還以原官巡撫甘肅土魯<lb/>
多蠻犯塞軍乏見糧之煥鉤板邊吏邀勒淮商中鹽引<lb/>
<pb n="KR2g0048_WYG_020-15b"/>
悉以給商一日得銀三萬有竒戰士宿飽乃為三覆以<lb/>
待敵遣羸卒數百人領羸畜誘之遇敵反走敵畧取羸<lb/>
畜逐北深入總兵楊嘉謨部前鋒迎戰敵驚將從間道<lb/>
䦨入則二覆起邀其後之煥親率標兵夾擊遂大敗斬<lb/>
首七百餘級生得銀定王子綽木素降六百餘人悉分<lb/>
隸麾下甘兵以此益强明年春復大入塞病痢大黄山<lb/>
下枕藉相望諸將請掩捕之之煥曰鄙哉用是得侯何<lb/>
不武也遣譯人宣諭朝廷威德乞沙磧地活汝慎毋恐<lb/>
<pb n="KR2g0048_WYG_020-16a"/>
踰月病愈望邊城搏顙涕泣而去温體仁用閣訟攘相<lb/>
位之煥數飛書中朝別白是非體仁深銜之思中以危<lb/>
法二年我兵薄都城奉詔入援總領兵譁於途之煥駐<lb/>
蘭州再次邠州奉詔還鎮已又趨入援迴折數千里半<lb/>
年始至本兵希體仁指劾其逗遛欲用世宗殺楊守故<lb/>
事上不聽遂罷官歸久之體仁當國豪宗嗾邑子上書<lb/>
告之煥體仁從中主之之煥自是不復起流賊越秦隴<lb/>
躪豫楚蔓延光黄間之煥戒守令勿去有我在用軍法<lb/>
<pb n="KR2g0048_WYG_020-16b"/>
部勒鄉人子弟僮奴警巡迾逺偵探援兵登陴守者恃<lb/>
以無恐八年春賊乗夜遶城而南不敢逼自是賊游兵<lb/>
相及不敢犯麻城張獻忠每過城東戒勿近沈莊西陲<lb/>
兵所在焚掠過沈莊必斂兵免胄稽首而去鄉人入保<lb/>
者益衆名其堡曰保生之煥既以前事回籍聽勘久之<lb/>
敘甘鎮前後功加級廕子忌者阻之終不召用崇禎十<lb/>
四年秋病卒初之煥與同邑侍郎陳以聞好楊漣初殁<lb/>
語以聞曰昨曽見野貓頭來陳駭曰何謂也之煥曰日<lb/>
<pb n="KR2g0048_WYG_020-17a"/>
午時忽見竹亭篁籜間狀貌如生把余臂語曰血書中<lb/>
未盡之語汝為我證明之言訖而殁之煥罷鎮里居賊<lb/>
八年不敢窺殁後二年獻忠陷麻城猶戒勿犯梅氏持<lb/>
羊酒祭其墳羅拜而去<lb/>
外史氏曰天不欲太平宇内以梅君之賢足以仗三尺<lb/>
劍削平小寇奈何終沮于賊相豈非氣數歟<lb/>
　　侯震暘傳<hi>子峒曽</hi>　<hi>岐曽</hi>
侯震暘字得一嘉定人舉萬厯三十八年進士授行人<lb/>
<pb n="KR2g0048_WYG_020-17b"/>
天啟初擢吏科給事中是時保姆奉聖夫人客氏方擅<lb/>
寵與魏忠賢及閣臣沈㴶相表裏勢燄張甚既遣出宫<lb/>
而熹宗思念流涕至日旰不御食遂宣諭復入震暘疏<lb/>
争謂禮有慈母君命所使教子也魯昭公慈母死欲為<lb/>
之練冠有司執論乃止夫古之慈母職兼教養猶恩以<lb/>
義絶何況今之么麽里婦其可數昵至尊哉女德無極<lb/>
髙明不祥陛下即為客氏富貴計亦當早加裁抑曲示<lb/>
保全不宜格外隆恩以寵而益之毒且陛下始而徘徊<lb/>
<pb n="KR2g0048_WYG_020-18a"/>
眷注稍遲其出可也出而再入不可時出時入尤不可<lb/>
宫闈禁地姦璫羣小率睥睨其側内外鉤連則借叢煬<lb/>
竈有不忍言者昔王聖寵而煽江京李閏之奸趙嬈寵<lb/>
而搆曹節皇甫之變禍貽宗社良可寒心此陛下之殷<lb/>
鑑也疏上讓震暘沽名卒不省會遼事方棘經畧熊廷<lb/>
弼巡撫王化貞两人者不協數持論相牴牾兵部尚書<lb/>
張鶴鳴頗右化貞議者遂欲移迋弼與化貞畫地任事<lb/>
震𤾉逆知其必敗疏謂事勢至此陛下宜遣問經臣果<lb/>
<pb n="KR2g0048_WYG_020-18b"/>
能加意訓練則進止遲速不從中制雖撤撫臣一以付<lb/>
之無不可者有如不然則督其明白回奏以聽處分收<lb/>
拾殘局專任化貞此一說也不則移廷弼於宻雲而出<lb/>
本兵為經畧鶴鳴威望素著慷慨自命與其事敗同罪<lb/>
不若挺身報國此又一說也本兵如不可出則遂以經<lb/>
畧授化貞另擇沈深有謀者代為巡撫以資後勁此又<lb/>
一說也不則直移廷弼於登萊以終其三方布置之䇿<lb/>
與化貞水陸相犄角此又一說也若復遷延猶豫決僨<lb/>
<pb n="KR2g0048_WYG_020-19a"/>
國事於是方有㫖集議而廣寧陷矣化貞廷弼相率遁<lb/>
入關門猶數奉温㫖責以戴罪立功震暘大憤懣再疏<lb/>
謂臣言不幸驗矣為今日計論法不論情河西未壊以<lb/>
前舉朝所惜者什七在化貞今不能為化貞惜也河西<lb/>
既壊以後舉朝所寛者什九在廷弼今亦不能為廷弼<lb/>
寛也䇿撫臣者謂宜責令仍赴廣寧聫屬西部然而廥<lb/>
庫已竭其能赤手效包胥乎䇿經臣者謂宜仍責守關<lb/>
然而所謂守者將如廷弼前議三十萬兵數百萬餉以<lb/>
<pb n="KR2g0048_WYG_020-19b"/>
收全局乎抑止捃摭殘卒出之關外以姑示不殺乎凡<lb/>
此無一宜者廟堂之上欲行法則牽於情欲徇情則制<lb/>
於法及今不早定逃臣之律殘疆其奚賴焉其後治失<lb/>
事者罪蓋畧如震𤾉疏云已遂糾閣臣沈㴶結納奉聖<lb/>
夫人及諸中官為朋比具發其搆殺故監王安狀帝大<lb/>
怒命調外任繼又鐫二級以歸震𤾉任吏科才八閱月<lb/>
章奏數十上其大者率係國家安危治亂詞最切直為<lb/>
小人所深憚竟用是得罪去然訖莫能害也及震暘歸<lb/>
<pb n="KR2g0048_WYG_020-20a"/>
未幾而黨禍遂大作矣越五年卒於家其明年為崇禎<lb/>
元年子峒曽以主事奏曰先臣震𤾉用狂直得罪先朝<lb/>
幸遇陛下復官而先臣已不及待先臣觸忤權奸持忠<lb/>
入地儻得比死事諸臣共沐霈恩死且不朽特贈太常<lb/>
少卿震暘凡三子峒曽與岐曾最知名峒曾字豫瞻天<lb/>
啟五年進士授南京兵部主事外艱服闋改南吏部歴<lb/>
官郎中出為江西提舉㕘議會黜宗生兩人忤益王㫖<lb/>
及峒曽將謁見長史戒宜引咎拒不答既入見王問誤<lb/>
<pb n="KR2g0048_WYG_020-20b"/>
黜兩宗生亦譴責胥史乎峒曾毅然曰胥史何罪此曹<lb/>
奉㕘議所奉朝廷令甲也胥史何罪王愕且怒然以其<lb/>
言直不能有加而罷峒曾守正多類此累遷嘉湖道左<lb/>
㕘政以卓異被舉召為順天府丞是時所舉僅五人與<lb/>
峒曾同舉者穀城方岳貢江隂張有譽皆旋至大官而<lb/>
峒曽辭疾不至福王南渡召為左通政又以疾固辭我<lb/>
師下蘇州偕進士黄淳耀率吏民城守城既陷趨投池<lb/>
水中未死兵鉤出之遂遇害子演字幾道演弟潔字雲<lb/>
<pb n="KR2g0048_WYG_020-21a"/>
俱皆從死嘉定殉國最烈者吳人訖今推侯氏黄氏耆<lb/>
老述之至泣下岐曾字雍瞻國子監生少以文行與峒<lb/>
曽齊名峒曾既死越二年軍府召購故給事中陳子龍<lb/>
子龍雅善岐曾嘗過宿其家旬日去岐曽遂坐累備受<lb/>
慘刑者凡二十七次終以不屈死至今傳侯氏雙義云<lb/>
外史氏曰先生於國家安危治亂固已籌之熟矣其如<lb/>
執政茫然若有鬼物慿之者余讀先生傳不禁歎為咄<lb/>
咄怪事嘗謂前朝之亡雖曰天意實人謀之不臧也其<lb/>
<pb n="KR2g0048_WYG_020-21b"/>
子當灰飛煙滅之時猶能植綱常名教於大壊之日其<lb/>
亦得家教之深歟<lb/>
　　易應昌傳<lb/>
易應昌字瑞之號白樓江西臨川人舉萬厯丙午省試<lb/>
明年成進士授福建甌寧知縣嵗大水漂没田廬男女<lb/>
無算應昌拯恤備至民賴以甦臺使者按部偶以他事<lb/>
相拂掛冠而去使者亷其治狀為八閩最引咎謝過焉<lb/>
四十八年召擢河南道御史有㫖俾巡漕政諸所釐剔<lb/>
<pb n="KR2g0048_WYG_020-22a"/>
漕運不梗天啟元年巡按應天旋改督學陟大理寺丞<lb/>
進少卿時魏璫方熾諸正人纍纍削奪應昌亦坐斥家<lb/>
居崇禎二年以都察院左僉都御史起佐臺務疏請清<lb/>
吏治奠民生極言州縣蠧胥之弊人以為得弭亂之本<lb/>
明年正月擢左副都御史先是薊門失守烽火徹大内<lb/>
京師戒嚴刑部囚有逸者思陵震怒下尚書喬允升侍<lb/>
郎胡世賞獄以新尚書韓繼思議獄輕革職命應昌署<lb/>
都察院事更擬以聞應昌仍以杖上屢㫖駁問應昌曰<lb/>
<pb n="KR2g0048_WYG_020-22b"/>
法如是止矣臣不敢以己官易人命帝大怒并逮應昌<lb/>
令錦衣鞫訊而杖司官徐元嘏五十當應昌佐臺時御<lb/>
史史<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>髙捷夤緣冢臣王永光不由司具稿遽題復<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>
等職都御史曹于汴惡之不為咨取<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>等即入陛見于<lb/>
汴以亂臺綱乞致仕去<graphic n="KR1159" url="https://raw.githubusercontent.com/kanripo/KR-Gaiji/master/images/KR1159.png" mimeType="image/png"/>等因汙詰之應昌疏糾兩御<lb/>
史奪其俸至是為蜚語言應昌黨庇邀結激帝怒坐以<lb/>
違㫖徇私置應昌大辟大學士成基命府尹劉宗周講<lb/>
官文震孟力救不報會京師大電雹鞫應昌之日雷震<lb/>
<pb n="KR2g0048_WYG_020-23a"/>
審官案帝稍警悟命緩其獄并停天下刑明年四月旱<lb/>
步禱不應司天言大臣獄有寃者始赦出論戍後數年<lb/>
放歸南渡時晉工部侍郎卒<lb/>
外史氏曰當愍皇帝時小人林立以陷忠良天亦怒矣<lb/>
時發雷雹以警之而奸佞不畏猶日圖君子之命以快<lb/>
其心者何耶嗟乎氣數不惟能束縛人并天而亦束縳<lb/>
之矣<lb/>
　<lb/>
<pb n="KR2g0048_WYG_020-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東林列傳卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷二十二</head> <lb/>
    <p>
<pb n="KR2g0048_WYG_022-1a"/>
欽定四庫全書<lb/>
　東林列傳卷二十二<lb/>
　　　　　　　　　　　　江隂　陳鼎　撰<lb/>
　明<lb/>
　　丁元薦傳<lb/>
丁元薦字長孺號慎所浙江長興人萬厯丙戍進士質<lb/>
剛骨勁見大識超厯挫抑甘厄窮百折而終不餒其浩<lb/>
然之氣初官中翰矢口而陳當世之弊時以為賈誼之<lb/>
<pb n="KR2g0048_WYG_022-1b"/>
疏與世遂不相臭味一斥而歸沉寂田間者數年再起<lb/>
儀部復矢口而陳當世之弊時以為汲黯之戇與世益<lb/>
枘鑿而不相投於是鎩其翅絶其轡至欲剚以大盗之<lb/>
刄一决目中之刺竟中他事削籍歸甲子元晨賢令被<lb/>
弑一邑震惴若將隕墜元薦奮不自計流言矢集屹無<lb/>
所避擒盗寧民一邑得安平時究心理學其加功也深<lb/>
其用心也密凡東林諸君子無不就正而於顧憲成則<lb/>
師事之憲成嘗答書云承示新功甚善周子揭主静是<lb/>
<pb n="KR2g0048_WYG_022-2a"/>
得手事程子見人静坐便歎其善學是入手事李延平<lb/>
教人静坐看喜怒哀樂未發時氣象又就中㸃出一活<lb/>
機此大儒留下海上單方也他日又云得手書不勝欣<lb/>
慰足下用心如此何患不日進也寡欲二字極妙周元<lb/>
公首闡聖學亦只此二字是一了百了工夫更不須此<lb/>
疑願與足下共勉之亦只密切做去不須悔前慮後反<lb/>
成憧憧令心體上多一事也嘗過無錫赴東林會講他<lb/>
日憲成致書曰東林之會風色蒸蒸座上發貧賤富貴<lb/>
<pb n="KR2g0048_WYG_022-2b"/>
一則尤令聴者竦起足下之功於是乎大矣年七十卒<lb/>
天啟中以其為憲成門人也禁錮之崇禎朝乃復<lb/>
外史氏曰當明末時習俗仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>茍有良心者卒不能合<lb/>
况先生乎故一出再出而終見惡於時流此其入山惟<lb/>
恐不深而甘老於田間也<lb/>
　　汪康謠傳<lb/>
汪康謡字淡衷號鶴嶼休寧人精研理學以紫陽朱子<lb/>
為宗弱冠舉於鄉萬厯癸丑成進士授諸暨令摘奸翦<lb/>
<pb n="KR2g0048_WYG_022-3a"/>
暴不避權貴擢户部司庾臨清以練兵備白蓮賊有功<lb/>
陞郎中出守漳州莅任日瞿然起曰是紫陽舊治也吾<lb/>
産於其鄉仕同其地豈別問治譜哉一考故憲申之為<lb/>
自約者八約屬者三又有八禁五不擬著為令皆以實<lb/>
心行實政州大治尋舉卓異第一推漳南叅藩適魏崔<lb/>
肆熖崔為同門友嘗授意招致乃峻詞拒絶守漳三載<lb/>
迄不通一字崔銜之廵撫周起元坐贓數萬下漳州籍<lb/>
没士民洶洶泣訴康謡亦泣曰吾不惜此一官以䕶孤<lb/>
<pb n="KR2g0048_WYG_022-3b"/>
忠寝其事不累漳一人益忤崔意推陞疏上逆璫矯㫖<lb/>
削奪去後漳民思其徳奉祀朱文公右額曰新安兩夫<lb/>
子祠崇禎改元起福寧兵憲時紅夷不靖賊氛羣起乃<lb/>
廣什伍集亭障嚴接濟嘗以元旦馳師寇不及備斬馘<lb/>
無算㓂平以疾告歸日講學於天泉還古書院精治尚<lb/>
書體朱子大意為之註有尚書刪補一編行於世學者<lb/>
稱鶴嶼先生<lb/>
外史氏曰先生守漳及備兵福寧政事功績厯厯在人<lb/>
<pb n="KR2g0048_WYG_022-4a"/>
耳目惜乎終於泉石而不復再出噫先生亦知時事之<lb/>
不可為矣<lb/>
　　林宰傳<lb/>
林宰字徳衡福建漳浦人萬厯辛丑進士授無錫縣令<lb/>
莅任後適東林方興講學遂捐復講堂其後重建道南<lb/>
祠成又為之記其畧曰宰維呉地自讓王篳路而來李<lb/>
子歌風言游禮樂斌斌號文學之國矣中更六朝五季<lb/>
剥蝕於談麈榛蕪於戎馬非先生正學南來五百年墜<lb/>
<pb n="KR2g0048_WYG_022-4b"/>
緒何以昭兹來許顧或謂南宋道學空談無用宰按先<lb/>
生䇿燕雲之師則云宜退守汴京不可虚内示外金人<lb/>
内㓂則云宜堅壁清野潛遣援兵追襲至於三鎮不可<lb/>
棄和議不可從責金人敗盟問肅王使必復而後己種<lb/>
種碩畫皆熟諳情形事變深於兵家者之言此真有用<lb/>
道學豈與争機鋒而𣺌功實者埒也或又以其辟應蔡<lb/>
京為疑不知先生鴻才鉅識行權濟時正善學二程而<lb/>
融之使其志得行於靖康建炎間則金人可無南窺二<lb/>
<pb n="KR2g0048_WYG_022-5a"/>
帝可無北狩一祖六宗之業可無偏安江左奈之何阨<lb/>
於權奸不究其用以殉此諸君子所謂扼腕太息而欲<lb/>
宰之論其世也歟自東林復振後每月主會遇當道憲<lb/>
長四方賢哲一軌於禮其有心衛道如此至先後試士<lb/>
㧞馬世竒華允誠為第一人稱冰鑑云其加意人文又<lb/>
如此凡民間有事剖斷如流按律得情吏胥不得上下<lb/>
手去任後民思之曰安所得林青天哉其得民心又如<lb/>
此官歴部曹至南京兵部侍郎卒學者稱平華先生後<lb/>
<pb n="KR2g0048_WYG_022-5b"/>
逆璫毁書院見宰碑記遂入東林榜中削奪崇禎改元<lb/>
乃復<lb/>
外史氏曰先生作令梁溪政治和平青天之謡婦人女<lb/>
子至今猶能道之其所取士皆一時節義文章之流嗟<lb/>
乎今安得所謂林青天者出而為宰一振東林耶<lb/>
　　賀時泰傳<lb/>
賀時泰字叔交湖廣江夏人平時寡交遊惟與同里郭<lb/>
文毅大冶尹蕭槐胡對薇砥礪文行既諸公次第貴顯<lb/>
<pb n="KR2g0048_WYG_022-6a"/>
時泰淹蹇貧益甚諸公或相向為慰藉時泰夷然嘗遇<lb/>
嵗除不能具一杯羮以一母雞豆二升易米七升五合<lb/>
支度嵗三日糧賦詩自勵曰清苦丈夫志風霜善自持<lb/>
陽和非不愛義命貴安之是時長子逢聖尚幼風度端<lb/>
凝屹如荘士時泰目顧而心許之自是益樂飢課子迄<lb/>
逢聖貴即大書於堂云當年雞豆未忘念此日兒孫勿<lb/>
妄思以故逢聖自釋褐金華敭歴揆府及於受命成仁<lb/>
三十餘年如一日壹惟奉其家教鄉黨比於郭有道邵<lb/>
<pb n="KR2g0048_WYG_022-6b"/>
安樂一日見高攀龍依庸堂扁柎取道不逺人之義乃<lb/>
作人模様一書自人之大體小體以及同體異體約數<lb/>
十條允堪傚法又著思聰録一卷其人模様書云士人<lb/>
所守若未能定先從鄉黨中尋一個真節婦人做様子<lb/>
便不難了嘗與山右河汾人辛全字復元者為學問友<lb/>
手書商學交最善別著三世事小録及女箴二十四則<lb/>
皆有禆名教有關世道之言學者稱陽亨先生又稱人<lb/>
模様先生云<lb/>
<pb n="KR2g0048_WYG_022-7a"/>
外史氏曰先生一雞一豆猶顔子之一簞一瓢也樂飢<lb/>
課子不以貧累及子貴而志不少易非得道之深者烏<lb/>
能至此哉<lb/>
　　史孟麟傳<lb/>
史孟麟字際明宜興人九嵗能屬文長益砥志於理學<lb/>
萬厯癸未成進士由庶常授工科給事知無不言丙戍<lb/>
皇三子生有詔封母鄭皇貴妃草疏論其不可草具偶<lb/>
示同鄉姜士昌乃袖而歸署其名以上一時羣臣連起<lb/>
<pb n="KR2g0048_WYG_022-7b"/>
諍之章凡數十上俱被譴謫而鄭亦止稱貴妃論者稱<lb/>
士昌翼儲首功而不知疏實出孟麟也癸巳有㫖三王<lb/>
並封内閣王錫爵擬諭以進乃同水部郎岳元聲率省<lb/>
部諸僚大聲疾呼沸於邸沸於朝疏既數十上孟麟更<lb/>
綜集羣篇櫽括體要為條議答問奏之大指謂中宫無<lb/>
待嫡之條元子無封王之例又曰有嫡立嫡不聞無嫡<lb/>
而待嫡無嫡立長不聞有長而虚長其詞委折詳覈俾<lb/>
難者無復置辯由是並封議寝震位旋定而錫爵銜之<lb/>
<pb n="KR2g0048_WYG_022-8a"/>
會孟麟有疏劾中貴遂擬㫖予杖孟麟乃易囚服趨朝<lb/>
待命上知其忠有密諭閣臣終不譴言官以快近習㫖<lb/>
竟留中既而疏救選郎趙南星與朝議忤遂相繼稱疾<lb/>
歸時孟麟與南星尚未識面後並出山始交善尋掌吏<lb/>
垣並佐察典所排擊多强貴南星因奉㫖褫削孟麟復<lb/>
疏救亦免歸外艱闋晉太常少卿再丁内艱服闋不補<lb/>
乆之特起太常少卿提督四譯館初御史劉光復嘗指<lb/>
斥東林又抨所交淮撫李三才及乙夘梃擊變作光復<lb/>
<pb n="KR2g0048_WYG_022-8b"/>
廷諍下獄上怒叵測孟麟方奉差在途見邸報奮然抗<lb/>
疏請立皇太孫赦光復疏入被㫖切責謫降運判光復<lb/>
得减死惟伸公是不計昔嫌人尤以為難前後林居三<lb/>
十年偕同志研求濂雒宗㫖既捐其世業就邑中創明<lb/>
道書院復游錫山師事顧憲成友事高攀龍質疑問<lb/>
難要諸至當為學本不雜禪至篝燈丙夜危坐澄懐人<lb/>
有疑為禪者尤喜奨誘後進出其門者多為聞人病中<lb/>
矻矻著書聞國是紛紜深切牛李朔蜀之憂後竟如其<lb/>
<pb n="KR2g0048_WYG_022-9a"/>
言天啟初補大理丞晉太僕卿未赴卒贈禮部右侍郎<lb/>
賜祭𦵏後以東林追奪崇禎立乃復學者稱玉池先生<lb/>
著有明道附言亦為堂集併奏疏行於世<lb/>
外史氏曰予讀先生文慨然想見其為人及考其懿行<lb/>
乃知為一代賢者不徒文字而已也先生殁後奸黨喬<lb/>
應甲誣為東林䕶法而削其籍應甲攻東林疏凡三十<lb/>
上極言諸賢之惡以是清流盡削奪然千百世下是非<lb/>
昭然究何益哉<lb/>
<pb n="KR2g0048_WYG_022-9b"/>
　　葉茂才傳<lb/>
葉茂才字參之無錫人性至孝痛母先逝事父逾謹萬<lb/>
厯己丑成進士授刑部主事三月旋告改南迎養遂得<lb/>
南工部𣙜稅蕪關念商重困以寛恤為主去關五十里<lb/>
有雙港徃譏防漏税風濤不測易為商厲立命弛其禁<lb/>
差竣改吏部郎中請告歸起禮部郎中歴遷太僕少卿<lb/>
時御史湯世濟疏斥諸建言者為邪黨乃上疏争之畧<lb/>
曰當日發奸摘伏論列沈一貫湯賔尹諸人者謂之邪<lb/>
<pb n="KR2g0048_WYG_022-10a"/>
黨則曲庇私人壊祖宗二百餘年計典明通關節壊二<lb/>
百年大典者反為正人君子乎變亂是非將貽國家無<lb/>
窮之禍不報諸黨世濟者羣起攻之又嘗激於年例考<lb/>
選不公上書鄭太宰云年例兩衙門之劣處也考選尤<lb/>
言路一大關鍵也去取間風聲所係令處一真品則真<lb/>
者畢懼選一偽品則偽者畢進尚何以年例考選為又<lb/>
嘗致書高攀龍辯當年四案正論危言扶植千秋名義<lb/>
最大尋告歸後改太常少卿不赴擢工部右侍郎以祖<lb/>
<pb n="KR2g0048_WYG_022-10b"/>
父母未邀封贈一出甫三月見權璫當道國事日非遂<lb/>
請致仕逆璫惡之屢欲加害未能也通籍四十年什九<lb/>
在告家貧布衣蔬食出則徒歩所居老屋數椽薄田兩<lb/>
頃不殊寒畯仰承父志去官而家去城而郷青鞋布襪<lb/>
以奉杖履撫胞弟茂徳極其鞠養居恒論學以洛閩為<lb/>
正宗以守身為切務所交惟東林諸君子皆白首不渝<lb/>
終嵗扄戶不出嘗有詩云渉世幸逃三見黜歸田喜遂<lb/>
一閒身其自寫至矣方魏忠賢亂政熹宗未有嗣長洲<lb/>
<pb n="KR2g0048_WYG_022-11a"/>
姚希孟赴京師茂才告之曰君行矣好語諸公宜思其<lb/>
大者請信邸出閣講學此今日本計也其愛君憂國之<lb/>
心如此崇禎初方起召用己卒矣年七十二著有見聞<lb/>
録旁囂録八貞女傳興至吟等編行世學者稱閒適先<lb/>
生<lb/>
外史氏曰先生介然特立衣冠不正望望而去如伯夷<lb/>
然平易近人勸掖流俗下至乞兒皆可相親如栁下恵<lb/>
半世曹郎在在盡職敭歴風波不罹黨禍如申屠蟠柝<lb/>
<pb n="KR2g0048_WYG_022-11b"/>
理論事一字必嚴不好為渾語以居寛大之名如程伊<lb/>
川云<lb/>
　　許世卿傳<lb/>
許世卿字伯勲無錫人家貧有志操天性孝謹父早亡<lb/>
事大父有禮歩趨無尺寸軼事母至孝為諸生有聲受<lb/>
知郡邑絶不干以私萬厯乙酉舉於郷淡然自若服食<lb/>
居室不稍變其初丙戍從公車還為幽居十戒出入恒<lb/>
指而自問曰若得無食言否或以私嘗之輒指其壁謂<lb/>
<pb n="KR2g0048_WYG_022-12a"/>
曰此吾之息壤也可奈何所居敝巷閉門不啟守令下<lb/>
車一謁後不得再覩其面郡守歐陽東鳳延請修郡志<lb/>
以東鳳端人也一出應之平生交遊絶少見小人如目<lb/>
中刺嘗曰和風未學由由恵清節寧希望望夷每自東<lb/>
林講學歸敕其子曰人何可不學但口不説欺心話身<lb/>
不做欺心事出無慚朋友入無慚妻子睡無慚夢寐乃<lb/>
為學矣五上公車不第庚子冬行至桃源河冰堅遂返<lb/>
謝去𫝊金自號早白老人矢終焉之志嘗於隙地手藝<lb/>
<pb n="KR2g0048_WYG_022-12b"/>
菜甲曰不如是何能無求於人清苦自甘晚而益窘客<lb/>
有持槖金謂曰此物易公片楮耳乃直視曰當謁客竟<lb/>
出門去不顧有親黨坐法者來告急世卿適鬻一婢代<lb/>
為輸罰鍰終不為緩頰其刻勵如此疾革囑其子曰吾<lb/>
有某逋未償某施未報某家人賚未給某故人子典田<lb/>
所入已當其直亟取券還之翛然而瞑時年五十未仕<lb/>
而卒著有中解編太𤣥𤣥言露頴編諸集而特好為詩<lb/>
一切欣惋悲愉之感悉發乎詩詩成抱膝長哦輒復歡<lb/>
<pb n="KR2g0048_WYG_022-13a"/>
然自得學者稱為静叅先生<lb/>
外史氏曰今之所謂孝廉者文詞而已何嘗知所謂孝<lb/>
所謂廉也先生之舉孝廉可謂不負其名矣至於易簀<lb/>
時語非真道學不能也嗚呼<lb/>
　　呉桂森傳<lb/>
呉桂森字叔美無錫人幼有至性父喪哀毁如成人長<lb/>
從顧憲成高攀龍講學萬厯四十四年以序貢應廷試<lb/>
後遂絶意仕進急歸過毘陵學易於錢一本每玩一卦<lb/>
<pb n="KR2g0048_WYG_022-13b"/>
輙進而請正盡發其扄歸時一本目送曰吾易在梁溪<lb/>
矣爰就管見象抄廣其意作像象述天啟初高攀龍出<lb/>
山延主東林慨然任之己而攀龍予告見東林四座弦<lb/>
歌心竊自喜尋璫難作攀龍死止水桂森哭之慟竭貲<lb/>
以佐費官旂時書院已毁乃約同志鄒期楨期相兩兄<lb/>
弟就業道南祠已而相朂曰平陂徃復天地之常吾輩<lb/>
但當為所能為以待天之自定乃集真儒一脈叙道學<lb/>
淵源而以關中馮從吾為道脈之合焉璫敗有表章書<lb/>
<pb n="KR2g0048_WYG_022-14a"/>
院之㫖亟謀興復建麗澤堂又搆小齋名來復講易其<lb/>
中羣儒翕集其説易也謂乾坤成列而易行乎其中坎<lb/>
乾來主坤也人心之誠也震誠之動艮誠得主也離坤<lb/>
順從乾也人心之明也㢲以入之兑以説之自誠明自<lb/>
明誠非誠與明乾坤或幾乎息矣又嘗正王守仁無善<lb/>
無惡四語曰有善無惡性之體有善有惡意之動知善<lb/>
知惡是格物知善無惡是致知聞者以為名言晚年倣<lb/>
義門鄭氏家會及五經會聯屬宗人子弟以為常其自<lb/>
<pb n="KR2g0048_WYG_022-14b"/>
署曰東林素衣所著像象述外有金針易説談易隨問<lb/>
真儒一脈尚書説春秋大全纂禮記訓釋等書行於世<lb/>
外史氏曰余讀先生像象述一書知易之有理有數有<lb/>
象焉今訓詁家但知講理融通而已而不知象數之寓<lb/>
於理中㣲先生易其蓁蕪乎<lb/>
　　張大受傳<lb/>
張大受一名夢時字伯可別字弦所無錫人少頴異隨<lb/>
父大叅澄齋公讀書貴州署為文超軼不羣萬厯癸卯<lb/>
<pb n="KR2g0048_WYG_022-15a"/>
舉於鄉屢上公車不第謁選授安吉州知州為治大得<lb/>
民心甲子元旦劇盗葉朗生餘黨殺長興令石有恒將<lb/>
犯安吉夢時率士一戰而㓂大敗四境敉寜民苦解絹<lb/>
請上臺易為官輸民甚便之尋轉常德同知署府篆再<lb/>
署司李賢聲茂著以監偏沅軍有功薦陞山東鹽運司<lb/>
同知寛商恤竈國課無虧及沿海告警竭守禦之䇿民<lb/>
賴以安一時有循良之目將有殊擢竟告歸家居講道<lb/>
東林刻有會講商語蒲榻笑拈二編晚年嗜學益甚日<lb/>
<pb n="KR2g0048_WYG_022-15b"/>
讀書寸許雅好書法日揮數幅為樂案頭惟存彭澤香<lb/>
山明道康節數卷以當尚友卒年七十八<lb/>
外史氏曰先生七嵗工對偶九嵗能詩侍塾師坐一書<lb/>
樓手題云上此樓來一動一言務遵聖訓下此樓去一<lb/>
事一念務慊親心其幼時志已不同矣年十五以縣試<lb/>
第一補諸生乆困塲屋入太學四十後始登賢書其後<lb/>
奮志東林得諸賢切磋之益卓然稱有道者焉<lb/>
　　陳仁錫傳<lb/>
<pb n="KR2g0048_WYG_022-16a"/>
陳仁錫字明卿號芝臺長洲人年十九舉萬厯丁酉孝<lb/>
廉時文習衰靡慨然以倡明理學為己任究切經術所<lb/>
為文不屑西京以下屢上春官不第天啟壬戌始成進<lb/>
士廷試一甲第三人授翰林院編修丙寅充日講官在<lb/>
經筵多所規正每以進忠直逺奸佞為言時魏忠賢用<lb/>
事方芟夷善類聞仁錫言惡之會忠賢冒軍功累爵上<lb/>
公給鐵劵仁錫當視草辭不可忠賢密使人謂曰屬草<lb/>
則台座不則刀鋸奚擇乎仁錫曰吾腕可斷草不可屬<lb/>
<pb n="KR2g0048_WYG_022-16b"/>
數日即有孫文豸以誦歩天歌妖言亂政見捕詞連仁<lb/>
錫及文震孟坐以東林謀主震孟先已降調里居以池<lb/>
陽救得免逮而仁錫遂削籍歸當是時朝士奏對稱上<lb/>
公而不名伏謁呼九千嵗宗社大命懸於絲髮仁錫以<lb/>
一書生抗拒直揭一代綱常還之君父其關於世道人<lb/>
心者不小也崇禎初起原官稍遷中允再補日講出宣<lb/>
詔三韓齎油素記阨塞甚悉為小冊可當聚米也鞕裘<lb/>
之贈一峻謝之又明年庚午署國子監司業所教士以<lb/>
<pb n="KR2g0048_WYG_022-17a"/>
誠敬為本是秋充經筵講官所敷陳皆切時務不事訓<lb/>
詁辛未分典禮闈得士為最秋冊封周藩歸時相惡其<lb/>
不附遂訟於朝曰是門户後勁也是東林嫡派也科道<lb/>
何為不逐之遂乞身甲戌三月起南祭酒南雍士子欣<lb/>
然復有南陳之稱南陳謂文定當永樂時統南雍者也<lb/>
亡何疾遂不起卒年五十六贈詹事府詹事諡文荘所<lb/>
著有經濟八編大學衍義續補及賦役漕政水利等輯<lb/>
最大者世法録一書凡本朝之大經大法祖訓之敬天<lb/>
<pb n="KR2g0048_WYG_022-17b"/>
勤民以迄禮樂兵刑象緯厯律邊鎮方輿濬河利漕莫<lb/>
不畢具疾作遺命上世法録於天子曰臣之報主盡在<lb/>
是已其所學大畧如此學者稱芝臺先生<lb/>
外史氏曰先生在朝與文姚諸公名節相期道義相砥<lb/>
乃其時欲陷之者一曰東林嫡派再曰東林邪黨不去<lb/>
之不止者何哉君子曰是天也<lb/>
　<lb/>
　東林列傳卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東林列傳卷十四</head> <lb/>
    <p>
<pb n="KR2g0048_WYG_014-1a"/>
欽定四庫全書<lb/>
　東林列傳卷十四<lb/>
　　　　　　　　　　　　江隂　陳鼎　撰<lb/>
　明<lb/>
　　孫鑨傳<lb/>
孫鑨字文中餘姚人忠烈燧孫也父陞為禮部尚書鑨<lb/>
兄弟以進士髙第先後列大僚而鑨獨恂恂若寒素初<lb/>
授武庫司主事提督京師武學學中貴戚子弟都城游<lb/>
<pb n="KR2g0048_WYG_014-1b"/>
俠射獵者皆繫籍於中鑨宿知其弊當六年㑹舉之日<lb/>
一以文義爲去留比奏將上尚書欲易一私人鑨力持<lb/>
不可既退同官宋岳呼鑨曰立峰吾今畏汝矣寧有上<lb/>
官煦煦言而面赤强爭者乎立峰鑨别字也疏上留中<lb/>
同事者皆危懼鑨不爲動踰日竟下由此名大起遷職<lb/>
方員外郎丁外艱服闋補武選即中是時世宗深居齋<lb/>
宫錮言事諸臣屢興大獄舉朝惴恐鑨具疏極諌以秦<lb/>
二世宋徽欽爲喻盡發諸奸與中璫不法事大學士徐<lb/>
<pb n="KR2g0048_WYG_014-2a"/>
階見之大詫曰痴也郎奈何輕批逆鱗哉㑹上病諸璫<lb/>
壅之不得達引疾歸隆慶元年起南京文選司郎中陞<lb/>
南尙寳卿考滿入京時髙拱以内閣攝吏部尚書見鑨<lb/>
欲北之鑨若不聞而去遷南鴻臚少卿萬厯初入爲太<lb/>
常少卿提督四譯館遷右通政再陞光禄卿張居正奪<lb/>
情議起疏劾不報復引疾歸居正殁以原官陞大理卿<lb/>
歴刑吏兩部侍即拜南京吏部尚書又改兵部陸光祖<lb/>
罷入為吏部尚書當是時事權初歸銓部人情杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>中<lb/>
<pb n="KR2g0048_WYG_014-2b"/>
㫖譙讓諸曹郎鐫俸削籍者趾相屬鑨不為動遷除大<lb/>
政不謁内閣路遇閣臣亦不避道循光祖之意加徑直<lb/>
焉大學士張位積不能平疏言㑹推大臣與議者各舉<lb/>
所知彚奏取上裁以此欲撓吏部權鑨覆寢之而給事<lb/>
中史孟麟力申鑨議疏繼上位益忮而閣部水火矣鑨<lb/>
在吏部集思廣益欣然舍己意廓如也時徴聘久廢鑨<lb/>
獨亷一二篤行士於科名外以維世風如鄧元錫劉元<lb/>
卿王敬臣王升馮行可等士論韙焉萬厯二十一年大<lb/>
<pb n="KR2g0048_WYG_014-3a"/>
計京官故事皆在正月二三宵小輩為閣臣出力者皆<lb/>
借條陳侵吏部權欲以決隙致潰鑨與考功即趙南星<lb/>
慷慨自矢曰法之不行自親昵始於是南星首摘其姻<lb/>
婭都給事中王三餘鑨亦亷其甥呂𦙍昌𦙍昌者文選<lb/>
副即也自是部院臺省莫敢以意干其私人而城社之<lb/>
黨絀當是時大學士王錫爵假歸兼程赴闕意欲有所<lb/>
庇鑨知之計疏先一日上錫爵憤甚合謀張位而臺省<lb/>
以不得與聞察事也二恨交作使臺省合謀曰拾遺吾<lb/>
<pb n="KR2g0048_WYG_014-3b"/>
職也仍拾吏部耳遂合糾稽勲員外即虞淳熈職方即<lb/>
中楊于庭兵部主事袁黄鑨疏争之政府故擬留用而<lb/>
給事中劉道隆劾疏至嚴㫖詰吏部專權結黨已又責<lb/>
其回奏不認罪奪俸三月南星降秩外用淳熈等閒住<lb/>
鑨求去不允鑨又念身去無須多言顧權黨之説不可<lb/>
使遺患將來乃具疏申明職掌並乞骸骨又不聴又凡<lb/>
東林賢者盡疏薦之大拂錫爵位意焉既而都察院公<lb/>
疏救南星上大怒責其市恩於是左僉都御史王汝訓<lb/>
<pb n="KR2g0048_WYG_014-4a"/>
右通政魏允貞大理寺左少卿曽乾亨吏部主事顧憲<lb/>
成李復陽禮部郎中于孔兼員外郎陳泰來主事顧允<lb/>
成張納陛户部主事賈巖國子監助教薛敷教等二十<lb/>
餘人具疏力爭咸歸咎内閣而刺錫爵與位尤甚已而<lb/>
史孟麟陞吏科都給事中引疾不拜極論前事禮部即<lb/>
中何喬逺主事洪啟睿連争之皆不省當是時聚訟盈<lb/>
廷清流盡逐東林黨錮之禍基於此矣初陸光祖之在<lb/>
吏部也選即王教以量移萬國欽事一司皆削籍政府<lb/>
<pb n="KR2g0048_WYG_014-4b"/>
欲假以立威懲後而衆益不服後遂屢行之鑨罷而繼<lb/>
鑨者不久即去自是吏部用人之疏一槩留中而閣部<lb/>
之權並輕惟二三臺諌以口舌為權衡驅斥異已而已<lb/>
觀於丙辰丁巳之察可爲浩歎者也鑨請去益堅上遣<lb/>
中官賜養羊上尊終不出疏十上賜乗傳歸踰年卒久<lb/>
之贈太子太保諡清簡鑨淳誠質行自奉寒薄與人循<lb/>
循如長者意所不可賁育莫能奪三王並封議起諸臣<lb/>
岳元聲等引祖訓各上封事久不決鑨率九列廷争之<lb/>
<pb n="KR2g0048_WYG_014-5a"/>
錫爵氣奪儲位始定風波震撼中繼光祖而爲名吏部<lb/>
者惟鑨爲然子二長如法癸未進士刑部主事以爭國<lb/>
本謫潮陽縣典史卒贈光禄少卿次如洵癸丑進士山東<lb/>
叅政天啓間逆魏擅權矯詔入東林黨中父子皆削奪<lb/>
崇禎立乃復<lb/>
外史氏曰先生爲東林肇基者也當其在吏部時引賢<lb/>
若渇東林正人濟濟咸登矣及其去位而清流之禍胚<lb/>
焉俾無張王之嫉忌則先生不罷而陸與純王忠伯輩<lb/>
<pb n="KR2g0048_WYG_014-5b"/>
再起與東林諸賢共佐朝廷太平之業未必不逺追文<lb/>
景也余故曰肇東林之基者先生焉<lb/>
　　江東之傳<lb/>
江東之字長信歙縣人少為諸生性剛有大志萬厯五<lb/>
年賜進士授官行人擢山東道監察御史叱駙馬侯拱<lb/>
辰於途貴戚歛手避之是時張居正初卒而馮保猶用<lb/>
事徐爵者保假子也居正素藉之以通於保居正死爵<lb/>
熖益張時乗驢出入東安門莫敢訶止東之行遇爵執<lb/>
<pb n="KR2g0048_WYG_014-6a"/>
其驢付所司即上疏陳爵罪歴言爵借馮保以作威福<lb/>
狀雖未明指保罪而實以撼保帝覽奏怒命錦衣衛逮<lb/>
爵論死尋以御史李植疏竄保於南京先是江西廵撫<lb/>
僉都御史王宗載與遼東廵按御史于應昌合謀竄殺<lb/>
御史劉臺以快居正之忿至是宗載協理都察院事東<lb/>
之露章劾之曰故大學士張居正輔理十年不為無功<lb/>
但攬權太專設心太險媚已者立躋要地異已者墜之<lb/>
重淵以致邪佞之徒趨媚太甚以成居正之惡如御史<lb/>
<pb n="KR2g0048_WYG_014-6b"/>
劉臺論劾居正義正辭嚴其忠義之心不出趙用賢鄒<lb/>
元標等下也臺不死當與諸臣并用矣王宗載前撫江<lb/>
西必欲殺臺以快居正之心購其仇家代創誣本遣人<lb/>
伴送來京妄奏于應昌奉㫖察審同心狐媚逼脅司屬<lb/>
揑報虚贓宗載復啗故江西廵按御史陳世寳以美官<lb/>
擬臺逺戍臺死潯州棺衾不備行道之人莫不流涕曰<lb/>
是劉御史也何罪而至此極耶是殺臺之慘主之者宗<lb/>
載行之者應昌世寳也世寳嘔血暴卒天實誅之宗載<lb/>
<pb n="KR2g0048_WYG_014-7a"/>
謀害忠良當以首論應昌誣贓枉法當以從論疏入帝<lb/>
命戍宗載應昌於邉故事御史上封事必以副封白堂<lb/>
上官東之捧疏而升宗載迎謂之曰江御史何言東之<lb/>
曰言公殺人媚人耳宗載失氣反走聞者咸側目焉小<lb/>
阿卜户率百餘騎襲破黒峪闗殺數十百人去邊臣掩<lb/>
其敗瘞藏諸屍詐以功聞為廵按御史李植所劾朝議<lb/>
遣科臣勘之帝素知東之時方督屯畿輔帝曰此行非<lb/>
御史東之不可命撤屯務往將行執政有為邊臣請間<lb/>
<pb n="KR2g0048_WYG_014-7b"/>
者東之指心謝之至則盡得其掩敗詐功情事顧未有<lb/>
左驗乃間行闗外見新蒔蔬圃疑之命吏士發土得九<lb/>
屍屍皆中創於是諸將叩頭服東之報命分别降罰坐<lb/>
死有差御史丁此呂論劾居正時科塲事失執政意吏<lb/>
部尚書楊巍奏劾此呂調外東之言巍晚節不終巧塞<lb/>
言路且言輔臣申時行二子皆中科名不樂此呂有是<lb/>
疏巍之劾雖曰巧庇故相實則逢迎新輔疏入不報時<lb/>
民間多私自宫者東之請嚴禁之帝稱善南豐知縣車<lb/>
<pb n="KR2g0048_WYG_014-8a"/>
大任以丈出餘田要首薦東之曰是謂竭澤而漁百姓<lb/>
將由之困乃請改正新増虚糧田地劾大任奪其官又<lb/>
請蠲恤屯收近地免守陵户銀力二差及禁皇親佔産<lb/>
害民諸事帝皆嘉納之時帝方追憾居正及保東之與<lb/>
同官李植羊可立皆以論劾當上意乃詔曰江東之盡<lb/>
忠言事摘發大奸有功擢光禄寺少卿尋晉太僕寺正<lb/>
卿時居正保餘黨時復引繩批根中傷善類有劾李植<lb/>
者東之發憤上疏曰張岳沈思孝呉中行趙用賢鄒元<lb/>
<pb n="KR2g0048_WYG_014-8b"/>
標數臣忠義天植九死不移臣安為之黨而樂與之遊<lb/>
今若以李植與思孝中行等交徃為罪則植猶未若臣<lb/>
之密臣之罪重於植願先罷臣於是給事中齊世臣御<lb/>
史呉定交章劾東之東之屢乞罷帝命中使至皇極門<lb/>
慰留之蓋異數也居亾何禮部尚書徐學謨為帝相壽<lb/>
宫於大峪山大學士申時行主之東之與植可立相繼<lb/>
論大峪山多石非吉壤忤執政意於是次輔許國訟言<lb/>
攻東之植可立等王錫爵入朝懼東之等交攻之也上<lb/>
<pb n="KR2g0048_WYG_014-9a"/>
八不平疏攻東之等於是帝意漸移遂左遷東之植可<lb/>
立三人東之為兵部職方司員外即復劾欽天監正張<lb/>
邦垣相壽宮欺罔不報尋出知霍州以病免歸萬厯二<lb/>
十一年吏部即中趙南星推用東之起知鄧州尋陞湖<lb/>
廣按察司僉事備兵辰沅甫三月帝親書㫖付吏部晉<lb/>
南京光禄寺少卿尋召入為大理寺丞進左少卿署大<lb/>
理寺卿事南星與鄒元標創首善書院於京師奸人欲<lb/>
攻之東之力排攻者乃止閹人格殺親弟而以其妻當<lb/>
<pb n="KR2g0048_WYG_014-9b"/>
刑部即議輕其罪東之嚴駁置重典獄上詔如東之議<lb/>
而譴刑部司屬太醫屬范洋為人通賄於選即蔣時馨<lb/>
事覺繫獄時馨欲殺洋以滅口東之以洋當過錢律不<lb/>
應死㑹御史趙文炳劾時馨鬻官削籍時方外計銓司<lb/>
欲出丁此吕東之與思孝以此吕素伉直力爭之於是<lb/>
言者羣劾東之且嗾趙文炳自反其詞謂劾時馨疏爲<lb/>
受東之指帝知其奸不問也東之屢乞罷帝仍慰留焉<lb/>
執政慮帝終右東之乃乗間出為右僉都御史廵撫貴<lb/>
<pb n="KR2g0048_WYG_014-10a"/>
州實放之也貴州素荒徼土司安疆臣謀以新貴縣復<lb/>
為貴竹司東之毅然折之且得其納賄中朝諸狀疆臣<lb/>
懼而止又請設天柱銅仁二縣改土為流薦用能士朱<lb/>
梓等皆下所司行之烏撒頭目阿備稱兵擁安效良求<lb/>
繼東之檄兵縳阿備而許效良繼焉髙寨苗剽刦新添<lb/>
衛東之檄兵擊之斬首百餘級事聞賜白金播州楊應<lb/>
龍仇殺五司五司轄黔郡東之募兵撃賊賊夜薄我軍<lb/>
殺傷相當議者遂以輕發失事坐之東之撫黔三年為<lb/>
<pb n="KR2g0048_WYG_014-10b"/>
科道京察拾遺詔令致仕去復以播兵事落職東之行<lb/>
至安慶患風痺抵家而卒東之為行人時刑部即中舒<lb/>
邦儒其同年也闔門疫死遺孤一歲人以疫故不敢過<lb/>
其門東之為經紀其䘮事自着官服徃抱其孤歸乳之<lb/>
舒氏卒有後少納妾於杭得寠人婦還之不責其直人<lb/>
皆稱長者云東之殁後亦入東林黨中崇禎立乃復其<lb/>
原官<lb/>
外史氏曰先生與李植羊可立輩負其才氣志欲不憚<lb/>
<pb n="KR2g0048_WYG_014-11a"/>
强禦以立功名彈劾侃侃論事風生要皆出於為國家<lb/>
非有私也且其是非亦未有乖於正論者乃當時賊相<lb/>
必欲驅天下氣節强幹之士扇為雷風水火薄射之形<lb/>
者何耶嗟乎社稷欲坵墟遂使此數賢終不得竟其志<lb/>
也<lb/>
　　宋燾傳<lb/>
宋燾泰安人萬厯二十八年進士選庶吉士改御史廵<lb/>
按應天兼理學政時應天有劉天緒之亂天緒河南人<lb/>
<pb n="KR2g0048_WYG_014-11b"/>
以白蓮教扇聚千餘人自相部署號龍華帝主圖掠倉<lb/>
庫犯陵寢事覺捕治燾因上言自採榷役興民不堪命<lb/>
一夫振呼而從者響應况今北方告急邊餉不支外有<lb/>
庚癸之呼内無度支之蓄萬一潢池弄兵掲竿繼起誠<lb/>
所為瓦解之勢也宜及時發内帑之金停無藝之税克<lb/>
詰戎兵簡練將帥則内治順而外防固矣時相朱賡不<lb/>
協清論而莫有言者燾上言大僚多缺百職不熈閹䜿<lb/>
鴟張於内邊竟憑陵於外四方盜賊水旱道殣相望而<lb/>
<pb n="KR2g0048_WYG_014-12a"/>
九閽轉隔天聽益髙賢才鱗集者不用斥逐者不起<lb/>
使其壯者老老者死摧抑消磨之法士氣奄奄殆盡矣<lb/>
又言憸邪之軰習於結納以輭熟繞指為伴食鎮静<lb/>
其言侵撃輔臣於是賡上疏求斥罷帝優詔慰留然<lb/>
攻賡者繼起如陳于庭汪若霖軰交章累牘鄭振先<lb/>
劾賡十二大罪且言賡與沈一貫王錫爵為過去見<lb/>
在未來三身皆自燾發之自此與宰相齟齬矣遂移<lb/>
疾乞歸築室飬志與東林諸君子相徃復尋卒天啓<lb/>
<pb n="KR2g0048_WYG_014-12b"/>
間以鄒元標疏贈光禄少卿後以東林黨削奪崇禎<lb/>
改元乃復其官<lb/>
外史氏曰吾聞父老云朱賡紹興人也為相時大小九<lb/>
卿科道衙門皆以賄納其鄉人為胥𨽻刺其巨細事以<lb/>
聞賡因之而要貨故富至八百萬久之根深蒂固胥吏<lb/>
皆得執持國政於是天子之權下移於賤𨽻而天下事<lb/>
壊矣前朝敗亡之毒實賡種之也當賡執政時勢如猛<lb/>
獸負嵎先生毅然攘臂而攖之可謂雄矣<lb/>
<pb n="KR2g0048_WYG_014-13a"/>
　　湯兆京傳<lb/>
湯兆京字伯閎號質齋宜興人萬厯十九年進士授豐<lb/>
城令亷惠甚著豐有三不在之謡曰銀不在庫吏不在<lb/>
廨囚不在獄七年徴拜御史時税璫四出横索至窘職<lb/>
官於死且折辱宗室莫敢言兆京輒入告痛言之一時<lb/>
吐氣而奸人希㫖言興利者百出京衛百户王遇桂閻<lb/>
應隆請科直𨽻田房税變賣髙淳等縣馬塲可得數十<lb/>
萬又請海外貿易獻四十萬輒得㫖查勘兆京上言以<lb/>
<pb n="KR2g0048_WYG_014-13b"/>
為東南凋敝至極通番禍變可虞年來水旱頻仍閭里<lb/>
蕭條大非昔比富者貧而貧者流移何從取盈而得數<lb/>
十萬以駕虚鑿空之説為焚林竭澤之謀人窮則亂獸<lb/>
窮則攫吳閶之間屢見告矣臣謂東南凋敝者至極以<lb/>
此昔年閩粤浙直之中倭皆緣土人通番起釁竭東南<lb/>
半壁之財力僅乃驅之朝鮮之役亦費國家數百萬倘<lb/>
邊圉稍有不戒臣不識太倉太僕尚能辦數百萬之費<lb/>
否耶教猱升木聞者寒心臣謂通番禍變可虞者以此<lb/>
<pb n="KR2g0048_WYG_014-14a"/>
乞下吏誅奸弁以為言利者戒書上其議寢已廵視西<lb/>
城有中使三人塗辱侍即敖文禎詰之則鄭宫使也兆<lb/>
京露章劾處發配金陵貂璫肅然自是兆京直聲震朝<lb/>
宁廵按宣雲復上言宣府大同名為兩鎮地實彈丸今<lb/>
既設税監復有礦監已激成廣昌之變宜一切罷免不<lb/>
報而守備皇陵内䜿李浚指盗陵木啖居民無虚日兆<lb/>
京密陳之浚偵之亦誣訐永寧軍人盜木冀軋兆京朝<lb/>
廷遣科道臣徃勘乃得白尋按福建還掌河南道管内<lb/>
<pb n="KR2g0048_WYG_014-14b"/>
計復按順天兆京所至有胆決不避權貴風力錚錚而<lb/>
先是宣雲之役兆京誣既白而軍民被逮者數十人浚<lb/>
必欲殺之以杜口炰烋愈甚兆京疏其惡貫已盈中外<lb/>
怨恨狀帝震怒責浚長跪三日其下鷹犬皆杖配被逮<lb/>
者悉放還㑹厰監盧愛其黨豪横蔑法都人知兆京能<lb/>
持法訴其狀愛惶懼無措令其客來謁因説曰君少節<lb/>
意寺卿在我耳兆京笑曰三公不易介者何人而敢以<lb/>
嘗我卒堅執不少貰又嘗叅税監馬堂是時諸奄無不<lb/>
<pb n="KR2g0048_WYG_014-15a"/>
噤齘恨湯御史然憚其公正莫可抵隙以是得伸其志<lb/>
福王之未之國也羣臣屢疏不得上通兆京倡率科道<lb/>
官伏闕叩請疏乃得至御前大抵言祖宗之制莫重分<lb/>
封未有親王既壯而久居京邸者臣等伏讀髙皇帝祖<lb/>
訓有曰自古親王居國其樂甚於天子今福藩已鼎建<lb/>
天中而陛下不俾之啓行何陛下之愛福王異於髙皇<lb/>
帝之愛其子孫也夫食洛食瀍卜年卜世此福王之家<lb/>
也千里邦畿萬國朝宗此非福王之家也期在明春之<lb/>
<pb n="KR2g0048_WYG_014-15b"/>
詔臣等信陛下之有成言乞勅下早諏吉日以襄鉅典<lb/>
未幾福王遂之國寢奪嫡謀叩閽之力居多焉初兆京<lb/>
掌河南道日與孫丕揚曹于汴同理京察為萬厯之辛<lb/>
亥時黨事起附東林者曰淮秦李三才方為淮撫而王<lb/>
圖秦人也與東林相難者曰崑宣崑山則顧天埈宣城則<lb/>
湯賔尹曰四人者皆希望枚卜而其徒爭擁戴之是年<lb/>
主察者皆東林而湯賔尹金明時等皆被察於是明時<lb/>
秦聚魁等上書詆斥兆京諸人喧呶不休二百四十年<lb/>
<pb n="KR2g0048_WYG_014-16a"/>
以來察典之撓亂所未之有帝亦平處而已丕揚圖于<lb/>
汴相繼去兆京尋奏論吏部尚書趙煥擅權因挂冠歸<lb/>
未幾卒年五十二贈太僕少卿天啓間兆京死垂十年<lb/>
魏忠賢之黨追恨之列其姓名於東林黨人與宋燾曹<lb/>
于汴江東之史記事劉憲寵魏大中章嘉楨袁化中等<lb/>
謂之前鋒榜示天下云<lb/>
外史氏曰先生果東林之前鋒也當神宗之末閹璫其<lb/>
熾矣非其伐之於先則忠賢九千歲之稱不其易而爲<lb/>
<pb n="KR2g0048_WYG_014-16b"/>
萬乎楊左諸君子繼其鋒以身家性命摧之而逆黨始<lb/>
不敢遽為莽之簒奪否則熹宗之鼎早屬趙髙矣<lb/>
　　章嘉禎傳<lb/>
章嘉楨字元禮德清人萬厯八年進士授蒲圻知縣丁<lb/>
憂歸起補當塗㑹歲大旱鄰境蝗飛蔽天將及當塗嘉<lb/>
禎禱之一夕蝗盡赴水死邑獨有秋民有治地得金穴<lb/>
者金皆鐫嘉禎字因持以獻且曰天賜公也嘉禎取金<lb/>
熟視之謬曰此文乃嘉祐固宋物也令籍入庫悉作正<lb/>
<pb n="KR2g0048_WYG_014-17a"/>
供以甦民力御史喬璧星按部至索行幄嘉禎以歲飢<lb/>
民貧不爲具璧星怒夜宿太平驛見驛中設位祀嘉禎<lb/>
召丞欲撻之丞言令有德於民民皆設位奉祀何撻丞<lb/>
為璧星趣取騐丞出食頃擔囊負捆而至皆民所奉嘉<lb/>
禎祠版也璧星大感動乃特疏薦之都御史海瑞亦以<lb/>
治行第一薦擢兵部主事調禮部復調吏部歴文選司<lb/>
坐㑹推閣臣事削郎中顧憲成籍嘉禎降羅定州同知<lb/>
解職歸居十八年起南京刑部主事遷尚寳司丞奏言<lb/>
<pb n="KR2g0048_WYG_014-17b"/>
微臣幸荷賜環同僚尚在遺佚乞將遷謫諸臣鄒元標<lb/>
等九十八人廢棄諸臣范儁等一百十人悉賜録用而<lb/>
謚孟化鯉顧憲成等以慰幽魂不報再進右通政四十<lb/>
五年京察以忤御史劉廷元借拾遺被劾遂降級調用<lb/>
天啓元年補兩淮運判三遷至大理左寺丞卒既亦以<lb/>
黨人削奪云平生負經濟大志所學亦純粹為權奸所<lb/>
阨未竟其用士論惜之<lb/>
外史氏曰先生東林之赤幟也雖所上之疏不報而諸<lb/>
<pb n="KR2g0048_WYG_014-18a"/>
賢為權奸阨抑者皆有起色矣自後正人得立於朝不<lb/>
可謂非先生一疏之力也<lb/>
　　崔景榮傳<lb/>
崔景榮字自强長垣人萬厯十一年進士授平陽府推<lb/>
官擢監察御史疏劾東厰太監張鯨罪巡按甘肅再按<lb/>
湖廣河南最後按四川積臺資十八載晉太僕寺少卿<lb/>
甘肅地當河隴三面距邊時邊欵久戰具粗備諸將多<lb/>
媚敵自固景榮悉劾罷之請令土兵統以土官練鄉勇<lb/>
<pb n="KR2g0048_WYG_014-18b"/>
番部統以宿將捍外患敵入番拒於外我應其内不以<lb/>
小小順逆定功罪著為令火落赤入臨洮越渭源去鞏<lb/>
昌四十里景榮張燈乗城賊知有備引去播州之亂起<lb/>
李化龍總督入路景榮以巡按監軍大帥劉綎呉廣輩<lb/>
故健鬭然素驕蹇綎使人馳金幣至景榮家為太公壽<lb/>
景榮上疏論劾闔軍股慄進兵逼龍囤賊偽降冀小緩<lb/>
景榮劾治吳廣責戰益急卒平播州或言播平頼安氏<lb/>
力居多宜以播地畀安景榮不可㑹化龍憂去景榮為<lb/>
<pb n="KR2g0048_WYG_014-19a"/>
善後計請蠲蜀一歲租并䘏上東五路罷礦使化龍疏<lb/>
叙監軍功景榮悉去之以太僕三年滿擢僉都御史巡撫<lb/>
寧夏諸將吏夙聞景榮按河隴狀咸震懾銀定素驕歲<lb/>
入掠諸部屬隂為之導適犯六羊河口景榮親督戰破<lb/>
之因議革導賊諸部賞諸部懼請與銀定絶銀定既失<lb/>
導剽掠無所得亦叩闗求市景榮故難之令倍送丁口<lb/>
自贖嘗念寧夏歲市費不貲議省之在任三年僅一市<lb/>
其後佐兵部延鎮吉能等挾欵求補市巡撫以一年兩<lb/>
<pb n="KR2g0048_WYG_014-19b"/>
市請力駁寢之卒亦無他變歲省金錢十餘萬四十五<lb/>
年入為兵部左侍郎署部事皇親鄭養性襲父左都督<lb/>
駙馬都尉侯拱辰子昌國乞恩授都指揮使已得請矣<lb/>
景榮以恩施太濫引祖制再疏諌止又言邊事不宜專<lb/>
用債帥頃九邊大將非賄不得蕭大亨為兵部武選職<lb/>
方明以賄為次第凡都司守備各官負債皆數千計請<lb/>
行禁絶從之總京營戎政改吏部以疾辭六上疏不得<lb/>
請於大明門叩辭去踰年起宣雲總督召還晉兵部尚<lb/>
<pb n="KR2g0048_WYG_014-20a"/>
書時邊事寢劇羽檄紛馳封事日數十上力疾題覆㑹<lb/>
遼瀋陷熊廷弼王化貞議不協命廷臣議經撫去留景<lb/>
榮數為言官所論御史方震孺請罷景榮以孫承宗代<lb/>
之遂引疾歸天啓四年十一月特起為吏部尚書當是<lb/>
時逆璫魏忠賢盜國柄羣小更相倚附逐尚書趙南星<lb/>
即家起景榮欲倚為助比至璫飾巨宅以待景榮不赴<lb/>
移宿火房錦衣帥田爾耕來謁辭不見帝幸太學璫請<lb/>
先一日聽祭酒講議裁諸聽講大臣賜坐賜茶禮又議<lb/>
<pb n="KR2g0048_WYG_014-20b"/>
減考選員額汰京堂添註官景榮皆力持不行俄傳政<lb/>
府及六曹集議事景榮曰吏部事與司禮無渉非户工<lb/>
各曹比璫恚曰彼謂吏部無弊耶孫承宗督師闗門請<lb/>
入賀聖壽面奏機宜璫黨謂承宗將清君側矯㫖促返<lb/>
鎮崔呈秀徐大化等連章論劾下九卿集議景榮訟言<lb/>
曰闗門非承宗不可於是嚴㫖趣視事楊漣左光斗之<lb/>
被逮也景榮移書魏廣微勸其申救坐邸中三日力促<lb/>
之廣微不得已具掲有㫖切責廣微懼以景榮書為徴<lb/>
<pb n="KR2g0048_WYG_014-21a"/>
曰景榮教我也於是御史倪文煥特疏叅景榮有云景<lb/>
榮身為冡宰同一君子也首攻淮撫之邵輔忠力詆東<lb/>
林之劉廷元疏糾張鳳翔之盧謙何以久不登啓事也<lb/>
同一小人也黨䕶淮撫之孫居相賣身東林之史記事<lb/>
計陷毛文龍之夏之令何以久不聞削奪也且東林之<lb/>
人輦金數十萬托李孔度為奸細隂謀翻局何可不問<lb/>
御史門克新復叅景榮主調停之説媚奸邪而邀後福<lb/>
景榮遂削籍為民崇禎改元用廷議復原職遣官存問<lb/>
<pb n="KR2g0048_WYG_014-21b"/>
四年卒贈少保景榮去官時慮璫禍未已妻王為製服<lb/>
藏酖已亦宻置毒奩中幸得免天啓中稱清正冡臣惟<lb/>
景榮與趙南星云<lb/>
外史氏曰當逆璫煽虐之時所畏者正人在朝耳故去<lb/>
髙邑而進長垣以長垣可以桮圈而為吾徒也孰知長<lb/>
垣又一髙邑耶此倪文煥之誣叅刻不容緩焉嗟乎長<lb/>
垣一去天心可知矣<lb/>
　　劉憲寵傳<lb/>
<pb n="KR2g0048_WYG_014-22a"/>
劉憲寵字抑之慈谿人中萬厯十四年㑹試奔父䘮回<lb/>
已復丁母憂不御酒肉不處内者六年始就廷試授吉<lb/>
安推官郡多賢大夫憲寵悉與之交相砥礪以名節御<lb/>
史巡方者知其賢每携以自助所部太和萬安二縣多<lb/>
兼并郡守汪可受欲行丈量法憲寵已取為鄉試考官<lb/>
矣力辭之任丈田事田乃得均決獄意主平反然法之<lb/>
所在屹然不移行取授虞衡主事改禮部儀制司遷員<lb/>
外郎專管冊庫凡藩府之請名請封必致餽始得憲寵<lb/>
<pb n="KR2g0048_WYG_014-22b"/>
悉却之疏朝至夕覆事無留難胥吏聽令而已代王欲<lb/>
廢長立幼力持之遷本司郎中皇長孫生條上諸禮儀<lb/>
一依皇長子例所以隂衛儲宫者其慮甚逺以聖母徽<lb/>
號禮成超擢光禄少卿不樂仕乞冊封之差以歸家居<lb/>
十餘年熹宗踐祚起原職遷太僕少卿右通政念加𣲖<lb/>
之害疏乞蘇民困以弭盗源語極愷切温㫖令設法具<lb/>
奏乃上言鹽法屯田鼓鑄三事其言鼓鑄欲大小錢兼<lb/>
行大為母小為子錢多則用母而以餘數用子錢少則<lb/>
<pb n="KR2g0048_WYG_014-23a"/>
用子而以整數用母其説甚具時不能行遷南京太僕<lb/>
卿乞假歸未幾羣奸用事御史袁鯨劾之革職憲寵天<lb/>
性和粹而操行亷介服食無異寒士鄉邦重之時小人<lb/>
撰同志諸録以害東林清流憲寵預有名故被劾也卒<lb/>
年八十四<lb/>
外史氏曰小人之害君子也恐君子得志而不容耳若<lb/>
先生者謹慎自持所謂狷者是也奈何亦見忌於小人<lb/>
也耶<lb/>
<pb n="KR2g0048_WYG_014-23b"/>
　　江秉謙傳<lb/>
江秉謙字兆豫歙縣人萬厯三十八年進士授鄞縣知<lb/>
縣地濵海閩民漁於海者遇風舟壞邏者誣為通洋繋<lb/>
縲數百人當事者將白於朝秉謙執不可三駁三覆卒<lb/>
平反焉入拜山西道御史巡視光禄嵗省費無筭天啓<lb/>
初魏忠賢設内操大學士沈㴶助之募兵都下中外危<lb/>
駭秉謙首率諸御史劾之廣寧䧟言兵部尚書張鶴鳴<lb/>
經撫失職樞臣何得蟒玉行邊坐忤謫外尋落職為民<lb/>
<pb n="KR2g0048_WYG_014-24a"/>
皇子生詔建言者皆復職忠賢銜秉謙不得與後楊漣<lb/>
劾忠賢亦以錮秉謙為罪云未幾以疾卒與友人訣而<lb/>
歎曰吾願生平不負所學為令不負地方為御史不負<lb/>
朝廷所願不遂命矣夫崇禎初詔復其官<lb/>
外史氏曰兆豫先生以强項忤璫遂禁錮終身齎志以<lb/>
殁海内惜之然不至如楊左諸君子慘死詔獄余猶以<lb/>
為之幸也嗟乎明之氣運適逢陽九百六之阨正人君<lb/>
子不遭荼毒以死卒不享其天年者何耶嗚呼三代以<lb/>
<pb n="KR2g0048_WYG_014-24b"/>
上義理之天耶故人得以義理主之耶三代而下氣數<lb/>
之天耶即天亦囿於氣數之中不能自為之主耶雖然<lb/>
忠孝節烈禮義亷恥此八者挽回氣數之資也吾人寧<lb/>
具此以與氣數之天爭不可舍此而隨氣數之天瀾倒<lb/>
也夫<lb/>
　<lb/>
　<lb/>
　東林列傳卷十四<lb/>
</p>
<p>
</p>
  </div>
</body>
</text>
</TEI>
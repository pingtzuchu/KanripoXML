<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百五十六</head> <lb/>
    <p>
<pb n="KR2m0001_WYG_161-1a"/>
欽定四庫全書<lb/>
　通典卷一百五十六<lb/>
　　唐　京　兆　　杜　佑　君　卿　　纂<lb/>
　兵九<lb/>
孫子曰凡先處戰地而待敵者佚<hi>有餘力也言已先處形勢之地以待人之</hi>
<hi>來則軍有備士馬閑逸</hi>後處戰地而趨戰者勞<hi>若敵已處便勢之地已方赴利士馬</hi>
<hi>勞倦</hi>故善戰者致人而不致於人<hi>言兩軍相逺强弱俱敵彼可使歴險而來我不</hi>
<hi>可歴險而往必能引致敵人已不往從也</hi>能使敵自致者利之也<hi>誘之以利</hi>以近<lb/>
<pb n="KR2m0001_WYG_161-1b"/>
待逺以逸待勞以飽待饑此理力者也<hi>以我之近待彼之逺以我之閑</hi>
<hi>逸待彼之疲勞以我之充飽待彼之饑虚此理人力者也</hi>
　　以逸待勞<lb/>
梁司州刺史柳仲禮留其長史馬岫守安陸自率步騎<lb/>
一萬冦西魏襄陽西魏將楊忠帥衆南伐攻梁隨郡克<lb/>
之進圍安陸仲禮聞隨郡陷恐安陸不守遂馳歸赴援<lb/>
諸將恐仲禮至則安陸難下請急攻之忠曰攻守勢殊<lb/>
未可卒拔若引日勞師表裏受敵非計也南人多習水<lb/>
<pb n="KR2m0001_WYG_161-2a"/>
軍不閑野戰仲禮廻師已在近路吾出其不意以竒兵<lb/>
襲之彼怠我奮一舉必克則安陸不攻自㧞諸城可𫝊<lb/>
檄而定也於是選騎二千銜枚夜進遇仲禮於漴<hi>漴音崇水</hi>
<hi>流衝曰漴</hi>忠親自陷陣擒仲禮悉俘其衆安陸及竟陵郡皆<lb/>
降如忠所䇿○後周遣將率突厥之衆逼齊晉陽齊將<lb/>
段韶禦之時大雪之後周人以步卒為前鋒従西山而<lb/>
下去城二里諸將咸欲逆擊之韶曰步人氣力勢自有<lb/>
限今積雪既厚逆戰非便不如陣以待之彼勞我逸破<lb/>
<pb n="KR2m0001_WYG_161-2b"/>
之必矣既而交戰大破之敵前鋒盡殪無復孑遺自餘<lb/>
通宵奔遁<lb/>
孫子曰國之貧於師者逺師逺輸逺師逺輸者則百姓<lb/>
貧<hi>兵車轉運千里之外財則費於道路人有困窮者</hi>近師者貴賣則百姓財竭<lb/>
<hi>言近軍師市多非常之買當時貪貴以趨末利然後財貨殫盡國家虚也</hi>
　　師不襲逺<lb/>
春秋時秦伯使大夫把子戍鄭使吿於秦伯曰鄭人使<lb/>
我掌其北門之管<hi>管鑰</hi>若潜師以來國可得也穆公訪諸<lb/>
<pb n="KR2m0001_WYG_161-3a"/>
蹇叔蹇叔曰勞師以襲逺非所聞也<hi>蹇叔秦大夫</hi>師勞力竭<lb/>
逺主備之無乃不可乎且行千里其誰不知公辭焉<hi>辭不</hi>
<hi>受其言</hi>召孟眀西乞白乙使出師於東門之外蹇叔哭之<lb/>
曰孟子吾見師之出而不見其入也蹇叔之子與師哭<lb/>
而送之曰晉人禦師必於殽殽有二陵焉<hi>大阜曰陵</hi>其南陵<lb/>
夏后臯之墓<hi>臯夏桀之祖父</hi>其北陵文王之所避風雨<hi>此道在二殽之</hi>
<hi>間南谷中谷深委曲兩山相嶔故可以避風雨古道由此魏武帝西討巴漢嘆其險而更開北山髙道</hi>必<lb/>
死此間余收爾骨焉秦師遂東原軫曰秦違蹇叔而以<lb/>
<pb n="KR2m0001_WYG_161-3b"/>
貪勤民天奉我也<hi>奉與也</hi>奉不可失敵不可縦縦敵患生<lb/>
違天不祥必伐秦師欒枝曰未報秦施而伐其師其為<lb/>
死君乎先軫曰秦不哀吾喪而伐吾同姓秦則無禮何<lb/>
施之為吾聞之一日縦敵數世之患也謀及子孫可為<lb/>
死君乎<hi>言不可謂背君</hi>遂發命遽興姜戎子墨縗絰<hi>晉文公未葬故襄公</hi>
<hi>稱子以凶服従戎故墨之</hi>遂敗秦師於殽獲百里孟眀視西乞術白<lb/>
乙丙以歸<lb/>
孫子曰餌兵勿貪<hi>以小利來餌已士卒無取也</hi>
<pb n="KR2m0001_WYG_161-4a"/>
　　餌敵取勝<lb/>
後漢末曹公西征馬超與超夾關為軍公急持之而潜<lb/>
遣徐晃朱靈等夜渡蒲坂津據河西為營公自潼關北<lb/>
渡未濟超赴船急戰公放牛馬以餌賊賊亂取牛馬公<lb/>
得渡循河為甬道而南賊退距渭口公乃多設疑兵潜<lb/>
以舟載兵入渭為浮橋夜分兵結營於渭南賊夜攻營<lb/>
伏兵擊破之○後漢末曹公與袁紹相持官渡曹公循<lb/>
河而西紹於是渡河追公軍至延津南公勒兵駐營南<lb/>
<pb n="KR2m0001_WYG_161-4b"/>
坂下使登壘視之曰可五六百騎有頃復白騎稍多步<lb/>
兵不可勝數公曰勿復白乃令騎解鞍放馬是時白馬<lb/>
輜重就道諸將以為敵騎多不如還保營荀攸曰此所<lb/>
以餌敵也如何去之紹騎將文醜與劉備將五六千騎<lb/>
前後至諸將復白可上馬公曰未也有頃騎至稍多或<lb/>
分趣輜重公曰可矣乃皆上馬時騎不滿六百遂縦兵<lb/>
擊大破之○晉將劉牢之宋武帝討妖賊孫恩恩敗走<lb/>
虜男女二十餘萬口一時入海懼官軍之躡乃縁道多<lb/>
<pb n="KR2m0001_WYG_161-5a"/>
棄寳物子女時東土殷實莫不粲麗盈目牢之等遽收<lb/>
斂故恩復得逃入海<hi>孫恩用此術獲免</hi>○晉將李矩守滎陽後<lb/>
趙石勒親率兵襲矩矩遣老弱入山令所在散牛馬因<lb/>
設伏以待之賊争取牛馬伏發齊呼聲動山谷遂大破<lb/>
之斬獲甚衆勒乃退○十六國南凉秃髪傉檀<hi>傉奴沃反</hi>守<lb/>
姑臧後秦姚興遣將姚弼等至於城下傉檀驅牛羊於<lb/>
野弼衆採掠傉檀因分擊大破之○後魏末大將廣陽<lb/>
王元深伐北狄使于謹單騎入賊中示以恩信於是西<lb/>
<pb n="KR2m0001_WYG_161-5b"/>
部鐵勒酋長也列河等三萬餘户並欵附相率南遷廣<lb/>
陽欲與謹至析敦嶺迎接之謹曰破六汗㧞陵兵衆不<lb/>
少聞也列河等歸附必來要擊彼若先據險要則難與<lb/>
争鋒今以也列河等餌之當競來抄掠然後設伏而待<lb/>
必指掌破之廣陽然其計拔陵果來要擊破也列河於<lb/>
嶺上部衆皆沒謹伏兵發賊遂大敗悉收得也列河之<lb/>
衆○隋煬帝征髙麗隋將于仲文率衆従樂浪道軍次<lb/>
烏骨城仲文簡羸馬驢數千置於軍後既而率衆東過<lb/>
<pb n="KR2m0001_WYG_161-6a"/>
髙麗出兵掩襲輜重仲文廻擊大破之<lb/>
　　軍勝虜掠被追襲多敗<hi>傉檀以□聼獲致敗亦貪之累故附餌敵之後</hi>
十六國南涼秃髪傉檀伐北涼沮渠蒙遜於姑臧至番<lb/>
禾苕藋<hi>徒弔反</hi>掠五千餘户其將窟古進曰陛下轉戰千<lb/>
里前無完陣徙户資財盈溢衢路宜倍道遊師早度峻<lb/>
嶮蒙遜善於用兵士衆習戰若輕軍卒至出吾慮表大<lb/>
敵外逼徙户内攻危道也衛尉伊力延曰我軍勢方盛<lb/>
將士勇氣自倍彼徒我騎勢不相及若倍道遊師必捐<lb/>
<pb n="KR2m0001_WYG_161-6b"/>
棄資財示人以弱非計也俄而昏霧風雨蒙遜軍大至<lb/>
傉檀大敗而還<lb/>
　　抽軍<lb/>
大唐衛公李靖兵法曰諸兵馬被賊圍遶抽㧞須設方<lb/>
計一時齊㧞賊即逐背揮戈因此必敗其兵共賊相持<lb/>
事須抽㧞者即須隔一隊抽一隊所抽之隊去舊隊百<lb/>
步以下遂便立隊令持戈槍刀棒并弓弩等張施待賊<lb/>
張施了即抽前隊如賊來逼所張弓弩等人便即放箭<lb/>
<pb n="KR2m0001_WYG_161-7a"/>
奮擊如其賊止不來其所抽隊便過向前百步以下遂<lb/>
便准前立隊張施弓弩等待賊既張施訖准前抽前隊<lb/>
隔次立陣即免被賊奔蹙其被抽之隊不得急走須徐<lb/>
緩而行如賊相逼即須廻拒戰其隊頭押官押後副隊<lb/>
頭引前如有走者仰押官隊頭便斬違失莭度者斬全<lb/>
隊<lb/>
孫子曰卑而驕之<hi>彼其舉國興師怒而欲進則當外示屈撓以髙其志俟惰歸邀而擊之故</hi>
<hi>王子曰善用法者如狸之與䑕力之與智卜之猶卑静而下之</hi>
<pb n="KR2m0001_WYG_161-7b"/>
　　卑辭怠敵<lb/>
戰國燕軍大破齊國齊將田單守即墨知士卒可用乃<lb/>
身操板插與士卒分功妻妾編行伍之間盡散飯食饗<lb/>
士令甲卒皆伏使老弱女子乗城遣約降於燕燕軍皆<lb/>
呼萬歲田單又收民金得千鎰令即墨富豪遣使遺燕<lb/>
將書曰即墨即降願無虜掠吾族家妻妾令安堵燕將<lb/>
大喜許之燕軍由此益懈田單出軍擊大敗之<lb/>
　　稱降及和因懈敗之<lb/>
<pb n="KR2m0001_WYG_161-8a"/>
秦末天下兵起沛公西入武關欲以二萬人擊秦嶢關<lb/>
下軍張良曰秦兵尚强未可輕也臣聞其將屠者子賈<lb/>
竪易動以利願且留壁使人行為五萬人具食益張旗<lb/>
幟諸山之上為疑兵令酈食其持重寳啗秦<hi>貪而忽畧可貨以賂</hi>
秦將果欲連和俱而襲咸陽沛公欲聽之良曰此獨其<lb/>
將欲叛士卒恐不従不從必危不如因其懈怠擊之沛<lb/>
公乃引兵擊之秦軍大破○晉將李矩守滎陽城前趙<lb/>
劉聰將劉暢步騎三萬討矩屯於韓王故壘相去七里<lb/>
<pb n="KR2m0001_WYG_161-8b"/>
遣招矩時暢卒至矩未暇為備遣使奉牛酒詐降於暢<lb/>
潜匿精勇見其老弱暢不以為虞大饗渠帥人皆醉飽<lb/>
矩謀夜襲之暢僅以身免○大唐貞觀初突厥頡利自<lb/>
原州却歸時遣李靖討之頡利計窘使執失思力入朝<lb/>
謝罪請為藩臣太宗遣唐儉安修仁持節出塞以安撫<lb/>
之頡利不肯朝覲謀待草青馬肥將踰沙磧靖與其副<lb/>
將張公謹謀曰制使到彼虜必自寛須率精騎齎二十<lb/>
日糧乗間掩襲諸將皆曰詔許其降行人在彼奈何攻<lb/>
<pb n="KR2m0001_WYG_161-9a"/>
之靖曰此兵機也督軍疾進奄踰白道過其斥候千餘<lb/>
帳皆俘以隨軍頡利見使者甚説不虞官兵之至靖軍<lb/>
奄到縦撃之遂滅其國<lb/>
孫子曰凡戰者以正合以竒勝<hi>正者當敵竒兵從傍擊不備以正道合戰以竒</hi>
<hi>變取勝也</hi>故善出竒者無窮如天地不竭如江河<hi>言應變出竒無窮竭</hi>
終而復始日月是也死而復生四時是也<hi>日月運行入而復出四時</hi>
<hi>更王興而復廢言竒正變化或若日月之進退四時之盛衰也</hi>
　　兩軍相對取背破之<lb/>
<pb n="KR2m0001_WYG_161-9b"/>
後漢初赤眉青犢十餘萬衆並在射犬光武引兵將擊<lb/>
之耿純軍在前去衆營數里賊忽夜攻純雨射營中士<lb/>
多死傷純勒部曲堅不動選敢死士二千人俱持强弩<lb/>
各傅三矢使銜枚間行<hi>傅著</hi>純出賊後齊聲呼譟强弩並<lb/>
發賊衆驚走追擊遂破之○宋柳元景為隨郡太守既<lb/>
至而蠻反斷驛道欲攻郡郡内力少糧仗又乏元景設<lb/>
方略得六七百人乃分五百人屯驛道或曰蠻將逼城<lb/>
不宜分衆元景曰蠻聞郡遣重戍豈悟城内兵少且表<lb/>
<pb n="KR2m0001_WYG_161-10a"/>
裏合勢於計為長㑹蠻垂至乃使驛道兵潜出其後戒<lb/>
曰火舉馳進前後俱發蠻衆驚擾投鄖水死者千餘人<lb/>
斬獲數百郡境肅然無復冦抄○蕭齊末梁武帝發雍<lb/>
州東下<hi>雍州今襄陽郡</hi>大軍次江寧梁武使吕僧珍與王茂率<lb/>
精兵先登梁武頓於越城吕僧珍猶守白板齊主東昏<lb/>
將李居士宻覘知城中衆少率鋭卒萬人直來薄城僧<lb/>
珍謂將士曰今力既不敵不可與戰可勿遥射須至塹<lb/>
裏當併力破之俄而皆越塹㧞柵僧珍分人上城矢石<lb/>
<pb n="KR2m0001_WYG_161-10b"/>
俱發自率馬步三百人出其後守陴者復踰城而下<hi>陴婢</hi>
<hi>支反</hi>内外齊擊居士等應時奔敗○陳將周炅鎮安蘄等<lb/>
州髙齊遣將陸騫以衆二萬出自巴蘄與炅相遇炅留<lb/>
羸弱輜重設疑兵以當之身率精鋭由間道邀其後大<lb/>
敗騫軍虜獲器械馬驢不可勝數○隋漢王諒據并州<lb/>
反隋將楊素率衆數萬討諒時晉綘吕三州並為諒城<lb/>
守素各以二千人縻之而去諒遣將趙子開擁衆十餘<lb/>
萬柵絶徑路屯據髙璧嶺布陣五十里素令諸將以兵<lb/>
<pb n="KR2m0001_WYG_161-11a"/>
臨之自引兵入霍山緣崖谷而進直指其營一戰破之<lb/>
殺獲數萬<lb/>
　　兩軍相對繼遣軍助即勝<lb/>
後漢初河南賊張步據齊地漢將耿弇討之壁於臨淄<lb/>
步與其三弟藍𢎞壽及故大彤渠帥重異等兵<hi>重姓異名也</hi>
號二十萬至臨淄大城東將攻弇弇先出淄水上與重<lb/>
異遇突騎欲縦弇恐挫其鋒令步不敢進故示弱以盛<lb/>
其氣乃引歸以城陳兵於内步氣盛直攻弇營裨將劉<lb/>
<pb n="KR2m0001_WYG_161-11b"/>
歆等合戰弇升王宫壊臺覩之<hi>臨淄本齊國所都即齊王宫中之壊臺也東觀</hi>
<hi>記作襄臺</hi>視歆等鋒交乃自引精兵横交突步陣於東城下<lb/>
大破之○後漢末吕布復從東昏與陳宫將萬餘人來<lb/>
與曹公戰時兵皆出取麥在者不能千人屯營不固曹<lb/>
公乃命婦人守陴悉將兵拒之屯西有大隄其南樹木<lb/>
幽深布疑有伏乃相謂曰曹操多詐勿入伏中引軍南<lb/>
屯十餘里眀日復來曹公隠兵隄裏出半兵隄外布益<lb/>
進乃令輕兵挑戰既合伏兵乗隄歩騎並進遂大破之<lb/>
<pb n="KR2m0001_WYG_161-12a"/>
○大唐武徳初王充據東都太宗往征之屯青城宫營<lb/>
壘未立王充率衆二萬自方諸門出臨榖水以禦大軍<lb/>
諸將甚懼太宗以精騎陣於北邙登後魏宣武陵以觀<lb/>
賊陣謂左右曰賊勢迫矣悉衆而出利在一戰今日破<lb/>
之其後不能出矣乃令屈突通率步卒五千渡水布陣<lb/>
以當之因戒通曰待兵交即放煙吾當率馬軍南下兵<lb/>
纔接太宗以騎衝之挺身先進表裏合勢賊衆殊死戰<lb/>
散而復合者數焉地既險隘賊多排䂎<hi>䂎鋋也子管反</hi>騎戰稍<lb/>
<pb n="KR2m0001_WYG_161-12b"/>
難太宗親自射之莫不應弦而倒起辰及午賊衆始退<lb/>
因乗之廹於城塹俘斬七千人自是不敢復出<lb/>
　　兵多力有餘宜分軍相繼<lb/>
東魏大將齊神武大舉伐而魏將渡蒲津其將薛琡曰<lb/>
<hi>琡昌六反</hi>西賊連年饑饉但宜置兵諸道勿與野戰比及來<lb/>
年麥秋人衆盡應餓死西賊自然歸降願王無渡河也<lb/>
侯景亦曰今者之舉兵衆極大萬一不㨗卒難收斂不<lb/>
如分為二軍相繼而進前軍若勝後軍全力前軍若敗<lb/>
<pb n="KR2m0001_WYG_161-13a"/>
後軍承之神武皆弗納遂有沙苑之敗<hi>齊神武違之而敗</hi>
　　我寡敵衆自逺至乗疲敗之<lb/>
晉司空劉琨守太原遣將姬澹率衆十餘萬討石勒勒<lb/>
將拒之或諫曰澹兵馬精盛其鋒不可當宜深溝髙壘<lb/>
以挫其鋭攻守之勢必獲萬全勒曰澹衆大逺來體疲<lb/>
力竭犬羊烏合號令不齊可一戰擒之何强之有冦已<lb/>
垂至胡可舍去大軍一動豈易中還若澹乗我之退顧<lb/>
走乃無暇焉得深溝髙壘乎此為不戰而自滅亡之道<lb/>
<pb n="KR2m0001_WYG_161-13b"/>
立斬諫者以孔萇為前鋒都督令三軍後出者斬設疑<lb/>
兵於山上分為二伏勒輕騎與澹戰偽收衆而北澹縦<lb/>
兵追之勒前後伏發夾擊澹兵大敗○梁將陳慶之曹<lb/>
仲宗伐後魏之渦陽<hi>渦孤和反</hi>魏遣將元昭等率兵來援前<lb/>
軍至駝澗去渦陽四十里慶之欲逆戰諸將以賊之前<lb/>
鋒必是輕鋭與戰若㨗不足為功如其不利沮我軍陣<lb/>
勢兵法所謂以逸待勞不如勿擊慶之曰魏人逺來皆<lb/>
已疲倦去我既逺必不見疑及其未集須挫其氣出其<lb/>
<pb n="KR2m0001_WYG_161-14a"/>
不意必無敗理且聞虜所據營林木甚盛必不夜出諸<lb/>
君若皆疑惑慶之請獨取之於是與麾下五百騎奔擊<lb/>
破其前軍魏人震恐○齊神武與魏孝武帝搆隙自太<lb/>
原舉兵逼洛陽帝遣將元斌之斛斯摏<hi>丑倫反</hi>鎮武牢遣<lb/>
使吿周文帝謂左右曰髙歡數日行八九百里曉兵者<lb/>
所忌正須乗便擊之而主上以萬乗之重不能渡河决<lb/>
戰方緣津據守且長河萬里扞禦為難若一處得渡大<lb/>
事去矣果如其言帝西奔長安<hi>孝武違之而敗</hi>○東魏將齊神<lb/>
<pb n="KR2m0001_WYG_161-14b"/>
武伐西魏軍至許原西周文帝至渭南徴諸州兵皆未<lb/>
㑹乃召諸將謂之曰髙歡越山渡河逺來至此天亡之<lb/>
時也今及其新至便可擊之即造浮橋於渭令軍人齎<lb/>
<hi>子奚反</hi>三日糧輕騎渡渭輜重自渭南夾渭而軍至沙苑<lb/>
距齊神武軍六十餘里齊神武聞周文至引軍來㑹覩<lb/>
周文軍少竟馳而進不為行列總萃於左軍兵將交周<lb/>
文鳴鼓士皆奮起其將于謹等六軍與之合戰李弼等<lb/>
率鐵騎横擊之絶其軍為二遂大敗之斬六千餘級臨<lb/>
<pb n="KR2m0001_WYG_161-15a"/>
陣降者二萬餘人齊神武夜遁追至河上復大克獲前<lb/>
後虜其卒七萬留其甲士二萬餘悉縦歸<lb/>
孫子曰忿速可悔<hi>急疾之人可忿怒而致死忿速易怒者狷戇疾急不計其難可動作欺悔</hi>
主不可以怒而興軍將不可以愠而致戰合於利而用<lb/>
不合於利而止<hi>人主聚衆興軍以道理勝負之計不可以己之私怒將舉兵則以䇿不可以愠</hi>
<hi>恚之故而合戰也</hi>怒可以復喜愠可以復悦亡國不可以復存<lb/>
死者不可以復生也<hi>主怒興軍伐人無素謀明計則破亡矣將愠怒而鬭倉卒而合戰所</hi>
<hi>傷殺必多怒愠可以復喜悦而亡國不可復存死者不可復生言當慎之</hi>故曰眀主愼之良<lb/>
<pb n="KR2m0001_WYG_161-15b"/>
將儆之此安危之道也<hi>儆戒也</hi>
　　挑戰<lb/>
戰國魏武侯問吳起曰兩軍相當不知其將欲擊何如<lb/>
起曰令賊而勇者將而擊鋭交合而北告而勿罰觀敵<lb/>
進取一來一起其政以理奔北不追見利不取此將有<lb/>
謀若其衆追北旗幟離亂自止自行或縦或横貪利務<lb/>
得凡若此類將令不行○楚漢相持彭越數絶楚糧道<lb/>
項羽欲討越謂其將曹咎曰謹守成臯漢欲挑戰愼勿<lb/>
<pb n="KR2m0001_WYG_161-16a"/>
與戰無令得東我十五日必誅彭越定梁地漢果數挑<lb/>
戰楚軍不出使人辱之五六日曹咎怒度兵汜水漢擊<lb/>
之大破楚軍盡得楚國貨賄曹咎自刎於汜水之上○<lb/>
十六國姚襄據黄落前秦苻生遣將苻黄眉鄧𦍑等率<lb/>
步騎討之襄深溝髙壘固守不戰鄧𦍑説黄眉曰傷弓<lb/>
之鳥落於虚發襄頻為晉將桓温張平所敗鋭氣喪矣<lb/>
今固壘不戰是窮冦也襄性剛狠易以剛動若長驅鼓<lb/>
行且壓其壘襄必怒而出師可一戰擒也黄眉從之遣<lb/>
<pb n="KR2m0001_WYG_161-16b"/>
𦍑率騎三千軍於襄壘果怒盡鋭出戰𦍑偽不勝引騎<lb/>
而退襄追之至於三原𦍑廻騎拒襄俄而黄眉至大戰<lb/>
斬之盡俘其衆○宋將沈攸之反自江陵舉兵東下分<lb/>
兵出夏口據魯山攸之既至郢以郢城弱小不足攻<hi>宋郢</hi>
<hi>州今江夏郡</hi>遣人吿郢州守將柳世隆曰被太后令當蹔還<lb/>
都卿既相與奉國想得此意世隆荅曰東下之師久承<lb/>
聲問郢城小鎮自守而已攸之將去世隆遣軍於西渚<lb/>
挑戰攸之果怒令諸軍登岸燒郭邑築長圍攻之世隆<lb/>
<pb n="KR2m0001_WYG_161-17a"/>
隨宜拒應衆皆披却攸之軍因之敗潰○隋末髙祖起<lb/>
兵自太原至霍邑隋將宋老生守城太宗以數騎詣其<lb/>
城下舉鞭指麾若將圍城者老生怒開門出兵髙祖因<lb/>
謂隴西公建成曰汝看兩陣将交引左軍直趨東門命<lb/>
太宗引右軍直趨南門以斷其歸路老生之軍背城而<lb/>
列陣髙祖以中軍與建成合陣於城東太宗陣於城南<lb/>
老生麾兵疾進先薄髙祖而建成墜馬老生乗之中軍<lb/>
與左軍咸却太宗自南原遥見塵起知義師退率二百<lb/>
<pb n="KR2m0001_WYG_161-17b"/>
騎馳下峻坂殺一賊将遂衝斷其軍出其陣後表裏齊<lb/>
譟隋師大潰遂擒老生而平霍邑<lb/>
孫子曰凡處軍視生處髙<hi>髙陽也視謂自前生也處軍當在髙</hi>戰降無登<lb/>
<hi>無迎髙也降下也謂山下也戰於山下敵引之上山無登逐也</hi>此處山谷之軍也喜髙<lb/>
而惡下貴陽而賤隂<hi>山南曰陽山北曰隂</hi>是為必勝軍無百疾丘<lb/>
陵隄防必處其髙陽而右背之<hi>隄者積土所作皆當處其陽而右之職戰之便</hi>
<hi>也</hi>此兵之利而地之助也故用兵之法髙陵勿向也<hi>敵若</hi>
<hi>據山陵依附險阻陳兵待敵勿輕攻趨也既馳勢不便有殞石之衝也</hi>背丘勿迎也<hi>敵背丘陵</hi>
<pb n="KR2m0001_WYG_161-18a"/>
<hi>為陣無有後患則當引置平地勿迎而擊也</hi>
　　敵處髙勿攻<lb/>
蜀諸葛亮兵法曰山陵之戰不仰其髙水上之戰不逆<lb/>
其流草上之戰不涉其深平地之戰不逆其虚此兵之<lb/>
利也故鬭戰之利唯氣與形也○後周遣将討髙齊師<lb/>
圍洛陽齊将段韶禦之韶登邙坂聊欲觀周軍形勢至<lb/>
大和谷便値周軍即遣馳吿諸營與諸将結陣以待之<lb/>
周軍以步人在前上逆戰韶以彼徒我騎且却且引待<lb/>
<pb n="KR2m0001_WYG_161-18b"/>
其力弊乃遣下馬擊之短兵始交周人大潰洛城之圍<lb/>
並即奔遁<lb/>
　　敵黨急之則合緩之則離<lb/>
後漢末曹公征張繡於穰荀攸曰繡仰食於劉表久而<lb/>
勢必離今緩之可誘致急之則相救公不従與繡戰表<lb/>
果救之公敗歸<hi>曹公違之故敗</hi>○曹公既克鄴袁尚袁熙遂奔<lb/>
遼東衆有數千初遼東太守公孫康恃逺不服曹公破<lb/>
烏丸或説公遂征之尚熙可擒公曰吾方使康斬送其<lb/>
<pb n="KR2m0001_WYG_161-19a"/>
首不煩兵矣公引兵還康果斬送尚熙傳其首諸将或<lb/>
問曰公還而斬尚熙何也公曰彼素畏尚熙其急之則<lb/>
併力緩之則自相圖其勢然也<lb/>
　　假託安衆<lb/>
春秋時晉文公卒将殯於曲沃出絳柩有聲如牛<hi>如牛吼聲</hi>
卜偃使大夫拜曰君命大事将有西師過軼我擊之必<lb/>
大㨗焉秦伯使孟眀視等三将襲鄭晉師禦於殽而敗<lb/>
之<hi>聲自柩出故曰君命也大事戎事也卜偃聞秦宻謀故因柩聲以正衆心也</hi>○燕将騎劫<lb/>
<pb n="KR2m0001_WYG_161-19b"/>
代樂毅攻齊即墨齊将田單拒守乃令城中人食必祭<lb/>
其先祖於中庭飛鳥悉翔舞城中下食燕人恠之單復<lb/>
宣言曰神來下教我又令曰當有神人為我師者有卒<lb/>
曰臣可以為師乎田單乃起返走引東嚮師事之卒曰<lb/>
臣欺君誠無能田單曰子勿言也因師之每出入約束<lb/>
必稱神衆心乃安竟破燕軍○秦二世初天下亂陳勝<lb/>
吳廣起兵於蘄欲收人心謀曰項燕為楚将數有功愛<lb/>
士卒楚人憐之或以為在今誠以吾衆為天下唱宜多<lb/>
<pb n="KR2m0001_WYG_161-20a"/>
應者<hi>謂首號令</hi>廣以為然廼行卜卜者知其指意曰足下事<lb/>
皆成功然足下卜之鬼乎<hi>卜者云事成有功然須假託鬼神乃可興起耳故勝廣曉</hi>
<hi>其意則為魚書狐鳴以威衆也</hi>勝廣喜念曰此教我先威衆耳廼丹書<lb/>
帛曰陳勝王置人所<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>魚腹中卒買魚烹食得書已恠<lb/>
之矣又閒令廣之次所旁叢祠中夜構火狐鳴呼<hi>去聲</hi>曰<lb/>
大楚興陳勝王<hi>閒謂竊令人行也宻於廣所次舍處旁側叢祠中為之叢謂草木之岑蔚者也</hi>
<hi>祠神祠也構謂結起也</hi>卒皆夜驚恐旦日卒中往往指目勝廣因<lb/>
而號令衆遂從之○世説新書曹公軍行失道三軍皆<lb/>
<pb n="KR2m0001_WYG_161-20b"/>
渴公令曰前有大梅林饒子酸可以解渴士卒聞之皆<lb/>
水出乗及前水○晉将李矩守滎陽城劉聰将劉暢討<lb/>
矩矩奉牛酒詐降謀夜襲之兵士以賊衆皆有懼色矩<lb/>
令郭誦禱鄭子産祠曰君昔相鄭惡鳥不鳴兇胡臭羯<lb/>
何得過庭使巫陽言東里有教當遣神兵相助将士聞<lb/>
之皆踴躍争進乃使精選勇敢千人夜掩暢營獲鎧馬<lb/>
甚多斬首數千級暢僅以身免○十六國後趙石勒使<lb/>
将麻秋等伐張重華於武威重華将謝艾曰乞假臣兵<lb/>
<pb n="KR2m0001_WYG_161-21a"/>
七千為殿下吞之重華以艾為中堅将軍配步騎五千<lb/>
擊秋引師出振武夜有二梟鳴於牙中艾曰梟邀也六<lb/>
博得梟者勝今梟鳴牙中克敵之兆於是進戰大破之<lb/>
斬首五千級○十六國後燕慕容寳遣将慕容賀麟率<lb/>
三萬餘人冦新市甲子晦後魏道武帝進軍討之太史<lb/>
令晁崇奏曰昔紂以甲子亡兵家忌之不可出帝曰紂<lb/>
以甲子亡周武不以甲子勝乎崇無以對帝遂進軍新<lb/>
市賀麟退阻沮水依漸洳澤以自固<hi>洳而據反</hi>甲戌帝臨其<lb/>
<pb n="KR2m0001_WYG_161-21b"/>
營戰於義臺塢大破之○東晉末宋武帝討慕容超圍<lb/>
廣固城數月不㧞或説裕曰昔石勒将石季龍攻曹嶷<lb/>
瞻氣者以為澠<hi>音繩</hi>水帶城非可攻㧞若塞五龍口城必<lb/>
自陷季龍從之而嶷降慕容恪圍段龕亦如之而段龕<lb/>
降後無㡬又震開之今舊跡猶在可塞之裕従其言於<lb/>
是城中男女患脚弱疾者大半時有蒼鵞飛入帳坐衆<lb/>
咸驚愕其将胡蕃獨賀曰蒼者胡色也鵞者我也胡虜<lb/>
歸我之徴衆大悦将攻城諸将咸諫曰今往亡之日兵<lb/>
<pb n="KR2m0001_WYG_161-22a"/>
家所忌裕曰我往彼亡吉孰大焉乃命悉登遂平廣固<lb/>
○東晉末嶺南賊盧循冦建業宋武帝擊破走至彭蠡<lb/>
湖乃悉力柵斷尤里大軍至尤里将戰帝所執麾竿折<lb/>
旛沉水衆並恠懼帝歡笑曰往年覆舟之戰旛竿亦折<lb/>
今者復然賊必破矣即攻柵而進循兵雖殊死戰弗能<lb/>
禁諸軍乗勝奔之循單舸走所殺及投水死凡萬餘人<lb/>
納其降附宥其逼掠遣劉藩孟懐玉輕軍追之循収散<lb/>
卒尚有數千人遥還廣州○梁庾域為華陽太守後魏<lb/>
<pb n="KR2m0001_WYG_161-22b"/>
軍攻圍南鄭時粮儲寡少人情忷懼<hi>忷許拱反</hi>州有空倉數<lb/>
十所域手自封題指示将士云此中粟皆滿足支二年<lb/>
但努力堅守衆心以安虜退○隋末李宻據興洛倉破<lb/>
宇文化及還士卒皆疲倦隋将王充欲乗其弊而擊之<lb/>
恐衆心不一乃假託鬼神言夢見周公乃立祠於洛水<lb/>
之上遣巫宣言周公欲令僕射急討李宻當有大功不<lb/>
則兵皆疫死充兵多楚人俗信妖言以惑之衆皆請戰<lb/>
遂破宻<lb/>
<pb n="KR2m0001_WYG_161-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_161-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷二十九</head> <lb/>
    <p>
<pb n="KR2m0001_WYG_034-1a"/>
欽定四庫全書<lb/>
　通典卷二十九<lb/>
　　唐　京　兆　杜　佑　君　卿　纂<lb/>
　職官十一<lb/>
　　武官下<lb/>
　　大將軍<hi>并官屬</hi>
大將軍戰國時官也楚懐王與秦戰秦敗楚虜其大將<lb/>
軍屈丐是矣漢髙帝以韓信爲大將軍<hi>初拜信蕭何曰王素慢無禮今</hi>
<pb n="KR2m0001_WYG_034-1b"/>
<hi>拜大將如兒戲耳乃擇良日齋戒設壇以禮拜之又竇嬰爲大將軍每朝大議列侯莫敢抗禮</hi>武帝又<lb/>
置初武帝以衞青數征伐有功以爲大將軍欲尊寵之<lb/>
故置大司馬官號以冠之<hi>衛青字仲卿爲車騎撃匈奴大立功引兵至塞天子使使</hi>
<hi>者持大將軍印因軍中拜青爲大將軍位在公上卿以下皆拜惟汲黯獨揖後又加青大司馬位冠於大將軍</hi>
<hi>上共爲一官</hi>後霍光王鳳等皆然成帝綏和二年賜大司馬<lb/>
印綬罷將軍官後漢光武時吳漢以大將軍爲大司馬<lb/>
<hi>後漢大將軍自爲一官其大司馬不加於其上</hi>和帝時以竇憲爲之舊大將軍<lb/>
位在三公下置官屬依太尉憲威權振朝廷公卿希㫖<lb/>
<pb n="KR2m0001_WYG_034-2a"/>
奏憲位次太傅下三公上長史司馬秩中二千石從事<lb/>
中郎二人六百石自下各有增<hi>憲初爲此官威振天下尚書以下欲拜之伏稱</hi>
<hi>萬歳尚書令韓稜曰禮無人臣稱萬嵗之制乃止後梁冀爲之官屬倍於三公府</hi>自安帝政理<lb/>
衰缺始以嫡舅耿寶爲大將軍常在京都順帝即位又<lb/>
以皇后父兄弟相繼爲大將軍如三公<hi>梁冀列傳云元嘉二年又加冀</hi>
<hi>禮儀大將軍朝到端門謁者將引増掾屬舍人令史官騎鼔吹各十人風俗通曰桓帝初京師謡曰游平賣印</hi>
<hi>自有評不避豪强及大姓按竇武字游平為大將軍印綬所加咸得其人</hi>漢末猶在三公上<lb/>
<hi>魏武爲大將軍袁紹爲太尉紹恥班在下魏武乃固以大將軍讓紹</hi>魏黄初中又有上大<lb/>
<pb n="KR2m0001_WYG_034-2b"/>
將軍以曹眞爲之<hi>吳亦以陸遜爲上大將軍諸葛恪爲大將軍</hi>眀帝青龍三<lb/>
年晋宣帝自大將軍爲太尉然則大將軍在三司下矣<lb/>
其後又在三司上自漢東京大將軍不常置爲之者皆<lb/>
擅朝權至晋景帝爲大將軍亦受非常之任後以叔父<lb/>
孚爲太尉奏改大將軍在太尉後位次三司下後復舊<lb/>
在三司上太康元年瑯琊王伷遷大將軍復制在三司<lb/>
下伷薨復如舊冠綬佩服與大司馬同宋唯彭城王義<lb/>
康爲之章綬冠佩亦與晋同齊以爲贈梁有之陳以爲<lb/>
<pb n="KR2m0001_WYG_034-3a"/>
贈後魏北齊爲二大與大司馬同後周建徳四年增置<lb/>
上大將軍隋並以爲武散官不理事上大將軍從二品<lb/>
大將軍正三品大唐貞觀二年九月勅六軍先已各置<lb/>
統軍一人今十六衞宜各置上將軍一人秩從二品其<lb/>
左右衞及左金吾衞上將軍俸料隨軍人馬等並同六<lb/>
軍統軍其諸衞上將軍次於統軍支給自今已後内外<lb/>
文武闕官於文武班中材望相當者參叙仍符以後各<lb/>
依故事於本衞量置衞兵仍舉故事置武班朝參其廊<lb/>
<pb n="KR2m0001_WYG_034-3b"/>
下食亦宜加給稍令優重漢不見官屬後漢大將軍驃<lb/>
騎將軍車騎將軍衞將軍有長史一人司馬一人<hi>竇憲爲大</hi>
<hi>將軍置長史司馬員吏官屬位次太傅屬官</hi>從事中郎二人掾屬二十九人<lb/>
令史及御屬三十一人又賜官騎四十人及鼔吹<hi>應劭曰鼔</hi>
<hi>吹二十人非常員</hi>其領軍皆有部曲大將軍營五部部校尉一<lb/>
人軍司馬一人部下有曲曲有軍候一人曲下有伅伅<lb/>
長一人其不置校尉部但有軍司馬一人其别營領屬<lb/>
爲别部司馬其兵多少各隨時宜門有門候魏以司馬<lb/>
<pb n="KR2m0001_WYG_034-4a"/>
景王爲大將軍置掾十人别無屬官其驃騎車騎府有<lb/>
長史司馬晋驃騎衞將軍伏波撫軍都䕶鎮軍中領四<lb/>
征四鎮龍驤典軍上軍輔國等大將軍開府者皆爲位<lb/>
從公品秩俸賜亦與諸公同加兵者增置司馬一人從<lb/>
事中郎二人主簿記室督各一人官屬並與公同宋大<lb/>
將軍驃騎車騎衞將軍諸府皆有長史一人又各置司<lb/>
馬一人齊有大將軍爲贈官無僚屬諸驃騎車騎衞鎮<lb/>
軍中軍撫軍四征四鎮等將軍凡加大字位從公長史<lb/>
<pb n="KR2m0001_WYG_034-4b"/>
司馬諸官屬亦同公梁因之諸將軍優者亦然陳爲贈<lb/>
官無僚屬後魏大將軍僚屬如三公北齊亦然後周大<lb/>
將軍有長史司馬中郎掾屬諸曹參軍典籖等員隋以<lb/>
後無<lb/>
　　車騎將軍<lb/>
漢文帝元年始用薄昭爲車騎將軍<hi>灌嬰周亞夫金日磾並爲之</hi>後<lb/>
漢章帝即位西羌反以舅馬防行車騎將軍征之銀印<lb/>
青綬在卿上絶席還復罷和帝即位以舅竇憲為車騎<lb/>
<pb n="KR2m0001_WYG_034-5a"/>
將軍征匈奴始賜金紫次司空<hi>竇憲爲車騎將軍辟崔駰爲掾憲府貴重掾屬</hi>
<hi>三十人皆故刺史二千石惟駰以處士年少擢在其間其僚佐故事如太尉後梁冀爲之官屬倍於餘府</hi>安<lb/>
帝即位西羌寇亂以舅鄧隲爲車騎將軍征之數年復<lb/>
罷<hi>又皇甫嵩等並爲之其官屬附見大將軍後</hi>靈帝數以車騎拜嬖臣及贈<lb/>
亡人<hi>應劭曰美號加於頑兇印綬汙於腐屍虧國家之舊傷虓武之重昔年有覩被髪之祥知其爲戎今</hi>
<hi>假號雲集不亦宜乎</hi>魏車騎爲都督儀與四征同若不爲都督雖<lb/>
持節屬四征者與前後左右雜號將軍同其或散還從<lb/>
文官之例則位次三司晋宋車騎衞不復爲四征所督<lb/>
<pb n="KR2m0001_WYG_034-5b"/>
<hi>晋羊祜爲車騎將軍開府如三司之儀</hi>後魏制與驃騎同<hi>位次升降並同</hi>隋車騎<lb/>
屬驃騎府大唐省之<hi>説在前篇</hi>
　　衞將軍<lb/>
漢文帝始用宋昌爲衞將軍位亞三司其官屬附見大<lb/>
將軍後凡驃騎車騎衞三將軍皆金印紫綬武冠絳朝<lb/>
服佩水蒼玉晋以陸曄爲衞將軍兼儀同三司加千兵<lb/>
百騎東晋以後尤爲要重後魏初加大則次儀同三司<lb/>
孝文太和中制加大則位在太子太師上歴代多有大<lb/>
<pb n="KR2m0001_WYG_034-6a"/>
唐無之<lb/>
　　前後左右將軍<lb/>
前後左右將軍皆周末官秦因之位上卿金印紫綬漢<lb/>
不常置或有前後或有左右皆掌兵及四夷<hi>李廣爲前將軍趙充</hi>
<hi>國爲後將軍辛慶忌王商爲左將軍馮奉世爲右將軍</hi>光武建武七年省魏以來<lb/>
復置晋武初又置前軍左軍右軍太始八年又置後軍<lb/>
是爲四軍齊亦號左右前後四軍陳並有之北齊左右<lb/>
將軍領千牛備身大唐無<lb/>
<pb n="KR2m0001_WYG_034-6b"/>
　　四征將軍<lb/>
四征將軍皆漢魏以來置加大者始曰方面征東將軍<lb/>
<hi>漢獻帝初平三年以馬騰為之或云以張遼為之</hi>征西將軍<hi>漢光武建武中以馮異爲大將軍</hi>征<lb/>
南將軍<hi>漢光武建武二年置以馮異爲之亦以岑彭爲大將軍</hi>征北將軍<hi>魏明帝太和中</hi>
<hi>置劉靖爲之許允亦爲之</hi>各一人魏黄初中位次三公後魏加大則<lb/>
次衞將軍大唐無<lb/>
　　四鎭將軍<lb/>
鎭東將軍<hi>後漢末魏武帝爲之</hi>鎮南將軍<hi>後漢末劉表爲之魏張魯晋當陽侯杜元凱並</hi>
<pb n="KR2m0001_WYG_034-7a"/>
<hi>爲之</hi>鎭西將軍<hi>後漢劉表爲之魏/鍾㑹鄧艾並爲之</hi>鎭北將軍<hi>魏明帝太和中置劉靖許</hi>
<hi>允並爲之</hi>各一人宋時四鎮與中軍為雜號後魏加大次尚<lb/>
書令大唐無<lb/>
　　四安將軍<lb/>
安東將軍<hi>後漢陶謙曹休並爲之</hi>安南將軍<hi>光武元年以岑彭爲之晋范陽王虓亦爲</hi>
<hi>之</hi>安西將軍<hi>後漢末叚煨魏鍾/會晋郗鑒亦爲之</hi>安北將軍<hi>晋以郗鑒爲之</hi>各一<lb/>
人後魏亦有大唐無<lb/>
　　四平將軍<lb/>
<pb n="KR2m0001_WYG_034-7b"/>
平東將軍<hi>晋當陽侯杜元凱王濬等為之</hi>平南將軍<hi>晋盧欽羊祜胡奮等爲之</hi>平西<lb/>
將軍<hi>晋以嵇紹為之</hi>平北將軍<hi>漢獻以張燕晋以阮坦亦爲之</hi>各一人並漢魏間<lb/>
置後魏亦有大唐無<lb/>
　　雜號將軍<hi>歴代雜號將軍凡有數百不可具載今錄其著者</hi>
上<hi>漢以呂禄爲上將軍</hi>騎<hi>漢武帝以公孫敖及/公孫賀並爲騎將軍</hi>樓船<hi>漢元封三年以荀彘爲之</hi>
横海<hi>漢元鼎六年以韓説爲之擊東越冇功</hi>材官<hi>漢李息爲之/掌理宮室</hi>貳師<hi>漢李廣利</hi>
<hi>爲之征貳師城取善馬故以爲號</hi>輕車<hi>漢武帝以公/孫賀爲之</hi>伏波<hi>漢武帝征南越始置此號</hi>
<hi>以路博徳爲之後漢馬援亦爲之伏波者船渉江海欲使波浪之伏息</hi>中軍<hi>漢武帝以公孫敖爲之</hi>
<pb n="KR2m0001_WYG_034-8a"/>
强弩<hi>漢武帝以李沮爲之</hi>戈船<hi>環氏要畧云建戈於船/上浮渡沮水以討北狄</hi>奮威<hi>漢武帝以</hi>
<hi>田千秋爲之</hi>度遼<hi>漢武帝初以范明友爲度遼將軍後漢明帝永平八年又置屯五原銀印青綬种暠</hi>
<hi>字伯景爲度遼將軍誠心懐撫信賞分明乃去烽燧斥堠邊方晏然及卒匈奴舉國傷惜單于毎入朝賀每見</hi>
<hi>墳輒哭泣祭祀又李膺爲度遼將軍聲振逺域</hi>積射<hi>漢有之晋武帝太始四年省太康十五年立射營弩</hi>
<hi>營置積射强弩將軍主之</hi>建威<hi>漢元帝以韓安國王晏並/爲之光武以耿弇爲之</hi>九武<hi>王莾拜將</hi>
<hi>軍九人皆以武爲號號曰九武將軍</hi>征虜<hi>後漢建武中始以祭遵/為之後張飛亦為之</hi>武牙<hi>後漢光武</hi>
<hi>以蓋延爲之</hi>横野<hi>後漢光武以王常爲横野/大將軍位與諸將絶席</hi>捕虜<hi>後漢永平中馬武爲</hi>
<hi>之</hi>鷹揚<hi>後漢建安中魏/武以曹洪爲之</hi>討逆<hi>後漢末以/孫䇿爲之</hi>破虜<hi>後漢末以孫堅爲之</hi>
<pb n="KR2m0001_WYG_034-8b"/>
討虜<hi>後漢末以孫權爲之</hi>安漢<hi>蜀糜竺爲之班在/軍師將軍之右</hi>武威<hi>魏武帝以于禁爲之</hi>
撫軍<hi>魏武帝置以司馬宣王爲之</hi>凌江<hi>後漢置以/羅獻爲之</hi>寧朔<hi>魏以王渾爲之</hi>横江<lb/>
<hi>吳魯肅爲之又曰魯横江昔仗萬人屯據陸口界</hi>龍驤<hi>晋武帝始以/王濬爲之</hi>殿中<hi>宋初置之</hi>
黑矟<hi>後魏于粟磾好持黒矟以自衛劉裕遥見題書與之曰黒矟公麾下明帝因授黒矟將軍</hi>牙門<lb/>
將<hi>冠服與將軍同魏文帝黄初中置明帝以胡烈爲之又王隱晋書云陸機少襲父爲牙門將吳人重武官</hi>
<hi>故也晋惠帝特置四部牙門以汝南王祐爲之蜀以趙雲爲之</hi>
　　監軍<hi>軍師祭酒</hi>　<hi>理曹掾屬附</hi>
周代齊景公使穰苴將兵捍燕晋之師穰苴願得君之<lb/>
<pb n="KR2m0001_WYG_034-9a"/>
寵臣以監軍公使莊賈往賈不時至苴斬之是其始也<lb/>
漢武帝置監軍使者光武以來歙監諸將後漢末劉焉<lb/>
以監軍使者領益州牧<hi>劉璋亦爲監軍使者</hi>魏晋皆有之<hi>魏時司馬文王</hi>
<hi>征夀春石苞爲監軍鍾㑹伐蜀衞瓘爲監軍晋孟康持節監石苞諸軍事</hi>初隗囂軍中嘗置<lb/>
軍師<hi>隗囂聘平陵人方望以爲軍師又袁紹請盧損爲軍師</hi>至魏武帝又置師官<lb/>
四人<hi>魏荀攸爲軍師軍國選舉及刑獄法制皆使决焉又梁義爲左軍師吳朱然爲右軍師蜀以諸葛亮</hi>
<hi>爲軍師將軍</hi>晋避景帝諱改爲軍司凡諸軍皆置之以爲常<lb/>
員所以節量諸宜亦監軍之職也而太尉軍司尤重故<lb/>
<pb n="KR2m0001_WYG_034-9b"/>
山公啟事曰太尉軍司缺當選上宰監宜得宿有資重<lb/>
者也宋齊以來此官頗廢至梁大通四年元法僧北討<lb/>
復以羊偘爲大軍司後代多不置至隋末或以御史監<lb/>
軍事大唐亦然時有其職非常官也開元二十年後並<lb/>
以中官爲之謂之監軍使○軍師祭酒<hi>後漢建安三年曹公還許初置</hi>
<hi>此官</hi>理曹掾屬<hi>後漢建安十九年魏武令曰軍中典獄者或非其人而任以三軍死生吾甚懼之遂</hi>
<hi>置此選明達法理者爲之</hi>
　　三署郎官叙<lb/>
<pb n="KR2m0001_WYG_034-10a"/>
漢中郎將分掌三署郎有議郎中郎<hi>皆比六百石</hi>侍郎<hi>比四百石</hi>
郎中<hi>比三百石</hi>凡四等皆秦官無員多至千人<hi>靈帝時三署郎吏二千餘</hi>
<hi>人</hi>皆掌門戸出充車騎<hi>其散郎謂之外郎</hi>故卿校尉牧守待價<lb/>
於此公車特徵賢良方正敦樸有道髙節公府掾曹試<lb/>
博士者亦充兹位其下第白衣試博士者皆拜郎中中<lb/>
郎有五官左右三將<hi>謂五官中郎將左右郎將</hi>郎中有車戸騎三將<lb/>
<hi>如淳曰主車曰車郎主户衛曰戸郎漢舊儀曰郎中令主郎中左右車將主左右車郎左右户將主左右戸郎</hi>
凡郎官皆主更直執㦸宿衞諸殿門唯議郎不在直中<lb/>
<pb n="KR2m0001_WYG_034-10b"/>
<hi>漢儀曰三署郎見光禄勲執板拜若見五官左右將執板不拜於三公諸卿無敬</hi>郎官故事令<lb/>
出錢市財用給文書乃得出時號曰山郎<hi>謂以貲財爲郎也山者財</hi>
<hi>用之所出故取名</hi>或至嵗不得休沐其豪富郎日出遊戲或行<lb/>
錢得善部貨賂流行轉相放傚楊惲<hi>字子㓜</hi>爲中郎將罷<lb/>
山郎其疾病休沐皆以法令有過奏免薦舉其髙第有<lb/>
行能者多至郡守九卿三署化之莫不自勵宮殿之内<lb/>
翕然同聲其後遂以爲常<hi>後漢和帝永元元年初令郎官詔除者得占丞尉以比秩</hi>
<hi>爲眞</hi>凡三署郎官二漢並屬光禄勲光祿選三署郎有行<lb/>
<pb n="KR2m0001_WYG_034-11a"/>
應四科者歳舉茂才二人四行二人<hi>後漢范滂字孟博舉孝亷光祿四行</hi>
<hi>時冀州饑荒盗賊羣起乃以滂爲清詔使以按察之滂登車攬轡慨然有澄清天下之志及到州境守令有贓</hi>
<hi>汚者望風解印綬而去其所舉奏莫不厭塞衆議</hi>又上亷吏六人爲長理劇隨<lb/>
缺多少萬户以上爲劇縣其缺少者不選公府亦然故<lb/>
明帝時館陶公主爲子求郎帝不許賜錢十萬曰夫郎<lb/>
官上應列宿出宰百里茍非其人人受其殃<hi>後漢桓靈間三署見</hi>
<hi>郎七百餘人而郡國計吏多留拜爲郎太尉楊秉上疏諫曰先王建國順天制官太微積星名爲郎位入奉宿</hi>
<hi>衛出牧百姓云云按自近代皆謂郎官上應列宿出宰百里爲尚書郎故事且夫天文有武賁郎位等星皆在</hi>
<pb n="KR2m0001_WYG_034-11b"/>
<hi>太微帝座之後爲翊衞之象則應劭楊秉所言三署郎是也而世人謂之尚書郎則誤矣徵其失也盖自梁陶</hi>
<hi>藻職官要錄以漢三署郎故事通爲尚書郎循名失實疑誤後代</hi>舊有郎中將右騎光<lb/>
武中興悉省<hi>漢袁盎卜式張騫並爲中郎韓信主父偃並爲郎中後漢明帝性褊察嘗以事怒郎</hi>
<hi>藥崧崧走入床下上將杖撞崧崧曰天子穆穆諸侯皇皇未聞人君自起撞郎上乃捨之又班固二代位不過</hi>
<hi>郎又陳蕃諌靈帝曰昔明帝公主爲子求郎賜錢十萬今陛下除拜郎吏無有休已以一郎比一把菜耳</hi>晋<lb/>
議郎遷爲太守<hi>山公啟事曰議郎許允宜叅廣漢太守選</hi>亦有郎中等官其<lb/>
後雖有中郎將等官而無三署郎矣<lb/>
　　中郎將<hi>五官中郎將</hi>　<hi>左右中郎將</hi>
<pb n="KR2m0001_WYG_034-12a"/>
五官左右中郎將皆秦官漢因之並領三署郎從後漢<lb/>
之制郡國舉孝㢘以補之三署郎年五十以上屬五官<lb/>
<hi>後漢黄琬字子琰爲五官中郎將時陳蕃爲光祿勲深相敬待每與議事舊制光禄舉三署郎以功髙久次才</hi>
<hi>徳尤異者爲茂才四行時權富子弟多以人事得舉而貧約守志者見遺京師謡曰欲得不能光禄茂才於是</hi>
<hi>蕃琬同心顯用志士故蕃琬皆爲權富郎所中傷也</hi>其次分屬左右署左右郎將<lb/>
各領左右署郎二署皆有中郎侍郎郎中三郎並屬光<lb/>
禄勲<hi>漢衞綰文帝時以戲車爲中郎將戲車謂能左右超乘也景帝幸上林詔綰叅乘重其淳謹又蘇武</hi>
<hi>以中郎將持節使匈奴又司馬相如拜中郎將建節徃使邛笮縣令負弩矢前驅蜀人以爲寵又後漢左中郎</hi>
<pb n="KR2m0001_WYG_034-12b"/>
<hi>將皇甫嵩右中郎將朱儁並討黄巾有大功又建安十六年魏公子丕爲五官中郎將置官屬以副丞相位在</hi>
<hi>魏國諸侯王上</hi>魏無三署郎猶置左右中郎將晋武帝省左右<lb/>
中郎將官宋孝武大明中復置銀章青綬武冠絳朝服<lb/>
佩水蒼玉齊左右中郎將屬西省梁代並分司丹禁今<lb/>
中郎將四十四員郎將六十四員各附諸軍諸衞篇大<lb/>
唐亦置諸衞中郎將永徽三年八月避太子名改中郎<lb/>
將爲旅賁郎將又改爲翊軍郎將尋復舊<lb/>
　　虎賁中郎將<lb/>
<pb n="KR2m0001_WYG_034-13a"/>
周官有虎賁氏掌領虎士八百人軍旅會同君宿於外<lb/>
則守王閑<hi>閉梐枑行馬也梐音陛枑音䕶</hi>漢武帝建元三年初置期門<lb/>
比郎中盖以微行出遊選材力之士執兵從送期之諸<lb/>
門故名期門無員多至千人平帝元始元年更名虎賁<lb/>
郎<hi>舊曰虎奔言如虎之奔</hi>置中郎將領之故有虎賁中郎將主虎<lb/>
賁宿衞冠揷兩鶡尾<hi>鶡鷙鳥之中果勁者每有攫撮應爪摧碎尾上黨所貢也後漢崔鈞</hi>
<hi>爲武賁中郎將服武弁戴鶡尾攫音钁</hi>紗縠單衣虎文錦袴餘郎亦然凡<lb/>
有虎賁中郎虎賁侍郎虎賁郎中節從虎賁皆父死子<lb/>
<pb n="KR2m0001_WYG_034-13b"/>
繼若死王事亦如之前賢亦多爲者<hi>後漢馬援孔融並爲虎賁中郎將遷</hi>
<hi>尚書魏桓階字伯緒爲虎賁中郎將遷尚書典選</hi>大唐無<lb/>
　　四中郎將<hi>東西南北</hi>
東中郎將<hi>後漢靈帝以董卓爲之</hi>南中郎將<hi>後漢獻帝以臨淄侯曹植爲之</hi>西中<lb/>
郎將<hi>晋以謝曼桓冲爲之</hi>北中郎將<hi>後漢以盧植爲之建安中以鄢陵侯曹彰爲之</hi>並後<lb/>
漢置江左彌重或領刺史或持節爲之銀印青綬服同<lb/>
將軍後魏靈太后時四中郎將兵數寡弱不足以襟帶<lb/>
京師任城王澄奏宜以東中帶滎陽郡南中帶魯陽郡<lb/>
<pb n="KR2m0001_WYG_034-14a"/>
西中帶恒農郡北中帶河南郡選二品三品親賢兼稱<lb/>
者居之配以强兵則深根固本之計也<hi>靈太后初從之後復止大唐至</hi>
<hi>徳後節度都團練使殆其遺職</hi>
　　雜中郎將<lb/>
使匈奴中郎將<hi>後漢主䕶南單于以張奐爲之後魏天興四年罷</hi>平越中郎將<lb/>
<hi>晋武帝置理廣州主䕶南越</hi>司金中郎將<hi>趙王循/爲之</hi>武衞中郎將<hi>魏始以許</hi>
<hi>禇爲之</hi>大唐無<lb/>
　　折衝府<hi>果毅别將等附</hi>
<pb n="KR2m0001_WYG_034-14b"/>
隋初左右衞左右武衞左右武候各領軍坊鄉團以統<lb/>
戎卒開皇中置驃騎將軍府毎府置驃騎車騎二將軍<lb/>
大業三年改驃騎府爲鷹揚府改驃騎將軍爲鷹揚郎<lb/>
將改車騎將軍爲鷹揚副郎將<hi>五年又以鷹揚副郎將爲鷹擊郎將</hi>九年<lb/>
别置折衝果毅及武勇雄武等郎將官以統領驍果大<lb/>
唐武徳初猶有驃騎府及驃騎車騎將軍之制武徳七<lb/>
年乃改驃騎爲統軍車騎爲别將貞觀十年復採隋折<lb/>
衝果毅郎將之名改統軍爲折衝都尉别將爲果毅都<lb/>
<pb n="KR2m0001_WYG_034-15a"/>
尉<hi>魏有折衝將軍後周有成議别將官其名因此也</hi>其府多因其地各自爲名<lb/>
無鷹揚之號凡五百七十四府分置於諸州而名𨽻諸<lb/>
衛及東宮率府各領兵滿一千二百人爲上府<hi>兩京城内雖不</hi>
<hi>滿此數亦同上府</hi>千人爲中府<hi>兩畿及岐同華懐陜等五州所管府雖不滿此數亦同中府</hi>
八百人爲下府每府置折衝都尉一人<hi>掌領校尉以下宿衛及衛士以</hi>
<hi>上總判府事</hi>左右果毅都尉各一人<hi>掌通判春秋傳曰戎昭果毅又曰殺敵爲果致</hi>
<hi>果爲毅煬帝始置後改將爲之</hi>别將一人<hi>不判府事若無兵曹以上即知府事初别將既改爲果毅</hi>
<hi>而府中有長史員聖歴三年廢長史置别將一員後又兼置長史</hi>長史一人<hi>通判載初元年置</hi>
<pb n="KR2m0001_WYG_034-15b"/>
兵曹一人<hi>判府事付事勾稽監印給紙筆</hi>校尉六人<hi>以下小吏各有差若校尉以下唯人</hi>
<hi>數置之</hi>凡府在赤縣爲赤府在畿縣爲畿府衛士以三百<lb/>
人爲團團有校尉五十人爲隊隊有正十人爲火火有<lb/>
備六䭾馬驢<hi>初置八馱後改爲六</hi>米糧介胄戎噐鍋幕貯之府庫<lb/>
以備武事毎嵗十一月以衞士帳上於兵部以候徵發<lb/>
天下衞士向六十萬人<hi>初置以成丁而入六十出役其家不免征徭遂漸逃散年月漸</hi>
<hi>久逃死者不補</hi>天寶八年五月停折衝府<hi>以無兵可校之</hi>十一年八月<lb/>
改諸衞士爲武士<lb/>
<pb n="KR2m0001_WYG_034-16a"/>
　　三都尉<hi>奉車</hi>　<hi>駙馬/</hi>　<hi>騎/</hi>　<hi>奉朝請附</hi>
奉車駙馬騎三都尉並漢武帝元鼎二年初置<hi>李陵爲騎都尉</hi>
<hi>至更始時官亂謡曰爛羊胃騎都尉</hi>舊無員或以冠常侍或卿尹校尉左<lb/>
遷爲之奉車掌御乘輿車<hi>漢官曰三人</hi>駙馬掌駙馬<hi>駙馬非正駕車</hi>
<hi>皆爲副馬一曰駙近也疾也</hi>騎都尉本監羽林騎<hi>漢官十人</hi>又竇嬰爲朝<lb/>
請<hi>竇太后除嬰門籍不得入朝請漢律諸侯春朝天子曰朝秋曰請</hi>後漢並屬光祿勲<lb/>
奉朝請無員本不爲官漢東京罷省三公外戚皇室諸<lb/>
侯多奉朝請奉朝請者奉朝㑹請召而已晉武帝亦以<lb/>
<pb n="KR2m0001_WYG_034-16b"/>
皇室外戚爲三都尉而奉朝請焉元帝爲晋王以參軍<lb/>
爲奉車都尉掾屬爲駙馬都尉行參軍舍人爲騎都尉<lb/>
皆奉朝請後罷奉車騎二都尉唯留駙馬都尉奉朝請<lb/>
而已諸尚公主者若劉惔桓温等皆爲之宋武帝永初<lb/>
以來以朝請選雜其尚主者唯拜駙馬都尉齊奉朝請<lb/>
駙馬都尉及散騎給事中等官並集書省職朝散用衣<lb/>
冠之餘人數猥積武帝永明中奉朝請至六百餘人<hi>齊職</hi>
<hi>儀曰凡尚公主拜駙馬都尉</hi>梁三都尉並無員秩其奉車駙馬皆武<lb/>
<pb n="KR2m0001_WYG_034-17a"/>
冠絳朝服銀章青綬梁陳駙馬皆尚公主者爲之<hi>陳武帝長</hi>
<hi>女永世公主先適陳留太守錢蕆生子岊及岊並卒武帝受禪唯公主追封將𦵏尚書主客牒詳議欲加蕆駙</hi>
<hi>馬都尉并贈岊官袁樞議曰昔王姬下降必適諸侯同姓爲主聞於公羊之説車服不繋著於詩人之篇漢氏</hi>
<hi>之初列侯尚主自斯以後降嬪素族駙馬都尉置由漢武或以假諸功臣或以加於戚屬是以魏表駙馬爲一</hi>
<hi>號魏晋以來因爲常准盖明王姬之重庻姓之輕若不加其等級莫可合巹而酳所以假駙馬之位乃崇於皇</hi>
<hi>女今公主早薨伉儷已絶既無禮數致疑何須駙馬之授按當陽侯杜元凱尚晋宣帝第二女髙陸宣公主晋</hi>
<hi>武踐祚而主已亡泰始中追贈公主杜君無復駙馬之號梁元帝女新安穆公主早薨天監初王氏無追拜之</hi>
<hi>事逺近二例足以據明公主所生既未反成人之禮無勞此授今宜追贈亭侯時以樞議爲衷蕆丑善反岊音</hi>
<pb n="KR2m0001_WYG_034-17b"/>
<hi>節</hi>後魏駙馬都尉亦爲尚公主官雖位髙卿尹而此職<lb/>
不去奉車二十人騎都尉六十人北齊駙馬與後魏同<lb/>
隋開皇三年罷奉朝請焬帝時奉車駙馬並廢大唐駙<lb/>
馬都尉從五品皆尚主者爲之開元三年八月勅駙馬<lb/>
都尉從五品階宜依令式仍借紫金魚袋天寶以前悉<lb/>
以儀容美麗者充選奉車都尉五員掌馭副車不常置<lb/>
若大備陳設則以餘官攝行屬左右衞也<lb/>
　通典卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷三</head> <lb/>
    <p>
<pb n="KR2m0001_WYG_008-1a"/>
欽定四庫全書<lb/>
　通典卷三<lb/>
　　唐　京　兆　杜　佑　君　卿　纂<lb/>
　食貨三<lb/>
　　鄉黨<hi>土斷梁版籍並附○上古齊周隋晉大宋齊      陳  後魏  北          唐</hi>
昔黄帝始經土設井以塞争端立歩制畝以防不足使<lb/>
八家為井井開四道而分八宅鑿井於中一則不洩地<lb/>
氣二則無費一家三則同風俗四則齊巧拙五則通財<lb/>
<pb n="KR2m0001_WYG_008-1b"/>
貨六則存亡更守七則出入相同八則嫁娶相媒九則<lb/>
無有相貸十則疾病相救是以情性可得而親生産可<lb/>
得而均均則欺凌之路塞親則鬭訟之心弭既牧之於<lb/>
邑故井一為鄰鄰三為朋朋三為里里五為邑邑十為<lb/>
都都十為師師十為州夫始分之於井則地著計之於<lb/>
州則數詳迄乎夏殷不易其制○周制大司徒令五家<lb/>
為比使之相保五比為閭使之相受四閭為族使之相<lb/>
葬五族為黨使之相救五黨為州使之相賙五州為鄉<lb/>
<pb n="KR2m0001_WYG_008-2a"/>
使之相賓<hi>鄭𤣥曰此所以勸民者也使之者皆謂立其長而敎令使之保猶任也救救凶災也賓賓</hi>
<hi>客其賢者也受者宅舎有故相受寄託也賙者謂禮物不備相給足也閭二十五家族百家黨五百家州二千</hi>
<hi>五百家鄉萬二千五百家此總謂郊内者也</hi>及三年則大比大比則受邦國<lb/>
之比要<hi>大比謂使天下更簡閱人數及其財物也受邦國之比要則亦受鄉遂矣鄭司農云五家為比</hi>
<hi>故以比為名今時八月按比是也要謂其簿</hi>遂人掌邦之野<hi>郊外曰野此野謂甸稍縣都</hi>
以土地之圖經田野造縣鄙形體之法五家為鄰五鄰<lb/>
為里四里為酇<hi>作管反</hi>五酇為鄙五鄙為縣五縣為遂皆<lb/>
有地域溝樹之使各掌其政令刑禁以歲時稽其人民<lb/>
<pb n="KR2m0001_WYG_008-2b"/>
而授之田野簡其兵器敎之稼穡<hi>經形體皆謂制分界也鄰里酇鄙縣遂猶</hi>
<hi>郊内比閭族黨州鄉也鄭司農云田野之居其比伍之名與國中異制故五家為鄰鄭𤣥謂異其名者示相變</hi>
<hi>耳遂之軍旅追胥起徒役如六鄉</hi>里有序而鄉有庠序以明敎庠則行<lb/>
禮而視化焉<hi>夫均其厚薄則生產平統之於鄙則其數舉家於鄉遂則其户可詳五人為伍則人</hi>
<hi>之衆寡可知故管子曰欲理其國者必先知其人欲知其人者必知其地自昭穆之後王室中衰井田廢壞不</hi>
<hi>足以紀人之衆寡宣王是以料人於太原由兹道失之</hi>○齊桓公用管仲管仲曰<lb/>
夫善牧者非以城郭也輔之以什司之以伍伍無非其<lb/>
里什無非其家故奔亡者無所匿遷徙者無所容不求<lb/>
<pb n="KR2m0001_WYG_008-3a"/>
而得不召而來故人無流亡之意吏無備追之憂故主<lb/>
政可行於人人心可繫於主是以制國郊内則以五家<lb/>
為軌軌十為里里四為連連十為鄉鄉五為帥國内十<lb/>
五鄉自五至帥郊外則三十家為邑邑十為卒卒十為<lb/>
鄉鄉三為縣縣十為屬屬有五自五至屬各有官長以<lb/>
司其事寓軍政焉而齊遂霸○徐偉長中論曰夫治平<lb/>
在庶功興庶功興在事役均事役均在民數周民數周<lb/>
為國之本也先王周知其萬民衆寡之數乃分九職焉<lb/>
<pb n="KR2m0001_WYG_008-3b"/>
九職既分則劬勞者可見勤惰者可聞也然而事役不<lb/>
均者未之有也事役既均故上盡其心而人竭其力然<lb/>
而庶功不興者未之有也庶功既興故國家殷富大小<lb/>
不匱百姓休和下無怨疾焉然而治不平者未之有也<lb/>
故泉有源治有本道者審本而已矣故周禮孟冬司寇<lb/>
獻民數於王王拜受之登於天府内史司㑹冡宰貳之<lb/>
其重之也如是今之為政者未之知䘏已也辟猶無田<lb/>
而欲樹藝雖有農夫安能措其強力乎是以先王制六<lb/>
<pb n="KR2m0001_WYG_008-4a"/>
鄉六遂之法所以維持其民而為之綱目也使其鄰比<lb/>
相保受賞罰相延及故出入存亡臧否逆順可得而知<lb/>
也及亂君之為政也户口漏於國版夫家脫於聯伍避<lb/>
役逋逃者有之於是姦心競生而偽端並作小則濫竊<lb/>
大則攻劫嚴刑峻令不能救也人數者庶事之所自出<lb/>
也莫不取正焉以分田里以令貢賦以造器用以制祿<lb/>
食以起田役以作軍旅國以建典家以立度五禮用修<lb/>
九刑用措其唯審人數乎○東晉哀帝崇和元年三月<lb/>
<pb n="KR2m0001_WYG_008-4b"/>
庚戌天下所在土斷孝武時范甯陳時政曰昔中原喪<lb/>
亂流寓江左庶有旋反之期故許其挾注本郡自爾漸<lb/>
乆人安其業邱壠墳柏皆以成行無本邦之名而有安<lb/>
土之實今宜正其封疆土斷人户明考課之科修閭伍<lb/>
之法難者必曰人各有桑土之懷下役之慮斯誠并兼<lb/>
之所執而非通理之篤論也古者失地之君猶臣所寓<lb/>
之主列國之臣亦有違適之理隨會仕秦致稱春秋樂<lb/>
毅逭燕見襃良史且今普天之人原其氏出皆隨代移<lb/>
<pb n="KR2m0001_WYG_008-5a"/>
遷何至於今而獨不可帝善之安帝義熈九年宋公劉<lb/>
裕緣人居土上表曰臣聞先王制理九土攸序分境畫<lb/>
野各安其居故井田之制三代以崇秦革其政漢遂不<lb/>
改富強兼并於是為弊在漢西京大遷田景之族以實<lb/>
關中即以三輔為鄉閭不復係之於齊楚九服不擾所<lb/>
託成舊自永嘉播越爰託淮海朝運匡復之算人懷思<lb/>
本之心經略之圖日不暇給是以寧人綏理猶有未遑<lb/>
及至大司馬桓温以人無定本傷理為深庚戌土斷以<lb/>
<pb n="KR2m0001_WYG_008-5b"/>
一其業於時財阜國豐實由於此自兹迄今彌歴年載<lb/>
畫一之制漸用頽弛雜居流寓閭伍不修王化所以未<lb/>
純人瘼所以猶在自非改調無以濟理夫人情滯常難<lb/>
與慮始謂父母之邦以為桑梓者誠以生焉敬愛所託<lb/>
請依庚戌土斷之科庶存其本稍與事著然後率之以<lb/>
仁義鼓之以威聲超大江而跨黄河撫九州而復舊土<lb/>
則戀本之志乃速申於當年在始暫勤要終必易於是<lb/>
依界土斷唯徐兗青三州人居晉陵者不在斷限諸流<lb/>
<pb n="KR2m0001_WYG_008-6a"/>
寓郡縣多被併省○宋孝武大明中王𤣥謨請土斷雍<lb/>
州諸僑郡縣<hi>今襄陽漢東等郡也</hi>○齊髙帝建元二年詔朝臣曰<lb/>
黄籍人之大紀國之理端自頃氓偽已久乃至竊注爵<lb/>
位盜易年月或户存而文書已絶或人在而反記死版<lb/>
停私而云隸役身強而稱六疾皆政之巨蠧敎之深疵<lb/>
比年雖却改籍書終無得實若約之以刑則人偽已逺<lb/>
若綏之以徳又未易可懲諸賢並深明理體各獻嘉謀<lb/>
以何科算能革斯弊也虞玩之上表曰宋元嘉二十七<lb/>
<pb n="KR2m0001_WYG_008-6b"/>
年八條取人孝建元年書籍衆巧之所始也元嘉中故<lb/>
光祿大夫傅崇年出七十猶手自書籍躬加隱校崇何<lb/>
必有石建之慎髙柔之勤蓋以時屬休明服道修身故<lb/>
耳古之共理天下唯良二千石今欲求理正其在勤明<lb/>
令長凡受籍縣不加檢勘但封送州州檢得知方却歸<lb/>
縣吏貪其賂人肆其奸奸彌深而却彌多賂逾厚而答<lb/>
逾緩自泰始三年至元徽四年揚州等九郡黄籍共却<lb/>
七萬一千餘户於今十一年矣而所正者猶未四萬神<lb/>
<pb n="KR2m0001_WYG_008-7a"/>
州奥區尚或如此江湘諸郡倍不可念愚謂宜以元嘉<lb/>
二十七年籍為正人惰法既久今建元二年書籍宜更<lb/>
立明科一聽首悔迷而不返依制必戮使官長審自檢<lb/>
校切令明洗然後上州永以為正若有虛昧州縣同咎<lb/>
今户口多少不減元嘉而版籍頓闕弊亦有以自孝建<lb/>
以來入勲者衆其中操干戈衛社稷者三分殆無一焉<lb/>
尋蘇峻平後庾亮就温嶠求勲簿而嶠不與以為陶侃<lb/>
所上多非實錄物之懷私無代不有宋末落紐此巧尤<lb/>
<pb n="KR2m0001_WYG_008-7b"/>
多又有改注籍狀詐入仕流昔為人役者今反役人又<lb/>
生不長髪便謂為道人或抱子并居竟不編户遷徙去<lb/>
来公違土斷屬役無漏流亡不歸法令必行自然競反<lb/>
為理不患無制患在不行不患不行患在不乆帝省表<lb/>
納之乃别置校籍官置令史限人一日得數巧以防懈<lb/>
怠至武帝永明八年讁巧者戍緣淮各十年百姓怨咨<lb/>
帝乃詔曰既徃之愆不足追咎自宋昇明以前皆聽復<lb/>
注其有讁役邊疆各許還本自此後有犯嚴加其罰○<lb/>
<pb n="KR2m0001_WYG_008-8a"/>
梁武帝時所司奏南徐江郢逋兩年黄籍不上尚書令<lb/>
沈約上言曰晉咸和初蘇峻作亂版籍焚燒此後起咸<lb/>
和三年以至於宋並皆詳實朱筆隱注紙連悉縫而尚<lb/>
書上省庫籍唯有宋元嘉中以来以為宜檢之日即事<lb/>
所須故也晉代舊籍並在下省左人曹謂之晉籍自東<lb/>
西二庫既不係尋檢主者不復經懷狗牽䑕齧雨濕沾<lb/>
爛解散於地又無扄縢此籍精詳實宜保惜位髙官卑<lb/>
皆可依按宋元嘉二十七年始以七條徴發既立此科<lb/>
<pb n="KR2m0001_WYG_008-8b"/>
茍有迴避姦偽互起歲月滋廣以至於齊於是東堂校<lb/>
籍置郎令史以掌之而簿籍於此大壞矣凡粗有衣食<lb/>
者莫不互相因依競行姦貨落除卑注更書新籍通官<lb/>
榮爵隨意髙下以新換故不過用一萬許錢昨日卑微<lb/>
今日仕伍凡此姦巧並出愚下不辨年號不識官階或<lb/>
注義熙在寧康之前或以崇安在元興之後此時無此<lb/>
府此年無此國元興唯有三年而猥稱四年又詔書甲<lb/>
子不與長歴相應如此詭謬萬緒千端校籍諸郎亦所<lb/>
<pb n="KR2m0001_WYG_008-9a"/>
不覺不才令史更何可言且籍字既細難為眼力尋求<lb/>
巧偽莫知所在徒費日月未有實騐假令兄弟三人分<lb/>
為三籍却一籍父祖官其二初不被却同堂從祖以下<lb/>
固自不論諸如此例難可悉數或有應却而不却不須<lb/>
却而却所却既多理無悉當懐寃抱屈非止百千投辭<lb/>
請訴充曺牣府既難領理交興人怨於是悉聽復注普<lb/>
停洗却既䝉復注則莫不成官此蓋核籍不精之巨弊<lb/>
也臣謂宋齊二代士庶不分雜役減闕職由於此自元<lb/>
<pb n="KR2m0001_WYG_008-9b"/>
嘉以来籍多假偽景平以前既不係檢凡此諸籍得無<lb/>
巧換今雖遺落所存尚多宜有徵騐可得信實其永初<lb/>
景平籍宜移還上省竊以為晉籍所餘須加寶愛若不<lb/>
切心留意則還復散失矣不識胄𦙍非謂衣冠凡諸此<lb/>
流罕知其祖假稱髙曾莫非巧偽質諸文籍姦事立露<lb/>
懲覆矯詐為益實𢎞又上省籍庫雖直郎題掌而盡日<lb/>
料校唯令史獨入籍既重寶不可専委羣細若入庫檢<lb/>
籍之時直郎直都應共監視寫籍皆於郎都目前並加<lb/>
<pb n="KR2m0001_WYG_008-10a"/>
掌置私寫私換可以永絶事畢郎出仍自題名臣又以<lb/>
為巧偽既多並稱人士百役不及髙卧私門致令公私<lb/>
闕乏是事不舉宜選史𫝊學士諳究流品者為左人郎<lb/>
左人尚書専共校勘所貴卑姓雜譜以晉籍及宋永初<lb/>
景平籍在下省者對共讐校若譜注通籍有卑雜則條<lb/>
其巧謬下在所科罰帝以是留意譜籍詔御史中丞王<lb/>
僧孺改定百家譜由是有令史書吏之職譜局因此而<lb/>
置始晉太元中員外散騎侍郎賈弼好簿狀大披羣族<lb/>
<pb n="KR2m0001_WYG_008-10b"/>
所撰十八州百一十六郡合七百一十二卷士庶畧無<lb/>
遺闕其子孫代傳其業宋王𢎞劉湛並好其書𢎞日對<lb/>
千客而不犯一人諱湛為選曺始撰百家譜以助銓序<lb/>
傷於寡畧齊王儉復加得繁省之衷僧孺為八十卷東<lb/>
南諸族别為一部不在百家之數○陳文帝天嘉初詔<lb/>
曰自頃編戸播遷良可哀惕其亡鄉失土逐食流移者<lb/>
今年内隨其適樂来嵗不問僑舊悉令著籍同土斷之<lb/>
例○後魏初不立三長唯立宗主督䕶所以人多隱冒<lb/>
<pb n="KR2m0001_WYG_008-11a"/>
五十三十家方為一户謂之䕃附䕃附者皆無官役豪<lb/>
強徴斂倍於公賦矣孝文太和十年給事中李冲以三<lb/>
正理人所由来逺於是剏三長之制曰宜准古五家立<lb/>
一鄰長五鄰立一里長五里立一黨長黨長取鄉人強<lb/>
謹者鄰長復一夫里長二黨長三所取復征戍餘若人<lb/>
三長三載亡愆則陟用之一等太后覽而稱善引見公<lb/>
卿議之中書令鄭羲祕書令髙祐等曰冲求立三長者<lb/>
乃欲混天下為一法言似可用事實難行太尉元丕曰<lb/>
<pb n="KR2m0001_WYG_008-11b"/>
臣謂此法若行公私有益方今有事之月校比人户新<lb/>
舊未分人心勞怨請過今秋至冬閒月徐乃遣使於事<lb/>
為宜冲曰人可使由之不可使知之若不因調時百姓<lb/>
徒知立長校戸之勤未見均徭省賦之益心必生怨宜<lb/>
及課調之月令知賦税之均既識其事又得其利因人<lb/>
之欲為之易行著作郎傅思益進曰人俗既異險易不<lb/>
同九品差調為日已乆一朝改法恐成擾亂太后曰立<lb/>
三長則課有常準賦有恒分苞䕃之戸可出僥倖之人<lb/>
<pb n="KR2m0001_WYG_008-12a"/>
可止何為而不可遂立三長公私便之○北齊令人居<lb/>
十家為鄰比五十家為閭百家為族黨一黨之内則有<lb/>
黨族一人副黨一人閭正二人鄰長十人合有十四人<lb/>
共領百家而已至於城邑一坊僑舊或有千戸以上唯<lb/>
有里正二人里吏二人里吏不常置隅老四人非是官<lb/>
府私充事力坊事亦得取濟若論外黨便是煩多時宋<lb/>
孝王撰關東風俗𫝊曰昔六國之亡豪族處處而有秦<lb/>
氏失馭競起為亂及漢髙徙諸大姓齊田楚景之輩以<lb/>
<pb n="KR2m0001_WYG_008-12b"/>
實關中蓋所以強夲弱末之計也文宣之代政令嚴猛<lb/>
羊畢諸豪頗被徙逐至若瀛冀諸劉清河張宋并州王<lb/>
氏濮陽侯族諸如此輩一宗近將萬室煙火連接比屋<lb/>
而居獻武初在冀郡大族蝟起應之侯景之反河南侯<lb/>
氏幾為大患有同劉元海石勒之衆也凡種類不同心<lb/>
意亦異若遇間隙先為亂階時宋世良獻書以為魏氏<lb/>
十姓八氏三十六姓皆非齊代腹心請令散配郡國無<lb/>
士族之處給地與人一則令其就彼仕宦全其門戸二<lb/>
<pb n="KR2m0001_WYG_008-13a"/>
</p>
<p>
<pb n="KR2m0001_WYG_008-14a"/>
<hi>谷阻險地逺人稀之處聽隨便量置</hi>掌按比户口課植農桑檢察非違催<lb/>
驅賦役在邑居者為坊别置正一人掌坊門管鑰督察<lb/>
姦非並免其課役在田野者為村别置村正一人其村<lb/>
滿百家増置一人掌同坊正其村居如滿十家者隸入<lb/>
大村不須别置村正天下戸為九等三年一造戸籍凡<lb/>
三夲一留縣一送州一送戸部常留三比在州縣五比<lb/>
送省<hi>儀鳳二年二月勅自今以後省黄籍及州縣籍也</hi>諸里正縣司選勲官六<lb/>
品以下白丁清平強幹者充其次為坊正若當里無人<lb/>
<pb n="KR2m0001_WYG_008-14b"/>
聽於比鄰里簡用其村正取白丁充無人處里正等並<lb/>
通取十八以上中男殘疾等充<lb/>
　<lb/>
　<lb/>
　<lb/>
　<lb/>
　<lb/>
　通典卷三<lb/>
</p>
<p>
</p>
  </div>
</body>
</text>
</TEI>
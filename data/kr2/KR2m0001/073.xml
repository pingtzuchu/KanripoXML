<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷六十八</head> <lb/>
    <p>
<pb n="KR2m0001_WYG_073-1a"/>
欽定四庫全書<lb/>
　通典卷六十八<lb/>
　　唐　京　兆　杜　佑　君　卿　纂<lb/>
　禮二十八　嘉十三<lb/>
　　天子諸侯大夫士養子儀<hi>君薨後嗣子生附</hi>
周制妻將生子及月辰則居側室<hi>側室謂夹之室次燕寢也</hi>夫使人<lb/>
日再問之作而自問之妻不敢見使姆衣服而對至扵<lb/>
子生夫復使人日再問之<hi>作有感動</hi>子生男子設弧於門左<lb/>
<pb n="KR2m0001_WYG_073-1b"/>
女子設帨扵門右<hi>表男女也弧者示有事扵武也帨事人之佩巾</hi>三日始負子<lb/>
男射女否<hi>始有事也負之謂抱之而使向前也</hi>國君世子生告扵君接以<lb/>
太牢宰掌具<hi>接讀為㨗勝也謂食其母使補虛强氣也</hi>三日卜士負之吉者<lb/>
宿齋朝服寢門外詩負之射人以桑弧蓬矢六射天地<lb/>
四方<hi>詩之言承也即本卜吉者桑弧蓬矢本太古也天地四方男子所有事也</hi>保受乃負之<lb/>
<hi>代士也保保母</hi>宰醴負子賜之束帛<hi>醴當為禮字之誤也禮以一獻之禮酬之以幣也</hi>
卜士之妻大夫之妾使食子<hi>食子不使君妾嫡妾有敵義不相䙝以勞辱之事士</hi>
<hi>妻大夫之妾謂時自有子者</hi>凡接子擇日<hi>雖三日之内尊卑必皆選其吉焉</hi>冢子則<lb/>
<pb n="KR2m0001_WYG_073-2a"/>
太牢<hi>冢大也冢子猶言長子通扵下也</hi>庶人特豚士特豕大夫少牢國<lb/>
君世子太牢<hi>皆謂長子</hi>其非冢子則皆降一等<hi>謂冢子之弟及衆妾之子</hi>
<hi>生也天子諸侯少牢大夫特豕士庶人特豚耳</hi>異為孺子室扵宮中<hi>别擇一處而居</hi>擇<lb/>
扵諸母與可者必求其寛裕慈惠温良恭敬慎而寡言<lb/>
者使為子師其次為慈母其次為保母皆居子室<hi>此人君養</hi>
<hi>子之禮也諸母衆妾也可者傅御之屬也子師教示以善道者慈母知其嗜欲者保母安其居處者士妻食乳</hi>
<hi>之而已</hi>他人無事不徃<hi>為兒精氣㣲弱將驚動也</hi>三月之末擇日翦髮<lb/>
為鬌男角女羈否則男左女右<hi>鬌所遺髪也夹囟曰角午達曰羈</hi>是日<lb/>
<pb n="KR2m0001_WYG_073-2b"/>
也妻以子見於父貴人則為衣服由命士以下皆漱澣<lb/>
<hi>貴人大夫以上也由自也</hi>男女夙興沐浴衣服具視朔食<hi>朔食天子太牢諸侯</hi>
<hi>少牢大夫特豕士特豚男女謂所生之父母也</hi>夫入門升自阼階立扵阼西向<lb/>
妻抱子出自房當楣立東面<hi>入門者入側室之門也大夫以下見子就側室見妾</hi>
<hi>子扵内寢辟人君也</hi>姆先相曰母某敢用時日袛見孺子<hi>某妻姓若言某</hi>
<hi>氏也祗敬也</hi>夫對曰欽有帥父執子之右手咳而名之<hi>欽敬帥循</hi>
<hi>也言教之敬使有循也執右手明將授以事也</hi>妻對曰記有成遂左還授師<hi>記猶</hi>
<hi>識也識夫之言使有成也師子師也</hi>子師遍告諸婦諸母名<hi>後告諸母若名成於尊</hi>
<pb n="KR2m0001_WYG_073-3a"/>
妻遂適寢<hi>復夫之燕寢也</hi>夫告宰名宰徧告諸男名書曰某年<lb/>
月日某生而藏之<hi>宰謂屬吏也春秋書桓六年九月丁卯子同生</hi>宰告閭史書<lb/>
為二其一藏諸閭府其一獻諸州史州史獻諸州伯州<lb/>
伯藏諸州府<hi>四閭為族族百家也閭胥中士一人五黨為州州二千五百家也州長中大夫一人</hi>
<hi>也皆有屬吏獻猶言也</hi>世子生則君沐浴朝服夫人亦如之皆立<lb/>
扵阼階西鄉世婦抱子升自西階君名之乃降<hi>子生自西階則</hi>
<hi>人君見世子扵路寢也見妾子就側室凡子生皆就側室諸侯夫人朝扵君之次而褖衣也</hi>凡名子<lb/>
不以日月不以國<hi>終使易諱</hi>不以隠疾<hi>謂衣中之疾難以醫也</hi>大夫士<lb/>
<pb n="KR2m0001_WYG_073-3b"/>
之子不敢與世子同名<hi>尊世子也其先世子生亦勿為改</hi>公庶子生有<lb/>
賜君名之衆子則有司名之<hi>有賜扵君有恩賜也有司臣有事者也魯桓公名子</hi>
<hi>問於申繻</hi>庶人無側室者及月辰夫出居羣室凡父在孫見<lb/>
扵祖祖亦名之禮如子見父無辭<hi>見子於祖家統於尊也父在則無辭有嫡</hi>
<hi>子無嫡孫與見庶子同也父卒而有嫡孫則有辭與見冢子同父雖卒而庶孫猶無辭也</hi>大夫之子<lb/>
有食母<hi>選扵傅御之中喪服所謂乳母也</hi>士之妻自養其子<hi>賤不敢使人</hi>曽<lb/>
子問曰君薨而世子生如之何孔子曰卿大夫士從攝<lb/>
主北面扵西階南<hi>變於朝夕哭位也攝主上卿代君聽政也</hi>大祝裨冕執束<lb/>
<pb n="KR2m0001_WYG_073-4a"/>
帛升自西階盡等不升堂命無哭<hi>將有事宜清淨也禆冕者接神則祭服諸</hi>
<hi>侯之卿大夫所服也禆冕絺冕也𤣥冕也士服爵弁服其大祝禆冕則大夫也</hi>祝聲三告曰某<lb/>
之子生敢告<hi>聲噫歆警神也某夫人之氏</hi>升奠幣扵殯東几上哭降<lb/>
<hi>
                        <graphic n="KR1351" url="https://raw.githubusercontent.com/kanripo/KR-Gaiji/master/images/KR1351.png" mimeType="image/png"/>扵殯東明繼體也</hi>衆主人卿大夫士房中皆哭不踊<hi>衆主人君之親也房</hi>
<hi>中婦人也</hi>盡一哀反位遂朝奠<hi>反朝夕/哭位</hi>小宰升舉幣<hi>升舉幣降而下</hi>
<hi>埋之階間</hi>三日衆主人卿大夫士如初位北面<hi>三日負子日也初告生時</hi>
大宰大宗大祝皆禆冕少師奉子以縗祝先子從宰宗<lb/>
人從入門哭者止<hi>宰宗人詔贊君事者</hi>子升自西階殯前北面祝<lb/>
<pb n="KR2m0001_WYG_073-4b"/>
立於殯東南隅祝聲三曰某之子某從執事敢見子拜<lb/>
稽顙哭<hi>奉子者拜哭也</hi>祝宰宗人衆主人卿大夫士哭踊三者<lb/>
三<hi>凡踊三跳為一節三節為一踊謂之成踊故云三者三</hi>降東反位皆袒子踊房<lb/>
中亦踊三者三襲縗杖<hi>踊襲縗杖成子禮也</hi>奠出<hi>亦謂朝奠</hi>大宰命祝<lb/>
史以名徧告扵五祀山川<hi>因負子名之於喪禮畧</hi>如已葬而世子生<lb/>
大宰大宗從大祝而告於禰<hi>告生</hi>三月乃名扵襧以名徧<lb/>
告及社稷宗廟山川也<lb/>
　　天子諸侯大夫士之子事親儀<hi>婦事舅姑附</hi>
<pb n="KR2m0001_WYG_073-5a"/>
周文王之為太子朝扵王季日三雞初鳴而衣服至扵<lb/>
寢門外問内豎曰今日安否何如<hi>内豎小臣之屬掌内外之通命者</hi>其<lb/>
有不安節則内豎以告文王文王色憂行不能正履<hi>節為</hi>
<hi>居處故事也履蹈地也</hi>王季復膳<hi>飲食/安也</hi>然後亦復初<hi>憂觧</hi>食上必在<lb/>
視寒煖之節<hi>在察也</hi>食下問所膳<hi>問所食者</hi>若内豎言疾則親<lb/>
齋元而養<hi>親猶自也養疾者齋𤣥𤣥冠𤣥端</hi>饌必敬視<hi>疾者之食齊和所欲或異</hi>藥必<lb/>
親嘗<hi>試毒味也</hi>子事父母雞初鳴咸盥漱櫛縰笄總拂髦冠<lb/>
緌纓端韠紳搢笏<hi>咸皆也縰韜髪者總束髪也垂後為飾拂髮振去塵著之髦用髪為之象</hi>
<pb n="KR2m0001_WYG_073-5b"/>
<hi>幼時鬌其制未聞也緌纓之飾也端𤣥端士服也庶人深衣紳大帶所以自紳約也搢猶插也插笏扵紳所以</hi>
<hi>記事也</hi>左佩紛帨刀礪小觿金燧<hi>紛拭物之巾也今齊人有言紛者刀礪小刀及</hi>
<hi>礪礱也小觿觧小結觿貌如錐以象骨為之金燧用取火於日</hi>右佩玦捍管遰<hi>時制反</hi>大<lb/>
觿木燧<hi>捍謂拾也言可以捍弦也管筆彄也遰刀鞞也木燧鑽火也玦音決鞞必領反</hi>偪<hi>行縢也音</hi>
<hi>逼</hi>屨著綦<hi>綦屨繫也音忌</hi>婦事舅姑如事父母雞初鳴咸盥漱<lb/>
櫛縰笄總衣紳<hi>笄今之簪也衣紳衣而著紳</hi>左佩紛帨刀礪小觿金<lb/>
燧右佩箴管線纊施縏袠大觿木燧<hi>縏小囊也縏袠言施明為箴管線纊</hi>
<hi>有之</hi>紟纓綦屨<hi>紟猶結也婦人/有纓示繫屬也</hi>以適父母舅姑之所<hi>適之</hi>及<lb/>
<pb n="KR2m0001_WYG_073-6a"/>
所下氣怡聲問衣燠寒疾痛苛癢而敬抑搔之<hi>怡悦也苛疥也</hi>
<hi>抑按搔摩也</hi>出入則或先或後而敬扶持之<hi>先後之隨時便也</hi>進盥<lb/>
少者奉槃長者奉水請沃盥盥卒授巾<hi>槃承盥水者也巾以帨手</hi>問<lb/>
所欲而敬進之柔色以温<hi>温扵運反</hi>之<hi>温藉也承尊者顔色必和</hi>男女未<lb/>
冠笄者鷄初鳴咸盥漱櫛縰拂髦總角紟纓皆佩容臭<lb/>
<hi>總角收髪結之容臭香物也以纓佩之為近尊者給小使也</hi>昧爽而朝<hi>後成人也</hi>問何食<lb/>
飲矣若已食則退若未食則佐長者視具<hi>具饌也</hi>孺子蚤<lb/>
寢宴起惟所欲食無時<hi>又後未成人者孺子小子也</hi>父母舅姑之衣<lb/>
<pb n="KR2m0001_WYG_073-6b"/>
衾簟席枕几不𫝊<hi>傳移也</hi>杖屨袛敬之勿敢近父殁母存<lb/>
冢子御食羣子婦佐餕如初<hi>御侍也謂長子侍母食也侍食者不餕其婦猶皆餕</hi>
<hi>也</hi>㫖甘柔滑孺子餕之在父母舅姑之所不敢噦噫嚏<lb/>
<hi>音帝</hi>咳欠伸跛倚睇<hi>傾視</hi>視不敢唾洟寒不敢襲癢不敢搔<lb/>
<hi>襲謂重衣</hi>男不言内女不言外<hi>謂事業之次第</hi>非祭非喪不相授器<lb/>
<hi>祭嚴喪遽不嫌也</hi>其相授則女受以篚其無篚則皆坐奠之而<lb/>
後取之<hi>奠停地也</hi>男子入内不嘯不指夜行以燭無燭則止<lb/>
<hi>嘯讀為叱嫌有隠使</hi>女子出門必擁蔽其面夜行以燭無燭則止<lb/>
<pb n="KR2m0001_WYG_073-7a"/>
<hi>擁猶障也</hi>道路男子由右女子由左<hi>地道尊右</hi>若飲食之雖不嗜<lb/>
必嘗而待<hi>待後命而去也</hi>加之衣服雖不欲必服而待<hi>待後命釋藏也</hi>
子婦未孝未敬勿庸疾怨<hi>庸之言用</hi>姑教之若不可教而後<lb/>
怒之<hi>怒譴責也</hi>不可怒子放婦出而不表禮焉<hi>表明也猶為之隠不明其</hi>
<hi>犯禮之過</hi>父母有過下氣怡色柔聲以諫諫若不入起敬起<lb/>
孝説則復諫<hi>子事父母有隠無犯起猶更也</hi>不説與其得罪扵鄉黨州<lb/>
閭寧熟諫<hi>子從父之令不可為孝也周禮二十五家為閭四閭為族五族為黨五黨為州五州為鄉</hi>
三諫而不聽則號泣而隨之<hi>至親無去志在感動</hi>父母怒不説而<lb/>
<pb n="KR2m0001_WYG_073-7b"/>
撻之流血不敢疾怨起敬起孝父母有婢子若庶子庶<lb/>
孫甚愛之雖父母没没身敬之不衰<hi>婢子所謂賤人之子</hi>舅没則<lb/>
姑老<hi>謂傳家事扵冢婦</hi>冢婦所祭祀賔客每事必請扵姑<hi>婦雖受𫝊</hi>
<hi>猶不敢専行也</hi>凡婦不命適私室不敢退<hi>婦侍舅姑者也</hi>婦將有事大<lb/>
小必請扵舅姑<hi>不敢専行</hi>子婦無私貨無私畜無私器不敢<lb/>
私假不敢私與<hi>家事統扵尊也</hi>婦或賜之飲食衣服布帛佩帨<lb/>
茝蘭則受而獻諸舅姑舅姑受之則喜如新受賜<hi>或賜之謂</hi>
<hi>私親兄弟</hi>若反賜之則辭不得命如更受賜藏以待乏<hi>待舅姑之</hi>
<pb n="KR2m0001_WYG_073-8a"/>
<hi>乏也不得命者不見許也</hi>婦若有私親兄弟將與之則必復請其故<lb/>
賜而后與之凡為人子之禮冬温而夏凊昏定而晨省<lb/>
<hi>定安其寢處也省問其安否何如</hi>出必告反必面<hi>告面同耳反言面者從外來宜知親之顔</hi>
<hi>色安否</hi>所遊必有常所習必有業<hi>縁親之/意欲知</hi>恒言不稱老<hi>廣敬</hi>
居不主奧坐不中席行不中道立不中門<hi>謂與父同宮者也不敢當</hi>
<hi>其尊處室中西南隅謂之奥道有左右中門謂棖闑之間也内則曰由命士以上父子皆異宮</hi>聽扵無<lb/>
聲視扵無形<hi>常若親之將有教使</hi>不登髙不臨深不苟訾不苟笑<lb/>
<hi>為其近危辱也人之性不欲見毁訾不欲見笑君子樂然後笑</hi>不服闇不登危懼辱親<lb/>
<pb n="KR2m0001_WYG_073-8b"/>
也<hi>服闇事㝠也不扵闇㝠之中從事為卒有非常且嫌失禮也男女夜行以燭</hi>父母召唯而<lb/>
不諾手執業則投之食在口則吐之走而不趨親老出<lb/>
不易方復不過時<hi>不可以憂父母也易方謂其不信己所䖏也復返也</hi>不有私財<lb/>
為人子者父母存冠衣不純素<hi>為其有喪象也深衣曰具父母衣純以青</hi>孤<lb/>
子當室冠衣不純采<hi>早喪親雖除喪不忘哀也謂年未三十者三十壯有室有代親之道</hi>
<hi>不為孤也當室嫡子也深衣曰孤子衣純以素也</hi>父母有疾冠者不櫛行不翔<lb/>
<hi>憂不為容</hi>言不惰<hi>憂不在/私好</hi>琴瑟不御<hi>憂不在樂</hi>食肉不至變味飲<lb/>
酒不至變貌<hi>憂不在味</hi>笑不至矧怒不至詈<hi>憂在心難變也齒本曰矧大笑</hi>
<pb n="KR2m0001_WYG_073-9a"/>
<hi>則見</hi>疾止復故<hi>順常居也</hi>故州閭鄉黨稱其孝兄弟親戚稱其<lb/>
慈僚友稱其弟執友稱其仁交遊稱其信此孝子之行<lb/>
也<lb/>
　　事先生長者雜儀<lb/>
周制曲禮曰立必正方不傾聽<hi>習其自端正也</hi>從扵先生不越<lb/>
路而與人言<hi>尊不二也先生老人教學者</hi>遭先生扵路趨而進正立<lb/>
拱手<hi>為有教使</hi>先生與之言則對不與之言則趨而退<hi>為其不欲</hi>
<hi>與己並行也</hi>見父之執不謂之進不敢進不謂之退不敢退<lb/>
<pb n="KR2m0001_WYG_073-9b"/>
不問不敢對<hi>敬父同志如事父</hi>從長者而上丘陵則必向長者<lb/>
所視<hi>為逺視不察有所問</hi>無踐屨無踖席摳衣趨隅必慎唯諾<hi>趨隅</hi>
<hi>升席必由下也慎唯諾者不先舉見問乃應</hi>坐必安執爾顔<hi>執猶守也</hi>長者不及<lb/>
無儳言<hi>儳猶暫也非類雜</hi>正爾容聽必恭<hi>聽先生之言既悦又敬</hi>侍坐扵<lb/>
先生先生問焉終則對<hi>不敢錯亂尊者之言</hi>諸業則起請益則起<lb/>
<hi>尊師重道也起若今摳衣前請也業謂篇卷也益謂受説不了欲師更明説之</hi>見同等不起<hi>不為</hi>
<hi>私敬</hi>上客起<hi>敬尊/者</hi>尊客之前不叱狗<hi>嫌若諷去之</hi>侍坐扵君子<lb/>
君子欠伸撰杖屨視日蚤暮侍坐者請出矣<hi>以君子有厭倦意也</hi>
<pb n="KR2m0001_WYG_073-10a"/>
<hi>撰持也</hi>君子問更端則起而對<hi>離席對敬異事也</hi>侍坐扵君子若<lb/>
有告者曰少間願有復也則左右屏而待<hi>復白也言欲湏少間有所</hi>
<hi>白也屏猶退隠</hi>離坐離立無往叅焉離立者不出中間侍食扵<lb/>
長者無流歠<hi>大歠嫌欲疾</hi>無咤食<hi>嫌/薄</hi>無齧骨<hi>為有聲不敬</hi>無反魚<lb/>
肉<hi>為己歴口人所惡也</hi>無投與狗骨<hi>為其賤主/人之物</hi>無刺齒<hi>為其弄口也</hi>賜<lb/>
果扵君前其有核者懐其核<hi>嫌棄尊者之物也</hi>長者賜少者賤<lb/>
者不敢辭<hi>不敢抗禮少者賤者童僕之屬也</hi>
　　居官歸養父母議<hi>晉</hi>
<pb n="KR2m0001_WYG_073-10b"/>
晉武帝泰始中河南尹庾純自劾奏與司空賈充共爭<lb/>
酒醉充遂訶臣父老不歸供養為無天地臣不服罪自<lb/>
引而更忿怒厲聲按禮八十月制誠以衰老之年變難<lb/>
無常而臣不惟生育之恩輸情自歸求養老父而懐禄<lb/>
貪榮乆廢定省充位為三公論道興化以教義責臣是<lb/>
也而臣聞義不服黷慢台司違犯憲度不可以訓臣謹<lb/>
自劾請臺免官廷尉理罪大鴻臚削爵土謹遣臣丞韓<lb/>
㣲上所佩河南尹章綬闗内侯印綬伏請罪誅河南尹<lb/>
<pb n="KR2m0001_WYG_073-11a"/>
功曹史龎札言臣謹按三王養老王制八十一子不從<lb/>
政九十其家不從政使夫人子無闕孝養之道為臣不<lb/>
虧在公之節也臣聞先王制禮垂訓將来使能者俯就<lb/>
不能者企及姬公留周伯禽之魯孝子不匱典禮無愆<lb/>
今公府議七十時制八十月制欲以駁奪是為公朝立<lb/>
法還自越之司徒右西曹掾劉斌議禮八十一子不從<lb/>
政純有一兄二弟在家不為違禮又令九十乃悉歸純<lb/>
父未九十不為違令詔純免官而已充復位<hi>孫盛晉陽春秋論云</hi>
<pb n="KR2m0001_WYG_073-11b"/>
<hi>若乃冢宰大臣不以家事辭王事抑小全大自非此族固宜盡陟岵之恩如匹夫之志或不可奪總見裁抑者</hi>
<hi>孝子之心何得忍而不言純未嘗告誠非也</hi>
　　僑居人桑梓敬議<lb/>
晉盛彦通桑梓敬議曰竊見今編户之人本或僑寓則<lb/>
不為所居之國脩拜揖之敬先人舊壤追為盡禮愚懐<lb/>
淺短良有疑焉夫人道繁衍宗流遐大根生一胄枝播<lb/>
萬緒故繁曠之枝異統則聖人檢之以禮憲萬條之流<lb/>
難紀故王者制之以境域是以古人當其理也則居有<lb/>
<pb n="KR2m0001_WYG_073-12a"/>
常邑仕有定邦爰及六國至扵末代全固之業傾瓜分<lb/>
之務起農夫不得安其耕爵士不得食其禄孔子稱危<lb/>
邦不入亂邦不居是為離舊適新之制背否向泰之文<lb/>
扵斯尚矣蓋離舊以其無道適新以其宜宗背否以其<lb/>
多難向泰以其可安可安則播殖扵其野宜宗則振纓<lb/>
扵其朝在家則人理足在官則臣道備人臣之義同而<lb/>
彼此之敬異余竊惑之昔孔子宋人也上自孔父逮扵<lb/>
弗父何並服事宋仕有代禄至扵仲尼道崇闕里乃為<lb/>
<pb n="KR2m0001_WYG_073-12b"/>
魯人矣而春秋之作内魯外宋諱我過彰彼非以此徴<lb/>
之斷可識矣而觀今日僑居之族其先人始祖不出是<lb/>
國枝葉播越居之數代公實編户而私稱寓客營家則<lb/>
號為借壤進官則名曰寄通髙容雅步不為有降一身<lb/>
居之尚在難安或父兄相承尊長相襲近經數代逺或<lb/>
累葉學道講義習人之禮鄉舉里選假人之評居人之<lb/>
境以繁我條乗人之貸以濟我生由人之位以光我屬<lb/>
恃人之寵以輝我業朝廷則祖考之所階山陵則神靈<lb/>
<pb n="KR2m0001_WYG_073-13a"/>
之所憑昔人思召伯之愛尚敬甘棠之木况父母之所<lb/>
始卒而不知加尊推之扵心豈道訓之謂哉又今人所<lb/>
追尊舊壤雖逺而為之敬者何也猶以有先業墳栢之<lb/>
故塋曩代桑梓之舊業耳蓋宗廟迭毁禮有降殺尊親<lb/>
之至父祖而已自此以上情輕服簡故大夫及士祭極<lb/>
三代明恩由近始禮以逺降也今逺禰之隳舘何若近<lb/>
祖之先廬迭毁之墳栢何若祭祀之封𡑞曩代之官府<lb/>
何若父兄之朝廷先業之囿苑何若今日之丘園雖古<lb/>
<pb n="KR2m0001_WYG_073-13b"/>
人有維桑與梓必恭敬止之文所謂桑梓宜以父祖為<lb/>
斷舊壤不復相由人無二主官無兩統愚疑為所寓之<lb/>
主以崇公敬為先人本邦修私敬而已散手而跪捧䄂<lb/>
而揖以示存舊過厚之意也<lb/>
　　夫人不答妾拜議<hi>晉</hi>
晉摯虞議曰漢魏故事王公羣妾見扵夫人夫人不答<lb/>
拜新禮以為禮無不答臣虞謹按禮妾事女君如婦之<lb/>
事姑而妾服女君女君不報則敬與婦同而又加賤也<lb/>
<pb n="KR2m0001_WYG_073-14a"/>
名位不同本無酬答禮無不答義不謂此先聖殊嫡庶<lb/>
之别以絶陵替之漸峻明其防猶有愆違宜如其舊<lb/>
　　僧尼不受父母拜及立位議<hi>大唐</hi>
大唐貞觀十一年正月詔道士女冠宜在僧尼之前顯<lb/>
慶二年八月詔曰釋典冲虗有無兼謝正覺凝寂彼我<lb/>
俱忘豈身尊號崇然後為法聖人之心主扵慈孝父子<lb/>
君臣之際長幼仁義之序與夫周公孔子之教異轍同<lb/>
歸棄禮悖徳深所不取僧尼之徒自云離俗先自貴髙<lb/>
<pb n="KR2m0001_WYG_073-14b"/>
父母之親人倫以極整容端坐受其禮拜自餘尊屬莫<lb/>
不皆然有傷名教實斁彝典自今以後僧尼不得受父<lb/>
母及尊者禮拜上元元年八月詔公私齋㑹及叅集之<lb/>
處道士女冠在東僧尼在西不湏更為先後武太后大<lb/>
授二年四月勅釋教宜在道教之上僧尼處道士之前<lb/>
景雲二年四月詔自今以後僧尼道士女冠並宜齊行<lb/>
並集開元二年閏二月勅如聞道士女冠僧尼等不拜<lb/>
父母之禮深用軫思茫然罔識且為子而忘其親傲親<lb/>
<pb n="KR2m0001_WYG_073-15a"/>
而徇扵末是背禮而强名扵教傷扵教則不可行行扵<lb/>
教而不廢扵禮合扵禮則不違扵親二親之與貳教復<lb/>
何異焉自今以後道士女冠僧尼等並令拜父母其有<lb/>
喪紀輕重及尊屬禮數一准常儀上元二年九月勅自<lb/>
今以後僧尼等朝㑹並不湏稱臣及禮拜大歴八年十<lb/>
二月制元日冬至朝賀其僧尼道士女冠並不陪位<hi>初武</hi>
<hi>徳七年七月太史令傅奕上疏請去佛教髙祖付羣臣詳議太僕卿張道原稱奕所奏合禮尚書右僕射蕭瑀</hi>
<hi>與之爭論曰佛聖人也奕為此議非聖人者無法請寘嚴刑奕曰禮本事親終扵奉上而佛踰世出家逃背扵</hi>
<pb n="KR2m0001_WYG_073-15b"/>
<hi>父母以匹夫而抗天子以繼體而背所親蕭瑀非出空桑乃遵無父之教瑀不能答乃合掌云地獄所設正為</hi>
<hi>是人其後上臨朝謂奕曰佛道𤣥妙聖亦可師卿獨不悟也奕對曰佛是胡中桀黠欺誑夷狄尊尚其道皆是</hi>
<hi>邪僻小人模寫莊老𤣥言文飾妖幻之教耳扵百姓無補扵國家有害上然之至九年二月以沙門道士虧違</hi>
<hi>教迹京師留寺三所觀三所選耆年髙行以實之餘皆罷廢至六月制僧尼道士女冠宜依舊定貞觀八年太</hi>
<hi>宗謂長孫無忌曰在外百姓太似信佛上封人欲令我每日將十個大徳共達官同入令我禮拜觀此乃是道</hi>
<hi>人教上其事侍中魏徴對曰佛法本貴清淨以遏浮競昔釋道安如此名徳符永固與之同輿權翼以為不可</hi>
<hi>釋慧琳非無才俊宋文帝引之升殿顔延之曰三台之位豈可使刑餘之人居之今陛下縱欲崇信佛道亦不</hi>
<hi>湏道人共叅議也</hi>
<pb n="KR2m0001_WYG_073-16a"/>
　　被召未謁稱故吏議<hi>後漢</hi>
後漢孔融上三府所辟稱故吏事曰三府所辟州郡所<lb/>
辟其不謁署不得稱故吏臣惟古典春秋女在其國稱<lb/>
女在途稱婦然則在途之臣應與為比榖梁𫝊曰天子<lb/>
之宰通扵四海三公之吏不得以末至為差狐突曰䇿<lb/>
名委質二乃辟也奉命承教䇿名也昔公孫嬰齊卒扵<lb/>
狸蜃時未入國魯公以大夫之禮加焉𫝊曰吾固許之<lb/>
返為大夫延陵季子觧劍帶徐君之墓以明心許之信<lb/>
<pb n="KR2m0001_WYG_073-16b"/>
况受三公之招修拜辱之辭有資父事君之志耶臣愚<lb/>
以禮宜從重三公所召雖未就職便為故吏<lb/>
　　二嫡妻議<hi>魏</hi>
魏征東長史呉綱亡入呉妻子留在中國扵呉更娶呉<lb/>
綱與後妻并子俱還二婦并存時人以為依典禮不宜<lb/>
有二嫡妻袁凖正論以為並后匹嫡禮之大忌然此為<lb/>
情愛所偏無故而立之者耳綱夫妻之絶非犯宜出之<lb/>
罪来還則復初焉得而廢之在異域則事勢絶可以娶<lb/>
<pb n="KR2m0001_WYG_073-17a"/>
妻後妻不害焉得而遣之按並后匹嫡事不兩立前嫡<lb/>
承統後嫡不𫝊重可也二母之服則無疑扵兩三年矣<lb/>
虞喜議曰法有大防禮無二嫡趙姬以君女之尊降身<lb/>
翟婦著在春秋此呉氏後妻所宜軌則庾蔚之謂袁凖<lb/>
制之得其𠂻矣<lb/>
　　甥姪名不可施伯叔從母議<lb/>
宋代或問顔延之曰甥姪亦可施扵伯叔從母邪顔答<lb/>
曰伯叔有父名則弟兄之子不得稱姪從母有母名則<lb/>
<pb n="KR2m0001_WYG_073-17b"/>
姊妹之子不得稱甥且甥姪唯施之扵舅姑耳何者姪<lb/>
之言實也甥之言生也女子雖出情不自絶故扵兄弟<lb/>
之子稱其情實男子居内據自我出故扵姊妹之子言<lb/>
其出生伯叔本内不得言實從母俱出不得言甥故謂<lb/>
吾伯叔者吾謂之兄弟之子謂吾從母者吾謂之姊妹<lb/>
之子雷次宗曰夫謂吾姑者吾謂之姪此名獨從姑發<lb/>
姑與伯叔扵昆弟之子其名宜同姑以女子有行事殊<lb/>
伯叔故獨制姪名而字偏從女如舅與從母為親不異<lb/>
<pb n="KR2m0001_WYG_073-18a"/>
而言謂吾舅者吾謂之甥亦猶自舅而制也名發扵舅<lb/>
字亦從男故姪字有女明不及伯叔甥字有男見不及<lb/>
從母是以周服篇無姪字小功篇無甥名也<lb/>
　　二人各有内外兄弟相稱議<lb/>
或謂馮懐曰甲之母乙之姑乙之母甲之姑也世稱姑<lb/>
之子為外兄弟舅之子為内兄弟此亦鄭君所言然甲<lb/>
乙之母俱姑也父俱舅也内外相同親踈無異若甲以<lb/>
姑子稱乙乙以舅子稱甲則事同名異扵理不通若相<lb/>
<pb n="KR2m0001_WYG_073-18b"/>
稱之辭同則名例為乖懐對曰禮公子之外兄弟者外<lb/>
祖父母也左氏𫝊曰聲伯以其外弟為大夫所謂外弟<lb/>
蓋管于奚之子聲伯同母異父之弟也聲伯謂之外弟<lb/>
彼謂聲伯為外兄然則異姓之親通謂之外不必謂吾<lb/>
外者吾謂之内也今稱舅子為内兄弟末俗所云非典<lb/>
言也鄭𤣥還舉俗言以喻俗人故稱焉亦非正名矣依<lb/>
禮據𫝊甲乙相稱宜同曰外<lb/>
　　從舅是族外弟相稱議<lb/>
<pb n="KR2m0001_WYG_073-19a"/>
或謂馮懐曰丙之母丁之從祖姊也丁之母丙之族姑<lb/>
也丙年長扵丁若從父族為親則丙以丁為族外弟而<lb/>
丁以丙為從甥若從母族則丙以丁為從舅而丁以丙<lb/>
為從内兄名體乖謬尊卑無序若丙以父族稱丁丁以<lb/>
母族稱丙則例不通將若之何懐答曰聞諸前訓名者<lb/>
人之綱故夫屬扵父道其妻為母夫屬扵子道其妻為<lb/>
婦今則姑是母班而兄弟是己列故不敢以己之列廢<lb/>
母之班矣謂丙宜執從舅之禮<lb/>
<pb n="KR2m0001_WYG_073-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷六十八<lb/>
</p>
<p>
</p>
  </div>
</body>
</text>
</TEI>
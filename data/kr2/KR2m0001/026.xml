<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷二十一</head> <lb/>
    <p>
<pb n="KR2m0001_WYG_026-1a"/>
欽定四庫全書<lb/>
　通典卷二十一<lb/>
　　唐　京　兆　杜　佑　君　卿　纂<lb/>
　職官三<lb/>
　　宰相<hi>并官屬</hi>
黄帝得六相而天地治神明至<hi>黄帝得蚩尤而明天道得太常而察地理得蒼</hi>
<hi>龍而辨東方得祝融而辨南方得風后而辨西方得后土而辨北方謂之六相</hi>虞舜臣堯<hi>為堯時臣</hi>
舉八凱<hi>蒼舒隤敳檮戭大臨龎降庭堅仲容叔逹為八愷即垂益禹臯陶之倫也庭堅則臯陶字隤大</hi>
<pb n="KR2m0001_WYG_026-1b"/>
<hi>回切敳午來切</hi>使主后土<hi>后土地官也</hi>以揆百事莫不時叙地平天<lb/>
成<hi>揆度成平也</hi>舉八元<hi>伯奮仲堪叔獻季仲伯虎仲熊叔豹季貍為八元</hi>使布五教<lb/>
於四方内平外成<hi>内諸夏外夷狄</hi>謂之十六相<hi>亦曰十六族</hi>及成湯<lb/>
居亳初置二相以伊尹仲虺為之<hi>伊尹號為阿衡仲虺臣名為湯左相</hi>武<lb/>
丁得傅説爰立作相王置諸其左右<hi>武丁殷之高宗也得賢相傅説於是</hi>
<hi>禮命立以為佐相使在左右也</hi>周時召公為保周公為師相成王為左<lb/>
右亦其任也秦悼武王二年始置丞相官以樗里疾甘<lb/>
茂為左右丞相<hi>茂為左疾為右</hi>荘襄王又以吕不韋為丞相及<lb/>
<pb n="KR2m0001_WYG_026-2a"/>
始皇立尊不韋為相國則相國丞相皆秦官<hi>又漢官儀云皆六國</hi>
<hi>時官</hi>金印紫綬掌丞天子助理萬機秦初有左右<hi>荀悦曰秦本次</hi>
<hi>國命卿二人是以置左右丞相無三公官</hi>至二世復有中丞相<hi>二世已誅李斯乃拜趙高</hi>
<hi>為中丞相事無大小皆決之</hi>漢髙帝即位一丞相綠綬<hi>高帝二年拜曹參為假左</hi>
<hi>丞相即漢初丞相當有左右今言一丞相或漢書之誤</hi>以蕭何為之及誅韓信乃<lb/>
拜何為相國何薨以曹參為之孝惠髙后置左右丞相<lb/>
文帝二年復置一丞相丞相月俸錢六萬<hi>初陳平為左丞相及誅諸</hi>
<hi>吕文帝初立平乃謝病以讓周勃乃以勃為右丞相位第一平為左丞相位第二帝因朝問勃天下一嵗決獄</hi>
<pb n="KR2m0001_WYG_026-2b"/>
<hi>幾何勃謝不知問天下錢穀一嵗出入幾何勃又不能對汗出浹背及問平平曰有主者宰相者上佐天子理</hi>
<hi>隂陽順四時下遂萬物之宜外鎮四夷諸侯内親附百姓使卿大夫各任其職上善之勃謝病請免相平専為</hi>
<hi>一丞相</hi>成帝綏和元年御史大夫何武建言古者民謹事<lb/>
約國之輔佐必得賢聖然猶則天三光備三公官<hi>三光日月</hi>
<hi>星</hi>各有分職今末俗之弊政事煩多宰相之才不能及<lb/>
古而今丞相獨兼三公之事所以大化久未洽也宜建<lb/>
三公官定卿大夫之任分職授政以考功效於是上拜<lb/>
曲陽侯王根為大司馬而何武自御史大夫改為大司<lb/>
<pb n="KR2m0001_WYG_026-3a"/>
空皆金印紫綬比丞相則三公俱為宰相<hi>漢御史大夫副丞相事若</hi>
<hi>今之同平章事及參知機務之類所以漢書云薛貢韋匡迭為宰相薛宣韋賢匡衡則是丞相而貢禹但為御</hi>
<hi>史大夫又蕭望之謂朱雲曰吾備位将相蕭嘗任御史大夫及前將軍</hi>至哀帝復罷大司<lb/>
空<hi>大司空朱博奏曰帝王之道不必相襲高祖置御史大夫次丞相典正法度以職相參厯載二百天下安</hi>
<hi>寧今更大司空與丞相同位故事選郡國守相高第為中二千石為御史大夫任職者為丞相位次有叙所以</hi>
<hi>尊聖徳重國相也今中二千石未更御史而為丞相非所以重國政也今願罷大司空以御史大夫為百竂師</hi>
<hi>長帝從之</hi>元壽二年更名丞相為大司徒初漢制常以列侯<lb/>
為相唯公孫𢎞布衣數年登相位武帝乃封為平津侯<lb/>
<pb n="KR2m0001_WYG_026-3b"/>
其後為故事至丞相而封自𢎞始也<hi>至光武絶不復侯或自以際㑹援立</hi>
<hi>見封漢儀注曰御史大夫為丞相更春乃封故先賜爵關内侯李竒曰以冬月非封侯故且先賜爵關内侯</hi>
白事教令稱曰君侯<hi>亦謂丞相為上相陸賈謂陳平曰足下位為上相是也</hi>春秋<lb/>
之義尊上公謂之宰言海内無不統焉故丞相進天子<lb/>
御座為起在輿為下<hi>皇帝見丞相起謁者贊稱曰皇帝為丞相起起立乃坐贊稱曰敬謝</hi>
<hi>行禮皇帝在道丞相某迎謁者稱曰皇帝為丞相下輿下立乃升車也</hi>丞相有病皇帝法<lb/>
駕親至問疾從西門入<hi>丞相有疾御史大夫三朝問起居百寮亦然後漢三公疾令中</hi>
<hi>黄門問疾魏晋即黄門郎尤重者或侍中</hi>及瘳視事尚書令若光祿大夫賜<lb/>
<pb n="KR2m0001_WYG_026-4a"/>
以養牛上尊酒<hi>如淳曰律稻米一斗得酒一斗為上尊稷米一斗得酒一斗為中尊粟米一斗</hi>
<hi>得酒一斗為下尊顔師古曰稷即粟也中尊宜為黍米不當言稷且作酒自有澆淳之異為上中下矣非必繫</hi>
<hi>於米也蕭何為相國將薨舉曹參代參無所變更一遵蕭何約束擇郡國吏木訥於文辭重厚長者即召除丞</hi>
<hi>相史史之言文刻深欲務聲名者輒斥之不治事日夜飲醇酒及卒百姓歌之曰蕭何為法較若畫一曹參代</hi>
<hi>之守而勿失載其清浄民以寧壹又田蚡為丞相黜黄老刑名百家之言廹文學儒者數百人儒由是興又田</hi>
<hi>千秋無他才學功勞特以一言寤主旬月取宰相封富民侯前代未有也又匡衡比十年之間不出長安城門</hi>
<hi>而至丞相又宣帝時丙吉字少卿為丞相尚寛大好禮儀掾吏有罪不稱職與長休告終無按驗客或曰君侯</hi>
<hi>為漢相姦吏成其私然無所懲艾乎吉曰夫以三公之府有按吏之名吾竊陋焉因為故事公府不按吏自吉</hi>
<pb n="KR2m0001_WYG_026-4b"/>
<hi>始於是官屬掾吏務掩過揚善吉常出逢羣鬬者死傷横道吉不問過之又逢人逐牛牛喘吐舌止駐使騎吏</hi>
<hi>問遂牛行幾里掾吏怪之問吉吉曰人鬬殺傷長安令京兆尹職所當禁吾備宰相不親小事方春少陽用事</hi>
<hi>未可以熱恐牛近行因省此時氣失節三公典調隂陽職所憂也又韋賢字長孺為丞相年七十餘乞罷歸私</hi>
<hi>第丞相致仕自賢始也又孔光將拜丞相已刻侯印書䇿未拜上暴崩其夜於大行前拜受丞相博山侯印綬</hi>
<hi>又薛宣為丞相相府辭訟不滿萬錢不為移書後遵用薛侯故事然官屬譏其煩碎無大體不稱賢相又王商</hi>
<hi>為丞相天子歎曰此真漢相矣有天地大變天下大過則以病聞有天地大變天下大過皇帝使侍中持節乘</hi>
<hi>四白馬賜上尊酒十斛牛一頭䇿告殃咎使者去半道丞相追上病使者還來白事尚書以丞相不起病聞若</hi>
<hi>丞相不勝任使者䇿書駕駱馬即時布衣歩出府免為庻人若丞相有他過使者奉䇿書駕騅騩馬即時歩出</hi>
<pb n="KR2m0001_WYG_026-5a"/>
<hi>府乗棧車牝馬歸田里思過騩京媚切</hi>凡丞相府門無闑不設鈴鼓言其<lb/>
大開無節限後漢廢丞相及御史大夫而以三公綜理<lb/>
衆務則三公復為宰相矣<hi>前代丞相有蒼頭字宜禄至漢代有所關白則叩閤呼宜</hi>
<hi>祿遂以為常闑魚列切</hi>至於中年以後事歸臺閣則尚書官為機<lb/>
衡之任至獻帝建安十三年復置丞相而以曹公居之<lb/>
又有相國魏黄初元年改為司徒<hi>呉有左右丞相</hi>而文帝復置<lb/>
中書監令並掌機密自是中書多為樞機之任<hi>説在中書令篇</hi>
其後定制置大丞相第一品後又有相國齊王以司馬<lb/>
<pb n="KR2m0001_WYG_026-5b"/>
師為之<hi>晉景帝</hi>髙貴鄉公以司馬昭為之<hi>晉文帝</hi>晉惠帝永<lb/>
寧元年罷丞相復置司徒永昌元年罷司徒并丞相則<lb/>
與司徒不並置矣<hi>丞相與司徒廢置非一</hi>其後或有相國或有丞<lb/>
相省置無恒而中書監令常管機要多為宰相之任自<lb/>
魏晉以來相國丞相多非尋常人臣之職<hi>晉趙王倫梁王肜成都王</hi>
<hi>頴南陽王保並為之</hi>元帝渡江以王敦為丞相轉司徒荀組為太<lb/>
尉以司徒官屬并丞相為留府敦不受成帝以王導為<lb/>
丞相罷司徒府以為丞相府導薨罷丞相復為司徒府<lb/>
<pb n="KR2m0001_WYG_026-6a"/>
<hi>相國丞相皆袞冕綠盭綬盭音吏</hi>宋孝武帝初唯以南郡王義宣為丞<lb/>
相而司徒府始如故亦有相國丞相金章紫綬進賢三<lb/>
梁冠絳朝服佩山𤣥玉相國則綠盭綬也齊丞相不用<lb/>
人以為贈官梁罷相國置丞相罷丞相置司徒陳又置<lb/>
相國位列丞相上并丞相並為贈官按自魏晉以來宰<lb/>
相但以他官參掌機密或委知政事者則是矣無有常<lb/>
官其相國丞相或為贈官或則不置自為尊崇之位多<lb/>
非人臣之職其真為宰相者不必居此官<hi>魏文帝以劉放孫資為中</hi>
<pb n="KR2m0001_WYG_026-6b"/>
<hi>書監令並掌機密晉武帝詔以荀朂為中書監侍中毗贊朝政張華為中書令侍中劉卞謂華曰公居阿衡之</hi>
<hi>地東晉庾亮庾冰相次為中書監先是王導輔政以寛和得衆庾亮以法裁物頗失人心至冰經綸時務升擢</hi>
<hi>後進朝野注心咸曰賢相殷浩為揚州刺史參綜朝權王敦為大將軍侍中上表曰臣備位宰輔謝安為中書</hi>
<hi>監録尚書省事宋文帝初徐羡之為司空録尚書事後以江湛王僧綽俱為侍中任以機密後又以殷景仁為</hi>
<hi>侍中左衛將軍與侍中右衛將軍王華侍中左衞將軍王曇首侍中劉湛四人俱居門下皆以風力局幹冠冕</hi>
<hi>一時同時之美近代莫及初王𢎞為江州刺史加侍中後徵輔政以為侍中司徒録尚書事而𢎞弟曇首為文</hi>
<hi>帝所任與華相埓華常謂已力用不盡每歎息云宰相頓有數人天下何由得理湛母憂去職後徵為太子詹</hi>
<hi>事加給事中與殷景仁並被任遇湛常云今代宰相何難此正可當我南陽郡漢代功曹耳沈演之為侍中衛</hi>
<pb n="KR2m0001_WYG_026-7a"/>
<hi>將軍文帝謂之曰侍中領衞俱為優重此盖宰相便坐郷其勉之齊王儉為侍中尚書令常謂人曰江左風流</hi>
<hi>宰相唯有謝安盖自況也眀帝顧命江祐兄弟及始安王遙光尚書令徐孝嗣領軍蕭坦之更日帖敇時呼為</hi>
<hi>六貴皆宰相也梁何敬容初為吏部尚書侍中時徐勉為僕射參掌機事以疾陳觧因舉敬容自代故敬容遷</hi>
<hi>為僕射掌選事侍中如故此並為宰相後敬容屢轉他官參掌如故又王訓為侍中武帝問敬容曰褚彦囘年</hi>
<hi>幾為宰相對曰少過三十帝曰今之王訓無謝彦囘彦囘宋眀帝時為侍中又周捨卒後朱异為散騎常侍代</hi>
<hi>掌機密北齊韓軌為中書令㝷授司空自以勲庸厯登台鉉按此則或掌機密或録尚書或綜機櫂或管朝政</hi>
<hi>或單侍中或給事中或受顧命皆為宰相也然侍中職任機務之司不必他名亦多為宰相其有侍中兼外官</hi>
<hi>若宋王𢎞侍中兼内官若沈演之其例不少則非宰相蓋在當時委任而已自晉宋已來宰相皆文武自逸何</hi>
<pb n="KR2m0001_WYG_026-7b"/>
<hi>敬容獨勤庻務為代所嗤鄙姚察曰魏正始及晉之中朝俗尚於𤣥虚貴為放誕尚書丞郎以上簿領文案不</hi>
<hi>復經懷皆成於令史逮乎江左此道彌扇唯卞壺以臺閣之務頗欲綜理阮孚謂之曰卿常無閒暇不乃勞乎</hi>
<hi>宋代王敬𢎞身居端右未嘗省牒風流相尚其流遂遠覩白署空是稱清貴恪勤匪懈終滯鄙俗是使朝經廢</hi>
<hi>於上衆職隳於下小人道長抑此之由嗚呼傷風敗俗而使何敬容之識理見譏薄俗者哉</hi>後魏舊<lb/>
制有大将軍不置太尉有丞相不置司徒自正光以後<lb/>
始俱置之<hi>神瑞元年置八大人官總理萬機時號八公</hi>然而尤重門下官多<lb/>
以侍中輔政則侍中為樞密之任<hi>説在侍中篇</hi>北齊乾明中<lb/>
置丞相河清中分為左右各置府寮然而為宰相秉<lb/>
<pb n="KR2m0001_WYG_026-8a"/>
持朝政者亦多為侍中<hi>趙彦琛元文遙和士開同為宰相皆兼侍中</hi>後周大<lb/>
冡宰亦其任也其後亦置左右丞相大象二年以楊堅<lb/>
為大丞相遂罷左右丞相官隋有内史納言<hi>即中書令侍中</hi>是<lb/>
為宰相亦有他官參與焉<hi>桞述為兵部尚書參掌機事又楊素為右僕射與高熲専</hi>
<hi>掌朝政</hi>大唐侍中中書令是真宰相<hi>尚書左右僕射亦嘗為宰相其間或改為</hi>
<hi>納言内史左相右相黄門監紫微令等名其本即侍中中書令也共有四員其僕射貞觀末始加平章事方為</hi>
<hi>宰相具僕射篇</hi>其餘以他官參掌者無定員但加同中書門下<lb/>
三品<hi>貞觀十七年以兵部尚書李勣同中書門下三品同中書門下三品自此始也永淳𢎞道之際裴炎</hi>
<pb n="KR2m0001_WYG_026-8b"/>
<hi>為正議大夫守侍中崔知温為正議大夫守中書令劉齊賢為中大夫守侍中並同中書門下三品按此當以</hi>
<hi>階卑官高令所給祿秩同三品耳當時權時之制其後亦有階卑為侍中中書令者即更不言</hi>及平章<lb/>
事知政事參知機務參與政事及平章軍國重事之名<lb/>
者並為宰相<hi>貞觀二年太宗謂侍臣曰中書門下機要之司擢才而居委任實重詔勅如有不便</hi>
<hi>皆須執論比來唯覺阿旨順情遂無一言諫諍者豈是道理若唯置勅行文而已人誰不堪何須簡擇以相委</hi>
<hi>付自今以後詔勅疑有不穏必須執之</hi>亦漢行丞相事之例也<hi>韓安國為御史大夫</hi>
<hi>行丞相事後漢書曰周澤行司徒事如真高宗元徽五年召宰相議廢皇后王氏立武眧儀為后褚遂良奏曰</hi>
<hi>先帝疾甚執陛下手以語臣曰我兒好新婦今将付卿皇后恐不可廢遂置笏於殿陛叩頭流血上大怒命引</hi>
<pb n="KR2m0001_WYG_026-9a"/>
<hi>出之遂良貶官侍中韓瑗上疏理之不納表請歸田不許瑗又上疏切諫來濟亦密表諫不納儀鳯元年四月</hi>
<hi>上以風疾欲令武太后攝知國政中書令郝處俊曰臣聞禮經天子理陽政后理隂道則外内和順國家以理</hi>
<hi>帝之與后陰之與陽各有所主不相奪也若失其序上則謫見於天下則禍成於人昔魏文帝著令雖有少主</hi>
<hi>尚不許皇后臨朝所以追監成敗杜其萌也况天下者高祖太宗之天下陛下正合謹慎宗廟傳之子孫誠不</hi>
<hi>可持國與人有私於后且曠古以來未有此事伏乞特賜詳審武太后神功元年嘗召陸元方問以外事對備</hi>
<hi>位宰臣有大事即奏人間碎務不敢以煩聖鑒聖厯三年臘月張易之兄弟貴寵踰分懼不全請訃於宰相吉</hi>
<hi>頊頊曰公兄弟承恩深矣非有大功於天下自古罕有全者唯有一䇿茍能行之豈止全家亦當享茆土之封</hi>
<hi>耳易之涕泣請之頊曰天下思唐徳乆矣主上春秋高武氏諸王殊非所屬意公何不從容請廬陵相王以繼</hi>
<pb n="KR2m0001_WYG_026-9b"/>
<hi>先人之願易之乃乗間屢言太后納之既而知頊之諫乃詔問頊頊對曰廬陵相王皆陛下之子高宗初託於</hi>
<hi>陛下當有所主乃追中宗焉睿宗登極方發問遂追贈為御史大夫制云王命中絶人謀未輯首陳反正之議</hi>
<hi>克創祈天之本中宗神龍元年二月侍中桓彦範上疏曰伏見陛下每臨朝政皇后必施帷幔殿上得聞政事</hi>
<hi>詳求往代帝王未有與婦人謀及政事者莫不破國亡身傾輈繼路且以隂乗陽違天也以婦凌夫違人也違</hi>
<hi>天不祥違人不義由是古人譬以牝鷄之晨惟家之索易曰無攸遂在中饋言婦人不得參於國政也伏願皇</hi>
<hi>后無往正殿干及外朝専在中宫修隂教則坤儀式固鼎命乆永不納景龍四年中宗遺制韋庻人輔少主知</hi>
<hi>政事安國相王參謀輔政中書令宗楚客謂韋温曰今旣皇太后臨朝宜停相王輔政且皇后於相王嫂叔不</hi>
<hi>通問之地甚難為儀注理全不可宰相蘇瓌獨正色拒之謂曰遺制是先帝意若可改何名遺制楚客大怒竟</hi>
<pb n="KR2m0001_WYG_026-10a"/>
<hi>削相王輔政而宣行</hi>自先天之前其員頗多景龍中至十餘人開<lb/>
元以來常以二人為限或多則三人<hi>武太后聖厯三年四月勅同中書門</hi>
<hi>下三品平章事賜會並同中書門下三品倒開元十年十一月勅自今以後中書門下宜共食實封三百户二</hi>
<hi>十二年十一月制宰相兼官者並兩給俸禄</hi>天寳十五年之後天下多難勲<lb/>
賢並建故備位者衆然其秉鈞持衡亦一二人而已<hi>舊制</hi>
<hi>起居舍人及起居郎唯得對仗承㫖仗下之後謀議不得聞武太后時文昌右丞姚璹以為帝王謨訓不可無</hi>
<hi>紀若不宣自宰相史官無從而知表請仗下所言軍國政要則宰相一人撰録每月封送史館謂之時政記自</hi>
<hi>璹始也</hi>舊制宰相常於門下省議事謂之政事堂至永淳<lb/>
<pb n="KR2m0001_WYG_026-10b"/>
三年七月中書令裴炎以中書執政事筆其政事堂合<lb/>
在中書遂移在中書省開元十一年張説奏改政事堂<lb/>
為中書門下其政事印亦改為中書門下之印<hi>至徳二載三月</hi>
<hi>宰相分直主政事筆每一人知十日貞元十年五月八日又分每日一人執筆</hi>○丞相司直漢<lb/>
武元狩五年置掌佐丞相舉不法位在司𨽻校尉上翟<lb/>
方進為司直旬歳間免兩司𨽻<hi>旬歳猶言滿嵗若十日之一周</hi>後漢罷<lb/>
丞相光武以武帝故事置司徒司直居司徒府助司徒<lb/>
督錄諸州郡所舉上奏司直考察能否以徴虚實建武<lb/>
<pb n="KR2m0001_WYG_026-11a"/>
十一年省獻帝建安八年復置司直不屬司徒掌督中<lb/>
都官不領諸州九年詔司直皆比司𨽻校尉坐同席在<lb/>
上假傳置也<hi>伏湛字恵公光武以湛才任宰相拜為司直行大司徒事</hi>後無<hi>石勒置都部從</hi>
<hi>事各部一州秩二千石准丞相司直</hi>○丞相長史漢文帝二年置一丞相<lb/>
有兩長史<hi>漢百官表云丞相有兩長史而張湯𫝊云殺臣者三長史也顔師古云兼有守者非正員</hi>
<hi>故耳</hi>葢衆史之長也職無不監<hi>田仁為丞相長史上書言天下太守皆下吏誅死武</hi>
<hi>帝悦拜仁為丞相司直威振天下</hi>介幘進賢一梁冠朱衣銅印黄綬劉<lb/>
屈氂為左丞相分丞相長史為兩府以待天下逺方之<lb/>
<pb n="KR2m0001_WYG_026-11b"/>
選<hi>待得賢人當拜為右丞相</hi>後漢建武中省司直有長史一人魏武<lb/>
為丞相以來置左右二長史而已○丞相諸曹吏掾屬<lb/>
三十御屬一魏武為丞相置徴事二人<hi>建安十五年初置徵事二人以</hi>
<hi>邴原王烈選補之</hi>舊有東西曹自魏武大軍還鄴乃省西曹<hi>時毛</hi>
<hi>玠為東曹掾與崔琰並典選舉請謁不行時人惮之及議併省咸欲省東曹皆曰舊西曹為上東次之宜省東</hi>
<hi>曹也魏武知其情令曰日出於東月盛於西凡人言方亦復先東遂省西曹</hi>及咸熙中司馬<lb/>
昭為相國相國府置中衛驍騎二将軍左右長史司馬<lb/>
從事中郎主簿舍人參軍東西曹及户賊金騎兵車鎧<lb/>
<pb n="KR2m0001_WYG_026-12a"/>
水集法奏倉士馬媒等曹掾屬凡四十二人晉元帝以<lb/>
鎮東大将軍為丞相丞相府置從事中郎分掌諸曹有<lb/>
錄事中郎度支中郎三兵中郎其參軍則有諮議參軍<lb/>
二人主諷議事江左初置軍諮祭酒有錄事記室東曹<lb/>
西曹等十三曹其後又置七曹宋武帝為相合中兵直<lb/>
兵置一參軍曹則猶二也<hi>其小府不置長流參軍者置禁防參軍蜀丞相諸葛亮有</hi>
<hi>行參軍晉太傅司馬越府又有行參軍兼行參軍後漸加長兼字除拜則為參軍事府板則為行參軍晉宋以</hi>
<hi>來參軍各有除板行參軍下則長兼行參軍</hi>又有參軍督䕶東曹督䕶二督<lb/>
<pb n="KR2m0001_WYG_026-12b"/>
䕶江左置<lb/>
　　門下省<lb/>
門下省後漢謂之侍中寺<hi>嘉平六年改侍中寺</hi>晉志曰給事黄門<lb/>
侍郎與侍中俱管門下衆事或謂之門下省至齊亦呼<lb/>
侍中為門下領給事黄門侍郎公車太學太醫等令丞<lb/>
及内外殿中監内外驊騮廐散騎常侍給事中奉朝請<lb/>
駙馬都尉等官梁門下省有侍中給事黄門侍郎四人<lb/>
掌侍從儐相盡規獻納糾正違闕監合嘗御藥封璽書<lb/>
<pb n="KR2m0001_WYG_026-13a"/>
後魏尤重北齊門下省掌獻納諫正及司進御之職有<lb/>
侍中給事黄門侍郎各六人統左右局<hi>左右局掌承華閣内諸事</hi>尚<lb/>
食<hi>主御食</hi>尚藥<hi>主御/藥</hi>尚衣<hi>主御/衣服</hi>殿中<hi>領殿中監掌駕前奏引行事制諸修補東</hi>
<hi>耕則進耜事隋改為殿内</hi>凡六局焉隋門下省有納言二人給事黄<lb/>
門侍郎四人<hi>煬帝二人</hi>及散騎常侍諫議大夫等官並掌陪<lb/>
從朝直兼統六局開皇三年罷門下省員外散騎常侍<lb/>
員煬帝即位加給事員廢常侍諫議等官又改殿内省<lb/>
𨽻門下省大唐龍朔二年改門下省為東臺咸亨初復<lb/>
<pb n="KR2m0001_WYG_026-13b"/>
舊至武太后臨朝光宅初改為鸞臺神龍初復舊<hi>聖厯三年</hi>
<hi>四月勅别勅賜物中書門下省官正三品准二品五品准四品開元七年八月初勅中書門下厨新料破用外</hi>
<hi>餘有官分取</hi>開元元年改為黄門省五年復舊有侍中二人<lb/>
黄門侍郎二人給事中四人左散騎常侍二人諫議大<lb/>
夫四人典儀二人起居郎左補闕左拾遺各二人城門<lb/>
郎四人符寳郎四人𢎞文館校書二人其餘小吏各有<lb/>
差<lb/>
　　侍中<hi>侍郎起居</hi>　<hi>給事中拾㪚騎常侍/補闕    遺  典儀</hi>　<hi>諫議大夫符城門郎</hi>
<pb n="KR2m0001_WYG_026-14a"/>
　　　<hi>寳郎</hi>　<hi>𢎞文館校書郎等</hi>
侍中者周公戒成王立政之篇所云常伯任以為左右<lb/>
即其任也<hi>漢官曰選於侯伯輔補衮闕言其道可常尊故曰常伯周禮有太侯干寳注云若侍中</hi>
秦為侍中<hi>晉志曰黄帝時風后為侍中此皆出於兵家及讖緯之文不足徴也劉昭釋太尉其義詳</hi>
<hi>矣</hi>本丞相史也使五人往來殿内東廂奏事故謂之侍<lb/>
中漢侍中為加官凡侍中左右曹諸吏散騎中常侍皆<lb/>
為加官<hi>漢儀注諸吏給事中日上朝謁平尚書奏事分為左右曹</hi>所加或列侯将軍<lb/>
卿大夫将都尉尚書太醫太官令至郎中<hi>無員将為郎將以下也自</hi>
<pb n="KR2m0001_WYG_026-14b"/>
<hi>列侯下至郎中皆得有此加官</hi>多至數十人侍中中常侍得入禁中諸<lb/>
曹受尚書事諸吏得舉法漢侍中冠武弁大冠亦曰惠<lb/>
文冠加金璫附蟬為文貂尾為飾<hi>侍中服則左貂常侍服則右貂金取堅剛</hi>
<hi>百鍊不耗蟬取居髙食潔貂取外勁捍而内温潤此本趙武靈王胡服之制秦破趙得其冠以賜侍中</hi>便<lb/>
繁左右與帝升降舊用儒者然貴子弟榮其觀好至乃<lb/>
襁抱坐受寵位貝帶脂粉綺襦紈袴鵕䴊冠<hi>恵帝時侍中鵕䴊冠</hi>
<hi>具帶傅脂粉張辟彊年十五桑𢎞羊年十三並為侍中鵕思狻切䴊魚竒切鵕䴊似鳳凰神鳥</hi>直侍左<lb/>
右分掌乗輿服物下至䙝器虎子之屬<hi>蘓則與吉茂同隠於太白山後</hi>
<pb n="KR2m0001_WYG_026-15a"/>
<hi>則為侍中侍中舊親省起居故謂之執虎子茂見則嘲曰仕進不止執虎子則笑曰誠不能效汝蹇蹇鹿車驅</hi>
武帝時孔安國為侍中以其儒者特聽掌御唾壺朝廷<lb/>
榮之本有僕射一人<hi>秦漢以侍中功高者一人為僕射</hi>後漢光武改僕<lb/>
射為祭酒或置或否而文屬少府掌贊導衆事顧問應<lb/>
對<hi>桓帝末侍中皇蝉參乗問貂璫何法不知所出又問地震云不為災還官左遷議郎</hi>法駕出則<lb/>
多識者一人負國璽操斬白蛇劍參乘餘皆騎在乘輿<lb/>
後獻帝即位初置六人贊法駕則正直一人負璽陪乘<lb/>
<hi>大駕出則次直侍中䕶駕正直侍中負璽參乗不帶劍餘皆騎從</hi>殿内門下衆事皆掌<lb/>
<pb n="KR2m0001_WYG_026-15b"/>
之<hi>曹魴字孝孫父子兄弟並帶青紫三代侍中又劉叔為侍中補政二百餘事悉有篇章又戴憑字次仲拜</hi>
<hi>侍中帝令羣臣説經更相難詰義不通輒奪其席以益通者憑遂重坐五十餘席故語曰觧經不窮戴侍中盧</hi>
<hi>植為侍中董卓欲廢帝唯植獨正色止之</hi>後選侍中皆舊儒髙徳學識淵懿<lb/>
仰瞻俯視切問近對喻㫖公卿上殿稱制秉笏陪見舊<lb/>
在尚書令僕射下尚書上司𨽻校尉見侍中執板揖侍<lb/>
中舊與中官俱止禁中因武帝時侍中馬何羅挾刃謀<lb/>
逆由是出禁外有事乃召之畢即出王莽秉政侍中復<lb/>
入與中官止禁中章帝元和中郭舉與後宫通拔佩刀<lb/>
<pb n="KR2m0001_WYG_026-16a"/>
驚上舉伏誅侍中由是復出外秦漢無定員<hi>蔡質漢儀曰員本八</hi>
<hi>人漢官曰無員侍中舍有八區論者因言員本八人省其門題尚書寺此孝明帝治於東宫尚書模也</hi>魏<lb/>
晉以來置四人别加官者則非數<hi>辛毗字佐理為侍中文帝欲徙冀州人家</hi>
<hi>十萬户實河南時連蝗民饑毗諫其不可帝不答起入内毗隨而引其裾帝奮衣起不還良乆乃出曰佐理卿</hi>
<hi>持我何太急耶遂徙其半王粲為侍中曹植集贈粲詩曰戴蟬珥貂朱衣皓帶入侍帷幄出擁華葢</hi>御駕<lb/>
登樓與散騎常侍扶侍中居左常侍居右備切問近對<lb/>
拾遺補闕及江左興寧四年桓温奏省二人後復舊<hi>晉武</hi>
<hi>帝時彭權為侍中帝問侍臣髦頭之義何也權曰秦紀云秦國有竒怪獸觸山截波無不崩潰唯畏髦頭故使</hi>
<pb n="KR2m0001_WYG_026-16b"/>
<hi>持之以衞至尊也又嵇紹字延祖晉恵帝時為侍中王師敗績左右皆奔㪚唯紹儼然端冕以身捍衛遂遇害</hi>
<hi>於帝側血濺御服及事定左右欲浣之帝曰此是嵇侍中血勿去之又庾珉為侍中隨孝懐帝沒胡在平陽劉</hi>
<hi>聰大會使帝著青衣行酒珉不勝悲憤跪受號哭聰殺之後贈真侯又褚翼字謀逺為侍中蘓峻作亂王師敗</hi>
<hi>績火及宫室手抱天子登太極殿峻兵入叱翼令下翼不動曰蘓冠軍來覲至尊軍人豈得逼侵宫禁於是兵</hi>
<hi>士不敢上太極殿峻執政猶以為侍中時鍾雅亦為侍中謀奉天子出投義軍事覺為峻所害又王爽為侍中</hi>
<hi>孝武崩王國寳夜欲開門入為遺詔爽拒之曰皇帝晏駕太子未至輒入者斬國寳懼乃止</hi>侍中漢<lb/>
代為親近之職魏晉選用稍増華重而大意不異<hi>晉任愷字</hi>
<hi>元衷為侍中萬機大小多管綜之性中正以社稷為己任惡賈充之為人不欲乆執朝政或為充謀曰愷總門</hi>
<pb n="KR2m0001_WYG_026-17a"/>
<hi>下樞要得與上親接宜啓令典選使得漸疎此一都令史事耳九流難精間隙易乗充因稱愷才能宜在官人</hi>
<hi>之職即日以愷為吏部尚書由是侍覲轉稀</hi>武冠絳朝服佩水蒼玉舊遷列<lb/>
曹尚書美遷中領䕶吏部尚書宋文帝元嘉中王華王<lb/>
曇首殷景仁等並為侍中情任親宻<hi>王華等每與帝接膝共語貂拂帝手</hi>
<hi>㧞貂置案上語畢復手挿之孝武時侍中何偃南郊陪乗鑾輅過白門閘偃将匐帝反手接之曰朕反陪卿也</hi>
<hi>又宋孝武代選侍中四人並以風貌王彧與謝荘為一雙阮韜與何偃為一雙常克兼假又謝朏字敬仲宋末</hi>
<hi>為侍中及齊受禅之日朏在直百寮陪位侍中當觧帝璽朏佯不知𫝊詔曰解璽授齊王朏曰齊自應有侍中</hi>
<hi>乃引枕卧𫝊詔懼使稱疾朏曰我無疾何可道遂朝服歩出門得車還宅是日遂以王儉為侍中解璽齊高祖</hi>
<pb n="KR2m0001_WYG_026-17b"/>
<hi>曰我若誅之令遂成名乃廢於家永明中復為侍中至梁亦為侍中</hi>齊侍中髙功者稱侍<lb/>
中祭酒其朝㑹多以美姿容者兼官<hi>欲以陸慧曉為侍中以形短小乃止</hi>
永元三年東昏南郊不欲親朝士以主璽陪乘前代未<lb/>
嘗有<hi>齊有主璽主衣等官</hi>梁侍中髙功者在職一年詔加侍中祭<lb/>
酒與散騎侍郎髙功者一人對掌禁令此頗為宰相矣<lb/>
<hi>王訓字懐範遷侍中既拜入見武帝問何敬容曰禇彦回年㡬為宰相對曰少過三十上曰今之王訓不謝彦</hi>
<hi>回又曰栁慶逺為侍中嘗失火禁中驚懼帝悉歛諸門鑰問栁侍中何在既至悉付之又王峻與謝㵸約官至</hi>
<hi>侍中不復謀仕進</hi>陳侍中亦如梁制後魏置六人加官在其數<lb/>
<pb n="KR2m0001_WYG_026-18a"/>
宜都王穆壽廣平公張黎並以侍中輔政北齊侍中亦<lb/>
六人後周初有御伯中大夫二人掌出入侍從屬天官<lb/>
府保定四年改御伯為納言斯侍中之職也宣帝末又<lb/>
别置侍中為加官隋又改侍中為納言置二人煬帝大<lb/>
業十二年又改納言為侍内<hi>隋氏諱忠故凡中皆曰内</hi>大唐初為納<lb/>
言武徳四年改為侍中亦置二人龍朔二年改為左相<lb/>
咸亨元年復舊光宅元年又改為納言神龍元年復為<lb/>
侍中開元元年又改為黄門監五年復為侍中天寳元<lb/>
<pb n="KR2m0001_WYG_026-18b"/>
年改為左相<hi>至徳初復為侍中自隋至今皆為宰相舊班正三品大厯二年升為從二品</hi>按<lb/>
令文掌侍從負寳獻替贊相禮儀審署奏抄駁正違失<lb/>
監封題給驛劵監起居注總判省事○門下侍郎秦官<lb/>
有黄門侍郎漢因之<hi>劉向與子歆書曰今若年少得黄門侍郎要處也</hi>與侍中<lb/>
俱管門下衆事無員郊廟則一人執蓋臨軒朝㑹則一<lb/>
人執麾凡禁門黄闥故號黄門其官給事於黄闥之内<lb/>
故曰黄門侍郎初秦漢别有給事黄門之職<hi>揚雄為給事黄門</hi>
後漢併為一官故有給事黄門侍郎掌侍從左右給事<lb/>
<pb n="KR2m0001_WYG_026-19a"/>
中使闗通中外及諸王朝見於殿上引王就座無員屬<lb/>
少府<hi>又漢舊儀曰屬黄門令</hi>日暮入對青𤨏門拜故謂之夕郎<hi>宫闥</hi>
<hi>簿曰青𤨏門在南宫衛瓘注吳都賦曰青𤨏户邉青鏤也</hi>獻帝初即位置侍中給事<lb/>
黄門侍郎員各六人出入禁中近侍帷幄尚書事後更<lb/>
給事黄門侍郎為侍中侍郎去給事黄門之號旋復故<lb/>
初誅黄門後侍中侍郎出入禁闥機事頗露由是王允<lb/>
乃奏比尚書不得出入不通賓客自此始<hi>荀悦為黄門侍郎郭况以</hi>
<hi>后弟小心謙慎年十六為黄門侍郎</hi>魏晉以來給事黄門侍郎並為侍衛<lb/>
<pb n="KR2m0001_WYG_026-19b"/>
之官員四人<hi>魏杜君名恕字務伯為黄門侍郎每政有得失常引綱維以正言吳孫丞為黄門侍</hi>
<hi>郎與顧榮俱為侍臣吳歸命詔曰自今以後用侍郎當如宗室丞顧榮儔也山公啓事曰黄門侍郎和嶠最有</hi>
<hi>才可為吏部郎詔曰欲令在左右更求其次又曰黄門侍郎荀彧清和理正動可觀採真侍衛之美者</hi>宋<lb/>
制武冠絳朝服多以中書侍郎為之齊亦管知詔令呼<lb/>
為小門下梁増品第與侍中同掌侍從儐相威儀盡規<lb/>
獻納糾正違闕監合嘗御藥封璽書陳制亦然後魏亦<lb/>
有<hi>崔光為黄門侍郎未嘗留心文案唯從容論議參贊大政</hi>北齊置六人所掌與侍<lb/>
中同後周天官府置御伯下大夫二人武帝改為納言<lb/>
<pb n="KR2m0001_WYG_026-20a"/>
下大夫隋六人屬門下省至煬帝減二人而去給事之<lb/>
名<hi>煬帝初嗣位猶以張衡為給事黄門侍郎初劉行本為黄門侍郎文帝嘗怒一郎於殿前笞之行本進諫</hi>
<hi>帝不顧行本乃正當上前曰陛下不以臣不肖置臣左右豈得輕臣而不顧乃置笏於地而退上謝之而原所</hi>
<hi>笞者</hi>大唐龍朔二年改黄門侍郎為東臺侍郎<hi>武徳二年四月溫大</hi>
<hi>雅為黄門侍郎弟彦博為中書侍郎居近侍高祖謂曰我起晉陽為卿一門耳至五年五月弟彦博又為中書</hi>
<hi>侍郎高宗總章元年十月東天竺烏徒國長年婆羅門盧伽逸多受詔合丹上将餌之東臺侍郎郝處俊諫曰</hi>
<hi>脩短有天命未聞萬乘之主輕服番夷之藥昔貞觀末先帝令婆羅門僧那羅爾婆婆寐依其本國仙方合長</hi>
<hi>年神藥胡既有異術徵求靈草祕石厯年而成先帝服之竟無異效大漸之際名醫莫知所為欲歸罪於胡人</hi>
<pb n="KR2m0001_WYG_026-20b"/>
<hi>将伸大戮又恐取笑夷狄遂止龜鑑若是惟陛下深察遂止</hi>咸亨元年復舊光宅元<lb/>
年改為鸞臺侍郎神龍元年復舊天寳元年改為門下<lb/>
侍郎<hi>至徳中復舊舊制正四品上大厯三年又改為門下侍郎升從三品</hi>員二人掌侍從<lb/>
署奏抄駁正違失通判省事若侍中闕則監封題給驛<lb/>
劵○給事中加官也秦置漢因之所加或大夫博士議<lb/>
郎掌顧問應對位次中常侍侍中黄門無員<hi>漢官表曰凡侍中左</hi>
<hi>右曹諸吏㪚騎中常侍皆加官也</hi>諸給事中日上朝謁平尚書奏事分<lb/>
為左右曹以有事殿中故曰給事中漢東京省魏代復<lb/>
<pb n="KR2m0001_WYG_026-21a"/>
置或為加官或為正員晉無加官亦無常員在散騎常<lb/>
侍下給事黄門侍郎上武冠絳朝服宋齊𨽻集書省梁<lb/>
陳亦掌獻納省諸聞奏後魏無員北齊亦屬集書省凡<lb/>
六十人後周天官之屬有給事中士六十人掌理六經<lb/>
給事左右其後别置給事中在六官之外隋初無至開<lb/>
皇六年始詔吏部置給事郎<hi>凡置八郎説在爵命篇</hi>煬帝乃移吏<lb/>
部給事郎為門下之職位次黄門下置員四人以省讀<lb/>
奏案大唐武徳三年改給事郎為給事中後定為四員<lb/>
<pb n="KR2m0001_WYG_026-21b"/>
龍朔二年改為東臺舍人咸亨元年復舊常侍從讀署<lb/>
奏抄駁正違失分判省事若侍中侍郎並闕則監封題<lb/>
給驛劵前代雖有給事中之名非今任也今之給事中<lb/>
蓋因古之名用隋之職○散騎常侍自秦置散騎又置<lb/>
中常侍散騎並乘輿<hi>並音歩浪切騎而㪚從無常職</hi>後中常侍得入禁<lb/>
中皆無員漢因之並加官<hi>説在侍中篇</hi>散騎有常侍侍郎與<lb/>
侍中黄門侍郎後漢中初省散騎而中常侍改用宦者<lb/>
魏文帝黄初初置散騎合於中常侍謂之散騎常侍後<lb/>
<pb n="KR2m0001_WYG_026-22a"/>
用士人始以孟達補之久次者為祭酒<hi>孟逹字子度自蜀降魏魏文帝</hi>
<hi>善達之姿才容觀以為㪚騎常侍</hi>散騎常侍掌規諫不典事貂璫插右<lb/>
騎而散從又有員外者因曰員外散騎常侍晉太始中<lb/>
令員外散騎常侍二人與散騎常侍通員直因曰通直<lb/>
散騎常侍亦武冠右貂金蟬絳朝服佩水蒼玉<hi>山公啟事曰郄</hi>
<hi>詵才志器局當為黄㪚黄㪚謂黄門侍郎及㪚騎常侍又曰㪚騎常侍缺當取素行者補之遂舉郄詵又阮孚</hi>
<hi>字遥集為㪚騎常侍嘗以金貂換酒為所司彈糾帝宥之又曰賈充為常侍後改常侍為侍中未詳其義㪚騎</hi>
<hi>常侍黄門侍郎共平尚書奏事</hi>雖𨽻門下而别為一省<hi>潘岳云寓直㪚騎省</hi>自魏<lb/>
<pb n="KR2m0001_WYG_026-22b"/>
至晉共平尚書奏事東晉乃罷之而以中書職入散騎<lb/>
省故散騎亦掌表詔焉<hi>鄭黙字思𤣥為㪚騎常侍武帝出南郊侍中以陪乘請詔曰使</hi>
<hi>鄭常侍謂黙曰卿知何以得參乗昔州内舉卿也為十二郡中正舉也又傅𤣥為㪚騎常侍與皇甫陶俱掌直</hi>
<hi>諫又華嶠字叔駿加㪚騎常侍班同中書寺為内臺中書㪚騎著作及理禮音律天文數術南省文章門下撰</hi>
<hi>集皆典掌統之</hi>宋置四人屬集書省齊散騎侍郎通直散騎侍<lb/>
郎員外散騎侍郎並為集書省職而散騎常侍為東省<lb/>
官<hi>其二衛四軍五校為西省官説在将軍總叙篇周盤龍自北平將軍為㪚騎常侍武帝戲之曰卿著貂蟬</hi>
<hi>何如兜鍪對曰此貂蟬從兜鍪中出耳</hi>散騎常侍通直散騎常侍員外散<lb/>
<pb n="KR2m0001_WYG_026-23a"/>
騎常侍舊為顯職與侍中通官其通直員外用衰老人<lb/>
士故其官漸替宋大明中雖革選比侍中而人情久習<lb/>
終不見重尋復如初梁謂之散騎省天監六年詔又革<lb/>
之<hi>六年詔曰在昔晉初仰惟盛化常侍侍中並參帷幄員外常侍特為清顯可分門下二局委㪚騎常侍侍</hi>
<hi>中並侍帷幄書案奏分曹入集書通直常侍本為顯爵員外之選宜參舊准人數依正員格</hi>自是散<lb/>
騎視中丞通直視侍中員外視黄門郎然而常侍終非<lb/>
華胄所悦常侍亦四人功髙者一人為祭酒與侍中髙<lb/>
功者一人對掌禁令糾諸逋違陳因梁制後魏北齊皆<lb/>
<pb n="KR2m0001_WYG_026-23b"/>
為集書省掌諷議左右從容獻納領諸散騎常侍侍郎<lb/>
及諌議大夫給事中等官兼以出入王命位在中書之<lb/>
右<hi>魏高祖謂㪚騎常侍元景曰卿等自在集書閣省逋墮致使王言違滯起居不修又宋弁為㪚騎常侍遷</hi>
<hi>右將軍領黄門弁屢譲高祖曰㪚騎位在中書之右常侍者黄門之庻兄領軍特二衛之假攝不足空存推讓</hi>
<hi>而棄大委任</hi>其資叙為第三清<hi>明亳為常侍加武勇将軍進曰臣本官常侍是第三清今</hi>
<hi>授武勇其號至濁</hi>北齊常侍定限八員如金紫光祿大夫隋諸<lb/>
散騎官並屬門下省凡歴代散騎官有郎騎常侍<hi>漢書有之</hi>
<hi>顔師古曰官為郎而常侍以侍天子故為郎騎常侍</hi>散騎常侍散騎侍郎<hi>魏初與㪚騎常</hi>
<pb n="KR2m0001_WYG_026-24a"/>
<hi>侍同置</hi>員外散騎常倚<hi>魏末置齊梁用人卑雜又朱异為員外常侍侍中中領軍中書舍人</hi>
<hi>四職並驅鹵簿近代未之有也又賀琛字國寳遷員外㪚騎常侍舊尚書南座無貂自琛始</hi>員外散<lb/>
騎侍郎<hi>晉武帝置晉代名家身有國制者起家多為員外㪚騎侍郎</hi>通直散騎常侍<lb/>
<hi>按魏末㪚騎常侍又有在員外者晉太始十年武帝使二人與㪚騎常侍通員直故謂之通直㪚騎常侍齊梁</hi>
<hi>微輕北齊張景仁除通直㪚騎常侍及奏御筆㸃除通直字遂為正常侍</hi>通直散騎侍郎<hi>初晉</hi>
<hi>武帝置員外㪚騎侍郎及太興中元帝使一人與㪚騎侍郎通直故謂之通直㪚騎侍郎按厯代常侍或有員</hi>
<hi>外者或有通直者故史𫝊中謂員外㪚騎侍郎或單謂之員外郎謂通直散騎侍郎或單為通直郎其非員外</hi>
<hi>及通直者或謂之政員㪚騎侍郎或單謂之政員郎</hi>大唐貞觀二年制諸散騎常<lb/>
<pb n="KR2m0001_WYG_026-24b"/>
侍皆為散官從三品後悉省之貞觀十七年復置為職<lb/>
事官始以劉洎為之其後定制置四員屬門下掌侍從<lb/>
規諫顯慶二年遷二員隸中書遂分為左右<hi>左屬門下右屬中書</hi>
<hi>左㪚騎與侍中左貂右㪚騎與中書令右貂謂之八貂</hi>龍朔二年改左右散騎常<lb/>
侍為左右侍極咸亨元年復舊○諫議大夫秦置諫議<lb/>
大夫掌議論無常員多至數十人屬郎中令至漢武帝<lb/>
元狩五年始更置之<hi>劉輔以美才擢為諫議大夫成帝欲立趙媫妤為皇后輔上書曰陛</hi>
<hi>下乃觸情縱欲以卑賤之女母天下乎里語曰腐木不可以為柱卑人不可以為主臣辱諫諍之官不敢不盡</hi>
<pb n="KR2m0001_WYG_026-25a"/>
<hi>死書奏収輔繫掖庭秘獄又王褒貢禹王吉匡衡何武夏侯勝嚴助等並為之</hi>後漢増諫大夫<lb/>
為諌議大夫<hi>後漢書曰來歙父仲哀帝時為諫議大夫誤矣</hi>亦無常員<hi>更始拜鄭興為</hi>
<hi>諌議大夫使安集闗西</hi>二漢並屬光祿勲<hi>韋彪字孟達上疏曰諫議之職應用公直之士</hi>
<hi>通才謇正有補益於朝者今或從徴試軰為之不宜也自後無間矣</hi>後魏亦曰諫議大夫<lb/>
北齊有七人屬集書省後周地官府有保氏下大夫規<lb/>
諫於天子蓋此其任也隋亦曰諫議大夫置七人屬門<lb/>
下省煬帝廢之大唐武徳五年復置屬門下<hi>王珪為諫議大夫嘗</hi>
<hi>有諫論太宗稱善遂詔毎宰相入内平章大計必使諫官隨入與聞政事貞觀十七年太宗問諫議大夫褚遂</hi>
<pb n="KR2m0001_WYG_026-25b"/>
<hi>良曰舜造<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>器禹雕其爼當時諫者十有餘人食器之間苦諫何也遂良對曰雕琢害農事纂組傷女工首創</hi>
<hi>奢滛危亡之漸<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>器不已必金為之金器不已必玉為之所以諍臣必諫其漸及其滿盈無所復陳上然之</hi>
龍朔二年改諫議大夫為正諫大夫<hi>武后臨朝垂拱二年六月置匭四區</hi>
<hi>共為一室列於朝堂東方春色青有能告以飬人及勸農可投書於青匭銘之曰延恩南方夏色赤有能正諫</hi>
<hi>論時政之得失可投書於丹匭銘之曰招諫西方秋色白有能自陳抑屈可投書於素匭銘之曰申寃北方冬</hi>
<hi>色𤣥有能謀智者可投書於𤣥匭銘之曰通𤣥宜令正諫大夫補闕拾遺等一人充使知匭事毎日所有投書</hi>
<hi>至暮即進天寳九載三月改匭為獻納至徳元年十月復改為匭</hi>後又置諫議大夫屬<lb/>
中書<hi>延載元年山人武什方拜正諫大夫平章事</hi>開元以來廢正諫大夫復<lb/>
<pb n="KR2m0001_WYG_026-26a"/>
以諌議大夫屬門下凡四人掌侍從規諫<hi>至徳元年九月制諫議大</hi>
<hi>夫論事自今以後不須令宰相先知乾元二年四月兩省諫官十日一上封事直論得失無假文言冀成殿最</hi>
<hi>用存沮勸大厯七年二月其四員外内供奉不得過正員數貞元四年五月分為左右各四員其右諫議隸中</hi>
<hi>書省</hi>○今起居周官有左右史記其言事蓋今起居之本<lb/>
<hi>動則左史書之言則右史書之左史記言右史記事</hi>漢武帝有禁中起居後漢馬<lb/>
皇后撰明帝起居注則漢起居似在宫中為女史之任<lb/>
又王莽時置柱下五史秩如御史聽事侍傍記其言行<lb/>
此又起居之職自魏至晉起居注則著作掌之其後起<lb/>
<pb n="KR2m0001_WYG_026-26b"/>
居皆近侍之臣錄記也錄其言行與其勲伐歴代有其<lb/>
職而無其官後魏始置其起居令史每行幸宴㑹則在<lb/>
御左右記錄帝言及宴賔客訓答後又别置修起居注<lb/>
二人以他官領之北齊有起居省後周有外史掌書王<lb/>
言及動作之事以為國志即起居之職又有著作二人<lb/>
掌綴國錄則起居注著作之任自此而分也至隋初以<lb/>
吏部散官及校書正字有叙述之才者掌起居之職以<lb/>
納言統之至煬帝以為古有内史外史今著作如外史<lb/>
<pb n="KR2m0001_WYG_026-27a"/>
矣宜置起居官以掌其内乃於内史省置起居舍人二<lb/>
員次内史舍人下<hi>庾自直崔濬祖虞世南蔡允恭等皆為此職</hi>大唐貞觀二年<lb/>
省起居舍人移其職於門下置起居郎二人顯慶中復<lb/>
於中書省置起居舍人遂與起居郎分掌左右龍朔三<lb/>
年改為左右史<hi>郎為左史舍人為右史</hi>咸亨元年復舊天授元年<lb/>
又為左右史神龍初復舊每皇帝御殿則對立於殿<hi>左郎</hi>
<hi>右舍人</hi>有命則臨陛俯聽退而書之以為起居注凡冊命<lb/>
啓奏封拜薨免悉載之史館得之以撰述焉<hi>令狐徳棻吕才蕭鈞</hi>
<pb n="KR2m0001_WYG_026-27b"/>
<hi>禇遂良上官儀李安期顧𦙍高智周張大素凌季友等並為起居皆有名賢者</hi>○補闕拾遺武<lb/>
太后垂拱中置補闕拾遺二官以掌供奉諷諌天授二<lb/>
年各増置通前為五員三年舉人無賢愚咸加擢用髙<lb/>
者試鳳閣侍郎給事中次或試員外郎侍御史補闕拾<lb/>
遺校書郎當時頗為濫雜著於謠誦<hi>謠曰補闕連車載拾遺平斗量把椎</hi>
<hi>侍御史椀脱校書郎景雲二年左補闕辛替否論時政上疏曰臣請以有唐以來理國之得失陛下之所眼見</hi>
<hi>者以言太宗文皇帝陛下之祖得至理之體設簡要之方省其官清其吏舉天下職司無一虚授用天下之財</hi>
<hi>帛無一枉費不多造寺觀而福徳自至不多度僧尼而殃咎自滅陛下何不取而則之孝和皇帝陛下之兄不</hi>
<pb n="KR2m0001_WYG_026-28a"/>
<hi>取賢良之言而恣妻女之意拜爵非擇虚食祿者數千人封進無功妄食土者百餘户造寺不止枉費財者數</hi>
<hi>百億度人不休免租庸者數十萬倉不停半嵗之儲庫不貯両年之帛奪百姓口中之食以飬貪殘剝萬民體</hi>
<hi>上之衣将塗土木於是人怨神怒水早不調享國不永受終於凶婦人此陛下之所眼見今陛下族阿韋之家</hi>
<hi>宗而不改阿韋之亂政忍棄太宗之理本不忍棄孝和之亂階陛下又何以繼祖宗而觀萬國昔陛下在阿韋</hi>
<hi>之時危亡是懼常切齒於羣兇今貴為天子富有四海而不改羣兇之事臣恐復有切齒於陛下者也先朝之</hi>
<hi>時愚智知敗人雖有口而不敢言言未發聲禍将及矣韋月将受誅於丹獄燕欽融見殺於紫庭此人皆不惜</hi>
<hi>其身而納忠於主身既死矣主亦危矣是故先朝誅之陛下賞之是陛下知直言之事有禆於國臣今日愚言</hi>
<hi>亦當代之直伏惟察之</hi>自開元以來尤為清選左右補闕各二人<lb/>
<pb n="KR2m0001_WYG_026-28b"/>
内供奉者各一人左右拾遺亦然<hi>兩省補闕拾遺几十二人</hi>左屬門<lb/>
下右屬中書○典儀二人大唐置周禮秋官有司儀上<lb/>
士八人中士十六人蓋此典儀之任齊職儀云東宫殿<lb/>
中将軍屬官有導客局置典儀錄事一人掌朝㑹之事<lb/>
梁有典儀之職未詳何曹之官掌唱警唱奏之事朱服<lb/>
武冠陳亦有之後魏置典儀監史闕其員及所掌大唐<lb/>
初隸門下省初用人皆輕至貞觀李義府為之是後常<lb/>
用士人領贊者以知贊唱之節及殿庭版位之次○城<lb/>
<pb n="KR2m0001_WYG_026-29a"/>
門郎周禮地官有司門下大夫二人上士四人並城門<lb/>
郎之任初漢置城門校尉員一人掌城門屯兵有司馬<lb/>
及丞各一人十二城門候各一人出從緹騎百二十人<lb/>
<hi>緹徒兮切</hi>蓋兼監門将軍之職魏因之晉制銀章青綬絳朝<lb/>
服武冠佩水蒼玉元帝省之宋齊俱以衛尉掌宫城屯<lb/>
兵及管鑰之事梁陳二代依秦漢以光祿卿等掌宫殿<lb/>
門户亦無城門之職後魏置城門校尉北齊衛尉寺統<lb/>
城門寺置城門校尉二人掌宫殿城門并諸倉庫管鑰<lb/>
<pb n="KR2m0001_WYG_026-29b"/>
之事後周地官府置宫門上士一人下士一人掌皇城<lb/>
十二門之禁令蓋並在其任隋氏門下省統城門局校<lb/>
尉二人煬帝大業三年又隸殿中省十二年又減一人<lb/>
後又改校尉為城門郎置四人又隸門下省大唐因之<lb/>
○符寳郎周官有典瑞掌節二官掌瑞節之事<hi>瑞節信也典瑞</hi>
<hi>屬春官掌節屬地官</hi>秦漢有符節令丞領符璽郎<hi>昭帝㓜冲霍光秉政殿中夜驚</hi>
<hi>光召求符璽符璽郎不肯授光奪之郎按劍對曰臣頭可得璽不可得也光壯之増秩二等</hi>文帝二<lb/>
年初與郡守為銅虎符竹使符之制又皆屬焉<hi>應劭曰銅虎符</hi>
<pb n="KR2m0001_WYG_026-30a"/>
<hi>第一至第五國家當𤼵兵遣使者至郡合符符合乃聼受之竹使符者以竹箭五枚長五寸鐫刻篆書第一至</hi>
<hi>第五顔師古曰符與郡守各分其半右留京師左以與之</hi>後漢有符節令兩梁冠位<lb/>
次御史中丞别為一臺而符節令一人為臺率掌符節<lb/>
之事屬少府魏與後漢同晉太始元年省并蘭臺置符<lb/>
節御史掌其事宋與晉齊蘭臺有主璽令史以治書侍<lb/>
御史領之梁陳御史臺亦有符節令史後魏御史臺領<lb/>
符節令符節令領符璽郎中北齊有符節署餘與後魏<lb/>
同<hi>符節令一人符璽郎中四人</hi>後周有主璽下士掌國璽之藏隋初<lb/>
<pb n="KR2m0001_WYG_026-30b"/>
有符璽局置監二人屬門下省煬帝改監為郎大唐因<lb/>
之顯慶三年改為符寳郎神龍初復為符璽郎開元初<lb/>
復為符寳郎<hi>天寳五年六月勅玉璽既為寳宜為璽書十年正月改𫝊國璽為承天大寳</hi>其<lb/>
符節並納於宫中有行從則請之郎掌諸進符寳出納<lb/>
幡節也○𢎞文館大唐武徳初置修文館後改名𢎞文<lb/>
館神龍初改為昭文二年又却為修文尋又為昭文開<lb/>
元七年又稱𢎞文焉儀鳳中以館中多圖籍未詳正委<lb/>
學士校理自垂拱以來多大臣兼領館中有四部書自<lb/>
<pb n="KR2m0001_WYG_026-31a"/>
貞觀初褚亮檢校館務學士號為館主因為故事每令<lb/>
給事中一人判舘事校書二人學生三十人<lb/>
　　中書省<lb/>
中書之官舊矣謂之中書省自魏晉始焉梁陳時凡國<lb/>
之政事並由中書省省有中書舍人五人領主書十人<lb/>
書吏二百人<hi>書吏不足幷取助書</hi>分掌二十一局事各當尚書諸<lb/>
曹並為上司總國内機要而尚書唯聽受而已被委此<lb/>
官多擅威勢後魏亦謂之西臺<hi>宣武帝謂中書監崔光曰卿是朕西臺大臣</hi>
<pb n="KR2m0001_WYG_026-31b"/>
北齊中書省管司王言并司進御之樂及清商龜兹諸<lb/>
部伶官隋初改為内史省置令二人侍郎四人<hi>煬帝減侍郎二</hi>
<hi>人</hi>舍人八人<hi>煬帝減去四人</hi>通事舍人十六人煬帝加起居舍<lb/>
人而改通事舍人為謁者臺職大唐武徳三年復中書<lb/>
省龍朔二年改為西臺咸亨初復舊光宅元年改為鳳<lb/>
閣<hi>凡中書官隨署名改</hi>神龍初復舊開元元年改為紫㣲省五年<lb/>
復舊<hi>時謂尚書省為南省門下中書為北省亦謂門下省為左省中書為右省或通謂之兩省</hi>令二<lb/>
人侍郎二人舍人六人右散騎常侍起居舍人右補闕<lb/>
<pb n="KR2m0001_WYG_026-32a"/>
右拾遺各二人通事舍人十六人其餘小吏各有差<lb/>
　　中書令<hi>侍郎史官</hi>　<hi>舍人/主書</hi>　<hi>通/</hi>　<hi>舍人/</hi>　<hi>集賢學士</hi>
舜攝位命龍作納言出入帝命周官内史掌王之八柄<lb/>
爵祿廢置生殺與奪執國法及國令之貳以考政事蓋<lb/>
今中書之任其所置中書之名因漢武帝遊宴後庭始<lb/>
以宦者典事尚書謂之中書謁者置令僕射<hi>不言謁者省文也</hi>
元帝時令𢎞恭僕射石顯秉勢用事權傾内外蕭望之<lb/>
以為中書政本宜以賢明之選更置士人自武帝故用<lb/>
<pb n="KR2m0001_WYG_026-32b"/>
宦者掌出入奏事非舊制也成帝建始四年改中書謁<lb/>
者令曰中謁者令更以士人為之皆屬少府漢東京省<lb/>
中謁者令官<hi>時有中官謁者令非其軄也</hi>魏武帝為魏王置秘書令<lb/>
典尚書奏事又其任也文帝黄初初改為中書令又置<lb/>
監以秘書左丞劉放為中書監右丞孫資為中書令並<lb/>
掌機密中書監令始於此也及明帝時中書監令號為<lb/>
専任其權重矣<hi>時中䕶軍蔣濟上疏諫曰夫人臣太重者國危左右太親者身蔽古之至誠權</hi>
<hi>在下者則衆心慢上勢之常也今外所言輒云中書實握事要日在目前儻因疲倦之間有所割制衆臣見其</hi>
<pb n="KR2m0001_WYG_026-33a"/>
<hi>能推移於事即亦廻附向之請分任衆官不使聖眀之朝有専吏之名也</hi>晉因之置監令一<lb/>
人始皆同車後乃異焉<hi>初監令常同車入朝及和嶠為令荀朂為監嶠意抗鄙荀巧侫</hi>
<hi>以意氣加之専車而坐自此監令乃使異車</hi>魏晉以來中書監令掌贊詔命<lb/>
記㑹時事典作文書<hi>司馬景王命中書令虞松作表冄至不可意松竭思不能改正鍾會</hi>
<hi>視其草為定五字松大説服又荀朂為中書監使子組草詔傅祗為監病風又使息暢為啟華廙為監時成事</hi>
<hi>多不洩廙啟武帝召授子薈草詔前後相承以子弟管之自此始也又王獻之為中書令啟瑯瑘王為中書監</hi>
<hi>表曰中書職掌詔命非輕才所能獨任自晉建國嘗命宰相参領中興以來益重其任故能王言彌徽徳音四</hi>
<hi>塞者也又後魏孝文時蠕蠕有國喪帝遣高閭為書與之不叙凶事時孝文謂曰卿有中書監職典文辭若情</hi>
<pb n="KR2m0001_WYG_026-33b"/>
<hi>思不至應謝所任又曰崔光為中書令勅光為詔逡廵不作薈烏隊切廙余力切蠕如兗切</hi>以其地<lb/>
在樞近多承寵任是以人固其位謂之鳳凰池焉<hi>茍朂守中</hi>
<hi>書監侍中比賛朝政及遷尚書令朂乆在中書専管機事失之甚愠人有賀者朂怒曰奪我鳳凰池諸公何賀</hi>
<hi>焉</hi>晉制銅印墨綬進賢兩梁冠絳朝服佩水蒼玉乗輅<lb/>
車<hi>吳紀亮為尚書令其子隲為中書令每朝㑹吳主以屏風隔其坐晉書曰張華為監裴楷為令共掌機密</hi>
<hi>又王洽字敬𢎞為中書令時年二十九後洽子珉又為中書令時謂為奕世令徳</hi>東晉常併其<lb/>
職入散騎省尋復置之宋冠佩印綬與晉同梁中書監<lb/>
令清貴華重大臣多領之其令舊遷吏部尚書才地俱<lb/>
<pb n="KR2m0001_WYG_026-34a"/>
美者為之陳因梁制後魏亦有監令<hi>高允字伯恭為中書令文帝重之不</hi>
<hi>名呼為令公</hi>北齊因魏制後周置内史中大夫二人掌王言<lb/>
亦其任也隋初改中書為内史置監令各一人尋廢監<lb/>
置令二人煬帝大業十二年又改内史為内書後復為<lb/>
内史令大唐武徳初為内史令<hi>常有勅而中書門下不時宣行高祖責其遲晚</hi>
<hi>内史令蕭瑀曰臣大業之日見内史宣勅或前後相乖者百司行之不知何所承用所謂易雖在前難必在後</hi>
<hi>臣在中書日乆備見其事今黄閣初構事渉安危若遠方有疑恐失機㑹比每受一勅臣必審勘使與前勅不</hi>
<hi>相乖背者始敢宣行遲晚之愆實由於此上善之</hi>三年改為中書令亦置二人<lb/>
<pb n="KR2m0001_WYG_026-34b"/>
龍朔二年改為右相咸亨元年復舊光宅二年又為内<lb/>
史神龍元年復為中書令開元元年改為紫㣲令五年<lb/>
復為中書令天寳元年改為右相<hi>至徳初復為中書令自隋至今皆為宰相</hi>
<hi>舊班正三品大厯三年陛為從二品</hi>按令文掌侍從獻替制勅冊命敷奏<lb/>
文表授冊監起居注總判省事○中書侍郎漢置中書<lb/>
領尚書事有丞郎魏黄初初中書既置監令又置通事<lb/>
郎<hi>魏置曰掌詔草即漢尚書郎之位</hi>次黄門郎黄門郎已署事過通事<lb/>
乃署名已署奏以入為帝省讀書可後改通事郎為中<lb/>
<pb n="KR2m0001_WYG_026-35a"/>
書侍郎<hi>明帝詔舉中書郎謂盧毓曰得人與否在盧生耳又魏末張華遷長兼中書郎朝議表奏多見</hi>
<hi>施用</hi>晉置四員及江左初又改為通事郎尋復為中書侍<lb/>
郎其職副掌王言更入直省五日從駕則正直從次直<lb/>
守<hi>張華兼中書郎從駕征鍾㑹掌書疏表檄又荀朂㤗始中中書郎張華王濟猶尚自起草及後遂失舊體</hi>
<hi>又嵇含字君道為中書郎書檄雲集舍初不立草又華廙為人𢎞雅加以名家子孫以婦父盧毓典選至三十</hi>
<hi>五為中書通事郎又王濛為中書郎四年無人對以濛難比肩故也</hi>宋中書侍郎進賢一<lb/>
梁冠介幘絳朝服用散騎常侍為之齊梁皆四人梁以<lb/>
功髙者一人主省内事陳因之後魏北齊置四員隋初<lb/>
<pb n="KR2m0001_WYG_026-35b"/>
為内史侍郎亦四員煬帝減二員改為内書侍郎大唐<lb/>
初為内史侍郎武徳三年改為中書侍郎龍朔以後隨<lb/>
省改號而侍郎之名不易<hi>舊制正四品上大厯二年陞從三品</hi>員二人掌<lb/>
侍從獻替制勑册命敷奏文表通判省事○中書舍人<lb/>
魏置中書通事舍人或曰舍人通事各為一職<hi>魏明帝時有通</hi>
<hi>事劉㤗</hi>晉江左乃合之謂之通事舍人武冠絳朝服掌呈<lb/>
奏案章後省之而以中書侍郎一人直西省即侍郎兼<lb/>
其職而掌其詔命宋初又置中書通事舍人四員入直<lb/>
<pb n="KR2m0001_WYG_026-36a"/>
閣内出宣詔命凡有陳奏皆舍人持入參決於中自是<lb/>
則中書侍郎之任輕矣齊永平初中書通事舍人四員<lb/>
各住一省時謂之四户權傾天下<hi>茹法亮乆為中書通事舎人後出為大司</hi>
<hi>農中書勢利之職法亮戀之垂涕而去又熒惑入太微太尉王儉謂武帝曰天文乖誤此由四户帝納之而不</hi>
<hi>改</hi>與給事中為一流梁用人殊重簡以才能不限資地<lb/>
多以他官兼領後除通事字直曰中書舍人専掌詔誥<lb/>
兼呈奏之事<hi>裴子野以中書侍郎鴻臚卿掌兼中書通事舍人别勑知詔誥</hi>自是詔誥<lb/>
之任舍人専之<hi>魏晉已來詔誥並中書令及侍郎掌之説在中書令篇</hi>陳置五人<lb/>
<pb n="KR2m0001_WYG_026-36b"/>
後魏有舍人省而不言其員北齊舍人省掌署勑行下<lb/>
宣㫖勞問領舍人十人後周有小史上士二人此其任<lb/>
也屬春官隋内史舍人八員専掌詔誥煬帝減四人後<lb/>
改為内書舍人大唐初為内史舍人至武徳三年改為<lb/>
中書舍人置六員<hi>貞觀元年中書舍人高季輔上封事曰時已平矣功已成矣然而刑典未</hi>
<hi>措者何哉良由謀猷之臣不𢎞簡易之政臺閣之吏昧於經逺之道執憲者以深刻為奉公當官者以侵下為</hi>
<hi>益國未有坦平恕之懐副聖上之㫖伏願随方訓誘使各揚其職敦朴素革澆浮使家識孝慈人知廉恥杜其</hi>
<hi>利欲之心載以清潔之化自然家肥國富禍亂何由而作太宗善之特賜鍾乳一劑曰卿進藥石之言故以藥</hi>
<pb n="KR2m0001_WYG_026-37a"/>
<hi>石相報</hi>龍朔以後隨省改號而舍人之名不易専掌詔誥<lb/>
侍從署勑宣㫖勞問授納訴訟敷奏文表分判省事自<lb/>
永淳已來天下文章道盛臺閣髦彦無不以文章達故<lb/>
中書舍人為文士之極任朝廷之盛選諸官莫比焉<hi>按後</hi>
<hi>漢章和以後尚書為機衡之任尚書郎含香握蘭直宿於建禮門太官供膳奏事明光殿下筆為詔誥出語為</hi>
<hi>誥令曹公為魏王置祕書令典尚書奏事則祕書之職近宻尚書之職疎逺魏文帝初改祕書為中書自後厯</hi>
<hi>代相沿並管樞宻而後漢尚書郎非今之尚書郎乃中書舎人也武太后臨朝天授元年夀春郡王成器兄弟</hi>
<hi>五人初出閤同日受冊有司撰儀注忘載冊文及百竂在列方知闕禮宰臣相顧失色中書舍人王勮立召小</hi>
<pb n="KR2m0001_WYG_026-37b"/>
<hi>吏五人各令執筆口授分寫同時須叟俱畢詞理典贍時人歎服景龍四年六月二日初定内難唯中書舍人</hi>
<hi>蘇頲在太極殿後文詔填委動以萬計手操口對無毫釐差誤主書韓禮談子陽轉書詔草屢謂頲曰乞公稍</hi>
<hi>遲禮等書不及恐手腕將廢故事舍人六員各押尚書省一行天下衆務無不闗決開元二年十一月紫微令</hi>
<hi>姚崇奏紫微舍人六員無一頭商量事諸舍人同押連署狀進説凡事有是非理均與奪人心既異所見不同</hi>
<hi>者望請别作商量連狀同進若狀語交互恐煩聖思臣既是官長望於兩狀復畧言二理優劣奏聼進止則人</hi>
<hi>各盡能官無留事勑曰可因是舍人唯知撰制不復分知機務既文書填委遂令書錄委之堂後人其權勢傾</hi>
<hi>動天下姚竟因主書趙誨贓犯所累罷相姚誠多才而隳政擅權以成斯弊可哀哉</hi>○通事舍人<lb/>
昔堯試舜賓於四門蓋今任也秦置謁者漢因之掌儐<lb/>
<pb n="KR2m0001_WYG_026-38a"/>
贊受事員七十人選孝㢘年未五十威容嚴恪能儐贊<lb/>
者為之<hi>燕太子使荆軻刼始皇變起兩楹之間其後謁者持七首刺腋漢高帝偃武修文故易之以版</hi>
有僕射冠髙山冠<hi>言其矜荘賔逺故以高山為號終軍為謁者使行郡國建節出東闕闗吏</hi>
<hi>識之曰此棄襦生</hi>後漢謁者僕射為謁者臺士主銅印青綬天<lb/>
子出掌奉引<hi>謁者僕射見尚書令對揖無敬謁者見執板拜</hi>謁者三十人<hi>漢官儀又</hi>
<hi>曰三十五人</hi>謁者初上官稱曰灌謁者滿歳稱給事<hi>胡廣云灌者明</hi>
<hi>章二帝服勤園陵謁者灌栢後遂假兹名焉馬融曰灌者習所職也應奉曰高帝承秦禮儀多闕灌嬰服事七</hi>
<hi>年號大謁者後人掌之以姓灌章列於漢書也雷義為灌謁者使持節督郡國行風俗太守令長留者凡七十</hi>
<pb n="KR2m0001_WYG_026-38b"/>
<hi>人</hi>和帝代陳郡何熙為謁者僕射贊拜殿中音動左右<lb/>
然則又掌唱贊<hi>漢舊儀曰謁者缺選郎中美鬚睂大音者以補之功次當遷欲留増秩者許之</hi>
二漢隸光祿勲<hi>後漢又有黎陽謁者光武以幽幷兵騎定天下故於黎陽立營以謁者監之兵</hi>
<hi>騎千人復除甚重謁者任輕多放情態順帝改用府掾有清名威重者遷超牧守焉</hi>魏置僕射掌<lb/>
大拜授及百官班次統謁者十人及晉武省僕射以謁<lb/>
者并蘭臺江左復置僕射後又省宋武帝大明中復置<lb/>
僕射一人職與魏同亦領謁者十人掌小拜授及百官<lb/>
報章齊因之梁謁者臺僕射掌朝覲賓饗之事屬官謁<lb/>
<pb n="KR2m0001_WYG_026-39a"/>
者十人掌奉詔出使拜假朝㑹賓贊功髙者一人為假<lb/>
史掌差次謁者陳亦有之後魏北齊謁者臺掌凡諸吉<lb/>
凶公事導相禮儀僕射二人謁者三十人隋煬帝増置<lb/>
謁者司隸二臺并御史為三臺謁者臺有大夫一人掌<lb/>
受詔勞問出使慰撫持節䇿授及受寃枉而申奏之駕<lb/>
出對御史引駕領議郎以下官<hi>屬官有丞主簿錄事等</hi>尋詔門下<lb/>
内史御史司隸謁者五司監受表以為恒式不復専謁<lb/>
者矣初魏置中書通事舍人官其後歴代皆有然非今<lb/>
<pb n="KR2m0001_WYG_026-39b"/>
任隋初罷謁者官置通事舍人十六員承㫖宣𫝊開皇<lb/>
三年又増為二十四員及煬帝置謁者臺乃改通事舍<lb/>
人為謁者臺職謂之通事謁者置二十人又於建國門<lb/>
外置四方館以待四方使者隸鴻臚寺<hi>煬帝置四方館東曰東夷使者</hi>
<hi>南曰南蠻使者西曰西戎使者北曰北狄使者各一人掌其方國及互市事</hi>大唐廢謁者臺<lb/>
復以其地為四方館改通事謁者為通事舍人掌通奏<lb/>
引納辭見承㫖宣勞皆以善辭令者為之𨽻四方館而<lb/>
文屬中書省○集賢殿書院大唐開元中置漢魏以來<lb/>
<pb n="KR2m0001_WYG_026-40a"/>
祕書省有其職梁武帝於文徳殿内列藏衆書北齊有<lb/>
文林館學士後周有麟趾殿學士皆掌著述隋平陳之<lb/>
後寫書正副二本藏於宫中煬帝於東都觀文殿東西<lb/>
廂貯書自漢延熹至隋唐皆祕書掌圖籍而禁中之書<lb/>
時或有焉初開元五年十一月於乾元殿東廊下寫四<lb/>
部書仍令祕書監馬懐素右散騎常侍褚旡量總其事<lb/>
於麗正殿安置為修書使至十二年學士張說等宴於<lb/>
集仙殿於是改殿名集賢改修書使為集賢殿書院學<lb/>
<pb n="KR2m0001_WYG_026-40b"/>
士五品已上為學士每以宰相為學士者知院事初燕<lb/>
國公張說為中書令知院制以右常侍徐堅副之自爾<lb/>
常以近密官為副兼判院直學士六品以下為之侍講<lb/>
學士開元初褚旡量馬懐素侍講禁中為侍讀其後康<lb/>
子元等為侍講學士修撰官校理官司直學士○史官<lb/>
肇自黄帝有之自後顯著夏太史終古商太史髙勢周<lb/>
則曰太史小史内史外史而諸侯之國亦置其官又春<lb/>
秋國語引周志及鄭書似當時記事各有其職秦有太<lb/>
<pb n="KR2m0001_WYG_026-41a"/>
史令胡毋敬至漢武始置太史公以司馬談為之卒其<lb/>
子遷嗣卒後宣帝以其官為令行太史公文書其修撰<lb/>
之職以他官領之於是太史之官唯知占候而已自漢<lb/>
以前職在太史<hi>具太史局</hi>當王莽時改置柱下五史記疏言<lb/>
行蓋效古動則左史書之言則右史書之自後漢以後<lb/>
至於有隋中間唯魏明太和中史職隸中書其餘悉多<lb/>
隸祕書大唐武徳初因隋舊制史官屬祕書省著作局<lb/>
至貞觀三年閏十二月移史館於門下省北宰相監修<lb/>
<pb n="KR2m0001_WYG_026-41b"/>
自是著作局始罷史職及大明宫初成置史館於門下<lb/>
省之南其修撰史事以他官兼領或卑品而有才者亦<lb/>
直焉開元二十五年宰臣李林甫監史以中書地切樞<lb/>
宻記事者宜其附近史館諫議大夫尹愔遂奏移於中<lb/>
書省北其地本尚藥局内藥院○主書晉中書有主書<lb/>
之員本用武官宋改用文史齊於中書置主書令史陳<lb/>
置主書而去令史之名後魏又為主書令史置八人北<lb/>
齊置主書十八人<hi>北齊初曰主書令史文宣帝嘗立遣主書令史題署嫌其遲語曰但著主</hi>
<pb n="KR2m0001_WYG_026-42a"/>
<hi>書何煩著令史字自此除令史字</hi>隋復加令史大唐又除之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_026-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷二十一<lb/>
</p>
<p>
</p>
  </div>
</body>
</text>
</TEI>
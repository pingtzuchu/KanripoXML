<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百九十</head> <lb/>
    <p>
<pb n="KR2m0001_WYG_195-1a"/>
欽定四庫全書<lb/>
　通典卷一百九十<lb/>
　　唐　京　兆　杜　佑　君　卿　　纂<lb/>
　邊防六<lb/>
　　西戎二<lb/>
　　吐谷渾<lb/>
吐谷渾本遼東鮮卑也西晉時酋帥徒何渉歸有二子<lb/>
長曰吐谷渾少曰若洛廆<hi>胡罪反</hi>代統部落别為慕容氏<lb/>
<pb n="KR2m0001_WYG_195-1b"/>
渾庶長廆正嫡父在時分七百户與渾渾與廆二部俱<lb/>
牧馬馬鬭相傷廆怒遣使謂渾曰先公處分與兄弟異<lb/>
部牧馬何不相遠而令馬鬭渾曰馬是畜生食草飲水<lb/>
春氣發動所以致鬭鬭在於馬而怒於人耶乖别甚易<lb/>
今當去汝於萬里之外矣於是擁馬西行乃西附隂山<lb/>
<hi>今朔方之北</hi>屬永嘉之亂始度隴西止於枹罕而後子孫據<lb/>
有甘松之南洮水之西南極於白蘭在益州西北<hi>甘松山在</hi>
<hi>今合川郡境内臨洮和政郡之南及合川郡之地</hi>其地四時常有冰雪唯六七<lb/>
<pb n="KR2m0001_WYG_195-2a"/>
月雨雹甚盛若晴則風飄沙礫有麥無穀其青海周迴<lb/>
千餘里海中有小山每冬冰合後以良牝馬置此山至<lb/>
來冬收之馬有孕所生得駒號曰龍種吐谷渾嘗得波<lb/>
斯草馬放入海因生驄駒能行千里故時稱青海驄焉<lb/>
至其孫葉延以禮云公孫之子得以王父字為氏吾祖<lb/>
始自昌黎先宅於此今以吐谷渾為氏尊祖之義也自<lb/>
吐谷渾至葉延曽孫視羆皆有才畧知古今司馬博士<lb/>
皆用儒生至其子阿豺自稱驃騎將軍沙州刺史阿豺<lb/>
<pb n="KR2m0001_WYG_195-2b"/>
兼并羌氐號為强國遣使詣宋朝獻阿豺死弟慕璝立<lb/>
<hi>璝音瓌</hi>遣軍擊乞伏茙蔓敗之<hi>茙音戎</hi>東奔隴右慕璝㨿有<lb/>
其地其時赫連定㨿長安為後魏主所攻敗擁秦雍户<lb/>
口十餘萬西次罕幵慕璝拒擊大破之生擒定送於魏<lb/>
後弟慕延立魏太武帝遣軍擊延大破之慕延率部落<lb/>
西奔白蘭攻破于闐國南依罽賓七年乃還舊土慕延<lb/>
死阿豺兄樹落干子拾寅立始邑於伏羅川至𤣥孫夸<lb/>
呂立自號為可汗理伏俟城在青海西十五里有地方<lb/>
<pb n="KR2m0001_WYG_195-3a"/>
數千里其西北諸雜種謂之阿貲虜<hi>貲即移反</hi>其南界隴涸<lb/>
城去成都千餘里大城有四一在清水川一在赤水一<lb/>
在澆河一在吐屈眞川皆子弟所理其主理慕賀川西<lb/>
有黄沙南北百二十里東西七十里不生草木雖有城<lb/>
郭不居而隨逐水草官有王公僕射尚書及郎中之號<lb/>
其主椎<hi>直追反</hi>髻以皂為㡌其妻衣織成裙披錦袍辮髻<lb/>
於後首載金花丈夫衣服畧同於華夏多以羃羅為冠<lb/>
亦以繒為㡌婦人皆貫珠束髪以多為貴兵器有弓刀<lb/>
<pb n="KR2m0001_WYG_195-3b"/>
甲稍國無常賦須則税富室商人以充用焉父兄亡妻<lb/>
後母及嫂等與北狄俗同死者亦皆埋殯其服制葬訖<lb/>
則除之性貪婪忍於殺害後周明帝武成初夸吕冦涼<lb/>
州詔賀蘭祥率兵討破之又攻㧞其洮陽泥和二城置<lb/>
洮州<hi>今臨洮郡地</hi>而還武帝天和初其龍涸王莫昌率衆䧏<lb/>
以其地為扶州<hi>今同昌郡地</hi>二年復遣皇太子征之軍度青<lb/>
海至伏俟城夸吕遁走虜其餘衆而還隋開皇中夸吕<lb/>
侵𢎞州<hi>在今安化郡馬嶺縣界</hi>遣上柱國元諧擊之賊悉發國中<lb/>
<pb n="KR2m0001_WYG_195-4a"/>
兵自曼頭至於樹敦甲騎不絶諧頻擊破之夸吕率其<lb/>
親兵逺遁其名王十三人各率部落而䧏夸吕在位且<lb/>
百年死以後還以慕容為姓其子伏允立煬帝初伏允<lb/>
遣子順來朝帝令鐡勒襲大敗之伏允東走保西平<hi>今西</hi>
<hi>平郡</hi>帝復令觀王雄以掩之大破其衆伏允遁逃部落來<lb/>
䧏十萬餘口伏允懼南遁於山谷間其故地皆空自西<lb/>
平臨羌城以西且末以東祁連以南雪山以北東西四<lb/>
千里南北二千里皆為隋有置郡縣鎮戍發天下輕罪<lb/>
<pb n="KR2m0001_WYG_195-4b"/>
徙居之<hi>其地在今西平郡之西張掖酒泉郡之北隋氏置西海且末河源等郡</hi>於是留順<lb/>
不之遣伏允無以自資率其徒數千騎客於党項大業<lb/>
末天下大亂伏允及順復其故地大唐貞觀中李靖侯<lb/>
君集破滅之伏允逺遁為左右所殺其子大寧王順歸<lb/>
䧏於是重建其國封順為西平郡王仍加趉<hi>巨屈反</hi>胡吕<lb/>
烏甘豆可汗之號旋又為其下所殺十年立順子諾曷<lb/>
鉢為河源郡王主其國自爾衰弱而吐蕃強盛高宗時<lb/>
為其破滅諾曷鉢以餘衆復來䧏<hi>中間叛去</hi>於靈州之境置<lb/>
<pb n="KR2m0001_WYG_195-5a"/>
安樂州以諾曷鉢為刺史其故地並没於吐蕃後又封<lb/>
渠帥慕容宣超為青海王武太后朝郭元振上安置䧏<lb/>
吐谷渾状曰臣昨見唐休璟張錫等衆議商量其吐谷<lb/>
渾部落或擬移就秦<hi>今天水郡</hi>隴<hi>今汧/陽郡</hi>或欲移近豐<hi>今九原郡</hi>靈<lb/>
<hi>今靈武郡</hi>責令漸去邊隅使居内地用為防閑之要冀免背<lb/>
叛之虞臣以為並是偏見之一端未為長乆之深册若<lb/>
近秦隴則與監牧雜居如在豐靈復與黙啜甫邇必以<lb/>
慮其翻覆須有遷移縱至中土安可易變其本性至如<lb/>
<pb n="KR2m0001_WYG_195-5b"/>
躭爾乙句貴往年王孝傑奏請自河源軍徙居靈州用<lb/>
為愜便及其逃叛之日穿監牧掠馬羣所在傷夷大損<lb/>
州縣是則遷居中土無益之明驗矣往者素和貴雖背<lb/>
聖化只從當所居地叛走其於中國無所損傷但是失<lb/>
少許吐渾耳豈與句貴之為害同日而語哉今吐谷渾<lb/>
之䧏者非驅略而來皆是渴慕聖化衝鋒突刃棄吐蕃<lb/>
而至者也臣謂冝當循其情以為制勿驚擾之使其情<lb/>
地稍安則其係戀心亦日厚當凉州䧏者<hi>今武威郡</hi>則冝於<lb/>
<pb n="KR2m0001_WYG_195-6a"/>
凉州左側安置之當甘州<hi>今張掖郡</hi>肅州䧏者<hi>今酒泉郡</hi>則冝於<lb/>
甘肅左側安置之當𤓰州<hi>今晉昌郡</hi>沙州䧏者<hi>今燉煌郡</hi>則冝於<lb/>
𤓰沙左側安置之但吐渾所䧏之處皆是其舊居之地<lb/>
斯輩既投此地實有戀本之情若因其所投之地而便<lb/>
居之其情易安因數州而磔裂之則其勢自分順其情<lb/>
分其勢而不擾於人可謂善奪戎狄之權矣何要纂聚<lb/>
一處如一國使情通意合如一家脫有異志則一時盡<lb/>
去傷害州縣為患滋深何如分置諸州使每州皆得吐<lb/>
<pb n="KR2m0001_WYG_195-6b"/>
渾使役欲有他懷必不能遠相連結總去臣愚輙以為<lb/>
勝册如允臣此見其所置之處仍請簡取當處強明官<lb/>
人於當處鎮遏之則小小為非亦可杜絶兼毎使逹蕃<lb/>
情識利害者共宣超兄弟一人嵗往廵按以撫䕶之無<lb/>
使侵削其生業日就樂戀自亦深矣如此臣實為覊縻<lb/>
戎狄之良册設使後有去就不過邊州失少許吐渾終<lb/>
無傷於中國今此輩心悠揚而無主未知所安在早定<lb/>
安置之計無令驚擾速生邊患<lb/>
<pb n="KR2m0001_WYG_195-7a"/>
　　乙弗敵<lb/>
乙弗敵後魏聞焉在吐谷渾北國有屈海其海周㢠廻千<lb/>
餘里衆有萬落風俗與吐谷渾同然不識五穀唯食魚<lb/>
與蘇子蘇子状若中國枸把子或赤或黒西有契翰一<lb/>
部風俗亦同土特多狼<lb/>
　　宕昌<lb/>
宕昌羌後魏時興焉亦三苖之𦙍與先零燒當罕开諸<lb/>
部姓别自立酋帥皆有地分不相統攝宕昌即其一也<lb/>
<pb n="KR2m0001_WYG_195-7b"/>
俗皆土著居有棟宇其屋織氂牛尾及羖羊毛覆之無<lb/>
法令又無徭賦唯征伐之時乃相屯聚不然則各事生<lb/>
業不相來往皆衣裘褐牧飬氂牛羊豕以供其食俗有<lb/>
烝報無文字但取木榮落以記嵗時三年一相聚殺牛<lb/>
羊以祭天俗重虎皮以之送死有梁勤者代為酋帥得<lb/>
羌豪心乃自稱王其界自仇池以西東西千里席水以<lb/>
南南北八百里<hi>仇池山在今同谷郡上禄縣席水在今天水上邽縣</hi>地多山阜部<lb/>
衆二萬餘落至其孫彌忽始遣使於後魏太武帝拜為<lb/>
<pb n="KR2m0001_WYG_195-8a"/>
宕昌王七葉孫彌秦皆受南北兩朝封爵<hi>宋齊梁及魏並各羈縻之</hi>
後見兩魏分隔永熙末種人企定乃引吐谷渾冦金城<lb/>
<hi>今郡地</hi>後企定弟彌定冦石門戍周武帝天和初詔大將<lb/>
軍田𢎞討平之以其地為宕州<hi>今懷遒郡</hi>
　　鄧至<lb/>
鄧至羌之别種也後魏時興焉有像舒理者代為白水<lb/>
酋帥因地名為種號鄧至王其地自干亭以東平武以<lb/>
西汶嶺以北宕昌以南<hi>今懷道郡之南通北郡之北交川臨冀同昌郡之地也</hi>風<lb/>
<pb n="KR2m0001_WYG_195-8b"/>
土習俗與宕昌同自舒理至十代孫舒彭附於後魏孝<lb/>
文帝封甘松縣子鄧至王後數代西魏恭帝初其主擔<lb/>
術因亂來奔周文帝遣兵送還自後無聞<lb/>
　　党項<lb/>
党項羌在古析支之地漢西羌之别種魏晉以䧏西羌<lb/>
微弱周滅宕昌鄧至之後党項始強南雜舂桑迷桑等<lb/>
羌北連吐谷渾其種毎姓别自為部落一姓之中復分<lb/>
為小部落大者萬餘騎小者數千騎不相統一有細封<lb/>
<pb n="KR2m0001_WYG_195-9a"/>
氏費聽氏徃利氏頗超氏野律氏房當氏米禽氏拓拔<lb/>
氏而拓拔最為強族俗皆土著有棟宇織氂牛及羊毛<lb/>
覆之俗尚武無法令賦役其人多夀年至百五六十嵗<lb/>
不事生産好為竊盗常相陵刦尤重復讐讐人未得必<lb/>
蓬頭垢靣跣足蔬食要斬讐人而後復常男女並衣裘<lb/>
褐仍被大氊不知耕稼土無五穀氣候多風寒以氂牛<lb/>
馬驢羊豕為食五月草始生八月霜雪䧏求大麥於他<lb/>
界醖以為酒妻其庶母及伯叔母嫂子弟之婦媱穢烝<lb/>
<pb n="KR2m0001_WYG_195-9b"/>
報諸夷中最為甚然不婚同姓少死者則仰天云枉而<lb/>
悲哭焚之名為火葬無文字但候草木以記嵗時○大<lb/>
唐貞觀三年南會州都督府鄭元璹遣使招諭其酋長<lb/>
細封歩頼舉部内附亦自入朝列其地為軌州拜歩頼<lb/>
為刺史其後諸部相次内附列其地為崌奉巖遠四州<lb/>
各拜首領為刺史<lb/>
　　白蘭<lb/>
白蘭羌之别種周時興焉東北接吐谷渾西至叱利摸<lb/>
<pb n="KR2m0001_WYG_195-10a"/>
徒南界郡鄂風俗物産與宕昌同周武帝保定元年朝<lb/>
獻使至<lb/>
　　吐蕃<lb/>
吐蕃在吐谷渾西南不知有國之所由或云秃髪利鹿<lb/>
孤有子樊尼其主傉檀為乞伏熾盤所㓕樊尼率餘種<lb/>
依沮渠蒙遜其後子孫西魏時為臨松郡丞<hi>今張掖郡張掖縣界</hi>
與主簿皆得衆心因魏末中華擾亂招撫羣羌日以強<lb/>
大遂改姓為窣<hi>蘇骨反</hi>㝅野故其人至今號其主曰贊府<lb/>
<pb n="KR2m0001_WYG_195-10b"/>
貴臣曰主簿又或云始祖贊普自言天神所生號鶻堤<lb/>
悉補野因以為姓<hi>窣□野與悉補野言訛其實一也或云本姓弃蘇農也</hi>其國出<lb/>
鄯城五百里過烏海入吐谷渾部落彌多彌蘇毗及白<lb/>
蘭等國至吐蕃界其國風雨雷雹每隔日有之盛夏節<lb/>
氣如中國暮春之月山有積雪地有冷瘴令人氣急不<lb/>
甚為害其俗重漢繒而貴瑟瑟男女用為首餙其君長<lb/>
或在䟦布川或居邏婆川有小城而不居坐大氊帳張<lb/>
大拂廬其下可容數百人兵衞極嚴而衙府甚狹俗飬<lb/>
<pb n="KR2m0001_WYG_195-11a"/>
牛羊取乳酪供食兼取毛為褐而衣焉不食驢馬肉以<lb/>
麥為麨人死殺牛馬以殉取牛馬積累於墓上其墓正<lb/>
方累石為之状若平頭屋其臣與君自為友號曰共命<lb/>
人其數不過五人君死之日共命人皆日夜縱酒葬日<lb/>
於脚下針血盡乃死便以殉葬又有親信人用刀當腦<lb/>
縫鋸亦有將四尺木大如指刺兩肋下死者十有四五<lb/>
亦殉葬焉設官父死子代絶嗣即近親襲焉非其種類<lb/>
輒不相服其官章餙有五等一謂瑟瑟二謂金三謂金<lb/>
<pb n="KR2m0001_WYG_195-11b"/>
飾銀上四謂銀五謂熟銅各以方圓三十褐上装之安<lb/>
膞前以辨貴賤法令嚴肅兵器有弓刀楯矟甲胄每戰<lb/>
前隊皆死後隊方進人馬俱披鏁子甲其制甚精周體<lb/>
皆遍唯開兩眼非勁弓利刃之所能傷也其戰必下馬<lb/>
列行而陣死則遞收之終不肯退槍細而長於中國者<lb/>
弓矢弱而甲堅人皆用劒不戰亦負劒而行其驛以鐡<lb/>
箭為契其箭長七寸若急驛膞前加著一銀鶻有草名<lb/>
速古芒葉長二寸状若斜蒿有䑕尾長於常䑕其國禁<lb/>
<pb n="KR2m0001_WYG_195-12a"/>
殺者加其罪有可跋海去赤嶺百里方圓七十里東南<lb/>
流入蠻與蠻西二河合流而東號為漾鼻水又東南出<lb/>
會川為瀘水焉自赤嶺至邏婆川絶無大樹木唯有楊<lb/>
栁人以為資置大論以統理國事無文字刻木結䋲為<lb/>
約徵兵用金箭冦至舉燧與其臣下一年一小盟<hi>用羊狗彌</hi>
<hi>猴</hi>三年一大盟<hi>用人馬牛驢</hi>以麥熟為嵗首其國都號為邏<lb/>
婆城用法嚴整議事則自下而起因人所利而行之此<lb/>
其所以能強且乆也重壮賤老母拜於子重兵死惡疾<lb/>
<pb n="KR2m0001_WYG_195-12b"/>
終以累代戰没者為甲門臨陣奔北者懸狐尾於其首<lb/>
表其似狐之怯其贊普弄贊雄霸西域隋開皇中其主<lb/>
論贊率弄贊都牂牁西疋播城已五十年矣國界西南<lb/>
與婆羅門接自大唐初已有勝兵數十萬號為強國男<lb/>
女皆辮髪氊裘以頳塗面無器物以手捧酒而飲之屈<lb/>
木令圓以皮作底就中而食俗多金及小馬党項白蘭<lb/>
諸部及吐谷渾西域諸國咸畏懼之至其主弃蘇農贊<lb/>
貞觀十五年正月以宗室女封文成公主䧏於吐蕃贊<lb/>
<pb n="KR2m0001_WYG_195-13a"/>
普命禮部尚書江夏王道宗送之贊普親迎於河源見<lb/>
王人執子壻禮甚謹覩大國服飾禮儀之美俯仰有媿<lb/>
沮之色謂所親曰我祖父未有通婚大國者今我得尚<lb/>
大唐公主當築一城以誇後代仍遣酋豪子弟請入國<lb/>
學以習詩書當高宗初封賨王蘇農死其子早卒以孫<lb/>
代立號乞黎拔布幼小大相禄東贊攝知國事總章中<lb/>
以兵臨吐谷渾吐谷渾告急咸亨中高宗令將軍薛仁<lb/>
貴郭待封等率衆十餘萬伐之至大非川為大論欽陵<lb/>
<pb n="KR2m0001_WYG_195-13b"/>
所敗因遂滅吐谷渾欽陵姓薛氏其父禄東贊頗曉兵<lb/>
術吐蕃贊府以國事委之講兵訓師雅有節制吐蕃之<lb/>
并兼諸羌雄霸西土東贊有力焉有子五人及東贊死<lb/>
欽陵兄弟復專其國上元中冦鄯廓等州儀鳯三年遣<lb/>
工部尚書劉審禮為洮河軍總管率兵十八萬以討之<lb/>
戰於青海軍敗沒於陣調露二年中書令李敬𤣥戰於<lb/>
大非川又敗績續遣黒齒常之襲擊破之武太后如意<lb/>
初武威軍總管王孝傑大破吐蕃復龜兹于闐踈勒碎<lb/>
<pb n="KR2m0001_WYG_195-14a"/>
葉四鎮至萬歳通天初又冦凉州執都督許欽明欽陵<lb/>
兄弟皆有才略欽陵多居中諸弟分領方面諸蕃憚之<lb/>
二年吐蕃大論欽陵遣使請和武太后遣前梓州通泉<lb/>
縣尉郭元振徃至野狐河與陵遇陵曰大國乆不許陵<lb/>
和陵乆不遣蕃使以乆無報命故去秋有甘凉之抄斯<lb/>
實陵罪今欲和好能無懼乎振乃謂曰論先考東贊以<lb/>
宏才大略服事先朝結好通親荷榮承寵本期𫝊之永<lb/>
代垂於無窮論不慕守舊恩中致猜阻無故自絶日尋<lb/>
<pb n="KR2m0001_WYG_195-14b"/>
干戈屢犯我河湟頻擾我邊鄙且父通之子絶之豈為<lb/>
孝乎父事之子叛之豈為忠乎然論之英聲籍甚遐外<lb/>
各自為主奚為懼乎陵曰如所來言陵無憂矣今天恩<lb/>
既許和好其兩國戍守咸請罷置以便萬姓各守本境<lb/>
靡有交爭豈不休哉然以西十姓突厥四鎮諸國或時<lb/>
附蕃或時歸漢斯皆類多翻覆伏乞聖恩含𢎞拔去鎮<lb/>
守分離屬國各建侯王使其國君人自為守既不欵漢<lb/>
又不屬蕃豈不人免憂虞荒陬幸甚振曰十姓四鎮本<lb/>
<pb n="KR2m0001_WYG_195-15a"/>
將鎮静戎落以撫寧西土通諸大邦非有他求論今奚<lb/>
疑而有憂虞乎論曰使人此詞誠為實論然緣邊守將<lb/>
多好功名見利而動罕守誠信此蕃國之所為深憂也<lb/>
振曰十姓諸部與論種類不同山川亦異爰覽古昔各<lb/>
自區分復為我編人積有年歳今論欲一言而分離數<lb/>
部得非昧弱茍利乎陵曰使人豈不疑陵貪冒無厭謬<lb/>
陳利害窺竊諸部以為漢邊患耶陵雖識不逮遠請為<lb/>
使人明之陵若愛漢土地貪漢財幣則青海湟川實邇<lb/>
<pb n="KR2m0001_WYG_195-15b"/>
漢邊其去中州蓋三四千里必有窺羡何不争利於此<lb/>
中而突厥諸部懸在萬里之外磧漠廣莽殊異中國安<lb/>
有争地於萬里外而能為漢邊患哉捨近務逺計豈然<lb/>
也但中州人士深謀多計天下諸國皆為漢并雖大海<lb/>
之外穹塞之表靡不磨滅矣今吐蕃塊然獨在者非漢<lb/>
不貪其土地不愛其臣僕實陵兄弟小心謹宻得保守<lb/>
之耳而十姓中五咄六部諸落僻近安西是與吐蕃頗<lb/>
為遼逺俟斤諸部宻近蕃境其所限者唯界一磧騎士<lb/>
<pb n="KR2m0001_WYG_195-16a"/>
騰突旬日即可以蹂踐蕃庭為吐蕃之巨蠧者唯斯一<lb/>
隅且烏海黄河關源阻深風土疫癘縱有謀夫猛將亦<lb/>
不能為蕃患矣故陵無敢謬求西邊沙路坦達夷漫故<lb/>
縱羸兵庸將亦易以為蕃患故陵有此請實非欲侵漁<lb/>
諸部以生心於漢邊陵若實有謀漢之懷有伺隙之意<lb/>
則甘凉右地暨於積石此道綿細幾二千里其廣者不<lb/>
過二三百里狹者纔百里陵若遣兵或出張掖或出玊<lb/>
門使大國春不遑種秋無所穫五六歳中或可㫁漢右<lb/>
<pb n="KR2m0001_WYG_195-16b"/>
界矣又何以為棄所易而窺所難乎此足明陵心矣往<lb/>
者高宗以劉審禮有青海之役乃使黄仁素賈守義來<lb/>
和陵之上下將士咸無猜忌故邊守不戒嚴和事曾未<lb/>
畢以為好功名人崔知辨從五俟斤路乘我間隙瘡痍<lb/>
我衆驅掠牛羊葢以萬計自此陵之國人大危慄和事<lb/>
矣今之此求但懼好功名者之吞噬冀此為翰屛以虞<lb/>
之實非有他懷焉振曰兹事漫汗體大非末吏所能明<lb/>
論當發使奉章以聞取裁於聖主陵乃命郎宗乞思若<lb/>
<pb n="KR2m0001_WYG_195-17a"/>
為使振曰今遣使之後國不可更犯漢邊且蕃使前後<lb/>
入朝不時遣者良以使去之後兵仍犯漢故朝廷躊蹰<lb/>
曰是紿<hi>徒改反</hi>我也以為偵諜不以為使人遂遷延無報<lb/>
今若踵前陵塞是故䧟所去人使孰謂請和也陵俛首<lb/>
踧□乆之曰陵與國人咸恨崔知辨之前事故嘗有此<lb/>
舉以虞好功者之來侵比實以選練騎士三萬分路出<lb/>
師使人既有此言今既於和事非便安可相違即罷兵<lb/>
散卒遂指天為信斯具之表矣振與思若至時朝廷以<lb/>
<pb n="KR2m0001_WYG_195-17b"/>
四鎮十姓事欲罷則有所顧欲拒則有所難沉吟久之<lb/>
莫之能决振為役夏奉戎竭内事外非計之得乃獻疏<lb/>
曰臣聞利或生害害亦生利國家奄有天下園囿八荒<lb/>
而萬機百揆之中最難消息唯吐蕃與黙啜受命是將<lb/>
不利於中國若圖之不審則害亦隨之如防害有方則<lb/>
利亦隨之今欽陵所論唯分裂十姓地界抽去四鎮兵<lb/>
防此是欽陵切論者若以為可允則當分眀斷决之若<lb/>
以為不可允則當設册以覊縻之終不可直拒絶以阻<lb/>
<pb n="KR2m0001_WYG_195-18a"/>
其意使興邊患也臣竊料此事關隴動静之機豈可輕<lb/>
舉措哉使彼既和未絶則其惡亦不得頓生請借人事<lb/>
為比設如人家遭盗一則攻其内室一則冦其外落主<lb/>
人必不先於外冦而憂在内室矣何則以内患近而外<lb/>
患遠也今國之外患者十姓四鎮是内患者甘凉𤓰肅<lb/>
是復關隴之人事屯田向三十年臣料其力用乆竭弊<lb/>
矣脫一朝甘凉有不虞此中豈堪廣調發耶臣實病之<lb/>
不知朝廷以為何如夫善為國者當先料内以敵外不<lb/>
<pb n="KR2m0001_WYG_195-18b"/>
貪外以害内今議事者捨近患而靡恤務逺患而是貪<lb/>
臣愚駑㒺識厥策必以四鎮殷重事不可依何不言事<lb/>
以答之如欽陵云四鎮諸部與蕃界接懼漢宻近蘭<hi>金城</hi>
<hi>郡</hi>鄯<hi>今西平郡</hi>北為漢患實在兹輩斯亦國家之所要者今<lb/>
冝報陵云國家非恡四鎮本置此以抱蕃國之尾分蕃<lb/>
國之力使不得并兵東侵今若頓委之於蕃恐蕃力強<lb/>
易為東擾必實無東意則冝還漢吐渾諸部及青海故<lb/>
地即俟斤部落當以與蕃如此足塞陵口而和事未全<lb/>
<pb n="KR2m0001_WYG_195-19a"/>
絶如後小有乖則曲在彼兼西邊諸國欵附嵗乆論其<lb/>
情義豈與吐蕃同日而言今未知其利害未審其情實<lb/>
逕有分裂亦恐傷諸國之意非制馭之筭待籌損益知<lb/>
其利便續以有報如此則亦和未為絶更使彼蕃懸情<lb/>
上國是亦誘人之方伏願省擇使無遺筭以惠百姓也<lb/>
其後贊府年長忌欽陵乃與首領論巖等宻圖之言將<lb/>
獵召兵執欽陵親黨二千餘人殺之自帥衆討欽陵欽<lb/>
陵自殺其親信左右同日自殺者百餘人其弟贊婆先<lb/>
<pb n="KR2m0001_WYG_195-19b"/>
在東境率千餘人來䧏授右衞大將軍乞梨抜布神龍<lb/>
初死其子立乞梨弩悉籠時年七歳祖母禄沒氏攝位<lb/>
至中宗神龍三年四月以所飬嗣雍王守禮女封金城<lb/>
公主出䧏吐蕃贊普景龍四年正月幸始平縣送金城<lb/>
公主以左驍衞大將軍楊矩為使二月改始平縣為金<lb/>
城縣又改其地為鳯䑓鄉愴别里天寳十四年死其子<lb/>
立號乞犁悉籠納贊<lb/>
　　大羊同<lb/>
<pb n="KR2m0001_WYG_195-20a"/>
大羊同東接吐蕃西接小羊同北直于闐東西千餘里<lb/>
勝兵八九萬人其人辮髪氊裘畜牧為業地多風雪氷<lb/>
厚丈餘所出物産頗同畨俗無文字但刻木結䋲而已<lb/>
刑法嚴峻其酋豪死抉<hi>於穴反</hi>去其腦實以珠玊剖其五<lb/>
臓易以黄金假造金鼻銀齒以人為殉卜以吉辰藏諸<lb/>
巖穴他人莫知其所多殺牸牛羊馬以充祭祀葬畢服<lb/>
除其王姓姜葛有四大臣分掌國事自古未通○大唐<lb/>
貞觀十五年遣使來朝<lb/>
<pb n="KR2m0001_WYG_195-20b"/>
　　悉立<lb/>
悉立在吐蕃西南户五萬有城邑村落依溪澗丈夫以<lb/>
繒綵纒頭衣氊褐婦人辮髪著短裙以烝報為俗畜多<lb/>
水牛羖羊雞豕穀冝秔稲麦豆饒甘蔗諸果死葬於中<lb/>
野不為封樹喪制以黒為衣一年就吉刑有刖劓覊事<lb/>
吐蕃自古未通中國○大唐貞觀二十年遣使貢方物<lb/>
　　章求㧞<lb/>
章求㧞或云章揭㧞本西羌種也在悉立西南居四山<lb/>
<pb n="KR2m0001_WYG_195-21a"/>
之内近代移出山西接東天竺遂改衣服變西羌之俗<lb/>
其地延袤八百里勝兵二千餘人居無城郭好為冦掠<lb/>
商旅患之聞悉立入朝亦遣使朝貢<lb/>
　　泥婆羅<lb/>
泥婆羅國在吐蕃西其俗剪髪與眉齊穿耳璫楦竹筩<lb/>
緩至肩者以為姣麗食用手其器皆用銅多商賈少田<lb/>
作以銅為錢面文為人背文為馬其牛鼻不穿孔衣服<lb/>
以一幅布蔽身數日盥潄以板為屋壁皆雕畫俗重博<lb/>
<pb n="KR2m0001_WYG_195-21b"/>
戲頗觧推測盈虚兼通歴術事五天神䥴石為像每日<lb/>
清水浴神烹羊而祭其王那陵提婆身着眞珠諸寳耳<lb/>
垂金鈎玊鐺佩寳装仗突坐獅子座常散花燃香大臣<lb/>
及左右並坐於地有阿耆婆濔池周㢠廻二千餘歩以物<lb/>
投之即生煙㷔懸釜而炊須臾而熟○唐永徽二年遣<lb/>
使朝貢<lb/>
　<lb/>
　通典卷一百九十<lb/>
</p>
<p>
</p>
  </div>
</body>
</text>
</TEI>
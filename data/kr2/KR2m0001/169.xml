<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百六十四</head> <lb/>
    <p>
<pb n="KR2m0001_WYG_169-1a"/>
欽定四庫全書<lb/>
　通典卷一百六十四<lb/>
　　唐　　京　兆　杜　佑　君　卿　　纂<lb/>
　刑二<lb/>
　　刑制中<hi>晉齊東晉周宋隋齊北    後</hi>　<hi>梁/</hi>　<hi>陳/</hi>　<hi>後魏</hi>
晉武帝太始三年賈充等修律令成帝親自臨講使裴<lb/>
楷執讀四年正月大赦天下乃頒新律其後明法掾張<lb/>
褧又注律表上之其要曰律始於刑名者所以定罪制<lb/>
<pb n="KR2m0001_WYG_169-1b"/>
也終於諸侯者所以畢其政也是以經畧罪法之輕重<lb/>
正加减之等差明發衆篇之多義補其章條之不足較<lb/>
舉上下綱領其犯盗賊詐偽請贓者則求罪於此作役<lb/>
水火畜養守備之細事皆求之作本名告訊為之心舌<lb/>
捕繫為之手足斷獄為之定罪名例齊其法制自始及<lb/>
終往而不窮變動無常周流四極上下無方不離於法<lb/>
律之中其知而犯之謂之故意不以為然謂之失違忠<lb/>
欺上謂之謾背信藏巧謂之詐虧禮廢節謂之不敬兩<lb/>
<pb n="KR2m0001_WYG_169-2a"/>
訟相趣謂之鬬兩和相害謂之戲無變斬擊謂之賊不<lb/>
意誤犯謂之過逆節絶理謂之不道陵上僭貴謂之惡<lb/>
逆將害未發謂之戕倡首先言謂之造意二人對議謂<lb/>
之謀制衆建計謂之率不和謂之强攻惡謂之略三人<lb/>
謂之羣取非其物謂之盗貨財之利謂之贓凡二十者<lb/>
律義之較名也夫律者當慎其變審其理若不承用詔<lb/>
書無故失之刑當從贖謀反之同伍實不知情當從刑<lb/>
此故失之變也卑與尊鬬皆為賊鬬之加兵刃水火中<lb/>
<pb n="KR2m0001_WYG_169-2b"/>
不得為戲戲之重也向人室廬道逕射不得為過失之<lb/>
禁也都城人衆中走馬殺人當謂之賊賊之似也過失<lb/>
似賊戲似鬬鬬而殺傷傍人又似誤盗傷縳守似强盗<lb/>
呵人取財似受贓因辭所連似告劾諸勿聽治似故縱<lb/>
特質似恐喝如此之比為無常之格也五刑不簡正於<lb/>
五罰五罰不服正於五過意善功惡以金贖之故律制<lb/>
生罰不過十四等死刑不過三徒加不過六囚加不過<lb/>
五累作不過十一嵗累笞不過千二百刑等不過一嵗<lb/>
<pb n="KR2m0001_WYG_169-3a"/>
金等不過四兩月贖不計日日作不拘月嵗數不疑閏<lb/>
不以加至死并死不復加不可累者故有并數不可并<lb/>
數乃累其加以加論者但得其加與加同者連得其本<lb/>
不在次者不以通論以人得罪與人同以法得罪與法<lb/>
同侵生害死不可齊其防親疎公私不可常其教禮樂<lb/>
崇於上故降其刑刑閑於下故全其法是故尊卑叙仁<lb/>
義明九族親王道平也律有事狀相似而罪名相渉者<lb/>
若加威勢下手取財為强盗不自知亡為縳守將中有<lb/>
<pb n="KR2m0001_WYG_169-3b"/>
惡言為恐喝不以罪名呵為呵人以罪名呵為受贓刼<lb/>
召其財為持質此六者以威勢得財而名殊者也即不<lb/>
求自與為受求所監求而後取為盗贓輸入呵受為留<lb/>
難斂人財物積藏於官為擅賦加毆擊之為戮辱諸如<lb/>
此類皆為以威勢得財而罪相似者也夫刑者司理之<lb/>
官理者求情之機情者心神之使心感則情動於中而<lb/>
形於言暢於四支發於事業是故姦人心愧而面赤内<lb/>
怖而色奪論罪者務本其心審其情精其事近取諸身<lb/>
<pb n="KR2m0001_WYG_169-4a"/>
逺取諸物然後乃可以正刑仰手似乞俯手似奪捧手<lb/>
似謝擬手似訴拱臂似自首攘臂似格鬭矜莊似威怡<lb/>
恱似福喜怒憂懼貌在聲色姦貞猛弱候在視息出口<lb/>
有言當為告下手有禁當為賊喜子殺怒子當為戲怒<lb/>
子殺喜子當為賊諸如此類自非至精不能極其理也<lb/>
律之名例非正文而分明也若八十非殺傷人他皆勿<lb/>
論即誣告謀反者反坐十嵗不得告言人即奴婢捍主<lb/>
主得喝殺之賊燔人廬舍積聚盗贓五疋以上棄市即<lb/>
<pb n="KR2m0001_WYG_169-4b"/>
燔宫府積聚盗亦當與同毆人教令者與同罪即令人<lb/>
毆其父母不可與行者同得重也若得遺物强取强乞<lb/>
之類無還贓法隨例畀之文法律中諸不敬違儀失式<lb/>
及犯罪為公為私贓入身不入身皆隨事輕重取法以<lb/>
例求其名也夫理者精𤣥之妙不可以一方行也律者<lb/>
幽理之奥不可以一體守也或計過以配罪或化俗以<lb/>
循常或隨事以盡情或取舍以從時或推重以立防或<lb/>
引輕以就下公私廢避之宜除削重輕之變皆所以臨<lb/>
<pb n="KR2m0001_WYG_169-5a"/>
時觀釁者用法執詮者幽於未制之中采其根芽之㣲<lb/>
致之機格之上稱輕重於毫銖考輩類於參伍然後乃<lb/>
可以理直刑正夫奉聖典者若操刀執繩刀妄加則傷<lb/>
物繩妄彈則侵直梟首者惡之長斬刑者罪之大棄市<lb/>
者死之下髠作者刑之威贖罰者誤之誡王者立此五<lb/>
刑所以寶君子而逼小人也故為勅慎之經皆擬周易<lb/>
有變通之體焉夫形而上者謂之道形而下者謂之變<lb/>
推而行之謂之通舉而措之謂之格刑殺者是冬震曜<lb/>
<pb n="KR2m0001_WYG_169-5b"/>
之象髠罪者似秋凋落之變贖失者是春陽悔吝之疵<lb/>
也五刑成章輙相依准法律之義也○東晉元帝為丞<lb/>
相在江東承制時百度草剏議斷不循法人立異議髙<lb/>
下無狀主簿熊逺奏曰自軍興以来臨事改制朝作夕<lb/>
改至於主者不敢任法每輙闗諮委之大官非為政之<lb/>
體若本曹處事不合法令監司當以法彈違不得動用<lb/>
開塞以壞成事按法蓋麤術非妙道也矯割物情以成<lb/>
法耳若每隨物情輙改法制此為以情壞法法之不一<lb/>
<pb n="KR2m0001_WYG_169-6a"/>
是謂多門開人事之路廣私請之端非先王立法之本<lb/>
意也凡為駮議者若違律令節度當合經傳及前此故<lb/>
事不得任情以破成法愚謂宜令録事更立條制諸立<lb/>
議者皆當引律令經傳不得直以情言無所依准以虧<lb/>
舊典也是時帝以權宜從事尚未能從而河東衛展為<lb/>
晉王大理考擿故事有不合情者又上書曰今施行詔<lb/>
書有考子正父死刑或鞭父母問子所在近主者所稱<lb/>
庚寅詔書舉家逃亡家長斬若家長是逃亡之主斬之<lb/>
<pb n="KR2m0001_WYG_169-6b"/>
雖重猶可設子孫犯事將考父祖逃亡逃亡是子孫而<lb/>
父祖嬰其酷傷順破教如此者衆相隐之道離則君臣<lb/>
之義廢君臣之義廢則犯上之姦生矣今詔書宜除者<lb/>
多有便於當今著為正條則法差簡易元帝令曰先自<lb/>
元康以来事故荐臻刑禁滋蔓大理所上宜朝堂㑹議<lb/>
蠲除詔書不可用者此孤所虚心者也○宋文帝時蔡<lb/>
廓為侍中建議以為鞫獄不宜令子孫下辭明言父祖<lb/>
之罪虧教傷情義莫此為大自今但令家人與囚相見<lb/>
<pb n="KR2m0001_WYG_169-7a"/>
無乞鞫之詞便足以明伏罪不須責家人下辭朝議咸<lb/>
以為允從之時王𢎞上疏曰主守偷五疋常偷四十疋<lb/>
並死太重請加主守至十疋常偷至五十疋<hi>具寛恕篇</hi>劉秀<lb/>
之為尚書右僕射請改定制令擬部人殺長吏科議者<lb/>
謂值赦宜加徒秀之謂律文雖不明部人殺官長之㫖<lb/>
若值赦但止徒送便與悠悠殺人曾無一異人敬官長<lb/>
比之父母行害之身雖遇赦謂宜付尚方窮其天命家<lb/>
口令補兵從之謝莊為都官尚書奏改定州獄曰舊官<lb/>
<pb n="KR2m0001_WYG_169-7b"/>
長竟囚畢郡遣督郵案騐仍就施刑督郵賤吏非能異<lb/>
於官長雖有案騐之名而無研究之實愚謂此制宜革<lb/>
自今入重之囚縣考正畢以事言郡并送囚身委二千<lb/>
石親臨覆辯必收聲吞舋然後就戮若二千石不能决<lb/>
乃度廷尉神州統外移之刺史刺史有疑亦歸臺獄必<lb/>
令死者不怨生者無恨○齊武帝令刪定郎王植之集<lb/>
注張杜舊律合為一書凡千五百三十條事未施行其<lb/>
文殆滅○梁武帝制依周漢舊事有罪者贖其科凡在<lb/>
<pb n="KR2m0001_WYG_169-8a"/>
官身犯罰金鞭杖杖督之罪悉入贖停罰其臺省令史<lb/>
士卒欲贖者聽之時齊時舊郎蔡法度能言齊王植之<lb/>
律於是使損益舊本以為梁律天監初又令王亮等定<lb/>
為二十篇一曰刑名二曰法例三曰盗刼四曰賊叛五<lb/>
曰詐偽六曰受贓七曰告劾八曰討捕九曰繫訊十曰<lb/>
斷獄十一曰雜十二曰户十三曰擅興十四曰毁亡十<lb/>
五曰衛宫十六曰水火十七曰倉庫十八曰廐十九曰<lb/>
關市二十曰違制其制刑為十五等之差棄市以上為<lb/>
<pb n="KR2m0001_WYG_169-8b"/>
死罪大罪梟其首其次棄市刑二嵗以上為耐罪言各<lb/>
隨伎能而任使之也有髠鉗五嵗刑笞二百收贖絹男<lb/>
子六十疋又有四嵗刑男子四十八疋又有三嵗刑男<lb/>
子三十六疋又有二嵗刑男子二十四疋罰金一兩以<lb/>
上為贖罪贖死者金二斤男子十六疋贖髠鉗五嵗刑<lb/>
笞二百者金一斤十二兩男子十四疋贖四嵗刑者金<lb/>
一斤八兩男子十二疋贖三嵗刑者金一斤四兩男子<lb/>
十疋贖二嵗刑者金一斤男子八疋罰金十二兩者男<lb/>
<pb n="KR2m0001_WYG_169-9a"/>
子六疋罰金八兩者男子四疋罰金四兩者男子二疋<lb/>
罰金二兩者男子一疋罰金一兩男子二丈女子各半<lb/>
之五刑不簡正於五罰五罰不服正於五過以贖論故<lb/>
為此十四等之制又九等之差有一嵗刑半嵗刑百日<lb/>
刑鞭杖一百鞭杖五十鞭杖四十鞭杖三十鞭杖二十<lb/>
鞭杖十又有八等之差一曰免官加杖督一百二曰免<lb/>
官三曰奪勞百日杖督一百四曰杖督一百五曰杖督<lb/>
五十六曰杖督四十七曰杖督二十八曰杖督十論加<lb/>
<pb n="KR2m0001_WYG_169-9b"/>
者上就次當减者下就次凡繫獄者不即答欵應加測<lb/>
罰不得以人士為隔若人士犯罰違捍不欵宜測罰者<lb/>
先叅議牒啟然後科行斷食者三日聽家人進粥二升<lb/>
女及老小百五十刻乃與粥滿千刻而止囚有械杻升<lb/>
械及鉗並立輕重大小之差而為定制其鞭有制鞭法<lb/>
鞭常鞭凡三等之差制鞭生革廉成法鞭生革去廉常<lb/>
鞭熟靻<hi>則古反</hi>不去廉皆作鶴頭紐長尺二寸梢長二尺<lb/>
七寸廉三寸靶長尺五寸杖皆用生荆長六尺有大杖<lb/>
<pb n="KR2m0001_WYG_169-10a"/>
法杖小杖三等之差大杖頭圍寸三分小頭八分半法<lb/>
杖圍寸二分小頭五分小杖圍寸一分小頭極杪諸督<lb/>
罰大罪無過五十三十小者二十當笞二百以上者笞<lb/>
半餘半後决中分鞭杖老小於律令當行鞭杖罰者皆<lb/>
半之其應得法鞭杖以熟靻鞭小杖過五十者稍行之<lb/>
將吏以上及女人應有罰者以罰金代之其以職員應<lb/>
罰及律令指名制罰者不用此令其問事諸罰皆用熟<lb/>
靻鞭小杖其制鞭制杖法杖法鞭自非特詔皆不得用<lb/>
<pb n="KR2m0001_WYG_169-10b"/>
詔鞭杖在京師者皆於雲龍門行女子懷孕者勿得决<lb/>
罰其反叛大逆以上皆斬父子同産男無少長皆棄市<lb/>
母妻姊妹及應從坐棄市者妻子女妾同補奚官為奴<lb/>
婢資財没官刼身皆斬妻子補兵遇赦降死黵面為刼<lb/>
字<hi>黵音都感反</hi>髠鉗補冶鎻士終身其下又謫運謫配材官<lb/>
冶士尚方鎻士皆以輕重差其年數其重者或終身士<lb/>
人有錮禁之科亦以輕重為差其犯清議則終身不齒<lb/>
耐罪囚八十以上十嵗以下及孕者盲者侏儒當械繫<lb/>
<pb n="KR2m0001_WYG_169-11a"/>
者及郡國太守相都尉關中侯以下亭侯以上之父母<lb/>
妻子及所坐非死罪除名之罪二千石以上非檻徴者<lb/>
並頌繫之丹陽尹月一詣建康縣令三官叅共録獄察<lb/>
斷枉直其尚書當録人之月者與尚書叅共録之凡定<lb/>
罪二千五百二十九條又有令三十卷其後除贖罪之<lb/>
科舊獄法夫有罪逮妻子子有罪逮父母十一年詔曰<lb/>
自今捕謫之家及罪應質作若年有老少者可停將送<lb/>
十四年又除黵面之刑帝優借朝士有罪多屈法申之<lb/>
<pb n="KR2m0001_WYG_169-11b"/>
百姓有犯則按法<hi>具舞紊篇</hi>○議曰按法用刑誠難差異然<lb/>
酌於人情通於物理衣冠之與黎蒸如草木之有秀茂<lb/>
若戮一士族雖或無寃如摧茂林薙翹秀或覩其疹瘁<lb/>
則多傷憫之懷使人離心皆如崩角若戮一匹庶縱或<lb/>
小屈如斬叢撥蹂荒蕪未覺其彫殘乃鮮嗟嘆之議免<lb/>
俗惶駭不猶愈乎儻謂不然立覩其患武帝深㫖未可<lb/>
為尤前志著八議之科近法有收贖之制豈比下俚便<lb/>
令同儕往事足徴未可多咎○陳武帝令尚書刪定郎<lb/>
<pb n="KR2m0001_WYG_169-12a"/>
范杲叅定律令又令徐陵等知其事制律三十卷科三<lb/>
十卷其制唯重清議禁錮之科若搢紳之族犯虧名教<lb/>
不孝及内亂者終身不齒先與人為婚者許妻家奪之<lb/>
其獲賊帥士人惡逆雖經赦免死付治聽將妻入役不<lb/>
為年數又存贖罪之律復父母縁坐之刑自餘一用梁<lb/>
法其有贓驗昭然而不欵伏則上測立立測者以土為<lb/>
垜髙一尺上員劣容囚兩足立鞭二十笞三十訖著兩<lb/>
械及杻上垜一上測七刻日再上三七日上測七日一行<lb/>
<pb n="KR2m0001_WYG_169-12b"/>
鞭凡經鞭杖合一百五十得度不承者免死其髠鞭五<lb/>
嵗刑降死一等鏁二重其五嵗刑下並鏁一重五嵗四<lb/>
嵗刑若有官准當二年餘並居作其三嵗刑若有官准<lb/>
當二年餘一年贖若坐過誤罰金其二嵗刑有官者贖<lb/>
一嵗刑無官亦贖論寒庶人唯决鞭杖囚並著械徒並<lb/>
著鏁亦不計階品死罪將决乘露車著三械加拲手至<lb/>
市脫手械及拲手焉<hi>拲音拱兩手曰拲</hi>當刑於市者夜須明雨<lb/>
須晴朔日八節六齋日月在張心日並不得行刑廷尉<lb/>
<pb n="KR2m0001_WYG_169-13a"/>
寺為北獄建康縣為南獄並置正監平又制常以三月<lb/>
侍中吏部尚書三公郎部都令史三公録寃屈御史中<lb/>
丞侍御史蘭臺令史親行京師諸獄及冶署理察囚徒<lb/>
寃枉○後魏起自北方屬晉室之亂部落漸盛其主乃<lb/>
峻刑法每以軍令從事人乘寛政多以違令得罪死者<lb/>
以萬計於是國落騷然其後當死者聽其家獻金馬以<lb/>
贖犯大逆者親族男女無少長皆斬男女不以禮交皆<lb/>
死人相殺者聽與死家牛馬四十九頭及送葬噐物以<lb/>
<pb n="KR2m0001_WYG_169-13b"/>
平之無繫訊連逮人坐盗官物一備五私物一備十及<lb/>
道武既平定中原患舊制太峻命三公郎王德除其酷<lb/>
法約定科令至太武帝神䴥中詔崔浩定律令除五嵗<lb/>
四嵗刑增一年刑大逆不道腰斬誅其同籍年十四以<lb/>
下腐刑女子没縣官害其親者轘之為蠱毒者男女皆<lb/>
斬而焚其家巫蠱者負羖羊抱犬沈諸泉當刑者贖貧<lb/>
則加鞭二百畿内人富者燒炭於山貧者役於圊溷女<lb/>
子入舂槀其錮疾不逮於人守苑囿王宫階九品得以<lb/>
<pb n="KR2m0001_WYG_169-14a"/>
官爵除刑婦人當刑而孕産後百日乃决年十四以降<lb/>
刑之半八十及九十非殺人不坐拷訊不踰四十九論<lb/>
刑者部主言狀公車鞫辭而三都决之當死者定案奏<lb/>
聞帝親臨問無異辭怨言乃刑之諸州囚之大辟皆先<lb/>
讞報乃施行其後因官吏黷貨太延中詔吏人得舉告<lb/>
牧守之不法於是兇悖者求得牧宰之失乃貪暴於閭<lb/>
閻真君中以有司斷法不平詔諸疑獄皆付中書依經<lb/>
義論决初盗律贓四十疋致大辟人多慢政乃减至三<lb/>
<pb n="KR2m0001_WYG_169-14b"/>
疋十一年誅崔浩<hi>具峻酷篇</hi>正平初又令胡方回游雅改定<lb/>
律制凡三百七十條門房之誅四大辟百四十五刑二<lb/>
百二十一文成帝太安中以庶士多因酒致酗訟制禁<lb/>
釀酒沽飲皆斬吉凶賔親則開禁有程日增置候官伺<lb/>
察諸違犯贓二丈皆斬<hi>具峻酷篇</hi>又增律七十九章門房之<lb/>
誅十有三大辟三十五刑六十二至孝文帝除口誤開<lb/>
酒禁故事斬皆裸形伏櫍<hi>砧也</hi>太和初制不令裸形又令<lb/>
髙閭修改舊文随例增减凡八百三十二章門房之誅<lb/>
<pb n="KR2m0001_WYG_169-15a"/>
十有六大辟之罪二百三十五刑三百七十七除羣行<lb/>
剽刼首謀門誅律重者止梟首時法官及州縣多為重<lb/>
枷復以縋石懸於囚頸傷肉至骨勒以誣服吏以為能<lb/>
帝聞而傷之乃制非大逆有明證而不欵辭者不得大<lb/>
枷律枉法十疋義贓二十疋大辟既頒禄制更定義贓<lb/>
一疋枉法無多少皆死贓謁之路殆絶帝哀矜庶獄罪<lb/>
人多全命徙邊其後又詔犯死罪若父母祖父母年老<lb/>
更無成丁子孫又無周親者仰按後列奏以待報著之<lb/>
<pb n="KR2m0001_WYG_169-15b"/>
令宣武帝正始初尚書令髙肇等奏曰杖之小大鞭之<lb/>
長短令有定式但枷之輕重先無成制請造大枷長丈<lb/>
三尺喉下長丈通頬木各方五寸以擬大逆外叛自是<lb/>
枷杖之制頗有定准法例律五等爵及在官品令從第<lb/>
五以上階當刑二嵗免官者三載之後聽仕降先階一<lb/>
等邢巒奏官人若有罪本除名以職當刑猶有餘資得<lb/>
降階而叙至於五等封爵除刑若盡永即甄削便同之<lb/>
除名於例實爽愚謂至王公以下有封邑罪除名三年<lb/>
<pb n="KR2m0001_WYG_169-16a"/>
之後宜各降本爵一等王及郡公降為縣公公為侯侯<lb/>
為伯伯為子子為男至於縣男則降為鄉男五等爵者<lb/>
並依此而降至於散男其鄉男散男無可降授者三年<lb/>
之後聽依其本品之資出身從之齊神武秉東魏政遷<lb/>
都於鄴羣盗頗起遂立嚴制諸强盗殺人者首從皆斬<lb/>
妻子同籍配為樂户其不殺人及贓不滿五疋魁首斬<lb/>
從者死妻子亦為樂户小盗贓滿十疋以上魁首死妻<lb/>
子配驛從者流○北齊文宣帝受禪後命羣官刋定魏<lb/>
<pb n="KR2m0001_WYG_169-16b"/>
朝麟趾格又議造齊律積年不成其决獄猶依魏舊式<lb/>
武成帝河清三年尚書令趙郡王叡等奏上齊律十二<lb/>
篇一曰名例二曰禁衛三曰户婚四曰擅興五曰違制<lb/>
六曰詐欺七曰鬬訟八曰賊盗九曰捕斷十曰毁損十<lb/>
一曰廐牧十二曰雜其定罪九百四十九條又上新令<lb/>
三十卷大抵採魏晉故事其制刑名五一曰死重者轘<lb/>
之<hi>轘音患</hi>其次梟首並陳屍三日無市者列於鄉亭其次<lb/>
斬刑殊身首其次絞刑死而不殊凡四等二曰流刑謂<lb/>
<pb n="KR2m0001_WYG_169-17a"/>
論犯可死原情可降鞭笞各百髠之投於邊裔以為兵<lb/>
卒未有道里之差其不合逺配者男子長徒女子配舂<lb/>
並六年三曰刑罪即耐罪也有五嵗四嵗三嵗二嵗一<lb/>
嵗之差凡五等各加鞭百其五嵗者又加笞八十四嵗<lb/>
者六十三嵗者四十二嵗者二十一嵗者無笞並鏁輸<lb/>
作左校而不髠無保者鉗之婦人配舂及掖庭織四曰<lb/>
鞭有百八十六十五十四十之差凡五等五曰杖有三<lb/>
十二十一十之差凡三等當加者上就次當减者下就<lb/>
<pb n="KR2m0001_WYG_169-17b"/>
次贖罪舊有金皆代以中絹死百疋流九十二疋刑五<lb/>
嵗七十八疋四嵗六十四疋三嵗五十疋二嵗三十六<lb/>
疋各通鞭笞論一嵗無笞則通鞭二十四疋鞭杖每十<lb/>
贖絹一疋至鞭百則絹十疋無絹之鄉皆准絹收錢自<lb/>
贖笞十以上至死又為十五等之差當加减次如正决<lb/>
法合贖者謂流内官及爵秩比視老小閹癡并過失之<lb/>
屬犯罰絹一疋及杖十以上皆名為罪人盗及殺人而<lb/>
亡者即懸名注籍甄其一房配驛户宗室則不注盗不<lb/>
<pb n="KR2m0001_WYG_169-18a"/>
入奚官不加宫刑自犯流罪以下合贖者及婦人犯刑<lb/>
以下侏儒篤疾殘廢非犯死罪皆頌繫之罪刑年者鏁<lb/>
以枷流罪以上加杻械死罪者桁之<hi>桁户郎反</hi>决流刑鞭笞<lb/>
者鞭其背五十一易執鞭人鞭鞘皆用熟皮削去廉稜<lb/>
鞭瘡長一尺笞者笞臀而不中易人杖長三尺五寸大<lb/>
頭逕二分半小頭逕一分半决三十以下者杖長四尺<lb/>
大頭逕三分小頭逕二分在官犯罪鞭杖十為一負閑<lb/>
局六負為一殿平局八負為一殿繁局十負為一殿加<lb/>
<pb n="KR2m0001_WYG_169-18b"/>
於殿者復計為負焉又列重罪十條一曰反逆二曰大<lb/>
逆三曰叛四曰降五曰惡逆六曰不道七曰不敬八曰<lb/>
不孝九曰不義十曰内亂其犯十惡者不在八議論贖<lb/>
之限是後法令明審科條簡要又勅仕門子弟常講習<lb/>
之故齊人多曉法律其不可為定法者别制權令二卷<lb/>
與之並行<hi>具舞紊篇</hi>○後周文帝秉西魏政令有司斟酌今<lb/>
古通變修撰新律革命後武帝保定三年司憲大夫拓<lb/>
拔廸奏新律謂之大律凡二十五篇一曰刑名二曰法<lb/>
<pb n="KR2m0001_WYG_169-19a"/>
例三曰祀享四曰朝㑹五曰婚姻六曰户禁七曰水火<lb/>
八曰興繕九曰衛宫十曰市㕓十一曰鬭競十二曰刼<lb/>
盗十三曰賊叛十四曰毁亡十五曰違制十六曰關津<lb/>
十七曰諸侯十八曰廐牧十九曰雜犯二十曰詐偽二<lb/>
十一曰請求二十二曰告言二十三曰逃亡二十四曰<lb/>
繫訊二十五曰斷獄大凡定罪千五百三十條其制罪<lb/>
一曰杖刑五自十至五十二曰鞭刑五自六十至於百<lb/>
三曰徒刑五徒一年者鞭六十笞十徒二年者鞭七十<lb/>
<pb n="KR2m0001_WYG_169-19b"/>
笞二十徒三年者鞭八十笞三十徒四年者鞭九十笞<lb/>
四十徒五年者鞭百笞五十四曰流刑五流衛服去皇<lb/>
畿二千五百里者鞭百笞六十流要服去皇畿三千里<lb/>
者鞭百笞七十流荒服去皇畿三千五百里者鞭百笞<lb/>
八十流鎮服去皇畿四千里者鞭百笞九十流藩服去<lb/>
皇畿四千五百里者鞭百笞百五曰死刑五一曰磬二<lb/>
曰絞三曰斬四曰梟五曰裂五刑之屬各有五合二十<lb/>
五等不立十惡之目而重惡逆不道大不敬不孝不義<lb/>
<pb n="KR2m0001_WYG_169-20a"/>
内亂之罪也凡惡逆肆之三日盗賊羣攻鄉邑及入人<lb/>
家者殺之無罪若報讎者造於法<hi>造七報反</hi>而自殺之不坐<lb/>
經為盗者注其籍唯皇宗則否凡死罪枷而拲流罪枷<lb/>
而梏徒罪枷鞭罪桎杖罪散以待斷皇族及有爵者死<lb/>
罪以下鏁之徒以下散之獄成將殺者書其姓名及其<lb/>
罪於拲而殺之市唯皇族與有爵者隠獄其贖杖刑五<lb/>
金一兩至五兩贖鞭刑五金六兩至十兩贖徒刑一年<lb/>
金十二兩二年十五兩三年一斤二兩四年一斤五兩<lb/>
<pb n="KR2m0001_WYG_169-20b"/>
五年一斤八兩贖流刑一斤十二兩俱役六年不以逺<lb/>
近為差等贖死刑金二斤鞭者以百為限加笞者合二<lb/>
百止應加鞭笞者皆先笞後鞭婦人當笞者聽以贖論<lb/>
徒輸作者皆任其所能而役使之杖十以上當加者上<lb/>
就次數滿乃坐當减者死罪流藩服藩服以下俱至徒<lb/>
五年五年以下各以一等為差為盗賊及謀反大逆降<lb/>
叛惡逆罪當流者皆甄一房配為雜户其為盗賊事發<lb/>
逃亡者懸名注配若再犯徒三犯鞭者一身永配下役<lb/>
<pb n="KR2m0001_WYG_169-21a"/>
應贖金者鞭杖十收中絹一疋流徒者依限嵗收絹十<lb/>
二疋死罪者百疋其贖刑死罪五旬流刑四旬徒刑三<lb/>
旬鞭刑二旬杖刑一旬限外不輸者歸於法貧者請而<lb/>
免之大凡定法千五百三十七條其大略滋章條流苛<lb/>
密比於齊法煩而不要又初除復讐之法犯者以殺論<lb/>
帝又以齊之舊俗未改昏政賊盗姦宄頗乖憲章其年<lb/>
又為刑書要制以督之其大抵持杖羣盗一疋以上不<lb/>
持杖羣盗五疋以上監臨主掌自盗二十疋以上盗及<lb/>
<pb n="KR2m0001_WYG_169-21b"/>
詐請官物三十疋以上正長隠五户及丁五以上及地<lb/>
頃以上皆死自餘依大律由是澆詐頗息焉宣帝虐忍<lb/>
無度令撰刑書謂之刑經聖制<hi>具峻酷篇</hi>○隋文帝初令髙<lb/>
熲等更定新律其刑名有五一曰死刑二有絞有斬二<lb/>
曰流刑三有千里千五百里二千里應配者千里居作<lb/>
二年千五百里居作二年半二千里居作三年三曰徒<lb/>
刑五有一年一年半二年二年半三年四曰杖刑五自<lb/>
六十至於百五曰笞刑五自十至於五十而蠲除前代<lb/>
<pb n="KR2m0001_WYG_169-22a"/>
鞭刑及梟首轘裂之法其流徒之罪皆减從輕流役六<lb/>
年改為五年徒刑五年改為三年唯大逆謀反叛者父<lb/>
子兄弟皆斬家口没官又置十惡之條多採齊之制而<lb/>
頗有損益一曰謀反二曰謀大逆三曰謀叛四曰惡逆<lb/>
五曰不道六曰大不敬七曰不孝八曰不睦九曰不義<lb/>
十曰内亂十惡及故殺人獄成者雖會赦猶除名其在<lb/>
八議之科及官品第七以上犯罪皆例减一等其品第<lb/>
九以上犯者聽贖應贖者皆以銅代絹銅一斤為負負<lb/>
<pb n="KR2m0001_WYG_169-22b"/>
十為殿笞十者銅一斤加至杖百則十斤徒一年贖銅<lb/>
二十斤每等則加銅十斤三年則六十斤矣流千里贖<lb/>
銅八十斤每等則加銅十斤二千里則百斤矣二死皆<lb/>
贖銅百二十斤犯私罪以官當徒者五品以上一官當<lb/>
徒二年九品以上一官當徒一年當流者三流同皆比<lb/>
徒三年若犯公罪者徒各加一年當流者各加一等其<lb/>
累徒過九年者流二千里自前代相承有司訊考皆法<lb/>
外或有用大棒束杖車輻鞵底壓踝杖桄之屬盡除之<lb/>
<pb n="KR2m0001_WYG_169-23a"/>
訊囚不得過二百枷杖大小咸為之程品行杖者不得<lb/>
易人又勅四方辭訟有枉屈縣不理者令以次經郡及<lb/>
州至省仍不理乃詣闕申訴有所未惬聽撾登聞鼓有<lb/>
司録狀奏之帝又每季親録囚徒常以秋分之前省閱<lb/>
諸州申奏罪狀後因覧刑部奏斷獄數猶至萬條以為<lb/>
律尚嚴密故人多陷罪又勅蘇威牛𢎞等更定新律除<lb/>
死罪八十一條流罪百五十四條徒等千餘條定留唯<lb/>
五百條凡十二卷一曰名例二曰衛禁三曰職制四曰<lb/>
<pb n="KR2m0001_WYG_169-23b"/>
户婚五曰廐庫六曰擅興七曰賊盗八曰鬭訟九曰詐<lb/>
偽十曰雜律十一曰捕亡十二曰斷獄自是刑網簡要<lb/>
踈而不失於是置律博士弟子員斷决大獄皆先牒明<lb/>
法定其罪名然後依斷其後帝以用律者多致蹖駁罪<lb/>
同論異詔諸州死罪不得便决悉移大理按覆事盡然<lb/>
後上奏取裁十三年改徒及流並為配防十五年制死<lb/>
罪者三奏而後决帝無學以文法繩下諸州有主典盗<lb/>
倉粟者差人馳驛斬之又於殿前决人或有盗一錢亦<lb/>
<pb n="KR2m0001_WYG_169-24a"/>
死<hi>具峻酷篇</hi>煬帝即位以文帝禁網深刻又勅修律令除十<lb/>
惡之條時斗秤皆小舊二倍其贖銅亦加三倍為差杖<lb/>
百則三十斤矣徒一年者六十斤每等加三十斤為差<lb/>
三年則百八十斤矣流無異等贖二百四十斤死同贖<lb/>
三百六十斤舊制亹門子弟不得居宿衛近侍之官帝<lb/>
下制曰諸犯罪被戮之門周以下親仍令合仕聽叅宿<lb/>
衛近侍之官三年新律成凡五百條為十八篇詔施行<lb/>
之謂之大業律一曰名例二曰衛宫三曰違制四曰請<lb/>
<pb n="KR2m0001_WYG_169-24b"/>
求五曰户六曰婚七曰擅興八曰告劾九曰賊十曰盗<lb/>
十一曰鬭十二曰捕亡十三曰倉庫十四曰廐牧十五<lb/>
曰關市十六曰雜十七曰詐偽十八曰斷獄其五刑之<lb/>
内降從輕典二百餘條其枷杖决罰訊囚之制蓋並輕<lb/>
於舊是時百姓久厭苛刻喜於刑寛其後帝外征四夷<lb/>
内窮嗜慾兵革嵗動賦歛繁滋盗賊蜂起更為嚴制<lb/>
　<lb/>
　通典卷一百六十四<lb/>
</p>
<p>
</p>
  </div>
</body>
</text>
</TEI>
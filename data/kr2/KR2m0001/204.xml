<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百九十九</head> <lb/>
    <p>
<pb n="KR2m0001_WYG_204-1a"/>
欽定四庫全書<lb/>
　通典卷一百九十九<lb/>
　　唐　京　兆　杜　佑　君　卿　纂<lb/>
　邊防十五<lb/>
　　北狄六<lb/>
　　突厥下<lb/>
西突厥大邏便<hi>木杆可汗之子</hi>初木杆與沙鉢畧可汗有隙因<lb/>
分為二<hi>大邏便即阿波可汗</hi>其國居烏孫之故地東至突厥國西<lb/>
<pb n="KR2m0001_WYG_204-1b"/>
至雷翥海南至疎勒北至瀚海在京師西北七千里自<lb/>
焉耆國西北七日行至其南庭自南庭又正北八日行<lb/>
至其北庭鐡勒龜兹及西域諸國皆歸附之其人雜有<lb/>
都陸及弩失畢葛邏禄處月處宻伊吾等諸種風俗大<lb/>
抵與突厥同唯言語微異其官有葉䕶有設有特勒常<lb/>
以可汗子弟及宗族為之又有乙斤屈利啜閻洪逹頡<lb/>
利發吐屯俟斤等官皆代襲其位大邏便既為處羅便<lb/>
可汗所擒其國立鞅素特勒之子是為泥利可汗至其<lb/>
<pb n="KR2m0001_WYG_204-2a"/>
子逹漫號泥撅處羅可汗<hi>即大邏便之種落與北突厥處羅可汗號同非一人也</hi>
其母向氏本中國人生達漫而泥利卒而向氏又嫁其<lb/>
弟婆實特勒隋開皇末婆實與向氏詣長安處羅可汗<lb/>
居無常處然多在烏孫故地立小可汗分統所部一在<lb/>
石國北以制諸胡一居龜兹北其地名應婆每五月八<lb/>
月相聚祭神歲遣重臣向其先代所居之窟致祭焉煬<lb/>
帝大業六年帝将西討吐谷渾遣侍御韋節召處羅㑹<lb/>
於大斗拔谷其國人不從處羅謝使者辭以故適㑹其<lb/>
<pb n="KR2m0001_WYG_204-2b"/>
酋長射匱使求婚裴矩因奏曰處羅不朝自恃强大臣<lb/>
請以計弱之分裂其國則易制也射匱者都六之子逹<lb/>
頭之孫<hi>逹頭舊為西面可汗初與沙鉢畧有隙遂分為别部因東可汗雍虞閭死後自立為步迦可汗</hi>
<hi>逹頭死後其孫射匱微弱不得為可汗</hi>代為可汗君臨西面今聞其失職<lb/>
附𨽻於處羅故遣使來以結援耳願厚禮其使拜為大<lb/>
可汗突厥勢分兩從我矣帝從之遂召其使者言處羅<lb/>
不順之意稱射匱有好心吾将立為大可汗令發兵誅<lb/>
處羅然後當為婚也帝取桃竹白羽箭一枝以賜射匱<lb/>
<pb n="KR2m0001_WYG_204-3a"/>
因謂之曰此事宜速疾如箭也使者反路經處羅處羅<lb/>
愛箭将留之使者譎而得免射匱聞之大喜興兵襲之<lb/>
處羅大敗棄妻子将左右數千騎東走遁於髙昌東保<lb/>
特羅漫山髙昌王麴伯雅上状帝遣裴矩将向氏親要<lb/>
左右往曉諭之遂入朝詔留其纍弱萬餘口令其弟闕<lb/>
逹設牧畜會寧郡處羅可汗隋煬帝大業中與特勒大<lb/>
奈入朝仍從煬帝征髙麗賜號為曷薩那可汗遇江都<lb/>
之亂從宇文化及至河北化及敗大唐已革命歸京師<lb/>
<pb n="KR2m0001_WYG_204-3b"/>
封歸義郡王俄貢大珠於髙祖上勞之曰珠信為寳王<lb/>
但赤心珠無所用不受自處羅朝隋後射匱遂有其地<lb/>
處羅既先與始畢有隙及在京師始畢遣使請殺之髙<lb/>
祖不許羣臣諫曰若不與則是存一人而失一國也後<lb/>
必為患遲廻久之不得已乃引曷薩那可汗於内殿與<lb/>
縱酒既而送至中書門下省縱北突厥使殺之太宗即<lb/>
位令以禮改𦵏闕逹設初居於㑹寧有部落三千餘騎<lb/>
至隋末自稱闕可汗武徳初遣使内屬厚加撫慰尋為<lb/>
<pb n="KR2m0001_WYG_204-4a"/>
李軌所滅特勒大奈隋大業中與曷薩那可汗同歸中<lb/>
國及從煬帝討遼東以功授金紫光禄大夫後分其部<lb/>
落於樓煩會髙祖舉兵大奈率其衆以從隋将桑眀和<lb/>
襲義軍於飲馬泉諸軍多已奔退大奈将數百騎出明<lb/>
和後掩其不備擊大破之諸軍復振拜光禄大夫及定<lb/>
京城以力戰功賞物五千叚賜姓史氏武徳初從太宗<lb/>
討薛舉又從平王世充竇建徳劉黒闥並有殊功賜宫<lb/>
女三人雜綵萬餘叚貞觀三年累遷右武衞大将軍檢<lb/>
<pb n="KR2m0001_WYG_204-4b"/>
校豐州都督封竇國公實封三百戶十二年卒贈輔國<lb/>
大将軍初曷薩那之朝隋也為煬帝所留其國人遂立<lb/>
薩那之叔父射匱為可汗始開土宇東至金山西臨西<lb/>
海自玉門以西諸國皆役屬之遂與北突厥為敵乃建<lb/>
庭於龜兹北三彌山尋卒弟統葉䕶可汗代立統葉䕶<lb/>
可汗勇而有謀善攻戰北并鐡勒西拒波斯南接罽賔<lb/>
悉歸之控弦數十萬覇有西域據舊烏孫之地又移庭<lb/>
於石國北千里其西域諸國王悉授頡利發并遣吐屯<lb/>
<pb n="KR2m0001_WYG_204-5a"/>
一人監統之督其征賦西戎之盛未有也武徳三年遣<lb/>
使貢條支巨卵時北突厥作患髙祖厚加撫結與之并<lb/>
力以圖北蕃統葉䕶許以五年冬大軍當發頡利可汗<lb/>
聞之大懼復許葉䕶通和無相征伐統葉䕶尋遣使來<lb/>
請婚髙祖謂侍臣曰西突厥去我懸逺急疾不相得力<lb/>
今來請婚計将安在封徳彝對曰當今之務莫若逺交<lb/>
而近攻正可權許其婚以威北狄待三數年後中國全<lb/>
盛徐思其宜髙祖許之婚令髙平王道立至其國統葉<lb/>
<pb n="KR2m0001_WYG_204-5b"/>
䕶大悦遇頡利可汗頻歲入寇西蕃路梗由是未果為<lb/>
婚貞觀元年遣真珠統俟斤與道立來獻萬釘寳鈿金<lb/>
帶馬五千疋時統葉䕶自負其强無恩於國部落咸怨<lb/>
葛羅禄種多叛之頡利可汗不欲中國與之和親數遣<lb/>
兵入寇又遣人謂統葉䕶曰汝若迎唐家公主要須經<lb/>
我國中而過統葉䕶患之未克婚為其伯父所殺而自<lb/>
立是為莫賀咄俟屈利毗可汗初統葉護令伯父分統<lb/>
突厥種類為小可汗及此自稱大可汗國人不附弩失<lb/>
<pb n="KR2m0001_WYG_204-6a"/>
畢部共推泥熟莫賀設為可汗泥熟不從時統葉䕶之<lb/>
子咥利特勒避莫賀咄之難亡在康居泥熟遂迎而立<lb/>
之是為乙毗沙鉢羅肆葉䕶可汗連兵不息俱遣使來<lb/>
朝各請婚於我太宗不許諷令各保所部無相征伐其<lb/>
西域諸國及鐡勒先役屬於西突厥者悉叛之國内虚<lb/>
耗肆葉䕶既是舊主之子為衆心所歸其西面都陸可<lb/>
汗及莫賀咄可汗二部豪帥多來附之又興兵以擊莫<lb/>
賀咄莫賀咄大敗遁於金山尋為咄陸可汗所害國人<lb/>
<pb n="KR2m0001_WYG_204-6b"/>
乃奉肆葉䕶為大可汗肆葉護可汗立大發兵北征鐡<lb/>
勒薛延陁逆擊之反為所敗肆葉䕶性猜狠信讒無統<lb/>
馭之畧有乙利可汗者於肆葉䕶功最多由是授小可<lb/>
汗以非罪族滅之羣下震駭莫能自固肆葉護素憚泥<lb/>
熟而隂欲圖之泥熟遂適焉耆其後沒卑逹干與突厥<lb/>
弩失畢二部豪帥潛謀擊之肆葉護以輕騎遁於康居<lb/>
尋卒國人迎泥熟於焉耆而立之是為咄陸可汗咄陸<lb/>
可汗者亦稱大度可汗其父莫賀設本𨽻統葉䕶武徳<lb/>
<pb n="KR2m0001_WYG_204-7a"/>
中常至京師時太宗居藩務加懷輯與之結盟為兄弟<lb/>
既被推為可汗遣使詣闕請降太宗賜以名號及鼓纛<lb/>
貞觀七年遣鴻臚寺少卿劉善因至其國冊授為吞河<lb/>
婁拔奚利邲咄陸可汗明年泥熟卒其弟同俄設立是<lb/>
為沙鉢羅咥利失可汗<hi>咥徒結反</hi>以貞觀九年上表請㛰獻<lb/>
馬五百疋朝廷唯厚加撫慰未許其㛰俄而其國分為<lb/>
十部每部令一人統之號為十設每設賜以一箭故稱<lb/>
十箭焉又分十箭為左右廂各置五箭其左廂號為五<lb/>
<pb n="KR2m0001_WYG_204-7b"/>
咄陸部落置五大啜管一箭右廂號為五弩失畢置五<lb/>
大俟斤管一箭其後或稱一箭為一部落大箭頭為大<lb/>
首領五咄陸部落居碎葉以東五弩失畢部落居於碎<lb/>
葉以西自是都號為十姓部落咥利失既不為衆所歸<lb/>
部衆擕貳為其統吐屯所襲麾下亡散咥利失以左右<lb/>
百餘騎拒之戰數合統吐屯不利而去咥利失奔其弟<lb/>
步利設與保焉耆其阿悉吉闕俟斤與統吐屯等召國<lb/>
人将立欲谷設為大可汗以咥利失為小可汗統吐屯<lb/>
<pb n="KR2m0001_WYG_204-8a"/>
為人所殺欲谷設兵又為其俟斤所破咥利失復得其<lb/>
故地弩失畢處月處宻等竝歸咥利失十二年西部竟<lb/>
立欲谷設為乙毗咄陸可汗乙毗咄陸可汗與咥利失<lb/>
中分自伊列河以西屬咄陸以東屬咥利失咄陸可汗<lb/>
又建庭於烏鏃曷山西謂之北庭自厥越失拔悉彌駮<lb/>
馬結骨火燖觸木昆諸國皆臣之十三年咥利失為吐<lb/>
屯俟利發與欲谷設通謀作難咥利失窮蹙奔於鏃汗<lb/>
而死弩失畢部落酋帥迎咥利失弟伽那之子薄布特<lb/>
<pb n="KR2m0001_WYG_204-8b"/>
勒而立之是為乙毗畧沙鉢羅葉䕶可汗乙毗可汗既<lb/>
立建庭於睢合水北謂之南庭東以伊列河為界自龜<lb/>
兹鄯善且末吐火羅焉耆石國史國何國穆國康國皆<lb/>
受其節度累遣使朝貢太宗降璽書慰勞貞觀十五年<lb/>
令左領軍将軍張大師冊授焉賜以鼓纛於時咄陸可<lb/>
汗與葉䕶頻相攻擊㑹咄陸遣使詣闕太宗諭以敦睦<lb/>
之道咄陸兵衆漸强西域諸國復來歸附未幾咄陸遣<lb/>
石國吐屯攻葉䕶擒之送於咄陸尋為所殺咄陸可汗<lb/>
<pb n="KR2m0001_WYG_204-9a"/>
既并其國弩失畢諸姓不服咄陸皆叛之咄陸復率兵<lb/>
擊吐火羅破之遣兵寇伊州安西都䕶郭孝恪率輕騎<lb/>
二千自烏骨邀擊敗之咄陸又遣處月處宻等圍天山<lb/>
縣孝恪又擊走之孝恪乗勝進據處月俟斤所居之城<lb/>
追奔及於遏索山斬首千餘級降其處宻之衆而歸咄<lb/>
陸初以泥熟啜自擅取而斬之以徇尋為泥熟啜部將<lb/>
胡録屋所襲衆多亡逸其國大亂貞觀十五年部下屈<lb/>
利啜等謀欲廢咄陸各遣使詣闕請立可汗太宗遣使<lb/>
<pb n="KR2m0001_WYG_204-9b"/>
齎璽書立莫賀咄乙毗可汗之子是為乙毗射匱可汗<lb/>
乙毗立乃發弩失畢兵就白水擊咄陸大敗之咄陸自<lb/>
知不為衆所附乃西走吐火羅國中國使人先為咄陸<lb/>
所拘者射匱悉以禮資送歸長安復遣使貢方物請賜<lb/>
婚太宗許之令割龜兹于闐疎勒朱俱波葱嶺等五國<lb/>
以充聘禮及太宗崩賀魯反叛射匱部落為其所併○<lb/>
阿史那賀魯者曵步利設射匱特勒之子也阿史那步<lb/>
眞既來歸國咄陸可汗乃立賀魯為葉䕶以繼步眞居<lb/>
<pb n="KR2m0001_WYG_204-10a"/>
於多邏斯川在西州直北千五百里統處月處宻姑蘇<lb/>
葛邏禄畢失五姓之衆其後咄陸西走吐火羅國射匱<lb/>
可汗遣兵迫逐賀魯不常厥居貞觀二十三年乃率其<lb/>
部落内屬詔居庭州尋授左驍衞将軍瑶池都督永徽<lb/>
二年與其子咥運率衆西遁㨿咄陸可汗之地總有西<lb/>
域諸部建牙於䨇河及千泉自號沙鉢羅可汗統攝咄<lb/>
陸弩失畢十姓其咄陸有五啜弩失畢有五俟斤各有<lb/>
所部勝兵數十萬竝覊屬賀魯<hi>其咄陸有五啜一曰處月木昆律啜二曰胡禄</hi>
<pb n="KR2m0001_WYG_204-10b"/>
<hi>屋闕啜賀魯以女妻之三曰攝舍提暾啜四曰突騎賀羅陀啜五曰䑕泥陀處半啜弩失畢有五俟斤一曰阿</hi>
<hi>悉結闕俟斤最為强盛二曰哥舒闕俟斤三曰㧞塞幹暾沙鉢俟斤四曰阿悉結泥熟俟斤五曰哥舒處半俟</hi>
<hi>斤</hi>西域諸國亦多附𨽻焉賀魯尋立咥運為賀咄葉護<lb/>
數侵擾西蕃諸部又進寇庭州三年詔遣左武候大将<lb/>
軍梁建方右驍衞大將軍契苾何力率燕然都䕶所部<lb/>
囬紇兵五萬騎討之前後斬首九千級虜渠帥六十餘<lb/>
人四年咄陸可汗死其子真珠葉䕶與五弩失畢請擊<lb/>
賀魯破其牙帳斬首千餘級顯慶二年遣左屯衞将軍<lb/>
<pb n="KR2m0001_WYG_204-11a"/>
蘇定方燕然都䕶任雅相副都䕶蕭嗣業左驍衛大将<lb/>
軍瀚海都督回紇婆閆等率師討擊仍使右武衞大将<lb/>
軍阿史那彌射左屯衞大将軍阿史那步真持節為安<lb/>
撫大使定方至曵咥河西賀魯率胡禄屋闕啜等二萬<lb/>
餘騎列陣而待定方率嗣業總管任雅相與之交戰賊<lb/>
衆大敗斬其大首領䕶都㗳<hi>吐答反</hi>逹官等二百餘人賀<lb/>
魯及闕啜輕騎奔竄渡伊麗河兵馬溺死者甚衆嗣業<lb/>
至千泉賀魯建牙之處彌射進軍伊麗水處宻處月部<lb/>
<pb n="KR2m0001_WYG_204-11b"/>
落率衆來降彌射進次雙河賀魯先使步失逹官鳩集<lb/>
散卒據栅拒戰彌射步眞攻之大潰又與蘇定方攻賀<lb/>
魯於葉水大破之賀魯與咥運欲投䑕耨設至石國之<lb/>
蘇咄城傍人馬饑乏城主伊湼逹干詐将酒食出迎賀<lb/>
魯信其言入城反被拘執蕭嗣業既至石國䑕耨設乃<lb/>
以賀魯之屬俘至京師令獻於昭陵及太社髙宗特免<lb/>
死分其種落置崑陵濛池二都䕶府其所役屬諸胡國<lb/>
皆分置州府西盡於波斯竝𨽻安西都䕶府四年賀魯<lb/>
<pb n="KR2m0001_WYG_204-12a"/>
卒詔𦵏於頡利墓側刻石以紀其事○阿史那彌射者<lb/>
室黠宻可汗五代孫也初室黠宻為十大首領有兵十<lb/>
萬衆往平西域諸胡國自立為可汗號彌射在本蕃為<lb/>
莫賀咄葉䕶與族兄步眞有隙以貞觀十三年率所部<lb/>
處月處宻等入朝授右監門大将軍其後步真遂自立<lb/>
為咄陸葉護其部落多不服委之遁去步真復擕家屬<lb/>
入朝授左屯衛大将軍彌射從太宗征髙麗有功封平<lb/>
襄縣伯顯慶二年轉左武衞大将軍及討賀魯乃冊立<lb/>
<pb n="KR2m0001_WYG_204-12b"/>
彌射為興昔亡可汗兼左衛大將軍崑陵都䕶分押賀<lb/>
魯下五咄陸部落步眞授繼往絶可汗兼右衛大将軍<lb/>
濛池都䕶仍分押五弩失畢部落因令與盧永慶等准<lb/>
其部落大小職位髙下節級授刺史以下官龍朔中又<lb/>
令彌射步真俱率所部從䫻<hi>於畢反</hi>海道大總管蘇海政<lb/>
討龜兹步真常欲并彌射部落遂宻告海政云彌射欲<lb/>
謀反請以計誅之時海政兵纔數千懸師在彌射境内<lb/>
遂集軍吏而謀曰彌射若反我軰即無噍類今宜先舉<lb/>
<pb n="KR2m0001_WYG_204-13a"/>
事則可克㨗乃偽稱有勅令大總管齎物數百萬叚分<lb/>
賜可汗諸首領由是彌射率其麾下隨例請物海政盡<lb/>
收斬之其後西蕃咸言彌射非反為步眞所誣而海政<lb/>
不能審察濫行誅戮武太后臨朝以十姓無主數年部<lb/>
落多散垂拱初遂擢授彌射子右豹韜衞翊府中郎元<lb/>
慶為左玉鈐衞将軍兼崑陵都䕶令襲興昔亡可汗押<lb/>
五咄陸部落步眞子斛瑟羅為右玉鈐衞将軍兼濛池<lb/>
都䕶押五弩失畢部落尋進授元慶右衛大將軍如意<lb/>
<pb n="KR2m0001_WYG_204-13b"/>
元年為來俊臣誣搆謀反被害其子獻配流崖州長安<lb/>
三年召還累授右驍衞大将軍襲父興昔亡可汗充安<lb/>
撫招慰十姓大使獻本蕃漸為黙啜及烏質勒所侵遂<lb/>
不敢還國開元中累遷右金吾大將軍卒於長安○阿<lb/>
史那步真者在本蕃授右屯衞大将軍與彌射討平賀<lb/>
魯加授驃騎大将軍行右衛大将軍濛池都䕶繼往絶<lb/>
可汗押五弩失畢部落尋卒其子斛瑟羅本蕃為步利<lb/>
設垂拱初授右玉鈐衛将軍兼濛池都䕶襲繼往絶可<lb/>
<pb n="KR2m0001_WYG_204-14a"/>
汗押五弩失畢部落天授元年拜左衞大将軍改封竭<lb/>
忠事主可汗仍兼濛池都護尋卒子懷道神龍中累授<lb/>
右屯衞大将軍光禄卿轉太僕兼濛池十姓可汗自垂<lb/>
拱以後十姓部落頻被突厥黙啜侵掠死散殆盡乃隨<lb/>
斛瑟羅統六七萬人徙居内地西突厥阿史那氏於是<lb/>
遂絶○突騎施烏質勒者西突厥之别種也初𨽻在斛<lb/>
瑟羅下號為莫賀逹干後以斛瑟羅用法嚴酷擁衆背<lb/>
之尤能撫䘏其部落由是為逺近諸胡所歸附其下置<lb/>
<pb n="KR2m0001_WYG_204-14b"/>
部督二十員各統兵戈七千人常屯聚碎葉西北界後<lb/>
漸攻䧟碎葉徙其牙帳居之東北與突厥為隣西與諸<lb/>
胡國相接至庭州斛瑟羅以部衆削弱自武太后時入<lb/>
朝不敢還蕃其地竝為烏質勒所幷及卒其長子娑葛<lb/>
代統其衆詔使立娑葛為金河郡王仍賜以宮女四人<lb/>
初娑葛代父統兵烏質勒下部将闕啜忠節甚忌之以<lb/>
兵部尚書宗楚客當朝任勢密遣使齎金七百兩以賂<lb/>
楚客請停娑葛統兵楚客乃遣御史中丞馮嘉賔充使<lb/>
<pb n="KR2m0001_WYG_204-15a"/>
至其境隂與忠節籌其事并自致書以申意在路為娑<lb/>
葛逰兵所獲遂斬嘉賔仍進兵攻䧟火燒等城遣使上<lb/>
表欲索楚客頭景龍三年娑葛弟遮弩恨所分部落少<lb/>
於其兄遂叛入突厥請為鄉導以討娑葛黙啜乃留遮<lb/>
弩遣兵二萬人與其左右來討娑葛擒之與娑葛俱殺<lb/>
之默啜兵還娑葛下部将蘇禄鳩集餘衆自立為可汗<lb/>
○蘇禄者突騎施别種也頗善綏撫十姓部落漸歸附<lb/>
之有衆二十萬遂雄西域之地尋遣使來朝開元三年<lb/>
<pb n="KR2m0001_WYG_204-15b"/>
制授蘇禄為左羽林衞大将軍金方道經畧大使特遣<lb/>
侍御史解忠順齎璽書册立為忠順可汗自是每年遣<lb/>
使朝獻上乃立史懷道女為金河公主以妻之時杜暹<lb/>
為安西都䕶公主遣牙官齎馬千疋詣安西互市使者<lb/>
宣公主敎與暹暹曰阿史那氏女豈合宣敎與吾節度<lb/>
使耶杖其使者留而不遣其馬經寒雪盡死蘇禄大怒<lb/>
發兵分寇四鎮㑹暹入為相趙頤貞代為安西都䕶城<lb/>
守久之由是四鎮貯積及人畜竝為蘇禄所掠而去安<lb/>
<pb n="KR2m0001_WYG_204-16a"/>
西僅全俄又遣使入朝獻方物十八年蘇禄使至京師<lb/>
上御丹鳯樓設宴時突厥先遣使入朝是日亦來同宴<lb/>
與蘇禄使爭長突厥使曰突騎施國小本是突厥之臣<lb/>
不宜居上蘇禄使曰今日此宴乃為我設不合居下中<lb/>
書門下及百僚遂於東西幕下兩處分坐突厥使在東<lb/>
突騎施使在西宴訖厚賚而遣蘇禄性尤清儉每戰伐<lb/>
有功所克獲盡分與将士及諸部落其下愛之甚為其<lb/>
用潜又遣使南通吐蕃東附突厥及吐蕃亦嫁女與之<lb/>
<pb n="KR2m0001_WYG_204-16b"/>
蘇禄既以三國女為可敦又分立數子為葉䕶費用漸<lb/>
廣先既不為積貯晚年抄掠所得者留不分之又因風<lb/>
病一手攣縮其下諸部心始擕貳有大首領莫賀逹干<lb/>
都摩度兩部最為强盛百姓又分為黄姓黒姓兩種互<lb/>
相猜阻二十六年莫賀逹干勒兵夜攻蘇禄殺之都摩<lb/>
度初與莫賀逹干連謀俄又相背立蘇禄之子吐火仙<lb/>
為可汗以輯其餘衆與莫賀逹干自相攻擊莫賀逹干<lb/>
遣使告安西都䕶蓋嘉運嘉運率兵討之大破都摩度<lb/>
<pb n="KR2m0001_WYG_204-17a"/>
之衆臨陣擒吐火仙并收得金河公主而還又欲立史<lb/>
懷道之子昕為可汗以鎮撫之莫賀逹干不許曰討平<lb/>
蘇禄本是我之元謀若立史昕為主則國家何以賞於<lb/>
我乃不立史昕便令莫賀達干統衆二十七年嘉運率<lb/>
将士詣闕獻俘上御花蕚樓以宴之仍命将吐火仙獻<lb/>
於太廟俄又黄姓黒姓自相屠殺各遣使降附<lb/>
　　鐡勒<lb/>
鐡勒之先匈奴之苗裔也種類最多自西海之東依據<lb/>
<pb n="KR2m0001_WYG_204-17b"/>
山谷往往不絶獨洛河北有僕骨同羅韋紇㧞野古覆<lb/>
羅竝號俟斤蒙陳吐如紇斯結渾斛薛等諸姓勝兵可<lb/>
二萬伊吾以西焉耆之北傍白山則有契弊薄落職乙<lb/>
咥蘇婆那曷烏䕶骨紇也咥於尼䕶等勝兵可二萬金<lb/>
山西南有薛延陁咥勒兒十盤逹契等萬餘兵康國北<lb/>
傍阿得水則有訶咥曷嶻撥忽叱干具海曷比悉阿嵯<lb/>
蘇㧞也末渇達等三萬餘兵傍嶷海東西蘇路羯三索<lb/>
咽蔑促薛忽等諸姓<hi>咽因結反</hi>八千餘兵拂菻東則有恩屈<lb/>
<pb n="KR2m0001_WYG_204-18a"/>
阿蘭北振九離伏嗢昏等<hi>嗢烏沒反</hi>近二萬人北海南則都<lb/>
波等雖姓氏各别總謂為鐡勒竝有君長屬東西兩突<lb/>
厥隨水草流移人性兇忍善於騎射貪婪尤甚以寇掠<lb/>
為生近西邉者頗為藝植多牛羊而少馬突厥國有東<lb/>
西征討皆資其用以制北荒十六國慕容垂時塞北後<lb/>
魏末河西竝云有勅勒部鐡勒蓋言訛也隋大業元年<lb/>
突厥處羅可汗擊鐡勒諸部厚其税歛又猜忌薛延陁<lb/>
等恐為變遂集其魁帥數百人盡誅之由是一時反叛<lb/>
<pb n="KR2m0001_WYG_204-18b"/>
拒處羅遂立俟利發俟斤契弊歌楞為易真莫何可汗<lb/>
居貪汗山復立薛延陁内俟斤字也咥為小可汗處羅<lb/>
既敗莫何始大焉甚得衆心為隣國所憚伊吾髙昌焉<lb/>
耆諸國悉附之其俗大抵與突厥同唯丈夫婚畢就便<lb/>
妻家待産乳男女然後歸此其異也<lb/>
　　薛延陁<lb/>
薛延陁鐡勒之别部也<hi>前燕慕容儁時匈奴單于賀剌頭率部三萬五千來降陁蓋其</hi>
<hi>後</hi>與薛部雜居因號薛延陁可汗姓壹利吐氏代為强<lb/>
<pb n="KR2m0001_WYG_204-19a"/>
族初蠕蠕之滅也並屬於突厥而部落中分在鬱督軍<lb/>
山者東屬於始畢在貪汗山者西屬於葉䕶其主夷男<lb/>
於大唐貞觀中遣使朝聘為毗伽可汗居大漠北俱淪<lb/>
水南去長安萬四千餘里後鐡勒僕骨同羅共擊薛延<lb/>
陁大敗太宗以其破亡遣江夏王道宗左衞大将軍阿<lb/>
史那社爾為瀚海道安撫使初薛延陁真珠毗伽可汗<lb/>
遣使請婚太宗許以女妻之徵可汗備親迎之禮詔幸<lb/>
靈州與之禮㑹延陁先無府藏調歛其國且行萬里既<lb/>
<pb n="KR2m0001_WYG_204-19b"/>
涉沙磧無水草而羊馬多死遂後期太宗於是停幸靈<lb/>
州既而聘羊馬損耗将半於是反其使者羣臣或云許<lb/>
公主以妻延陁邉境得以休息納其獻聘不可失信於<lb/>
蕃人宜在速成太宗曰君等知古而不知今昔漢家匈<lb/>
奴强而中國弱所以厚飾子女嫁與單于今中國强而<lb/>
北狄弱漢兵千人堪擊其數萬延陁所以扶服稽顙恣<lb/>
我所為不敢驕慢者以新得立為君長雜居非其夲屬<lb/>
将倚大國用服其衆彼同羅僕骨等十餘部落兵可數<lb/>
<pb n="KR2m0001_WYG_204-20a"/>
萬足制延陁所以不敢發者以延陁為我所立懼中國<lb/>
也若今以女妻之大國子婿増崇其禮深結黨援雜姓<lb/>
部落更尊服之延陀等豈知恩義微不得意勒兵南下<lb/>
所謂養獸自噬也今不許其女使命頗簡諸姓部落知<lb/>
吾棄之其爭擊延陁必矣既而李思摩數侵掠之延陁<lb/>
復使突利失寇定襄掠百姓太宗遣英國公李勣援之<lb/>
虜已出塞而還太宗以璽書責讓之可汗乃遣使致謝<lb/>
復請發兵助軍太宗優詔答而止焉<lb/>
<pb n="KR2m0001_WYG_204-20b"/>
　　僕骨<lb/>
僕骨鐡勒之别部習俗與突厥畧同在多濫東境勝兵<lb/>
萬餘與同羅宿敦隣好最居北偏先臣於頡利苦頡利<lb/>
亂政後附薛延陁○大唐貞觀中遣使朝貢及延陁之<lb/>
滅也其大酋婆匐俟利發歌藍伏延詣闕内附<lb/>
　　同羅<lb/>
同羅者鐡勒之别部也在薛延陁之北去長安萬七千<lb/>
五百里戶萬五千俗與突厥畧同初臣突厥苦頡利之<lb/>
<pb n="KR2m0001_WYG_204-21a"/>
政亂太宗時其酋俟利發時健啜遣使内附中間無聞<lb/>
洎天寳初其酋帥阿布思以萬餘帳來降處之朔方河<lb/>
南之地給其廪食每嵗仍費繒絮數十萬叚其河曲郡<lb/>
縣倉廪為之空虚至十年背叛刼掠諸姓部落遂還漠<lb/>
北尋為囬紇所破黨衆離散阿布思後奔葛羅禄北庭<lb/>
節度程千里購之以獻戮於京師<lb/>
　　都波<lb/>
都波者鐡勒别種南去囬紇十三日行分為三部自相<lb/>
<pb n="KR2m0001_WYG_204-21b"/>
統攝結草為廬無牛羊不知耕稼土多百合草取其根<lb/>
以為糧兼捕魚射獵為食而衣貂鹿之皮貧者緝鳥羽<lb/>
以為服婚姻富者以馬貧用鹿皮及草根為聘禮死亡<lb/>
以木櫃盛尸置山中或懸於樹上送𦵏哭泣畧與突厥<lb/>
類莫知四時之候國無刑罰偷盜倍徵其贓○大唐貞<lb/>
觀二十一年遣使朝貢<lb/>
　　㧞野古<lb/>
㧞野古者亦鐡勒之别部在僕骨東境勝兵萬餘其地<lb/>
<pb n="KR2m0001_WYG_204-22a"/>
豐草盛人皆殷富其酋俟利發屈利失貞觀二十一年<lb/>
舉其部來降其地東北千有餘里曰康干河有松木入<lb/>
水三年乃化為石其色青有國人居住其人謂之康干<lb/>
石其松為石以後仍似松文人皆着木脚氷上逐鹿以<lb/>
耕種射獵為業國多好馬又出鐡風俗與鐡勒同言語<lb/>
稍别<lb/>
　　多濫葛<lb/>
多濫葛在薛延陁東界居近同羅水勝兵萬人自古未<lb/>
<pb n="KR2m0001_WYG_204-22b"/>
通中國其大酋俟斤多濫葛共率所部朝見<lb/>
　　斛薛<lb/>
斛薛亦鐡勒之别部在多濫葛北境兩姓合居勝兵七<lb/>
千<lb/>
　　阿䟦<lb/>
阿䟦亦鐡勒之别部在多濫葛西北勝兵千七百隋代<lb/>
號訶咥部是也遷徙無常所<lb/>
　　契苾羽<lb/>
<pb n="KR2m0001_WYG_204-23a"/>
契苾羽在多濫葛南兩姓合居勝兵三千<lb/>
　　鞠國<lb/>
鞠國在㧞野古東北五百里六日行至其國有樹無草<lb/>
但有地苔無羊馬家畜鹿如中國牛馬使鹿牽車可勝<lb/>
三四人人衣鹿皮食地苔其國俗聚木為屋尊卑共居<lb/>
其中<lb/>
　　俞□<lb/>
俞□國在鞠國東十五日行其土地寛大百姓衆多風<lb/>
<pb n="KR2m0001_WYG_204-23b"/>
俗與㧞野古同少牛馬多貂䑕<lb/>
　　大漠<lb/>
大漠國在鞠國北饒牛馬人極長大長者至丈三四尺<lb/>
問其國云北有骨師國共大漠相接<lb/>
　　白霫<lb/>
白霫在㧞野古東勝兵三千人其渠帥各率所部歸附<lb/>
列地為州即其酋長為刺史自鞠國以下諸國竝貞觀<lb/>
二十一年通<lb/>
<pb n="KR2m0001_WYG_204-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_204-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百九十九<lb/>
</p>
<p>
</p>
  </div>
</body>
</text>
</TEI>
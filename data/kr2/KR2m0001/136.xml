<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百三十一</head> <lb/>
    <p>
<pb n="KR2m0001_WYG_136-1a"/>
欽定四庫全書<lb/>
　通典卷一百三十一<lb/>
　　唐　京　兆　杜　佑　君　卿　纂<lb/>
　禮九十一　開元禮纂類二十六　賔<lb/>
　　蕃主来朝以束帛迎勞<lb/>
前一日守宫設次於候館門之外道右南向其日使者<lb/>
至掌次者引就次蕃主服其國服所司引立於東堂下<lb/>
西面<hi>凡蕃主進止皆主司先引制使皆謁者前導</hi>使者朝服出次立於門西<lb/>
<pb n="KR2m0001_WYG_136-1b"/>
東面從者執束帛立於使者之南蕃主有司出門東西<lb/>
面曰敢請事使者曰奉制勞某主<hi>稱其國名</hi>有司入告蕃主<lb/>
迎於館門外之東西面再拜使者與蕃主俱入使者先<lb/>
升立於西階上執束帛者従升立於使者之北俱東面<lb/>
蕃主升立於東階上西面使者執幣稱有制蕃主將下<lb/>
拜使者曰有後制無下拜蕃主旋北面再拜稽首使者<lb/>
宣制訖蕃主進受幣<hi>采五匹為一束其蕃主答勞使各以土物其少多相准不得過勞幣</hi>
<hi>勞於逺郊其禮同蕃主還贈於逺郊亦如之勞蕃使即束帛也</hi>退復位以幣授左右又<lb/>
<pb n="KR2m0001_WYG_136-2a"/>
再拜稽首使者降出立於館門之外西東面蕃主送於<lb/>
館門之外西面止○答使者蕃主揖使者俱入揖讓升<lb/>
蕃主先升東階上西面使者升西階上東面蕃主以土<lb/>
物儐使者再拜受蕃主再拜送物使者降出蕃主從出<lb/>
門外皆如初蕃主再拜送使者還蕃主入鴻臚迎引詣<lb/>
朝堂依方北面立所司奏聞舎人承勅出稱有勅蕃主<lb/>
再拜宣勞訖又再拜所司引就館如常儀<lb/>
　　遣使戒蕃主見日<lb/>
<pb n="KR2m0001_WYG_136-2b"/>
前一日守宫設次於館門之外道右南向其日使者至<lb/>
掌次者引就次蕃主服其國服降立於東階下西面蕃<lb/>
國諸官立於蕃主之後西面北上使者服朝服岀次立<lb/>
於門西東面蕃主有司出門東西面曰敢請事使者曰<lb/>
奉制戒集某主見日有司入告蕃主迎於館門外之東<lb/>
西面再拜使者與蕃主俱入使者升自東階西面使者<lb/>
稱有制蕃主再拜宣制曰某日見蕃主又再拜稽首使<lb/>
者降出蕃主送於館門之外西面再拜使者還蕃主入<lb/>
<pb n="KR2m0001_WYG_136-3a"/>
　　蕃主奉見<hi>奉辭禮同</hi>
前一日尚舎奉御整設御幄於太極殿北壁南向守宫<lb/>
設次太樂令展宫懸設舉麾位於上下鼓吹令設十二<lb/>
案乗黄令陳車輅尚輦奉御陳輿輦尚舎奉御鋪蕃主<lb/>
牀坐於御座西南東向並如常儀設蕃主版位於懸南<lb/>
又設蕃國諸官之位於蕃主後依其班重行北面以西<lb/>
為上設典儀位於懸之東北賛者二人在南差退西面<lb/>
諸衛各勒所部列黄麾仗屯門及陳於殿庭太樂令帥<lb/>
<pb n="KR2m0001_WYG_136-3b"/>
工人入就位協律郎入就舉麾位所司迎引蕃主於承<lb/>
天門外通事舎人引就次本司入奏鈒㦸近仗入陳如<lb/>
常典儀帥賛者先入就位侍中版奏請中嚴諸侍衛之<lb/>
官各服其器服符寳郎奉寳俱詣閤奉迎蕃主服其國<lb/>
服出通事舎人引立於閤外西廂東面<hi>若更有諸蕃以國大小為序</hi>
蕃國諸官各服其服立於蕃主之後俱東面北上侍中<lb/>
版奏外辦皇帝服通天冠絳紗袍乗輿以出曲直華盖<lb/>
警蹕侍衛如常儀皇帝將出仗動太樂令令撞黄鍾之<lb/>
<pb n="KR2m0001_WYG_136-4a"/>
鐘右五鐘皆應協律郎舉麾鼓柷奏太和之樂及姑洗<lb/>
之音皇帝出自西房即御座南向坐符寳郎奉寳置於<lb/>
御座侍衛如常儀偃麾戞敔樂止如常通事舎人引蕃<lb/>
主入門舒和之樂作至位樂止典儀曰再拜賛者承傳<lb/>
蕃主再拜稽首侍中承制降詣蕃主西北東面稱有制<lb/>
蕃主再拜稽首宣制訖蕃主又再拜稽首侍中面奏又<lb/>
承制降勞勅命升坐蕃主再拜稽首舎人引蕃主樂作<lb/>
蕃主上階樂止舎人接引升至坐後蕃主就坐俛伏坐<lb/>
<pb n="KR2m0001_WYG_136-4b"/>
侍中承制勞問蕃主俛伏避席將下拜侍中承制曰無<lb/>
下拜蕃主復位拜對如常侍中回奏又承制勞還館舎<lb/>
人引蕃主降自西階典謁者承引樂作復懸南位樂止<lb/>
蕃主再拜稽首訖舎人引蕃主樂作蕃主出門樂止初<lb/>
蕃主升坐舎人引蕃主諸官以次入就位立定典儀曰<lb/>
再拜賛者承傳蕃國諸官俱再拜稽首舎人承勅降詣<lb/>
西階畔蕃國諸官西北東面稱勅㫖蕃國諸臣俱再拜<lb/>
稽首宣勅訖蕃國諸官俱再拜稽首對訖又再拜稽首<lb/>
<pb n="KR2m0001_WYG_136-5a"/>
舎人回奏又承勅降勞還館蕃國諸官俱再拜稽首於<lb/>
階蕃主出舎人引蕃國諸官以次出訖侍中前跪奏稱<lb/>
侍中臣某言禮畢俛伏興還侍位皇帝興太樂令令撞<lb/>
㽔賔之鐘左五鐘皆應鼓柷奏太和之樂皇帝降座乗<lb/>
輿入自東房侍衛警蹕如常儀侍臣從至閤樂止<lb/>
　　受蕃國使表及幣<hi>其勞及戒見日如上儀</hi>
前一日尚舎奉御整設御幄於所御之殿北壁南向守<lb/>
宫設使者次太樂令展宫懸舉麾位於上下並如常儀<lb/>
<pb n="KR2m0001_WYG_136-5b"/>
其日典儀設使者位於懸南重行北面以西為上庭實<lb/>
位於客前設典儀位於懸之東北賛者二人在南差退<lb/>
俱西面諸衛勒所部列黄麾半仗屯門及入陳於殿庭<lb/>
太樂令帥工人入就位如常儀符寳郎奉寶俱詣閤奉<lb/>
迎使者服其國服奉書出次通事舎人引立於閤外西<lb/>
廂東面從者執幣玉庭實立於後俱東面北上侍中版<lb/>
奏外辦皇帝服通天冠乗輿以出曲直華盖警蹕侍衛<lb/>
如常儀皇帝将出仗動太樂令令撞黄鍾之鐘如上儀<lb/>
<pb n="KR2m0001_WYG_136-6a"/>
符寳郎置寳於座侍衛如常儀樂止中書侍郎一人令<lb/>
史二人持案先伺於西階東面北上舎人引使者及庭<lb/>
實人就懸南位使者初入門太和之樂作立定樂止<hi>大蕃</hi>
<hi>大使為設樂次蕃大使及大蕃中使以下皆不設樂懸及黄麾仗</hi>中書侍郎帥持案者<lb/>
進詣使者前東面侍郎受書置於案廻詣西階侍郎取<lb/>
書升奏持案者退初侍郎奏書有司各帥其屬受幣馬<lb/>
於庭典儀曰再拜賛者承傳使者以下皆再拜舎人前<lb/>
承制降詣使者前問蕃國主使者再拜對訖又再拜舎<lb/>
<pb n="KR2m0001_WYG_136-6b"/>
人廻奏又承勅問其臣下使者再拜對又勞使者以下<lb/>
對拜及舎人廻奏並如常儀舎人承制勅勞還館使者<lb/>
以上皆再拜舎人引使者以出樂作止如常儀侍中前<lb/>
跪奏稱侍中臣某言禮異俛伏興還侍位皇帝興太樂<lb/>
令令撞蕤賔之鐘如上儀侍臣從至閤樂止<lb/>
　　皇帝宴蕃國主<lb/>
前一日尚舎奉御整設御幄於所御之殿北壁南向尚<lb/>
食奉御太官令命各具饌守宫設次太樂令設登歌於<lb/>
<pb n="KR2m0001_WYG_136-7a"/>
殿上展宫懸於殿庭舉麾位於上下鼓吹令設十二案<lb/>
乗黄令陳車輅尚輦奉御陳輿輦並如常儀其日尚舎<lb/>
奉御鋪蕃主牀坐於御座西南蕃國諸官應升殿者坐<lb/>
於蕃主之後設不升殿者坐席於西廊下俱東面北上<lb/>
尚食奉御設御酒罇太官令設蕃主以下酒罇並如常<lb/>
儀設蕃主版位於懸南又設蕃國諸官之位於蕃主之<lb/>
後俱重行北面西上設典儀位於懸之東北如常儀諸<lb/>
衛各勒所部列黄麾仗屯門及陳於殿庭太樂令帥工<lb/>
<pb n="KR2m0001_WYG_136-7b"/>
人二舞入就位協律郎入就舉麾位所司迎引蕃主至<lb/>
承天門外通事舎人引入次<hi>凡蕃客出入升降皆掌客監引</hi>所司入奏<lb/>
鈒㦸近仗入陳如常典儀帥賛者先入就位侍中版奏<lb/>
請中嚴諸侍衛之官各服其器服符寶郎奉寳俱詣閤<lb/>
奉迎蕃主服其國服出次通事舍人引立於閤外西廂<lb/>
東面蕃國諸官各服其國服立於蕃主之後俱東面北<lb/>
上侍中版奏外辦皇帝服通天冠絳紗袍乗輿以出曲<lb/>
直華盖警蹕侍衛並如常儀皇帝将出仗動太樂令撞<lb/>
<pb n="KR2m0001_WYG_136-8a"/>
黄鐘如上儀一人升立於東階上賛者二人立於階西<lb/>
面通事舎人引蕃主入蕃國諸官従入蕃主入門舒和<lb/>
之樂作蕃主至位樂止其有獻物則從之入陳於蕃主<lb/>
之前以西為上立定典儀曰再拜賛者承傳蕃主及蕃<lb/>
國諸官皆再拜侍中承㫖降勅蕃主升坐蕃主再拜蕃<lb/>
主奉贄<hi>其贄随其國所有一以輕者為之</hi>曰某國蕃臣某敢獻壤奠侍<lb/>
中升奏又侍中承㫖曰朕其受之侍中降於蕃主東北<lb/>
西面稱有制蕃主再拜宣制訖蕃主又再拜訖以贄授<lb/>
<pb n="KR2m0001_WYG_136-8b"/>
侍中侍中以贄授所司又所司受其餘幣俱以東舎人<lb/>
承㫖降𠡠蕃國諸官等坐蕃國諸官俱再拜通事舎人<lb/>
引蕃主又通事舎人引蕃國諸官應升殿者詣西階蕃<lb/>
主初行樂作至階樂止通事舎人各引升立於坐後初<lb/>
蕃國諸官詣西階其不升殿者通事舎人分引於廊下<lb/>
席後立定殿上典儀唱就坐階下賛者承傳蕃主以下<lb/>
皆就坐俛伏坐太樂令引歌者及琴瑟至階脱履於下<lb/>
升就坐位笙管者就階間北面立尚食奉御進酒至階<lb/>
<pb n="KR2m0001_WYG_136-9a"/>
殿上典儀唱酒至興階下賛者承傳蕃主以下皆俛伏<lb/>
興立坐後殿中監到階省酒尚食奉御奉酒進皇帝舉<lb/>
酒良醖令又行酒殿上典儀唱再拜階下賛者承傳蕃<lb/>
主以下皆再拜訖搢笏受觶殿上典儀唱就坐階下賛<lb/>
者承傳蕃主以下皆就坐俛伏坐飲皇帝初舉酒登歌<lb/>
作昭和三終尚食奉御進受虚觶奠於坫登歌訖降復<lb/>
位觴行三周尚食奉御進食食升階殿上典儀唱食至<lb/>
興階下賛者承傳蕃主以下皆執笏俛伏興立坐後殿<lb/>
<pb n="KR2m0001_WYG_136-9b"/>
中監到階省案尚食奉御品嘗食訖以次進置御前太<lb/>
官令又行蕃主以下食案設訖殿上典儀唱就坐階下<lb/>
賛者承傳蕃主以下皆就坐俛伏坐皇帝乃飯休和之<lb/>
樂作蕃主以下皆飯御食畢樂止蕃主以下食訖尚食<lb/>
太官俱徹案又行酒遂設庶羞二舞以次入作若賜酒<lb/>
舎人前承㫖詣受賜者前䝉賜者執笏俛伏起立坐後<lb/>
舎人稱賜酒䝉賜者再拜酒至䝉賜者搢笏受觶就席<lb/>
俛伏坐飲卒觶俛伏起立授虚觶又再拜就席俛伏坐<lb/>
<pb n="KR2m0001_WYG_136-10a"/>
㑹畢通事舎人賛蕃主興蕃主以下皆俛伏興立坐後<lb/>
通事舎人引降樂作復懸南位立定典儀曰再拜賛者<lb/>
承傳蕃主以下皆再拜若有筐篚舎人前承㫖降宣勅<lb/>
蕃主以下皆再拜太府帥其屬以衣物以次授之訖蕃<lb/>
主以下又再拜通事舎人引出樂作至門樂止侍中前<lb/>
跪奏稱侍中臣某言禮畢俛伏興還侍位皇帝興太樂<lb/>
令令撞㽔賔之鐘如常儀<lb/>
　　皇帝宴蕃國使<lb/>
<pb n="KR2m0001_WYG_136-10b"/>
前一日尚舎奉御設御幄於所御之殿北壁南面太官<lb/>
令具饌守宫設使者次太樂令展宫懸於殿庭設舉麾<lb/>
位於上下並如常<hi>若大蕃中使及中蕃大使以下則不設樂及黄麾仗</hi>其日尚舎<lb/>
奉御鋪使者牀坐於御座西南設不升殿者坐席於西<lb/>
廊下俱東面北上典儀設使者位於懸南重行東面北<lb/>
上設典儀賛者位於懸之東北如常儀諸衛各勒所部<lb/>
列黄麾半仗皆與上儀同蕃使以下服其國服出次通<lb/>
事舎人引立於閤外西廂東面從者立於使者之後重<lb/>
<pb n="KR2m0001_WYG_136-11a"/>
行東面北上侍中版奏外辦皇帝服通天冠絳紗袍與<lb/>
上儀同典儀一人升立東階上賛者二人立於階下俱<lb/>
西面典儀引使者以下入就懸南位使者初入門舒和<lb/>
之樂作至位樂止立定典儀曰再拜賛者承傳使者以<lb/>
下皆再拜舎人前承㫖降勅使者升坐使者以下皆再<lb/>
拜通事舎人引應升殿者詣西階樂作止如常通事舍<lb/>
人引升立於坐後其不升殿者分引詣廊下席後上下<lb/>
立定殿上典儀唱就坐階下賛者承傳上下諸客皆就<lb/>
<pb n="KR2m0001_WYG_136-11b"/>
坐俛伏坐酒至階殿上典儀唱酒至興階下賛者承傳<lb/>
上下諸客皆俛伏興立坐後太官行酒殿上典儀唱再<lb/>
拜階下賛者承傳上下諸客皆再拜搢笏受觶殿上典<lb/>
儀唱就坐階下賛者承傳蕃使以下諸客皆就坐俛伏<lb/>
坐飲觴行三周食升階殿上典儀唱食至興階下賛者<lb/>
承傳上下諸客皆執笏俛伏興立坐後太官令行諸客<lb/>
案設食訖殿上典儀唱就坐階下賛者承傳上下諸客<lb/>
皆就坐俛伏坐上下諸客皆飯諸客食訖太官令俱徹<lb/>
<pb n="KR2m0001_WYG_136-12a"/>
案又行酒遂設庶羞二舞以次入作若賜酒舎人前承<lb/>
㫖詣受賜者前䝉賜者執笏俛伏起立坐後舎人稱賜<lb/>
酒䝉賜者再拜餘與宴蕃國主禮同皆倣上儀<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_136-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百三十一<lb/>
</p>
<p>
</p>
  </div>
</body>
</text>
</TEI>
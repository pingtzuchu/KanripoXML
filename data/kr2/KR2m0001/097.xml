<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷九十二</head> <lb/>
    <p>
<pb n="KR2m0001_WYG_097-1a"/>
欽定四庫全書<lb/>
　通典卷九十二<lb/>
　　唐　京　兆　杜　佑　君　卿　纂<lb/>
　禮五十二　凶十四<lb/>
　　五服年月降殺之五<lb/>
　　小功殤服五月<lb/>
周制為叔父嫡孫昆弟大夫之庶子為嫡昆弟為姑姊<lb/>
妹女子子之下殤<hi>馬融曰本皆周服下殤降二等故小功也</hi>為人後者為其<lb/>
<pb n="KR2m0001_WYG_097-1b"/>
昆弟從父昆弟之長殤<hi>馬融曰成人服大功也長殤降一等故小功也</hi>為夫之<lb/>
叔父之長殤<hi>鄭𤣥曰不見中殤者明中從下也馬融曰成人大功長殤降一等故服小功也</hi>為<lb/>
昆弟之子女子子為夫之昆弟之子女子子之下殤<hi>馬融</hi>
<hi>曰伯叔父母為之服也成人在周下殤降二等故服小功也陳銓曰妻為夫之昆弟之子女子子與夫同</hi>為<lb/>
姪庶孫丈夫婦人之長殤<hi>馬融曰適人故還為姪祖為庶孫成人大功長殤降一等</hi>
<hi>故小功也言丈夫婦人者明姑與姪祖與孫疎逺故以逺辭言之雷次宗曰前大功章為姪已言丈夫婦人今</hi>
<hi>此自指為庶孫言不在姪</hi>大夫公之昆弟大夫之子為其昆弟庶子<lb/>
姑姊妹女子子之長殤<hi>馬融曰大夫以尊降公之昆弟以尊厭大夫子以父尊厭各降</hi>
<pb n="KR2m0001_WYG_097-2a"/>
<hi>在大功長殤復降一等故復小功也大夫無昆弟之殤此言殤者闗有罪若畏厭溺當殤服之鄭𤣥曰大夫為</hi>
<hi>昆弟之長殤小功謂為士者若不仕者也以此知為大夫無殤服也公之昆弟不言庶者此無服無所見也大</hi>
<hi>夫之子不言庶者關嫡子亦服此殤也云公之昆弟為庶子之長殤則知公之昆弟猶大夫也</hi>大夫之<lb/>
妾為庶子之長殤<hi>馬融曰除嫡子一人其餘皆庶子也男女至成人同在大功長殤降一等</hi>
<hi>故小功也不言君者殤賤見妾亦得子之也鄭𤣥曰君之庶子也</hi>
　　小功成人服五月<lb/>
周制為從祖祖父母<hi>馬融曰曽祖之子祖之昆弟也正服小功</hi>從祖父母報<lb/>
<hi>馬融曰從祖祖父之子是父之從父昆弟也云報者恩輕欲見两相為服故云報鄭𤣥曰祖父之昆弟之親也</hi>
<pb n="KR2m0001_WYG_097-2b"/>
為從祖昆弟<hi>馬融曰謂曽祖孫也於已為再從昆弟同出曽祖故言從祖昆弟正服小功也鄭𤣥</hi>
<hi>曰父之從父昆弟之子陳銓曰從祖之子同出曽祖也</hi>從父姊妹<hi>馬融曰伯叔父之女</hi>孫適<lb/>
人者<hi>鄭𤣥曰孫者子之子也女孫在室亦大功也馬融曰祖為女孫適人者降一等故小功也</hi>為人<lb/>
後者為其姊妹適人者<hi>馬融曰在室者齊縗周適人大功以為大宗後疎之降二等故</hi>
<hi>小功也不言姑者明降一體不降姑也鄭𤣥曰不言姑舉其親者而恩輕者降可知也陳銓曰累降也姑不見</hi>
<hi>同可知也猶為人後者為昆弟而不載伯叔父同降不嫌</hi>為外祖父母小功以尊加<lb/>
也<hi>馬融曰母之父母也本服緦以母所至尊加服小功故曰以尊加</hi>為從母丈夫婦人<lb/>
報<hi>馬融曰母之姊妹也言丈夫婦人者異姓無出入降皆以丈夫婦人成人之名名之也</hi>小功者<lb/>
<pb n="KR2m0001_WYG_097-3a"/>
以名加也外親之服皆緦也<hi>鄭𤣥曰外親異姓正服不過緦丈夫婦人姊妹之子</hi>
<hi>男女同馬融曰外祖從母其親皆緦也以尊名加故小功也雷次宗曰夫二親恩等而中表服異君子類族辨</hi>
<hi>物本以姓分為判故外親之服不過於緦於義雖當於情未惬苟微冇可因則加服以伸心外祖有尊從母有</hi>
<hi>名故皆得因此加以小功也舅情同二人而名理闕無因故有心而不獲遂也然情不止於緦亦以見於慈母</hi>
<hi>矣至於餘人雖有尊名而不得加者服當其義情無不足也</hi>為夫之姑姊妹娣姒婦<lb/>
服<hi>爾雅云長婦謂稚婦為娣婦娣婦謂長婦為姒婦鄭𤣥曰夫之姑姊妹不殊在室及嫁因恩輕畧從</hi>
<hi>也馬融曰妻為夫之姊妹服也娣姒婦者兄弟之妻相名也長稚自相為服不言長者婦人無所専以夫為長</hi>
<hi>幼不自以年齒也妻雖小猶随夫為長也先娣後姒者明其尊敵也報者姑報姪婦也言婦者廟見成婦乃相</hi>
<pb n="KR2m0001_WYG_097-3b"/>
<hi>為服王肅曰按左氏傳曰魯之穆姜晉子容之母皆有稚婦為娣婦長婦為姒婦此婦二義之不同者今按傳</hi>
<hi>文與左氏正合宜即而按之</hi>傳曰娣姒婦者弟長也何以小功也以<lb/>
為相與居室中則生小功之親焉<hi>蜀譙周曰父母既殁兄弟異居又或改娶</hi>
<hi>則娣姒有初而異室者矣若不本夫為論唯取同室而已則親娣姒與堂娣姒不應有殊經殊其服以夫之親</hi>
<hi>疎者是本夫與為倫也婦人於夫之昆弟本有大功之倫從服其婦有小功之倫於夫從父昆弟有小功之倫</hi>
<hi>從服其婦有緦麻之倫也夫以逺之而不服故婦從無服而服之然則初而異室猶自以其倫服</hi>○晉<lb/>
徐邈答范寗問以為報服在娣姒下則知姑姊之服亦<lb/>
是出自恩紀非從夫之服報也所發在於姑姊耳○宋<lb/>
<pb n="KR2m0001_WYG_097-4a"/>
庾蔚之謂𫝊以同居為義盖從夫謂之同室以眀親近<lb/>
非謂當須共居設夫之從父昆弟少長異鄉二婦亦有<lb/>
同室之義聞而服之緦也今人謂從父昆弟為同堂取<lb/>
於此也婦從夫服降夫一等故為夫之伯叔父大功則<lb/>
知夫姑姊妹皆是從服夫之昆弟無服自别有義耳非<lb/>
如徐邈之言出自恩紀者<lb/>
周制大夫大夫之子公之昆弟為從父昆弟庶孫姑姊<lb/>
妹女子子適士者<hi>鄭𤣥曰從父昆弟及庶孫亦謂為士者馬融曰謂上三人各自為其從父</hi>
<pb n="KR2m0001_WYG_097-4b"/>
<hi>昆弟庶孫姑姊妹女子子適士者服也從父昆弟庶孫正親大功也以尊降故服小功姑姊妹女子適人大功</hi>
<hi>適士降一等故服小功也</hi>大夫之妾為君之庶子女子子適人者<hi>鄭𤣥</hi>
<hi>曰女子在室大功其嫁於大夫者亦大功馬融曰嫡夫人庶子也在室大功出降一等故服小功王肅曰適士</hi>
<hi>降一等在小功</hi>庶婦<hi>鄭𤣥曰夫將不受重者馬融曰庶子婦也舅姑為之服也</hi>○大唐貞觀<lb/>
十四年侍中魏徵奏衆子婦舊服小功今請與兄弟子<lb/>
婦同為服大功九月<lb/>
周制君母之父母從母小功<hi>鄭𤣥曰君母父之嫡妻也從母君母姊妹也馬融曰</hi>
<hi>君母者母之所君事者從母者君母之姊妹也妾子為之服小功也自降外祖服緦麻外無二統者</hi>從服<lb/>
<pb n="KR2m0001_WYG_097-5a"/>
也君母在則不敢不從服君母不在則不服<hi>鄭𤣥曰不敢不服者</hi>
<hi>恩輕也凡庶子為君母如嫡子馬融曰從君母為親服也君母亡無所復厭則不為其親服也自得伸其外祖</hi>
<hi>小功也王肅曰君母庶子之嫡母</hi>君子子為庶母慈巳者<hi>鄭𤣥曰君子子者大夫及</hi>
<hi>公子之嫡妻子也馬融曰為慈養巳者服小功</hi>君子子者貴人之子也為庶母<lb/>
小功以慈巳加也<hi>鄭𤣥曰君子子則父在也父卒不服之以慈巳加則君子子亦以士禮為</hi>
<hi>庶母緦也内則曰異為孺子室於宫中擇於諸母與可者必求其寛裕慈恵温良恭敬慎而寡言者使為子師</hi>
<hi>其次為慈母其次為保母皆居子室他人無事不往又曰大夫之子有食母庶母慈巳此之謂也其所謂擇於</hi>
<hi>諸母謂傅御之属者其不慈巳則緦可也不言師保慈母居中服之可知國君嗣子生卜士之妻大夫之妾使</hi>
<pb n="KR2m0001_WYG_097-5b"/>
<hi>養其子三年而後出見於公宫則劬於慈母也士妻自養其子也馬融曰貴人者嫡夫人也子以庶母慈養巳</hi>
<hi>加一等小功也為父賤妾服緦父殁之後貴賤妾皆小功也陳銓曰君子子者大夫之美稱也貴人者諸公卿</hi>
<hi>大夫也謂貴人之子父殁之後得行士禮為庶母緦也有慈養已者乃加服小功雷次宗曰大夫不服凡妾父</hi>
<hi>所不服子亦不敢服安得為庶母緦哉大夫惟服姪姊今所服者將姪娣之庶母</hi>○漢石渠禮<lb/>
議戴聖對曰君子子為庶母慈巳者大夫之嫡妻之子<lb/>
養於貴妾大夫不服賤妾慈巳則緦服也其不言大夫<lb/>
之子而稱君子子者君子猶大夫也○後漢陳鑠問氾<lb/>
閣為庶母慈巳鄭注引内則國君之子有子師慈母保<lb/>
<pb n="KR2m0001_WYG_097-6a"/>
母又曰大夫之子有食母庶母慈巳此之謂也内則人<lb/>
君養子之法禮人君之庶母尚無服何以為慈母服乎<lb/>
若欲施大夫大夫無此禮但有食母耳氾閣答曰内則<lb/>
實總國君及大夫養子之禮按内則云大夫見子之禮<lb/>
入門升阼階也遂左旋授師<hi>師子師也喪服有庶母慈巳禮有子師此明大夫之</hi>
<hi>子有庶母慈巳</hi>
　　嫂叔服<lb/>
周制嫂叔不相為服夫之昆弟何以無服也其夫属乎<lb/>
<pb n="KR2m0001_WYG_097-6b"/>
父道者妻皆母道也其夫属乎子道者妻皆婦道也謂<lb/>
弟之妻婦者是嫂亦可謂之母乎故名者人治之大者<lb/>
也可無慎乎<hi>道猶行也言婦人棄姓無常秩嫁於父行則為母行嫁於子行則為婦行弟妻卑逺</hi>
<hi>之故謂之婦兄妻嫂者尊嚴之是嫂亦可謂之母乎言不可嫂猶叟老人之稱也是為序男女之别也若己以</hi>
<hi>母婦之服服兄弟之妻兄弟之妻以舅子之服服己則是亂昭穆之序也父母兄弟夫婦之理人倫之大也傳</hi>
<hi>曰同姓從宗合族属異姓主名理際會名著而男女有别是也</hi>無服而為位者唯嫂叔<lb/>
及婦人降而無服者麻<hi>雖無服猶弔服加麻袒免為哭位也正言嫂叔尊嫂也兄婦於</hi>
<hi>弟之妻則不能如婦</hi>○魏太尉蔣濟萬機論以禮記嫂叔無服誤<lb/>
<pb n="KR2m0001_WYG_097-7a"/>
據小功章娣姒婦此三字嫂叔之文也古者有省文互<lb/>
體言弟及兄并嫂矣娣姒者兄弟之妻相名也盖云夫<lb/>
之昆弟昆弟之妻相與皆小功者尚書何晏太常夏侯<lb/>
泰初難曰夫嫂叔宜服誠自有形然以小功章娣姒婦<lb/>
為嫂叔文則恐未是也禮之正名母婦異義今取弟於<lb/>
姒婦之句以為夫之昆弟雖省文互體恐未有及此者<lb/>
也凡男女之相服也非有骨肉之親則有尊卑之敬受<lb/>
重之報今嫂叔同班並列無父子之降則非所謂尊卑<lb/>
<pb n="KR2m0001_WYG_097-7b"/>
也他族之女則非所謂骨肉也是以古人謂之無名者<lb/>
豈謂其無嫂叔之字或無所與為體也夫有名者皆禮<lb/>
與至尊為體而交與正名同接也有其體有其交故以<lb/>
其名名之故服之可也苟無斯義其服焉依夫嫂叔之<lb/>
交有男女之别故絶其親授禁其通問家人之中男女<lb/>
宜别未有若嫂叔之至者也彼無尊卑之至敬故交接<lb/>
不可不疎彼無骨肉之不殊故交疎而無服情亦微矣<lb/>
蔣答曰記云小功無位是委巷之禮也子思哭嫂有位<lb/>
<pb n="KR2m0001_WYG_097-8a"/>
盖謂知禮制禮者小功當有位也然則嫂叔服文統見<lb/>
於經而明之可謂微而著婉而成章也中領軍曹羲申<lb/>
蔣濟議以為敵體可服不必尊卑縁情制禮不必同族<lb/>
兄弟親而伯叔疎周服者何以尊服也伯叔母無有骨<lb/>
肉之親有緣尊之義故亦服周何獨不可緣親而服嫂<lb/>
乎苟以交報數然後服則妻母異域交亦疎矣緣愛制<lb/>
服恩亦微矣豈若嫂叔共在一門之内同統先人之祀<lb/>
有相奉養之義而無服紀之制豈不詭哉且防嫌之道<lb/>
<pb n="KR2m0001_WYG_097-8b"/>
推而逺之孰與制服引而重之推之則同他人引之則<lb/>
親親者矣<hi>吳徐整問射慈云子思哭嫂為位在何面加麻袒免為位不審服此有日數乎慈答云凡</hi>
<hi>喪位皆西面服加麻者謂大殮及殯之時已畢而釋之</hi>○晉傅𤣥云先王之制禮<lb/>
也使疎戚有倫貴賤有等上下九代别為五族骨肉者<lb/>
天属也正服之所經也義立者人紀也名服之所緯也<lb/>
正服者本於親親名服者成於尊尊親尊者服重親殺<lb/>
者轉輕此近逺之理也尊崇者服厚尊降者轉薄此髙<lb/>
下之叙也記曰其夫属乎父道者妻皆母道也夫属乎<lb/>
<pb n="KR2m0001_WYG_097-9a"/>
子道者妻皆婦道也人紀准之兄不可以比父弟不可<lb/>
以為子嫂之與叔異族之人本之天属嫂非姊叔非弟<lb/>
也則不可以親親理矣校之人紀嫂非母也叔非子也<lb/>
稽之五服體無正統定其名分不知所附袁凖正論云<lb/>
或人云嫂親者也長嫂少弟有生長之恩而云無服者<lb/>
近非古也殆秦燔詩書之所失也太常成粲云嫂應有<lb/>
服作傳者横曰無服蔣濟引娣姒婦證非其義論云喪<lb/>
服云夫為兄弟服妻降一等則専服夫之兄弟固已眀<lb/>
<pb n="KR2m0001_WYG_097-9b"/>
矣尊卑相侔服無不報由此論之嫂叔大功可得而從<lb/>
○宋庾蔚之云蔣濟成粲排棄聖賢經傳而苟虚樹己<lb/>
説可謂誣於禮矣○大唐貞觀十四年太宗謂侍臣曰<lb/>
同㸑尚有緦麻之恩而嫂叔無服宜集學者詳議侍中<lb/>
魏徵等議曰嫂叔之不服盖推而逺之也禮繼父同居<lb/>
則為之周未嘗同居則不為服又從母之夫舅之妻二<lb/>
人不相為服或曰同㸑緦然則繼父之徒並非骨肉服<lb/>
重由乎同㸑恩輕在乎異居故知制服雖係於名亦緣<lb/>
<pb n="KR2m0001_WYG_097-10a"/>
恩之厚薄也或有長年之嫂遇孩童之叔劬勞鞠養情<lb/>
若所生分饑共寒契濶偕老譬同居之繼父方他人之<lb/>
同㸑情義之深淺寜可同日哉在其生也愛之同於骨<lb/>
肉及其死也則推而逺之求之本源深所未喻若推而<lb/>
逺之為是不可生而共居死同行路重其生而輕其死<lb/>
厚其始而薄其終稱情立文其義安在且事嫂見稱載<lb/>
籍非一鄭仲虞則其見必冠孔伋則哭之為位此躬踐<lb/>
敎義仁深孝友察其所行之旨豈非先覺者與但於時<lb/>
<pb n="KR2m0001_WYG_097-10b"/>
上無哲王禮非下之所議遂使深情鬱乎千載至理藏<lb/>
於萬古今属欽眀在辰聖人有作五禮詳洽一物無遺<lb/>
詳求厥中申明聖旨謹按嫂叔舊無服今請小功五月<lb/>
報制可開元五年刑部郎中田再思議同㸑之服緦禮<lb/>
經眀義嫂叔逺别同諸路人引而進之觸類而長猶子<lb/>
咸依苴枲季父不服緦麻推逺之情有餘睦親之義未<lb/>
足左常侍元行沖議曰嫂叔不服避嫌疑也若引同㸑<lb/>
之緦以忘推逺之跡既乖前聖亦謂難從至二十年中<lb/>
<pb n="KR2m0001_WYG_097-11a"/>
書令蕭嵩奏依貞觀禮為定<lb/>
　　緦麻殤服三月<lb/>
周制為庶孫之中殤<hi>鄭𤣥曰庻孫者成人大功也其殤中從上此當為下殤言中者字之</hi>
<hi>誤耳諸言中者皆連上下馬融曰祖為孫成人大功長殤降一等中下殤降二等故服緦也言中則有下文不</hi>
<hi>備疎者畧耳王肅曰此見大夫為孫服之異也士為庶孫大功則大夫為之小功降而小功者則殤中從上故</hi>
<hi>舉中以見之</hi>從祖昆弟之長殤<hi>馬融曰成人服小功長殤降一等故緦麻也中下殤無服</hi>
<hi>故不見也鄭𤣥曰不見中殤者明中從下也</hi>從父昆弟姪之下殤<hi>馬融曰降二等故服</hi>
<hi>緦也</hi>夫之叔父之中殤下殤<hi>馬融曰妻為之服也成人在大功中下殤降二等故服緦</hi>
<pb n="KR2m0001_WYG_097-11b"/>
<hi>也鄭𤣥曰言中殤者明中從下也陳銓曰本服與從父昆弟同</hi>從母之長殤報<hi>馬融曰成人小</hi>
<hi>功長殤降一等故緦也</hi>從父昆弟之子昆弟之孫長殤<hi>馬融曰成人小功長</hi>
<hi>殤降一等故服緦也</hi>夫之姑姊妹之長殤<hi>馬融曰成人服小功長殤降一等故服緦也中</hi>
<hi>下殤降一等無服也禮三十乃娶而夫之姊殤者闗有畏厭溺者陳銓曰夫未三十而娶故有姊殤然矣夫雖</hi>
<hi>未二十則成人孔倫曰盖以為違禮早娶者制非施畏厭溺也吳徐整問射慈曰古者三十而娶何緣當服得</hi>
<hi>夫之姊殤服經文特為士作若説國君皆别言君若公慈答曰三十而娶禮之常制也古者七十而傳宗事與</hi>
<hi>子年雖幼未滿三十自得少娶故曽子問曰宗子雖七十無無主婦此言宗子已老傳宗事與子則宜有主婦</hi>
　　緦麻成人服三月<lb/>
<pb n="KR2m0001_WYG_097-12a"/>
周制為族曽祖父母族祖父母族父母族昆弟<hi>鄭𤣥曰族曽祖</hi>
<hi>父者曽祖昆弟之親也族祖父者亦髙祖之孫祖父之從父昆弟之親也則髙祖有服明矣馬融曰族祖父祖</hi>
<hi>之從父昆弟也族父從祖昆弟之親也族祖父亦高祖之孫</hi>為從祖父從祖姑姊妹<lb/>
適人者報<hi>馬融曰從祖姑姊妹於已再從在室小功適人降一等故緦也</hi>庶孫之婦<hi>馬融</hi>
<hi>曰祖父母為嫡孫之婦小功庶孫婦降一等故服緦</hi>外孫<hi>馬融曰女子子之子</hi>庶子為父後<lb/>
者為母緦以其與尊者為體不敢服其私親也<hi>馬融曰承父之</hi>
<hi>體四時祭祀不敢申私親服廢尊者之祭故服緦也</hi>有死於宫中者則為之三月<lb/>
不舉祭因是以服緦也<hi>鄭𤣥曰君卒庶子為母大功大夫卒庶子為母三年士雖在庶</hi>
<pb n="KR2m0001_WYG_097-12b"/>
<hi>子母皆如衆人馬融曰緣老人在時哀傷臣僕有死宫中者為缺一時不舉祭因是服緦也</hi>士為庶<lb/>
母緦以名服也大夫以上庶母無服<hi>馬融曰以有母名為之服緦也雷次</hi>
<hi>宗曰為五服之凡不稱其人者皆士也若有天子諸侯下及庶人則指其稱位未有言士為者此獨言士何乎</hi>
<hi>盖大夫以上庶母無服庶人無妾則無庶母為庶母者唯士而已故詭常例以著唯獨一人也</hi>○晉賀<lb/>
循云庶母士父之妾也服緦麻大夫以上無服按馬融<lb/>
引喪服云大夫以上庶母無服○宗袁悠問雷次宗曰<lb/>
喪服大夫為貴臣貴妾緦何以便為庶母無服又按檀<lb/>
弓云悼公之母死哀公為之齊縗有若曰諸侯為妾齊<lb/>
<pb n="KR2m0001_WYG_097-13a"/>
縗禮與鄭注云妾之貴者為之緦耳左傳云晉少姜卒<lb/>
眀年正月既葬齊使晏平仲請繼室叔向對曰寡君以<lb/>
在縗絰之中按此諸侯為妾便有服也次宗答曰大夫<lb/>
為貴妾緦按注貴妾姪娣也夫姪娣實貴而大夫尊輕<lb/>
故不得不服至於餘妾出自凡庶故不服又天子諸侯<lb/>
一降旁親豈容媵妾更為服也鄭注喪服無服是也又<lb/>
注檀弓哀公為悼公母齊縗云妾之貴者為之緦耳此<lb/>
注謂諸侯為貴妾緦既與所注喪服相違且諸侯庶子<lb/>
<pb n="KR2m0001_WYG_097-13b"/>
母卒無服皆以父所不服亦不敢服未喻檀弓注云何<lb/>
以復言諸侯為貴妾緦邪左傳所言云少姜之卒有縗<lb/>
絰之言者是春秋之時諸侯滛侈至於甚者乃為齊縗<lb/>
此盖當時之弊事非周公之眀典也○大唐顯慶二年<lb/>
修禮官長孫無忌等奏庶母古禮緦麻新禮無服謹按<lb/>
庶母之子即是巳之昆弟為之不杖齊縗而已與之無<lb/>
服同氣之内凶吉頓殊求之禮情深非至理請依典故<lb/>
為服緦麻制從之具開元禮<lb/>
<pb n="KR2m0001_WYG_097-14a"/>
周制貴臣貴妾緦<hi>馬融曰君為貴臣貴妾服也天子貴公諸侯貴卿大夫貴室老貴妾謂姪</hi>
<hi>娣也陳銓曰天子貴臣三公貴妾三夫人諸侯貴臣卿大夫貴妾姪娣大夫貴臣室老士貴妾亦為娣姪然則</hi>
<hi>天子諸侯絶周於臣妾無服明矣大夫非其同尊毎降一等而已為士妾貴者有緦麻三月也</hi>以其貴<lb/>
也<hi>此為公士大夫之君也殊其臣妾貴賤而為之服</hi>為乳母緦<hi>鄭𤣥曰謂養子者也有他故賤</hi>
<hi>者代之慈□者馬融曰士為乳母服</hi>以名服也<hi>馬融曰以其乳養於已有母名</hi>大夫之子<lb/>
有食母<hi>喪服所謂乳母服也</hi>○漢石渠禮議問曰大夫降乳母邪<lb/>
聞人通漢對曰乳母所以不降者報義之服故不降也<lb/>
則始封之君及大夫皆降乳母○魏劉徳問田瓊曰乳<lb/>
<pb n="KR2m0001_WYG_097-14b"/>
母緦注云養子者有他故賤者代之慈已今時婢生口<lb/>
使為乳母得無甚賤不應服也瓊答曰婢生口故不服<lb/>
也○晉袁凖云保母者當為保姆春秋宋伯姬待姆是<lb/>
也非母之名也母者因父得稱且保傅婦人輔相婢之<lb/>
貴者耳而為之服不亦重乎先儒欲使公之庶子為母<lb/>
無服而服乳母乎此時俗之名記者集以為禮非聖人<lb/>
之制賀循云為乳母緦三月士與大夫皆同不以尊卑<lb/>
降功服故也梁氏云服乳母緦者謂母死莫養親取乳<lb/>
<pb n="KR2m0001_WYG_097-15a"/>
養之者故服之報功也<lb/>
周制從祖昆弟之子<hi>族父母為之服也再從兄弟之子者也</hi>為曽孫<hi>孫之子也</hi>
為父之姑<hi>謂孫為祖父之姊妹</hi>為從母昆弟<hi>馬融曰姊妹子相為服也</hi>皆緦以<lb/>
名服也<hi>馬融曰以從母有母名以子有昆弟名</hi>為壻緦報之也<hi>馬融曰壻從女而為</hi>
<hi>巳服緦故報之服以緦也</hi>為妻之父母緦從服也<hi>馬融曰壻從妻而服緦也</hi>為姑<lb/>
之子緦<hi>外兄弟也</hi>報之也為舅緦從服也<hi>從於母而服也</hi>○晉袁凖<lb/>
論曰從母小功五月舅緦麻三月禮非也從母緦時俗<lb/>
所謂姨母者也舅之與姨俱母之姊妹兄弟焉得異服<lb/>
<pb n="KR2m0001_WYG_097-15b"/>
從母者從其母而為庶母者也親益重故小功也凡稱<lb/>
父母者皆同乎父母之例者也舅非父列姨非母列故<lb/>
舅不稱父姨不稱母也可稱姨不應稱母謂姨母為從<lb/>
母者此時俗之亂名書之所由誤也春秋傳蔡哀侯娶<lb/>
於陳息侯亦娶焉息嬀將歸過蔡蔡侯曰吾姨也止而<lb/>
享之爾雅曰妻之姊妹同出為姨此本名者也左傳臧<lb/>
宣叔娶於鑄生賈及為而卒繼室以其姪穆姜之姨子<lb/>
也以蔡侯爾雅言之穆姜焉得言姨此緣妻姊妹之姨<lb/>
<pb n="KR2m0001_WYG_097-16a"/>
因相謂為姨也姊妹相謂為姨故其子謂之姨子其母<lb/>
謂之姨母從其母而来故謂之從母從母姨母為親一<lb/>
也因復謂之從母此因假轉亂而遂為名者也又左傳<lb/>
宋景曹卒季康子使冉有弔且會葬曰以肥之得備彌<lb/>
甥先儒曰彌逺也姊妹之孫為彌甥此臨時説事而遂<lb/>
可為名乎亦猶從母轉相假也或曰按凖以經云從母<lb/>
是其母姊妹從其母来為巳庶母其親益重故服小功<lb/>
非通謂母之姊妹也宣舒曰二女相與行有同車之道<lb/>
<pb n="KR2m0001_WYG_097-16b"/>
坐有同席之禮其情親而比其恩曲而至由此觀之姊<lb/>
妹通斯同矣兄妹别斯異矣同者親之本異者疎之源<lb/>
也然則二女之服何其不重邪兄妹之服何其不輕邪<lb/>
曰同父而生父之所不降子亦不敢降故二女不敢相<lb/>
與重然則舅何故三月邪從母何故小功邪曰故母取<lb/>
其愛是以外王父之尊禮無厭降之道為人子者順母<lb/>
之情親乎母之類斯盡孝之道也是以從母重而舅輕<lb/>
也曰姑與父異徳異名叔父與父同徳同名何無輕重<lb/>
<pb n="KR2m0001_WYG_097-17a"/>
之降邪曰姑與叔父斯王父愛之所同也父之所不降<lb/>
子亦不敢降此叔父與姑所以服同而無降也○宋庾<lb/>
蔚之謂傳云以名服及云以名加皆是先有其義故施<lb/>
以此名尋名則義自見矣外親以緦斷者抑異姓以敦<lb/>
巳族也緦服既不足以申外甥外孫之情故聖人因其<lb/>
有伸之義而許其加也外祖以尊加從母以名加者男<lb/>
女異長伯季不同由母於姊妹有相親之近情故許其<lb/>
因母名以加服兄弟姊妹同氣之懐不異故其服不得<lb/>
<pb n="KR2m0001_WYG_097-17b"/>
殊由若同在他鄉小功加一等而大功以上則不加也<lb/>
○大唐貞觀十四年太宗謂侍臣曰舅之與姨親疎相<lb/>
似而服紀有殊理未為得集學者詳議於是侍中魏徵<lb/>
等議曰禮所以决嫌疑别同異随恩以薄厚稱情以立<lb/>
文然舅與姨雖為同氣然則舅為母族之本姨乃外戚<lb/>
他姓求之母族姨不與焉考之經文舅誠為重故周王<lb/>
念齊稱舅甥之國秦伯懐晉切渭陽之思在舅服止一<lb/>
時為姨居喪五月循名求實逐末棄本盖古人或有未<lb/>
<pb n="KR2m0001_WYG_097-18a"/>
逹謹按舅服緦麻請與從母同小功制可具開元禮<lb/>
周制為甥<hi>姊妹之子</hi>甥者何也謂吾舅者吾謂之甥何以緦<lb/>
報之也<hi>馬融曰甥從其母而服已緦故報之</hi>○大唐貞觀年中八座議奏<lb/>
令舅服同姨小功五月而律疏舅報於甥服猶三月謹<lb/>
按旁尊之服禮無不報已非正尊不敢降也故甥為從<lb/>
母五月從母報甥小功甥為舅緦麻舅亦報甥三月是<lb/>
其義矣今甥為舅使同從母之喪則舅宜進甥以同從<lb/>
母之報修律疏人不知禮意舅報甥服尚循緦麻於例<lb/>
<pb n="KR2m0001_WYG_097-18b"/>
不通理須改正今請修改律疏舅報甥亦小功制可具<lb/>
開元禮<lb/>
周制為舅之子緦報<hi>馬融曰姑之子為舅之子服今之中外兄弟也</hi>從服也<hi>馬融</hi>
<hi>曰從其母来服舅之子緦</hi>為夫之諸祖父母報<hi>馬融曰妻為夫之諸祖父母服所服者四</hi>
<hi>其報者二曽祖正小功故妻服緦不報也從祖祖父旁尊故報也鄭𤣥曰夫之諸祖父母者夫之所為小功為</hi>
<hi>從祖祖父母外祖父母或曰曽祖父母曽祖於曽孫之婦無服而云報乎曽祖父母正服小功妻從服緦麻於</hi>
<hi>夫皆有名於已從輕逺故不復條目而總言諸祖也唯曽祖外祖父母不報</hi>為君母之昆弟<lb/>
緦<hi>馬融曰妾子為嫡夫人昆弟服緦君母卒則不服也</hi>從服也<hi>鄭𤣥曰從於君母而服之君母在則</hi>
<pb n="KR2m0001_WYG_097-19a"/>
<hi>不敢不從卒則不服馬融曰從母在為之服</hi>為夫之從父昆弟之妻緦<hi>賈公彦曰</hi>
<hi>此同堂娣姒降於親娣姒故服緦也</hi>以為相與同室則生緦之親焉<hi>馬融曰娣</hi>
<hi>姒以同室相親生以縗緦之服</hi>
　　舅之妻及堂姨舅<hi>大唐</hi>
大唐開元二十三年制曰朕以為親姨舅既服小功五<lb/>
月則舅母於舅有三年之服是受我而厚以服制情則<lb/>
舅母之服不得全降於舅也宜服緦麻堂姨舅今古未<lb/>
制服朕思敦睦九族引而親之宜服袒免又鄭𤣥注禮<lb/>
<pb n="KR2m0001_WYG_097-19b"/>
記云同㸑緦若比堂姨舅於同㸑親則厚矣又䘮服傳<lb/>
云外親之服皆緦是亦不隔於堂姨舅也侍中裴耀卿<lb/>
中書令張九齡等奏曰臣等謹按大唐新禮親舅加至<lb/>
小功與從母同服此葢當時特命不以輕重遞増盖不<lb/>
欲參於本宗慎於變禮者也今聖制親姨舅小功更制<lb/>
舅母緦麻堂姨舅袒免等服取類新禮垂示將来通於<lb/>
物情自我作則羣儒夙議徒有稽留並望准制施行制<lb/>
從之<lb/>
<pb n="KR2m0001_WYG_097-20a"/>
　　兩妾相為服<hi>晉</hi>
晉祕書監謝靖問兩妾相為服否徐邈答云禮無兩妾<lb/>
相為服之文然妾有從服之制士妾有子則為之服緦<lb/>
也妾可得從服緦麻又有同室之恩則為緦服義也<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_097-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百四十六</head> <lb/>
    <p>
<pb n="KR2m0001_WYG_151-1a"/>
欽定四庫全書<lb/>
　通典卷一百四十六<lb/>
　　唐　京　兆　杜　佑　　君　卿　纂<lb/>
　樂六<lb/>
　　清樂<lb/>
清樂者其始即清商三調是也並漢氏以來舊典樂器<lb/>
形制并歌章古調與魏三祖所作者皆備於史籍屬晉<lb/>
朝遷播夷羯竊據其音分散苻永固平張氏於涼州得<lb/>
<pb n="KR2m0001_WYG_151-1b"/>
之宋武平關中因而入南不復存於内地及隋平陳後<lb/>
獲之文帝聽之善其節奏曰此華夏正聲也昔因永嘉<lb/>
流於江外我受天明命今復會同雖賞逐時遷而古致<lb/>
猶在可以此為本微更損益去其哀怨者而補之以新<lb/>
定呂律更造樂器因置清商署總謂之清樂先遭梁陳<lb/>
亡亂而所存蓋尠隋室以來日益淪缺○大唐武太后<lb/>
之時猶六十三曲今其辭存者有　白雪　公莫　巴<lb/>
渝　明君　明之君　鐸舞　白鳩　白紵　子夜<lb/>
<pb n="KR2m0001_WYG_151-2a"/>
呉聲四時歌　前溪　阿子歌　團扇歌　懊儂　長<lb/>
史變　督䕶歌　讀曲歌　烏夜啼　石城　莫愁<lb/>
襄陽　西烏夜飛　估客　楊叛　雅歌　驍壺　常<lb/>
林歡　三洲採桑　春江花月夜　玉樹後庭花　堂<lb/>
堂　泛龍舟等共三十二曲明之君雅歌各二首四時<lb/>
歌四首合三十七曲<hi>其呉聲四時歌雜歌春江花月夜並未詳所起餘具前歌舞雜曲之</hi>
<hi>篇</hi>又七曲有聲無辭　上林　鳯曲　平調　清調<lb/>
瑟調　平折　命嘯等通前為四十四曲存焉當江南<lb/>
<pb n="KR2m0001_WYG_151-2b"/>
之時巾舞白紵巴渝等衣服各異梁以前舞人並十二<lb/>
人梁武省之減用八人而已令二人平巾幘緋褶舞四<lb/>
人碧輕紗衣裙襦大袖畫雲鳯之狀漆鬟髻飾以金銅<lb/>
雜花狀如雀釵錦履舞容閑婉曲有姿態沈約宋書志<lb/>
江左諸曲哇淫至今其聲調猶然觀其政已亂其俗已<lb/>
淫既怨且思矣而從容雅緩猶有古士君子之遺風他<lb/>
樂則莫與為比樂用　鐘一架　磬一架　琴一　三<lb/>
絃琴一　瑟一　秦琵琶一　卧箜篌一　筑一　箏<lb/>
<pb n="KR2m0001_WYG_151-3a"/>
一　節鼔一　笙二　笛二　簫二　箎二　葉一<lb/>
歌二　自長安以後朝廷不重古曲工伎轉缺能合於<lb/>
管絃者唯　明君　楊叛　驍壺　春歌　秋歌　白<lb/>
雪　堂堂　春江花夜月等共八曲舊樂章多或數百<lb/>
言時明君尚能四十言今所𫝊二十六言就中訛失與<lb/>
吳音轉逺以為宜取呉人使之𫝊習開元中有歌工李<lb/>
郎子郎子北人聲調已失云學於俞才生江都人也自<lb/>
郎子亡後清樂之歌闕焉又闕清樂唯雅歌一曲辭典<lb/>
<pb n="KR2m0001_WYG_151-3b"/>
而音雅閲舊記其辭信典自周隋以來管絃雜曲將數<lb/>
百曲多用西凉樂鼓舞曲多用龜兹樂其曲度皆時俗<lb/>
所知也唯彈琴家猶𫝊楚漢舊聲及清調琴調蔡邕五<lb/>
弄調謂之九弄雅聲獨存非朝廷郊廟所用故不載昔<lb/>
唐虞訖三代舞用國子欲其早習於道也樂用瞽師謂<lb/>
其專一也漢魏以來皆以國之賤隸為之唯雅舞尚選<lb/>
用良家子國家每嵗閲司農户容儀端正者歸太樂與<lb/>
前代樂户總名音聲人歴代滋多至有萬數<lb/>
<pb n="KR2m0001_WYG_151-4a"/>
　　坐立部伎<lb/>
安樂後周武平齊所作也行列方正象城郭周代謂之<lb/>
城舞舞者八十人刻木為面狗喙獸耳以金飾之垂線<lb/>
為髮畫襖皮㡌舞蹈姿制猶作羌胡狀○太平樂亦謂<lb/>
之五方師子舞師子摰獸出於西南夷天竺師子等國<lb/>
綴毛為衣象其俛仰馴狎之容二人持繩拂為習弄之<lb/>
狀五師子各依其方色百四十人歌太平樂舞抃以從<lb/>
之服飾皆作崑崙象○破陣樂大唐所造也太宗為秦<lb/>
<pb n="KR2m0001_WYG_151-4b"/>
王時征伐四方人間歌謡有秦王破陣樂之曲及即位<lb/>
貞觀七年製破陣樂舞圖左圓右方先偏後伍魚麗鵞<lb/>
鸛箕張翼舒交錯屈伸首尾廻互以象戰陳之形令起<lb/>
居郎呂才依圖敎樂工百二十人被甲執㦸而習之凡<lb/>
為三變每變為四陣有徃來疾徐擊刺之象以應歌節<lb/>
數日而就發揚蹈厲聲韻慨慷和云秦王破陣樂饗宴<lb/>
奏之太宗謂侍臣曰朕昔在藩邸屢有征伐人間遂有<lb/>
此歌豈意今日豋於雅樂然其發揚蹈厲雖異文容功<lb/>
<pb n="KR2m0001_WYG_151-5a"/>
業由之致有今日所以被於樂章亦不忘於本也右僕<lb/>
射封徳彞進曰陛下以聖武戡難立極安人功成化定<lb/>
陳樂象徳實𢎞濟之盛烈為將來之壯觀文容習儀豈<lb/>
得為比太宗曰朕雖以武功定天下終當以文徳綏海<lb/>
内文武之道各隨其時公謂文容不如蹈厲斯為過矣<lb/>
<hi>其後若殿廷奏天子避位公卿以下坐宴者皆興焉</hi>○慶善樂亦大唐造也太宗<lb/>
生於武功慶善宫及既貴宴宮中賦詩被以管絃舞童<lb/>
十六人皆進徳冠紫大袖裙襦漆髻皮履舞蹈安徐以<lb/>
<pb n="KR2m0001_WYG_151-5b"/>
象文敎洽而天下安樂也正至饗宴及國有大慶奏於<lb/>
庭<hi>先是神功破陣樂功成慶善樂二舞每奏上皆立對髙宗時太常博士裴守真奏議曰竊惟二舞肇興謳</hi>
<hi>吟攸屬贊九成之茂烈叶萬國之歡心義均韶夏用兼賓祭皆祖宗盛徳而子孫饗之詳覽𫝊記未有皇王立</hi>
<hi>觀之禮並謂守真議是</hi>○大定樂髙宗所造出自破陣樂舞者百<lb/>
四十人被五綵文甲持槊歌云八紘同軌樂以象平遼<lb/>
東而邊隅大定也○上元樂髙宗所造舞八十人衣畫<lb/>
雲水備五色以象元氣故曰上元○聖夀樂髙宗武后<lb/>
所作也舞者百四十人金銅冠五色畫衣舞之行列必<lb/>
<pb n="KR2m0001_WYG_151-6a"/>
成字十六變而畢有聖超千古道泰百王皇帝萬嵗寳<lb/>
祚彌昌○光聖樂髙宗所造也舞者八十人鳥冠五綵<lb/>
畫衣兼以上元聖夀之容以歌王業所興自安樂以後<lb/>
皆雷大鼔雜以龜兹樂聲振百里並立奏之其大定樂<lb/>
加金鉦唯慶善樂獨用西涼樂最為閑雅其舊破陣上<lb/>
元慶善三舞皆易其衣冠合之鐘磬以饗郊廟自武太<lb/>
后革命此禮遂廢<hi>自安樂部謂之立部伎</hi>○讌樂武徳初未暇改<lb/>
作每讌享因隋舊制奏九部樂<hi>一讌樂二清商三西涼四扶南五髙麗六龜兹</hi>
<pb n="KR2m0001_WYG_151-6b"/>
<hi>七安國八疎勒九康國</hi>至貞觀十六年十一月宴百寮奏十部先<lb/>
是代髙昌收其樂付太常至是增為十部伎其後分為<lb/>
立坐二部<hi>立部伎有八部一安樂後周平齊所作周代謂之城舞二太平樂亦謂之五方師子舞三</hi>
<hi>破陣樂四慶善樂五大定樂亦謂之八紘同軌樂髙宗平遼時作也六上元樂髙宗所造七聖夀樂武太后所</hi>
<hi>作八光聖樂髙宗所造坐部伎有六部一讌樂張文收所作又分為四部有景雲慶善破陣承天等二長夀樂</hi>
<hi>武太后長夀年所作三天授樂武太后天授年所作四鳥歌萬嵗樂武太后所造五龍池樂𤣥宗所作六破陣</hi>
<hi>樂𤣥宗作生於立部伎也</hi>貞觀中景雲見河水清協律郎張文收採<lb/>
古朱鴈天馬之義製景雲河清歌名曰讌樂奏之管絃<lb/>
<pb n="KR2m0001_WYG_151-7a"/>
為諸樂之首<hi>今元會第一奏者是</hi>景雲舞八人花錦袍五色綾袴<lb/>
緑雲冠烏皮靴慶善舞四人紫綾大袖絲布袴假髻破<lb/>
陣樂舞四人緋綾袍錦袊褾緋綾袴承天樂舞四人紫<lb/>
袍進徳冠並金銅帶樂用　玉磬一架　大方響一架<lb/>
　笛箏一　筑一　卧箜篌一　大箜篌一　小箜篌<lb/>
　一　大琵琶一　小琵琶一　大五絃琵琶一　小五<lb/>
絃琵琶一　吹葉一　大笙一　小笙一　大篳篥一<lb/>
　小篳篥一　大簫一　小簫一　正銅鈸一　和銅<lb/>
<pb n="KR2m0001_WYG_151-7b"/>
鈸一　長笛一　尺八一　短笛一　揩鼓一　連鼓<lb/>
一　鞉鼔二　桴鼔二　歌二按此樂唯景雲舞近存<lb/>
餘並亡○長夀樂武太后長夀年所造也舞十二人畫<lb/>
衣冠也○天授樂武太后天授年所造也舞四人畫衣<lb/>
五綵鳯冠○鳥歌萬嵗樂武太后所造也時宫中養鳥<lb/>
能人言又常稱萬嵗為樂以象之舞三人緋大袖並畫<lb/>
鸜鵒冠作鳥象今嶺南有鳥似鸜鵒養之久則能言名<lb/>
吉了<hi>音料</hi>○龍池樂𤣥宗龍潛之時宅於崇慶坊宅南坊<lb/>
<pb n="KR2m0001_WYG_151-8a"/>
人所居變為池瞻氣者亦異焉故中宗末年汎舟池内<lb/>
𤣥宗正位以宅為宮池水逾大瀰漫數里為此樂以歌<lb/>
其祥也舞有七十二人冠飾以芙蓉○小破陣樂𤣥宗<lb/>
所作也生於立部伎破陣樂舞四人金甲胄自長夀樂<lb/>
以下皆用龜兹樂舞人皆著靴唯龍池樂備用雅樂笙<lb/>
磬舞人躡履<hi>自讌樂並謂之坐伎初太宗貞觀末有裴禆符妙解琵琶初唯作勝蠻奴火鳯傾盃樂三</hi>
<hi>曲聲度清美太宗深悦之髙宗之末其伎遂盛流於時矣自武太后中宗之代大增造坐伎諸舞隨亦寢廢</hi>
　　四方樂<lb/>
<pb n="KR2m0001_WYG_151-8b"/>
周官韎師掌敎韎樂祭祀則帥其屬而舞之<hi>舞之以東夷之舞韎</hi>
<hi>音妺</hi>大饗亦如之旄人掌敎夷樂<hi>夷樂四夷之樂亦皆有聲歌及舞</hi>凡四<lb/>
方之舞以舞仕者屬焉又有鞮鞻氏<hi>上音伋下音屢</hi>掌四夷之<lb/>
樂與其聲歌祭祀則龡而歌之讌亦如之作先王樂貴<lb/>
能包而用之納四夷之樂者美徳廣之所及也東夷之<lb/>
樂曰侏離<hi>離言陽氣所通萬物離地而生也</hi>南蠻之樂曰任<hi>任言陽氣用事萬物</hi>
<hi>懐任也</hi>西戎之樂曰禁<hi>禁言陰氣始通/禁止萬物生長</hi>北狄之樂曰昩<hi>昩言</hi>
<hi>陰氣用事萬物衆形暗昧</hi>其聲不正作之四門之外各持其方兵獻<lb/>
<pb n="KR2m0001_WYG_151-9a"/>
其聲而已自周衰此禮則廢○東夷二國<hi>髙麗百濟</hi>○髙麗<lb/>
樂工人紫羅㡌飾以鳥羽黄大袖紫羅帶大口袴赤皮<lb/>
鞾五色縚繩舞者四人椎髻於後以絳抹額飾以金璫<lb/>
二人黄裙襦赤黄袴二人赤黄裙襦袴極長其袖烏皮<lb/>
鞾雙雙併立而舞樂用　彈箏一　搊箏一　卧箜篌<lb/>
一　竪箜篌一　琵琶一　五絃琵琶一　義觜笛一<lb/>
　笙一　横笛一　簫一　小篳篥一　大篳篥一<lb/>
桃皮篳篥一　腰鼔一　齊鼔一　擔鼓一　貝一大<lb/>
<pb n="KR2m0001_WYG_151-9b"/>
唐武太后時尚二十五曲今唯能一曲衣服亦寖衰敗<lb/>
失其本風○百濟樂中宗之代工人死散開元中岐王<lb/>
範為太常卿復奏置之是以音伎多闕舞者二人紫大<lb/>
袖裙襦章甫冠皮履樂之存者箏笛桃皮篳篥箜篌歌<lb/>
○南蠻二國<hi>扶南天竺</hi>○扶南樂舞二人朝霞衣朝霞行纒<lb/>
赤皮鞋隋代全用天竺樂今其存者有羯鼓都曇鼓毛<lb/>
員鼓簫横笛篳篥銅鈸貝○天竺樂樂工皁絲布幞頭<lb/>
巾白練襦紫綾袴緋帔舞二人辮髮朝霞袈裟若今之<lb/>
<pb n="KR2m0001_WYG_151-10a"/>
僧衣也行纒碧麻鞋樂用羯鼓毛員鼔都曇鼔篳篥横<lb/>
笛鳯首箜篌琵琶五絃琵琶銅鈸貝其都曇鼔今亡○<lb/>
西戎五國<hi>髙昌龜兹疎勒康國安國</hi>○髙昌樂舞二人白襖錦袖赤<lb/>
皮靴皮帶紅抹額樂用　答臘鼓一　腰鼔一　雞婁<lb/>
鼓一　羯鼓一　簫一　横笛一　篳篥二　五絃琵<lb/>
琶二　琵琶二　銅角一　竪箜篌一<hi>今亡</hi>　笙一○龜<lb/>
兹樂二人皁絲布頭巾緋絲布袍錦袖緋布袴舞四人<lb/>
紅抹額緋白袴奴烏皮靴樂用　竪箜篌一　琵琶一<lb/>
<pb n="KR2m0001_WYG_151-10b"/>
　五絃琵琶一　笙一　横笛一　簫一　篳篥一<lb/>
答臘鼓一　腰鼓一　羯鼓一　毛員鼓一<hi>今亡</hi>　雞婁<lb/>
鼓一　銅鈸二　貝一○疎勒樂二人皁絲布頭巾白<lb/>
絲布袍錦袊褾白絲布袴舞二人白襖錦袖赤皮靴赤<lb/>
皮帶樂用　竪箜篌一　琵琶一　五絃琵琶一　横<lb/>
笛一　簫一　篳篥一　答臘鼓一　腰鼓一　羯鼓<lb/>
一　雞婁鼓一○康國樂二人皁絲布頭巾緋絲布袍<lb/>
錦袊褾舞二人緋襖錦袖緑綾渾襠袴赤皮靴白袴奴<lb/>
<pb n="KR2m0001_WYG_151-11a"/>
舞急轉如風俗謂之胡旋樂用　笛鼔二　正鼓一<lb/>
小鼓一　和鼔一　銅鈸二○安國樂二人皁絲布頭<lb/>
巾錦袊褾紫袖袴舞二人紫襖白袴奴赤皮靴樂用<lb/>
琵琶一　五絃琵琶一　竪箜篌一　簫一　横笛一<lb/>
　大篳篥一　雙篳篥一　正鼓一　銅鈸二　箜篌<lb/>
一○乞寒者本西國外蕃之樂也神龍二年三月并州<lb/>
清源縣令吕元泰上疏曰臣謹按洪範八政曰謀時寒<lb/>
若君能謀事則寒順之何必祼露形體澆灌衢路鼔舞<lb/>
<pb n="KR2m0001_WYG_151-11b"/>
跳躍而索寒也禮記曰立秋之日行夏令則寒暑不節<lb/>
夫陰陽不調政令之失也休咎之應君臣之感也理均<lb/>
影響可不戒哉景雲二年右拾遺韓朝宗諫曰𫝊曰辛<lb/>
有適伊川見被髮於野者曰不及百年此其戎乎其禮<lb/>
先亡矣後秦晉遷陸渾之戎於伊川以其中國之人習<lb/>
戎狄之事一言以貫百代可知今之乞寒濫觸胡俗伏<lb/>
願三思籌其所以至先天二年十月中書令張説諫曰<lb/>
韓宣適魯見周禮而嘆孔子會齊數倡優之罪列國如<lb/>
<pb n="KR2m0001_WYG_151-12a"/>
此况天朝乎今外國請和選使朝謁所望接以禮樂示<lb/>
以兵威雖曰戎夷不可輕易焉知無駒支之辯由余之<lb/>
賢哉且乞寒潑胡未聞典故祼體跳足盛徳何觀揮水<lb/>
投泥失容斯甚法殊魯禮䙝比齊優恐非干羽柔逺之<lb/>
義樽俎折衝之道願揮綸言特罷此戲至開元元年十<lb/>
二月勅臘月乞寒外蕃所出漸浸成俗因循以久自今<lb/>
以後無問蕃漢即宜禁斷○北狄三國<hi>鮮卑吐谷渾郎落</hi>○北<lb/>
狄樂皆為馬上樂也鼓吹本軍旅之音馬上奏之故自<lb/>
<pb n="KR2m0001_WYG_151-12b"/>
漢以來北狄樂總歸鼓吹署後魏樂府始有北歌即魏<lb/>
真人歌是也代都時命掖庭宫女晨夕歌之周隋代與<lb/>
西涼樂雜奏今存者五十三章其名目可解者六章慕<lb/>
容可汗吐谷渾部落稽鉅鹿公主白淨皇太子企俞也<lb/>
其餘不可解咸多可汗之詞按今大角即後魏代簸邏迴<lb/>
是也其曲亦多可汗之詞北虜之俗皆呼主為可汗吐<lb/>
谷渾又慕容别種如此歌是燕魏之際鮮卑歌其詞虜<lb/>
音不可曉梁有鉅鹿公主歌詞似是姚萇時歌其詞華<lb/>
<pb n="KR2m0001_WYG_151-13a"/>
音與北歌不同梁樂府鼓吹又有大白淨皇太子小白<lb/>
淨皇太子企俞等曲隋鼔吹有白淨皇太子曲與北歌<lb/>
挍之其音皆異大唐開元中歌工長孫元忠之祖受於<lb/>
侯將軍貴昌并州人也亦代習北歌貞觀中有詔令貴<lb/>
昌以其聲敎樂府元忠之家代相𫝊如此雖譯者亦不<lb/>
能通知其詞蓋年嵗久逺失其真矣絲桐唯琴曲有胡<lb/>
笳聲大角金吾所掌○龜兹樂者起自呂光破龜兹因<lb/>
得其聲呂氏亡其樂分散後魏平中原復獲之有唐婆<lb/>
<pb n="KR2m0001_WYG_151-13b"/>
羅門受龜兹琵琶於商人代𫝊其業至於孫妙逹尤為<lb/>
北齊文宣所重常自擊胡鼓和之周武帝娉突厥女為<lb/>
后西域諸國來媵於是有龜兹<hi>至隋有西龜兹齊龜兹五龜兹凡三部開皇中</hi>
<hi>大盛於閭閻</hi>疎勒安國康國之樂帝大聚長安胡兒羯人白<lb/>
智通敎習頗雜以新聲初張重華時天竺重譯致樂伎<lb/>
後其國王子為沙門來遊中土又得𫝊其方伎宋代得<lb/>
髙麗百濟伎魏平馮跋亦得之而未具周師滅齊二國<lb/>
獻其樂合西凉樂凡七部通謂之國伎隋文帝平陳得<lb/>
<pb n="KR2m0001_WYG_151-14a"/>
清樂及文康禮畢曲而黜百濟至焬帝乃立清樂龜兹<lb/>
西凉天竺康國疎勒安國髙麗禮畢為九部平林邑國<lb/>
獲扶南工人及其匏瑟琴陋不可用但以天竺樂𫝊寫<lb/>
其聲而不列樂部○髙昌樂者西魏與髙昌通始有高昌<lb/>
伎隋文帝開皇六年髙昌獻聖明樂曲帝令知音者於<lb/>
官所聽之歸而肄習及客獻先於前奏之胡夷大驚大<lb/>
唐平髙昌盡收其樂又進讌樂而去禮畢曲今著令者<lb/>
唯十部<hi>龜兹疎勒安國康國髙麗西凉髙昌讌樂清樂伎天竺凡十部</hi>南蠻北狄國俗<lb/>
<pb n="KR2m0001_WYG_151-14b"/>
皆隨髮際斷其髮令舞者咸用繩圍首反約髮抄内於<lb/>
繩下○又有新聲自河西至者號胡音聲與龜兹樂散<lb/>
樂俱為時重諸樂咸為之少寢<lb/>
　　散樂<hi>隋以前謂之百戲</hi>
散樂非部伍之聲俳優歌舞雜奏○後漢天子臨軒設<lb/>
樂舍利獸從西方來戲於殿前激水化成比目魚跳躍<lb/>
𠻳水作霧翳日而化成黄龍長八丈出水遊戲輝耀日<lb/>
光以兩大繩繋兩柱相去數丈二倡女對舞行於繩上<lb/>
<pb n="KR2m0001_WYG_151-15a"/>
切肩而不傾如是雜變總名百戲○江左猶有髙絙紫<lb/>
鹿跂行鱉食齊王捲衣笇䑕夏育扛鼎巨象行乳神龜<lb/>
抃戲背負靈岳桂樹白雪畫地成川之伎○晉成帝咸<lb/>
康七年散騎侍郎顧臻表曰末代之樂設禮外之觀逆<lb/>
行連倒四海朝覲言觀帝庭而足以蹈天頭以履地反<lb/>
天地之順傷彛倫之大乃命太常悉罷之其後復髙絙<lb/>
紫鹿又有天台山伎○齊武帝嘗遣主書董仲民按孫<lb/>
興公賦造莓苔石橋道士捫翠屏之狀㝷省焉○梁又<lb/>
<pb n="KR2m0001_WYG_151-15b"/>
設跳跉劒擲倒獼猴幢青紫鹿緣髙絙變黄龍弄龜等<lb/>
伎陳氏因之○後魏道武帝天興六年冬詔太樂總章<lb/>
鼓吹增修雜戲造五兵角觝麒麟鳳凰仙人長虵白象<lb/>
白武及諸畏獸魚龍辟邪鹿馬仙人車髙絙百尺長趫<lb/>
幢跳丸以備百戲大饗設之於殿前明元帝初又增修<lb/>
之撰合大曲更為鐘鼔之節○北齊神武平中山有魚<lb/>
龍爛漫俳優侏儒山車巨象㧞井種𤓰殺馬剥驢等竒<lb/>
怪異端百有餘物名為百戲○後周武帝保定初詔罷<lb/>
<pb n="KR2m0001_WYG_151-16a"/>
元會殿庭百戲宣帝即位鄭譯奏徴齊散樂並會京師<lb/>
為之蓋秦角觝之流也而廣召雜伎增修百戲魚龍漫<lb/>
衍之伎常陳於殿前累日繼夜不知休息○隋文帝開<lb/>
皇初周齊百戲並放遣之煬帝大業二年突厥染干來<lb/>
朝帝欲夸之總追四方散樂大集東都於華林苑積翠<lb/>
池側帝令宫女觀之有舍利繩柱等如漢故事又為夏<lb/>
育扛鼎取車輪石臼大盆器等各於掌上而跳弄之并<lb/>
二人戴竿其上舞忽然騰透而換易千變萬化曠古莫<lb/>
<pb n="KR2m0001_WYG_151-16b"/>
儔染干大駭之自是皆於太常敎習每嵗正月萬國來<lb/>
朝留至十五日於端門外建國門内綿絙八里列為戲<lb/>
塲百官赴棚夾路從昬逹曙以縱觀之至晦而罷伎人<lb/>
皆衣錦繡繒綵其歌者多為婦人服鳴環佩飾以花髦<lb/>
者殆三萬人初課京兆河南製此服而兩京繒錦為之<lb/>
中虛六年諸夷大獻方物突厥啟人以下皆國主親來<lb/>
朝賀乃於天津街盛陳百戲自海内凡有伎藝無不總<lb/>
萃崇侈器翫盛飾衣服皆用珠翠金銀錦罽絺繡其營<lb/>
<pb n="KR2m0001_WYG_151-17a"/>
費鉅億萬關西以安徳王雄總之東都以齊王暕總之<lb/>
金石匏革之聲聞數十里外彈絃㩎管以上萬八千人<lb/>
大列炬火光燭天地百戲之盛振古無比自是每年為<lb/>
常焉○大抵散樂雜戲多幻術皆出西域始於善幻人<lb/>
至中國漢安帝時天竺獻伎能自斷手足刳剔膓胃自<lb/>
是歴代有之大唐髙宗惡其驚人勅西域闗津不令入<lb/>
中國睿宗時婆羅門獻樂舞人倒行而以足舞極銛刀<lb/>
鋒倒植於地低目就刃以歴臉中又於背下吹篳篥其<lb/>
<pb n="KR2m0001_WYG_151-17b"/>
腹上曲終而亦無傷又伏伸其手兩人躡之旋身繞手<lb/>
百轉無已漢代有橦木伎又有盤舞晉代加之以杯謂<lb/>
之杯盤舞梁有長橋伎跳跉伎躑倒伎跳劒伎今並存<lb/>
又有舞輪伎蓋今之戲車輪者透三峽伎蓋今之透飛<lb/>
梯之類也髙絙伎蓋今之戲繩者也梁有獼猴幢伎今<lb/>
有縁竿伎又有獼猴縁竿伎未審何者為是又有弄椀<lb/>
珠伎歌舞戲有大靣撥頭踏搖娘窟<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>子等戲𤣥宗以<lb/>
其非正聲置敎坊於禁中以處之婆羅門樂用篳篥二<lb/>
<pb n="KR2m0001_WYG_151-18a"/>
齊鼓一散樂用横笛一拍板一腰鼔三其餘雜戲變態<lb/>
多端皆不足稱也○大面出於北齊蘭陵王長恭才武<lb/>
而貎美常著假面以對敵嘗擊周師金墉城下勇冠三<lb/>
軍齊人壯之為此舞以效其指麾擊刺之容謂之蘭陵<lb/>
王入陣曲○撥頭出西域胡人為猛獸所噬其子求獸<lb/>
殺之為此舞以象也○踏搖娘生於隋末河内有人醜<lb/>
貎而好酒常自號郎中醉歸必毆其妻其妻美色善歌乃<lb/>
歌為怨苦之詞河朔演其曲而被之管絃因寫其妻之<lb/>
<pb n="KR2m0001_WYG_151-18b"/>
容妻悲訴每搖其身故號踏搖云近代優人頗改其制<lb/>
度非舊㫖也○窟<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>子亦曰魁<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>子作偶人以戲善歌<lb/>
舞本喪樂也漢末始用之於嘉會北齊後主髙緯尤所<lb/>
好髙麗之國亦有之今閭市盛行焉若㝷常享會先一<lb/>
日具坐立部樂名上太常太常封上請所奏御注而下<lb/>
及會先奏坐部伎次奏立部伎次奏蹀馬次奏散樂<hi>然所</hi>
<hi>奏部伎並取當時進止無准定</hi>
　　前代雜樂<lb/>
<pb n="KR2m0001_WYG_151-19a"/>
鼓吹者蓋短簫鐃歌蔡邕曰軍樂也黄帝岐伯所作以<lb/>
揚徳建武勸士諷敵也周官曰師有功則凱樂左傳晉<lb/>
文公勝楚振旅凱而入司馬法曰得意則凱歌雍門周<lb/>
説孟嘗君鼓吹於不測之泉説者云鼓自一物吹自竽<lb/>
籟之屬非簫鼓合奏别為一樂之名也然則短簫鐃歌<lb/>
此時未名鼓吹矣應劭漢鹵簿圗唯有騎執菰菰即笳<lb/>
不云鼔吹而漢代有黄門鼓吹漢享宴食舉樂十三曲<lb/>
與魏代鼓吹長簫短簫伎錄並云絲竹合作執節者歌<lb/>
<pb n="KR2m0001_WYG_151-19b"/>
又建初録云務成黄爵元雲逺期皆騎吹曲非鼓吹曲<lb/>
此則列於殿庭者為鼓吹今之從行鼓吹為騎吹二曲<lb/>
異也又孫權觀魏武軍作鼓吹而還應是此鼓吹魏晉<lb/>
代給鼓吹甚輕牙門督將五校悉有鼓吹晉江左初臨<lb/>
川大守謝摛每寢夢聞鼓吹有人為占之曰君不得生<lb/>
鼓吹當得死鼓吹摛撃杜弢戰殁追贈長水校尉葬給<lb/>
鼓吹焉謝尚為江夏太守詣安西將軍庾翼於武昌諮<lb/>
事翼以鼓吹賞尚射破便以其副鼓吹給之齊梁至陳<lb/>
<pb n="KR2m0001_WYG_151-20a"/>
則甚重矣各製曲辭以頌功徳焉至隋亡○西凉樂者<lb/>
起苻氏之末呂光沮渠蒙遜等據有凉州變龜兹聲為<lb/>
之號為秦漢伎後魏太武既平河西得之謂之西凉樂<lb/>
至魏周之際遂謂之國伎魏代至隋咸重之其曲項琵<lb/>
琶竪箜篌之徒並出自西域非華夏舊器揚澤新聲神<lb/>
白馬之類生於胡歌非漢魏遺曲故其樂聲調志與書<lb/>
史不同其歌曲有永世樂解曲有萬代豐曲有于闐佛<lb/>
曲工人平上幘緋褶白舞一人方舞四人白舞今闕方<lb/>
<pb n="KR2m0001_WYG_151-20b"/>
舞四人假髻玉支釵紫絲布褶白大口袴五綵接袖烏<lb/>
皮靴其樂器用　鐘一架　磬一架　彈箏一　搊箏<lb/>
一　卧箜篌一　竪箜篌一　琵琶一　五絃琵琶一<lb/>
　笙一　簫一　大篳篥一　小篳篥一　長笛一<lb/>
横笛一　腰鼓一　齊鼓一　擔鼓一　貝一　銅鈸<lb/>
二<hi>今亡</hi>○禮畢者本自晉太尉庾亮家亮卒其伎追思亮<lb/>
因假為其面執翳以舞象其容取諡以號之謂文康樂<lb/>
每奏九部樂終則陳之故以禮畢為名其曲有散華樂<lb/>
<pb n="KR2m0001_WYG_151-21a"/>
等隋平陳得之八九部樂器有笙笛簫箎鈴槃鞞腰鼓<lb/>
等七鐘三懸為一部工人二十二人今亡<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_151-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百四十六<lb/>
</p>
<p>
</p>
  </div>
</body>
</text>
</TEI>
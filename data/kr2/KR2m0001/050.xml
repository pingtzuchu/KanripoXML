<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷四十五</head> <lb/>
    <p>
<pb n="KR2m0001_WYG_050-1a"/>
欽定四庫全書<lb/>
　通典卷四十五<lb/>
　　唐　京　兆　杜　佑　君　卿　纂<lb/>
　禮五　吉四<lb/>
　　方丘<hi>神州后土附○顓頊晉夏宋殷齊周梁漢陳後漢  魏  晉  東</hi>
　　　　<hi>後魏</hi>　<hi>北齊/</hi>　<hi>後周/</hi>　<hi>隋/</hi>　<hi>大唐</hi>
王者父天母地故庖羲氏俯而觀法焉○顓頊乃命火<lb/>
正黎司地以屬人<hi>火當為北北隂位也正長也司主也屬㑹也所以㑹聚羣神使各有序</hi>
<pb n="KR2m0001_WYG_050-1b"/>
○夏以五月祭地祇○殷以六月祭○周制大司樂云<lb/>
夏日至禮地祇於澤中之方丘<hi>地祗主昆侖也必于澤中者所謂因下以事地</hi>
其丘在國之北<hi>就隂位</hi>禮神之玉以黃琮<hi>琮八方象地</hi>牲用黄<lb/>
犢幣用黄繒<hi>大宗伯云黄琮禮地下文云皆有牲幣各放其器之色則牲幣皆宜以黄</hi>王及<lb/>
尸同服大裘<hi>祭地之服無文崔靈㤙賈公彦孔穎達皆云與祭天同服今按郊特牲云器用陶匏</hi>
<hi>以象天地之性是同器也王制云天地之牛角繭栗是同牲也又鈎命決云地配以后稷又配祭同也此類頗</hi>
<hi>多凡覆載功齊煦育德一尚質之義安有二哉</hi>配以后稷<hi>按鉤命決釋孝經云郊祀后稷以配天地</hi>
<hi>祭天南郊就陽位祭地北郊就隂位后稷為天地主文王為五帝宗是也</hi>其樂則大司樂云<lb/>
<pb n="KR2m0001_WYG_050-2a"/>
凡樂函鍾為宫太蔟為角姑洗為徵南吕為羽靈鼓靈<lb/>
鼗孫竹之管空桑之琴瑟咸池之舞夏日至於澤中之<lb/>
方丘奏之若樂八變則地祇皆出可得而禮矣<hi>先奏是樂以致</hi>
<hi>其神禮之以玉乃後合樂而祭焉函鍾林鍾也林鍾生於未之氣未坤之位也或曰天社在東井輿鬼之外天</hi>
<hi>社地神以之為宫用聲類求之凡祭天地宗廟之樂無商者尚柔商堅剛也靈鼗六靣鼔也孫竹竹支根之未</hi>
<hi>生者也空桑山名</hi>其神州地祇謂王者所卜居吉土五千里之<lb/>
内地名也<hi>先儒皆引禹受地統書云崑崙東南地方五千里名曰神州是也按皇地祇鄭𤣥以為崑</hi>
<hi>崙即是土地髙著之稱既舉最髙為稱是知四和之地皆及之至於神州但方五千里而已故不云丘而言郊</hi>
<pb n="KR2m0001_WYG_050-2b"/>
玉用雨珪五寸有邸<hi>僢而同邸也所謂祀於北郊神州之神僢音昌絹反両足相向之義</hi>
牲用黝犢<hi>地官牧人云隂祀用黝牲注云謂祭地北郊</hi>幣用黑繒<hi>幣黑色無文按崑崙</hi>
<hi>牲幣用黑色則神不宜異也</hi>其壇於北郊築土為壇名曰太折<hi>祭法云瘞</hi>
<hi>埋于太折祭地也注云折照晰昭明之名尊神</hi>配亦以后稷<hi>鉤命決云郊祀后稷以配天地</hi>其<lb/>
樂奏太蔟歌應鍾舞咸池以祭地祇<hi>地祇所祭於北郊謂神州之神及社</hi>
<hi>稷</hi>備五齊<hi>若神州則醴/齊而下四齊</hi>七獻<hi>本擬大祫九獻以外神無祼故七獻</hi>王及尸<lb/>
服齋戒乘路酒罇薦葅醢之噐藉神席槀秸蒲越及鷄<lb/>
人呼晨司樂宿懸掌次設次大宗伯攝亞獻並如圓丘<lb/>
<pb n="KR2m0001_WYG_050-3a"/>
其日王服大裘立於方丘東南西靣乃奏函鍾為宫以<lb/>
下之樂以致其神訖王又親牽牲取血并玉瘞之以求<lb/>
神謂之二始<hi>天地之祭惟圓丘方丘備此二始謂圓丘之先奏圜鍾為宫之樂次燎牲及玉幣也</hi>
<hi>方丘則先奏函鍾為宫之樂次則瘞埋血及玉幣二者在正祭之前故云二始</hi>尸前既置玉幣<lb/>
等訖次則王以匏片為爵酌瓦甒之泛齊以獻尸位謂<lb/>
之朝踐<hi>所謂陶匏象天地之性</hi>次大宗伯亦以匏爵酌醴齊攝王<lb/>
后之獻凡二獻也次薦熟於神座前畢王更以匏爵酌<lb/>
盎齊以獻尸大宗伯以匏爵酌醍齊以亞之所謂饋食之<lb/>
<pb n="KR2m0001_WYG_050-3b"/>
獻凡四獻也尸乃食食訖王更酌朝踐之泛齊以酳尸<lb/>
所謂朝獻大宗伯次酌饋食之醍齊以亞之所謂再獻<lb/>
凡六獻也次諸臣為賔酌沈齊以獻尸凡七也王每獻<lb/>
酒皆作樂一終○漢髙帝定天下後詔御史置祠祀官<lb/>
女巫漢初因秦滅學禮經在人間潜出所以祠祀未修<lb/>
典禮用女巫者未多其梁巫主祠天地武帝即位曰朕<lb/>
親郊而后土無祀則禮不答也於是東幸汾隂汾隂男<lb/>
子公孫滂洋等見汾旁有光如綘遂立后土祠於汾隂<lb/>
<pb n="KR2m0001_WYG_050-4a"/>
脽<hi>音雖</hi>上澤中為五壇<hi>壇方五丈髙六尺</hi>壇一黄犢以髙帝配牢<lb/>
具已祠盡瘞而從祀者衣尚黄始用樂舞帝親遥拜如<lb/>
上帝禮<hi>從寛舒等議</hi>至宣帝修武帝故事間嵗正月一日至<lb/>
河東祠后土成帝建始初徙河東后土於長安北郊<hi>時丞</hi>
<hi>相匡衡奏言祭地於北郊即隂之象也故天之於天子也因其所都而各享焉今祀后土反東之少陽宜徙之</hi>
<hi>長安</hi>後以帝無繼嗣復汾隂后土如故帝崩皇太后詔復<lb/>
北郊長安平帝立地與天合祭於南郊壇<hi>時從王莽議事見郊天篇</hi>
○後漢光武中元二年營北郊祀地祇在雒陽城北四<lb/>
<pb n="KR2m0001_WYG_050-4b"/>
里為方壇四陛遷吕太后於園上薄太后尊號曰髙皇<lb/>
后以配地祇正月辛未別祀地祇位南面西上髙皇后<lb/>
配西靣北上皆在壇上地理羣神從食皆在壇下中岳<lb/>
位在未四岳各在其方孟辰之地中營内海在東河西<lb/>
濟北淮東河南山川各如其方皆在外營内四陛醊<hi>陟衛</hi>
<hi>反</hi>及中外營門封神如南郊地祇髙后用犢各一五岳<lb/>
共牛一四海四瀆共牛一羣神共牛二樂如南郊既送<lb/>
神瘞俎實於壇北眀帝永平二年正月上丁祀南郊畢<lb/>
<pb n="KR2m0001_WYG_050-5a"/>
次郊○魏眀帝景初元年詔祀方丘所祭曰皇后以舜<lb/>
妃伊耆氏配北郊所祭以武宣皇后配<hi>時髙堂隆上表云古来娥英姜</hi>
<hi>姒盛德之妃未有配食於郊者也漢文初祭地祇於渭陽以髙帝配孝武立后土於汾隂亦以髙帝配唯王莽</hi>
<hi>引周禮享先妣為配地郊夏至以髙后配地自此始也臣謂宜依古典以武皇配天地也魚豢議曰宜以宣后</hi>
<hi>配地蜀主劉備即位營北郊于成都</hi>○晉武帝受禪後泰始二年定郊祀<lb/>
地郊先后配是年并圓方二丘於南北郊更修壇兆其<lb/>
二至之祀合於二郊<hi>時從有司議云古者郊丘不異</hi>十一月庚寅帝親<lb/>
祀于南郊自後方澤不別立○東晉元帝大興二年北<lb/>
<pb n="KR2m0001_WYG_050-5b"/>
郊未立地祇共在天郊眀帝太寧三年七月始詔立北<lb/>
郊未及建而帝崩成帝咸和八年于覆舟山南立地郊<lb/>
以宣穆張皇后配五岳四望四海四瀆五湖諸山江等<lb/>
凡四十四神及諸小山從祀<hi>此依魏氏故事非晉舊也</hi>康帝建元元<lb/>
年正月辛巳祀北郊帝皆親奉牲用𤣥<hi>時将北郊太常顧和表按後漢</hi>
<hi>光武正月辛未始建北郊此則與南郊同月于是從和議郊廟牲幣璧玉之色雖有成文秦代多以駵駒漢則</hi>
<hi>但云犢未辨其色江左南北同用𤣥牲</hi>○宋武帝永初二年親祀南北郊<lb/>
孝武帝大眀三年移北郊於鍾山北原道西與南郊相<lb/>
<pb n="KR2m0001_WYG_050-6a"/>
對後還舊處<hi>初晋始置於覆舟山南至此移之廢帝以舊地吉祥復之</hi>○齊髙帝受<lb/>
禪建元二年正月次辛祀北郊犧牲之色依舊不改<hi>時従</hi>
<hi>王儉議</hi>而無配武帝永眀五年議郊祀用正月次辛瘞后<lb/>
土御並親奉車服之儀率遵漢制出以法駕衮冕<hi>用次辛之</hi>
<hi>義已注天郊</hi>○梁武帝制北郊為壇於國之北<hi>壇上方十丈下方十二丈</hi>
<hi>髙一丈四靣各一陛其為外壝再重</hi>常與南郊間嵗正月上辛祀后土於<lb/>
壇上以德后配禮以黃琮五官先農五岳及國内山川<lb/>
皆従祀地攅題曰后地座用上和香<hi>以地于人親宜加雜馥</hi>省除<lb/>
<pb n="KR2m0001_WYG_050-6b"/>
四望座<hi>博士明山賓議北郊有岳鎮海瀆之座而又有四望座疑為重遂省四望座也</hi>松江浙<lb/>
江五湖鍾山白石山並留之如故帝行一獻之禮<hi>議在南郊</hi>
<hi>文</hi>○陳武帝受禪亦以間嵗正月上辛用特牛一祀於<lb/>
北郊以皇妣昭后配及文帝天嘉中改以徳皇帝配宣<lb/>
帝即位以郊壇卑下更増廣之<hi>祠部郎中王元規議舊壇上徑廣九丈三尺請</hi>
<hi>加七尺以則地義下徑廣十五丈取三分益一髙丈五寸請加尺五寸取二倍漢家之數</hi>○後魏道<lb/>
武即帝位二年癸亥瘞地於北郊以神元竇皇后配壇<lb/>
兆制同南郊五岳名山在中壝内四瀆大川於外壝内<lb/>
<pb n="KR2m0001_WYG_050-7a"/>
后土神元后共用𤣥牲一玉用両珪有邸幣用束帛五<lb/>
岳等共牛一祭畢瘞牲體於壇北亥地其後夏至祭地<lb/>
於方澤用幣牲之屬與二郊同○北齊制三年一祭以<lb/>
夏至日禘崑崙皇地祇於方澤以武徳皇后配為壇在<lb/>
國北郊<hi>壇廣輪四十尺髙四尺靣各一階其外為三壝相去廣狭同圓丘壝外大營廣輪三百二十步</hi>
<hi>餘如圓丘又為瘞坎于壇之壬地中壝之外廣深丈二尺</hi>禮以黄琮束帛神州社稷<lb/>
天下山水並従祀用牲十二犧同圓丘○後周祭后土<lb/>
地祗於國北郊六里為壇<hi>壇一成八方下崇一丈方六丈八尺上崇五尺方四尺方</hi>
<pb n="KR2m0001_WYG_050-7b"/>
<hi>各一陛每尺一級其壝八靣徑百二十步内壝半之</hi>以神農配牲以其方之色神<lb/>
州壇在其右以獻侯莫那配焉<hi>壇崇一丈方四丈其壇如方丘莫那則周文帝</hi>
<hi>之逺祖自隂山南徙始居遼西</hi>○隋因周制夏日至祭皇地祇於宫城<lb/>
北郊十四里為方壇<hi>其丘再成成髙五尺下成方十丈上成方五丈成則重也</hi>以太<lb/>
祖武元配神州迎州冀州戎州拾州柱州宫州咸州揚<lb/>
州其九州山林川澤丘陵墳衍原隰皆従祀<hi>地祗及配帝在壇上</hi>
<hi>神州九州神座於壇第二等八陛之間神州東南方迎州南方冀州戎州西南方拾州西方柱州西北方宫州</hi>
<hi>咸州東北方揚州東南方九州山海以下各以方靣八陛之間唯冀州山林川澤丘陵墳衍于壇之南少西</hi>
<pb n="KR2m0001_WYG_050-8a"/>
地祇配帝等牲用黄犢二神州以下用方色犢一九州<lb/>
山海墳衍等加羊豕各九孟冬祭神州于北郊亦以太<lb/>
祖武元配牲用犢二凡大祀養牲在滌九旬<hi>昊天五帝日月星地</hi>
<hi>祇神州宗廟社稷</hi>中祀三旬<hi>星辰五/祀四望</hi>小祀一旬<hi>司中司命風師雨師諸星山川</hi>
其牲方色難備者聴以純色代煬帝大業元年孟冬祭<lb/>
神州改以髙祖文帝配○大唐制夏日至祭皇地祇於<lb/>
宫城之北郊十四里為方丘壇因隋制以景帝配神州<lb/>
五方岳鎮海瀆山林川澤丘陵墳衍原隰皆従祀<hi>地祇配帝</hi>
<pb n="KR2m0001_WYG_050-8b"/>
<hi>在壇上神州在壇第二等五岳以下三十七座于壇下外壝之内丘陵等三十座于壝外</hi>地祇及配<lb/>
帝牲用黄犢二神州黝犢一岳鎮以下加羊豕各五孟<lb/>
冬祭神州于北郊<hi>太常博士陸遵揩張羅師權無二許子儒等議稱北郊之月古無明文漢</hi>
<hi>光武正月辛未始建郊東晉成帝咸和中議北郊用正月皆無明㨿武徳来禮令即用十月為是隂用事故於</hi>
<hi>此時祭之請依舊十月致祭</hi>景帝配牲用黝犢二貞觀中奉髙祖配<lb/>
地郊永徽中廢神州之祀<hi>禮部尚書許敬宗奏方丘祭地之外别有神州謂之地郊</hi>
<hi>地分為二既無典㨿又不通請合為一祀</hi>乾封初又詔依舊祀神州<hi>皇地祇壇依舊</hi>
<hi>于渭水北置</hi>二年詔以髙祖太武皇帝崇配方丘等祀<hi>司禮少常</hi>
<pb n="KR2m0001_WYG_050-9a"/>
<hi>伯郝處俊等奏撿舊禮以代祖元皇配感帝兼配神州顯慶禮廢感帝祀以髙祖配昊天兼配神州議備郊天</hi>
<hi>篇</hi>太極元年正月初將有事於南郊有司議唯祭昊天<lb/>
上帝續議請設皇地祇位<hi>時諫議大夫賈曾上奏論合設皇地祇位語具郊天篇</hi>
開元二十一年夏日至祀皇地祇于方丘以髙祖配立<lb/>
冬祭神州於北郊以太宗配其儀備開元禮<hi>初中書令房𤣥齡與</hi>
<hi>禮官議以為依禮有益于人則祀之神州者國之所托餘八州則義不相及近代通祭九州今除迎州等八座</hi>
<hi>唯祭皇地祇及神州以正祀典</hi>開元十一年𤣥宗自東都將還西京便<lb/>
幸并州至十二年二月二十二日祠后土於汾陰脽上<lb/>
<pb n="KR2m0001_WYG_050-9b"/>
太史奏榮光出河休氣四塞祥風繞壇日揚其光<hi>舊祠堂為</hi>
<hi>婦人塐像武太后時移河西梁山神塐像就祠中配焉至十一年有司遷梁山神像于祠外之别室</hi>二十<lb/>
年車駕欲幸太原中書令蕭嵩上言云十一年親祠后<lb/>
土為蒼生祈穀自是神明昭祐屡年豐登有祈必報禮<lb/>
之大者且漢武親祠脽上前後數四伏請准舊事至后<lb/>
土行報賽之禮従之至十一月二十一日祀后土於脽<lb/>
上其文曰恭惟坤元道昭品物廣大茂育暢於生成庶<lb/>
憑休和惠及黎獻博厚之位粤在汾隂肅恭時廵用昭<lb/>
<pb n="KR2m0001_WYG_050-10a"/>
舊典敬以琮幣犧牲粢盛庶品備兹瘞禮式展誠慤睿<lb/>
宗皇帝配神作主禮畢令所司刋石祠所<hi>上自為文</hi>
　　社稷<hi>顓頊漢髙辛  後    魏</hi>　<hi>唐/晉</hi>　<hi>虞晉夏宋殷齊周梁漢東</hi>
　　　　<hi>陳</hi>　<hi>後魏/</hi>　<hi>北齊/</hi>　<hi>後周/</hi>　<hi>隋/</hi>　<hi>大唐</hi>
顓頊祀共工氏子勾龍為社<hi>祭法曰共工氏覇有九州其子曰后土能平水土故</hi>
<hi>祀以為社</hi>烈山氏子柱為稷<hi>祭法曰烈山氏之有天下其子曰柱能殖百穀故祀為稷</hi>髙<lb/>
辛氏唐虞夏皆因之殷湯為旱遷柱而以周棄代之欲<lb/>
遷勾龍無可繼者故止<hi>先王之制法施于人則祀之</hi>○周制天子立<lb/>
<pb n="KR2m0001_WYG_050-10b"/>
三社祭法云王為羣姓立社曰大社<hi>羣衆也為百官及兆人所置立</hi>於<lb/>
庫門内之西立之<hi>小宗伯云左宗廟右社稷鄭𤣥曰庫右門内雉門外也周代文尚尊尊故在</hi>
<hi>也案公羊魯桓公二年取郜大鼎納於太廟何休云質家右宗廟尚親親文家右社稷尚尊尊是也</hi>王自<lb/>
為立社曰王社于籍田立之<hi>按詩周頌云春籍田而祈社稷既因籍田遂以祈社</hi>
<hi>則是籍田中立之王親藉田所以供粢盛故因立社以祈之</hi>亡國之社曰亳社廟門<lb/>
之外立之<hi>春秋哀公四年亳社災穀梁𫝊云以滅國之社為廟屏</hi>諸侯立三社祭<lb/>
法云諸侯為百姓立社曰國社<hi>亦為百官下及萬人所置</hi>於臯門之<lb/>
中立之<hi>按諸侯三門外曰臯次曰應内曰路</hi>自為立社曰侯社亦於籍田<lb/>
<pb n="KR2m0001_WYG_050-11a"/>
中立之<hi>按祭義諸侯亦有籍田故</hi>亳社<hi>立處蓋與天子同按春秋云亳社災注云亳社殷社諸侯</hi>
<hi>有之所以戒亡國</hi>大夫以下立一社祭法云大夫以下成羣立<lb/>
社曰置社<hi>大夫不得特立社與族人合居百家以上則共立一社今時里社是也郊特牲曰唯為社</hi>
<hi>事單出里</hi>但立名雖異其神則同皆以勾龍配之稷周棄配<lb/>
之<hi>㨿先儒所説不同王肅之徒即云但祭勾龍后稷人神而已非為配祭與鄭更相折難别有評議不復具</hi>
<hi>論按両家所釋鄭義為長故今㨿以為説</hi>社者五土之神<hi>五土謂若地官司徒職云山林川澤</hi>
<hi>丘陵墳衍原隰等各有所育羣生頼之故于土生物處别立其名爲社援神契云社者土地之神能生五榖郊</hi>
<hi>特牲云社所以神地之道</hi>稷者於五土之中特指原隰之祇<hi>以五土雖各有</hi>
<pb n="KR2m0001_WYG_050-11b"/>
<hi>所生而山林川澤丘陵墳衍此四者雜出材用等物於五穀之功則少且生人所急者食故于五土之中别旌</hi>
<hi>異原隰之祇以報之以其能生五穀名其神但五穀不可遍言以稷為五穀之長春生夏成最得中和之氣故</hi>
<hi>取以名其神表言其處能生稷也非謂止祭其穀粒故援神契云社者土地之主稷者原隰之中能生五穀之</hi>
<hi>祇是也又禮記曰家主中霤而國主社稷以其俱是土神也</hi>社壇在東稷壇在西俱<lb/>
北靣壇築墻開四靣門<hi>且社稷陰神皆以北靣為尊地道長右故稷在西也知北靣及</hi>
<hi>有墻者郊特牲説社云君南向于北墉下答隂之義是也</hi>天子之社則以五色土各<lb/>
依方色為壇廣五丈<hi>春秋大義曰天子社壇博五丈諸侯半之天子大社東方青南方赤</hi>
<hi>西方白北方黑冒以黄土</hi>諸侯則但用當方之色為壇皆立樹以表<lb/>
<pb n="KR2m0001_WYG_050-12a"/>
其處又别為主以象其神<hi>禮記大𫝊説牧野之事云既事而退柴于上帝祈社又尚</hi>
<hi>書甘誓云不用命戮于社則天子諸侯行軍皆載社主也其主鄭注但云蓋用石為之以石為土類是也</hi>大<lb/>
夫以下但各以地所宜之木而立之<hi>司徒職云設其社稷之壝而樹之田</hi>
<hi>主各以其野所冝之木遂以名其社</hi>禮神之玉蓋用両珪有邸<hi>典瑞云両珪有邸以</hi>
<hi>祀四望崔靈恩云社稷同四望其玉蓋同也以珪鋭首象土生物</hi>其牲王制云天子祭<lb/>
社稷皆太牢諸侯祭社稷皆少牢皆黝色<hi>地官牧人云陰祀用黝牲</hi>
<hi>鄭注云陰祀謂祭地北郊及社稷也但社稷各牢不同牲也故云皆也</hi>用黑幣<hi>按牲幣同色</hi>日<lb/>
用甲<hi>郊特牲云日用甲日之始也按周初未制禮之時日猶用戊故召誥云戊午乃社于新邑</hi>祭日<lb/>
<pb n="KR2m0001_WYG_050-12b"/>
之晨王及尸皆服絺冕<hi>司服云祭社稷五祀則絺冕知有尸者鳬鷖詩所謂公尸</hi>樂<lb/>
則大司樂云奏太蔟歌應鍾舞咸池以祭地祇<hi>太蔟陽聲第二</hi>
<hi>者應鍾為之合地祇謂神州社稷也</hi>用三獻<hi>禮器云三獻文鄭注謂祭社稷五祀也</hi>其禮取<lb/>
血先瘞於所祭之處以為祭始<hi>大宗伯云以血祭祭社稷</hi>次則禮神<lb/>
以玊時尸前薦爓肉及脯醢籩豆<hi>郊特牲云三獻爓</hi>王則酌大<lb/>
罍中酒以獻尸<hi>大罍瓦罍</hi>所謂朝踐之獻是為一獻也至薦<lb/>
熟時宗伯亦攝后酌以亞獻所謂再獻<hi>每獻酒奏太蔟等樂一終</hi>尸<lb/>
食訖賔長酌酳尸謂之三獻天子大社必受霜露風雨<lb/>
<pb n="KR2m0001_WYG_050-13a"/>
以逹天地之氣故喪國之社屋之不受天陽也亳社北<lb/>
墉使陰眀也<hi>絶其陽通其陰而已亳殷之社殷都亳也白虎通云王者諸侯必有柴社者何示有</hi>
<hi>存亡也明為善者得之為惡者失之春秋公羊𫝊云亡國之社掩其上柴其下</hi>亳社有所祈求<lb/>
禱祠則祭之以刑官為之尸喪祝掌其禮<hi>秋官士師職曰若祭勝國</hi>
<hi>之社則為之尸鄭𤣥注刑官為尸畧之也春官喪祝職云掌勝國邑之社稷祝號以祭祀禱祠焉</hi>○説<lb/>
曰王者諸侯所以立社稷者為萬人求福報功也人非<lb/>
土不立非穀不生不可偏敬故立社稷而祭焉自經籍<lb/>
灰燼互執不同鄭𤣥注社稷者土穀之神勾龍后稷以<lb/>
<pb n="KR2m0001_WYG_050-13b"/>
配食也按所㨿郊特牲云社祭土而主陰氣君南嚮于<lb/>
北墉下答陰之義又云社者神地之道又周禮以血祭<lb/>
祭社稷五祀五岳樂用靈鼓大喪三年不祭唯天地社<lb/>
稷越紼而行事王肅云勾龍周棄並為五官故祀為社<lb/>
稷按所㨿左氏𫝊云勾龍為后土祀以為社故曰伐鼓<lb/>
於社責上公也今俗猶言社公上公之義耳又牲用太<lb/>
牢與地不同若稷是穀神祭之用稷反自食乎崔靈㤙<lb/>
云二家之説雖各有通途但昔來所習謂鄭為長故依<lb/>
<pb n="KR2m0001_WYG_050-14a"/>
鄭義試評曰按崔靈恩以鄭為長當矣何者按公者<lb/>
尊稱以人尊社故曰社公王肅以俗言社公及以社為<lb/>
上公者俗言天公雷公豈上公乎又日蝕伐鼓於社責<lb/>
陰助陽之義也夫陽為君陰為臣日蝕者陰蝕陽也君<lb/>
弱臣强是以伐鼓於社云責上公耳若勾龍周棄為社<lb/>
則不得先五岳而埋血也以人鬼雖用血而不埋復云<lb/>
以無配食字是正神者周人禘嚳而郊稷祖文王而宗<lb/>
武王亦無配食之説豈得不謂郊天者乎且人鬼之道<lb/>
<pb n="KR2m0001_WYG_050-14b"/>
不用靈鼓不得越紼而祭也稷者土有生長之功立其<lb/>
神因以稷名之鄭據孝經説曰社者土地之神稷者能<lb/>
生五穀之神孝經援神契云稷乃原隰之中能生五穀<lb/>
之祇今按本無正神人感其功欲羙報之因以稷名所<lb/>
以稷名神者五穀之長故也○漢髙帝初起禱豐枌榆<lb/>
社<hi>枌白榆社在豐東北十五里或曰枌榆郷名髙帝里社</hi>二年東擊項籍還入關<lb/>
因命縣為公社後四年天下定詔御史令豐謹理枌榆<lb/>
社其後又令縣常以春三月及臘祠后稷以羊彘人里<lb/>
<pb n="KR2m0001_WYG_050-15a"/>
各自裁以祠<hi>隨豐儉也</hi>平帝時王莾奏帝王建立社稷百王<lb/>
不易漢興禮儀稍定已有官社以后稷配食官稷<hi>髙帝除秦</hi>
<hi>社稷立漢社稷禮所謂大社也時又立官社配以夏禹而未立官稷至此始立之</hi>稷種穀樹<hi>楮樹</hi>
<hi>也其子類穀</hi>徐州牧嵗貢五色土一㪷○後漢光武建武二<lb/>
年立太社稷於洛陽在宗廟之右<hi>周禮曰社稷在右宗廟在左</hi>皆方<lb/>
壇<hi>蔡邕獨斷曰天子大社封諸侯者皆取土苞白茅授之以立社於其國故謂之授茅土漢唯有皇子封為</hi>
<hi>王者得茅土其他功臣以户數租入為節不受茅土立社</hi>無屋有墻門而已<hi>必受霜露風雨</hi>
二月八月及臘一嵗三祠皆太牢具使有司祠<hi>漢儀使者監祠</hi>
<pb n="KR2m0001_WYG_050-15b"/>
<hi>南向立不拜</hi>郡縣皆置太守令長侍祠牲用羊豕唯州所理<lb/>
有社無稷以其使官也○魏自漢後但太社有稷官社<lb/>
無稷故常二社一稷也至明帝景初中立帝社<hi>博士孔晁謂漢</hi>
<hi>氏及魏初皆立一社一稷至景初之時更立太社太稷又特立帝社云禮記祭法云王為羣姓立社曰大社言</hi>
<hi>為羣姓下及士庶皆使立社非自立今並立二社二神二位同時俱祭於事為重以禮為黷宜省除一社以從</hi>
<hi>舊典劉喜難曰祭法為羣姓立社若如晁議當言王使不得言為下云王為羣姓立七祀諸侯自立為五祀若</hi>
<hi>是使羣姓私立何得踰于諸侯而祭七祀乎却為羣姓立七祀乃王之祀也夫人取法于天取財于地普天率</hi>
<hi>土無不奉祀而何言乎一神二位以為煩黷耶</hi>眀帝祭社但稱皇帝<hi>王肅議太尉等祭祀</hi>
<pb n="KR2m0001_WYG_050-16a"/>
<hi>但稱名不稱臣每有事湏告皆遣祝史</hi>○晉武帝太康九年詔曰社實一<lb/>
神其并社之祀<hi>車騎司馬傅咸奏曰祭法王社太社各有其義糓梁傳曰天子親耕故自立社</hi>
<hi>為籍而報也國以人為本人以穀為本為百姓立社而祈報焉事異體殊此社之所以有二武帝引景侯王肅</hi>
<hi>之論曰王社亦謂春祈籍田秋而報之也其論大社則曰王者布下圻内為百姓立之謂之大社不自立之于</hi>
<hi>京師也景侯此論據祭法大夫以下成羣立社曰置社景侯解曰今之里社是太社天子為人而祀故稱天子</hi>
<hi>社郊特牲曰天子太社必受霜露風雨夫以羣姓之衆王者通為立社故稱太社若夫里社其數不一盖以里</hi>
<hi>所為名左氏傳盟于清丘之社是也人間之社不稱太矣若復不立之京都當安所立乎前被𠡠尚書召誥云</hi>
<hi>社于新邑唯一太牢不立二社之明義也郊特牲曰社稷太牢必據一牢之文以明社之無二則稷無牲矣説</hi>
<pb n="KR2m0001_WYG_050-16b"/>
<hi>者則曰舉社則稷可知茍可舉社以眀稷何獨不舉一以眀二國之大事在祀與戎若有過而除之不若過而</hi>
<hi>存之存之有義除之無據周禮封人掌設社壝無稷字今帝社無稷蓋出于此然國主社稷周禮王祭社稷則</hi>
<hi>絺冕此王社有稷之文也封人設社壝無稷字説者以為約文從可知也謂宜仍舊立二社而加立帝社之稷</hi>
<hi>禹貢惟土五色景侯解曰王者取五色土為大社封四方諸侯各割其方色土者覆四方也如此大社復為立</hi>
<hi>京都也詔曰社實一神而相襲二位衆議不同何必改作其便仍舊一如魏制</hi>○東晉元帝建<lb/>
武元年又依洛京立二社一稷○宋仍晉舊無所改作<lb/>
○齊武帝永眀十一年何佟之議其神一位北向稷東<lb/>
向齋官社壇東北南向立以西為上諸執事西向立以<lb/>
<pb n="KR2m0001_WYG_050-17a"/>
南為上稷名太稷<hi>兼祠部郎中何佟之議按禮記郊特牲社祭土而主陰氣也君南向于北</hi>
<hi>墉下荅陰也王肅云陰氣北向故君南向以荅之為言是相對之稱知古祭社北向設位齋官南向明矣近代</hi>
<hi>相承帝社南向太社及稷並東向而齋官在帝壇北西向于神背後行禮又名稷為稷社甚乖禮意謂二社語</hi>
<hi>其義則殊論其神則一位並宜北向稷若北向則成相背稷是百穀之總神非陰陽之主宜依先東向齋官在</hi>
<hi>社壇東北南向立以西為上諸執事西向立以南為上稷依禮無兼稱若欲尊崇正可名太稷豈得稷社耶治</hi>
<hi>禮學士議曰郊特牲云君南向荅陽也臣北向荅君也若以陽氣在南則立應北向陰氣向北則立宜向南今</hi>
<hi>二郊一限南向皇帝奠幣東西向故知壇墠無係于陰陽設位寧拘于南北羣神小祠類皆向南靣薦饗之時</hi>
<hi>北向行禮蓋欲申靈祇之尊表求陰之理議與佟之相難凡三徃反有司議治禮無的然明據佟之議乃行也</hi>
<pb n="KR2m0001_WYG_050-17b"/>
○梁社稷在太廟西天監四年以太常省牲太常丞牽<lb/>
牲太祝令贊牲<hi>其初蓋晉元帝建武元年所剏有太社帝社太稷凡三壇門墻並隨其方色每</hi>
<hi>以仲春仲秋并令郡國縣祠社稷先農及臘又各祠社稷于壇百姓則二十五家為一社其舊社及人稀者不</hi>
<hi>限其家春秋祠水旱禱祈祠具通其豐約舊太社廩犧吏牽牲司農省牲大祝史賛牲天監中明山賔議郊特</hi>
<hi>牲云社者神地之道國主社稷實為重今公卿貴臣親執盛禮而令微吏牽牲頗為輕末且司農省牲又非其</hi>
<hi>義太常禮官實當斯職禮祭社稷無親牽牲之文謂宜以太常省牲廩犧令牽牲太祝令賛牲帝唯以太祝賛</hi>
<hi>牲為疑又以司農省牲于理似傷廩犧吏執紼即事誠卑議以太常丞牽牲餘依山賔議于是遂定</hi>至大<lb/>
同初又加官稷并前為五壇○陳依梁而帝社以三牲<lb/>
<pb n="KR2m0001_WYG_050-18a"/>
首餘以骨體薦粢盛為六飯粳以敦稻以牟黄梁以簠<lb/>
白梁以簋黍以瑚粢以璉<hi>其義本之齊制敦音對</hi>○後魏天興二<lb/>
年置太社太稷帝社于宗廟之右為方壇四陛以二月<lb/>
八月日用戊皆太牢勾龍配社周棄配稷皆有司侍祠<lb/>
○北齊立太社帝社太稷三壇於國右每仲春仲秋元<lb/>
辰及臘各以一太牢祭焉皇帝親祠祭則司農卿省牲<lb/>
進熟司空亞獻司農終獻○後周立社稷于左帝親祠<lb/>
則冢宰亞獻宗伯終獻○隋文帝開皇初建社稷並立<lb/>
<pb n="KR2m0001_WYG_050-18b"/>
於含光門之右仲春仲秋吉戊各以一太牢祭牲色用<lb/>
黑孟冬下亥又臘祭之郡縣二仲月並以少牢各祭百<lb/>
姓亦各為社○大唐社稷亦於含光門内之右仲春仲<lb/>
秋二時戊日祭太社太稷社以勾龍配稷以后稷配武<lb/>
太后天授三年九月為社至長安四年三月制社依舊<lb/>
用八月神龍元年改先農壇為帝社壇於太壇西立帝<lb/>
社壇禮同太社太稷其壇不備方色異于太社<hi>時祝欽明與禮</hi>
<hi>官等奏經典並無先農之文永徽年中猶名籍田垂拱以後改為先農然先農與社本是一神其先農壇請改</hi>
<pb n="KR2m0001_WYG_050-19a"/>
<hi>為帝社以應王社之義其祭先農改為帝社仍請准令用孟春吉亥祀后土以勾龍配制從之</hi>又其年<lb/>
五月詔於東都建置太社令禮官議立社太常少卿韋<lb/>
叔夏等引吕氏春秋及鄭𤣥議以為社主用石又按後<lb/>
魏天平四年四月太社石主遷於社宫是社主用石矣<lb/>
又檢舊社主長一尺六寸方一尺七寸禮官博士議社<lb/>
主制度長短在禮無文按韓詩外𫝊云天子太社方五<lb/>
丈諸侯半之蓋以五是土數故壇方五丈其社主請准<lb/>
五數長五尺准陰之二數方二尺剡其上以象物生方其<lb/>
<pb n="KR2m0001_WYG_050-19b"/>
下以象地體埋其半以根在土中而本末均也則神道<lb/>
設敎法象有凴其尺請用古尺又檢舊社稷壇上四方<lb/>
布以方色唯中央數尺餙以黄土禮官韋叔夏等又議<lb/>
曰韓詩外𫝊云天子太社廣五丈各分置四方色訖上<lb/>
冐以黄土説者云冐以黄土象王者覆被四方據此合<lb/>
用黄土遍覆壇上今檢舊壇之上亦備方色唯中央數<lb/>
尺餙以黄土則是覆被之道有所不及既乖舊制請准<lb/>
古改造於是以方色餙壇之四靣及四陛其上則以黄<lb/>
<pb n="KR2m0001_WYG_050-20a"/>
土覆之天寳三載二月詔社稷列為中祀頗紊大猷自<lb/>
今已後社稷升為大祀<hi>大歴六年十一月𠡠中祀並用少牢至貞元五年九月國子祭</hi>
<hi>酒包佶奏請社稷復依正禮用太牢詔從之</hi>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_050-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷四十五<lb/>
</p>
<p>
</p>
  </div>
</body>
</text>
</TEI>
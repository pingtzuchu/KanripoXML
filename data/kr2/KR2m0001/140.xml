<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百三十五</head> <lb/>
    <p>
<pb n="KR2m0001_WYG_140-1a"/>
欽定四庫全書<lb/>
　通典卷一百三十五<lb/>
　　唐　京　兆　杜　佑　君　卿　纂<lb/>
　禮九十五　開元禮纂類三十　凶二<lb/>
　　訃奏<lb/>
　　　皇帝為外祖父母舉哀<lb/>
本司散下其禮所司随職供辦尚舎奉御先於别殿設<lb/>
素牀褥席為舉哀成服位南向尚衣奉御先製小功五<lb/>
<pb n="KR2m0001_WYG_140-1b"/>
月之服守宫先於舉哀殿外門之外随便設百官文武<lb/>
次如常其日舉哀前三刻諸衛屯門列仗如常諸應陪<lb/>
慰者並赴集次所典儀於舉哀殿門外布百官位亦如<lb/>
常又於殿前設諸王三品以上哭位文東武西重行北<lb/>
面相對為首諸親位於文武官五品之下<hi>皇宗親在東異姓親在西</hi>
又於階下當御位北向設太尉奉慰位文武百官到入<lb/>
次改服素服侍中版奏請中嚴亦在三刻之前尚衣奉<lb/>
御以箧奉縗服升立於殿東間北面典謁引諸王百官<lb/>
<pb n="KR2m0001_WYG_140-2a"/>
一品以下九品以上俱就門外位文武侍衛之官詣閤<lb/>
奉迎舉哀前一刻侍中版奏外辦皇帝服素服御輿出<lb/>
升别殿降輿即哭位南向坐侍衛如常至時侍中跪奏<lb/>
請為故某官<hi>若某郡君</hi>舉哀俛伏興皇帝哭十五舉聲侍中<lb/>
跪奏請哭止成服俛伏興皇帝止尚衣奉御以箧奉縗<lb/>
服進跪授興仍贊變服焉<hi>於變服則權設歩障已而去之</hi>成服已侍中<lb/>
又跪奏請哭俛伏興皇帝哭通事舎人引諸王文武百<lb/>
官三品以上入就殿庭位舎人贊拜羣官在位者皆再<lb/>
<pb n="KR2m0001_WYG_140-2b"/>
拜舎人贊哭羣官在位者皆哭十五舉聲舎人贊止羣<lb/>
官在位者皆止舎人引諸王為首者一人進詣奉慰位<lb/>
跪奉慰俛伏興舎人引退還本位又舎人次引百官文<lb/>
武行首一人進詣奉慰位跪奉慰俛伏興舎人引退還<lb/>
本位舎人贊拜在位者皆再拜舎人引三品以上退出<lb/>
其四品以下位於門外者典謁贊拜贊哭贊止引退如<lb/>
殿庭之儀侍中跪奏請哭止俛伏興皇帝止御輿降還<lb/>
侍衛從至閤如初所司宣仗散其日晡哭則晡前二刻<lb/>
<pb n="KR2m0001_WYG_140-3a"/>
奏嚴一刻奏辦皇帝服縗服出即位次哭如初<hi>百官不集</hi>自<lb/>
後朝晡凡三日而止<lb/>
　　　為皇后父母舉哀<hi>與為外祖父母禮同其異者製緦麻三月之服朝晡再哭</hi>
　　　<hi>而止</hi>
　　　為諸王妃主舉哀<lb/>
本司散下其禮所司随職供辦尚舎奉御先於肅章門<lb/>
外道東設大次南向周以行帷御座設素牀褥席守宫<lb/>
随便於永安門外設文武官五品以上便次其日舉哀<lb/>
<pb n="KR2m0001_WYG_140-3b"/>
前三刻侍中版奏請中嚴前二刻諸衛列仗如常典儀<lb/>
於大次前量逺近設一品以下應陪集者哭位文東武<lb/>
西重行北面相對為首百官皆集次改服素服就位又<lb/>
於大次前設奉慰位前一刻文武侍衛之官詣閤奉迎<lb/>
如常侍中版奏外辦皇帝素服御輿複道以出從幃宫<lb/>
後門入之大次<hi>其無複道者百官於外門外為位立</hi>降即哭位南向坐侍<lb/>
衛如常至時侍中跪奏請為故臣某官<hi>若主若妃</hi>舉哀俛伏<lb/>
興皇帝哭通事舎人贊羣官拜羣官在位者皆再拜<hi>若百</hi>
<pb n="KR2m0001_WYG_140-4a"/>
<hi>官為門外位者候入大次通事舎人引三品以上入次前位四品以下仍門外位</hi>舎人贊哭羣<lb/>
官在位者皆哭十五舉聲舎人贊止羣官在位者皆止<lb/>
舎人引文武官行首皆一人詣奉慰位跪奉慰俛伏興<lb/>
引退還本位舎人贊拜羣官在位者皆再拜訖<hi>有門外位者典</hi>
<hi>謁贊拜贊哭贊止</hi>侍中跪奏請哭止俛伏興又奏請還宫退本<lb/>
位立皇帝哭止御輿降還其侍衛從至閤如常所司宣<lb/>
仗散其日晡哭則晡前二刻奏嚴一刻奏辦皇帝仍初<lb/>
服出位次哭如初<hi>侍衛如常百官不集</hi>自後本服周者凡三朝哭<lb/>
<pb n="KR2m0001_WYG_140-4b"/>
而止本服大功者其日晡哭而止本服小功以下一舉<lb/>
哀而止<hi>若皇太子陪舉哀則素服左庶子啓引從帷宫南門入至大次前啓再拜訖引升東間之南北</hi>
<hi>面哭於百官哭止皇太子哭止進御座前跪俛伏興再拜於百官退引降拜還如初其宫官等應陪拜慰者則</hi>
<hi>随班於上臺自下皆然</hi>
　　　為内命婦宗戚舉哀<hi>與為諸王妃主禮同其三夫人以上其日仍晡哭而</hi>
　　　<hi>止其九嬪以下一舉哀而止亦随恩賜之深淺</hi>
　　　為貴臣舉哀<hi>與為諸王禮同其異者一舉哀而止貴官謂職事二品以上散官一</hi>
　　　<hi>品其餘官亦随恩賜之深淺</hi>
<pb n="KR2m0001_WYG_140-5a"/>
　　　為蕃國主舉哀<hi>與為貴臣禮同其異者城外張帷幔為次向其國而哭之至三</hi>
　　　<hi>聲而止</hi>
　　臨喪<lb/>
　　　皇帝臨諸王妃主䘮<lb/>
本司散下其禮所司随職供辦尚舎直長先設行宫大<lb/>
次於主人第大門外之西南向守宫於主人大門外随<lb/>
便設諸從駕文武之官便次其所臨者五屬之親於乗<lb/>
輿未到之前並先集列於主人之第其執事先於其寢<lb/>
<pb n="KR2m0001_WYG_140-5b"/>
北設幛幔為主人五屬婦女拜哭次其日未出宫前四<lb/>
刻侍中版奏請中嚴出宫前三刻搥一鼓為一嚴<hi>三嚴時節</hi>
<hi>前一日侍中奏裁</hi>所司整設小駕鹵簿於所出宫門外如常儀<lb/>
出宫前二刻又搥二鼓為再嚴奉禮於所出宫門外設<lb/>
陪從之官位如常尚舎奉御先於主人第大門外便殿<lb/>
之内設皇帝便座南向又於主人堂上中間設素下牀<lb/>
席為哭位亦南向典儀又於主人庭中設陪従官位文<lb/>
東武西重行北面相對為首又於御座前階下設奉慰<lb/>
<pb n="KR2m0001_WYG_140-6a"/>
位主人執事於堂下設五屬之親位於東階之東重行<lb/>
西面北上又設五屬婦女位於堂北幔下主女位於東<lb/>
廂西面南上妻妾位於西廂東面南上衆婦人位於北<lb/>
廂重行南面諸親在東相對為首<hi>以服精麤為序而尊者差前其五屬外内</hi>
<hi>並臨於此所</hi>諸陪從之官各常服赴集其位有司整列皇帝<lb/>
四望車以下及仗衛之屬應列鹵簿者於内外如常儀<lb/>
出宫前一刻又搥三鼓為三嚴侍衛之官詣閤奉迎如<lb/>
常侍中版奏外辦皇帝服常服御輿以出繖扇華盖侍<lb/>
<pb n="KR2m0001_WYG_140-6b"/>
衛警蹕如常儀皇帝降輿升車黄門侍郎進當車前跪<lb/>
奏稱黄門侍郎臣某言請乗輿發退復位<hi>凡黄門侍郎奏請皆進跪</hi>
<hi>奏稱某官臣某言訖俛伏興</hi>駕動警蹕如常黄門侍郎與贊者夹輅<lb/>
以出至侍臣上馬所黄門侍郎進跪奏稱請駕權停𠡠<lb/>
侍臣上馬俛伏興侍中前承詔退稱制曰可黄門侍郎<lb/>
退唱侍臣上馬贊者承傳文武侍臣上馬畢黄門侍郎<lb/>
奏稱請乗輿發退復位鑾駕動稱警蹕鼓吹不作文武<lb/>
羣官應陪従者乗馬以従駕至行宫門外侍中進跪奏<lb/>
<pb n="KR2m0001_WYG_140-7a"/>
請降車俛伏興退復位皇帝降車御輿就大次其輿輦<lb/>
以下鈒㦸仗衛之屬陳列於大次之前左右皇帝變服<lb/>
素服其陪從之官各舎於便次變服素服其侍臣及武<lb/>
官不變服主人相者引主人内外五屬之親各服縗服<lb/>
就堂下外内位次哭典儀一人立於堂下東階東南贊<lb/>
者二人立於其南少退俱西面皇帝變服訖御輿出侍<lb/>
御如常主人免絰去杖司儀令引出大門外望見乗輿<lb/>
止哭再拜迎仍引主人先入門右西面立不哭<hi>其未殯即通拜</hi>
<pb n="KR2m0001_WYG_140-7b"/>
<hi>迎拜送於大門内</hi>皇帝至堂侍中跪奏請降輿升俛伏興<hi>於所臨䘮</hi>
<hi>者非尊秩則御輿升堂</hi>皇帝降輿升自東階即哭位坐巫祝各一<lb/>
人先升巫執桃立於東南祝執茢立於西南相向千牛<lb/>
四人執戈随升二人先二人後侍臣夹升列於户内外<lb/>
及階下左右其仗衛鹵簿止列於門外内如常司儀令<lb/>
引主人入中庭北面典儀稱拜主人内外皆再拜𠡠引<lb/>
主人升司儀令引主人升立於户内之東西面侍中跪<lb/>
奏請哭俛伏興皇帝哭典儀稱哭贊者承傳唱可哭<hi>凡典</hi>
<pb n="KR2m0001_WYG_140-8a"/>
<hi>儀有詞贊者皆承傳</hi>主人以下在位者皆哭典謁引諸從官應陪<lb/>
臨者入即班位立定典儀稱拜從官在位者皆再拜典<lb/>
儀稱哭従官在位者皆哭十五舉聲典儀稱止從官在<lb/>
位者皆止典謁引諸王為首者一人進舎人接引詣奉<lb/>
慰位跪奉慰俛伏興舎人引退典謁接引還本位又典<lb/>
謁次引諸從官文武行首一人進舎人接引詣奉慰位<lb/>
跪奉慰俛伏興舎人引退典謁引從官在位者出又典<lb/>
謁次引諸王等以次出侍中跪奏請哭止俛伏興皇帝<lb/>
<pb n="KR2m0001_WYG_140-8b"/>
止典儀稱哭止主人以下皆止司儀令引主人降立於<lb/>
庭中之東北面典儀稱拜主人以下皆再拜侍中跪奏<lb/>
請還宫俛伏興皇帝降御輿出侍衛警蹕如初司儀令<lb/>
引主人先出俟於大門外拜送皇帝至大次降輿即御<lb/>
座變服司儀令引主人哭還廬次皇帝停大次未發前<lb/>
三刻侍中版奏請中嚴所司先奏三嚴搥鼔整列仗衛<lb/>
鹵簿於還途如来儀奉禮於行宫南門外道左向道重<lb/>
行設陪從之官位文左武右陪従之官於便次變服常<lb/>
<pb n="KR2m0001_WYG_140-9a"/>
服赴集位所典謁引即班位三嚴已侍中版奏外辦皇<lb/>
帝御輿出侍衛警蹕並如初皇帝降輿升車黄門侍郎<lb/>
奏請及羣臣陪從鼓吹不作並如来儀乗輿至殿前<hi>若閤</hi>
<hi>外</hi>廻車侍中跪奏請降入俛伏興皇帝降車御輿入侍<lb/>
臣從至閤如初侍中版奏解嚴將士各還其所百官皆<lb/>
退<lb/>
　　　臨外祖父母䘮<hi>皇后父母宗戚貴臣並與臨諸王妃主禮同</hi>
　　　其臨諸王妃主䘮及凡内䘮則並幸其前寢次<lb/>
<pb n="KR2m0001_WYG_140-9b"/>
　　　也<hi>其尊應就䘮殯寢者則臨殯寢所</hi>
　　　凡臨諸王妃主尊親者及師保傅與三老五更<lb/>
　　　二王後䘮則敬同外祖其所臨幸者若第鄰宫<lb/>
　　　闕率爾往還則容不備鹵簿與嚴鼓皆禀當時<lb/>
　　　别儀注其内外文武陪従官准駕備略<hi>備謂官從具略</hi>
　　　<hi>謂減省之</hi>車駕若經太廟則侍中跪奏式過乃復常<lb/>
　　除服<lb/>
　　　除外祖父母䘮服<lb/>
<pb n="KR2m0001_WYG_140-10a"/>
本司散下其禮所司随職供辦守宫先於别殿外門外<lb/>
随便設百官文武便次如初於除服前之夕尚舎奉御<lb/>
於别殿設素下牀席焉至日平曉而除服<hi>外祖父母則五月先下旬</hi>
<hi>之吉也其從朝制公除則外祖父母五日也</hi>於除服前三刻侍中版奏請中<lb/>
嚴諸衛勒所部屯門列仗如常典儀於别殿前設諸王<lb/>
百官三品以上位如初又設奉慰位如初設一品以下<lb/>
九品以上位於别殿門外如初百官文武應陪臨者並<lb/>
赴集大門便次各服素服典謁引就别殿門外位尚衣<lb/>
<pb n="KR2m0001_WYG_140-10b"/>
奉御以箧奉素服吉屨升殿位於殿東間北面立腰輿<lb/>
進於寢庭侍衛之官詣閤奉迎如常式除服前一刻侍<lb/>
中版奏外辦皇帝仍服縗服御輿出左右直衛鈒㦸警<lb/>
蹕並如初皇帝升别殿降輿即哭位坐侍衛如初侍中<lb/>
跪奏請哭俛伏興皇帝哭十五舉聲侍中跪奏請哭止<lb/>
從禮制除服俛伏興皇帝止尚衣奉御以箧奉衣履進<lb/>
跪授興仍贊變除<hi>於變除則權設歩障已而去之</hi>變除已侍中又跪奏<lb/>
請哭俛伏興還本位皇帝哭通事舎人引諸王百官三<lb/>
<pb n="KR2m0001_WYG_140-11a"/>
品以上入各就班位定舎人贊拜羣官在位者皆再拜<lb/>
舎人贊哭羣官在位者皆哭十五舉聲舎人贊止羣官<lb/>
在位者皆止舎人引諸王為首者一人進詣奉慰位跪<lb/>
奉慰俛伏興舎人引退還本位又舎人次引百官文武<lb/>
行首一人進詣奉慰位跪奉慰俛伏興舎人引退還本<lb/>
位舎人贊拜在位者皆再拜舎人引三品以上出其四<lb/>
品以下位於門外者典謁贊拜贊哭贊止引退如三品<lb/>
以上之儀侍中跪奏請哭止還俛伏興皇帝止御輿降<lb/>
<pb n="KR2m0001_WYG_140-11b"/>
還其夹御之官從至閤如初所司奏宣解嚴如常儀<lb/>
　　　除皇后父母䘮服<hi>與除外祖父母禮同其異者后父母三月先下旬之吉除</hi>
　　　<hi>也公除則三日而除之</hi>
　　勅使弔<lb/>
　　　弔諸王妃主䘮<lb/>
本司散下其禮所司随職供辦守宫先於主人第大門<lb/>
外之右設使者次南向其日使者至掌次者引之次内<lb/>
外縗服司儀引主人以下俱立哭於東階下婦人立哭<lb/>
<pb n="KR2m0001_WYG_140-12a"/>
於殯所如常儀使者素服出次司儀引立於大門外西<lb/>
東面持節者立於使者之北少退史二人對舉弔書案<lb/>
立於使者之南差退俱東面<hi>城外者不持節</hi>司儀入告主人去<lb/>
杖免絰司儀引主人出門止哭迎於大門外見賔先入<lb/>
立於門右北面司儀引使者入持節者先導持案者次<lb/>
之内外止哭使者入門而左立於階間南面節在使者<lb/>
之東少南西向持案者立於使者西南東面司儀引主<lb/>
人進當使者前北面持節者脱節衣史以案進詣使者<lb/>
<pb n="KR2m0001_WYG_140-12b"/>
前使者取弔書持案者退復位使者稱有制弔主人哭<lb/>
拜稽顙内外皆哭司儀引主人進受弔書退立於東階<lb/>
下西面哭持節者加節衣司儀引使者持節者先導持<lb/>
案者次之出復門外位主人以弔書授左右司儀引主<lb/>
人出内門止哭拜送於大門外使者還主人杖哭而入<lb/>
取弔書於階下升奠於柩東使人若須私弔則通名引<lb/>
入弔如常禮訖引出若朝使致賻賔至主人迎受如弔<lb/>
書儀唯賻物掌事者受以東<hi>東蔵之也</hi>其賻物簿如受弔書<lb/>
<pb n="KR2m0001_WYG_140-13a"/>
儀<lb/>
　　　勅使弔外祖父母䘮<hi>后父母宗戚貴臣蕃國主等䘮並與弔諸王妃主䘮</hi>
　　　<hi>同</hi>
　　賵賻<lb/>
其賵賻之禮與弔使俱行則有司先備物數<hi>多少准令</hi>其日<lb/>
使者至主人大門外便次物輿陳於使者幕南東西為<lb/>
列馬陳於使者東南北首西上於使者以下入即庭中<lb/>
位物輿陳於使者位南亦東西為列馬從入陳於庭北<lb/>
<pb n="KR2m0001_WYG_140-13b"/>
首西上於使者出主人有司受而以東其特行也亦准<lb/>
弔禮<lb/>
　　㑹䘮<lb/>
　　　制遣百僚㑹王公以下䘮<lb/>
守宫先於主人第大門外随便量設百官文武應㑹弔<lb/>
者便次其日司儀令先於主人第前寢庭北面重行設<lb/>
百官位以西為上百官應㑹弔者並赴集主人第門外<lb/>
便次各服素服司儀以次引入就班位立定司儀贊可<lb/>
<pb n="KR2m0001_WYG_140-14a"/>
哭諸官在位者皆哭十五舉聲司儀贊可止諸官在位<lb/>
者皆止司儀引諸官行首一人升詣主人前席位展慰<lb/>
<hi>非應致敬者則立慰</hi>訖引降出又司儀引諸在位者以次立<hi>不致敬者</hi>
<hi>出應致敬者再拜引退</hi>
　　榮贈<lb/>
　　　勅使榮贈諸王<lb/>
守宫於主人大門外之西設使者及使副次南向其使<lb/>
人及副公服從朝堂受册載於犢車使人及副各備鹵<lb/>
<pb n="KR2m0001_WYG_140-14b"/>
簿<hi>鼓樂備而不作</hi>至主人大門外降車掌次者引之次内外縗<lb/>
服司儀引主人以下就東階下位婦人升就堂上位皆<lb/>
立哭使者出次謁者絳公服引立於門西東面使副立<lb/>
於使者之南持節者立於使者之北少退史二人對舉<lb/>
册案立於使副西南俱東面<hi>城外者無鹵簿不持節</hi>司儀入告主<lb/>
人去杖免絰司儀引主人出門止哭迎使者於大門外<lb/>
見賓先入立於門右北面謁者引使者入持節者先導<lb/>
使副及持册案者次之内外止哭使者升立於柩東北<lb/>
<pb n="KR2m0001_WYG_140-15a"/>
廂南面持節者在使者之東少南西向使副立於持節<lb/>
南持册案者立於使副東南俱西面司儀引主人升立<lb/>
於階上當使者北面持節者脱節衣使以册案進使副<lb/>
前使副取册案退復位使副以册進使者受稱有制主<lb/>
人降於階間北面哭拜稽顙内外皆哭司儀引主人升<lb/>
復北面位内外止哭使者讀册訖主人降於階間北面<lb/>
哭拜稽顙内外皆哭司儀引主人升詣使者前受册退<lb/>
跪奠於柩東興降立於東階下西面初使人授册訖持<lb/>
<pb n="KR2m0001_WYG_140-15b"/>
節者加節衣謁者引使者持節者先導使副及持案者<lb/>
次之出復門外位司儀引主人出内門止哭拜送於大<lb/>
門外使者還主人絰杖哭而入<hi>其使者應私弔則通名引入弔如常禮引出</hi>
　　　勅使榮贈外祖父母<hi>后父母貴臣蕃國主並與册贈諸王禮同若主人六</hi>
　　　　<hi>品以下則拜及受制皆於堂下</hi>
　　㑹葬<lb/>
　　　遣百僚㑹王公以下葬<hi>並與百僚㑹䘮禮同</hi>
凡册贈使者之尊卑並准吉授若册贈妃主則内侍之<lb/>
<pb n="KR2m0001_WYG_140-16a"/>
屬為使其先行事者亦如之同准吉授凡册贈應諡者<lb/>
則文兼諡又致祭焉而致祭不必有贈諡<hi>凡贈官通以蠟印而畫綬</hi>
凡册贈之禮必因其啟葬之節而加焉其或既葬者則<lb/>
主人仍於靈寢受之其禮如初其或既除服乃追而冊<lb/>
贈者主人受之於廟禮亦如之其異者主人不哭其服<lb/>
則公服若單衣介幘其於靈寢若廟並先設祭以告神<lb/>
其未立廟者則受之於正寢<lb/>
　　致奠<lb/>
<pb n="KR2m0001_WYG_140-16b"/>
　　　勅使致奠諸王妃主䘮<lb/>
守宫於主人大門外量設便次使者至掌次者引之次<lb/>
内外縗服司儀引主人以下俱就東階下位婦人就堂<lb/>
上位皆立哭使者公服出次謁者絳公服引立於門西<lb/>
東面執事者陳牢饌於使者東南當門北向西上司儀<lb/>
入告主人去杖司儀引主人出内門止哭迎於大門外<lb/>
見賔先入立於門右北面謁者引使者入内外止哭使<lb/>
者升自東階立於柩東少北南面執事者以牢饌入升<lb/>
<pb n="KR2m0001_WYG_140-17a"/>
設於柩東西向南上司儀引主人升自西階立於階上<lb/>
當使者北面執事者酌酒西面奠於席退復位使者曰<lb/>
某封若某位將歸幽宅制使某奠主人降詣階間北面<lb/>
哭拜稽顙内外俱哭謁者引使者及從者降出復門外<lb/>
位初主人拜稽首訖司儀引主人退哭於東階下使者<lb/>
出司儀引主人出内門止哭拜送於大門外使者還主<lb/>
人杖哭而入<lb/>
　　　勅使致奠外祖父母䘮<hi>后父母貴臣蕃國主䘮奠並與諸王妃主禮同</hi>
<pb n="KR2m0001_WYG_140-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷三十二</head> <lb/>
    <p>
<pb n="KR2m0001_WYG_037-1a"/>
欽定四庫全書<lb/>
　通典卷三十二<lb/>
　　唐　京　兆　杜　佑　君　卿　纂<lb/>
　職官十四<lb/>
　　州郡上<lb/>
　　司𨽻校尉<lb/>
司𨽻周官也掌五𨽻之法辨其物而掌其政令<hi>五𨽻謂罪𨽻四</hi>
<hi>翟之𨽻也物謂衣服兵器之屬</hi>帥其民而捕盜賊○漢武帝征和四年<lb/>
<pb n="KR2m0001_WYG_037-1b"/>
初置司𨽻校尉持節從中都官徒千二百人<hi>中都官京師諸官府</hi>
捕巫蠱督大姦猾<hi>督謂察視之</hi>後罷其兵察三輔三河𢎞農<lb/>
<hi>晉志曰漢武帝初置十三州刺史各一人又置司𨽻校尉察三輔三河𢎞農七郡</hi>元帝初元四<lb/>
年去節後諸葛豐為司𨽻又加節尋復去之司𨽻去節<lb/>
自豐始也<hi>諸葛豐為司𨽻無所迴避京師語曰間何濶逢諸葛言間者何久濶不相見以逢諸葛故</hi>
<hi>也侍中許章以外屬貴幸賓客犯法與章相連豐欲劾奏適逢章出豐駐車舉節招章曰下欲收之章馳去豐</hi>
<hi>奔車逐之章突入殿得免因此成帝遂收豐節</hi>成帝元延四年省至綏和二年<lb/>
哀帝復置但為司𨽻<hi>除校尉字</hi>冠進賢冠屬大司空比司直<lb/>
<pb n="KR2m0001_WYG_037-2a"/>
司𨽻掌察皇太子以下行馬内事皆主之專道而行專<lb/>
席而坐初除皆謁兩府<hi>兩府謂丞相御史也惟㳙勲初為司𨽻不肻謁丞相御史大夫</hi>
<hi>後為翟方進奏免又漢書曰鮑宣字子都明經為司𨽻丞相孔光行園陵官屬行馳道中宣使斂止丞相掾史</hi>
<hi>沒入其車馬摧辱宰相事下御史中丞官欲捕從事閉門不納宣坐閉拒使者大不敬下獄博士弟子王咸舉</hi>
<hi>幡太學下曰欲救鮑司𨽻者會此下諸生會者千餘人朝日遮丞相孔光自言丞相車不得行宣罪減死一等</hi>
<hi>列異記曰自宣至子永孫昱俱為司𨽻校尉其為公皆復乘驄馬京師歌之曰鮑氏驄三入司𨽻再入公馬雖</hi>
<hi>瘦行歩工又王駿為司𨽻校尉奏免丞相匡衡又葢寬饒為司𨽻亦無所迴避</hi>○後漢復為司<lb/>
𨽻校尉所部河南尹河内右扶風左馮翊京兆尹河東<lb/>
<pb n="KR2m0001_WYG_037-2b"/>
𢎞農凡七郡治河南洛陽<hi>北齊書曰後漢凡皇族不得典三河葢忌其親而惜形迹</hi>
<hi>之地</hi>無所不糾唯不察三公<hi>後漢江馮上言宜令司𨽻校尉督察三公陳元議以為不</hi>
<hi>宜使有司省察公輔乃止</hi>廷議處九卿上朝賀處公卿下<hi>鮑永為司𨽻鮑恢為</hi>
<hi>都官從事並不避强禦詔策曰貴戚且當斂手以避二鮑鮑永子昱復為司𨽻初拜使封胡降檄光武遣問昱</hi>
<hi>曰有所怪否對曰臣聞故事通官文書不著姓又當司徒露布怪使司𨽻下書而著姓也上曰吾欲令天下知</hi>
<hi>忠臣之子復為司𨽻又中常侍王甫曹節等用事尚書令陽球常唾手拊髀曰當令陽球作司𨽻此輩敢爾後</hi>
<hi>乃拜司𨽻球列車騎導從當入司𨽻府雒陽捕賊掾皆故墨綬公府掾孝廉也邀見道側球怒曰雒陽都邑吏</hi>
<hi>當得熊虎敢搏噬者乃用鼷鼠當校尉車耶不足汙鞭杖且舉撲之於是威風振烈明日詣闕謝恩遂表劾王</hi>
<pb n="KR2m0001_WYG_037-3a"/>
<hi>甫自臨拷父子皆死於杖下乃磔甫屍署曰賊臣王甫於是權門股慄皆雀目鼠歩曹節見甫屍乃收淚入言</hi>
<hi>球罪帝徙為衞尉球叩頭曰願假臣一月必令豺狼鴟鴞悉伏其辜又李膺字元禮拜司𨽻校尉張讓弟朔為</hi>
<hi>野王令貪殘無道畏膺而逃藏讓舍柱中膺率將吏破柱取朔付獄殺之讓訴寃於帝帝召讓膺膺曰昔仲尼</hi>
<hi>為魯司寇七日而誅少正卯今臣到官已積旬懼以淹流為諐不意獲速疾之罪乞留五日克殄元惡帝謂讓</hi>
<hi>曰汝弟之罪也自是宦官屏氣休沐不敢復出帝問其故並叩頭泣曰畏李司𨽻</hi>凡司𨽻屬官<lb/>
有從事史十二人其都官從事史至為雄劇主察百官<lb/>
之犯法者<hi>胡騰字子升辟荆州部南陽從事遇桓帝南巡至南陽千騎萬乘呼召求索不可堪騰奏</hi>
<hi>曰天子無外乘輿所在即為京師請荆州刺史比司𨽻臣比都官從事南陽守比河南尹宛令比雒陽令許之</hi>
<pb n="KR2m0001_WYG_037-3b"/>
<hi>於是大將軍亡馬西曹掾召騰騰乃作都官從事鵠頭召掾掾乃覺膝行辭謝由是不敢輒有呼召</hi>○魏<lb/>
晉司𨽻與二漢同<hi>劉聰僭號置左右司𨽻</hi>司𨽻於端門外坐在諸<lb/>
卿上絶席其入殿按本品秩在諸卿下不絶席<hi>魏鍾會為司𨽻</hi>
<hi>雖在外司時政損益當世與奪無不畢綜晉諸公賛云劉毅字仲雄為司𨽻奏太尉何曽尚書劉實父子及羊</hi>
<hi>琇張佗等所犯狼籍司郡守令事相連及觀風投印綬者甚衆皆以為毅能繼諸葛豐葢寬饒</hi>初以司<lb/>
𨽻官屬制置如州儀而俗稱之司州<hi>見太康記</hi>及魏晉乃以<lb/>
京輔所部定名置司州以司𨽻校尉統之及東晉渡江<lb/>
罷司𨽻校尉官變其職為揚州刺史○後魏北齊為司<lb/>
<pb n="KR2m0001_WYG_037-4a"/>
州牧○後周有司𨽻下大夫掌五𨽻及徒者捕盜賊囚<lb/>
執之事屬大司寇○隋初有雍州牧後煬帝置司𨽻臺<lb/>
有大夫一人掌諸巡察薛道衡為司𨽻大夫别駕二人<lb/>
分察畿内一人按東都一人按京師後又罷司𨽻臺<hi>裴蘊</hi>
<hi>為御史大夫欲重已權令虞世基奏罷司𨽻刺史以下官屬</hi>而留司𨽻從事之名不<lb/>
為常員臨時選京官清明者權攝以行○大唐無司𨽻<lb/>
校尉而有京畿採訪使亦其職也<lb/>
　　州牧刺史<lb/>
<pb n="KR2m0001_WYG_037-4b"/>
黄帝立四監以治萬國唐有九州舜置十二州州有牧<lb/>
○夏為九州牧○殷周八命曰牧○秦置監察御史○<lb/>
漢興省之至惠帝三年又遣御史監三輔郡察詞訟所<lb/>
察之事凡九條監者二歳更之常以十月奏事十二月<lb/>
還監其後諸州復置監察御史文帝十三年以御史不<lb/>
奉法下失其職乃遣丞相史出刺并督監察御史武帝<lb/>
元封元年御史止不復監至五年乃置部刺史掌奉詔<lb/>
六條察州凡十二州焉<hi>漢制刺史以六條問事非條所問即不省一條强宗豪右田宅</hi>
<pb n="KR2m0001_WYG_037-5a"/>
<hi>踰制以强凌弱以衆暴寡二條二千石不奉詔書遵承典制背公向私旁詔守利侵漁百姓聚斂為姦三條二</hi>
<hi>千石不䘏疑獄風厲殺人怒則任刑喜則任賞煩擾刻暴剥截黎元為百姓所疾山崩石裂妖祥訛言四條二</hi>
<hi>千石選署不平茍阿所愛蔽賢寵頑五條二千石子弟恃怙榮勢請託所監六條二千石違公下比阿附豪强</hi>
<hi>通行貨賂割損正令</hi>居部九歳舉為守相成帝綏和元年以為刺<lb/>
史位下大夫而臨二千石輕重不相凖乃更為州牧秩<lb/>
真二千石位次九卿九卿缺以髙第補<hi>是時何武與翟方進奏曰古選</hi>
<hi>諸侯賢者以為州伯今部刺史居牧伯之位選第大吏所薦位髙至九卿所惡立退任重職大春秋之義用貴</hi>
<hi>理賤不以卑臨尊刺史位下大夫而臨二千石輕重不相凖請罷刺史更置州牧以應古制奏可</hi>哀帝<lb/>
<pb n="KR2m0001_WYG_037-5b"/>
建平二年復為刺史<hi>時朱博又奏曰漢家立置郡縣部刺史奉使典州督察郡國吏人安</hi>
<hi>寧故事居部九歳舉為守相其有異材功效著者輙登擢秩卑賞厚咸勸功樂進今増秩為牧以髙第補九卿</hi>
<hi>其中材則苟自守而已恐功效陵夷姦宄不禁臣請罷牧置刺史如故奏可</hi>元夀二年復為<lb/>
牧<hi>何武字君公為揚州刺史舉奏二千石吏必先露章服罪者為虧除免之而已不復極法九江太守戴聖</hi>
<hi>治行多不法前刺史以其大儒多優容之武使從事廉得其罪聖懼自免後毁武於朝武聞之終不揚其惡黄</hi>
<hi>霸為揚州刺史治有績漢宣詔賜車特髙一尺别駕主簿緹紬屏泥於軾前以彰有徳</hi>○後漢光<lb/>
武建武十八年復為刺史外十二州各一人其一州屬<lb/>
司𨽻校尉漢刺史乘𫝊周行郡國無適所治中興所治<lb/>
<pb n="KR2m0001_WYG_037-6a"/>
有定處舊常以八月巡行所部<hi>常以秋分行部郡國各遣二吏迎之界上</hi>録<lb/>
囚徒考殿最<hi>不稱職者為殿其有能者為最</hi>初歳盡詣京都奏事中興<lb/>
但因計吏不復自詣京師<hi>建武十一年初斷州牧自還奏事</hi>雖父母之<lb/>
喪不得去職<hi>元嘉元年初聼刺史二千石行三年服延熹二年復斷之</hi>或謂州府為<lb/>
外臺<hi>謝夷吾為荆州刺史第五倫薦之曰尋功簡能為外臺之表聼察聲實為九伯之冠</hi>靈帝中<lb/>
平五年改刺史唯置牧是時天下方亂豪傑各欲據有<lb/>
州郡而劉焉劉虞並自九卿出領州牧州牧之任自此<lb/>
重矣舊制州牧奏二千石長吏不任位者事皆先下三<lb/>
<pb n="KR2m0001_WYG_037-6b"/>
公三公遣掾史按驗然後黜退光武即位用法明察不<lb/>
復委三府故權歸舉刺之吏<hi>李膺為青州刺史守令畏威明聞風棄官郭伋字細</hi>
<hi>侯再為并州請州中雄俊以為師友朝夕參政分禄以養之初行部到美稷數百小兒騎竹馬迎送問使君何</hi>
<hi>日還伋令别駕計日吿之及還入美稷先期一日伋即止野亭須期乃往又种暠字景伯為梁州被徵還吏民</hi>
<hi>詣闕復留一年遷漢陽太守戎夷男女至界共相辭十里不得乘車又賈琮字孟堅為交趾刺史時州人反琮</hi>
<hi>到乃安巷路歌曰賈父來晚使我先反今見清平吏不敢飯遷冀州舊典𫝊車驂駕垂赤帷裳琮曰刺史當逺</hi>
<hi>視聼反自掩塞乎乃令褰之百城聞風振悚又百里嵩為刺史州旱傳車所經甘雨必注又郭賀字喬卿為荆</hi>
<hi>州百姓歌曰厥徳仁明郭喬卿帝賜三公之服去襜露冕使百姓見之以彰有徳又周乘為交趾刺史舉奏二</hi>
<pb n="KR2m0001_WYG_037-7a"/>
<hi>郡穢濁太守屬縣解印綬棄官者四十餘城又韋康代父為荆州父出止𫝊康入官時人榮之</hi>○魏晉<lb/>
為刺史任重者為使持節都督輕者為持節皆銅印墨<lb/>
綬進賢兩梁冠絳朝服領兵者武冠而晉罷司𨽻校尉<lb/>
置司州江左則揚州刺史<hi>魏賈逵字梁道為荆河州刺史逵曰州本監郡謂察二千</hi>
<hi>石以下其狀皆言嚴能鷹揚有督察之才不言安静寬仁有愷悌之徳也於是不如法者皆奏免之帝曰逵真</hi>
<hi>刺史也布吿天下當以荆河州為法當陽侯杜元凱為荆州人號為杜父舊水道惟沿漢達江陵千數百里君</hi>
<hi>乃開陽口起夏水導洪洞達巴陵徑近千餘里南土美而謠曰後世無叛由杜翁孰識智名與勇功又吳隱之</hi>
<hi>召為廣州州界有貪泉父老云飲此水使廉士變貪隱之先至水酌而飲之賦詩曰古人云此水一飲重千金</hi>
<pb n="KR2m0001_WYG_037-7b"/>
<hi>若使夷齊飲終當不易心</hi>自魏以來庶姓為州而無將軍者謂之單<lb/>
車刺史<hi>庶姓謂非帝族</hi>凡單車刺史加督進一品都督進二品<lb/>
不論持節假節晉制刺史三年一入奏<hi>甲午詔書曰刺史銜命國之外</hi>
<hi>臺其非所部而在境者刺史并糾之</hi>○宋與魏同○梁刺史受之明日辭<lb/>
宫廟而行皆持節<hi>梁蔡道恭字懷儉出為使持節右軍將軍司州刺史後魏圍司州會道恭</hi>
<hi>病篤呼其兄弟及諸將曰以死固節無令吾沒有遺恨令取所持節曰禀命出壇憑此而已既不還朝欲與同</hi>
<hi>誓可與棺柩相隨也又何𦙍字子季為建安太守民不忍欺伏臘放囚還家及期而至又安成康王秀都督雍</hi>
<hi>梁南北秦四州諸軍事雍州刺史有疾百姓商賈咸為請命既薨四州人裂裳為白帽哀哭送迎又夏侯亶字</hi>
<pb n="KR2m0001_WYG_037-8a"/>
<hi>世龍弟夔字季龍並任荆河州刺史州人歌曰我之有州任仍夏侯前兄後弟布政優優</hi>○後魏天<lb/>
錫二年又制諸州置三刺史皇室一人異姓二人比古<lb/>
之上中下三士也郡置三太守縣置三令長孝文太和<lb/>
中次職令<hi>具官品篇上黨王天穆世襲并州刺史又李崇為并州州舊多刼盜崇乃村置一樓樓懸</hi>
<hi>一鼓盜發則擊之俄頃之間聲布百里遂多擒獲諸州鼓樓自崇始</hi>○自後魏北齊則司<lb/>
州曰牧而北齊制州為上中下三等毎等又有上中下<lb/>
之差自上上州至下下州凡九等○後周則雍州曰牧<lb/>
而制刺史初除奉辭之日備列鹵簿凡總管刺史則加<lb/>
<pb n="KR2m0001_WYG_037-8b"/>
使持節諸軍事以此為常及蘇綽為六條之制初文帝<lb/>
秉魏政令百官誦習其牧守令長非通六條及計帳者<lb/>
不得居官<hi>六條之制其畧曰其一先治心心不清淨則思慮妄生見理不明是以治民之要在於清</hi>
<hi>心而已其二敦敎化其三盡地利其四擢賢良其五恤獄訟其六均賦役</hi>靜帝大象元年詔<lb/>
總管刺史及行兵者加持節餘悉罷之○隋雍州置牧<lb/>
餘州並置刺史亦同北齊九等之制總管刺史加使持<lb/>
節至開皇三年罷郡以州統縣自是刺史之名存而職<lb/>
廢<hi>後雖有刺史皆太守之互名理一郡而已非舊刺史之職按魏置使持節寵奉使官之任隋氏廢郡而以</hi>
<pb n="KR2m0001_WYG_037-9a"/>
<hi>刺史牧人既非使官則合罷持節之稱其時制置不以名實相副為意仍舊存之後改為太守亦復不省所以</hi>
<hi>使持節之名及於邊逺小郡乃不徵典故之失</hi>刺史縣令三年一遷諸有兵處<lb/>
則刺史帶軍事以統之<hi>煬帝乃别置都尉領兵兵不屬郡</hi>十四年改九<lb/>
等州縣為上中下凡三等<hi>劉仁恩為毛州刺史治績號天下第一擢拜刑部尚書</hi>
煬帝大業初復罷州置郡為司𨽻臺大夫一人巡察畿<lb/>
内<hi>又有司𨽻刺史房彦謙嘗為之</hi>其刺史十四人巡察畿外諸郡亦有<lb/>
六條之制<hi>與漢六條不同</hi>從事四十人副刺史巡察毎年二月<lb/>
乘軺巡郡縣十月入奏○大唐武徳元年罷郡置州改<lb/>
<pb n="KR2m0001_WYG_037-9b"/>
太守為刺史而雍州置牧至神龍二年二月分天下為<lb/>
十道置巡察使二十人<hi>一道二人</hi>以左右臺及内外官五品<lb/>
以下堅明清勁者為之兼按郡縣再期而代至景雲二<lb/>
年改置按察使道各一人開元十年省十七年復置二<lb/>
十二年改置採訪處置使<hi>其有戍旅之地即置節度使仍各置印天寶九年三月勅</hi>
<hi>本置採訪使令舉大綱若大小必由是一人兼理數郡自今以後採訪使但訪察善惡舉其大綱自餘郡務所</hi>
<hi>有奏請並委郡守不須干及</hi>理於所部之大郡<hi>至徳之後改採訪使為觀察觀察皆并領</hi>
<hi>都團練使其僚屬隨事増置分天下為四十餘道大者十餘州小者二三州各因其山川區域為制諸道増減</hi>
<pb n="KR2m0001_WYG_037-10a"/>
<hi>不恒使名沿革不一舉其職例則皆古之刺史云</hi>
　　總論州佐<hi>别駕從治中典主簿佐功曹書佐事部郡國  事    郡書    祭酒從</hi>
　　　<hi>中正</hi>
州之佐吏漢有别駕治中主簿功曹書佐簿曹<hi>簿曹從事史主</hi>
<hi>錢穀簿書</hi>兵曹<hi>兵曹從事史有軍事則置之以主兵馬</hi>部郡國從事史典郡書<lb/>
佐等官<hi>又有孝經師主監試經月令師主時節祠祀律令師主平法律</hi>皆州自辟除通<lb/>
為百石<hi>又後漢書或云秩六百石</hi>職與司𨽻官屬同唯無都官從事<lb/>
漢魏之際復増祭酒文學從事員晉又有武猛從事員<lb/>
<pb n="KR2m0001_WYG_037-10b"/>
<hi>其州邊逺有山險寇賊者置弓馬從事五十人</hi>歴代職員互相因襲雖小有更<lb/>
易而大抵不異○自魏晉以後刺史多帶將軍開府則<lb/>
州與府各置僚屬州官理民<hi>别駕治中以下是</hi>府官理戎<hi>長史司馬</hi>
<hi>等官是</hi>○後魏舊以州牧親人班九條之制使前政選吏<lb/>
以待後人獻文帝革制刺史守宰到官之日仰自舉擇<lb/>
以為選官若簡任失所以罔上論自孝明孝昌以後四<lb/>
方多難刺史太守皆為當部都督雖無兵事皆立僚佐<lb/>
頗為煩擾髙隆之乃表請自非邊要見有兵馬者悉皆<lb/>
<pb n="KR2m0001_WYG_037-11a"/>
斷之○北齊上上州刺史屬官佐吏合三百九十三人<lb/>
以下州遞減十人其州郡佐吏皆州府辟除及後主失<lb/>
政賜諸佞幸賣官分州郡下逮鄉官多降中㫖故有勅<lb/>
用州主簿郡功曹者○後周刺史府官則命於天朝州<lb/>
吏并牧守自置至隋以州為郡無復軍府則州府之吏<lb/>
變為郡官矣○大唐無州府之名而有採訪使及節度<lb/>
使<hi>節度使説在都督篇</hi>採訪使有判官二人<hi>分判尚書六行事及州縣簿書</hi>支使<lb/>
二人<hi>分使出入職如節度使之隨卓</hi>推官一人<hi>推鞫獄訟</hi>皆使自辟召然後<lb/>
<pb n="KR2m0001_WYG_037-11b"/>
上聞其未奉報者稱攝<hi>其節度防禦等使寮佐辟奏之例亦如之</hi>今舉州之<lb/>
舊職以列於左<hi>舊職謂隋以前官職</hi>
别駕從事史一人從刺史行部别乘𫝊車故謂之别駕<lb/>
漢制也歴代皆有<hi>後漢周景為荆河州辟陳蕃為别駕蕃不就景題别駕輿曰陳仲舉座不</hi>
<hi>復更辟蕃惶恐起視職袁紹領冀州以審配為别駕委以腹心并總幕府紹又以田豐為别駕豐勸迎天子紹</hi>
<hi>不納及敗曰吾慙田别駕晉王祥為徐州别駕以股肱之忠糾合義衆州境獲寧人歌曰海沂之康實賴王祥</hi>
<hi>邦國不空别駕之功烈士𫝊曰孔恂字巨卿為别駕車舊有屏星如刺史車刺史因怒欲去别駕車屏星恂曰</hi>
<hi>徹去屏星毁國舊儀别駕可去屏星不可省乃止管寧集辟文云州民管誕燕雀之賤棲朝桐之華别駕者明</hi>
<pb n="KR2m0001_WYG_037-12a"/>
<hi>君之羽翼宜得英儒王丞相集有教曰顧和理識清敏劭今端古宜得其才以為别駕庾亮集答郭豫書云别</hi>
<hi>駕舊與刺史别乘同流宣王化於萬里其任居刺史之半梁時别駕官品揚州視黄門郎南徐州視散騎常侍</hi>
隋及大唐並為郡官<hi>説在郡佐後</hi>○治中從事史一人居中<lb/>
治事主衆曹文書漢制也歴代皆有<hi>蜀龎統以從事守耒陽令不治免官</hi>
<hi>魯肅遺先主書曰龎士元非百里之才使處治中别駕之任始當展其驥足耳乃以為治中晉郗鑒為治中又</hi>
<hi>車𦙍為桓溫治中有會不同溫輙云無車公不樂梁眭襄字師卿為揚州治中襄父終於此官乃固辭武帝許</hi>
<hi>聼與府司馬換廨居之</hi>隋為郡官大唐改為司馬<hi>説在郡佐後</hi>○主簿<lb/>
一人錄門下衆事省署文書漢制也歴代至隋皆有<hi>晉習</hi>
<pb n="KR2m0001_WYG_037-12b"/>
<hi>鑿齒字彦威為桓溫荆州主簿親遇深密時語曰徒三十年看儒書不如一詣習主簿</hi>○功曹書<lb/>
佐一人主選用漢制也其司𨽻功曹從事史兼録衆事<lb/>
<hi>應劭漢百官表曰司𨽻功曹從事即州治中從事也</hi>晉以來改功曹為西曹書佐<lb/>
宋有别駕西曹主吏及選舉即漢之功曹書佐也○部<lb/>
郡國從事史毎郡國各一人漢制也主督促文書舉非<lb/>
法<hi>後漢橋𤣥字公祖為梁縣功曹荆河州刺史周景行部到梁國元謁景因伏地言陳相羊昌罪惡乞為部</hi>
<hi>郡從事窮理其罪景壯𤣥意即署遣之𤣥到具考贓罪梁冀馳檄救之景承㫖召𤣥還檄至不發按之益急昌</hi>
<hi>坐檻車徵𤣥由是著名又朱震字伯厚為州從事奏濟隂太守單匡贓罪三府諺曰車如雞棲馬如狗疾惡如</hi>
<pb n="KR2m0001_WYG_037-13a"/>
<hi>風朱伯厚</hi>○典郡書佐每郡國各一人漢制也各主一郡文<lb/>
書以郡吏補嵗滿一更○祭酒從事史漢魏以來置宋<lb/>
世分掌諸曹兵賊倉户水鎧之事自江左揚州無祭酒<lb/>
而以主簿治事○中正陳勝為楚王以朱房為中正而<lb/>
不言職事兩漢無聞魏司空陳羣以天臺選用不盡人<lb/>
才擇州之才優有昭鑒者除為中正自拔人才銓定九<lb/>
品州郡皆置呉有大公平亦其任也<hi>呉習溫為荆州大公平大公平即州</hi>
<hi>都也後潘祕為尚書僕射代溫為公平甚得州里之稱</hi>晉宣帝加置大中正故有<lb/>
<pb n="KR2m0001_WYG_037-13b"/>
大小中正其用人甚重<hi>晉劉毅字仲雄年七十已吿老後舉為青州大中正尚書以毅</hi>
<hi>懸車致仕不宜勞以碎務孫尹表曰司徒魏舒司𨽻嚴詢與毅年齒相近管四十萬户州兼董司百寮總攝機</hi>
<hi>要舒所統殷廣兼執九品銓十六州議者不以為劇昔鄭武公年過八十入為司徒毅志氣聰明一州品第不</hi>
<hi>足勞其思慮毅遂為州都銓正人流清濁區别其所彈貶自親貴始又干寶稱晉宣帝除九品置大中正晉令</hi>
<hi>曰大小中正為内官者聼月三會議上東門外設幔陳席又劉<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>上表刺史初臨州大中正選州里才業髙者</hi>
<hi>兼主簿從事迎刺史若吏部選用猶下中正問人事所在父祖位狀又晉起居注曰僕射諸葛恢啟稱州都大</hi>
<hi>中正為吏部尚書侍郎司徒左長史掾屬皆為中正臣今領吏部請解大中正以為都中正職局司理不宜兼</hi>
<hi>也</hi>齊梁亦重焉<hi>梁沈約遷侍中光禄大夫領太子詹事揚州大中正開尚書八條事</hi>後魏<lb/>
<pb n="KR2m0001_WYG_037-14a"/>
有之<hi>孝文云中正之任必須得才業兼資者太武帝時崔浩為冀州中正</hi>北齊郡縣皆有<lb/>
其本州中正以京官為之<hi>乾明中邢劭為中書監同郡許惇與劭競本州中正遂慿</hi>
<hi>附宋欽道出劭為刺史</hi>隋有州都其任亦重<hi>晉王廣為雍州牧司空揚雄太僕髙熲並</hi>
<hi>為州都</hi>大唐無<lb/>
　　都督<hi>總管節度團練都統等使附○後漢晉  宋  後魏  後周  隋  大唐</hi>　<hi>魏</hi>
後漢光武建武初征伐四方始權置督軍御史事竟罷<lb/>
建安中魏武為相始遣大將軍督之而袁紹分沮授所<lb/>
統諸軍為三都督<hi>紹以沮授郭圖淳于瓊各典一軍</hi>魏武征孫權還又<lb/>
<pb n="KR2m0001_WYG_037-14b"/>
使夏侯惇督二十六軍○魏文帝黄初三年始置都督<lb/>
諸州軍事或領刺史又上軍大將軍曹真都督中外諸<lb/>
軍假黄鉞則總統外内諸軍矣明帝太和四年司馬宣<lb/>
王征蜀加號大都督髙貴鄉公正元二年司馬文王都<lb/>
督中外諸軍尋加大都督○晉受魏禪則都督諸軍為<lb/>
上監諸軍次之督諸軍為下使持節為上持節次之假<lb/>
節為下使持節得殺二千石以下持節殺無官位人若<lb/>
軍事得與使持節同假節唯軍事得殺犯軍令者及伐<lb/>
<pb n="KR2m0001_WYG_037-15a"/>
呉之役以賈充為使持節假黄鉞大都督總統六師<hi>兼給</hi>
<hi>羽葆鼓吹緹幢兵萬人騎二千置左右長史司馬從事中郎増參軍騎司馬各十人帳下司馬二十人大車官</hi>
<hi>騎各三十人</hi>太康中都督知軍事刺史理人各用人焉惠帝<lb/>
末乃并任非要州則單為刺史<hi>庾翼都督征討諸軍事鎮襄陽綏懷招納立客</hi>
<hi>館置典賓參軍</hi>江左以來都督中外尤重唯王導等權重者乃<lb/>
居之○宋氏人臣則無居者唯江夏王義恭得假黄鉞<lb/>
假黄鉞則專戮節將非人臣常器又有都督諸州諸軍<lb/>
事者則為常職舊曰監某州諸軍事文帝即位改監為<lb/>
<pb n="KR2m0001_WYG_037-15b"/>
都督○後魏有都督中外諸軍事永安以後近逺多事<lb/>
置京畿大都督總攝軍人立府置佐○後周改都督諸<lb/>
軍事為總管則總管為都督之任矣又有大都督帥都<lb/>
督都督至隋三都督並以為散官煬帝改大都督為校<lb/>
尉帥都督為旅帥都督為隊正<hi>大唐武徳七年改上大都督為驍騎尉大都督</hi>
<hi>為飛騎尉帥都督為雲騎尉都督為武騎尉</hi>按此則都督之名微矣○隋文<lb/>
帝以并益荆揚四州置大總管<hi>并益揚三州以親王臨統唯荆州以韋世康為</hi>
<hi>之時論以為美</hi>其餘總管府置於諸州列為上中下三等加使<lb/>
<pb n="KR2m0001_WYG_037-16a"/>
持節煬帝悉罷之○大唐諸州復有總管亦加號使持<lb/>
節<hi>刺史加號持節</hi>武徳元年諸州總管亦加號使持節五年以<lb/>
洺荆并幽交五州為大總管府七年改大總管府為大<lb/>
都督府總管府為都督府<hi>舊洺州已置都督府武徳四年廢府置大行臺</hi>復有<lb/>
行軍大總管者葢有征伐則置於所征之道以督軍事<lb/>
自武徳以來亦有元帥之號太宗為秦王加西討元帥<lb/>
中宗為周王為洮河道元帥睿宗為相王為并州道行<lb/>
軍元帥<hi>安禄山反後天寳十五載哥舒翰為諸道兵馬元帥其後李光弼郭子儀復為副元帥李峘李</hi>
<pb n="KR2m0001_WYG_037-16b"/>
<hi>若幽李勉又為兵馬都統葢從其宜也</hi>太極初以并益荆揚為四大都督<lb/>
府開元十七年加潞州為五焉其餘都督定為上中下<lb/>
等<hi>上都督府五中都督府十三下都督府十六</hi>前後制置改易不恒難可備<lb/>
叙凡大都督府置大都督一人<hi>掌所管都督諸州城隍兵馬甲仗食糧鎮戍等</hi>
親王為之多遥領其任亦多為贈官長史居府以總其<lb/>
事<hi>各有長史司馬録事功曹以下官屬但員數多少與諸州府有差其職事不異具郡佐篇</hi>分天下<lb/>
州縣制為諸道每道置使理於所部<hi>即採訪防禦等使也</hi>其邊方<lb/>
有寇戎之地則加以旌節謂之節度使自景雲二年四<lb/>
<pb n="KR2m0001_WYG_037-17a"/>
月始以賀拔延嗣為涼州都督充河西節度使其後諸<lb/>
道因同此號得以軍事專殺行則建節府樹六纛外任<lb/>
之重莫比焉本皆兼度支營田使開元九年十一月勅<lb/>
其河東河北不須别置並令節度使兼充有副使一人<lb/>
<hi>副貳使</hi>行軍司馬一人<hi>申習法令自漢魏至隋總戎出征則刺史都督將軍等官置長史司</hi>
<hi>馬諸曹參軍為之寮佐按官置司大唐本制大總管乃前代專征之任其寮佐亦多同之自後改為節度大使</hi>
<hi>署副使判官以為寮佐如前代長史以下之任然長史司馬及諸曹是曰官名副大使副使判官乃為使職有</hi>
<hi>所改易合隨府主置大使則有副使以下今若改名使府不合設官充其寮吏葢因授任者莫詳其源既有副</hi>
<pb n="KR2m0001_WYG_037-17b"/>
<hi>使又置司馬參雜重設遂為其例况不標於甲令固須區别著定恒規也</hi>判官二人<hi>分判倉兵騎胄</hi>
<hi>四曹事副使及行軍司馬通署</hi>掌書記一人<hi>掌表奏書檄齊書曰宋江夏王義恭取丘巨源為掌</hi>
<hi>書記</hi>參謀無員<hi>或一人或二/人參議謀畫</hi>隨軍四人<hi>分使出入</hi>開元中凡八<lb/>
節度使<hi>磧西河西隴右朔方河東幽州劍南嶺南此八節度也後更増加兼改名號</hi>葢古之<lb/>
持節都督江左四中郎將近代行軍總管之任<hi>凡將帥出行兵</hi>
<hi>滿萬人以上則置長史司馬倉兵等曹參軍若萬人以下員數遞減自至徳以來天下多難諸道皆聚兵増節</hi>
<hi>度使為二十餘道其非節度使者謂之防禦使以採訪使并領之採訪理州縣防禦理軍事初節度與採訪各</hi>
<hi>置一人天寳中始一人兼領之代宗為廣平王時充天下兵馬元帥親總師旅克定禍亂以大臣宿將郭子儀</hi>
<pb n="KR2m0001_WYG_037-18a"/>
<hi>李光弼等隨其方面以為副謂之副元帥以督諸道事及皇帝踐阼以雍王為之王升儲宫而元帥闕乾元中</hi>
<hi>又置都統使監總管諸道或領三道或領五道皆古方岳牧伯之任也上元末省都統後又改防禦使為都團</hi>
<hi>練守捉使皆主兵事而無旌節寮屬亦減有副使一人掌貳使事判官二人分判軍事自永泰以來都團練使</hi>
<hi>稍有加置參謀者</hi>若朝覲則置留後擇其人而任之<hi>宋武帝起義討桓𤣥</hi>
<hi>既平京口向建業以孟㫤為長史總攝後事及討司馬休之伐荆州以中軍將軍劉道鄰監留府事皆留後之</hi>
<hi>任也自後無代無之不復遍舉</hi>
　　都護<lb/>
漢宣帝地節二年初置西域都護為加官也或以騎都<lb/>
<pb n="KR2m0001_WYG_037-18b"/>
尉諫議大夫使護西域三十六國有副校尉始以鄭吉<lb/>
為之後廢○至後漢永平十七年復置<hi>班超為西域都護大破焉耆尉</hi>
<hi>犂斬其王自是西域降服納質者五十餘國</hi>○晉宋以後有都䕶之官亦其<lb/>
任也<hi>齊書曰廣州西南有二江川源深逺别置都護專征討之事陳伯超為西江都護沈顗為南江都護</hi>
○大唐永徽中始於邊方置安東安西安南安北四大<lb/>
都護府後又加單于北庭都護府<hi>麟徳元年改雲中都䕶為單于都䕶</hi>府<lb/>
置都護一人<hi>掌所統諸蕃慰撫征討斥堠安輯蕃人及諸賞罰叙録勲功總判府事</hi>副都<lb/>
護二人<hi>掌貳都護事其安北單于則置一人</hi>長史司馬各一人<hi>録事功曹倉曹户曹</hi>
<pb n="KR2m0001_WYG_037-19a"/>
<hi>兵曹法曹參軍各一人參軍事三人其安北單于唯有司馬倉曹兵曹各一人餘並不置</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_037-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷十三</head> <lb/>
    <p>
<pb n="KR2m0001_WYG_018-1a"/>
欽定四庫全書<lb/>
　通典卷十三<lb/>
　　唐　京　兆　杜　佑　君　卿　纂<lb/>
　選舉<lb/>
自昔羲后以物命官事簡人淳唯以道化上無求欲於<lb/>
下下無干進於上百姓自足海内乂安不是賢而非愚<lb/>
不沽名而尚行推擇之典無所聞焉爰洎唐虞之官人<lb/>
也俾乂水土緝熙帝載敷五教正五刑播百榖典三禮<lb/>
<pb n="KR2m0001_WYG_018-1b"/>
咨於四嶽明揚側陋詢事考言故舉無失徳然猶三載<lb/>
考績三考黜陟幽明流四凶族不仁者逺斯則選賢任<lb/>
能之大畧也三王之代朴散俗澆難以道馭務勤其教<lb/>
立庠塾於鄉閭建黌學於都邑訓公卿大夫之子弟設<lb/>
俊造之目而朂勉成之自㓜年入學至四十方仕然後<lb/>
行備業全事理績茂秦漢以降乃異於斯其行教也不<lb/>
深其取材也務速欲人浸漬於五常之道皆登仁壽之<lb/>
域何可及已夫上材蓋寡中材則多有可移之性敦其<lb/>
<pb n="KR2m0001_WYG_018-2a"/>
教方善若不敦其教欲求多賢亦不及已非今人多不<lb/>
肖古人多材能在施政立本使之然也而况以言取士<lb/>
既已失之考言唯華失之愈逺若變兹道材何逺乎<lb/>
　　第一歴代制上<lb/>
　　第二歴代制中<lb/>
　　第三歴代制下　考績附<lb/>
　　第四雜論議上<lb/>
　　第五雜論議中<lb/>
<pb n="KR2m0001_WYG_018-2b"/>
　　第六雜論議下<lb/>
　選舉一<lb/>
　　歴代制上<hi>周</hi>　<hi>秦/</hi>　<hi>漢/</hi>　<hi>後漢</hi>
周官大司徒職以鄉三物教萬民而賔興之<hi>一曰六徳二曰六行</hi>
<hi>三曰六藝並具學篇中</hi>詩書禮樂謂之四術四術既脩九年大成<lb/>
凡士之有善鄉先論士之秀者升諸司徒曰選士司徒<lb/>
論選士之秀者而升諸學曰俊士既升而不征者曰造<lb/>
士大樂正論造士之秀者升諸司馬曰進士司馬論進<lb/>
<pb n="KR2m0001_WYG_018-3a"/>
士之賢者及鄉老羣吏獻賢能之書於王王再拜受之<lb/>
登於天府藏於祖廟内史書其貳而行焉<hi>書其貳謂寫其副本</hi>任<lb/>
其職也則鄉大夫鄉老舉賢能而賔其禮司徒教三物<lb/>
而興諸學司馬辯官材以定其論太宰詔廢置而持其<lb/>
柄内史贊與奪而貳於中司士掌其版而知其數論定<lb/>
然後官之任官然後爵之位定然後禄之擇材取士如<lb/>
此之詳也○秦自孝公納商鞅策富國强兵為務仕進<lb/>
之途唯闢田與勝敵而已以至始皇遂平天下○漢髙<lb/>
<pb n="KR2m0001_WYG_018-3b"/>
祖初未遑立制至十一年乃下詔曰賢士大夫既與我<lb/>
定有天下而不與我共安利之可乎有肯從我遊者吾<lb/>
能尊榮之以布告天下其有稱明法者御史中執法郡<lb/>
守必身勸勉遣詣丞相府署其行義及年有其人而不<lb/>
言者免官又制諸侯王得自除内史以下漢獨為置丞<lb/>
相也惠帝四年詔舉人孝悌力田者復其身髙后元年<lb/>
初置孝悌官二千石者一人<hi>特置此官而尊其秩欲以勸勉天下各令敦行務本</hi>
文帝因晁錯言務農貴粟詔許人納粟得拜爵及贖罪<lb/>
<pb n="KR2m0001_WYG_018-4a"/>
至景帝後元二年詔曰有市籍貲多不得官唯亷士寡<lb/>
欲易足今貲算十以上乃得官貲少則不得官朕甚愍<lb/>
之減至四算得官<hi>有市籍謂賈人有財不得為吏貲萬錢算百二十也算十十萬也時疾吏</hi>
<hi>之貪以為衣食足知榮辱故限貲十萬乃得為吏亷士無貲減至四算乃得官也</hi>武帝建元初<lb/>
始詔天下舉賢良方正直言極諫之士其理申商韓非<lb/>
蘇秦張儀之言亂國政皆罷之<hi>申商韓刑名之學蘇張縦横之説並不可</hi>元<lb/>
光元年舉賢良董仲舒對曰今之郡守縣令民之師帥<lb/>
所使承流而宣化也故師帥不賢則主徳不宣恩澤不<lb/>
<pb n="KR2m0001_WYG_018-4b"/>
流今吏既無教訓於下或不承用主上之法暴虐百姓<lb/>
與姦為市<hi>言小吏有為姦欺者守令不舉乃反與之交易求利也</hi>貧窮孤弱寃苦<lb/>
失職甚不稱陛下之意夫長吏多出於郎中中郎吏二<lb/>
千石子弟選郎吏又以富貲未必賢也且古所謂功者<lb/>
以任官稱職為差非謂積日累久也故小材雖累日不<lb/>
離於小官賢材雖未久不害為輔佐是以有司竭力盡<lb/>
智務治其業而以赴功今則不然累日以取貴積久以<lb/>
致官是以亷恥貿亂賢不肖混淆也請令諸侯列卿郡<lb/>
<pb n="KR2m0001_WYG_018-5a"/>
守二千石各擇其吏民之賢者歳貢各二人以給宿衛<lb/>
且以觀大臣之能所貢賢者有賞不肖者有罰夫如是<lb/>
諸侯吏二千石皆盡心於求賢天下之士可得而官使<lb/>
也<hi>授之以官以使其材也</hi>無以日月為功實試用賢能為上量材<lb/>
而授官錄徳而定位<hi>錄謂存視也</hi>則亷恥殊路賢不肖異處<lb/>
矣帝於是令郡國舉孝亷各一人<hi>孝謂善事父母亷謂清潔亷隅</hi>又制<lb/>
郡國口二十萬以上歳察一人四十萬以上二人六十<lb/>
萬三人八十萬四人百萬五人百二十萬六人不滿二<lb/>
<pb n="KR2m0001_WYG_018-5b"/>
十萬二歳一人不滿十萬三歳一人限以四科一曰徳<lb/>
行髙潔志節清白二曰學通行修經中博士三曰明習<lb/>
法令足以決疑能按章覆問文中御史四曰剛毅多畧<lb/>
遭事不惑明足決斷材任三輔縣令至五年又詔徴吏<lb/>
人有明當代之務習先聖之術者縣次給食令與計偕<lb/>
<hi>計者上計簿使也郡國毎歳遣詣京師上之偕者俱也令所徴之人與計者俱來而縣次給之食也</hi>元朔<lb/>
元年又詔曰夫本仁祖義褒徳禄賢勸善刑暴<hi>本仁祖義謂以</hi>
<hi>仁義為本始</hi>五帝三王所繇昌也故詔執事興亷舉孝庶㡬<lb/>
<pb n="KR2m0001_WYG_018-6a"/>
成風夫十室之邑必有忠信三人同行厥有我師今或<lb/>
至闔郡而不薦一人<hi>闔閉也總一郡之中故言闔郡也</hi>是化不下究而<lb/>
積行之君子壅於上聞也<hi>究竟也言見壅遏不得聞於天子也</hi>且進賢受<lb/>
上賞蔽賢䝉顯戮古之道也其與中二千石禮官博士<lb/>
議不舉者罪是時天下慎法莫敢謬舉而貢士蓋鮮故<lb/>
有斯詔有司奏請議曰古者諸侯貢士一適謂之好徳<lb/>
<hi>適得其人也</hi>再適謂之賢賢三適謂之有功廼加九錫<hi>九錫者一</hi>
<hi>曰車馬二曰衣服三曰樂懸四曰朱户五曰納陛六曰虎賁百人七曰鈇鉞八曰弓矢九曰秬鬯此皆天子制</hi>
<pb n="KR2m0001_WYG_018-6b"/>
<hi>度尊之故事錫與但數少耳然九錫經本無文周禮以為九命春秋説有之九錫備物伯者盛禮齊桓晉文猶</hi>
<hi>不能備今三進賢便受之似不然也當受進賢之錫尚書大𫝊云三適謂之有功賜以車服弓矢</hi>不貢<lb/>
士一則黜爵再則削地三則黜爵削地畢矣夫附下罔<lb/>
上者死附上罔下者刑與聞國政而無益於人者斥在<lb/>
上位而不能進賢者退其不舉孝不奉詔當以不敬論<lb/>
<hi>為其不求士報國也</hi>不察亷為不勝任也當免奏可凡郡國之官<lb/>
非傅相其他既自署置又調屬僚及部人之賢者舉為<lb/>
秀才亷吏而貢於王庭多拜為郎居三署無常員或至<lb/>
<pb n="KR2m0001_WYG_018-7a"/>
千人屬光禄勲故卿校牧守居閑待詔或郡國貢選公<lb/>
車徴起悉在焉光禄勲復於三署中銓第郎吏歳舉秀<lb/>
才亷吏出為他官以補缺員<hi>後漢制同</hi>元封五年又詔曰蓋<lb/>
有非常之功必待非常之人故馬或奔踶而致千里<hi>踶蹋</hi>
<hi>也奔走也奔踶者乘之即奔立則蹋人踶徒計反</hi>士或有負俗之累而立功名<lb/>
<hi>負俗謂被世譏論也累力瑞反</hi>夫泛駕之馬<hi>泛覆也音芳勇反覆駕者言馬有逸氣而不循軌轍</hi>
<hi>也</hi>跅弛之士<hi>跅者跅落無檢局也弛者放廢不遵禮度也跅音吐各反</hi>亦在御之而<lb/>
已其令州縣察吏人有茂材異等<hi>茂材異等者超等軼羣不與凡同也</hi>可<lb/>
<pb n="KR2m0001_WYG_018-7b"/>
為將相及使絶國者<hi>絶逺之國</hi>初公孫𢎞以儒術為丞相天<lb/>
下之學靡然嚮風時太常孔臧等請為太常博士官置<lb/>
弟子五十人復其身太常擇人年十八以上儀状端正<lb/>
者補博士弟子郡國縣道邑有好文學敬長上肅政教<lb/>
順鄉里出入不悖所聞者二千石謹察可者當與計偕<lb/>
詣太常得受業如弟子一歳皆輒試能通一藝以上補<lb/>
文學掌故缺其髙第可以為郎中者太常籍奏即有秀<lb/>
才異等輒以名聞其不事學若下材及不能通一藝輒<lb/>
<pb n="KR2m0001_WYG_018-8a"/>
罷之而請諸不稱者罰時外事四夷内闕用度仍募人<lb/>
入羊榖奴婢得授官増秩復役除罪大至封侯卿大夫<lb/>
小者郎吏繇是吏道雜而多端官職耗廢矣孝昭始元<lb/>
初遣故廷尉王平等五人<hi>前為此官今不居官皆謂之故</hi>持節行郡國<lb/>
舉賢良孝宣帝時諫議大夫王吉上言曰今使吏得任<lb/>
子弟<hi>子弟以父兄任為郎也</hi>率多驕驁不通古今<hi>驁與傲同</hi>至於積功<lb/>
理人無益於人此伐檀所為作也<hi>伐檀詩篇名刺不用賢也</hi>宜明選<lb/>
求賢除任子弟之令黄龍初制凡官秩六百石者不得<lb/>
<pb n="KR2m0001_WYG_018-8b"/>
舉為亷吏孝元帝永光元年二月詔丞相御史舉質朴<lb/>
敦厚遜讓有行者光禄歳以此科第郎從官<hi>始令丞相御史舉此</hi>
<hi>四科人以擢用之而見在郎及從官又令光禄毎歳依此科考校定其第髙下知其人賢否也</hi>又詔列<lb/>
侯舉茂材諫議大夫張勃舉太官獻丞陳湯<hi>獻丞主貢獻物</hi>湯<lb/>
有罪勃坐削户二百㑹薨故賜謚曰繆侯<hi>以其所舉不得人故加惡</hi>
<hi>謚繆者妄也</hi>其為勸勵也如是故官得其材位必久安為吏<lb/>
者長子孫居官者以為姓號三代以降斯之為盛建昭<lb/>
中因西羌反及日蝕京房奏百官各試其功災異可息<lb/>
<pb n="KR2m0001_WYG_018-9a"/>
遂詔房作考功課之法<hi>具考績篇</hi>成帝建始四年初置常侍<lb/>
曹尚書一人主公卿又有二千石曹尚書一人掌郡國<lb/>
二千石蓋選曹之所起也漢諸帝凡日蝕地震山崩川<lb/>
竭天地大變皆詔天下郡國舉賢良方正極言直諫之<lb/>
士率以為常又其有要任使皆標其目而令舉之<hi>王莽時太</hi>
<hi>常學子弟歳舉甲科四十人為郎中乙科二十人為太子舍人丙科四十人為文學掌故</hi>○後漢光<lb/>
武十二年詔三公舉茂材各一人亷吏各二人左右將<lb/>
軍歳察亷吏各二人光禄歳舉郎茂材四行各一人察<lb/>
<pb n="KR2m0001_WYG_018-9b"/>
亷吏三人中二千石歳察亷吏各一人廷尉大司農二<lb/>
人将兵将軍歳察亷吏各二人監御史司𨽻州牧歳舉<lb/>
茂材各一人改前漢常侍曹尚書為吏曹尚書其時選<lb/>
舉於郡國屬功曹於公府屬東西曹於天䑓屬吏曹尚<lb/>
書亦曰選部而尚書令總之其所進用加以歳月先後<lb/>
之次凡郡國守相視事未滿歳不得察舉孝亷吏以其<lb/>
未久不周知也所徴舉率皆特拜不復簡試士或矯飾<lb/>
謗議漸生章帝建初元年詔曰夫鄉舉里選必累功勞<lb/>
<pb n="KR2m0001_WYG_018-10a"/>
今刺史守相不明真偽茂材孝亷歳以百數<hi>漢曰秀才後漢避光</hi>
<hi>武諱故曰茂才魏曰秀才</hi>既非能著而當授之政事甚無謂也每尋<lb/>
前代舉人貢士或起畎畝不繫閥閲敷奏以言則文章<lb/>
可採明試以功則理有異迹文質彬彬朕甚嘉之始復<lb/>
用前漢丞相故事以四科辟士<hi>武帝因董仲舒之言立制故事在丞相府今復</hi>
<hi>用之第一科補西曹南閤祭酒二科補議曹三科補四辭入奏四科補賊決</hi>凡所舉士先試<lb/>
之以職乃得充選其徳行尤異不宜試職者疏於他状<lb/>
舉非人兼不舉者罪舊制大郡口五六十萬舉孝亷二<lb/>
<pb n="KR2m0001_WYG_018-10b"/>
人小郡二十萬并有蠻夷者亦舉二人和帝以為不均<lb/>
下公卿㑹議司徒丁鴻司空劉方上言凡口率之科宜<lb/>
有階品蠻夷雜錯不得為數自今郡國率二十萬口歳<lb/>
舉孝亷一人四十萬二人六十萬三人八十萬四人百<lb/>
萬五人百二十萬六人不滿二十萬二歳一人不滿十<lb/>
萬三歳一人帝從之又制緣邊郡口十萬以上歳舉孝<lb/>
亷一人不滿十萬二歳舉一人五萬以下三歳一人<hi>推核</hi>
<hi>當時户口一歳所貢不過二百餘人</hi>安帝永初二年詔王官屬墨綬下至<lb/>
<pb n="KR2m0001_WYG_018-11a"/>
郎謁者經任博士居鄉里有亷清孝順之稱才任理人<lb/>
者國相歳移名與計偕上尚書公府通調令得外補順<lb/>
帝又増甲乙科員十人除郡國耆儒皆補郎舍人陽嘉<lb/>
元年尚書令左雄改察舉之制限年四十以上儒者試<lb/>
經學文吏試章奏如有顔回子竒之類不拘年齒尚書<lb/>
僕射胡廣尚書郭䖍等駮之曰選舉因才無拘定制六<lb/>
竒之策不出經學鄭産之政非必章奏甘竒顯用年乖<lb/>
强仕終賈揚聲亦在弱冠漢承周秦兼覽殷夏祖徳師<lb/>
<pb n="KR2m0001_WYG_018-11b"/>
經參雜霸軌聖主賢臣代以致理貢舉之制莫或廻革<lb/>
今以一臣之言不可剗戻舊章竟從雄議於是雄上言<lb/>
郡國孝亷古之貢士出則宰人宣協風教若其靣牆則<lb/>
無所施用孔子曰四十而不惑禮稱强仕請自今孝亷<lb/>
年不滿四十不得察舉皆請先詣公府諸生試家法<hi>儒有</hi>
<hi>一家之學故曰家法</hi>文吏課牋奏副之端門練其虚實以觀異能<lb/>
以美風俗有不承科令者正其罪法若有茂才異行自<lb/>
可不拘年齒帝從之於是班下郡國明年有廣陵孝廉<lb/>
<pb n="KR2m0001_WYG_018-12a"/>
徐淑年未及舉䑓郎疑而詰之對曰詔書有如顔回子<lb/>
竒不拘年齒是故本郡以臣充選郎不能屈雄詰之昔<lb/>
顔回聞一知十孝亷聞一知㡬淑無以對乃遣還郡於<lb/>
是濟隂太守胡廣等十餘人皆坐繆舉免黜唯汝南陳<lb/>
蕃潁川李膺下邳陳球等三十餘人得拜郎中自是牧<lb/>
守畏慄莫敢輕舉雄在尚書迄於永嘉十餘年間察選<lb/>
清平多得其人雄又奏徴海内名儒為博士使公卿子<lb/>
弟為諸生有志操者加其俸禄及汝南謝亷河南趙建<lb/>
<pb n="KR2m0001_WYG_018-12b"/>
年始十二各能通經雄並奏拜童子郎自是負書來學<lb/>
雲集京師侍中張衡上疏曰自初舉孝亷到今二百年<lb/>
必先孝行行有餘力乃草文法耳今詔書一以能誦章<lb/>
句結奏案為限雖有至孝不當其科所謂損本而求末<lb/>
者也自改試以來累有妖星震裂之災是天意不安於<lb/>
此法故也後黄瓊為尚書令以雄前所上孝亷之選専<lb/>
用儒學文吏於取士之義猶有所違乃奏増孝悌及能<lb/>
從政者為四科<hi>范曄曰漢初詔舉賢良方正州郡察孝亷秀才斯亦古諸侯貢士之方也中興</hi>
<pb n="KR2m0001_WYG_018-13a"/>
<hi>以後復増敦朴有道賢能直言獨行髙節質直清白敦厚之屬榮路既廣自是竊名偽服浸以流競權門貴仕</hi>
<hi>請謁繁興自左雄任事限年試才雖頗有不密固亦因識時宜而黄瓊胡廣張衡崔瑗之徒泥滯舊方互相詭</hi>
<hi>駮循名者屈其短算實者挺其效雄在尚書天下不敢謬選十餘年間稱為得人斯亦效實之徴乎舊典選舉</hi>
<hi>委任三府三府有選叅議掾屬咨其行状度其器能受試任用責以成功名無可察然後付之尚書之舉刺請</hi>
<hi>下廷尉覆案虛實行其誅罰</hi>桓帝建和初詔諸學生年十六以上比<lb/>
郡國明經試次第上名髙第十五人上第十六人為中<lb/>
郎中第十七人為太子舍人下第十七人為王家郎永<lb/>
壽二年甲午詔復課試諸生補郎舍人其後復制學生<lb/>
<pb n="KR2m0001_WYG_018-13b"/>
滿二嵗試通二經者補文學掌故其不通二經者須後<lb/>
試復隨輩試通二經者亦得為文學掌故其已為文學<lb/>
掌故者滿二嵗能通三經者擢其髙第為太子舍人其<lb/>
不得第者後試復隨輩試第復髙者亦得為太子舍人<lb/>
已為太子舍人滿二嵗試能通四經者擢其髙第為郎<lb/>
中其不得第者後試復隨輩試第復髙者亦得為郎中<lb/>
已為郎中滿二嵗試能通五經者擢其髙第補吏隨才<lb/>
而用其不得第者後試復隨輩試第復髙亦得補吏其<lb/>
<pb n="KR2m0001_WYG_018-14a"/>
後綱紀隳紊凡所選用莫非情故時議以州郡相阿人<lb/>
情比周乃制婚姻之家及兩州之人不得相臨遂復有<lb/>
三互法<hi>三互謂婚姻之家及兩州不得交互為吏是時史弼遷山陽太守其妻鉅野薛氏女以三互自</hi>
<hi>上轉拜平原相是也</hi>禁網益密選用彌艱幽冀二州欠闕而公府<lb/>
限以三互經時不補議郎蔡邕上言曰伏見幽冀舊壤<lb/>
鎧馬所出比年兵饑漸至空耗闕職經時吏人延屬而<lb/>
三府選舉逾月不定以避三互十二州有禁當取二州<lb/>
之士又二州之士或復限以嵗月狐疑淹遲以失事㑹<lb/>
<pb n="KR2m0001_WYG_018-14b"/>
愚以為三互之禁禁之薄者但申以威靈明其憲令在<lb/>
任之人豈不戒懼而坐設三互自生留閡邪昔韓安國<lb/>
起自徒中買臣出於幽賤並以才宜還守本邦豈復顧<lb/>
循三互繼以末制者乎臣願蠲除近禁其諸州刺史器<lb/>
用可授者無拘日月三互以差厥中靈帝不省是時諸<lb/>
博士試甲乙科爭第髙下更相告訟頗行賄賂改蘭䑓<lb/>
漆書之經以合其私文者帝乃詔諸儒讎定五經而䥴<lb/>
石以刋其文使蔡邕等書為古文篆𨽻三體立於太學<lb/>
<pb n="KR2m0001_WYG_018-15a"/>
門謂之石經自是爭者乃息凡學士不得有金痍痼疾<lb/>
督書其版舉主保之<hi>其督郵版状曰生事愛敬喪沒如禮通易尚書詩禮春秋孝經論語</hi>
<hi>兼綜載籍窮㣲闡奥師事某官見授門徒五十人以上隱居樂道不求聞達身無金痍痼疾三十六屬不與妖</hi>
<hi>惡交通王侯賞賜行應四科經任博士下署某官某甲保舉順帝諱保改稱守沈既徴曰初順帝推心虚己延</hi>
<hi>企天下之士以𤣥纁玉帛徴魯陽樊英既至天子為降寝殿設壇席待如神明尚書奏引延問得失英所對唯</hi>
<hi>常言無宏謨博畧可以動觀聼繇是流俗諠囂以為處士純盜虛聲襲俗而已物議不允是時閹官秉政姻黨</hi>
<hi>徧天下故士君子羞為儕偶太學諸生三萬餘人郭泰賈彪為之冠李杜陳范為其徒更相褒重危言髙論横</hi>
<hi>議得失朝廷政刑必品裁之公卿皆畏迎門倒屣折節自下議者咸以為文儒復興唯申屠蟠曰不然當戰國</hi>
<pb n="KR2m0001_WYG_018-15b"/>
<hi>間處士干時列國之君至有擁篲為前驅者卒致焚書坑儒之禍兹其兆矣既而羣士以善惡相驅或譏誣相</hi>
<hi>加一彼一此連為鉤黨而閹豎等搆成釁故乃誣告郡士以交結訕謗圖為不軌靈帝震怒悉令逮捕之於是</hi>
<hi>遂有黨錮之獄始自周福房植成於李膺張儉名士死獄中者百餘人其支黨因縁或詞濫而誅從禁廢者六</hi>
<hi>七百人從古以來諸生之盛莫如是善人喪敗亦莫如是者仲尼有言曰人而不仁疾之已甚亂也是以君子</hi>
<hi>之道貴闇然而日章故衣錦尚褧惡其昭昭也嗟乎申屠子龍其知言歟</hi>
　<lb/>
　<lb/>
　通典卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷三十四</head> <lb/>
    <p>
<pb n="KR2m0001_WYG_039-1a"/>
欽定四庫全書<lb/>
　通典卷三十四<lb/>
　　唐　京　兆　杜　佑　君　卿　纂<lb/>
　職官十六<lb/>
　　文散官<lb/>
　　開府儀同三司<lb/>
漢文帝元年始用宋昌為衞將軍位亞三司○後漢章<lb/>
帝建初三年始使車騎將軍馬防班同三司同三司之<lb/>
<pb n="KR2m0001_WYG_039-1b"/>
名自此始也殤帝延平九年鄧隲為車騎將軍儀同三<lb/>
司儀同之名自此始也<hi>又獻帝以伏完為輔國將軍儀比三司</hi>○魏黄權<lb/>
以車騎將軍開府儀同三司開府之名自此始也○漢<lb/>
末奮威將軍晉江右伏波輔國將軍並加大而儀同三<lb/>
司江左以來將軍則中鎮撫四鎮以上或加大餘官則<lb/>
左右光祿大夫以上並得儀同三司○齊開府儀同三<lb/>
司如公○梁開府儀同三司位次三公諸將軍左右光<lb/>
祿大夫優者則加之同三公置官屬自晉以來又有如<lb/>
<pb n="KR2m0001_WYG_039-2a"/>
開府同三司之儀者自羊祜始焉<hi>漢末吕布開府如三司其他無聞至晉羊</hi>
<hi>枯為車騎將軍荆州諸軍事加開府如同三司之儀累年謙讓不辟士不備僚屬及始有所命辟士未到而卒</hi>
<hi>不得除署後當陽侯杜元凱表哀其家無子嗣官無命士請更議之詔不許</hi>在江左亦多有<lb/>
之<hi>梁沈約為侍中右光祿大夫徐勉為約請三司之儀武帝不許又邵陵王綸為平南將軍湖州刺史王茂</hi>
<hi>為使持節散騎常侍驃騎將軍並同三司之儀</hi>○後魏亦有之普泰初特以爾<lb/>
朱世隆為儀同三司位次上公○北齊亦有儀同三司<lb/>
者<hi>任城王湝等諸王多為之湝户皆反</hi>又有開府儀同三司及儀同三司<lb/>
○後周建徳四年改開府儀同三司為開府儀同大將<lb/>
<pb n="KR2m0001_WYG_039-2b"/>
軍仍増置上開府儀同大將軍又改儀同三司為儀同<lb/>
大將軍仍増置上儀同大將軍○隋文帝並以為散官<lb/>
又諸衞各置開府<hi>左勲衞開府右翊一開府二開府三開府及武衞武侯領軍東宫領兵開</hi>
<hi>府准此</hi>府置開府一人又有儀同府儀同以下置員與開<lb/>
府同初開府儀同三司為四品散實官至煬帝又改為<lb/>
從一品同漢魏之制位次三公○大唐武徳七年改上<lb/>
開府儀同三司為上輕車都尉開府儀同三司為輕車<lb/>
都尉儀同三司為騎都尉後又以開府儀同三司為文<lb/>
<pb n="KR2m0001_WYG_039-3a"/>
散官開元以前舊例開府特進雖不帶職事皆給俸祿<lb/>
得與朝會班列依本品之次皆崇官盛徳罷劇就閒者<lb/>
居之<hi>天寶六載正月制内外文武五品以上官父祖資廕者其所用廕宜同子孫用廕之例</hi>
　　特進<lb/>
漢制諸侯功徳優盛朝廷所敬異者賜位特進位在三<lb/>
公下故成都侯王商以特進領城門兵置幕府得舉吏<lb/>
如將軍是也○後漢皇后父兄率為特進侯朝會位次<lb/>
三公<hi>隋志曰特進舊位從公光武以鄧禹列侯就第特進奉朝請是特進引見之稱無官定體也</hi>而<lb/>
<pb n="KR2m0001_WYG_039-3b"/>
竇篤進位特進得舉吏見禮依三公自二漢及魏晉以<lb/>
為加官從本官車服無吏卒太僕羊琇遜位拜特進加<lb/>
散騎常侍無餘官故給吏卒車服其餘加特進者唯食<lb/>
其祿賜列其班位而已不别給特進吏卒車服焉晉惠<lb/>
帝元康中定令特進位次諸公在開府驃騎上冠進賢<lb/>
兩梁冠黒介幘五時朝服佩水蒼玉<hi>食俸日四斛太康三年始賜春絹五</hi>
<hi>十疋秋絹五十疋綿百五十斤元康元年給菜田八頃田騶八人立夏後不及田者食俸一年置主簿功曹史</hi>
<hi>門亭長門下書佐各一人給安車黒耳駕御一人輅車施耳後户一乗</hi>無章綬○齊時位<lb/>
<pb n="KR2m0001_WYG_039-4a"/>
從公陳因之○後魏北齊用人皆以舊徳就閒者居之<lb/>
○隋文帝以為散官不理事煬帝即位廢特進官○大<lb/>
唐為文散官<hi>餘具開府篇</hi>
　　光祿大夫以下<lb/>
秦時光祿勲屬官有中大夫漢武帝太初元年更名光<lb/>
祿大夫<hi>漢志曰夫者扶也膚也詩曰殷士膚敏祼將于京明當以其肌膚知能侍君父也</hi>銀章<lb/>
青綬掌議論屬光祿勲門外特施行馬以旌别之無常<lb/>
事唯顧問應對詔命所使無員○後漢光祿大夫三人<lb/>
<pb n="KR2m0001_WYG_039-4b"/>
凡諸國嗣王之喪則掌弔多以為拜假賵贈之使及監<lb/>
護喪事○魏氏以來無員轉優重不復以為使命之官<lb/>
其諸公吿老皆家拜此位及在朝顯職復用加之<hi>魏文帝以</hi>
<hi>楊彪為光祿大夫賜几杖衣袍因朝會引見令彪著布單衣鹿皮冠杖而入待以賓客之禮</hi>○及晉<lb/>
受命置左右光祿大夫假金章紫綬而光祿大夫如故<lb/>
加金章紫綬並與卿同進賢兩梁冠黒介幘五時朝服<lb/>
佩水蒼玉并祿賜班位吏卒皆與特進同復以為優崇<lb/>
之制而諸公遜位不復加之其以為加官者唯假章綬<lb/>
<pb n="KR2m0001_WYG_039-5a"/>
祿賜班位而已不别給車服吏卒也或更拜上公或以<lb/>
本封食公祿其諸卿尹中朝大官年老致仕者及内外<lb/>
之職加此者前後甚衆由是或因得開府或進加金章<lb/>
紫綬又復以為禮贈之官本已有卿官者不復重給其<lb/>
餘皆給其假銀章青綬者位在金紫將軍下諸卿上太<lb/>
始中唯太子詹事楊珧加給事中光祿大夫加兵之制<lb/>
諸所供給依三品將軍<hi>晉宣帝子平原王幹拜光祿大夫加侍中特假金章紫綬班次</hi>
<hi>三司</hi>其餘自如舊制終武惠孝懷三世<hi>食俸日三斛太康二年始給春絹五</hi>
<pb n="KR2m0001_WYG_039-5b"/>
<hi>十疋綿百斤惠帝元康元年始給菜田六頃田騶六人置主簿功曹史門亭長門下書佐各一人</hi>○宋<lb/>
氏因之○齊左右光祿大夫皆據舊齒位從公開府置<lb/>
佐吏如公年重加親信二十人魏晉以來無員其左右<lb/>
光祿大夫光祿大夫皆銀章青綬其重者詔加金章紫<lb/>
綬則謂之金紫光祿大夫其重者既有金紫之號故謂<lb/>
本光祿為銀青光禄大夫<hi>晉時王翹之為銀青光祿大夫</hi>樂安任遐為<lb/>
光祿就王晏乞一片金晏乃啟轉為金紫是也猶屬光<lb/>
祿勲○梁又有左右金紫光祿大夫視吏部尚書左右<lb/>
<pb n="KR2m0001_WYG_039-6a"/>
光祿大夫視諸曹並養老病○陳因之自晉以後多為<lb/>
兼官○後魏有光祿大夫金紫銀青光祿大夫○北齊<lb/>
皆以舊徳就閒者居之與特進同○後周有左右金紫<lb/>
左右銀青四光祿大夫○隋有光祿大夫左右光祿大<lb/>
夫皆為散官不理事○大唐初猶有左右之名貞觀以<lb/>
後唯曰光祿大夫金紫光祿銀青光祿並為文散官<hi>按前</hi>
<hi>代光祿大夫始加金章紫綬及銀章青綬者並尊崇之合在光祿之上後魏定令誤遂因仍不改</hi>
正議大夫通議大夫皆隋置散官葢取秦大夫掌論議<lb/>
<pb n="KR2m0001_WYG_039-6b"/>
之義大唐並因之<lb/>
太中大夫秦官亦掌論議漢因之<hi>哀帝初立御史大夫王嘉奏曰蘇令發起</hi>
<hi>為盜欲遣大夫使時見大夫無可使者召盩厔令尹逢拜為諫大夫遣之今諸大夫有材者甚少宜預畜養也</hi>
後漢置二十人<hi>後漢張湛字子孝拜太中大夫居中東門候舍故人號為中東門君又隗囂廣</hi>
<hi>置職位以自尊髙鄭興止之曰夫太中大夫使持節官皆王者之器非人臣所當置也胡廣云諫議光祿太中</hi>
<hi>中散大夫此四等於古禮皆為天子之下大夫列國之上卿</hi>魏以來無員晉視中丞<lb/>
吏部絳朝服進賢一梁冠介幘太始末詔除王覽為太<lb/>
中大夫祿賜與卿同梁北齊皆有大唐亦有之<lb/>
<pb n="KR2m0001_WYG_039-7a"/>
中大夫秦官漢武改為光祿大夫自後無聞北齊有之<lb/>
大唐又置之<hi>龍朔二年七月制諸王嫡子封郡王者出身從四品下叙</hi>
中散大夫王莽所置後漢因之後置三十人<hi>漢官曰光武中興置</hi>
魏晉無員齊梁視黄門侍郎品服冠幘與太中同陳亦<lb/>
有之大唐又置之<lb/>
朝議大夫隋置散官以取漢諸大夫得上奉朝議為名<lb/>
大唐因之<lb/>
朝請大夫隋置散官取漢將軍公卿年髙徳重者以列<lb/>
<pb n="KR2m0001_WYG_039-7b"/>
侯就第特進奉朝請之義大唐因之<hi>龍朔制諸王衆子封郡公者出身從</hi>
<hi>五品上叙</hi>
朝散大夫隋置散官大唐因之自正議以下今並為文<lb/>
散官<lb/>
朝議郎承議郎並隋置散官大唐因之<hi>顯慶五年八月制郡公出身正</hi>
<hi>六品下叙</hi>
通議郎隋置散官<hi>隋文帝於吏部别置朝議通議朝請朝散給事承奉儒林文林等八郎武</hi>
<hi>騎屯騎驍騎游騎飛騎旅騎雲騎羽騎八尉其品則正六品以下從九品以上上皆為郎下皆為尉散官番直</hi>
<pb n="KR2m0001_WYG_039-8a"/>
<hi>常出入使監檢至煬帝皆罷</hi>大唐改通議為奉議郎<hi>顯慶制縣公出身從六品上叙</hi>
通直郎隋置三十人葢採晉宋以來諸官皆有通直謂<lb/>
官髙下而通為宿直者也因此為名大唐因之<lb/>
朝請郎隋置散官葢採晉宋齊梁陳並有奉朝請員為<lb/>
名大唐因之<hi>顯慶制侯出身正七品上叙</hi>
宣徳郎朝散郎並隋置散官大唐因之<hi>顯慶制伯出身正七品下叙子</hi>
<hi>出身從七品上叙</hi>
游騎尉隋置散官大唐改為宣義郎葢取梁宣義將軍<lb/>
<pb n="KR2m0001_WYG_039-8b"/>
之名<hi>顯慶制男出身從七品下叙</hi>
給事郎徵事郎承奉郎並隋置散官大唐因之<lb/>
承務郎大唐置葢因隋尚書省二十四司承務郎之名<lb/>
也<lb/>
儒林郎隋置散官葢取前史儒林𫝊之義大唐因之<lb/>
登仕郎大唐置<lb/>
文林郎隋置散官葢取北齊文林館徵文學之士以充<lb/>
之義大唐因之<lb/>
<pb n="KR2m0001_WYG_039-9a"/>
將仕郎隋置散官大唐因之自朝議郎以下今並為文<lb/>
散官<hi>其散官自五品依本品衣服而無祿俸不朝會自六品以下黄衣執笏於尚書省分番上下兩番以</hi>
<hi>上即便隨番許練通時務者始得參選武徳令職事髙者解散官欠一階不至者為兼職事卑者不解散官貞</hi>
<hi>觀十一年改令以職事髙者為守職事卑者為行其欠一階依舊為兼與當階者皆解散官官階相當無行無</hi>
<hi>守其子孫用廕皆依散官其後類例紛錯難可悉舉乾封元年正月制内外官九品以上加一階一品以上加</hi>
<hi>二階八品以下更加勲轉乾封以前未有泛階應入三品皆以恩舊特拜入五品者多因選叙計階至朝散大</hi>
<hi>夫以下奏取進止每年量多少進叙餘依本品授官若滿三計至即一切聼入乾封以後始有泛階入五品三</hi>
<hi>品</hi>
<pb n="KR2m0001_WYG_039-9b"/>
　　武散官<lb/>
　　驃騎將軍<lb/>
漢武帝元狩二年始用霍去病為驃騎將軍定令令驃<lb/>
騎將軍秩祿與大將軍等光武中興以景丹為驃騎大<lb/>
將軍位在三公下明帝初即位以弟東平王蒼有賢才<lb/>
以為驃騎將軍以王故位在公上<hi>蒼為驃騎輔政開東閤延英雄及蒼歸國</hi>
<hi>有驃騎時吏斗食周相以蒼敬賢下士不忍去之遂為王家大夫數十年事祖及孫帝聞褒美之</hi>數年<lb/>
復罷<hi>其官屬附見大將軍後</hi>○魏晉齊並有之○梁雜號中亦有<lb/>
<pb n="KR2m0001_WYG_039-10a"/>
○陳後主以蕭摩訶為侍中驃騎大將軍加左光祿大<lb/>
夫特開黄閤施行馬㕔事寢堂置鴟尾如三公制○後<lb/>
魏初加大則在三司上太和中制加大則在都督中外<lb/>
諸軍下○後周亦有之○隋開皇中置驃騎將軍府毎<lb/>
府置驃騎車騎將軍各二人十七年頒銅獸符於驃騎<lb/>
車騎府煬帝改驃騎為鷹揚郎將改車騎為鷹揚副郎<lb/>
將○大唐復改為車騎驃騎其制如開皇而益復微矣<lb/>
故武徳元年詔以軍頭為驃騎將軍軍副為車騎將軍<lb/>
<pb n="KR2m0001_WYG_039-10b"/>
<hi>又詔太子諸率府各置驃騎將軍五員車騎將軍十員</hi>後皆省之顯慶元年乃復<lb/>
置驃騎大將軍為武散官<lb/>
　　輔國將軍<lb/>
後漢獻帝置輔國將軍以伏完為之○晉王濬平吳後<lb/>
拜輔國大將軍有司奏輔國依比未為達官不置司馬<lb/>
不給官騎詔依征鎮給五百大車増兵五百人為輔國<lb/>
營給親騎百人官騎十人置司馬○宋明帝泰始四年<lb/>
改為輔師將軍後廢帝昱元徽二年復故○梁後魏後<lb/>
<pb n="KR2m0001_WYG_039-11a"/>
周隋並有之○大唐輔國大將軍為武散官<lb/>
　　鎮軍將軍以下<lb/>
鎮軍大將軍魏置文帝以陳羣為之晉則楊駿胡奮並<lb/>
領鎮軍將軍齊後周隋亦有之大唐因之<lb/>
冠軍將軍魏置以文欽為之葢因史記楚義帝以宋義<lb/>
為卿子冠軍漢武帝以霍去病功冠三軍封冠軍侯之<lb/>
義也晉亦有之金章紫綬給五時朝服武冠佩水蒼玉<lb/>
歴代並有<hi>隋文帝置翊軍等四十三號將軍品凡十六等為散號將軍以加汎授居曹有職務者為</hi>
<pb n="KR2m0001_WYG_039-11b"/>
<hi>執事官無職務者為散官武官上柱國以下為散實官將軍為散號官至煬帝時定令罷之</hi>大唐因<lb/>
之<lb/>
雲麾將軍梁置雜號陳及大唐並有之<lb/>
忠武將軍梁置雜號陳有之大唐因之<lb/>
壯武將軍梁置雜號陳有之大唐因之<lb/>
宣威將軍大唐置<lb/>
明威將軍梁置雜號後魏亦有之大唐因之<lb/>
定逺將軍梁置雜號大唐因之<lb/>
<pb n="KR2m0001_WYG_039-12a"/>
寧逺將軍晉置大唐因之<lb/>
游騎將軍魏置陳有之大唐因之<lb/>
游擊將軍漢置武帝以蘇建韓説為之後漢鄧晨亦為<lb/>
之晉及陳並有之大唐因之又置懷化大將軍歸徳將<lb/>
軍以授蕃官<lb/>
　　　諸校尉附<lb/>
漢武帝初置中壘屯騎歩兵越騎長水胡騎射聲虎賁<lb/>
等校尉為八校各有司馬○後漢以屯騎越騎歩兵長<lb/>
<pb n="KR2m0001_WYG_039-12b"/>
水射聲為五校皆掌宿衞兵<hi>按大駕鹵簿五校尉在前各有鼔吹一部</hi>各有<lb/>
司馬<hi>蔡質漢儀曰五營司馬見校尉執版不拜</hi>並屬北軍中候時五校官顯<lb/>
職閒而府寺寬敞輿服光麗伎巧必給故多以皇族肺<lb/>
腑居之至靈帝又置西園八校尉<hi>其名曰上軍中軍下軍典軍助軍佐軍及</hi>
<hi>左右校尉</hi>○自魏晉以下五校之名與後漢同唯後魏五校<lb/>
各置二十人○中壘校尉<hi>漢掌北軍營壘門内又外掌西域後漢省中壘但置北門</hi>
<hi>中候掌監五營</hi>屯騎校尉<hi>漢掌騎士後漢初改為/驍騎建武十五年復舊</hi>歩兵校尉<hi>漢掌</hi>
<hi>上林苑門屯兵晉阮籍聞歩兵厨營人善釀有貯酒三百斛乃求為之至隋屬鷹揚府</hi>越騎校尉<lb/>
<pb n="KR2m0001_WYG_039-13a"/>
<hi>漢掌越騎越人内附以為騎也後漢初改為青巾右校尉建武十五年復舊</hi>長水校尉<hi>漢掌長水</hi>
<hi>宣曲胡騎宣曲觀名胡騎之屯於宣曲者宋志引韋昭曰長水校尉有胡騎廐近長水故以為名長水葢闗中</hi>
<hi>小水名也又主烏桓騎也</hi>胡騎校尉<hi>漢掌池陽胡騎不常置胡騎之屯池陽者後漢并長水也</hi>射<lb/>
聲校尉<hi>漢掌待詔射聲士工射者冥冥中聞聲射則中之因以名也須待所命而射故曰待詔射聲</hi>
虎賁校尉<hi>漢掌輕車後漢并射聲</hi>城門校尉<hi>漢掌京師城門屯兵凡八屯後漢掌洛陽</hi>
<hi>城門十一所若周禮司門晉干寳注曰如今校尉也</hi>驃姚校尉<hi>漢武以霍去病為之</hi>護烏桓<lb/>
校尉<hi>漢武帝時烏桓屬漢始於幽州部置之擁節監領至後漢亦謂之領烏桓校尉後漢主烏桓胡并領</hi>
<hi>鮮卑李膺為此官</hi>戊己校尉<hi>漢元帝初元元年置甲乙丙丁庚辛壬癸皆有正位唯戊己寄治耳</hi>
<pb n="KR2m0001_WYG_039-13b"/>
<hi>此所置校尉亦無常居故取戊己為名一説戊己居中鎮覆四方漢所置校尉亦處西域之中撫諸國也</hi>護<lb/>
羌校尉<hi>後漢在涼州部持節職如護烏桓主西羌元康中改為涼州刺史</hi>儒林校尉<hi>蜀先</hi>
<hi>主以周羣為之</hi>南蠻校尉<hi>晉武帝於襄陽置之元康中荆州刺史領江左初省尋又置於江陵齊書</hi>
<hi>曰齊宋之際刺史多不領南蠻别以重人居之唯齊豫章郡王嶷為南蠻校尉荆湘二州刺史</hi>南夷校<lb/>
尉<hi>晉武帝於寜州置之及江左改曰鎮蠻校尉</hi>西戎校尉<hi>晉武帝於長安置之元康中改為雍</hi>
<hi>州刺史安帝義熙中又置治漢中</hi>寧蠻校尉<hi>晉安帝置治襄陽以授魯宗之</hi>護三巴校<lb/>
尉<hi>宋置齊建元二年改為刺史</hi>武騎尉　屯騎尉　驍騎尉　游騎<lb/>
尉　飛騎尉　旅騎尉　雲騎尉　羽騎尉　建節尉<lb/>
<pb n="KR2m0001_WYG_039-14a"/>
　奮武尉　宣惠尉　綏徳尉　懷仁尉　守義尉<lb/>
奉誠尉　立信尉都十六尉並隋置以為武散官○昭<lb/>
武振威致果翊衞宣節禦侮仁勇倍戎八校尉各有副<lb/>
尉並大唐採前代諸校尉以下舊名置自鎮軍將軍以<lb/>
下為武散官<lb/>
　　勳官<lb/>
上柱國柱國皆楚之寵官楚懷王使柱國昭陽將兵攻<lb/>
齊陳軫問楚國之法破軍殺將者何以貴之昭陽曰其<lb/>
<pb n="KR2m0001_WYG_039-14b"/>
官為上柱國是也<hi>陳勝為王蔡賜為上柱國</hi>歴代無聞○至後魏孝<lb/>
莊以爾朱榮有翊戴之功拜為柱國大將軍位在丞相<lb/>
上又拜大丞相天柱大將軍増佐吏及榮敗後天柱及<lb/>
柱國將軍官遂廢<hi>天柱之名尊崇莫大昔王莽末劉伯升起兵自號天柱大將軍而梁末侯</hi>
<hi>景克建業後亦自為宇宙大將軍都督六合諸軍事</hi>至大統中始以宇文泰為之<lb/>
其後功參佐命聲實俱重者亦居此職自大統十六年<lb/>
以前任者凡有八人<hi>宇文泰元欣隴西公緯李弼獨孤信趙貴于謹侯莫陳崇</hi>時宇<lb/>
文泰任總百揆督中外軍事元欣以魏氏懿戚從容禁<lb/>
<pb n="KR2m0001_WYG_039-15a"/>
闥而已其餘六人各督二大將軍凡十二大將軍當時<lb/>
榮盛莫以為比其稱門閥者咸推八柱國家其後功臣<lb/>
位至柱國者衆矣咸是散秩無復統御也○後周建徳<lb/>
四年増置上柱國大將軍○隋置上柱國柱國以酬勲<lb/>
勞並為散官實不理事<hi>楊𤣥感以父素軍功位至柱國與其父俱為第二品朝會則齊</hi>
<hi>列後文帝乃命𤣥感降一等也</hi>大唐改為上柱國及柱國<lb/>
秦有護軍都尉漢因之髙帝時以陳平為護軍中尉盡<lb/>
護諸將然則復以都尉為中尉<hi>陳平為護軍中尉人讒之曰平受諸將金多者</hi>
<pb n="KR2m0001_WYG_039-15b"/>
<hi>得善處金少者得惡處</hi>武帝元狩四年以護軍都尉屬大司馬於<lb/>
時復為都尉矣<hi>成帝綏和元年居大司馬府比司直</hi>哀帝元壽元年更名<lb/>
曰司寇平帝元始元年更名護軍<hi>初韓安國以護軍將軍擊匈奴趙充國以</hi>
<hi>大將軍都尉擊武都也</hi>漢東京省班固為大將軍中護軍𨽻將軍<lb/>
幕府非漢朝列職魏武帝為丞相以韓浩為護軍史奐<lb/>
為領軍亦非漢官也建安十二年改護軍為中護軍領<lb/>
軍為中領軍○魏初因置護軍將軍主武官選𨽻領軍<lb/>
晉世則不𨽻矣<hi>歴代史籍皆云護軍將軍主武官選則領軍無主選之文唯陶藻職官要録云</hi>
<pb n="KR2m0001_WYG_039-16a"/>
<hi>領軍將軍主武官選舉而護軍不言主選又引曹昭叔述孝詩叙曰余年三十遷中領軍總六軍之要秉選舉</hi>
<hi>之機以此為證今按漢髙帝初以陳平為護軍中尉已令主武官選矣故平有受金之讒又魏畧云護軍之官</hi>
<hi>總統諸將主武官選前後當此官者不能止貨賂故蔣濟為護軍時有謠曰欲求牙門當得千匹五百人督得</hi>
<hi>五百匹司馬宣王與濟善聞此聲以問濟濟無以解之及夏侯𤣥代濟故不能止絶人事及晉景帝代𤣥為中</hi>
<hi>護軍整頓法度人莫敢犯者又王隱晉書曰景帝為中護軍作選用之法舉不越功吏無私焉又晉起居注云</hi>
<hi>武帝詔曰中護軍職典戎選宜得幹才遂以羊琇為之宋志又云主武官選按此則護軍主選明矣而陶藻所</hi>
<hi>言領軍主選及昭叔之叙者當因省併之際為一時之權宜非歴代之恒制</hi>元帝永昌元年<lb/>
省護軍并領軍明帝太寧二年復置魏晉江右領護各<lb/>
<pb n="KR2m0001_WYG_039-16b"/>
領營兵江左以來領軍不復别置營總管二衞驍騎材<lb/>
官諸營護軍猶别有營也<hi>周顗庾亮王羲之謝安王彪之等並為護軍</hi>○宋<lb/>
護軍將軍一人掌外軍領護資重者為領軍將軍護軍<lb/>
將軍資輕者為中領軍中護軍<hi>其官屬有長史司馬功曹主簿五官受命出征</hi>
<hi>則置參軍</hi>○齊梁陳並有之○北齊護軍府統四中郎將皆<lb/>
置佐史○隋煬帝十二衞每衞置護軍四人以副將軍<lb/>
將軍無則一人攝尋改護軍為虎賁郎將○大唐採前<lb/>
代舊名置上護軍護軍<lb/>
<pb n="KR2m0001_WYG_039-17a"/>
輕車將軍漢武帝置以公孫賀為之又有輕車校尉梁<lb/>
陳後魏北齊亦有輕車將軍大唐採舊名置上輕車都<lb/>
尉輕車都尉<lb/>
騎都尉漢武帝置以李陵為之更始初亦有故時謠云<lb/>
爛羊胃騎都尉晉以後歴代皆有之大唐採舊名置上<lb/>
騎都尉騎都尉<lb/>
驍騎尉飛騎尉雲騎尉武騎尉並隋置為武散官大唐<lb/>
採置自上柱國以下並為勳官<lb/>
<pb n="KR2m0001_WYG_039-17b"/>
　　内官<hi>命婦附</hi>
昔帝嚳有四妃以象后妃四星其一明者為正妃餘三<lb/>
小者為次妃帝堯因焉至舜不吿而娶不立正妃但三<lb/>
妃而已謂之夫人<hi>離騷所歌湘夫人舜妃也</hi>夏后氏増以三三而九<lb/>
合十二人春秋説云天子娶十二女即夏制也以虞夏<lb/>
及周制差之則殷人又增以三九二十七合三十九人<lb/>
周人上法帝嚳立正妃又三九二十七為八十一人以<lb/>
増之合百二十一人其位后也夫人也嬪也世婦也女<lb/>
<pb n="KR2m0001_WYG_039-18a"/>
御也五者相參以定尊卑焉<hi>以上鄭𤣥所云</hi>故禮曰古者天子<lb/>
后立六宫三夫人九嬪二十七世婦八十一御妻以聽<lb/>
天下之内治天子立六官三公九卿二十七大夫八十<lb/>
一元士以聽天下之外治諸侯之夫人皆命於天子夫<lb/>
人不命於天子自魯昭公始也<hi>周制同姓百世不婚魯昭娶吳以同姓改謂之</hi>
<hi>吳孟子故不吿於天子天子亦不命</hi>○漢興因秦之稱帝祖母稱太皇太<lb/>
后帝母稱皇太后正嫡稱皇后<hi>皇后之尊侔於天子璽綬如之凡皇后稱椒房</hi>
<hi>者詩云椒聊之實繁衍盈升國人羨其繁興以椒塗室亦取溫煖除惡氣也</hi>妾皆稱夫人又<lb/>
<pb n="KR2m0001_WYG_039-18b"/>
有美人<hi>視二千石比少上造</hi>良人<hi>視八百石/比左庶長</hi>八子<hi>視千石/比中更</hi>七子<hi>視八</hi>
<hi>百石比右庶長</hi>長使<hi>視六百石/比五大夫</hi>少使<hi>視四百石/比公乘</hi>婕妤<hi>武帝加置視上卿比</hi>
<hi>列侯</hi>娙娥<hi>武帝加置視中二/千石比闗中侯</hi>容華<hi>武帝加置視真二千石比大上造</hi>充衣<lb/>
<hi>武帝加置視千石比左更</hi>昭儀<hi>元帝加置位視丞/相爵比諸侯王</hi>五官<hi>視三/百石</hi>順常<hi>視二</hi>
<hi>百石</hi>無涓共和娛靈保林良使夜者<hi>皆視百石</hi>上家人子中家<lb/>
人子<hi>視有秩斗食五官以下死葬司馬門外</hi>其太子有妃有良娣有孺子<lb/>
妻妾凡三等子皆稱皇孫皇孫妻妾無位號皆稱家人<lb/>
○光武中興悉闕此號唯皇后如舊有貴人<hi>貴人金印紫綬</hi>美<lb/>
<pb n="KR2m0001_WYG_039-19a"/>
人宫人采女皆無祿秩四時賞賜而已<hi>漢法常因八月算民遣中大夫</hi>
<hi>與掖庭丞及相工於洛陽鄉中閲視良家童女年十三以上二十以下姿色端麗合法相者載還後宫擇視可</hi>
<hi>否</hi>○魏武帝因西漢置夫人昭儀婕妤容華美人文帝<lb/>
増置貴嬪二人<hi>並位次皇后爵無所視</hi>淑媛<hi>位次御史大/夫爵比縣公</hi>修容<hi>比亭</hi>
<hi>侯</hi>順成<hi>明帝除/順成</hi>良人<hi>視千/石</hi>明帝又増淑妃<hi>位視相國爵比諸侯王</hi>
修華<hi>比鄉侯</hi>修儀<hi>比闗/内侯</hi>自夫人以下爵凡十二等<hi>明帝遊宴在内</hi>
<hi>又選女子六人為女尚書典省外奏事也</hi>○晉因魏制○宋初多因舊制孝<lb/>
武帝孝建三年置貴妃<hi>比相國</hi>進貴嬪<hi>比丞/相</hi>貴人<hi>比三司</hi>以<lb/>
<pb n="KR2m0001_WYG_039-19b"/>
為三夫人又置昭儀昭容昭華以代修華修儀修容又<lb/>
置中才人充衣以為散位其後或省或改不能悉舉廢<lb/>
帝即位上明帝陳貴妃尊號曰皇太妃依晉孝武李太<lb/>
妃故事置家令一人改諸國太妃曰太妃<hi>音怡</hi>其江左四<lb/>
代互相沿襲無大異同<hi>宋前廢帝以新蔡公主號為謝貴妃加虎賁龍旂出警入蹕齊</hi>
<hi>永明元年有司奏貴妃淑妃並加金章紫綬佩于寘玉</hi>自後魏以下班號謬亂不<lb/>
足為紀○大唐内官有惠妃麗妃華妃三人<hi>正一品</hi>淑儀<lb/>
徳儀賢儀順儀婉儀芳儀六人<hi>正二品</hi>美人四人<hi>正三品</hi>才<lb/>
<pb n="KR2m0001_WYG_039-20a"/>
人七人<hi>正四品</hi>宫官有差<hi>初武徳九年詔曰王者内職取象天官肇自古昔具有節文末</hi>
<hi>代奢淫摉算無度憫兹深閉久離親族一時減省各從娶聘自是中宫前後所出三千餘人貞觀二年中書舍</hi>
<hi>人李百藥上封事曰竊聞大安宫及掖庭内無用宫人動有數萬衣食之費固自煩多幽閉之寃足傷和氣亢</hi>
<hi>陽為害亦或由兹太宗謂侍臣曰隋氏末年求採無已此皆竭人財力深所不取且灑掃之餘更何所用今將</hi>
<hi>出之任求伉儷非省費息人亦得各遂其性於是令尚書右丞戴胄給事中杜正倫等於掖庭西門簡出之𤣥</hi>
<hi>宗開元二年詔曰古者三夫人九嬪二十七世婦八十一御妻以備内職焉朕恭膺大寳頗循舊號而六宫曠</hi>
<hi>位未副於周禮八月算人不行於漢法至如姜后進諫永巷脱簪袁盎有言上林引席此則朕之所慕未曽忘</hi>
<hi>也頃者人頗諠譁流聞道路以為朕求聲色選備掖庭豈余志之未孚何斯言之妄作往緣太平公主輙進人</hi>
<pb n="KR2m0001_WYG_039-20b"/>
<hi>入宫時以事須順從未能相抑見不賢莫若内省欲止謗莫若自修改而更之損之可也妃嬪以下備當簡擇</hi>
<hi>使還其家</hi>○凡三代之制諸侯之婦曰夫人<hi>夫之言扶</hi>大夫曰孺<lb/>
人<hi>孺之言屬</hi>士曰婦人<hi>婦之/言服</hi>庶人曰妻<hi>妻之言齊</hi>公侯有夫人有<lb/>
世婦有妻有妾<hi>貶於天子也無后與嬪去上中</hi>邦君之妻君稱之曰夫<lb/>
人夫人自稱於天子曰老婦<hi>自稱於天子謂畿内諸侯之夫人助祭若時事見</hi>
自稱於諸侯曰寡小君<hi>謂饗來朝諸侯之時</hi>自稱於其君曰小童<lb/>
<hi>若云未成人也</hi>邦人稱之曰君夫人<hi>異邦人稱之亦曰君夫人</hi>自世婦以下<lb/>
者自稱曰婢子<hi>婢之言卑也於其君稱此以接見敵體故嫌其當</hi>凡婦人無爵<lb/>
<pb n="KR2m0001_WYG_039-21a"/>
從夫之爵坐以夫之齒<hi>爵謂夫命為大夫則妻為命婦</hi>至秦漢婦人始<lb/>
有封君之號<hi>蔡邕獨斷曰漢異姓婦人以恩澤封者曰君比長公主史記曰漢有平原君即景帝</hi>
<hi>王皇后之母也修成君即武帝母王太后前夫人金氏之女也後漢書曰崔駰曽祖母師氏能通經學百家之</hi>
<hi>言王莽賜號儀成夫人金印紫綬文軒丹轂顯於新室之世又鄧后臨朝爵其太夫人為新野君萬户供湯沐</hi>
<hi>邑薨贈長公主赤綬諡曰敬君又梁冀妻孫夀封為襄城君兼食陽翟租歳又入五千萬加賜赤綬比長公主</hi>
<hi>又王商夫人隂氏薨追號開封君賜印綬又靈帝封乳母宋娥為山陽君五千户左雄奏曰尚書故事無乳母</hi>
<hi>爵邑之制唯孝安皇帝變亂舊典封爵阿母王聖為野王君生為天下所咀嚼死為天下所歡快初封野王漢</hi>
<hi>陽地動今封山陽君京城復震專政在隂其災尤急又董卓為相國封其母為池陽君置令丞</hi>公主有<lb/>
<pb n="KR2m0001_WYG_039-21b"/>
邑司之制<hi>歴代公主各附於王侯篇内</hi>元夀二年始令列侯太夫人<lb/>
夫人諸侯王子及吏二千石無得擅徵補<hi>如淳曰列侯之妻稱夫人</hi>
<hi>列侯死子復為列侯乃得稱太夫人子不為列侯則不得稱之晉亦有之羊祜卒二歲而吳平武帝流涕曰此</hi>
<hi>羊太傅之功也因以策吿祜廟仍依蕭何故事封其夫人夏侯氏為萬歳鄉君食邑五千户又太始六年詔太</hi>
<hi>傅夀光公鄭冲太保朗陵公何曽皆假夫人世子印綬食本秩三分之一皆如郡公侯比又王導妻卒贈金章</hi>
<hi>紫綬又虞潭母亦拜為武昌侯太夫人加金章紫綬潭立養堂於家王導以下皆就拜謁又韋逞母宋氏其父</hi>
<hi>授以周官音義逞仕苻堅為太常乃就宋家立講堂置生員一百二十人隔絳紗幔受業號宋為宣文君</hi>其<lb/>
餘多闕<hi>宋鄱陽縣侯孟懷玉上母擅拜國夫人有奏許之御史中丞袁豹以為婦人從夫之爵懷玉父</hi>
<pb n="KR2m0001_WYG_039-22a"/>
<hi>綽見任大司農其妻不宜從子奏免尚書右僕射劉抑左丞徐羨之郎何邵之官詔並贖論後周宣帝令内外</hi>
<hi>命婦皆執笏其拜廟及天臺皆俛伏隋髙涼女子洗氏世為南越首領有功詔冊為髙涼郡太夫人賚繡幰油</hi>
<hi>絡駟馬安車旌節鹵簿一如刺史之儀後冊為譙國太夫人仍開譙國太夫人幕府置長史以下官屬</hi>○<lb/>
大唐外命婦之制<hi>皇帝妃嬪及太子良娣以下為内命婦公主及王妃以下為外命婦今内</hi>
<hi>命婦具職員令中其制大約皆出於漢魏不復重敘</hi>諸王母妻及妃<hi>嗣王郡王母妻亦同</hi>文<lb/>
武官一品及國公<hi>其非始封者帶三品以上亦同</hi>母妻為國夫人三品<lb/>
以上母妻為郡夫人四品母妻為郡君<hi>若勲官二品有封亦同四品</hi>
五品母妻為縣君<hi>若勲官三品有封者亦同五品</hi>散官同職事若勲官<lb/>
<pb n="KR2m0001_WYG_039-22b"/>
四品有封母妻為鄉君其母邑號皆加太各視夫子之<lb/>
品<hi>若夫子兩有官及爵或一人有官及爵者皆從髙䕃</hi>其不因夫子别加邑號者<lb/>
夫人云某品夫人郡君云某品郡君<hi>縣君鄉君准此</hi>諸庶子有<lb/>
五品以上官封者若嫡母在所生之母不得為太妃以<lb/>
下<hi>無者聼之其承重者不合</hi>中宗時韋皇后表請諸婦人不因夫子<lb/>
而加邑號許同見任職事聽子孫用蔭門施棨㦸制從<lb/>
之<hi>武太后時契丹寇平州平州刺史鄭保英妻爰氏率城内女子助守賊遂退封為成節夫人又咸亨元年</hi>
<hi>贈武太后母為魯國太夫人諡曰忠烈</hi>開元八年五月勅准令王妻為妃<lb/>
<pb n="KR2m0001_WYG_039-23a"/>
文武官及國公妻為夫人母加太字一人有官及爵者<lb/>
聼從髙敘但王者名器殊恩或頒異姓妻合從夫受秩<lb/>
甲令更無别條率循舊章須依往例自今已後郡嗣及<lb/>
異姓王母妻並宜准令為妃貞元六年太常卿崔縱奏<lb/>
諸國王母未有封號請遵典故為某國太妃吏部郎中<lb/>
柳冕等狀稱歴代故事及六典無公主母稱號伏請降<lb/>
於王母一等命為太儀各以公主本封加太儀之上從<lb/>
之<lb/>
<pb n="KR2m0001_WYG_039-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百十八</head> <lb/>
    <p>
<pb n="KR2m0001_WYG_123-1a"/>
欽定四庫全書<lb/>
　通典卷一百十八<lb/>
　　唐　京　兆　杜　佑　君　卿　纂<lb/>
　禮七十八　開元禮纂類十三　吉十<lb/>
　　皇帝廵狩告圓丘<hi>告社廟及歸格禮並附</hi>
　　　齋戒<lb/>
將告有司卜日如別儀<hi>攝事同</hi>前一日皇帝齋於太極殿<lb/>
如郊祀之儀凡應告之官清齋於告所<hi>告社齋於社所告廟齋於廟所</hi>
<pb n="KR2m0001_WYG_123-1b"/>
近侍之官應從升者及羣官客使等各於本司及公館<lb/>
各清齋一宿諸衞令其屬晡後一刻各以其方器服守<lb/>
衞壝門<hi>社則社門廟則廟門</hi>與太樂工人俱清齋一宿<lb/>
　　　陳設<lb/>
前告三日尚舍直長施大次於外壝東門之内道北南<lb/>
向<hi>社則宫西門廟則廟東門</hi>尚舍奉御鋪御座衞尉<hi>社則守宫廟同社</hi>設文<lb/>
武侍臣次於大次之後文官在左武官在右俱南向設<lb/>
告官及從駕羣官次各於常所設陳饌幔於内壝東門<lb/>
<pb n="KR2m0001_WYG_123-2a"/>
之外道南北向<hi>社無饌幔廟同社</hi>前二日太樂令設宫懸之樂<lb/>
於壇南<hi>社則於壇北廟於庭</hi>設登歌及舉麾位於壇上<hi>廟於殿上</hi>並如<lb/>
常儀<hi>社自此則右校清掃内外爲瘞塪二於樂懸北如常</hi>前一日右校掃除壇之<lb/>
内外郊社令積柴於燎壇方一丈二尺開上南出户髙<lb/>
四尺<hi>社無燎壇廟同社</hi>奉禮設御位於壇之東南西向<hi>將告奉禮郎一</hi>
<hi>人守之在版位西南五歩所西向社設御位於北門之内當社壇南向廟於東階東南西向</hi>設望燎<lb/>
位當柴壇之北南向設告官及從駕羣官版位於内外<lb/>
如常儀郊社令<hi>廟太廟令</hi>帥府史一人<hi>社二人</hi>及齋郎以罇坫<lb/>
<pb n="KR2m0001_WYG_123-2b"/>
罍洗篚羃及玉幣之篚入設於位並如常儀<hi>廟酒罇位於堂上前</hi>
<hi>楹間各於室外之左北向毎室春夏鷄彛一鳥彛一犧罇二秋冬斚彛一黄彛一著罇二皆加勺羃俱西上各</hi>
<hi>有坫以置瓚</hi>執罇罍篚羃者各位於罇罍篚羃之後告日未<lb/>
明十五刻太史令郊社令設昊天上帝神座於壇上北<lb/>
方南向席以藁秸設神位於座首<hi>廟太廟令整拂神幄又帥府史齋郎以罇</hi>
<hi>坫罍洗篚羃入設於位</hi>告日未明十刻太官令帥宰人以鸞刀烹<lb/>
牲於厨<hi>社告日未明十五刻太官令帥宰人烹牲於厨牲用黒牛二齋郎以豆取牲血如常未明四刻</hi>
<hi>太史令郊社令各服其服升設神座席位如常廟每室各一犢</hi>
<pb n="KR2m0001_WYG_123-3a"/>
　　　鑾駕出宫<hi>社廟同</hi>
皇帝服袞冕之服乘玉輅備大駕及嚴鼓時奏請進發<lb/>
内外器服皆如常儀<lb/>
　　　親告<hi>告社則薦玉帛及進熟告廟則晨祼及饋食</hi>
其日未明三刻諸告官各服其服郊社令良醖令各帥<lb/>
其屬入實罇罍玉幣<hi>太廟實以汎齊凡罇皆二其𤣥酒各實於上罇禮神之玉以蒼璧其</hi>
<hi>幣以蒼社太罍實以醴齊配座以象罇實亦如之明水實於上罇玉两珪有邸太祝各以幣置於篚幣随牲色</hi>
<hi>各長丈八尺晨祼鷄彛斚彛犧罇著罇之上實以明水鳥彛黄彛實以鬱鬯犧罇著罇實以醴齊</hi>太官<lb/>
<pb n="KR2m0001_WYG_123-3b"/>
令帥進饌者實籩豆簋簠入設於内壝東門外饌幔内<lb/>
<hi>社於中厨</hi>未明二刻奉禮帥贊者先入就位贊引引御史太<lb/>
祝以下入行掃除如常儀訖各引就位<hi>廟又未明一刻贊引引太廟令</hi>
<hi>太祝宫闈令入當階間北面西上立定奉禮曰再拜贊者承傳太廟令以下皆再拜升東階入開塪室奉出獻</hi>
<hi>祖以下九室神主各置於座訖各就位</hi>駕將至謁者贊引各引告官以下<lb/>
及從告羣官客使先至者俱就門外位駕至大次門外<lb/>
廻輅南向領千牛將軍降立於輅右侍中進當鑾駕前<lb/>
跪奏稱侍中臣某言請降輅俛伏興還侍位皇帝降輅<lb/>
<pb n="KR2m0001_WYG_123-4a"/>
之大次協律郎太樂令帥工人各入就位<hi>凡升壇坐者皆脱屨於下</hi>
<hi>降納如常社降輅之大次郊社令以祝版進署如常儀謁者贊引各引從駕羣官俱就門外位奉禮帥贊者先</hi>
<hi>入就位贊引引御史及諸太祝與執罇罍篚羃者入就位太樂令帥工人各入就位通事舍人各引告官及從</hi>
<hi>告羣官客使次入就位升壇者脱屨如上儀太廟令以祝版進署通事舍人引從駕羣官就門外位</hi>皇帝<lb/>
停大次半刻頃謁者贊引引從駕羣官入就位太常博<lb/>
士引太常卿立於大次門外當門北向侍中版奏外辦<lb/>
皇帝服大裘而冕出次華蓋侍衞如常儀<hi>侍中負寶陪從如常社停</hi>
<hi>大次太常博士引太常卿立於大次門外當門北向侍中版奏外辦皇帝出次華蓋侍衞如常告廟同</hi>博<lb/>
<pb n="KR2m0001_WYG_123-4b"/>
士引太常卿太常卿引皇帝<hi>凡太常卿前導皆博士先引</hi>至内壝門<lb/>
外<hi>社社宫北門外廟廟門外</hi>殿中監進鎮珪華蓋仗衞停於門外近<lb/>
侍者從入如常謁者引禮部尚書太常少卿陪從如常<lb/>
<hi>社無謁者引下至如常廟同社</hi>皇帝至版位西向立<hi>毎立定太常卿博士退立於左告社</hi>
<hi>儀皇帝南面立</hi>通事舍人各引從告官及諸王介公酅公諸方<lb/>
客使以次入就位立定<hi>社無通事舍人各引下至此廟同社</hi>太常卿前奏<lb/>
稱請再拜退復位皇帝再拜奉禮曰衆官再拜贊者承<lb/>
傳<hi>凡奉禮有辭贊者皆承傳</hi>衆官在位者皆再拜<hi>其先拜者不拜</hi>太常卿前<lb/>
<pb n="KR2m0001_WYG_123-5a"/>
奏有司謹具請行事退復位協律郎跪俛伏興舉麾<hi>凡取</hi>
<hi>物者皆跪伏而取以興奠物則奠訖俛伏後興</hi>鼓柷奏元和之樂乃以圜鍾之<lb/>
均作文舞之舞六成偃麾戛敔樂止<hi>凡樂皆協律郎舉麾工鼓柷而後作</hi>
<hi>偃麾戛敔而後止社奏順和之樂以函鍾之均樂八成廟奏永和之樂以黄鍾之均樂九成黄鍾三奏大吕太</hi>
<hi>蔟應鍾各再奏</hi>太常卿前奏稱請再拜退復位皇帝再拜奉禮<lb/>
曰衆官再拜衆官皆再拜<hi>廟則晨祼太常卿引皇帝詣罍洗太和之樂作樂止侍中</hi>
<hi>跪取匜興沃水侍中跪取盤興承水皇帝搢鎮珪盥手黄門侍郎跪取巾於篚興進皇帝帨手訖黄門侍郎受</hi>
<hi>巾跪奠於篚黄門侍郎又取瓚於篚興進皇帝受瓚侍中酌罍水又侍中奉盤皇帝洗瓚黄門侍郎又授巾如</hi>
<pb n="KR2m0001_WYG_123-5b"/>
<hi>初皇帝拭瓚訖侍中奠盤匜黄門侍郎受巾奠於篚皆如常太常卿引皇帝樂作升階樂止侍中以下量人從</hi>
<hi>升太常卿引皇帝詣獻祖罇罍所執罇者舉羃侍中贊酌鬱酒訖登歌作肅和之樂以圜鍾之均自後登歌皆</hi>
<hi>歌圜鍾太常卿初引皇帝入詣獻祖神座前北向跪以鬯祼地奠之俛伏興太常卿引皇帝出户北向再拜訖</hi>
<hi>太常卿引皇帝詣懿祖罇罍所執罇者舉羃侍中取瓚於坫進皇帝受瓚侍中贊酌鬱酒訖太常卿引皇帝入</hi>
<hi>詣懿祖神座前北向跪以鬯祼地奠之俛伏興太常卿引皇帝出户北向再拜訖太常卿引皇帝次祼太祖次</hi>
<hi>祼代祖髙祖太宗髙宗中宗睿宗並如上儀訖登歌止太常卿引皇帝樂作皇帝降自阼階至版位西向立樂</hi>
<hi>止</hi>諸太祝俱取玉幣於篚各立於罇所<hi>廟無太祝取玉帛立罇所</hi>太<lb/>
常卿引皇帝太和之樂作<hi>皇帝每行皆作太和之樂</hi>皇帝詣壇升自<lb/>
<pb n="KR2m0001_WYG_123-6a"/>
南陛<hi>社升北陛以下升降皆北陛</hi>近侍者從升如常儀皇帝升壇北<lb/>
向立<hi>社南向立</hi>樂止太祝加玉於幣以授侍中侍中奉玉幣<lb/>
東向進<hi>社西向進</hi>皇帝受玉帛登歌作肅和之樂太常卿引<lb/>
皇帝進北向<hi>社南向</hi>跪奠於天帝神座<hi>社太社座</hi>俛伏興太常<lb/>
卿引皇帝少退北向<hi>社南向</hi>再拜訖登歌止樂作<hi>社又太常卿引</hi>
<hi>皇帝立於東方西向太祝以幣授侍中侍中奉幣南面進皇帝進西向跪奠於后土氏座興太常卿引少退再</hi>
<hi>拜訖登歌止皇帝降自北陛樂作太常卿引皇帝詣太稷壇升奠玉幣於太稷氏升降如太社壇</hi>皇帝<lb/>
降自南陛還版位西向立樂止初羣官拜訖謁者引司<lb/>
<pb n="KR2m0001_WYG_123-6b"/>
徒太官令出帥進饌者奉饌陳於内壝東門之外司徒<lb/>
奉天帝之俎皇帝既至位樂止太官令引饌入爼初入<lb/>
門雍和之樂作饌至階樂止饌升於南陛太祝迎引於<lb/>
壇上各設於神座前<hi>籩豆蓋羃徹之如式</hi>設訖謁者引司徒以下<lb/>
降自東陛復位諸太祝各還罇所<hi>社儀皇帝奠玉帛訖降還版位下有進熟</hi>
<hi>篇皇帝既升奠玉幣太官令出帥進饌者奉饌陳於西門外司徒奉太社之俎初皇帝既至位樂止太官令引</hi>
<hi>太社太稷之饌入自正門后土后稷之饌入自左門俎初入門雍和之樂作饌至陛樂止太社太稷之饌升自</hi>
<hi>北陛后土后稷之饌升自西陛諸祝迎引於壇上各設於神座前廟儀於此有饋食篇皇帝既升祼太官令出</hi>
<pb n="KR2m0001_WYG_123-7a"/>
<hi>帥進饌者奉饌陳於東門外謁者引司徒出詣饌所司徒奉獻祖之俎初皇帝既至位樂止太官令引饌入自</hi>
<hi>正門俎初入門雍和之樂作以無射之均自後接神皆奏無射饌至太陛諸太祝迎引於階上樂止各設於神</hi>
<hi>座前設訖謁者引司徒以下降復位諸祝各還罇所太常卿引皇帝詣罍洗樂作皇帝至罍洗樂止盥手洗爵</hi>
<hi>侍中黄門侍郎贊洗如晨祼之儀太常卿引皇帝樂作升阼階樂止詣獻祖罇彛所侍中贊酌醴齊夀和之樂</hi>
<hi>作每酌獻皆作夀和之樂太常卿引皇帝入詣獻祖神座前北面跪奠爵俛伏興出户北向立樂止太祝持版</hi>
<hi>進於室户外之右東靣跪讀祝文祝文臨時撰讀訖興皇帝再拜初讀祝文訖樂作太祝入跪奠版於神座興</hi>
<hi>出還罇所太常卿引皇帝詣懿祖罇彛所酌獻皆如初儀唯不盥洗訖太常卿引皇帝詣東序西向立樂止</hi>
太常卿引皇帝詣罍洗樂作皇帝至罍洗樂止侍中跪<lb/>
<pb n="KR2m0001_WYG_123-7b"/>
取匜興沃水又侍中跪取盤興承水皇帝盥手黄門侍<lb/>
郎跪取巾於篚興進皇帝帨手訖受巾跪奠於篚遂取<lb/>
匏爵於篚興進皇帝受爵侍中酌罍又侍中奉盤皇帝<lb/>
洗爵黄門侍郎又授巾皆如初皇帝拭爵訖侍中奠盤<lb/>
匜黄門侍郎受巾奠於篚皆如常太常卿引皇帝樂作<lb/>
皇帝詣壇升自南陛<hi>社則升太社北陛</hi>樂止近侍者從升如常<lb/>
謁者引司徒升自東陛<hi>社升西陛</hi>立於罇所齋郎奉俎從升<lb/>
立於司徒之後太常卿引皇帝詣天帝<hi>社云太社下倣此</hi>酒罇<lb/>
<pb n="KR2m0001_WYG_123-8a"/>
所執罇者舉羃侍中贊酌汎齊<hi>社醴齊</hi>訖夀和之樂作<hi>皇帝</hi>
<hi>毎酌獻及飲福酒皆作夀和之樂</hi>太常卿引皇帝進天帝神座前北向<lb/>
跪<hi>社南向</hi>奠爵俛伏興太常卿引皇帝少退北面立樂止<lb/>
太祝持版進於神座之右東面<hi>社西面</hi>跪讀祝文<hi>祝文臨時撰社</hi>
<hi>廟同</hi>訖興皇帝再拜初讀祝文訖樂作太祝進奠版於神<lb/>
座還罇所<hi>杜皇帝拜訖樂止太常卿引皇帝詣后土氏酒罇所酌獻西向奠爵讀祝文如上儀訖太</hi>
<hi>常卿引皇帝詣太稷壇升降酌獻如太社儀</hi>太常卿引皇帝進天帝神座前<lb/>
北面立樂作太祝以爵酌福酒合置一爵一太祝持爵<lb/>
<pb n="KR2m0001_WYG_123-8b"/>
以授侍中侍中受爵西向進皇帝再拜受爵跪祭酒啐<lb/>
酒奠爵俛伏興<hi>廟皇帝獻将畢謁者引司徒升自東階立於前楹間北面諸祝各酌福酒合置</hi>
<hi>一爵侍中贊祭啐如常儀</hi>諸太祝各帥齋郎進爼太祝減神前胙肉<lb/>
加於俎興以胙肉共置一俎上授司徒司徒奉俎西向<lb/>
進皇帝受以授左右<hi>廟祝帥齋郎減胙肉又以籩取黍稷飯肉共一籩先以飯授司徒司</hi>
<hi>徒奉進授皇帝以授左右次受胙</hi>皇帝再拜跪取爵遂飲卒爵侍中進<lb/>
受爵以授太祝太祝受爵復於坫皇帝俛伏興再拜樂<lb/>
止太常卿引皇帝樂作皇帝降自南陛<hi>社降北陛太常卿引詣太稷行</hi>
<pb n="KR2m0001_WYG_123-9a"/>
<hi>事如太社訖降北陛廟降阼階</hi>還版位西向立樂止謁者引司徒降復<lb/>
位太祝各進徹豆還罇所<hi>徹者籩豆各一少移於故處廟司徒復位登歌作諸祝入</hi>
<hi>室徹豆登歌止</hi>奉禮曰賜胙贊者唱衆官再拜在位者皆再拜<lb/>
樂作太常卿前奏稱再拜退復位皇帝再拜衆官皆再<lb/>
拜樂一成止太常卿前奏請就望燎位<hi>社則望瘞下倣此</hi>太常<lb/>
卿引皇帝樂作皇帝至望燎位<hi>社則就望瘞位</hi>南向立樂止於<lb/>
羣官將拜諸太祝各以篚進神座前取玉帛祝版齋郎<lb/>
以俎載牲體黍稷飯爵酒興各自其陛降壇南行當柴<lb/>
<pb n="KR2m0001_WYG_123-9b"/>
壇南東行自南陛登柴壇以玉帛饌物置於柴上訖奉<lb/>
禮曰可燎東西面各四人以炬燎火半柴<hi>社則降壇南當瘞塪西行</hi>
<hi>諸祝以玉帛饌物置於塪奉禮日可瘞塪東西面各四人寘土</hi>太常卿前奏禮畢<hi>廟無望燎</hi>
<hi>儀</hi>太常卿引皇帝出内壝門<hi>社出宫門廟出廟門</hi>殿中監前受鎮<lb/>
珪華蓋侍衞如常儀皇帝入次樂止謁者贊引引各從<lb/>
告官及從駕羣臣諸方客使以次出贊引引御史以下<lb/>
俱復執事位立定奉禮曰再拜御史以下皆再拜贊引<lb/>
引出工人以下以次出<hi>社廟祝版燔於齋所</hi>
<pb n="KR2m0001_WYG_123-10a"/>
　　　鑾駕還宫<hi>社廟同</hi>
皇帝既還大次侍中版奏請解嚴<hi>將士不得輙離部伍</hi>皇帝改服<lb/>
通天冠絳紗袍乘金輅鼓吹振作奏請還宫如常儀<lb/>
　　廵狩告圓丘有司攝事<hi>告社廟附</hi>
將告有司卜日如别儀<hi>社同</hi>廟前二日守宫設告官以下<lb/>
次各於常所設陳饌幔於内壝東門之外道北南向<hi>社無</hi>
<hi>設陳饌幔廟同社</hi>右校掃除壇之内外郊社令積柴於燎壇<hi>社爲</hi>
<hi>瘞塪二於壇北如常廟塪於北門内道西</hi>前一日諸告官清齋於告所<hi>社於社所</hi>
<pb n="KR2m0001_WYG_123-10b"/>
<hi>廟於廟所</hi>諸衞令其屬晡後一刻各以其方器服守衞壝門<lb/>
<hi>社則社宫門廟則廟門</hi>奉禮設版位於内外並如常儀<hi>廟又設望瘞位於堂</hi>
<hi>之東北當瘞塪西向又設奉禮位於瘞塪東北南向贊者二人在西少退太廟令整拂神幄</hi>郊社令<lb/>
帥其屬以罇坫罍洗篚羃入設皆如常儀執罇罍篚羃<lb/>
者各位於罇罍篚羃之後太官令先具饌酒脯醢告日<lb/>
未明四刻太史令郊社令各服其服升設神座位如常<lb/>
<hi>廟無未明四刻以下儀</hi>未明三刻諸告官各服其服郊社令<hi>廟則廟令</hi>
良醖之屬入實罇罍及玉幣<hi>天帝太罇二著罇二一實以明水爲上一實以醴齊</hi>
<pb n="KR2m0001_WYG_123-11a"/>
<hi>次之山罍各二一實以𤣥酒為上一實以清酒次之玉以蒼幣以蒼社正座太罍二一實明水爲上一實醴齊</hi>
<hi>次之配座象罇二其實亦如之皆山罍二一實𤣥酒為上一實清酒次之玉兩珪有邸幣以黒各一丈八尺廟</hi>
<hi>毎室春夏用两犧罇秋冬用两著罇一實明水為上一實醴齊次之山罍二一實𤣥酒為上一實清酒次之幣</hi>
<hi>以白長一丈八尺</hi>太祝以玉帛置於篚設於饌所<hi>社無饌幔廟同</hi>未明<lb/>
二刻奉禮帥贊者先入就位贊引引御史太祝以下入<lb/>
再拜行掃除如常儀訖各就位<hi>社一刻廟又贊引引太廟令太祝宫闈令入當</hi>
<hi>階間北面西上立定奉禮曰再拜贊者承傳太廟令以下皆再拜升自東階入開塪室奉出獻祖以下九室神</hi>
<hi>主各置於座如儀訖各就位謁者引告官贊引引執事者次入就位立定奉禮曰再拜告官以下再拜其先拜</hi>
<pb n="KR2m0001_WYG_123-11b"/>
<hi>者不拜謁者進告官之左白有司謹具請行事</hi>未明一刻<hi>社廟則質明</hi>謁者引告官<lb/>
<hi>廟又贊引引執事者</hi>以下俱就門外位立定又謁者引告官贊引<lb/>
引執事者次入就位立定<hi>社無謁者以下</hi>奉禮曰再拜贊者承<lb/>
傳<hi>凡奉禮有辭贊者皆承傳</hi>告官以下皆再拜謁者進告官之左白<lb/>
有司謹具請行事退復位奉禮曰再拜在位者皆再拜<lb/>
初謁者白請行事退復位太官令出帥進饌者奉饌陳<lb/>
於東門之外<hi>社於西門</hi>初太官令出太祝跪取玉<hi>廟取幣</hi>於篚<lb/>
興各立於罇所謁者引告官升自午陛北向立<hi>社升北陛南向</hi>
<pb n="KR2m0001_WYG_123-12a"/>
<hi>立</hi>太祝以玉東向授<hi>社西/向授</hi>告官受玉進北面跪<hi>社南面</hi>奠<lb/>
於天帝神座俛伏興<hi>社奠太社</hi>少退北向再拜<hi>社謁者又引告官詣太稷</hi>
<hi>壇如太社之儀</hi>謁者各還本位太祝還罇所<hi>廟謁者引告官升自東階詣獻祖廟</hi>
<hi>堂户前北向立太祝以幣東向授告官受幣北面跪奠於獻祖神座前俛伏興出户北向再拜訖謁者引告官</hi>
<hi>次懿祖以下告如上儀訖謁者引還本位諸太祝各還罇所</hi>太官令引饌入升自午<lb/>
陛太祝迎引於壇上設於神座前<hi>籩豆蓋羃徹之如式社饌入如正儀</hi>設<lb/>
訖太官令以下降自東陛復位<hi>社西陛</hi>諸太祝各還罇所<lb/>
謁者引告官詣罍洗盥手洗爵訖升自南陛詣天帝酒<lb/>
<pb n="KR2m0001_WYG_123-12b"/>
罇所<hi>社告官詣太社壇升北陛</hi>執罇者舉羃告官酌醴齊謁者引告<lb/>
官詣天帝神座前北向跪奠爵俛伏興<hi>社進太社前南向跪奠</hi>少<lb/>
退北向立太祝持版進於神座之右東向跪讀祝文<hi>祝文</hi>
<hi>臨時撰社西向</hi>訖興告官再拜訖太祝進跪奠版於神座興還<lb/>
罇所告官拜訖謁者引告官進天帝神座前北向立<hi>社引</hi>
<hi>詣太社前南面立廟太官令引饌入自正門升自太階諸太祝迎引於階上各設於神座前訖太官令以下降</hi>
<hi>復位諸太祝各還罇所謁者引告官詣罍洗盥手洗爵訖升自東階詣獻祖酒罇所執罇者舉羃告官酌醴齊</hi>
<hi>訖謁者引告官入詣獻祖神座前北向跪奠俛伏興出户北向立太祝持版進於室户外之右東向跪讀祝文</hi>
<pb n="KR2m0001_WYG_123-13a"/>
<hi>訖興告官再拜太祝進跪奠版於神座俛伏興還罇所告官拜訖謁者引告官以次奠如獻祖之儀唯不盥洗</hi>
<hi>訖謁者引告官詣東序西向立</hi>太祝以爵酌罍福酒合置一爵一太祝<lb/>
持爵進告官之右西向立<hi>社東向廟北向</hi>告官再拜受爵跪祭<lb/>
酒遂飲卒爵太祝進受爵復於坫告官俛伏興再拜訖<lb/>
謁者引告官降復位<hi>社告官拜訖别引詣太稷壇升獻如太社訖引降復位</hi>太祝<lb/>
各進跪徹豆俛伏興還罇所奉禮曰再拜告官及在位<lb/>
者皆再拜謁者進告官之左白請就望燎位<hi>社望瘞位廟同社</hi>
謁者引告官就望燎位南向立<hi>廟西向立</hi>初衆官將拜太祝<lb/>
<pb n="KR2m0001_WYG_123-13b"/>
以篚取玉幣及祝版置於柴上户内<hi>瘞則置於塪社祝版焚於齋坊廟同</hi>
<hi>社</hi>柴東西各四人以炬燎火半柴<hi>社則瘞左右四人寘土半塪</hi>謁者<lb/>
進告官之左白禮畢謁者引告官賛引引執事者以次<lb/>
出御史以下俱復執事位立定奉禮曰再拜御史以下<lb/>
皆再拜賛引引出<hi>太廟儀初白禮畢奉禮賛者還本位御史太史以下俱復執事位立定奉</hi>
<hi>禮曰再拜御史以下皆再拜賛引引出太廟令太祝宫闈令納神主如常儀</hi>歸告禮同<lb/>
　　皇帝廵狩<lb/>
　　　鑾駕出宫<lb/>
<pb n="KR2m0001_WYG_123-14a"/>
將廵狩所司承制先頒告於東方諸州曰皇帝二月東<lb/>
廵狩各修平乃守考乃職事無敢不敬戒國有大刑駕<lb/>
將發告圓丘宗廟社稷皆如别儀皇帝出宫大備鹵簿<lb/>
皆如常儀軷於國門祭所過山川如親征之禮所經州<lb/>
縣刺史縣令先待於境通事舍人承制問百年古先帝<lb/>
王名臣烈士皆州縣致祭<lb/>
　　　燔柴告至<lb/>
將告將作先於泰山下修圓壇四出陛<hi>若先有封禪祀天壇即不須别</hi>
<pb n="KR2m0001_WYG_123-14b"/>
<hi>築</hi>前告三日尚舍直長施大次於外壝東門之内<hi>又設文武</hi>
<hi>侍臣次陳饌位</hi>設宫懸樂燎壇之制<hi>一如圓丘之儀</hi>前一日皇帝清齋<lb/>
於行宫應告之官皆於告所清齋一日近侍之官應從<lb/>
升者及從告羣官諸方客使皆於其所俱清齋一宿諸<lb/>
衞令其屬晡後一刻各以其方器服守衞壝門與太樂<lb/>
工人俱清齋一宿奉禮設御位於壇之東南西向設告<lb/>
官司徒執事者御史奉禮賛者協律郎太樂令望燎位<lb/>
東方諸州刺史縣令介公酅公文武九品以上官諸方<lb/>
<pb n="KR2m0001_WYG_123-15a"/>
客使蕃客等位並如上辛圓丘儀<hi>其褒聖侯等亦如之</hi>設告官以<lb/>
下門外位於東西壝門之外道南皆如設次之式郊社<lb/>
令帥府史一人及齋郎以罇坫罍洗篚羃入設於位並<lb/>
如常儀執罇罍篚羃者各位於罇罍篚羃之後告日未<lb/>
明十五刻太官令帥宰人烹牲於厨<hi>蒼牲一騂牲一</hi>未明四刻<lb/>
太史令郊社令各服其服升設昊天上帝神座於壇上<lb/>
北方南向席以藁秸設髙祖神堯皇帝神座於東方西<lb/>
向席以莞設神位各於座首未明三刻諸告官以下各<lb/>
<pb n="KR2m0001_WYG_123-15b"/>
服其服郊社令良醖令各帥其屬入實罇罍及玉<hi>天帝太罇</hi>
<hi>二配帝著罇二俱實以汎齊其明水各實於上罇玉以蒼璧幣一丈八尺</hi>太祝以玉帛置於<lb/>
篚太官令帥進饌者實諸籩豆簠簋等皆設於饌幔内<lb/>
未明二刻奉禮帥贊者先入就位贊引引御史太祝以<lb/>
下入行掃除如常儀訖各就位皇帝服袞冕乗輅發行<lb/>
宫奏請進發内外器服如常儀駕將至謁者賛引各引<lb/>
告官通事舍人引從告羣官東方刺史縣令諸方客使<lb/>
俱就門外位駕至大次門外廻輅南向<hi>其降輅之大次謁者引告官及</hi>
<pb n="KR2m0001_WYG_123-16a"/>
<hi>從□羣官入就位皇帝奠玉帛等儀並如圓丘</hi>初皇帝既升奠玉幣太官令帥<lb/>
進饌者<hi>其奉饌奏樂之儀並如圓丘天帝之饌升自南陛配帝之饌升自東陛</hi>諸太祝迎<lb/>
引於壇上各設於神座前設訖謁者引司徒以下降自<lb/>
東陛復位諸太祝各還罇所太常卿引皇帝詣罍洗樂<lb/>
作<hi>其盥洗酌獻奏樂讀祝之儀並如圓丘其祝文臨時撰</hi>訖興皇帝再拜初讀祝<lb/>
文訖樂作太祝進奠版於神座還罇所<hi>其酌獻配帝奏樂讀祝之儀並</hi>
<hi>如圓丘</hi>皇帝拜訖樂止太常卿引皇帝進天帝神座前北<lb/>
向立樂作太祝各以爵酌福酒<hi>其飲福受胙奏樂皇帝還版位之儀並如圓丘</hi>
<pb n="KR2m0001_WYG_123-16b"/>
謁者引司徒降復位太祝各進徹豆還罇所奉禮曰賜<lb/>
胙<hi>其衆官受胙皇帝望燎及太祝燎牲體玉幣皇帝還大次禮官工人次出等儀並如圓丘</hi>
　　　鑾駕還行宫<lb/>
皇帝既還大次侍中版奏請解嚴<hi>將士不得輙離部伍</hi>皇帝改服<lb/>
通天冠絳紗袍乘輅奏請還宫如常儀<lb/>
　　　望秩於山川<lb/>
柴之明日望秩祀於嶽鎮海瀆山林川澤丘陵墳衍原<lb/>
隰將祭所司先爲壇於祭所其神皆以尊卑為叙重行<lb/>
<pb n="KR2m0001_WYG_123-17a"/>
南向前三日守宫設祭官以下次於東壝之外道南北<lb/>
向以西為上設陳饌幔於内壝東門之外道北南向前<lb/>
二日太樂令設宫懸之樂於壇南設登歌於壇上皆如<lb/>
常儀右校掃除壇内外又為瘞塪於壇北之壬地外壝<lb/>
之内方深取足容物前一日諸祭官各清齋於祭所諸<lb/>
衞令其屬晡後一刻各以其方器服守衞壝門與太樂<lb/>
工人俱清齋一宿奉禮設祭官位於内壝東門之内道<lb/>
北執事位於道南俱西向北上設御史位於壇下一位<lb/>
<pb n="KR2m0001_WYG_123-17b"/>
於東南西向一位於西南東向令史各陪其後設奉禮<lb/>
位於樂懸東北贊者二人在南差退俱西向協律郎位<lb/>
於壇上在西陛之西東向設太樂令位於北懸之間設<lb/>
望瘞位於瘞塪之東西向設祭官以下門外位於外壝<lb/>
東門之外道南毎等異位北向西上設酒罇之位嶽鎮<lb/>
海瀆各山罍二山林川澤俱蜃罇二丘陵墳衍原隰俱<lb/>
散罇二各於壇上南陛之東北向西上<hi>其嶽壇上加山罍二罍置於山</hi>
<hi>罇東北向皆加勺羃</hi>設玉篚於罇坫之所設洗於壇南陛東南如<lb/>
<pb n="KR2m0001_WYG_123-18a"/>
常執罇罍篚羃者各位於罇罍篚羃之後郊社令帥齋<lb/>
郎以罇坫罍洗篚羃入設於位祭日未明十五刻太官<lb/>
令帥宰人以鸞刀割牲齋郎以豆取牲血置於饌所遂<lb/>
烹牲未明二刻太史令郊社令各服其服入設神座各<lb/>
於壇上北方南向席皆以莞設神位各於座首未明一<lb/>
刻祭官以下各服其服郊社令良醖令入實罇罍及玉<lb/>
<hi>山罍實以醍齊蜃罇實以沈齊散罇及山罍皆實以清酒齊加明水酒加𤣥酒各實於上罇祭神之玉以两珪</hi>
<hi>有邸</hi>太祝以幣置於篚太官令帥進饌者實諸籩豆簠簋<lb/>
<pb n="KR2m0001_WYG_123-18b"/>
等奉禮帥贊者先入就位贊引引御史太祝與執罇罍<lb/>
篚羃者入自東門當壇南重行北向西上立定奉禮曰<lb/>
再拜贊者承傳御史以下皆再拜訖執罇罍篚羃者各<lb/>
就位贊引引御史詣壇東陛升行掃除於上令史祝史<lb/>
行掃除於下訖引就位質明謁者引獻官贊引引執事<lb/>
者俱就東門外位太樂令帥工人次入就位謁者贊引<lb/>
各引獻官以下入就位立定奉禮曰再拜在位者皆再<lb/>
拜謁者進獻官之左白有司謹具請行事退復位協律<lb/>
<pb n="KR2m0001_WYG_123-19a"/>
郎跪俛伏興舉麾鼔柷奏順和之樂以蕤賔之均<hi>自後壇下</hi>
<hi>之樂皆奏姑洗</hi>樂三成偃麾戛敔樂止奉禮曰再拜獻官以下<lb/>
皆再拜太祝取玉於篚立於罇所謁者引獻官詣嶽壇<lb/>
升自南陛北向太祝以玉幣東向授獻官受登歌作肅<lb/>
和之樂以函鍾之均謁者引獻官進北面跪奠於嶽神<lb/>
之座俛伏興謁者引退北面再拜訖登歌止謁者引獻<lb/>
官降自南陛還本位初獻官升奠玉幣太官令帥進饌<lb/>
者奉饌陳於東門外登歌止太官令引饌入爼初入門<lb/>
<pb n="KR2m0001_WYG_123-19b"/>
雍和之樂作饌至陛樂止饌升南陛太祝迎引於壇上<lb/>
設於嶽神座前<hi>籩豆蓋羃徹之如式</hi>設訖太官令以下降自東陛<lb/>
以出太祝還罇所其鎮海以下之饌皆祝史迎於壇上<lb/>
設於神座前相次而畢訖謁者引獻官詣罍洗盥手洗<lb/>
爵訖謁者引升自南陛詣酒罇所執罇者舉羃獻官酌<lb/>
醍齊訖樂作謁者引詣嶽神座北向跪奠爵興謁者引<lb/>
獻官少退北向立樂止初獻官進奠爵祝史各以爵酌<lb/>
奠鎮海以下還罇所太祝持版於神座之右東面跪讀<lb/>
<pb n="KR2m0001_WYG_123-20a"/>
祝文<hi>祝文臨時撰</hi>訖興獻官再拜初讀祝文訖樂作太祝進<lb/>
奠版於神座還罇所獻官拜訖樂止太祝酌罍福酒進<lb/>
獻官之右西向立獻官再拜受爵跪祭酒啐酒奠爵興<lb/>
太祝帥齋郎進俎太祝減神前三牲胙肉<hi>皆取前脚第二骨</hi>加<lb/>
於俎西向授獻官受以授齋郎獻官跪取爵遂飲卒爵<lb/>
太祝受爵復於坫獻官興再拜謁者引獻官降復位諸<lb/>
祝各徹豆如常訖還罇所奉禮曰賜胙贊者唱再拜在<lb/>
位者皆再拜<hi>獻官不拜</hi>順和之樂作奉禮又曰再拜獻官以<lb/>
<pb n="KR2m0001_WYG_123-20b"/>
下皆再拜樂一成止謁者進獻官之左白請就望瘞位<lb/>
西向立於衆官將拜諸太祝各執篚進神座前跪取玉<lb/>
幣齋郎以俎載毛血等各由其陛降壇詣瘞塪以物置<lb/>
於塪訖奉禮曰可瘞塪東西各四人寘土半塪謁者進<lb/>
獻官之左白禮畢遂引出贊引引執事者以次出又贊<lb/>
引引御史太祝以下俱復執事位奉禮曰再拜御史以<lb/>
下皆再拜訖出贊引引工人以次出其祝版燔於齋所<lb/>
　　　肆覲東后<lb/>
<pb n="KR2m0001_WYG_123-21a"/>
望秩之明日肆覲東后於告至之前刺史縣令皆先奉<lb/>
見如常將作先於行宫之南爲壝宮方三百歩面一門<lb/>
爲壇於壝内三分壝二在南壇方九丈六尺髙四尺四<lb/>
出陛<hi>南面两陛餘三面各一陛</hi>前二日太樂令設宫懸之樂於壇南<lb/>
如殿庭之儀前一日尚舍鋪御座於壇上近北南向又<lb/>
設解劔席於南陛之西南守宫於門外量設百官次文<lb/>
東武西以北爲上東方刺史縣令次於文官之南蕃客<lb/>
次於武官之南所司陳輦輅於壇南如常典儀設羣官<lb/>
<pb n="KR2m0001_WYG_123-21b"/>
版位文官一品以下九品以上位於壇東南每等異位<lb/>
重行西面以北爲上武官一品以下九品以上位於壇<lb/>
西南當文官每等異位重行東面以北爲上東方刺史<lb/>
縣令於壇南三分庭一在南毎等異位重行北面以西<lb/>
爲上若有蕃客則位於刺史之西毎國異位重行北面<lb/>
以東爲上設典儀位於南陛之東贊者二人在南差退<lb/>
俱西向北上奉禮設門外位文官一品以下九品以上<lb/>
位於門東每等異位重行西面武官一品以下九品以<lb/>
<pb n="KR2m0001_WYG_123-22a"/>
上位於門西毎等異位重行東面俱以北爲上設東方<lb/>
刺史縣令位於文官之南每等異位重行西面以北爲<lb/>
上蕃客位於武官之南每國異位重行東面以北爲上<lb/>
其日未明三刻諸衞各以其方器服量設牙旗於壝外<lb/>
四面未明一刻諸衞各勒所部列黄麾大仗屯門及鈒<lb/>
㦸陳於壝内如殿庭之儀羣官及刺史以下各集就次<lb/>
服其朝服蕃客集次各服其服侍中版奏請中嚴近仗<lb/>
陳於行宫門外諸侍衞之官各服其器服符寶郎奉寶<lb/>
<pb n="KR2m0001_WYG_123-22b"/>
俱詣行宫門外奉迎典儀帥贊者先入就位吏部兵部<lb/>
主客户部贊羣官客使俱出次通事舍人各引就門外<lb/>
位刺史縣令俱執贄通事舍人引就門外位<hi>䞇各以其土所有錦</hi>
<hi>綺繒布葛越之屬俱五兩爲一束而執之仍飾以黄帊</hi>其餘當土常貢之物並盛<lb/>
以篚其屬執之列於縣令位後通事舍人引文武官一<lb/>
品以下九品以上先入就位侍中版奏外辦皇帝將出<lb/>
仗動太樂令令撞黄鍾之鐘右五鐘皆應協律郎舉麾<lb/>
工鼓柷奏太和之樂皇帝服袞冕乗輿以出曲直華蓋<lb/>
<pb n="KR2m0001_WYG_123-23a"/>
警蹕侍衞如常儀皇帝入自北壝門由北陛升壇即御<lb/>
座樂止腰輿退其羽儀華蓋仍侍於御側通事舍人引<lb/>
東方刺史以下入就位鴻臚引蕃客次入就位初刺史<lb/>
入壝門懸下舉麾舒和之樂作至位立定樂止典儀曰<lb/>
再拜贊者承傳執䞇者俱跪奠䞇興在位者皆再拜訖<lb/>
跪取䞇興<hi>凡拜奠䞇皆如之</hi>侍中前承制降詣刺史東北西面<lb/>
立稱有制<hi>蕃客則舍人承㫖宣勅</hi>刺史以下皆再拜宣制訖又再<lb/>
拜户部引諸州貢物兩行各入於刺史位前東西陳之<lb/>
<pb n="KR2m0001_WYG_123-23b"/>
龜爲前列金次之丹漆絲纊四海九州美物重行量陳<lb/>
於後訖執物者各退立於東西廂文武前側立通事舍<lb/>
人引刺史為首者一人執䞇詣解劔席跪解劒脱舄執<lb/>
䞇興舍人接引升壇詣御座前北面跪奏稱具官臣姓<lb/>
名等敢獻壌奠遂奠䞇俛伏興又舍人跪舉以東授所<lb/>
司舍人引刺史降詣解劒席跪佩劍納舄興通事舍人<lb/>
引復北面位初為首者奠䞇通事舍人引在庭者以次<lb/>
奠䞇於位前訖各俛伏興引退復位訖刺史以下俱再<lb/>
<pb n="KR2m0001_WYG_123-24a"/>
拜户部尚書進詣階間北面跪奏稱户部尚書臣某言<lb/>
諸州貢物請付所司俛伏興侍中前承詔退稱制曰可<lb/>
尚書退復位所司受䞇其執貢物各進執物所司引退<lb/>
俱出東門初刺史將朝中書侍郎以諸州鎭表文别爲<lb/>
一案俟於西門外給事中以祥瑞案俟於東門外俱令<lb/>
史絳公服對舉案侍郎給事中俱就侍臣班初刺史將<lb/>
入門中書侍郎降引表案入詣西階下東面立給事中<lb/>
降引祥瑞案詣東階下西面立刺史將升奠中書令黄<lb/>
<pb n="KR2m0001_WYG_123-24b"/>
門侍郎俱降立於階下刺史執䞇升階中書令黄門侍<lb/>
郎各執所奏之文以次升初户部尚書奏退復位訖中<lb/>
書令前跪奏諸方表訖黄門侍郎又進跪奏祥瑞各還<lb/>
侍位侍郎與給事中引案退司儀曰再拜贊者承傳文<lb/>
武羣官刺史以下及諸國蕃客俱再拜訖通事舍人以<lb/>
次引北面位者出就門外位侍中前奏稱侍中臣某言<lb/>
禮畢俛伏興還侍位皇帝興太樂令令撞㽔賔之鐘左<lb/>
五鐘皆應太和之樂作皇帝乗輿降自北陛警蹕侍衞<lb/>
<pb n="KR2m0001_WYG_123-25a"/>
如來儀入行宫樂止通事舍人引東西面位者以次出<lb/>
設㑹如正㑹之儀<lb/>
　　　考制度<lb/>
朝覲之明日左右丞相以考制度事奏聞命太常卿採<lb/>
詩陳之以觀百姓之風俗命市納賈以觀百姓之所好<lb/>
惡命典禮者考時月定日同律觀禮樂制度衣服正之<lb/>
山川神祇有不舉者爲不敬宗廟有不順者爲不孝不<lb/>
孝不敬者則長官黜以爵革制度衣服者爲叛叛者長<lb/>
<pb n="KR2m0001_WYG_123-25b"/>
官有討有功徳於百姓者加爵賞五月南巡狩至於南<lb/>
嶽如東巡狩之禮八月西巡狩至於西嶽如南巡狩之<lb/>
禮十有一月北巡狩至於北嶽如西巡狩之禮歸格於<lb/>
宗禰用特如别禮若告封禪如别儀<lb/>
　<lb/>
　<lb/>
　<lb/>
　通典卷一百十八<lb/>
</p>
<p>
</p>
  </div>
</body>
</text>
</TEI>
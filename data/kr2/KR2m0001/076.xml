<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷七十一</head> <lb/>
    <p>
<pb n="KR2m0001_WYG_076-1a"/>
欽定四庫全書<lb/>
　通典卷七十一<lb/>
　　唐　京　兆　杜　佑　君　卿　纂<lb/>
　禮三十一　　嘉十六<lb/>
　　皇太子監國及㑹宮臣議<hi>北齊</hi>　<hi>隋/</hi>　<hi>大唐</hi>
北齊天保元年皇太子監國在西林園冬㑹羣臣議皆<lb/>
東面二年於北城第内冬㑹又議東面吏部郎陸卬疑<lb/>
非禮魏收改為西面邢子才議欲依前曰凡禮有同者<lb/>
<pb n="KR2m0001_WYG_076-1b"/>
不可令之異詩説天子至於大夫皆乗四馬况以方面<lb/>
之少何可皆不同乎若太子定西面者王公卿大夫士<lb/>
復何面也南面人君正位今一官之長無不南面太子<lb/>
聽政亦宜南面坐議者引晉舊事太子在東宮西面為<lb/>
避尊位非為嚮臺殿也子才以為東晉博議依漢魏之<lb/>
舊太子普臣四海不以為嫌又何疑於東面禮嗣子絶<lb/>
旁親嫡子冠於阼冡子生接以太牢漢元著令太子絶<lb/>
馳道此皆禮同於君又晉王公嗣攝命臨國乗七旒安<lb/>
<pb n="KR2m0001_WYG_076-2a"/>
車駕用三馬禮同三公近宋太子乗象輅皆有同處不<lb/>
以為嫌况東面者君臣通禮獨何為避明為嚮臺所以<lb/>
然也近皇太子在西林園於殿猶且東面於北城非宮<lb/>
殿之處更不得耶諸人以東面為尊宴會須避按燕禮<lb/>
燕義君位在東賔位在西君位在阼階故有武王踐阼<lb/>
不在西也禮乗君之車不敢曠左君在惡空其位左亦<lb/>
在東不在西也君在阼夫人在房鄭注人君尊東也前<lb/>
代及今皇帝宴會接客亦東堂西面若以東面為貴皇<lb/>
<pb n="KR2m0001_WYG_076-2b"/>
太子以儲后之禮監國之重别第宴臣賔自得申其正<lb/>
位禮者皆東宮臣属公卿接宴觀禮而已若以西面為<lb/>
卑實是君之正位太公不肯北面説丹書西面則道之<lb/>
西面乃尊也君位南面有東有西何可皆避且事雖少<lb/>
異有可相比者周公臣也太子子也周公為冢宰太子<lb/>
為儲貳明堂尊於别第朝諸侯重於宴臣賔南面貴於<lb/>
東面臣疎於子冢宰輕於儲貳周公攝政得在明堂南<lb/>
面朝諸侯今太子監國不得於别第宮東面宴客情所<lb/>
<pb n="KR2m0001_WYG_076-3a"/>
未安且君行以太子監國君宴不以公卿為賔明父子<lb/>
無嫌君臣有嫌按儀注親王受詔冠婚皇子皇女皆東<lb/>
面今不約王公南面獨約太子何所取耶議者以南尊<lb/>
改就西面轉居尊位更非合禮方面既少難為節文東<lb/>
西二面君臣通用太子宜然於理為允魏收議云去天<lb/>
保初皇太子監國冬㑹羣官於西林園都亭坐從東面<lb/>
義取於嚮中宮殿臺故也二年於宮冬㑹坐乃東面收<lb/>
竊以為疑前者遂有别議議者同之邢尚書以前定東<lb/>
<pb n="KR2m0001_WYG_076-3b"/>
面之議復申本懐此乃國之大禮無容不盡所見收以<lb/>
為太子東宮位在於震長子之義也按易八卦正位嚮<lb/>
中皇太子今居北城於宮殿為東北南面而坐於義為<lb/>
背也前者立議據東宮為本又按東宮舊事太子宴㑹<lb/>
多以西面為禮此又誠證非徒言也不言太子常無東<lb/>
西二面之坐但用之有所至如西園東面所不疑也未<lb/>
知君臣車服有同異之議何為而發就如所云但知禮<lb/>
有同者不可令異不知禮有異者不可令同茍别君臣<lb/>
<pb n="KR2m0001_WYG_076-4a"/>
同異之禮恐重紙累札書不盡也子才竟執東面收執<lb/>
西面援引經據交相徃復其後竟從西面為定時議又<lb/>
擬官吏之姓與太子名同子才又謂曰按曲禮大夫士<lb/>
之子不與嗣君同名鄭注云若先生之亦不改漢法天<lb/>
子登位布名於天下四海之内無不咸避按春秋經衞<lb/>
石惡出奔在晉衞侯衎卒其子惡始立明石惡與長子<lb/>
同名諸侯長子在一國之内與皇太子於天下禮亦不<lb/>
異鄭言先生不改蓋以此義衞石惡宋向戍皆與君同<lb/>
<pb n="KR2m0001_WYG_076-4b"/>
名春秋不譏皇太子雖有儲貳之重未為海内所避何<lb/>
容便改人姓然事有消息不得皆同於古官吏至微而<lb/>
有所犯朝夕從事亦是難安宜聽出宮更補他職制曰<lb/>
可○隋文帝開皇初皇太子勇准故事張樂受朝宮臣<lb/>
及京官北面稱慶帝誚之遂後定儀注西面而坐唯宮<lb/>
臣稱慶臺官不復總集煬帝之為太子奏降章服宮官<lb/>
請不稱臣從之○大唐睿宗景雲二年四月欲傳位於<lb/>
皇太子召三品以上官謂曰朕素懐澹泊不以宸極為<lb/>
<pb n="KR2m0001_WYG_076-5a"/>
貴昔居皇嗣已讓中宗及居太弟又固辭不就思脱屣<lb/>
於天下為日乆矣今欲傳位於太子卿等何如羣臣唯<lb/>
唯莫有對者皇太子遣右庶子李景伯讓監國上不許<lb/>
殿中侍御史和逢堯諫曰陛下春秋未髙聖恩浹洽昔<lb/>
韋氏亂政百僚憂懼萬姓顒顒欣荷睿徳豈可即為讓<lb/>
乎上從之遂有制政事皆取皇太子處分若縁軍馬刑<lb/>
殺五品以上除授政事皆取皇太子商量然後聞奏其<lb/>
會宮臣儀注具開元禮<lb/>
<pb n="KR2m0001_WYG_076-5b"/>
　　皇太子監國有司儀注<hi>宋</hi>
宋文帝元嘉二十六年二月東廵皇太子監國有司儀<lb/>
注某曹闗某事<hi>云云</hi>被命議宜如是請為牋如左謹闗<lb/>
　　　右署衆官如常儀<lb/>
尚書僕射尚書左右丞某甲死罪死罪某事<hi>云云</hi>叅議<lb/>
以為宜如是事諾奉行某死罪死罪<lb/>
　　　年月　　　日某曹上<lb/>
　　　右牋儀唯於啟事年月右方闗門下位及尚書<lb/>
<pb n="KR2m0001_WYG_076-6a"/>
　　　官署其言選事者依舊不經他官<lb/>
某曹闗太常甲乙啟辭押某署令某甲上言某事<hi>云云</hi>
請臺告報如所稱主者詳檢應聽如所上事諾别符申<lb/>
攝奉行謹闗<lb/>
　　　年月　　　日<lb/>
　　　右闗事儀准於黄案年月日右闗門下位年月<lb/>
　　　下左方下附列尚書衆官署其尚書名下應云<lb/>
　　　奏者今言闗餘皆如黄案式<lb/>
<pb n="KR2m0001_WYG_076-6b"/>
某曹闗司徒長史王甲啟辭押某州刺史景丁觧騰某<lb/>
郡縣令長李乙書言某事<hi>云云</hi>請臺告報如所稱尚書<lb/>
某甲叅以為所論正如法令告報聽如所上請為令書<lb/>
如左謹闗<lb/>
　　　右闗門下位及尚書署如上議司徒長史王甲<lb/>
　　　啟辭押某州刺史景丁觧騰某郡縣令長李乙<lb/>
　　　書言某事<hi>云云</hi>請臺告報<lb/>
　　　年月　　　日尚書令某甲上建康宮<hi>如無令稱僕射</hi>
<pb n="KR2m0001_WYG_076-7a"/>
右令曰下司徒今報得如某所上其宣攝奉行故事文<lb/>
書如千里驛行<lb/>
　　　年月　　　日朔甲子尚書令某甲下<hi>無令稱僕射</hi>
　　　司徒書從事書到上　　起某曹<lb/>
　　　右外上事内處報下令書儀<lb/>
某曹闗事<hi>云云</hi>令如是請為令書如左謹闗<lb/>
　　　右闗署如前式<lb/>
令司徒某事<hi>云云</hi>令如是其下所属奉行如故事文書<lb/>
<pb n="KR2m0001_WYG_076-7b"/>
如千里驛行<lb/>
　　　年月　　　日子下起某曹<lb/>
　　　右令書自内出下外儀<lb/>
令書前某官某甲今以甲為某官如故事<lb/>
　　　年月　　　日侍御史某甲受<lb/>
　　　右令書版文准詔書版文<lb/>
尚書下<hi>云云</hi>奉行如故事<lb/>
　　　右以准尚書勑儀　起某曹<lb/>
<pb n="KR2m0001_WYG_076-8a"/>
　　　右並白紙書凡外内應闗牋之事一准此為儀<lb/>
　　　其經宮臣者依臣禮<lb/>
拜刺史二千石誡勅文曰制詔<hi>云云</hi>某動靜屢聞<lb/>
　　　右除拜詔書除者如舊文其拜令書除者令代<lb/>
　　　制詔餘如常儀<lb/>
辭闕版文云某官糞土臣某甲臨官稽首再拜辭制曰<lb/>
　　　右除糞土臣及稽首<hi>云云</hi>某官某甲再拜辭<lb/>
　　　以令曰代制曰某官宮臣者稱臣<lb/>
<pb n="KR2m0001_WYG_076-8b"/>
　　春夏封諸侯議後<hi>漢</hi>　<hi>魏/</hi>　<hi>晉</hi>
後漢鄭𤣥曰據祭統云古者於禘發爵賜服於嘗出田<lb/>
邑今封諸侯則違古且土地皆慶賞之事漢家故事丞<lb/>
相始拜皆封為列侯其在秋冬者先賜爵闗内侯俟春<lb/>
而後封國祭統嘗出田邑先師或以為秋嘗時邑人皆<lb/>
田或以為削黜田邑於此時也○魏王肅聖證論孟夏<lb/>
之月天子行賞封諸侯慶賜無不忻悦故左傳賞以春<lb/>
夏是也○晉張融評曰按洛誥成王命周公後封伯禽<lb/>
<pb n="KR2m0001_WYG_076-9a"/>
以周之正易屯卦云宜建侯據二經周人封諸侯不以<lb/>
春夏也<hi>周禮夏官司勲掌爵月令夏封諸侯故取此時</hi>束晢總論曰月令所紀<lb/>
非一王之制凡稱古者無逺近之限未知夏封諸侯何<lb/>
代之典秋祭田邑夏乎殷乎而王據月令以非祭統鄭<lb/>
宗祭統而疑月令無乃俱未通哉莫若通以三代説兩<lb/>
氏而不俱一也<lb/>
　　錫命<hi>周</hi>　<hi>東晉</hi>
周制春官大宗伯以九儀之命正邦國之位<hi>每命異儀貴賤之位</hi>
<pb n="KR2m0001_WYG_076-9b"/>
<hi>乃正春秋傳曰名位不同禮亦異數</hi>一命受職<hi>始見命為正吏謂列國之士於子男為大夫王之下</hi>
<hi>士亦一命鄭司農云受職理職事也</hi>再命受服<hi>謂受𤣥冕之服列國之大夫再命於子男為卿卿大</hi>
<hi>夫自元冕以下如孤之服王之中士亦再命則爵弁服也</hi>三命受位<hi>謂列國之卿始有列位於王為</hi>
<hi>王臣也王之上士亦三命也</hi>四命受器<hi>謂公之孤始得有祭器者禮運曰大夫具官祭器不假聲</hi>
<hi>樂皆具非禮也王之下大夫亦四命也</hi>五命賜則<hi>則者地未成國之名王一之下大夫四命出封加</hi>
<hi>等五命賜以方百里二百里之地者也方三百里以上為成國也五命中大夫出為子男</hi>六命賜官<lb/>
<hi>王六命之卿賜官者使得自置臣理家邑如諸侯也六命上大夫即卿也</hi>七命賜國<hi>王之卿六命出</hi>
<hi>封加一等也</hi>八命作牧<hi>謂諸侯有功徳者加命得専征伐諸侯出為一州之牧入為三公</hi>九<lb/>
<pb n="KR2m0001_WYG_076-10a"/>
命作伯<hi>上公有功徳者加命為二伯得征五侯九伯者也鄭司農云長諸侯為方伯也封為上公為二</hi>
<hi>伯分主東西長於諸侯賔於天子曰天子之吏天子謂之伯父異姓謂之伯舅自稱於諸侯曰天子之老於外</hi>
<hi>曰公</hi>王制云制三公一命袞若有加則賜也<hi>三公八命矣復加一命則</hi>
<hi>服袞龍與王者之後同故諸侯之服自袞而下如王之服</hi>大國之君不過九命次國<lb/>
之君不過七命小國之君不過五命大國之卿不過三<lb/>
命下卿再命小國之卿與下大夫一命春秋左氏傳説<lb/>
諸侯踰年即位天子賜以命珪<hi>珪者諸侯所執以朝覲之瑞也</hi>○公羊傳<lb/>
天王使毛伯來錫公命加魯以袞龍之服傳曰錫者賜<lb/>
<pb n="KR2m0001_WYG_076-10b"/>
也命者加我服也又諸侯有功加之九錫一曰衣服二<lb/>
曰朱户三曰納陛四曰輿馬五曰樂則六曰武賁之士<lb/>
七曰鈇鉞八曰弓矢九曰秬鬯<hi>賞賜者陽數極於九賜大國不過九次國七小</hi>
<hi>國五</hi>○東晉羊元曰説者以左氏云天子錫諸侯命珪以<lb/>
為符信珪者諸侯所執以朝覲之瑞也按魯成公即位<lb/>
八年乃得命珪三年夏公如晉此朝也未有珪朝何執<lb/>
也凡命者謂方策之書也猶今教令耳覲禮曰諸侯奉<lb/>
篋服加命書於其上尚書文侯之命云平王錫晉文侯<lb/>
<pb n="KR2m0001_WYG_076-11a"/>
秬鬯珪瓚作文侯之命命者王之教令其事非一䇿而<lb/>
已<lb/>
　　諸王公城國宮室章服車旗議<hi>虞</hi>　<hi>周/</hi>　<hi>晉</hi>
虞書曰明試以功車服以庸○周制春官小宗伯掌衣<lb/>
服車旗宮室之賞賜<hi>王以賞賜有功者</hi>○晉博士孫毓叚暢等<lb/>
議曰周禮上公九命為伯其國家宮室車旗衣服禮儀<lb/>
皆以九為節侯伯七命以七為節子男五命以五為節<hi>上公</hi>
<hi>謂三公有徳九命為二伯者國家謂城也</hi>公之城蓋方九里宮方九百步侯<lb/>
<pb n="KR2m0001_WYG_076-11b"/>
伯之城方七里宮方七百步子男之城方五里宮方五<lb/>
百步又曰王之三公八命其卿六命及其出封皆加一<lb/>
等其國家宮室車旗衣服禮儀亦如之又如禮諸侯之<lb/>
城隅髙七丈門阿皆五丈又禮諸侯以為殿屋今諸王<lb/>
封國雖有大小而所理舊城不如古制皆宜仍舊其造<lb/>
立宮室當有大小之差然周典奢大異於今儀步數之<lb/>
限宜隨時制又諸侯三重門内曰路門中門曰雉門外<lb/>
門曰庫門雉門之外設䍐憲<hi>䍐罼也憲蓋也</hi>髙五丈其正寢與<lb/>
<pb n="KR2m0001_WYG_076-12a"/>
廟同制皆殿屋四阿堂崇三尺此其舊典略可依也餘<lb/>
皆稱事取供而已旌旗斿數繁纓貳車各以其命之等<lb/>
又曰金輅建大旂同姓以封象輅建大赤異姓以封<hi>金象</hi>
<hi>者謂以金象飾其車</hi>今制從簡除之餘諸王從公者出就封朝祀<lb/>
之車宜輅車駟馬建大旂九斿畫交龍禮公之服自袞<lb/>
冕而下侯伯自鷩冕而下皆如王之服祭服宜元冕朱<lb/>
裏玳玉三采九旒藻三色九就丹組纓元衣纁裳畫九<lb/>
章以事宗廟其祀社稷山川及其羣臣助祭者皆長冠<lb/>
<pb n="KR2m0001_WYG_076-12b"/>
元衣其位不從公者皆以七為節其他則同諸王朝服<lb/>
依漢魏故事皆逺遊冠五時服佩山𤣥玉不復以國大<lb/>
小為差其羣臣侍從冠服皆宜如服制令也諸王公應<lb/>
助祭按司服之職王祀昊天上帝則大裘而冕享先王<lb/>
則袞冕先公則鷩冕公之服自袞冕而下如王之服侯<lb/>
伯之服自鷩冕而下如公之服禮記王制曰制三公一<lb/>
命袞謂三公八命復加一命則服袞龍與王者之後同<lb/>
然則九命及二王之後乃服袞衣無升龍三公之服當<lb/>
<pb n="KR2m0001_WYG_076-13a"/>
從鷩冕而下太尉三公助祭宜服鷩冕七章冕繅九旒<lb/>
赤舄三公助導從外官不與齊祭者自可如舊<lb/>
　　䇿拜諸王侯<hi>拜三公奏樂服冕議附○後漢  北齊  隋  大唐</hi>　<hi>晉</hi>
後漢制拜諸侯王三公之儀百官會位定謁者引光禄<lb/>
勲前<hi>丁孚漢儀云太常住蓋下東向讀文以此異也</hi>謁者引當拜者前當座伏<lb/>
殿下光禄勲前一拜舉手曰制詔其以某為某<hi>按丁孚儀安帝</hi>
<hi>䇿夏勤文曰維元初六年三月甲子制詔以大鴻臚勤為司徒曰朕承天序維稽古建爾於位為漢輔往率舊</hi>
<hi>職敬敷五教在寛左右朕躬宣力四表保乂皇家於戲秉國之鈞方祗厥序時亮天工可不慎歟勤其戒之此</hi>
<pb n="KR2m0001_WYG_076-13b"/>
<hi>其例也</hi>讀䇿書畢拜者稱臣再拜尚書即以璽印綬付侍<lb/>
御史前面立受璽印綬當受䇿者再拜頓首三贊謁者<lb/>
曰某王臣某新封某公某初除謝中謁者報謹謝贊者<lb/>
立曰皇帝為公興重坐受䇿者拜謝起就位禮畢○晉<lb/>
武帝咸寜三年始平濮陽諸王新拜有司奏依故事聽<lb/>
京城近臣諸王公主應朝賀者復上禮博士張放議臨<lb/>
軒遣使應作樂放按太始中皇太子冠太子進而樂作<lb/>
位定樂止王者諸侯雖殊尊卑至於禮秩或有同者冠<lb/>
<pb n="KR2m0001_WYG_076-14a"/>
之與拜俱為嘉禮是以准昔儀注謂宜作樂今符云至<lb/>
尊受太子拜時無鍾磬之樂又按太始三年有司奏皇<lb/>
太子明膺休命光啟嘉祚宜依漢魏故事太常王師等<lb/>
言拜三公應有樂宿設懸於殿庭今門下云非祭享則<lb/>
無樂按冠禮有樂公侯大臣御座為起在輿為下傳曰<lb/>
國卿君之貳也是以命使之日御親臨軒百僚陪位此<lb/>
即敬事之意也古者天子饗下國之使命將帥遣使臣<lb/>
皆有樂故詩敘曰皇皇者華君遣使臣也又曰歌采薇<lb/>
<pb n="KR2m0001_WYG_076-14b"/>
以遣之出車以勞還杕杜以勤歸皆作樂而歌之今命<lb/>
大使拜輔相比於下國之臣輕重殊矣輕誠有之重亦<lb/>
宜然博士考古以事義相准故謂臨軒遣使宜有金石<lb/>
之樂詔曰三公鼎司皇帝有興之禮何以不設樂又正<lb/>
位南面何以不服冕尚書顧和言臨軒拜三公不應有<lb/>
樂和云禮無其文按衞宏撰漢儀拜丞相亦無樂古之<lb/>
燕饗有樂者以暢賔主之歡耳今拜三公事畢於階庭<lb/>
禮成於拜立歡宴未交無事於樂又按六冕之服主於<lb/>
<pb n="KR2m0001_WYG_076-15a"/>
祭祀唯婚特用之他事未見服冕者故拜公不應服冕<lb/>
○北齊䇿諸王以臨軒曰上水一刻吏部令史乗馬賫<lb/>
召版詣王第王乗髙車鹵簿至東掖門止乗軺車既入<lb/>
至席尚書讀䇿以授王又授章綬事畢出軺車入鹵簿<lb/>
乗髙車詣閶闔伏闕表謝報訖拜廟還第即拜鴻臚卿<lb/>
持節吏部尚書授䇿侍御史授節使者受而出乗軺持<lb/>
節詣王第入就西階東面王入立於東階西面使者讀<lb/>
䇿博士讀版王俛伏興進受䇿章綬茅土俛伏三稽首<lb/>
<pb n="KR2m0001_WYG_076-15b"/>
還本位謝如上儀在州鎮則使者受節䇿乗軺車至州<lb/>
如王第諸王三公儀同尚書令五等開國太妃公主恭<lb/>
拜冊軸一枚長二尺以白練衣之用竹簡十二枚六枚<lb/>
與軸等六枚長尺二寸文出集書書皆篆字哀冊贈冊<lb/>
亦同諸王五等開國及鄉男恭拜以其封國所在取社<lb/>
稷壇方面土苞以白茅内青箱中函方五寸以青塗飾<lb/>
封授之以為社○隋臨朝冊命三師諸王三公並陳車<lb/>
輅餘則否百司定列内史令讀冊訖受冊者拜受出又<lb/>
<pb n="KR2m0001_WYG_076-16a"/>
引次受冊者如上儀若冊開國郊社令奉茅土立於仗<lb/>
南西面每授冊訖授茅土焉○大唐之制如開元禮<lb/>
　　諸王公侯留輔朝政嫡子監國議<hi>晉</hi>　<hi>後周</hi>
晉博士孫敏等議按周禮典命職凡諸侯之嫡子誓於<lb/>
天子攝其君則下其君一等<hi>誓猶告也</hi>謂公之子如侯伯而<lb/>
執珪侯伯之子如子男而執璧春秋曹伯使其太子射<lb/>
姑来朝行國君之禮踐土之盟衞成公使其母弟武如<lb/>
會經書曰衞武蔡甲午序於諸侯又左𫝊冢子君行則<lb/>
<pb n="KR2m0001_WYG_076-16b"/>
守有守則從從曰撫軍守曰監國古之制也夫帥師専<lb/>
行謀誓軍旅君與國政之所圖非太子之事也○周制<lb/>
諸侯以功徳入為王卿士則上卿理其國事今諸王公<lb/>
侯受任天朝而嫡子攝其君事則車服禮數國封大小<lb/>
領兵軍數自當如本制而王公侯遣上卿及軍將掌其<lb/>
事合於古義今之車服與古禮不同依禮應下其君一<lb/>
等其嫡子皆以有爵命印綬冠服佩玉之制宜如本令<lb/>
而嫡子但知其政不干其位君不可二尊無二上國相<lb/>
<pb n="KR2m0001_WYG_076-17a"/>
以下見嫡子宜如臣而不稱臣又禮非其臣則答拜國<lb/>
之命士上達於其君者嫡子宜答拜其文書稱嗣子宜<lb/>
曰王嗣子公侯嗣子子繫父爵明不尃國其燕見則稱<lb/>
第下文書表疏皆臣禮而不稱臣今之監司上官文書<lb/>
皆為記告嫡子監國其下羣臣官文書宜稱告不言命<lb/>
稱教<lb/>
　<lb/>
　<lb/>
<pb n="KR2m0001_WYG_076-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷五十一</head> <lb/>
    <p>
<pb n="KR2m0001_WYG_056-1a"/>
欽定四庫全書<lb/>
　通典卷五十一<lb/>
　　唐　京　兆　杜　佑　君　卿　纂<lb/>
　禮十一　吉十<lb/>
　　天子七祀<hi>諸侯附晉  隋</hi>　<hi>殷唐周/大</hi>　<hi>漢/</hi>　<hi>後漢/</hi>　<hi>魏</hi>
殷制天子祭五祀户一竈二中霤三門四行五祀嵗徧<lb/>
<hi>凡祭五祀於廟門户主出入竈主飲食中霤主堂室居處韋昭云古者穴居故名室曰中霤行主道路行作者</hi>
諸侯大夫與天子同○周制王為羣姓立七祀曰司命<lb/>
<pb n="KR2m0001_WYG_056-1b"/>
曰中霤曰國門曰國行曰泰厲曰户曰竈<hi>此七神居人之間司察小</hi>
<hi>過作譴告者司命督察人三命厲主殺罰司命與厲其時不著是則春祀司命秋祀厲也或者合而祀之也</hi>
諸侯為國立五祀曰司命曰中霤曰國門曰國行曰公<lb/>
厲大夫立三祀曰族厲曰門曰行嫡士立二祀曰門曰<lb/>
行庶人立一祀或立霤竈或立户○漢立五祀白虎通<lb/>
云户一祀<hi>春萬物觸户而出亦為陽氣之生欲由之即祭戸户者人所出入者</hi>竈二祀<hi>夏火</hi>
<hi>王長飬萬物即祭竈竈者火之王人所以自養也</hi>門三祀<hi>秋萬物成熟将内之從外而入内自守而</hi>
<hi>祭門門者所以閉蔵</hi>井四祀<hi>冬水王萬物歸藏而祭/井井者水主蔵在冬</hi>中霤五祀<hi>六月</hi>
<pb n="KR2m0001_WYG_056-2a"/>
<hi>土王而祭中霤者象土位在中也</hi>嵗一徧有司行事禮頗輕於社稷<hi>祭祀</hi>
<hi>天子諸侯以牛因四時祭牲也祀户以羊竈以雞中霤以牛門以犬井以豕或曰中霤用牛不得用牛者用豕</hi>
<hi>井用魚也</hi>○後漢建武初有五祀之祭門户井竈中霤有司<lb/>
掌之其祀簡於社稷矣人家祀山神門户<hi>山即厲也鬼有所歸乃不</hi>
<hi>為厲</hi>○魏武王始定天下興復舊祀而造祭五祀門户井<lb/>
竈中霤也○晉傅𤣥云帝之都城宜祭一門正宫亦祭<lb/>
一門正室祭一户井竈及中霤各擇其正者祭之以後<lb/>
諸祀無聞唯司命配享於南郊壇○隋制其司命户以<lb/>
<pb n="KR2m0001_WYG_056-2b"/>
春竈以夏門以秋行以冬各於享廟日中霤則以季夏<lb/>
祀黄帝日<hi>夏季土徳王</hi>各命有司祭於廟西門道南牲以少<lb/>
牢○大唐初廢七祀唯季夏祀祭中霤開元中制禮祭<lb/>
七祀各因時享祭之於廟庭司命户以春竈以夏門厲<lb/>
以秋行以冬中霤以季夏其儀具開元禮○説曰天子<lb/>
諸侯必立五祀五祀者為其有居處出入飲食之用祭<lb/>
之所以報徳也歴代同或五或七周禮天子祭七諸侯<lb/>
祭五降殺之差也殷天子諸侯大夫皆五鄭注云殷禮<lb/>
<pb n="KR2m0001_WYG_056-3a"/>
者以祭法差降殊異故言之鄭又云祭竈祀老婦人古<lb/>
之始炊者也以此推之七祀皆應古之始造者焉馬融<lb/>
以七祀中之五門户竈行中霤即勾芒等五官之神配<lb/>
食者勾芒食於木祝融食於火蓐收食於金𤣥㝠食於<lb/>
水勾龍食於土故月令五時祭祀只是金木水火土五<lb/>
行之祭也許慎云月令孟夏祀竈王者所祭古之有功<lb/>
徳於人非老婦也鄭𤣥云為祭五祀竈在廟門外之東<lb/>
祀竈禮設主於竈陘祝融乃古火官之長猶后稷為堯<lb/>
<pb n="KR2m0001_WYG_056-3b"/>
司馬上公也今但就竈陘而祭之屈上公之神何其陋<lb/>
也又月令云其帝炎帝其神祝融文列在上與祀竈絶<lb/>
逺而推合之文義不次焉得為義也又左𫝊云五官之<lb/>
神生為上公死為貴神若祭之竈陘豈得謂貴神乎特<lb/>
牲饋食禮云尸謖而祭饎㸑以謝先炊者之功知竈神<lb/>
是祭老婦報先炊之義也臧文仲燔柴於竈夫子譏之云<lb/>
盛於盆罇於瓶若是祝融之神豈可以盆瓶之器置於<lb/>
陘而祭之乎鄭冲云五祀雖出天地之間隂陽之氣實<lb/>
<pb n="KR2m0001_WYG_056-4a"/>
非四時五行隂陽之正者也月令春祀户祭先脾秋祀<lb/>
門祭先肝此順氣所宜蔵所值耳又司命則司命星下<lb/>
食人間司譴過小神矣袁凖著正論以為五行之官祭<lb/>
於門户行竈中霤土神也火正祀竈而水正不祀井非<lb/>
其類也且社奚為於人家之屋棟間哉禮記王七祀諸<lb/>
侯五大夫三冬其祀行是記之誤也井不輕於竈行不<lb/>
唯冬白虎通云月令冬祀井是也秦静云今月令謂行<lb/>
為井是以時俗或廢行而祀井魏武興復舊祀而祭門<lb/>
<pb n="KR2m0001_WYG_056-4b"/>
户井竈中霤凡五祀焉<hi>按漢諸儒戴聖聞人通漢等白虎通議五祀則有井之説盖當</hi>
<hi>時已行中間廢闕至魏武重修舊典而祭井焉</hi>髙堂生月令仲冬祀四海井泉<lb/>
祭井自從小類不列五祀儒家誤以井於五祀宜除井<lb/>
而祀行傅𤣥曰七祀五祀月令皆云祀行而無井月令<lb/>
先儒有直作井者既祭竈而不祭井於事則有闕於情<lb/>
則有不類謂之井者近是也又按白虎通曰共工之子<lb/>
曰修好逺逰舟車所至足跡所逹靡不窮覽故祀以為<lb/>
祖神<hi>祖者徂也徂即行之義也</hi>
<pb n="KR2m0001_WYG_056-5a"/>
　　宗室助祭議<hi>後魏</hi>
後魏孝明帝熙平二年侍中江陽王繼表言臣功緦之<lb/>
内太祖道武皇帝之後於臣始是曽孫道武帝受命之<lb/>
主配天郊祀百代不遷而曽𤣥之孫烝嘗之薦不獲拜<lb/>
於廟庭霜露之感闕陪奠於階席伏見孝文皇帝著令<lb/>
銓衡取曽祖之服以為資䕃而况曾祖為帝而不見録<lb/>
請付外博議永為定凖小學博士王僧竒等議按孝經<lb/>
曰郊祀后稷以配天宗祀文王於明堂以配上帝然則<lb/>
<pb n="KR2m0001_WYG_056-5b"/>
太祖不遷者尊王業之初階二祧不毁者旌不朽之洪<lb/>
烈其旁枝逺胄豈得同四廟之親哉而四廟者在當代<lb/>
服屬之内可以與於子孫之位若廟毁服盡豈得同於<lb/>
此例乎請以四廟為斷國子博士李琰之議按祭綂曰<lb/>
有事於太廟羣昭羣穆咸在謂宜入廟之制率從親議<lb/>
之條祖祧之旁各盡其𤣥孫使得駿奔堂壇肅承禘礿<lb/>
則情理差通事無舛駮侍中任城王澄等奏臣等叅議<lb/>
江陽之於今帝也計親則枝宗三易數代則廟應四遷<lb/>
<pb n="KR2m0001_WYG_056-6a"/>
吉凶尚不告聞拜薦寜容輒與髙祖孝文皇帝聰明𤣥<lb/>
覽師古立政陪拜止於四廟哀恤斷自緦宗即之人情<lb/>
冥然符一推之禮典事在難違此所謂明王今古不革<lb/>
者也太常少卿元端議祭法云王立七廟曰考廟曰王<lb/>
考廟曰皇考廟曰顯考廟曰祖考廟逺廟為祧有二祧<lb/>
而祖考以功重不遷二祧以盛徳不毁迭遷之義其在<lb/>
四廟記云五廟之孫祖廟未毁雖為有所援引然與朝<lb/>
儀不同如依其儀匪直太祖曾𤣥諸廟子孫悉應陪列<lb/>
<pb n="KR2m0001_WYG_056-6b"/>
既無正據竊謂太廣靈太后令曰議親律注云非唯當<lb/>
代之屬籍厯謂先帝之五代此乃眀親親之義篤骨肉<lb/>
之恩重公卿衆議以逺及諸孫太廣致疑百僚助祭可<lb/>
得言狭也祖廟未毁曽𤣥不與壇堂之敬便是宗人之<lb/>
昵反外於附庸王族之近更疎於羣辟先朝舊儀草剏<lb/>
未定刋制律憲垂之不朽琰之援據甚允情理可依所<lb/>
請<lb/>
　　庶子攝祭<hi>周</hi>
<pb n="KR2m0001_WYG_056-7a"/>
周制曽子問宗子為士庶子為大夫其祭如之何孔子<lb/>
曰以上牲祭於宗子之家<hi>貴禄重宗也上牲大夫少牢</hi>祝曰孝子某<lb/>
為介子某薦其常事<hi>介副也不言庶使若可以祭然</hi>若宗子有罪居於<lb/>
他國庶子為大夫其祭也祝曰孝子某使介子某執其<lb/>
常事<hi>此為宗子攝大夫也</hi>攝主不厭祭不旅不嘏不綏祭不配<hi>皆避</hi>
<hi>正主也厭厭飲神也厭有隂有陽迎尸之前祝酌奠之且饗是隂厭也尸謖之後徹薦爼敦設於西北隅是陽</hi>
<hi>厭也此不厭者不陽厭也不旅不旅酬也不嘏不嘏主人也不綏祭謂今主人也今主人謂攝主者若正主人</hi>
<hi>即得綏殺謂減毁神前饌若神有饗也不配者祝辭不言以某配某氏也綏許恚反敦音對</hi>布奠於<lb/>
<pb n="KR2m0001_WYG_056-7b"/>
賓賓奠而不舉<hi>布奠謂主人酬賔觯奠於薦北也賓奠謂取觯奠於薦南也此酬之始也奠而</hi>
<hi>不舉止旅也</hi>不歸肉<hi>肉爼也諸與祭者召之共燕耳</hi>其辭於賓曰宗兄弟宗<lb/>
子在他國使某辭<hi>辭猶告也宿賓之辭也與宗子為列則曰宗兄若宗弟昭穆異者曰宗子</hi>
<hi>而已其辭若云宗兄某在他國使某執其常事使某告也</hi>曽子問宗子去在他國庶<lb/>
子無爵而居者可以祭乎孔子曰祭哉<hi>有子孫存不可以乏先祖之祀</hi>
請問其祭如之何孔子曰向墓而為壇以時祭<hi>不祭於廟無爵</hi>
<hi>者賤逺避正主</hi>若宗子死告於墓而後祭於家<hi>言祭於家容無廟也</hi>宗子<lb/>
死稱名不言孝<hi>孝宗子之稱不敢與之同也其辭但言子某薦其常事也</hi>身歿而已<lb/>
<pb n="KR2m0001_WYG_056-8a"/>
<hi>至子可以稱孝者也</hi>子游之徒有庶子祭者以此<hi>以用也用此禮祭也</hi>若義<lb/>
也<hi>若順也</hi>今之祭者不首其義故誣於祭也<hi>首夲也</hi>
　　庶子在他國不立廟議<hi>晋</hi>
晉劉氏問蔡謨曰非小宗及一家之嫡分張不在一處<lb/>
得立廟否答曰禮宗子在他國而庶子在家則祭先儒<lb/>
説曰有子孫在不可以乏先祖之祀也<hi>不乏祀云者明宗子在他國不</hi>
<hi>得廟祭故令庶子祭於家也</hi>茍在他國雖是宗子猶不得立廟况非<lb/>
嫡長乎<lb/>
<pb n="KR2m0001_WYG_056-8b"/>
　　兄弟不合繼位昭穆議<hi>晉</hi>　<hi>東晉/</hi>　<hi>大唐</hi>
晉武帝泰始四年詔荀崧紹髙祖彧封爵繼崧兄敬侯<lb/>
崧父太尉顗以為宜依文帝景帝同為一穆崧顧命子<lb/>
蕤垂範遵而奉焉○東晉元帝建武中尚書符云武皇<lb/>
帝崩遷征西府君恵皇帝崩遷章郡府君懐帝入廟當<lb/>
遷潁川府君賀循議古者帝各異廟廟之有室以象常<lb/>
居未有二帝共處之義也如恵懐二主兄弟同位於禘<lb/>
祫之禮㑹於太祖自應同列異坐而正昭穆至於常居<lb/>
<pb n="KR2m0001_WYG_056-9a"/>
之室不可以尊卑之分義不可黷故也昔魯夏父弗忌<lb/>
躋僖公於閔上春秋謂之逆祀僖公閔之庶兄閔公先<lb/>
立嘗為君臣故也左氏𫝊曰子雖齊聖不先父食懐帝<lb/>
之在恵帝代居藩積年君臣之分也正位東宮父子之<lb/>
義也雖同歸昭穆尊卑之分與閔僖不異共室䙝黷非<lb/>
殊尊卑之禮以古義論之愚謂未必如有司所列恵帝<lb/>
之崩當已遷章郡府君又以懐帝入廟當遷潁川府君<lb/>
此是兩帝兄弟各遷一祖也又主之迭毁以代為正下<lb/>
<pb n="KR2m0001_WYG_056-9b"/>
代既升則上代稍遷代序之義也若兄弟相代則共是<lb/>
一代昭穆位同不得兼毁二廟禮之常例也又殷之盤<lb/>
庚不序陽甲之廟而上繼先君以弟不繼兄故也既非<lb/>
所繼則廟應别立由此言之是恵帝應别立上祖宜兼<lb/>
遷也故漢之光武不入成帝之廟而上繼元帝義取於<lb/>
此今恵懐二帝不得不上居太廟潁川未遷見位餘八<lb/>
非祀之常不得於七室之外假立一神位<hi>庾蔚之謂爾時愍帝尚在</hi>
<hi>關中元帝為晉王立廟猶以愍帝為主故上至潁川為六代懐景二帝雖非昭穆之正數而廟不合毁是以見</hi>
<pb n="KR2m0001_WYG_056-10a"/>
<hi>位餘八也</hi>循又議曰殷人六廟比有兄弟四人襲為君者便<lb/>
當上毁四廟乎如此四代之親盡無復祖禰之神矣又<lb/>
按殷紀成湯以下至於帝乙父子兄弟相繼為君合十<lb/>
二代而正代唯六易乾鑿度曰殷帝乙六代王也以此<lb/>
言之明不數兄弟為正代○大唐開元四年太常卿姜<lb/>
皎及禮官太常博士陳貞節蘇獻等上七廟昭穆議曰<lb/>
禮天子三昭三穆與太祖之廟為七而太祖常存聖人<lb/>
之大典也若禮名不正則奠獻無序矣謹按中宗孝和<lb/>
<pb n="KR2m0001_WYG_056-10b"/>
皇帝在廟七室已滿今太上皇是中宗之弟以六月升<lb/>
遐甫及仲冬禮當遷祔但兄弟入廟古則有焉遞遷之<lb/>
禮昭穆須正謹按晉太常賀循議兄弟不相為後也故<lb/>
殷之盤庚不序於陽甲而上繼於先君漢之光武不嗣<lb/>
於孝成而上承於元帝又曰晉恵帝無後懐帝承統懐<lb/>
帝自繼於代祖而不繼於恵帝其恵帝當陽甲孝成别<lb/>
出為廟又曰若兄弟相代則共是一代昭穆位同不可<lb/>
兼毁二廟此盖禮之常例荀卿子曰有天下者事七世<lb/>
<pb n="KR2m0001_WYG_056-11a"/>
謂從禰以上尊者統廣故恩及逺祖若旁容兄弟上毁<lb/>
祖考此則天子有不得全事七代之義也孝和皇帝有<lb/>
中興之功而無後嗣請同殷之陽甲漢之成帝出為别<lb/>
廟時祭不虧大祫之辰合食太祖奉睿宗神主升祔太<lb/>
廟上繼髙宗則昭穆永貞獻祼長序禮也萬代之典敢<lb/>
不颺言從之改造中宗廟於太廟之西時河南人孫平<lb/>
子上封事曰臣竊見今年正月太廟毁此乃躋聖賢之<lb/>
所致也臣按左𫝊曰君薨卒哭而祔祔而作主特祀於<lb/>
<pb n="KR2m0001_WYG_056-11b"/>
主烝嘗禘於廟今日有違於此也昔魯文公二年宗伯<lb/>
弗忌躋僖公於閔公上後致太室壊春秋異而書之今<lb/>
日有同彼也君子以弗忌為失禮又按五行志書僖公<lb/>
雖閔公之兄嘗為閔公臣臣在君上是為失禮遂令太<lb/>
室壊且兄臣於弟猶不可躋之弟上弟臣於兄可躋弟<lb/>
於兄上耶昔荘公三十二年薨閔公二年吉禘自薨至<lb/>
禘尚有二年春秋猶非其失禮况夏崩冬禘不亦太速<lb/>
乎諸議云太廟中央曰太室尊髙象也魯自陵夷將墜<lb/>
<pb n="KR2m0001_WYG_056-12a"/>
周公之祀以此斷之即太廟毁亦今日将欲陵夷之象<lb/>
墜先帝之祀也斯亦上天佑我唐國乃降此災以陛下<lb/>
去年禘孝和於别室吉祭於太廟未祭孝和先祭太上<lb/>
皇此乃與僖閔事同先臣後君也昔兄躋弟上今弟先<lb/>
兄祭過有甚於古也昔臣登君上今亦如之事豈不同<lb/>
耶昔太室壊今聖朝太廟毁變豈不同耶若以兄弟同<lb/>
昭則不合出致别廟若以臣子一例則孝和合進為昭<lb/>
昔武氏篡國十有餘年孝和挺劔龍飛再興唐祚此則<lb/>
<pb n="KR2m0001_WYG_056-12b"/>
有大功於天下也今禘於别室是廢先聖之訓棄中興<lb/>
之功君下臣上輕長重幼昔晉太康五年宣廟地䧟梁<lb/>
折八年正月太廟毁䧟改作殿築階下及泉更營新廟<lb/>
逺致名材雜以銅柱自八年九月造至十年四月乃成<lb/>
十一月又梁折毁壊以此言之天降災譴非枯朽也晉<lb/>
不知過天下分崩王室大亂特望天恩少垂詳察速召<lb/>
宰相以下謀議移孝和入廟何必苦違禮典以同魯晉<lb/>
哉詔下禮官議蘇獻固執前議平子口辨所稱咸有經<lb/>
<pb n="KR2m0001_WYG_056-13a"/>
據蘇頲為宰相獻即頲從祖兄平子竟被貶為康州都<lb/>
城尉至任尋卒<lb/>
　　兄弟俱封各得立禰廟議<hi>晉</hi>　<hi>宋</hi>
晉中山王睦上言乞依六蓼之祀臯陶杞鄫之祀相立<lb/>
廟按睦譙王之弟兄弟俱封今求各立禰廟下太常議博<lb/>
士祭酒劉喜等議王制諸侯五廟是則立始祖謂嫡統<lb/>
承重一人得立祖禰之廟羣弟雖並為諸侯始封之君<lb/>
未得立廟也唯今正統當立祖廟中山不得並也後代<lb/>
<pb n="KR2m0001_WYG_056-13b"/>
中乃得為睦立廟為後代子孫之始耳司徒荀顗議以<lb/>
為宜各得立廟時詔從顗議又詔曰禮諸侯二昭二穆<lb/>
與太祖之廟而五太祖即始封君也其廟不毁前詔以<lb/>
譙王中山王父非諸侯尊同禮不相厭故欲令各得祭<lb/>
以申私恩也然考之典制事不經通若安平王諸子並<lb/>
封皆得立廟祭禰親盡數終其廟當毁無故下食支庶<lb/>
之國猥更随昭穆而廢非尊祖敬宗之義也其如前奏<lb/>
施行虞喜曰譙與中山俱始封之君父非諸侯尊同敵<lb/>
<pb n="KR2m0001_WYG_056-14a"/>
體無所為厭並立禰廟恩情兩伸荀議是也詔書所喻<lb/>
恐非禮意今上祭四代自以諸侯位尊得申其恩祭及<lb/>
四代不論毁且不毁為始封之君則譙王雖承父統禰<lb/>
廟亦在應毁之例不得長立也又安平獻王自為始封<lb/>
諸子雖别封而同為諸侯諸侯尊同故不復各立此則<lb/>
公子為諸侯不得立禰廟也而譙王父非諸侯使與諸<lb/>
侯同列不得並祭或難曰禮庶子不祭禰明其宗也若<lb/>
俱得祭父則並統二嫡非明其宗也答曰若宗子與庶<lb/>
<pb n="KR2m0001_WYG_056-14b"/>
子位俱為士禰已有廟無為重設與公子為諸侯不立<lb/>
禰廟同也若尊卑不同則已恩得施並祭無嫌也禮大<lb/>
夫三廟太祖百代不遷者也使大夫之後有庶統為諸<lb/>
侯者當上祭四代四代之前不得復祭若當奪宗則大<lb/>
夫太祖為廢其祀以此推之眀得兼祭一者恩得伸随<lb/>
代而毁一者繼太祖百代不替也徐禪非荀是虞曰愚<lb/>
等謂尊祖敬宗禮之所同若列國秩同則祭歸嫡子所<lb/>
以眀宗也嫡輕庶重禮有兼享所以致孝也今譙王為<lb/>
<pb n="KR2m0001_WYG_056-15a"/>
長既享用重禄中山之祀無以加焉二國兩祭禮無所<lb/>
取詔書禁之是也詔稱安平獻王諸子並封不可各令<lb/>
立廟是荀暢之義美矣然虞謂中山父非諸侯而祭更<lb/>
闕疑如禮意也虞徴士答衛将軍虞喜以嫡為大夫庶<lb/>
為諸侯諸侯禮重應各立廟禪謂為允矣喜曰尊同體<lb/>
敵恩情兩伸諸兄弟俱始為諸侯命數無降今士庶始<lb/>
封之君尚得上祭四代不拘於嫡以貴異之况已尊同<lb/>
五等更嫌不得其均用豐禮並祭四代所以寵之理非<lb/>
<pb n="KR2m0001_WYG_056-15b"/>
僣宗此盖先王以孝理天下肅恭明祀之逹義也昔周<lb/>
公有王功魯立文王之廟鄭有平王東遷之勲特令祖<lb/>
厲是為榮之非計享之祭在於周室魯鄭豈得過之哉<lb/>
○宋庾蔚之謂大夫士尊不相絶故必宗嫡而立宗承<lb/>
别子之嫡謂之宗子收族合食糺正一宗者也故特加<lb/>
齊縗三月之服至四小宗則服無所加唯昆弟之為人<lb/>
後姊妹雖出一降而已曽子問宗子為士庶子為大夫<lb/>
以上牲祭於宗子之家鄭云貴禄重宗也<hi>上牲大夫少牢也</hi>小<lb/>
<pb n="KR2m0001_WYG_056-16a"/>
記庶子不祭禰者明其宗也<hi>明尊宗不敢别祭也</hi>至諸侯尊絶大<lb/>
夫不得以太牢祭卿大夫之家是以經無諸侯為宗服<lb/>
文則知諸侯奪宗各自祭不復就宗祭也又諸侯别子<lb/>
封為國君亦得各祭四代何以知其然諸侯既不就祭<lb/>
人子不可終身不得享其祖考居然别祭四代或疑神<lb/>
不兩享舉魯鄭祭文祖厲足塞矣余以弟禄卑於兄不<lb/>
得兩祭虞以為可兩祭由於父非諸侯又未善也<lb/>
　　遭難未葬入廟議<hi>晉</hi>
<pb n="KR2m0001_WYG_056-16b"/>
晉懐帝䝉塵崩於平陽梓宫未反京師元帝立廟之時<lb/>
欲遷入廟䘮已過三年太常賀循議云懐帝梓宫未反<lb/>
遭時之難故事非常不得以常禮自拘宜以時入太廟<lb/>
修祭祀之禮<lb/>
　　亡失其親立廟議<hi>晉</hi>
晉劉智釋問曰亡其親者不知其死生則不敢服然則<lb/>
終身不祭乎智曰唯疑其生故不敢服也必疑死焉可<lb/>
不祭乎古之死者必告於廟今亡其親必告其先廟使<lb/>
<pb n="KR2m0001_WYG_056-17a"/>
咸知之求之三年若不得也則又告之告之者欲令其<lb/>
生也則随而祐之其後疑祭必告令知其疑不受也鬼<lb/>
死者終歸饗也祝辭以告疑則還廟不遷矣憑靈之心<lb/>
加崇於尊此孝子之情也<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_056-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷五十一<lb/>
</p>
<p>
</p>
  </div>
</body>
</text>
</TEI>
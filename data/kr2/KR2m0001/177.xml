<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百七十二</head> <lb/>
    <p>
<pb n="KR2m0001_WYG_177-1a"/>
欽定四庫全書<lb/>
　通典卷一百七十二<lb/>
　　唐　京　　兆　杜　佑　君　　卿　纂<lb/>
　州郡二<lb/>
　　序目下<hi>大唐</hi>
大唐武德初改郡爲州太守爲刺史其邊鎮及襟帶之<lb/>
地置總管府以領軍戎至七年改總管府爲都督府自<lb/>
因隋季分割州府倍多前代貞觀初并省州縣始於山<lb/>
<pb n="KR2m0001_WYG_177-1b"/>
河形便分爲十道一曰關内道二曰河南道三曰河東<lb/>
道四曰河北道五曰山南道六曰隴右道七曰淮南道<lb/>
八曰江南道九曰劔南道十曰嶺南道旣北殄突厥頡<lb/>
利西平髙昌東西九千五百十里南北萬六千九百十<lb/>
八里髙宗平髙麗百濟得海東數千餘里旋爲新羅靺<lb/>
鞨所侵失之又開四鎮即西境拓數千里于闐疎勒龜<lb/>
兹焉耆諸國矣景雲二年又分置二十四都督府分統<lb/>
諸州時議以權重不便尋罷之開元二十一年分爲十<lb/>
<pb n="KR2m0001_WYG_177-2a"/>
五道置採訪使以檢察非法京畿<hi>理西京城内</hi>都畿<hi>理東都</hi>關<lb/>
内<hi>多以京官遙領</hi>河南<hi>理陳/留郡</hi>河東<hi>理河/東郡</hi>河北<hi>理魏/郡</hi>隴右<hi>理西平郡</hi>山<lb/>
南東<hi>理襄陽郡</hi>山南西<hi>理漢/中郡</hi>劔南<hi>理蜀/郡</hi>淮南<hi>理廣/陵郡</hi>江南東<hi>理吳</hi>
<hi>郡</hi>江南西<hi>理豫/章郡</hi>黔中<hi>理黔/中郡</hi>嶺南<hi>理南海郡</hi>又於邊境置節度<lb/>
經略使式遏四夷<hi>節度使十經略守捉使三</hi>大凡鎮兵四十九萬人<lb/>
戎馬八萬餘疋每嵗經費衣賜則千二十萬疋段軍倉<lb/>
則百九十萬石大凡千二百十萬<hi>開元天寳每嵗邊用不過二百萬</hi>鎮<lb/>
西節度使<hi>理安西二萬四千人馬二千七百疋</hi>寧西域統龜兹國焉耆國<lb/>
<pb n="KR2m0001_WYG_177-2b"/>
<hi>在理所東八百里</hi>于闐國<hi>在理所西/南二千里</hi>疎勒國<hi>在理所西二千餘里</hi>北庭節<lb/>
度使<hi>理北庭都䕶府管兵二萬人馬五千疋衣賜四千八十疋段</hi>防制突騎施堅昆<lb/>
斬啜<hi>西北去突騎施三千餘里北去堅昆七千里東北去斬啜千七百里</hi>管澣海軍<hi>北庭都䕶</hi>
<hi>府城内開元中置管兵七千五百人馬二千四百疋</hi>建康軍<hi>張掖郡西二百里嗣聖初王孝傑置管兵</hi>
<hi>五千三百人馬五百疋東去理所七百里</hi>寧寇軍<hi>張掖郡東北千餘里天寳二年置管兵千七百人馬</hi>
<hi>百疋西去理所千餘里</hi>玉門軍<hi>酒泉郡西二百餘里武德中楊恭乂置管兵五千二百人馬六百疋</hi>
<hi>東去理所千二百里</hi>墨離軍<hi>晉昌郡西北千里管兵五千人馬四百疋東去理所千四百里</hi>豆盧<lb/>
軍<hi>燉煌郡城内管兵四千三百人馬四百疋去理所七千里</hi>新泉軍<hi>會寧郡西北三百里大足初郭</hi>
<pb n="KR2m0001_WYG_177-3a"/>
<hi>元振置管兵千人西去理所四百里</hi>張掖郡守捉<hi>東去理所五百里管兵六千三百人馬千疋</hi>
烏城守捉<hi>武威郡南二百里管兵五百人</hi>交城守捉<hi>武威郡西二百里管兵千人</hi>白<lb/>
亭守捉<hi>武威郡西城五百里管兵千七百人</hi>朔方節度使<hi>理靈武郡管兵六萬四千七百</hi>
<hi>人馬萬四千三百疋衣賜二百萬疋段</hi>捍禦北狄統經略軍<hi>靈武郡城内管兵三萬七</hi>
<hi>百人馬三千疋</hi>豐安軍<hi>靈武郡西黄河外百八十餘里萬嵗通天初置管兵八千人馬千三百疋</hi>定<lb/>
逺城<hi>靈武郡東北二百里黄河外景龍中韓公張仁愿置管兵七千人馬三千疋</hi>西城<hi>九原郡北</hi>
<hi>黄河外八千里景龍中韓公張仁愿置管兵七千人馬千七百疋西南去理所千餘里</hi>安北都䕶<lb/>
府<hi>亦曰中受降城景龍中韓公張仁愿於黄河北岸置管兵六千人馬二千疋南去理所千三百餘里</hi>東<lb/>
<pb n="KR2m0001_WYG_177-3b"/>
城<hi>榆林郡東北二百里景龍中韓公張仁愿置管兵七千人馬千七百疋西南去理所千六百餘里</hi>振<lb/>
武軍<hi>單于都䕶府城内天寳中王忠嗣置管兵九千人馬千六百疋西去理所千七百餘里</hi>河東<lb/>
節度使<hi>理太原府管兵五萬五千人馬萬四千疋衣賜百二十六萬疋段軍糧五十萬石</hi>犄角<lb/>
朔方統天兵軍<hi>太原府城内聖歴二年置管兵二萬人馬五千五百疋</hi>雲中郡守<lb/>
捉<hi>東南去單于府二百七十里調露中裴行儉破突厥置管兵七千七百人馬千二百疋東南去理所八百</hi>
<hi>里</hi>大同軍<hi>鴈門郡北三百里調露中突厥南侵裴行儉開置管兵九千五百人馬五千五百疋南去</hi>
<hi>理所八百餘里</hi>横野軍<hi>安邊郡東北百四十里開元中河東公張嘉貞移置管兵七千八百人馬千八</hi>
<hi>百疋西南去理所九百里</hi>定襄郡<hi>去理所百八十/里管兵三千人</hi>鴈門郡<hi>去理所五百里管兵</hi>
<pb n="KR2m0001_WYG_177-4a"/>
<hi>四千人</hi>樓煩郡<hi>東南去理所二百五/十里管兵三千人</hi>岢嵐軍<hi>樓煩郡北百里長安中李</hi>
<hi>逈秀置管兵千人東南去理所二百五十里岢姑我反</hi>范陽節度使<hi>理范陽郡管兵九萬一千</hi>
<hi>人馬六千五百疋衣賜八十萬疋段軍糧五十萬石</hi>制臨奚契丹統經略軍<hi>范陽郡城</hi>
<hi>内管兵三萬人馬五千四百疋</hi>威武軍<hi>密雲郡城内萬嵗通天二年置管兵萬人馬三百疋西南去理</hi>
<hi>所二百里</hi>清夷軍<hi>嬀川郡城内垂拱中刺史鄭崇述置管兵萬人馬三百疋南去理所二百十里</hi>静<lb/>
塞軍<hi>漁陽郡城内管兵萬一千人馬五百疋南去理所二百里</hi>恒陽軍<hi>常山郡城東開元中置管</hi>
<hi>兵六千五百人</hi>北平軍<hi>博陵郡西開元中/置管兵六千人</hi>髙陽軍<hi>上谷郡城内管兵六千人</hi>
唐興軍<hi>文安郡城内管兵六千人</hi>横海軍<hi>景城郡城西南管兵六千人</hi>平盧節度<lb/>
<pb n="KR2m0001_WYG_177-4b"/>
使<hi>理柳城郡管兵三萬七千五百人馬五千五百疋衣糧數失</hi>鎮撫室韋靺鞨統平<lb/>
盧軍<hi>柳城郡城内開元初置管兵萬六千人馬四千二百疋</hi>盧龍軍<hi>北平郡城内管兵萬人馬</hi>
<hi>五百匹東去理所七百里</hi>渝關守捉<hi>柳城郡西四百八十里管兵三千人馬百疋去理所二百二十</hi>
<hi>里</hi>安東都䕶府<hi>西去柳城郡二百七十里管兵八千五百人馬七百疋</hi>隴右節度<lb/>
使<hi>理西平郡管兵七萬五千人馬萬六百疋衣賜二百五十萬疋段</hi>以備西戎統臨洮<lb/>
軍<hi>開元中移就節度衙管兵萬五千人馬八千四百疋</hi>河源軍<hi>西平郡西百二十里儀鳳二年李乙</hi>
<hi>夫置管兵萬四千人馬六百五十疋</hi>白水軍<hi>西平郡西北二百三十里開元五年郭知運置管兵四千</hi>
<hi>人馬五百疋</hi>安人軍<hi>西平郡星宿川西開元七年/置管兵萬人馬三百五十疋</hi>振武軍<hi>西平</hi>
<pb n="KR2m0001_WYG_177-5a"/>
<hi>郡西三百里開元中信安郡王褘置兵千人</hi>威戎軍<hi>西平郡西北三百十里臣亡父先臣希望開元</hi>
<hi>二十六年置管兵千人馬五十疋</hi>綏和守捉<hi>西平郡西二百三十里開元二年郭知運置管兵千</hi>
<hi>人</hi>合川郡界守捉<hi>西平郡南百八十里貞觀/中侯君集置管兵千人</hi>莫門軍<hi>臨洮</hi>
<hi>郡城内儀鳳二年置管兵五千五百人馬二百疋</hi>寧塞軍<hi>寧塞郡城内臣亡父先臣希望開元二十</hi>
<hi>六年置管兵五百人馬五十疋</hi>積石軍<hi>寧塞西百八十里儀鳳二年置管兵七千人馬一百疋</hi>鎮<lb/>
西軍<hi>安鄉郡城内臣亡父先臣希望開元二十六年置管兵萬三千人馬三百疋</hi>平夷守捉<lb/>
<hi>安鄉郡城西南四十里開元二年郭知運置管兵三千人</hi>劔南節度使<hi>理蜀郡管兵三萬九百人</hi>
<hi>馬二千疋衣賜八十萬疋段軍糧七十萬石</hi>西抗吐蕃南撫蠻㺐統團結營<lb/>
<pb n="KR2m0001_WYG_177-5b"/>
<hi>蜀郡城内管兵萬四千人馬千八百疋</hi>臨翼郡<hi>通化郡北百四十里管兵五百人</hi>通化郡<lb/>
<hi>維川郡東二百七十里管兵三百人</hi>維川郡<hi>通化郡西二百七/十里管兵五百人</hi>天寳軍<hi>平戎</hi>
<hi>城東八十里在維川郡東開元二十八年章仇兼瓊置兵千人</hi>蓬山郡<hi>維川郡北管兵五百人</hi>交<lb/>
川郡<hi>臨翼郡北百里管兵二千八百人</hi>平戎城<hi>恭化郡南八十里開元二十八年章仇兼瓊開</hi>
<hi>置管兵一千人去蜀郡八百里</hi>盧山郡<hi>臨卭郡西二百/里管兵四百人</hi>江源郡<hi>貞觀二十一年</hi>
<hi>裴行方置管兵五百人</hi>洪源郡<hi>開元三年陸象/先置管兵千人</hi>昆明軍<hi>越嶲郡南開元中移</hi>
<hi>置管兵五千二百人馬二百疋</hi>寧逺軍<hi>越嶲郡西昆明縣南開元中置管兵五百人</hi>雲南軍<lb/>
<hi>管兵二千三百人</hi>澄川守捉<hi>雲南郡東六百/里管兵二千人</hi>南江郡<hi>瀘川郡西二百五十</hi>
<pb n="KR2m0001_WYG_177-6a"/>
<hi>里管兵二千人</hi>歸誠郡<hi>静川郡東南/管兵四百人</hi>嶺南五府經略使<hi>理南海郡管兵</hi>
<hi>萬五千四百人輕税當道自給</hi>綏静夷獠統經略軍<hi>南海郡城内管兵五千四百人</hi>清<lb/>
海軍<hi>㤙平郡城内管兵二千人</hi>桂管經略使<hi>始平郡管兵千人</hi>容管經略使<lb/>
<hi>普寧郡管兵千一百人</hi>鎮南經略使<hi>安南都䕶府管兵四千二百人</hi>邕管經略使<lb/>
<hi>朗寧郡管兵千一百人</hi>又有經略守捉使三以防海寇長樂郡經<lb/>
略使<hi>管兵千五百人</hi>東莱郡守捉<hi>管兵/千人</hi>東牟郡守捉<hi>管兵千人</hi>天寳<lb/>
初又改州為郡刺史為太守大凡郡府三百二十有八<lb/>
縣千五百七十有三覊縻州郡不在其中<hi>折衝府五百九十三鎮二</hi>
<pb n="KR2m0001_WYG_177-6b"/>
<hi>百四戍三百九十三關二十七驛千三百八十八寺五千一百八十五觀一千八百五</hi>其地東至<lb/>
安東都䕶府西至安西都䕶府南至日南郡北至單于<lb/>
都䕶府南北如前漢之盛東則不及西則過之<hi>漢之東境有樂</hi>
<hi>浪郡西境有燉煌郡今東極安東府則漢遼東郡也其漢之𤣥莬樂浪二郡並在遼東郡之東今悉為東夷之</hi>
<hi>地矣今西極安西府其伊吾交河北庭安西則漢代戎胡所據皆未得而詳</hi>
九州之區域在昔顓頊及於陶唐分而為九其制最大<lb/>
<hi>顓頊置九州堯時洪水分絶使禹理水還為九州舜分為十二州夏殷周並為九州則不同禹貢按周之本制</hi>
<hi>起於顓頊辨其疆界始於禹貢今分别地理故以為首</hi>雍州西據黑水東距西河<lb/>
<pb n="KR2m0001_WYG_177-7a"/>
<hi>黑水出今張掖郡西河則龍門之河今京兆華隂馮翊扶風汧陽新平安定彭原安化平凉靈武五原寧朔洛</hi>
<hi>交中部延安咸寧上郡銀川新秦朔方九原榆林安北天水隴西金城㑹寧安鄉臨洮和政寧塞西平武威張</hi>
<hi>掖酒泉晉昌燉煌等郡地</hi>荆河州西南至荆山北距河<hi>荆山在今襄陽郡南其北</hi>
<hi>境至於河今河南府陜郡之南境𢎞農臨汝滎陽陳留睢陽濟隂譙郡潁川淮陽汝隂汝南淮安襄陽武當漢</hi>
<hi>東等郡地</hi>冀州唐虞之都以餘州所至則是其境<hi>西境雍州南境荆河</hi>
<hi>州東境兖州皆以河為界河自今文城綘郡西龍門南流至華隂東過今汲郡黎陽縣東大岯山又東入於海</hi>
<hi>今河内汲郡鄴郡廣平鉅鹿信都趙郡常山博陵河間文安饒陽上谷范陽順義歸化歸德嬀川漁陽密雲北</hi>
<hi>平栁城河東絳郡陕郡之北境平陽高平上黨樂平陽城大寧文城西河太原昌化樓煩鴈門定襄安邊馬邑</hi>
<pb n="KR2m0001_WYG_177-7b"/>
<hi>雲中單于等郡地</hi>兖州舊爲濟河之間<hi>孔安國云東南據濟西北距河禹貢云導沇水</hi>
<hi>東流爲濟入於河溢為滎東出於陶丘北又東至於菏又東北會於汶又北東入於海顔師古云導沇流而為</hi>
<hi>濟截河又爲滎澤陶丘在濟隂定陶西南菏即菏澤過菏澤又與汶水會北折而東入海也按沇水出今河南</hi>
<hi>府王屋縣山東流濟源縣而名濟水滎澤在今滎陽郡滎澤縣也定陶今濟隂郡也菏澤在今魯郡縣汶水今</hi>
<hi>魯郡莱蕪縣然濟水因王莽末旱渠涸不復截河過今東平濟南淄川北海界中有水流入於海謂之清河實</hi>
<hi>菏澤汶水合流亦曰濟河葢因舊名非本濟水也諸家所説地理者皆云今清河郡禹貢冀州之域又按禹貢</hi>
<hi>云洛汭自大伾北過洚水至于大陸北播為九河而入海</hi>河自周定王五年徙流禹<lb/>
之所道漸以湮塞至秦始皇二十二年攻魏決河灌其<lb/>
<pb n="KR2m0001_WYG_177-8a"/>
郡决處遂大不可復補魏都則今陳留郡漢武元封三<lb/>
年春河又徙從頓丘東南流入渤海頓丘即今縣也渤<lb/>
海郡即今景城郡地其下决於瓠子東南通於淮泗瓠<lb/>
子在今濮陽縣西界時丞相田蚡食邑鄃鄃在河北河<lb/>
决而南則鄃無水災邑收入多<hi>鄃即今平原郡平原縣也有以知自周及秦至</hi>
<hi>漢其河已在今魏郡平原之境又王莽時司空掾玉横云禹之行河水本随西山下東北去自周時所徙宜令</hi>
<hi>却徙更開空使緣西山足乘高地而東北入海乃無水災西山則太行恒山也又按洚水在今清河郡經城縣</hi>
<hi>界大陸澤在今鉅鹿趙郡饒陽郡界則王横之言與禹符矣其今清河郡在洚水東則兖州舊城内已具注清</hi>
<pb n="KR2m0001_WYG_177-8b"/>
<hi>河郡篇也今靈昌濮陽濟陽東郡清河魏郡博平東平平原樂安景城等郡地史記漢書皆以禹以為河所從</hi>
<hi>来者高水湍悍難以行平地數為敗乃釃二渠以引河北過洚水大陸入渤海孟康注云釃分也分其流泄其</hi>
<hi>怒二渠其一出貝丘西南一則漯川也貝丘今清河郡西漯川在汲郡東一里又臣瓚注引禹貢曰夹右碣石</hi>
<hi>入於河壺口雷首入于海則河入海乃在碣石也武帝時河移東更注渤海禹時不注渤海按此則子長孟堅</hi>
<hi>之誤矣九河一曰徒駭二曰太史三曰馬頬四曰覆釡五曰胡蘇六曰簡七曰潔八曰鈎盤九曰鬲津其徒駭</hi>
<hi>鬲津鈎盤胡蘇四河並在今景城郡界馬頬覆釡二河並在今平原郡界其太史簡潔三河未詳處所</hi>青<lb/>
州東北據海西距岱<hi>岱泰山也在今魯郡界自泰山之東至於海今北海濟南淄川東莱</hi>
<hi>東牟高密安東等郡即其地</hi>徐州東據海北至岱南及淮<hi>自泰山之南淮之北</hi>
<pb n="KR2m0001_WYG_177-9a"/>
<hi>海之西也今彭城臨淮魯郡東海琅琊等郡地是</hi>梁州東據華山之陽西距黑<lb/>
水<hi>華山之南今華隂之西南黑水出張掖郡南流入海即巴蜀之地皆是也今上洛漢中洋川安康房陵通</hi>
<hi>川潾山南平涪陵南川瀘川清化始寧咸安符陽巴川南賔南浦閬中南充安岳盛山雲安犍為陽安仁壽通</hi>
<hi>義和義資陽南溪河池武都同谷順政懐道同昌隂平江油交川合川益昌普安巴西梓潼遂寧蜀郡德陽濛</hi>
<hi>陽唐安臨卭盧山通化越嶲雲南洪源等郡地</hi>揚州北據淮東南距海<hi>此自淮之東南</hi>
<hi>距於海閩中以来地今廣陵淮隂鍾離壽春永陽歴陽廬江同安蘄春弋陽宣城丹陽晉陵吳郡吳興餘杭新</hi>
<hi>定新安會稽餘姚臨海縉雲永嘉東陽信安鄱陽潯陽之東境章郡臨川廬陵宜春南康建安長樂清源漳浦</hi>
<hi>臨汀潮陽等郡地自晉以後歴代史皆云五嶺之南至於海並是禹貢揚州之地按禹貢物産貢賦職方山藪</hi>
<pb n="KR2m0001_WYG_177-9b"/>
<hi>川浸皆不及五嶺之外又按荆州南境至衡山之陽若五嶺之南在九州封域則以隣接宜屬荆州豈有舎荆</hi>
<hi>而屬揚斯不然矣此則近史之誤也則嶺南之地非九州之境</hi>荆州北據荆山南及衡<lb/>
山之陽<hi>荆山在今襄陽郡界南至今衡陽郡桂嶺之北皆是也今江陵夷陵巴東竟陵富水安陸齊安</hi>
<hi>漢陽江夏義陽潯陽之西境長沙巴陵衡陽零陵江華桂陽連山邵陽武陵澧陽黔中寧夷涪川盧溪盧陽靈</hi>
<hi>溪潭陽清江播川義泉夜郎龍溪溱溪等郡地</hi>其雍州西境流沙之西荆州南<lb/>
境五嶺之南所置郡縣並非九州封域之内也○議曰<lb/>
堯使鯀理水功不成復使禹理之又舉舜歴試禹因理<lb/>
水遂别九州故尚書云東漸于海西被流沙朔南暨聲<lb/>
<pb n="KR2m0001_WYG_177-10a"/>
教訖于四海禹錫𤣥圭告厥成功孔安國注云堯錫𤣥<lb/>
圭以明之又舜自登庸二十年始居攝位肇十有二州<lb/>
注云肇始也禹理水之後舜始置十二州分冀州爲并<lb/>
州幽州分青州爲營州其後八年堯崩舜咨四岳曰有<lb/>
能奮庸熙帝之載使宅百揆亮采惠疇僉舉禹爲司空<lb/>
舜曰汝平水土惟時懋哉注云四岳同辭曰禹理洪水<lb/>
有成功言可用故舜然其所舉稱其前功以命之懋勉<lb/>
也惟居是百揆勉行之則禹之績本在堯代舜未居攝<lb/>
<pb n="KR2m0001_WYG_177-10b"/>
以前也而史記云堯崩後舜以禹爲司空命平水土以<lb/>
開九州又按自鯀理水績用不成後至堯崩凡二十八<lb/>
載洪水爲害下民昏墊豈有年踰二紀方使伯禹理之<lb/>
漢書亦云堯遭洪水天下分絶爲十二州禹理水更制<lb/>
九州則九州在十二州之後乃與舜典乖互不同馬季<lb/>
長云禹平水土置九州舜以冀州之北廣大分置并州<lb/>
分燕置幽州分齊爲營州則十二州在九州之後也與<lb/>
孔注符矣若稽其證據乃子長孟堅之誤矣<lb/>
<pb n="KR2m0001_WYG_177-11a"/>
凡國之分野上配天象始於周季定其十二其地可辨<lb/>
漢史曰秦地東井輿鬼之分野其界自𢎞農故關以西<lb/>
京兆扶風馮翊北地上郡西河安定天水隴西南有巴<lb/>
蜀廣漢犍爲武都西有金城武威張掖酒泉燉煌又西<lb/>
南有牂牁越嶲益州皆宜屬焉<hi>今京兆馮翊上洛華隂之西境𢎞農之南境扶</hi>
<hi>風新平安定彭原靈武五原寧朔洛交中部延安咸寧上郡銀川昌化之北境西河之西境新秦朔方天水隴</hi>
<hi>西金城會寧安鄉寧塞西平武威張掖酒泉晉昌燉煌通川潾山南平涪陵南川瀘川清化始寧咸安符陽巴</hi>
<hi>川南賔南浦閬中南充安岳盛山雲安犍爲陽安仁壽通義和義資陽南溪武都河池同谷順政和政隂平油</hi>
<pb n="KR2m0001_WYG_177-11b"/>
<hi>江益昌普安巴西梓潼遂寧蜀郡德陽濛陽唐安臨卭盧山洪源越嶲雲南涪川播川義泉夜郎溱溪等郡地</hi>
魏地觜觽參之分野<hi>觽音許随反</hi>得漢之高陵以東盡河東<lb/>
河内南有陳留及汝南之召陵㶏强<hi>㶏於勤反水名</hi>新汲西華<lb/>
長平潁川之舞陽郾許<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵河南之開封中牟陽武酸<lb/>
棗卷皆魏分野<hi>今馮翊之南境華隂之東境𢎞農之北境河東平陽文城太寧昌化之南境絳</hi>
<hi>郡陕郡之北境河内之西境河南府之北境滎陽之東境淮陽之北境汝南之北境陳留及靈昌之西境皆是</hi>
韓地角亢氐之分野得漢之南陽及潁川之父城定陵<lb/>
襄城潁隂長社陽翟郟城東接汝南西接𢎞農得新安<lb/>
<pb n="KR2m0001_WYG_177-12a"/>
宜陽皆韓分野<hi>今郟鄏之河南地河南之西境南境東境滎陽臨汝潁川之西境淮安漢東義</hi>
<hi>陽之西境南陽武當等是</hi>周地栁七星張之分野得漢之河南雒陽<lb/>
穀城平隂偃師鞏緱氏是其分野<hi>按周之封域其西得今河南洛陽偃師東</hi>
<hi>至緱氏鞏縣南得伊闕北至於河當戰國之時其境最狹東西南北才百餘里</hi>趙地昴畢之分<lb/>
野得漢之信都真定常山中山涿郡之高陽鄚州鄉廣<lb/>
平鉅鹿清河河間渤海之東平舒中邑文安束州成平<lb/>
章武河以北南至浮水繁陽内黄斥丘西有太原定襄<lb/>
雲中五原上黨皆趙分野<hi>今鄴郡清河信都廣平鉅鹿趙郡長山博陵河間文安饒</hi>
<pb n="KR2m0001_WYG_177-12b"/>
<hi>陽博平之北境京城之北境高平上黨樂平陽城榆林九原安北太原定襄雲中單于鴈門之西境樓煩之南</hi>
<hi>境西河之東境</hi>燕地尾箕之分野得漢之漁陽右北平遼西遼<lb/>
東上谷代郡鴈門涿郡之易容城范陽北有新城故安<lb/>
涿縣良鄉新昌及渤海之安次皆燕分野樂浪𤣥莵亦<lb/>
宜屬焉<hi>今上谷范陽順義歸化歸德嬀川漁陽密雲北平栁城安東馬邑安邊鴈門之東境接樓煩之</hi>
<hi>北是也樂浪𤣥莵今爲東夷所據</hi>衛地營室東壁之分野得漢之東郡<lb/>
汲郡之黎陽河内之野王朝歌皆衛之分野<hi>今靈昌汲郡魏郡濮</hi>
<hi>陽之西北境濟陽之西北境博平之西南境河内之東境皆是</hi>宋地房心之分野得漢<lb/>
<pb n="KR2m0001_WYG_177-13a"/>
之沛梁楚山陽濟隂東平及東郡之須昌壽張皆宋分<lb/>
野<hi>今睢陽譙郡濟隂彭城東平魯郡之西境濮陽之東南境臨淮之西境皆是</hi>齊地虚危之<lb/>
分野得漢之淄川東莱瑯琊高密膠東泰山城陽千乘<lb/>
清河以南渤海之高樂高城重合陽信濟南平原皆齊<lb/>
分野<hi>今北海濟南淄川東莱東牟高密瑯琊之北境魯郡之北境濟陽之東南樂安平原景城之南境博</hi>
<hi>平之東境皆是</hi>魯地奎婁之分野得漢之東海南有泗水至淮<lb/>
得臨淮之下相睢陵僮取慮皆魯分野<hi>今魯之東南境東海瑯琊之南</hi>
<hi>境臨淮之東境皆是</hi>楚地翼軫之分野得漢之南郡江夏零陵桂<lb/>
<pb n="KR2m0001_WYG_177-13b"/>
陽武陵長沙漢中汝南郡盡楚分野<hi>今汝隂汝南之南境淮陽之南境漢</hi>
<hi>中洋川安康房陵巴東夷陵襄陽竟陵富水義陽之東境安陸齊安漢陽蘄春弋陽江夏巴陵長沙衡陽零陵</hi>
<hi>江華桂陽連山邵陽始安之北境始興武陵澧陽黔中寧夷盧溪盧陽靈溪潭陽清江等郡皆是</hi>吳地<lb/>
斗之分野得漢之會稽九江丹陽章郡廬江廣陵六安<lb/>
臨淮郡盡吳分野<hi>今廣陵淮隂臨淮永陽歴陽廬江同安宣城丹陽晉陵吳郡吳興餘杭新</hi>
<hi>定新安會稽餘姚臨海縉雲永嘉東陽信安鄱陽潯陽章郡宜春廬陵南康臨川建安長樂清源漳浦臨汀皆</hi>
<hi>是</hi>越地牽牛婺女之分野得漢之蒼梧鬱林合浦交阯<lb/>
九真南海日南皆越分野<hi>今潮陽南海義寧海豐㤙平南陵招義臨賀高要潯江感</hi>
<pb n="KR2m0001_WYG_177-14a"/>
<hi>義臨江扶南晉康臨封開陽高涼始安之南境平樂䝉山正平開江連城鬱林平琴安城賀水常林象郡龍城</hi>
<hi>融水朗寧南潘懐澤寧仁定川新興普寧陵水南昌寧越寧浦横山修德龍池安南九真武峩龍水忻城福禄</hi>
<hi>文陽安樂日南承化銅陵永定玉山合浦海康蒼梧懐德臨潭樂古温水湯泉等郡</hi>其餘土境非<lb/>
諸國分野之内也○議曰按左傳周敬王魯哀公之時<lb/>
吳爲越所滅其後六十九年至威烈王始命韓趙魏爲<lb/>
諸侯後十七年安王之時三國共滅晉而分其地後五<lb/>
十六年顯王之時而越爲楚所滅又按所列諸國分野<lb/>
具於班固漢書及皇甫謐帝王代紀下分區域上配星<lb/>
<pb n="KR2m0001_WYG_177-14b"/>
躔固合同時不應前後當吳之未亡天下列國尚有數<lb/>
十其時韓趙魏三卿又未爲諸侯晉國猶在豈分其土<lb/>
地自吳滅至分晉凡八十六年時既不同若爲分配又<lb/>
按諸國地分略考所在封疆詳辨隸屬甚爲乖互不審<lb/>
二子依據漢書又云今之蒼梧鬱林合浦交阯九真南<lb/>
海日南皆越分野夏少康庶子封於會稽後二十餘代<lb/>
至勾踐滅吳稱伯後六代而亡後十代至閩君搖漢復<lb/>
立爲越王都東甌則今永嘉郡也是時秦南海尉趙佗<lb/>
<pb n="KR2m0001_WYG_177-15a"/>
亦稱王五嶺之南皆佗所有也又按越之本封在於會<lb/>
稽至勾踐强盛有江淮之地天子致胙號稱霸王正當<lb/>
戰國之時凡得百四十二嵗後至秦漢方有閩揺雖虛<lb/>
引其歴代興亡而地分星躔皆不相渉及趙佗奄有時<lb/>
代全乖未知取舎何所凖的凡爲著述誠要審詳者也<lb/>
但編舊文不加考覈遞相因襲是誤後學祗恐本將諸<lb/>
國上配天文既多舛謬或無慿據然已載前史歴代所<lb/>
傳今且依其本書别其境土葢備一家之學示無闕也<lb/>
<pb n="KR2m0001_WYG_177-15b"/>
其諸郡歴代所屬則各具正於本篇有覽之者當以見<lb/>
察<lb/>
凡郡之土宇秦氏分制罷侯置守列爲四十其境可知<lb/>
内史<hi>雍州之域今京兆華隂馮翊扶風汧陽新平及梁州之域上雒郡皆是</hi>北地<hi>雍州之域今安</hi>
<hi>定彭原安化平凉靈武五原寧朔等郡地</hi>隴西<hi>雍州之域今天水隴西會寧安鄉和政及梁州之域河池</hi>
<hi>郡地皆是</hi>上郡<hi>雍州之域今洛交中部延安咸寧/上郡銀川新秦朔方等郡皆是</hi>九原<hi>雍州之域</hi>
<hi>今九原安北皆是</hi>三川<hi>荆河州之域今河南府陜郡之河南地𢎞農臨汝滎陽陳留及冀州之域河内</hi>
<hi>汲郡皆是</hi>碭郡<hi>荆河州之域今睢陽譙郡濟/隂及兖州之域東平郡地是</hi>潁川<hi>荆河州之域今潁川</hi>
<pb n="KR2m0001_WYG_177-16a"/>
<hi>淮陽汝南等郡地是</hi>南陽<hi>荆河州之域今南陽淮安漢東/武當及荆州之域義陽郡地</hi>邯鄲<hi>冀州</hi>
<hi>之域今廣平鄴郡信都之西南境鉅鹿之南境</hi>上谷<hi>冀州之域今上谷范陽文安河間嬀川順義歸化歸</hi>
<hi>德博陵之東境饒陽之北境及兖州之域景城之北境皆是</hi>鉅鹿<hi>冀州之域今常山趙郡之東北境博</hi>
<hi>陵之西境鉅鹿之北境饒陽之南境兼兖州之域今清河景城之南境是</hi>漁陽<hi>冀州之域今漁陽密雲郡</hi>
<hi>地皆是</hi>右北平<hi>冀州之域今北/平郡之西境</hi>遼西<hi>冀州之域今柳城及北平之東境皆是</hi>
遼東<hi>青州之域今安東府是</hi>河東<hi>冀州之域今河東絳郡陜郡之北境平陽太寧文城等郡是</hi>
上黨<hi>冀州之域今上黨高平樂平陽城等郡是</hi>太原<hi>冀州之域今太原西河昌化定襄鴈門之南境</hi>
<hi>樓煩等郡是</hi>代郡<hi>冀州之域今安邊/馬邑之北境是</hi>鴈門<hi>冀州之域今鴈門郡之北境馬邑之</hi>
<pb n="KR2m0001_WYG_177-16b"/>
<hi>南境是</hi>雲中<hi>冀州之域今雲中單于府/及雍州之域榆林郡是</hi>東郡<hi>兖州之域今靈昌濮陽濟</hi>
<hi>陽魏郡博平及冀州之域汲郡之東南境</hi>齊郡<hi>兖州之域今平原樂安及青州之域北海濟南淄川東萊</hi>
<hi>東牟郡是</hi>薛郡<hi>徐州之域今魯/郡東海郡是</hi>瑯琊<hi>青州之域今高密及徐州之域瑯琊郡地皆是</hi>
泗水<hi>徐州之域今彭城臨淮郡地</hi>漢中<hi>梁州之域今漢中洋川安康房陵郡地皆是</hi>巴郡<lb/>
<hi>梁州之域今通川潾山南平涪陵南川瀘川清化始寧咸安符陽巴川南賔南浦閬中南充盛山雲安及安岳</hi>
<hi>郡之東境皆是</hi>蜀郡<hi>梁州之域今巴西普安梓潼遂寧益昌蜀郡德陽濛陽唐安臨卭盧山郡地是</hi>九<lb/>
江<hi>揚州之域今廣陵淮隂鍾離壽春永陽歴陽廬江同安蘄春弋陽鄱陽章郡臨川廬陵南康宜春潯陽是</hi>
章郡<hi>揚州之域今宣城新安新定及丹陽郡西境兼吳興郡之西境皆是</hi>會稽<hi>揚州之域今晉陵吳</hi>
<pb n="KR2m0001_WYG_177-17a"/>
<hi>郡餘杭會稽餘姚東陽信安縉雲臨海永嘉及丹陽郡之東境兼吳興郡之東境皆是</hi>閩中<hi>揚州之域</hi>
<hi>今建安長樂清源漳浦臨汀郡地皆是</hi>南郡<hi>荆州之域今江陵清江巴東竟陵富水安陸齊安漢陽江</hi>
<hi>夏及荆河之域襄陽郡地皆是</hi>長沙<hi>荆州之域今長沙巴陵衡陽零陵江華桂陽連山邵陽郡地皆是</hi>
黔中<hi>荆州之域今武陵澧陽黔中寧夷盧溪盧陽靈溪潭陽郡地是</hi>南海<hi>南越之地今南海始興義</hi>
<hi>寧海豐㤙平南陵臨賀高要感義晉康臨封開陽高涼連城新興銅陵懐德及揚州之域今潮陽郡皆是</hi>桂<lb/>
林<hi>南越之域今始安平樂䝉山開江蒼梧潯江鬱林平琴安城賀水常林象郡龍城融水朗寧懐澤寧仁合</hi>
<hi>浦横山修德龍池永定郡地皆是</hi>象郡<hi>南越之域今招義南潘普寧陵水南昌定川寧越安南武峩龍</hi>
<hi>水忻城九真福禄文陽日南承化玉山合浦安樂海康温水湯泉郡皆是</hi>其餘郡府自漢已<lb/>
<pb n="KR2m0001_WYG_177-17b"/>
後歴代開拓四夷之地<hi>今隴右道武威張掖西平寧塞酒泉晉昌燉煌伊吾交河北庭</hi>
<hi>安西武都臨洮懐道合川山南西道順政劒南道犍爲陽安安岳之西境仁壽通義和義資陽南溪同昌隂平</hi>
<hi>油江交川通化臨翼江源歸誠静川蓬山恭化維川雲山越嶲雲南洪源黔中道涪川播川夜郎義泉溱溪嶺</hi>
<hi>南道臨潭扶南正平樂古珠崖昌化延德瓊山萬安郡地皆是</hi>爰自漢代至於有隋或<lb/>
郡國參置或年代短促州部無恒增省而衆離合不一<lb/>
疆理難詳○大唐因循舊制一爲郡縣又分天下爲十<lb/>
五部京畿<hi>京兆華隂扶風馮翊新平上洛安康郡是</hi>都畿<hi>河南陜郡滎陽臨汝河内等郡地是</hi>
關内<hi>安定彭原汧陽中部洛交朔方安化靈武榆林延安上郡咸寧銀川九原會寧五原新秦寧朔單于</hi>
<pb n="KR2m0001_WYG_177-18a"/>
<hi>安北等郡地是</hi>河南<hi>陳留睢陽靈昌潁川譙郡濮陽濟陽北海淮陽汝南東平淄川濟南魯郡彭城臨淮</hi>
<hi>汝隂濟隂瑯琊高密東海東萊東牟郡是</hi>河東<hi>太原上黨河東絳郡平陽西河𢎞農高平太寧昌化文城</hi>
<hi>陽城定襄樂平鴈門樓煩安邊雲中馬邑郡</hi>河北<hi>范陽魏郡汲郡鄴郡廣平清河信都平原饒陽河間</hi>
<hi>景城常山博陵趙郡鉅鹿博平文安上谷樂安北平密雲嬀川漁陽栁城歸德順義歸化安東郡</hi>隴右<lb/>
<hi>武威天水安西北庭交河晉昌西平隴西燉煌酒泉金城安鄉同谷和政武都臨洮懐道寧塞合川張掖伊吾</hi>
<hi>郡</hi>山南東<hi>江陵襄陽南陽淮安武當房陵漢東竟陵富水巴東夷陵雲安南賔武陵澧陽南浦郡是</hi>
山南西<hi>漢中通川巴川清化洋川順政河池益昌咸安盛山始寧南平符陽潾山等郡地</hi>劔南<lb/>
<hi>蜀郡唐安濛陽德陽通義梓潼巴西普安閬中資陽臨卭通化交川越嶲南溪遂寧仁壽犍爲盧山瀘川陽安</hi>
<pb n="KR2m0001_WYG_177-18b"/>
<hi>安岳洪源隂平同昌油江臨翼歸誠江源静川恭化維川和義雲山蓬山雲南郡</hi>淮南<hi>廣陵安陸弋陽</hi>
<hi>義陽廬江蘄春同安永陽鍾離壽春齊安淮隂漢陽歴陽郡</hi>江南東<hi>丹陽晉陵吳郡餘杭會稽餘姚</hi>
<hi>臨海縉雲永嘉東陽新定新安信安長樂清源建安臨汀漳浦潮陽郡是</hi>江南西<hi>宣城章郡鄱陽長沙</hi>
<hi>桂陽南康零陵臨川廬陵潯陽江夏江華衡陽宜春巴陵邵陽郡</hi>黔中<hi>黔中盧溪盧陽清江江陵潭陽</hi>
<hi>龍標南川義泉靈溪寧夷涪川溱溪播川夜郎郡</hi>嶺南<hi>南海始安安南武峩龍水忻城福禄文陽普寧</hi>
<hi>朗寧始興義寧臨賀連山高要晉康平樂新興南潘陵水高涼延德海康臨江潯江䝉山開江修德龍池臨封</hi>
<hi>南陵招義日南定川懐德安城寧越賀水寧浦横山象郡開陽感義平琴鬱林合浦安樂温水連城玉山南昌</hi>
<hi>寧仁懐澤龍城銅陵永定㤙平融水昌化湯泉珠崖九真承化常林正平瓊山臨潭扶南海康蒼梧萬安樂古</hi>
<pb n="KR2m0001_WYG_177-19a"/>
<hi>等郡</hi>今辨禹貢九州并南越之地歴代郡國析於其中其<lb/>
有本非州之區域則以隣接附入云爾<hi>雍州伊吾交河北庭安西梁州</hi>
<hi>臨翼歸誠静川恭化維川雲山蓬山</hi>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_177-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百七十二<lb/>
</p>
<p>
</p>
  </div>
</body>
</text>
</TEI>
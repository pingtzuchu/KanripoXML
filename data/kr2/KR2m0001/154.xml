<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百四十九</head> <lb/>
    <p>
<pb n="KR2m0001_WYG_154-1a"/>
欽定四庫全書<lb/>
　通典卷一百四十九<lb/>
　　唐　京　　兆　杜　佑　　君　卿　纂<lb/>
　兵二<lb/>
孫子曰法者曲制官道主用也<hi>曲制者部曲幡幟金鼓之制也官者百官之分</hi>
<hi>用也道者糧路也主用者主軍費用</hi>卒已附親而罰不行者則不可用也<lb/>
故令之以文齊之以武<hi>文仁武法</hi>是謂必取<hi>文恩武罰</hi>令素行以<lb/>
教其人者也令素行則人服令素不行則人不服令素<lb/>
<pb n="KR2m0001_WYG_154-1b"/>
信著者與衆相得也厚而不能使愛而不能令亂而不<lb/>
能治譬如驕子不可用也<hi>言恩不可純任還為已害也</hi>軍政曰言不<lb/>
相聞故為鼓鐸<hi>鐸金鉦也聽其音聲以為耳候</hi>視不相見故為旌旗<hi>瞻其</hi>
<hi>指麾以為目候</hi>夫金鼓旌旗者所以一人之耳目也<hi>齊一耳目之視聽使</hi>
<hi>知進退之度</hi>人既專一則勇者不得獨進怯者不得獨退<hi>齊之</hi>
<hi>以法教使强弱不得相踰</hi>紛紛紜紜鬭亂而不可亂<hi>旌旗亂也示敵若亂以金間之</hi>
<hi>紛紛旌旗像紜紜士卒貌言旌旗翻轉一合一離士卒進退或往或來視之若散擾之若亂然其法令素定度</hi>
<hi>幟分明各有分數擾而不亂者也</hi>渾渾沌沌形圓而不可敗<hi>車騎齊轉形圓者出</hi>
<pb n="KR2m0001_WYG_154-2a"/>
<hi>入有道齊整也渾渾車輪轉行沌沌歩驟奔馳視其行陳縱横圓而不方然則指趣各有所應故王子曰將欲</hi>
<hi>内明而外暗内治而外渾所以示敵之輕已者也渾胡本反沌陟損反</hi>
　　法制附<lb/>
太公曰教戰之法必申三伍之令教其操兵起居進止<lb/>
旌旗指麾陳而方之坐而起之行而止之左而右之列<lb/>
而合之絶而解之無犯進止之節無失飲食之宜無絶<lb/>
人馬之力令吏士一人學戰教成十人十人學戰教成<lb/>
百人百人學戰教成千人千人學戰教成萬人萬人學<lb/>
<pb n="KR2m0001_WYG_154-2b"/>
戰教成三軍之衆大戰之法百萬之師故能成大功也<lb/>
又覆軍誡法曰諸軍出行將令百官士卒曰某日出某<lb/>
門吏士不得刈稼穡伐樹木殺六畜掠取財物姦犯人<lb/>
婦女違令者斬又曰凡行軍吏士有死亡者給其喪具<lb/>
使歸而葬此堅軍全國之道也軍人被瘡即給醫藥使<lb/>
謹視之醫不即治視鞭之軍夜驚吏士堅坐陳將持兵<lb/>
無讙譁動揺有起離陳者斬軍門常交㦸謹出入者若<lb/>
近敵當譏呵出入者三略曰軍中巫祝不得與軍人卜<lb/>
<pb n="KR2m0001_WYG_154-3a"/>
筮吉凶為其誤惑軍士也○周末呉王闔閭以孫武為<lb/>
將而謂武曰可小試勒兵乎對曰可闔廬曰可試以婦<lb/>
人乎曰可於是出宫中美人百八十人武分為二隊以<lb/>
王寵姬二人各為隊長皆令持㦸令之曰汝知而心與<lb/>
左右手背乎婦人曰知之武曰前則視心左視左手右<lb/>
視右手後即視背婦人曰諾約束既布乃設鈇鉞即三<lb/>
令五申之於是鼓之右婦人大笑武曰約束不明申令<lb/>
不熟將之罪也復三令五申而鼓之左婦人復大笑武<lb/>
<pb n="KR2m0001_WYG_154-3b"/>
又曰約束不明申令不熟將之罪也既已而不如法者<lb/>
吏士之罪也乃欲斬左右隊長呉子從臺上觀見且斬<lb/>
愛姬大駭趣使下令曰寡人已知將軍能用兵矣寡人<lb/>
非此二人食不甘味勿斬也武曰臣既已受命而將將<lb/>
在軍君命有所不受遂斬隊長二人以狥用其次為隊<lb/>
長於是復鼓之婦人左右前後跪起皆中規矩繩墨無<lb/>
敢出聲者於是武使使報呉子曰兵既整齊王試下觀<lb/>
唯王所欲用之雖赴水火猶可也呉子曰將軍罷休就<lb/>
<pb n="KR2m0001_WYG_154-4a"/>
舍寡人不願下武曰王徒好其言不能用其實於是闔<lb/>
廬知孫子能卒以為將西破楚入郢北威齊晉○晉伐<lb/>
齊阿鄄<hi>阿今濟陽郡東阿縣鄄音絹今濮陽郡鄄城縣是也</hi>而燕侵河上齊師敗<lb/>
績晏平仲薦司馬穰苴文能附衆武能威敵景公以為<lb/>
將率兵扞燕晉之師穰苴曰臣素卑賤君擢之閭伍之<lb/>
中士卒未附百姓不信人㣲權輕願得君之寵臣國中<lb/>
所重者以監軍乃使莊賈往穰苴既辭與莊賈約曰日<lb/>
中會於軍門穰苴先馳至軍立表下漏待賈暮時乃至<lb/>
<pb n="KR2m0001_WYG_154-4b"/>
穰苴曰何後期為賈謝曰大夫親戚送之故留也穰苴<lb/>
曰將受命之日則忘其家臨軍約束則忘其親援桴鼓<lb/>
之急則忘其身今敵國深侵邦内騷動士卒暴露於境<lb/>
外公寢不安席食不甘味百姓之命皆縣於君何謂相<lb/>
送乎召軍正問曰軍法期而後者云何對曰當斬遂斬<lb/>
莊賈以狥三軍士皆震慄燕晉之師聞之悉引而歸皆<lb/>
復反所侵之地○呉起教戰法短者持矛㦸長者持弓<lb/>
弩强者持旌旗勇者持金鼓弱者給厮養智者為謀士<lb/>
<pb n="KR2m0001_WYG_154-5a"/>
鄉里相比什伍相保一鼓整兵二鼔戰陳三鼓趣食四<lb/>
鼓白辨五鼓就行聞鼓聲合然後舉旗○孫臏曰用騎<lb/>
有十利一曰迎敵始至二曰乗敵虛背三曰追散亂擊<lb/>
四曰迎敵擊後使敵奔走五曰遮其糧食絶其軍道六<lb/>
曰敗其津闗發其橋梁七曰掩其不備卒擊其未整旅<lb/>
八曰攻其懈怠出其不意九曰燒其積聚虛其市里十<lb/>
曰掠其田野係纍其子弟此十者騎戰利也夫騎者能<lb/>
離能合能散能集百里為期千里而赴出入無間故名<lb/>
<pb n="KR2m0001_WYG_154-5b"/>
離合之兵也○後漢魏武軍令吾將士無張弓弩於軍<lb/>
中其隨大軍行其欲試調弓弩者得張之不得著箭犯<lb/>
者鞭二百沒入吏不得於營中屠殺賣之犯令沒所賣<lb/>
及都督不糾白杖五十始出營豎矛㦸舒幡旗鳴鼓行<lb/>
三里辟矛㦸結幡旗止鼓將至營舒幡旗鳴鼓至營訖<lb/>
復結幡旗止鼓違令者髠翦以狥軍行不得斫伐田中<lb/>
五果桑柘棘棗○船戰令曰雷鼔一通吏士皆嚴再通<lb/>
什伍皆就船整持櫓棹戰士各持兵器就船各當其所<lb/>
<pb n="KR2m0001_WYG_154-6a"/>
幢幡旗鼓各隨將所載船鼓三通鳴大小戰船以次發<lb/>
左不得至右右不得至左前後不得易違令者斬○歩<lb/>
戰令曰嚴鼓一通歩騎悉裝再通騎上馬歩結屯三通<lb/>
以次出之隨幡住者結屯住幡後聞急鼓音整陳斥候<lb/>
者視地形廣狹從四角而立表制戰陳之宜諸部曲者<lb/>
各自安部陳兵疎數兵曹舉白不如令者斬兵若欲作<lb/>
陳對敵營先白表乃引兵就表而陳臨陳皆無讙譁聽<lb/>
鼓音視旗幡麾前則前麾後則後麾左則左麾右則右<lb/>
<pb n="KR2m0001_WYG_154-6b"/>
麾不聞令而擅前後左右者斬伍中有不進者伍長殺<lb/>
之伍長有不進者什長殺之什長有不進者都伯殺之<lb/>
督戰部曲將拔刃在後察違令不進者斬之一部受敵<lb/>
餘部不進救者斬臨戰兵弩不可離陳離陳伍長什長<lb/>
不舉發與同罪無將軍令有妄行陳間者斬臨戰陳騎<lb/>
皆當在軍兩頭前陷陳騎次之遊騎在後違令髠鞭二<lb/>
百兵進退入陳間者斬若歩騎與賊對陳臨時見地勢<lb/>
便欲使騎獨進討賊者聞三鼓音騎特從兩頭進戰視<lb/>
<pb n="KR2m0001_WYG_154-7a"/>
麾所指聞三金音還此但謂獨進戰時也其歩騎大戰<lb/>
進退自如法吏士向陳騎馳馬者斬吏士有妄呼大聲<lb/>
者斬追賊不得獨在前在後犯令者罰金四兩士將戰<lb/>
皆不得取牛馬衣物犯令者斬進戰士各隨其號不隨<lb/>
號者雖有功不賞進戰後兵出前前兵在後雖有功不<lb/>
賞臨陳牙門將騎督明受都令諸部曲都督將吏士各<lb/>
戰時校督部曲督住陳後察凡違令畏懦者有急聞雷<lb/>
鼓音絶後六音嚴畢白辨便出卒逃歸斬之一曰家人<lb/>
<pb n="KR2m0001_WYG_154-7b"/>
弗捕執及不言於吏盡與同罪○大唐衛公李靖兵法<lb/>
曰諸軍將伍旗各准方色赤南方火白西方金皁北方<lb/>
水碧東方木<hi>合是青為與皁色相亂故改為碧</hi>黄中央土土既不動用<lb/>
為四旗之主而大將行動持此黄旗於前立如東西南<lb/>
北有賊各隨方色舉旗當方面兵急須裝束旗向前亞<lb/>
方面兵急須進旗正竪即住卧即廻審細看大將軍所<lb/>
舉之旗須依節度諸每隊給一旗行則引隊住則立於<lb/>
隊前其大總管及副總管則立十旗以上子總管則立<lb/>
<pb n="KR2m0001_WYG_154-8a"/>
四旗以上行則引前住則立於帳側統頭亦别給異色<lb/>
旗擬臨陳之時則辨其進退駐隊等旗别様别造令引<lb/>
輜重各令本軍營隊識認其旗如兵數校多軍營復衆<lb/>
若以異色認旗逺看難辨即每營各别畫禽獸自為標<lb/>
記亦得不然旗身旗脚但取五方色廻互為之則更易<lb/>
辨唯須營營自别務使指麾分明<hi>凡將出師其旌旗切須堅牢若或傾側衆</hi>
<hi>生異議也</hi>諸教戰陳每五十人為隊從營纒槍幡至教塲左<lb/>
右廂各依隊次解幡立隊隊别相去各十歩其隊方十<lb/>
<pb n="KR2m0001_WYG_154-8b"/>
歩分布使均其駐隊塞空去前隊二十歩列布訖諸營<lb/>
十將一時即向大將處受處分每隔一隊定一戰隊即<lb/>
出向前各進五十歩聽角聲第一聲絶諸隊即一時散<lb/>
立第二聲絶諸隊一時捺槍卷幡張弓拔刀第三聲絶<lb/>
諸隊一時舉槍第四聲絶諸隊一時籠槍跪膝坐目看<lb/>
大總管處大黄旗耳聽鼓聲黄旗向前亞鼓角動齊唱<lb/>
嗚呼嗚呼<hi>並去聲</hi>齊向前至中界一時齊鬭唱殺齊入敵<lb/>
退敗訖可趂行三十歩審知賊徒䘮敗馬軍從背逐北<lb/>
<pb n="KR2m0001_WYG_154-9a"/>
聞金鉦動即須息呌却行膊上架槍側行廻身向本處<lb/>
散立第一聲絶一時捺槍便解幡旗第二聲絶一時舉<lb/>
槍第三聲絶一時簇隊一看大總管處兩旗交即五隊<lb/>
合一隊即是二百五十人為一隊其隊法及卷幡舉槍<lb/>
簇隊鬭戰一依前法一看大總管處五旗交即十隊合<lb/>
為一隊即是五百人為一隊法及舉幡舉槍簇隊鬭戰<lb/>
法並依前聽第一聲角絶即散二百五十人為一隊第<lb/>
二聲角絶即散五十人為一隊如此凡三度即教畢諸<lb/>
<pb n="KR2m0001_WYG_154-9b"/>
十將一時取大將賞罰進止第三角聲絶即從頭卷引<lb/>
還軍<hi>一云初出營竪矛㦸舒旗幡鳴鼔角行三里辟矛㦸結旗幡止鼔角未至營三里復竪矛㦸舒旗幡</hi>
<hi>鳴鼓角至營復結旗幡止鼓角臨陳皆無諠譁明聽鼔音謹視旗幡麾前則前麾後則後麾左則左麾右則右</hi>
<hi>麾視所指聞三金音止三金音還</hi>又云教戰練兵中間隊須加減審看<lb/>
大總管處白碧兩旗交跳盪隊戰鋒隊駐隊每色三隊<lb/>
合為一隊添入中隊計會使稀稠均即是一百五十人<lb/>
為隊如不須更合隊便即交戰一准前捺槍解幡如須<lb/>
加兵合隊即看大總管處赤皁兩旗交諸隊各依本色<lb/>
<pb n="KR2m0001_WYG_154-10a"/>
又三隊合為一隊准前添入中隊使稀稠均即是四百<lb/>
五十人為一隊如須教戰卷幡舉槍簇隊並依前教戰<lb/>
了欲散還營看大總管處兩旗卧即分散却為一百五<lb/>
十人隊各依舊立又兩旗卧即散五十人為一隊還依<lb/>
舊初立聽角聲第一聲絶一時捺槍便解幡第二聲絶<lb/>
一時舉槍第三聲絶一時簇隊聽還營進止如放散更<lb/>
聽一會角聲即依軍伍次發引還營其應前進而不進<lb/>
應却退而不退應坐而不坐應起而不起應簇而不簇<lb/>
<pb n="KR2m0001_WYG_154-10b"/>
應散而不散應捺而不捺應卷而不卷應合隊而不合<lb/>
隊應擘而錯擘入他隊言語讙譁不聞鼓聲旌旗分擾<lb/>
疎密失所並節級科罰其教法各令子總管以下錄一<lb/>
本教依兵士教旗法<hi>以上並衛公兵法</hi>一云凡教旗於平原曠<lb/>
野登高逺視處大將居其上南向左右各置鼓十二面<lb/>
角十二具左右各樹五色旗六纛居前列旗次之左右<lb/>
牙官駐隊如偃月形為後騎下臨平野使士卒目見旌<lb/>
旗耳聞鼓角心存號令乃命諸將分為左右皆要兵刃<lb/>
<pb n="KR2m0001_WYG_154-11a"/>
精新甲胄幡幟分為左右廂各以兵馬使長班布其次<lb/>
陳間容陳隊間容隊曲間容曲以長參短以短參長廻<lb/>
軍轉陳以後為前以前為後進無奔迸退無趨走<hi>孫子所謂</hi>
<hi>紛紛紜紜鬭亂而不可亂渾渾沌沌形圓而不可敗者竒正也</hi>以正合以竒勝聽音覩<lb/>
麾乍合乍離於是三令五申白旗㸃鼓音動則左右廂<lb/>
齊合朱旗㸃角聲動則左右廂齊離合之與離皆不離<lb/>
中央之地左廂陽向而旋右右廂隂向而旋左左右各<lb/>
復本初白旗掉鼓音動左右各雲蒸鳥散彌川絡野然<lb/>
<pb n="KR2m0001_WYG_154-11b"/>
而不失部隊之疎密朱旗掉角音動左右各復本初前<lb/>
後左右無差尺寸散則法天聚則法地如此則三合而<lb/>
三離三聚而三散不如法者吏士之罪務從軍令於是<lb/>
大將出五綵旗十二口各樹於左右廂陳前每旗命壯<lb/>
勇士五十人奪旗左廂奪右廂右廂奪左廂鼓音動而<lb/>
奪角音動而止得旗者勝失旗者負勝賞而負罰離合<lb/>
之勢聚散之形勝負之理賞罰之信因是而教之<hi>一士學戰</hi>
<hi>教成合之十人十人學戰教成合之百人漸至三軍之衆</hi>校獵一人守圍地三尺量<lb/>
<pb n="KR2m0001_WYG_154-12a"/>
人多少以左右兩將為交頭其次左右將各主士伍為<lb/>
行列皆以金鼓旗為節制其初起圍張翼隨山林地勢<lb/>
無逺近部分其合圍地虞候先擇定訖以善弧矢者為<lb/>
圍中騎其歩卒槍幡守圍有漏獸坐守圍吏大獸公之<lb/>
小獸私之以觀進止斯亦教戰一端也○趙國公王琚<lb/>
教射經上篇曰凡射必中席而坐一膝正當垜一膝横<lb/>
順席執弓必中在把之中且欲當其弦心也以弓當左<lb/>
膝前竪按席稍吐下弰向前㣲令上傾向右然後取箭<lb/>
<pb n="KR2m0001_WYG_154-12b"/>
覆其手㣲拳令指第二節齊平以三指捻箭三分之一<lb/>
加於弓亦三分之一以左手頭指受之則轉弓令弦稍<lb/>
離身就箭即以右手尋箭羽下至闊以頭指第二指節<lb/>
當闊約弦徐徐送之令衆差池如鳳翮使當於心又令<lb/>
當闊羽向上弓弦既離身即易見箭之高下取其平直<lb/>
然後擡弓離席目睨其的按手頤下引之令滿其持弓<lb/>
手與控指及右膊肘平如水准令其射可措杯水故曰<lb/>
端身如幹直臂如枝直臂者非初直也架弦畢便引之<lb/>
<pb n="KR2m0001_WYG_154-13a"/>
比及滿使臂直是也引弓不得急急則失威儀而不主<lb/>
皮不得緩緩則力難為而箭去遲唯善者能之箭與弓<lb/>
把齊為滿地平之中為盈貫信美而術難成要令大指<lb/>
知鏃至然後發箭故曰鏃不上指必無中矢指不知鏃<lb/>
同於無目試之至也或以目視鏃馬上與暗中則乖此<lb/>
為無術矣故矢在弓右視在弓左箭發則靡其弰厭其<lb/>
肘仰其腕目以注之手以駐之心以趣之其不中何為<lb/>
也下篇曰矢量其弓弓量其力無動容無作色和其支<lb/>
<pb n="KR2m0001_WYG_154-13b"/>
體調其氣息一其心志謂之楷式知此五者為上徳故<lb/>
曰莫患弓軟服當自逺莫患力羸恒當引之但力勝其<lb/>
弓則容貌和發無不中故始學者先學持滿須能制其<lb/>
弓定其體後乃射之然其的必始於一丈百發百中寸<lb/>
以加之漸至於百歩亦百發百中乃為之術成或升其<lb/>
的於高山或致其的於深谷或曵之或擲之使其的縱<lb/>
横前却所以射禽獸與敵也凡弓惡右傾箭惡其𥜗<hi>音儒</hi>
頤惡傍引頸惡却垂胷惡前亞背惡後偃皆射之骨髓<lb/>
<pb n="KR2m0001_WYG_154-14a"/>
疾也故身前竦為猛虎方騰額前臨為封兕欲鬭出弓<lb/>
弰為懐中吐月平箭闊為弦上縣衡此皆有威容之稱<lb/>
也○又曰凡控弦有二法無名指疊小指中指壓大指<lb/>
頭指當弦直䜿中國法也屈大指以頭指壓勾指此胡<lb/>
法也此外皆不入術胡法力少利馬上漢法力多利歩<lb/>
用然其持妙在頭指間世人皆以其指末齪弦則致箭<lb/>
曲又傷羽但令指面隨弦直䜿即脆而易中其致逺乃<lb/>
過常數十歩古人以為神而秘之胡法不使大指過頭<lb/>
<pb n="KR2m0001_WYG_154-14b"/>
指亦為妙爾其執弓欲使把前入阨把後當四指本節<lb/>
平其大指承鏃却其頭指使不得則和美有聲而俊快<lb/>
也射之道備矣○弩古有黄連百竹八擔雙弓之號今<lb/>
有絞車弩中七百歩攻城㧞壘用之擘張弩中三百歩<lb/>
戰用之馬弩中二百歩馬戰用之弩張遲臨敵不過一<lb/>
二發所以戰陳不便於弩非弩不利於戰而將用於弩<lb/>
也可不雜於短兵當别為隊攢箭注射則前無立兵對<lb/>
無横陳復以陳中張陳外射番火輪廻張而復出射而<lb/>
<pb n="KR2m0001_WYG_154-15a"/>
復入則弩不絶聲敵無薄我夫置弩必處其高爭山奪<lb/>
水守隘塞口破驍陷果非弩不剋教法令曰張弩丁字<lb/>
立當弩八字立高揎手<hi>揎音宣</hi>屈衫襟左手承撞右手迎<lb/>
上當心看張張有闊狹右䏶右膞還復當心安箭高舉<lb/>
肘敵逺擡弩頭敵近平身放敵在左右廻身放敵在高<lb/>
上挈脚放放箭訖喝殺却掣拗喝尾覆弩還著地夫軍<lb/>
城及野營行軍在外日出日沒時撾鼓千搥<hi>撾陟𤓰反</hi>三百<lb/>
三十三搥為一通鼓音止角音動吹十二聲為一疊角<lb/>
<pb n="KR2m0001_WYG_154-15b"/>
音止鼓音動如此三角三鼓而昏明畢之每營中兩廂<lb/>
置土馬十二疋大小如常馬具鞍令士卒擐甲胄櫜<hi>音高</hi>
弓矢佩刀劒持矛楯左右上下以便習其事<lb/>
　　雜教令附<lb/>
大唐衛公李靖兵法曰古之善為將者必能十卒而殺<lb/>
其三次者十殺其一三者威振於敵國一者令行於三<lb/>
軍是知畏我者不畏敵畏敵者不畏我如曰盡忠益時<lb/>
輕行重節者雖仇必賞犯法怠惰敗事貪財者雖親必<lb/>
<pb n="KR2m0001_WYG_154-16a"/>
罰服罪輸情質直敦素者雖重必捨遊辭巧飾虛偽狡<lb/>
詐者雖輕必戮善無㣲而不贊惡無纖而不貶斯乃勵<lb/>
衆勸功之要術昔馬謖軍敗諸葛亮對泣而行誅鄉人<lb/>
盗笠呂蒙先涕而後斬馬逸犯麥曹公割髪而自刑兩<lb/>
掾辭屈黄蓋詰問而俱戮故知威克其愛雖小必濟如<lb/>
愛勝其威雖多必敗蓋賞罰不在重在必行不在數在<lb/>
必當故尉繚子曰呉起與秦人戰戰而未合有一夫不<lb/>
勝其勇乃怒而前獲首而返呉起斬之吏曰此壯士也<lb/>
<pb n="KR2m0001_WYG_154-16b"/>
不可斬呉子曰雖壯士然不從令者必斬之故須勸之<lb/>
以重賞威之以嚴刑隨時而與之移因機而與之化可<lb/>
謂不濫矣凡人耳目不可以視千里之外因人耳目而<lb/>
視聽之即無善不聞無惡不見故目貴明耳貴聰心貴<lb/>
智三者並進則明不可蔽如能賞罰不欺明於察聽則<lb/>
千里之外隐㣲之事莫不隂變而為忠信若賞罰直於<lb/>
耳目之前其不聞見者誰肯用命哉故上無疑令則下<lb/>
不二聽動無疑事則衆不二志由是言之則持軍之急<lb/>
<pb n="KR2m0001_WYG_154-17a"/>
務莫大於賞罰矣○諸每營病兒各定一官人令檢校<lb/>
煮羮粥養飼及領將行其初得病及病損人每朝通狀<lb/>
報總管令醫人廵營將藥救療如法仰營主共檢校病<lb/>
兒官量病兒氣力能行者給傔一人如重不能行者加<lb/>
給驢一頭如不能乗騎畜生通前給驢二頭傔二人縳<lb/>
轝將行如棄擲病兒不收拾者不養飼者檢校病兒官<lb/>
及病兒傔人各杖一百未死而埋者斬○諸將士不得<lb/>
倚作主帥及恃已力强欺傲火人全無長㓜兼笞撻懦<lb/>
<pb n="KR2m0001_WYG_154-17b"/>
弱減削糧食衣資并軍器火具恣意令擎勞逸不等○<lb/>
諸應請甲數葉行數於甲襟上抄記其袍秤知斤兩於<lb/>
袍背上具注斤兩并槍量長短尺丈軍司並立為文桉<lb/>
如事了却納取按勘數長短斤兩同即納如有欠少隨<lb/>
即科決徴備其軍器常須磨礪修補亦不得毁棄○諸<lb/>
兵士死亡祭埋之禮祭不必備以牲牢埋不必備以棺<lb/>
槨務令權宜輕重折衷如賊境死者單酌祭酹墓深四<lb/>
尺主將使人臨哭内地非賊庭死者准前祭哭遞送本<lb/>
<pb n="KR2m0001_WYG_154-18a"/>
貫○諸兵士隨軍被袋上具注衣服物數并衣資弓箭<lb/>
鞍轡器仗並令具題本軍營州縣府衛及己姓名仍令<lb/>
營官視檢押署營司抄取一本立為文案如有破用隊<lb/>
頭火長須知用處即抄為文記五日一申報營司如其<lb/>
勘檢衣資與簿不同物有賸數即是偷來並仰當火隊<lb/>
見有他物即須勘當狀送營司其衣資不上文歴縱使<lb/>
道失官不為理亦不得遞相寄附即是盗來受寄及寄<lb/>
物人並科罪○諸拾得闌遺物當日送納虞候者五分<lb/>
<pb n="KR2m0001_WYG_154-18b"/>
賞一如緣軍須者不在分賞之限三日内不送納官者<lb/>
後殿見而不收者收而不申軍司者並重罪三日外者<lb/>
斬○諸有人拾得闌物隐不送虞候旁人能糺告者賞<lb/>
物二十段知而不糺告者杖六十其隐物人斬○諸有<lb/>
功合賞不得踰時有罪合罰限三日内○諸軍内不得<lb/>
扇動兵士恐嚇隊伍謬作是非敗損營壘○諸營幕作<lb/>
食事須及早天暗以後即須滅火如夜有文牒須讀及<lb/>
抄冩者須先狀上營主○諸軍内行偽無首從同罪資<lb/>
<pb n="KR2m0001_WYG_154-19a"/>
財没官官典取兵士十錢以上絹一尺以上重罪盜軍<lb/>
資雜物并被賊偷賂一錢以上無首從同罪如貨易官<lb/>
物計滿一疋無首從同罪應減截兵馬糧料一升以上<lb/>
無首從同罪棄擲軍糧二升以上無首從行盜一疋以<lb/>
上無首從並同罪○諸軍中有摴蒲博戲賭一錢以上<lb/>
同坐所賭之物没官○諸營各令作異旗一放馬每隊<lb/>
作記旗放驢其馬中夾放驢令四面援馬放其驢馬子<lb/>
並於驢羣四面圍遶驢羣知更牧放狂賊偷馬例須奔<lb/>
<pb n="KR2m0001_WYG_154-19b"/>
走驢羣在外驅趂稍難以此防閑亦甚允便營别即令<lb/>
别放諸軍不得相交非直發引之時不難忽有不虞追<lb/>
喚亦易○諸行軍立營驢馬各於所營地界放牧如營<lb/>
側草惡便擇好處放仍與虞候計會不許交雜各執本<lb/>
營認旗如須追喚見旗即知驢馬處所諸軍驢馬牧放<lb/>
不得連繫每軍營令定一官專檢校逐水草合羣放牧<lb/>
仍定一虞候果毅專廵諸營水草各令分界牧放不許<lb/>
參雜○諸營除六䭾外火别遣買驢一頭有病疹擬用<lb/>
<pb n="KR2m0001_WYG_154-20a"/>
搬運如病人有偏併其驢先均當隊馱如當隊不足均<lb/>
抽比隊比營<hi>比音毗</hi>○諸每營折衝果毅先各請馬衙參<lb/>
往來自合乗騎隊馬當直擬防機急官人以下不得乗<lb/>
騎其雜畜除非警急兵士不得輙騎○諸軍馬聚會其<lb/>
數既衆應行六畜並仰明為軍印仍須别為營印防閑<lb/>
失擬憑理認○諸營兵發以後捉得闌遺畜生亦有兵<lb/>
士失却驢馬衣服馱運不能勝舉并仰於捍後虞候處<lb/>
取闌遺畜生馱至前營其六畜却分付虞候不得不經<lb/>
<pb n="KR2m0001_WYG_154-20b"/>
虞候擅取者及借不送并翦破印及毛尾者斬○諸六<lb/>
畜隨軍如有死者須詣所部官陳牒檢驗是當營六畜<lb/>
驗印記同然後許令剝皮如印不是本營印即是盜他<lb/>
六畜殺○諸將雜畜不得非理誤死損違衝填諸軍内<lb/>
馬畜不得擅借人乗用○諸非圍獵不得乗官馬遊獵<lb/>
若因廵檢便行即聽及廻換軍司六畜并重科○諸應<lb/>
乗官馬事非警急不得輙奔走致馬汗及打脊破<hi>以上並衛</hi>
<hi>公軍令具所科罪若臨敵則須重平居則校輕隨時裁定</hi>○諸將三日廵本部吏士<lb/>
<pb n="KR2m0001_WYG_154-21a"/>
營幕閱其食飲麤精均勞逸䘏疾苦視醫藥有死即上<lb/>
陳以禮祭葬優給家室有死於行陳同火收其屍及因<lb/>
敵傷致斃並本將校具陳其狀亦以禮祭葬弔贈如但<lb/>
為敵所損即隨輕重優賞○有糺告違教令者比常賞<lb/>
倍之○有告得與敵通情者其家妻妾僕馬資產悉以<lb/>
賞之○有糺告主者欺隐應所給比常賞倍之○搴旗<lb/>
斬將陷陳摧鋒上賞○破敵所得資物僕馬等並給戰<lb/>
士每收陳之後禆將虞候輩收歛對總帥均分○與敵<lb/>
<pb n="KR2m0001_WYG_154-21b"/>
鬬旗頭被傷救得者重賞○漏洩軍事斬之○背軍逃<lb/>
走斬之○後期斬之<hi>有故不坐</hi>○行列不齊旌旗不正金革<lb/>
不明斬之○與敵私交通斬之<hi>言語書疏並同</hi>或說道釋祈禱<lb/>
鬼神隂陽卜筮災祥訛言以動衆心與其人往還言議<lb/>
斬之○無故驚軍呌呼奔走謬言烟塵斬之○凡言覘<lb/>
候或更相推託謬說事宜兼復漏洩者並斬之○吏士<lb/>
所經歴因便侵掠斬之○姦人妻女及將婦女入營斬<lb/>
之○不戰而降敵没其家○凡有私仇須先言狀令其<lb/>
<pb n="KR2m0001_WYG_154-22a"/>
避仇若不言因戰陳報復者斬之○布陳旗亂吏士驚<lb/>
惶罪在旗頭斬之○陳定或輙進退或輙先取敵致亂<lb/>
行者前後左右所干之行便斬之○或有弓弩已注矢<lb/>
而廻顧者或干行失位者後行斬前行不動行斬干失<lb/>
之行守圍不固一火及主吏並斬之○遇敵攻圍危急<lb/>
若前後左右部隊不救致陷者全部隊皆斬之○設竒<lb/>
伏掩襲務應機速㨗前將先合後將即副進退應接乖<lb/>
者並斬之○為敵所乗失旗鼓節鉞者全隊斬之○戰<lb/>
<pb n="KR2m0001_WYG_154-22b"/>
敵旗頭被敵殺爭得屍首者免坐不得者一旗皆斬之<lb/>
○凡戰敵失主將隨從者皆斬之○一將禦敵禆將以<lb/>
下不等差主率不齊力同戰更相救助者仗法斬之○<lb/>
吏士雖破敵濫行殺戮發塜墓焚廬室踐稼穡伐樹木<lb/>
者皆斬之○擒獲敵人或有來降者直領見總帥不得<lb/>
訪問敵中事若違因而漏洩者斬之○破敵先虜掠者<lb/>
斬之<hi>入敵境同</hi>○凡隐欺破虜所收獲及吏士身死有隐欺<lb/>
其資物兼違令不收䘏者斬之○違總帥一時之令斬<lb/>
<pb n="KR2m0001_WYG_154-23a"/>
之○飲宴集聚音樂者違律○軍中奔走車馬違律<hi>自陳</hi>
<hi>將軍以下並歩大營騎入者同</hi>○更鋪失候犯夜失號止宿他火違律<lb/>
○軍行舍信各以校部前後為次失位及樵蘇取水出<lb/>
表外者違律○凡有見竒異禽獸蟲蛇雜類詭怪之狀<lb/>
或近軍伍或入營壘當時報本將領見總帥輙有傳說<lb/>
者違律○吏士在行營切防為人諂誘如有親故贈遺<lb/>
書信使人往來即領見本將詰辨真偽或射擲遺書獲<lb/>
者不得輙開密封送上總帥而違者違律<hi>凡違律詳輕重論罰而為</hi>
<pb n="KR2m0001_WYG_154-23b"/>
<hi>等差衛公李靖兵法悉已載之於所未盡者故以此具之</hi>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百四十九<lb/>
</p>
<p>
</p>
  </div>
</body>
</text>
</TEI>
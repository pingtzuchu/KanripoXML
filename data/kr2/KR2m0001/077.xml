<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷七十二</head> <lb/>
    <p>
<pb n="KR2m0001_WYG_077-1a"/>
欽定四庫全書<lb/>
　通典卷七十二<lb/>
　　唐　京　兆　杜　佑　君　卿　纂<lb/>
　禮三十二　嘉十七<lb/>
　　天子追尊祖考妣<hi>上尊號附○周  宋  齊  梁</hi>　<hi>漢/陳</hi>　<hi>魏魏晉後</hi>
　　　<hi>北齊</hi>　<hi>後周/</hi>　<hi>隋/</hi>　<hi>大唐</hi>
周武王追尊王太王亶父王季歴文王昌<hi>盧植曰太王王季之父也</hi>
<hi>美大故號之王季文王之父也太王實始剪商王季綏和文王懐保王業所興故追王也三妣亦同尊其號</hi>
<pb n="KR2m0001_WYG_077-1b"/>
所以追之不以卑臨尊也<hi>不用諸侯之號臨天子也追王太王王季以下者以王迹</hi>
<hi>之所由也文王稱王早矣於殷猶為諸侯於是著焉</hi>○漢髙帝五日一朝太公太<lb/>
公家令説太公曰天無二日土無二王太公雖父乃人<lb/>
臣也奈何使人主朝人臣如此則威重不行矣後上朝<lb/>
太公太公擁篲迎門却行上大驚下扶太公太公曰帝<lb/>
人主奈何以我亂天下法上善家令言賜黄金五百斤<lb/>
詔曰人之至親莫大於父子故父有天下𫝊之於子子<lb/>
有天下歸尊於父此人道極也朕平暴亂以安天下此<lb/>
<pb n="KR2m0001_WYG_077-2a"/>
皆太公之教訓也乃尊太公為太上皇<hi>後漢荀悦曰孝經曰故雖天子</hi>
<hi>必有尊也言有父也王者父事三老以示天下所以明孝也無父猶設三老之禮况其存者乎孝莫大於嚴父</hi>
<hi>故子尊不加於父母家令之言於是過矣晉愍懐太子令問中庶子劉寳云太公家令説太公為是為非對曰</hi>
<hi>荀悦論賜家令為非臣以悦不識髙帝意髙帝雖貴為天子事父不失子之禮時即位已六年而不加父號是</hi>
<hi>以家令言雖父乃人臣也言無可尊改名號當與人臣同禮欲以此感動之帝聞家令言乃悟即立號太上皇</hi>
<hi>得人子尊父之道若不聞家令言父終無號矣家令説是也</hi>又追尊妣曰昭靈后○<lb/>
魏文帝即王位尚書令栢階䒭奏臣聞尊祖敬宗古之<lb/>
大義故六代之君未甞不追崇始祖顯彰所出先王應<lb/>
<pb n="KR2m0001_WYG_077-2b"/>
期撥亂唘魏大業然禰廟未有異號非崇孝敬示無窮<lb/>
之義也太尉公侯宜有尊號所以表功崇徳發事顯名<lb/>
者也故易言乾坤皆曰大徳言大人與天地合臣䒭以<lb/>
為太尉公侯誕育聖哲以濟羣品可謂資始其功徳之<lb/>
號莫過於太王詔曰前奏以朝車迎中常侍大長秋特<lb/>
進君侯神主然君侯不宜但依故爵乗朝車也禮有尊<lb/>
親之義為可依諸王比更議博士祭酒孫欽䒭議按春<lb/>
秋之義五䒭諸侯卒葬皆稱公與王者之後宋公同號<lb/>
<pb n="KR2m0001_WYG_077-3a"/>
乃臣子褒崇其君父以此言之中常侍大長秋特進君<lb/>
侯誕育太王篤生武王奄有四方其功徳之號莫過太<lb/>
王今迎神主宜乗王車又宜先遣使者上諡號為太王<lb/>
於是漢帝追諡為太王及受禪追尊太王為太皇帝考<lb/>
武王為武皇帝尊王太后為皇太后明帝泰和三年六<lb/>
月司空陳羣䒭議以為周武追尊太王王季文王皆為<lb/>
王是時周天子以王為號追尊即同故謂不以卑臨尊<lb/>
也魏以皇帝為號今追號皇髙祖中常侍大長秋特進<lb/>
<pb n="KR2m0001_WYG_077-3b"/>
君為王乃以卑臨尊也故漢祖尊其父為上皇自是以<lb/>
後諸侯為帝者皆尊其父為皇也大長秋特進君宜追<lb/>
號髙皇載主宜以金根車可遣大鴻臚持節乗大使車<lb/>
從騶騎奉印綬即鄴廟以太牢告祠從之又詔曰盖聞<lb/>
尊嚴祖考所以成湯文武寔造商周克昌王業而詩書<lb/>
之義追尊稷契自我魏室上承天序既發跡於髙皇髙<lb/>
皇之父䖏士君精神幽逺號稱罔記非所以崇孝重夲<lb/>
也其令公卿以下㑹議號諡侍中劉曄議周王所以后<lb/>
<pb n="KR2m0001_WYG_077-4a"/>
稷為祖者以其唐之諸侯佐堯有大功名在祀典故也<lb/>
至於漢氏之初追諡之義不過其父上比周室則大魏<lb/>
𤼵跡自髙皇而始下論漢氏則追諡之禮不及其祖曄<lb/>
思以為追尊之義宜齊髙皇而已侍中繆襲議以為元<lb/>
者一也首也氣之初也是以周文演易以冠四徳仲尼<lb/>
作春秋以統三正又諡法曰行義悦人曰元尊仁貴徳<lb/>
曰元䖏士君宜追加諡號曰元皇太傅鍾繇議按禮小<lb/>
記曰親親以三為五以五為九上殺下殺旁殺而親畢<lb/>
<pb n="KR2m0001_WYG_077-4b"/>
矣乃唐堯之所以敦叙於九族也其禮上殺於五非不<lb/>
孝敬於祖也下殺於五非不慈愛於其孫也旁殺於五<lb/>
非不篤友於昆弟也故為族屬以禮殺之䖏士君其數<lb/>
在六於屬已盡其廟當毁其主當遷今若追崇帝王之<lb/>
號天下素不聞其受命之符則是武皇帝櫛風沐雨勤<lb/>
勞天下為非功也推以人情普天率土不襲此議䖏士<lb/>
君明神不安此禮今諸博士以禮斷之其義可從詔從<lb/>
之○晉武帝受禪後太始元年追尊皇祖宣王曰宣皇<lb/>
<pb n="KR2m0001_WYG_077-5a"/>
帝伯考景王曰景皇帝皇考文王曰文皇帝宣王妃張<lb/>
氏為宣穆皇后尊太妃王氏為皇太后○宋武帝受禪<lb/>
追尊皇考為孝穆皇帝皇妣為孝穆皇后䇿曰維永初<lb/>
元年七月皇帝謹遣某官某奉䇿上皇考尊號曰孝穆<lb/>
皇帝仰惟聖靈邈焉徂逺昔有周丕崇祚興昌季其在<lb/>
魏晉亦申情禮所以遹追來孝所因者本謹稽式上代<lb/>
考諸令准稱謂既極情典攸遂所以仰順天人俯穆率<lb/>
土在心逺慕庶云有慰追尊先后策曰維年月朔皇帝<lb/>
<pb n="KR2m0001_WYG_077-5b"/>
謹遣某官某奉策上皇妣尊號曰孝穆皇后伏惟皇妣<lb/>
資坤厚之性體母儀之徳䒭美姜嫄齊列任姒訓穆中<lb/>
閨化流自逺膺歴運期饗茲天位謹依前典敬奉大禮<lb/>
仰慕聖善之愛俯増蓼莪之思○齊髙帝受禪追尊皇<lb/>
考曰宣皇帝皇妣曰孝皇后○梁武帝受禪追尊考曰<lb/>
文皇帝妣曰獻皇后○陳武帝受禪追尊考曰景皇帝<lb/>
妣董氏曰安皇后○後魏道武帝稱尊號後追尊逺祖<lb/>
二十餘代皆稱皇帝則歴代未聞也不復更載諡號焉<lb/>
<pb n="KR2m0001_WYG_077-6a"/>
○北齊文宣帝受東魏禪追尊祖為文穆皇帝妣為文<lb/>
穆皇后考為獻武皇帝兄為文襄皇帝母為皇太后○<lb/>
後周閔帝受西魏禪稱天王追尊考曰文王後其弟明<lb/>
帝立稱帝號追尊文王曰文皇帝後其弟武帝立追尊<lb/>
曰徳皇帝○隋文帝受禪追尊考曰武元皇帝妣曰元<lb/>
明皇后○大唐武徳元年五月追諡髙祖為宣簡公曽<lb/>
祖為懿王祖為景皇帝父為元皇帝天寳二年三月追<lb/>
尊咎繇為徳明皇帝凉武昭王為興聖皇帝仍各立廟<lb/>
<pb n="KR2m0001_WYG_077-6b"/>
毎嵗四孟月享祭至寳應中禮儀使杜鴻漸請停四時<lb/>
獻享<lb/>
　　天子崇所生母議<hi>追崇附○東晉</hi>　<hi>宋</hi>
東晉孝武帝大元中崇進所生母李氏為皇太妃<hi>徐邈與范</hi>
<hi>寗書訪其事寗答謂子不得以爵命母妃是太子婦號必也正名寕可以稱母也邈重與寗書曰禮天子之妃</hi>
<hi>曰后闗雎稱后妃之徳妃后之名可謂大同所以憲章皇極禮崇物偹者在於此也故太后之號定於前朝而</hi>
<hi>當今所率由也若必欲章服同於后而名號異於妃則可因夫人之稱而加皇太以明尊尊雖一理然於文物</hi>
<hi>之章猶未盡崇髙之極此又今之所疑不可得行也足下嫌太子妻稱妃然古無此稱出於後代今有皇太之</hi>
<pb n="KR2m0001_WYG_077-7a"/>
<hi>别可例論邪寗又答曰按公羊𫝊母以子貴當以此義為允禮有君之母非夫人者以此推之王者之母亦何</hi>
<hi>必皆后乎所為尊母非使極尊號也並后匹嫡譏存春秋謂宜稱皇太夫人下皇后一等位比三公此君母之</hi>
<hi>極號也稱夫人則先后之臣也加皇太則至尊之母也皇君之謂也君太夫人豈不允乎殷仲堪與徐邈書云</hi>
<hi>后者婦人之貴號在妻則言后在母則加太禮天子之妃稱后闗雎曰后妃之徳后妃二名其義一也設使皇</hi>
<hi>后處内貴妾必不可稱妃邈又答徐乾書云母以子貴穀梁亦有其義故曰賵人之母則可又㑹成風葬著言</hi>
<hi>禮也但名雖夫人而實殊同體故不敢配厭羣臣無服所服以為異也鄭云近臣從服唯君所服若嫡夫人歿</hi>
<hi>則有制重者故曰唯君所服之耳與君同重自施近臣驂僕而下三卿五大夫内有宗廟之祭外有侯伯之命</hi>
<hi>何得以私服廢正故庶母為夫人上之不得以干宗廟外之不得以接侯伯唯國内申其私而崇其儀亦如侯</hi>
<pb n="KR2m0001_WYG_077-7b"/>
<hi>伯子男之臣於内稱君曰公耳雖人君肆情行服而卿大夫不從所以知上有天王也邈徃來答釋范武子以</hi>
<hi>詩序云后妃義一是以太妃車旗服章偹如太后唯不敢従於宗廟禮又曰百官不稱臣所以合無服之制也</hi>
<hi>范於時都謂不應同皇后服章以尊議難之自塞矣書𫝊無天子庶母之文且妾上無女君則夫人可為通稱</hi>
<hi>如五等爵皆稱公耳天王之與王后未聞二其號者所以闗之情禮而定太妃之稱良有由矣體同至極故上</hi>
<hi>比稱皇屈於郊廟故逺避伉儷不曰后而曰妃因名求實可謂至矣禮太后與太妃義無異者假令國君在時</hi>
<hi>妾母自當稱夫人但王典無二名不得以國公夫人為喻耳</hi>太元十九年又詔追崇<lb/>
鄭太后尚書令王珣奏下禮官詳正按太常臣允等議<lb/>
以春秋之義母以子貴故仲子成風咸稱夫人經云考<lb/>
<pb n="KR2m0001_WYG_077-8a"/>
仲子之宫明不配食也且漢文昭二太后並繋子號宜<lb/>
逺准春秋考宫之義近摹二漢不配之典尊號既正宜<lb/>
改築新廟顯崇尊稱則罔極之情申别建寝廟則嚴禰<lb/>
之道著繋子為稱兼明貴之所由一舉而三義以允固<lb/>
哲王之髙致可如允等議追尊㑹稽太妃為簡文皇太<lb/>
后也○宋文帝元嘉元年司空録尚書事臣羡之等言<lb/>
伏惟先婕妤柔明塞淵光偹六列徳昭坤範訓洽母儀<lb/>
用䏻唘祚聖明奄宅四海而天祚永違嚴親莫逮臣等<lb/>
<pb n="KR2m0001_WYG_077-8b"/>
參詳逺准春秋近稽漢晉謹追上尊號為皇太后禮官<lb/>
撰諡用崇寝廟<lb/>
　　諸侯崇所生母議<lb/>
後漢許慎五經異義云妾母之子為君子得尊其母為<lb/>
夫人按春秋公羊説妾子立為君母得稱夫人故上堂<lb/>
稱妾屈於嫡下堂稱夫人尊行國家則士庶起為人君<lb/>
母亦不得稱夫人父母者子之天也子不得爵命父母<lb/>
至於妾子為君爵其母者以妾夲接事尊者有所因也<lb/>
<pb n="KR2m0001_WYG_077-9a"/>
糓梁説魯僖公立妾母成風為夫人入宗廟是子而爵<lb/>
母也以妾為妻非禮也故春秋左氏説成風得立為夫<lb/>
人母以子貴謹按尚書舜為天子瞽瞍為士明起於匹<lb/>
庶者子不得爵父母也至於魯僖公本妾子尊母成風<lb/>
為小君經無譏文公羊左氏義是也鄭𤣥駁曰禮喪服<lb/>
父為長子三年以将𫝊重故也衆子則為之周明無二<lb/>
嫡也女君卒貴妾繼室攝其事耳不得復立夫人魯僖<lb/>
公妾母為夫人者乃縁荘夫人哀姜有殺子般閔公之<lb/>
<pb n="KR2m0001_WYG_077-9b"/>
罪應貶故也<hi>哀姜薨於齊貶之經在僖元年冬十二月丁巳夫人氏之喪至自齊去姜是也桓夫</hi>
<hi>人文姜弑公貶之經在荘元年春三月夫人遜於齊其與姜氏輕重差也</hi>近漢呂后殺戚夫<lb/>
人及庶子趙王不仁廢不得配食文帝更尊其母薄后<lb/>
非其比耶妾子立者得尊其母禮未之有也袁凖正論<lb/>
云時俗之論曰庶子為公可以尊其母為夫人春秋之<lb/>
義母以子貴按隠公二年夫人子氏薨五年考仲子之<lb/>
宫上稱夫人下不應復言仲子明其以妾為妻也秦人<lb/>
來歸成風之禭不稱夫人明其私尊不通於鄰國也左<lb/>
<pb n="KR2m0001_WYG_077-10a"/>
氏𫝊曰並后匹嫡亂之夲也<hi>袁凖曰並后如夫人者六是也匹嫡元妃卒立妾為</hi>
<hi>夫人是也</hi>公羊亦云母以子貴○説曰糓梁云秦人來歸成<lb/>
風之襚秦不云夫人也就外不云夫人而見正焉夫身<lb/>
為國君而母為妾庶子孫所不忍臣下所不安故私稱<lb/>
於國中不加境外此人子之情國人之私而止於禮法<lb/>
之正也假有庶子數人並為三公欲各尊其母将何以<lb/>
止之非聖人無法此大亂之道也<lb/>
　　支庶立為天子追尊夲親議<hi>漢</hi>　<hi>後漢/</hi>　<hi>魏/</hi>　<hi>齊</hi>
<pb n="KR2m0001_WYG_077-10b"/>
漢宣帝追尊祖衛太子史皇孫詔曰故皇太子在湖未<lb/>
有號諡有司請曰禮為人後者為之子也故降其父母<lb/>
不得祭尊祖之義也陛下為孝昭帝後承祖宗之祀制<lb/>
禮不踰閑謹行視孝昭帝所為史皇孫諡宜曰悼母曰<lb/>
悼后比諸侯王園置奉邑三百家曰悼園故皇太子諡<lb/>
曰戾置奉邑二百家曰戾園史良姊曰戾夫人置守塜<lb/>
三十家園曰戾后園置長丞周衛奉守如法有司復言<lb/>
禮父為士子為天子祭以天子悼園宜稱尊號曰皇考<lb/>
<pb n="KR2m0001_WYG_077-11a"/>
立廟因園為寝以時薦享益奉園人滿千六百家尊戾<lb/>
夫人曰戾后置園奉邑及益戾園各滿三百家哀帝初<lb/>
入為太子祖母傅太后母丁后皆在國自以定陶恭王<lb/>
為稱<hi>按元帝傅昭儀有寵産一男為定陶恭王帝崩昭儀隨王歸國稱定陶太后恭王薨子代為王王母</hi>
<hi>曰丁姬成帝無繼嗣立定陶王為太子詔移楚孝王為定陶王奉恭王後詔傅太后與丁后自居定陶國成帝</hi>
<hi>崩太子立是為哀帝</hi>及即位髙昌侯董宏上言宜立定陶恭王后<lb/>
為皇太后事下有司<hi>宏曰秦荘襄王母夲夏氏而為華陽夫人所子及即位俱稱太后今</hi>
<hi>宜立定陶恭王后為皇太后</hi>左将軍師丹大司馬王莽共劾奏宏知<lb/>
<pb n="KR2m0001_WYG_077-11b"/>
皇太后至尊之號天下一統而稱引亡秦以為比喻詿<lb/>
誤聖朝不道帝新立謙讓納用莽丹言免宏為庶人<hi>時傅</hi>
<hi>太后大怒要欲必稱尊號詿音掛</hi>後帝白令太皇太后下詔尊定陶恭<lb/>
王為恭皇<hi>哀帝初成帝母稱太皇太后成帝趙皇后稱皇太后</hi>又曰春秋母以子<lb/>
貴遂尊傅太后為恭皇太后丁姬為恭皇后中郎将冷<lb/>
裒復奏言定陶恭皇太后恭皇后皆不宜復引定陶藩<lb/>
國之名以冠大號車馬衣服宜皆稱皇置吏二千石以<lb/>
下各供厥職又宜為恭皇立廟京師帝復下議有司皆<lb/>
<pb n="KR2m0001_WYG_077-12a"/>
以為宜如裒言大司空師丹又曰聖王制禮取法天地<lb/>
故尊卑之禮所以正天地之位不可亂也今定陶恭皇<lb/>
太后恭皇后以定陶恭為號者母從子妻從夫之義也<lb/>
欲立官置吏車服與太皇太后並非所以明尊無二上<lb/>
之義也定陶恭皇號諡前已定義不得復改禮父為士<lb/>
子為天子祭以天子其尸服以士子無爵父之義尊父<lb/>
母也為人後者為之子故為所後服斬衰三年降其父<lb/>
母周明尊夲祖而重正統也孝成皇帝聖恩深逺故為<lb/>
<pb n="KR2m0001_WYG_077-12b"/>
恭王立後承祭祀今恭皇長為一國太祖萬代不毁恩<lb/>
義已偹陛下既繼體先帝特重大宗承宗廟天地社稷<lb/>
之祀義不得復奉定陶恭皇祭入其廟今欲立廟於京<lb/>
師而使臣下祭之是無主也又親盡當毁空去一國太<lb/>
祖不隳之祀而就無主當毁不正之禮非所以尊厚恭<lb/>
皇也由是上怒策免丹後嵗餘下詔曰漢家之制推親<lb/>
親以著尊尊定陶恭皇之號不宜復稱定陶其尊恭皇<lb/>
太后為帝太后丁后為帝后後更號帝太后為皇太后<lb/>
<pb n="KR2m0001_WYG_077-13a"/>
太后崩合葬稱孝元傅皇后陵其後為王莽毁發貶號<lb/>
○後漢安帝建元元年有司上言皇考清河孝王至徳<lb/>
純一含𢎞光大既受帝祉載生明聖舊章法制宜有尊<lb/>
號不宜稱王宜曰孝徳皇妣曰孝徳后祖妣宗貴人曰<lb/>
敬徳后詔曰其告祠髙廟使司徒震持節大鴻臚特進<lb/>
樂平侯常副奉策璽綬到清河上尊號桓帝即尊位追<lb/>
尊祖河間孝王曰孝穆皇妣趙氏曰孝穆后考蠡吾侯<lb/>
曰孝崇皇母曰孝崇園貴人靈帝即位追尊祖為孝元<lb/>
<pb n="KR2m0001_WYG_077-13b"/>
皇妣夏氏為孝元后考為孝仁皇母董氏為慎園貴人<lb/>
○魏文帝制以後如以旁枝入嗣大位不得加父母尊<lb/>
號詔曰依漢祖之尊太上皇是也且禮不以父命辭王<lb/>
父命漢氏諸侯之入皆受天子之命允於宗也而猶顧<lb/>
其私親僣擬天號豈所謂為人後之義哉後代若有諸<lb/>
侯入嗣者皆不得追加其私考為皇妣為后也敢有佞<lb/>
媚妖惑之人欲悦時主繆建非義之事以亂正統者此<lb/>
股肱大臣所當禽誅也其著乎甲令書之金䇿蔵諸宗<lb/>
<pb n="KR2m0001_WYG_077-14a"/>
廟副乎三府尚書中書亦當各藏一通○齊明帝即尊<lb/>
位追尊考始安貞王為景皇妣妃為懿后<lb/>
　　追錫命議<lb/>
後漢許慎五經異義云春秋公羊糓梁説王使榮叔錫<lb/>
魯桓公命追錫死者非禮也死者功可追而錫如有罪<lb/>
又可追而刑耶春秋左氏譏其錫簒弑之君無譏錫死<lb/>
者之文也<lb/>
　　王侯在䘮襲爵議<hi>奪情附○魏</hi>　<hi>大唐</hi>
<pb n="KR2m0001_WYG_077-14b"/>
魏尚書奏以故漢獻帝嫡孫杜氏鄉侯劉康襲爵假授<lb/>
使者拜授康素服奪情議按周禮天子公卿諸侯吉服<lb/>
皆𤣥冕朱裏𤣥衣纁裳有䘮凶則變之麻冕黼裳邦君<lb/>
麻冕蟻裳云麻冕者則素冕麻不加采色又變其裳亦<lb/>
非純吉亦不純凶漢氏承秦改六冕之制以𤣥冠綘衣<lb/>
一服而已有䘮凶之事則變吉服以從簡易故諸王薨<lb/>
遣使者拜嗣子為王則𤣥冠縗絰服素以承詔命事訖<lb/>
然後反䘮服考之前典則差周書論之漢室則合常制<lb/>
<pb n="KR2m0001_WYG_077-15a"/>
王肅議尊者臨卑不制縗麻故為之素服今康䖏三年<lb/>
喪在縗絰之中若因喪以命之則無復素服若以尊崇<lb/>
王命則吉服以拜受按尚書康王受策命吉服而受之<lb/>
事畢又以吉服出應門内以命諸侯皆出然後王釋冕<lb/>
反喪服故臣以為諸侯受天子之命宜以吉服又禮䖏<lb/>
三年之䘮而當除父兄之䘮服除服卒事然後反䘮服<lb/>
則受天子命者亦宜服其命服使者出反䘮服即位而<lb/>
哭既合於禮又合人情詔從之○按成王崩康王即位<lb/>
<pb n="KR2m0001_WYG_077-15b"/>
上宗奉同瑁王再拜三祭<hi>按鄭𤣥曰即位必醴之者以神之嚌成之也以醴嚌成之</hi>
<hi>者醴濁飲至齒不入口曰嚌既居重䘮但行其禮而不取其味</hi>又禮始冠加爵亦皆醴<lb/>
之所以加崇以成其尊也又漢舊儀諸王嫡子嗣位受<lb/>
拜畢立於門外使者既出拜送還升嚌醴訖又再拜正<lb/>
與康王即位事同古今相参事無違者王肅又議凡奉<lb/>
神祭祀則有受祚之爵嘉慶事則有醮醴之儀若君薨<lb/>
而太子即位孤之位無醮醴之儀成王病困乃召羣臣<lb/>
訓以敬保元子明日成王崩既大斂羣臣以策書宣成<lb/>
<pb n="KR2m0001_WYG_077-16a"/>
王命以命康王是為受顧命之戒非即位之事王從三<lb/>
宿三祭上宗曰饗而不嚌醴也此王者隨時之禮非常<lb/>
行之典不可以為拜諸侯嫡子之儀襲爵之日乃孝子<lb/>
孝孫所以増哀戚之懐非禮之所施且謂之王命所加<lb/>
而使者又既出謂之受神之醴復非饋奠之時按拜陳<lb/>
思王子志為濟北王又與今異猶湏王嚌醴畢然後使<lb/>
者出今㩀鄭𤣥説即位醴之以成其禮猶愈於使者既<lb/>
出不設饋奠而獨嚌醴臣猶以為非禮之衷今京師廷<lb/>
<pb n="KR2m0001_WYG_077-16b"/>
拜諸侯嗣子無事有嚌醴天子賜諸侯大夫冕弁服於<lb/>
太廟歸設奠服賜服於斯乎有冠醮而無冠醴此謂諸<lb/>
侯大夫以平吉受賜衣於天子太廟歸設祭於其廟服<lb/>
賜服而受冠醴之禮也可依此使者既出公猶服命服<lb/>
設奠而告又禮小祥之祭然後嚌之此自告其廟非王<lb/>
命之所加如禮不嚌既告反服即位而哭既合於禮又<lb/>
合人情詔從之髙堂隆議拜受儀按舊典天子遣使者<lb/>
齎車服策命命諸侯嗣位之禮上卿為使者嗣君遣上<lb/>
<pb n="KR2m0001_WYG_077-17a"/>
卿吉服迎於境自吉服勞於郊館宗廟致飱餼告期日<lb/>
受命於祖廟設䘮主几筵於戸牖之前命車設於庭西<lb/>
上安車駟馬皆在車之東使者奉策服印綬加詔版策<lb/>
命其上升自西階東面内史在右嗣君端委以入升自<lb/>
阼階西面立使者以皇帝命命冕内史賛之嗣君降於<lb/>
兩階間北面再拜稽首使者宣命曰無下拜嗣君升成<lb/>
拜内史加詔版䇿命於服上以東嗣君進而西迓受於<lb/>
兩楹間皆旋復位嗣君釋端委服降升成拜如初使者<lb/>
<pb n="KR2m0001_WYG_077-17b"/>
降出升車嗣君拜送於門外修享贈餞之禮使歸嗣君<lb/>
送至於境嗣君釋冕服素弁葛環縗絰袳<hi>昌氏反</hi>𬒮修奠<lb/>
祭之禮告於殯宫訖乃釋弁絰反喪服此其大畧也其<lb/>
他則同之○大唐武徳二年正月尚書左丞相崔善為<lb/>
奏曰欲求忠臣必於孝子比為時多金革頗遵墨絰之<lb/>
義丁憂之士例從起復無識之輩不復戚容如不糾劾<lb/>
恐傷風俗制曰文官遭父母䘮聽去職調露二年中書<lb/>
舍人歐陽通起復夲官毎入朝必徒跣至城門外然後<lb/>
<pb n="KR2m0001_WYG_077-18a"/>
著鞾韈而朝直宿在省則席地藉藁非公事不言亦未<lb/>
唘齒歸衣縗絰號慟無恒<hi>國朝奪情者多矣唯通䏻合典禮</hi>武太后長<lb/>
安三年正月勅三年之喪自非從軍更籍者不得輙奏<lb/>
起復至廣徳二年三月勅三年之喪謂之逹禮自非金<lb/>
革不可從權其文官自今以後並許終制一切不得輙<lb/>
有奏請<lb/>
　<lb/>
　<lb/>
<pb n="KR2m0001_WYG_077-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷七十二<lb/>
</p>
<p>
</p>
  </div>
</body>
</text>
</TEI>
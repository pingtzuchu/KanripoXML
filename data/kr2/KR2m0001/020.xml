<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷十五</head> <lb/>
    <p>
<pb n="KR2m0001_WYG_020-1a"/>
欽定四庫全書<lb/>
　通典卷十五<lb/>
　　唐　京　兆　杜　佑　君　卿　纂<lb/>
　選舉三<lb/>
　　歴代制下<hi>大唐</hi>
大唐貢士之法多循隋制上郡歳三人中郡二人下郡<lb/>
一人有才能者無常數其常貢之科有秀才有明經有<lb/>
進士有明法有書有算自京師郡縣皆有學焉<hi>並具學篇</hi>每<lb/>
<pb n="KR2m0001_WYG_020-1b"/>
歳仲冬郡縣館監課試其成者長吏㑹屬僚設賓主陳<lb/>
俎豆備管絃牲用少牢行鄉飲酒禮歌鹿鳴之詩徴耆<lb/>
艾叙少長而觀焉既餞而與計偕其不在館學而舉者<lb/>
謂之鄉貢舊令諸郡雖一二三人之限而實無常數到<lb/>
尚書省始由户部集閲而闗於考功課試可者為第<hi>武徳</hi>
<hi>舊制以考功郎中監試貢舉貞觀以後則考功員外郎専掌之</hi>律曰諸貢舉非其人<hi>謂徳</hi>
<hi>行乖僻不如舉状者</hi>及應貢舉而不貢舉者<hi>謂才堪利用蔽而不言也</hi>一人徒<lb/>
一年二人加一等罪止徒三年初秀才科等最髙試方<lb/>
<pb n="KR2m0001_WYG_020-2a"/>
略䇿五條有上上上中上下中上凡四等貞觀中有舉<lb/>
而不第者坐其州長由是廢絶<hi>開元二十四年以後復有此舉其時進士漸難</hi>
<hi>而秀才本科無帖經及雜文之限反易於進士主司以其科廢久不欲收奨應者多落之三十年來無及第者</hi>
<hi>至天寳初禮部侍郎韋陟始奏請有堪此舉者令官長特薦其常年舉送者並停</hi>自是士族所<lb/>
趣嚮唯明經進士二科而已其初止試策貞觀八年詔<lb/>
加進士試讀經史一部至調露二年考功員外郎劉思<lb/>
立始奏二科並加帖經其後又加老子孝經使兼通之<lb/>
永隆二年詔明經帖十得六進士試文兩篇通文律者<lb/>
<pb n="KR2m0001_WYG_020-2b"/>
然後試策武太后載初元年二月策問貢人於洛城殿<lb/>
數日方了殿前試人自此始長壽三年制始令舉人獻<lb/>
歳元㑹列於方物前以備充庭<hi>因左拾遺劉承慶上疏奏四方珍貢列為庭實</hi>
<hi>而舉人不厠甚非尊賢之意上從之</hi>長壽二年太后自製臣軌兩篇令貢<lb/>
舉習業停老子長安二年教人習武藝其後每歳如明<lb/>
經進士之法行鄉飲酒禮送於兵部<hi>開元十九年詔武貢人與明經進士</hi>
<hi>同行鄉飲酒禮</hi>其課試之制畫帛為五規置之於垜去之百有<lb/>
五歩<hi>内規廣六尺橛廣六尺餘四規每規内兩邊各廣三尺懸髙以三十尺為限</hi>列坐引射<lb/>
<pb n="KR2m0001_WYG_020-3a"/>
名曰長垜<hi>弓用一石力箭重陸錢</hi>又穿土為埒其長與垜均綴皮<lb/>
為兩鹿歴置其上馳馬射之名曰馬射<hi>鹿子長五寸髙三寸弓用七斗</hi>
<hi>以上力</hi>又斷木為人戴方版於頂上凡四偶人互列埒上<lb/>
馳馬入埒運槍左右觸必版落而人不踣名曰馬槍<hi>槍長</hi>
<hi>一丈八尺徑一寸五分重八斤其木人上版方二寸五分</hi>皆以儇好不失者為上兼<lb/>
有歩射穿劄翹闗負重身材言語之選通得五上者為<lb/>
第其餘復有平射之科不拘色役髙第者授以官其次<lb/>
以類升又制為土木馬於里閭間教人習騎<hi>天寳六載正月制文</hi>
<pb n="KR2m0001_WYG_020-3b"/>
<hi>武之道既惟並用宗敬之儀不可獨闕其鄉貢武舉人上省先令謁太公廟每拜大将及行師尅捷亦宜告廟</hi>
神龍二年二月制貢舉人停臣軌依舊習老子開元八<lb/>
年七月國子司業李元瓘上言三禮三傳及毛詩尚書<lb/>
周易等並聖賢㣲㫖生徒教業必事資經逺則斯道不<lb/>
墜今明經所習務在出身咸以禮記文少人皆競讀周<lb/>
禮經邦之軌則儀禮荘敬之楷模公羊榖梁歴代崇習<lb/>
今兩監及州縣以獨學無友四經殆絶事資訓誘不可<lb/>
因循其學生請停各量配作業并貢人參試之日凡習<lb/>
<pb n="KR2m0001_WYG_020-4a"/>
周禮儀禮公羊榖梁並請帖十通五許其入第以此開<lb/>
勸即望四海均習九經該備從之二十一年𤣥宗新注<lb/>
老子成詔天下每歳貢士減尚書論語策而加老子焉<lb/>
二十四年制移貢舉於禮部以侍郎掌之<hi>因考功員外郎李昻詆訶</hi>
<hi>進士李權文章大為權所陵詬朝議以郎官地輕故移於禮部遂為永制</hi>二十五年二月制<lb/>
明經每經帖十取通五以上免舊試一帖仍按問大義<lb/>
十條取通六以上免試經策十條令答時務策三道取粗<lb/>
有文理者與及第其進士停小經准明經帖大經十帖<lb/>
<pb n="KR2m0001_WYG_020-4b"/>
取通四以上然後准例試雜文及策考通與及第其明<lb/>
經中有明五經以上試無不通者進士中兼有精通一<lb/>
史能試策十條得六以上者奏聽進止其應試進士等<lb/>
唱第訖具所試雜文及策送中書門下詳覆<hi>禮部侍郎姚奕奏</hi>
𤣥宗方𢎞道化至二十九年始於京師置崇𤣥館諸州<lb/>
置道學生徒有差<hi>京都各百人諸州無常員習老荘文列謂之四子䕃第與國子監同</hi>謂<lb/>
之道舉舉送課試與明經同凡舉司課試之法帖經者<lb/>
以所習經掩其兩端中間惟開一行裁紙為帖凡帖三<lb/>
<pb n="KR2m0001_WYG_020-5a"/>
字隨時増損可否不一或得四得五得六者為通<hi>後舉人積</hi>
<hi>多故其法益難務欲落之至有帖孤章絶句疑似參互者以惑之甚者或上抵其注下餘一二字使尋之難知</hi>
<hi>謂之倒援既甚難矣而舉人則有驅懸孤絶索幽隠為詩賦而誦習之不過十數篇則難者悉詳矣其於平文</hi>
<hi>大義或多牆靣焉</hi>天寳元年明經停老子加習爾雅十一載禮<lb/>
部侍郎楊浚始開為三行<hi>不得帖斷絶疑似之言也</hi>明經所試一大<lb/>
經及孝經論語爾雅帖各有差帖既通而口問之一經<lb/>
問十義得六者為通問通而後試策凡三條三試皆通<lb/>
者為第進士所試一大經及爾雅<hi>舊制帖一小經并注開元二十五年改帖</hi>
<pb n="KR2m0001_WYG_020-5b"/>
<hi>大經其爾雅亦并帖注</hi>帖既通而後試文試賦各一篇文通而後<lb/>
試策凡五條三試皆通者為第<hi>經策全通為甲第通四以上為乙第通三帖以</hi>
<hi>下及策全通而帖經文不通四或帖經通四以上而策不通四皆為不第</hi>明法試律令各十<lb/>
帖試策共十條<hi>律七條令三條</hi>全通為甲通八以上為乙自七<lb/>
以下為不第書者試説文字林凡十帖<hi>説文六帖字林四帖</hi>口試<lb/>
無常限皆通者為第算者試九章海島孫子五曹張丘<lb/>
建夏侯陽周髀五經綴術緝古帖各有差<hi>九章三帖五經等七部各</hi>
<hi>一帖綴術六帖緝古四帖</hi>兼試問大義皆通者為第凡衆科有能兼<lb/>
<pb n="KR2m0001_WYG_020-6a"/>
學則加超奨不在常限按令文科第秀才與明經同為<lb/>
四等進士與明法同為二等然秀才之科久廢而明經<lb/>
雖有甲乙丙丁四科進士有甲乙二科自武徳以來明<lb/>
經唯有丁第進士唯乙科而已先試之期命舉人謁於<lb/>
先師有司卜日宿張於國學宰輔以下皆㑹而觀焉博<lb/>
集羣議講論而退之禮部閲試之日皆嚴設兵衛荐棘<lb/>
圍之捜索衣服譏訶出入以防假濫焉其進士大抵千<lb/>
人得第者百一二明經倍之得第者十一二其制詔舉<lb/>
<pb n="KR2m0001_WYG_020-6b"/>
人不有常科皆標其目而捜揚之試之日或在殿廷天<lb/>
子親臨觀之試已糊其名於中考之文策髙者特授以<lb/>
美官其次與出身開元以後四海晏清士無賢不肖恥<lb/>
不以文章達其應詔而舉者多則二千人少猶不減千<lb/>
人所收百纔有一<hi>禮部員外郎沈既濟曰初國家自顯慶以來髙宗聖躬多不康而武太后</hi>
<hi>任事參決大政與天子並太后頗渉文史好雕蟲之藝永隆中始以文章選士及永淳之後太后君臨天下二</hi>
<hi>十餘年當時公卿百辟無不以文章達因循日久寖以成風至於開元天寳之中上承髙祖太宗之遺烈下繼</hi>
<hi>四聖治平之化賢人在朝良将在邊家給户足人無苦窳四夷來同海内晏然雖有宏猷上略無所措竒謀雄</hi>
<pb n="KR2m0001_WYG_020-7a"/>
<hi>武無所奮百餘年間生育長養不知金鼔之聲烽燧之光以至於老故太平君子唯門調户選徴文射策以取</hi>
<hi>祿位此行已立身之美者也父教其子兄教其弟無所易業大者登臺閣小者任郡縣資身奉家各得其足五</hi>
<hi>尺童子恥不言文墨焉是以進士為士林華選四方觀聽希其風采每歳得第之人不浹辰而周聞天下故忠</hi>
<hi>賢雋彦韞才毓行者咸出於是而桀姦無良者或有焉故是非相陵毁稱相騰或扇結鉤黨私為盟㰱以取科</hi>
<hi>第而聲名動天下或鉤摭隠匿嘲為篇詠以列於道路迭相談訾無所不至焉</hi>寳應二年六月<lb/>
禮部侍郎楊綰奏諸州每歳貢人依鄉舉里選察秀才<lb/>
孝㢘勑㫖州縣每歳察孝㢘取在鄉閭有孝悌㢘恥之<lb/>
行薦焉委有司以禮待之試其所通之學五經之内精<lb/>
<pb n="KR2m0001_WYG_020-7b"/>
通一經兼能對策達於理體者並量行業授官其明經<lb/>
進士道舉並停旋復故矣貞元二年六月勑自今以後<lb/>
其諸色舉選人中有能習開元禮者舉一人同一經例<lb/>
選人不限選數許集問大義一百條試策三道全通者<lb/>
超資與官義通七十條策通兩道以上者不在放限其<lb/>
有散試官能通者亦依正員例處分五年五月勑自今<lb/>
以後諸色人中有習三禮者前資及出身人依科目選<lb/>
例吏部考試白身依貢舉例禮部考試每經問大義三<lb/>
<pb n="KR2m0001_WYG_020-8a"/>
十條試策三道所試大義仍委主司於朝官學官中揀<lb/>
擇精通經術三五人聞奏主司與同試問義策全通為<lb/>
上等特加超奨大義每經通二十五條以上策通兩道<lb/>
以上為次第依資與官如先是員外試官者聽依正員<lb/>
例其諸學生願習三禮及開元禮者並聽仍永為常式<lb/>
九年五月勑其習開元禮人問大義一百條試策三道<lb/>
全通者為上等大義通八十條以上策兩道以上為次<lb/>
第餘一切並准三禮例處分仍永為常式其選授之法<lb/>
<pb n="KR2m0001_WYG_020-8b"/>
亦同循前代凡諸王及職事正三品以上若文武散官<lb/>
二品以上及都督都䕶上州刺史之在京師者冊授<hi>諸王</hi>
<hi>及職事二品以上若文武散官一品並臨軒冊授其職事正三品散官二品以上及都督都䕶上州刺史並朝</hi>
<hi>堂冊訖皆拜廟冊用竹簡書用漆</hi>五品以上皆制授六品以下守五品<lb/>
以上及視五品以上皆勑授凡制勑授及冊拜皆宰司<lb/>
進擬自六品以下㫖授其視品及流外官皆判補之凡<lb/>
㫖授官悉由於尚書文官屬吏部武官屬兵部謂之銓<lb/>
選唯員外郎御史及供奉之官則否<hi>供奉官若起居補闕拾遺之類雖是</hi>
<pb n="KR2m0001_WYG_020-9a"/>
<hi>六品以下官而皆勅授不屬選司開元四年始有此制</hi>凡吏部兵部文武選事各<lb/>
分為三銓尚書典其一侍郎分其二文選舊制尚書掌<lb/>
六品七品選侍郎掌八品九品選景雲初宋璟為吏部<lb/>
尚書始通其品員而分典之遂以為常凡選始於孟冬<lb/>
終於季春<hi>先時五月頒格於郡縣示人科限而集之初皆投状於本郡或故任所述罷免之由而上</hi>
<hi>尚書省限十月至省乃考覈資叙郡縣鄉里名籍父祖官名内外族姻年齒形状優劣課最譴負刑犯必具焉</hi>
<hi>以同流者五五為聨以京官五人為保一人為識皆列名結欵不得有刑家之子工賈殊類及假名承偽隠冐</hi>
<hi>升降之徒應選者有知人之詐冐而糾得三人以上者優以授之其試之日除塲援棘譏察防檢如禮部舉人</hi>
<pb n="KR2m0001_WYG_020-9b"/>
<hi>之法</hi>其擇人有四事一曰身<hi>取其體/貌豐偉</hi>二曰言<hi>取其言詞辨正</hi>三曰<lb/>
書<hi>取其楷法遒美</hi>四曰判<hi>取其文理優長</hi>四事皆可取則先徳行徳均<lb/>
以才才均以勞其六品以降計資量勞而擬其官五品<lb/>
以上不試列名上中書門下聽制勅處分凡選始集而<lb/>
試觀其書判已試而銓察其身言已銓而注詢其便利<lb/>
而擬其官巳注而唱示之不厭者得反通其辭他日更<lb/>
其官而告之如初又不厭者亦如之三唱而不厭聽各<lb/>
集厭者以類相從攢之為甲先簡僕射乃上門下省給<lb/>
<pb n="KR2m0001_WYG_020-10a"/>
事中讀之黄門侍郎省之侍中審之不審者皆得駮下<lb/>
既審然後上聞主者受㫖而奉行焉各給以符而印其<lb/>
上謂之告身其文曰尚書吏部告身之印自出身之人<lb/>
至於公卿皆給之武官則受於兵部兵部武選亦然課<lb/>
試之法如舉人之制取其軀幹雄偉應對詳明有驍勇<lb/>
才藝及可為統帥者若文吏求為武選取身長六尺以<lb/>
上籍年四十以下强勇可以統人者武夫求為文選取<lb/>
書判精工有理人之才而無殿犯者凡官已受成皆殿<lb/>
<pb n="KR2m0001_WYG_020-10b"/>
廷謝恩其黔中嶺南閩中郡縣之官不由吏部以京官<lb/>
五品以上一人充使就補御史一人監之四歳一往謂<lb/>
之南選凡居官以年為考六品以下四考為滿<hi>武徳初因隋舊</hi>
<hi>制以十一月起選至春則停至貞觀三年劉林甫為吏部侍郎以選限既促多不究悉遂奏四時聽選隨到注</hi>
<hi>擬當時以為便十九年十一月馬周為吏部尚書以吏部四時提衡略無休暇遂請取所由文解十月一日赴</hi>
<hi>省三月三十日畢</hi>自髙宗麟徳以後承平既久人康俗阜求進<lb/>
者衆選人漸多總章二年裴行儉為司列少常伯始設<lb/>
長名姓歴牓引銓注之法又定州縣官資髙下升降以<lb/>
<pb n="KR2m0001_WYG_020-11a"/>
為故事其後莫能革焉至𤣥宗開元中行儉子光庭為<lb/>
侍中以選人既無常限或有出身二十餘年而不獲禄<lb/>
者復作循資格定為限域凡官罷滿以若干選而集各<lb/>
有差等卑官多選髙官少選賢愚一貫必合乎格者乃<lb/>
得銓授自下升上限年躡級不得踰越久淹不收者皆<lb/>
荷之謂之聖書雖小有常規而掄才之方失矣<hi>此起於後魏崔</hi>
<hi>亮停年之制也</hi>其有異才髙行聽擢不次然有其制而無其事<lb/>
有司但守文奉式循資例而已初吏部選才将親其人<lb/>
<pb n="KR2m0001_WYG_020-11b"/>
覆其吏事始取州縣案牘疑議試其斷割而觀其能否<lb/>
此所以為判也<hi>按顯慶初黄門侍郎劉祥道上疏曰今行署等勞滿唯曹司試判不簡善惡雷</hi>
<hi>同注官此則是判之所起也</hi>後日月寖久選人猥多案牘淺近不足<lb/>
為難乃採經籍古義假設甲乙令其判斷既而來者益<lb/>
衆而通經正籍又不足以為問乃徴僻書曲學隠伏之<lb/>
義問之惟懼人之能知也佳者登於科第謂之入等其<lb/>
甚拙者謂之藍縷各有升䧏選人有格限未至而能試<lb/>
文三篇謂之宏詞試判三條謂之㧞萃亦曰超絶詞美<lb/>
<pb n="KR2m0001_WYG_020-12a"/>
者得不拘限而授職初州縣混同無等級之差凡所拜<lb/>
授或自大而遷小或始近而後逺無有定制其後選人<lb/>
既多叙用不給遂累増郡縣等級之差<hi>郡自輔至下凡八等縣自赤至</hi>
<hi>下凡八等</hi>其折衝府亦有差等按格令内外官萬八千八十<lb/>
五員而合入官者自諸館學生已降凡十二萬餘員<hi>𢎞文</hi>
<hi>崇文館學生五十員國子太學四門律書算凡二千六百一十員州縣學生六萬七百一十員兩京崇𤣥館學</hi>
<hi>生二百員諸州學不計太史歴生三十六員天文生百五十員太醫童針呪諸生二百一十一員太卜卜筮生</hi>
<hi>三十員千牛備身八十員備身二百五十六員進馬六十員齋郎八百六十二員諸三衛監門直長三萬九千</hi>
<pb n="KR2m0001_WYG_020-12b"/>
<hi>四百六十二員諸屯生副千九百八十四員諸折衝府錄事府吏千七百八十二員校尉三千五百六十四員</hi>
<hi>執仗執乘毎府六十四員親事帳内一萬員集賢院御書手一百員翰林藥童數百員諸臺省寺監市衛府坊</hi>
<hi>之胥吏及上州軍令錄事省司補授者約六千餘員</hi>其外文武貢士及應制挽郎<lb/>
輦脚軍功使勞徴辟奏薦神童陪位諸以親䕃并藝術<lb/>
百司雜直或恩賜出身受職不為常員者不可悉數大<lb/>
率約八九人爭官一員初武徳中天下兵革方息萬姓<lb/>
安業士不求祿官不充員吏曹乃移牒州府課人應集<lb/>
至則授官無所退遣四五年間求者漸多方稍有沙汰<lb/>
<pb n="KR2m0001_WYG_020-13a"/>
貞觀中京師榖貴始分人於洛州選集參選者七千人<lb/>
而得官者六千人時太宗謂吏部尚書杜如晦曰今吏<lb/>
部取人獨舉其言辭刀筆而不詳才行或授職數年然<lb/>
後罪彰雖刑戮繼及而人已弊矣如之何對曰昔兩漢<lb/>
取人必本於鄉閭選之然後入官是以稱漢為多士今<lb/>
毎歳選集動踰數千人厚貌飾辭何可知也選曹但校<lb/>
其階品而已若掄才辨行未見其術上由是将依漢法<lb/>
令本州辟召㑹功臣議行封建事乃寝他日上又曰夫<lb/>
<pb n="KR2m0001_WYG_020-13b"/>
古今致理在於得賢今公不能知朕不徧識日月其逝<lb/>
而人逺矣吾将使人自舉如之何魏徴曰知人則智自<lb/>
知則明知人誠難矣而自知豈易乎且自媒自衒士女<lb/>
之醜行是長澆競也不可復寝是時吏部之法行始二<lb/>
十餘年雖已為弊矣而未甚滂流故公卿輔弼或有未<lb/>
之覺者<hi>貞觀十七年吏部侍郎髙季輔知選凡所銓錄時稱允愜十八年獨知選事太宗賜金背鏡一</hi>
<hi>靣以表其清鑒焉</hi>太宗初知其㣲而未及更因循至於永徽中<lb/>
官紀已紊迨麟徳之後不勝其弊及武太后臨朝務悦<lb/>
<pb n="KR2m0001_WYG_020-14a"/>
人心不問賢愚選集者多收之職員不足乃令吏部大<lb/>
置試官以處之故當時有車載斗量之謠又以鄧元挺<lb/>
<hi>有唐以來掌選之失無如元挺者時患消渴疾選人因目為鄧渴作鄧渴詩以謗之</hi>許子儒為侍<lb/>
郎無所藻鑑委成令史依資平配其後諸門入仕者猥<lb/>
衆不可禁止有偽立符告者有接承他名者有逺人無<lb/>
親而買保者有試判之日求人代作者如此假濫不可<lb/>
悉數武太后又以吏部選人多不實乃令試日自糊其<lb/>
名暗考以定等第糊名自此始也有司不能詳求故實<lb/>
<pb n="KR2m0001_WYG_020-14b"/>
剗革其弊<hi>神功元年勅自今以後本色出身解天文者進官不得過太史令音樂者不得過大樂鼔</hi>
<hi>吹署令醫術者不得過尚藥奉御隂陽卜筮者不得過太卜令解造食者不得過司膳署令有從勲官品子流</hi>
<hi>外國官參佐視品等出身者自今以後不得任京清要等官若累限應至三品不須進階每一階酬勲兩轉</hi>
而乃繁設等級遞立選防苟以抑之及神龍以來復置<lb/>
員外官二千餘人兼超授閹官為員外官者又千餘人<lb/>
<hi>時李嶠居選部引用權勢以取聲名故爾其員外官悉憑恃與正官紛競至相毆擊者及嶠復入相乃深悟之</hi>
<hi>上疏請惜班榮稍減除授</hi>時中宫用事恩澤横出除官有不由宰司<lb/>
特勅斜封便拜於是内外盈溢居無廨署時人謂之三<lb/>
<pb n="KR2m0001_WYG_020-15a"/>
無坐處言宰相御史及員外官也時以鄭愔為吏部侍<lb/>
郎大納貨賄留人過多無闕注擬逆用三年闕員於是<lb/>
綱紀大紊及先天以後宋璟為尚書李乂盧從愿為侍<lb/>
郎方革前弊量闕留人雖資髙考深而非才實者並罷<lb/>
選當時選者十不收一由是吏曹之職復理矣自有唐<lb/>
以來居吏部者唯馬載裴行儉崔𤣥暐韋嗣立最為稱<lb/>
職開元十三年𤣥宗又以吏部選試不公乃置十銓試<lb/>
人<hi>禮部尚書蘇頲刑部尚書韋抗工部尚書盧從愿右常侍徐堅御史中丞宇文融朝集使蒲州刺史崔琳</hi>
<pb n="KR2m0001_WYG_020-15b"/>
<hi>魏州刺史崔沔荆州長史韋虛心鄭州刺史賈曽懷州刺史王邱各掌其一時左庶子呉兢上表諫曰易稱君</hi>
<hi>子思不出其位言各止其所不侵官也此實百王凖的伏見勅㫖令韋抗等十人分掌吏部銓選及試判将畢</hi>
<hi>遽召入禁中次定雖有吏部尚書及侍郎皆不得參其事議者皆以陛下曲受䜛言不信於有司也然則居上</hi>
<hi>臨人之道經邦緯俗之規必在推誠方能感物抑又聞用天下之智力者莫若使天下信之故漢光武置赤心</hi>
<hi>於人腹良有㫖哉昔魏明帝嘗卒至尚書省尚書令陳矯跪問曰陛下欲何之帝曰欲按行省司文簿矯曰此</hi>
<hi>是臣之職分陛下非所宜臨若臣不稱職則就黜退陛下宜即還宫帝慙而返又陳平丙吉者漢家之宰相也</hi>
<hi>尚不對錢榖之數不問路死之人故上自天子至於卿士守其職分而不可輒有侵越也况我大唐萬乘之君</hi>
<hi>卓絶千古之上豈得下行選事頓取怪於朝野乎凡是選人書判並請委之有司仍停此十銓分選復以三銓</hi>
<pb n="KR2m0001_WYG_020-16a"/>
<hi>還有司</hi>明年復故<hi>二十三年七月吏部尚書李嶠奏曰伏見告身印與曹印文同行用參雜難以</hi>
<hi>辨分請准司勲兵部印文加告身兩字從之</hi>至天寳八載六月勅㫖授官宜<lb/>
立攅符下諸郡府十一載楊國忠為吏部尚書以肺腑<lb/>
為相懼招物議取悦人心乃以選人非超絶當留及藍<lb/>
縷當放之外其餘常選從年深者率留故惷愚廢滯者<lb/>
咸荷焉其明年三銓注官皆自専之於尚書都堂與左<lb/>
相相偶唱注二旬而畢不復經門下省審侍郎不得參<lb/>
其議其内常參官八品以上及外官五品以上正員并<lb/>
<pb n="KR2m0001_WYG_020-16b"/>
停使郎官御史丁憂廢省者舊制中書門下便除授貞<lb/>
元四年正月制春秋舉薦至五年六月勅在外者委諸<lb/>
道觀察使及州府長史其在京城者委中書門下尚書<lb/>
省御史臺常參清官并諸使三品以上官左右庶子少<lb/>
詹事少卿監司業少尹諭徳國子博士長安萬年縣令<lb/>
著作郎郎中中允中舍人祕書太常丞贊善洗馬等每<lb/>
年一度薦聞至八年正月勅比來所舉人數頗多自今<lb/>
以後中書門下兩省及御史臺五品以上尚書省四品<lb/>
<pb n="KR2m0001_WYG_020-17a"/>
以上諸司三品以上應合舉人各令每人薦不得過兩<lb/>
人餘官不得過一人至九年十一月勅每年冬薦官吏<lb/>
部准式檢勘成者宜令尚書左右丞本司侍郎引於都<lb/>
堂訪以理術兼商量時務状考其理識通者及考第事<lb/>
跡定為三等并舉主名錄奏試日仍令御史一人監試<lb/>
　　考績<hi>周</hi>　<hi>漢/</hi>　<hi>魏/</hi>　<hi>晉/</hi>　<hi>後魏/</hi>　<hi>大唐</hi>
周制三載考績三考黜陟其訓曰三歳而小考其功也<lb/>
小考者正職而行事也九歳而大考有功也大考者黜<lb/>
<pb n="KR2m0001_WYG_020-17b"/>
無職而賞有功也○漢元帝建昭中西羌反日蝕又久<lb/>
青無光召京房問對曰古帝王以功舉賢則萬化成瑞<lb/>
應著末代以毁譽取人故功業廢而致災異宜令百官<lb/>
各試其功災異可息詔房作其事房奏考功課吏法<hi>晉灼</hi>
<hi>曰令丞尉理一縣崇教化亡犯法者輙遷有盜賊滿三日不覺者尉事也令覺之自除二尉負其罪率相凖如</hi>
<hi>此法也</hi>帝令公卿與房㑹議皆以房言煩碎令上下相伺<lb/>
不可許上意嚮之時諸刺史奏事京師帝召見令房曉<lb/>
以課事諸刺史復以為不可行唯御史大夫鄭𢎞光祿<lb/>
<pb n="KR2m0001_WYG_020-18a"/>
大夫周堪言善是時中書令石顯専權友人五鹿充宗<lb/>
為尚書令與房同經議論相非時充宗嫉房出為魏郡<lb/>
太守唯許房至郡自行考課法○魏明帝時以士人毁<lb/>
稱是非混雜難辨遂令散騎常侍劉劭作都官考課之<lb/>
法七十二條考覈百官其畧欲使州郡考士必由四科<lb/>
皆有效然後察舉或辟公府為親人長吏轉以功次補<lb/>
郡守者或就秩而加賜爵焉至於公卿及内職大臣率<lb/>
考之事下三府是時大議考課之制散騎黄門侍郎杜<lb/>
<pb n="KR2m0001_WYG_020-18b"/>
君務伯<hi>名恕</hi>以為用不盡其人雖文具無益上䟽曰書稱<lb/>
明試以功三考黜陟帝王之盛制然歴三代而考績之<lb/>
法不著闗七聖而課試之要未立臣誠以為其法可粗<lb/>
依其詳難備舉故也語曰世有亂人而無亂法若使法<lb/>
可専任則唐虞可不須稷契之佐殷周無資伊吕之輔<lb/>
矣今奏考功者陳周漢之云為掇京房之本㫖可謂明<lb/>
考課之要至於崇揖讓之風興濟濟之理臣以為未盡<lb/>
善也古之三公坐而論道内職大臣納言補闕無善不<lb/>
<pb n="KR2m0001_WYG_020-19a"/>
紀無過不舉且天下至大萬㡬至衆誠非一明所能徧<lb/>
照故君為元首臣為股肱明一體相資而成也後考課<lb/>
竟不行○晉武帝泰始初務崇理本詔河南尹杜君元<lb/>
凱為黜陟之課其畧曰臣聞上古之政因循自然虚己<lb/>
委誠而信順之道應神感心通而天下之理得其後淳<lb/>
樸漸散彰美顯惡設官分職以頒爵祿𢎞宣六典以詳<lb/>
考察然猶倚明哲之輔建忠貞之司使名不得越功而<lb/>
獨美功不得後名而獨隠皆疇咨博訪敷納以言及至<lb/>
<pb n="KR2m0001_WYG_020-19b"/>
末代不能紀逺而求於密微疑諸心而信耳目疑耳目<lb/>
而信簡書簡書愈繁官方愈偽法令滋彰巧飾彌多昔<lb/>
漢之刺史亦歳終奏事不制算課而清濁粗舉魏氏考<lb/>
課即京房之遺意其文可謂至密然由於累細故歴代<lb/>
不能通也豈若申唐堯之舊典去密就簡則簡而易從<lb/>
也今科舉優劣莫若委任達官各考所統在官一年以<lb/>
後每歳言優者一人為上第劣者一人為下第因計偕<lb/>
以名聞如此六載主者總集採案其六載處優舉者超<lb/>
<pb n="KR2m0001_WYG_020-20a"/>
用之六載處劣舉者奏免之其優多劣少者叙用之劣<lb/>
多優少者左遷之今考課之品所對不均誠有難易若<lb/>
以難取優以易而否主者固當准量輕重微加降殺不<lb/>
足復曲以法書也○後魏孝文帝太和中詔曰三載考<lb/>
績自古通經三考黜陟已彰能否今若待三考然後黜<lb/>
陟可黜者不足為遲可進者大成賖緩是以朕今三載<lb/>
一考考即黜陟欲令愚滯無妨於賢者才能不壅於下<lb/>
位各令當曹考其優劣為三等六品以下尚書重問五<lb/>
<pb n="KR2m0001_WYG_020-20b"/>
品以上朕将親與公卿論其善惡上上者遷之下下者<lb/>
黜之中中者守其本任時否臧必舉賞罰大行其薄賞<lb/>
者猶賜車馬器服以申奨勸後帝臨朝堂顧謂錄尚書<lb/>
兼廷尉卿廣陵王羽曰凡考績上下二等可為三品中<lb/>
等但為一品所以然者上下是黜陟之科故旌絲髪之<lb/>
美惡中等守本事理大通帝又謂尚書等曰卿等在任<lb/>
年垂二周未嘗進一賢退一不肖此二事罪之大者謂<lb/>
羽曰汝居樞端之任在職以來功勤之績不聞於朝阿<lb/>
<pb n="KR2m0001_WYG_020-21a"/>
黨之音頻干朕聽今黜汝錄尚書廷尉但居特進太保<lb/>
自尚書令僕射以下凡黜退二十餘人皆畧舉遺闕諸<lb/>
如此黜官者令一年之後任官如初宣武帝時太尉侍<lb/>
中髙陽王雍上表曰竊惟三載考績百王通典令任事<lb/>
上中者三年升一階散官上第者四載登一級閒冗官<lb/>
本非虛置或以賢能而進或因累勤而舉如其無能不<lb/>
應忝兹髙選以勤以能進之朝伍或征官外戍逺使絶<lb/>
域催督逋懸察檢州鎮皆是散官以充劇使乃於考陟<lb/>
<pb n="KR2m0001_WYG_020-21b"/>
排同閒伍檢散官之人才非皆劣稱事之輩未必悉賢<lb/>
而考閒以多課煩以少上乖天澤之均下生不等之苦<lb/>
復尋正始之格汎後任事上中者三年升一階汎前任<lb/>
事上中者六年進一級三年一考自古通經今以汎前<lb/>
六年升一階檢無僭犯倍年成級以此推之明以汎代<lb/>
考也徐州刺史蕭寳夤又論曰方今守令厥任非輕及<lb/>
考課悉以六載為程既而限滿代還復經六年而叙是<lb/>
則歳周十二始得一階於東西兩省文武閒職公府散<lb/>
<pb n="KR2m0001_WYG_020-22a"/>
佐無事冗官或數月方應一直或弦朔止於暫朝及其<lb/>
考日更得四年為限是則一紀之内便登三級彼以實<lb/>
勞劇任而遷貴之路至難此以散位虛名而升陟之方<lb/>
甚易何内外之相懸令厚薄之如是孝明帝延昌二年<lb/>
又将大考百僚散騎常侍領三公郎中崔鴻以考令於<lb/>
體例不通乃建議曰竊惟王者為官求才使人以器黜<lb/>
陟幽明揚清激濁故績効能官才必稱位者朝升夕進<lb/>
年歳數遷豈拘一階半級閡以同僚等位者哉二漢以<lb/>
<pb n="KR2m0001_WYG_020-22b"/>
降太和以前苟必官須此人人稱其職或超騰轉陟數<lb/>
歳而至公卿或長兼試守稱允而遷進者披卷則人人<lb/>
而是舉目則朝貴皆然故能時收多士之稱國號豐賢<lb/>
之美竊見景明以來考格三年成一考轉一階貴賤内<lb/>
外萬有餘人自非犯罪不問賢愚莫不上中才與不肖<lb/>
比肩同轉雖有善政如龔黄儒學如王鄭才史如班馬<lb/>
文章如張蔡得一分一寸必為常流所攀選曹亦抑為<lb/>
一槩不曽甄別琴瑟不調改而更張雖明㫖已行猶宜<lb/>
<pb n="KR2m0001_WYG_020-23a"/>
消息時不從○大唐考課之法有徳義清慎公平恪勤<lb/>
各一善自近侍至於鎮防並據職事目為之最凡二十<lb/>
七焉一最以上有四善為上上一最以上有三善或無<lb/>
最而有四善為上中一最以上有二善或無最而有三<lb/>
善為上下一最以上有一善或無最而有二善為中上<lb/>
一最以上或無最而有一善為中中職事麤理善最弗<lb/>
聞為中下愛憎任情處斷乖理為下上背公向私職務<lb/>
廢闕為下中居官諂詐及貪濁有状為下下若於善最<lb/>
<pb n="KR2m0001_WYG_020-23b"/>
之外別有可嘉尚及罪雖成殿而情状可矜或雖不成<lb/>
殿而情状可責者省校之日皆聽考官臨事量定諸州<lb/>
縣官人撫育有方户口増益者各准見户為十分論每<lb/>
加一分刺史縣令各進考一等<hi>増户口謂課丁率一丁同一户法増不課口者</hi>
<hi>毎五口同一丁例其有破除者得相折</hi>其州户口不滿五千縣户不滿五<lb/>
百者各准五千五百户法為分若撫養乖方户口減損<lb/>
者各准増户法亦每減一分降一等<hi>課及不課並准上文</hi>其勸課<lb/>
農田能使豐殖者亦准見地為十分論每加二分各進<lb/>
<pb n="KR2m0001_WYG_020-24a"/>
考一等<hi>此謂永業口分之外別能墾起公私荒田者</hi>其有不加勸課以致減<lb/>
損者<hi>謂永業口分之外有荒廢者</hi>每損一分降考一等若數處有功<lb/>
並應進考者並聽累加貞觀六年監察御史馬周上疏<lb/>
曰今流内九品以上有九等考第自比年不過中上未<lb/>
有得上下以上考者臣所謂設九等正考當今之官必<lb/>
不施之於異代也縱使朝廷實無好人猶應於見在之<lb/>
内比校其猶善者以為上第豈容皇朝士人遂無堪上<lb/>
下之考朝廷獨知貶一惡人可以懲惡不知褒一善人<lb/>
<pb n="KR2m0001_WYG_020-24b"/>
足以勸善臣謂宜每年選天下政術尤最者一二人為<lb/>
上上其次為上中其次為上下則中人以上可以自勸<lb/>
矣神龍中御史中丞盧懷慎上疏曰臣聞孔子曰為邦<lb/>
百年可以勝殘去殺又曰苟有用我者期月已可三年<lb/>
有成故書云三載考績校其功也子産賢者也其為政<lb/>
尚累年而化成况其常材乎竊見比來州縣官佐下車<lb/>
布政有多者一二年少者三五月遽即遷除不論課考<lb/>
或歴時未改便傾耳而聽企踵而覩爭求冐進不顧㢘<lb/>
<pb n="KR2m0001_WYG_020-25a"/>
恥亦何暇宣風布化求瘼恤人哉户口流散百姓凋弊<lb/>
職為此也何則人知吏之不久則不從其吏吏知遷之<lb/>
不遙又不盡其能偷安苟且脂韋而已又古之為吏者<lb/>
長子孫倉氏庾氏即其後也臣請都督刺史上佐兩畿<lb/>
縣令等在任未經四考不許遷除察其課効尤異或錫<lb/>
以車裘或就加秩祿或降使臨問并璽書慰勉若公卿<lb/>
有闕則擢以勸能政績無聞抵犯貪暴者放歸田里以<lb/>
明賞罰致理救弊莫過於此左監門錄事參軍劉秩論<lb/>
<pb n="KR2m0001_WYG_020-25b"/>
曰昔周公使伯禽理魯三年而後報政周公曰何遲伯<lb/>
禽曰變其理易其俗難所以遲太公理於齊三月而後<lb/>
報政周公曰何疾曰因其俗簡其禮易所以速故孔子<lb/>
論之曰齊一變至於魯魯一變至於道由是而言勞不<lb/>
甚者理不極功不積者澤不深故堯舜三年而考三考<lb/>
而黜陟所以能盡其智術也近古人情敦庬未淳乎堯<lb/>
舜禮正樂和未愈於虞夏官賢吏能未稱於殷周或一<lb/>
年而考或四考黜陟或比年而廵狩或歳時便遷或旬<lb/>
<pb n="KR2m0001_WYG_020-26a"/>
月升擢令長今日既上明日部内有犯名義者即坐之<lb/>
不其速歟開元二十五年十二月命諸道採訪使考課<lb/>
官人善績三年一奏永為常式至二十七年二月赦文<lb/>
三載考績黜陟幽明允叶大猷以勸天下比來諸道所<lb/>
通善状但優仕進之輩與為選調之資責實循名或乖<lb/>
古義自今以後諸道使更不須通善状每至三年朕自<lb/>
擇使臣觀察風俗有清白政理著聞者當別擢用之<lb/>
　<lb/>
<pb n="KR2m0001_WYG_020-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷十五<lb/>
</p>
<p>
</p>
  </div>
</body>
</text>
</TEI>
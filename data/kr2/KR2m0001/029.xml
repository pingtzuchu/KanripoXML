<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通典卷二十四<lb/>
                </head>
    <p>
<pb n="KR2m0001_WYG_029-1a"/>
欽定四庫全書卷<lb/>
　通典卷二十四<lb/>
　　唐　京　兆　杜　佑　君　卿　纂<lb/>
　職官六<lb/>
　　御史臺<lb/>
御史之名周官有之蓋掌贊書而授法令非今任也<hi>王有</hi>
<hi>命則贊為之辭寫其理之法令命來受者則授之</hi>戰國時亦有御史秦趙澠池<lb/>
之㑹各命書其事又淳于髠謂齊王曰御史在前則皆<lb/>
<pb n="KR2m0001_WYG_029-1b"/>
記事之職也至秦漢為糾察之任<hi>秦以御史監郡漢初叔孫通新定禮儀以</hi>
<hi>御史執法舉不如儀者輙引而去是也</hi>所居之署漢謂之御史府亦謂之<lb/>
御史大夫寺<hi>漢御史大夫寺在大司馬門内無塾其門署用梓板不雘色題曰御史大夫寺</hi>亦<lb/>
謂之憲臺成帝時御史府吏舍百餘區井水皆竭又其<lb/>
府中列栢樹常有野烏數千棲宿其上晨去暮來號曰<lb/>
朝夕烏烏去不來者數月長老異之後果廢御史大夫<lb/>
為大司空是其徴也後漢以來謂之御史臺亦謂之蘭<lb/>
臺寺<hi>顔師古曰官曹通名為寺後漢趙岐本名嘉以生於御史臺因字臺卿又應劭官儀曰廷尉案責上</hi>
<pb n="KR2m0001_WYG_029-2a"/>
<hi>御史臺又謝靈運晉書曰漢尚書為中臺御史為憲臺謁者為外臺是為三臺後漢蔡邕以侍御史轉侍書御</hi>
<hi>史遷尚書三日之間周遷三臺</hi>梁及後魏北齊或謂之南臺<hi>北齊王髙澄用崔暹</hi>
<hi>為御史中尉宋㳺道為尚書左丞謂之曰卿一人處南臺一人處北省當使天下肅然</hi>後魏之制<lb/>
有公事百官朝㑹名簿自尚書令僕以下悉送南臺<hi>後魏</hi>
<hi>臨洮王舉哀兼上尚書左僕射元順不肯送名又不送簿中尉舉彈之順奏曰尚書百揆之本令僕納言之責</hi>
<hi>不宜下𨽻中尉送名御史詔許之後元子思為御史中尉朔朝臺移尚書索應朝名帳尚書郎裴獻伯移注云</hi>
<hi>按蔡氏漢儀御史中尉逢臺郎於複道中尉下避執版郎中車上舉手禮之以此而言明非敵體子思奏曰臣</hi>
<hi>按漢書御史中丞為獨坐又按魏書曰崔琰既為中丞百僚震恐則中丞不揖省郎亦已乆矣憲臺不屬都坐</hi>
<pb n="KR2m0001_WYG_029-2b"/>
<hi>亦非今日又按孝文帝職令朝㑹失時則御史彈之若不送名到否何驗獻伯等亂常變紀請付法詔曰國異</hi>
<hi>政不可據以古事檢孝文帝舊格以聞尋從子思奏</hi>後周曰司憲屬秋官府隋及<lb/>
大唐皆曰御史臺龍朔二年改為憲臺咸亨元年復舊<lb/>
門北闢主隂殺也<hi>按北齊楊楞伽鄴都故事云御史臺在宫闕西南其門北開取冬殺之義</hi>
<hi>斯事久矣今東都臺門所以不北向者蓋欲變古之制或建造者不習故事耳龍朔中改司經局為柱坊置司</hi>
<hi>直為東宫之憲府亦開北門以象御史臺其例明矣或云隋初移長安城造御史臺時以兵部尚書李員通檢</hi>
<hi>校御史大夫欲於尚書省近故開北門此説非也</hi>故御史為風霜之任彈糾不<lb/>
法百僚震恐官之雄峻莫之比焉舊制但聞風彈事提<lb/>
<pb n="KR2m0001_WYG_029-3a"/>
綱而已<hi>舊例御史臺不受訴訟有通詞状者立於臺門候御史御史竟往門外收採如可彈者略其姓</hi>
<hi>名皆云風聞訪知永徽中崔義元為大夫始定受事御史人知一日劾状題告人姓名或訴訟之事</hi>其鞫<lb/>
案禁繫則委之大理貞觀末御史中丞李乾祐以囚自<lb/>
大理來往滋其姦故又案事入法多為大理所反乃奏<lb/>
於臺中置東西二獄以自繫劾開元中大夫崔隱甫復<lb/>
奏罷之其後罕有聞風彈舉之事多受詞訟推覆理盡<lb/>
然後彈之將有彈奏則先牒監門禁止勿許其入<hi>按宋書云</hi>
<hi>二臺劾奏符光禄加禁止不得入殿省是其先例光祿主殿門</hi>武太后時改御史臺為<lb/>
<pb n="KR2m0001_WYG_029-3b"/>
肅政臺凡置左右肅政二臺别置大夫中丞各一人侍<lb/>
御史殿中監察各二十人<hi>又置肅政臺使六人受俸於本臺略與御史同尋罷之</hi>
左以察朝廷右以澄郡縣時議以右多名流左多寒刻<lb/>
其遷登南省者右殆倍焉以其不陵朝貴故也二臺迭<lb/>
相糾正而左加敬憚龍朔以後去肅政之名但為左右<lb/>
御史臺<hi>初置兩臺毎年春秋發使春曰風俗秋曰廉察令地官尚書韋方質為條例刪定為四十八條</hi>
<hi>以察州縣延載以後奉勅乃廵不毎年出使也</hi>睿宗即位詔二臺並察京師資<lb/>
位既等競為彈糾百僚被察殆不堪命太極元年以尚<lb/>
<pb n="KR2m0001_WYG_029-4a"/>
書省悉𨽻左臺月餘右臺復請分綰尚書西行事左臺<lb/>
大夫竇懷貞乃表請依貞觀故事遂廢右臺而本御史<lb/>
臺官復舊廢臺之官並𨽻焉<hi>其左臺本御史臺也又别置右臺右臺地即今太僕</hi>
<hi>寺是也本隋長秋監地武太后改為司宫臺移於街北遂以其地置右臺右臺既廢以其地為御史臺使院開</hi>
<hi>元八年移太僕寺於此</hi>大夫一人中丞二人侍御史四人殿中侍<lb/>
御史六人監察御史十人主簿一人内供奉裏行者各<lb/>
如正員之半<hi>太宗朝始有裏行之名髙宗時方置内供奉及裏行官皆非正官也開元初又置御</hi>
<hi>史裏使及侍御史裏使殿中裏使監察裏使等官並無定員議與裏行同穆思泰元光謙吕太一翟章並為裏</hi>
<pb n="KR2m0001_WYG_029-4b"/>
<hi>使尋省建中三年九月御史臺請置推官二人常與本推御史同推覆奉勅依</hi>其臺憲故事官<lb/>
資輕重則杜易簡韓琬註記詳焉<hi>杜易簡撰御史雜法四卷韓琬撰御史臺</hi>
<hi>記十二卷</hi>
　　御史大夫<lb/>
御史大夫秦官<hi>侍御史之率故稱大夫</hi>漢因之位上卿銀印青綬<lb/>
掌副丞相故事選郡守相髙第為御史大夫任職者為<lb/>
丞相<hi>漢舊儀拜御史大夫為丞相左右前後将軍賛五官中郎將授印拜御史大夫二千石賛左右郎將</hi>
<hi>授印</hi>成帝綏和元年更名大司空<hi>成帝欲修璧雍通三公官故改御史大夫為大</hi>
<pb n="KR2m0001_WYG_029-5a"/>
<hi>司空</hi>金印紫綬秩比丞相<hi>御史大夫月俸四萬</hi>哀帝建平二年朱博<lb/>
奏請罷大司空以御史大夫為百僚師帝從之遂復為<lb/>
御史大夫皆宰相之任<hi>事具宰相篇</hi>元壽二年復為大司空<lb/>
<hi>漢髙帝以御史大夫周昌為趙王相上持御史大夫印弄之曰誰可以為御史大夫者視趙堯曰無以易堯遂</hi>
<hi>拜之始堯為昌符璽御史有人謂昌曰君之吏趙堯竒才必代君為相昌曰堯刀筆小吏何至是乎後果然又</hi>
<hi>倪寛為御史大夫以稱意任職故久無所匡諫於上官屬易之張湯為御史大夫每朝奏事日旰天子亡食丞</hi>
<hi>相充位而已又趙綰為御史大夫請無奏太皇太后事即竇太后也好黄老言患其不用儒故奪其政又杜周</hi>
<hi>為御史大夫後周子延年又為御史大夫以居父官不敢當舊位坐卧皆易其處又貢禹字少翁為御史大夫</hi>
<pb n="KR2m0001_WYG_029-5b"/>
<hi>列於三公自禹在位數言得失書數十上</hi>凡為御史大夫而丞相次也其心<lb/>
冀幸丞相物故<hi>物無也故事也言無所復能於事</hi>或乃隂私相毁害欲<lb/>
代之<hi>見史記又曰鄭𢎞為大夫守之數年不得匡衡居之未滿嵗而丞相死即代之</hi>後漢初廢<lb/>
御史大夫<hi>更始至長安以隗囂為御史大夫建元元年光武東廵泰山以張純視御史大夫從封禪</hi>
<hi>禮畢罷</hi>至建安十三年罷三公官始復置之以郗慮居焉<lb/>
<hi>華歆亦為之</hi>不領中丞置長史一人魏黄初二年又改御史<lb/>
大夫為司空末年復有大夫而吳有左右焉<hi>晉書曰魏以司空何</hi>
<hi>曽為晉國丞相以王沉為御史大夫是也吳孫休以丁宻孟宗為左右御史大夫</hi>晉初省之此<lb/>
<pb n="KR2m0001_WYG_029-6a"/>
皆為三公非今御史大夫也<hi>今御史大夫即漢以來御史中丞是也後代或置大</hi>
<hi>夫皆中丞之互名非漢舊大夫之任唯劉聰僣號置御史大夫亞於三公頗似漢制也</hi>
　　中丞<lb/>
初漢御史大夫有兩丞一曰御史丞一曰中丞亦謂中<lb/>
丞為御史中執法<hi>漢髙帝詔徴賢良御史大夫下相國相國下諸侯王御史中執法晉灼曰</hi>
<hi>中執法乃中丞也</hi>中丞在殿中蘭臺掌圖籍祕書<hi>漢中丞有石室以藏祕書</hi>
<hi>圖䜟之屬以其居殿中故曰中丞</hi>外督部刺史内領侍御史十五員受<lb/>
公卿奏事舉劾案章蓋居殿中察舉非法也及御史大<lb/>
<pb n="KR2m0001_WYG_029-6b"/>
夫轉為大司空而中丞出外為御史臺率即今之御史<lb/>
大夫任也<hi>自此以後並如今御史大夫也</hi>周官小宰之職掌建邦之宫<lb/>
刑以治王宫之政令凡宫之糾禁又其任也<hi>周禮少宰注曰若今</hi>
<hi>御史中丞</hi>初御史大夫更名大司空置長吏而中丞官職如<lb/>
故武帝時以中丞督司𨽻司𨽻督丞相丞相督司直司<lb/>
直督刺史刺史督二千石下至黑綬<hi>漢中丞故二千石為之或選侍御史</hi>
<hi>髙第執憲中司出為二千石</hi>哀帝元壽二年御史中丞更名御史長<lb/>
史後漢光武復改為中丞兩梁冠銅印青綬與尚書令<lb/>
<pb n="KR2m0001_WYG_029-7a"/>
司𨽻校尉朝㑹皆專席而坐京師號為三獨坐言其尊<lb/>
也凡中丞以下並官屬少府<hi>以下謂侍御侍書等</hi>魏初改中丞為<lb/>
宫正舉鮑勛為之百僚嚴憚<hi>陳羣及司馬宣王舉勛為之</hi>後復為中<lb/>
丞晉亦因漢以中丞為臺主與司𨽻分督百僚自皇太<lb/>
子以下無所不糾初不得糾尚書後亦糾之<hi>晉傅咸奏云司𨽻中</hi>
<hi>丞得糾太子而不得糾尚書臣所未譬朝廷無以易之又劉暾字長叔兼中丞奏免尚書僕射等十餘人朝廷</hi>
<hi>嘉之遂以即真晉元帝即尊號省司直置中丞皇太子以下悉得糾劾之</hi>中丞專糾行馬内<lb/>
司𨽻專糾行馬外雖制如是然亦更奏衆官實無其限<lb/>
<pb n="KR2m0001_WYG_029-7b"/>
<hi>王恬字元愉為中丞簡文初即位未解嚴大司馬桓温屯中臺夜吹警角恬奏劾温大不敬請理罪明日温見</hi>
<hi>奏事歎曰兒乃敢彈我真可尚</hi>宋中丞一人毎月二十五日繞行宫垣<lb/>
白壁<hi>漢志執金吾每月一日繞行宫城宜是省金吾此事併中丞也</hi>銅印墨綬進賢兩<lb/>
梁冠佩水蒼玉介幘絳朝服<hi>職官錄兼云青綬</hi>孝武帝孝建二<lb/>
年制中丞與尚書令分道雖丞郎下朝相值亦得斷之<lb/>
餘内外衆官皆受停駐<hi>宋文帝元嘉十三年有司奏御史中丞劉式之儀每至出行未</hi>
<hi>知制與何官分道舊科法唯稱中丞專道傳詔衆官應詔者得行制令無分别他官之文皇太子不宜與衆同</hi>
<hi>例中丞應與分道揚州刺史丹陽尹建康令並是京輦土地之主或檢校非違或赴救水火事應神速不宜稽</hi>
<pb n="KR2m0001_WYG_029-8a"/>
<hi>駐並合分道又尋六門則為行馬之内且禁衛非違並由二衛及領軍未詳京尹建康令門内之從及公事亦</hi>
<hi>得與中丞分道與否其六門内既非郡縣部界即不合依門外也</hi>齊中丞職無不察專<lb/>
道而行騶輻禁呵加以聲色武將相逢輒致侵犯若有<lb/>
鹵簿至相毆擊<hi>齊沈冲與兄淵淡三人並歴中丞</hi>梁國初建又置御史<lb/>
大夫天監元年復曰中丞中丞一人掌督司百僚皇太<lb/>
子其在宫門行馬内違法者皆糾彈之雖在行馬外而<lb/>
監司不糾亦得奏之専道而行逢尚書丞郎亦得停駐<lb/>
其尚書令僕御史中丞各給威儀十人其八人武冠絳<lb/>
<pb n="KR2m0001_WYG_029-8b"/>
韝<hi>音溝</hi>執青儀囊題云宜官告以受詞訟一人緗衣執鞭<lb/>
杖依行列行七人唱呼入殿引喤至階一人執儀囊不<lb/>
喤自齊梁皆謂中丞為南司<hi>梁江淹字文通為中丞齊明帝曰令君為南司足以</hi>
<hi>肅震百僚也淹乃彈中書令謝朏等以久疾不預山陵公事又奏收梁益二州刺史贓賄付廷尉理罪臨海永</hi>
<hi>嘉二太守及諸郡二千石大縣長官等多被劾理内外肅然明帝曰君可謂近世獨出又何敬容為宰相妾弟</hi>
<hi>盗米執送領軍敬容以書解之領軍將軍河東王譽封其書以奏武帝怒付南司推劾中丞張綰奏敬容協私</hi>
<hi>罔上合棄市詔特免職舊制僕射中丞坐位東西相向元日大㑹張綰為中丞兄績為僕射及百司就列兄弟</hi>
<hi>並道騶分趨兩塗前代未有時人榮之焉喤音横</hi>陳因梁制<hi>陳徐陵為中丞奏彈司空安城王頊</hi>
<pb n="KR2m0001_WYG_029-9a"/>
<hi>導從南臺官屬列奏案而入陳主為歛容正坐陵進讀奏時安城王在殿上侍立陵命殿中侍御史引下遂劾</hi>
<hi>免之</hi>江左中丞雖亦一時髦彦然膏梁名士猶不樂<hi>宋顔延之</hi>
<hi>為御史中丞何尚之與延之書曰絳騶清路白簡深劾取之仲容或有虧耶王球甚矜曹地遇從弟僧朗除御</hi>
<hi>史中丞球謂曰汝為此官不復成膏梁矣齊王僧䖍遷御史中丞甲族由來多不居憲職王氏分枝居烏衣者</hi>
<hi>為官微减僧䖍為此官乃曰此是烏衣諸郎坐處我亦可試為耳</hi>後魏為御史中尉督<lb/>
司百僚其出入千步清道與皇太子分路王公百辟咸<lb/>
使遜避其餘百僚下馬弛車止路傍其違緩者以棒棒<lb/>
之其後洛陽令得與分道<hi>元志為洛陽令與中尉李彪爭路俱入見彪曰御史中尉</hi>
<pb n="KR2m0001_WYG_029-9b"/>
<hi>辟乗華羽蓋駐論道劔鼔安有洛陽令與臣抗衡志曰臣神州縣主普天之下誰非編民豈有俯同衆官趨避</hi>
<hi>中尉孝文遂令分路</hi>自東魏徙鄴無復此制北齊武成以其子瑯<lb/>
琊王儼兼為御史中丞欲雄寵之復興舊制儼出北宫<lb/>
凡京畿之步騎領軍之官屬中丞之威儀司徒之鹵簿<lb/>
莫不畢備<hi>時儼總領四職</hi>武成觀之遣中使馳馬趣仗不得入<lb/>
自言奉勑赤棒應聲碎其鞍馬騰人顛觀者傾京邑<hi>北齊</hi>
<hi>髙㳟之字道穆為御史中丞帝姊夀陽公主行犯清路執以赤棒卒呵之不止道穆令卒棒破其車主泣訴於</hi>
<hi>帝帝不責謂穆曰家姊行路相犯極以為愧</hi>後周有司憲中大夫二人掌司<lb/>
<pb n="KR2m0001_WYG_029-10a"/>
寇之法辨國之五禁亦其任也隋以國諱改中丞為大<lb/>
夫大唐因隋亦曰大夫龍朔二年改為大司憲咸亨初<lb/>
復舊武太后改置左右肅政臺御史大夫各一人太極<lb/>
初復舊掌肅清風俗彈糾内外總判臺事自周隋以來<lb/>
無儀衛之重令行出道路以私騎匹馬從之而已<hi>故事侍御</hi>
<hi>史以下與大夫抗禮光宅元年九月韋思謙除左肅政大夫遂坐受拜或以言謙曰國家班列自有差等難以</hi>
<hi>姑息其後大夫又與之抗禮至開元十八年有勑申明隔品致敬其禮由之不改至二十四年六月李適之為</hi>
<hi>大夫又坐受拜其後有與之抗禮至今不改故事大夫與監察競為官政略無承禀至開元十四年崔隱甫為</hi>
<pb n="KR2m0001_WYG_029-10b"/>
<hi>大夫一切督責之事無大小悉令資决稍有忤意列其罪前後犯貶黜者過半羣僚側目上常謂曰卿為大夫</hi>
<hi>深副朕意</hi>御史中丞舊持書侍御史也初漢宣帝元鳳中感<lb/>
路温舒尚徳緩刑之言季秋後請讞時帝幸宣室齋居<lb/>
而决事令侍御史二人持書持書御史起於此也後因<lb/>
别置冠法冠有印綬與符節郎共平廷尉奏事罪當輕<lb/>
重後漢亦二人銅印青綬選明法律者為之<hi>蔡質漢儀曰選御史</hi>
<hi>髙第者補之</hi>凡天下諸讞疑事掌以法律當其是非自桓帝<lb/>
之後無所平理茍充其位而已魏置持書執法掌奏劾<lb/>
<pb n="KR2m0001_WYG_029-11a"/>
而持書侍御史掌律令二官俱置<hi>宋志曰魏置御史八人有持書曹掌考課</hi>
<hi>不知餘復何曹</hi>晉置四人太始四年又置黄沙獄持書侍御史<lb/>
一人秩與中丞同掌詔獄及廷尉不當者皆理之後并<lb/>
江南遂省黄沙持書侍御史及太康中又省持書侍御<lb/>
史二員魏晉以來持書侍御史分掌侍御史所掌諸曹<lb/>
若尚書二丞宋代掌舉劾齊梁並同皆統侍御史自宋<lb/>
齊以來此官不重自郎官轉持書者謂之南奔<hi>梁謝畿卿自尚</hi>
<hi>書三公侍郎為持書侍御史頗失志多陳疾臺事略不復理是也</hi>梁天監初始重其選<lb/>
<pb n="KR2m0001_WYG_029-11b"/>
車前依尚書二丞給三騶執盛印青囊舊事糾彈官印<lb/>
綬在前故也後魏掌糾禁内朝㑹失時服章違錯饗宴<lb/>
㑹見悉所監之北齊亦有焉後周有司憲上士二人亦<lb/>
其任也隋又為持書侍御史臺中簿領悉以主之大唐<lb/>
永徽初髙宗即位以國諱故改持書侍御史為御史中<lb/>
丞龍朔二年改為司憲大夫咸亨元年復為中丞二人<lb/>
<hi>大足元年張易之縱恣益横常私引相工李私泰占吉凶言涉不順御史中丞宋璟請窮究其状武太后曰易</hi>
<hi>之等已自上聞璟曰謀反大逆無容首免易之等分外承恩臣知言發禍從然義激於心雖死不恨太后不悦</hi>
<pb n="KR2m0001_WYG_029-12a"/>
<hi>内史姚元崇恐忤㫖遽宣勑令出璟曰天顔咫尺親奉徳音不須宰相擅宣王命太后意解乃收易之等入臺</hi>
<hi>尋赦之令就宅謝罪璟拒而不見曰公事當公言若私見法無私也景龍二年十二月御史中丞姚廷均奏律</hi>
<hi>令格式懸之象魏奉而行之事無不理比見諸司寮寀不能遵守章程事無大小皆悉奏聞臣聞為君者任臣</hi>
<hi>為臣者奉法故云汝為君目將思明則知萬㡬務綜不可徧覽也所以設官分職委任責成百工惟時以成垂</hi>
<hi>拱之化比者或修一水窻或伐一枯木並皆上聞旒扆取斷宸衷豈代天理物至化之道也自今以後若縁軍</hi>
<hi>國大事及牒式無文者任奏取進止自餘據章程合行者各令准法處分其有故生疑滯致有稽失者請令御</hi>
<hi>史隨事糾彈上從之</hi>亦時有内供奉<hi>本有一人聖歴中加一人尋省先天中復置</hi>職副<lb/>
大夫通判臺事<hi>開元二十一年三月置京畿都採訪處置使以中丞為之</hi>
<pb n="KR2m0001_WYG_029-12b"/>
　　侍御史<lb/>
侍御史於周為柱下史老聃嘗為之秦時張蒼為御史<lb/>
主柱下方書亦其任也又云蒼為柱下御史明習天下<lb/>
圖書計史籍<hi>見史記如淳曰方板也謂事在板上也秦以上置柱下史蒼為御史主柱下事或曰</hi>
<hi>主四方文書也又職官錄曰秦改御史為柱下史</hi>一名柱後史謂以鐡為柱言<lb/>
其審固不橈也<hi>一云冠法冠一名柱後惠文以鐡為柱也法冠者秦事云始皇滅楚以其君冠</hi>
<hi>賜御史亦名獬豸冠獬豸獸名一角以觸不直也故執法者冠之</hi>亦為侍御史漢因之<lb/>
凡十五員<hi>又漢舊儀曰漢御史員四十五人皆六百石其十五人依給事殿中為侍御史宿廬在石</hi>
<pb n="KR2m0001_WYG_029-13a"/>
<hi>渠門外二人尚璽四人持書給事二人侍前中丞一人領錄二十人留寺理百官事</hi>侍御史御史<lb/>
大夫自調更告入歸官比丞相掾史史白錄<hi>白錄著錄而已</hi>惠<lb/>
帝初遣御史監三輔郡其後又置監御史<hi>漢官儀曰侍御史出督州</hi>
<hi>郡賦稅運漕軍糧言督軍糧侍御史至後漢復有䕶漕都尉官建武七年省晉大元六年又置督運御史官</hi>
其舉郡國孝廉第四科云有能按章覆問文中御史<hi>田延</hi>
<hi>年遷侍御史劾霍光專廢立</hi>武帝時侍御史又有繡衣直指者出討<lb/>
姦猾理大獄而不常置<hi>直指而行無茍私也衣以繡者尊寵之也江充拜直指繡衣使</hi>
<hi>督三輔盗賊禁察踰侈時近臣多奢僣充皆舉劾請沒入車馬令身侍北軍擊匈奴奏可貴戚惶恐見上叩頭</hi>
<pb n="KR2m0001_WYG_029-13b"/>
<hi>願得入錢贖罪又王賀字翁儒武帝時為繡衣御史逐捕羣盗皆縱而不誅暴勝之亦為之至後漢譙𤣥為繡</hi>
<hi>衣御史持節分行天下觀覽風俗所至専行誅賞沈約云繡衣御史光武省順帝復置魏罷之</hi>後漢亦<lb/>
有侍御史員察舉非法受公卿郡吏奏事有違失舉劾<lb/>
之凡郊廟之祀及大朝㑹大封拜則一人監威儀有違<lb/>
失則劾奏以公府掾屬髙第補之或故牧守議郎郎中<lb/>
為之唯徳所在初上稱守滿嵗拜真出劇為刺史二千<lb/>
石平遷補縣令見中丞執板揖順帝復絶他選専用宰<lb/>
士有三缺三府各一舉劾案章事無大小尚書受成而<lb/>
<pb n="KR2m0001_WYG_029-14a"/>
已威烈赫奕莫之敢犯真御史守中丞持書服其冠紱<lb/>
上事言守關移稱真又按二漢侍御史所掌凡有五曹<lb/>
一曰令曹<hi>掌律令</hi>二曰印曹<hi>掌刻/印</hi>三曰供曹<hi>掌齋祀</hi>四曰尉<lb/>
馬曹<hi>掌廐馬</hi>五曰乘曹<hi>掌車/駕</hi>豹尾之内便為禁省<hi>後漢桓典為侍</hi>
<hi>御史執政無所避常乗騘馬京都畏之為之語曰行行且止避騘馬御史又張綱為侍御史安帝時遣人使按</hi>
<hi>行風俗唯綱最年少官卑餘皆宿儒重位同日受命各之所部綱獨埋其車輪於洛陽都亭曰豺狼當路安問</hi>
<hi>狐狸遂奏大將軍梁冀弟兄罪惡又陳翔字子麟拜侍御史正旦朝賀大将軍梁冀威儀不整翔奏請收冀理</hi>
<hi>罪時人竒之又楊秉字叔節拜侍御史京師咸稱有宰相之才</hi>魏置御史八人當大㑹<lb/>
<pb n="KR2m0001_WYG_029-14b"/>
殿中御史簮白筆側陛而坐帝問左右此何官何主辛<lb/>
毗曰此謂御史舊時簮筆以奏不法何當如今者直備<lb/>
位但毦筆耳晉侍御史九人頗用郡守為之<hi>山公啓事曰舊侍御</hi>
<hi>史頗用郡守今散二千石有才能尚少者可用不詔使八座詳之毦音餌</hi>品同持書而有十<lb/>
三曹<hi>十三曹者謂吏曹課第曹直事曹印曹中都督曹外都督曹媒曹符節曹水曹中壘曹營軍曹法曹</hi>
<hi>笇曹及江左初省課第曹置庫曹掌廐牧馬牛市租後分庫曹置左庫外左庫二曹</hi>宋代多併諸<lb/>
曹凡十御史焉自漢以來皆朝服法冠<hi>晉武庫失火尚書郭彰與侍御</hi>
<hi>史劉暾典知修復彰以后親輕傲以功程之間呵暾曰我不能截卿角耶以御史著法冠有兩角故也暾厲色</hi>
<pb n="KR2m0001_WYG_029-15a"/>
<hi>曰天子法冠而欲截角命紙筆奏之暾音他昆反</hi>齊有十人梁陳皆九人居曹<lb/>
糾察不法後魏御史甚重必以對策髙第者補之侍御<lb/>
史與殿中侍御史晝則外臺受事夜則畨直内臺御史<lb/>
舊式不隨臺主簡代延昌中王顯有寵於宣武為御史<lb/>
中尉始請革選此後踵其事每一中尉則更簡代御史<lb/>
北齊有八人亦重其選後周有司憲中士則其任也隋<lb/>
侍御史八人自開皇之前猶踵後魏革選自開皇之後<lb/>
始自吏部選用不由臺主仍依舊入直禁中大業中始<lb/>
<pb n="KR2m0001_WYG_029-15b"/>
罷御史直宿臺内文簿皆持書主之侍御史但侍從糾<lb/>
察而已由是資位少減大唐自貞觀初以法理天下尤<lb/>
重憲官故御史復為雄要<hi>貞觀十一年吳王恪好畋獵損居人田苖侍御史栁範奏</hi>
<hi>彈之太宗因謂侍臣曰權萬紀事我兒不能匡正其罪合死範進曰房𤣥齡事陛下猶不能諫止畋獵豈可獨</hi>
<hi>坐萬紀乎</hi>其將除拜皆吏部與臺長官宰相議定然後依選<lb/>
例補奏其内詔别拜者不在其限<hi>顯慶元年八月中書侍郎平章事李義府</hi>
<hi>恃寵用事聞婦人淳于氏有美色坐事繫大理乃諷大理丞畢正義枉法出之将納之有言其状者上令給事</hi>
<hi>中劉仁範鞫之義府恐洩其謀遂逼正義自縊於獄中上知特原義府之罪侍御史王義方奏義府擅殺寺丞</hi>
<pb n="KR2m0001_WYG_029-16a"/>
<hi>陛下雖以釋放然天子置三公九卿二十七大夫八十一元士本欲水火相濟鹽梅相成然後庶績咸熙風雨</hi>
<hi>交泰則知人主不得獨是非昔唐堯至聖失之於四凶漢主深仁失之於陳豨光武聰明寛恕失之於逄萌魏</hi>
<hi>武勇略英雄失之於張邈此並英傑之主莫不失之於前得之於後陛下繼聖撫有萬邦蠻陬夷落猶懼刑綱</hi>
<hi>况輦轂咫尺姦臣肆虐殺一六品寺丞足使忠臣抗憤縱令正義自取絞縊此事彌不可容便是畏義府之權</hi>
<hi>勢能殺身以滅口此則生殺之威上非主出賞罸之幽柄下移姦佞請乞重勘正義當致死之由雪寃氣於</hi>
<hi>泉誅姦臣於白日對仗叱義府令下義府顧視不退義方三叱上既無言義府趨出義方乃讀彈文曰義府善</hi>
<hi>柔成性佞媚為姿昔事馬周分桃見寵後交劉洎割袖承㤙生其羽翼長其光價因縁際㑹遂階通逹貪冶容</hi>
<hi>之好原有罪之淳于恐漏泄其謀殞無辜之正義此而可恕孰不可容請除君側少答鴻私碎首玉階庶明臣</hi>
<pb n="KR2m0001_WYG_029-16b"/>
<hi>節伏請付法推斷以申朝典</hi>麟徳以來用人尤重<hi>髙宗常問羣臣求可為御史者僉舉</hi>
<hi>萬年尉楊子失其名居數月復問之羣臣復舉焉上曰吾聞斯人常以䙝服居公堂視事其可以為凖繩司乎</hi>
<hi>由是百司羣竂必表而親事</hi>選授之命不由銓管及李義府掌大選<lb/>
寵任既重始得補之<hi>神龍三年吏部尚書蘇瓌案問鄭普思其妻有寵於韋庻人持勑命</hi>
<hi>對御辯折上屢抑瓌而理普思侍御史范讞忠歴階曰臣請先罪蘇瓌上問其故忠曰蘇瓌國之大臣荷榮貴</hi>
<hi>久矣不能斬逆賊而後聞奏令使眩惑天聰揺動刑柄而普思反状昭露陛下曲為申理此則王者不死今聖</hi>
<hi>躬萬福豈有剰天子耶臣請先死終不能事普思上意乃解獄遂定</hi>自義府之後無出於<lb/>
吏部者<hi>舊御史遭長官於途皆免㡌降乗長官戢轡辭而止焉乾封中王本立為侍御史意氣頗髙途</hi>
<pb n="KR2m0001_WYG_029-17a"/>
<hi>逢長官端揖而已自是諸人或降而立或一足至地或側鞍弛鐙輕重無恒開元以來但舉鞭聳揖而已</hi>侍<lb/>
御史凡四員<hi>本二員顯慶中加二員乾封二年二月韋仁約除御史與公卿相見未嘗行拜禮或</hi>
<hi>勉之約曰鶚鵰鷹鸇豈衆禽之偶奈何設拜以狎之且耳目之官故當特立乃曰御史銜命出使不能動揺山</hi>
<hi>岳震攝州縣誠曠職耳</hi>内供奉二員<hi>侍御史内供奉與殿中御史内供奉監察御史裏行其制</hi>
<hi>並同皆無職田庶僕臺例占闕者得職田庶僕無闕可占則嵗兩時請地子於太倉每月受俸及庶僕於太府</hi>
掌糾察内外受制出使分判臺事又分直朝堂與給事<lb/>
中中書舍人同受表裏寃訟迭知一日謂之三司受事<lb/>
其事有大者則詔下尚書刑部御史臺大理寺同案之<lb/>
<pb n="KR2m0001_WYG_029-17b"/>
亦謂此為三司推事<hi>後漢永安中侍御史寒朗共三府案楚獄亦今三司之例</hi>武太<lb/>
后時刑獄滋章凡二臺御史多苛刻無恩以誅暴為事<lb/>
猜阻傾奪更相陵搆此其為弊也神龍以來稍革之其<lb/>
後名流慎選侔於貞觀永徽矣侍御史之職有四謂推<lb/>
<hi>推者掌推鞫也</hi>彈<hi>掌彈/舉</hi>公廨<hi>知公/廨事</hi>雜事<hi>臺事悉總判之</hi>定殿中監察以<lb/>
下職事及進名改轉臺内之事悉主之號為臺端他人<lb/>
稱之曰端公其知雜事者謂之雜端最為雄劇食坐之<lb/>
南設横榻謂之南床殿中監察不得坐<hi>亦謂之癡床言處其上者皆驕</hi>
<pb n="KR2m0001_WYG_029-18a"/>
<hi>傲自得使人如癡是故謂之癡床</hi>凡侍御史之例不出累月則遷登南<lb/>
省故號為南床百日察其行步出入揖讓去就殿中以<lb/>
下皆禀而隨之先後虧失者有罰其太極以前二臺朝<lb/>
列之制侍御史與殿中隨仗入分居兩行<hi>東行在侍中黄門侍郎給</hi>
<hi>事中後起居郎常侍正諫議大夫御史中丞下西行在中書令侍郎舎人後起居舎人常侍諫議大夫御史中</hi>
<hi>丞大夫下</hi>承詔者各五日有㫖召御史不呼名則承詔者出<lb/>
<hi>承詔御史舊在西開元初仍制在東</hi>侍御史或闕則假殿中承之<hi>自至徳以來諸</hi>
<hi>道使府參佐多以省郎及御史為之謂之外臺則皆檢校裏行及内供奉或兼或攝諸使官亦然</hi>
<pb n="KR2m0001_WYG_029-18b"/>
　　殿中侍御史<lb/>
殿中侍御史魏蘭臺遣二御史居殿中察非法即殿中<lb/>
侍御史之始也晉置四人江左多置二人<hi>宋徐爰自殿中侍御史轉</hi>
<hi>南臺侍御史</hi>梁有四人掌殿内禁衛内事後魏北齊皆有之<lb/>
隋初改曰殿内侍御史置十二人至煬帝省大唐置六<lb/>
員<hi>初有二員貞觀二十二年増二員開元中加二員</hi>内供奉三員初掌駕出於<lb/>
鹵簿内糾察非違餘同侍御史唯不判事咸亨以前遷<lb/>
轉及職事與侍御史相亞自開元初以來權歸侍御史<lb/>
<pb n="KR2m0001_WYG_029-19a"/>
而遷轉猶同兼知庫藏出納及宫門内事知左右廵分<lb/>
京畿諸州諸衛兵禁𨽻焉彈舉違失號為副端<hi>開元二年三月</hi>
<hi>殿中侍御史郭震劾刑部尚書趙彦昭太子賔客韋嗣立青州刺史韋安石曰彦昭以女巫趙五娘左道亂常</hi>
<hi>託為諸姑潜相引援既因提挈遂踐台階或驅車造門着婦人之服或携妻就謁申猶子之情同惡相濟一至</hi>
<hi>於此又張易之兄弟勢傾朝野嗣立比濟結為舅甥神龍之初理合誅死天網疎漏腰領誤全與安石託附阿</hi>
<hi>韋編諸屬籍中宗晏駕則相王輔政制定阿韋臨朝之策此時朝野恟懼人神怨憤臣忝司清憲敢不糾彈彦</hi>
<hi>昭等並請准法處分於是並貶其官</hi>閤門之外百僚班序有離立失列言<lb/>
囂而不肅者則糾罰之其正冬大㑹則戴𤣥豸乘馬加<lb/>
<pb n="KR2m0001_WYG_029-19b"/>
飾<hi>大夫中丞加金勒珂珮</hi>具服上殿供奉左右或缺則吏部以他<lb/>
官攝之其郊祀廵幸大備鹵簿出入由旌門者監其隊<lb/>
伍初武太后時有殿中裏行及員外殿中御史官或有<lb/>
起家為之而即真者神龍以來無監察則有裏行<lb/>
　　監察侍御史<lb/>
監察御史初秦以御史監理諸郡謂之監察史漢罷其<lb/>
名至晉太元中始置檢校御史以吳混之為之掌行馬<lb/>
外事<hi>晉志云古司𨽻知行馬外事晉過江罷司𨽻官故置檢校御史專掌行馬外事</hi>亦蘭臺之<lb/>
<pb n="KR2m0001_WYG_029-20a"/>
職<hi>及有禁防御史</hi>宋齊以來無聞後魏太和末亦置此官宿直<lb/>
外臺不得入宿内省北齊檢校御史十二人後周司憲<lb/>
旅下士八人蓋亦其職隋開皇二年改檢校御史為監<lb/>
察御史凡十二人煬帝増置十六員掌出使檢校大唐<lb/>
監察御史十員<hi>初有四員貞觀二十二年加二員顯慶中加二員開元中加二員</hi>裏行<lb/>
五員掌内外糾察并監祭祀及監諸軍出使等監察御<lb/>
史職知朝堂正門無籍非因奏事不得入至殿庭在西<lb/>
鳳闕南侍殿中侍御史以上從觀象門出若從天降至<lb/>
<pb n="KR2m0001_WYG_029-20b"/>
開元七年三月勅並令隨仗入閤<hi>隋末亦遣御史監軍垂拱三年十一月鳳</hi>
<hi>閣侍郎韋方質奏言舊制有御史監軍今未差遣恐虧失節度武太后曰将出師君授之以斧鉞閫外之事皆</hi>
<hi>使裁之始聞比來御史監軍乃有控制軍中大小之事皆須承禀非所以委專征也以卑制尊理便不可不許</hi>
罪人當笞於朝者亦監之分為左右廵糾察違失<hi>髙宗時御</hi>
<hi>史韋仁約奏劾中書令褚遂良抑買宅地遂良貶為同州刺史萬嵗通天元年五月監察御史紀履忠劾奏御</hi>
<hi>史中丞來俊臣犯状有五一専擅國權二謀害忠善三贓賄貪濁四失禮義敎五淫昏狠戾論咨五罪合至萬</hi>
<hi>誅請下獄理罪長安四年三月監察御史蕭至忠彈鳳閣侍郎同鳳閣鸞臺三品蘇味道贓汚貶官御史大夫</hi>
<hi>李承嘉常召諸御史責之曰近日彈事不咨大夫禮乎衆不敢對至忠進曰故事臺中無長官御史人君耳目</hi>
<pb n="KR2m0001_WYG_029-21a"/>
<hi>比肩事主得各自彈事不相關白若先白大夫而許彈事如彈大夫不知白誰也承嘉黙然憚其剛正</hi>以<lb/>
承天朱雀街為界每月一代將晦即廵刑部大理東西<lb/>
徒坊金吾及縣獄若蒐狩則監圍察斷絶失禽者量宜<lb/>
劾奏<hi>景龍三年監察御史崔琬彈奏宰相宗楚客紀處納等驕恣跋扈請收劾之舊制大臣有被御史彈</hi>
<hi>者皆俯僂趨出待罪朝堂今楚客等瞋目作色稱以忠鯁被誣中宗令琬與楚客約為兄弟時人竊號為和事</hi>
<hi>天子</hi>開元初革以殿中掌左右廵監察或權掌之非本任<lb/>
也職務繁雜百司畏懼其選拜多自京畿縣尉<hi>京畿即赤縣也</hi>
又有監察御史裏行者太宗置自馬周始焉<hi>始馬周以布衣有詔</hi>
<pb n="KR2m0001_WYG_029-21b"/>
<hi>令於監察御史裏行遂以為名後髙宗時王立本自忻州定襄縣尉為之凡裏行皆受俸於本官多復本官者</hi>
<hi>自王大賔後罷本官俸方有即真者</hi>武太后時復員外監察試監察或有<lb/>
起家為之而即真者又有臺使八人俸亦於本官請餘<lb/>
同監察<hi>時人呼為六相</hi>吏部式其試監察神龍以來無復員外<lb/>
及試但有裏行凡諸内供奉及裏行其員數各居正官<lb/>
之半唯俸祿有差職事與正同<hi>開元五年監察御史杜暹往磧西覆屯倉郭處</hi>
<hi>瓘與史獻等不叶更相執奏詔暹按其事實史獻以金遺暹固辭左右曰公逺使絶域不可失番人情暹不得</hi>
<hi>已受埋於幕下既去出境乃移牒令收取之</hi>
<pb n="KR2m0001_WYG_029-22a"/>
　　主簿<lb/>
主簿漢有御史主簿<hi>張忠為御史大夫署孫寳為主簿</hi>魏晉以來無聞<lb/>
隋大業三年御史臺始置主簿二人<hi>隋兼置錄事員二人</hi>大唐置<lb/>
一員掌付事勾稽省署抄目監印給紙筆其俸祿與殿<lb/>
中御史同武徳末杜淹為大夫以吏部主事林懷信為<lb/>
之貞觀中自張𢎞濟為此官之後遂為美職管轄臺中<lb/>
雜務公廨厨庫檢督令史奴婢配勲散官職事每食則<lb/>
執黄卷書其譴罰<hi>錄事以下小吏各有差</hi>
<pb n="KR2m0001_WYG_029-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷二十四<lb/>
</p>
<p>
</p>
  </div>
</body>
</text>
</TEI>
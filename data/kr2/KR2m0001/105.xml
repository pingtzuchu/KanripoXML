<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百</head> <lb/>
    <p>
<pb n="KR2m0001_WYG_105-1a"/>
欽定四庫全書<lb/>
　通典卷一百<lb/>
　　唐　京　兆　杜　佑　君　卿　纂<lb/>
　禮六十　凶二十二<lb/>
　　喪遇閏月議<hi>東晉</hi>　<hi>宋/</hi>　<hi>齊/</hi>　<hi>梁/</hi>　<hi>後魏</hi>
東晉孝武帝寧康二年七月簡文帝崩再周而遇閏博<lb/>
士謝攸孔粲議按左氏春秋經魯襄公二十八年十二<lb/>
月甲寅天王崩乙未楚子卒其間相去四十二日是則<lb/>
<pb n="KR2m0001_WYG_105-1b"/>
乙未閏月之日也經不書閏月而書十二月眀閏非正<lb/>
宜附正之文其不曰二十九年正月是附前月之證又<lb/>
禮記曰喪事先逺日則祥除應在閏月尚書左丞劉遵<lb/>
議喪紀之制嵗數者沒閏而三年之喪閏在始末者用<lb/>
捨之論時有不同唯當夲乎閏之所繫可以眀折衷經<lb/>
傳具四時以編年一時無事經書首月及其有事随月<lb/>
而載初不書閏者以閏附正月不應時見也唯魯文公<lb/>
六年書閏月不告朔指見告朔之餘無事也又文公元<lb/>
<pb n="KR2m0001_WYG_105-2a"/>
年閏三月後故傳曰扵是閏三月欲審所附此眀證設<lb/>
此閏遭喪者取其周忌應用来年三月既合喪期大數<lb/>
得周忌㝎日何休亦以為然朝論同之不嫌原其所由<lb/>
在乎閏附前月而不属後故也始喪在閏月以附前祥<lb/>
除遇之豈得属後立閏有㝎所而施用有彼此求之理<lb/>
例殊不經通且喪宜從重不貳之道祥用逺日禮之正<lb/>
典愚謂周忌故當七月二十八日大祥應用閏月晦既<lb/>
得周忌之正不失逺日之義禮之逺日誠非出月遇閏<lb/>
<pb n="KR2m0001_WYG_105-2b"/>
而然盖随時之變耳劉遵用閏月祥散騎常侍鄭襲議<lb/>
云中宗肅祖皆以閏崩祥除之變皆用閏之後月先朝<lb/>
尚爾閏附七月用之何疑荀司徒亦以閏薨荀家祥亦<lb/>
用閏之後月諸荀名徳相繼習於禮學故號為名宗議<lb/>
者引周官左氏而非公羊榖梁今按周官左氏傳所書<lb/>
自書閏月中事閏月長三十日<hi>長音直兩反</hi>三十日中何得<lb/>
無事不眀閏月非附月之理也議者稱三年之喪二十<lb/>
五月遇閏之年便二十六月三年之喪不應以閏為月<lb/>
<pb n="KR2m0001_WYG_105-3a"/>
議者稱禮𫝊終身之哀忌日之謂不唯周年子夘之謂<lb/>
代不用子夘閏月及大月三十日亡至扵無閏之年及<lb/>
與小盡都是無忌所以古人用子夘也簡文皇帝七月<lb/>
二十八日崩己未之日今年己未在閏月十日時不用<lb/>
子夘而用二十八日久矣若己未在他月今者不䏻變<lb/>
改閏附七月己未在閏今者用閏益逺日之情也吏部<lb/>
郎中劉耽議以為喪禮之制周年沒閏者議以閏非正<lb/>
月故畧而不數是以丘眀謂之閏三月公羊則曰天無<lb/>
<pb n="KR2m0001_WYG_105-3b"/>
是月由此言之閏無㝎所随莭而立其名稱則在上月<lb/>
是以卒扵閏者則以所附之月為周至扵祥變理不得<lb/>
異豈有始喪則附之扵前祥變則别之扵後以例推之<lb/>
情所未安且夫禮雖制情亦復因情制禮若情因事伸<lb/>
則古人順而不奪是以毎扵祥葬咸用逺日斯所以即<lb/>
順物情因可伸之故數年則沒閏喪禮所不嫌附扵前<lb/>
月春秋之明義愚謂國祥用閏月晦既合經傳附前之<lb/>
義又得逺日伸情之旨且喪宜從重古今所同詳尋理<lb/>
<pb n="KR2m0001_WYG_105-4a"/>
例謂此為允太常丞殷合議謂忌不可遷存終月也祥<lb/>
不必夲月尚逺日也謂宜以七月二十八日為忌閏月<lb/>
晦而祥尚書右丞戴謐議尋博士所上祥事是専用呉<lb/>
商議也商之所言依公羊何氏注及禮之逺日也禮稱<lb/>
三年之喪十三月而小祥二十五月而畢春秋傳曰三<lb/>
年之喪其實二十五月此喪服之大數周月之正文也<lb/>
又云喪以月者數閏以嵗者不數閏是為有閏則十四<lb/>
月而祥二十六月而除不用喪月之常數所以重周忌<lb/>
<pb n="KR2m0001_WYG_105-4b"/>
之正也夫練除之莭喪禮之大終身之哀忌日之謂喪<lb/>
中遇閏禮不可畧周忌之月不可以移故緣情以立制<lb/>
變文而示義也至閏在喪表三年之限已全周忌之正<lb/>
已得何故扵此而復延月邪議者㩀左氏之閏三月公<lb/>
羊無是月榖梁附月餘日以眀閏非月數皆應属前之<lb/>
證按推考分度随以置閏閏月之所在年中無常要當<lb/>
有繫以名其所在三月後謂之閏三月非三月也天無<lb/>
是月非常月也非無此月所在無常也榖梁亦云積分<lb/>
<pb n="KR2m0001_WYG_105-5a"/>
以成月經傳之文先儒舊説並不謂閏是餘日不别月<lb/>
數而以六十日為一月也三年之喪禮之所重其為莭<lb/>
文不専一制亡在扵閏喪者之變祥除之事無復夲月<lb/>
應有所附以正所周閏在三月後附扵三月喪紀無違<lb/>
順序有莭合三𫝊三禮意也若閏非月數皆屬以前功<lb/>
服葬月何以數之扵葬則數扵祥則否用捨二義未知<lb/>
安也凶事逺日言月中之逺耳若遷一月當是逺月豈<lb/>
逺日之義邪卜葬之逺不出扵月卜祥之逺而乃包閏<lb/>
<pb n="KR2m0001_WYG_105-5b"/>
卜同逺異復非所宜也按何休云閏死者數閏以正周<lb/>
月非死月不得數大較粗同但其年無閏而以乙未為<lb/>
閏之日考較經傳未之詳耳商採尋便為正義不亦謬<lb/>
乎閏在喪中畧而不計祥除值閏外而不取重周忌也<lb/>
閏亡無正推以附前喪期不闕順序不悖合禮變也鄭<lb/>
襲難范寗曰以閏三月五日死者當以来年何月祥何<lb/>
月為忌日答曰謂之閏月者以餘分之日閏益月耳非<lb/>
正月也非正月則吉凶大事皆不可用故天子不以吿<lb/>
<pb n="KR2m0001_WYG_105-6a"/>
朔而喪者不數以閏月死既不數之禮十三月小祥二<lb/>
十五月大祥自然當以来年四月小祥眀年四月大祥<lb/>
也所謂忌日者死者之日月耳今以閏月来年無閏月<lb/>
安得有忌日耶當以後嵗閏月五日為忌是五年冄有<lb/>
忌日也難曰忌日之感終身之慼㒺極之㤙不離一日<lb/>
今湏後閏則三年之忌不亦逺乎𫝊稱子夘不樂謂之<lb/>
疾日先儒以為甲子乙夘誠如是自宜以日辰為忌遇<lb/>
之而感耳御史中丞譙王臣恬議云夫閏非正數故附<lb/>
<pb n="KR2m0001_WYG_105-6b"/>
前月為稱至扵月也豈得為一臣請以宿度論之閏所<lb/>
附月盡之夕寧猶見乎又閏之初豈不始魄以兹言之<lb/>
可不謂兩月邪天無是月正數耳非無此月也若用閏<lb/>
祥則虧二十五月之大斷失周忌之正典出扵祥月非<lb/>
卜逺日之謂二三無㩀義實致疑愚謂正周而除扵禮<lb/>
為允㑹稽内史郄愔書云省别書并諸議具三禮證㩀<lb/>
誠所未詳然恐祥忌異月扵理既為不安又十三月而<lb/>
祥二十五月而畢眀文煥然而閏在周内合而不數者<lb/>
<pb n="KR2m0001_WYG_105-7a"/>
則閏正月遭艱便應以十二月祥扵時則未及周年扵<lb/>
忌則時尚平吉若由天無是月故略而不計則凡在五<lb/>
服皆應包閏具如足下所論若云情重則宜包情輕故<lb/>
宜數是為制之由情而未夲乎厯數必天無是月則雖<lb/>
情有輕重而含閏宜一且齊縗之制遇閏而包降為大<lb/>
功則數而除天性攸同而包數異制以月為斷者數閏<lb/>
以年為斷者除閏推此而言則除數所由盖以所遇為<lb/>
分斷非本情之所以以後月為周者故是上之所論以<lb/>
<pb n="KR2m0001_WYG_105-7b"/>
吉為忌扵理不通故耳云閏在周後将非其喻至扵凶<lb/>
事尚逺盖施扵卜日祥葬制無㝎期故不得即伸物情<lb/>
務従其逺耳若理例坦然義無疑昧豈得不循成制而<lb/>
以過限為重或謂閏者盖年中餘分故宜計其正限以<lb/>
補不足今冄周無閏則不補小月之限閏在周後便欲<lb/>
以六十日為一月者當以既已遇閏便宜在盡其月莭<lb/>
故也月莭之難足下釋之且莭必在閏月之中則合月<lb/>
從莭即復進退致闕<hi>按鄭𤣥云以月數者則數閏以年數者雖有閏不數之又射慈云三</hi>
<pb n="KR2m0001_WYG_105-8a"/>
<hi>年周喪嵗數沒閏九月以下數閏也</hi>尚書僕射謝安䒭参詳宜准經典三<lb/>
年之喪十三月而練二十五月而畢禮之眀文也祥除<lb/>
必正周月請依禮用七月晦至尊釋除縞素俯就即吉<lb/>
詔可○宋孝武帝孝建元年湘東國刺稱國太妃以去<lb/>
年閏六月二十八日薨未詳周忌當在六月為取七月<lb/>
博士丘邁之議閏月亡者應以本正之月為忌謂三閏<lb/>
論雖各有所執商議為允宜以今六月為忌左僕射建<lb/>
平王宏謂邁之議不可准據按晉代及皇代以来閏月<lb/>
<pb n="KR2m0001_WYG_105-8b"/>
亡者皆以閏之後月祥宜以来年七月為祥忌大明元<lb/>
年二月有司又奏太常鄱陽哀王去年閏三月十八日<lb/>
薨今為何月末祥除下禮官議正博士孫休議尋三禮<lb/>
喪遇閏嵗數者沒閏閏在周内故也鄱陽哀王去年閏<lb/>
三月薨月次節物則是四月之分應以今年四月末為<lb/>
祥按晉元眀二帝並以閏月崩以閏後月祥先代成准<lb/>
則是今比太常丞庾蔚之議禮正月存親故有忌日之<lb/>
感四時既變人情亦衰故有二祥之殺是則祥忌皆以<lb/>
<pb n="KR2m0001_WYG_105-9a"/>
周月為議而閏亾者明年無其月不可以無其月而不<lb/>
祥故必宜用所附之月閏月附正公羊明義故班固以<lb/>
閏九月為後九月月名既不殊天時亦不異若用閏之<lb/>
後月則春夏永革莭候亦殊縦然人以閏臘月亾者若<lb/>
用閏後月祥忌則祥忌應在後年正月祥渉三載既失<lb/>
周嵗之義冬亾而春忌又乖致感之夲譬今年末三十<lb/>
日亾明年末月小若去年二十九日親尚存則宜用後<lb/>
年正朝為忌此必不然若其不然則閏亾者亦可知也<lb/>
<pb n="KR2m0001_WYG_105-9b"/>
通閏並用閏附扵正而正不假閏得周便祥何待扵閏<lb/>
且祥忌異月亦非禮意○齊髙帝建元三年有司奏皇<lb/>
太子妃穆以去年七月薨其年閏九月未審當數閏月<lb/>
為應以閏附正月若數閏者南郡王兄弟便應以此四<lb/>
月晦小祥<hi>按杖周服十一月小祥</hi>至扵祥月不為有疑否左僕射<lb/>
王儉議三百六旬尚書眀義文公納幣春秋致譏榖梁<lb/>
云積分而成月先儒咸謂三年周喪嵗數沒閏大功以<lb/>
下月數數閏夫閏者盖是年之餘日而月之異朔所以<lb/>
<pb n="KR2m0001_WYG_105-10a"/>
呉商云合閏以正周閏允協情理今杖周之喪雖以十<lb/>
一月而小祥至扵祥縞必湏周嵗凡厭屈之禮要取象<lb/>
正服祥縞相去二月降小祥亦以則之又且求之名義<lb/>
則小祥夲以年限考扵倫例則相去必應二朔今以厭<lb/>
屈而先祥不得謂此事之非周事既同條情無異貫沒<lb/>
閏之理固在言先縦然祥在此晦則去縞三月依前准<lb/>
例益復為疑謂應須五月晦乃祥此國之大典八座丞<lb/>
郎研盡同異尚書令褚淵難儉議曰厭屈之典由所尊<lb/>
<pb n="KR2m0001_WYG_105-10b"/>
奪情故祥縞備制而年月不伸今以十一月而祥從周<lb/>
可知既計以月數則應數閏以成典若猶含之何以異<lb/>
扵縞制疑者正當以祥之閏月數相懸積分餘閏厯象<lb/>
所私計月者數閏故有餘月計年者包含故致盈積㩀<lb/>
理従制有何不可儉又荅曰三閏之義通儒所難但祥<lb/>
本應周屈而不遂語事則名體具存論哀則情無以異<lb/>
迹雖數月義實計年閏是年之歸餘故宜総而包之周<lb/>
而兩祥沿尊故屈祥則沒閏象年所伸屈伸兼著二途<lb/>
<pb n="KR2m0001_WYG_105-11a"/>
具舉經紀之㫖其在兹乎如使五月小祥六月乃閏則<lb/>
祥之去縞事成三月是為十一月以象前周二朔以放<lb/>
後嵗名有區域不得相參魯襄二十八年十二月乙未<lb/>
楚子卒唯書上月初不言閏此又附正之眀義也鄭射<lb/>
王賀唯云周則沒閏初不復區别杖周之中祥将謂不<lb/>
俟言矣成休甫云大祥後當禫有閏别數之眀杖周之<lb/>
祥不得方扵綅縞之末即恩如彼就例如此祠部郎中<lb/>
王珪之議謂喪以閏施功縗以下小祥值閏則畧而不<lb/>
<pb n="KR2m0001_WYG_105-11b"/>
言今雖厭屈祥名猶存異扵餘服計月為數追屈慕之<lb/>
心以逺為近日既餘分月非正朔含而全制扵情唯允<lb/>
儉議㩀理詳博謹所附同禇淵始雖議難冄經往返末<lb/>
同儉議依舊八座丞郎通共博議為允以来五月晦小<lb/>
祥其祥禫自依常班下内外詔可○梁天監四年掌凶禮<lb/>
嚴植之㝎儀注以亡月遇閏後年中祥疑所附月帝曰<lb/>
閏盖餘分月莭則各有所隸若莭属前月則宜以前月<lb/>
為忌莭属後月則宜以後月為忌祥逢閏則宜取逺日<lb/>
<pb n="KR2m0001_WYG_105-12a"/>
○後魏宣武帝延昌二年春偏将軍乙龍武喪父給假<lb/>
二十七月而龍武數閏月詣府求仕領軍将軍元珍上<lb/>
言按違制律居三年之喪而冐哀求仕五嵗刑龍武未<lb/>
盡二十七月而請宿衛刑五嵗三公郎中崔鴻駮曰三<lb/>
年之喪二十五月大祥諸儒或言祥月下旬而禫或言<lb/>
二十七月各有其義未知何者㑹聖人之㫖龍武居喪<lb/>
已二十六月若依王杜之義便是過禫即吉之月如其<lb/>
依鄭元二十七月禫中復可以従御職事珍復上言龍<lb/>
<pb n="KR2m0001_WYG_105-12b"/>
武居喪二十六月始是素縞麻衣大祥之中何謂禫乎<lb/>
三年沒閏理無可疑麻衣在體冐仕求榮是為大尤罪<lb/>
其焉捨又省依杜祥禫同月全乖鄭義喪凶尚逺而欲<lb/>
速除鴻又駮曰按三年之喪沒閏之義儒生學士猶或<lb/>
病諸龍武生自戎馬之鄉不蒙稽古之訓數月成年便<lb/>
懼違緩原其夲心非貪榮求仕而欲責以義方未可便<lb/>
爾也喪事尚逺日誠如鄭義龍武未盡二十七月而請<lb/>
宿衛幸彼昧識欲加之罪豈是遵禮敦風之致乎正如<lb/>
<pb n="KR2m0001_WYG_105-13a"/>
鄭義武罪宜科<lb/>
　　忌日議<hi>子夘日附○周</hi>　<hi>漢/</hi>　<hi>大唐</hi>
周制檀弓云忌日不樂<hi>謂死日也言忌日不用舉吉事</hi>祭義云君子有<lb/>
終身之喪忌日之謂也忌日不用非不祥也言夫日志<lb/>
有所至而不敢盡其私也<hi>忌日親亡日謂之忌者不用舉他事如有時日之禁也祥</hi>
<hi>善也志有所至至扵親以此日亡其哀心如喪時也</hi>忌日必哀○漢翼奉上疏曰<lb/>
北方之情好行貪狼申子主之東方之情怒行隂賊亥<lb/>
夘主之貪狼必待隂賊而後動隂賊必待貪狼而後用<lb/>
<pb n="KR2m0001_WYG_105-13b"/>
二隂並行是以王者忌子夘也<hi>北方水水生扵申盛扵子水性觸地而行觸物</hi>
<hi>而潤故多所好多所好則貪而無厭故為貪狼也東方木木生扵亥盛扵夘木性受水氣而生貫地而出故為</hi>
<hi>怒而隂氣賊害故為隂賊也張晏曰子夘相刑故為忌也鄭𤣥曰紂以甲子死桀以乙夘亡王者謂之疾日不</hi>
<hi>以舉樂為吉事所以自戒懼也</hi>○大唐武太后天冊萬嵗中建安王攸<lb/>
宜平契丹廽欲以十二月入城時以為凱旋合有樂既<lb/>
屬先帝忌月請備而不奏王万慶議曰按禮經但有忌<lb/>
日而無忌月若有忌月即有忌時忌嵗益無理㩀<hi>見音樂萹</hi>
　　納后值忌月議<hi>晉</hi>
<pb n="KR2m0001_WYG_105-14a"/>
晉穆帝納后值忌月范汪與王彪之書云尋起居注九<lb/>
月是康皇帝忌月禮止云忌日不樂都無忌月語不審<lb/>
是疑不若當疑扵九月逮八月其間當下六禮便為至<lb/>
逼不復展如此當伸至十月恐不應以為忌邪足下可<lb/>
以示曺諸賢取㝎也博士曺耽為不見禮有忌月學淺<lb/>
不敢以所見便言無之博士荀訥按禮唯云忌日不樂<lb/>
無忌月之文所謂忌日當是子夘今代所忌更以周年<lb/>
日數此事與古不同王曰若有忌月當復有忌時忌嵗<lb/>
<pb n="KR2m0001_WYG_105-14b"/>
輙共視禮無忌月今者所㩀正當以禮經為眀僕射周<lb/>
閔等云禮止有忌日不樂了無忌月語王者當仗經典<lb/>
存逺體君舉必書動為代法故當如皇太后令旨尅此<lb/>
九月宜以為㝎<lb/>
　<lb/>
　<lb/>
　<lb/>
　通典卷一百<lb/>
</p>
<p>
</p>
  </div>
</body>
</text>
</TEI>
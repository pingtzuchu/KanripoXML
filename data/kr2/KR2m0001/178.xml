<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百七十三</head> <lb/>
    <p>
<pb n="KR2m0001_WYG_178-1a"/>
欽定四庫全書<lb/>
　通典卷一百七十三<lb/>
　　唐　京　兆　杜　佑　　君　卿　纂<lb/>
　州郡三<lb/>
　　古雍州上<hi>今置郡府二十四縣百三十一</hi>
　　京兆<hi>雍</hi>二十三縣<hi>萬年醴長安三鄠/陽    泉    原</hi>　<hi>藍田/雲陽</hi>　<hi>咸涇</hi>
　　　<hi>陽平</hi>　<hi>櫟陽/武功</hi>　<hi>高陵/宜壽</hi>　<hi>渭南/好畤</hi>　<hi>昭應/羙原</hi>　<hi>金城/同官</hi>　<hi>富奉</hi>
　　　<hi>天</hi>　<hi>華原/</hi>　<hi>奉先</hi>
<pb n="KR2m0001_WYG_178-1b"/>
　　華隂<hi>華</hi>三縣<hi>鄭/</hi>　<hi>華隂/</hi>　<hi>下邽</hi>
　　馮翊<hi>同</hi>七縣<hi>馮翊陽朝邑西白水/  郃    河</hi>　<hi>澄城/</hi>　<hi>韓城</hi>
　　扶風<hi>岐</hi>九縣<hi>雍/遊</hi>　<hi>扶風/岐陽</hi>　<hi>郿/虢</hi>　<hi>岐山/普潤</hi>　<hi>陳倉/</hi>　<hi>麟</hi>
　　汧陽<hi>隴</hi>五縣<hi>汧源/</hi>　<hi>汧陽/</hi>　<hi>吳山/</hi>　<hi>華亭/</hi>　<hi>南田</hi>
　　新平<hi>邠</hi>四縣<hi>新平/</hi>　<hi>三水/</hi>　<hi>永壽/</hi>　<hi>宜禄</hi>
　　安定<hi>涇</hi>五縣<hi>安定/</hi>　<hi>隂盤/</hi>　<hi>臨涇/</hi>　<hi>良原/</hi>　<hi>靈臺</hi>
　　彭原<hi>寧</hi>六縣<hi>定安義羅川/  豐</hi>　<hi>彭原/</hi>　<hi>襄樂/</hi>　<hi>定平</hi>
　　安化<hi>慶</hi>十縣<hi>安化川樂蟠源合水慶馬嶺池方渠  同    洛    延    華    懐</hi>
<pb n="KR2m0001_WYG_178-2a"/>
　　　<hi>安</hi>
　　平涼<hi>原</hi>五縣<hi>高平/</hi>　<hi>平涼/</hi>　<hi>蕭關/</hi>　<hi>百泉/</hi>　<hi>他樓</hi>
　　靈武<hi>靈</hi>六縣<hi>廻樂沙靈武/  鳴</hi>　<hi>懐遠/</hi>　<hi>温池/</hi>　<hi>安静</hi>
　　五原<hi>鹽</hi>二縣<hi>五原/</hi>　<hi>白池</hi>
　　寧朔<hi>宥</hi>三縣<hi>延恩/</hi>　<hi>歸仁/</hi>　<hi>懐德</hi>
　　洛交<hi>鄜</hi>五縣<hi>洛交/</hi>　<hi>洛川/</hi>　<hi>三川/</hi>　<hi>直羅/</hi>　<hi>甘泉</hi>
　　中部<hi>坊</hi>三縣<hi>中部/</hi>　<hi>鄜城/</hi>　<hi>宜君</hi>
　　延安<hi>延</hi>九縣<hi>膚施政延安真延川明延水林延昌  敷    臨    金    豐</hi>
<pb n="KR2m0001_WYG_178-2b"/>
　　咸寧<hi>丹</hi>五縣<hi>義川/</hi>　<hi>雲巖/</hi>　<hi>門山/</hi>　<hi>汾川/</hi>　<hi>咸寧</hi>
　　上郡<hi>綏</hi>五縣<hi>龍泉/</hi>　<hi>城平/</hi>　<hi>綏德/</hi>　<hi>延福/</hi>　<hi>大斌</hi>
　　銀川<hi>銀</hi>四縣<hi>榆林/</hi>　<hi>撫寧/</hi>　<hi>真鄉/</hi>　<hi>開光</hi>
　　新秦<hi>麟</hi>三縣<hi>新秦/</hi>　<hi>連谷/</hi>　<hi>銀城</hi>
　　朔方<hi>夏</hi>四縣<hi>朔方/</hi>　<hi>寧朔/</hi>　<hi>長澤/</hi>　<hi>德静</hi>
　　九原<hi>豐</hi>三縣<hi>九原/</hi>　<hi>永豐/</hi>　<hi>豐安</hi>
　　榆林<hi>勝</hi>二縣<hi>榆林/</hi>　<hi>河濵</hi>
　　安北府<lb/>
<pb n="KR2m0001_WYG_178-3a"/>
　　古雍州<lb/>
禹貢曰黑水西河惟雍州<hi>西據黑水東距西河即龍門之河也在冀州西故曰西河</hi>
<hi>黒水出今張掖郡鷄山南流至今燉煌郡經三危山過今南溪郡而入南海</hi>弱水既西<hi>弱水今張</hi>
<hi>掖郡張掖縣界理使西流至合黎合黎亦張掖郡界中</hi>涇屬渭汭<hi>涇水出今平涼郡高平縣渭水</hi>
<hi>出今隴西郡渭源縣屬連也水北曰汭言理涇入於渭經秦川而入河也在今新平郡宜禄縣水經云汭水經</hi>
<hi>宜禄一名宜禄川水</hi>漆沮既從灃水攸同<hi>漆沮之水今京兆府華原富平界亦曰洛水灃</hi>
<hi>水出今長安縣之南山言漆沮既從入渭灃水亦來同也</hi>荆岐既旅<hi>荆山在今富平縣岐山在今扶</hi>
<hi>風郡岐山縣荆山在岐東言二山理畢可旅祭</hi>終南惇物至于鳥鼠<hi>終南惇物二山皆在</hi>
<pb n="KR2m0001_WYG_178-3b"/>
<hi>今長安及武功二縣鳥鼠山在今隴西郡首陽山西南言自終南西出至於鳥鼠</hi>原隰底績至<lb/>
于瀦野<hi>高平曰原下濕曰隰瀦野地名言皆致功也今武威郡姑臧縣即瀦野澤</hi>三危既宅<lb/>
三苖丕敘<hi>三危山名言可居也三苖本有苖氏之族今長沙衡陽間是徙居於此分而為三故言三</hi>
<hi>苖皆大得其次敘也三危山在今燉煌郡縣界</hi>厥土黄壤浮于積石至于龍門<lb/>
西河<hi>積石山在今西平郡龍支縣龍門山在今絳郡龍門界皆河水所經</hi>會于渭汭<hi>逆流曰會</hi>
<hi>自渭北涯逆水西上</hi>舜置十二牧雍其一也以其四山之地故曰<lb/>
雍州<hi>亦謂西北之位陽所不及隂所雍閉</hi>周禮職方正西曰雍州其山曰<lb/>
嶽<hi>即吳嶽在今汧陽郡吳山縣</hi>藪曰弦蒲<hi>在汧陽郡/汧陽縣</hi>川曰涇汭<hi>汭在豳地</hi>
<pb n="KR2m0001_WYG_178-4a"/>
<hi>詩大雅公劉之篇曰汭鞠之即</hi>
                    <graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>曰渭洛<hi>洛即漆沮</hi>其利玉石人三男二女<lb/>
畜宜馬牛糓宜黍稷兼得禹貢梁州之地矣周自武王<lb/>
克殷都於酆鎬則雍州爲王畿<hi>酆邑在灃水鎬京在灃水之東並在今長安縣</hi>
<hi>界</hi>及平王東遷雒邑以岐酆之地賜秦襄公乃爲秦地<lb/>
矣至孝公作爲咸陽築冀闕徙都之故謂之秦川亦曰<lb/>
關中地<hi>關中記云東自函關𢎞農郡靈寳縣界西至隴關今汧陽郡汧源縣界二關之間謂之關中東</hi>
<hi>西千餘里</hi>其在天文東井輿鬼則秦之分野<hi>漢之京兆扶風馮翊北地上郡</hi>
<hi>安定天水隴西金城武威張掖酒泉燉煌皆其分地今京兆扶風馮翊華隂之西境汧陽新平安定彭原安化</hi>
<pb n="KR2m0001_WYG_178-4b"/>
<hi>靈武五原寧朔洛交中部延安咸寧上郡銀川新秦朔方天水隴西金城會寧安鄉和政寧塞西平武威張掖</hi>
<hi>酒泉晉昌燉煌等郡</hi>兼得魏趙之交<hi>漢之高陵以東今馮翊之南境華隂之東境也宜屬魏漢</hi>
<hi>之雲中五原之境今榆林九原安北屬趙</hi>始皇置四十郡此爲内史<hi>今京兆華隂馮</hi>
<hi>翊扶風汧陽新平等郡是</hi>上郡<hi>今洛交中部延安咸寧上/郡銀川新秦朔方等郡地</hi>北地<hi>今安定彭</hi>
<hi>原安化平涼靈武五原寧朔等郡地</hi>九原<hi>今九原安/北地是</hi>隴西<hi>今天水隴西金城會寧安鄉等</hi>
<hi>郡地是</hi>及雲中之西南境<hi>今榆林郡</hi>其餘郡縣自漢以後歴代<lb/>
開置其伊吾以西並雍州之封域外羌胡地也<hi>臨洮武威張掖</hi>
<hi>西平寧塞酒泉晉昌燉煌古雍州域内地而非秦所置郡之境也伊吾交河北庭安西則雍州域外</hi>秦滅<lb/>
<pb n="KR2m0001_WYG_178-5a"/>
項籍分秦地為三國曰雍<hi>以章邯為王都雍丘今京兆府金城縣</hi>塞<hi>以司馬欣</hi>
<hi>為王都櫟陽即今縣</hi>翟<hi>以董翳為王都高奴今延安郡金明縣</hi>謂之三秦漢武帝置<lb/>
十三州以其地西偏爲涼州<hi>領郡十今上郡以北朔方九原榆林新秦銀川之地</hi>
<hi>屬并州</hi>蓋以地處西方常寒涼也又置司𨽻<hi>領三輔為京兆左馮翊右</hi>
<hi>扶風</hi>後漢時司𨽻涼州並如前代<hi>州理於隴今天水郡隴城縣</hi>魏分河<lb/>
西爲涼州分隴右爲秦州三輔仍舊屬司𨽻<hi>改京兆尹為守馮翊</hi>
<hi>扶風各除左右</hi>晉置雍州<hi>領郡國七/理京兆</hi>涼州<hi>領郡國八理/武威今郡</hi>秦州<hi>領郡</hi>
<hi>六理上邽今天水郡</hi>愍帝之後劉聰石勒苻堅姚萇相繼據之及<lb/>
<pb n="KR2m0001_WYG_178-5b"/>
姚泓爲宋武帝所滅後屬赫連勃勃其州縣之名不可<lb/>
得而紀也後魏以其地置北秦雍南秦三州<hi>雍州理京兆即長安</hi>
<hi>北秦州理天水今郡上邽縣南秦州理洛谷城今天水郡伏羌郡</hi>頗得古雍州之地迨<lb/>
西魏以後及於周氏分裂制置其名甚多不可悉數隋<lb/>
氏置司𨽻刺史分部廵察而不詳所統<hi>餘州皆然</hi>大唐分置<lb/>
十五部此爲京畿<hi>京兆府華隂馮翊扶風新平等郡</hi>關内道<hi>安定彭原汧陽中部</hi>
<hi>洛交安化靈武榆林延安上郡咸寧銀川平原九原㑹寜五原新秦朔方安北等郡</hi>隴右道<hi>武威天水</hi>
<hi>安西北庭交河晉昌西平隴西燉煌酒泉金城安鄉寧塞臨洮和政張掖伊吾等郡</hi>
<pb n="KR2m0001_WYG_178-6a"/>
京兆府<hi>東至華隂郡百八十里南至洋川郡六百二十里西至扶風郡三百十七里北至中部郡三百</hi>
　<hi>十二里東南到上洛郡三百里西南到洋川郡六百里西北到新平郡三百十里東北到馮翊郡二百七</hi>
　<hi>十里去東京八百三十里府東西三百二十里户三十三萬四千六百七十口九十二萬三十一</hi>
今之雍州<hi>理長安萬年二縣</hi>周之舊都平王東遷而屬秦始皇<lb/>
以爲内史地漢高祖初屬塞國後更爲渭南郡尋罷復<lb/>
爲内史武帝分爲右内史<hi>秦於右北分涇水置鄭渠灌田四萬餘頃漢置白渠灌四</hi>
<hi>千五百餘頃</hi>後更分京兆尹<hi>領縣/十二</hi>後漢因之<hi>領縣十</hi>魏改尹爲<lb/>
守後改爲秦國後復爲京兆國晉爲京兆郡兼置雍州<lb/>
<pb n="KR2m0001_WYG_178-6b"/>
<hi>領郡國七理於此</hi>後魏亦然後周復爲京兆尹隋初置雍州煬<lb/>
帝改爲京兆郡大唐初復爲雍州開元三年改爲京兆<lb/>
府凡周秦漢晉西魏後周隋至於我唐並爲帝都<hi>周謂幽王</hi>
<hi>以上漢謂西漢晉愍帝亦暫都於此凡四年後魏孝武帝自洛陽來都之是爲西魏凡四主得二十二年而禪</hi>
<hi>後周</hi>其間王莽更始劉曜苻堅姚萇亦都於此<hi>前趙劉曜爲石勒所</hi>
<hi>滅前秦苻堅為姚萇所滅後秦姚泓為晉將劉裕所滅</hi>今號西京<hi>漢高帝自櫟陽徙都長安至惠</hi>
<hi>帝方發人徒築城今西北古城是也至隋文帝開皇三年移築新都號曰大興今城是也武德以來稱京城開</hi>
<hi>元元年十二月稱西京</hi>領縣二十三　萬年<hi>漢有萬年屬左馮翊今在櫟陽東北二十</hi>
<pb n="KR2m0001_WYG_178-7a"/>
<hi>五里櫟陽故城是至後周始於長安城中置萬年縣隋改爲大興縣武德初復舊有白鹿原亦謂之上霸陵也</hi>
<hi>有軹道秦子嬰降處有少陵原則漢宣許后陵霸水滻水則荆溪獨栁水下流也渭水御宿川漢武帝遊觀嘗</hi>
<hi>宿此川故名之漢南陵縣城在今縣東南二十四里又有漢杜城則周之杜伯國地更始墓在今縣東北長樂</hi>
<hi>本滻乃隋文帝更名</hi>長安<hi>漢高帝置周文王作酆今縣西北靈臺鄉豐水上是也武王理鎬今昆明池北</hi>
<hi>鎬陂是也有阿房宫終南山龍首山細栁原周亞夫所屯處坤元錄云漢長樂宫在縣北故城中又有渭水豐</hi>
<hi>水鎬水又有定昆池大唐神龍中安樂公主恃寵請昆明池中宗不與主發怒自以家財别穿池號曰定昆池</hi>
鄠<hi>夏有扈國亦謂之觀扈至秦改為鄠姚察訓纂云户扈鄠三字一也殷有崇國皆在此界有甘亭啟戰處</hi>
藍田<hi>秦舊縣出美玉後周閔帝置藍田郡武帝省郡玉之美者曰球次曰藍蓋以縣出玉故名之藍田有</hi>
<pb n="KR2m0001_WYG_178-7b"/>
<hi>關秦嶢關也秦嶺在此界</hi>咸陽<hi>周文王葬畢周公墓在西北初王季都之後畢公封焉今縣東十五里有</hi>
<hi>故咸陽城秦所都也漢渭城縣故城在今縣東北即秦之杜郵白起死於此也有長陵城漢高帝長陵因以名</hi>
<hi>縣漢武帝作長安城西門曰便橋與門相對因號便門橋今名便橋在縣東南</hi>醴泉<hi>漢谷口縣地故城在</hi>
<hi>今縣北西魏置寧夷郡後周改爲秦郡有九嵕山隋改為醴泉縣有蘇武墓</hi>三原<hi>漢池陽縣地苻堅於</hi>
<hi>嶻嶭山北置三原䕶軍後魏罷䕶軍置三原縣嶻才薛反嶭五結反</hi>雲陽<hi>漢舊縣亦美陽縣地有故雲陽</hi>
<hi>宫即秦之林光宫漢之甘泉宫也晉書云即本匈奴鑄金人祭天所謂之休屠金人有鄭國渠大白渠</hi>涇<lb/>
陽<hi>本秦舊縣地昭王弟封涇陽君即此漢涇陽縣在今平涼郡界涇陽故城是也後漢及晉池陽縣北地有</hi>
<hi>長平坂涇水大白渠中白渠南白渠</hi>櫟陽<hi>秦舊縣地秦獻公自雍徙居漢高元年封司馬欣屬左馮翊又</hi>
<pb n="KR2m0001_WYG_178-8a"/>
<hi>曰萬年縣高帝置按高帝葬太上皇於萬年陵仍分置萬年縣爲陵邑二縣故櫟陽城亦云萬年城後魏孝文</hi>
<hi>帝分萬年置彰縣宣武帝又分為廣陽縣周明帝二年省萬年入廣陽高陵二縣更於長安城中置萬年縣仍</hi>
<hi>移廣陽縣入舊萬年縣城即今縣是有沮水</hi>高陵<hi>漢舊縣屬左馮翊左輔都尉之理魏文帝黄初元年</hi>
<hi>改為高陵縣屬京兆自此以前其縣在今縣西南一里高陵故城是也後魏移居今所有後秦姚萇墓</hi>渭<lb/>
南<hi>本漢新豐縣地葢苻姚時所置漢初有渭南縣葢取以為名有西魏武帝陵</hi>昭應<hi>本周驪戎國春</hi>
<hi>秋晉獻公伐驪戎杜注在京兆新豐縣秦滅以為邑漢高帝四年置屬京兆尹以太上皇思彭城之豐縣乃築</hi>
<hi>此城徙豐人以實之名新豐武太后改曰慶山後置會昌郡於驪山下遂廢新豐併入焉改爲昭應漢王與項</hi>
<hi>羽會於鴻門在此縣界有温泉其院宇後周宇文䕶所造隋文帝列樹松柏千餘株後漢馮衍墓在新豐縣南</hi>
<pb n="KR2m0001_WYG_178-8b"/>
<hi>四里周幽王陵秦始皇陵漢成帝昌陵有戯水亭即周幽王之死處也</hi>金城<hi>周曰犬丘秦曰廢丘項羽</hi>
<hi>封章邯為王都於此漢高帝改名槐里武帝又割置茂陵縣有武帝茂陵昭帝又割其地置平陵縣有昭帝平</hi>
<hi>陵魏改為始平開元中改為金城有馬嵬故城孫景安征塗記云馬嵬所築不知何代人姚萇時扶風丁駙以</hi>
<hi>數千人保馬嵬即此也</hi>富平<hi>本漢舊縣後漢移富平縣於今彭原郡界富平故城是也晉又移北地郡</hi>
<hi>之富平縣於今西南懐德城後周改為中華郡武太后天授二年屬宜州有荆山沮漆水西有魏文帝陵後周</hi>
<hi>武帝陵</hi>武功<hi>本漢舊縣周后稷封於斄即此<graphic n="KR1581" url="https://raw.githubusercontent.com/kanripo/KR-Gaiji/master/images/KR1581.png" mimeType="image/png"/>音台又漢美陽縣晉屬始平郡後周屬扶風郡後魏又</hi>
<hi>為美陽縣故城在今縣北七里又於美陽置武功郡後周武帝省武功郡及美陽縣按自此以前其地北屬斄</hi>
<hi>
                        <graphic n="KR1581" url="https://raw.githubusercontent.com/kanripo/KR-Gaiji/master/images/KR1581.png" mimeType="image/png"/>城在今縣西南二十二里其年又置武功縣屬扶風郡即今縣是隋恭帝義寧元年為稷州尋廢之復故武</hi>
<pb n="KR2m0001_WYG_178-9a"/>
<hi>后天授二年屬稷州尋復故有斜谷水出衙領山北流而至郿入渭又有敦物山</hi>宜壽<hi>漢盩厔縣武帝</hi>
<hi>置山曲曰盩水曲曰厔因山水之曲故以名之後周武帝從鄠縣西北移於今所置周南郡又割雍州之終南</hi>
<hi>郡於此置恒州領周南郡後廢恒州三年移盩厔縣於此大唐天寳中改為宜壽漢長楊宫五柞宫並在此有</hi>
<hi>駱谷關</hi>好畤<hi>本漢舊縣因古好畤祠為名或曰自古以雍州積高神明之奥故立畤郊上帝諸神祠皆</hi>
<hi>聚焉好畤縣城在縣南十三里隋太子荘陵城</hi>美原<hi>本漢頻陽縣故城今在縣南三里在頻水之陽秦厲</hi>
<hi>公置今縣是高宗分富平縣置有平陽山</hi>同官<hi>本漢祋祤縣晉為頻陽縣苻堅於祋祤城東北銅官川置</hi>
<hi>銅官䕶軍後魏太武帝罷䕶軍置銅官縣屬北地郡後周武帝自銅官故城移於今所後魏以前作銅官隋以</hi>
<hi>後作同官祋音丁活反祤音詡</hi>奉天<hi>緣皇家陵寢武太/后分醴泉縣置</hi>華原<hi>後魏置北雍州西魏</hi>
<pb n="KR2m0001_WYG_178-9b"/>
<hi>改為宜州又置北地郡尋改為通川郡武德初復置宜州郡罷</hi>奉先<hi>開元初改同州蒲城縣置</hi>
華隂郡<hi>東至𢎞農郡二百三十五里南至武當山澗阻逺無路取西京路一千一百十九里西至京兆</hi>
　<hi>府百八十里北至咸寧郡三百三十里東南到上洛郡二百里隔華山西南到洋川山澗阻逺無路取京</hi>
　<hi>路八百十里西北到中部郡二百二十里東北到馮翊郡七十八里去西京百八十里去東京六百七十</hi>
　<hi>里户一萬二千七百四十四口二十萬八千三百</hi>
華州<hi>今理鄭縣</hi>周爲畿内之國鄭桓公始封之邑其地一名<lb/>
咸林<hi>國語曰鄭桓公為周司徒采地咸林</hi>春秋時爲晉地<hi>左傳曰晉侯許賂秦伯以河外</hi>
<hi>列城五南及華山</hi>戰國爲秦魏二國之境<hi>今華隂郡界有古長城則秦之分境</hi>西<lb/>
<pb n="KR2m0001_WYG_178-10a"/>
嶽華山在焉秦爲内史地漢屬京兆尹後漢爲京兆𢎞<lb/>
農二郡魏晉皆因之後魏置華山郡後又於華山郡北<lb/>
置東雍州西魏改東雍州爲華州<hi>今馮翊郡</hi>隋初郡廢而華<lb/>
州如故煬帝初州廢以其地屬京兆馮翊郡大唐復置<lb/>
華州垂拱元年改爲秦州尋復舊或爲華隂郡領縣三<lb/>
　鄭<hi>有少華山漢舊縣</hi>華隂<hi>故魏之隂晉秦曰寧秦漢曰華隂武太后改曰仙掌太華山在南有</hi>
<hi>潼關左傳所謂桃林塞是也本名衝關河自龍門南流衝激華山東故以為名按秦函谷關在漢𢎞農郡𢎞農</hi>
<hi>縣即今陜郡靈寳縣界武帝元鼎三年徙於新安縣界至後漢獻帝初平二年董卓脅帝西幸出函谷關自此</hi>
<pb n="KR2m0001_WYG_178-10b"/>
<hi>以前其關並在新安其後二十年至建安十六年曹公破馬超於潼關即是中間徙於今所國之巨防不為細</hi>
<hi>事史官闕載斯亦失之華嶽南北廟其栢樹二千餘株後周文帝所植有後漢太尉楊震及苻堅秦丞相王猛</hi>
<hi>墓今潼關西道北行楊震碑見存周文帝破東魏軍殺大將竇泰於此其潼谷關者因水立稱故潘岳西征賦</hi>
<hi>云溯黄卷以濟潼隋大業七年移於南北鎮城間坑獸檻谷置去舊關四里餘至大唐天授二年移向北近河</hi>
<hi>為路𤣥宗開元十二年於華州嶽祠南之通衢立碑御製其文及御書舊路在嶽北因是移於嶽南漢船司空</hi>
<hi>故縣在今縣理東北五十里是</hi>下邽<hi>秦漢舊縣取邽戎之人而來為此縣又有漢蓮勺縣故城在東北</hi>
馮翊郡<hi>東至河東郡八十一里南至華隂郡下邽縣八十九里西至京兆府二百七十里北至中部郡</hi>
　<hi>鄜城縣二百四十二里東南到華隂郡華隂縣東北界七十三里西南到京兆府二百七十里西北到京</hi>
<pb n="KR2m0001_WYG_178-11a"/>
　<hi>兆府同官縣九十五里東北到絳郡龍門縣界百六十六里去西京二百七十里去東京六百二十里户</hi>
　<hi>五萬八千五百六十一口三十八萬五千五百六十</hi>
同州<hi>今理馮翊縣</hi>春秋時屬秦戰國時秦魏二國之境<hi>漢史曰自</hi>
<hi>高陵以東皆魏分</hi>始皇平天下爲内史地項羽分爲塞國漢高<lb/>
帝初置河上郡後復爲内史景帝時爲左内史武帝改<lb/>
爲左馮翊後漢因之魏除左字但爲馮翊郡晉因之後<lb/>
魏亦然兼置華州西魏改華州爲同州<hi>以漆沮既從灃水攸同言二水</hi>
<hi>至斯同流入渭以城居其地故曰同州</hi>而馮翊郡如故隋初郡廢煬帝初<lb/>
<pb n="KR2m0001_WYG_178-11b"/>
州廢復置馮翊郡大唐爲同州或爲馮翊郡領縣七<lb/>
馮翊<hi>古芮國漢臨晉縣地有沙苑北齊神武為後周文帝所敗處有洛水商原商原所謂商顔</hi>朝邑<lb/>
<hi>古大荔戎國漢臨晉縣故城在西南有蒲津關河橋秦后子奔晉造舟於河通秦晉之道有長春宫後周武帝</hi>
<hi>置有苦泉其水醎苦羊飲之而肥美今泉側豐羊牧</hi>白水<hi>秦文公分清水為白水即此漢彭衙縣故城在</hi>
<hi>今縣東北左傳云秦晉戰於彭衙即此也亦漢粟邑縣地後魏置今縣</hi>澄城<hi>漢之徵縣有神坑在今縣</hi>
<hi>西三十里漢武帝時莊熊羆上言願穿洛以漑重泉以東於是穿渠自徵引洛水至商顔下按坑即龍首渠之</hi>
<hi>尾也後魏置澄城縣徵澄音相近故名秦王官城在今縣西北是</hi>韓城<hi>古韓國謂之少梁漢為夏陽縣</hi>
<hi>有梁山禹貢治梁及岐詩奕奕梁山是也有韓原即左傳秦晉戰於韓原是也有龍門山即禹導河至於龍門</hi>
<pb n="KR2m0001_WYG_178-12a"/>
<hi>是也魚集龍門上即為龍皆在此龍門城在縣東北極嶮峻又有龍門關後周分為郃陽及今縣</hi>郃陽<lb/>
<hi>漢舊縣在今郃水之陽即大雅大明之詩所謂在郃之陽有郀首水覊馬城郀苦姑反</hi>河西<hi>武德三年</hi>
<hi>置有劉仲城漢高帝兄封於此有長城魏惠王所築以備秦姚武壁伏陸壁並在縣西北皆嶮固</hi>
扶風郡<hi>東至京兆府三百十七里南至漢中郡六百七十里西至汧陽郡百五十九里北至安定郡二</hi>
　<hi>百六十里東南到京兆府界百七十五里西南到河池郡四百里西北到安定郡三百里東北到新平郡</hi>
　<hi>百六十二里去西京三百七十里去東京千一百七十里户五萬七千七十口二十七萬五千六百七十</hi>
岐州<hi>今理雍縣</hi>春秋以來爲秦都<hi>秦徳公元年初居雍至獻公始徙櫟陽</hi>始皇<lb/>
平天下爲内史地漢髙初屬雍國後分爲中地郡復爲<lb/>
<pb n="KR2m0001_WYG_178-12b"/>
内史武帝分雍爲右内史後置主爵中尉<hi>後更名都尉</hi>又改<lb/>
爲右扶風魏除右字但爲扶風郡亦爲重鎮<hi>曹公使張郃屯陳倉</hi>
<hi>建興中諸葛亮攻陳倉及郿皆不尅</hi>晉因之後魏置平秦郡兼置岐州<hi>後魏</hi>
<hi>亦有扶風郡好畤始平美陽槐里盩厔五縣非今郡地</hi>西魏改平秦爲岐陽郡隋<lb/>
初郡廢置岐州煬帝初州廢置扶風郡大唐爲岐州或<lb/>
爲扶風郡領縣九　雍<hi>漢舊縣汧水所經有岐陽宫秦回中宫在縣理西漢文帝十四</hi>
<hi>年匈奴入蕭關燒回中宫候騎至雍即此</hi>扶風<hi>後周置/燕州</hi>郿<hi>漢舊縣秦寧公徙居平陽即此斜水</hi>
<hi>自北入渭董卓郿塢在此高原七丈號曰萬歲塢有太白山終南山東積石原西鎮石原五丈原</hi>岐山<lb/>
<pb n="KR2m0001_WYG_178-13a"/>
<hi>漢雍縣地有岐山周文王徙於岐即此縣也五將山苻堅為姚萇將吳忠所執於此</hi>陳倉<hi>漢舊縣魏為重</hi>
<hi>鎮明帝太和二年蜀將諸葛亮攻圍郝昭守之不拔周於此置顯州有汧水大散關寳鷄祠舊關故城在縣南</hi>
麟遊<hi>隋置鳳栖郡尋改為麟遊郡武德元年廢郡置麟州有九成宫即隋仁壽宫隋文帝崩於此</hi>岐<lb/>
陽<hi>漢杜陽縣</hi>虢<hi>古虢國魏之西虢有/磻磯太公釣魚於此</hi>普潤<hi>隋太業初置</hi>
汧陽郡<hi>東至扶風郡百五十九里南至河池郡四百三十里西至天水郡二百里北至安定郡百六十</hi>
　<hi>五里東南到扶風郡百六十五里西南到天水郡百十里西北到平原郡界百八十里東北到安定郡百</hi>
　<hi>六十里去西京四百六十五里去東京一千三百二十五里户二萬二千八百六十八口一萬七千三百</hi>
　<hi>九十</hi>
<pb n="KR2m0001_WYG_178-13b"/>
隴州<hi>今理汧源縣</hi>春秋秦國之地始皇屬内史漢屬右扶風<lb/>
後漢魏晉屬扶風郡西魏置隴東郡兼置東秦州後改<lb/>
爲隴州<hi>因山為名</hi>隋初郡廢而隴州如故煬帝初州廢以其<lb/>
地入扶風郡大唐復置隴州或爲汧陽郡領縣五　汧<lb/>
源<hi>漢汧源縣故城在今縣南有弦蒲藪汧水汧山隴山一曰隴坻漢隴關王莽命右關將王福曰汧隴之阻</hi>
<hi>西當戎狄今名大震關在縣西</hi>汧陽<hi>漢隃麋縣地後/魏置汧陽郡</hi>吳山<hi>漢汧縣地有吳嶽後魏孝</hi>
<hi>文於此置長蛇縣</hi>華亭<hi>有汭水職方/曰其川涇汭</hi>南田<hi>隋故安夷關在今縣西</hi>
新平郡<hi>東至中部郡三百二十五里南至京兆府二百八十二里西至安定郡百九十里北至彭原郡</hi>
<pb n="KR2m0001_WYG_178-14a"/>
　<hi>百四十二里東南到京兆府三百十里西南到扶風郡百六十里西北到安定郡百九十里東北到中部</hi>
　<hi>郡三百十五里去西京二百八十里去東京千一百三十里户二萬二千五百七十六口十二萬一千五</hi>
　<hi>百六十</hi>
邠州<hi>今理新平縣</hi>古豳國昔公劉居豳即其地也<hi>豳故栒邑是</hi>秦<lb/>
始皇屬内史漢爲右扶風安定北地三郡地後漢末置<lb/>
新平郡兼舊安定爲二郡地魏晉亦同西魏置豳州後<lb/>
周及隋皆因之煬帝初州廢以其地爲安定北地二郡<lb/>
大唐復置豳州開元十三年改豳爲邠其後或爲新平<lb/>
<pb n="KR2m0001_WYG_178-14b"/>
郡領縣四　新平<hi>漢漆縣苻堅墓在此</hi>三水<hi>漢舊縣地西魏置恒州亦漢栒邑縣地故</hi>
<hi>城在今縣東北</hi>永壽<hi>武德三年置姚興將齊難故城在縣西其南西北三面嶮絶又有南豳故城後魏末</hi>
<hi>置在縣北其東西南三面嶮絶又有後魏莫營閭在縣西南</hi>宜禄<hi>漢鶉觚縣地後魏置有汭水水經云</hi>
<hi>東經宜禄川一名宜禄川水</hi>
安定郡<hi>東至彭原郡一百七十里南至扶風郡二百六十里西至平凉郡百八十五里北至安化郡三</hi>
　<hi>百二十里東南到新平郡一百九十里西南到汧陽郡百六十里西北到平凉郡二百八十五里東北到</hi>
　<hi>彭原郡百八十里去西京四百八十七里去東京一千三百八十里户三萬五百五十五口十七萬五千</hi>
　<hi>五百六十</hi>
<pb n="KR2m0001_WYG_178-15a"/>
涇州<hi>今理安定縣</hi>春秋秦地始皇時屬北地郡武帝分置安<lb/>
定郡後漢徙其人以避羌寇郡寄在美陽<hi>今京兆武功縣界美陽故</hi>
<hi>城是也順帝移於此</hi>魏晉亦爲安定郡後魏太武帝置涇州葢以<lb/>
涇水爲名隋爲安定郡大唐爲涇州或爲安定郡領縣<lb/>
五　安定<hi>漢舊縣又漢三水縣有左右谷故城在今縣南又有漢烏氏故城在東</hi>隂盤<hi>漢舊</hi>
<hi>縣後魏兼置平涼郡天寳初改爲潘原</hi>臨涇<hi>漢舊縣有後/魏故朝那城</hi>良原<hi>漢三水縣之地隋置</hi>
<hi>今縣</hi>靈臺<hi>後魏置鶉觚縣天寳中改此</hi>
彭原郡<hi>東至中部郡一百二十五里南至新平郡百四十二里西至安定郡百七十里北至安化郡百</hi>
<pb n="KR2m0001_WYG_178-15b"/>
　<hi>二十七里東南到上郡三百三十里西南到安定郡百八十里西北到安定郡臨涇縣二百三十里東北</hi>
　<hi>到洛交郡直羅縣三百八十里去西京四百五十里去東京一千三百二十里户三萬六千六百二十八</hi>
　<hi>口二十萬六千三百九十</hi>
寧州<hi>今理定安縣</hi>夏之季公劉之邑春秋時戎地<hi>即義渠戎國</hi>戰<lb/>
國時屬秦始皇初爲北地郡漢爲北地上二郡地後漢<lb/>
屬北地安定二郡地<hi>魏晉未詳按晉史云自愍帝時其地没於劉聰郡縣之名不得知也</hi>
<hi>他皆類此</hi>後魏獻文帝置華州孝文改爲班州後改爲邠州<lb/>
又改爲豳州西魏改爲寧州立嘉名也後周分置趙興<lb/>
<pb n="KR2m0001_WYG_178-16a"/>
郡隋煬帝初改寧州爲豳州尋廢豳州改趙興郡爲北<lb/>
地郡大唐復置寧州或爲彭原郡領縣六　定安<hi>漢泥陽縣</hi>
<hi>地有洛水一名馬嶺川</hi>羅川<hi>漢陽周縣今縣城是後魏爲顯州隋改爲羅州天寳初改爲真寧有橋山</hi>
<hi>黄帝葬處</hi>彭原<hi>漢曰彭陽縣亦後漢富平縣地西魏置蔚州後置雲州隋曰彭原縣隋天固堡在縣南極</hi>
<hi>嶮絶</hi>襄樂<hi>漢襄洛縣地後魏改/洛爲樂即今縣西城</hi>定平<hi>漢泥/陽縣</hi>豐義<hi>武德二年置本漢彭</hi>
<hi>陽縣也</hi>
安化郡<hi>東至洛交郡三百九十里南至彭原郡五百三十里西至平涼郡三百七十里北至五原郡五</hi>
　<hi>百五十里東南到洛交郡三百九十里西南到安定郡三百二十里西北到靈武郡六百四十里東北到</hi>
<pb n="KR2m0001_WYG_178-16b"/>
　<hi>延安郡四百五十里去西京五百六十里去東京一千四百里户二萬四千三百九十口一十萬七千四</hi>
　<hi>百六十</hi>
慶州<hi>今理安化縣</hi>周之先不窋所居春秋時義渠戎之地秦<lb/>
滅之始皇以屬北地郡二漢因之西魏置朔州後周廢<lb/>
隋文帝置慶州煬帝初置𢎞化郡大唐復爲慶州或爲<lb/>
安化郡領縣十　安化<hi>漢郁郅縣地今名尉李城在白馬兩川交口亦曰不窋城</hi>樂<lb/>
蟠<hi>漢略畔道地在夷白道故城在今縣北</hi>合水　馬嶺<hi>漢舊牧地川形似馬嶺也漢靈州縣</hi>
<hi>故城在嶺北有山在西北</hi>方渠<hi>漢舊/縣</hi>同川<hi>武德/年置</hi>洛源<hi>漢歸德縣地後漢岑彭所封也</hi>
<pb n="KR2m0001_WYG_178-17a"/>
<hi>隋置洛水所出</hi>延慶　華池<hi>西魏屬/蔚州</hi>懐安<hi>隋栁谷城武德六年置縣</hi>
平涼郡<hi>東至安定郡二百八十里南至天水郡五百里西至會寧郡四百里北至寧武郡三百六十里</hi>
　<hi>東南到安定郡三百八十里西南到天水郡四百七十里西北到靈武郡五百六十里東北到安化郡四</hi>
　<hi>百四十里去西京八百一十里去東京一千六百四十里户七千五百八十口三萬九千一百二十二</hi>
原州<hi>今理高平縣</hi>春秋時屬秦始皇屬北地郡漢屬安定郡<lb/>
後漢因之晉屬新平郡後魏太武帝置髙平鎮後爲太<lb/>
平郡兼置原州後置總管府隋初郡廢而原州如故煬<lb/>
帝初州廢置平涼郡大唐爲原州或爲平涼郡領縣五<lb/>
<pb n="KR2m0001_WYG_178-17b"/>
　高平<hi>漢高平縣有笄頭山語訛亦曰汧屯山涇水所出一名崆峒山隗囂使將王猛塞雞頭道即此</hi>
<hi>也又有逺義山有木峽關</hi>平涼<hi>漢朝那縣地有可藍山/漢涇陽縣故城今縣南</hi>蕭關<hi>漢朝那縣地古</hi>
<hi>蕭關也漢文時匈奴入關即此也瓦亭關隗囂使將牛邯守處</hi>百泉<hi>漢朝那縣地後魏置今縣有彈箏峽</hi>
<hi>在郡東南</hi>他樓<hi>漢髙平縣地貞觀六年置今縣</hi>
靈武郡<hi>東至五原郡三百里南至彭原郡三百里西至            里北至              里東</hi>
　<hi>南到安化郡六百四十里西南到豐安軍百八十里西北到              里東北到九原郡三百三</hi>
　<hi>十里去西京一千二百五十里去東京二千里户萬二千九十口五萬三千七百</hi>
靈州<hi>今理廻樂縣</hi>春秋時秦地始皇屬北地郡二漢皆因之<lb/>
<pb n="KR2m0001_WYG_178-18a"/>
晉亦同後魏太武帝平赫連昌置薄骨律鎮在河渚上<lb/>
舊是赫連果地至明帝置靈州初在河北後於果園所<lb/>
築城以爲州今郡是也後周又置普樂郡隋初郡廢煬<lb/>
帝初置靈武郡大唐爲靈州或爲靈武郡領縣六　廻<lb/>
樂<hi>漢富平縣故城在今縣西南</hi>靈武<hi>漢舊縣亦漢富平縣後魏薄骨律鎮時分河流爲河渠溉田人</hi>
<hi>大獲其利後周置歴城縣後魏平三齊後徙歴下人於此遂有歴城之名後周以爲郡武德五年置縣</hi>懐<lb/>
逺<hi>亦漢富平縣地後置六鎮三戍在此縣界北隋大業長城在此縣界河外</hi>温池<hi>亦富平縣地舊曰𢎞</hi>
<hi>静分置今縣後魏薄骨律鎮倉城在此</hi>安静<hi>舊曰𢎞静有賀蘭/山樓樹山空青山</hi>鳴沙<hi>後周置會</hi>
<pb n="KR2m0001_WYG_178-18b"/>
<hi>州隋置環州</hi>
五原郡<hi>東至上郡六百八十里南至安化郡五百五十里西至會寧郡八百里北至寧朔郡一百四十</hi>
　<hi>里東南到延安郡五百三十里西南到平涼郡七百里西北到靈武郡三百里東北到朔方郡三百里去</hi>
　<hi>西京一千五十里去東京二千一十里户三千五百六十口一萬八千二</hi>
鹽州<hi>今理五原縣</hi>春秋戎狄之地秦漢屬北地郡<hi>漢有五原縣城在今</hi>
<hi>榆林郡界</hi>後魏置大興郡西魏改爲五原郡兼置西安州後<lb/>
改爲鹽州<hi>以近鹽池爲名</hi>隋初廢煬帝初置鹽川郡大唐爲鹽<lb/>
州或爲五原郡領縣二　五原<hi>漢馬嶺縣地貞觀二年置縣</hi>白池<lb/>
<pb n="KR2m0001_WYG_178-19a"/>
寧朔郡<hi>東至朔方郡二百一十里南至五原郡一百四十里西至靈武郡三百二十里北至安北都䕶</hi>
　<hi>府八百里東南到朔方郡長澤縣二百九十里西南到朔方監一百三十里西北到定逺軍城三百一十</hi>
　<hi>里東北到朔方郡四百一十里去西京一千一百九十里去東京一千九百九十里户七千五百九十口</hi>
　<hi>三萬四千三百二十</hi>
宥州<hi>今理延恩縣</hi>前代土地與五原郡同所謂六胡州也大<lb/>
唐開元二十六年置宥州蓋以康待賓反於此亦既尅<lb/>
獲赦其餘黨遂置此州以寛宥爲名也後爲寧朔郡領<lb/>
縣三　延恩　歸仁　懐德<lb/>
<pb n="KR2m0001_WYG_178-19b"/>
洛交郡<hi>東至咸寧郡一百八十里南至中部郡一百四十里西至安化郡三百九十里北至延安郡一</hi>
　<hi>百五十里東南到中部郡二百十里西南到平涼郡三百八十里西北到平涼郡三百八十里東北到延</hi>
　<hi>安郡百二十一里去西京四百四十里去東京九百一十里户二萬一千九百七十口十四萬八千三百</hi>
　<hi>九十</hi>
鄜州<hi>今理洛交縣</hi>春秋白翟之地秦屬上郡漢屬上郡左馮<lb/>
翊之地後漢屬上郡魏武帝省焉暨晉䧟於戎狄後魏<lb/>
置東秦州後爲北華州後周改爲敷州隋煬帝初改爲<lb/>
鄜城郡尋改爲上郡大唐爲鄜州或爲洛交郡領縣五<lb/>
<pb n="KR2m0001_WYG_178-20a"/>
　洛交<hi>漢雕隂縣地隋置今縣</hi>洛川<hi>漢鄜縣地/隋置今縣</hi>三川<hi>漢翟道縣地苻堅於長原</hi>
<hi>置長城縣後魏改焉</hi>直羅<hi>漢雕隂縣地武德三年置縣</hi>甘泉<lb/>
中部郡<hi>東至咸寧郡二百六十里南至馮翊郡三百十里西至彭原郡二百二十里北至洛交郡百四</hi>
　<hi>十里東南到馮翊郡二百七十里西南到新平郡三百十里西北到安化郡三百里東北到咸寧郡二百</hi>
　<hi>六十里去西京三百十里去東京九百三十里户二萬二千二百四十口十萬八千四百三十</hi>
坊州<hi>今理中部縣</hi>歴代與洛交郡同後周時元皇帝放牧敷<lb/>
州於今州界置馬坊大唐因舊迹武德二年以鄜州南<lb/>
故城舊馬坊置坊州<hi>姚萇置杏城鎮在今郡西本置州因馬坊爲名</hi>或爲中部<lb/>
<pb n="KR2m0001_WYG_178-20b"/>
郡領縣三　中部<hi>漢翟道縣地隋置内部郡</hi>鄜城<hi>漢鄜縣地古長城在縣東</hi>宜君<lb/>
延安郡<hi>東至太寧郡三百九十里南至洛交郡五百一十里西至安化郡四百五十里北至朔方郡三</hi>
　<hi>百八十里東南到文城郡二百九十里西南到洛交郡百三十里西北到朔方郡長驛百七十里東北到</hi>
　<hi>上郡三百二十里去西京六百七十里去東京一千二百二十里户一萬八千七百八十口九萬三千四</hi>
　<hi>百</hi>
延州<hi>今理膚施縣</hi>春秋白翟之地秦屬上郡項羽三分秦地<lb/>
以董翳爲翟王都髙奴即此地也漢初屬翟國尋屬上<lb/>
郡亦朔方郡之南境後漢亦屬上郡後魏置東夏州後<lb/>
<pb n="KR2m0001_WYG_178-21a"/>
又改爲延州<hi>以界内延水爲名</hi>隋文帝廢煬帝復置延安郡大<lb/>
唐爲延州或爲延安郡領縣九　膚施<hi>漢舊縣</hi>延安<hi>漢膚施縣</hi>
<hi>地隋置縣</hi>延川<hi>漢臨河縣地西魏置文安縣隋改之</hi>延水　延昌　敷政　臨<lb/>
真<hi>漢髙奴縣地後魏置今縣</hi>金明<hi>漢高奴縣董翳所都有清水後魏置廣樂縣隋改今縣</hi>豐林<lb/>
<hi>漢臨河縣地武德二年置今縣</hi>
咸寧郡<hi>東至文城郡一百七十里南至馮翊郡五百二十里西至洛交郡一百八十里北至延安郡三</hi>
　<hi>百里東南到馮翊郡韓城界百三十里西南到中部郡二百六十里西北到延安郡臨真縣界八十里東</hi>
　<hi>北到延安郡延水縣界一百五十里去西京五百七十里去東京九百二十里户一萬四千七百八十四</hi>
<pb n="KR2m0001_WYG_178-21b"/>
　<hi>口八萬四千六百七十</hi>
丹州<hi>今理義川縣</hi>春秋白翟之地戰國屬秦二漢屬上郡西<lb/>
魏分置汾州後改丹州兼置義川郡後周因之隋初郡<lb/>
廢而丹州如故煬帝初州廢以其地入延安郡大唐分<lb/>
置丹州或爲咸寧郡領縣五　義川<hi>後魏置</hi>雲巖<hi>後魏置</hi>門<lb/>
山<hi>後周置地有門山</hi>汾川<hi>後魏/置</hi>咸寧<hi>後魏置</hi>
上郡<hi>東至昌化郡三百三十里南至延安郡三百五十里西至朔方郡四百里北至銀川郡一百六十里</hi>
　<hi>東南到太寧郡石樓縣西北黄河爲界一百五十里西南到延安郡三百三十里西北到銀川郡二百四</hi>
<pb n="KR2m0001_WYG_178-22a"/>
　<hi>十里東北到銀川郡界二百三十里去西京一千二十里去東京一千四百二十里户一萬五百五口八</hi>
　<hi>萬四千六百三十</hi>
綏州<hi>今理龍泉縣</hi>春秋白翟之地戰國時屬秦爲上郡漢初<lb/>
屬翟國後改上郡後漢因之西魏置安寧郡兼置綏州<lb/>
隋初郡廢而綏州如故煬帝初改爲上州尋廢州置雕<lb/>
隂郡<hi>取漢雕隂縣地為名雕山在其西南</hi>大唐復爲綏州或爲上郡<hi>郡城貞觀</hi>
<hi>初築實中西面甚嶮</hi>領縣五　龍泉<hi>漢膚施縣地漢上郡故城在縣東南後魏置上縣有踈屬</hi>
<hi>山無定河</hi>城平<hi>漢膚施縣地/後魏置此</hi>綏德<hi>後魏/置</hi>延福<hi>隋置縣城三面因崖甚嶮</hi>大<lb/>
<pb n="KR2m0001_WYG_178-22b"/>
斌<lb/>
銀川郡<hi>東至昌化孟津河中流爲界二百里南至上郡一百六十里西至朔方郡二百里北至榆林柘</hi>
　<hi>珍驛二百三十里東南到上郡二百四十里西南到上郡交土堆七十五里西北到朔方郡界二百三十</hi>
　<hi>里東北到榆林郡界三百六十里去西京一千四百三十里去東京一千五百四十里户七千二百六十</hi>
　<hi>四口四萬二千七十六</hi>
銀州<hi>今理榆林縣</hi>春秋白翟之地戰國時屬秦後屬上郡兩<lb/>
漢屬西河郡苻秦有驄馬城即今郡是也後周置真鄉<lb/>
開光二郡兼置銀州隋初二郡並廢而銀州如故煬帝<lb/>
<pb n="KR2m0001_WYG_178-23a"/>
初州廢以其地併入雕隂郡大唐復分置銀州或爲銀<lb/>
川郡領縣四　榆林<hi>漢圁隂縣地以其在圁水之隂隋置今縣圁音銀</hi>撫寧<hi>後魏</hi>
<hi>置</hi>真鄉　開光<hi>後周於此置開光郡貞觀二年平梁師都置縣焉</hi>
新秦郡<hi>東至樓煩郡三百二十里南至銀川郡三百里西至朔方郡五百里北至榆林郡三百九十里</hi>
　<hi>東南到北到  里西</hi>　　　　　<hi>里西南到北到    里東</hi>
　<hi>百四十里去西京一千四百三十里去東京千八      里户千七百五十四口七千四百二十</hi>
麟州<hi>今理新秦縣</hi>隋以來銀勝二州地昔漢武徙貧人於關<lb/>
西及充朔方以南新秦中葢其地也大唐天寳元年置<lb/>
<pb n="KR2m0001_WYG_178-23b"/>
新秦郡或爲麟州領縣三　新秦　連谷<hi>漢圁隂縣地貞觀八年置</hi>
銀城<hi>漢圁隂縣地漢稒陽塞在此稒音固漢光祿卿徐自為出五原塞數百里築城障列亭至盧朐山即</hi>
<hi>今縣北所謂光祿塞後魏置石城縣後改之晉太康地志自北地郡北行九百里得五原塞又北出九百里得</hi>
<hi>造陽即此史記云燕亦築長城自造陽至襄平置上谷漁陽右北平遼西遼東郡以備胡韋昭云造陽地在上</hi>
<hi>谷未詳孰是</hi>
朔方郡<hi>東至銀川郡二百里南至延安郡三百八十里西至五原郡三百里北至延安郡八百里東南</hi>
　<hi>到上郡四百里西南到安化郡五百九十里西北到九原郡八百九十里東北到榆林郡九百里去西京</hi>
　<hi>一千一百里去東京一千六百八十里户七千五百十六口四萬二千四百十七</hi>
<pb n="KR2m0001_WYG_178-24a"/>
夏州<hi>今理朔方縣</hi>戰國時屬秦爲上郡地後匈奴並有之漢<lb/>
武取河南地爲朔方郡後漢因之晉亦爲朔方郡晉亂<lb/>
後夏赫連勃勃建都於此<hi>勃勃於朔方黑水城之南營建都號曰統萬城今郡城是</hi>
<hi>至赫連定爲後魏所滅</hi>後魏置夏州西魏置𢎞化郡隋初郡廢煬<lb/>
帝初復置朔方郡大唐爲夏州或爲朔方郡領縣四<lb/>
朔方<hi>漢舊縣</hi>寧朔<hi>漢朔方縣地/後周置此</hi>長澤<hi>漢三封縣後/魏置今縣</hi>德静<hi>漢朔</hi>
<hi>方縣地隋置今縣</hi>
九原郡<hi>東至安北都䕶府三百五十里南至靈武郡朔方縣無路所至西至黄河百三十里北至黄河</hi>
<pb n="KR2m0001_WYG_178-24b"/>
　<hi>四十里東南到朔方郡九十里西南到靈武郡九十里西北到受降城八十里東北到黄河八十里去西</hi>
　<hi>京二千二百六十里去東京三千四十里户一千七百三十九口九千一百四十</hi>
豐州<hi>今理九原縣</hi>春秋戎狄之地戰國時屬趙秦爲九原郡<lb/>
漢屬五原郡<hi>漢五原郡城在今榆林郡界</hi>後漢因之後漢末及魏晉<lb/>
爲匈奴所没遂爲荒棄隋文帝置豐州<hi>因鎮立名</hi>煬帝初州<lb/>
廢置五原郡大唐爲豐州或爲九原郡<hi>漢武帝元朔二年車騎將軍衛</hi>
<hi>青渡西河至高闕破匈奴河自今靈武郡之西南便北流千餘里過九原郡乃東流時帝都在秦所謂西河疑</hi>
<hi>是此處其高闕當在河之西地又按史記云趙武靈王築長城自代傍隂山下至高闕合在隂山之西則與漢</hi>
<pb n="KR2m0001_WYG_178-25a"/>
<hi>書符矣其河自九原東流千里在京師直北漢史即云北河西乃西河之側者</hi>領縣三　九原<lb/>
<hi>漢舊縣隋初置今縣</hi>永豐　豐安<lb/>
榆林郡<hi>東至河四十里去馬邑四百二十里南至新秦郡界一百二十里西至安北府一百五十里北</hi>
　<hi>至黄河五里去受降城八里去單于百二十里東南到合浦關去樓煩二百三十里西南到朔方郡九百</hi>
　<hi>里西北到黄河二十里去紇那山一百二里東北到闕                    里去西京一千九百四</hi>
　<hi>十里去東京一千九百里户三千七百九十口一萬八千七百九十</hi>
勝州<hi>今理榆林縣</hi>春秋戎狄之地戰國屬趙<hi>至秦始皇伐趙取雲中是</hi>秦<lb/>
屬雲中九原二郡地二漢爲雲中五原郡地所謂榆溪<lb/>
<pb n="KR2m0001_WYG_178-25b"/>
塞<hi>今郡南界史記云秦却匈奴樹榆爲塞</hi>隋初置勝州煬帝初州廢置榆<lb/>
林郡大唐爲勝州或爲榆林郡領縣二　榆林<hi>漢沙南縣地有</hi>
<hi>故雲中城拂雲堆金河紫塞河自馬邑郡善陽縣界流入有榆林關今縣西有漢五原城</hi>河濱<hi>漢河南縣</hi>
<hi>地貞觀三年置東臨河岸爲名</hi>
安北府<hi>東至榆林郡三百五十里南至朔方郡八百里西至九原郡三百五十里北至回紇界七百里</hi>
　<hi>東南到榆林郡連谷縣四百里西南到九原郡界一百二十里西北到西城界一百二十里東北到東城</hi>
　<hi>界一百二十里去西京二千里去東京二千二百里户一千七百七十五口二萬一千</hi>
安北都䕶府戰國時屬趙後屬秦<hi>按史記䝉恬傳云築長城起臨洮至遼東</hi>
<pb n="KR2m0001_WYG_178-26a"/>
<hi>延袤萬餘里於是渡河據隂山逶迤而北則秦氏得今安北之地而漢史云主父偃上書曰䝉恬攻胡却地千</hi>
<hi>里終不踰河而北未詳兩史何為不同然疑史記爲實逶音威迤音移</hi>大唐分豐勝二州<lb/>
界置瀚海郡都䕶府總章中改爲安北大都䕶府<hi>有隂山呼</hi>
<hi>延渠</hi>
　<lb/>
　<lb/>
　<lb/>
　<lb/>
<pb n="KR2m0001_WYG_178-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百七十三<lb/>
</p>
<p>
</p>
  </div>
</body>
</text>
</TEI>
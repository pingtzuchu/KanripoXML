<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百九十五</head> <lb/>
    <p>
<pb n="KR2m0001_WYG_200-1a"/>
欽定四庫全書<lb/>
　通典卷一百九十五<lb/>
　　唐　京　兆　杜　　佑　君　　卿　纂<lb/>
　邊防十一<lb/>
　　北狄二<lb/>
　　匈奴下<lb/>
握衍胊鞮單于<hi>烏羅單于耳孫也名屠耆堂</hi>暴虐國中不附烏桓擊<lb/>
匈奴東邊姑夕王頗得人民單于怒姑夕王恐即與烏<lb/>
<pb n="KR2m0001_WYG_200-1b"/>
禪幕<hi>本烏孫康居間小國數見侵暴率衆降匈奴</hi>及左地貴人共立虚閭權<lb/>
渠單于子稽侯㹪<hi>山諌反</hi>為呼韓邪單于<hi>虚閭權渠壺衍鞮之弟</hi>發<lb/>
左地兵四五萬人西擊握衍胊鞮單于單于自殺其民<lb/>
衆盡降呼韓邪呼韓邪欲令殺右賢王其下各相猜自<lb/>
立為單于凡五單于更相攻伐其後呼韓邪單于兄左<lb/>
賢王呼屠吾斯亦自立為郅支骨都侯單于<hi>諸單于尋罷唯呼韓</hi>
<hi>郅支二單于</hi>在東邊攻呼韓邪呼韓邪破走郅支遂都單于<lb/>
庭呼韓邪之敗也左伊秩訾王為呼韓邪計勸令稱臣<lb/>
<pb n="KR2m0001_WYG_200-2a"/>
入朝事漢從漢求助呼韓從其計引衆南近塞遣子右<lb/>
賢王銖婁渠堂入侍<hi>婁力于反</hi>郅支單于亦遣子右大將駒<lb/>
于利受入侍呼韓邪單于自欵五原塞<hi>欵叩也</hi>願朝甘露<lb/>
三年正月<hi>會正月朔之朝賀也</hi>漢遣車騎都尉韓昌迎發過所七<lb/>
郡郡二千騎為陳道上<hi>所過之郡每為發兵陳列於道以為寵衞</hi>單于正月<lb/>
朝天子於甘泉宮漢寵以殊禮位在諸侯王上贊謁稱<lb/>
臣而不名賜以冠帶衣裳金帛各有差禮畢使使者導<lb/>
單于先行宿長平<hi>長平涇水上坂</hi>上自甘泉宿池陽宮<hi>在今三原縣</hi>
<pb n="KR2m0001_WYG_200-2b"/>
上登長平詔單于無謁<hi>不令拜</hi>單于就邸留月餘遣歸國<lb/>
單于自請願留居光禄塞下<hi>徐自為所築者也</hi>漢遣車騎都尉<lb/>
韓昌等將騎萬六千又發邊郡士馬以千數送單于出<lb/>
朔方雞鹿塞<hi>在朔方窳渾縣西北</hi>又轉邊榖米糒<hi>糒乾飯也音備</hi>前後三<lb/>
萬四千斛給贍其食初呼韓邪來朝詔公卿議其儀太<lb/>
子太傅蕭望之以為單于非正朔所加故稱敵國宜待<lb/>
以不臣之禮位在諸侯王上外夷稽首稱藩中國譲而<lb/>
不臣此則覊縻之義也書曰戎狄荒服言其來服荒忽<lb/>
<pb n="KR2m0001_WYG_200-3a"/>
無常如使匈奴後嗣卒有烏竄䑕伏闕於朝享不為叛<lb/>
臣<hi>卒終也本以客禮待之若後不來非叛臣也</hi>信讓行乎蠻貊福祚流於無<lb/>
窮萬代之長䇿也天子采之郅支聞漢出兵榖助呼韓<lb/>
邪即遂居右地自度力不能定匈奴乃益西破堅昆北<lb/>
降丁令<hi>音陵</hi>數遣兵擊烏孫常勝之堅昆東去單于庭七<lb/>
千里南去車師五千里郅支留都之元帝初郅支單于<lb/>
自以道逺又恐漢擁䕶呼韓邪遣使上書求侍子漢遣<lb/>
谷吉送之郅支殺吉明年呼韓邪强盛北庭人衆稍稍<lb/>
<pb n="KR2m0001_WYG_200-3b"/>
歸之國中遂定郅支既殺使者自知負漢又聞呼韓邪<lb/>
益强恐見襲擊欲逺去會康居王數為烏孫所困以為<lb/>
匈奴大國烏孫素服屬之即使使至堅昆迎郅支郅支<lb/>
遂引兵而西人衆中寒道死纔餘三千人到康居建昭<lb/>
二年西域都䕶甘延壽與副陳湯議發兵即康居誅郅<lb/>
支<hi>即就</hi>湯為人沉勇多謀䇿每過城邑山川常登視既領<lb/>
外國與延夀謀曰夷狄畏服大種其天性也西域本屬<lb/>
匈奴今郅支單于威名逺聞侵陵烏孫大宛常為康居<lb/>
<pb n="KR2m0001_WYG_200-4a"/>
畫計欲降伏之如得此二國北擊伊利西取安息南排<lb/>
月氏山離烏弋數年之間城郭諸國危矣且蠻夷無金<lb/>
城强弩之守如發屯田吏士敺從烏孫衆兵<hi>驅帥之令隨從</hi>直<lb/>
指其城下彼亡則無所之守則不足自保千載之功可<lb/>
一朝而成也延夀亦以為然欲奏請之湯曰國家與公<lb/>
卿議大䇿非凡所見事必不行遂矯制發城郭諸國兵<lb/>
車師戊巳校尉屯田吏士漢兵合胡兵四萬餘人延夀<lb/>
陳湯上疏自劾奏矯制陳言兵狀即日引軍分行為六<lb/>
<pb n="KR2m0001_WYG_200-4b"/>
校其三校從南道踰葱嶺徑大宛其三校都護自將發<lb/>
温宿國從北道入赤谷過烏孫至康居攻城䧟斬單于<lb/>
首得漢使節二及谷吉等所賫帛書凡斬閼氏太子名<lb/>
王以下千五百一十八級生虜千餘人甘延夀陳湯殺<lb/>
郅支還石顯匡衡以為湯等矯制興師幸得不誅如復<lb/>
加爵土則後奉使者爭乘危徼幸生事於蠻夷漸不可<lb/>
開議久不决宗正劉向上疏曰郅支單于囚殺使者吏<lb/>
士以百數事暴揚外國傷威毁重羣臣皆閔焉陛下赫<lb/>
<pb n="KR2m0001_WYG_200-5a"/>
然欲誅之意未嘗有忘西域都䕶延夀副校尉湯承聖<lb/>
㫖倚神靈總百蠻之君攬城郭之兵出百死入絶域遂<lb/>
䧟康居屠五重城搴翕侯之旗斬郅支之首懸旌萬里<lb/>
之外揚威昆山之西掃谷吉之恥立昭明之功蠻夷慴<lb/>
伏莫不震懼呼韓邪見郅支之誅且喜且懼嚮風馳義<lb/>
稽首來賔立千里之功建萬代之安功臣之勲莫大焉<lb/>
論大功者不錄小過舉大羙者不疵細瑕司馬法曰軍<lb/>
賞不踰月欲人速得為善之利也盖急武功重用人也<lb/>
<pb n="KR2m0001_WYG_200-5b"/>
昔齊桓前有尊周之功後有㓕項之罪君子以功覆過<lb/>
而為之諱其行<hi>諱滅項之事也</hi>貳師將軍李廣利捐五萬之師<lb/>
縻億萬之費經四年之勞而僅獲駿馬三十疋雖斬宛<lb/>
王之首猶不足以復費<hi>復償也復音扶目反</hi>其私罪惡甚多孝武<lb/>
以為萬里征伐不錄其過遂封兩侯三卿二千石百有<lb/>
餘人今康居之國强於大宛郅支之號重於宛王殺使<lb/>
者罪甚於留馬而延夀湯不煩漢士不費斗糧比於貳<lb/>
師功徳百之大功未著小惡數布臣竊痛之宜以時解<lb/>
<pb n="KR2m0001_WYG_200-6a"/>
懸通籍除過勿理尊寵爵位以勸有功於是帝下詔赦<lb/>
之乃封延夀為義成侯湯為闗内侯郅支既誅呼韓邪<lb/>
且喜且懼上書願入朝見竟寜元年單于復入朝禮賜<lb/>
如初加衣服錦帛倍於前時單于自言願壻漢氏以自<lb/>
親<hi>言欲取漢女而身為漢家壻</hi>元帝以後宮良家子王嬙字昭君<hi>嬙音</hi>
<hi>牆</hi>賜單于單于驩喜上書願保塞上谷以西至燉煌<hi>保守</hi>
<hi>也自請守之令無冦盗</hi>𫝊之無窮請罷邊備塞吏卒以休天子人<lb/>
民天子令下有司議議者皆以為便郎中侯應習邊事<lb/>
<pb n="KR2m0001_WYG_200-6b"/>
以為不可許上問狀應曰周秦以來匈奴暴桀冦侵邊<lb/>
境漢興尤被其害臣聞北邊塞至遼東外有隂山東西<lb/>
千餘里草木茂盛多禽獸本冒頓單于依阻其中治作<lb/>
弓矢來出為冦是其苑囿也至孝武世出師征伐斥奪<lb/>
此地攘之於幕北建塞徼起亭隧<hi>隧謂深開小道而行避狄抄冦也</hi>築<lb/>
外城設屯戍以守之然後邊境得用少安漠北地平少<lb/>
草木多大沙匈奴來冦少所蔽隐從塞以南經深山谷<lb/>
往來差難邊長老言匈奴失隂山之後過之未嘗不哭<lb/>
<pb n="KR2m0001_WYG_200-7a"/>
也如罷備塞戍卒示夷狄之大利不可一也今聖德廣<lb/>
被天覆匈奴<hi>如天之覆</hi>匈奴得䝉全活之恩稽首來臣夫夷<lb/>
狄之情困則卑順强則驕逆天性然也前以罷外城省<lb/>
亭隧今纔足以候望通烽火而已古者安不忘危不可<lb/>
復罷二也中國有禮義之教刑罰之誅愚民猶尚犯禁<lb/>
又况單于能必其衆不犯約哉三也<hi>必極也極保之也</hi>自中國<lb/>
尚建闗梁以制諸侯所以絶臣下之覬欲也設塞徼置<lb/>
戍屯非獨為匈奴而已亦為諸屬國降民本故匈奴之<lb/>
<pb n="KR2m0001_WYG_200-7b"/>
人恐其思舊逃亡四也近西羌保塞與漢人交通吏民<lb/>
貪利侵盗其畜産子女以此怨恨起而背叛世世不絶<lb/>
今罷乘塞則生嫚易分爭之漸五也<hi>乘塞登之而守也嫚易相欺侮也</hi>
往者從軍多沒不還者子孫貧困一旦亡出從其親戚<lb/>
六也又邊人奴婢愁苦欲亡者多日聞匈奴中樂無奈<lb/>
候望急何然時有亡出塞者七也盗賊桀黠羣軰犯法<lb/>
如其窘急亡走北出則不可制八也起塞以來百有餘<lb/>
年非皆以土垣也或因山巖石木柴僵落谿谷水門<hi>僵落</hi>
<pb n="KR2m0001_WYG_200-8a"/>
<hi>謂山上樹木摧折或立死枯僵墮落者</hi>稍稍平之卒徒築治功費久逺不<lb/>
可勝計臣恐議者不深慮其終始欲以壹切省繇戍十<lb/>
年之外百歳之内卒有他變障塞破壊亭隧滅絶當更<lb/>
發屯繕治累世之功不可卒復九也如罷戍卒省候望<lb/>
單于自以保塞守御必深德漢<hi>於漢自稱恩徳</hi>請求無已小失<lb/>
其意則不可測開蠻夷之隙虧中國之固十也非所以<lb/>
永持至安威制百蠻之長䇿也對奏天子有詔勿議罷<lb/>
邊塞事使車騎將軍許嘉諭單于曰中國四方皆有闗<lb/>
<pb n="KR2m0001_WYG_200-8b"/>
梁障塞非獨以備塞外也亦以防中國姦邪放縱出為<lb/>
冦害故明法度以專衆心也敬諭單于之意朕無疑焉<lb/>
成帝河平元年復株纍若鞮單于<hi>呼韓邪之子名雕陶莫臯纍力追反</hi>遣<lb/>
右臯林王伊邪莫演等奉獻朝正月既罷遣使者送至<lb/>
蒲坂<hi>今河東郡河東縣</hi>伊邪莫演言欲降即不受我我自殺終<lb/>
不敢還歸使者以聞下公卿議議者或言宜如故事受<lb/>
其降光禄大夫谷永議郎杜欽以為漢興匈奴數為邊<lb/>
害故設金爵之賞以待降者今單于屈體稱臣列為北<lb/>
<pb n="KR2m0001_WYG_200-9a"/>
藩遣使朝賀無有二心漢家接之宜異於往時今既享<lb/>
單于聘貢之質<hi>享當也質誠也</hi>而更受其逋逃之臣是貪一夫<lb/>
之得而失一國之心不如勿受以昭日月之信抑詐諼<lb/>
之謀<hi>諼詐詞許逺反</hi>對奏天子從之遣使往問降狀伊邪莫演<lb/>
曰我病狂妄言耳遣去歸到官位如故四年正月遂入<lb/>
朝加賜錦繡繒帛二萬疋絮二萬斤他如竟寧時哀帝<lb/>
建平四年烏珠留若鞮單于<hi>復株纍之弟名嚢知牙斯</hi>上書願朝五<lb/>
年時哀帝被疾或言匈奴從上游來厭人<hi>游猶流也河水從西北來</hi>
<pb n="KR2m0001_WYG_200-9b"/>
<hi>故曰上游亦總謂地形耳不必係於河水也厭一涉反</hi>自黄龍竟寜時單于朝中<lb/>
國輙有大故<hi>大故謂國之大䘮</hi>上由是難之以問公卿亦以為<lb/>
虚費府帑可且勿許黄門郎揚雄上書諫曰臣聞六經<lb/>
之治貴於未亂兵家之勝貴於未戰<hi>已亂而後治之戰闘而後㨗勝則不</hi>
<hi>足貴</hi>二者皆微<hi>微謂精妙</hi>然而大事之本不可不察也今單于<lb/>
上書求朝國家不與而辭之臣愚以為漢與匈奴從此<lb/>
隙矣夫北地之狄五帝所不能臣三王所不能制其不<lb/>
可使隙甚明臣不敢逺稱請引秦以來明之以始皇之<lb/>
<pb n="KR2m0001_WYG_200-10a"/>
强䝉恬之威帶甲四十餘萬然不敢窺西河廼築長城<lb/>
以界之㑹漢初興以髙祖之威靈三十萬衆困於平城<lb/>
士或七日不食時竒譎之士石畫之臣甚衆<hi>石言其堅固如石也</hi>
卒其所以脱者世莫得而言也<hi>卒終也莫得而言謂自免之計其事醜惡故不</hi>
<hi>傳</hi>又髙皇后嘗忿匈奴羣臣廷議於是大臣權書遺之<lb/>
<hi>以權道為書順辭以答</hi>然後匈奴之結解中國之憂艾至孝文時<lb/>
匈奴侵暴北邊候騎至雍甘泉京師大駭發三將軍屯<lb/>
細柳棘門覇上以備之數月廼罷暨孝武即位設馬邑<lb/>
<pb n="KR2m0001_WYG_200-10b"/>
之權欲誘匈奴使韓安國將三十萬衆邀擊匈奴覺之<lb/>
而去徒費財勞師一虜不可見况單于之面乎其後廼<lb/>
大興師數十萬使衛青霍去病操兵前後十餘年追奔<lb/>
逐北自是之後匈奴震怖益求和親然而未肯稱臣也<lb/>
且夫前世豈樂傾無量之費役無罪之人快心於狼望<lb/>
之北哉以為不一勞者不久佚不暫費者不永寧是以<lb/>
忍百萬之師摧餓虎之喙運府庫之財填盧山之壑而<lb/>
不悔也<hi>盧山匈奴中山名</hi>至本始之初匈奴欲掠烏孫侵公主<lb/>
<pb n="KR2m0001_WYG_200-11a"/>
乃發五將之師二十萬騎征之故北狄不服中國未得<lb/>
髙枕安寢也至元康神爵之間匈奴内亂五單于爭立<lb/>
呼韓邪㩗國歸化扶伏稱臣然尚覊縻之計不專制<hi>專制</hi>
<hi>謂以為臣妾也</hi>自此之後欲朝者不拒不欲者不强<hi>其兩反</hi>何者<lb/>
外國天性忿鷙<hi>鷙狠</hi>形容魁健<hi>魁/大</hi>負力怙氣<hi>怙恃</hi>難化以善<lb/>
易隸以惡<hi>隸謂附屬惡謂威也</hi>其强難詘其和難得故未服之時<lb/>
勞師逺攻傾國殫貨伏尸流血破堅㧞敵如彼之難也<lb/>
既服之後慰薦撫循交接賂遺威儀俯仰如此之備也<lb/>
<pb n="KR2m0001_WYG_200-11b"/>
徃時常屠大宛之城蹈烏桓之壘探姑繒之壁<hi>姑繒西南夷種</hi>
<hi>在蜀徼外</hi>籍蕩姐之塲<hi>羌屬也籍猶蹈也姐音紫</hi>艾朝鮮之旃㧞兩越之<lb/>
旗<hi>艾絶</hi>近不過旬月之役逺不離二時之勞<hi>離歴也三月為一時</hi>固<lb/>
以犁其庭掃其閭<hi>犁耕也</hi>郡縣而置之雲徹席卷後無餘<lb/>
災唯北狄為不然真中國之堅敵也三垂比之懸矣前<lb/>
世重之滋甚未易可輕也今單于歸義懐欵誠之心欲<lb/>
離其庭陳見於前此乃上世之遺䇿神靈之所想望國<lb/>
家雖費不得已者也奈何拒以來厭之辭疎以無日之<lb/>
<pb n="KR2m0001_WYG_200-12a"/>
期消往昔之恩開將來之隙負前言縁徃辭<hi>言單于因縁徃昔和</hi>
<hi>好之辭以怨漢也</hi>歸怨於漢因以自絶終無北面之心威之不<lb/>
可諭之不能焉得不為大憂乎夫明者視於無形聰者<lb/>
聼於無聲誠先於未然即䝉恬樊噲不復施棘門細柳<lb/>
不復備馬邑之䇿安所設衛霍之功何得用五將之威<lb/>
安所震不然壹有隙之後雖智者勞心於内辯者轂擊<lb/>
於外猶不若未然之時也且往者圖西域制車師置城<lb/>
郭都䕶三十六國費歳以大萬計者豈為康居烏孫能<lb/>
<pb n="KR2m0001_WYG_200-12b"/>
踰白龍堆而冦西邊哉<hi>龍堆形如土龍身無頭有尾髙大者二三丈卑者丈餘皆東北</hi>
<hi>向相似也在西域</hi>乃以制匈奴也夫百年勞之一日失之費十<lb/>
而愛一臣竊為國家不安也書奏天子寤而許之加賜<lb/>
錦繡繒帛各有差他如河平時至平帝㓜弱太皇太后<lb/>
稱制新都侯王莽秉政奏令中國不得有二名莽以太<lb/>
后臨朝欲説太后以威德至盛因使使者以諷單于宜<lb/>
上書慕化為一名漢必加厚賞單于從之上書言幸得<lb/>
備藩臣竊樂太平聖制臣故名囊知牙斯今謹更名曰<lb/>
<pb n="KR2m0001_WYG_200-13a"/>
知莽大悦白太后遣使者答諭厚加賜焉及王莽簒位<lb/>
建國元年遣五威將王駿陳饒等六人多齎金帛遺單<lb/>
于諭曉以受命代漢狀因易單于故印故印文曰匈奴<lb/>
單于璽莽更曰新匈奴單于章<hi>新者莽自係其國號</hi>單于以多得<lb/>
賂遺乃從之單于始求税烏桓莽不許因冦掠其人民<lb/>
重以印文改易釁由是生故怨恨明年西域車師後王<lb/>
湏置離謀降匈奴都䕶但欽誅斬之置離兄狐蘭支將<lb/>
二千餘人驅畜産舉國亡降匈奴<hi>舉其一國之人皆亡降也</hi>單于受<lb/>
<pb n="KR2m0001_WYG_200-13b"/>
之但欽上書言匈奴冦擊諸國莽於是大怒分匈奴為<lb/>
十五單于遣中郎將藺苞將兵萬騎多齎珍寳至雲中<lb/>
塞下招誘呼韓邪諸子欲以次拜之單于聞之怒曰先<lb/>
單于受漢宣帝恩不可有負也今天子非宣帝子孫何<lb/>
以得立是後單于歴告左右部都尉諸邊王入塞冦盗<lb/>
殺掠不可勝數縁邊虚耗莽新即位怙府庫之富欲立<lb/>
威乃拜十二部將帥發郡國勇士武庫精兵各有所屯<lb/>
守轉委輸於邊議滿三十萬衆齎三百日糧同時十道<lb/>
<pb n="KR2m0001_WYG_200-14a"/>
並出窮追匈奴因分其地立呼韓邪十五子莽將嚴尤<lb/>
諌曰臣聞匈奴為害所從來久矣未聞上世有必征之<lb/>
者也後世三家周秦漢征之然皆未有得上䇿者也周<lb/>
得中䇿漢得下䇿秦無䇿焉當周宣王時獫狁内侵至<lb/>
于涇陽命將征之盡境而還其視戎狄之侵譬猶蟁蝱<lb/>
之螫敺之而已<hi>螫式亦反</hi>故天下稱明是為中䇿漢武帝選<lb/>
將練兵約齎輕糧深入逺戌雖有克獲之功胡輒報之<lb/>
兵連禍結三十餘年中國罷耗匈奴亦創艾而天下稱<lb/>
<pb n="KR2m0001_WYG_200-14b"/>
武是為下䇿秦始皇不忍小恥而輕民力築長城之固<lb/>
延袤萬里轉輸之行起於負海疆境既完中國内竭以<lb/>
喪社稷是為無䇿今天下遭陽九之厄比年饑饉西北<lb/>
邊尤甚發三十萬衆具三百日糧東援海岱南取江淮<lb/>
然後乃備計其道里一年尚未集合兵先至者聚居暴<lb/>
露師老械弊勢不可用此一難也邊既空虚不能奉軍<lb/>
糧内調<hi>調發也徒弔反</hi>郡國不相及屬此二難也計一人三百<lb/>
日糧用糒十八斛非牛力不能勝牛又當自齎食加二<lb/>
<pb n="KR2m0001_WYG_200-15a"/>
十斛重矣胡地沙鹵多乏水草以往事揆之軍出未滿<lb/>
百日牛必物故且盡<hi>物故謂死</hi>餘糧尚多人不能負此三難<lb/>
也胡地秋冬甚寒春夏甚風多齎鬴鍑薪炭重不可勝<lb/>
<hi>鍑釡之大口者音富</hi>飡糒飲水以歴四時師有疾疫之憂是故前<lb/>
世伐胡不過百日非不欲久勢力不能此四難也輜重<lb/>
自隨則輕鋭者少不得疾行虜徐遁逃勢不能及幸而<lb/>
逢虜又累輜重如遇險阻銜尾相隨<hi>銜馬銜也尾馬尾也言前後單行不</hi>
<hi>得並驅</hi>虜要遮前後危殆不測此五難也今既發兵宜縱<lb/>
<pb n="KR2m0001_WYG_200-15b"/>
先至者令臣尤等深入霆擊且以創艾胡虜<hi>請率見到之兵且以</hi>
<hi>擊虜</hi>莽不聼於是天下騷動初北邊自宣帝以來數世不<lb/>
見煙火之警人民熾盛牛馬布野及莽撓亂匈奴與之<lb/>
搆難邊民死亡係獲又十二部兵久屯而不出吏士罷<lb/>
弊數年之間北邊虛空野有暴骨矣天鳳初烏累若鞮<lb/>
單于<hi>呼韓邪之子烏珠留單于之弟名咸</hi>又請和親遣人造塞告塞吏曰<lb/>
欲見和親侯王歙<hi>歙昭君兄子</hi>莽遣歙弟颯使匈奴賀單于<lb/>
初立賜黄金被繒帛罷將率屯兵但置游擊都尉單于<lb/>
<pb n="KR2m0001_WYG_200-16a"/>
貪莽賂遺故外不失漢故事然内利寇掠莽復遣歙與<lb/>
五威將王咸等多遺單于金寳因諭説改其號號匈奴<lb/>
曰恭奴單于曰善于賜印綬單于貪莽金幣故曲聽之<lb/>
然寇盗如故<hi>匈奴謂孝曰若鞮自呼韓邪後見漢謚帝為孝慕之故皆為若鞮</hi>莽怒又<lb/>
更名曰降奴服于至呼都而尸單于<hi>烏累之弟名輿</hi>侵入北邊<lb/>
尤甚由是壊敗○班固論曰漢興忠言嘉謀之臣曷嘗<lb/>
不運籌䇿相與爭論於廟堂之上乎然總其要歸兩科<lb/>
而已縉紳之儒則守和親介胄之士則言征伐皆偏見<lb/>
<pb n="KR2m0001_WYG_200-16b"/>
一時之利害未究匈奴之終始也自漢興以至於今曠<lb/>
代歴年多於春秋其與匈奴有修文而和親之矣有用<lb/>
武而尅伐之矣有卑下而承事之矣有威服而臣畜之<lb/>
矣詘伸異變强弱相反是故其詳可得而言也昔和親<lb/>
之論發於劉敬是時天下初定新遭平城之難故從其<lb/>
言約結和親賂遺單于冀以救安邊境至孝惠髙后時<lb/>
遵而不違匈奴寇盗不為衰止而單于反以加驕倨逮<lb/>
至孝文與通闗市妻以漢女增厚其賂歳以千金而匈<lb/>
<pb n="KR2m0001_WYG_200-17a"/>
奴數背約束邊境屢被其害是以文帝中年赫然發憤<lb/>
遂躬戎服親御鞍馬徙六郡良家材力之士<hi>六郡謂漢之隴西今</hi>
<hi>隴西及金城安鄉郡之南境漢之天水今天水郡漢之安定今保定平凉郡地漢之北地今彭原安化靈武五</hi>
<hi>原寜朔等郡地漢之上郡今咸寜上郡延安等郡地漢之西河今銀川西河昌化等郡地</hi>馳射上林<lb/>
講習戰陣聚天下精兵軍於廣武顧問馮唐與論將帥<lb/>
喟然歎息思古名臣此則和親無益已然之明效也仲<lb/>
舒親見四世之事猶復欲守舊文頗增其約以為義動<lb/>
君子利動貪人如匈奴者非可以仁義説也<hi>謂勸諭</hi>獨可<lb/>
<pb n="KR2m0001_WYG_200-17b"/>
説以厚利<hi>説音悦</hi>結之於天耳故與之厚利以沒其意<hi>没溺</hi>
與盟於天以堅其約質其愛子以累其心匈奴雖欲展<lb/>
轉奈失重利何奈欺上天何奈殺愛子何<hi>展轉謂移動其心</hi>夫<lb/>
賦歛行賂不足以當三軍之費城郭之固無以異於貞<lb/>
士之約而使邊城守境之民父兄緩帶稚子咽哺胡馬<lb/>
不窺於長城而羽檄不行於中國不亦便於天下乎察<lb/>
仲舒之論考諸行事廼知其未合於當時而有闕於後<lb/>
世也當孝武時雖征伐尅獲而士馬物故亦畧相當雖<lb/>
<pb n="KR2m0001_WYG_200-18a"/>
開河南之野建朔方之郡<hi>今郡</hi>亦棄造陽之北九百餘里<lb/>
匈奴人民每來降漢單于亦輒拘留漢使以相報復其<lb/>
桀驁<hi>音傲</hi>尚如斯安肯以愛子而為質乎此不合當時之<lb/>
言也若不置質空約和親是襲孝文既往之悔而長匈<lb/>
奴無已之詐也<hi>襲重也重疊其事</hi>夫邊城不選守境武畧之臣<lb/>
修障隧備塞之具厲長㦸勁弩之械恃吾所以待邊寇<lb/>
而務賦歛於民逺行貨賂割剝百姓以奉寇讐信甘言<lb/>
守空約而冀胡馬之不窺不已過乎至孝宣之世承武<lb/>
<pb n="KR2m0001_WYG_200-18b"/>
帝奮擊之威値匈奴百年之運因其壊亂幾<hi>鉅依反</hi>亡之<lb/>
阨權時施宜覆以威徳然後單于稽首臣服遣子入侍<lb/>
三世稱藩賓於漢庭是時邊城晏閉牛馬布野二世無<lb/>
犬吠之警黎庶亡干戈之役後六十餘載遭王莽簒位<lb/>
始開邊隙單于由是歸怨自絶莽遂斬其侍子邊境之<lb/>
禍搆矣故呼韓邪始朝於漢漢議其儀而蕭望之曰戎<lb/>
狄荒服言其來服荒忽無常時至時去宜待以客禮譲<lb/>
而不臣如其後嗣遁逃竄伏使於中國不為叛臣及孝<lb/>
<pb n="KR2m0001_WYG_200-19a"/>
元時議罷守塞之備侯應以為不可可謂盛不忘<lb/>
衰安必思危逺見識微之明矣至單于咸棄其愛<lb/>
子昧利不顧<hi>昧貪</hi>侵掠所獲嵗鉅萬計而和親賂遺<lb/>
不過千金安在其不棄質而失重利也仲舒之言<lb/>
漏於是矣夫規事建議不圗萬世之固而媮恃一時<lb/>
之事者<hi>媮音偷</hi>未可以經逺也若乃征伐之功秦漢行<lb/>
事嚴尤論之當矣故先王度土中立封畿分九州列<lb/>
五服物土貢制外内<hi>物土貢者各因其土所生之物而貢也制外内謂五服之差逺</hi>
<pb n="KR2m0001_WYG_200-19b"/>
<hi>近異制也</hi>或修刑政或昭文徳逺近之勢異也是以春秋<lb/>
内諸夏而外異域其與中國殊章服異習俗飲食不<lb/>
同言語不通僻居北垂寒露之野逐草隨畜射獵為<lb/>
生隔以山谷壅以沙漠天地所以絶外内也是故聖<lb/>
王不與約誓不就攻伐約之則費賂而見欺攻之則<lb/>
勞師而招寇其地不可耕而食也其人不可臣而畜<lb/>
也是以外而不内疎而不戚<hi>戚近也</hi>政教不及其人正<lb/>
朔不知其國來則懲而御之去則備而守之其慕義<lb/>
<pb n="KR2m0001_WYG_200-20a"/>
而貢獻則接之以禮譲覊縻不絶使曲在彼盖聖王制<lb/>
御蠻夷之常道也<lb/>
　　南匈奴<lb/>
南匈奴䤈落尸逐鞮單于者<hi>烏珠留之子名比</hi>初季父呼都而<lb/>
尸單于時以為右薁鞬日逐王部領南邊及烏桓兵<hi>薁音</hi>
<hi>於六反鞬音九言反</hi>後漢光武建武初彭寵反叛於漁陽單于與<lb/>
共連兵因復權立盧芳使入居五原<hi>今榆林九原即漢之五原郡地</hi>光<lb/>
武方内平諸夏未遑外事而匈奴數與盧芳共侵北邊<lb/>
<pb n="KR2m0001_WYG_200-20b"/>
九年遣吳漢等擊之經歳無功而匈奴轉盛鈔暴日增<lb/>
十三年遂冦河東州郡不能禁止於是漸徙幽并邊人<lb/>
於常山闗居庸闗<hi>漢常山闗在代郡今安邊馬邑郡即漢代郡漢居庸闗在今媯川郡懐戎</hi>
<hi>縣</hi>匈奴左部遂復轉居塞内朝廷患之增縁邊兵郡數<lb/>
千人大築亭候脩烽火匈奴入冦尤深二十年遂至上<lb/>
黨<hi>今上黨髙平長平陽城郡地</hi>扶風<hi>今扶風汧陽新平</hi>天水二十一年復寇<lb/>
上谷中山<hi>今博陵郡</hi>殺掠甚衆北邊無復寧歲二十二年比<lb/>
從父弟蒲奴立為單于而匈奴中連年旱蝗赤地數千<lb/>
<pb n="KR2m0001_WYG_200-21a"/>
里草木盡枯人畜饑疫死耗大半單于畏漢乘其弊乃<lb/>
遣使求和親而比宻遣漢人郭衡奉匈奴地圖詣河西<lb/>
太守<hi>今銀川新秦昌化西河之西境地</hi>求内附二十四年八部大人共<lb/>
議立比為呼韓邪單于以其大父嘗依漢得安故欲襲<lb/>
其號於是欵五原塞<hi>今九原郡</hi>願永為藩蔽扞禦北虜光武<lb/>
帝用五官中郎將耿國議乃許之<hi>東觀記曰十二月癸丑匈奴始分為南北</hi>
<hi>單于</hi>二十五年春遣弟左賢王莫將兵擊北單于敗之北<lb/>
單于震怖却地千里南單于復遣使詣闕奉藩稱臣獻<lb/>
<pb n="KR2m0001_WYG_200-21b"/>
國珍寳求使者監䕶願遣侍子修舊約漢遣中郎將叚<lb/>
郴使南單于立其庭去五原西部塞八十里單于伏拜<lb/>
郴返命詔乃聽南單于入居雲中歲盡輒送侍子入朝<lb/>
中郎將從事一人將領詣闕漢遣謁者送前侍子還單<lb/>
于庭交會道路元正朝賀拜祠陵廟畢漢乃遣單于使<lb/>
還賞單于以下王侯甚厚歲以為常北單于使騎擊南<lb/>
單于敗之於是復詔單于徙居西河羙稷<hi>漢屬國都尉所理今西河</hi>
<hi>郡隰城縣有羙稷鄉盖其地也</hi>使中郎將叚郴擁䕶之仍悉復縁邊八<lb/>
<pb n="KR2m0001_WYG_200-22a"/>
郡南單于既居西河亦列置諸部王助為扞戍屯北地<lb/>
朔方五原雲中定襄鴈門<hi>今郡地</hi>代郡皆領部衆為郡縣<lb/>
偵邏耳目北單于惶恐頗還所掠漢民以示善意鈔兵<lb/>
每到南部下還過亭候輒謝曰自擊亡虜薁鞬日逐耳<lb/>
非敢犯漢民也二十七年北單于遂遣使求和親天子<lb/>
召公卿廷議皇太子<hi>明帝也</hi>言曰南單于親附北虜懼於<lb/>
見伐故傾耳而聽爭欲歸義耳今未能出兵而反交通<lb/>
北虜臣恐南單于將有二心北虜降者且不復來矣帝<lb/>
<pb n="KR2m0001_WYG_200-22b"/>
然之時北虜衰弱臧宮與馬武上書曰今匈奴民畜疫<lb/>
死旱蝗赤地疲困乏力不當中國一郡萬里死命懸在<lb/>
陛下福不再來時或易失豈宜固守文德而墮武事乎<lb/>
今將臨塞厚懸購賞喻告髙句麗烏桓鮮卑攻其左發<lb/>
西河四郡天水隴西𦍑胡擊其右如此北虜之滅不過<lb/>
數年矣詔報曰黄石記曰柔能制剛弱能制强柔者德<lb/>
也剛者賊也弱者仁之助也强者怨之歸也故曰有德<lb/>
之君以所樂樂人無徳之君以所樂樂身樂人者其樂<lb/>
<pb n="KR2m0001_WYG_200-23a"/>
長樂身者不久而亡舍近謀逺者勞而無功舍逺謀近<lb/>
者逸而有終逸故多忠臣勞故多亂人故曰務廣地者<lb/>
荒務廣徳者强有其有者安貪人有者殘殘滅之政雖<lb/>
成必敗今國無善政災變不息百姓驚惶民不自保而<lb/>
復欲逺事邊外乎孔子曰吾恐季孫之憂不在顓臾且<lb/>
北狄尚强而屯田警備𫝊聞之事常多失實誠能舉天<lb/>
下之半以滅大寇豈非至願茍無其時不如息民自是<lb/>
諸將莫敢復言兵事<hi>范曄曰光武審黄石存苞桑閉玉門以謝西域之質卑辭幣以禮匈</hi>
<pb n="KR2m0001_WYG_200-23b"/>
<hi>奴之使其意防已𢎞深豈其顛沛平城之圍忍傷黥王之陣乎</hi>二十八年北匈奴復遣<lb/>
使貢馬及裘更乞和親帝下三府議酬答之宜司徒掾<lb/>
班彪奏曰臣聞孝宣帝勅邊守尉曰匈奴大國多變詐<lb/>
交接得其情則却敵折衝應對入其數則反為輕欺今<lb/>
北匈奴見南單于來附懼謀其國故數乞和親臣見其<lb/>
獻益重知其國益虚歸親愈數為懼愈多然今既未獲<lb/>
助南則亦不宜絶北覊縻之義禮無不答謂可頗加賞<lb/>
賜畧與所獻相當明示曉告以前代呼韓邪郅支行事<lb/>
<pb n="KR2m0001_WYG_200-24a"/>
<hi>呼韓單于稱臣受賜郅支單于背徳被誅</hi>帝從之明帝永平中胡邪尸逐侯<lb/>
鞮單于立<hi>䤈落之子名長</hi>時北匈奴猶盛數冦邊朝廷以為憂<lb/>
會北單于欲合市遣使求和親帝冀其交通不復為冦<lb/>
乃許之八年遣使報命而南部湏卜骨都侯等知漢與<lb/>
北虜交使懐嫌怨欲叛宻因北使令遣兵迎之漢知之<lb/>
乃更置大將以防二虜交通其秋北虜果遣二千騎覘<lb/>
候朔方作馬革船欲渡迎南部叛者以漢有備乃引去<lb/>
復數冦鈔邊郡焚燒城邑殺掠甚衆河西城門晝閉帝<lb/>
<pb n="KR2m0001_WYG_200-24b"/>
患之十六年大發縁邊兵遣諸將四道出塞北征匈奴<lb/>
虜聞漢兵來悉渡漠去時北虜衰耗黨衆離叛南部攻<lb/>
其前丁零冦其後鮮卑擊其左西域侵其右不復自立<lb/>
乃逺引而去章帝元和中鮮卑入左地擊北匈奴大破<lb/>
之斬優留單于取其胷皮而還北庭大亂屈蘭儲卑胡<lb/>
都湏等五十八部口二十萬諸雲中五原朔方北地降<lb/>
時北虜大亂加以饑蝗降者前後而至南匈奴休蘭尸<lb/>
逐鞮單于<hi>胡邪之子名屯屠河</hi>將討幷北庭會帝崩竇太后臨朝<lb/>
<pb n="KR2m0001_WYG_200-25a"/>
單于上言今烏桓鮮卑討北虜斬單于首臣與王侯新<lb/>
降渠帥議方畧皆曰宜及北虜分爭出兵討伐破北成<lb/>
南幷為一國令漢家長無北念又請漢兵併力以屯要<lb/>
害從之和帝永元初乃以耿秉為征西將軍與車騎將<lb/>
軍竇憲率騎八千與渡遼兵及南單于衆三萬騎出朔<lb/>
方擊北虜大破之北單于奔走斬首虜二十餘萬人二<lb/>
年春南單于復大破北虜單于將輕騎數十遁走是時<lb/>
南部連克獲納降黨衆最盛領户三萬四千口二十三<lb/>
<pb n="KR2m0001_WYG_200-25b"/>
萬七千三百勝兵五萬一百七十人三年北單于復為<lb/>
右校尉耿䕫所破逃亡不知所在其弟右谷蠡王於除<lb/>
鞬自立為單于將數千人止蒲類海<hi>今北庭府界</hi>遣使欵塞<lb/>
大將軍竇憲以塞北地空憲欲結恩北虜乃上書請立<lb/>
於除鞬為北單于置中郎將領䕶如南單于故事下公<lb/>
卿議司徒袁安司空任隗以為光武招懐南虜非謂可<lb/>
永安内地正以權時之算可得扞禦北狄故也今朔漠<lb/>
既定宜令南單于反其北庭并領降衆無縁復立於除<lb/>
<pb n="KR2m0001_WYG_200-26a"/>
鞬以增國費上封事曰光武皇帝本所以立南單于者<lb/>
欲安南定北之䇿也恩徳甚備故匈奴遂分邊境無患<lb/>
昔孝明皇帝奉承先意不敢失墜赫然命將爰伐塞北<lb/>
章和之初降者十餘萬議者欲置之濵塞東至遼東太<lb/>
尉宋由光禄勲耿秉皆以為失南單于心不可先帝從<lb/>
之陛下奉承洪業<hi>即和帝也</hi>大開疆宇大將軍逺師討伐席<lb/>
卷北庭此誠宣明祖宗崇立𢎞勲者也宜審其終以成<lb/>
厥初伏念南單于屯先父舉衆歸徳自䝉恩來四十餘<lb/>
<pb n="KR2m0001_WYG_200-26b"/>
年三帝積累以遺陛下陛下深宜遵述先志成就其業<lb/>
况屯首唱大謀空盡北虜輟而不圖更立新降以一朝<lb/>
之計違三代之規夫論語云言忠信行篤敬雖蠻貊之<lb/>
邦行矣今若失信於一屯則百蠻不敢復保誓矣且漢<lb/>
故事供給南單于費直歲一億九千餘萬西域歲七千<lb/>
四百八十餘萬今北庭彌逺其費過倍是乃空盡天下<lb/>
而非建䇿之要也朝廷不從四年遣耿䕫即授璽綬賜<lb/>
玉劍羽蓋使中郎將任尚持節衛䕶屯伊吾如南單于<lb/>
<pb n="KR2m0001_WYG_200-27a"/>
故事方欲輔歸北庭會竇憲被誅五年於除鞬自叛還<lb/>
北帝遂遣任尚追斬之破滅其衆至十六年北單于遣<lb/>
使詣闕貢獻<hi>北之國衆自立單于</hi>願和親修呼韓邪故約和帝以<lb/>
其舊禮不備不許後微至滅無聞安帝延光三年烏稽<lb/>
侯尸逐鞮單于立<hi>胡邪之子名㧞</hi>先是朔方以西障塞多不修<lb/>
復鮮卑因此數冦南部單于憂恐上言求復障塞帝從<lb/>
之乃遣黎陽營屯兵<hi>黎陽即今汲郡黎陽縣</hi>出屯中山北界增置<lb/>
縁邊諸郡兵屯塞下順帝永建中去特若尸逐就單于<lb/>
<pb n="KR2m0001_WYG_200-27b"/>
<hi>烏稽侯之子名休利</hi>左部句龍王吾斯車紐等背叛冦西河圍羙<lb/>
稷單于本不同謀中郎將陳龜以單于不能制下逼廹<lb/>
之單于自殺大將軍梁商以羌胡新反黨衆初合難以<lb/>
兵服宜用招降乃上表曰匈奴冦叛自知罪極種類繁<lb/>
熾不可殫盡今轉運日增三軍疲苦虚内給外非國之<lb/>
利竊見渡遼將軍馬續素有權謨且典邊日久深曉兵<lb/>
要宜令續深溝髙壁以恩信招降宣示購賞明為期約<lb/>
此則醜類可服國家無事矣帝從之商又移書續等曰<lb/>
<pb n="KR2m0001_WYG_200-28a"/>
中國安寜忘戰日久良騎野合交鋒接矢决勝當時戎<lb/>
狄之所長而中國之所短也强弩乘城堅營固守以待<lb/>
其衰中國之所長戎狄之所短也宜務所長以觀其變<lb/>
設購開賞宣示反悔勿貪小功以亂大謀續及諸郡並<lb/>
各遵行於是右賢王部抑鞮等以萬三千口詣續降秋<lb/>
句龍吾斯等立句龍王車紐為單于東引烏桓西收羌<lb/>
戎及諸胡等數萬人冦掠幽<hi>今范陽上谷漁陽郡</hi>并<hi>今太原西河榆林朔方郡</hi>
凉<hi>今靈武安化平原金城郡地</hi>冀等州<hi>冀今常山博陵鉅鹿趙郡地</hi>呼蘭若尸逐<lb/>
<pb n="KR2m0001_WYG_200-28b"/>
就單于兠樓除先在京師漢安二年立之遣中郎將䕶<lb/>
送南庭建康初中郎將馬寔進擊餘黨匈奴烏桓十七<lb/>
餘萬口皆詣寔降桓帝延熹初伊陵尸逐就單于立<hi>名居</hi>
<hi>車兒</hi>諸部竝叛冦縁邊九郡以張奐為北中郎將討之悉<lb/>
降靈帝光和五年右部䤈落與休屠各胡白馬銅等十<lb/>
餘萬人反攻殺單于羌渠初單于呼徴為中郎將張修<lb/>
所殺遂立右賢王羌渠為單于其子右賢王於扶羅立<lb/>
為持至尸逐侯單于國人殺其父者遂叛共立湏卜骨<lb/>
<pb n="KR2m0001_WYG_200-29a"/>
都侯為單于而於扶羅詣闕自訟會帝崩天下大亂單<lb/>
于將數千騎與白波賊合兵冦河内諸郡<hi>今河内鄴汲等郡</hi>時<lb/>
人保聚鈔掠無利而兵遂挫傷欲歸國人不受乃止河<lb/>
東湏卜骨都侯為單于一年而死南庭遂虚其位以老<lb/>
王行國事獻帝興平二年單于於扶羅死其弟呼厨泉<lb/>
立為單于以兄被逐不得歸國數為鮮卑所鈔帝自長<lb/>
安東歸右賢王去卑與白波賊帥韓暹等侍衞天子拒<lb/>
擊李傕郭氾及帝還洛陽又從遷許然後歸國建安二<lb/>
<pb n="KR2m0001_WYG_200-29b"/>
十一年單于來朝魏武因留於鄴而遣去卑歸監其國<lb/>
焉以其既在内地人衆猥多懼必為冦始分其衆為五<lb/>
部立其中貴者為帥選漢人為司馬以監督之魏末復<lb/>
改帥為都尉其左部居於太原故慈氏縣<hi>今西河郡隰城縣</hi>右<lb/>
部居祁縣<hi>今縣</hi>中部居太陵縣<hi>今文水</hi>多者一萬落少猶四<lb/>
五千落晉武帝初塞外匈奴大木寒泥黑難等二萬餘<lb/>
落歸化帝復納之使居河西故宜陽城下後復與晉人<lb/>
雜居由是平陽<hi>今平陽郡</hi>西河<hi>今西河/昌化郡</hi>太原<hi>今府/地</hi>新興<hi>今定㐮雲</hi>
<pb n="KR2m0001_WYG_200-30a"/>
<hi>中郡</hi>上黨<hi>今/郡</hi>樂平諸郡<hi>今樂平郡太原府之間</hi>靡不有焉太始七年<lb/>
單于劉猛背叛帝遣婁侯何楨討平之其後稍因忿恨<lb/>
漸為邊患侍御史西河郭欽上疏曰戎狄强獷歴古為<lb/>
患魏初人寡西北諸郡皆為戎居今雖服從若後有風<lb/>
塵之驚胡騎自平陽上黨不三日而至孟津北地<hi>今彭原郡</hi>
<hi>地</hi>西河太原馮翊安定上郡<hi>並今郡</hi>盡狄庭矣宜及平吳<lb/>
之威謀臣猛將之畧出北地西河安定復上郡實馮翊<lb/>
於平陽以北諸縣募取死罪徙三河三魏見士四萬家<lb/>
<pb n="KR2m0001_WYG_200-30b"/>
以充之裔不亂華漸徙平陽𢎞農魏郡京兆上黨雜胡<lb/>
峻四夷出入之防明先王荒服之制萬世之長䇿也帝<lb/>
不納太康五年復有匈奴胡大阿厚率其部落三萬人<lb/>
七年又有匈奴胡都太傅及荽莎胡等各率種類大小<lb/>
凡十萬餘口匈奴都督大豆得一育鞠等復率其種落<lb/>
大小萬一千五百口竝來降帝竝撫納之<hi>按晉史云北狄以部落為</hi>
<hi>類其入居塞者有屠各種鮮支種冦頭種焉譚種赤勒種稗蛵種赤沙種欝鞞種荽莎種香童種勃蔑種羌渠</hi>
<hi>種賀頼種䟦大樓種雍屈種真掛種力羯種皆有部落不相雜錯屠各最豪貴故得為單于統領諸種其官號</hi>
<pb n="KR2m0001_WYG_200-31a"/>
<hi>有左賢王右賢王左奕蠡王右奕蠡王左於陸王右於陸王左漸尚王右漸尚王左朔方王右朔方王左獨鹿</hi>
<hi>王右獨鹿王左顯禄王右顯禄王左安樂王右安樂王凡十六等王皆用單于親子弟也其左賢王最貴為太</hi>
<hi>子得居之其三姓有呼延氏卜蘭氏喬氏而呼延氏最貴又有左日逐出為輔相則有左沮渠右沮渠左都侯</hi>
<hi>右都侯又有車陽沮渠餘地諸雜號猶中國百官也其國人有慕氏勃氏皆勇健好反叛蛵呼丁反</hi>惠帝<lb/>
元康末魏武所分左部都尉左賢王劉元海<hi>漢初髙帝以宮女妻</hi>
<hi>冐頓約為兄弟故子孫遂冐姓劉氏</hi>為首叛亂竊大號據神器自是戎狄<lb/>
迭有中夏矣<hi>元海父豹即單于扶羅子左賢王也</hi>○范曄論曰自漢興匈<lb/>
奴强盛為患窮力殫財冦雖頗折而漢之疲耗畧相當<lb/>
<pb n="KR2m0001_WYG_200-31b"/>
矣宣帝値虜庭分爭呼韓邪來臣乃權納懐柔因為邊<lb/>
衛<hi>單于保塞稱藩故曰邊衞</hi>罷闗徼之警息民兵之勞六十餘年矣<lb/>
後王莽陵簒擾動戎狄續以更始之亂方夏幅裂自是<lb/>
匈奴得志内暴滋深光武以用事諸華未遑沙塞之外<lb/>
因徙幽并之民增屯戍之卒而已其後匈奴爭立日逐<lb/>
來奔願修呼韓之好以禦北狄之衝奉藩稱臣永為捍<lb/>
禦天子乃詔有司開北鄙擇肥羙之地量水草以處之<lb/>
於是匈奴分破始有南北二庭焉後讐釁既深互伺便<lb/>
<pb n="KR2m0001_WYG_200-32a"/>
隙至於䧟潰創傷者靡歲或寜而漢之塞地晏然矣後<lb/>
亦頗為出師令竇憲耿䕫之徒前後掩其窟穴躡北追<lb/>
奔三千餘里單于震懾遁走於烏孫之地而漠北空矣<lb/>
若因其時勢及其虚曠還南虜於隂山歸河西於内地<lb/>
上申光武權宜之畧下防戎羯亂華之變使耿國之算<lb/>
不謬於當世袁安之議見從於後王平易正直若此其<lb/>
𢎞也而竇憲矜三㨗之効忽經世之規狠戾不端專行<lb/>
威惠遂復更立北虜返其故庭竝恩兩䕶以私已福棄<lb/>
<pb n="KR2m0001_WYG_200-32b"/>
蔑天公坐樹大鯁永言前載何憤恨之深乎自後經綸<lb/>
失方叛服不一其為疢毒胡可殫言降及後世翫為常<lb/>
俗終於吞噬神鄉丘墟帝宅<hi>謂劉竝海等及托䟦氏  都中國</hi>嗚呼千<lb/>
里之差興自毫端失得之源百世不磨矣<lb/>
　<lb/>
　<lb/>
　<lb/>
　通典卷一百九十五<lb/>
</p>
<p>
</p>
  </div>
</body>
</text>
</TEI>
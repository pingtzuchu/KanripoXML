<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷七十八</head> <lb/>
    <p>
<pb n="KR2m0001_WYG_083-1a"/>
欽定四庫全書<lb/>
　通典卷七十八<lb/>
　　唐　京　兆　杜　佑　君　卿　纂<lb/>
　禮三十八　軍三<lb/>
　　天子合朔伐鼓<hi>諸侯附○夏晉周宋漢齊後漢齊魏  晉  東            北</hi>
　　　　<hi>大唐</hi>
夏書曰乃季秋月朔辰弗集于房<hi>辰日月所㑹房所舍之次集㑹也不㑹則</hi>
<hi>日蝕可知</hi>瞽奏鼓嗇夫馳庶人走<hi>凡日蝕天子鼓扵社責上公也瞽樂官樂官進鼓則</hi>
<pb n="KR2m0001_WYG_083-1b"/>
<hi>伐之嗇夫主幣之官馳取幣禮天神也庶人走共救日蝕庶人百役之人</hi>○周制曰日有蝕<lb/>
之天子不舉樂素服置五麾陳五鼓五兵及救日之弓<lb/>
矢又以朱絲縈社而伐鼓責之<hi>或曰脅之或曰為暗恐人犯之日蝕者隂侵陽</hi>
<hi>社者衆隂之主鼓配陽也以隂犯陽故鳴鼓而救之</hi>夏官太僕掌軍旅田役贊王<lb/>
鼓日月蝕亦如之<hi>王通鼓佐擊其餘面</hi>曽子問曰諸侯旅見天子<lb/>
入門不得終禮而廢者㡬孔子曰四太廟火日蝕后之<lb/>
䘮雨霑服失容則廢如諸侯皆在而日蝕則從天子救<lb/>
日各以其方色與其兵也<hi>示奉時事有所討也方色者東方衣青南方衣赤西方衣</hi>
<pb n="KR2m0001_WYG_083-2a"/>
<hi>白北方衣黒其兵未聞</hi>曽子問曰當祭而日蝕太廟火其祭也如<lb/>
之何孔子曰接祭而已如牲至未殺則廢<hi>接祭不迎尸</hi>諸侯<lb/>
救日蝕置三麾陳三鼓三兵用幣扵社伐鼓扵朝<hi>魯昭公十</hi>
<hi>七年六月朔日蝕叔孫昭子曰日蝕諸侯用幣扵社上公代鼓於朝退自責</hi>大夫擊門士擊<lb/>
柝<hi>言衛其隅</hi>曽子問曰諸侯相見揖讓入門不得終禮廢者<lb/>
㡬孔子曰六天子崩太廟火日蝕后夫人之䘮雨霑服<lb/>
失容則廢○漢制天子救日蝕素服避正殿陳五鼓五<lb/>
兵以朱絲縈社内外嚴警太史登靈臺候日月有變便<lb/>
<pb n="KR2m0001_WYG_083-2b"/>
伐鼓太僕贊祝史陳辭以責之聞鼓音侍臣皆著赤幘<lb/>
帶劔入侍三臺令史以上皆持劔立其户前衛尉驅馳<lb/>
繞縈察守備日復常皆罷<hi>此義摯虞决疑注云約魯昭公時叔孫昭子説天子救日</hi>
<hi>之法</hi>○後漢制朔前後各二日牽羊酒至社下以祭日日<lb/>
有變割羊以祠社用救日日變執事冠長冠衣帛單衣<lb/>
絳領袖緑中衣絳縁以行禮如故事獻帝初平四年正<lb/>
月當祠南郊尚書八座議欲郤郊日又定冠禮而月朔<lb/>
日蝕博士孫瑞議按八座書以為正月之日太陽虧曜<lb/>
<pb n="KR2m0001_WYG_083-3a"/>
謫見扵天而冠者必有祼享之儀金石之樂飲燕之娛<lb/>
獻酧之報是為聞災不祗肅見異不怵惕也及建安中<lb/>
將元㑹而太史上言正朝當日蝕朝臣議應㑹不博平<lb/>
計吏劉邵建言曰梓慎裨竈古之良史猶占水火錯失<lb/>
天時禮諸侯見天子入門不得終禮者四日蝕在一然<lb/>
則聖人垂制不為異變先廢朝禮或災消異伏或推術<lb/>
謬誤時尚書令荀彧及衆人咸善而從之遂朝如舊日<lb/>
亦不蝕邵由此著名○魏髙貴鄉公正元二年太史奏<lb/>
<pb n="KR2m0001_WYG_083-3b"/>
三月一日寅時合朔去交二度恐相附近主者奏宣勑<lb/>
有司為救日蝕備既時過而不蝕大將軍曹爽推史官<lb/>
不驗之負空設合朔之期以疑上下光禄大夫領太史<lb/>
令邕言典歴者按歴術推交㑹之期候者伺遲疾之度<lb/>
當朔事無有違錯耳重問典歴周晃等對曰歴候所掌<lb/>
推歩遲速可以知加時早晚度交緩急可以知薄蝕深<lb/>
淺合朔之時或以月掩日則蔽障日體使光景有虧故<lb/>
謂之日蝕或日掩月則日從月上過謂之隂不侵陽雖<lb/>
<pb n="KR2m0001_WYG_083-4a"/>
交無變至扵日月相掩必蝕之理無術以推是以古者<lb/>
諸侯旅見天子日蝕則廢禮甞禘郊社日蝕則接祭是<lb/>
以前代史官不能審日蝕之數故有不得終禮自漢故<lb/>
事以為日蝕必當扵交每至其時申警百官以備日變<lb/>
甲寅詔書有備蝕之制無考負之法侍中鄭小同議史<lb/>
官不務審察晷度謹綜疎密謬准交㑹以為其兆至乃<lb/>
虛設疑日大警外内其有不效則委扵差晷度禁縱自<lb/>
由皆非其義按春秋昭公三十一年十二月辛亥日蝕<lb/>
<pb n="KR2m0001_WYG_083-4b"/>
晉史墨以庚午之日日始有謫自庚午至辛亥四十二<lb/>
日日蝕之兆固形於前矣此為古有明法而今不察是<lb/>
守官惰職考察無效此有司之罪又答古来黄帝顓頊<lb/>
夏殷周魯六歴皆無推日蝕法但有考課疎密而已負<lb/>
坐之條由本無術可課非司事之罪乃止○晉武帝咸<lb/>
寧三年四年並以正朝合朔却元㑹○東晉元帝大興<lb/>
元年四月合朔有司奏議按春秋日有蝕之天子伐鼓<lb/>
扵社攻諸隂也諸侯伐鼓於朝臣自攻也按尚書符若<lb/>
<pb n="KR2m0001_WYG_083-5a"/>
日有變便擊鼓諸門有違舊典詔曰所陳有正義改之<lb/>
至康帝建元元年太史上元日合朔後復疑應却㑹與<lb/>
不庾冰輔政寫劉邵議以示八座蔡謨著議非之曰邵<lb/>
論災消異伏又以竈慎猶有錯失太史上言亦不必審<lb/>
其理誠然也而云聖人垂制不為變異先廢朝禮此則<lb/>
謬矣災祥之發所以譴告人君王者之所重誡故素服<lb/>
廢樂退避正寢百官降物用幣伐鼓躬親救之夫警戒<lb/>
之事與其疑而廢之寧順而行之故孔子老𣆀助葬扵<lb/>
<pb n="KR2m0001_WYG_083-5b"/>
巷黨以䘮不星行故日蝕而止柩曰安知不見星今史<lb/>
官言當蝕亦安知其不蝕夫子老聃先行見星之防而<lb/>
邵逆廢日蝕之戒是反聖賢之成規也魯桓公壬申有<lb/>
災而以乙亥甞祭春秋譏之災事既過追懼未已故廢<lb/>
宗廟之祭况聞天𤯝將至而行慶樂之㑹於事乖矣禮<lb/>
記所云諸侯入門不得終禮者謂日官不先言諸侯既<lb/>
入見蝕乃知耳非先聞當蝕而朝㑹不廢也邵引此文<lb/>
失其義㫖邵所執者禮記也夫子老𣆀巷黨之事亦禮<lb/>
<pb n="KR2m0001_WYG_083-6a"/>
記所言復違而反之進退無據然荀彧所善漢朝所從<lb/>
遂令此言至今見稱莫知其謬後来君子將以為凖繩<lb/>
故正之云爾於是衆議從之穆帝永和中殷浩輔政又<lb/>
欲從劉邵議不却㑹王彪之議曰禮云諸侯旅見天子<lb/>
不得終禮而廢者四自謂卒暴有之非謂先存其事而<lb/>
僥倖史官推術錯謬故不先廢又從彪之議○宋因晉<lb/>
制○齊武帝永明元年十二月有司奏今月三日臘祠<lb/>
大社稷一日合朔日蝕既在致齋内未審扵社祠無疑<lb/>
<pb n="KR2m0001_WYG_083-6b"/>
不曽檢未有前凖尚書令王儉議禮記曽子問天子甞<lb/>
禘郊社五祀之祭簠簋既陳唯大䘮乃廢至扵當祭之<lb/>
日火及日蝕則停尋伐鼓用牲由来尚矣而簠簋初陳<lb/>
問所不及據此而言致齋初日乃但薄蝕則不廢祭按<lb/>
漢初平中博士孫瑞議以日蝕廢冠而不廢郊朝議從<lb/>
之王者父天母地郊社不殊此則前凖謂不宜廢詔可<lb/>
○北齊制日蝕則太極殿西廂東向東堂東廂西向各<lb/>
設御座羣官公服晝漏上水一刻内外戒嚴三門者閉<lb/>
<pb n="KR2m0001_WYG_083-7a"/>
中門者掩之蝕前三刻皇帝服通天冠即御座直衛如<lb/>
常不省事有變聞鼓音則避正殿就東堂服白祫單衣<lb/>
侍臣皆赤幘帶劔升殿侍諸司各扵其所赤幘持劔出<lb/>
户向日立有司各率官屬並行宮内諸門掖門屯衛大<lb/>
社鄴令以官屬圍社守四門以朱絲繩繞繫社壇三匝<lb/>
太祝令陳辭責社太史令二人走馬露版上尚書門司<lb/>
疾上之又告清都尹鳴鼓如嚴鼓法日光復乃止奏觧<lb/>
嚴○大唐合朔伐鼓具開元禮<lb/>
<pb n="KR2m0001_WYG_083-7b"/>
　　冬夏至寢鼓兵議<lb/>
易曰先王以至日閉闗商旅不行后不省方五經通議<lb/>
曰以冬至陽氣萌生隂陽交精始成萬物氣㣲在下不<lb/>
可動洩王者承天理物故率先天下静而不擾也夏至<lb/>
隂氣始動而未達故亦寢兵鼓不設政事助㣲氣之養<lb/>
也晉劉遐議曰以為陽實君道是以㣲陽初興慶其方<lb/>
盛寢鼓息兵不欲震蕩也禮尊無二若當助隂豈一之<lb/>
義何以明之彼月而蝕則惟其常此日而蝕于何不臧<lb/>
<pb n="KR2m0001_WYG_083-8a"/>
月蝕無救之道明矣何熊以為二節隂陽升降之極㑹<lb/>
通交代之日二氣既接剛柔始分君子逺慎諸物近慎<lb/>
諸已在冬欲静在夏無躁百官静事無刑以定寢鼓息<lb/>
兵其宜合同張俁曰冬夏二至慎微不異左傳曰凡分<lb/>
至啟閉必書雲物為備故也所重所慎扵是在矣周禮<lb/>
太僕掌贊王鼓救日月亦如之左傳又曰月亦如之又<lb/>
曰非日月之𤯝不鼓皆正經也日長則賀君父道也下<lb/>
慶上㑹情交接也日短則不賀臣子道也鼓以動衆是<lb/>
<pb n="KR2m0001_WYG_083-8b"/>
以二至迎送同寢之也劉泓謂寢鼓不出經傳或以漢<lb/>
興日蝕隂盛擊鼓助陽則冬至助陽不應寢鼓也于瓚<lb/>
又云按漢制有冬至絶事不聽政之條而無夏至也以<lb/>
此推之夏至不應寢政事鄭瑤曰尋冬至寢鼓之義雖<lb/>
無正文恐有由耳夫天之徳貴生惡殺冬至少陽初發<lb/>
萌芽之漸欲省事順動以應至道是以不省方事安能<lb/>
鳴鼓後代擬議寢之非為助陽也夏至少隂肇起殺氣<lb/>
自興否剥將至大戚方来宜有鳴鼓開闗興兵駭旅施<lb/>
<pb n="KR2m0001_WYG_083-9a"/>
命四方誥其逆兆以遏小人方長之害二至之義否泰<lb/>
道異休戚有殊寢鼓之教不宜同也若以夏至俗人所<lb/>
重文武可息之一日不可前三後三等扵冬至也<lb/>
　　馬政<hi>馬祭附○周</hi>　<hi>隋/</hi>　<hi>大唐</hi>
周制夏官校人掌王馬之政<hi>政謂差擇養乗之數也月令曰班馬政</hi>天子<lb/>
十有二閑馬六種種馬戎馬齊馬道馬田馬駑馬<hi>種謂上善</hi>
<hi>似母者以次差之玉輅駕種馬戎輅駕戎馬金輅駕齊馬象輅駕道馬田輅駕田馬駑馬給宮中之役</hi>邦<lb/>
國六閑馬四種家四閑馬二種<hi>降殺之差每廐為一閑諸侯有齊馬道馬田馬</hi>
<pb n="KR2m0001_WYG_083-9b"/>
<hi>家謂大夫有田馬各一閑其駑馬則皆分為三焉</hi>凡頒良馬而養乗之乗馬一<lb/>
師四圉三乗為皂皂一趣馬三皂為繫繫一馭夫六繫<lb/>
為廐廐一僕夫六廐成校校有左右駑馬三良馬之數<lb/>
麗馬一圉八麗一師八師一趣馬八趣馬一馭夫<hi>良善也善</hi>
<hi>馬五輅之馬趣馬馭夫僕夫帥之名也趣馬下士馭夫中士則僕夫上士也自乗至廐其數二百一十六匹易</hi>
<hi>乾為馬此應乾之䇿也至校變言成者明六馬各一廐而王馬小備也校有左右則良馬一種四百三十二匹</hi>
<hi>五種合二千一百六十匹駑馬三之則為千二百九十六匹五良一駑凡三千四百五十六匹然後王馬大備</hi>
<hi>詩云騋牝三千此謂王馬之大數麗耦也駑馬自圉至馭夫凡馬千二十四匹與三良馬之數不相應八皆疑</hi>
<pb n="KR2m0001_WYG_083-10a"/>
<hi>為六字之誤也師十二匹趣馬七十二匹則馭夫四百三十二匹矣趣音倉走反</hi>趣馬掌贊正<lb/>
良馬而齊其飲食簡其六節<hi>贊佐也簡差也節量也差擇王馬以為六等</hi>巫<lb/>
馬掌養疾馬而乗治之相醫而藥攻馬疾受材扵校人<lb/>
<hi>乗謂驅歩以發其疾所以知疾處乃治之</hi>牧師掌牧地皆有厲禁而頒之孟<lb/>
春焚牧<hi>焚牧地以除陳生新草</hi>仲春通淫<hi>仲春隂陽交萬物生之時可以合馬之牝牡按</hi>
<hi>月令季春乃合累牛騰馬遊牝扵牧</hi>馬質掌質馬馬量三物一曰戎馬二<lb/>
曰田馬三曰駑馬皆有物賈<hi>此三馬者買以給官府之使無種也皆有物賈謂皆</hi>
<hi>有物色及賈直</hi>凡受馬扵有司者書其齒毛與其賈馬死則旬<lb/>
<pb n="KR2m0001_WYG_083-10b"/>
之内更旬之外入馬耳以其物更其外否<hi>旬之内死者償以齒毛與</hi>
<hi>賈受之日淺養之惡也旬之外死者入馬耳償以毛色不以齒賈任之過其任也其外否者旬之外踰二十日</hi>
<hi>而死者不任用非用者罪</hi>春祭馬祖執駒<hi>馬祖天駟也孝經説曰房為龍馬鄭衆云執駒無令</hi>
<hi>近母猶攻駒也二嵗曰駒三嵗曰駣鄭𤣥謂執猶拘也春通淫之時駒弱血氣未定為其乗匹傷之</hi>夏祭<lb/>
先牧頒馬攻特<hi>先牧始養馬者其人未聞夏通淫之後攻其特為其蹄齧不可乗用鄭衆云攻</hi>
<hi>特謂騬之騬音繒</hi>秋祭馬社臧僕<hi>馬社始乗馬者世本作曰相士作乗馬鄭衆云臧僕謂簡</hi>
<hi>練馭者令皆善也鄭𤣥謂僕馭五輅之僕</hi>冬祭馬歩獻馬講馭夫<hi>馬歩神為災害馬者</hi>
<hi>獻馬見成馬扵王也馭夫馭貳車從車使車者講猶簡習</hi>其餘祭大澤用仲月剛日<lb/>
<pb n="KR2m0001_WYG_083-11a"/>
<hi>甲庚丙壬戊為剛日乙丁辛癸巳為柔日</hi>○隋制常以仲春用少牢祭馬祖<lb/>
扵大澤諸合祭官於祭所致齋一日積柴扵燎壇禮畢<lb/>
<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>燎仲夏祭先牧仲秋祭馬社仲冬祭馬歩並扵大澤<lb/>
皆以剛日牲用少牢如祭馬祖埋而不燎○大唐馬祭<lb/>
因隋之制其儀如開元禮<lb/>
　　時儺<hi>周</hi>　<hi>後漢/</hi>　<hi>北齊/</hi>　<hi>隋/</hi>　<hi>大唐</hi>
周制夏官方相氏掌䝉熊皮黄金四目𤣥衣朱裳執戈<lb/>
揚楯帥百𨽻而時儺以索室毆疫<hi>䝉冐也冐熊皮者以警毆疫厲之鬼如今</hi>
<pb n="KR2m0001_WYG_083-11b"/>
<hi>魌頭也時儺四時作方相氏以儺却凶惡也</hi>月令季春命國儺九門磔攘以<lb/>
畢春氣<hi>洪範傳云言之不從則有犬禍犬属金也故磔之扵九門所以抑金扶木畢成春功東方三門</hi>
<hi>不磔春位不殺且盛徳所在無所攘</hi>仲秋天子乃儺以逹秋氣<hi>此儺儺陽氣也陽暑</hi>
<hi>至此不衰害亦將及人故儺以通秋氣方欲助秋故不磔犬</hi>季冬命有司大儺旁磔<lb/>
以送寒氣<hi>大儺為嵗終逐除隂疫以送寒氣旁謂王城四旁十二門也磔謂磔犬扵門也春磔九門</hi>
<hi>冬禮大故徧磔扵十二門所以扶陽抑隂之義也犬屬金冬盡春興為木故殺金以助木氣</hi>○後漢<lb/>
季冬先臘一日大儺<hi>儺却之也</hi>謂之逐疫<hi>漢舊儀曰顓頊氏有三子生而亡為</hi>
<hi>疫鬼一居江水為虎一居若水是為魍魎蜮鬼一居人宮室區隅漚庾善驚人小兒月令章句曰日行北方之</hi>
<pb n="KR2m0001_WYG_083-12a"/>
<hi>宿北方大隂恐為所抑故命有司大儺所以扶陽抑隂也盧植禮記注云所以逐衰而迎新</hi>其儀選<lb/>
中黄門子弟十嵗以上十二以下百二十人為侲子皆<lb/>
赤幘皁製執大鼗<hi>漢舊儀曰方相氏帥百𨽻及童子以桃弧棘矢土鼓鼓且射之以赤丸五</hi>
<hi>榖播洒之譙周論語注曰以葦矢射之薛綜曰侲之言善善童幼子也侲音振</hi>方相氏黄金四<lb/>
目䝉熊皮元衣朱裳執戈揚楯十二獸有衣毛角中黄<lb/>
門行之冗從僕射將之以逐惡鬼扵禁中夜漏上水朝<lb/>
臣㑹侍中尚書御史謁者虎賁羽林郎將執事皆赤幘<lb/>
陛衛乗輿御前殿黄門令奏曰侲子備請逐疫於是中<lb/>
<pb n="KR2m0001_WYG_083-12b"/>
黄門唱侲子和曰甲作食<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>胇胃食虎雄伯食魅騰簡<lb/>
食不祥攬諸食咎伯奇食夢強梁祖明共食磔死寄生<lb/>
委隨食觀錯斷食巨窮奇騰根共食蠱凡使十二神追<lb/>
惡凶赫汝軀拉汝幹節觧汝肉抽汝肺腸汝不急去後<lb/>
者為糧<hi>東京賦曰捎魑魅斮獝狂斬委蛇腦方良囚耕父扵清冷溺女魃扵神潢殘夔魖與罔象殪野</hi>
<hi>仲而殲游光注曰魑魅山澤之神獝狂惡鬼委蛇大如車轂方良草澤神耕父女魃皆旱鬼惡水故囚溺扵水</hi>
<hi>中使不能為害夔魖㒺象木石之怪野仲游光兄弟八人恒在人間作怪害也孔子曰木石之怪夔㒺兩水之</hi>
<hi>怪龍㒺象劉昭曰木石山怪也夔一足越人謂之山㺐㒺兩山精好學人聲而迷惑人龍神物也非所常見故</hi>
<pb n="KR2m0001_WYG_083-13a"/>
<hi>曰怪㒺象食人一名沐膒埤蒼曰獝狂無頭鬼委音虛獝音休律反埤避移反</hi>因作方相與十<lb/>
二獸舞嚾呼周徧前後省三過持炬火送疫出端門<hi>東京</hi>
<hi>賦曰煌火馳而星流逐赤疫扵四裔注曰煌然火如星馳赤疫疫鬼惡者也侲子合三行從東序上西序下</hi>
門外騶騎𫝊炬出宮司馬闕門門外五營騎士𫝊火棄<lb/>
雒水中<hi>東京賦注曰衛士千人在端門外五營千騎在衛士外為三部更送至雒水凡三輩逐鬼投雒</hi>
<hi>水中仍上天池絶其橋梁使不得度還</hi>百官官府各以木面獸能為儺人<lb/>
師訖設桃梗鬱壘葦茭畢執事陛者罷<hi>山海經曰東海中有度朔山上</hi>
<hi>有大桃樹蟠屈三千里其卑枝門曰東北鬼門萬鬼出入也上有二神人一曰神荼一曰鬱壘主閲領衆鬼之</hi>
<pb n="KR2m0001_WYG_083-13b"/>
<hi>惡害人者執以葦索而用食虎扵是黄帝法而象之毆除畢因立桃梗扵門户上畫鬱壘持葦索以御凶鬼畫</hi>
<hi>虎於當門食鬼</hi>葦㦸桃枝以賜公卿將軍特進諸侯云是月也<lb/>
立土牛六頭扵國都郡縣城外丑地以送大寒<hi>月令章句曰是</hi>
<hi>月之㑹建丑丑為牛寒將極是故出其物類形象以示送達之且以升陽也</hi>○北齊制季冬<lb/>
晦選人子弟如漢合二百四十人百二十人赤幘皁褠<lb/>
衣執鼗鼓百二十人赤布袴褶執鞞角方相氏執戈揚<lb/>
楯又作窮奇祖明等十二獸皆有毛角鼓吹令率之中<lb/>
黄門行之冗從僕射將之以逐惡鬼扵禁中其日戍夜<lb/>
<pb n="KR2m0001_WYG_083-14a"/>
三唱開諸里門儺者各集被服器仗以待事戍四唱開<lb/>
諸城門二衛皆嚴上水一刻皇帝常服即御座王公執<lb/>
事官一品以下六品以上陪列觀儺者鼓譟入殿西門<lb/>
徧扵禁内分出扵上閤作方相與十二獸舞戲喧呼周<lb/>
徧前後鼓譟出殿南門分為六道出扵郭外河清年中<lb/>
定令嵗十二月半講武至晦逐除二軍兵馬右入千秋<lb/>
門左入萬嵗門並永巷南下至昭陽殿北二軍交一軍<lb/>
從西上閤一軍東上閤並從端門南出閶闔門前橋南<lb/>
<pb n="KR2m0001_WYG_083-14b"/>
戲射並訖送至城南郭外罷○隋制季春晦儺磔牲於<lb/>
宮門及城四門以攘隂氣秋分前一日攘陽氣季冬旁<lb/>
磔大儺亦如之其牲每門各用羝羊及雄雞一選侲子<lb/>
如北齊法冬八隊二時則四隊問事十二人赤幘褠衣<lb/>
執皮鞭工二十人其一人方相氏如周禮一人為唱師<lb/>
着皮衣執棒鼓角各十人有司素備雄雞羝羊及酒扵<lb/>
宮門為坎未明呼鼓譟以入方相氏執戈揚楯周呼鼓<lb/>
譟而出合趣明陽門分詣諸城門將出諸司執事預疈<lb/>
<pb n="KR2m0001_WYG_083-15a"/>
牲胷磔之<hi>疈普逼反</hi>扵門酌酒禳祝舉牲并酒埋之○大唐<lb/>
制季冬大儺及州縣儺禮並如開元禮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_083-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典巻七十八<lb/>
</p>
<p>
</p>
  </div>
</body>
</text>
</TEI>
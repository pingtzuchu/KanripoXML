<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷三十五</head> <lb/>
    <p>
<pb n="KR2m0001_WYG_040-1a"/>
欽定四庫全書<lb/>
　通典卷三十五<lb/>
　　唐　京　兆　杜　佑　君　卿　纂<lb/>
　職官十七<lb/>
　　禄秩<hi>幹力衣白直閤仗身士庶僕力親事夫帳内  執    防    邑    士    門  等並</hi>
　　　<hi>附</hi>
周班爵禄之制天子一位公一位侯一位伯一位子男<lb/>
同一位凡五等也君一位卿一位大夫一位上士一位<lb/>
<pb n="KR2m0001_WYG_040-1b"/>
中士一位下士一位凡六等大國君十卿禄卿禄四大<lb/>
夫大夫倍上士上士倍中士中士倍下士下士與庶人<lb/>
在官者同禄<hi>趙岐曰庶人在官者未命為士者</hi>次國君十卿禄卿禄三<lb/>
大夫大夫倍上士上士倍中士中士倍下士下士與庶<lb/>
人在官者同禄小國君十卿禄卿禄二大夫大夫倍上<lb/>
士上士倍中士中士倍下士下士與庶人在官者同禄<lb/>
皆禄足以代耕也<hi>卿禄於君禄皆十分之一大夫於卿各相加士不得耕以禄代耕也</hi>及<lb/>
乎周衰諸侯惡其害已而去其籍<hi>諸侯恣行惡其法度之害已而滅去其籍</hi>
<pb n="KR2m0001_WYG_040-2a"/>
<hi>故今周禮司禄之官缺其職也</hi>故其詳不可得而聞矣兹蓋其畧也<hi>孟子</hi>
天子之三公之田視公侯天子之卿視伯天子之大夫<lb/>
視子男天子之元士視附庸<hi>視比也</hi>諸侯之下士禄食九<lb/>
人中士食十八人上士食三十六人下大夫食七十二<lb/>
人卿食二百八十八人君食二千八百八十人次國之<lb/>
卿食二百一十六人君食二千一百六十人小國之卿<lb/>
食百四十四人君食千四百四十四人次國之卿命於<lb/>
君者如小國之卿凡制農田百畝百畝之分上農夫食<lb/>
<pb n="KR2m0001_WYG_040-2b"/>
九人其次食八人其次食七人其次食六人下農夫食<lb/>
五人庶人在官者其禄以是為差<hi>農夫皆受田於公田肥礉有五等收入不</hi>
<hi>同也庶人在官者謂府史之屬官長所除不命於天子國君者分或為糞礉古教反</hi>故諸侯之下<lb/>
士視上農夫禄足以代耕也<hi>禮記王制篇</hi>○漢制禄秩自中<lb/>
二千石至百石各有等差宣帝又益天下吏百石以下<lb/>
俸十五<hi>漢書曰若食一斛則益五斗又應劭注漢書曰張敞蕭望之言曰夫倉廪實而知禮節衣食足</hi>
<hi>而知榮辱今小吏俸率不足常有憂父母妻子之心雖欲潔身為㢘其勢不能請以什率増天下吏俸宣帝乃</hi>
<hi>益天下吏俸什二而漢書言十五兩存其說耳</hi>至成帝陽朔二年除八百石五<lb/>
<pb n="KR2m0001_WYG_040-3a"/>
百石秩<hi>除八百就六百除五百就四百</hi>綏和二年又益吏三百石以下<lb/>
俸凡吏比二千石以上年老致仕者三分故禄以一與<lb/>
之終其身<hi>其時亦有俸錢之差但夲史文不具耳故元帝時貢禹上書曰臣為諫議大夫秩八百石</hi>
<hi>俸錢月九千二百廪食太官又拜為光禄大夫秩二千石俸錢月萬二千禄賜愈多家日以益冨</hi>中二<lb/>
千石<hi>月俸百八十斛</hi>二千石<hi>百二/十斛</hi>比二千石<hi>百/斛</hi>千石<hi>八十斛</hi>六百<lb/>
石<hi>七十斛</hi>四百石<hi>五十/斛</hi>比四百石<hi>四十/五斛</hi>三百石<hi>四十斛</hi>比三<lb/>
百石<hi>三十七斛</hi>二百石<hi>三十/斛</hi>比二百石<hi>二十/七斛</hi>百石<hi>十六斛</hi>自四<lb/>
百石至二百石為長吏<hi>吏理也主理其縣内</hi>百石以下有斗食佐<lb/>
<pb n="KR2m0001_WYG_040-3b"/>
史之秩<hi>顔師古曰漢官名秩簿云斗食月俸一十斛佐史月俸八斛也一説斗食者嵗俸不滿百石計</hi>
<hi>日而食一斗三升故云斗食也</hi>是為小吏<hi>夲史王莽詔曰自公卿以下一月之禄十斛緵布二疋或</hi>
<hi>帛一疋予毎念之今俸禄一嵗六十斛稍以差増上至四輔而為萬斛孟康曰緵八十縷也</hi>○後漢<lb/>
大將軍三公俸月三百五十斛<hi>風俗通曰漢制三公一嵗共食萬石按此則有</hi>
<hi>出蓋舉大數也</hi>至建武二十六年増百官俸其千石以上減於<lb/>
西京舊制六百石以下増於舊秩<hi>本史永初四年又減百官及州郡縣俸各</hi>
<hi>有差</hi>凡諸受俸皆取半錢榖延平中定制中二千石<hi>月俸錢九</hi>
<hi>千米七十二斛</hi>真二千石<hi>錢六千五百/米三十六斛</hi>比二千石<hi>錢五千米三十四斛</hi>千<lb/>
<pb n="KR2m0001_WYG_040-4a"/>
石<hi>錢四千米三十斛</hi>六百石<hi>錢三千五百/米二十一斛</hi>四百石<hi>錢二千五百米十五斛</hi>
三百石<hi>錢二千米十二斛</hi>二百石<hi>錢一千/米九斛</hi>一百石<hi>錢八百米四斛八斗</hi>凡<lb/>
中二千石丞比千石真二千石丞長史六百石比二千<lb/>
石丞比六百石令相千石者丞尉皆四百石其六百石<lb/>
者丞尉皆三百石長相四百石及三百石者丞尉皆二<lb/>
百石諸侯公主家丞秩皆比三百石諸邊障塞尉諸陵<lb/>
校尉皆二百石有常例者不署秩<hi>夲志</hi>大將軍三公臘賜<lb/>
錢各二十萬牛肉二百斤粳米二百斛<hi>特進侯以下各有差</hi>立春<lb/>
<pb n="KR2m0001_WYG_040-4b"/>
之日遣使者賜文官司徒司空帛三十疋九卿十五疋<lb/>
武官太尉大將軍各六十疋執金吾諸校尉各三十疋<lb/>
武官倍文官<hi>漢官儀</hi>獻帝建安八年頒賜三公以下金帛<lb/>
由是三年一賜以為常制<hi>夲史</hi>○宋氏以來州郡秩俸及<lb/>
雜供給多隨土所出無有定准永元初詔二品清官以<lb/>
上應食禄者有二親或祖父母年登七十並給見錢其<lb/>
郡縣田禄以芒種為斷此前去官者則一年秩禄皆入<lb/>
前人此後去者悉入後人元嘉末又改此制計月分禄<lb/>
<pb n="KR2m0001_WYG_040-5a"/>
<hi>武帝初即位制凡中二千石加公田一頃</hi>○齊氏衆官有僮幹之役而不詳<lb/>
其制<hi>永明五年制二品清官行僮幹杖不得出十張融坐鞭幹錢敬道杖五十免官又梁王諶為吏部郎</hi>
<hi>坐鞭曹申免官幹者若門僕之類也</hi>○梁武帝天監初定九品令帝於品<lb/>
下注一品秩為萬石第二第三品為中二千石第四第<lb/>
五品為二千石及侯景之亂國用常褊京官文武月唯<lb/>
别得廪食多遥帶一郡縣官而取其禄秩焉揚徐等大<lb/>
州比令僕班<hi>揚州督王畿理在建康徐州督重鎮理京口並外官刺史最重者尚書令僕射官品</hi>
<hi>第三也</hi>寜桂等小州比參軍班<hi>寜州理建寜今雲南郡桂州理始安今郡並與外官</hi>
<pb n="KR2m0001_WYG_040-5b"/>
<hi>刺史最輕者公府參軍官品第六也</hi>丹陽郡吳郡㑹稽等郡同太子詹事<lb/>
尚書班<hi>丹陽尹理建康吴郡㑹稽即今郡並列郡重者詹事尚書官品第三也</hi>高原晉康<lb/>
等小郡三班而已<hi>髙原晉康即今郡並列郡最輕者梁武帝定九品後其内官吏為十八班</hi>
<hi>以班多者為貴同班者即以居下為劣則與品第髙下不倫當是其時更以清濁為差耳夲史既畧不可詳審</hi>
<hi>焉</hi>大郡六班小縣兩轉方至一班品第既殊不可委載<lb/>
其州郡縣禄米絹布絲綿當䖏輸臺附倉庫若給刺史<lb/>
守令等先准其所部文武人物多少由勅而裁凡如禄<lb/>
秩既通所部兵士給之其家得蓋少諸王諸主出閣就<lb/>
<pb n="KR2m0001_WYG_040-6a"/>
第婚冠所須及衣裳服飾并酒米魚鮭香油紙燭等並<lb/>
受官給之王及主壻外禄者不給解任還京仍亦公給<lb/>
○後魏初無禄秩者至孝文太和八年始班俸禄罷諸<lb/>
商人以簡民事户増調三疋榖三斛九升以為官司之<lb/>
禄均預調為二疋之賦禄行之後贓滿一疋者死其禄<lb/>
每季一請於是百官受禄有差至十年議定民官依户<lb/>
給俸<hi>本史又曰初邊方小郡太守數户而已一請止六尺絹歳不滿疋</hi>○北齊官秩一<lb/>
品每嵗八百疋<hi>二百疋為一秩</hi>從一品七百疋<hi>一百七十五疋為一秩</hi>二<lb/>
<pb n="KR2m0001_WYG_040-6b"/>
品六百疋<hi>一百五十疋為一秩</hi>從二品五百疋<hi>一百二十五疋為一秩</hi>三品<lb/>
四百疋<hi>一百疋為一秩</hi>從三品三百疋<hi>七十五疋為一秩</hi>四品二百四<lb/>
十疋<hi>六十疋為一秩</hi>從四品二百疋<hi>五十疋為一秩</hi>五品一百六十疋<lb/>
<hi>四十疋為一秩</hi>從五品一百二十疋<hi>三十疋/為一秩</hi>六品一百疋<hi>二十五疋</hi>
<hi>為一秩</hi>從六品八十疋<hi>二十疋/為一秩</hi>七品六十疋<hi>十五疋為一秩</hi>從七<lb/>
品四十疋<hi>十疋為一秩</hi>八品三十六疋<hi>九疋為一秩</hi>從八品三十<lb/>
二疋<hi>八疋為一秩</hi>九品二十八疋<hi>七疋為一秩</hi>從九品二十四疋<lb/>
<hi>六疋為一秩</hi>禄率一分以帛一分以粟一分以錢事繁者優<lb/>
<pb n="KR2m0001_WYG_040-7a"/>
一秩平者守夲秩閒者降一秩長兼試守者亦降一秩<lb/>
官非執事不朝拜者皆不給禄州郡縣制禄之法刺史<lb/>
守令下車各前取一時之秩上上州刺史嵗秩八百疋<lb/>
與司州牧同上中上下各以五十疋為差中上降上下<lb/>
一百疋中中及中下亦以五十疋為差下上降中下一<lb/>
百疋下中下下亦各以五十疋為差上郡太守嵗秩五<lb/>
百疋降清都尹五十疋上中上下各以五十疋為差中<lb/>
上降上下四十疋中中及中下各以三十疋為差下上<lb/>
<pb n="KR2m0001_WYG_040-7b"/>
降中下四十疋下中下下各以二十疋為差上上縣嵗<lb/>
一百五十疋與鄴臨漳成安三縣同上中上下各以十<lb/>
疋為差中上降上下三十疋中中及中下各以五疋為<lb/>
差下上降中下二十疋下中下下各以十疋為差州自<lb/>
長史下逮於史吏郡縣自丞以下逮於掾佐亦皆以帛<lb/>
為秩郡有尉者尉減丞之半皆以其所出常調課給之<lb/>
自一品以下至流外勲品各給事力一品至三十人下<lb/>
流外勲品或以五人為等或以四人三人二人一人為<lb/>
<pb n="KR2m0001_WYG_040-8a"/>
等繁者加一等平者守夲力閒者降一等諸州刺史守<lb/>
令以下幹及力皆聽勅乃給其幹出所部之人一幹輸<lb/>
絹十八疋幹身放之力則郡縣白直充○後周制禄秩<lb/>
下士一百二十五石中士以上至於上大夫各倍之上<lb/>
大夫是為四千石卿二分孤三分公四分各益其一公<lb/>
因盈數為萬石其九秩一百二十石八秩至於七秩每<lb/>
二秩六分而下各去其一二秩一秩俱為四十石凡頒<lb/>
禄視年之上下畝至四釜為上年上年頒其正三釜為<lb/>
<pb n="KR2m0001_WYG_040-8b"/>
中年中年頒其半二釜為下年下年頒其一無年為凶<lb/>
荒不頒禄○隋京官正一品禄九百石其下每以百石<lb/>
為差至正四品是為三百石從四品二百五十石其下<lb/>
毎以五十石為差至正六品是為一百石從六品九十<lb/>
石以下毎以十石為差至從八品是為五十石食封及<lb/>
官不判事者并九品皆不給禄其給皆以春秋二季刺<lb/>
史太守縣令則計户而給禄各以户數為九等之差大<lb/>
州六百二十石其下毎以四十石為差至於下下則三<lb/>
<pb n="KR2m0001_WYG_040-9a"/>
百石大郡三百四十石其下每以三十石為差至於下<lb/>
下則一百石大縣百四十石其下每以十石為差至於<lb/>
下下則六十石其禄唯及刺史二佐及郡守縣令<hi>本志</hi>文<lb/>
帝時嘗以百僚供費不足臺省府寺咸置廨錢收息取<lb/>
給工部尚書蘇孝慈以為官人争利非興化之道上表<lb/>
請罷從之公卿以下及給職田各有差<hi>本志</hi>義寜二年唐<lb/>
王為相國罷外官給禄毎十斛給地二十畝○大唐武<lb/>
徳中外官無禄貞觀二年制有上考者乃給禄其後遂<lb/>
<pb n="KR2m0001_WYG_040-9b"/>
定給禄俸之制<hi>以民地租充之</hi>京官正一品<hi>七百/石</hi>從一品<hi>六百石</hi>
正二品<hi>五百石</hi>從二品<hi>四百六/十石</hi>正三品<hi>四百/石</hi>從三品<hi>三百六十</hi>
<hi>石</hi>正四品<hi>三百/石</hi>從四品<hi>二百六/十石</hi>正五品<hi>二百/石</hi>從五品<hi>一百</hi>
<hi>六十石</hi>正六品<hi>一百/石</hi>從六品<hi>九十/石</hi>正七品<hi>八十/石</hi>從七品<hi>七十</hi>
<hi>石</hi>正八品<hi>六十/七石</hi>從八品<hi>六十/二石</hi>正九品<hi>五十/七石</hi>從九品<hi>五十二石</hi>
諸給禄者三師三公及太子三師三少若在京國諸司<lb/>
文武官職事九品以上并左右千牛備身左右太子千<lb/>
牛並依官給其春夏二季春給秋冬二季秋給<hi>凡京文武官毎</hi>
<pb n="KR2m0001_WYG_040-10a"/>
<hi>嵗給禄總一十五萬一千五百三十三石二斗自至徳之後不給</hi>其在外文武官九品<lb/>
以上准官皆降京官一等給其文武官在京長上者則<lb/>
不降<hi>諸給禄應降等者正從一品各以五十石為一等二品三品皆以三十石為一等四品五品皆以二</hi>
<hi>十石為一等六品七品皆以五石為一等八品九品皆以二石五斗為一等</hi>其俸錢之制京<lb/>
司諸官初置公廨令行署及番官興易以充其俸貞觀<lb/>
十二年罷公廨置胥士七千人取諸州上户為之准防<lb/>
閤例而收其課三嵗一更計員少多而分給焉貞觀十<lb/>
五年以府庫尚虛勅在京諸司依舊置公廨給錢充夲<lb/>
<pb n="KR2m0001_WYG_040-10b"/>
置令史府史胥士等令廻易納利以充官人俸諌議大<lb/>
夫褚遂良上疏曰為理之夲在於擇人不正其原遂差<lb/>
千里往古明經拜職或四科辟召必擇器任使量才命<lb/>
官然則市井子孫不居官吏國家制令憲章三代商賈<lb/>
之人亦不居官位陛下近許諸司令史捉公廨夲錢諸<lb/>
司取此色人號為捉錢令史不簡性識寜論書藝但令<lb/>
身能賈販家足貨財録牒吏部即依補擬大率入捉五<lb/>
十貫以下四十貫以上任居市肆恣其販易毎月納利<lb/>
<pb n="KR2m0001_WYG_040-11a"/>
四千一年凡輸五萬送利不違年滿授職然國家昔常<lb/>
笑漢代賣官今開此路頗類於彼在京七十餘司相率<lb/>
司别九人更一二載後年别即有六百餘人輸利受職<lb/>
伏以陛下理致昇平任賢為政或太學髙第或諸州進<lb/>
士皆䇿同片玉經若懸河守先聖之格言慕昔賢之㢘<lb/>
耻㧞十取五量能授官然犯禁違公輙罹刑法况乎捉<lb/>
錢令史專主賈販志意分毫之末耳目㕓肆之間輸錢<lb/>
於官以獲品秩荏苒年嵗國家能不使用之乎此人習<lb/>
<pb n="KR2m0001_WYG_040-11b"/>
與性成慣於求利苟得無恥豈蹈㢘隅使其居職何向<lb/>
而可將來之弊宜絶夲源臣毎周遊之間為國視聽京<lb/>
師庶僚爰及外官異口同詞咸言不便太宗納之停諸<lb/>
司捉錢依舊夲府給月俸二十一年復依故制置公廨<lb/>
給錢為之夲置令史府胥士等職賈易收息以充官俸<lb/>
永徽元年悉發胥士等更以諸州租庸脚直充之其後<lb/>
又令薄賦百姓一年稅錢依舊令髙户及典正等掌之<lb/>
毎月收息以充官俸其後又以税錢為之而罷其息利<lb/>
<pb n="KR2m0001_WYG_040-12a"/>
凡京文武正官每嵗供給俸食等錢<hi>并防閤庶僕及雜錢等</hi>總一<lb/>
十五萬三千七百二十貫<hi>員外官不在此數</hi>外官則以公廨田<lb/>
收及息錢等常食公用之外分充月料先以長官定數<lb/>
其州縣少尹長史司馬及丞各減長官之半尹大都督<lb/>
府長史副都督别駕及判司准二佐以職田數為加減<lb/>
其參軍及博士減判司主簿縣尉減縣丞各三分之一<lb/>
<hi>謂内外員外官同正員者禄料賜㑹食料一事以上並同正員其不同正員者禄賜食料亦同正員餘各給半</hi>
<hi>職田並不給自乾元之後以常賦不給内外官俸禄各減其半</hi>内供奉及裏行不帶夲<lb/>
<pb n="KR2m0001_WYG_040-12b"/>
官者禄俸食料防閤庶僕一事以上並同正官帶官者<lb/>
聽從多處給若帶外官者依京官給<hi>食料賜㑹與京官同</hi>諸檢校<lb/>
及判試知等官不帶内外官者料度一事以上准員外<lb/>
官同正員例給若檢校及判試知䖏正官見闕者兼給<lb/>
雜用其職田不應入正官者亦給<hi>其侍御史殿中及監察御史知試並同内</hi>
<hi>供奉裏行例</hi>儀鳯二年制内外官俸食防閤邑士白直等宜<lb/>
令王公以下率口出錢以充給焉調露元年九月職事<lb/>
五品以上者准舊給仗身武太后光宅元年九月以京<lb/>
<pb n="KR2m0001_WYG_040-13a"/>
官八品九品俸料授簿諸八品毎年給庶僕三人九品<lb/>
二人又有親事帳内<hi>六品七品子為親事八品九品子為帳内限年十八以上舉諸州共</hi>
<hi>率萬人為之</hi>凡王公以下及文武職事三品以上帶勲官者<lb/>
則給之<hi>其親事府帳内府官附在王侯篇</hi>三師三公開府儀同三司<hi>一百</hi>
<hi>三十人</hi>嗣王郡王<hi>一百/八人</hi>上柱國帶二品以上職事<hi>九十五人</hi>帶<lb/>
三品職事<hi>六十九人</hi>柱國帶二品以上職事<hi>七十九人</hi>帶三品職<lb/>
事<hi>六十三人</hi>上䕶軍帶二品以上職事<hi>七十/三人</hi>帶三品職事<hi>五十</hi>
<hi>五人</hi>䕶軍帶二品以上職事<hi>六十/二人</hi>帶三品職事<hi>三十六人</hi>諸州<lb/>
<pb n="KR2m0001_WYG_040-13b"/>
縣之官流外九品以上皆給白直二品<hi>四十人</hi>三品<hi>三十二人</hi>
四品<hi>二十四人</hi>五品<hi>十六/人</hi>六品<hi>十/人</hi>七品<hi>七人其七品/佐官六人</hi>八品<hi>五人</hi>
九品<hi>四人</hi>諸州縣官流内九品以上及在外監五品以上<lb/>
皆給執衣<hi>隨身驅使典執筆硯其監官於隨近州縣取充</hi>二品<hi>十八/人</hi>三品<hi>十五人</hi>
四品<hi>十二人</hi>五品<hi>九/人</hi>六品七品<hi>各六/人</hi>八品九品<hi>各三人關津嶽瀆官</hi>
<hi>並不給</hi>分為三番毎周而代<hi>不願代者聽之</hi>初以民丁中男充為<lb/>
之役使者不得踰境後皆捨其身而收其課課入所配<lb/>
之官遂為恒制鎮戍之官以鎮戍上中下為差上鎮給<lb/>
<pb n="KR2m0001_WYG_040-14a"/>
仗身四人中下鎮將副各三人中下鎮副各二人倉曹<lb/>
兵曹戍主副各一人其仗身十五日一時收資六百四<lb/>
十開元十年正月省王公以下視品官叅佐及京官五<lb/>
品以上官仗身職員凡京師文武職事官五品以上給<lb/>
防閤一品<hi>九十六人</hi>二品<hi>七十/二人</hi>三品<hi>四十/八人</hi>四品<hi>三十/二人</hi>五品<hi>二十</hi>
<hi>四人</hi>六品以下給庶僕六品<hi>五/人</hi>七品<hi>四/人</hi>八品<hi>三/人</hi>九品<hi>二人</hi>公<lb/>
主邑士<hi>八十人</hi>郡主<hi>六十/人</hi>縣主<hi>四十/人</hi>特封縣主<hi>三十四人</hi>京官<lb/>
仕兩職者從多給凡州縣官皆有白直二品<hi>四十人</hi>三品<lb/>
<pb n="KR2m0001_WYG_040-14b"/>
<hi>三十二人</hi>四品<hi>二十/人</hi>五品<hi>十六/人</hi>六品<hi>十二/人</hi>七品<hi>六/人</hi>八品<hi>五人</hi>九<lb/>
品<hi>四人</hi>凡諸親王府屬並給士力數如白直其防閤庶僕<lb/>
白直士力納課者毎年不過二千五百執衣元不過一<lb/>
千文防閤庶僕舊制季分月俸食料雜用即有分諸官<lb/>
應月給開元二十四年六月乃撮而同之通謂之俸料<lb/>
一品月俸料六千食料千八百雜用千二百防閤十五<lb/>
千通計二十四千二品三品月俸五千食料千一百雜<lb/>
用九百防閤十千通計十七千四品月俸三千五百食<lb/>
<pb n="KR2m0001_WYG_040-15a"/>
料七百雜用七百防閤六千六百六十七通計十一千<lb/>
五百六十七五品月俸三千食料六百雜用六百防閤<lb/>
五千通計九千二百六品月俸二千食料四百雜用四<lb/>
百庶僕二千五百通計五千三百七品月俸千七百五<lb/>
十食料三百五十雜用三百五十庶僕千六百通計四<lb/>
千五十八品月俸千三百五十食料三百雜用三百庶<lb/>
僕六百通計二千五百五十九品月俸千五十食料二<lb/>
百五十雜用二百庶僕四百通計千九百<hi>其數自國初以來即有中</hi>
<pb n="KR2m0001_WYG_040-15b"/>
<hi>間色目或有加減今方為定制</hi>員外官帶同正者不減正員官食料錢<lb/>
不帶同正者減半<hi>致仕官建中三年九月勅所請半禄料及賜物等並宜從勅出日於夲貫</hi>
<hi>及寄住䖏州府支給至貞元四年四月勅其宴㑹及朔望朝參並依恒式自今已後宜准此</hi>諸州縣<lb/>
不配防人處城及倉庫門各二人須守䕶者取年十八<lb/>
以上中男及殘疾據見在數均為番地勿得偏併毎番<lb/>
一旬毎城門各四人倉庫門各二人<hi>其倉門毎萬石加一人石數雖多不</hi>
<hi>得過五人</hi>其京兆河南府及赤縣大門各六人庫門各三人<lb/>
<hi>其須修理官廨及祗承官人聽量配驅使若番上不到應湏徴課者毎番閑月不得過一百七十忙月不得過</hi>
<pb n="KR2m0001_WYG_040-16a"/>
<hi>二百文</hi>滿五旬者殘疾免課調中男免雜徭其州城郭之<lb/>
下户數不登者通取於他縣總謂之門夫其後舉其名<lb/>
而徴其資以給郡縣之官其門之多少課之髙下任土<lb/>
作制無有常數天寳五載制郡縣白直計數多少同料<lb/>
錢加税以充之不得配丁為白直十四載八月制兩京<lb/>
文武官九品以上正員官自今以後毎月給食雜用防<lb/>
閤庶僕等宜十分率加二分其同正官加一分仍永為<lb/>
恒式<hi>乾元元年制外官給半料以職田不給料令度支使量閒劇司給手力課員外官一切無料大歴三</hi>
<pb n="KR2m0001_WYG_040-16b"/>
<hi>年通計京城諸司毎月給手力資錢凡四萬七千五百四十六貫四十文並以天下青苗錢充初以常賦不給</hi>
<hi>乃税人墾田畝十有五錢資用窘急不暇成熟候苗青即征之故謂之青苗錢主其任者為青苗使貞元四年</hi>
<hi>正月勅京文武官員及兩京府縣官總三千七百七貫據元給及雜加毎當錢五萬一千四百四貫六百一十</hi>
<hi>七文一年都當六十一萬六千八百五十五貫四百文</hi>天寳七載九月勅五品以<lb/>
上正員清官諸道節度使及太守等並聽常蓄絲竹以<lb/>
展懽娱行樂盛時式覃中外至八載六月勅其男口給<lb/>
使王公家不過二十人其職事官一品不得過十人三<lb/>
品不得過八人四品不得過六人五品不得過四人京<lb/>
<pb n="KR2m0001_WYG_040-17a"/>
文武清官六品七品不得過二人八品九品不得過一<lb/>
人<hi>百官家蓄絲竹及給使口並是朝恩優寵資給故附於庶僕俸料之後</hi>
　　致仕官禄<lb/>
大唐令諸職事官年七十五品以上致仕者各給半禄<lb/>
開元五年十月勅致仕應請物令所由送至宅<lb/>
　　職田公廨田<lb/>
古者自卿以下必有圭田圭田五十畝餘夫二十五畝<lb/>
<hi>孟子言古者卿以下至於士皆受田五十畝所以供祭祀圭潔也士田謂之圭田所謂惟士無田則亦不祭言</hi>
<pb n="KR2m0001_WYG_040-17b"/>
<hi>惟士無潔田也井田之民養公田者受百畝圭田半之故五十畝餘夫者一家一人受田其餘老小尚有餘力</hi>
<hi>者受二十五畝半於圭田謂之餘夫也受田者田萊多少有上中下周禮曰餘夫亦如之亦如上中下之制也</hi>
故王制曰公田藉而不税<hi>藉之言借也借民力治公田羙惡取於此不税民之所自</hi>
<hi>治也孟子曰夏后氏五十而貢殷人七十而助周人百畝而徹是也</hi>夫圭田無征是也<hi>夫猶</hi>
<hi>治也征税也治圭田者不税所以厚賢也此則周禮之士田以任近郊之地税什一也</hi>凡藉田之<lb/>
法以一里之田凡九頃分授八夫則家得一頃其餘一<lb/>
頃以八十畝均付八家以為公田家得十畝借民力而<lb/>
治之公則好惡取於是不復侵人所自治之田也故詩<lb/>
<pb n="KR2m0001_WYG_040-18a"/>
曰雨我公田遂及我私其餘二十畝二家共得五畝以<lb/>
為廬舎秦漢之間不詳其制○晉公卿猶各有菜田及<lb/>
田騶多少之級然粗舉其制而史不備書其餘歴代多<lb/>
缺○後魏孝文太和五年州刺史郡太守并官節級給<lb/>
公田○隋文帝開皇中以百僚供費不足咸置廨錢收<lb/>
息取利蘇孝慈上表請罷於是公卿以下内外官給職<lb/>
分田一品給五頃至五品則為三頃其下毎以五十畝<lb/>
為差又給公廨田以供用○大唐凡京諸司各有公廨<lb/>
<pb n="KR2m0001_WYG_040-18b"/>
田司農寺<hi>給二十六頃</hi>殿中省<hi>二十/五頃</hi>少府監<hi>二十/二頃</hi>太常寺<hi>二十</hi>
<hi>頃</hi>京兆府河南府<hi>各十/七頃</hi>太府寺<hi>十六/頃</hi>吏部户部<hi>各十五頃</hi>兵<lb/>
部内侍省<hi>各十四頃</hi>中書省將作監<hi>各十/三頃</hi>刑部大理寺<hi>各十二頃</hi>
尚書都省門下省太子左春坊<hi>各十一頃</hi>工部<hi>一十頃</hi>光禄寺<lb/>
太僕寺祕書監<hi>各九頃</hi>禮部鴻臚寺都水監太子詹事府<lb/>
<hi>各八頃</hi>御史臺國子監京縣<hi>各七/頃</hi>左右衛太子家令寺<hi>各六</hi>
<hi>頃</hi>衛尉寺左右驍衛左右武衛左右威衛左右領軍衛<lb/>
左右金吾衛左右監門衛太子左右春坊<hi>各五頃</hi>太子左<lb/>
<pb n="KR2m0001_WYG_040-19a"/>
右衛率府太史局<hi>各四頃</hi>宗正寺左右千牛衛太子僕寺<lb/>
左右司禦率府左右清道率府左右監門率府<hi>各三頃</hi>内<lb/>
坊左右内率府率更府<hi>各二頃</hi>在外諸司公廨田亦各有<lb/>
差大都督府<hi>四十頃</hi>中都督府<hi>三十五頃</hi>下都督都䕶府上州<lb/>
<hi>各三十頃</hi>中州<hi>二十/頃</hi>官總監下州<hi>各十/五頃</hi>上縣<hi>十/頃</hi>中縣<hi>八頃</hi>下縣<lb/>
<hi>六頃</hi>上牧監上鎮<hi>各五頃</hi>下縣及中下牧司竹監中鎮諸軍<lb/>
折衝府<hi>各四頃</hi>諸冶監諸倉監下鎮上關<hi>各三頃</hi>牙市監諸<lb/>
屯監上戌中關及津<hi>各二頃其津𨽻都水使者不給</hi>下關<hi>一頃五十畝</hi>中戍<lb/>
<pb n="KR2m0001_WYG_040-19b"/>
下戍嶽瀆<hi>各一頃</hi>諸京官文武職事各有職分田一品<hi>十二</hi>
<hi>頃</hi>二品<hi>十/頃</hi>三品<hi>九/頃</hi>四品<hi>七/頃</hi>五品<hi>六/頃</hi>六品<hi>四/頃</hi>七品<hi>三頃五十畝</hi>
八品<hi>二頃五十畝</hi>九品<hi>二頃</hi>並去京城百里内給其京兆河南<lb/>
府及京縣官人職分田亦准此<hi>即百里内地少欲於百里外給者亦聽之</hi>諸<lb/>
州及都䕶府親王府官人職分之田亦各有差二品<hi>十二</hi>
<hi>頃</hi>三品<hi>十/頃</hi>四品<hi>八/頃</hi>五品<hi>七/頃</hi>六品<hi>五頃京畿/縣亦准此</hi>七品<hi>四頃</hi>八品<lb/>
<hi>三頃</hi>九品<hi>二頃五/十畝</hi>鎮戍闗津嶽瀆及在外監官五品<hi>五頃</hi>六<lb/>
品<hi>三頃五十畝</hi>七品<hi>三/頃</hi>八品<hi>二/頃</hi>九品<hi>一頃五十畝</hi>三衛中郎將上<lb/>
<pb n="KR2m0001_WYG_040-20a"/>
府折衝都尉<hi>各六頃</hi>中府<hi>五頃五/十畝</hi>下府及諸即将<hi>各五頃</hi>上<lb/>
府果毅都尉<hi>四頃</hi>中府<hi>三頃五/十畝</hi>下府<hi>三/頃</hi>上府長史别將<hi>各三</hi>
<hi>頃</hi>中府下府<hi>各二頃/五十畝</hi>親王府典軍<hi>五/頃</hi>副典軍<hi>四頃</hi>千牛備<lb/>
身左右太子千牛備身<hi>各二頃</hi>諸軍上折衝府兵曹<hi>二頃</hi>中<lb/>
府下府<hi>各一頃五十畝</hi>其外軍校尉<hi>一頃二/十畝</hi>旅帥<hi>一/頃</hi>隊正副<hi>各八</hi>
<hi>十畝</hi>皆於領側州縣界内給其校尉以下在夲縣及去家<lb/>
百里内領者不給<hi>其田亦借民佃植至秋冬受數而已</hi>諸職分陸田限三<lb/>
月三十日稻田限四月三十日以前上者並入後人以<lb/>
<pb n="KR2m0001_WYG_040-20b"/>
後上者入前人其麥田以九月三十日為限各前人自<lb/>
耕未種後人酬其功直已自種者准租分法其價六斗<lb/>
已下者依舊定不得過六斗並取情願不得抑配開元<lb/>
十年六月勅所置職田夲非古法爰自近制是以因循<lb/>
事有變通應湏刪改其内外所給職田止從今年九月<lb/>
以後並宜停給十八年六月京官職田特令准令給受<lb/>
復用舊制<hi>自大歴以來關中匱竭時物騰貴内官不給乃減外官職田三分之一以給京官俸毎嵗</hi>
<hi>通計文武正員員外官及内侍省閑廐五坊南北衙宿衛并教坊内人家糧等凡給米七十萬石</hi>
<pb n="KR2m0001_WYG_040-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_040-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷三十五<lb/>
</p>
<p>
</p>
  </div>
</body>
</text>
</TEI>
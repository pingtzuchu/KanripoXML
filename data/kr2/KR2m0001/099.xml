<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷九十四</head> <lb/>
    <p>
<pb n="KR2m0001_WYG_099-1a"/>
欽定四庫全書<lb/>
　通典卷九十四<lb/>
　　唐　亰　兆　杜　佑　君　卿　纂<lb/>
　禮五十四　凶十六<lb/>
　　奔喪及除喪而後歸制<hi>周</hi>　<hi>晉</hi>
周制奔喪之禮始聞親喪以哭答使者盡哀問故<hi>親父母也</hi>
　<hi>哭答使者驚怛之哀無辭也問故問親所由也雖非父母聞喪而哭禮亦然也</hi>又哭盡哀遂<lb/>
行日行百里不以夜行<hi>雖有哀戚猶避害也哭則遂行者不為位也</hi>唯父母<lb/>
<pb n="KR2m0001_WYG_099-1b"/>
之喪見星而行見星而舎若未得行則成服而后行<hi>謂以</hi>
<hi>君命有為者也成喪服得行則行</hi>過國至竟哭盡哀而止<hi>感此念親</hi>哭辟市<lb/>
朝<hi>為驚衆也</hi>望其國竟哭<hi>此斬縗者也自是哭且遂行</hi>至於家入門左升<lb/>
自西階殯東西面坐哭盡哀括髪袒<hi>括髪袒者去飾也未成服者素委貌</hi>
<hi>深衣已成服者固自喪服矣</hi>降堂東即位西鄉哭成踊<hi>已殯者位在下</hi>襲絰<lb/>
於序東絞帶反位拜賔成踊<hi>襲服衣也不於來日又哭乃絰者發喪已踰日節於</hi>
<hi>是可也其未小殮而至與在家同耳不散帶者不見尸柩也凡拜賔者就其位既拜反位哭踊</hi>送賔反<lb/>
位有賔後至者則拜之成踊送賔皆如初衆主人兄弟<lb/>
<pb n="KR2m0001_WYG_099-2a"/>
皆出門出門哭止闔門相者告就次<hi>次倚廬也</hi>於又哭括髪<lb/>
袒成踊於三哭猶括髪袒成踊三日成服拜賔送賔皆<lb/>
如初<hi>三日三哭之眀日也既哭成其喪服於序東也</hi>奔喪者非主人則主人為<lb/>
之拜賔送賔奔喪者自齊縗以下入門左中庭北面哭<lb/>
盡哀免麻於序東即位袒與主人哭成踊<hi>不外哭者非父母之喪綂</hi>
<hi>於主人也麻亦絰帶</hi>於又哭三哭皆免袒有賔則主人拜賔送賔<lb/>
丈夫婦人之待之也皆如朝夕哭位無變也奔母之喪<lb/>
西面哭盡哀括髪袒降堂東即位西鄉哭成踊襲免絰<lb/>
<pb n="KR2m0001_WYG_099-2b"/>
於序東拜賔送賔皆如奔父之禮於又哭不括髪<hi>為母於又</hi>
<hi>哭而免輕於父也其他則同</hi>婦人奔喪升自東階殯東西面坐哭盡<lb/>
哀東髽即位與主人拾踊<hi>婦人謂姑姊女子子也東階東面階也婦人入者由闈門</hi>
<hi>東髽髽於東序也不髽於房變於在室者也去纚大紒曰髽拾更也主人與之更踊賔客之</hi>奔喪者<lb/>
不及殯先之墓北面坐哭盡哀主人之待之也即位於<lb/>
墓左婦人墓右成踊盡哀括髪東即主人位絰絞帶哭<lb/>
成踊拜賔反位成踊相者告事畢<hi>主人之待之謂在家者也哭於墓為父母</hi>
<hi>則袒告事畢者於此後無事也</hi>遂冠歸入門左北面哭盡哀括髪袒成<lb/>
<pb n="KR2m0001_WYG_099-3a"/>
踊東即位拜賔成踊賔出主人拜送有賔後至者則拜<lb/>
之成踊送賔如初衆主人兄弟皆出門出門哭止相者<lb/>
告就次於又哭括髪成踊於三哭猶括髪成踊三日成<lb/>
服於五哭相者告事畢為母所以異於父者一括髪其<lb/>
餘免以終事他如奔父之禮<hi>一括髪謂歸入門哭時也</hi>齊縗以下不<lb/>
及殯先之墓西面哭盡哀<hi>不北面者亦統於主人也</hi>免麻於東方即<lb/>
位與主人哭成踊襲有賔則主人拜賔送賔賔有後至<lb/>
者拜之如初相者告事畢遂冠歸入門左北面哭盡哀<lb/>
<pb n="KR2m0001_WYG_099-3b"/>
免袒成踊東即位拜賔成踊賔出主人拜送於又哭免<lb/>
袒成踊於三哭猶免袒成踊三日成服於五哭相者告<lb/>
事畢聞喪不得奔喪哭盡哀問故又哭盡哀乃為位括<lb/>
髮袒成踊襲絰絞帶即位拜賔反位成踊賔出主人拜<lb/>
送於門外反位若有賔後至者拜之成踊送賔如初於<lb/>
又哭括髪袒成踊於三哭猶括髪袒成踊三日成服於<lb/>
五哭拜賔送賔如初凡奔喪齊縗望鄉而哭大功望門<lb/>
而哭小功至門而哭緦麻即位而哭<hi>奔喪哭親疎逺近之差也</hi>若除<lb/>
<pb n="KR2m0001_WYG_099-4a"/>
喪而後歸則之墓哭成踊東括髪袒絰拜賔成踊送賔<lb/>
反位又哭盡哀遂除於家不哭<hi>東者東即主人位如不及殯者遂除之於墓而</hi>
<hi>歸也</hi>主人之待之也無變於服與之哭不踊<hi>無變於服自若時服也亦</hi>
<hi>即位於墓左婦人墓右也</hi>自齊縗以下所以異者免麻○晉董勛答<lb/>
或人問曰巳在逺聞喪除服乃歸至家之禮云何勛按<lb/>
奔喪禮若除服而後歸先之墓括髪袒絰不制麤衣及<lb/>
杖也哭盡哀遂除於墓歸不哭也家人待之如常不變<lb/>
服也自齊縗以下至墓哭盡哀而歸若服未除而歸不<lb/>
<pb n="KR2m0001_WYG_099-4b"/>
及殯先至墓及歸括髪如今人椎髻以麻為幓頭免以<lb/>
布闊一寸或問巳在逺初不聞喪或日月已過乃聞或<lb/>
至家乃聞其禮云何勛按奔喪禮不及殯先至墓乃成<lb/>
服檀弓曰小功不稅稅者喪與服不相當之言也小功<lb/>
緦麻在逺聞喪服制已過但舉哀而已不復追服也大<lb/>
功以上聞喪日為始不計死者初亡之日數也若兄弟<lb/>
及從父兄弟大功以上降緦麻小功者雖日月已過乃<lb/>
以聞日為服制亦不計初死之日數以本親重也范堅<lb/>
<pb n="KR2m0001_WYG_099-5a"/>
答問周大功服既終而奔赴云何范云未葬者反服而<lb/>
臨喪已葬者素服而之墓<lb/>
　　士為所生母服議<hi>兩妾子相為附○周</hi>　<hi>晉</hi>
周制庶子在父之室則為其母不禫<hi>鄭𤣥曰妾子父在厭也王肅曰士庶</hi>
<hi>子</hi>○晉解遂問司徒蔡謨曰庶子喪所生嫡母尚存不<lb/>
知制輕重答曰士之妾子服其母與凡人喪母同鍾陵<lb/>
胡澹所生母喪自嫡兄承統而嫡母存疑不得三年問<lb/>
范宣答曰按禮由命士以上父子異宫春秋傳曰大夫<lb/>
<pb n="KR2m0001_WYG_099-5b"/>
有側室士有二宗皆斯之謂是以庶子有母之喪自居<lb/>
其室而遂其情經載稟命為慈母且猶三年况親所生<lb/>
乎嫡母雖貴然厭降之制父所不及婦人無専制之事<lb/>
豈得引父為比而屈降支子也謝奉問范汪云撫兒服<lb/>
所生至今四月應大祥禮云庶子為其母無禫如此當<lb/>
以四月下旬祥踰月便除居心喪邪汪答禮自天子達<lb/>
於庶人也虞君賔云從兄益子昔遭所生喪張帷為次<lb/>
諸弟居廬未知此何所依今兄子先有周喪今應緦麻<lb/>
<pb n="KR2m0001_WYG_099-6a"/>
如即先服則情重而無變若釋齊縗著緦麻又是以輕<lb/>
奪重又得稱哀子以不賀隰答云時人所行皆是士禮<lb/>
大夫庶子父在以尊厭降其母士賤其庶子為母則不<lb/>
降若士庶子一身有君在堂唯可杖不得居廬稱哀子<lb/>
也<hi>不釋齊縗緦麻兼喪之義也</hi>徐邈答謝静云漢魏以來通用士禮<lb/>
庶子父在為所生周心喪三年如諸侯大夫之子乃厭<lb/>
降而近代所不行夫為有子之妾緦而妾有從夫之制<lb/>
又兩妾之子依禮宜兩相為庶母緦<lb/>
<pb n="KR2m0001_WYG_099-6b"/>
　　庶子父在為出嫡母服議<hi>晉</hi>
晉徐邈答劉閏之問庶子服出嫡母邈以經言出妻之<lb/>
子為母眀非所生則無服也邈又答范寗問曰若但言<lb/>
出母嫌妾子亦服故言出妻之子則非所生也殷仲堪<lb/>
答宗氏庶子服出母按王賀以父在服齊縗周父沒不<lb/>
服故以為父喪之服父在齊縗周夲自心喪終二十五<lb/>
月今雖無服當不應減三年之節也<lb/>
　　為父後出母更還依已為服議<hi>魏</hi>　<hi>宋</hi>
<pb n="KR2m0001_WYG_099-7a"/>
魏嘉平元年魏郡太守鍾毓為父後以出母無主後迎<lb/>
還輙自制服郡丞武申奏云禮出妻之子為母周記曰<lb/>
為父後者無服按如記言盖謂族别家異自有主後者<lb/>
無服非謂毓出母無緦麻之親還毓家者也禮姑姊妹<lb/>
女子子無主後者不為降哀其無繼也成洽難喪服傳<lb/>
曰出妻之子為父後者為出母無服與尊者為體不敢<lb/>
服其私親也經為繼父服者亦父後者也為父後服繼<lb/>
父服則自服其母可知也出母之與嫁母俱絶族今為<lb/>
<pb n="KR2m0001_WYG_099-7b"/>
嫁母服不為出母服其不然乎經證若斯其謬耳呉商<lb/>
答曰出母無服此由尊父之命嫁母父不命出何得同<lb/>
出母乎為繼父服者為其父殁年㓜随母再適已無大<lb/>
功之親與繼父同財共居為築宫廟四時祭祀其先此<lb/>
恩由繼父所以為服耳且妾之無子妾子之無母父命<lb/>
為母子則生事之如母喪則服之三年貴父命也而今<lb/>
欲以出母同於嫁母違廢父命豈人子所行又引繼父<lb/>
云經謬也又出母之黨無服嫁母之黨自應服之豈可<lb/>
<pb n="KR2m0001_WYG_099-8a"/>
復同乎○宋庾蔚之謂為父後不服出母為廢祭也母<lb/>
嫁而迎還是子之私情至於嫡子不可廢祭鍾毓率情<lb/>
而制服非禮意也禮云繼母嫁從為之服非父後者也<lb/>
　　為人後為出母及出祖母服議<hi>晉</hi>
晉歩㷱問曰已出為人後而母在後見出應服不巳為<lb/>
人後所後之母出得與繼母出同不復與親母同邪父<lb/>
亡已為祖後祖母見出服之云何祖父亡與在服之有<lb/>
異不許猛答曰禮為人後者為所後者若子則不應復<lb/>
<pb n="KR2m0001_WYG_099-8b"/>
服親母出以廢所後者之祭也為人後者若子繼母言<lb/>
如母夫言若言如者眀其制如親其情則異也繼母如<lb/>
母則異親母為人後者若子母出亦當異於親子矣為<lb/>
父後者不得服出母則足眀祖後母子至親無絶道則<lb/>
非母子者出則絶矣是以經文不見出祖母之服若茍<lb/>
無服則無繫祖存亡又問為人後者為母出妻之子為<lb/>
母皆至親何以有不杖邪許猛云為人後者為父猶不<lb/>
杖何嫌母乎奉雖同於至親已出與母出義則異也<lb/>
<pb n="KR2m0001_WYG_099-9a"/>
　　為父後為嫁母及繼母嫁服議<hi>晉</hi>　<hi>宋</hi>
晉袁準云為父後猶服嫁母據外祖異族猶廢祭行服<lb/>
知父後應服嫁母據劉智云雖為父後猶為嫁母齊縗<lb/>
訖葬卒哭乃除踰月乃祭按譙周云父卒母嫁非父所<lb/>
絶為之服周可也又石苞問淳于睿曰聞嫁繼親凶諱<lb/>
便制服議者所難以為父後者不為出母服嫁母猶出<lb/>
母也或者以為嫁與見出者異不達禮意雖執從重之<lb/>
義而以廢祭見譏君為詳正也睿答曰按禮檀弓子思<lb/>
<pb n="KR2m0001_WYG_099-9b"/>
之母死於衛栁若謂子思曰子聖人之後也四方於子<lb/>
乎觀禮子盍慎諸子思曰吾何慎哉喪之之禮如子云<lb/>
子聖人之後即父後也如此經父卒為繼母嫁者服而<lb/>
已聖人之後為父後者服嫁母也二者分眀無可嫌○<lb/>
宋崔凱云父卒繼母嫁從為之服報鄭𤣥云嘗為母子<lb/>
貴終其恩也按王肅云若不随則不服凱以為出妻之<lb/>
子為母及父卒繼母嫁從為之服報此皆為庶子耳為<lb/>
父後者皆不服也傳云與尊者為體不敢服其私親此<lb/>
<pb n="KR2m0001_WYG_099-10a"/>
不獨為出母言為繼母發繼母嫁已随則為之服則是<lb/>
私也為父後者亦不敢服也鄭𤣥云嘗為母子貴終其<lb/>
恩不别嫡庶王肅云随嫁乃為之服此二議時人惑焉<lb/>
凱以為齊縗三年章繼母如母則當終始與母同不得<lb/>
随嫁乃服不随則不服如此者不成如母為父後者則<lb/>
不服庶子皆服也庾蔚之曰王順經文鄭附傳說王即<lb/>
情易安於𫝊亦無礙繼嫁則與宗廟絶為父後者安可<lb/>
以廢祖祀而服之乎<lb/>
<pb n="KR2m0001_WYG_099-10b"/>
　　為出繼母不服議<hi>後漢</hi>　<hi>魏/</hi>　<hi>晉</hi>
後漢鄭𤣥答趙商問云繼母而為父所出不服也○魏<lb/>
王肅云無服季祖鍾云繼母在如母出則為父所去不<lb/>
服也○晉范宣曰夫繼母之所以出者非身有穢釁則<lb/>
必犯逆於父是以致此斥黜恩不生已義距於父非恩<lb/>
非義何以得服河内從事史糜遺議曰夫禮緣人情而<lb/>
為之制雖以義督親然實以恩斷義按繼母如母謂其<lb/>
在父之室事之猶母見育猶子故同之所生齊服下章<lb/>
<pb n="KR2m0001_WYG_099-11a"/>
云父卒繼母嫁從為之服報此眀父在繼母出則不服<lb/>
矣繼母出自他族與已無名徒以配父有母之尊親撫<lb/>
養已故亦喪之如母及其出也既不終養育之恩又棄<lb/>
母之名若不從而見育則不服亦其宜矣<lb/>
　　繼母亡前家子取喪柩去服議<hi>晉</hi>　<hi>宋</hi>
晉束晢問有婦人再嫁為人繼母而亡前家子取母柩<lb/>
父與之去繼子之服如何歩熊云當為服周亡取去亦<lb/>
服周○宋庾蔚之謂子當以父服為正父若服以為妻<lb/>
<pb n="KR2m0001_WYG_099-11b"/>
則子亦應服之如母若父與去而不服之則子宜依繼<lb/>
母出不服也<lb/>
　　出母父遺命令還繼母子服議<hi>晉</hi>　<hi>宋</hi>
晉傅𤣥曰征南軍師北海矯公智父前取夾氏女生公<lb/>
智後而出之未㡬重取王氏女生公曜父終之日謂公<lb/>
智曰公曜母年少必當更嫁可迎還汝母及父卒公智<lb/>
以告其母母曰我夾氏女非復矯氏婦也今將依汝居<lb/>
然不與矯氏家事夾氏來至王氏不悅脫縗絰而求去<lb/>
<pb n="KR2m0001_WYG_099-12a"/>
夾氏見其如此即還歸夾舎三年喪畢王氏果嫁夾氏<lb/>
乃更來每有祭祀之事夾氏不與及公智祖母并姑亡<lb/>
夾氏並不為制服後夾氏疾困謂公智我非矯氏婦乃<lb/>
汝母耳勿葬我矯氏墓也公智從其母令别葬之公智<lb/>
以父昔有命母還於是為服三年公曜以夾氏母始終<lb/>
無順父命竟不為服博士劉喜云公智之父棄夾納王<lb/>
其在户庭尚為已配茍有變悔自由可也還歸夾氏則<lb/>
他人矣去就出䖏各從所執豈復矯父所得制乎故出<lb/>
<pb n="KR2m0001_WYG_099-12b"/>
妻之禮夫使人致曰某不敏不䏻從而供粢盛使某也<lb/>
敢告主人曰某子不肖不敢避誅又曰婦當喪而出則<lb/>
除之然則相與之禮於是絶矣少府劉克義以為父者<lb/>
子之天違父與違天同公曜父臨亡知其母無守志故<lb/>
勅公智還其母此為臨死情正慮審也公曜㓜小在此<lb/>
母懐抱其見慈長以至成人過於所生而母之亡哀不<lb/>
過啁噍之頃衣不釋綵食不損味居䖏自若古今未之<lb/>
有也夫孝子事其親事亡若事存也女子從人出之則<lb/>
<pb n="KR2m0001_WYG_099-13a"/>
歸命之則反上奉夫母以為姑下育夫兒以為子制矯<lb/>
氏之家政修母氏之教命而怡然無戚言非逆命也○<lb/>
宋庾蔚之謂臨亡使子迎母自是申子之情私而此母<lb/>
自䖏不失禮而子不用出母之服非也公曜不服當矣<lb/>
　　父卒繼母還前親子家繼子為服議<hi>晉</hi>　<hi>宋</hi>
晉摯虞决疑云父亡服竟繼母還前親子家當為何服<lb/>
比有問有夫婦生男女三人遭荒亂離散不知死生母<lb/>
後嫁有繼子後夫未亡得親子信請還親子家後夫言<lb/>
<pb n="KR2m0001_WYG_099-13b"/>
可爾後數年夫亡喪之如禮服竟随親子去别繼子云<lb/>
我則為絶死不就汝家葬也而名戸籍如故母今亡繼<lb/>
子當何服服之三年則不来葬服之周則無所嫁博士<lb/>
淳于睿等以為當依繼母嫁從為服周博士孫綽議曰<lb/>
父答雖有可爾之語夫妻枕席相順之意固非決絶之<lb/>
辭也繼母喪父如禮服竟之後不還私家踰嵗歴年情<lb/>
養無二母恩不衰適見親子専自任意無所闗報私随<lb/>
其志絶亡夫背繼子違三從正義亦為大矣今母雖不<lb/>
<pb n="KR2m0001_WYG_099-14a"/>
母子何緣得計去留權輕重而降之哉夫五服有名不<lb/>
可謬施施之為出出義不全施之於嫁嫁義不成欲降<lb/>
服周於禮何居名在夫籍私歸親子喪柩南北禮律私<lb/>
法訂其可知便決降服許令制周頗在可恠博士弟子<lb/>
北海徐叔中難孫云以前問不立甲乙為名稱於義不<lb/>
便令以母為甲先夫為乙後夫為丙先子為丁繼子為<lb/>
戊丙言可爾必慮事宜順其至情非虚欺也臨終不命<lb/>
知死之後制不在已故也甲不重求信之前言也夲有<lb/>
<pb n="KR2m0001_WYG_099-14b"/>
求還之計去誓不還葬之辭生則已不得養死則不與<lb/>
已父同穴就不成嫁當為去母附之於嫁不亦宜乎○<lb/>
宋庾蔚之謂繼母持服竟後乃去不得謂之為遣比之<lb/>
繼母嫁於情為安<lb/>
　　父卒繼母還前繼子家後繼子為服議<hi>東晉</hi>　<hi>宋</hi>
東晉元帝大興三年淮南小中正王式繼母先嫁有繼<lb/>
子後嫁式父式父臨終繼母求出式父許有遺命及式<lb/>
父亡母制服積年後還前繼子家及亡與前夫合葬式<lb/>
<pb n="KR2m0001_WYG_099-15a"/>
追服周國子祭酒杜夷議以為宰我欲短三年之喪孔<lb/>
子謂之不仁今王式不忍哀愴之情率意違禮服已絶<lb/>
之服可謂觀過知仁伯魚子路親聖人之門子路有當<lb/>
除不除之過伯魚有既除猶哭之失以式比之亦無所<lb/>
愧勵薄之義矯枉過正苟在於厚恕之可也博士江泉<lb/>
議曰繼父嘗同居而後别者繼子猶制齊縗三月按王<lb/>
式母之事式父存則崇敬妻道無愆歿則制服畢葬乃<lb/>
歸伉儷之義大較為舉但不䏻遂居哀次以此為失方<lb/>
<pb n="KR2m0001_WYG_099-15b"/>
之繼父恩義為崇式為人子慎終志篤豈忍以母節小<lb/>
闕而不行服哉是以俯仰寧從其重今報以周推心乃<lb/>
安觀過知仁式近有也昔季路服姊周而不除仲尼抑<lb/>
而不貶將君子以情恕物謂式之所行免於戾矣太常<lb/>
曲陵公荀崧丞騎都尉蕭輪議曰禮繼母嫁從為之服<lb/>
報其犯出者無服按式母之求去式父之遣並無名例<lb/>
若以父母之過非式所得言及式奉親盡禮而母自求<lb/>
去者過在母矣式之追服可謂過厚若乃六親有違去<lb/>
<pb n="KR2m0001_WYG_099-16a"/>
就非禮宜訪之中正宗老非禮官所得逆裁御史中丞<lb/>
卞壼議王式繼母前嫁夫終後嫁式父式父終持服葬<lb/>
訖還前夫家前家亦有繼子養至終遂合葬於前夫式<lb/>
為制出母周服式辭以父臨終母求去父許諾就如其<lb/>
辭必也正名依禮為無所據若父在與亡臧否有命眀<lb/>
七出之責則當存時受遣告宗廟而棄之無緣以絶義<lb/>
之妻留家制服若式父不及禮義或以情相許或疾在<lb/>
困亂聴去留自由者為相要非禮相要非禮則存亡無<lb/>
<pb n="KR2m0001_WYG_099-16b"/>
所得從式宜正之以禮魏顆從其治命陳乾昔屬其子<lb/>
尊已殉殯二婢子尊已以非禮不從春秋善之况其母<lb/>
乎禮婦人三從式母於夫事生奉終居喪以禮非為既<lb/>
絶之妻及亡制服不為無義之婦不絶之驗彰於制服<lb/>
自去守節非為更嫁考行無絶於夫離絶繼在夫没之<lb/>
後夫既没是其從子之日而式以為出母此即何異子<lb/>
出其母而使存無所從以居没無所歸以託終命於他<lb/>
人之門埋尸於無名之塚若式父亡後母尋沒於式家<lb/>
<pb n="KR2m0001_WYG_099-17a"/>
不可以出眀矣許諾之命一耳以為母於同居之時至<lb/>
沒於前子之門所䖏不同而以為出母母依前子非為<lb/>
更嫁日月逺近理有異禮長子不為出母服出繼母又<lb/>
不應服式長子也又母非所生不應服坦然而式乃制<lb/>
服眀前絶無徵違禮莫據内愧於心欲以詐眩視聴託<lb/>
過厚以制飾尋其事情考之正禮義不容恕式母再嫁<lb/>
前後俱繼何慈於彼不慈於此受之者應有過禮之貶<lb/>
出之者宜受莫大之責式禮義之闕發於事親傷孝敬<lb/>
<pb n="KR2m0001_WYG_099-17b"/>
之道虧損時教不可以居人倫銓正之任式宜請議即<lb/>
下禁止司徒揚州大中正陸曄淮南大中正胡𢎞等並<lb/>
貶爵免官○宋庾蔚之謂式父許後妻之請是無相責<lb/>
之情不得謂之為遣妻制服依禮葬畢乃還家積年方<lb/>
就前家子比之繼嫁不亦可乎然式是長子則不得服<lb/>
繼嫁以廢祭<lb/>
　　大夫士為慈母服議<hi>後漢</hi>　<hi>晉</hi>
後漢鄭志趙商問鄭𤣥曰慈母嫁亦當為服如繼母不<lb/>
<pb n="KR2m0001_WYG_099-18a"/>
鄭𤣥答慈母賤何得如繼母耶<hi>蜀譙周云妾不得有繼母名慈母但慈已無父</hi>
<hi>命者不過小功也</hi>○晉崔諒父命妾祝撫養諒為子祝亡鉅鹿<lb/>
公裴頠議依禮服慈母如母劉智釋疑或問曰喪服傳<lb/>
云妾之無子妾子無母父命為母子是名慈母今一妾<lb/>
自有子一子以無母父命為母子當如慈母服齊縗三<lb/>
年不答曰父有兩妾一妾無子一妾有二子分其一子<lb/>
令為無子妾作子不敢違父命也而不得終為子之道<lb/>
按譙周集圖云喪服齊縗三年條曰慈母如母父在為<lb/>
<pb n="KR2m0001_WYG_099-18b"/>
慈母則條不見今文載所說慈於貴妾父在齊縗周慈<lb/>
於賤妾父在大功九月古文鄭氏說此主大夫士之妾<lb/>
子父命為母子者也大夫之妾子以父在為母大功士<lb/>
之妾子為母周矣其大夫降爵一等士無爵降例也父<lb/>
卒皆伸按經大夫之妾子父在為其母大功不别貴賤<lb/>
自非祖嫡大夫以爵降一等故妾之子從父例降母一<lb/>
等為大夫妾雖有貴者不得體君何得不為爵降凡此<lb/>
之類今文説不如古也<lb/>
<pb n="KR2m0001_WYG_099-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_099-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷九十四<lb/>
</p>
<p>
</p>
  </div>
</body>
</text>
</TEI>
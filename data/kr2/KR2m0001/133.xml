<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百二十八</head> <lb/>
    <p>
<pb n="KR2m0001_WYG_133-1a"/>
欽定四庫全書<lb/>
　通典卷一百二十八<lb/>
　　唐　京　兆　杜　佑　君　卿　纂<lb/>
　禮八十八　開元禮纂類二十三　嘉七<lb/>
　　皇太子元正冬至受羣臣賀<hi>并㑹</hi>
前二日本司宣攝内外各供其職前一日典設郎設皇<lb/>
太子幄座於正殿東序西向守宮設羣官等次東宮朝<lb/>
堂伶官帥展軒懸之樂於殿庭以姑洗之均又設三鎛<lb/>
<pb n="KR2m0001_WYG_133-1b"/>
鐘姑洗夷則大呂各依其位設登歌以南吕之均及設<lb/>
麾於殿上並如常儀典設郎鋪羣官牀座於殿上文官<lb/>
三品以上於皇太子西南重行北向武官三品以上於<lb/>
皇太子西北重行南向俱以東為上朝集使三品以上<lb/>
及都督刺史各依方於文武官之下設不升殿者座席<lb/>
於殿庭東西廂文官四品五品於懸東六品以下於横<lb/>
街之南每等異位重行西向北上武官四品五品於懸<lb/>
西六品以下於横街之南當文官每等異位俱重行東<lb/>
<pb n="KR2m0001_WYG_133-2a"/>
向北上朝集使非升殿者分方各依文武官當品之下<lb/>
諸州使人分方各於朝集使之下亦如之諸親於四品<lb/>
五品之下<hi>宗親在東異姓親在西掌儀仍各設版位</hi>奉禮設門外位於東宫<lb/>
朝堂之前文官在東武官在西俱每等異位重行相向<lb/>
北上諸親位於文武四品五品之下<hi>宗親在東異姓親在西</hi>設諸<lb/>
州朝集使位東方南方於宗親之南每等異位重行西<lb/>
面西方北方於異姓親之南每等異位重行東面俱以<lb/>
北為上典膳量設罇於廊下近北設不升殿者酒罇各<lb/>
<pb n="KR2m0001_WYG_133-2b"/>
於其座之南皆有坫羃俱障以帷其日質明諸衞率各<lb/>
勒所部屯門列仗文武羣官依時刻集朝堂次各公服<lb/>
左庶子量時刻版奏請中嚴近仗就陳於閤外諸侍衞<lb/>
之官各服其器服俱詣閤奉迎伶官師帥工人二舞入<lb/>
就位又伶官帥一人升就位舉麾掌儀帥贊者入就位<lb/>
吏部兵部贊羣官俱出次通事舎人各引就門外位又<lb/>
舎人引羣官非升殿者先入就位左庶子版奏外辦皇<lb/>
太子著從省服<hi>未冠則雙童髻</hi>以出侍衞如常伶官帥舉麾奏<lb/>
<pb n="KR2m0001_WYG_133-3a"/>
承和之樂皇太子即座西向坐偃麾樂止<hi>凡樂皆伶官帥舉麾工鼓</hi>
<hi>柷而後作偃麾戞敔而後止</hi>掌儀一人升就西階上東面立贊者二<lb/>
人立於階下通事舎人引羣官以次入就位公初入門<lb/>
舒和之樂作左庶子前跪奏稱左庶子臣某言請殿下<lb/>
迎公王興俛伏興還侍位皇太子降立於座後<hi>若有三公諸伯</hi>
<hi>叔則降立於東階下西面公至階則升立詣於座後皇太子升降伶官舉麾樂作止如式</hi>公至階樂<lb/>
止公以下升座者俱脱履於階下<hi>所司先設脱履席</hi>通事舎人<lb/>
接引羣官升就位立定掌儀唱再拜贊者承傳羣官上<lb/>
<pb n="KR2m0001_WYG_133-3b"/>
下皆再拜訖通事舎人引羣官為首者一人進皇太子<lb/>
前東面立賀稱元正首祚景福惟新伏惟皇太子殿下<lb/>
與時同休<hi>冬至賀云天正長至伏惟殿下與時同休</hi>賀訖退復位皇太子答<lb/>
再拜左庶子前承令進宣令訖羣官上下又再拜左庶<lb/>
子前跪奏稱左庶子臣某言請坐俛伏興還侍位皇太<lb/>
子坐掌儀唱就座贊者承傳羣官上下就座皆就座俛<lb/>
伏坐伶官帥引歌者及琴瑟至階脱履於下升就位坐<lb/>
其笙管者詣階間北面立典膳郎進酒至階掌儀唱酒<lb/>
<pb n="KR2m0001_WYG_133-4a"/>
至興贊者承傳羣官上下皆俛伏興立席後左庶子到<lb/>
階省酒典膳郎奉酒進皇太子舉酒食官令又行羣官<lb/>
酒酒至掌儀唱再拜贊者承傳羣官上下皆再拜<hi>若皇太子</hi>
<hi>遣停拜即止</hi>羣官皆搢笏受觶掌儀唱就座贊者承傳羣官<lb/>
上下皆就座俛伏興飲皇太子初舉酒登歌作昭和之<lb/>
樂典膳郎進受虚觶復於坫登歌訖降復位觴行三周<lb/>
典膳郎進食食升階左庶子到階省案掌儀唱食至興<lb/>
贊者承傳羣官上下俛伏興立座後典膳郎品嘗食訖<lb/>
<pb n="KR2m0001_WYG_133-4b"/>
以次進置皇太子前食官令又行羣官案<hi>皇太子若不食及宮臣案</hi>
<hi>先下訖不須興</hi>設食訖掌儀唱就座贊者承傳羣官上下皆就<lb/>
座俛伏坐皇太子及飯奏休和之樂羣官上下俱飯皇<lb/>
太子食畢樂止仍行酒遂設庶羞伶官帥引二舞以次<lb/>
入酒行九徧㑹畢掌儀唱可起贊者承傳羣官上下皆<lb/>
俛伏起立席後左庶子前跪奏稱左庶子臣某言請殿<lb/>
下降座俛伏興還侍位皇太子降立於座後掌儀唱再<lb/>
拜贊者承傳羣官上下皆再拜皇太子答再拜通事舎<lb/>
<pb n="KR2m0001_WYG_133-5a"/>
人引羣官降納履以出公初出樂作<hi>若有三公諸伯叔皇太子升降伶官</hi>
<hi>帥舉麾作止如式</hi>公出門樂止左庶子前跪奏稱左庶子臣某<lb/>
言請殿下升座俛伏興還侍位樂作皇太子升座坐樂<lb/>
止羣官出畢<hi>非升座者仍立於殿庭</hi>左庶子前跪奏稱左庶子臣<lb/>
某言禮畢俛伏興還侍位皇太子興樂作皇太子降座<lb/>
以入侍衞如來儀侍臣從至閤樂止又通事舎人引侍<lb/>
殿庭者以次出皇太子若服袴褶羣官及宫臣皆袴褶<lb/>
朝集使公服<hi>升座者脱履如式</hi>若設四部樂則去樂懸無警蹕<lb/>
<pb n="KR2m0001_WYG_133-5b"/>
伶官師帥四部伎立於左右嘉善門外羣官初坐伶官<lb/>
師引四部伎聲作而入各就座以次作如式<lb/>
　　皇太子元正冬至受宮臣朝賀<lb/>
前二日本司宣攝内外各供其職前一日典設郎設皇<lb/>
太子幄座於正殿東序西向衞尉設宫臣次於重明門<lb/>
外伶官帥展軒懸之樂於殿庭以姑洗之均設麾於殿<lb/>
上西階之西又設為首者解劍席於懸西横街之南並<lb/>
如常儀設宮臣版位於懸南文東武西俱重行北面相<lb/>
<pb n="KR2m0001_WYG_133-6a"/>
對為首設典儀位於東階南贊者二人在南差退俱西<lb/>
向北上設宫臣門外位文官道東武官道西重行相向<lb/>
以北為上<lb/>
　　　受朝<lb/>
其日未明三刻開諸宮殿門諸衞率各勒所部屯門列<lb/>
仗如常宫臣依時刻集重明門外各服其器服左庶子<lb/>
版奏請中嚴近仗就陳於閤外伶官師帥工人入就位<lb/>
又伶官帥一人升就位諸侍衞之官各服其器服俱詣<lb/>
<pb n="KR2m0001_WYG_133-6b"/>
閤奉迎典儀帥贊者先入就位通事舎人引宮臣俱就<lb/>
門外位又舎人引六品以下先入就位左庶子版奏外<lb/>
辦皇太子服逺遊冠絳紗袍以出左右侍衞如常儀皇<lb/>
太子將出仗動伶官師跪俛伏興舉麾鼔柷奏永和之<lb/>
樂皇太子升自阼階即座西向坐偃麾戞敔樂止通事<lb/>
舎人引宫官五品以上以次入就位宫臣初入門奏舒<lb/>
和之樂至位樂止宮臣立定典儀曰再拜贊者承傳宮<lb/>
臣在位者皆再拜訖通事舎人引為首者一人詣西階<lb/>
<pb n="KR2m0001_WYG_133-7a"/>
為首者初行樂作至解劍席後樂止為首者就席解劍<lb/>
置於席俛伏興通事舎人引升階進當皇太子座前東<lb/>
面跪賀<hi>其賀詞與羣官同</hi>俛伏興通事舎人引降詣席後為首<lb/>
者跪著劍俛伏興樂作復懸南位樂止宮臣俱再拜左<lb/>
庶子前承令降詣宮臣西北東面稱令㫖宮臣俱再拜<lb/>
宣令訖宫臣又再拜左庶子還侍位典儀曰再拜贊者<lb/>
承傳宫臣在位者皆再拜通事舎人以次引出還次為<lb/>
首者初行樂作出門樂止左庶子前跪奏稱左庶子臣<lb/>
<pb n="KR2m0001_WYG_133-7b"/>
某言禮畢俛伏興還侍位皇太子興樂作降座入侍衞<lb/>
如來儀侍臣從至閤樂止<lb/>
　　　㑹<lb/>
伶官師登歌於殿上以南呂之均典設郎鋪宫臣座席<lb/>
於殿上文官於皇太子幄座西南重行北向武官於皇<lb/>
太子西北重行南向俱以東為上設不升殿者座席於<lb/>
東西廊下設解劍席於懸西横街之南俱以北為上典<lb/>
設郎設壽罇於殿上西序之端東西有坫加爵一於罇<lb/>
<pb n="KR2m0001_WYG_133-8a"/>
下又説升殿者酒罇於西廊下近北設殿下者酒罇各<lb/>
於其座之南皆有坫羃俱障以帷設訖通事舎人引宮<lb/>
臣出次俱就門外位左庶子奏外辦皇太子服逺遊冠<lb/>
絳紗袍以出侍衞如常皇太子將出伏動樂作皇太子<lb/>
升自阼階即座西向坐樂止典儀一人升就東階上西<lb/>
面立通事舎人引文武宮臣以次入就位宮臣初入門<lb/>
樂作為首者至位樂止宮臣立定<hi>若朝㑹别日設㑹贊拜如朝禮</hi>左庶<lb/>
子前承令降命宫臣升座位者皆再拜通事舎人引應<lb/>
<pb n="KR2m0001_WYG_133-8b"/>
升殿者詣西階為首者初行樂作至解劍席樂止宮臣<lb/>
各脱舄履跪解劍置於席上俛伏興通事舎人引升階<lb/>
宫臣為首者一人升立於階西東向以下各就座後立<lb/>
於其位又通事舎人引廊下位者就座後上下立定典<lb/>
膳郎前跪稱典膳郎臣某言請賜宮臣上壽俛伏興左<lb/>
庶子稱令曰諾典膳郎退升詣酒罇東面立通事舎人<lb/>
引為首者詣酒罇之所北面立典膳郎酌酒一爵授為<lb/>
首者搢笏受爵通事舎人引為首者詣皇太子座前東<lb/>
<pb n="KR2m0001_WYG_133-9a"/>
面授左庶子左庶子受爵進置皇太子前為首者執笏<lb/>
通事舎人引為首者退東面跪稱某官臣等稽首言正<lb/>
元首祚<hi>冬至云天正長至</hi>臣等不勝大慶謹上千萬嵗壽俛伏<lb/>
興再拜宫臣等上下皆再拜立於席後左庶子前承令<lb/>
少退宣令訖宮臣上下又再拜左庶子取爵奉進皇太<lb/>
子舉酒奏休和之樂宫臣上下皆舞蹈三稱萬嵗皇太<lb/>
子舉酒訖左庶子進受虚爵以授典膳郎典膳郎受爵<lb/>
復於坫樂止初左庶子受虚爵殿上典儀唱再拜階下<lb/>
<pb n="KR2m0001_WYG_133-9b"/>
贊者承傳宮臣上下皆再拜通事舎人引為首者就座<lb/>
後立殿上典儀唱就座階下贊者承傳宮臣上下俱就<lb/>
座俛伏坐伶官帥引歌者及琴瑟至階脱履於下升就<lb/>
位坐又引笙管進詣階間北面立典膳郎進酒至階殿<lb/>
上典儀唱酒至興階下贊者承傳宫臣上下皆俛伏起<lb/>
立席後左庶子到階省酒典膳郎奉酒進皇太子舉酒<lb/>
食官令又行宫臣酒酒至殿上典儀唱再拜階下贊者<lb/>
承傳宫臣上下皆再拜俛伏興坐飲皇太子初舉酒登<lb/>
<pb n="KR2m0001_WYG_133-10a"/>
歌作昭和之樂三終行觴三周典膳郎進食皇太子食<lb/>
奏休和之樂食畢樂止仍行酒設庶羞之奠如會羣官<lb/>
儀伶官帥引諸伎以次入樂作若賜酒左庶子前承令<lb/>
詣東階上西向稱賜酒殿上典儀承傳階下贊者又承<lb/>
傳宫臣上下皆執笏俛伏起再拜搢笏立受觶就座俛<lb/>
伏坐飲訖俛伏起授虚觶再拜執笏又再拜就座俛伏<lb/>
坐酒九行徧㑹畢殿上典儀唱可起階下贊者承傳宫<lb/>
臣上下皆俛伏起立席後通事舎人引宮臣降詣解劍<lb/>
<pb n="KR2m0001_WYG_133-10b"/>
席後跪著劍俛伏興納舄履樂作復懸南位樂止位於<lb/>
東西廊下者仍立於席後立定典儀曰再拜贊者承傳<lb/>
宫臣在位者皆再拜<hi>廊下者拜於席後</hi>諸伎俱作通事舎人引<lb/>
宮臣以次出為首者初行樂作出門樂止左庶子跪奏<lb/>
稱左庶子臣某言禮畢俛伏興還侍位皇太子興奏永<lb/>
和之樂皇太子降座以入侍衞如來儀侍臣從至閤樂<lb/>
止<lb/>
　　皇太子與師傅保相見<lb/>
<pb n="KR2m0001_WYG_133-11a"/>
前一日衞尉設師傅保次於宫門外道南西向伶官帥<lb/>
展軒懸於殿庭以姑洗之均其日質明諸衞率各勒所<lb/>
部屯門列仗典儀設師傅保位於西階之西東向三少<lb/>
位於師傅保之南少退俱東向北上太師太傅太保及<lb/>
三少至宫門通事舎人引就次左庶子奏請中嚴伶官<lb/>
師帥工人就位通事舎人引師傅保及三少立於正殿<lb/>
門西差退俱東向左庶子奏外辦諸侍衞之官各服其<lb/>
器服俱詣閤奉迎皇太子著從省服以出左右侍衞如<lb/>
<pb n="KR2m0001_WYG_133-11b"/>
常儀永和之樂作至東階下西面立樂止通事舎人引<lb/>
師傅保三少入就位樂作如常師傅保立定皇太子再<lb/>
拜師傅保答再拜<hi>若三少特見則三少先拜</hi>通事舍人引師傅保出<lb/>
樂作止如常師傅保出門左庶子前跪稱左庶子臣某<lb/>
言禮畢皇太子左右侍衞及樂奏如來儀<lb/>
　　皇太子受朝集使參辭<lb/>
前一日典設郎設皇太子幄座於東宫正殿東序西向<lb/>
又設宫臣次及朝集使次於重明門外其日質明所司<lb/>
<pb n="KR2m0001_WYG_133-12a"/>
設宫臣及朝集使次於殿庭諸衞率各勒所部屯門列<lb/>
仗東宮文武官依時刻集朝堂就位服袴褶朝集使並<lb/>
就次服公服左庶子量時刻版奏請中嚴近仗就陳於<lb/>
閤外侍衞之官各服其器服就閤奉迎通事舎人各分<lb/>
引羣官及朝集使就門外位左庶子版奏外辦皇太子<lb/>
常服即座西向坐通事舎人引宫臣入就位如常典儀<lb/>
曰再拜贊者承傳在位者皆再拜又通事舎人前引朝<lb/>
集使横行北面立定掌儀曰再拜朝集使皆再拜通事<lb/>
<pb n="KR2m0001_WYG_133-12b"/>
舎人承令詣朝集使前稱有令朝集使皆再拜宣令訖<lb/>
又再拜舎人引宫臣以次出其辭禮亦如之<lb/>
　　親王冠<hi>百官一品以下盡九品庶人並附其嫡子但以品第庶子與親王同其降殺則異</hi>
前三日本司帥其屬筮日筮賓於㕔事<hi>五品以上嫡子筮於廟門外無</hi>
<hi>廟筮於正寢之堂主人公服立於楹間之東西面於寢則堂上楹間近東掌事者各服其服立於門西東面於</hi>
<hi>寢則楹間近西東面布筮席於主人之西西面餘並如别儀前三日筮賓如求日之儀主人謂將冠者之父也</hi>
<hi>賓謂可使冠子者</hi>前二日主人至賓第掌次者引之次主人公<lb/>
服出立於大門外之西東面賓公服立於阼階下西面<lb/>
<pb n="KR2m0001_WYG_133-13a"/>
儐者公服進於賓之左北面受命出立於門東西面曰<lb/>
敢請事主人曰皇子某王<hi>一品以下曰某之子其下倣此</hi>將加冠請某<lb/>
公教之<hi>相稱各隨官爵</hi>儐者入告賓出立於門左西面再拜主<lb/>
人答再拜主人曰皇子某王將加冠願某公教之<hi>一品以下</hi>
<hi>云吾子下倣此</hi>賓曰某不敢恐不能供事<hi>一品以下加以辱吾子</hi>敢辭主<lb/>
人曰某猶願某公教之賓曰王重有命某敢不從主人<lb/>
再拜賓答拜主人還賓拜送主人命使者戒贊冠者如<lb/>
戒賓<hi>一品以下主人戒贊冠者如戒賓亦通使子弟戒之</hi>前一日掌次者設次於<lb/>
<pb n="KR2m0001_WYG_133-13b"/>
大門外之右南向其日夙興掌事者<hi>一品以下贊者庶子同</hi>設洗<lb/>
於阼階東南東面當東霤<hi>六品以下當東榮</hi>南北以堂深罍水<lb/>
在洗東加勺羃篚在洗西南肆<hi>篚實巾一勺一加羃</hi>席於東房内<lb/>
西牖下<hi>無房者張帷</hi>陳衣於席東領北上衮冕服青衣纁裳<lb/>
九章<hi>五章在衣山龍華蟲火宗彛四章在裳藻粉米黼黻一品袞冕服同上二品鷩冕服七章三章在衣</hi>
<hi>華蟲藻火四章在裳宗彛粉米黼黻三品毳冕服五章三章在衣宗彛藻粉米二章在裳黼黻四品繡冕服三</hi>
<hi>章一章在衣粉米二章在裳黼黻五品𤣥冕衣無章裳刺黼一章六品以下爵弁服青衣纁裳</hi>白紗中<lb/>
單黼領青褾襈裾革帶鉤鞢大帶<hi>青帯紕其外上朱下緑紉約用組一品二</hi>
<pb n="KR2m0001_WYG_133-14a"/>
<hi>品大帶皆紕其外上以朱下以緑三品大帶四品五品素帶皆紕其垂外以𤣥内以黄紉約皆用青組六品以</hi>
<hi>下練帶紕其内外以編約用青組中單青領</hi>朱黼二章山火<hi>三品以上飾以裳色山火二章</hi>
<hi>四品繡冕山一章五品𤣥冕無章六品爵韠</hi>劍飾以珠玉<hi>三品以上飾以金玉四品五品飾以</hi>
<hi>金</hi>山𤣥玉雙珮纁朱雙綬四綵赤黄縹紺純朱質纒文<lb/>
織長丈八尺二百四十首廣九寸<hi>小雙綬長二尺六寸色同大綬而首半之</hi>
<hi>間施二玉環一品雙珮山𤣥玉五品以上水蒼玉雙綬一品緑綟綬四綵紫黄赤緑質長丈八尺二百四十首</hi>
<hi>廣九寸二品三品紫綬三綵紫黄赤純紫質長丈六尺一百八十首廣八寸皆有小雙綬長二尺六寸色同大</hi>
<hi>綬而首半之一品施二玉環四品青綬三綵青白紅純青質長丈四尺一百三十首廣七寸五品黑綬二綵青</hi>
<pb n="KR2m0001_WYG_133-14b"/>
<hi>紺純紺質長丈二尺一百首廣六寸皆有小雙綬長二尺六寸色同大綬而首半之六品以下無劍珮綬</hi>朱<lb/>
韈赤舃<hi>五品以上同六品以下白韈赤履庶人黑介幘服絳公服方心革帶紉緤假帶韈履庶子以上</hi>
<hi>皆同</hi>遠遊冠絳紗單衣白紗中單皁領褾襈裾白裙襦<hi>赤裙</hi>
<hi>衫一品以下進賢冠</hi>假帶曲領方心綘紗蔽膝白韈黑舄<hi>一品以下革帶</hi>
<hi>鉤緤珮雙綬六品以下無劍綬八品以下去中單曲領蔽膝黒履庶人黑介幘服白裙襦青領革帶韈履</hi>緇<lb/>
布冠服青衣素裳白紗中單青領褾裙素韠<hi>其革帶大帶劒珮綬</hi>
<hi>與冕服同韈舃與逺遊冠服同三品以上中單革大帶劍珮綬與冕服同韈舃與進賢冠同六品以下中單革</hi>
<hi>帶繡帶與爵弁同韈履與進賢冠服同庶人帶韈履與介幘服同去韠</hi>緇纚<hi>其纚用皂巾方六寸屬於</hi>
<pb n="KR2m0001_WYG_133-15a"/>
<hi>前兩隅</hi>犀簪櫛實於箱在服南莞筵三紛純加藻席三緇<lb/>
純在南<hi>三品以上莞筵四加藻席四四品五品蒲筵四緇布純加萑席四𤣥帛純六品以下蒲筵四不</hi>
<hi>加萑席其庶子各如其品嫡子之席各用三</hi>罇於房户外之西兩甒𤣥酒在<lb/>
西加勺羃設坫於罇東置二爵加羃豆十籩十在服北<lb/>
俎三在籩豆北<hi>凡牲體節折如離胏俎三實羊豕及腊籩實脯棗之類豆實俎醢之屬一品以</hi>
<hi>下側罇甒醴在服北加勺羃設在罇北實角觶角柶各一加羃饌陳於坫北四品以下無坫同設篚庶子罇於</hi>
<hi>房户外之西兩甒元酒在西加勺羃設坫於罇東置二爵於坫加羃饌陳於服北一品俎三籩十豆十三品八</hi>
<hi>四品七五品六六品以下用特牲俎一籩二豆三庶子同嫡子牲器</hi>設洗於東房近北罍<lb/>
<pb n="KR2m0001_WYG_133-15b"/>
水在洗西篚在洗東北肆實以巾質明賓贊至於主人<lb/>
大門外掌次者引之次賓贊俱公服諸行事者各服其<lb/>
服<hi>六品以下無公服者服常服</hi>執罇罍篚者皆就位冕青珠九旒青<lb/>
纊充耳犀簪導組纓色如其綬<hi>三品以上衮冕垂青珠九旒以組為纓色如其</hi>
<hi>綬青纊充耳角簪導鷩冕七旒毳冕五旒餘皆同衮冕四品五品繡冕垂青珠四旒以組為纓色如其綬青纊</hi>
<hi>充耳角簪導𤣥冕三旒餘同繡冕六品以下爵弁𤣥纓庶人則黑介幘庶子同嫡子</hi>逺遊冠三梁<lb/>
金附蟬黑介幘纓青緌犀導<hi>三品以上進賢冠三梁纓青緌犀導四品五品以上</hi>
<hi>二梁六品以下一梁庶人則黒介幘</hi>緇布冠青組纓冠冕各一箱各一人<lb/>
<pb n="KR2m0001_WYG_133-16a"/>
執之待於西階之東西北上設主人之席於阼階上西<lb/>
面設賓席於西階上東面皇子席於房戸之西南面<hi>房外</hi>
<hi>罇東</hi>俱下莞上藻<hi>一品以下冠者席於主人東北面庶子如親王儀</hi>主人公服立<lb/>
於阼階當東序西面親公服非公服者常服立於罍洗<lb/>
東南西面北上<hi>一品以下偕諸尊者停别室儐者公服立於門内道東北面</hi>皇子雙<lb/>
童髻空頂幘玉導金寳飾綵袴褶錦紳烏皮履<hi>四品五品導飾</hi>
<hi>以金六品以下無金飾</hi>立於房内南面主人贊冠者公服立於房<lb/>
内戸東西面賓及贊冠者出次立於門西贊冠者少退<lb/>
<pb n="KR2m0001_WYG_133-16b"/>
俱東面北上儐者進於主人之左北面受命出立於門<lb/>
東西面曰敢請事賓曰皇子某王將冠某謹應命<hi>三品以下</hi>
<hi>云某子有嘉禮命執事庶子同</hi>儐者入告主人迎賓於大門外之東西<lb/>
面再拜賔答拜<hi>凡賓主拜揖入出皆贊者相導</hi>主人揖贊冠者贊冠者<lb/>
報揖主人又揖賓賓報揖主人入賔及贊冠者次入及<lb/>
内門主人揖賓賓報揖主人與賓入贊冠者從至内霤<lb/>
將曲揖賓報揖主人及階主人立於階東西面賓立於<lb/>
階西東面主人曰請公升<hi>一品以下請吾子升他倣此</hi>賓曰某備將<lb/>
<pb n="KR2m0001_WYG_133-17a"/>
事敢辭主人曰固請公升賓曰某敢固辭主人曰終請<lb/>
公升賓曰敢終辭主人升自阼階立於席東西面賓升<lb/>
自西階立於席西東向贊冠者及庭盥於洗升自阼階<lb/>
入東房立於主人贊冠者之南俱西面主人贊冠者引<lb/>
皇子出立於户外之西南面賓之贊冠者取纚櫛簪箱<lb/>
跪奠於皇子筵東端<hi>一品以下筵南庶子筵東</hi>興席東少北南面立<lb/>
<hi>一品以下席北少東西面立庶子南面</hi>賓揖皇子賓主俱即席坐皇子進<lb/>
升席南面坐<hi>一品以下西面坐庶子南面</hi>賓之贊冠者進筵前北面<lb/>
<pb n="KR2m0001_WYG_133-17b"/>
<hi>一品以下東面庶子北面</hi>跪脱雙童髻置於櫛箱畢設纚興復位賓<lb/>
主俱興賓降盥主人從降賓東面辭曰願主不降<hi>一品以下</hi>
<hi>云吾子下倣此</hi>主人曰公降辱敢不從賓降至罍洗盥手訖詣<lb/>
西階賓主一揖一讓升主人立於席後西面賓立於西<lb/>
階上東面執緇布冠者升賓降一等受之右執頂左執<lb/>
前詣皇子筵前北面跪冠興復西階上席後東面立<hi>祝文</hi>
<hi>曰令月吉日始加元服棄爾幼志順爾成德壽考維祺介爾景福乃跪奠冠興</hi>賓之贊冠者進<lb/>
筵前北面跪設頍結纓興復位<hi>一品以下東向跪結纓庶子同親王而無頍</hi>
<pb n="KR2m0001_WYG_133-18a"/>
皇子興賓揖皇子適房賓主俱坐皇子著青衣紫裳之<lb/>
服出户西南面立賔主俱興賔揖皇子進立於席後南<lb/>
面<hi>一品以下進升席西面坐一品以下庶子同親王</hi>賓降盥主人從降辭對如<lb/>
初賓盥手跪取爵於篚興洗訖詣西階賓主一揖一讓<lb/>
升主人立於席後西面賓詣酒罇所酌酒進皇子筵前<lb/>
北向立祝曰㫖酒既清嘉薦亶時始加元服兄弟具來<lb/>
孝友時格永乃保之皇子筵西拜受爵賔復西階上東<lb/>
面答拜執饌者薦籩豆於皇子筵前皇子升筵坐左執<lb/>
<pb n="KR2m0001_WYG_133-18b"/>
爵右取脯擩於醢祭於籩豆之間祭酒興筵末坐啐酒<lb/>
執爵興降筵西跪奠爵再拜執爵興賓答拜冠者升筵<lb/>
跪奠爵於薦東興立筵西執饌者徹薦爵賓揖皇子進<lb/>
升筵南面坐<hi>一品以下無賓降盥主人從降下至此儀其一品以下嫡子三加冠後酌醴以禮之</hi>
<hi>又有祝辭其庶子則醮而不醴親王冠同於庶子</hi>賓之贊冠者跪脱緇布冠置<lb/>
於箱櫛畢設纚興復位賔降二等受逺遊冠<hi>一品以下進賢冠庶</hi>
<hi>人黒介幘</hi>左執頂右執前詣皇子筵前北面跪冠<hi>一品以下詣冠者筵</hi>
<hi>前東向立祝曰吉月令辰乃申爾服敬爾威儀淑慎爾德眉壽萬年永受斯福乃跪冠</hi>興復位賓<lb/>
<pb n="KR2m0001_WYG_133-19a"/>
之贊冠者坐設簪結纓興復位皇子興賔揖皇子適房<lb/>
賓主俱坐皇子著朝服<hi>一品以下庶子著絳紗服庶人則白裙𥜗服</hi>出房户<lb/>
西南面立賓主俱興賓揖皇子進立席後南面賓詣酒<lb/>
罇所<hi>一品至三品嫡子冠禮無賔詣酒罇所以下執饌者徹薦爵立俟</hi>取爵酌酒進皇<lb/>
子筵前北面立祝曰㫖酒既湑嘉薦伊脯乃申其服<hi>庶子</hi>
<hi>云爾服</hi>禮儀有序祭此嘉爵承天之祜皇子筵西拜受爵<lb/>
賔復西階上東面答拜執饌者薦籩豆皇子升筵末坐<lb/>
啐酒執爵興筵西跪奠爵再拜執爵興賔答拜皇子升<lb/>
<pb n="KR2m0001_WYG_133-19b"/>
筵坐奠爵於薦東興立於筵西南面執饌者徹薦賔揖<lb/>
皇子進升席南面坐賓之贊冠者跪脱進賢冠<hi>庶人脱黑介幘</hi>
置於箱櫛畢設纚興復位賔降三等受冕<hi>六品以下爵弁庶人則黑</hi>
<hi>介幘</hi>左執頂右執前詣皇子筵前北面跪冠興復位賓之<lb/>
贊冠者坐設簪結纓興復位皇子興賓揖皇子適房賓<lb/>
主俱坐主人贊冠者徹櫛箱入房皇子著衮冕之服<hi>庶子</hi>
<hi>及六品以下爵弁服庶人絳公服</hi>出房户西南面立賓主俱興賓揖皇<lb/>
子進立於席後南面賓詣酒罇所取爵酌酒進皇子筵<lb/>
<pb n="KR2m0001_WYG_133-20a"/>
前北面立祝曰㫖酒令芳籩豆有楚咸加其服<hi>庶子云爾服</hi>
肴升折俎承天之慶福壽無疆皇子筵西拜受爵賓復<lb/>
位東面答拜<hi>三品以上賓之贊冠者跪設簪結纓興復位冠者興賓揖冠者適房賓主俱坐冠者</hi>
<hi>著絳紗服庶人白裙襦服出房戸西南面賓主俱興賓揖冠者進升席西向坐賓之贊冠者跪脱進賢冠庶人</hi>
<hi>黑介幘置於櫛箱畢設纚興復位賓降三等受冕六品受爵弁庶人黑介幘右執頂左執前進冠者筵前東向</hi>
<hi>立祝曰以嵗之正以月之令咸加爾服兄弟具在以成厥德黄耉無疆受天之慶及跪興復位賓之贊冠者設</hi>
<hi>簪結纓興復位冠者興賓揖冠者適房賓主俱坐主人贊冠者徹纚櫛簪箱及筵入於房又筵於室户西南向</hi>
<hi>冠者著冕服六品以下爵弁服庶人絳公服出戸西南面賓主俱興主人贊冠者盥手洗觶於房酌醴加柶覆</hi>
<pb n="KR2m0001_WYG_133-20b"/>
<hi>之面葉出房南面立賓揖冠者就筵西靣立賓進受醴於室户東加柶面柄進冠者筵前北面立祝曰甘醴維</hi>
<hi>厚嘉薦令芳拜受祭之以定爾祥承天之休壽考不忘冠者筵西拜受觶賔復西階上東面答拜一品以下庶</hi>
<hi>子與親王儀同</hi>執饌者薦籩豆設俎於籩豆之南皇子升筵坐<lb/>
左執爵<hi>一品以下用觶下倣此</hi>右祭脯醢贊冠者取胏一以授皇<lb/>
子奠爵於薦西興受郄左手執本坐右絶末祭上左手<lb/>
嚌之興加於俎皇子帨手執爵祭酒興筵末坐啐酒興<lb/>
降筵西南面坐奠爵再拜執爵興賓答拜皇子升筵坐<lb/>
奠爵於薦東興贊冠者引皇子降立於西階之南東南<lb/>
<pb n="KR2m0001_WYG_133-21a"/>
面初皇子降賓自西階直西序東面立主人降自阼階<lb/>
直東序西面立賓少進字之曰禮儀既備令月吉日昭<lb/>
告爾字爰字孔嘉君子攸宜宜之於嘏永受保之曰孟<lb/>
某甫仲叔季唯其所當皇子曰某雖不敏夙夜祗奉賓<lb/>
出主人送於内門之外<hi>一品以下賔答拜賔主俱坐冠者升筵跪奠觶於薦東興進北</hi>
<hi>面跪取脯降自西階入見母進奠脯於薦前退再拜以出冠者母不在則使人受脯於西階下初冠者入見母</hi>
<hi>賓主俱興賓降當西席東向立主人降當東序西向立冠者既見母出立於西階之東南向賓少進字之曰禮</hi>
<hi>儀既備令月吉日昭告爾字爰字孔嘉髦士攸宜宜之於嘏永受保之曰字某冠者曰某雖不敏夙夜祗奉賓</hi>
<pb n="KR2m0001_WYG_133-21b"/>
<hi>出送於内門外一品以下庶子取脯見母如嫡子餘如親王</hi>主人西面請賓曰公辱<lb/>
執事請禮從者賓曰某既得將事敢辭主人曰敢固以<lb/>
請賓曰某辭不得命敢不從賓就次主人入初賓出皇<lb/>
子東面見諸親拜之皇子答拜<hi>一品以下又冠者西南拜賓之贊冠者答拜庶</hi>
<hi>子同</hi>皇子入見内外諸尊於别所賓主既釋服改設席訖<lb/>
賓贊俱出次立於門西東面主人出門東西面主人揖<lb/>
賓賓報揖主人先入賓贊從之至階一揖一讓升各就<lb/>
座後立定俱升座㑹就賓主俱興賓立於西階上贊冠<lb/>
<pb n="KR2m0001_WYG_133-22a"/>
者在北少退俱東面主人立於東階上西面<hi>一品以下及衆賔降</hi>
<hi>立於西階下東面庶子同</hi>掌事者受束帛之篚升授主人於東序端<lb/>
主人執篚少進西面立又掌事者奉幣篚升立於主人<lb/>
後於幣篚升牽馬者牽兩馬入陳於内門三分庭一在<lb/>
南北首西上北面賔還西階上北面贊冠者立於左少<lb/>
退俱北面再拜主人進立於楹間南面賓贊進立於主<lb/>
人之右俱南面東上主人授幣篚賓受之退復東面位<lb/>
於主人授幣篚掌事者又以幣篚授贊冠者退復位主<lb/>
<pb n="KR2m0001_WYG_133-22b"/>
人還阼階上北面拜送賓贊降自西階從者迓受幣賓<lb/>
當庭賓東面揖牽馬者從出迓受馬於門外賓降主人<lb/>
降送於大門外之東西面再拜賓退主人入<hi>四品以下於衆賓降</hi>
<hi>並立於西階下掌事者以幣篚升授主人於序端賓北面再拜主人進立於楹間南面賓進立於主人之右俱</hi>
<hi>南面賓受幣退復東面位主人還阼階北面再拜送賓降自西階從者拜受幣賓出主人送賓於大門外之東</hi>
<hi>西面再拜賓退主人入庶子同親王儀孤子則諸父諸兄戒賓冠之日主人髻而迎賓拜揖讓如冠主冠於阼</hi>
<hi>醴之庶子醴之及禮賓拜送皆如上儀明日見廟者冠者朝服無廟者見祖禰於寢質明贊禮者引入廟南門</hi>
<hi>中庭道西北賓贊再拜訖引出六品以下見祖禰於正寢冠者公服庶人常服質明張几筵於正寢贊禮者引</hi>
<pb n="KR2m0001_WYG_133-23a"/>
<hi>入至庭北面再拜訖引出五品以上子孫九品以上子冠假用出身品服其三品以上大功以上親冠同八品</hi>
<hi>九品之服</hi>皇子詣闕至次著朝服通事舎人引皇子入詣皇<lb/>
帝所御之殿至闕閤近臣奏皇帝即御座南向坐近臣<lb/>
引皇子入立於階間北面再拜訖近臣引皇子至皇后<lb/>
殿閤外近臣附奏皇后即御座南向坐司言至閤引皇<lb/>
子入立於階間北面再拜司言引出閤皇子出還第如<lb/>
來儀<lb/>
　<lb/>
<pb n="KR2m0001_WYG_133-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百二十八<lb/>
</p>
<p>
</p>
  </div>
</body>
</text>
</TEI>
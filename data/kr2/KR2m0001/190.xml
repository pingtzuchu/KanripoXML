<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百八十五</head> <lb/>
    <p>
<pb n="KR2m0001_WYG_190-1a"/>
欽定四庫全書<lb/>
　通典卷一百八十五<lb/>
　　唐　京　兆　杜　佑　　君　卿　纂<lb/>
　邊防<lb/>
覆載之内日月所臨華夏居土中生物受氣正<hi>李淳風云談天</hi>
<hi>者八家其三家甘氏石氏渾天之類以度數推之則華夏居天地之中也又歴代史倭國一名日本在中國直</hi>
<hi>東扶桑國復在倭國之東約去中國三萬里盖近於日出處貞觀中骨利幹國獻馬使云其國在京師西北二</hi>
<hi>萬餘里夜短晝長從天色暝時煮羊胛纔熟而東方已曙盖近於日入處今崖州直南水行便風十餘日到赤</hi>
<pb n="KR2m0001_WYG_190-1b"/>
<hi>土國其國到五月亭午物影却在南一日三食飯皆旋炊不然逡廵過時即便臭敗熱氣特甚盖去日較近其</hi>
<hi>地漸逺轉寒盖去日稍逺則洛陽洛城縣土圭居覆載之中明矣唯釋氏一家論天地日月恠誕不可知也</hi>
其人性和而才惠其地產厚而類繁所以誕生聖賢繼<lb/>
施法教隨時拯弊因物利用三五以降代有其人君臣<lb/>
長幼之序立五常十倫之教備孝慈生焉恩愛篤焉主<lb/>
威張而下安權不分而法一生人大貴實在於斯<hi>三代以前</hi>
<hi>天下列國更相征伐未嘗暫寜陪臣制諸侯諸侯陵天子人斃鋒鏑月耗歳殱自秦氏罷侯置守兩漢及有隋</hi>
<hi>大唐户口皆多於周室之前矣夫天生蒸民而樹君司牧語治道者固當以既庶而安為本也</hi>昔賢有<lb/>
<pb n="KR2m0001_WYG_190-2a"/>
言曰失道而後徳失徳而後仁失仁而後義失義而後<lb/>
禮誠謂削厚為薄散醇為醨又曰古者人至老死不相<lb/>
徃来不交不爭自求自足盖疾時澆巧羙徃昔敦淳務<lb/>
以激勵勉其慕向也然人之常情非今是古其朴質少<lb/>
事信固可羙而鄙風弊俗或亦有之𬗟惟古之中華多<lb/>
類今之夷狄有居處巢穴焉<hi>上古中華亦穴居野處後代聖人易之以宫室今室</hi>
<hi>韋國及黔中覊縻東諸夷及附國皆巢居穴處諸夷狄處巢穴者非少畧舉一二</hi>有葬無封樹<lb/>
焉<hi>上古中華之葬衣之以薪葬之中野不封不樹後代聖王易之以棺槨今靺鞨國父母死棄之中野以哺</hi>
<pb n="KR2m0001_WYG_190-2b"/>
<hi>貂琉球國死無棺槨草褁尸以親土而葬上不起墳諸夷狄之殯葬或以火焚或棄水中潭衡洲人蜑取死者</hi>
<hi>骨小函子盛置山巖石間大抵習俗既殊其法各異不可遍舉矣</hi>有手圑食焉<hi>殷周之時中華</hi>
<hi>人尚以手團食故禮記云共飯不澤手盖弊俗漸改仍未盡耳今五嶺以南人庶皆手團食</hi>有祭立<lb/>
尸焉<hi>三代以前中華人祭必立尸自秦漢則廢按後魏文成帝拓䟦濬時髙允獻書曰祭尸久廢今風俗</hi>
<hi>父母亡殁取其狀貌類者以為尸而祭焉宴好如夫妻事之如父母敗損風化黷亂情理又周隋蠻夷𫝊巴梁</hi>
<hi>間風俗每春秋祭祀鄉里有羙鬢靣人迭迎為尸以祭之今都道州人每祭祀迎同姓丈夫婦人伴神以享亦</hi>
<hi>為尸之遺法</hi>聊陳一二不能遍舉<hi>夏商以前臣不諱君名子不諱父名自有周方諱耳</hi>
<hi>今夷狄則皆無諱如此之類甚衆不可殫論</hi>其地偏其氣梗不生聖哲莫革<lb/>
<pb n="KR2m0001_WYG_190-3a"/>
舊風誥訓之所不可禮義之所不及外而不内踈而不<lb/>
戚来則禦之去則備之前代逹識之士亦已言之詳矣<lb/>
厯代觀兵黷武討伐戎夷爰自嬴秦禍患代有始皇恃<lb/>
百勝之兵威既平六國終以事胡為弊漢武資文景之<lb/>
積蓄務恢封畧天下危若綴旈王莽獲元始之全實志<lb/>
滅匈奴海内遂至潰叛隋煬帝承開皇之殷盛三駕遼<lb/>
左萬姓怨苦而亡夫持盈固難知足非易唯後漢光武<lb/>
深逹理源建武三十年人康俗阜臧宫馬武請殄匈奴<lb/>
<pb n="KR2m0001_WYG_190-3b"/>
帝報曰捨近而圖逺勞而無功捨逺而謀近逸而有終<lb/>
務廣地者荒務廣徳者强有其有者安貪人有者殘自<lb/>
是諸將莫敢復言兵事於戲持盈知足豈特治身之本<lb/>
亦乃治國之要道歟<hi>宋文元嘉中比西漢文景分命諸將經畧河南致拓䟦𤓰歩之師因</hi>
<hi>而國蹙身弑陳宣令主吳明徹侵呂梁二十萬卒悉為周師所虜由是力殫財竭旋為隋氏削平是皆昧持盈</hi>
<hi>不能知足故也</hi>我國家開元天寶之際宇内謐如邊將邀寵競<lb/>
圖勲伐西陲青海之戍東北天門之師磧西怛邏之戰<lb/>
雲南渡瀘之役沒於異域數十萬人<hi>天寶中哥舒翰尅吐蕃青海青海中</hi>
<pb n="KR2m0001_WYG_190-4a"/>
<hi>有島置二萬人戍之旋為吐蕃所攻翰不能救而全沒安禄山討奚契丹於天門嶺十萬衆盡沒髙仙芝伐石</hi>
<hi>國於怛邏斯川七萬衆盡沒楊國忠討蠻閤羅鳯十餘萬衆全沒</hi>向無幽寇内侮天下<lb/>
四征未息離潰之勢豈可量耶前事之元龜足為殷監<lb/>
者矣<lb/>
　　第一東夷上<lb/>
　　　　序略　朝鮮　濊<hi>音穢</hi>　馬韓　辰韓　弁<lb/>
　　　　辰　百濟　新羅　倭　夫餘　蝦夷<lb/>
　　第二東夷下<lb/>
<pb n="KR2m0001_WYG_190-4b"/>
　　　　髙句麗　東沃沮　挹婁　勿吉<hi>又曰靺鞨</hi>
　　　　扶桑　女國　文身　大漢　琉球　閩越<lb/>
　　第三南蠻上<lb/>
　　　　序略　槃瓠種　廪君種　板楯蠻　南平<lb/>
　　　　蠻　東謝　西趙　牂牁　充州　獠　夜<lb/>
　　　　郎　滇<hi>音顛</hi>　卭都　笮都<hi>笮才各反</hi>　冉駹<lb/>
　　　　　附國　哀牢　僬僥　撣國　西㸑　昆<lb/>
　　　　彌　尾濮　木綿濮　文靣濮　折腰濮<lb/>
<pb n="KR2m0001_WYG_190-5a"/>
　　　　赤口濮　黑僰濮　松外諸蠻<lb/>
　　第四南蠻下<lb/>
　　　　嶺南序略<hi>蠻獠附</hi>　海南序略　黄支　哥羅<lb/>
　　　　　林邑　扶南　頓遜　毗騫　干陀利<lb/>
　　　　狼牙脩　婆利　槃槃　赤土　真臘　羅<lb/>
　　　　刹　投和　丹丹　邊斗　杜薄　薄刺<lb/>
　　　　㪍焚　火山　無論　婆登　烏篤　陀洹<lb/>
　　　　訶陵　多篾　多摩長　哥羅舍分<lb/>
<pb n="KR2m0001_WYG_190-5b"/>
　　第五西戎一<lb/>
　　　　序略　𦍑無弋　湟中月氏胡　氐　蔥茈<lb/>
　　　　羌<lb/>
　　第六西戎二<lb/>
　　　　吐谷渾　乙弗敵　宕昌　鄧至　党項<lb/>
　　　　白蘭　吐蕃　大羊同　悉立　章求㧞<lb/>
　　　　泥婆羅<lb/>
　　第七西戎三<lb/>
<pb n="KR2m0001_WYG_190-6a"/>
　　　　西戎總序　樓蘭　且末　杅彌　車師<hi>髙昌</hi>
　　　　<hi>附</hi>　龜兹<lb/>
　　第八西戎四<lb/>
　　　　焉耆　于闐　疎勒　烏孫　姑黑　溫宿<lb/>
　　　　　烏秅　難兜　大宛　莎車　罽賔　烏<lb/>
　　　　弋山離　條支　安息　大夏　大月氏<lb/>
　　　　小月氏<lb/>
　　第九西戎五<lb/>
<pb n="KR2m0001_WYG_190-6b"/>
　　　　康居　漕國　何國　史國<hi>並附見</hi>　奄蔡<lb/>
　　　　　滑國　嚈噠　挹怛國　天竺　車離<lb/>
　　　　師子　髙附　大秦　小人　軒渠　三童<lb/>
　　　　　澤散　驢分　堅昆　呼得　丁令　短<lb/>
　　　　人　波斯　悦般　伏盧尼　朱俱波　渴<lb/>
　　　　槃陁　粟弋　阿鈎羌　副貨　疊伏羅<lb/>
　　　　賖彌　石國　女國　吐火羅　劫國　陁<lb/>
　　　　羅伊羅　越底延　大食<lb/>
<pb n="KR2m0001_WYG_190-7a"/>
　　第十北狄一<lb/>
　　　　序略　匈奴上<lb/>
　　第十一北狄二<lb/>
　　　　匈奴下　南匈奴<lb/>
　　第十二北狄三<lb/>
　　　　烏桓　鮮卑　軻比能　宇文莫槐　徒河<lb/>
　　　　叚<hi>務勿塵附</hi>　慕容氏　拓䟦氏　蠕蠕<lb/>
　　第十三北狄四<lb/>
<pb n="KR2m0001_WYG_190-7b"/>
　　　　髙車　稽胡　突厥上<lb/>
　　第十四北狄五<lb/>
　　　　突厥中<lb/>
　　第十五北狄六<lb/>
　　　　突厥下　鐵勒　薛延陁　僕骨　同羅<lb/>
　　　　都波　㧞野古　多濫葛　斛薛　阿䟦<lb/>
　　　　契苾羽　鞠國　俞□　大漠　白霫<hi>先立反</hi>
　　第十六北狄七<lb/>
<pb n="KR2m0001_WYG_190-8a"/>
　　　　庫莫奚　契丹　室韋　地豆于　烏落侯<lb/>
　　　　　驅度寐　霫　㧞悉彌　流鬼　廻紇<lb/>
　　　　骨利幹　結骨　駮馬　鬼國　鹽漠念<lb/>
　邊防一<lb/>
　　東夷上<lb/>
　　序略<lb/>
東夷<hi>白虎通云夷者蹲也言無禮儀或云夷者抵也言仁而好生萬物抵地而出故天性柔順易以道禦</hi>
有九種曰畎夷方夷干夷黄夷白夷赤夷𤣥夷風夷陽<lb/>
<pb n="KR2m0001_WYG_190-8b"/>
夷率皆土著<hi>遲畧反</hi>喜飲酒<hi>喜許利反</hi>歌舞或冠弁衣錦器用<lb/>
爼豆所謂中國失禮求之四夷者也<hi>凡蠻夷戎狄總名四夷者猶公侯伯</hi>
<hi>子男皆號諸侯也</hi>昔堯命羲仲宅嵎夷曰𤾉谷盖日之所出也<lb/>
夏后氏太康失徳夷人始叛其後至后發即位賔於王<lb/>
門獻其樂舞桀為暴虐諸夷内侵商湯革命伐而定之<lb/>
至於仲丁藍夷作寇自是或服或叛三百餘年武乙衰<lb/>
弊東夷寖盛遂分遷淮岱漸居中土周初封商太師國<lb/>
於朝鮮<hi>太師為周陳洪範其地今安東府之東悉為東夷所據</hi>時管蔡畔周乃招<lb/>
<pb n="KR2m0001_WYG_190-9a"/>
誘淮夷作亂周公征定之其後徐夷僭號穆王命楚滅<lb/>
之<hi>徐偃王也</hi>至楚靈王㑹申亦来同盟後越遷瑯琊遂陵暴<lb/>
諸夏侵滅小國秦并天下其淮泗夷皆散為人户其朝<lb/>
鮮厯千餘年至漢髙帝時滅武帝元狩中開其地置樂<lb/>
浪等郡至後漢末為公孫康所有魏晉又得其地其三<lb/>
韓之地在海島之上朝鮮之東南也百濟新羅魏晉以<lb/>
後分三韓地新羅又在百濟之東南倭又在東南<hi>倭烏和反</hi>
隔越大海夫餘在髙麗之北挹婁之南其倭及夫餘自<lb/>
<pb n="KR2m0001_WYG_190-9b"/>
後漢百濟新羅自魏厯代並朝貢不絶而百濟大唐顯<lb/>
慶中蘇定方滅之髙麗本朝鮮地漢武置縣屬樂浪郡<lb/>
時甚微弱後漢以後累代皆受中國封爵所都平壤城<lb/>
則故朝鮮國王險城也後魏周齊漸强盛隋文帝時寇<lb/>
盜遼西漢王諒帥兵討之至遼水遭癘疫而返煬帝三<lb/>
度親征初渡遼水敗績再行次遼水㑹楊𤣥感反奔退<lb/>
又徃將逹涿郡屬天下賊起及饑饉旋師貞觀中太宗<lb/>
又親征渡遼破之髙宗總章初英國公李勣遂滅其國<lb/>
<pb n="KR2m0001_WYG_190-10a"/>
古之肅慎宜即魏時挹婁自周初貢楛矢石砮<hi>楛音户</hi>至<lb/>
魏常道鄉公末東晉元帝初及石季龍時始皆獻之後<lb/>
魏以後曰勿吉國今則曰靺<graphic n="KR1944" url="https://raw.githubusercontent.com/kanripo/KR-Gaiji/master/images/KR1944.png" mimeType="image/png"/>焉大抵東夷書文並同<lb/>
華夏其閩越之地秦平天下以為郡及秦亂其帥又自<lb/>
稱王於故地武帝元封初楊僕滅其國遷其人於江淮<lb/>
虚其地自後雖人庶復集遂為郡縣矣<lb/>
　　朝鮮<lb/>
朝鮮<hi>晉張華曰朝鮮有泉水洌水汕水三水合為洌水疑樂浪朝鮮取名於此也汕所晏反</hi>周封<lb/>
<pb n="KR2m0001_WYG_190-10b"/>
殷之太師之國太師教以禮義田蠶作八條之教無門<lb/>
户之閉而人不為盗其後四十餘代至戰國時朝鮮侯<lb/>
凖亦僣稱王始全燕時嘗略屬焉為置吏築障寨秦滅<lb/>
燕屬遼東外徼<hi>秦遼東郡今安東府之東地</hi>及秦亂中國人徃避地<lb/>
者數萬口漢興為其逺難守復修遼東故塞至浿水為<lb/>
界<hi>浿音滂拜反</hi>屬燕王盧綰反入匈奴燕人衛滿亡命聚黨<lb/>
千餘人魋結<hi>魋杜回反</hi>蠻夷服而東走出塞度浿水擊破朝<lb/>
鮮王準居秦故空地上下障後稍役屬真蕃朝鮮諸夷<lb/>
<pb n="KR2m0001_WYG_190-11a"/>
及故燕齊亾命者王之都王險<hi>在浿水之東</hi>㑹孝惠髙后時<lb/>
天下初定遼東太守即約滿為外臣保塞外以故滿得<lb/>
兵威財物侵降其旁小邑真蕃臨屯皆来服屬地方數<lb/>
千里𫝊子至孫右渠所誘漢亾人滋多武帝元封三年<lb/>
遣樓船將軍楊僕從齊浮渤海兵五萬左將軍荀彘出<lb/>
遼東討之朝鮮人相與殺王右渠来降遂以朝鮮為真<lb/>
蕃臨屯樂浪<hi>音郎</hi>𤣥莵四郡<hi>今悉為東夷之地</hi>昭帝時罷臨屯真<lb/>
蕃以并樂浪𤣥莵自内屬以後風俗稍薄法禁亦寖多<lb/>
<pb n="KR2m0001_WYG_190-11b"/>
至於六十餘條<lb/>
　　濊<lb/>
濊亦朝鮮之地南與辰韓北與髙句麗<hi>盧溪反</hi>沃沮接東<lb/>
窮大海西至樂浪後漢光武建武六年悉封其渠帥為<lb/>
縣侯皆歲時朝賀無大君長自漢以来其官有侯邑君<lb/>
三老統主下户其耆舊自謂與髙麗同種言語法俗大<lb/>
抵相類其人性謹愿少嗜慾有亷恥男女衣皆着曲領<lb/>
男子繫銀花廣數寸以為飾其俗重山川山川各有部<lb/>
<pb n="KR2m0001_WYG_190-12a"/>
分不得輒相干渉同姓不婚多所忌諱疾病死亾即棄<lb/>
舊宅更作新居知種麻養蠶綿布曉候星宿先知年歲<lb/>
豐約不以珠玉為寶又祭虎以為神其邑落有侵犯者<lb/>
輒相罰責生口牛馬名之為責禍少寇盜作矛長三丈<lb/>
或數人共持之能歩戰樂浪檀弓出其地又多文豹有<lb/>
果下馬髙三尺乗之可於果樹下行也其海出斑魚皮<lb/>
漢時嘗獻之魏齊王正始六年不耐濊侯等舉邑降四<lb/>
時詣樂浪帶方二郡朝謁<hi>並今東夷之地</hi>有軍征賦調如中華<lb/>
<pb n="KR2m0001_WYG_190-12b"/>
人焉<lb/>
　　馬韓<lb/>
馬韓後漢時通焉有三種一曰馬韓二曰辰韓三曰弁<lb/>
辰馬韓在西五十有四國其北與樂浪南與倭接辰韓<lb/>
在東十有二國其北與濊貊接弁辰在辰韓之南亦十<lb/>
有二國其南亦與倭接凡七十八國或云百濟是其一<lb/>
國焉大者萬餘户小者數千家各在山海間地合方四<lb/>
千餘里東西以海為限皆古之辰國也馬韓最大共立<lb/>
<pb n="KR2m0001_WYG_190-13a"/>
其種為辰王都目支國盡王三韓之地其諸國王先皆<lb/>
是馬韓種人焉馬韓人知田蠶作綿布出大栗如梨又<lb/>
出長尾鷄其尾皆長五尺餘邑落雜居亦無城郭作草<lb/>
屋土室形如塚開户在上不知跪拜無長幼男女之别<lb/>
少綱紀國邑雖有王師不能相制御其葬有棺無槨不<lb/>
知騎乗牛馬牛馬盡於送死不貴金寶錦罽唯重瓔珠<lb/>
以綴衣為飾及懸頸垂耳大率皆魁頭露紒<hi>魁頭猶科頭也謂挽</hi>
<hi>髮縈繞成科結也紒音計</hi>布袍草履其人壯勇少年有築室作力者<lb/>
<pb n="KR2m0001_WYG_190-13b"/>
輒以䋲貫脊皮縋以大木嚾呼為健<hi>嚾音喚</hi>善用弓楯矛<lb/>
櫓雖有鬭爭攻戰而貴相屈服俗信鬼神常以五月耕<lb/>
種畢晝夜酒會羣聚歌舞數十人俱起相隨踏地低昻<lb/>
手足相應為節十月農工畢亦復如之諸國邑各以一<lb/>
人主祭天地號為天君又立蘇塗<hi>蘇塗有似浮屠</hi>建大木以懸<lb/>
鈴鼓事鬼神其南界近倭亦有文身者又有州胡在馬<lb/>
韓之西海中大島上其人差短小言語不與韓仝皆髠<lb/>
頭如鮮卑但衣韋衣有上無下畧如祼勢養牛豕乗船<lb/>
<pb n="KR2m0001_WYG_190-14a"/>
徃来貨市韓中<lb/>
　　辰韓<lb/>
辰韓耆老自言秦之亾人避苦役来適韓國馬韓割其<lb/>
東界地與之有城柵其言語有類秦人由是或謂之為<lb/>
秦韓其王常用馬韓人作之世世相𫝊襲辰韓不得自<lb/>
立為王眀其為流移之人故也其名國為邦弓為弧賊<lb/>
為寇行酒為行觴相呼皆為徒諸小邑各有渠帥大者<lb/>
名臣智次有險側次有樊濊次有殺奚次有邑借<hi>皆其官名</hi>
<pb n="KR2m0001_WYG_190-14b"/>
土地肥羙宜五榖知蠶桑作縑布乗駕牛馬嫁娶以禮<lb/>
其俗男女有别以大鳥羽送死其意欲使死者飛揚國<lb/>
出鐵韓濊倭皆從取之諸市買皆用鐵如中國用錢又<lb/>
以供給二郡俗喜歌舞飲酒鼓琴瑟其瑟形似筑彈之<lb/>
亦有音曲兒生便以石厭其頭欲其匾故辰韓人皆匾<lb/>
頭<hi>匾音扁</hi>男女近倭亦文身便歩戰兵仗與馬韓同其俗<lb/>
行者相逢皆住讓路<lb/>
　　弁辰<lb/>
<pb n="KR2m0001_WYG_190-15a"/>
弁辰與辰韓雜居亦有城郭衣服居處與辰韓同言語<lb/>
風俗相似祠祭鬼神有異施竈皆在户西初朝鮮王凖<lb/>
為衛滿所破乃將其餘衆數千人走入海攻馬韓破之<lb/>
自立為韓王凖後滅絶馬韓人復立為辰王後漢光武<lb/>
建武中韓人㢘斯人蘇馬諟等詣樂浪貢獻<hi>諟音是</hi>帝封<lb/>
蘇馬諟為漢㢘斯邑君使屬樂浪郡四時朝謁靈帝末<lb/>
韓濊並盛郡縣不能制百姓苦亂多流亡入韓者獻帝<lb/>
建安中公孫康分屯有有鹽縣<hi>屯有有鹽並漢遼東屬縣今並為東夷地</hi>以<lb/>
<pb n="KR2m0001_WYG_190-15b"/>
南荒地為帶方郡遣公孫模張敞等收集遺民興兵伐<lb/>
韓濊舊民稍出是後倭韓遂屬帶方魏景初中眀帝密<lb/>
遣帶方太守劉昕樂浪大守鮮于嗣越海定二郡諸韓<lb/>
國臣智加賜邑君印綬其次為邑長其俗好衣幘下户<lb/>
詣郡朝謁皆假衣幘自服印綬衣幘千有餘人部從事<lb/>
吳林以樂浪本統韓國分割辰韓八國以與樂浪晉武<lb/>
帝咸寜中馬韓王来朝自是無聞三韓盖為百濟新羅<lb/>
所吞并<lb/>
<pb n="KR2m0001_WYG_190-16a"/>
　　百濟<lb/>
百濟即後漢末夫餘王尉仇台之後<hi>後魏時百濟王上表云臣與髙麗先</hi>
<hi>出夫餘</hi>初以百家濟海因號百濟晉時句麗既畧有遼東<lb/>
百濟亦據有遼西晉平二郡<hi>今柳城安平之間</hi>自晉以後吞并<lb/>
諸國據有馬韓故地其國東西四百里南北九百里南<lb/>
接新羅北拒髙麗千餘里西限大海處小國之南國西<lb/>
南海中有三島出黄漆樹似小棕樹而大六月取汁漆<lb/>
器物若黄金其光奪目自晉代受蕃爵自置百濟郡義<lb/>
<pb n="KR2m0001_WYG_190-16b"/>
熙中以百濟王夫餘腆<hi>陀典反</hi>為使持節百濟諸軍事宋<lb/>
齊竝遣使朝貢授官封其人土著地多下濕率皆山居<lb/>
其都理建居拔城王號於羅瑕百姓呼為鞬吉支<hi>鞬音乾</hi>
夏言竝王也王妻號於陸夏言妃也官有十六品左率<lb/>
一品逹率二品恩率三品徳率四品扞率五品柰率六<lb/>
品以上冠飾銀花將徳七品紫帶施徳八品皂帶固徳<lb/>
九品赤帶季徳十品青帶對徳十一品文督十二品皆<lb/>
黄帶武督十三品佐軍十四品振武十五品克虞十六<lb/>
<pb n="KR2m0001_WYG_190-17a"/>
品皆白帶統兵以逹率徳率扞率為之人庶及餘小城<lb/>
咸分𨽻焉其衣服男子畧同於髙麗拜謁之禮以兩手<lb/>
據地為敬婦人衣似袍而䄂㣲大在室者編髮盤於首<lb/>
後垂一道為飾出嫁者乃分為兩道焉兵有弓箭刀矟<lb/>
俗重騎射兼愛墳史其秀異者頗解屬文又解陰陽五<lb/>
行用宋元嘉歷以建寅月為歳首亦解醫藥卜筮占相<lb/>
之術有投壺摴蒲等雜戲然尤尚奕棊僧尼寺塔甚多<lb/>
而無道士賦税以布絹麻米等婚娶之禮畧同華俗父<lb/>
<pb n="KR2m0001_WYG_190-17b"/>
母及夫死者三年持服餘親則葬訖除之氣候温暖五<lb/>
榖雜果菜蔬及酒醴餚饌樂器之屬多同於内地唯無<lb/>
駝騾驢羊鵝鴨等云其王以四仲之月祭天又每祭歲<lb/>
四祠其先祖仇台之廟大姓有八族沙氏燕氏劦氏<hi>劦音</hi>
<hi>夾</hi>解氏真氏國氏木氏苩<hi>音白</hi>氏國西南人島居者十五<lb/>
所皆有城邑後魏孝文遣衆征破之後其王牟大為髙<lb/>
句麗所破衰弱累年遷居南韓地隋文開皇初其王夫<lb/>
餘昌遣使貢方物拜帶方郡公百濟王○大唐武徳貞<lb/>
<pb n="KR2m0001_WYG_190-18a"/>
觀中頻遣使朝貢顯慶五年遣蘇定方討平之舊有五<lb/>
部分統三十七郡二百城七十六萬户至是以其地分<lb/>
置熊津馬韓東明等五都督府仍以其酋渠為都督府<lb/>
刺史其舊地沒於新羅城傍餘衆後漸寡弱㪚投突厥<lb/>
及靺鞨其王夫餘崇竟不敢還舊國土地盡沒於新羅<lb/>
靺鞨夫餘氏君長遂絶<lb/>
　　新羅<lb/>
新羅國魏時新盧國焉其先本辰韓種也辰韓始有六<lb/>
<pb n="KR2m0001_WYG_190-18b"/>
國稍分為十二新羅則其一也<hi>初曰新盧宋時曰新羅或曰斯羅</hi>其國<lb/>
在百濟東南五百餘里<hi>亦在髙句麗東南兼有漢時樂浪郡之地</hi>東濵大海<lb/>
魏將毋邱儉討髙麗破之奔沃沮其後復歸故國留者<lb/>
遂為新羅焉故其人雜有華夏髙麗百濟之屬兼有沃<lb/>
沮不耐韓濊之地其王本百濟人自海迯入新羅遂王<lb/>
其國其國小不能自通使聘苻堅時其王樓寒遣使衛<lb/>
頭朝貢堅曰卿言其海東之事與古不同何也答曰亦<lb/>
猶中國時代變革名號改易今焉得仝梁武帝普通二<lb/>
<pb n="KR2m0001_WYG_190-19a"/>
年王姓慕名秦始使人隨百濟獻方物其俗呼城曰健<lb/>
牟羅其邑在内曰喙評<hi>喙呼穢反</hi>在外曰邑勒亦中國之言<lb/>
郡縣也國有六喙評五十二邑勒土地肥羙宜植五榖<lb/>
多桑麻果菜鳥獸物產畧與華同至隋文帝時遣使来<lb/>
貢其王姓金名真平<hi>隋東蕃風俗記云金姓相承三十餘葉</hi>文帝拜為樂<lb/>
浪郡公新羅王<hi>其王至今亦姓金按梁史云姓慕未詳中間易姓之由</hi>其先附屬<lb/>
於百濟後因百濟征髙麗人不堪戎役相率歸之遂致<lb/>
强盛因襲加羅任那諸國滅之<hi>並三韓之地</hi>其西北界犬牙<lb/>
<pb n="KR2m0001_WYG_190-19b"/>
出髙麗百濟之間官有十六等其一曰伊罰于貴如相<lb/>
次伊尺于次迎于次破彌于次大河尺于次河尺于次<lb/>
乙吉次沙咄于<hi>咄都骨反</hi>次及伏于次大奈摩次大舍次小<lb/>
舍次吉次大烏次小烏次逹位外有郡縣文字甲兵同<lb/>
於中國選人壯健者悉入軍烽戍邏<hi>郎佐反</hi>俱有屯營風<lb/>
俗刑政衣服畧與髙麗百濟同○大唐貞觀二十二年<lb/>
其王金春秋来朝拜為特進請改章服以從華制<lb/>
　　倭<lb/>
<pb n="KR2m0001_WYG_190-20a"/>
倭自後漢通焉在帶方東南大海中依山島為居凡百<lb/>
餘國光武中元二年倭國奉貢朝賀使人自稱大夫倭<lb/>
國之極南界也安帝永初元年倭國王帥升等獻生口<lb/>
百六十人桓靈間倭國大亂更相攻伐歴年無主有一<lb/>
女子名曰卑彌呼年長不嫁事鬼道能以妖惑衆於是<lb/>
共立為王侍婢千人少有見者唯有男子一人給飲食<lb/>
𫝊辭語出入居處宫室樓觀城栅嚴設常有人持兵守<lb/>
衛魏明帝景初二年司馬宣王之平公孫氏也倭女王<lb/>
<pb n="KR2m0001_WYG_190-20b"/>
始遣大夫詣京都貢獻魏以為親魏倭王假金印紫綬<lb/>
齊王正始中卑彌呼死立其宗女臺輿為王<hi>魏畧云倭人自謂太</hi>
<hi>伯之後</hi>其後復立男王並受中國爵命晉武帝太始初遣<lb/>
使重譯入貢宋武帝永初二年倭王讚修貢職至曾孫<lb/>
武順帝昇明二年遣使上表曰封國偏逺作蕃於外自<lb/>
昔祖禰躬擐甲胄䟦渉山川不遑寜處東征毛人五十<lb/>
五國西服衆夷六十六國渡平海北九十五國臣雖下<lb/>
愚忝𦙍先緒驅率所統歸宗天極道逕百濟裝舩理舫<lb/>
<pb n="KR2m0001_WYG_190-21a"/>
而句麗無道圖欲見吞䖍劉不已每致稽遲臣欲練甲<lb/>
理兵摧此强敵尅靖方難無替前功竊自假開府儀同<lb/>
三司其餘咸各假授詔除武使持節安東大將軍倭王<lb/>
其王理邪馬臺國<hi>或云邪摩堆</hi>去遼東萬二千里在百濟新<lb/>
羅東南其國界東西五月行南北三月行各至於海大<lb/>
較在會稽閩川之東亦與朱崖儋耳相近其國土俗宜<lb/>
禾稻麻紵蠶桑知織績為縑布出白珠青玉其山出銅<lb/>
有丹土氣温煖冬夏生菜茄無牛馬虎豹羊有薑桂橘<lb/>
<pb n="KR2m0001_WYG_190-21b"/>
椒蘘荷不知以為滋味出黑雉有獸如牛名山䑕又有<lb/>
大虵吞此獸虵皮堅不可斫其上孔乍開乍閉時或有<lb/>
光射中之虵則死其兵有矛楯木弓竹矢或以骨為鏃<lb/>
男子皆黥面文身自謂大伯之後衣皆横幅結束相連<lb/>
無縫女人披髮屈紒作衣如單被穿其中央貫頭著之<lb/>
並以丹朱塗其身如中國之用粉也有城栅屋室父母<lb/>
兄弟異處唯會同男女無别飲食以手而用籩豆俗皆<lb/>
徒跣以蹲踞為恭敬人性唯嗜酒多壽考國多女大人<lb/>
<pb n="KR2m0001_WYG_190-22a"/>
皆有四五妻其餘或兩或三女人不媱不妬又俗不盗<lb/>
竊少爭訟其婚嫁不娶同姓婦入夫家必先跨火乃與<lb/>
夫相見其死停䘮十餘日家人哭泣不進酒食肉親賔<lb/>
就屍歌舞為樂有棺無槨封土作塚舉大事灼骨以卜<lb/>
用决吉凶其行来渡海詣中國常使一人不櫛沐不食<lb/>
肉不近婦人名曰持衰若在途吉利則共顧其財物若<lb/>
有疾病遭暴害以為持衰不謹便共殺之官有十二等<lb/>
一曰大徳次小徳次大仁次小仁次大義次小義次大<lb/>
<pb n="KR2m0001_WYG_190-22b"/>
禮次小禮次大智次小智次大信次小信員無定數有<lb/>
軍尼百二十人猶中國牧宰八十户置一伊尼翼如里<lb/>
長也十伊尼翼屬一軍尼其王以天為兄以日為弟尤<lb/>
信巫覡每至正月一日必射戲飲酒其餘節畧與華仝<lb/>
樂有五弦琴笛好棊博握槊摴蒲之戲隋文帝開皇二<lb/>
十年倭王姓阿每名多利思比孤其國號阿輩鷄彌華<lb/>
言天兒也遣使詣闕其書曰日出處天子致書日沒處<lb/>
天子無恙云云帝覽之不悦謂鴻臚卿曰蠻夷書有無<lb/>
<pb n="KR2m0001_WYG_190-23a"/>
禮者勿復以聞明年帝遣文林郎裴清使於倭國渡百<lb/>
濟東至一支國又至竹斯國又東至秦王國其人同於<lb/>
華夏以為夷洲疑不能明也又經十餘國逹於海崖自<lb/>
竹斯以東皆附庸於倭清將至王遣小徳阿軰臺從數<lb/>
百人設儀仗鳴鼓角来迎又遣大禮哥多毗從二百餘<lb/>
騎郊勞既至彼都其王與清相見設宴享以遣復令使<lb/>
者隨清来貢方物其國跣足以幅布蔽其前後椎髻無<lb/>
冠帶隋煬帝時始賜衣冠並以綵錦為冠飾裳皆施撰<lb/>
<pb n="KR2m0001_WYG_190-23b"/>
<hi>音饌</hi>綴以金玉衣服之制頗同新羅○大唐貞觀五年遣<lb/>
新州刺史高仁表持節撫之浮海數月方至仁表無綏<lb/>
逺之才與其王爭禮不宣朝命而還由是遂絶又千餘<lb/>
里至侏儒國人長三四尺自侏儒東南行船行一年至<lb/>
祼國黑齒國使驛所𫝊極於此矣倭一名日本自云國<lb/>
在日邊故以為稱武太后長安二年遣其大臣朝臣真<lb/>
人貢方物真人者猶中國地官尚書也頗讀經史解屬<lb/>
文首冠進徳冠其頂有花分而四散身服紫袍以帛為<lb/>
<pb n="KR2m0001_WYG_190-24a"/>
腰帶容止温雅朝廷異之拜為司膳員外郎<hi>天寶末衛尉少卿朝</hi>
<hi>衡即其國人</hi>
　　夫餘<lb/>
夫餘國後漢通焉初北夷索離國王<hi>按後漢魏二史皆云夫餘國在髙句</hi>
<hi>麗北又案後魏及隋史髙句麗在夫餘國南而隋史云百濟出於夫餘夫餘出於髙句麗國王子東明之後也</hi>
<hi>又謂索離國即髙麗國乃夫餘國當在句麗之南矣若詳考諸家所出疑索離在夫餘之北别置一國然未詳</hi>
<hi>孰是</hi>有子曰東明長而善射王忌其猛而欲殺之東明奔<lb/>
走南渡掩㴲水因至夫餘而王之順帝永和初其王始<lb/>
<pb n="KR2m0001_WYG_190-24b"/>
来朝帝作黄門鼓吹角抵戲以遣之夫餘本屬𤣥莵至<lb/>
漢末公孫度雄張海東威服外夷其王始死子尉仇台<lb/>
立更屬遼東時句麗鮮卑强度以夫餘在二虜之間妻<lb/>
以宗女至孫位居嗣立正始中幽州刺史毋丘儉將兵<lb/>
討句麗遣𤣥莵太守王頎<hi>音其</hi>詣夫餘位居遣大加郊迎<lb/>
供軍糧自後漢時夫餘王葬用玉匣常先以付𤣥莵郡<lb/>
王死則迎取以葬及公孫淵伏誅𤣥莵庫猶得玉匣一<lb/>
具晉時夫餘庫有玉璧珪瓉數代之物𫝊以為寶耆老<lb/>
<pb n="KR2m0001_WYG_190-25a"/>
言先代之所賜也其印文言濊王之印國有故城名濊<lb/>
城盖本濊貊之地其國在長城之北去𤣥莵千里南與<lb/>
髙句麗東與挹婁西與鮮卑接北有弱水地可方二千<lb/>
里有户八萬土宜五榖不生五果有宫室倉庫牢獄多<lb/>
山陵廣澤其人性强勇謹厚不寇抄以六畜名官有馬<lb/>
加牛加猪加狗加大使大使者使者邑落有豪民名下<lb/>
户皆為奴僕諸加别主四出道大者數千家小者數百<lb/>
家會同拜爵揖讓升降有似中國以臘月祭天譯人𫝊<lb/>
<pb n="KR2m0001_WYG_190-25b"/>
辭皆跪手據地竊語用刑嚴急殺人者死没其家人為<lb/>
奴婢竊一責十二男女媱婦人妬皆殺之兄死妻嫂與<lb/>
北狄同俗出名馬赤玉貂豽羙珠大者如酸棗以弓矢<lb/>
刀矛為兵家家自有鎧仗作城栅皆圓有似牢獄行人<lb/>
無晝夜好歌吟通日聲不絶有軍事亦祭天殺牛觀蹏<lb/>
以占吉凶蹄解者為凶合者為吉有敵諸加自戰下户<lb/>
但擔糧食<hi>音嗣</hi>之其死夏月皆用氷殺人殉葬多者百數<lb/>
厚葬有棺無槨<hi>其居䘮曰男女不婚娶婦人着布面衣去環珮大體與中國髣髴</hi>至大<lb/>
<pb n="KR2m0001_WYG_190-26a"/>
康六年為慕容廆所襲破<hi>廆呼罪反</hi>其王依慮自殺子弟走<lb/>
保沃沮武帝以何龕為䕶東夷校尉明年夫餘後王依<lb/>
羅遣使詣龕求索見人還復舊國龕遣督郵賈沉以兵<lb/>
送之爾後每為廆掠其種人賣於中國帝又以官物贖<lb/>
還禁市夫餘之口自後無聞<lb/>
　　蝦夷<lb/>
蝦夷國海島中小國也其使鬚長四尺尤善弓矢揷箭<lb/>
於首令人戴之而立四十歩射之無不中者大唐顯慶<lb/>
<pb n="KR2m0001_WYG_190-26b"/>
四年十月隨倭國使人入朝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百八十五<lb/>
</p>
<p>
</p>
  </div>
</body>
</text>
</TEI>
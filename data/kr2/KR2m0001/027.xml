<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷二十二</head> <lb/>
    <p>
<pb n="KR2m0001_WYG_027-1a"/>
欽定四庫全書<lb/>
　通典卷二十二<lb/>
　　唐　京　兆　杜　佑　君　卿　纂<lb/>
　職官四<lb/>
　　尚書上<lb/>
　　尚書省<hi>并總論尚書</hi>
昔堯試舜於大麓領録天下事似其任也周之司㑹又<lb/>
其職焉<hi>鄭注周禮司㑹若今尚書</hi>秦少府遣吏四人在殿中主𤼵書<lb/>
<pb n="KR2m0001_WYG_027-1b"/>
謂之尚書尚主也漢承秦置武帝遊宴後庭始用宦者<lb/>
主中書以司馬遷為之中間罷其官以為中書之職成<lb/>
帝建始四年罷中書宦者置尚書五人一人為僕射四<lb/>
人分為四曹通掌圖書祕記章奏及封奏宣示内外而<lb/>
已其任猶輕後漢則為優重出納王命敷奏萬機蓋政<lb/>
令之所由宣選舉之所由定罪賞之所由正斯文昌天<lb/>
府衆務淵藪内外所折衷逺近所禀仰李固云陛下之<lb/>
有尚書猶天之有北斗斗為天喉舌尚書為陛下喉舌<lb/>
<pb n="KR2m0001_WYG_027-2a"/>
斗斟酌元氣運平四時尚書出納王命賦政四海<hi>賦布</hi>令<lb/>
及左丞總領綱紀無所不統僕射及右丞分掌廪假錢<lb/>
榖<hi>隋志令總統之僕射副令又與尚書分領諸曹</hi>漢初尚書雖有曹名不以為<lb/>
號靈帝以侍中梁鵠為選部尚書於是始見曹名總謂<lb/>
尚書臺亦謂中臺<hi>諸葛恪定山越孫權使尚書僕射薛綜勞軍曰故遣中臺近官迎致犒賜</hi>
大事八座連名而有不合得建異議<hi>自順帝永建元年初令三公尚書入</hi>
<hi>奏事其八座具厯代尚書中</hi>二漢皆屬少府<hi>蔡質漢儀曰凡三公列卿将大夫五營校尉行</hi>
<hi>複道中遇尚書令僕射左右丞郎御史中丞侍御史皆引車先相廻避衛士侍不得迕臺官臺官過乃得去至</hi>
<pb n="KR2m0001_WYG_027-2b"/>
<hi>晉宋以來尚書官上朝及下禁斷行人猶其制也</hi>魏置中書省有監令遂掌機<lb/>
衡之任而尚書之權漸減矣晉以後所掌略同八座丞<lb/>
郎初拜並集都省交禮遷職又解交本漢制也至於晉<lb/>
宋唯八座解交丞郎不復解交也<hi>梁陸果遷尚書殿中曹郎拜日八座丞郎</hi>
<hi>並到上省交禮而果至晚不及時刻坐免官</hi>宋曰尚書寺居建禮門内亦曰<lb/>
尚書省<hi>令若闕則左僕射為省主</hi>亦謂之内臺毎八座以下入寺門<lb/>
生隨入者各有差不得雜以人士凡尚書官大罪則免<lb/>
小罪遣出遣出者百日無代人聽還本職<hi>宋顧琛為庫部郎以顧碩</hi>
<pb n="KR2m0001_WYG_027-3a"/>
<hi>寄尚書張茂度聞名而碩與同席坐琛坐此遣出人宋志曰今朝士詣三公尚書丞郎詣令僕射尚書丞郎並</hi>
<hi>門外下車履度門閾乃納履也</hi>其令及二僕射出行分道之制與中丞<lb/>
同令僕各給威儀十八人<hi>説在御史大夫篇</hi>自晉以後八座及<lb/>
郎中多不奏事梁天監元年詔曰自禮闈陵替厯兹永<lb/>
久郎署備員無取職事糠粃文案貴尚虛閑空有趨墀<lb/>
之名了無握蘭之實曹郎可依昔奏事自是始奏事矣<lb/>
又詔尚書中有疑事先於朝堂參議然後啟聞舊尚書<lb/>
官不以為贈唯朱异卒特贈右僕射武帝寵之故也<hi>故周</hi>
<pb n="KR2m0001_WYG_027-3b"/>
<hi>捨問劉杳尚書官著紫荷相𫝊云挈囊竟何所出答曰張安世𫝊云囊簪筆事武帝數十年注云囊槖也近臣</hi>
<hi>簪筆以待顧問</hi>自魏晉重中書之官居喉舌之任則尚書之職<lb/>
稍以疎逺至梁陳舉國機要悉在中書獻納之任又歸<lb/>
門下而尚書但聽命受事而已後魏天興元年置八部<lb/>
大人於皇城四方四維面置一人以擬八座謂之八國<lb/>
各有屬官分尚書三十六曹及諸外置令大夫主之<hi>崔𤣥</hi>
<hi>伯通署三十六曹如令僕統事</hi>四年又復尚書三十六曹天賜元年復<lb/>
罷尚書三十六曹别置武歸脩勤二職分主省務<hi>武歸比郎</hi>
<pb n="KR2m0001_WYG_027-4a"/>
<hi>中脩勤比令史</hi>至神䴥元年始置僕射左右丞及諸曹尚書十<lb/>
餘人各居别寺<hi>舊例尚書簿諸曹須即出借任城王澄為尚書時公車署以理寃事奏請宜案</hi>
<hi>澄執奏以為尚書政夲特宜逺慎故凡奏所事閭道通之葢以祕要之切防其宣露寧有古制所重今反輕之</hi>
<hi>宜盡寫其事意以付公車詔從之</hi>北齊尚書省亦有録令僕射總理六<lb/>
尚書事謂之都省亦謂之北省後濟北王以太子監國<lb/>
立大都督府與尚書省分理衆事仍開府置佐<hi>顯祖特崇此官</hi>
<hi>以隨王守侍中攝大都督府長史</hi>後周無尚書隋及大唐皆有其制略<lb/>
同凡尚書省事無不總龍朔二年改尚書省為中臺咸<lb/>
<pb n="KR2m0001_WYG_027-4b"/>
亨初復舊光宅元年改為文昌臺垂拱元年又改為都<lb/>
臺通天初復舊長安三年又改為中臺神龍初復為尚<lb/>
書省<hi>亦謂之南省</hi>都堂居中左右分司<hi>舊尚書令有大㕔當省之中今謂之都堂</hi>
都堂之東有吏部户部禮部三行每行四司左司統之<lb/>
都堂之西有兵部刑部工部三行每行四司右司統之<lb/>
凡二十四司分曹共理而天下之事盡矣<hi>故事叔父兄弟不許同省</hi>
<hi>為郎官格令不載亦無正勅貞觀二年十一月韋叔謹除刑部員外三年四月韋季武除主爵郎中其年七月</hi>
<hi>韋叔諧除庫部郎中太宗謂曰知卿兄弟並在尚書省故授卿此官欲成一家之美無辭稍屈階資其後同省</hi>
<pb n="KR2m0001_WYG_027-5a"/>
<hi>者甚多近日非恩除拜即須相廻避當以准今同司曹判及公檢之官不得用大功以上親若制勅授者即申</hi>
<hi>所司從早改擬遂同别省亦罷也</hi>左右僕射各一人<hi>總統/省事</hi>左丞一人<hi>掌轄</hi>
<hi>吏部户部禮部十二司事</hi>右丞一人<hi>掌轄兵部刑部工部十二司事</hi>左右司郎中各<lb/>
一人員外郎各一人<hi>各掌付左右丞所管諸司事</hi>尚書六人<hi>吏户禮兵刑工</hi>
<hi>六部各一人</hi>侍郎九人<hi>吏部户部兵部各/二人餘各一人</hi>郎中二十八人<hi>吏部</hi>
<hi>户部兵部刑部各二人餘各一人并左右司則三十人</hi>員外郎二十九人<hi>吏户兵刑四部</hi>
<hi>及司勲各二人餘司各一人并左右司共三十一人</hi>都事六人<hi>以下各有差</hi>
　　録尚書<lb/>
<pb n="KR2m0001_WYG_027-5b"/>
漢武帝時左右曹諸吏分平尚書奏事知樞要者始領<lb/>
尚書事張安世以車騎将軍霍光以大将軍王鳯以大<lb/>
司馬師丹以左将軍並領尚書事<hi>張安世領尚書事職典樞機以謹慎周宻</hi>
<hi>自著每言大政已決輒移病出聞有詔令乃驚使吏之丞相府問焉自朝廷大臣莫知與議也又孔光字子夏</hi>
<hi>領尚書事凡典樞機十餘年守法度修政事不希茍合問温室省中樹皆何木也光答以他語其謹宻如此</hi>
後漢章帝以太傅趙熹太尉牟融並録尚書事尚書有<lb/>
録名蓋自熹融始亦西京領尚書之任猶唐虞大麓之<lb/>
職也和帝時太尉鄧彪為太傅録尚書事位在三公上<lb/>
<pb n="KR2m0001_WYG_027-6a"/>
漢制遂以為常每少帝立則置太傅録尚書事猶古冢<lb/>
宰總已之義薨輒罷之<hi>鄧彪録尚書事後以老病上還樞機職又李固張禹張防並錄</hi>
<hi>尚書事</hi>自魏晉以後亦公卿權重者為之職無不總<hi>蜀蔣琬字</hi>
<hi>公琰為錄尚書事時新喪諸葛亮逺近懐懼琬出類拔萃處羣寮之右既無戚容又無喜色神守舉止有如平</hi>
<hi>日由是衆情漸服晉宗室㑹稽王道子及世子元顯並錄尚書事時道子為東録元顯為西録晉康帝時何充</hi>
<hi>讓録表曰咸康中分置三録王導録其一荀菘陸曄各録二條事晉江右有四録則四人參録也江右張華江</hi>
<hi>左庾亮並經闕上書七條</hi>凡重號將軍刺史皆得命曹授用唯不得<lb/>
施陳及加節宋孝武孝建中不欲威權外假省録大眀<lb/>
<pb n="KR2m0001_WYG_027-6b"/>
末復置此後或置或省齊世録尚書及尚書令並總領<lb/>
尚書臺二十曹為内臺主行遇諸王以下皆禁駐號為<lb/>
録公<hi>齊眀帝為宣成王録尚書廢帝昭業思蒸魚太官以無録公命不與</hi>髙帝崩遺詔以<lb/>
褚彦回録尚書事江左以來無單為録者有司擬立優<lb/>
策王儉議宜有策書乃從之<hi>王儉議以為見居本官别拜錄推理應有䇿書而舊</hi>
<hi>事不載中朝以來三公王侯則優策並設官品第二䇿而不優優者褒美策者兼眀委寄尚書職居天官政化</hi>
<hi>之本故尚書令品雖第三拜必有䇿録尚書品秩不見而總任彌重前代多與本官同拜故不别有䇿即事縁</hi>
<hi>情不容均之凡僚宜有䇿書用申重寄既異王侯不假優文從之</hi>北齊録尚書一人位<lb/>
<pb n="KR2m0001_WYG_027-7a"/>
在令上掌與令同俱不糾察自隋而無<lb/>
　　尚書令<lb/>
殷湯制官有冢宰<hi>伊尹制官以三公攝冢宰</hi>君薨則百官總已以聽<lb/>
於冢宰周之冢宰為天官掌邦之理六卿之職總屬焉<lb/>
於百官無所不主至秦置尚書令尚主也漢因之銅印<lb/>
青綬武帝用宦者更為中書謁者令成帝去中書謁者<lb/>
令官更以士人為尚書令<hi>時𢎞恭石顯相繼為中書令專權邪僻前将軍蕭望之領</hi>
<hi>尚書事建言以為尚書百官之本國家樞機宜以通明公正處之武帝遊宴後庭故用宦者非古制也宜罷中</hi>
<pb n="KR2m0001_WYG_027-7b"/>
<hi>書宦官</hi>後漢衆務悉歸尚書三公但受成事而已尚書令<lb/>
主贊奏事總領紀綱無所不統與司𨽻校尉御史中丞<lb/>
朝㑹皆專席而坐京師號曰三獨坐故公為令僕射者<lb/>
朝㑹不陛奏事天子封禪則尚書令奉玉牒檢兼蔵封<lb/>
之禮<hi>後漢光武以侯霸為尚書令毎春常下寛大之詔奉四時之命皆霸所建也郭伋遷尚書令處職機</hi>
<hi>密數納忠諫陳忠為尚書令前後所奏悉條於南宫閣上以為故事鄭𢎞為尚書令亦著於南宫以為故事郭</hi>
<hi>賀字喬卿為尚書令百姓歌之曰厥徳仁明郭喬卿忠政朝廷上下平又左雄字伯豪為尚書令自雄在尚書</hi>
<hi>天下不敢謬選十餘年間稱為得人自雄掌納言多所正肅沈勲字異徴詣南宫賜酒拜尚書令持節臨辟雍</hi>
<pb n="KR2m0001_WYG_027-8a"/>
<hi>名冠百僚荀彧字文若為尚書令居中持重焚毁故案奇策宻謀不得盡聞又舉荀攸可以代已後攸為尚書</hi>
<hi>令亦推賢進士魏武帝曰二荀令之論人久而益信沒世不亡</hi>魏晉印綬與漢同冠進<lb/>
賢兩梁納言幘五時朝服佩水蒼玉受拜則策命之以<lb/>
在端右故也薨於朝堂發哀<hi>陳矯字季弼為尚書令魏眀帝卒至尚書門矯跪問</hi>
<hi>曰陛下欲何之帝曰欲案行文書耳矯曰此臣職分非陛下所宜臨也若臣不稱職則請就黜帝慙㢠廻車晉樂</hi>
<hi>廣為尚書令無當時稱為後人所思又太熙元年詔曰夫總百揆之得失管王政之開塞者端右之職也是以</hi>
<hi>自漢以來慎選其人議郎王戎可為尚書令又衛瓘字伯玉拜尚書令性嚴憚以法御下視尚書若參佐尚書</hi>
<hi>郎若掾屬又熊逺啟曰伏見吏部以太尉荀組為尚書令復領荆州牧自三代以來未聞以納言之官而出領</hi>
<pb n="KR2m0001_WYG_027-8b"/>
<hi>牧伯者王彪之字叔虎為尚書令與謝安共掌朝政安毎稱曰朝之大事衆不能決者諮之王公無不立判</hi>
魏晉以下任總機衡事無大小咸歸令僕<hi>宋孝建元年詔曰尚書百</hi>
<hi>官之元本庶績之樞機丞郎列曹局司有任自頃事無巨細悉歸令僕非所以詔能濟業也更可明體制責厥</hi>
<hi>成也</hi>齊梁舊用左僕射美遷司空<hi>謝朏字敬仲徴為司徒尚書令胐辭脚疾不堪</hi>
<hi>朝謁仍角巾自輿詣雲龍門謝既見乘小車就席</hi>梁陳竝有之後魏北齊掌彈<lb/>
糾見事與御史中丞更相亷察隋亦總領衆務大唐尚<lb/>
書令朝服鷩冕八旒七章三梁冠武徳初太宗為秦王<lb/>
時嘗居之其後人臣莫敢當故自龍朔三年制廢尚書<lb/>
<pb n="KR2m0001_WYG_027-9a"/>
令<hi>至廣徳中郭子儀勲業既盛乃特拜焉子儀以文皇帝故讓不敢受</hi>
　　僕射<hi>左右丞</hi>　<hi>左右司郎中/</hi>　<hi>員外郎附</hi>
僕射秦官漢因之自侍中尚書博士郎皆有之古者重<lb/>
武官有主射以督課<hi>古者重武官以善射者掌事故曰僕射僕射者僕役於射也一云僕</hi>
<hi>主也</hi>軍屯吏騶宰永巷宫人皆有取其領事之號<hi>凡此諸官皆有</hi>
<hi>僕射隨所領之事以為號也若軍屯吏則曰軍屯僕射永巷則曰永巷僕射</hi>成帝建始元年<lb/>
初置尚書五人以一人為僕射主封門掌授廪假錢榖<lb/>
<hi>鄭崇字子游為尚書僕射數直諫諍每見曵革履上笑曰我識鄭尚書履聲後為人所譖上責崇曰君門如市</hi>
<pb n="KR2m0001_WYG_027-9b"/>
<hi>何欲禁切主上崇曰臣門如市臣心如水上怒下獄治死獄中</hi>後漢尚書僕射一人署<lb/>
尚書事令不在則奏下衆事印綬與令同<hi>自漢以下章服竝與令同</hi>
獻帝建安四年以執金吾榮邵為左僕射衛臻為右僕<lb/>
射侍者分置左右蓋自此始<hi>鍾離意字子游拜尚書僕射嘗賜胡侍子當五十疋</hi>
<hi>尚書郎受詔誤以三十疋上怒召郎欲鞭之意入曰臣位大罪重郎位小罪輕臣當先坐然後及郎遂解衣當</hi>
<hi>鞭上曰釋之非鍾離尚書㡬降威於此郎又眀帝作北宫意諫止之出為魯相及徳陽殿成百官大㑹上笑曰</hi>
<hi>鍾離尚書在朕不得成此殿鮑永字君長拜僕射将兵案河東永好文徳雖行大将軍事常白襜路稱白衣尚</hi>
<hi>書</hi>經魏至晉於江左省置無恒<hi>魏徐宣字寳堅為左僕射加侍中車駕幸許昌</hi>
<pb n="KR2m0001_WYG_027-10a"/>
<hi>宣統留事帝還主者奏呈文書詔曰吾與僕射何異竟不視又時欲以賈詡為僕射詡辭曰尚書僕射官之師</hi>
<hi>長天下所屬其奈於國朝何</hi>置二則為左右僕射或不兩置但曰尚<lb/>
書僕射<hi>荀顗字景倩其外甥陳泰啟顗代已泰薨代泰為僕射領吏部四辭而受顗承泰後加之淑慎</hi>
<hi>綜覈名實風俗澄一又武帝詔曰中軍將軍羊祜秉徳清劭經緯文武雖處腹心之任不處樞機之重非垂拱</hi>
<hi>無為之意也其以祜為尚書僕射又司馬珪為尚書右僕射時年四十九衆以為美又周顗為左僕射風徳雖</hi>
<hi>重過江積年恒飲酒三日醒時人謂為三日僕射謝安亦為僕射</hi>令闕則左為省主若<lb/>
左右竝闕則置尚書僕射以主左事置祠部尚書以掌<lb/>
右事則尚書僕射祠部尚書不恒置矣<hi>若無令則左僕射為省主與令</hi>
<pb n="KR2m0001_WYG_027-10b"/>
<hi>同若左右竝闕則直置僕射在其中間總左右事</hi>宋尚書僕射勝右減左右居<lb/>
二者之間僕射職為執法置二則為左右執<hi>王敬𢎞為僕射闗置</hi>
<hi>文案初不省讀嘗陪聽訟文帝問以疑獄敬𢎞不對帝變色問左右何故不以訊牒副僕射敬𢎞曰臣乃得訊</hi>
<hi>牒正自不解帝不悦後遷尚書令</hi>又與尚書分領諸曹兼掌彈舉<hi>王𢎞為僕</hi>
<hi>射奏彈康樂縣侯謝靈運淫其孽女殺興胡江漢請免官削爵付大理内臺舊體不得用風聲舉彈此事彰赫</hi>
<hi>暴之朝野不敢拱黙武帝令免官而已</hi>齊左右僕射行則分道左僕射領<lb/>
殿中主客二曹<hi>諸曹郊廟園陵車駕行幸朝儀臺内非違文官舉補滿敘疾假事其諸吉慶瑞</hi>
<hi>應衆賀災異賊發衆變臨軒䇿命改號格制莅官銓選凡諸除署功論封爵貶黜八議疑讞通闗案則左僕射</hi>
<pb n="KR2m0001_WYG_027-11a"/>
<hi>主右僕射次經之</hi>右僕射領祠部儀曹<hi>掌諸曹庫蔵榖帛文武廩給諸軍資差量人役</hi>
<hi>百工死病亡叛討捕考剔非違租布税調理船車兵噐其祠部郊廟喪贈儀曹儀典儀學武官除署移井城邑</hi>
<hi>人户復除家宅田地興工創架運寫拘慮刑獄聽訟百工免遣通闗及案奏事則右僕射主左僕射次經之</hi>
黄案左僕射上署右僕射次署凡僕射掌朝軌尚書掌<lb/>
獻奏都丞任在彈違<hi>諸詳讞事應須命議相値者皆郎先立意應奏黄案及闗事以立意</hi>
<hi>官為議主凡辭訴有慢命者曹掾咨如舊若或命有咨則以主意者為議主</hi>齊梁舊制右僕<lb/>
射遷左僕射左僕射美遷令其僕射處於中陳亦然後<lb/>
魏二僕射左居上右居下<hi>令僕中丞騶唱而入宫門至於馬道及郭祚為僕射以為</hi>
<pb n="KR2m0001_WYG_027-11b"/>
<hi>非盡敬之宜乃奏請御在太極騶唱至止車門御在朝堂止司馬門騶唱不入宫自此始也又朱仲逺為行臺</hi>
<hi>僕射請准朝式在軍鳴騶廢帝笑而許之其肆情若此</hi>北齊僕射職為執法置二<lb/>
則為左右僕射皆與令同左糾彈而右不糾彈隋文帝<lb/>
開皇三年詔左右僕射從二品左掌判吏部禮部兵部<lb/>
三尚書御史糾不當者兼糾彈之右掌判都官度支工<lb/>
部三尚書又知用度餘竝依舊<hi>楊素為右僕射與髙熲專掌朝政後文帝漸疎</hi>
<hi>忌素詔曰僕射國之宰輔不可躬親細務但三五日一度向省評論大事示崇重寳奪其權也終仁夀之末不</hi>
<hi>復通省事</hi>大唐左右二僕射因前代本副尚書令自尚書令<lb/>
<pb n="KR2m0001_WYG_027-12a"/>
廢闕二僕射則為宰相故太宗謂房𤣥齡杜如晦曰公<lb/>
為僕射當洞開耳目訪求才賢是為宰相𢎞益之道今<lb/>
以決辭聽訟不暇豈助朕求賢之意乃令尚書細務悉<lb/>
委於兩丞其寃濫大故當奏聞者則闗於僕射及貞觀<lb/>
末除拜僕射必加同中書門下平章事及參知機務等<lb/>
名方為宰相不然則否然為僕射者亦無不加焉至開<lb/>
元以來則罕有加者<hi>自開元以來始有單為僕射不兼宰相者</hi>初龍朔二年<lb/>
改左右僕射為左右匡政咸亨元年復舊官品第四<hi>上元</hi>
<pb n="KR2m0001_WYG_027-12b"/>
<hi>三年閏三月制尚書省頒下諸州府並宜用黄紙</hi>武太后改二僕射為文昌左<lb/>
右相進階為從三品尋復夲階神龍初復為左右僕射<lb/>
<hi>二年九月勑門下及都省宜日别録制勑毎三月一進</hi>開元元年改為左右丞相<lb/>
從二品統理衆務舉持綱目總判省事<hi>二年四月勑在京有訴寃者並</hi>
<hi>於尚書省陳牒所司為理若稽延致有屈滯者委左右丞相御史臺訪察聞奏如未經尚書省不得輒於三司</hi>
<hi>越訴</hi>御史糾不當者兼得彈之至天寳元年復舊議曰按<lb/>
僕射秦官其名則微其職甚細東漢以後雖委任漸重<lb/>
職司㑹府而非百察師長之職也又按丞相亦秦官秦<lb/>
<pb n="KR2m0001_WYG_027-13a"/>
氏每羣臣上表皆云丞相臣某為首漢之宗臣蕭何為<lb/>
丞相漢儀丞相進天子御座為起在輿為下有疾灋駕<lb/>
至第問得戮二千石申屠嘉欲斬内史晁錯是也霍光<lb/>
受顧託之重當伊周之地廢昌邑王上表太后丞相臣<lb/>
敞為首大司馬大將軍臣光次之其尊崇如此中間嘗<lb/>
置左右丞相亦嘗改為相國亦為大司徒大抵漢之丞<lb/>
相是為三公於天下無所不統後漢亦以三公為宰相<lb/>
則司徒夲西漢丞相也後或為丞相或為相國或為大<lb/>
<pb n="KR2m0001_WYG_027-13b"/>
丞相雖互為之名其實一也曹公司馬師昭趙王倫王<lb/>
敦王導劉義宣齊髙帝梁武帝爾朱榮侯景陳武帝齊<lb/>
獻武隋文帝皆為之厯代多非尋常人臣之職亦多為<lb/>
贈官然自秦以降實居百竂之長今尚書令總領衆務<lb/>
舉持綱目僕射貳之誠為崇重且非統國政宰天下之<lb/>
任宜侍中中書令如直以尊崇則太師不然上公太尉<lb/>
始可師長命百寮也龍朔中天寳初嘗改侍中中書令<lb/>
為左右相逺協伊尹仲虺為左右相周公召公相成王<lb/>
<pb n="KR2m0001_WYG_027-14a"/>
為左右之義斯誠允當或為尚書令僕射録尚書之職<lb/>
是官之師長按前代録尚書霍光張安世王鳯趙熹牟<lb/>
融鄧彪張禹李固王導褚彦囬齊眀帝之徒或是丞相<lb/>
或是三公或是大將軍大司馬兼之皆秉朝政猶古冢<lb/>
宰百官總已實宰輔也其時别自有令僕今僕射雖嘗<lb/>
改為丞相名同而職異品秩又未崇極上有三師三公<lb/>
尚書令七人豈得比前代丞相受任也其襲舊名無實<lb/>
者若今刺史皆云使持節按前代使持節得戮二千石<lb/>
<pb n="KR2m0001_WYG_027-14b"/>
其王公以下封國皆南面臣人分茅建社其開府儀同<lb/>
三司則禮數班秩皆如三公置府辟吏今並豈有其實<lb/>
乎此例甚衆不能徧舉安有僕射因改丞相之名都無<lb/>
丞相之實而為百寮師長也又與丞郎絶禮若不隔品<lb/>
致敬則諸司長官與隔品寮屬其可絶禮乎斯不然矣<lb/>
○左右丞秦置尚書丞一人屬少府漢因之至成帝建<lb/>
始四年置丞四人及後漢光武始減其二唯置左右丞<lb/>
佐令僕之事臺中紀綱無所不總左丞主吏民章服及<lb/>
<pb n="KR2m0001_WYG_027-15a"/>
騶伯史<hi>黄香字文彊部左丞功滿當遷和帝留增秩後部尚書選僕射</hi>右丞與僕射皆<lb/>
掌授廪假錢榖又假署印綬及紙筆墨諸財用庫蔵<hi>楊喬</hi>
<hi>為右丞行值太常辛柔柔不避車喬奏柔不敬下廷尉</hi>左右丞闕以次夕郎補之<lb/>
三嵗為刺史漢御史中丞侍御史行複道中遇尚書及<lb/>
丞郎避車執版揖丞郎坐車舉手禮之車過逺乃去尚<lb/>
書言左丞敢告知如詔書律令郎見左右丞對揖無敬<lb/>
稱曰左右君丞郎見尚書執版揖稱曰眀時郎見令僕<lb/>
執版拜朝賀對揖魏晉左右丞銅印青黒綬進賢一梁<lb/>
<pb n="KR2m0001_WYG_027-15b"/>
冠介幘絳朝服左丞主䑓内禁令寢廟祠祀朝儀禮制<lb/>
選用置吏急假兼糾彈之事<hi>傅咸答辛曠詩序曰尚書左丞彈八座以下居萬機</hi>
<hi>之㑹乃皇朝之司直天䑓之管轄又郄詵為左丞奏推吏部尚書崔洪洪曰我舉郄丞而還奏我此挽弓自射</hi>
<hi>之謂也</hi>右丞掌䑓内庫蔵廬舎凡諸器用之物及刑獄兵<lb/>
器督録逺道文書章表奏事宋因之而右丞亦主錢榖<lb/>
<hi>虞玩之字茂瑶宋元徽中為右丞齊髙帝參政與玩之書曰今漕蔵有闕吾賢居右丞已覺金粟可積矣</hi>皆<lb/>
銅印黄綬齊左右丞寢廟郊祠吉慶瑞應災異立作格<lb/>
制諸案彈用除置吏補滿除遣<hi>任遐為右丞奏御史中丞陸澄不糾事請免澄</hi>
<pb n="KR2m0001_WYG_027-16a"/>
<hi>官又建康令與秣陵令同乘行車前導四卒右丞沈昭略奏凡有鹵簿官共乘不得兼列騶道請免其官</hi>視<lb/>
中書郎遷黄門郎左丞掌兵士百工補役死叛考代年<lb/>
老疾病解遣其内外諸庫蔵榖帛刑刻創架爭訟田地<lb/>
船乘兵工死叛考剔討捕差分百役兵器諸營署又領<lb/>
州郡租布民户移徙州郡縣併帖城邑人户割屬刺史<lb/>
二千石令長丞尉被收及免贈文武諸犯削官事白案<lb/>
則右丞上署左丞次署黄案則左丞上署右丞次署諸<lb/>
立格制及詳讞大事郊廟朝廷儀體亦左丞上署右丞<lb/>
<pb n="KR2m0001_WYG_027-16b"/>
次署皆銅印黄綬一梁冠梁左丞掌臺内分職儀禁令<lb/>
報人章督録近道文書章表奏事糾諸不灋凡諸尚書<lb/>
文詣中書省者宻事皆以契刀囊盛之封以丞相印<hi>劉洽</hi>
<hi>字義瓘為左丞準繩不避貴戚尚書省賄賂莫敢通</hi>右丞掌臺内藏及廬舎凡諸<lb/>
器用之物録逺道文書章表之事陳因之後魏北齊左<lb/>
丞為上階右丞為下階北齊左丞掌吏部等十七曹<hi>吏部</hi>
<hi>考功主爵殿中儀曹三公祠部主客左右中兵左右外兵都官二千石度支左右户</hi>并糾彈見事<lb/>
又主管轄䑓中違失並糾駮之<hi>崔昻除左丞兼度支尚書左丞兼尚書近代未</hi>
<pb n="KR2m0001_WYG_027-17a"/>
<hi>有唯昻為冠首朝野榮之又酷吏宋逰道為左丞始為故事於尚書省門立石以記出入早晩令僕以下皆側</hi>
<hi>目</hi>右丞掌駕部等十一曹<hi>駕部虞曹屯田起部兵部比部水部膳部倉部金部庫部</hi>
亦管轄䑓中唯不彈糾餘悉與左同隋左右丞掌分尚<lb/>
書諸司糾駮<hi>元夀字長夀為尚書左丞蕭摩訶妻患將死奏令其子向江南收家産夀奏劾之曰</hi>
<hi>摩訶逺念資財近亡匹好令其子捨危惙之母為聚斂之行御史韓微之等見而不彈請付大理臣忝居左轄</hi>
<hi>無容寢黙</hi>大唐因隋制龍朔二年改為左右肅機<hi>其年有字文化及子</hi>
<hi>孫論資廕所司理之至於勾留右肅機陽昉未詳案狀訴者自以道理已成無復疑滯勒而逼昉昉謂曰適退</hi>
<hi>朝未食食畢詳之訴者曰公云未食亦知天下有累年覊旅者乎昉遽命案立判之曰父弑隋主子訴隋資生</hi>
<pb n="KR2m0001_WYG_027-17b"/>
<hi>者猶配逺方死者無宜更叙</hi>咸亨元年復舊<hi>儀鳯四年韋仁約除尚書左丞約奏曰陛下為</hi>
<hi>官擇人無其人則闕今不惜美錦令臣製之此陛下知之深矣微臣盡命之日矣振舉綱目略無留事羣曹肅</hi>
<hi>然</hi>左丞掌管轄諸司糾正省内勾吏部户部禮部等十<lb/>
二司通判都省事右丞掌管兵部刑部工部等十二司<lb/>
餘與左丞同○左右司郎中隋煬帝三年於尚書都省<lb/>
初置左右司郎二人品同諸曹郎從五品掌都省之職<lb/>
大唐貞觀二年改為郎中龍朔二年改為左丞務咸亨<lb/>
元年復舊令掌副左右丞所管諸司事省署抄目勘稽<lb/>
<pb n="KR2m0001_WYG_027-18a"/>
失知省内宿直判都省事若右司不在則左併行之左<lb/>
司不在右亦如之○員外郎武太后永昌元年置與郎<lb/>
中分掌曹務神龍元年省二年復置<lb/>
　　厯代尚書<hi>八座附</hi>
秦尚書四人<hi>不分曹名</hi>漢成帝初置尚書五人其一人為僕<lb/>
射四人分為四曹<hi>尚書曹名自此而有</hi>常侍曹<hi>主公/卿</hi>二千石曹<hi>主郡</hi>
<hi>國二千石</hi>民曹<hi>主凡吏民上書以人字改/焉自後厯代曹部皆同</hi>客曹<hi>主外國夷狄</hi>後又<lb/>
置三公曹<hi>主斷獄</hi>是為五曹後漢尚書五曹六人其三公<lb/>
<pb n="KR2m0001_WYG_027-18b"/>
曹尚書二人<hi>掌天下嵗盡集課州郡</hi>吏曹<hi>掌選舉齋祠後漢志謂之常侍曹亦謂之選部</hi>
二千石曹<hi>掌中都官水火盗賊辭訟罪法亦謂之賊曹</hi>民曹<hi>掌繕理功作鹽池苑囿</hi>客<lb/>
曹<hi>掌羌胡朝賀法駕出則䕶駕後漢光武分二千石曹及客曹為南主客北主客二曹</hi>兩梁冠納<lb/>
言幘或説有六曹<hi>按後志云分客曹為二是六天曹也又晉志云以前漢五曹更加中都官</hi>
<hi>曹為六曹也按應劭漢官儀云二千石曹主中都官事則不應更有中都官曹也今依  劭説為五曹六人魏朗字</hi>
<hi>仲英入為尚書再升紫微謇諤禁省為百僚所服又張陵字處仲為尚書嵗朝梁冀帶劍入省陵叱令奪劍劾</hi>
<hi>冀詔以嵗俸贖罪又鄭均字仲虞為尚書澹泊無為以病罷還第賜尚書禄號為白衣尚書</hi>魏有吏<lb/>
部左民客曹五兵度支凡五尚書晉初有吏部三公客<lb/>
<pb n="KR2m0001_WYG_027-19a"/>
曹駕部屯田度支六曹<hi>無五兵</hi>太康有吏部殿中五兵田<lb/>
曹度支左民為六曹尚書<hi>無駕部三公客曹</hi>及渡江有吏部祠<lb/>
部五兵左民度支五尚書<hi>皆銅印墨綬進賢兩梁冠納言幘絳朝服佩水蒼玉乘軺</hi>
<hi>車皂輪執笏負荷加侍官者武官左貂金蟬</hi>宋有吏部祠部度支左民<hi>左民尚書</hi>
<hi>統左民及駕部二曹</hi>都官五兵六尚書<hi>尚書納言幘進賢兩梁冠佩水蒼玉</hi>齊梁與<lb/>
宋同<hi>侯景改梁五兵為七兵尚書又職官録曰齊尚書品服悉與令同</hi>亦别有起部而<lb/>
不常置也<hi>梁何𦙍字子季為左民尚書後辭官隠於若耶山雲門寺勅給白衣尚書禄𦙍固辭又到</hi>
<hi>洽為御史中丞兄溉為左民尚書舊中丞不得入尚書下舍洽引服親不應有碍刺史省詳決乃許入溉省亦</hi>
<pb n="KR2m0001_WYG_027-19b"/>
<hi>以其兄弟素篤不能相别</hi>陳與梁同後魏初有殿中<hi>掌殿内兵馬倉庫</hi>樂部<lb/>
<hi>掌伎樂及角使伍伯</hi>駕部<hi>掌牛馬/驢騾</hi>南部<hi>掌南邉/州郡</hi>北部<hi>掌北邉州郡</hi>五尚<lb/>
書其後亦有吏部<hi>初曰選部</hi>兵部都官度支七兵祠部民曹<lb/>
等尚書又有金部庫部虞曹儀曹右民宰官<hi>元褆為宰官尚書</hi>
都牧<hi>元禎為都牧尚書</hi>牧曹右曹太倉太官祈曹神都儀同曹<lb/>
等尚書<hi>自金部以下但有尚書之名而不詳職事</hi>北齊有吏部殿中<hi>殿中統殿中曹</hi>
<hi>主駕行百官留守名帳宫殿禁衛及儀曹三公駕部四曹</hi>祠部五兵都官度支六尚<lb/>
書後周無尚書隋有吏禮兵刑户工六部尚書大唐尚<lb/>
<pb n="KR2m0001_WYG_027-20a"/>
書與隋同<hi>龍朔二年改尚書為太常伯咸亨初復舊</hi>厯代吏部尚書及侍郎<lb/>
品秩悉髙於諸曹○八座後漢以六曹尚書并令僕二<lb/>
人謂之八座魏以五曹尚書二僕射一令為八座宋齊<lb/>
八座與魏同<hi>晉梁陳不言八座之數</hi>隋以六尚書左右僕射及令<lb/>
為八座大唐與隋同<hi>凡厯代尚書有五曹則兼以二僕射一令為八座有六曹則以左右</hi>
<hi>僕射為一座兼令共為八座若有六曹而左右僕射並闕則以尚書僕射及令為八座若尚書唯有五曹又無</hi>
<hi>左右僕射則不備</hi>
　　　厯代郎官<lb/>
<pb n="KR2m0001_WYG_027-20b"/>
郎官謂之尚書郎漢置四人分掌尚書事一人主匈奴<lb/>
單于營部一人主羗夷一人主吏民户口墾田一人主<lb/>
財帛委輸後漢尚書侍郎三十六人<hi>後漢志曰尚書六曹侍郎三十六人</hi>
<hi>一曹六人也又漢官儀尚書侍郎三十五人又晉志曰光武分尚書為六曹之後今置三十四人並未詳孰是</hi>
主作文書草取孝亷年未五十先試牋奏選有吏能者<lb/>
為之更直五日於建禮門内尚書郎初從三署諸䑓試<lb/>
初上䑓稱守尚書郎中滿嵗稱尚書郎三嵗稱侍郎五<lb/>
嵗遷大縣其遷為縣令縣令秩滿自占縣詔書賜錢三<lb/>
<pb n="KR2m0001_WYG_027-21a"/>
萬與三䑓租錢餘官則否吏部典劇多超遷者鄭𢎞為<lb/>
僕射奏以䑓職任尊而賞薄人無樂者諸吏郎補二千<lb/>
石自此始也八座受成事決於郎下筆為詔策出言為<lb/>
詔命<hi>後漢尚書陳忠上疏曰尚書出納帝命為王喉舌之官臣等既愚闇諸郎多文俗吏鮮有雅才每為</hi>
<hi>詔文宣示内外轉相求請</hi>其入直官供青縑白綾被或以錦緤為之<lb/>
<hi>緤私列反緤繫也</hi>給帳帷茵褥通中枕太官供食物湯官供餅<lb/>
餌及五熟果實之屬五日一美食下天子一等給尚書<lb/>
郎侍史一人女侍史二人皆選端正妖麗執香爐香囊<lb/>
<pb n="KR2m0001_WYG_027-21b"/>
䕶衣服奏事眀光殿省省中皆以胡粉塗壁畫古賢烈<lb/>
女以丹朱漆地故謂之丹墀尚書郎口含雞舌香以其<lb/>
奏事答對欲使氣息芬芳也奏事則與黄門侍郎對揖<lb/>
黄門侍郎稱已聞乃出丞郎月賜赤管大筆一䨇隃麋<lb/>
墨一丸<hi>後漢王譯為尚書侍郎䑓閣議奏常依義據法為三䑓之表又馮豹字仲文為尚書郎每奏事</hi>
<hi>未報常俯伏省閣下或從昏至眀天子黙使持被覆之不驚也日暮諸郎下豹每獨在後帝嘉之又三輔決録</hi>
<hi>曰陳重與其友雷義俱拜尚書郎義以左黜重見義去官亦以病免又徐防為尚書郎職典樞機周宻畏慎隃</hi>
<hi>麋今<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>陽縣出墨</hi>魏自黄初改祕書為中書置通事郎掌詔草<lb/>
<pb n="KR2m0001_WYG_027-22a"/>
<hi>即今中書舍人之任</hi>而尚書郎有二十三人<hi>有殿中吏部駕部金部虞曹比部南主客</hi>
<hi>祠部度支庫部農部水部儀曹三公倉部民曹二千石中兵外兵都兵别兵考功定課</hi>非復漢時<lb/>
職任青龍二年尚書令陳矯奏置都官騎兵合凡二十<lb/>
五郎每一郎缺白試諸孝亷能結文案者五人謹封奏<lb/>
其姓名以補之<hi>魏韓宣為尚書郎常以職事當受罸已皆縛束杖未行文帝輦過聞而赦之</hi>
晉尚書郎選極清美號為大臣之副武帝時有三十四<lb/>
曹<hi>加魏直事屯田起部左士右士其民曹中兵外兵分為左右主客又分為左右南比無農部定課考功凡</hi>
<hi>三十四曹</hi>後又置運曹為三十五曹置郎中二十三人更相<lb/>
<pb n="KR2m0001_WYG_027-22b"/>
統攝<hi>晉魏舒字元陽為尚書郎時欲沙汰郎官非其才者罷之舒曰吾即其人也襆被而出同竂無清論</hi>
<hi>者咸有媿色又解參兄弟少連叔連俱厯太子洗馬舍人尚書郎州里榮之又賈充改定律令以裴楷為定科</hi>
<hi>郎</hi>或為三十六曹<hi>晉裴秀以尚書三十六曹統事准例不眀宜使諸郎任職未及奏而薨</hi>
當五王之難其都官中騎三曹郎晝出督戰夜還理事<lb/>
<hi>嵇含言於長沙王乂曰昔魏武毎有軍事增置掾屬尚書令陳矯以有軍事亦奏增郎况今都官中騎三曹晝</hi>
<hi>出督戰夜還理事一人兩役内外廢乏含謂各有主帥委之大將軍不冝復令䑓竂雜與其間乂從之乃增郎</hi>
<hi>及令史</hi>東晉有十五曹<hi>殿中祠部吏部儀曹三公比部金部度支都官左民騎部倉部庫部</hi>
<hi>中兵外兵</hi>自過江之後官資小減<hi>王坦之字文度選曹將擬為尚書郎坦之聞曰自過</hi>
<pb n="KR2m0001_WYG_027-23a"/>
<hi>江尚書郎正用第二人何得以此見擬其子國寶好傾側婦父謝安惡之除尚書郎國寶以為中興膏腴之族</hi>
<hi>唯作吏部不作餘曹郎怨之辭不拜又宋江智淵改尚書庫部郎時髙流官序不為䑓郎智淵門孤援寡獨有</hi>
<hi>此選意甚不悦固辭不拜梁王筠除尚書殿中郎王氏過江以來未有居郎署者或勸不就筠曰陸平原東南</hi>
<hi>之秀王文度獨步江東吾得比蹤昔人何所多恨乃忻然就職</hi>桓𤣥僭位改都官郎為<lb/>
賊曹宋髙祖時有十九曹元嘉以後有二十曹郎三公<lb/>
比部主法制度支主算都官主軍事刑獄其餘曹所掌<lb/>
各如其名<hi>宋武帝初加置騎兵主客起部水部四曹并東晉舊十五曹合為十九曹元嘉十八年增</hi>
<hi>删定曹郎即魏世之定科郎也三十年又置功論郎後又省騎兵故為二十曹</hi>齊依元嘉制<lb/>
<pb n="KR2m0001_WYG_027-23b"/>
其拜吏部郎亦有表讓之禮<hi>齊謝朓遷尚書吏部郎上表三讓中書疑朓官未及</hi>
<hi>讓以問沈約約曰宋元嘉中范曄讓吏部朱循之讓黄門蔡興宗讓中書日並三表詔答其事宛然近代小官</hi>
<hi>不讓遂成常俗恐此有乖讓意王藍田劉安西並貴重初自不讓今豈可慕此不讓耶孫興公孔顗並讓記室</hi>
<hi>今豈可三署皆讓耶謝吏部今授超階讓别有意豈闗官之大小</hi>梁加三曹為二十三<lb/>
曹<hi>加殿中虞曹屯田</hi>其郎中舊用員外郎正主簿正佐有才地<lb/>
者為之遷通直郎天監三年復置侍郎視通直郎郎中<lb/>
遷為之<hi>梁到洽為尚書殿中郎洽兄弟羣從遞居此職時人榮之又殿中郎闕武帝曰此曹舊用文學</hi>
<hi>且居鴈行之首宜詳擇其人乃以張緬為之</hi>陳有二十一曹<hi>省梁二曹不知何曹</hi>後魏<lb/>
<pb n="KR2m0001_WYG_027-24a"/>
三十六曹<hi>史闕其文</hi>至西魏十二年改為十二部<hi>後周既改為部遂以</hi>
<hi>栁慶為計部郎中乂栁清為尚書度支郎遷正員郎今人或謂前代正員郎即今尚書郎中按厯代所稱正員</hi>
<hi>郎者即散騎侍郎耳謂非員外通直者故謂之正員郎則非尚書之職自魏晉以後尚書省自有郎中官不應</hi>
<hi>更置正員郎</hi>北齊有二十八曹<hi>吏部考功主爵殿中儀曹三公駕部祠部主客虞曹屯田</hi>
<hi>起部左中兵右中兵左外兵右外兵都兵都官二千石比部水部膳部度支倉部左民右民金部庫部</hi>其<lb/>
吏部三公各二人餘並一人凡三十郎中<hi>後魏北齊唯置郎中</hi>隋<lb/>
初尚書有六曹二十四司凡領三十六侍郎<hi>吏部司勲主客膳部</hi>
<hi>兵部職方都官司門度支户部比部刑部等侍郎各二人主爵考功禮部祠部駕部庫部金部倉部工部屯田</hi>
<pb n="KR2m0001_WYG_027-24b"/>
<hi>虞部水部侍郎各一人</hi>分司官曹務直禁省如漢之制至開皇三<lb/>
年二十四司又各置員外郎一人以司其曹之籍帳侍<lb/>
郎闕則攝其曹事<hi>今尚書員外郎其置自此始以前厯代皆謂之尚書郎各以曹名為稱首</hi>
<hi>或謂之侍郎皆無員外之號前代史傳及職官要録或有言員外郎者葢謂員外散騎侍郎耳非尚書之職説</hi>
<hi>在散騎篇前代所言郎官上應列宿葢謂三署郎非謂今尚書郎中也具三署郎敘篇中</hi>煬帝即位<lb/>
以尚書六曹各置侍郎一人以貳尚書之職<hi>今之侍郎其置自此</hi>
<hi>始也或有曹加二人者夫侍郎之名舊矣漢凡諸郎皆掌更直執戟宿衛諸殿門以侍衛之故通謂之侍郎故</hi>
<hi>武帝時拜東方朔為郎當時謂之官不過侍郎位不過執㦸是也歴代尚書亦有侍郎隋初尚書諸曹二十四</hi>
<pb n="KR2m0001_WYG_027-25a"/>
<hi>司諸郎皆謂之侍郎通若今之郎官耳非今六部侍郎之任自漢以來尚書侍郎悉然</hi>改諸司侍<lb/>
郎但曰郎<hi>則今郎中之職</hi>又改吏部為選部郎禮部為儀曹郎<lb/>
兵部為兵曹郎刑部為憲曹郎工部為起曹郎以異六<lb/>
侍郎之名廢諸司員外郎而每司增置一曹郎各為二<lb/>
員都司置左右司郎中各一人品同諸曹郎掌都省之<lb/>
職尋又每減一郎置承務郎一人同開皇員外郎之職<lb/>
大唐改隋諸司郎為郎中每曹又復置員外郎武徳六<lb/>
年廢六司侍郎貞觀二年復舊今尚書省有左右司郎<lb/>
<pb n="KR2m0001_WYG_027-25b"/>
中各一人員外郎各一人分管尚書六曹事其諸曹諸<lb/>
司郎中總三十人員外郎總三十一人通謂之郎官尤<lb/>
重其選<hi>凡郎中章服皆𤣥冕五旒衣無章裳刺黻一章兩梁冠凡員外郎章服並爵弁𤣥纓簪尊者衣</hi>
<hi>纁裳一梁冠</hi>其職任名數各列在六曹之後<lb/>
　　　厯代都事主事令史<lb/>
都事晉有尚書都令史八人秩二百石與左右丞總知<lb/>
都䑓事宋齊八人梁五人謂之五都令史職與晉同舊<lb/>
用人常輕武帝詔曰尚書五都職參政要非但總領衆<lb/>
<pb n="KR2m0001_WYG_027-26a"/>
局亦乃方軌二丞頃雖求才未臻妙簡可革用士流以<lb/>
盡時彦乃以都令史視奉朝請<hi>其時以太學博士劉訥兼殿中都司空法曹參</hi>
<hi>軍劉顯兼吏部都太學博士孔䖍孫兼金部都司空法曹參軍蕭軌兼左民都宣毅墨曹參軍王顒兼中兵都</hi>
<hi>五人並以才地兼美厯兹選矣</hi>隋開皇初改都令史為都事置八人煬<lb/>
帝分𨽻六尚書置六人領六曹事大唐因之○主事二<lb/>
漢有之<hi>漢光禄勲有南北庭主事三署之事於諸郎之中察茂才髙第者為之後漢范滂字孟博自光</hi>
<hi>禄四行遷光禄主事時陳蕃為光禄勲滂執公儀詣蕃蕃亦不止滂懷恨投板棄官而去郭泰聞之曰若范孟</hi>
<hi>博者豈宜以公禮格之蕃乃謝又胡伯蕃公沙穆並為之</hi>後魏於尚書諸司置主事<lb/>
<pb n="KR2m0001_WYG_027-26b"/>
令史隋於諸省又各置主事令史員煬帝三年並去令<lb/>
史之名但曰主事隨曹閑劇而每十令史置一主事不<lb/>
滿十者亦一人雜用士人<hi>顔慜楚者文學名流為内史主事</hi>大唐並用<lb/>
流外○令史漢官也後漢尚書令史十八人曹有三人<lb/>
主書後增劇曹三人合二十一人皆選於蘭䑓符節簡<lb/>
練有吏能者為之<hi>漢官儀云能通蒼頡史籀篇補蘭䑓令史滿嵗補尚書令史滿嵗為尚書</hi>
<hi>郎後漢韋彪字孟達上疏曰往時楚獄大起故署令史以助郎職而類多小人好名姦利今者務簡可皆停省</hi>
其尚書郎初與令史皆主文簿其職一也郎缺以令史<lb/>
<pb n="KR2m0001_WYG_027-27a"/>
久次者補之光武始革用孝亷孝亷耻焉<hi>時故事尚書郎缺以令史</hi>
<hi>各次補之光武始改用孝亷為郎而孝亷丁邯稱病不就詔問實病羞為郎乎對曰臣實不病耻以孝亷為令</hi>
<hi>史職耳帝怒杖之數十詔問欲為郎否邯曰能殺臣者陛下不能為郎者臣也中詔遣出竟不能為郎又郎中</hi>
<hi>裴著詣闕上書訟梁冀矯暴冀隂殺之學生劉常當代名儒素善於著冀召常補令史以此辱之也</hi>舊制<lb/>
尚書郎限滿補縣長令史補丞尉尚書令鄭𢎞奏曰職<lb/>
尊賞薄多無樂者請郎補千石令史為長帝從之<hi>蜀志董厥</hi>
<hi>為府令史諸葛亮稱之曰董令史良士也後遷至尚書令史平䑓事</hi>西晉令史朝晡詣都<lb/>
座朝江左唯早朝而已又賈充為尚書令以目疾表置<lb/>
<pb n="KR2m0001_WYG_027-27b"/>
省事吏四人尚書置省事自此始也其品職與諸曹令<lb/>
史同<hi>姚萇圍苻堅遣僕射尹緯詣堅問事堅見其瓌傑問曰卿於朕代為何官緯答曰尚書令史堅曰卿</hi>
<hi>宰相才王景略之儔也而朕失之今日之亡不亦宜乎</hi>晉宋蘭䑓寺正書令史雖<lb/>
行文書皆有品秩朱衣執板給書僮孔顗為御史中丞<lb/>
坐鞭令史為有司所糾<hi>孔顗性素儉蘭䑓令史者三呉富人輕顗故也</hi>梁陳與<lb/>
晉宋同後魏令史亦朱衣執笏然謂之流外勲品北齊<lb/>
尚書郎判事正令史側坐書令史過事令史皆平揖郎<lb/>
無拜自隋以來令史之任文案煩屑漸為卑冗不叅官<lb/>
<pb n="KR2m0001_WYG_027-28a"/>
品<hi>開皇十五年詔州縣佐史三年一代不得重任</hi>煬帝以四省三䑓皆曰令史<lb/>
九寺五監諸衛府則皆曰府史於時令史得官者甚少<lb/>
年限亦賖<hi>隋牛𢎞常問於騎尉劉炫曰按周禮士多而庸史少今令史百倍於前制官減則不濟其</hi>
<hi>故何也炫曰古人委任責成嵗終考其殿最案不重求文不繁悉府史之任掌要目而已今之文簿恒慮覆理</hi>
<hi>鍜鍊苦辛甚宻萬里追證百年舊案故諺曰老吏抱案死今古不同若此之相懸也𢎞又曰後魏北齊之時令</hi>
<hi>史從容而已今則不遑寕舍其事何也炫曰齊氏立州不過十三府行䑓遞相統領文書行下不過十條今州</hi>
<hi>二百其繁一也往者州唯置綱紀郡置守丞縣唯令而已其所具竂則長官自辟受詔赴任每州不過數十今</hi>
<hi>則不然大小之官悉由吏部纎介之迹皆屬考功其繁二也省官不如省事省事不如清心官不省而欲從容</hi>
<pb n="KR2m0001_WYG_027-28b"/>
<hi>其可得乎𢎞甚善其言而不能用</hi>大唐武徳中天下初定京師榖糴貴<lb/>
逺人不相願仕流外始於諸州調佐史及朝集典充選<lb/>
不獲已而為之遂促年限優以叙次六七年有至本司<lb/>
主事及上縣尉者自此之後遂為官途總章中詔諸司<lb/>
令史考滿合選者限試一經時人嗟異著於謠頌<hi>時閻立本</hi>
<hi>為右相姜恪為左相立本無他才識時以善畫稱之恪嘗累為將軍立功塞外是嵗京師饑旱𢎞文崇賢司成</hi>
<hi>三館學生並放歸本貫當時為之語曰左相宣威沙漠右相馳譽丹青三館學生放散五䑓令史眀經</hi>
　　行䑓省<lb/>
<pb n="KR2m0001_WYG_027-29a"/>
行䑓省魏晉有之昔魏末晉文帝討諸葛誕散騎常侍<lb/>
裴秀尚書僕射陳泰黄門侍郎鍾㑹等以行䑓從至晉<lb/>
永嘉四年東海王越帥衆許昌以行䑓自隨是也<hi>越請討石</hi>
<hi>勒表以行䑓隨軍</hi>及後魏謂之尚書大行䑓别置官屬<hi>後魏道武帝置</hi>
<hi>中山行䑓以秦王儀為尚書令以鎮之孝文永熙三年以宇文泰為大行䑓以蘇綽為行䑓度支尚書</hi>北<lb/>
齊行䑓兼統民事自辛術始焉<hi>武定八年辛術為東南道行䑓東徐州刺史郭</hi>
<hi>志殺郡守文宣聞之勅術曰江淮初附百姓難向京師留卿為行䑓亦欲理邉民寃枉監理牧守自今以後所</hi>
<hi>統十餘州地諸有犯法者刺史先啟聽報以下先理後表齊代行䑓兼總民事自術始也</hi>其官置令<lb/>
<pb n="KR2m0001_WYG_027-29b"/>
僕射其尚書丞郎皆隨時權制<hi>江左無行䑓唯梁末以侯景為河南王大行䑓</hi>
<hi>承制如鄧禹故事</hi>隋謂之行䑓省有尚書令僕射<hi>左右任置</hi>各一人<lb/>
主事四人有考功<hi>兼吏部主爵司勲</hi>禮部<hi>兼祠部/主客</hi>膳部兵部<hi>兼職</hi>
<hi>方</hi>駕部庫部刑部<hi>兼都官/司門</hi>度支<hi>兼倉/部</hi>金部工部屯田<hi>兼水</hi>
<hi>部虞部</hi>侍郎各一人每行䑓置食貨農圃武器百工監副<lb/>
各置丞<hi>食貨四人農圃一人武器二人百工四人</hi>録事等員<hi>食貨農圃百工各二人武器一</hi>
<hi>人</hi>蓋隨其所管之道置於外州以行尚書事大唐初亦<lb/>
置行䑓貞觀以後廢其後諸道各置採訪等使每使有<lb/>
<pb n="KR2m0001_WYG_027-30a"/>
判官二人兼判尚書六行事亦行䑓之遺制<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_027-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷五十二</head> <lb/>
    <p>
<pb n="KR2m0001_WYG_057-1a"/>
欽定四庫全書<lb/>
　通典卷五十二<lb/>
　　唐　京　兆　杜　佑　君　卿　纂<lb/>
　禮十二　吉十一<lb/>
　　䘮廢祭議<hi>晉</hi>　<hi>宋/</hi>　<hi>齊/</hi>　<hi>梁/</hi>　<hi>大唐</hi>
晉武帝咸寧五年十一月𢎞訓羊太后崩宗廟廢一時<lb/>
之祀天地明堂去樂且不上阼孝武帝太元十一年九<lb/>
月皇女亡應烝祀中書侍郎范寗奏按禮䘮服𫝊有死<lb/>
<pb n="KR2m0001_WYG_057-1b"/>
宫中者三月不舉祭不别長幼之與貴賤也皇女雖曰<lb/>
嬰孩臣竊以為疑於是使三公行事<hi>賀循祭議云禮在䘮者不祭祭吉事</hi>
<hi>故也其義不但施於生人亦祖禰之情同其哀戚故云於死者無服則祭也今人若有服祭祀如故吉凶相干</hi>
<hi>非禮意也</hi>○宋文帝元嘉七年四月有司奏禮云有死於宫<lb/>
中者三月不舉祭今礿祀既戒而掖庭有故下太常詳<lb/>
正領祠部郎謝元議以為遵依禮𫝊使有司行事於義<lb/>
為安從之○齊髙帝建元四年武帝在諒闇尚書令王<lb/>
儉奏曰權典既行䘮禮斯奪事興漢代源由甚逺殷宗<lb/>
<pb n="KR2m0001_WYG_057-2a"/>
諒闇非有服之稱周王即吉雖宴樂為譏春秋之議嗣<lb/>
君踰年則㑹聘左氏云凡君即位卿出並聘踐修舊好<lb/>
謀事補闕禮之大者自斯而談朝聘烝嘗之典卒哭而<lb/>
備行婚禘蒐樂之事三載而後舉通塞興廢各有由然<lb/>
按禮稱武王崩明年六月既葬周公冠成王而朝於祖<lb/>
以見諸侯又曽子問孔子曰天子崩國君薨則祝取羣<lb/>
廟之主而蔵諸祖廟禮也卒哭成事而後主各反其廟<lb/>
左氏𫝊凡君卒哭而祔祔而後特祀於主烝嘗禘於廟<lb/>
<pb n="KR2m0001_WYG_057-2b"/>
<hi>先儒云特祀於主者特以䘮禮奉新亡者主於寝不同於吉烝甞禘於廟者卒哭成事羣廟之主各反其廟則</hi>
<hi>四時之祭皆即吉也</hi>三年䘮畢吉禘於廟躋羣主以定新主也皆<lb/>
著在經誥晉宋因循同規前典卒哭公除親奉烝嘗率<lb/>
禮無違因心允協爰至宋明帝時禮官立議不宜親奉<lb/>
乃引三年之制自天子逹庶人曾不知本在至情既葬<lb/>
釋除事以權奪越紼之㫖事施未葬卒哭之後何紼可<lb/>
越晉武在䘮每欲伸寧戚之懐不全依諒闇之典至於<lb/>
四時烝嘗盖以哀疚未堪非便頓改舊式江左通儒守<lb/>
<pb n="KR2m0001_WYG_057-3a"/>
而弗革又宜即心而言公卿大事則負扆親臨三元告<lb/>
始則㑹朝萬國豈曰能安國家故也宗廟烝嘗孝敬所<lb/>
先寧容吉事備行斯典獨廢就令必宜廢祭則應三年<lb/>
永闕乃復同之他故有司攝禮進退二三彌乖䘮典謂<lb/>
宜依禮親奉從之○梁武帝天監四年安成國稱欲遷<lb/>
立所生吳太妃神主國王既有妃䘮欲使臣下代祭明<lb/>
山賔議以為宜待王妃服除親奉盛禮○大唐元陵之<lb/>
制未殯遇夏至祭皇地祇禮官議停祭時監察御史張<lb/>
<pb n="KR2m0001_WYG_057-3b"/>
朔牒禮儀使伏准遺詔皇帝已聴政合告郊廟所司祭<lb/>
地祇無文合廢又按曽子問天子崩未殯五祀之祭不<lb/>
行既殯而祭所言五祀不行即明天地之祭不合廢又<lb/>
王制䘮三年不祭唯祭天地社稷為越紼而行事注云<lb/>
不敢以卑廢尊又按春秋杜預注天王崩未𦵏而郊者<lb/>
不以為王事廢天事也今禮儀使牒引祠令諸饗廟官<lb/>
有緦麻以上䘮不得充饗官此盖指私䘮不足為今日<lb/>
之證請更參詳報禮儀使報来牒稱天子崩五祀之祭<lb/>
<pb n="KR2m0001_WYG_057-4a"/>
不行既殯而祭所言五祀不行即明天地之祭不合廢<lb/>
者謹按曽子問天子崩五祀之祭不行既葬而祭鄭𤣥<lb/>
注云郊社亦然然則五祀之與郊社之祭同也則来牒<lb/>
所言五祀不行則明天地之祭不合廢與鄭𤣥所云郊<lb/>
社亦然之義乖也又按曽子問上文曰天子嘗禘郊社<lb/>
五祀之祭簠簋既陳天子崩后之䘮如之何孔子曰廢<lb/>
下文云天子崩未殯五祀之祭不行既殯而祭孔穎逹<lb/>
云以初崩哀戚未遑祭祀雖當五祀祭時不得行也既<lb/>
<pb n="KR2m0001_WYG_057-4b"/>
殯哀情殺而後祭也又云自啓至於反哭五祀之祭不<lb/>
行已葬而祭此言無事時則祭有事時則廢未殯以前<lb/>
是有事既殯已後未啓已前為無事故王制云越紼而<lb/>
行事紼者屬於龍輴之轅索也天子攅塗龍輴謂殯時<lb/>
所設也今百官成服准令祀諸祠齋之日平明赴祠所<lb/>
又開元禮云祠前七日受誓戒散齋四日致齋三日散<lb/>
齋之内不得弔死問病致齋之内唯祀事則行其餘悉<lb/>
斷茍或違此則非為祭所以崇嚴潔也今若斂髪赴廟<lb/>
<pb n="KR2m0001_WYG_057-5a"/>
則嚴潔之道於是乎廢也成服而行則祀典之文可得<lb/>
而踰也且哀戚之殺大斂孰與夫自啓凶穢之甚緦麻<lb/>
孰與夫斬縗未殯之時非謂無事扱衽之祭可謂不遑<lb/>
况皇帝即位未告太廟哀戚在疚未許聴政如何告太<lb/>
祖以配北郊乎參詳古今實難議祭也<lb/>
　　旁親䘮不廢祭議<hi>東晉</hi>
東晉穆帝太和六年五月九日安平王薨博士孫欽議<lb/>
禮有死於宮中闕一時之祀又按魏髙堂隆議平原公<lb/>
<pb n="KR2m0001_WYG_057-5b"/>
主薨二月春祀不宜闕祭臣聞伯叔父同産昆弟庶子<lb/>
庶孫及次妃以下天子諸侯則降而不服於四時之祭<lb/>
無闕廢禮也漢文帝前代盛徳之君也猶不忍以三年<lb/>
之䘮妨廢孝享割損年月早𦵏速除追思祖考念在烝<lb/>
嘗所以重宗廟也且宮中有死者三月不舉祭𫝊發於<lb/>
緦麻三月之章天子諸侯周大功皆降而不服何緦麻<lb/>
之有乎誠亦儒者之迷誤也<lb/>
　　緦不祭議<hi>晉</hi>　<hi>宋</hi>
<pb n="KR2m0001_WYG_057-6a"/>
晉荆州刺史殷仲堪問禮文如是此指釋有緦麻服而<lb/>
猶得祭者也當不普言新䘮之親於所祭者耶别駕庾<lb/>
叡功曹滕惔主簿劉恬答曰尋禮文當是指眀有緦服<lb/>
可以祭耳不以新䘮之親於所祭者有服為疑今世中<lb/>
𫝊重者而有從祖小功之服服既除恐不得以二祖服<lb/>
近而不祭也○宋庾蔚之謂殷庾釋文句甚允但未統<lb/>
立言大意記所明重其已與神交而不終外䘮尸殯不<lb/>
在此可得少申其事故大夫之祭鼎俎既陳籩豆既設<lb/>
<pb n="KR2m0001_WYG_057-6b"/>
内䘮小功緦麻外䘮齊縗以下行特為己與神交故随<lb/>
輕重各有所行又云士之所以異緦不祭者加大夫有<lb/>
小功緦麻皆廢故鄭云然則士不得成禮者十一也又<lb/>
云所於死者無服則祭者言所異於未與神交時有此<lb/>
則外内之䘮通廢士卑故也言有始末義統有本尋禮<lb/>
者多斷取義不辯已與神交之異故申之云<lb/>
　　奪宗議<hi>晉</hi>
晉元帝建武初孫文上事宣帝支子不應祭豫章京兆<lb/>
<pb n="KR2m0001_WYG_057-7a"/>
二府君僕射刁協云諸侯奪宗聖庶奪嫡而况天子乎<lb/>
自皇祚以来五十餘年宗廟已序而文攻乎異端宜加<lb/>
議罪按漢梅福云諸侯奪宗此謂父為士庶子封為諸<lb/>
侯則庶子奪宗嫡主祭祀也在諸侯尚有奪義豈况天<lb/>
子乎所言聖庶者謂如武王庶子有聖徳奪代伯邑考<lb/>
之宗嫡也<lb/>
　　殤及無後廟祭議<hi>宋</hi>
宋孝武皇帝孝建元年有司奏東平冲王年幼無後唯<lb/>
<pb n="KR2m0001_WYG_057-7b"/>
殤服五月雖臣不殤君應有主祭而國是追贈又無其<lb/>
臣未詳毁靈立廟為當他祔太學博士徐宏議王既無<lb/>
後追贈無臣殤服既竟靈便合毁記曰殤與無後者從<lb/>
祖祔食又曰士大夫不得袝於諸侯祔諸祖之為士大<lb/>
夫者按冲王則宜祔諸祖之為王者應袝長沙景王廟<lb/>
詔可大明六年有司奏故晉陵孝王子雲未有嗣安廟<lb/>
後三日國臣從權制除釋晦朔周忌應還臨哭與不又<lb/>
祭之日誰與為主太常丞庾蔚之議靈筵存諸臣宜還<lb/>
<pb n="KR2m0001_WYG_057-8a"/>
臨哭變服使上卿主祭王既未有後又無三年服者周<lb/>
親服除而國尚存便宜立廟為國之始祖服除之日神<lb/>
主暫祔食祖廟還居新廟之室未有嗣之前四時饗薦<lb/>
常使上卿主之詔可七年十一月有司奏晉陵國制孝<lb/>
王廟依廬陵等國例一嵗五祭二國以王有衡陽王服<lb/>
今年内不祠尋國未有嗣王三卿主祭應同無服者之<lb/>
例與不左丞徐爰議嗣王未立将来承𦙍未知踈近豈<lb/>
宜空計服屬以虧祭敬詔可八年有司奏故齊敬王子<lb/>
<pb n="KR2m0001_WYG_057-8b"/>
羽未立後未詳便應作主立廟為復有後之日未立廟<lb/>
者為於何處祭祀爰議以為國無後於制服除罷始封<lb/>
之君實存繼嗣皇子追贈為始祖臣不殤君著在前經<lb/>
豈容虚闕烝嘗以俟有後謂宜立廟作主三卿主祭依<lb/>
舊<lb/>
　　祭殤<hi>周</hi>　<hi>晉</hi>
周制曽子問祭殤必厭盖弗成也<hi>厭飫而已弗成其為人也故其禮不備</hi>
祭成䘮而無尸是殤之也<hi>與不成人同也</hi>孔子曰有隂厭有陽<lb/>
<pb n="KR2m0001_WYG_057-9a"/>
厭<hi>言祭殤之禮有於隂厭之者有於陽厭之者</hi>曽子問曰殤不備祭何謂隂<lb/>
厭陽厭<hi>言殤乃不成人祭之不備禮也而云隂厭陽厭乎失孔子㫖也為成人始設奠於奥迎尸之前</hi>
<hi>謂之隂厭尸謖之後改饌扵西北隅謂之陽厭殤則不備也</hi>孔子曰宗子為殤而死庶<lb/>
子弗為後也<hi>族人以其倫代之明不序於昭穆立之廟也其祭之就其祖而已代之者主其禮也</hi>
<hi>按此殤未成人無立後之道故取於族人之中兄弟之倫而主其祭其祭之就所祭者之祖服除乃止</hi>其<lb/>
吉祭特牲<hi>尊宗子從成人也凡殤則特豚自卒哭成事之後為吉祭也</hi>祭殤不舉肺脊<lb/>
肵俎無𤣥酒不告利成<hi>此其無尸及所降也其他如成尸人舉肺脊肵俎利成禮之施扵</hi>
<hi>也肵音祈</hi>是謂隂厭<hi>是宗子而殤祭之於奥之禮也小宗為殤其祭禮亦如之</hi>凡殤與無<lb/>
<pb n="KR2m0001_WYG_057-9b"/>
後者祭於宗子之家當室之白罇於東房是為陽厭<hi>凡殤</hi>
<hi>謂庶子之嫡也或昆弟之子或從父昆弟無後者如有昆弟及諸父此則今死者皆宗子大功之内親共祖禰</hi>
<hi>者也言祭於宗子之家者為有異居之道也無廟者為墠祭之親者供其牲物宗子皆主其禮當室之白罇於</hi>
<hi>東房異於宗子之為殤也當室之白謂西北隅得户明者也明者曰陽凡祖廟在小宗之家小宗祭之亦然宗</hi>
<hi>子之嫡亦為凡殤過此以徃則不祭也</hi>祭法王下祭殤五嫡子嫡孫嫡曽<lb/>
孫𤣥孫来孫諸侯下祭三大夫下祭二嫡士及庶人祭<lb/>
子而止<hi>祭嫡殤者重嫡也祭嫡殤於廟之奥謂之隂厭王子公子祭其嫡殤於其黨之廟大夫以下祭</hi>
<hi>其殤於宗子之家皆當室之白謂之陽厭凡庶殤不祭也蜀譙周云庶子之為殤者祔祠於祖廟庻子共其牲</hi>
<pb n="KR2m0001_WYG_057-10a"/>
<hi>物而宗子主其禮士庶人之庶子雖成子而無後亦祔祠於祖其主之如祭殤殤及無後者祔祠於祖廟皆異</hi>
<hi>日别祭於其處耳天子諸侯之庶子無子不得祔祠於其廟當從其庶祖昭穆同也</hi>○晉范寗祭<lb/>
殤議云祭法王祭嫡殤下及五代愍懐太子殤太子哀<lb/>
太孫冲太孫自是先帝嫡殤厯代彌久而廟祀之禮於<lb/>
今未廢謂非禮典之意宜從埋主之例<lb/>
　　未立廟祭議<hi>晉</hi>
晉安昌公荀氏祠制云荀氏進封大國今祭六代暫以<lb/>
㕔事為祭室須立廟如制備物殷仲堪問庾叡綱紀有<lb/>
<pb n="KR2m0001_WYG_057-10b"/>
承重之身身服已除其應祭吾尚有服當得於㕔事上<lb/>
祭不<hi>按殷宗有五等封</hi>庾叡等答曰宜在别室又問云依禮祭<lb/>
皆於宗子之家支子每徃助祭耳又如吾家五等封乃<lb/>
應有廟今既無廟而共家常以㕔事為烝甞之所今一<lb/>
朝忽移别室意殊不安劉功曹答云昔魯襄公尚於兄<lb/>
弟之廟假鐘磬以成禮今於㕔事當無嫌也<lb/>
　　公除祭議<hi>東晉</hi>　<hi>宋</hi>
東晉成帝咸和七年虞潭上表云今之諸侯服其親皆<lb/>
<pb n="KR2m0001_WYG_057-11a"/>
與士同無復降殺大宗之家䘮服累仍若皆不祭是先<lb/>
人之享嘗永為有廢<hi>或難曰士獨非孝子也答曰士賤不得伸其意也</hi>臣謂三<lb/>
月之後禮情漸殺若非父母之䘮尚通内外服踰月既<lb/>
𦵏可祭宗廟博士通議宜如潭所上㑹有軍事未及施<lb/>
行咸康三年十月二十七日虞潭有嗣子䘮既𦵏依令<lb/>
文行䘮三十日至十二月十日公除其日䄍祭宗廟<hi>潭自</hi>
<hi>為論曰余身受公除嵗終大䄍至敬兼興如當遂闕心所不安故諮之有議難曰禮素衣芻席不入廟門不以</hi>
<hi>干神明之位緦䘮雖輕脱服而祭况嗣子當承祚者乎答曰髙宗三年諒闇今則不爾帝王既𦵏縞素躬親宗</hi>
<pb n="KR2m0001_WYG_057-11b"/>
<hi>廟之獻不以䘮遂闕者盖國之大事在祀與戎也且吉祭廷有金石鏗鏘之和今去凶制而奉烝甞干戚戢而</hi>
<hi>不振慎終之情不逺随時之義亦通也</hi>徐藻議云古無公除吉凶之服不<lb/>
可相干故緦不祭耳今既公除吉服而行則可吉祭今<lb/>
既吉服無事不可而大事反可闕耶若以心䘮為疑者<lb/>
則出母子為父後得以含悲而祭矣又禮有死宫中三<lb/>
月不舉祭齊縗之禮三月不從政意者雖速公除猶宜<lb/>
待滿三月又問同宫之䘮而未𦵏雖公除可以祭不答<lb/>
曰公除不祭本與於外䘮耳若同宫之䘮雖未𦵏此不<lb/>
<pb n="KR2m0001_WYG_057-12a"/>
可也○宋庾蔚之謂公除是公家除其䘮服以從公家<lb/>
之吉事若公家無齋禁則其受弔臨靈及私常著䘮服<lb/>
豈得輒釋凶服以執吉祭乎徐藻乃云外䘮公除雖停<lb/>
殯可吉祭恐此非祖禰之所享也兄弟别居便為外䘮<lb/>
未𦵏公除而可以烝嘗未之聞也<lb/>
　　上陵<hi>拜掃及諸節上食附  東晉  宋  後魏</hi>　<hi>漢唐後漢/大</hi>　<hi>魏/</hi>　<hi>晉</hi>
三代以前無墓祭至秦始起寝殿於墓側○漢因秦上<lb/>
陵皆有園寝故稱寝殿起居衣服象生人之具古寝之<lb/>
<pb n="KR2m0001_WYG_057-12b"/>
意也○後漢都雒陽以闗西諸陵久逺但四時特牲祀<lb/>
每帝西幸即親謁其雒陽陵每正月上丁祀郊廟畢以<lb/>
次上陵百官四姓親家婦女公主諸大夫<hi>袁宏漢紀曰明帝永平九</hi>
<hi>年為外戚樊氏郭氏隂氏馬氏諸子弟立學號曰四姓小侯獨㫁曰凡與先后有𤓰葛者</hi>外國朝者<lb/>
侍子郡國計吏㑹陵晝漏上水大鴻臚設九賔随立寝<lb/>
殿前<hi>薛綜曰九賔謂王侯公卿二千石六百石下及郎吏匈奴侍子凡九等也</hi>鐘鳴謁者贊<lb/>
禮引客羣臣就位如儀乗輿自東廂下太常導出西向<lb/>
拜折旋升階拜神座退後公卿羣臣謁神座太官上食<lb/>
<pb n="KR2m0001_WYG_057-13a"/>
太常樂奏食舉舞文始五行之舞<hi>文始舞者夲舜韶舞也高祖更名文始以</hi>
<hi>示不相襲也五行舞者本周舞也秦始皇更名五行之舞也</hi>樂闋羣臣受賜食畢郡<lb/>
國上計吏以次前當神軒告其郡國榖價人所疾苦欲<lb/>
神知其動静孝子事親盡敬愛之心也<hi>謝承漢書曰靈帝建寧五年正</hi>
<hi>月車駕上原陵蔡邕為司徒掾従公行到陵見其儀愾然謂同座者曰聞古不墓祭朝廷有上陵之禮始為可</hi>
<hi>損今見其儀察其本意乃知孝明至孝惻隐不可易舊或曰本意云何昔在長安時其禮不可盡得聞也光武</hi>
<hi>即世始葬於此明帝嗣位踰年羣臣朝士感先帝不復聞見此乃躬帥公卿百僚就園陵而剏焉尚書階西祭</hi>
<hi>設神座天子事亡事存之意也以帝聖孝之心親服三年又在園陵初興此儀仰察几筵下顧羣臣悲切之心</hi>
<pb n="KR2m0001_WYG_057-13b"/>
<hi>必不可堪邕見太傅胡廣曰國家禮有煩而不省者昔不知先帝用心周宻之至於此也廣曰然子當載之以</hi>
<hi>示學者邕退而記焉</hi>最後親陵遣計吏賜之帶佩八月飲酎上陵<lb/>
禮亦如之<hi>丁孚漢儀曰酎金律文帝所加以正月朝作酒八月成名酎酒因令諸侯助祭貢金漢律</hi>
<hi>金布令諸侯列侯各以人口數率千口奉金四兩竒不滿千口至五百以下者皆㑹酎少府受之又九真交趾</hi>
<hi>日南則用犀角二長九寸以上若玳瑁甲一鬰林邑用象牙長三尺以上若翠各二十准以當金漢舊儀曰武</hi>
<hi>帝於八月酎皇帝暮視牲以鑑燧取水於月取火於日為明水火左袒以水沃牛右肩手執鸞刀以切牛尾之</hi>
<hi>毛即更衣侍中上熟乃祀</hi>至靈帝皆以弦晦二十四氣伏社臘及四<lb/>
時祀祠廟日上飯太宮人随鼓漏理被枕盥水陳嚴具<lb/>
<pb n="KR2m0001_WYG_057-14a"/>
○魏文帝詔曰先帝躬履節儉遺詔省約子以述父為<lb/>
孝臣以繼事為忠古不墓祭皆設於廟先帝髙平陵上<lb/>
殿皆毁壊車馬還廐衣服蔵府以從先帝儉徳之志遂<lb/>
革上陵之禮及齊王在位九載始一謁髙平陵○晉宣<lb/>
王遺令子弟羣官皆不得謁陵景文遵㫖武帝猶再謁<lb/>
崇陽陵<hi>景帝陵</hi>一謁峻平陵<hi>文帝/陵</hi>然遂不敢謁髙原陵<hi>宣帝</hi>
<hi>陵</hi>至恵帝復止也○東晉元帝崩後諸公始有謁陵辭<lb/>
陵之事盖由眷同友執率情而舉也成帝時中宮亦年<lb/>
<pb n="KR2m0001_WYG_057-14b"/>
年拜陵議者以為非禮遂止穆帝時褚太后臨朝又拜<lb/>
陵帝時幼也孝武崩驃騎将軍㑹稽王道子曰今雖制<lb/>
釋服至於朔日月半諸節自應展情陵所以一周為斷<lb/>
於是至陵變服單衣煩凟無准非禮也及安帝元興元<lb/>
年左僕射桓謙奏百僚拜陵起於中興非晉舊典積習<lb/>
生常遂為近法尋武帝詔乃不使人主諸王拜陵及義<lb/>
熙初又復江左之舊○宋文帝每嵗正月謁初寧陵<hi>武帝</hi>
<hi>陵</hi>孝武明帝亦每嵗拜初寧長寧陵<hi>文帝陵</hi>○後魏太和<lb/>
<pb n="KR2m0001_WYG_057-15a"/>
十六年九月辛未孝文帝哭於文明太后陵左終日不<lb/>
絶聲素幕越<hi>音活</hi>席為次侍臣侍哭壬申孝文又哭如昨<lb/>
帝二日不御食癸酉朝中夕三時哭拜於陵前夜宿鑒<lb/>
元殿是夜次甲戌帝拜哭辭陵還永樂宮○大唐貞觀<lb/>
十三年太宗朝於獻陵先是日宿設黄麾仗周衛陵寝<lb/>
至是質明七廟子孫及諸侯百僚蕃夷君長皆陪列於<lb/>
司馬門内太宗至小次降輿納履哭於闕門西再拜慟<lb/>
絶不能興禮畢改服入於寝躬親執饌閲視高祖先后<lb/>
<pb n="KR2m0001_WYG_057-15b"/>
服御之物悲慟左右侍御者莫不歔欷禮畢太宗出自<lb/>
寝宮歩過司馬門泥行二百餘歩上入寝哭踊絶於地<lb/>
進至東階西向再拜號慟久之乃進太牢之饌加珍羞<lb/>
具品引太尉無忌司空勣越王貞趙王福曹王明及左<lb/>
屯衛将軍程知節並入執爵進俎上至神座前拜哭奠<lb/>
饌閲先帝先后衣服拜辭訖行哭出寝北門乃御小輦<lb/>
還宫高宗永徽二年有司言謹按獻陵三年之後每朔<lb/>
及月半上食其冬夏至伏臘清明社等節日亦上食其<lb/>
<pb n="KR2m0001_WYG_057-16a"/>
昭陵請依獻陵故事上從之六年正月謁於昭陵有司<lb/>
先設儀衛於陵寝質明七廟子孫二王後百僚州鎮藩<lb/>
牧四夷君長等並陪列於位皇帝降輦入次易服出次<lb/>
行哭就位再拜擗踊慟絶禮畢又改服奉謁寝宮其妃<lb/>
嬪公主先於神座左右侍列如平生帝入寝門即哭瞻<lb/>
視幄座踊絶於地進至東階西面再拜號哭乃進牢饌<lb/>
珍羞引三公諸王並入執爵進俎帝至神座前再拜哭<lb/>
自奠饌閲先帝先后衣服更増感絶拜辭訖行哭出寝<lb/>
<pb n="KR2m0001_WYG_057-16b"/>
北門景龍二年是時每日奠祭太常博士彭景直上疏<lb/>
曰謹按三禮正文無諸陵日祭之事又按禮論譙周祭<lb/>
志云天子之廟始祖及髙祖祖考皆每月朔加薦新以<lb/>
象平生朔食也謂之月祭二祧之廟時祭無日祭此譙<lb/>
周所著與古禮義合夲無日祭之文今諸侯月祭有朔<lb/>
日月半并諸節日料則古禮殷事之義矣諸節日猶薦<lb/>
新之義矣故鄭元注禮記云殷事朔日月半薦新之奠<lb/>
也又注儀禮云月朔月半猶平常之朝夕也大祥之後<lb/>
<pb n="KR2m0001_WYG_057-17a"/>
即四時焉此則古者祭皆在廟近代以来始分月朔月<lb/>
半及諸節日祭於陵寝至後漢陵寝致祭無眀文以言<lb/>
自魏三祖以下不於陵寝致祭並符於古禮至於江左<lb/>
亦不崇園寝及齊梁陳其祭無聞今叅詳以為三禮者<lb/>
不刋之書懸諸日月外𫝊所記不與經合不可依憑其<lb/>
諸陵請准禮停日祭帝曰禮因人情事有沿革陵寝如<lb/>
昨祇薦是常乍覽此奏但増哀慕乾陵宜依舊朝晡進<lb/>
奠昭獻二陵每日一進以為恒式舊制每年四季之月<lb/>
<pb n="KR2m0001_WYG_057-17b"/>
常遣使徃諸陵起居是日太常博士唐紹上疏曰自安<lb/>
宅兆禮不祭墓當謂送形而徃山陵為幽静之宫迎精<lb/>
而返宗廟為享薦之室但以仲月命使廵陵鹵簿衣冠<lb/>
禮容必備自天授以後時有起居因循至今乃為常事<lb/>
起者以起動為稱居者以居止為名叅候動止何如義<lb/>
非陵寝之法生事以禮必勤於定省死葬以禮宜閟於<lb/>
安厝豈可以事居之道行送往之禮敢辭命使勞繁但<lb/>
恐不安靈域又降誕之日穿針之辰皆以贖命為名時<lb/>
<pb n="KR2m0001_WYG_057-18a"/>
人多有進奉今聖靈日逺仙駕難攀進止起居恐乖先<lb/>
典請停四季及降誕并節日起居陵使但准式二時廵<lb/>
陵庶義合禮經陵寝安謐不從開元二十年四月制曰<lb/>
寒食上墓禮經無文近代相𫝊浸以成俗士庶有不合<lb/>
廟享何以用展孝思宜許上墓同拜掃禮於塋南門外<lb/>
奠祭饌訖泣辭食餘饌任於他處不得作樂仍編入五<lb/>
禮永為恒式二十三年四月𠡠獻昭乾定橋恭六陵朔<lb/>
望上食嵗冬至寒食日各設一祭如節祭共朔望日相<lb/>
<pb n="KR2m0001_WYG_057-18b"/>
逢依節祭料橋陵除此日外仍每日進半口羊食天寳<lb/>
二年七月𠡠曰朕承丕業肅恭祀事至於諸節常修薦<lb/>
享且詩著授衣令存休澣在於臣子猶及恩私恭事園<lb/>
陵未標令式自今以後每至九月一日薦衣於陵寝貽<lb/>
範千載庶展孝思且仲夏端午事無典實𫝊之淺俗遂<lb/>
乃移風况乎以孝道人因親設教變游衣於漢紀成獻<lb/>
服於禮文宜宣示庶僚令知朕意<hi>初顯慶五年二月二十四日高宗以每年</hi>
<hi>二時太常少卿分行二陵事重人輕又不備鹵簿威儀有闕乃詔三公行事太常卿少卿為副太常造鹵簿事</hi>
<pb n="KR2m0001_WYG_057-19a"/>
<hi>畢則納於本司仍著於令</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_057-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷五十二<lb/>
</p>
<p>
</p>
  </div>
</body>
</text>
</TEI>
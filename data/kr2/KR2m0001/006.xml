<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一</head> <lb/>
    <p>
<pb n="KR2m0001_WYG_006-1a"/>
欽定四庫全書<lb/>
　通典卷一<lb/>
　　唐　京　兆　杜　佑　君　卿　纂<lb/>
佑少嘗讀書而性且䝉固不逹術數之藝不好章句之<lb/>
學所纂通典實采羣言徴諸人事將施有政夫理道之<lb/>
先在乎行教化教化之夲在乎足衣食易稱聚人曰財<lb/>
洪範八政一曰食二曰貨管子曰倉廩實知禮節衣食<lb/>
足知榮辱夫子曰既富而教斯之謂矣夫行教化在乎<lb/>
<pb n="KR2m0001_WYG_006-1b"/>
設職官設職官在乎審官才審官才在乎精選舉制禮<lb/>
以端其俗立樂以和其心此先哲王致治之大方也故<lb/>
職官設然後興禮樂焉教化隳然後用刑罰焉列州郡<lb/>
俾分領焉置邊防遏戎狄焉是以食貨為之首<hi>十二卷</hi>選<lb/>
舉次之<hi>六卷</hi>職官又次之<hi>二十/二卷</hi>禮又次之<hi>百/卷</hi>樂又次之<hi>七卷</hi>
刑又次之<hi>大刑用甲兵十五卷其次五刑八卷</hi>州郡又次之<hi>十四卷</hi>邊防末<lb/>
之<hi>十六卷</hi>或覽之者庶知篇第之㫖也<hi>本初纂録止於天寳之末其有要須</hi>
<hi>議論者亦便及以後之事</hi>
<pb n="KR2m0001_WYG_006-2a"/>
　食貨<lb/>
　　第一田制上<lb/>
　　第二田制下　水利田　屯田<lb/>
　　第三鄉黨　土斷　版籍並附<lb/>
　　第四賦稅上<lb/>
　　第五賦稅中<lb/>
　　第六賦税下<lb/>
　　第七厯代盛衰戸口　丁中<lb/>
<pb n="KR2m0001_WYG_006-2b"/>
　　第八錢幣上<lb/>
　　第九錢幣下<lb/>
　　第十漕運鹽鐵<lb/>
　　第十一鬻爵　𣙜酤　算緡　雜税　平凖<hi>均輸附</hi>
　　第十二輕重<lb/>
　食貨一<lb/>
　　田制上<hi>唐魏</hi>　<hi>周/</hi>　<hi>秦/</hi>　<hi>漢/</hi>　<hi>後漢/</hi>　<hi>晉/</hi>　<hi>宋/</hi>　<hi>後</hi>
穀者人之司命也地者穀之所生也人者君之所治也<lb/>
<pb n="KR2m0001_WYG_006-3a"/>
有其穀則國用備辨其地則人食足察其人則徭役均<lb/>
知此三者謂之治政夫地載而不棄也一著而不遷也<lb/>
國固而不動則莫不生殖聖人因之設井邑列比閭使<lb/>
察黎民之數賦役之制昭然可見也自秦孝公用商鞅<lb/>
計乃隳經界立阡陌雖獲一時之利而兼并踰僣興矣<lb/>
降秦以後阡陌既弊又謂隠覈在乎權宜權宜憑乎簿<lb/>
書簿書既廣必藉衆功藉衆功則政由羣吏政由羣吏<lb/>
則人無所信矣夫行不信之法委政於衆多之胥欲紀<lb/>
<pb n="KR2m0001_WYG_006-3b"/>
人事之衆寡明地利之多少雖申商督刑撓首總算亦<lb/>
不可得而詳矣不變斯道而求理者未之有也夫春秋<lb/>
之義諸侯不得専封大夫不得専地若使豪人占田過<lb/>
制富等公侯是専封也買賣由己是専地也欲無流竄<lb/>
不亦難乎陶唐以前法制簡略不可得而詳也及堯遭<lb/>
洪水天下分絶使禹平水土别九州<hi>其分别疆理所在具州郡篇</hi>冀<lb/>
州厥土惟白壤<hi>無塊曰壤</hi>厥田惟中中<hi>田第五</hi>兗州厥土黒墳<lb/>
<hi>色黒而墳起</hi>厥田惟中下<hi>第/六</hi>青州厥土白墳厥田惟上下<hi>第三</hi>
<pb n="KR2m0001_WYG_006-4a"/>
徐州厥土赤埴墳<hi>土黏曰埴</hi>厥田惟上中<hi>第二</hi>揚州厥土惟塗<lb/>
泥<hi>地泉濕</hi>厥田惟下下<hi>第九</hi>荆州厥土惟塗泥厥田惟下中<lb/>
<hi>第八</hi>荆河豫州厥土惟壤下土墳壚<hi>高者壤下者壚壚疎也</hi>厥田惟<lb/>
中上<hi>第四</hi>梁州厥土青黎<hi>色青黒/沃壤也</hi>厥田惟下上<hi>第七</hi>雍州厥<lb/>
土惟黄壤厥田惟上上<hi>第一</hi>九州之地定墾者九百一十<lb/>
萬八千二十頃虞夏殷三代凡千餘載其間定墾書冊<lb/>
不存無以詳焉○周文王在岐<hi>今扶風郡岐山縣</hi>用平土之法<lb/>
以為治人之道地著為夲<hi>地著謂安土</hi>故建司馬法六尺為<lb/>
<pb n="KR2m0001_WYG_006-4b"/>
歩歩百為畝畝百為夫夫三為屋屋三為井井十為通<lb/>
通十為成成十為終終十為同同方百里同十為封封<lb/>
十為畿畿方千里故丘有戎馬一疋牛三頭甸有戎馬<lb/>
四疋兵車一乘牛十二頭甲士三人歩卒七十二人一<lb/>
同百里提封萬井戎馬四百疋車百乗此卿大夫采地<lb/>
之大者是謂百乗之家一封三百六十六里提封十萬<lb/>
井定出賦六萬四千井戎馬四千疋車千乗此諸侯之<lb/>
大者謂之千乗之國天子之畿内方千里提封百萬井<lb/>
<pb n="KR2m0001_WYG_006-5a"/>
定出賦六十四萬井戎馬四萬疋兵車萬乗戎卒七十<lb/>
二萬人故曰萬乗之主小司徒之職乃均土地以稽其<lb/>
人民而周知其數上地家七人可任也者家三人中地<lb/>
家六人可任也者二家五人下地家五人可任也者家<lb/>
二人<hi>鄭𤣥曰均平也周猶徧也一家男女七人以上則授之以上地所養者衆也男女五人以下則授之</hi>
<hi>以下地所養者寡也止以七人六人五人為率者有夫有婦然後為家自二人以至于十為九等七六五者為</hi>
<hi>其中可任謂丁強任力役之事者出老者一人其餘男女強弱相半其大數也</hi>乃經土地而井<lb/>
牧其田野九夫為井四井為邑四邑為丘四丘為甸四<lb/>
<pb n="KR2m0001_WYG_006-5b"/>
甸為縣四縣為都以任地事而令貢賦凡税斂之事<hi>此謂</hi>
<hi>造都鄙也采地制井田異於鄉遂重立國小司徒為經之立其五溝五塗之界其制似井字因取名焉謂隰臯</hi>
<hi>之地九夫為牧二牧當一井今造都鄙授民田有不易有一易有再易通率二而當一是之謂井牧昔夏少康</hi>
<hi>在虞思有田一成有衆一旅一旅之衆而田一成則井牧之法先古然矣九夫為井者方一里九夫所治之田</hi>
<hi>也四井為邑方二里四邑為丘方四里四丘為甸甸方八里旁加一里則方十里為一成積百井九百夫其中</hi>
<hi>六十四井五百七十六夫出田税三十六井三百二十四夫治洫四甸為縣方二十里四縣為都方四十里四</hi>
<hi>都方八十里旁加十里乃得方百里為一同也積萬井九萬夫其四千九十六井三萬六千八百六十四夫出</hi>
<hi>田税二千三百四井二萬七百三十六夫治洫三千六百井三萬二千四百夫治澮井田之法備於一同今止</hi>
<pb n="KR2m0001_WYG_006-6a"/>
<hi>於都者采地食者皆四之一其制三等百里之國凡四都一都之田税入於王五十里之國凡四縣一縣之田</hi>
<hi>税入於王二十五里之國凡四甸一甸之田税入於王地事謂農牧衡虞貢謂九穀山澤之材也賦謂出車徒</hi>
<hi>給徭役也</hi>任土之法以物地事授地職而待其政令<hi>任土者任其力</hi>
<hi>勢所能生育且以制貢賦也物物色之以知其所宜之事而授農牧衡虞使職之</hi>以㕓里任國<lb/>
中之地以場圃任園地以宅田士田賈田任近郊之地<lb/>
以官田牛田賞田牧田任逺郊之地以公邑之田任甸<lb/>
地以家邑之田任稍地以小都之田任縣地以大都之<lb/>
田任疆地<hi>謂㕓里者若今云邑居里矣㕓民居之區域也里居也園樹果蓏之屬季秋於中為場樊</hi>
<pb n="KR2m0001_WYG_006-6b"/>
<hi>圃為之園宅田者致仕之家所受之田也士相見禮曰宅者在邦則曰市井之臣在野則曰草茅之臣士讀為</hi>
<hi>仕仕亦受田所謂圭田也孟子曰自卿以下必有圭田圭田五十畝賈田在市賈人其家所受田也官田庶人</hi>
<hi>在官者其家所受田也牛田牧田畜牧者之家所受田也賞田者賞賜之田公邑謂六遂餘地天子使大夫治</hi>
<hi>之自此以外皆然家邑大夫之采地小都卿之采地大都公之采地王子弟所食邑也疆五百里王畿界也皆</hi>
<hi>言任者地之形實不方平如圖受田邑者逺近不得盡如制其所生育職貢取正於是耳</hi>民受田上<lb/>
田夫百畝中田夫二百畝下田夫三百畝歲耕種者為<lb/>
不易上田休一歲者為一易中田休二歲者為再易下<lb/>
田三歲更耕之自爰其處<hi>爰於也更謂三嵗即與别家佃以均厚薄</hi>農民戸<lb/>
<pb n="KR2m0001_WYG_006-7a"/>
人已受田其家衆男為餘夫亦以口受田如比<hi>比例也必寐反</hi>
士工商家受田五口乃當農夫一人<hi>口田二十畝</hi>此謂平土<lb/>
可以為法者也若山林藪澤原陵淳鹵之地<hi>淳盡也澤鹵之田不</hi>
<hi>生穀</hi>各以肥磽多少為差<hi>磽磽确謂瘠薄之田</hi>民年二十受田六十<lb/>
歸田七十以上上所養也十歲以下上所長也十二以<lb/>
上上所強也<hi>勉強勸之令習事</hi>孟子曰夫仁政必自經界始經<lb/>
界不正井地不均穀祿不平是故暴君汚吏必慢其經<lb/>
界經界既正分田制祿可坐而定也秦孝公任商鞅鞅<lb/>
<pb n="KR2m0001_WYG_006-7b"/>
以三晉地狭人貧<hi>三晉韓趙魏三卿今河東道之地</hi>秦地廣人寡故草<lb/>
不盡墾地利不盡出於是誘三晉之人利其田宅復三<lb/>
代無知兵事而務夲於内而使秦人應敵於外故廢井<lb/>
田制阡陌任其所耕不限多少<hi>孝公十二年之制</hi>數年之間國<lb/>
富兵強天下無敵○漢孝文時民近戰國皆多背本趨<lb/>
末賈誼説上曰古之治天下至孅至悉故其畜積足恃<lb/>
今背本而趨末遊食者甚衆是天下之大殘也<hi>本農桑也末工</hi>
<hi>商也言人已棄農而務工商矣其食米粟者又甚衆也殘謂傷害</hi>漢之為漢幾四十年<lb/>
<pb n="KR2m0001_WYG_006-8a"/>
矣<hi>幾近</hi>公私之積猶可哀痛<hi>言年載已多而無儲積</hi>即不幸有方二<lb/>
三千里之旱國胡以相恤卒然邊境有急數十萬之衆<lb/>
國胡以餽之兵旱相乗天下大屈今敺人而歸之農皆<lb/>
著於本使天下各食其力末伎遊食之民轉而緣南畝<lb/>
<hi>言皆趨農作</hi>則畜積足而人樂其所矣帝感誼言始開籍田<lb/>
躬耕以勸百姓詔曰夫度田非益寡而計民未加益<hi>度謂</hi>
<hi>量計</hi>以口量地其於古猶有餘而食之甚不足者其咎安<lb/>
在無乃百姓之従事於末以害農者蕃<hi>蕃多也</hi>為酒醪以<lb/>
<pb n="KR2m0001_WYG_006-8b"/>
靡穀者多<hi>靡散也靡讀曰縻</hi>六畜之食焉者衆與細大之義吾<lb/>
未能得其中<hi>竹反</hi>仲其與丞相列侯吏二千石博士議之<lb/>
有可以佐百姓者率意逺思無有所隐也晁錯復説曰<lb/>
聖王在上而民不凍饑者非能耕而食之織而衣之<hi>食讀</hi>
<hi>曰嗣</hi>為開其資財之道也故堯禹有九年之水湯有七年<lb/>
之旱而國亡捐瘠者<hi>捐謂人饑相棄捐也瘠痩病也言無相棄捐而瘦病者</hi>以畜<lb/>
積多而備先具也今海内為一土地人民之衆不避湯<lb/>
禹加以亡天災數年之水旱而畜積未及者何也地有<lb/>
<pb n="KR2m0001_WYG_006-9a"/>
遺利民有餘力生穀之土未盡墾山澤之利未盡出也<lb/>
遊食之民未盡歸農也民貧則姧邪生貧生於不足不<lb/>
足生於不農不農則不地著不地著則離鄉輕家民如<lb/>
鳥獸雖有髙城深池嚴法重刑猶不能禁也夫寒之於<lb/>
衣不待輕煖<hi>茍禦風霜不求靡麗</hi>饑之於食不待甘㫖<hi>㫖羙也</hi>饑寒<lb/>
至身不顧㢘恥夫腹饑不得食膚寒不得衣雖慈父不<lb/>
能保其子君安能以有其民哉明主知其然也故務農<lb/>
桑薄税斂廣畜積以實倉廩備水旱故民可得而有也<lb/>
<pb n="KR2m0001_WYG_006-9b"/>
是故明君貴五穀而賤金玉今農夫五口之家其服役<lb/>
者不下二人<hi>服事也</hi>其能耕者不過百畝百畝之收不過<lb/>
百石春耕夏耘秋穫冬藏伐薪樵治官府給徭役春不<lb/>
得避風塵夏不得避暑熱秋不得避陰雨冬不得避寒<lb/>
凍四時之間亡日休息又私自送往迎来弔死問疾養<lb/>
孤長幼在其中勤苦如此尚復被水旱之災急政暴賦<lb/>
賦斂不時朝令而暮改當其有者半價而賣<hi>夲值千金者價得五</hi>
<hi>百</hi>亡者取倍稱之息<hi>取一償二為倍稱舉也今俗所謂舉債</hi>於是有賣田<lb/>
<pb n="KR2m0001_WYG_006-10a"/>
宅鬻子孫以償債者矣方今之務莫若使民務農而已<lb/>
矣欲民務農在於貴粟貴粟之道在於使民以粟為賞<lb/>
罰帝従之其後務敦農夲倉廩充實孝景元年制曰間<lb/>
者歳比不登民多乏食夭絶天年朕甚痛之郡國或地<lb/>
磽陿無所農桑繋畜或地饒廣薦草莽<hi>草稠曰薦草深曰莽</hi>水泉<lb/>
利而不得徙其議民欲徙寛大地者聽之後元三年詔<lb/>
曰農天下之本也黄金珠玊饑不可食寒不可衣以為<lb/>
幣用不識其終始間歲或不登意為末者衆農民寡也<lb/>
<pb n="KR2m0001_WYG_006-10b"/>
其令郡國務勸農桑益種樹可得衣食物孝武外事四<lb/>
夷内興功利役費並興而民去本董仲舒説上曰春秋<lb/>
它穀不書至於麥禾不成則書之以此見聖人於五穀<lb/>
最重麥與禾也今關中俗不好種麥是歲失春秋之所<lb/>
重而損生民之具也願陛下幸詔大司農使關中民益<lb/>
種宿麥令毋後時<hi>宿麥謂苖經冬</hi>仲舒又説上曰秦用商鞅之<lb/>
法改帝王之制除井田民得買賣富者田連阡陌貧者<lb/>
無立錐之地漢興循而未改古井田法雖難卒<hi>音猝</hi>行宜<lb/>
<pb n="KR2m0001_WYG_006-11a"/>
少近古限民名田以贍不足<hi>名田占田也各為立限不使富者過制則貧弱之家</hi>
<hi>可足也</hi>塞并兼之路然後可善治也竟不能用元狩三年<lb/>
遣謁者勸種宿麥舉吏人能假貸貧人者以名聞及末<lb/>
年帝悔征伐之事乃封丞相田千秋為富民侯下詔曰<lb/>
方今之務在於力農以趙過為捜粟都尉過能為代田<lb/>
一畮三甽<hi>甽壟也音工犬反字或作畎</hi>歲代處故曰代田<hi>代易也</hi>古法<lb/>
也后稷始甽田以二耜為耦<hi>併兩耜而耕</hi>廣尺深尺曰甽長<lb/>
終畝一畝三甽一夫三百甽而播種於甽中<hi>播布也種謂穀子</hi>
<pb n="KR2m0001_WYG_006-11b"/>
苗生葉以上稍耨隴草<hi>耨鉏也</hi>因隤其土以附苗根<hi>隤謂下之</hi>
<hi>音頽</hi>故其詩曰或芸或秄黍稷儗儗<hi>音擬小雅甫田之詩儗儗盛貌秄音子</hi>
芸除草也秄附根也言苗稍壯每耨輙附根比<hi>必寐反</hi>盛<lb/>
暑隴盡而根深能風與旱<hi>能讀曰耐</hi>故儗儗而盛也其耕耘<lb/>
下種田器皆有便巧率十二夫為田一井一屋故畝五<lb/>
頃<hi>九夫為井三夫為屋夫百畝於古為十二頃古百歩為畝漢時二百四十歩為畝古千二百畝則得今五</hi>
<hi>頃也</hi>用耦犂二牛三人一歲之收常過縵田畝一斛以上<lb/>
<hi>縵田謂不甽者音莫幹反</hi>善者倍之<hi>善為甽者又過縵田二斛以上</hi>過使教田太常<lb/>
<pb n="KR2m0001_WYG_006-12a"/>
三輔<hi>太常主諸陵有民故亦謂田種</hi>大農置工巧奴與從事為作田器<lb/>
二千石遣令長三老力田及里父老善田者受田器學<lb/>
耕種養苗狀<hi>為法意狀</hi>民或苦少牛無以趨澤<hi>趨讀曰趣及也澤雨之潤</hi>
<hi>澤</hi>故平都令光教過以人輓<hi>音/晚</hi>犂<hi>輓引也史失光姓</hi>過奏光以<lb/>
為丞教民相與庸輓犂<hi>庸功也言換功共作也義與傭賃同</hi>率多人者田<lb/>
日三十畮少者十三畮以故田多墾闢過試以離宫卒<lb/>
田其宫壖<hi>而緣反</hi>地<hi>離宫别處之宫非天子所常居也壖餘也宫壖地謂外垣之内内垣之外</hi>
<hi>也諸縁河壖地廟垣壖地其義皆同守離宫卒閒而無事因令於壖地為田</hi>課得穀皆多其<lb/>
<pb n="KR2m0001_WYG_006-12b"/>
旁田畮一斛以上令命家田三輔公田<hi>令使也命者教也令離宫卒教</hi>
<hi>其家田公田也</hi>又教邊郡及居延城<hi>居延張掖縣也時有甲卒也</hi>是後邊城<lb/>
河東𢎞農三輔太常民皆便代田用力少而得穀多至<lb/>
孝昭時流民稍還田野墾闢頗有畜積孝宣地節三年<lb/>
詔曰郡國宫館勿復修治流民還歸者假公田貸種食<lb/>
<hi>種五穀種</hi>孝元初元元年以三輔太常郡國公田及苑可省<lb/>
者振業貧民江海陂湖園池屬少府者以假貧民勿租<lb/>
賦建昭五年詔曰方春農桑興百姓勠力自盡之時也<lb/>
<pb n="KR2m0001_WYG_006-13a"/>
故是月勞農勸桑無使後時今不良之吏覆按小罪徵<lb/>
召證按興不急之事以妨百姓使失一時之作亡終歳<lb/>
之功公卿其明察申勅之孝成帝之時張禹占鄭白之<lb/>
渠四百餘頃他人兼并者類此而人彌困陽朔四年正<lb/>
月詔曰夫洪範八政以食為首斯誠家給刑錯之本也<lb/>
先帝劭農薄其租税寵其強力令與孝弟同科間者民<lb/>
彌惰怠鄉本者少趨末者衆将何以矯之方東作時其<lb/>
令二千石勉勸農桑出入阡陌致勞来之書不云乎服<lb/>
<pb n="KR2m0001_WYG_006-13b"/>
田力穡乃亦有秋其朂之哉孝哀即位師丹輔政建言<lb/>
古之聖王莫不設井田然後治乃可平孝文皇帝承亡<lb/>
周亂秦兵革之後天下空虛故務勸農桑帥以節儉民<lb/>
始充實未有并兼之害故不為民田及奴婢為限今累<lb/>
世承平豪富吏民貲數鉅萬而貧弱逾困盖君子為政<lb/>
貴因循而重改作所以有改者將以救急也亦未可詳<lb/>
宜略為限天子下其議丞相孔光大司空何武奏請諸<lb/>
侯王列侯皆得名田國中列侯在長安公主名田縣道<lb/>
<pb n="KR2m0001_WYG_006-14a"/>
及關内侯吏民名田皆無過三十頃諸侯王奴婢二百<lb/>
人列侯公主百人關内侯吏民三十人期盡三年犯者<lb/>
沒入官時田宅奴婢賈為減賤丁傅用事董賢隆貴皆<lb/>
不便也詔書且須後<hi>須待也</hi>遂寢不行孝平元始元年置<lb/>
大司農部丞十三人人部一州勸農桑二年定墾田八<lb/>
百二十七萬五百三十頃蓋紀漢盛時之數<hi>據元始二年户一千</hi>
<hi>二百二十三萬三千每户合得田六十七畝百四十六歩有竒</hi>王莽簒位下令曰古者<lb/>
設井田則國給人富而頌聲作此唐虞之道三代所遵<lb/>
<pb n="KR2m0001_WYG_006-14b"/>
行也秦為無道壞聖制廢井田是以兼并起貪鄙生強<lb/>
者規田以千數弱者曾無立錐之居於是更名天下田<lb/>
曰王田奴婢曰私屬皆不得買賣其男口不盈八而田<lb/>
過一井者分餘田與九族鄰里鄉黨故無田今當受田<lb/>
者如制度敢有非井田聖制無法惑衆者投諸四裔於<lb/>
是農商失業食貨俱廢百姓涕泣於市道坐賣買田宅<lb/>
奴婢自諸侯卿大夫至於庶人抵罪者不可勝數經二<lb/>
年餘中郎區博諫曰井田雖聖王法其廢已久周道既<lb/>
<pb n="KR2m0001_WYG_006-15a"/>
衰而人不從秦順人心改之可以獲大利故滅廬井而<lb/>
置阡陌遂王諸夏訖今海内未厭其弊今欲違人心追<lb/>
復千載絶迹雖堯舜復生而無百年之漸不能行也莽<lb/>
知人愁乃許買賣其後百姓日以凋弊○後漢之初百<lb/>
姓虛耗率土遺黎十纔一二光武建武十五年詔下州<lb/>
郡檢覆墾田頃畝及户口年紀河南尹張伋及諸郡守<lb/>
十餘人坐度田不實下獄死順帝建康元年定墾田六<lb/>
百八十九萬六千二百七十一頃五十六畝九十四歩<lb/>
<pb n="KR2m0001_WYG_006-15b"/>
<hi>據建康元年户九百九十四萬六千九百九十每户合得田七十畝有奇</hi>荀悦論曰昔文帝<lb/>
十三年六月詔除人田租且古者十一而税以為天下<lb/>
之中正今漢人田或百一而税可謂鮮矣然豪富強人<lb/>
占田逾多其賦大半官收百一之税而人輸豪強大半<lb/>
之賦官家之惠優於三代豪強之暴酷於亡秦是以惠<lb/>
不下通而威福分於豪人也今不正其本而務除租税<lb/>
適足以資富強也孝武皇帝時董仲舒嘗言宜限人占<lb/>
田至哀帝時乃限人占田不得過三十頃雖有其制卒<lb/>
<pb n="KR2m0001_WYG_006-16a"/>
難施行然三十頃又不平矣且夫井田之制不宜於人<lb/>
衆之時田廣人寡苟為可也然欲廢之於寡立之於衆<lb/>
土田布列在豪強卒而革之並有怨心則生紛亂制度<lb/>
難行由是觀之若髙祖初定天下光武中興之後人衆<lb/>
稀少立之易矣既未悉備井田之法宜以口數占田為<lb/>
之立限人得耕種不得賣買以贍貧弱以防兼并且為<lb/>
制度張本不亦宜乎雖古今異制損益隨時然紀綱大<lb/>
畧其致一也崔實政論曰昔聖人分口耕耦地各相副<lb/>
<pb n="KR2m0001_WYG_006-16b"/>
適使人饑飽不變勞逸齊均富者不足僭差貧者無所<lb/>
企慕始暴秦隳壞法度制人之財既無紀綱而乃尊奬<lb/>
并兼之人烏氏以牧竪致財寵比諸侯寡婦清以攻丹<lb/>
殖業禮以國賓於是巧猾之萌遂肆其意上家累鉅億<lb/>
之貲斥地侔封君之土行苞苴以亂執政養劒客以威<lb/>
黔首專殺不辜號無市死之子生死之奉多擬人主故<lb/>
下戸踦<graphic n="KR1764" url="https://raw.githubusercontent.com/kanripo/KR-Gaiji/master/images/KR1764.png" mimeType="image/png"/>無所跱足乃父子低首奴事富人躬帥妻孥<lb/>
為之服役故富者席餘而日熾貧者躡短而歲踧厯代<lb/>
<pb n="KR2m0001_WYG_006-17a"/>
為虜猶不贍於衣食生有終身之勤死有暴骨之憂歲<lb/>
小不登流離溝壑嫁妻賣子其所以傷心腐藏失生人<lb/>
之樂者蓋不可勝陳故古有移人通財以贍蒸黎今青<lb/>
徐兖冀<hi>後漢青州今北海濟南淄川東莱東牟髙密平原等郡地徐州今東海瑯琊彭城臨淮廣陵等</hi>
<hi>郡地兗州今陳留靈昌濮陽東平濟陽濟隂魯等郡地冀州今魏郡鄴郡鉅鹿清河常山趙郡博陵信都景城</hi>
<hi>等郡地</hi>人稠土狹不足相供而三輔左右及凉幽州内附<lb/>
近郡<hi>凉州今安定彭原之北天水隴西並其地幽州今上谷范陽之北東至遼東並其地</hi>皆土曠<lb/>
人稀厥田宜稼悉不肯墾小人之情安土重遷寧就饑<lb/>
<pb n="KR2m0001_WYG_006-17b"/>
餒無適樂土之慮故人之為言瞑也謂瞑瞑無所知猶<lb/>
羣羊聚畜須主者牧養處置置之茂草則肥澤繁息置<lb/>
之磽鹵則零丁耗減是以景帝六年詔郡國令人得去<lb/>
磽狭就寛肥至武帝遂徙關東貧人於隴西北地西河<lb/>
上郡㑹稽<hi>隴西今隴西天水金城㑹寜安鄉等郡地北地今安定彭原安化平原靈武五原等郡地</hi>
<hi>西河今銀川新泰西河昌化等郡地上郡今延安咸寧洛交中部等郡地㑹稽今浙江東晉陵郡以東直至信</hi>
<hi>安永嘉郡地</hi>凡七十二萬五千口後加徙猾吏於關内今宜<lb/>
復遵故事徙貧人不能自業者於寛地此亦開草闢土<lb/>
<pb n="KR2m0001_WYG_006-18a"/>
振人之術也仲長統昌言曰逺州縣界至數千而諸夏<lb/>
有十畝共桑之迫逺州有曠野不發之田代俗安土有<lb/>
死無去君長不使誰能自往緣邊之地亦可因罪徙人<lb/>
便以守禦○晉武帝泰始八年司徒石苞奏州郡農桑<lb/>
未有殿最之制宜増掾屬令史有所廵幸帝従之苞既<lb/>
明勸課百姓安之平吳之後有司奏王公以國為家京<lb/>
城不宜復有田宅今未暇作諸國邸當使城中有往來<lb/>
之處近郊有芻稾之田今可限之國王公侯京城得有<lb/>
<pb n="KR2m0001_WYG_006-18b"/>
宅一處近郊田大國十五頃次國十頃小國七頃城内<lb/>
無宅城外有者皆聽留之男子一人占田七十畝女子<lb/>
三十畝其丁男課田五十畝丁女二十畝次丁男半之<lb/>
女則不課其官第一品五十頃每品减五頃以為差第<lb/>
九品十頃而又各以品之髙卑䕃其親屬多者及九族<lb/>
少者三代宗室國賓先賢之後士人子孫亦如之而又<lb/>
得䕃人以為衣食客及佃客量給官品以為差降<hi>自西晉則</hi>
<hi>有䕃客之制至東晉其數更加具賦税上篇</hi>○宋孝武帝大明初羊希為尚<lb/>
<pb n="KR2m0001_WYG_006-19a"/>
書左丞時揚州刺史西陽王子尚上言山湖之禁雖有<lb/>
舊科人俗相因替而不奉熂<hi>許氣反</hi>山封水保為家利自<lb/>
頃以來頽弛日甚富強者兼嶺而占貧弱者薪蘓無託<lb/>
至漁採之地亦又如兹斯實害理之深弊請損益舊條<lb/>
更申恒制有司檢壬辰詔書擅占山澤強盜律論贓一<lb/>
貫以下皆棄市希以壬辰之制其禁嚴刻事既難遵理<lb/>
與時弛而占山封水漸染復滋更相因仍便成先業一<lb/>
朝頓去易致怨嗟今更刋革立制五條凡是山澤先恒<lb/>
<pb n="KR2m0001_WYG_006-19b"/>
熂爈<hi>力居反</hi>種竹木薪果為林仍及陂湖江海魚梁鰌□<lb/>
<hi>七由反即移反</hi>恒加工修作者聽不追舊官品第一第二品聽<lb/>
占山三頃第三第四品二頃五十畝第五第六品二頃<lb/>
第七第八品一頃五十畝第九品與百姓一頃皆依定<lb/>
格條上貲簿若先己占山不得更占先占足若非前條<lb/>
舊業一不得禁有犯者水土一尺以上並計贓依常盜<lb/>
論除晉咸康二年壬辰之科從之時山隂縣人多田少<lb/>
孔靈符表請徙無貲之家於餘姚鄮<hi>莫侯反</hi>鄞三縣墾開<lb/>
<pb n="KR2m0001_WYG_006-20a"/>
湖田<hi>餘姚今㑹稽郡縣鄮鄞則今餘姚郡地</hi>帝令公卿博議咸曰夫訓農<lb/>
修政有國所同土著之人習翫日久如京師無田不聞<lb/>
徙居他縣尋山隂豪族富室頃畝不少貧者肆力非為<lb/>
無處又縁湖居人魚鴨為業小人習始既難勸之未易<lb/>
逺廢之疇方翦荆棘率課窮乏其事彌難資徙粗立徐<lb/>
行無晚帝違衆議徙人並成良業○後魏明帝永興中<lb/>
頻有水旱神瑞二年又不熟於是分簡尤貧者就食山<lb/>
東𠡠有司勸課田農曰前志有之人生在勤勤則不匱<lb/>
<pb n="KR2m0001_WYG_006-20b"/>
凡庶人不畜者祭無牲不耕者祭無盛不樹者死無槨<lb/>
不蠶者衣無帛不績者䘮無縗敎行三農生殖九榖自<lb/>
是人皆力勤歲數豐穰畜牧滋息太武帝初為太子監<lb/>
國曾令有司課畿内之人使無牛家以人牛力相貿墾<lb/>
殖鋤耨其有牛家與無牛家一人種田二十畝償以耘<lb/>
鋤功七畝如是為差至與老小無牛家種田七畝老小<lb/>
者償以鋤功二畝皆以五口下貧家為率各列家别口<lb/>
數所種頃畝明立簿目所種者於地首標題姓名以辨<lb/>
<pb n="KR2m0001_WYG_006-21a"/>
播殖之功孝文太和元年三月詔曰去年牛疫死大半<lb/>
今東作既興人須肆業有牛者加勤於常歲無牛者倍<lb/>
傭於餘年一夫制理四十畝中男二十畝無令人有餘<lb/>
力地有遺利時李安世上疏曰臣聞量人畫野經國大<lb/>
式邑地相叅致理之本井税之興其来日久田萊之數<lb/>
制之以限蓋欲使土不曠功人㒺遊力雄擅之家不獨<lb/>
膏腴之美單陋之夫亦有頃畝之分竊見州郡之人或<lb/>
因年儉流移棄賣田宅漂居異鄉事渉數代三長既立<lb/>
<pb n="KR2m0001_WYG_006-21b"/>
始返舊墟廬井荒凉桑榆改植事已厯逺易生假冐彊<lb/>
宗豪族肆其侵凌逺認晉魏之家近因親舊之騐年載<lb/>
稍乆鄉老所惑羣證雖多莫可取據各附親知互有長<lb/>
短兩證徒具聽者猶疑争訟遷延連紀不判良疇委而<lb/>
不開柔桑枯而不採欲令家豐歲儲人給資用其可得<lb/>
乎愚謂今雖桑井難復宜更均量審其徑術令分藝有<lb/>
准力業相稱細人獲資生之利豪右靡餘地之盈無私<lb/>
之澤乃播均於兆庶如阜如山可有積於比户矣又所<lb/>
<pb n="KR2m0001_WYG_006-22a"/>
争之田宜限年斷事乆難明悉屬今主然後虚詐之人<lb/>
絶於覬覦守分之士免於凌奪帝深納之均田之制起<lb/>
於此矣九年下詔均給天下人田諸男夫十五以上受<lb/>
露田四十畝<hi>不栽樹者謂之露田</hi>婦人二十畝奴婢依良丁牛一<lb/>
頭受田三十畝限四牛所授之田率倍之三易之田再<lb/>
倍之以供耕作及還受之盈縮人年及課則受田老免<lb/>
及身沒則還田奴婢牛随有無以還受諸桑田不在還<lb/>
受之限但通入倍田分於分雖盈不得以充露田之數<lb/>
<pb n="KR2m0001_WYG_006-22b"/>
不足者以露田充倍諸初受田者男夫一人給田二十<lb/>
畝課蒔餘種桑五十樹棗五株榆三根非桑之土夫給<lb/>
一畝依法課蒔餘果及多種桑榆者不禁諸應還之田<lb/>
不得種桑榆棗果種者以違令論地入還分諸桑田皆<lb/>
為代業身終不還恒從見口有盈者無受無還不足者<lb/>
受種如法盈者得賣其盈不足者得買所不足不得賣<lb/>
其分亦不得買過所足諸麻布之土男夫及課别給麻<lb/>
田十畝婦人五畝奴婢依良皆從還受之法諸有舉戸<lb/>
<pb n="KR2m0001_WYG_006-23a"/>
老小殘疾無受田者年十一以上及廢疾者各授以半<lb/>
夫田年踰七十者不還所受寡婦守志者雖免課亦授<lb/>
婦田諸還受人田恒以正月若始受田而身亡及賣買<lb/>
奴婢牛者皆至明年正月乃得還受諸土廣人稀之處<lb/>
隨力所及官借人種蒔後有来居者依法封授諸地狹<lb/>
之處有進丁受田而不樂遷者則以其家桑田為正田<lb/>
分又不足不給倍田又不足家内人别減分無桑之鄉<lb/>
凖此為法樂遷者聽逐空荒不限異州他郡唯不聽避<lb/>
<pb n="KR2m0001_WYG_006-23b"/>
勞就逸其地足之處不得無故而移諸人有新居者三<lb/>
口給地一畝以為居室奴婢五口給一畝男女十五以<lb/>
上因其地分口課種菜五分畝之一諸一人之分正從<lb/>
正倍從倍不得隔越他畔進丁受田者恒従所近若同<lb/>
時俱受先貧後富再倍之田放此為法諸逺流配謫無<lb/>
子孫及户絶者墟宅桑榆盡為公田以供授受授受之<lb/>
次給其所親未給之間亦借其所親諸宰人之官各隨<lb/>
匠給公田刺史十五頃太守十頃治中别駕各八頃縣<lb/>
<pb n="KR2m0001_WYG_006-24a"/>
令郡丞六頃更代相付賣者坐如律<hi>職分田起於此</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_006-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一<lb/>
</p>
<p>
</p>
  </div>
</body>
</text>
</TEI>
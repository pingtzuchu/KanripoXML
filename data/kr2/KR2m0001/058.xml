<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷五十三</head> <lb/>
    <p>
<pb n="KR2m0001_WYG_058-1a"/>
欽定四庫全書<lb/>
　通典卷五十三<lb/>
　　唐　京　兆　杜　佑　君　卿　纂<lb/>
　禮十三　吉十二<lb/>
　　大學<hi>虞晉夏宋商齊周後漢東              魏</hi>　<hi>後漢大魏/隋    唐</hi>　<hi>晉</hi>
有虞氏大學為上庠小學為下庠<hi>大學篇曰古之欲明明徳於天下者先治</hi>
<hi>其國欲治其國者先齊其家欲齊其家者先修其身欲修其身者先正其心尊師敬長而大學之道著焉學記</hi>
<hi>曰君子如欲化民成俗其必由學乎玉不涿不成器人不學不知道是故古之王者建國君民教學為先魏文</hi>
<pb n="KR2m0001_WYG_058-1b"/>
<hi>侯孝經𫝊曰大學中學也庠言飬也所以飬雋徳也舜命䕫曰汝典樂以教胄子胄子國子也</hi>○夏后<lb/>
氏大學為東序小學為西序<hi>次序先王之道而學之</hi>○殷制大學<lb/>
為右學小學為左學又曰瞽宗<hi>王制曰小學在公宫南之左大學在郊鄭𤣥云</hi>
<hi>學所以學士之宫也尚書𫝊曰百里之國二十里之郊七十里之國九里之郊五十里之國三里之郊宗尊也</hi>
<hi>瞽無目之名以喻童䝉又云瞽矇之所宗也</hi>○周制大學為東膠小學為虞<lb/>
庠<hi>膠之言糾也所以糾收學士也鄭注祭義云周有四郊之虞庠也以小學為虞庠之制</hi>又云天<lb/>
子曰辟雍<hi>辟明也雍和也以明和為名化道天下之人使之成士或又云辟者圗璧也雍之以水而</hi>
<hi>圎象天於陽徳之施行周流無極使學者進徳而不已亦所以明和政教之至崔靈恩云學制有二一云制與</hi>
<pb n="KR2m0001_WYG_058-2a"/>
<hi>明堂同體五室四堂在一基之上四方堂則以其方名學中央堂謂之太學二云凡立學之法有四郊及國中</hi>
<hi>在東郊曰東學竝方名之在國中謂之大學故鄭注祭義曰周有四郊之虞庠</hi>王太子王子羣<lb/>
后之太子卿大夫元士之適子國之俊選皆造焉<hi>王子王之</hi>
<hi>庶子也羣后公及諸侯</hi>樂正崇四術立四教<hi>樂正樂官之長掌國子之教幼者教之於</hi>
<hi>小學長者教之於大學尚書𫝊曰年十五始入小學十八始入大學</hi>春秋教以禮樂冬夏<lb/>
教以詩書<hi>春夏陽也詩樂者聲聲亦陽也秋冬隂也書禮者事事亦隂也</hi>師氏掌以媺<lb/>
詔王<hi>馬融曰媺媺道也告王以善道師者教人以事而諭諸徳也媺音羙</hi>以三徳教國子<lb/>
一曰至徳以為道本<hi>馬融曰徳行内外之稱在心為徳施之為行至徳者中徳也中庸曰</hi>
<pb n="KR2m0001_WYG_058-2b"/>
<hi>天命之謂性率性之謂道失中庸則無以至道故曰以為道本鄭𤣥曰至徳中和之徳覆幬持載含容者也</hi>
二曰敏徳以為行本<hi>敏徳仁義順時者也</hi>三曰孝徳以知逆惡<hi>馬融</hi>
<hi>曰教以孝徳使知逆惡之不可為也鄭𤣥曰孝徳尊祖愛親所以守其生也</hi>教三行一曰孝<lb/>
行以親父母<hi>善事父母之行盡其愛敬</hi>二曰友行以尊賢良<hi>馬融曰教以朋</hi>
<hi>友之行使擇益友</hi>三曰順行以事師長<hi>馬融曰師徳所不如也長老者</hi>凡國之<lb/>
貴游子弟學焉<hi>王公之子弟游無官司者也</hi>凡學必時春夏學干戈<lb/>
秋冬學羽籥皆於東序<hi>干盾也戈句孑㦸也干戈萬舞象舞也用動作之時學之羽籥</hi>
<hi>籥舞象文用安静之時學之詩云左手執籥右手秉翟</hi>春誦夏絃太師詔之瞽宗<lb/>
<pb n="KR2m0001_WYG_058-3a"/>
秋學禮執禮者詔之冬讀書典書者詔之禮在瞽宗書<lb/>
在上庠<hi>周立三代之學學書於有虞氏之學典謨之教所興也學舞於夏后氏之學文武備也學禮樂</hi>
<hi>於殷之學功成治定與已同也誦謂歌樂也絃謂以絲播詩陽用事則學之以聲隂用事則學之以事者也</hi>
大學之禮雖詔於天子無北面所以尊師也<hi>尊師重道焉不使處</hi>
<hi>臣位也武王踐祚召師尚父而問焉曰昔黄帝顓頊之道存乎意亦忽不可得見與師尚父曰在丹書王欲聞之則</hi>
<hi>齊矣王齊三日端冕師尚父亦端冕奉書而入負屏而立王下堂南靣而立師尚父曰先王之道不北靣王行西折</hi>
<hi>而南東靣而立師尚父西靣道書之言大戴禮保傅篇曰帝入東學尚親而貴仁則親疎有序而恩相及矣入西學</hi>
<hi>尚賢而貴徳則聖智在位而功不匱矣入南學尚齒而貴信則長幼有差而人不誣矣入北學尚貴而尊爵則貴賤</hi>
<pb n="KR2m0001_WYG_058-3b"/>
<hi>有等而下不踰矣入大學承師而問道退習而端扵太傅則徳智長而理道得矣</hi>大學之教也<lb/>
時教必有正業<hi>業必先王經典</hi>古之教者家有塾黨有庠術有<lb/>
序國有學<hi>術當為遂古者仕焉而已者歸教於閭里朝夕坐於門側之堂謂之塾周禮五百家為黨</hi>
<hi>萬二千五百家為遂黨屬於鄉遂在逺郊之外</hi>比年入學中年考校<hi>中間也間嵗則考學</hi>
<hi>者之徳行三嵗大比乃考焉</hi>一年視離經辨志三年視敬業樂羣五<lb/>
年視博習親師七年視論學取友謂之小成九年知類<lb/>
通達強立而不反謂之大成夫然後足以化民易俗近<lb/>
者説<hi>音悦</hi>服而逺者懐之此大學之道也王制耆老皆朝<lb/>
<pb n="KR2m0001_WYG_058-4a"/>
於庠元日習射上功習鄊上齒大司徒帥國之俊士與<lb/>
執事焉<hi>将習禮使之觀焉此庠謂鄉學</hi>又修六禮以節民性明七教以<lb/>
興民徳齊八政以防民淫一道徳以同俗養耆老以致<lb/>
孝恤孤獨以逮不足上賢以崇徳簡不肖以絀惡<hi>司徒地官</hi>
<hi>卿掌邦教者</hi>命鄊簡不帥教者以告於王王命三公九卿大<lb/>
夫元士皆入學不變王親視學<hi>亦謂使習禮以化之也不變王又親臨視重棄</hi>
<hi>賢者之子孫也此習禮皆於大學也</hi>不變命國之右鄉簡不帥教者移之<lb/>
左命國之左鄉簡不帥教者移之右如初禮<hi>中年考校而又不變</hi>
<pb n="KR2m0001_WYG_058-4b"/>
<hi>轉徙其居覬其見新人有所化也</hi>不變移之郊<hi>郊鄉界之外也稍出逺之</hi>不變移之<lb/>
遂<hi>遂郊外也大夫掌使習禮也</hi>不變屏之逺方終身不齒<hi>逺方九州之外也頃</hi>
<hi>秦始皇焚書坑儒大學從此缺矣</hi>○漢髙帝以叔孫通為奉常諸弟子<lb/>
共定禮儀者咸為選首其後亦未遑庠序之事至孝文<lb/>
時頗登用<hi>言少用文學之士也</hi>然帝夲好刑名之言及孝景不任<lb/>
儒學竇太后又好黄老術故諸博士具官待問未有進<lb/>
者<hi>具官謂備員而已</hi>武帝立後竇太后崩田蚡為丞相黜黄老<lb/>
刑名百家之言延儒者百數<hi>自漢興言易有淄川田生言書有濟南伏生言詩於</hi>
<pb n="KR2m0001_WYG_058-5a"/>
<hi>魯則申培公於齊則轅固生燕則韓太傅嬰言禮則魯高堂生言春秋於齊則胡母生於趙則董仲舒而公孫</hi>
<hi>𢎞為丞相封侯天下靡然向風矣培音陪</hi>制曰盖聞導人以禮風之以樂今<lb/>
禮廢樂崩朕甚愍焉故詳延天下方聞之士咸登諸朝<lb/>
<hi>詳悉也方道也有道及博聞之士也</hi>其令禮官勸學講議洽聞舉遺興禮<lb/>
以為天下先<hi>舉遺謂經典遺逸者求而舉之</hi>太常議曰聞三代之道鄊<lb/>
里有教勸學興禮崇化厲賢以風四方太平之原也因<lb/>
舊博士置弟子五十人太常擇年十八以上儀状端正<lb/>
者補博士弟子<hi>事具選舉中自景帝時文翁為蜀郡守設學校選張叔等十餘人入京就學學</hi>
<pb n="KR2m0001_WYG_058-5b"/>
<hi>既成就乃遣張叔分教蜀中子弟自是蜀之學者比於齊魯焉</hi>昭帝舉賢良文學増博<lb/>
士弟子員數滿百人至成帝時劉向請興辟雍設庠序<lb/>
帝下公卿議㑹向病卒成帝末増弟子員三千人嵗餘<lb/>
如故及王莽為宰衡欲耀衆庶遂興辟雍増元士之子<lb/>
得受業如弟子甲乙之科<hi>具選舉中</hi>○後漢質帝本初元年<lb/>
詔大将軍以下至六百石悉遣子弟就學每春秋輒於<lb/>
鄉射月一㑹有勸勉進用之端於是遊學者増至三萬<lb/>
餘生自本初後二十四年髙生皓首見㧞者少桓帝建<lb/>
<pb n="KR2m0001_WYG_058-6a"/>
和初詔諸學生課試補官<hi>具選舉篇</hi>元嘉二年詔曰書生汝<lb/>
南胡憲陳留恭幸爽或六十以下常以月朔㑹辟雍垂<lb/>
白安貧童子潁川王通通經拜太子舎人因試憲等補<lb/>
郎舎人後皆限六十以上七十以下年有増減不應得<lb/>
試<hi>易凡天地之數五十有五此所以成變化令五十在試科是應天地之數也</hi>永夀二年復<lb/>
課試諸生補郎舍人<hi>具選舉篇</hi>獻帝建安中侍中鮑衡奏按<lb/>
王制立大學小學自王太子以下皆教以詩書而升之<lb/>
司馬謂之賢者任之以官故能致刑措之盛立太平之<lb/>
<pb n="KR2m0001_WYG_058-6b"/>
化也今學博士並設表章而無所教授兵戎未戢人並<lb/>
在公而學者少可聴公卿二千石六百石子弟在家及<lb/>
将校子弟見為郎舎人皆可聴詣博士受業其髙才秀<lb/>
達學通一藝太常為作品式從之<hi>晉摯虞决疑云漢初置博士而無弟子後</hi>
<hi>置弟子五十人與博士俱共習肄禮儀又増滿五百人漢末至數千人</hi>○魏文帝黄初五<lb/>
年立大學於洛陽時慕學者始詣大學為門人滿二嵗<lb/>
試通一經者稱弟子不通一經罷遣弟子滿二嵗試通<lb/>
二經者補文學掌故不通經者聴須後軰試試通二經<lb/>
<pb n="KR2m0001_WYG_058-7a"/>
亦得補掌故掌故滿二嵗試通三經者擢高第為太子<lb/>
舍人不第者随後軰復試試通亦為太子舍人舍人滿<lb/>
二嵗試通四經者擢其高第為郎中不通者随後軰復<lb/>
試試通亦為郎中郎中滿二嵗能通五經者擢高第随<lb/>
才叙用不通者随後軰復試試通亦叙用<hi>齊王正始中劉馥上疏簡</hi>
<hi>高門子孫為生曰黄初以来崇立大學二十餘年而成者盖寡由博士選輕諸生避役高門子孫耻非其倫故</hi>
<hi>學者雖有其名而無其實雖設其教而無其功宜高選博士取行為人表經任人師者掌教國子依遵古法使</hi>
<hi>二千石以上子孫年従十五皆入大學明制黜陟陳榮辱之路不従吳孫休永夀元年立學制曰古者建國教</hi>
<pb n="KR2m0001_WYG_058-7b"/>
<hi>學為先所以遵理為時飬器也宜按舊制置學宫立五經博士覈取應選加其寵禄見吏之中及將吏子弟有</hi>
<hi>志好者各令就業一嵗課試差其品第加以位賞使見之者樂其榮聞之者羡其稱以惇王化以正風俗未行</hi>
<hi>也</hi>○晉武帝初大學生三千人太始八年有司奏大學<lb/>
生七千餘人才任四品聴留詔曰已試經者留之大臣<lb/>
子弟堪受教者令入學其餘遣還郡國咸寧二年起國<lb/>
子學<hi>法周禮國之貴㳺子弟國子受教於師者也</hi>恵帝元康三年以人多猥<lb/>
雜欲辨其涇渭於是制立學官第五品以上得入國學<lb/>
○東晉元帝時太常賀循上言尚書被符經置博士一<lb/>
<pb n="KR2m0001_WYG_058-8a"/>
人又多故厯紀儒道荒廢學者能兼明經義者少且春<lb/>
秋三𫝊俱出聖人而義歸不同自前代通儒未有能通<lb/>
得失兼而學之者也况今學義甚頺不可令一人總之<lb/>
今宜周禮儀禮二經置博士二人春秋三𫝊置博士三<lb/>
人其餘則經置一人合八人太常車𦙍上言按二漢舊<lb/>
事博士之職唯舉明經之士遷轉各以夲資初無定班<lb/>
魏及中朝多以侍中常侍儒學最優者領之職雖不同<lb/>
漢氏盡於儒士取用其揆一也今博士八人愚謂宜依<lb/>
<pb n="KR2m0001_WYG_058-8b"/>
魏氏故事擇朝臣一人經學最優者不繫位之高下常<lb/>
以領之每舉太常共研厥中其餘七人自依常銓選太<lb/>
興初欲脩立學校唯周易王氏尚書鄭氏古文孔氏毛<lb/>
詩周官禮記論語孝經鄭氏春秋左𫝊杜氏服氏各置<lb/>
博士一人其儀禮公羊榖梁及鄭易皆省不置博士<hi>太常</hi>
<hi>荀崧上疏曰昔武皇帝崇儒術以賈馬鄭杜服孔王何之徒章句𫝊注衆家之學置博士十九人二十州之中</hi>
<hi>師徒相𫝊學士如林猶選張華劉寔居太常之官以重儒敎伏聞節省之制皆三分置二博士舊員十有九人</hi>
<hi>今五經合九人准古計今猶未中半九人已外猶宜增置周易有鄭氏注其書根源誠可深惜儀禮所謂曲禮</hi>
<pb n="KR2m0001_WYG_058-9a"/>
<hi>也鄭𤣥於禮特明皆有證據昔周之衰孔子作春秋左丘明子夏造膝親受孔子没丘明撰其所聞為之𫝊㣲</hi>
<hi>辭妙㫖無不精究公羊高親受子夏立於漢朝多可採用榖梁赤師徒相𫝊諸所𤼵明或是左氏公羊不載亦</hi>
<hi>足有所訂正臣以為宜各置一人以𫝊其學遇王敦難不行</hi>孝武帝太元初於中堂<lb/>
立行大學於時無復國子生置大學生六十人國子生<lb/>
權銓大臣子孫六十人事訖罷<hi>其國子生見祭酒博士单衣角巾執經一卷以</hi>
<hi>代手板</hi>自穆帝至孝武並以中堂為大學太元九年尚書<lb/>
謝石請興復國學以訓胄子頒下州郡普修鄊校帝納<lb/>
其言明年選公卿二千石子弟生増造廟房屋百五十<lb/>
<pb n="KR2m0001_WYG_058-9b"/>
五間而品課無章君子耻與其列國子祭酒殷茂上言<lb/>
臣聞舊制國學生皆取冠族華胄比列皇儲而中混雜<lb/>
蘭艾遂令人情耻之詔雖褒納竟不施行○宋武帝詔<lb/>
有司立學未就而崩文帝元嘉二十年立國學二十七<lb/>
年廢明帝太始中初置總明觀祭酒一人有𤣥儒文史<lb/>
四科科置學士十人○齊高帝建和四年詔立國學置學<lb/>
生五十人取王公以下子孫年十五以上二十以下家<lb/>
去都二千里為限帝崩乃以國諱廢武帝永明三年詔<lb/>
<pb n="KR2m0001_WYG_058-10a"/>
立學乃省聰明觀召公卿以下子弟置生二百二十人<lb/>
其年秋中悉集東昏侯永元初詔依永明舊事廢學時<lb/>
有司奏國學大學兩存焉<hi>領國子監助敎曹思文上表曰古之建國君人者必敎學</hi>
<hi>為先将以節其邪情化人成俗今制書既下而廢學先聞将恐觀國之光有以闕也若以國諱宜廢昔漢武立</hi>
<hi>學爰洎元始百餘年中未甞暫廢其間豈無國諱矣永明以徳太子故廢斯非古典尋國之有學本以興化致</hi>
<hi>禮故記云天子出征受命於祖受成於學今之國學即古之大學天子入國學以行禮也太子入國學以齒譲</hi>
<hi>也大學之與國學斯是晉代殊其士庶異其貴賤耳然貴賤士庶皆須教國學大學兩存之可也時立學太尉</hi>
<hi>王儉復依晉代國子生單衣角巾執經代手板也</hi>○後魏道武帝初定中原始<lb/>
<pb n="KR2m0001_WYG_058-10b"/>
於平城立大學置五經博士生員千餘人天興二年春<lb/>
増國子大學生員三千人太武始光三年别起大學於<lb/>
城東後徴盧𤣥高允等令州郡各舉才學於是人多砥<lb/>
厲儒術轉興獻文帝天安初立鄊學郡置博士二人助<lb/>
敎二人學生六十人後令大郡立博士二人助敎四人<lb/>
學生百人次郡立博士二人助教四人學生八十人中<lb/>
郡博士一人助敎二人學生六十人下郡立博士一人<lb/>
助敎一人學生四十人郡縣學始乎此矣孝文太和中<lb/>
<pb n="KR2m0001_WYG_058-11a"/>
改中書為國子又開皇子之學及遷都洛邑立國子大<lb/>
學四門小學○隋文帝開皇中國子寺不隸太常自前<lb/>
代皆屬太常也○大唐武徳元年詔皇族子孫及功臣<lb/>
子弟於秘書外省别立小學七年詔諸州縣及鄊並令<lb/>
置學有明一經以上者有司試䇿加階敘貞觀五年太<lb/>
宗數幸國學遂増築學舎千二百間國學太學四門亦<lb/>
増生員其書算各置博士凡三千二百六十員其屯營<lb/>
飛騎亦給博士授以經業無何高麗百濟新羅高昌吐<lb/>
<pb n="KR2m0001_WYG_058-11b"/>
蕃諸國酋長亦遣子弟請入國學之内八千餘人國學<lb/>
之盛近古未有龍朔二年東都置國子監丞主簿録事<lb/>
各一員四門博士助教四門生三百員俊士二百員置<lb/>
𢎞文館於上臺生徒三十人置崇文館於東宮生徒二<lb/>
十人<hi>皆以皇族緦麻以上親皇太后皇后大功以上親散官一品中書門下平章事六尚書功臣身食實</hi>
<hi>封者京官軄事正三品供奉官三品子孫京官軄事從三品中書黄門侍郎子孫為之並尚書省補</hi>西京<lb/>
國子監領六學<hi>生徒皆隸尚書省補</hi>一曰國子學生徒三百人<hi>分習</hi>
<hi>五經一經六十人以文武官三品以上及國公子孫從二品以上之曽孫為之</hi>二曰大學生徒<lb/>
<pb n="KR2m0001_WYG_058-12a"/>
五百人<hi>每一經百人以四品五品及郡縣公子孫及從三品之曽孫為之</hi>三曰四門學<lb/>
生徒千三百人<hi>分經之制與大學同其五百人以六品七品及侯伯子男之子為之其八百人</hi>
<hi>以庶人之俊造者為之</hi>四曰律學生徒五十人<hi>取年十八以上二十五以下以八品</hi>
<hi>九品子孫及庶人之習法令者為之</hi>五曰書學生徒三十人<hi>以習文字者為之</hi>六<lb/>
曰算學生徒三十人<hi>以習計數者為之</hi>凡二千二百一十人州<lb/>
縣生徒有差<hi>州縣學生門䕃與律書算學同諸生皆限年十四以上十九以下皆郡縣自補京都</hi>
<hi>八十員大都督中都督府上郡各六十員下都督府中郡各五十員下郡四十員京縣五十員上縣四十員中</hi>
<hi>縣三十員下縣二十員也</hi>凡諸學皆有博士助敎授其經義每嵗仲<lb/>
<pb n="KR2m0001_WYG_058-12b"/>
冬郡縣館監課試其成者長吏㑹屬僚設鄉飲之禮開<lb/>
元七年十月皇太子詣國學行齒胄禮二十六年正月<lb/>
赦文古者鄉有序黨有塾将以𢎞長儒敎誘進學徒化<lb/>
人成俗率由於是其天下州縣每一鄉之内里别各置<lb/>
一學仍擇師資令其敎授又𠡠諸州鄉貢見訖令就國<lb/>
子監謁先師學官為之開講所司設食𢎞文崇文館學<lb/>
生及監内學生亦許聴焉天寳初明經進士習爾雅九<lb/>
載國子監置廣文館知進士業博士助敎各一人十二<lb/>
<pb n="KR2m0001_WYG_058-13a"/>
載七月舉人不得充鄉貢皆補學生四門俊士停之永<lb/>
泰二年正月國子祭酒蕭昕上言請崇儒學以正風教<lb/>
𠡠曰頃以戎狄多虞急於經畧大學空設諸生盖寡絃<lb/>
誦之地寂寥無聲函丈之間殆將不掃上序及此甚用<lb/>
憫焉其諸道節度觀察都督防禦使等朕之腹心久鎮<lb/>
方面眷其子弟各奉義方并宰相朝官及神策六軍子<lb/>
弟欲習業者自今以後並令補國子學生欲其業重籯<lb/>
金器成琢玉日新厥徳代不乏賢其中身雖有官欲附<lb/>
<pb n="KR2m0001_WYG_058-13b"/>
學讀書者聴其學官委中書門下即簡擇行業堪為師<lb/>
範者充學生員數多少所習經業考試等第并所供糧<lb/>
料及脩理間各委本司作事件聞奏<lb/>
　　諸侯立學<hi>周</hi>　<hi>後漢/</hi>　<hi>東晉</hi>
周制諸侯學曰頖宮<hi>頖之言班所以班政教五經通義云泮水者泮之言半也天子曰辟</hi>
<hi>雍謂以土雍水外員如璧故曰辟雍義取四方来觀者平均耳泮宫水雍其半盖東西門以南通水北無水也</hi>
<hi>頖音泮</hi>王制天子命之敎然後為學<hi>崔靈恩云諸侯為學之法但一堂之上不</hi>
<hi>為五室唯南向為之置立之處一如時王之法貴尚是同然則周之諸侯大學東膠在王宮之左小學虞庠在</hi>
<pb n="KR2m0001_WYG_058-14a"/>
<hi>西郊所以知一如時王之法者鄭𤣥注王制小學在公宫南之左大學在郊云殷諸侯置學之處得同天子</hi>
魯立三代之學米廩有虞氏之庠也序夏后氏之序也<lb/>
瞽宗殷學也<hi>庠序亦學也庠之言詳也於以考禮詳事也魯謂之米廩虞帝上庠今蔵粢盛之委</hi>
<hi>焉序次王事也瞽宗樂師瞽矇之所宗也古者有道有徳者教焉死則以為樂祖於此祭之也崔靈恩云凡諸</hi>
<hi>侯之子入學之法亦以十年而出就外傅學書計入學之時祭先聖先師釋奠一如王子之法</hi>○後漢<lb/>
建安末魏國作頖宮於鄴城南○東晉穆帝永和中征<lb/>
西将軍庾亮在武昌開置學官起立講舎亮家子弟及<lb/>
叅佐大将子弟悉令入學四府博學識義通渉文學經<lb/>
<pb n="KR2m0001_WYG_058-14b"/>
論者建儒林祭酒班同三署厚其供給皆妙選邦彦必<lb/>
有其寔者以充此舉近臨川臨賀二郡並求修復學校<lb/>
若非束修之流禮教所不及而欲階緣免役者不得為<lb/>
生明為條制令法清而人貴<hi>敎曰人情重交而忽財好逸而惡勞學業致苦而録</hi>
<hi>答未厚由㨗徑者多故莫肯用心洙泗邈逺風雅彌替後生放縦不復憲章典謨臨官宰政者務目前之理遂</hi>
<hi>令詩書荒廢頌聲寂寥昔魯秉周禮齊不敢侮范㑹崇典晉國以理椘魏之君皆阻帶山河而不能保禮義之</hi>
<hi>固孰與金城湯池哉今江表晏然王道日崇三時既務五敎並修軍旅已整俎豆無廢庸非善哉便處分安學</hi>
<hi>校處所又繕造禮器將行大射之禮亮死尋廢</hi>
<pb n="KR2m0001_WYG_058-15a"/>
　　釋奠<hi>周隋魏大晉        唐</hi>　<hi>東晉/</hi>　<hi>宋/</hi>　<hi>齊/</hi>　<hi>梁/</hi>　<hi>北齊</hi>
周制凡始立學必釋奠於先聖先師及行事必以幣<hi>謂天</hi>
<hi>子命之教始立學官者也先聖若周公孔子</hi>凡釋奠者必有合也<hi>國無先聖先師則所</hi>
<hi>釋奠者當與鄰國合也</hi>有國故則不<hi>故謂國有可為先聖先師者若唐虞有䕫伯夷周有周公</hi>
<hi>魯有孔子各自奠之不合之也</hi>凡學春官釋奠於先師秋冬亦如之<hi>官謂</hi>
<hi>詩書禮樂之官也周禮凡有道者有徳者使敎焉死則以為樂祖祭瞽宗此之謂先師之類不言夏從春可知</hi>
<hi>釋奠者設薦饌酌而已無迎尸以下之事</hi>始立學者既釁器用幣<hi>禮樂之器成則釁之</hi>
<hi>又用幣告先聖先師以器成也</hi>然後釋菜<hi>告先聖先師以器成乃時将用也學記曰大學始敎皮弁</hi>
<pb n="KR2m0001_WYG_058-15b"/>
<hi>祭菜示敬道也鄭𤣥曰禮先聖先師也菜芹藻之屬也</hi>不舞不授器<hi>釋菜禮輕也釋奠則舞舞</hi>
<hi>則授器司馬之屬司兵司戈司盾祭祀授舞者兵也</hi>乃退儐於東序一獻無介語<lb/>
可也<hi>言乃退者謂得立三代之學者釋菜於虞庠則儐賔於東序也魯之學有米廩東序瞽宗也</hi>天<lb/>
子視學大昕鼓徵所以警衆也<hi>早昧爽擊鼓以召庻也警猶起也凡用樂大胥</hi>
<hi>以鼓徵舉士</hi>衆至然後天子至乃命有司行事興秩節祭先<lb/>
師先聖焉<hi>興猶舉也秩常也節猶禮也使有司攝其事舉常禮焉祭先師先聖不親祭之者視學觀</hi>
<hi>禮耳非為彼報也</hi>有司卒事反命<hi>告祭畢也祭畢天子乃入</hi>将出征受命於<lb/>
祖<hi>告祖也</hi>受成於學<hi>定兵謀也</hi>出征執有罪反釋奠於學以訊<lb/>
<pb n="KR2m0001_WYG_058-16a"/>
馘告<hi>釋菜奠幣禮先師也訊馘所生獲㫁耳者詩云執訊獲醜又曰在頖獻馘馘或為國</hi>○魏齊<lb/>
王正始中每講經徧輙使太常釋奠於辟雍以大牢祠<lb/>
孔子以顔囘配○晉武帝太始七年恵帝元康三年二<lb/>
釋奠皆於大學太始六年元康五年二行鄉事皆於辟<lb/>
雍<hi>鄉事鄉飲酒禮也</hi>恵帝之為太子及愍懐太子講經竟並親<lb/>
釋奠於大學○東晉明帝之為太子亦行釋奠禮成穆<lb/>
孝武三帝皆親釋奠惟成帝在辟雍自是一時制也孝<lb/>
武以大學在水南懸逺有司議依穆帝升平元年於中<lb/>
<pb n="KR2m0001_WYG_058-16b"/>
堂權立行大學釋奠禮畢㑹百官六品以上<hi>時無國子生有司奏</hi>
<hi>應湏二學生百二十人大學生取見人六十國子生權銓大臣子孫六十人事訖罷也</hi>○宋文帝<lb/>
元嘉二十二年太子釋奠採晉故事<hi>裴松之議應舞六佾宜設軒懸之樂</hi>
<hi>牲牢器用悉依上公</hi>祭畢親臨學宴㑹太子以上悉在○齊武帝<lb/>
永明三年有司奏宋元嘉舊事學生到先釋奠先聖先<lb/>
師禮又有釋菜未詳今當行何禮用何樂及禮器時從<lb/>
喻希議用元嘉故事設軒懸之樂六佾之舞牲牢器用<lb/>
悉依上公<hi>尚書令王儉議周禮春入學釋菜合舞記云始敎皮弁祭菜示敬道也又云始入學必釋</hi>
<pb n="KR2m0001_WYG_058-17a"/>
<hi>奠先聖先師中朝以来釋菜禮廢金石爼豆皆無明文方之七廟則䡖比之五祀則重陸納車𦙍謂宣尼廟宜</hi>
<hi>依亭侯之爵范寗欲依周公之廟用王者儀范宣謂當其為師則不臣之釋奠日宜備帝王禮樂此則車陸失</hi>
<hi>於過輕二范傷於太重喻希云若王者自設禮樂則肆賞於致敬之所若欲嘉羙先師則須所况非備細尋此</hi>
<hi>説守附情理皇朝屈尊𢎞敎惟以師資引同上公即事惟允元嘉裴松之議故事可依也</hi>○梁武帝<lb/>
天監八年皇太子釋奠周捨議既惟大禮請依東宮元<lb/>
㑹太子著絳紗襮<hi>音博衣領也</hi>樂用軒懸合升殿坐者皆服<lb/>
朱衣帝從之又有司以為禮云凡為人子者升降不由<lb/>
阼階吏部郎徐勉議鄭𤣥云由命士以上父子異宮宮<lb/>
<pb n="KR2m0001_WYG_058-17b"/>
室即異無不由阼階之禮請釋奠及宴㑹太子升堂並<lb/>
宜由東階若轝駕幸學自然中階其㑹賔客依舊西階<lb/>
大同七年皇太子表其子寜國臨城公入學時議者以<lb/>
與太子有齒胄之議疑之僕射臣纉等以為參㸃囘路<lb/>
並事宣父鄒魯稱盛洙汶無議師道既光得以資敬無<lb/>
虧亞二制可○北齊将講於天子講畢以一大牢釋奠<lb/>
孔宣父配以顔囘列軒懸樂六佾舞皇太子每通一經<lb/>
及新立學必釋奠禮先聖先師每嵗春秋二仲常行其<lb/>
<pb n="KR2m0001_WYG_058-18a"/>
禮每月朔制祭酒領博士以下及國子諸學生以上大<lb/>
學四門博士升堂助敎以下大學諸生階下拜孔聖揖<lb/>
顔囘日出行事其郡學則於坊内立孔顏廟博士以下<lb/>
亦每月朝<hi>張慿議曰不拜顔子者按學堂舊有聖賢之像既備禮盡敬奉尼父以為師而未詳顔子</hi>
<hi>拜揖之儀臣以聖者君道也師者賢臣道也若乃推舜禹於君位則稷契與我並為臣矣師𤣥風於洙泗則顔</hi>
<hi>子吾同門也夫大賢恭已既揖譲於君徳囘也如愚豈越分於人師哉是以王聖佐賢而君臣之義著拜孔揖</hi>
<hi>顔而師資之分同矣</hi>○隋制國子寺每嵗四仲月上丁釋奠於先<lb/>
聖先師年别一行鄉飲酒禮<hi>州縣學則以春秋仲月釋奠亦每年於學一行鄉飲</hi>
<pb n="KR2m0001_WYG_058-18b"/>
<hi>酒禮</hi>○大唐武徳二年於國子學立周公孔子廟各一所<lb/>
四時致祭<hi>貞觀二十一年制左丘明以下二十二人同享</hi>初以儒官自為祭主<lb/>
直云博士姓名昭告於先聖又州縣釋奠亦博士為主<lb/>
許敬宗奏曰秦漢釋奠無文魏氏則太常行事自晉宋<lb/>
以降時有親行而學官為主全無典實在於臣下理不<lb/>
合専今請國學釋奠令國子祭酒為初獻祝詞稱皇帝謹<lb/>
遣仍令司業為亞獻博士為終獻其州學刺史為初獻<lb/>
上佐為亞獻博士為終獻縣學令為初獻丞為亞獻主<lb/>
<pb n="KR2m0001_WYG_058-19a"/>
簿及尉通為終獻修附禮令以為永制七年二月髙祖<lb/>
幸國子學親臨釋奠引道士沙門與博士雜相駮難乆<lb/>
之貞觀十四年二月太宗幸國子學觀釋奠永隆二年<lb/>
二月皇太子親行釋奠之禮開耀元年二月皇太子釋<lb/>
奠於國學景雲二年皇太子将親釋奠於國學有司草<lb/>
儀注令從臣皆乗馬著衣冠太子左庶子劉子𤣥進議<lb/>
曰古者自大夫以上皆乗車而以馬為騑服魏晉以降<lb/>
迄於隋氏朝士又駕牛車至如李廣北征解鞍憩息馬<lb/>
<pb n="KR2m0001_WYG_058-19b"/>
援南伐據鞍顧盼斯則鞍馬之設行於軍旅戎服所乗<lb/>
貴於便習者也按江左官至尚書郎而輙䡖乗馬則為<lb/>
御史所彈又顔延年罷官後好騎馬出入閭里當時稱<lb/>
其放誕此則専車憑軾可擐朝衣單馬御鞍宜從䙝服<lb/>
求之近古灼然之明驗也褒衣博帶方履髙冠本非馬<lb/>
上所施自是車中衣服且長裙廣袖襜如翼如鳴佩紆<lb/>
組鏘鏘奕奕馳驟於風塵之内出入於旌棨之間儻馬<lb/>
有驚逸人從顛墜遂使屬車之右遺屨不收清道之傍<lb/>
<pb n="KR2m0001_WYG_058-20a"/>
絓驂相續因以受嗤行路有損威儀其乗馬衣冠竊謂<lb/>
宜從廢改皇子令附外宣行仍編入令以為常式開元<lb/>
十一年詔春秋釋奠用牲牢其屬縣用酒脯而已二十<lb/>
七年八月因釋奠文宣王始用宮懸之樂二十八年二<lb/>
月勅文宣王廟春秋釋奠宜令攝三公行禮著之常式<lb/>
國子祭酒劉援奏准故事釋奠之日羣官道俗等皆合<lb/>
赴監觀禮請依故事著之常式制可之其儀具開元禮<lb/>
　　祀先代帝王<hi>名臣附隋漢大後漢後魏        唐</hi>　<hi>魏/</hi>　<hi>東晉</hi>
<pb n="KR2m0001_WYG_058-20b"/>
漢武帝時有人言古者天子以春解祠祠黄帝用一梟<lb/>
破鏡<hi>張晏曰黄帝五帝之首也春嵗之始也梟惡逆之鳥方士虚誕云以嵗始袚除㓙災令神仙之帝食</hi>
<hi>惡逆之物使天下為逆者破滅梟名食母破鏡名食父如貙首而武眼黄帝欲絶其類使百司皆用焉漢使東</hi>
<hi>郡送梟五月五日作羹以賜百官觧祠者觧罪求福也</hi>○後漢章帝元和春東廵<lb/>
狩使使者奉一大牢祠帝堯於濟隂○魏武帝少時漢<lb/>
太尉橋𤣥獨先禮異焉故建安中遣使祠以大牢<hi>蜀主劉禪</hi>
<hi>景曜六年詔為丞相諸葛亮立廟於沔陽先是所在各請立廟不許百姓遂私祭之或以為可立於京師禪皆</hi>
<hi>不納歩兵校尉習崇中書侍郎向充等言於禪曰自漢以来小徳而圖形立廟者多矣况亮徳範遐邇勲盖季</hi>
<pb n="KR2m0001_WYG_058-21a"/>
<hi>世而烝甞止於私門廟貌闕而莫立非所以存徳念功逺追在昔也今若盡從人心則黷而無典建之京師又</hi>
<hi>逼宗廟宜因近其墓立之於沔陽使所屬以時賜祭凡其臣故欲奉祠者皆限至廟㫁其私祀於是從之何承</hi>
<hi>天駮之曰周禮凡有功者祭於大烝故後代遵之元勲配饗充等曽不是式禪又從之盖非禮也</hi>○東<lb/>
晉孝武帝寜康三年七月故事禮臯陶於廷尉寺新禮<lb/>
移祀於律署以同祭先聖於大學舊祀以社日新改用<lb/>
孟秋以應秋政<hi>摯虞按虞書臯陶作士惟明克允國重其功人思其當是以獄官禮其神繋者</hi>
<hi>致其祭功在㫁獄之成不在律令之始也大學之祀義同太常故祭於大學律之署卑於廷尉移祀於署是去</hi>
<hi>重而就輕非正署廢興無常宜如舊祀於廷尉祭用仲春義取重生改用孟秋以應刑殺理未足以相易宜定</hi>
<pb n="KR2m0001_WYG_058-21b"/>
<hi>新禮皆如舊制</hi>○後魏文成帝東廵厯橋山祀黄帝孝文太和<lb/>
十六年詔曰法施於人祀有明典立功垂恵祭有常式<lb/>
其孟春應祀者頃以事殷遂及今日可令以仲月而饗<lb/>
祀焉凡在祀令者有五帝堯樹則天之功興巍巍之治<lb/>
可祀於平陽虞舜播太平之風致無為之化可祭於廣<lb/>
寗夏禹禦洪水之災建天下之利可祀於安邑周文公<lb/>
制禮作樂垂範萬葉可祀於洛陽其宣尼廟已於中省<lb/>
别勅有司行事自文公以上可令當界牧守各随所近<lb/>
<pb n="KR2m0001_WYG_058-22a"/>
攝行祀事皆用清酌尹祭也<hi>曲禮曰脯曰尹祭</hi>○隋制使祀先<lb/>
代王公帝堯於平陽以契配帝舜於河東咎繇配夏禹<lb/>
於安邑伯益配商湯於汾隂伊尹配文王武王於灃渭<lb/>
之郊周公召公配漢帝於長安蕭何配各以一太牢而<lb/>
無樂配者饗於廟庭○大唐前修禮令無祭先代帝王<lb/>
之文禮部尚書許敬宗等奏謹按禮記祭法云聖王之<lb/>
制祭祀也法施於人以死勤事以勞定國能禦大災能<lb/>
捍大患則祀之其漢髙祖祭法無文但以前代迄今多<lb/>
<pb n="KR2m0001_WYG_058-22b"/>
行秦漢故事始皇無道所以棄之漢祖典章法垂於後<lb/>
自隋以上亦在祠例今請聿遵故實三年一祭以仲春<lb/>
之月天寳六載正月制三皇置一廟五帝置一廟有司<lb/>
以時祭饗至七載五月詔三皇以前帝王宜於京城内<lb/>
共置一廟仍與三皇五帝廟相近以時致祭天皇氏地<lb/>
皇氏人皇氏有巢氏燧人氏其祭料及樂請准三皇五<lb/>
帝廟以春秋二時饗祭厯代帝王肇跡之處未有祠宇<lb/>
者所在郡置一廟饗祭仍取當時将相徳業可稱者二<lb/>
<pb n="KR2m0001_WYG_058-23a"/>
人配饗<lb/>
　　老君祠<hi>先賢附</hi>　<hi>後漢/</hi>　<hi>大唐</hi>
後漢桓帝延熹八年使中常侍之陳國苦縣祠老子九<lb/>
年親祠老子於濯龍中文罽為壇飾純金缸器設華盖<lb/>
座用郊天樂○大唐乾封元年追號老君為太上元元<lb/>
皇帝文明元年九月冊元元皇帝妻為先天太后立尊<lb/>
像於老君廟所開元二年三月親祠元元皇帝廟追尊<lb/>
元元皇帝父周上御史大夫復追尊為先天太皇仍於<lb/>
<pb n="KR2m0001_WYG_058-23b"/>
譙郡置廟嵗餘一祀以上准先天太后廟例二十九年<lb/>
兩京及諸州各置廟一所并置崇元館天寳元年親祠<lb/>
元元廟又於古今人表昇元元皇帝為上聖<hi>其時同制荘子號南</hi>
<hi>華真人文子號通元真人列子號冲虚真人庚桑子號洞靈真人又以其所著之書並為經</hi>其年九<lb/>
月改兩京元元廟為太上元元皇帝宫<hi>其告饗所奏樂降神用混成之</hi>
<hi>樂送神用太乙之樂</hi>二載西京改為太清宫東京改為太㣲宫天<lb/>
下諸郡為紫極宫三月勅古之制禮祭用質明義兼取<lb/>
於尚幽情實縁於既沒我聖祖湛然常在為道之宗既<lb/>
<pb n="KR2m0001_WYG_058-24a"/>
殊有盡之期須展事生之禮自今以後每聖祖宮有昭<lb/>
告宜改用卯時以前行禮四載四月勅比太清宮行事<lb/>
官皆冕服爰及奏樂未易舊名并告獻之時仍陳冊祝<lb/>
既非事生之禮皆從降神之儀且真俗殊倫幽明異數<lb/>
理有非便亦在從宜自今以後每太清宫行禮官宜改<lb/>
用朝服兼停祝版改為清詞於紙上其告獻辭及所奏<lb/>
之樂章朕當别自修撰仍令所司具儀注聞奏十三載<lb/>
正月詔令有司每至孟月則修薦獻上香之禮仍為常<lb/>
<pb n="KR2m0001_WYG_058-24b"/>
式<hi>六載五月詔後漢張天師冊贈太師梁貞白陶先生冊贈太保</hi>興元元年十二月詔<lb/>
太清宮改太常卿亞上香光禄卿終上香改三禮拜為<lb/>
再拜貞元元年正月勅薦饗太清宮亞獻太常卿充終<lb/>
獻光禄卿充仍永為常式<lb/>
　　孔子祠<hi>先儒及弟子附齊漢後後漢隋魏大晉宋  後魏  北      周        唐</hi>
漢元帝時孔霸以帝師賜爵號褒成君奉孔子後平帝<lb/>
元始初追謚孔子曰褒成宣尼公追封孔均為褒成侯<lb/>
○後漢光武建武十三年封均子志為褒成侯章帝元<lb/>
<pb n="KR2m0001_WYG_058-25a"/>
和二年二月東廵狩因幸魯祠孔子七十二弟子<hi>漢晉春秋</hi>
<hi>曰闕里者仲尼之故宅也在魯城中帝升廟西面羣臣中庭北面皆再拜帝進爵而後坐東觀書云祀禮畢命</hi>
<hi>儒者論難也</hi>和帝永元四年徙封為褒尊侯相𫝊至獻帝初<lb/>
國絶○魏文帝黄初二年以孔子二十一代孫議郎羡<lb/>
為宗聖侯邑百户奉孔子祠令魯郡修舊廟置百石吏<lb/>
卒守衛○晉武帝太始三年改封孔子二十三代孫宗<lb/>
聖侯震為奉聖亭侯又詔大學及魯國四時備三牲以<lb/>
祀孔子明帝太寧三年詔給奉聖亭侯四時祀孔子祭<lb/>
<pb n="KR2m0001_WYG_058-25b"/>
宜如太始故事○宋文帝元嘉八年奉聖侯有罪奪爵<lb/>
至十九年又授孔隐之隐之兄子熙先謀逆又失爵二<lb/>
十八年更以孔恵雲為奉聖侯後有重疾失爵孝武大<lb/>
明二年又以孔邁為奉聖侯邁子卒□<hi>詡俱反</hi>嗣有罪失<lb/>
爵○後魏封孔子二十七葉孫乗為崇聖大夫孝文帝<lb/>
太和十九年改封二十八葉孔珍為崇聖侯文成帝詔<lb/>
其宣尼之廟當别勅有司行薦饗之禮○北齊改封三<lb/>
十一葉孫為恭聖侯○後周武帝平齊改封鄒國公○<lb/>
<pb n="KR2m0001_WYG_058-26a"/>
隋文帝仍舊封鄒國公煬帝改為紹聖侯○大唐貞觀<lb/>
十一年封孔子裔徳倫為褒聖侯二十一年制以左丘<lb/>
明卜子夏公羊髙榖梁赤伏勝髙堂生戴聖毛萇孔安<lb/>
國劉向鄭衆杜子春馬融盧植鄭𤣥服䖍何休王肅王<lb/>
弼杜元凱范寗賈逵總二十二人並為先師永徽中制<lb/>
令改周公為先聖黜夫子為先師顔囘左丘明從祀<hi>顯慶</hi>
<hi>二年禮部尚書許敬宗等奏曰准貞觀二十一年詔以孔子為先聖更添左丘明等二十二人與顔子俱配宣</hi>
<hi>父於太學並為先師今據永徽令改用周公為先聖黜孔子為先師顔囘左丘明並為従祀按禮記云凡學春</hi>
<pb n="KR2m0001_WYG_058-26b"/>
<hi>官釋奠於其先師鄭𤣥注云官為禮樂詩書之官也先師者若禮有髙堂生樂有制氏詩冇毛公書有伏生可</hi>
<hi>以為之又曰始立學釋奠於先聖鄭注曰若周公孔子也聖則非周即孔師則偏善一經考漢魏已來取捨各</hi>
<hi>異顔囘孔子互作先師宣父周公更為先聖求其節文逓有得失所以貞觀之制正夫子為先聖加衆儒為先</hi>
<hi>師而今新令輙事刋改但周公攝政制禮作樂功比王者祀之儒館實貶其功仲尼生衰周之末振文䘮之弊</hi>
<hi>祖述堯舜憲章文武𢎞聖敎於六經闡儒風於萬載故孟軻稱生靈以来一人而已自漢以降奕葉繼侯崇奉</hi>
<hi>其聖迄於今日胡可降兹上哲俯入先師且又丘明之徒見行其學貶為從祀亦無故事今請改令從詔於義</hi>
<hi>為允其周公仍依禮配饗武王也</hi>髙宗乾封元年正月東廵次兗州鄒<lb/>
縣頓祭宣父廟贈太師總章元年二月皇太子詣學贈<lb/>
<pb n="KR2m0001_WYG_058-27a"/>
顔囘太子少師曽參太子少保神龍初詔以鄒魯百户<lb/>
封崇道公宣尼采邑用供薦饗又授裔孫褒聖侯崇階<lb/>
朝散大夫仍許子孫以相𫝊襲開元八年勅改顔生等<lb/>
十哲為坐像悉應從祀曽參大孝徳冠同列特為塐像<lb/>
坐於十哲之次圗畫七十子及二十二賢於堂壁上以<lb/>
顔子亞聖親為之贊以書於石閔損以下令當朝文士<lb/>
分為之贊<hi>時國子司業李元瓘奏稱先聖孔宣父廟先師顔子配坐今其像立侍配饗合坐十哲弟</hi>
<hi>子雖復列像廟堂不應饗祀謹檢祠令何休范寗䓁二十二賢猶霑從祀其十哲請春秋釋奠列享在二十二</hi>
<pb n="KR2m0001_WYG_058-27b"/>
<hi>賢之上七十子請准都監廟堂圗形於壁兼為立贊又曽參孝道可崇獨受經於夫子請准二十二賢應饗</hi>
二十七年八月制夫子追贈謚為文宣王宜令三公持<lb/>
節勅令並撰儀注昔緣周公南面夫子西坐今位既有<lb/>
殊坐豈仍舊宜補其墜典永作常式自今以後夫子南<lb/>
面而坐内出王者衮冕之服以衣之十哲等東西列侍<lb/>
顔子淵既云亞聖須優其秩<lb/>
　顔子贈兖國公　　　閔子騫贈費侯<lb/>
　冉伯牛贈鄆侯　　　冉仲弓贈薛侯<lb/>
<pb n="KR2m0001_WYG_058-28a"/>
　宰子我贈齊侯　　　端木子貢贈黎侯<lb/>
　冉子有贈徐侯　　　仲子路贈衛侯<lb/>
　言子游贈吳侯　　　卜子夏贈魏侯<lb/>
又夫子格言參也稱魯雖居七十之數不載四科之目<lb/>
頃雖參於十哲終未殊於等倫久稽先㫖俾修舊位庶<lb/>
乎禮得其序人焉式瞻命尚書右丞相裴耀卿攝太尉<lb/>
持節就國子廟冊冊畢所司奠祭亦如釋奠之禮又遣<lb/>
太子少保崔琳徃東都就廟行冊禮又勅兩京及兖州<lb/>
<pb n="KR2m0001_WYG_058-28b"/>
舊宅廟像宜改服衮冕其諸州及縣廟宇既小但移南<lb/>
面不須改衣服兩京樂用宮懸春秋二仲上丁令三公<lb/>
攝行事七十子並宜追贈<lb/>
　曽參贈郕伯　　　　顓孫師贈陳伯<lb/>
　澹臺滅明贈江伯　　宓子賤贈單伯<lb/>
　原憲贈原伯　　　　公冶長贈莒伯<lb/>
　南宮子容贈郯伯　　公晳哀贈郳伯<lb/>
　曽㸃贈宿伯　　　　顔路贈杞伯<lb/>
<pb n="KR2m0001_WYG_058-29a"/>
　商瞿贈䝉伯　　　　高柴贈共伯<lb/>
　漆雕開贈滕伯　　　公伯竂贈任伯<lb/>
　司馬牛贈向伯　　　樊遲贈樊伯<lb/>
　有若贈卞伯　　　　公西赤贈郜伯<lb/>
　巫馬期贈鄫伯　　　梁鱣贈梁伯<lb/>
　顔柳贈蕭伯　　　　冉孺贈紀伯<lb/>
　曹䘏贈曹伯　　　　伯䖍贈聊伯<lb/>
　公孫龍贈黄伯　　　冉季贈東平伯<lb/>
<pb n="KR2m0001_WYG_058-29b"/>
　秦子南贈少梁伯　　漆雕子歛贈武城伯<lb/>
　顔子精贈瑯琊伯<hi>一作子驕</hi>漆雕徒父贈須句伯<lb/>
　壤駟赤贈北徵伯　　商澤贈睢陽伯<lb/>
　石作蜀贈石邑伯　　任不齊贈任城伯<lb/>
　公夏守贈亢父伯　　公良孺贈東牟伯<lb/>
　后處贈營丘伯　　　秦子開贈彭衙伯<lb/>
　奚容蒧贈下邳伯　　公肩定贈新田伯<lb/>
　顔襄贈臨沂伯　　　鄡單贈銅鞮伯<lb/>
<pb n="KR2m0001_WYG_058-30a"/>
　句井疆贈淇陽伯　　罕父黑贈乗丘伯<lb/>
　秦商贈上洛伯　　　申黨贈邵陵伯<lb/>
　公祖子之贈期思伯　榮子期贈雩婁伯<lb/>
　縣成贈鉅野伯　　　左人郢贈臨淄伯<lb/>
　燕伋贈漁陽伯　　　鄭子徒贈滎陽伯<lb/>
　顔之僕贈東武伯　　原亢贈莱蕪伯<lb/>
　樂顔贈昌平伯<hi>一作欬</hi>　廉潔贈莒父伯<lb/>
　顔何贈開陽伯　　　叔仲㑹贈瑕丘伯<lb/>
<pb n="KR2m0001_WYG_058-30b"/>
　狄黒贈臨濟伯　　　邽㢲贈平陸伯<lb/>
　孔忠贈汶陽伯　　　公西與如贈重丘伯<lb/>
　公西蒧贈祝阿伯　　蘧瑗贈衛伯<lb/>
　施常贈乗氏伯　　　林放贈清河伯<lb/>
　秦非贈汧陽伯　　　陳亢贈潁伯<lb/>
　申棖贈魯伯　　　　琴牢<hi>未詳</hi>
　顔噲贈朱虚伯　　　歩叔乗贈淳于伯<lb/>
　琴張贈南陵伯<lb/>
<pb n="KR2m0001_WYG_058-31a"/>
　　太公廟<hi>大唐</hi>
大唐開元十九年四月兩京及天下諸州各置太公廟<lb/>
一所以張良配饗春秋取仲月上戊日祭諸州賔貢武<lb/>
舉人准明經進士行鄉飲酒禮每出師命将辭訖𤼵日<lb/>
便就廟引辭仍簡取自古名将功成業著𢎞濟生人者<lb/>
十人准十哲例霑饗至乾元元年九月十二日太常少<lb/>
卿于休烈奏臣昨因秋饗漢高祖廟見傍無侍臣饗太<lb/>
公廟有張良在側伏以子房生於漢初翊奉高祖坐籌<lb/>
<pb n="KR2m0001_WYG_058-31b"/>
帷幄佐定天下考其年代不接太公自古配食廟庭陪<lb/>
𦵏陵寝皆取當時佐命同受哀榮太公人臣不合以張<lb/>
良配饗請移於漢祖廟從之上元元年閏四月勅昔周<lb/>
武創業克寜區夏惟師尚父實佐興王况徳有可師義當禁<lb/>
暴稽諸古昔爰崇典禮其太公望可追封為武成王有<lb/>
司依文宣王置廟仍委中書門下擇古今名将准文宣<lb/>
王置亞聖及十哲等饗祭之典一同文宣王貞元四年<lb/>
八月兵部侍郎李紓奏曰太公廟准式以太常少卿充<lb/>
<pb n="KR2m0001_WYG_058-32a"/>
三獻官祝文云皇帝遣某官敢昭告至上元元年追贈<lb/>
為武成王饗祭之典一同文宣王有司因差太尉充獻<lb/>
兼進祝版親署臣伏以太公即周之太師張良漢之少<lb/>
傅聖朝列在祀典已極褒崇載在祝詞必資折中理或<lb/>
過當神何敢歆今者屈禮於至尊施敬於臣佐每請御<lb/>
署並稱昭告竊謂非宜一同文宣王恐未為允臣以為<lb/>
文宣垂訓百代宗師五常三綱非其訓不明有國有家<lb/>
非其制不立故孟軻稱自生人以来一人而已由是正<lb/>
<pb n="KR2m0001_WYG_058-32b"/>
素王之法加先聖之名樂用宫懸獻差太尉尊師崇道<lb/>
雅合正經其太公述作止於六韜勲業形於一代豈可<lb/>
擬其盛徳均其殊禮哉前件祝文請自今更不進署其<lb/>
敢昭告請改為致祭其獻官請准式太常卿以下詔令<lb/>
百竂集議聞奏兼大理卿于頎等四十六人議同李紓<lb/>
左領軍大将軍令狐建等二十四人議曰當今兵革未<lb/>
偃宜崇武敎以尊古重忠烈以勸今欲有貶損非激勸<lb/>
之道也追尊王位以時祠之為武敎之主若不尊其禮<lb/>
<pb n="KR2m0001_WYG_058-33a"/>
則無以重其敎也文武二敎國並宜立廢一不可况其<lb/>
典禮之制已厯二聖今欲改之恐非宜也至九月有勅<lb/>
以上将軍以下充獻官餘事依李紓所奏其祭饗獻儀<lb/>
具開元禮<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_058-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷五十三<lb/>
</p>
<p>
</p>
  </div>
</body>
</text>
</TEI>
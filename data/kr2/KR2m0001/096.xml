<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷九十一</head> <lb/>
    <p>
<pb n="KR2m0001_WYG_096-1a"/>
欽定四庫全書<lb/>
　通典卷九十一<lb/>
　　唐　京　兆　杜　佑　君　卿　纂<lb/>
　禮五十一　凶十三<lb/>
　　五服年月降殺之四<lb/>
　　大功殤服九月七月<hi>不為殤議附</hi>
周制喪服大功之殤中從上小功之殤中從下<hi>大功小功皆謂</hi>
<hi>其成人也大功之殤中從上則齊縗之殤中亦從上此主謂丈夫之為殤者服也凢不見者以此求之</hi>又<lb/>
<pb n="KR2m0001_WYG_096-1b"/>
曰齊縗之殤中從上大功之殤中從下<hi>齊縗大功皆謂服其成人也大</hi>
<hi>功之殤中從下則小功之殤亦中從下也此主謂妻為夫之親服也五服之中親者上附疏者下附</hi>年十<lb/>
九至十六為長殤十五至十二為中殤十一至八歲為<lb/>
下殤不滿八歲以下為無服之殤無服之殤以日易月<lb/>
故子生三月則父名之死則哭之未名則不哭<hi>男女未冠笄而</hi>
<hi>死可哀殤也以日易月者生子一月哭之一日殤而無服者哭之而已</hi>丈夫冠而不為殤<lb/>
婦人笄而不為殤<hi>盧植云女年十五筓鄭𤣥曰成人也婦人許嫁而笄其未許嫁與丈夫同</hi>
<hi>公羊傳云許嫁則笄而字之死以成人之喪服之</hi>齊魯戰於郎<hi>魯哀公十一年齊師伐我也</hi>
<pb n="KR2m0001_WYG_096-2a"/>
公叔禺人遇負杖入保者<hi>邉界小城曰保</hi>歎曰君子不能為謀<lb/>
也士不能死也不可我則既言矣<hi>欲敵齊師踐其言</hi>與其鄰童<lb/>
汪踦往皆死焉魯人欲勿殤童汪踦問於仲尼仲尼曰<lb/>
能執干戈以衛社稷雖欲勿殤不亦可乎凡臣不殤君<lb/>
子不殤父妻不殤夫○漢戴徳云七歲以下至生三月<lb/>
殤之以日易月生三月哭之朝夕即位哭葬於園既葬<lb/>
止哭不飲酒食肉畢喪各如其日月此獨謂父母為子<lb/>
與昆弟相為耳<hi>吴徐整問射慈曰八歲以上為殤者服未滿八歲為無服假令子以元年正月</hi>
<pb n="KR2m0001_WYG_096-2b"/>
<hi>生七年十二月死此為七歲則無服也或以元年十二月生以八年正月死以但踐八年計其日月適六歲耳</hi>
<hi>然號為八歲日月甚少全七歲者日月為多若人有二子各死如此其七歲者獨無服則父母之恩有偏頗答</hi>
<hi>曰凡制數自以生月計之不以歲也問曰無服之殤以日易月哭之於何處有位無答曰哭之無位禮葬下殤</hi>
<hi>於園中則無服之殤亦於園也其哭之就園也</hi>○晉袁凖喪服傳曰按孔子家<lb/>
語曰男子十六而成童女子十四而化育此成人之大<lb/>
例也人成有早晚又按左氏傳曰國君十五而生子冠<lb/>
而生子禮也然則十五十六可以為成人矣女七歲男<lb/>
八歲而墮齒此墮齒之大例也以是而處殤之義則七<lb/>
<pb n="KR2m0001_WYG_096-3a"/>
歲至九歲宜為下殤十歲至十二宜為中殤十三至十<lb/>
五宜為長殤合古十六成人十五生子之義十九以下<lb/>
四歲之差𫝊所記言非經典也二十而冠三十而娶是<lb/>
無不冠不娶之限耳若必三十則舜適為得禮矣奚為<lb/>
稱鰥哉崇氏問云舊以日易月謂生一月哭之一日又<lb/>
學者云以日易月者易服之月殤之周親者則以十三<lb/>
日為之制二義不同何以正之淳于睿答云按𫝊之發<lb/>
正於周年之親而見服之殤者以周親之重雖未成殤<lb/>
<pb n="KR2m0001_WYG_096-3b"/>
應有哭日之差大功以下及於緦麻未成殤者無復哭<lb/>
日也何以明之按長殤中殤俱在大功下殤小功無服<lb/>
之殤無容有在緦麻以其幼稚不在服章随月多少而<lb/>
制哭日也太功之長殤俱在小功下殤緦麻無服之殤<lb/>
則已遏絶無復服名不應制哭故𫝊據周親以明之且<lb/>
緦麻之長殤服名已絶不應制哭豈有生三月而更制<lb/>
哭乎范寗與戴逵書問馬鄭二義逵答曰夫易者當使<lb/>
用日則廢月可得言易耳鄭以哭日准平生之月而謂<lb/>
<pb n="KR2m0001_WYG_096-4a"/>
之易且無服之殤非唯周親七歲以下也他親長中降<lb/>
而不服故傳曰不滿八歲以下皆為無服之殤也如馬<lb/>
義則以此文悉闗諸服降之殤者若如鄭義諸降之殤<lb/>
當作何哭邪若復哭其生月則緦麻之長殤决不可二<lb/>
百餘日哭鄭必推之於不哭則小功之親以志學之年<lb/>
成童而夭無哭泣之位恐非有情者之所允也寗又難<lb/>
逵曰傳云不滿八歲為無服則八歲已上不當引此也<lb/>
尋制名之本意父之於子下殤小功猶有緦麻一階非<lb/>
<pb n="KR2m0001_WYG_096-4b"/>
為五服已盡而不以緦麻服之者以未及人次耳長史<lb/>
姜輯議安平嗣孫服曰諸侯體國嗣孫至重欲其𦙍嗣<lb/>
早繼者文王之為世子在於王季之時亦猶凡諸侯之<lb/>
世子耳而十五便生武王推此而言則禮許世子以早<lb/>
冠禮男子冠而不為殤既冠婚姻不復得以殤服服之<lb/>
謂以為嗣孫年已十八備禮冠娶當從成人之例○宋<lb/>
庾蔚之謂漢戴徳云獨謂父母為子昆弟相為當不如<lb/>
鄭以周親為斷周親七歲以下容有緦麻之服而不以<lb/>
<pb n="KR2m0001_WYG_096-5a"/>
緦麻服服之者以其未及於禮故有哭日之差耳他親<lb/>
有三殤之年而降在無服者此是服所不及豈得先以<lb/>
日易月之例邪戴逵雖欲申馬難鄭而彌覺其躓范寗<lb/>
難之可謂當矣按束晳通論無服之殤云禮緦麻不服<lb/>
長殤小功不服中殤大功不為易月哭唯齊縗乃備四<lb/>
殤焉凡云男二十而冠三十而娶女十五許嫁而笄二<lb/>
十而出並禮之大斷至於形智夙成早堪冠娶亦不限<lb/>
之二十矣笄冠有成人之容婚嫁有成人之事鄭𤣥曰<lb/>
<pb n="KR2m0001_WYG_096-5b"/>
殤年為大夫乃不為殤為士猶殤之今代則不然受命<lb/>
出官便同成人也<lb/>
周制子女子子之長殤中殤<hi>馬融曰子者男子之已為子及女子子之殤服也成</hi>
<hi>人服周長中殤降一等服大功也不書男子女子者男女異長也男子二十而不為殤女子十五許嫁笄而不</hi>
<hi>為殤也其未許嫁如男子二十乃不為殤</hi>叔父姑姊妹昆弟夫之昆弟之子<lb/>
女子子嫡孫大夫之庶子為嫡昆弟公為嫡子大夫為<lb/>
嫡子以上並長殤中殤<hi>馬融曰公謂諸侯也重嫡也大夫亦重嫡故皆不降服大功也</hi>
<hi>鄭𤣥曰公君也諸侯大夫不降嫡殤重嫡也天子亦如之</hi>其長殤皆九月纓絰其中<lb/>
<pb n="KR2m0001_WYG_096-6a"/>
殤七月不纓絰<hi>馬融曰長殤以成人其絰有纓中殤賤禮略其絰無纓也鄭𤣥曰絰有纓者為</hi>
<hi>其重也自大功以上絰有纓者以一條繩為之小功已下絰無纓王肅曰大功已上以繩為絰之纓也陳銓曰</hi>
<hi>長中殤唯以絰有纓無纓為異耳</hi>
　　大功成人九月<lb/>
周制為姑姊妹女子子適人者大功出也<hi>出必降之者盖有受我而</hi>
<hi>厚之者</hi>為從父昆弟<hi>其姑姊妹在室亦如之</hi>為人後者為昆弟何以<lb/>
大功為人後者降其昆弟<hi>馬融曰昆弟在周而降之以所後為親也</hi>為庶孫<lb/>
<hi>鄭𤣥曰男女皆是也陳銓曰自非嫡孫一人皆為庶孫也</hi>為嫡婦<hi>嫡子之妻</hi>大功不降其<lb/>
<pb n="KR2m0001_WYG_096-6b"/>
嫡也<hi>馬融曰重嫡故不降之為服也鄭𤣥曰婦言嫡者從夫名也陳銓曰婦為舅姑服周舅姑為婦宜服</hi>
<hi>大功而庶婦小功者以尊降之也此為婦大功故傳釋不降</hi>○大唐貞觀十四年侍<lb/>
中魏徵奏嫡子婦舊服大功請加為周<lb/>
周制女子子適人者為衆昆弟<hi>父在則同父没乃為父後者服周也</hi>姪丈<lb/>
夫婦人報<hi>鄭𤣥曰為姪男女服同也馬融曰適人降其昆弟故大功也嫁姑為嫁姪服也俱出也陳</hi>
<hi>銓曰此言昆弟非父後者也</hi>謂吾姑者吾謂之姪也<hi>父叔兩留服無降周事無所報</hi>
<hi>故謂之兄弟之子而不别制焉姨母两出服加小功情無出内故為姊妹之子而名不章焉丈夫婦人以明男</hi>
<hi>女皆同也姪服既明甥服兼女可知矣故於甥不復云丈夫婦人也</hi>為夫之祖父母伯父<lb/>
<pb n="KR2m0001_WYG_096-7a"/>
母叔父母大功從服也<hi>馬融曰從夫為之服降一等也陳銓曰凡從服皆降一等</hi>大<lb/>
夫為伯父母叔父母子昆弟之子為士者大功<hi>馬融曰子謂庶</hi>
<hi>子也皆周也大夫尊降士故服大功也</hi>尊不同也尊同則得服其親服也<lb/>
<hi>馬融曰尊同者亦為大夫服周也</hi>公之庶昆弟大夫之庶子為其母妻<lb/>
昆弟大功<hi>鄭𤣥曰公之庶昆弟則父卒也大夫之庶子則父在也其或為母謂妾子也馬融曰庶者</hi>
<hi>諸侯異母兄弟也庶子大夫妾子也諸侯貴妾子父在為母周父没伸服三年大夫貴妾子父在為母周賤妾</hi>
<hi>子父在為母大功則從大夫而降也</hi>以先君餘尊之所厭不得過大功也<lb/>
<hi>雷次宗曰公羊傳云國君以國為體是以其人雖亡其國猶存故許有餘尊以厭降之</hi>大夫之庶<lb/>
<pb n="KR2m0001_WYG_096-7b"/>
子則從大夫而降之矣父之所不降子亦不敢降<hi>鄭𤣥曰言</hi>
<hi>從大夫而降則於父卒如國人昆弟庶昆弟也舊讀昆弟在下其於厭降之義宜䝉此傳是以上而同之父所</hi>
<hi>不降者謂嫡也陳銓曰從乎大夫而降謂父在者</hi>皆為其從父昆弟之為大夫<lb/>
者<hi>皆者言其互相為服也尊同則不相降矣其為士者降在小功嫡子為之亦如之也</hi>為夫之昆<lb/>
弟之婦人子適人者<hi>馬融曰在室者周適人者降大功也鄭𤣥曰婦人子者女子子也不</hi>
<hi>言女子子者因出見恩疎也陳銓曰婦人者夫之昆弟之子婦也子者夫之昆弟之女子子適人者也此是二</hi>
<hi>人皆服大功先儒皆以婦人子為一人此既不辭且夫昆弟之子婦復見何許也</hi>大夫大夫之<lb/>
妻大夫之子公之昆弟為姑姊妹女子子嫁於大夫者<lb/>
<pb n="KR2m0001_WYG_096-8a"/>
<hi>馬融曰此上四人者各為其姑姊妹女子子嫁於大夫者服也在室大功嫁於大夫大功尊同也按在室大功</hi>
<hi>以在大夫尊降之限嫁大夫尊同故不復重降嫁士則小功</hi>君為姑姊妹女子子嫁<lb/>
於國君者<hi>馬融曰君諸侯也爲姑姊妹女子子嫁於國君者服也不言諸侯者闗天子元士卿大夫</hi>
<hi>也上但言君者欲闗天子元士卿大夫嫁女諸侯皆為大功也</hi>尊同則得服其親服<hi>馬融</hi>
<hi>曰諸侯絶周姑姊妹在室無服也嫁於國君者尊與已同故服周親服</hi>諸侯之子稱公子<lb/>
公子不得禰先君公子之子稱公孫公孫不得祖諸侯<lb/>
此自卑别於尊者也若公子之子孫有封為國君者則<lb/>
代代祖是人也不祖公子此自尊别於卑者也是故始<lb/>
<pb n="KR2m0001_WYG_096-8b"/>
封之君不臣諸父昆弟封君之子不臣諸父而臣昆弟<lb/>
封君之孫盡臣諸父昆弟故君之所為服子亦不敢不<lb/>
服也君之所不服子亦不敢服也<hi>不得禰不得祖者不得立其廟而祭之卿</hi>
<hi>大夫以下祭其祖禰代代祖是人不得祖公子者謂後代為君者祖此受封之君不得祀别子也公子若在髙</hi>
<hi>祖以下則如其親服後世遷之乃毁其廟耳因國君以尊降其親故終説此義也</hi>大夫之妾為<lb/>
君之庶子<hi>鄭𤣥謂下傳曰何以大功妾為君之黨服與女君同指為此也妾為君之長子亦三年自</hi>
<hi>為其子周異於女君也士之妾為君之衆子亦周</hi>女子子嫁者未嫁者為伯父<lb/>
母叔父母姑姊妹<hi>馬融曰合大夫之妾為君之庶子女子子嫁者未嫁者言大夫之妾為此</hi>
<pb n="KR2m0001_WYG_096-9a"/>
<hi>三人同服</hi>傳曰嫁者其嫁於大夫者也未嫁者成人而未嫁<lb/>
者也何以大功也妾為君之黨服得與女君同下言為<lb/>
伯父母叔父母姑姊妹者謂妾自服其私親也<hi>鄭曰此不辭即</hi>
<hi>實為妾自服其私親此當言其以明之齊縗三月章曰女子子嫁者未嫁者為其曽祖父母經與此同足以明</hi>
<hi>之𫝊所云何以大功妾為君之黨服得與女君同文濫在下耳女子子成人有出道則可降旁親及將出者明</hi>
<hi>當及時也</hi>○魏王肅云大夫之妾為他妾之子大功九月自<lb/>
諸侯以上不服○晉孫畧議以為伯叔父母姑姊妹皆<lb/>
夫家也妻體夫尊降其夫伯叔父母姑姊妹小功妾賤<lb/>
<pb n="KR2m0001_WYG_096-9b"/>
不敢降也張祖髙難以為妻為夫之黨服降夫一等夫<lb/>
之姑姊妹宜小功妾服君之黨得與女君同豈以貴賤<lb/>
之故而異之縱妻之貴而可以畧君之姑姊妹者則應<lb/>
妾服每當與君同也君之為父母三年妾何以無其制<lb/>
乎按孫畧云妾賤不可以恩輕從畧故宜在大功耳又<lb/>
不敢與君同服何三年之制乎又有公子之妻服其皇<lb/>
姑不嫌過夫者以各從其義故也<lb/>
周制同母異父昆弟相為服檀弓云公叔木有同母異<lb/>
<pb n="KR2m0001_WYG_096-10a"/>
父之昆弟死問於子㳺子㳺曰其大功乎<hi>鄭𤣥曰親者属大功是王</hi>
<hi>肅云母嫁則外祖父母無服所謂絶族無施服也唯母之身有服所謂親者属也異父同母昆弟不應冇服此</hi>
<hi>謂與繼父同居為繼父周故為其子大功也禮無明文是以子㳺疑而答也盧植曰子㳺為近是也</hi>狄儀<lb/>
有同母異父之昆弟死問於子夏子夏曰我未之前聞<lb/>
也魯人則為之齊縗狄儀行齊縗今之齊縗狄儀之問<lb/>
也<hi>盧植曰未聞有服也齊縗非也㳺夏不親問夫子是以疑也禮家推之以為當在小功以母親極於小功</hi>
○魏明帝景初中尚書祠部問同母異父昆弟服應㡬<lb/>
月太常曹毗述博士趙怡據子㳺鄭注大功九月高堂<lb/>
<pb n="KR2m0001_WYG_096-10b"/>
崇云聖人制禮外親正服不過緦麻異外内之明理也<lb/>
外祖父母以尊加從母以名加皆小功舅緦服而已外<lb/>
兄弟異族無属疎於外家逺矣故於禮序不得有服若<lb/>
以同居從同㸑服無緣即云大功乃重於外祖父母此<lb/>
實先賢之過也王肅聖證論云孔子但説宜服與不未<lb/>
説服之輕重故子㳺處以大功也所執如前注又引孔<lb/>
子家語曰邾人有同母異父之昆弟死將為之服因顔<lb/>
亥而問禮於孔子曰繼父同居者則異父昆弟從為之<lb/>
<pb n="KR2m0001_WYG_096-11a"/>
服不同居者否繼父且猶不服况其子乎<hi>蜀譙周云凡外親正服皆</hi>
<hi>緦加者不過小功今異父兄弟父没母嫁所生者皆相報服</hi>○晉淳于睿以㳺夏文<lb/>
學之俊也㳺習於禮者曰大功夏廣學者曰齊縗二者<lb/>
推之明非無服與緦可知也繼父無親立廟祭祀尚為<lb/>
之周以比夫共胞豈有絶道而欲絶之謂其無親據繼<lb/>
父同居異居有輕重同母昆弟盖亦宜矣異居大功同<lb/>
居有相長養之㤙服齊縗似近人情矣按魏尚書郎武<lb/>
竺有同母異父昆弟之喪以訪王肅肅據子思書曰言<lb/>
<pb n="KR2m0001_WYG_096-11b"/>
氏之子逹於禮乎繼父同居服周則子宜大功也○宋<lb/>
庾蔚之謂自以同生成親繼父同居由有功而致服二<lb/>
服之来其禮乖殊以為因繼父而有服者失之逺矣馬<lb/>
昭曰異父昆弟恩繫於母不於繼父繼父絶族者也母<lb/>
同生故為親者属雖不同居猶相為服王肅以為從於<lb/>
繼父而服又言同居乃失之逺矣子㳺狄儀或言齊縗<lb/>
或言大功趨於輕重不疑於有無也家語之言固所未<lb/>
信子㳺古之習禮者也從之不亦可乎○齊張融云與<lb/>
<pb n="KR2m0001_WYG_096-12a"/>
巳同母故服大功而肅云從繼父而降豈人情哉<lb/>
　　為衆子婦<lb/>
大唐貞觀十四年加與兄弟子婦為大功九月<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_096-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷九十一<lb/>
</p>
<p>
</p>
  </div>
</body>
</text>
</TEI>
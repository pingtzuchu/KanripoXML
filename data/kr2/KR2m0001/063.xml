<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通典卷五十八<lb/>
                </head>
    <p>
<pb n="KR2m0001_WYG_063-1a"/>
欽定四庫全書卷<lb/>
　通典卷五十八<lb/>
　　唐　京　兆　杜　佑　君　卿　纂<lb/>
　禮十八　嘉三<lb/>
　　天子納妃后<hi>冊后附○遂皇  殷  周  漢</hi>　<hi>伏犧/後漢</hi>　<hi>五帝晉夏魏</hi>
　　　<hi>東晉</hi>　<hi>北齊/</hi>　<hi>大唐</hi>
遂皇始有夫婦之道<hi>人皇氏</hi>○伏犧氏制嫁娶以儷皮為<lb/>
禮○五帝馭時娶妻必告父母○夏親迎於庭○殷於<lb/>
<pb n="KR2m0001_WYG_063-1b"/>
堂○周制限男女之嵗定婚姻之時<hi>媒氏云令男三十而娶女二十而嫁</hi>
<hi>婚姻之時即仲春之月</hi>親迎於戸<hi>何休曰後代漸文而迎於戸示其親</hi>六禮之儀始<lb/>
備<hi>一曰納采用鴈謂始語言采擇可不二曰問名用鴈謂問女名目将卜之也三曰納吉用鴈謂卜得吉往</hi>
<hi>告之也四曰納徴用束帛徵成也謂婚姻禮成也五曰請期用鴈娶婦日也六曰親迎用鴈</hi>天子聘<lb/>
女納徴加榖珪<hi>鄭𤣥云納徵加於束帛賈公彦曰士以上皆用𤣥纁束帛天子加以榖珪也</hi>
靈王求婚於齊遣使稱制拜后<hi>靈王求婚於齊大夫晏桓子對曰夫婦所生若</hi>
<hi>而人姑姊妺則稱先守某公之遺女若而人則天子之命自得下達臣下之答徑自上通故遣使稱制拜后</hi>
魯桓公八年祭<hi>音債</hi>公来遂逆王后于紀<hi>祭公諸侯為天子三公者也王</hi>
<pb n="KR2m0001_WYG_063-2a"/>
<hi>使魯主婚故祭公来受命而迎女天子無外故稱王后矣春秋左氏說王者至尊無敵無親迎之禮諸侯禮合</hi>
<hi>親迎有故則使上卿迎之也祭公逆之王后未至京師稱后知天子不行而禮成也公子翬如齊逆女春秋不</hi>
<hi>譏知諸侯有故得使卿逆</hi>○說曰記婚義云婚禮者將合二姓之好<lb/>
上以事宗廟下以繼後世也故君子重之共牢而食合<lb/>
卺而酳所以合體同尊卑而親之成男女之别立夫婦<lb/>
之義而後父子親君臣正故曰婚禮者禮之本也公羊<lb/>
說天子至庶人皆親迎左氏說王者至尊無敵體之義<lb/>
不親迎鄭𤣥駁之曰文王親迎於渭則天子親迎也天<lb/>
<pb n="KR2m0001_WYG_063-2b"/>
子雖尊其於后夫婦也夫婦無判禮同一體所謂無敵<lb/>
豈施於此哉禮記哀公問曰冕而親迎不已重乎孔子<lb/>
對曰合二姓之好以繼先聖之後以為天地宗廟社稷<lb/>
之主君何謂已重焉此言繼先聖之後為天地之主非<lb/>
天子則誰乎是鄭以天子當親迎也杜元凱以為天子<lb/>
不親迎按春秋祭公逆王后於紀𫝊曰禮也劉夏逆王<lb/>
后譏卿不行皆不譏王不親行眀是天子不當親迎也<lb/>
文王之迎太姒身為公子迎在殷代未可據此以為天<lb/>
<pb n="KR2m0001_WYG_063-3a"/>
子之禮孔子之對哀公自論魯國之法魯以周公之後<lb/>
得郊祀上帝故以先聖天地為言非說天子之禮○漢<lb/>
恵帝納后納采鴈璧乗馬束帛聘黄金二萬斤馬十二<lb/>
疋<hi>呂氏為恵帝娶魯元公主女故特優其禮</hi>平帝立王莽納女為后以固權<lb/>
遣宗正劉宏尚書令平晏納采太師孔光大司徒馬宫<lb/>
䒭四十九人賜皮弁素積<hi>皮弁鹿皮為冠也素積以十五升布為衣積素以為裳</hi>
以禮雜卜筮太牢告宗廟封后父百里尊而不臣有司<lb/>
奏故事聘皇后黄金二萬斤為錢一萬萬莽深辭讓受<lb/>
<pb n="KR2m0001_WYG_063-3b"/>
四千萬而以其三千三百萬予十一媵家有詔復益二<lb/>
千三百萬合為三千萬莽復以其千萬分予九族貧者<lb/>
遣甄豐奉璽綬拜帝母衛姬為中山孝王后四年春遣<lb/>
大司徒宫䒭奉乗輿法駕迎皇后於安漢公第授皇后<lb/>
璽紱<hi>顔師古曰紱所以繋璽</hi>登車稱警蹕便時<hi>取日時之便</hi>上臨延夀<lb/>
門入未央宫前殿羣臣就位行禮大赦天下益封安漢<lb/>
公地滿百里賜迎皇后及行禮者三公以下宰執皆増<lb/>
秩賜金帛各有差皇后立三月以禮見髙廟尊父號曰<lb/>
<pb n="KR2m0001_WYG_063-4a"/>
宰衡位在諸侯王上<hi>王莽簒立後聞劉伯升及聖公立為帝莽恐欲外示安静所徴天下</hi>
<hi>淑女杜陵氏女為皇后聘黄金二萬斤車馬奴婢雜帛珍寳以鉅萬計莽親迎於殿前兩階間成同牢禮於西</hi>
<hi>堂備其嬪御其夫人三視公嬪人九視卿美人二十七視大夫御人八十一視元士凡百二十人皆佩印紱執</hi>
<hi>弓韣月令仲春后親祠髙禖乃帥嬪御禮天子所御帶以弓韣授以弓矢於髙禖之前求男子之祥莽故祈之</hi>
<hi>韣弓衣</hi>○後漢桓帝立眀年有司奏太后曰春秋迎皇后<lb/>
於紀在塗則稱后今大将軍冀女弟應紹聖善結婚之<lb/>
際有命既集<hi>桓帝為蠡吾侯梁太后徵欲與后為婚未及嘉禮㑹質帝崩后即順烈皇后女弟</hi>
宜備禮進徴幣請下三公太常按禮儀奏可於是悉依<lb/>
<pb n="KR2m0001_WYG_063-4b"/>
孝恵皇帝納后故事聘黄金二萬斤納采鴈璧乗馬束<lb/>
帛一如舊典<hi>周禮王者以穀珪此云璧形制雖異與玉同以乗馬四疋也雜記曰幣一束五兩兩</hi>
<hi>五尋然則毎端二丈</hi>靈帝冊宋貴人為皇后天子御章徳殿軒百<lb/>
官陪位太尉襲使持節奉璽紱皇后北面帝南面太尉<lb/>
立階下東向宗正大長秋西向宗正讀冊<hi>文曰維建寧四年七月乙</hi>
<hi>未制詔皇后之尊與帝齊體供奉天地祇承宗廟母臨天下故有莘興殷姜任母周二代之崇盖有内徳長秋</hi>
<hi>宫闕中宫曠位宋貴人秉淑媛之懿體河山之儀威容昭曜徳冠後庭羣僚所咨僉曰宜哉卜之蓍龜卦得承</hi>
<hi>乾有司奏議宜稱紱組以毋兆人今使太尉襲使持節奉璽紱宗正祖為副立貴人為皇后后其往踐爾位敬</hi>
<pb n="KR2m0001_WYG_063-5a"/>
<hi>遵禮典肅慎中饋無替朕命永終天祿</hi>冊文畢皇后拜稱臣妾畢住位太<lb/>
尉授璽紱中常侍長秋太僕髙鄉侯覽長跪受璽紱奏<lb/>
於殿前女使授媫妤長跪受以授昭儀受長跪以帶皇<lb/>
后皇后伏起拜稱臣妾畢黄門鼓吹三通鳴鼓畢羣臣<lb/>
以次出后即位大赦天下皇后秩比國王即位威儀赤<lb/>
紱玉璽也<hi>漢志乗輿黄赤綬四采黄赤縹紺純黄質長二丈九尺九寸太子太后與乗輿同</hi>○<lb/>
魏制天子冊后以皮馬庭實加榖珪齊王正始四年立<lb/>
后甄氏其儀不存○晉武帝咸寧三年臨軒遣太尉賈<lb/>
<pb n="KR2m0001_WYG_063-5b"/>
充冊立皇后楊氏因大赦賜王公以下各有差百僚上<lb/>
禮<hi>納悼后</hi>太康八年有司奏大婚納徴用𤣥纁束帛加榖<lb/>
珪馬二駟羊鴈酒米如故<hi>尚書朱整議按魏婚故事天子以皮馬為庭實加之以榖</hi>
<hi>珪</hi>○東晉成帝咸康二年帝臨軒遣使持節兼太保領<lb/>
軍諸葛恢兼太尉護軍孔愉六禮備物拜皇后杜氏即<lb/>
日入宫帝御太極殿羣臣畢賀<hi>賀非禮也王者婚禮禮無其制春秋祭公逆王</hi>
<hi>后於紀榖梁左氏說與公羊又不同而况漢魏遺事闕畧者衆晉武恵納后江左又無儀注故成帝将納杜后</hi>
<hi>太常華恒始與博士𠫭㝎其儀據杜元凱左氏𫝊說主婚是供其婚禮之幣而已又周靈王求婚於齊先儒以</hi>
<pb n="KR2m0001_WYG_063-6a"/>
<hi>為丘眀詳錄為王者婚禮故成帝臨軒遣使稱制拜后然其儀注又不具存</hi>康帝建元元年<lb/>
納后褚氏而儀注陛者不設旄頭殿中御史奏今迎皇<lb/>
后依昔成恭皇后入宫御物而儀注至尊衮冕升殿旄<lb/>
頭不設昔迎恭皇后唯作青龍旂其餘皆即御物今臨<lb/>
軒遣使而五牛旂旄頭畢罕並出即用舊制今闕詔曰<lb/>
今所以正法服升太極者以敬其始故備禮也今何闕<lb/>
所重而撤法物邪又恭后神主入廟先帝詔后禮宜有<lb/>
降不宜建五牛旂既不說五旂則旄頭畢罕易具也又<lb/>
<pb n="KR2m0001_WYG_063-6b"/>
詔舊制既難且於今而備法服儀飾麤舉兼副雜器停<lb/>
之穆帝永和十年臺符問六禮版文舊稱皇帝今太后<lb/>
臨朝當何稱博士曹耽云公羊𫝊婚禮不稱主人母命<lb/>
諸父為主<hi>𫝊紀裂繻来迎女不稱使也無毋辭窮乃命使者耳</hi>太常王彪之云三<lb/>
𫝊異義不可全據今皇后臨朝稱制文告所達國之大<lb/>
典皆仰禀成命非無外事也豈婚聘獨不通乎六禮版<lb/>
文應稱皇太后詔<hi>彪之又曰天子嫁女使同姓之國為主者以受體於皇極則有虧婚姻之</hi>
<hi>敵禮至於迎后之制必禮成而後入雖復戚屬之尊亦臣妾也天王之后寜可先之蕃國然後入臨六宫乎是</hi>
<pb n="KR2m0001_WYG_063-7a"/>
<hi>以祭公来逆王后於紀使我為媒不云為主</hi>符又問今后還政不復臨朝當<lb/>
何稱彪之云當稱皇帝詔升平元年将納皇后何氏彪<lb/>
之正禮<hi>始更大引經𫝊及諸故事深非公羊婚禮不稱主人之義</hi>曰王者之於四海<lb/>
無不臣妾雖復父兄之親師友之賢皆純臣也夫崇三<lb/>
綱之始定乾坤之儀安有天父之尊而稱臣下之命以<lb/>
納伉儷安有臣下之卑而稱天父之名以行大禮逺尋<lb/>
古禮於義不通按咸寧二年納悼皇后時𢎞訓太后臨<lb/>
天下而無命戚屬之臣為武皇父兄主婚之文考咸寧<lb/>
<pb n="KR2m0001_WYG_063-7b"/>
故事不稱父兄師友則咸康華恒所上合於舊也謂今<lb/>
納后儀制一依咸寧故事徔之<hi>華恒定六禮云宜依舊及大晉已行之制此恒</hi>
<hi>猶識前事故王彪之言徔咸寧由此也唯以娶婦之家三日不舉樂而咸康羣臣賀為失禮故但依咸康上禮</hi>
<hi>羣臣不復賀也</hi>其告廟六禮版文等皆彪之所定<hi>博士荀納云凡六禮版長</hi>
<hi>尺二寸以應十二月博四寸以象四時厚八分以象八節皆真書后家答則以鮫脚書之</hi>納采用鴈<lb/>
一頭白羊一口酒十二斛米十二斛<hi>文曰皇帝咨前太尉𠫭軍都鄉侯何</hi>
<hi>渾元資始肇經人倫爰及夫婦以奉宗廟天地社稷謀於公卿咸以為宜率由舊典今使持節崇徳衛尉領太</hi>
<hi>常彪之兼宗正散騎侍郎綜以禮納采后家答曰皇帝嘉命訪婚陋族備數采擇臣之先臣散騎侍郎凖之遺</hi>
<pb n="KR2m0001_WYG_063-8a"/>
<hi>女未嫻教訓衣履若人欽承舊章肅奉典制前太尉㕘軍都鄉侯糞土臣何𤦺頓首稽首再拜承制詔</hi>問<lb/>
名用鴈羊如前<hi>文曰皇帝曰咨前某官某侯何兩儀配合承天統物正位乎内必俟令族重申</hi>
<hi>舊典今使使持節某官彪之某官綜以禮問名后家答皇帝嘉命使者彪之重宣中詔問臣名族女父母所生</hi>
<hi>先臣故光祿大夫呼婁侯偵之遺𤣥孫先臣故蔡州刺史闗内侯惲之曽孫先臣故安豐太守闗内中侯友之</hi>
<hi>孫先臣故散騎侍郎凖之遺女外出自於先臣故尚書左丞孔曹之外曽孫先臣故侍中關内侯夷之外孫女</hi>
<hi>年十七欽承舊章謹奉典制前某官某侯糞土臣何𤦺稽首頓首再拜欽承制詔</hi>納吉用鴈羊<lb/>
酒如前<hi>文曰皇帝曰咨前某官某侯何人謀龜從僉曰貞吉敬順典禮今使使持節某官彪之某官綜</hi>
<hi>以禮納吉后家答皇帝嘉命使者彪之重宣中制大卜元吉臣陋族卑鄙憂懼不堪欽承舊章肅奉典制前某</hi>
<pb n="KR2m0001_WYG_063-8b"/>
<hi>官某侯糞土臣何𤦺稽首頓首再拜承制詔</hi>納徴用白羊一口𤣥纁帛二疋<lb/>
絳二疋絹二百疋獸皮二枚錢二百萬玉璧一枚酒十<lb/>
二斛白米十二斛馬六匹<hi>文曰皇帝曰咨某官某侯何之族女有母儀之徳窈窕之</hi>
<hi>姿如山如河宜奉宗廟永承天祚以𤣥纁皮馬羊錢璧以章典禮今使使持節兼司徒光祿勲闗内侯恪崇徳</hi>
<hi>衛尉領太常彪之以禮納徵后家答皇帝嘉命使者恪重宣中制降婚卑陋崇以上公寵以豐禮備物典冊欽</hi>
<hi>承舊章肅奉典制前某官某侯某云云再拜承制詔</hi>請期用鴈羊酒米如初<hi>文曰皇帝</hi>
<hi>曰咨前某官某侯何謀於公卿大筮元龜㒺有不臧率遵典禮今使使持節某官彪之某官綜以禮請期后家</hi>
<hi>答皇帝嘉命使者彪之重宣中制吉日惟八月壬子可迎臣欽承舊章肅奉典制前某官某侯某再拜承制詔</hi>
<pb n="KR2m0001_WYG_063-9a"/>
迎用鴈羊酒米如初<hi>文曰皇帝曰咨前某官某侯何嵗吉月令吉日惟未率禮以迎今遣</hi>
<hi>使持節兼太保侍中太宰武陵王晞迎后家答皇帝嘉命使者晞重宣中制令月吉辰備禮以迎上公宗卿兼</hi>
<hi>至副介近臣百兩螻蟻之族猥承大禮憂懼戰悸欽承舊章肅奉典制前某官某侯糞土臣某謹因使者兼某</hi>
<hi>官某王晞上謹答</hi>冊皇后文曰維升平元年八月皇帝使使持<lb/>
節兼太保侍中太宰武陵王晞冊命故散騎侍郎女何<lb/>
氏為皇后咨爾易本乾坤詩首關雎王化之本實由内<lb/>
輔是故皇英嬪虞帝道以光任姒母周𦙍嗣克崇皇后<lb/>
其祇朂厥徳以肅承宗廟䖍恭中饋盡敬婦道帥導六<lb/>
<pb n="KR2m0001_WYG_063-9b"/>
宫作範儀於四海皇天無親惟徳是依可不慎歟○北<lb/>
齊皇帝納后之禮納采問名納徴訖告圓丘方澤及廟<lb/>
是日皇帝臨軒命太尉為使司徒副之持節詣后行宫<lb/>
東向奉璽綬以冊授中常侍皇后受冊於行殿使者與<lb/>
公卿以下皆拜有司備迎禮太尉太保受詔而行主人<lb/>
公服迎拜於門使者入升自賔階東面主人升自阼階<lb/>
西靣禮物陳於庭設席於兩楹間童子以璽書版升主人<lb/>
升跪受送使者拜於大門外有司先於昭陽殿兩楹間<lb/>
<pb n="KR2m0001_WYG_063-10a"/>
供帳為同牢之具皇后服大嚴繡衣帶綬珮加幜<hi>幜音景</hi>
女長御引出升畫輪四望車女侍中負璽陪乗鹵簿如<lb/>
大駕皇帝服衮冕出升御座皇后入門大鹵簿位門外<lb/>
小鹵簿入到東上閤施歩障降車席道以入昭陽殿前<lb/>
至席位姆去幜皇后先拜後起皇帝後拜先起升自西<lb/>
階詣同牢座與皇后俱坐各三飯訖又各酳二爵一卺<lb/>
奏禮畢后興南面立皇帝御太極殿王公以下拜表謝<lb/>
又眀日奉栗棗腵脩見皇太后於昭陽殿擇日羣臣上<lb/>
<pb n="KR2m0001_WYG_063-10b"/>
禮又擇日謁廟皇帝使太尉先以太牢告而後徧見羣<lb/>
廟○大唐皇帝納后卜日告天地臨軒命太尉為使宗<lb/>
正卿為副並如開元禮<lb/>
　　天子冊妃嬪夫人<hi>周</hi>　<hi>後漢/</hi>　<hi>晉</hi>
周制天子后立六宫三夫人九嬪二十七世婦八十一<lb/>
御女以聽天下之内治<hi>天子六寝而六宫在後六官在前所以承副施内外之政也三</hi>
<hi>夫人以下百二十人周制也三公以下百二十人似夏時也以治外而六宫内政取其相應焉又三小者為次</hi>
<hi>妃帝堯因焉至舜不告娶不立正妃也但立三妃而已謂之三夫人離騷所歌三夫人舜妃也夏后氏増以三</hi>
<pb n="KR2m0001_WYG_063-11a"/>
<hi>虞而九合十二人春秋說云天子娶十二即夏制也以  夏及周䒭差之則殷人又增以三九二十七合三十</hi>
<hi>九人周人上法帝嚳立正妃又三九二十七人為八十一人增之合百二十人其位后也夫人也嬪也世婦也</hi>
<hi>御女也五者相㕘定尊卑也公羊云諸侯娶一國則二國往媵之以姪娣從公羊說曰天子諸侯娶三國凡九</hi>
<hi>女法地有九州是以承天之施娶三國者廣異類也恐一國有血脉相似俱無子也姪娣媵者不相妬嫉也年</hi>
<hi>雖幼待年於父母之國古者女嫁則姪娣徔謂之媵</hi>○後漢獻帝建安十八年曹<lb/>
操進三女憲節華為夫人聘以束帛𤣥纁五萬疋小者<lb/>
待年於國<hi>留住於國待年長</hi>二十年並拜貴人○晉武帝太始<lb/>
十年將聘三夫人九嬪有司奏禮皇后聘以榖珪無妾<lb/>
<pb n="KR2m0001_WYG_063-11b"/>
媵禮贄之制詔曰拜授可依魏氏故事於是臨軒使使<lb/>
持節兼太常拜三夫人兼御史中丞拜九嬪<lb/>
　　皇太子納妃<hi>皇子諸王附○漢  齊  北齊  隋</hi>　<hi>晉唐東晉/大</hi>　<hi>宋</hi>
漢制皇太子納妃奉常迎<hi>時叔孫通定禮以天子無親迎之義皇太子以奉常迎也</hi>
○晉太康中有司奏太子婚納徴用𤣥纁束帛加璧羊<lb/>
馬二駟○東晉太子婚納徴禮用玉璧一虎皮二<hi>王彪之上</hi>
<hi>書曰或者獸取威猛有斑文彩玉象徳而有温潤珪璋亦玉之美者豹皮彩蔚以譬君子王肅納徴辭云𤣥纁</hi>
<hi>束帛儷皮鴈羊前漢亦無用羊之禮鄭氏婚物賛曰羊者祥也婚之有羊自漢末始</hi>○宋文帝元<lb/>
<pb n="KR2m0001_WYG_063-12a"/>
嘉十五年四月皇太子納妃六禮文與納后不異百官<lb/>
上禮其月壬戌於太極殿西堂叙宴二宫隊主副司徒<lb/>
侍郎以上諸二千石在都邑者並在㑹又詔令小㑹可<lb/>
停伎樂<hi>時有臨川曹太妃喪</hi>眀帝太始五年有司奏按晉江左以<lb/>
来太子婚納徴禮合用璧一獸皮二未詳所准今法章<lb/>
徽儀方將大備宜憲範經籍今皇太子婚納徴禮合用<lb/>
璋豹皮及熊羆皮與不下禮官詳議依經史記更正若<lb/>
應用者為各用一為用兩博士裴昭眀按周禮納徴𤣥<lb/>
<pb n="KR2m0001_WYG_063-12b"/>
纁束帛儷皮<hi>鄭𤣥曰束帛以致命兩皮庭實皮鹿皮</hi>晉納妃以獸豹皮二<lb/>
獸豹雖文禮所不用㷱羆吉祥婚典不及珪璋美為用<lb/>
各異今儲皇聘納宜准經誥兼太常丞孫詵議以為聘<lb/>
幣之典損益惟我今儲后崇聘禮光訓逺皮玉之美宜<lb/>
盡輝備儀禮稱束帛儷皮則珪璋數同璧㷱羆文豹各<lb/>
應用二博士虞龢<hi>音和</hi>議按儀禮直云𤣥纁束帛儷皮禮<lb/>
記郊特牲云虎豹皮與玉璧非虚作也虎豹皮居然用<lb/>
兩璋宜仍舊各一㕘議詵龢二議不異今加珪璋各一<lb/>
<pb n="KR2m0001_WYG_063-13a"/>
豹㷱羆皮各二龢議為允詔可○齊武帝永眀年中以<lb/>
婚禮奢貴勅諸王納妃上御及六宫依禮上棗栗段修<lb/>
加以香澤花粉其餘衣物皆停唯公主降嫁則上遺舅<lb/>
姑○北齊皇太子納妃禮皇帝遣使納采有司備禮物<lb/>
㑹畢使者受詔而行主人迎於大門外禮畢㑹於㕔事<lb/>
其次問名納吉並於納采納徴則使司徒及尚書令為<lb/>
使備禮物而行請期則以太常宗正卿為使如納采親<lb/>
迎則太尉為使三日妃朝皇帝於昭陽殿又朝皇后於<lb/>
<pb n="KR2m0001_WYG_063-13b"/>
宣光殿擇日羣臣上禮他日妃還又他日皇太子拜閤<lb/>
皇太子及王聘禮納采問名納吉請期親迎皆用羔羊<lb/>
一口鴈一隻酒黍稷米麵各一斛納徴用𤣥三疋纁二<lb/>
疋束帛十疋大璋一虎皮二錦采六十疋絹二百疋羔<lb/>
羊一口羊四口犢二頭酒黍稷稻米麵各十斛徔車百<lb/>
乗○隋皇太子納妃禮皇帝臨軒使者受詔而行主人<lb/>
俟於廟門使者執鴈主人迎拜於大門之東使者入升<lb/>
自西階立於楹間南面納采訖仍行問名儀事畢主人<lb/>
<pb n="KR2m0001_WYG_063-14a"/>
請致禮於從者禮有幣馬其次擇日納吉又擇日以玉<lb/>
帛乗馬納徴又擇日告命又擇日命有司以特牲告廟<lb/>
冊妃皇太子将親迎皇帝臨軒醮而誡曰往迎爾相承<lb/>
我宗事朂帥以敬對曰謹奉詔既命羽儀而行主人几<lb/>
筵於門外西面拜皇太子答拜主人揖皇太子先入主<lb/>
人升立於阼階西面皇太子升進當房戸前北面跪奠<lb/>
鴈俛伏興拜降出妃父進西面戒之母於西階上施衿<lb/>
結帨及門内施鞶申之出門妃升輅乗以几姆加幜皇<lb/>
<pb n="KR2m0001_WYG_063-14b"/>
太子乃馭輪三周馭者代之皇太子出大門乗輅羽儀<lb/>
還宫雞鳴夙興以妃朝奠笲<hi>音煩</hi>於皇帝皇帝撫之又奠<lb/>
笲於皇后皇后撫之席於戸牖間妃立於席西祭奠而<lb/>
出○大唐皇太子納妃禮臨軒命使行納采問名納吉<lb/>
納徵請期告廟臨軒醮戒親迎同牢朝見並如開元禮<lb/>
　　公侯大夫士婚禮<hi>周晉</hi>　<hi>漢/齊</hi>　<hi>後漢北魏/梁    齊</hi>　<hi>晉唐東大</hi>
周制婚禮下達采用鴈<hi>達通也将合婚必先媒氏下通其言乃使納采采擇也鴈取順</hi>
<hi>隂陽往来之義如有徔夫之道</hi>主人筵於戸西西上右几<hi>主人女父也筵為神布席</hi>
<pb n="KR2m0001_WYG_063-15a"/>
<hi>将以先祖遺體許人故受於禰廟席西上右設几神不統於人席有首尾</hi>使者至<hi>使者夫家之屬若羣</hi>
<hi>吏使往来者</hi>儐者出請事曰吾子有恵貺室某也<hi>吾子女父也有恵眀</hi>
<hi>下達貺賜也室妻也某婿也</hi>某有先人之禮使某請納采<hi>上某壻父名下某使</hi>
<hi>者名</hi>女父對云某之子惷愚弗能敎吾子命之某不敢辭<lb/>
<hi>吾子使者</hi>主人如賔服迎於門外再拜賔不答拜揖入<hi>不答拜奉</hi>
<hi>使不敢當其盛</hi>賔升西階當阿東面<hi>阿棟也入堂深示親</hi>使者致命曰敢<lb/>
納采主人阼階上北面再拜授於楹間南面<hi>授於楹間眀為合好</hi>
<hi>其節同也面南並授之</hi>賔降出主人降授老鴈<hi>老羣吏之尊者</hi>又執鴈請<lb/>
<pb n="KR2m0001_WYG_063-15b"/>
問名如初禮曰某既受命将加諸卜敢請女為誰氏<hi>某使</hi>
<hi>名也誰氏謙也不必斥其主人之女</hi>對曰吾子有命且以備數而擇之某<lb/>
不敢辭曰某氏儐者出請醴賔曰子為事故至於某室<lb/>
某有先人之禮請醴徔者<hi>言従者謙不敢斥</hi>賔對曰某既得将<lb/>
事矣敢辭儐者曰先人之禮敢固以請賔曰某辭不得<lb/>
命敢不徔<hi>醴賔以醴酒薦以脯醢略如一獻之禮</hi>禮畢出主人送於門外<lb/>
再拜納吉用鴈如納采禮<hi>歸卜於廟得吉兆復使使往告之婚姻此始定</hi>曰吾<lb/>
子有貺命某加諸卜占曰吉使某也敢告<hi>上某壻父名</hi>對曰<lb/>
<pb n="KR2m0001_WYG_063-16a"/>
某之子不敎唯恐不堪子有吉我與在不敢辭<hi>與猶兼也</hi>納<lb/>
徴用𤣥纁束帛儷皮如納吉禮<hi>徴成也使者納幣以成婚禮用𤣥纁者象隂陽</hi>
<hi>也雜記曰納幣一束束五兩兩五尋則毎端二丈兩兩合其卷因謂之匹猶匹偶之云𤣥三匹纁二匹取三天</hi>
<hi>兩地之義</hi>曰吾子有嘉命貺室某也某有先人之禮儷皮束<lb/>
帛使某也請納徴對曰吾子順先典貺某重禮某不敢<lb/>
辭敢不承命請期用鴈主人辭賔許吿期如納徴禮<hi>主人</hi>
<hi>辭者陽唱隂和期日宜由夫家来也夫家必先卜得吉日乃使使者往辭即告</hi>曰吾子有賜命<lb/>
某既申受命矣惟是三族之不虞使某請吉日<hi>三族父昆弟己</hi>
<pb n="KR2m0001_WYG_063-16b"/>
<hi>昆弟子昆弟也虞度也不億度謂卒有死喪三族己及子皆服周周則踰年欲及今之吉</hi>對曰某既<lb/>
前受命矣惟命是聽<hi>前受命者申前日事</hi>使者曰某命某聴命於<lb/>
吾子<hi>上某壻父名</hi>對曰某固惟命是聽使者曰某使某受命<lb/>
於吾子吾子不許某敢不告期曰某日對曰某敢不敬<lb/>
湏凡使者歸反命曰某既得將事矣敢以禮告<hi>禮所執脯</hi>主<lb/>
人曰聞命矣凡行事必用昏昕<hi>賈公彦曰行此五禮皆用昕時昕早朝也親迎</hi>
<hi>一禮用昏時鄭𤣥曰必昏時陽往隂来之義故名為昏日入二刻半為昏日出二刻半為昕</hi>親迎期<lb/>
日父醮子命之曰往迎爾相承我宗事<hi>相助也宗事宗廟之事</hi>朂<lb/>
<pb n="KR2m0001_WYG_063-17a"/>
帥以敬先妣之嗣若則有常<hi>朂勉也若猶汝也勉帥婦道以敬其為先妣之嗣汝之行</hi>
<hi>則當有常深戒之也</hi>子曰諾唯恐不堪不敢忘命期初昏陳三鼎<lb/>
於寝門外東方北面北上設洗於阼階東南<hi>洗所以承盥弃者水</hi>
饌於房中醯醤二豆葅醢四豆罇於室中北墉下有禁<lb/>
𤣥酒在西綌羃加勺皆南柄<hi>墉牆也禁所以庋甒也𤣥酒不忘古也庋音居委反</hi>
罇於房戸之東無𤣥酒篚在南實四爵合卺<hi>無𤣥酒略之夫婦酌</hi>
<hi>於内罇其餘酌於外罇合卺破匏也四爵兩卺凡六為夫婦各三酳一升曰爵記曰共牢而食同尊卑也器用</hi>
<hi>陶匏尚禮然也</hi>主人爵弁纁裳緇袘乗墨車徔車二乗執燭前<lb/>
<pb n="KR2m0001_WYG_063-17b"/>
馬<hi>主人壻也壻為婦主爵弁而纁裳𤣥冕之次也大夫以上親迎冕服冕服者鬼神之鬼神之者重之親之</hi>
<hi>也纁裳者衣緇衣不言衣與帶而言袘者明與袘俱用緇袘謂以緇縁裳象陽氣下施也墨車漆車也士而乗</hi>
<hi>墨車攝盛也袘以䜴反</hi>婦車亦如之有裧<hi>車同䒭士妻之車夫家共之大夫以上嫁女則</hi>
<hi>自以車送之裧車裳幃也周禮謂之容車有容固有盖也裧音昌占切</hi>至婦氏大門外儐<lb/>
者出請曰吾子命某以茲初昏使某将請承命<hi>上某壻父名下</hi>
<hi>某壻名茲此也将行也使某行昏禮来迎</hi>對曰某固敬具以湏主人筵於戸<lb/>
西西上右几<hi>主人女父也筵布神席</hi>女次純衣纁袡立於房中南<lb/>
面<hi>次首飾也今時髲也袡縁也袡之言任也以纁縁其衣象隂氣上任也凡婦人不常施袡之衣盛昏禮為</hi>
<pb n="KR2m0001_WYG_063-18a"/>
<hi>此服耳喪大記曰復衣不以袡眀非常服袡汝占切</hi>姆纚笄宵衣在其右<hi>姆婦人年五十</hi>
<hi>無子出而不復嫁能以禮教人者纚縚髪纚也笄今時簮也纚廣充幅長六尺宵讀為綃詩云素衣朱綃綃綺</hi>
<hi>屬姆亦𤣥衣以綃為領在女右詔以婦禮</hi>主人𤣥端迎賔於門外西面再拜<lb/>
賔東面答拜<hi>賔婿也</hi>主人揖入賔執鴈徔至廟門揖入三<lb/>
揖至於階三讓主人升西面賔升北面<hi>當楣北面</hi>奠鴈再拜<lb/>
稽首降出婦徔降自西階主人不降送<hi>賔升奠鴈拜主人不答拜眀主</hi>
<hi>為授女耳主人不降送禮不参</hi>初女出於母左父西面戒之必有正焉<lb/>
若衣若笄<hi>言如衣如笄恒在身不㤀</hi>曰戒之敬之夙夜無違命<hi>命舅姑之</hi>
<pb n="KR2m0001_WYG_063-18b"/>
<hi>敎令</hi>母戒諸西階上不降施衿結帨曰勉之敬之夙夜無<lb/>
違宫事<hi>帨佩巾</hi>庻母及門内施鞶申之以父母之命曰敬<lb/>
恭聽宗爾父母之言夙夜無愆視諸衿鞶<hi>庶母父妾鞶囊也女子鞶</hi>
<hi>絲以盛帨巾之屬為謹敬也申重也宗尊也諸之也示以衿鞶託戒使識之也</hi>壻御婦車授綏<lb/>
姆辭不受曰未敎不足與為禮也婦乗以几從者二人<lb/>
坐持几相對<hi>持几者重慎也乗以几尚安舒</hi>姆加幜乃驅御者代<hi>幜之制如</hi>
<hi>眀衣加以為行道御塵驅行也輪三周御者乃代壻</hi>壻乗其車先俟於門外<hi>乗之先導</hi>
<hi>之也男率女女従男夫婦剛柔之義俟待也壻家大門外</hi>婦至主人揖婦以入及寝<lb/>
<pb n="KR2m0001_WYG_063-19a"/>
門揖入升自西階媵布席於奥夫入於室即席婦罇西<lb/>
南面<hi>升自西階導婦人</hi>賛設同牢饌卒食三酳用卺主人脫服<lb/>
於房媵受婦脫服於室御受姆授巾<hi>巾所以自㓗清</hi>御袵於奥<lb/>
媵袵良席在東皆有枕北趾<hi>袵卧席也婦人稱夫曰良趾足也</hi>主人入<lb/>
親脫婦之纓<hi>入者徔房還入室也婦人十五許嫁笄而禮之因著纓眀有繋屬也盖以五采為之</hi>
<hi>其制未聞</hi>燭出<hi>昏禮畢</hi>見舅姑盥饋夙興婦沐浴纚笄宵衣以<lb/>
俟見<hi>昏眀日之辰也見於舅姑寝門之外古者命士以上年十五父子異宫</hi>質眀賛見婦<lb/>
於舅姑席於阼階舅即席席於房外南面姑即席<hi>質平也房</hi>
<pb n="KR2m0001_WYG_063-19b"/>
<hi>外房戸外之西</hi>婦執笲棗栗自門入升自西階進拜奠於席<hi>笲竹</hi>
<hi>器有衣者其形如今之筥<graphic n="KR2074" url="https://raw.githubusercontent.com/kanripo/KR-Gaiji/master/images/KR2074.png" mimeType="image/png"/>籚也記曰笲緇被纁/裏加於橋被表也橋制未聞笲音煩<graphic n="KR2074" url="https://raw.githubusercontent.com/kanripo/KR-Gaiji/master/images/KR2074.png" mimeType="image/png"/>音羗居反</hi>舅坐<lb/>
撫之興答拜婦還又拜<hi>還於先拜之䖏又拜婦人與丈夫為禮則俠拜</hi>降階受<lb/>
笲段脩升進北面拜奠於席姑坐舉以興拜授人<hi>人有司也</hi>
賛醴婦席於牖户之間<hi>戸室西牖東南面位</hi>婦立於席西賛酌醴<lb/>
加柶面柄出房席前北面婦東面拜受賛西階上北面<lb/>
拜送婦又拜薦脯醢婦拜賛者答拜婦又拜奠於薦東<lb/>
北面坐取脯降出授人於門外<hi>奠於薦東升席奠之取脯降出授人親徹且榮</hi>
<pb n="KR2m0001_WYG_063-20a"/>
<hi>得禮人謂婦氏人</hi>舅姑入於室婦盥饋特豚<hi>饋者婦道既成成以孝養</hi>舅姑<lb/>
共饗婦以一獻之禮<hi>舅獻爵姑獻脯醢</hi>舅姑先降自西階婦降<lb/>
自阼階<hi>授之室使為主眀代已也</hi>歸婦爼於婦氏人<hi>言爼則饗禮有牲矣婦氏人丈</hi>
<hi>夫送婦者使有司歸爼當以反命於女之父母明其得禮</hi>舅饗送者以一獻之禮酬<lb/>
以束錦<hi>送者女家之有司</hi>姑饗婦人送者酬以束錦<hi>婦人送者𨽻子弟之</hi>
<hi>妻妾</hi>凡婦人相饗無降<hi>姑饗婦人送者於房無降者以北洗篚在上</hi>○漢平帝<lb/>
詔光祿大夫劉歆等雜定婚禮四輔公卿大夫博士郎<lb/>
吏家屬皆以禮娶迎立軺□馬<hi>立乗小車也□馬儷駕也新定此制也□音少</hi>
<pb n="KR2m0001_WYG_063-20b"/>
<hi>幸切</hi>○後漢鄭衆百官六禮辭大略同於周制而納采女<lb/>
家答辭末云奉酒肉若干再拜反命其所稱前人不云<lb/>
吾子皆云君六禮文皆封之先以紙封表又加以皁囊<lb/>
著箧中又以皁衣箧表訖以大囊表之題檢文言謁箧<lb/>
某君門下其禮物凡三十種各内有謁文外有賛文各<lb/>
一首封如禮文箧表訖蠟封題用皁帔盖於箱中無囊<lb/>
表便題檢文言謁箧某君門下便書賛文通共在檢上<lb/>
<hi>禮物按以𤣥纁羊鴈清酒白酒粳米稷米蒲葦卷柏嘉禾長命縷膠漆五色絲合歡鈴九子墨金錢祿得香草</hi>
<pb n="KR2m0001_WYG_063-21a"/>
<hi>鳯皇舍利獸鴛鴦受福獸魚鹿烏九子婦陽燧總言物之所衆者𤣥象天纁法地羊者祥也羣而不黨鴈則随</hi>
<hi>陽清酒降福白酒歡之由粳米養食稷米粢盛蒲衆多性柔葦柔之久卷柏屈卷附生嘉禾湏祿長命縷縫衣</hi>
<hi>延夀膠能合異類漆内外光好五色絲章采屈仲不窮合歡鈴音聲和諧九子墨長生子孫金錢和眀不止祿</hi>
<hi>得香草為吉祥鳯皇雌雄伉合舍利獸㢘而謙鴛鴦飛止湏匹鳴則相和受福獸體恭心慈魚䖏淵無射鹿者</hi>
<hi>祿也烏知反哺孝於父母九子婦有四徳陽燧成明安身又有丹為五色之榮青為色首東方始</hi>○魏<lb/>
制諸侯娶妃以皮馬為庭實加以大璋王娶妃公主嫁<lb/>
五禮用絹百九十匹○晉太康八年有司奏王侯婚禮<lb/>
𤣥纁束帛加璧乗馬大夫用𤣥纁束帛加羊<hi>奏曰古者以皮馬庭</hi>
<pb n="KR2m0001_WYG_063-21b"/>
<hi>實天子加榖珪諸侯加大璋可依周禮改璧用璋其羊鴈酒米𤣥纁之禮並如故</hi>諸侯婚禮加<lb/>
納采告期親迎各帛五疋及納徴馬四匹皆令夫家自<lb/>
備唯璋官為具足<hi>尚書朱整議按魏氏故事王娶妃公主嫁之禮天子諸侯以皮馬為庭實</hi>
<hi>天子加以榖珪諸侯加以大璋漢髙祖制聘后黄金貳萬斤馬十二匹聘夫人黄金五千斤馬四匹魏制娶妃</hi>
<hi>公主嫁之禮用絹一百九十匹及晉興故事用絹三百匹詔曰公主嫁由夫氐不宜皆備物賜錢使足而已唯</hi>
<hi>給璋餘如故</hi>○東晉王堪六禮辭並為賛頌儀云於版上各<lb/>
方書禮文壻父名媒人正版中納采於版左方裹以皁<lb/>
囊白繩纒之如封章某官某君大門下封某官甲乙白<lb/>
<pb n="KR2m0001_WYG_063-22a"/>
奏無官言賤子禮版奉案承之酒羊鴈繒采錢米别版<lb/>
書之裹以白繒同著案上羊則牽之豕鴈以籠盛繒以<lb/>
笥盛采以匳<hi>音㢘</hi>盛米以黄絹囊盛米稱斛數酒稱器脯<lb/>
腊以斤數媒人齎禮到女氏門使人執鴈主人出相對<lb/>
揖畢以鴈付主人侍者媒人進主人侍者執鴈立於堂<lb/>
下從者以奉案入媒人退席當主人前跪曰甲乙使某<lb/>
敬薦不腆之禮<hi>按禮唯婚辭云不得稱不腆故婚記云幣必誠辭無不腆此恐王堪之說有誤</hi>
<hi>云</hi>主人跪答曰君之辱不敢辭事畢還座從者進奉案<lb/>
<pb n="KR2m0001_WYG_063-22b"/>
主人前主人侍者以鴈退禮物以次進中庭主人設酒<lb/>
媒人跪曰甲乙使某獻酒却再拜主人答拜還座主人<lb/>
酢媒人媒不復答○齊東昏侯永元元年尚書令徐孝<lb/>
嗣上議曰按婚禮實篚以四爵加以合卺既崇尚質之<lb/>
禮及象判合之義三王作之而用大古之器重夫婦之<lb/>
始也今雖以方樏示約而彌乖昔典又連卺以鎻盖出<lb/>
近俗復别有牢燭雕費彩飾亦曩制請除金銀連鎖自<lb/>
餘雜器悉用埏陶堂人執燭足充燎牢燭華侈亦宜停<lb/>
<pb n="KR2m0001_WYG_063-23a"/>
省奏可○梁大同五年臨城公婚夫人於皇太子妃為<lb/>
姑姪遂見之制議者互有不同皇太子令曰纁鴈之儀<lb/>
既稱合於二姓酒食之㑹亦有因不失親若使榛栗段<lb/>
脩贄饋必舉副笄編珈盛飾斯備不應婦見之禮獨以<lb/>
親闕頃者敬進<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>醴已𫝊婦事之則而舉盤沃盥不行<lb/>
侯服之家是知繁省不同質文異代臨城公夫人於妃<lb/>
既是姑姪宜停省○北齊婚禮聘第一品以下至三品<lb/>
用𤣥三匹纁二匹束帛十匹璧一<hi>四品以下皆無璧</hi>豹皮二<hi>六品</hi>
<pb n="KR2m0001_WYG_063-23b"/>
<hi>以下至徔九品用鹿皮</hi>錦采四十匹二品三十匹三品二十匹<hi>四品</hi>
<hi>雜采十六匹五品十匹六品七品五匹</hi>絹百四十匹二品百二十匹三品<lb/>
百匹<hi>六品以下至九品逓降二十匹</hi>羔羊一口羊二口犢二頭酒黍稷<lb/>
稻米麵各四斛<hi>四品五品犢一酒黍以下各二斛六品以下無犢酒黍以下俱各一斛</hi>○<lb/>
議曰上古人食禽獸之肉而衣其皮毛周氏尚文去質<lb/>
𤣥衣纁裳猶用皮為韠所以制婚禮納徴用𤣥纁儷皮<lb/>
充當時之所服耳秦漢以降衣服制度與三代殊乃不<lb/>
合更以𤣥纁及皮為禮物也又有用虎皮豹皮者王彪<lb/>
<pb n="KR2m0001_WYG_063-24a"/>
之云取威猛有斑彩尤臆說也<hi>彪之當時有學知禮者且婦人主中饋婦道本</hi>
<hi>柔順乃云取其威猛何乃<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>誤</hi>人之常情非今是古不詳古今之異制<lb/>
禮數之徔宜今時俗用五色信頗謂得禮之變也或曰<lb/>
近代所以尚循𤣥纁儷皮之制男女配合敎化人倫示<lb/>
存古儀務重其禮安可捨棄有類去羊答曰𤣥纁及皮<lb/>
當時之要詳觀三代制度或沿或革不同皆貴適時並<lb/>
無虛事豈今百王之末畢循往古之儀如三代制天子<lb/>
諸侯至庶人祭則立尸秦漢則廢又天下列國唯事征<lb/>
<pb n="KR2m0001_WYG_063-24b"/>
伐志存於射建侯擇士皆主於斯秦漢以降改制郡縣<lb/>
戰争既息射藝自輕唯祀與戎國之大事今並豈要復<lb/>
舊制乎其朝宗覲遇行朝享禮畢諸侯皆右肉袒於廟<lb/>
門之東乃入門右北面立告聽事今豈湏行此禮乎賔<lb/>
禮甚重兩楹間有反爵之坫築土為之今㑹客豈湏置<lb/>
坫乎又並安能復言古道邪略舉數事其餘可知也何<lb/>
必納徴猶重無用之物徒稱古禮是乖徔宜之㫖易曰<lb/>
随時之義大矣哉先聖之言不可誣也○大唐顯慶四<lb/>
<pb n="KR2m0001_WYG_063-25a"/>
年十月詔天下嫁女受財三品以上之家不得過絹三<lb/>
百匹四品五品不得過二百匹六品七品不得過一百<lb/>
匹八品以下不得過五十匹皆充所嫁女資装䒭用其<lb/>
夫家不得受陪門之財<hi>李義府奏</hi>太極元年十一月左司郎<lb/>
中唐紹上表曰士庶親迎之禮備諸六禮所以承宗廟<lb/>
事舅姑當湏昏以為期詰朝謁見往者下俚庸鄙時有<lb/>
障車<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>其酒食以為戯樂近日此風轉盛上及王公乃<lb/>
廣奏音樂多集徒侣遮擁道路留滯淹時邀致財物動<lb/>
<pb n="KR2m0001_WYG_063-25b"/>
踰萬計遂使障車禮貺過於聘財歌舞喧譁殊非助感<lb/>
既虧名敎又蠧風猷諸請一切禁斷徔之開元十九年<lb/>
四月勅於京城置禮㑹院屬司農寺其什物各令所司<lb/>
供<hi>院在崇仁坊南街</hi>建中元年十一月禮儀使顔真卿等奏郡<lb/>
縣主見舅姑請於禮㑹院過事眀日早舅姑坐堂行執<lb/>
笲之禮其觀華燭伏以婚禮主敬竊恐非宜並請停障<lb/>
車下壻却扇等行禮之夕可以感思至於聲樂竊恐非<lb/>
禮並請禁斷相見儀制近代設以氊帳擇地而置此乃<lb/>
<pb n="KR2m0001_WYG_063-26a"/>
虜禮穹廬之制合於堂室中置帳請准禮施行俗忌今<lb/>
時以子午卯酉年謂之當梁年其年娶婦舅姑不相見<lb/>
盖禮無所據亦請禁斷並徔之其制多因周禮以三品<lb/>
以上五品以上六品以下為降殺並如開元禮<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_063-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷二十八</head> <lb/>
    <p>
<pb n="KR2m0001_WYG_033-1a"/>
欽定四庫全書<lb/>
　通典卷二十八<lb/>
　　唐　京　兆　杜　佑　君　卿　纂<lb/>
　職官十<lb/>
　　武官上<lb/>
　　將軍總叙<lb/>
三代之制天子六軍其將皆命卿<hi>一萬二千五百人爲軍</hi>故夏書<lb/>
曰大戰於甘乃召六卿葢古之天子寄軍政於六卿居<lb/>
<pb n="KR2m0001_WYG_033-1b"/>
則以田警則以戰所謂入使理之出使長之之義其職<lb/>
在國則以比長閭胥族師黨正州長鄉大夫爲稱其在<lb/>
軍則以卒伍司馬將軍為號所以異軍國之名諸侯之<lb/>
制大國三軍次國二軍小國一軍其將亦命卿也晋獻<lb/>
公初作二軍公將上軍則將軍之名起於此也魏獻子<lb/>
衛文子並居將軍之號<hi>左𫝊曰晋閻没女寛謂魏獻子曰豈將軍食之而有不足注曰</hi>
<hi>獻子為中軍率故謂之將軍又禮記曰將軍文子之䘮既除而後越人來弔又家語曰衞將軍文子問於子貢</hi>
<hi>是也文子爲衛之將軍名彌牟</hi>自戰國置大將軍周末又置前後左右<lb/>
<pb n="KR2m0001_WYG_033-2a"/>
將軍至秦將軍之言多矣漢興置大將軍驃騎將軍位<lb/>
次丞相車騎將軍衛將軍左右前後將軍皆金印紫綬<lb/>
位次上卿<hi>後漢志曰漢將軍比公者四謂大將軍驃騎車騎衛將軍</hi>掌京師兵衞四<lb/>
夷屯警孝武征閩越東甌又有伏波樓船及伐朝鮮大<lb/>
宛復置横海度遼貳師宣帝增以蒲類破羌權時之制<lb/>
若此非一亦不常設光武中興諸將軍皆稱大及天下<lb/>
已定武官悉省<hi>後漢志曰其前後雜號將軍皆主征伐事訖皆罷</hi>四征興於漢<lb/>
代四安起於魏初四鎭通於柔遠<hi>鎭東西南並後漢末冇之鎭北魏置</hi>四<lb/>
<pb n="KR2m0001_WYG_033-2b"/>
平止於䘮亂<hi>魏置</hi>晋武帝重兵官故軍校多選朝廷清重<lb/>
之士居之置中軍將軍以統宿衞七軍及五王作難東<lb/>
海王越以頃興事皆由殿省乃奏宿衞有侯爵者皆罷<lb/>
之時殿中武官並封侯由是出者畧盡皆涕泣而去乃<lb/>
以東海國官領左右衞以國兵宿衞晋宋以來以領軍<lb/>
䕶軍左右二衛驍騎游擊將軍謂之六軍<hi>宋輿服志曰驃騎車騎衞</hi>
<hi>將軍及諸將軍加大者皆金章紫綬武冠佩水蒼玉諸軍司馬銀章青綬朝服武冠</hi>其四安四平<lb/>
左右前後征虜等將軍及四中郎將晋代荀羡王胡之<lb/>
<pb n="KR2m0001_WYG_033-3a"/>
並居此官宋齊以來惟處諸王素族無爲者齊以二衛<lb/>
<hi>左右</hi>四軍<hi>前後左右將軍/謂之四軍也</hi>五校<hi>即漢之五校</hi>驍騎游擊積射强<lb/>
弩殿中員外殿中武衞七將軍殿中司馬左右及虎賁<lb/>
之中郎將冗從僕射<hi>宋志曰冗從僕射漢東京冇中黄門冗從僕射非其職也魏代因其</hi>
<hi>名而置冗從僕射職官要錄曰本期門之職漢桓帝時置冗從僕射掌諸散從其射事則主帥之</hi>羽林<lb/>
監武騎常侍謂之西省而散騎爲東省梁武帝以將軍<lb/>
之名髙下舛雜命更加釐定於是有司奏置一百二十<lb/>
五號將軍以鎭衞驃騎車騎爲二十四班<hi>内外通用</hi>四征四<lb/>
<pb n="KR2m0001_WYG_033-3b"/>
中爲二十三班<hi>四中謂軍衞撫權</hi>八鎮爲二十二班<hi>東西南北左右前後</hi>
八安爲二十一班<hi>東西南北左右前後</hi>四平四翊爲二十班<hi>四平東西</hi>
<hi>南北四翊左右前後</hi>凡三十六號爲重號將軍又有五徳將軍<hi>忠勇</hi>
<hi>軍師武臣爪牙龍騎雲麾鎭兵翊師宣惠果毅智威仁威勇威信威嚴威智武仁武勇武信武嚴武謂五徳將</hi>
<hi>軍</hi>以班多者為貴凡十品二十四班品十取其盈數班<lb/>
二十四以法氣序制簿悉以大號居後以爲選法自小<lb/>
遷大也前史所記以位得從公故將軍之名次於台槐<lb/>
之下至是備其班品敘於百官之外凡一百二十五將<lb/>
<pb n="KR2m0001_WYG_033-4a"/>
軍後魏將軍之名多矣謂驃騎車騎衞爲三將軍末年<lb/>
有八柱國大將軍其中六人各督二大將軍<hi>事在柱國將軍篇</hi>
凡十二大將軍<hi>元贊元育元廓侯莫陳順宇文遵逹奚武李逺豆盧寜宇文貴賀蘭祥楊忠王</hi>
<hi>雄此十二大將軍</hi>又各分統開府一人一開府領一軍兵是爲<lb/>
二十四軍分掌禁旅當爪牙禦侮之寄自大統十六年<lb/>
以後功臣位至柱國及大將軍者衆矣咸是散秩無復<lb/>
統禦<hi>後周武帝三年改諸軍軍士並爲侍官</hi>隋煬帝以左右衞<hi>隋初舊名</hi>左右<lb/>
屯衛<hi>改左右領軍爲之</hi>左右禦衛<hi>新加/置</hi>左右候衞<hi>改左右武候為之</hi>凡<lb/>
<pb n="KR2m0001_WYG_033-4b"/>
十二衞各置大將軍一人將軍二人以總府事<hi>毎衛各置長史</hi>
<hi>録事叅軍司倉兵騎鎧等叅軍員軍人總名衛士</hi>盖魏周十二大將軍之遺制<lb/>
大唐武徳初秦王既平王世充及竇建徳髙祖以秦王<lb/>
功殊今古自昔位號不足以爲稱乃特置天䇿上將軍<lb/>
以拜焉位在王公上及升儲宮遂廢天䇿府二年七月<lb/>
髙祖以天下未定事資武力將舉闗中之衆以臨四方<lb/>
乃置十二軍分闗中諸府以𨽻焉<hi>以萬年道爲參旗軍長安道爲鼔旗軍富</hi>
<hi>平道爲𤣥戈軍醴泉道爲丹鉞軍同州道爲羽林軍華州道爲騎官軍寜州道爲折威軍岐州道爲平道軍豳</hi>
<pb n="KR2m0001_WYG_033-5a"/>
<hi>州道爲招揺軍麟州道爲苑遊軍涇州道爲天紀軍宜州道爲天節軍</hi>毎軍將一人副一<lb/>
人取威名素重者爲之<hi>楊恭仁劉𢎞基長孫順徳等並爲其將</hi>督耕戰之<lb/>
備自是士馬强勁無敵於天下五年省七年以突厥寇<lb/>
掠復置十二軍後又省之其後定制有左右衞<hi>隋之翊衛</hi>左<lb/>
右驍左右武左右威<hi>左右威隋之屯衛</hi>左右領軍左右金吾<hi>金吾</hi>
<hi>隋之武候衞</hi>左右監門左右千牛凡十六衞大將軍各一人<lb/>
<hi>左右衞及左右金吾總謂之四衞其餘謂之雜衞</hi>將軍總三十人<hi>左右千牛衛將軍各一人</hi>
<hi>餘衛各二人</hi>左右羽林左右龍武左右神武六軍大將軍各<lb/>
<pb n="KR2m0001_WYG_033-5b"/>
一人將軍各三人皆有衛署<hi>開元十二年張説奏於三輔揀五尺八兵十二萬人</hi>
<hi>謂之彍騎置於南衙每月分番自此以後不復簡㸃</hi>其餘驃騎輔國鎭軍冠軍四<lb/>
大將軍雲麾勇武壯武宣威眀威定逺寜逺游騎游擊<lb/>
等九將軍並爲五品以上武散官先天二年正月十日<lb/>
勅往者衛士計戸取充使二十一入幕六十出軍既憚<lb/>
劬勞咸𣣔避匿今改取二十五以上充十五年即放出<lb/>
頻經征鎭者十年放出自今以後羽林飛騎先於衛士<lb/>
中簡擇開元十一年二月勅同華兩州精兵所出地資<lb/>
<pb n="KR2m0001_WYG_033-6a"/>
輦轂不合外支自今以後更不得取同華兩州兵防<lb/>
　　左右衞<hi>并親衞</hi>
漢京師有南北軍掌理禁衞<hi>南軍若今諸衛北軍若今羽林等軍周勃馳入北軍</hi>
<hi>是也</hi>初有衞將軍<hi>説在本篇</hi>魏末晋文王又置中衞將軍武帝<lb/>
受禪分中衛爲左右衞將軍<hi>以羊琇爲左趙序爲右</hi>並置佐吏皆<lb/>
掌宿衞營兵銀章青綬武冠綘朝服佩水蒼玊宋齊謂<lb/>
之二衞各領營兵每暮一人宿直後増二衞儀從爲九<lb/>
十人陳因之後魏永光初又增置左右衞將軍各二人<lb/>
<pb n="KR2m0001_WYG_033-6b"/>
北齊二人分掌左右廂所主朱華閣以外各武衞將軍<lb/>
二人貳之隋初左右衞大將軍各一人將軍各二人又<lb/>
各統親衞煬帝改左右衞為左右翊衞<hi>又加置親衞并領勲武三衞煬</hi>
<hi>帝改三衞爲三侍非翊衞府皆無三侍</hi>其所領軍士名爲驍騎大唐復爲<lb/>
左右衞大將軍各一人<hi>掌宮掖禁禦督攝隊伍</hi>將軍各二人<hi>貳大將軍</hi>
<hi>事</hi>○長史各一人晋武帝置左右衞各有長史司馬東<lb/>
晉省長史歴宋齊梁陳後魏北齊並同至隋左右衞各<lb/>
置長史一人大唐因之○錄事參軍各一人東晋元帝<lb/>
<pb n="KR2m0001_WYG_033-7a"/>
初爲鎭東大將軍置録事參軍自後無聞梁皇弟皇子<lb/>
府有中録事叅軍及録事叅軍各一人後魏二大公府<lb/>
及第一第二第三品將軍府及始蕃王二蕃王三蕃王<lb/>
府各有録事參軍官北齊因之隋左右衞府各有錄事<lb/>
參軍一人大唐因之○倉曹叅軍各二人東晋元帝為<lb/>
鎭東大將軍有倉曹叅軍宋武帝相府亦置後魏與録<lb/>
事叅軍同置北齊因之隋左右衞府各有倉曹叅軍一<lb/>
人大唐因之置二人○兵曹叅軍各二人歴代皆與倉<lb/>
<pb n="KR2m0001_WYG_033-7b"/>
曹同置○騎曹叅軍各一人魏司馬景王爲大將軍有<lb/>
騎兵宋武帝為相有騎兵叅軍隋左右衞府有騎兵叅<lb/>
軍大唐初因之其後改爲騎曹○胄曹叅軍各一人東<lb/>
晋元帝爲鎮東大將軍有鎧曹叅軍宋武帝為相亦有<lb/>
之齊有左右鎧曹各一人隋左右衛府有鎧曹行叅軍<lb/>
事一人大唐因之長安初改爲胄曹神龍初復爲鎧曹<lb/>
開元初復爲胄曹凡自十六衛及東宮十率府録事及<lb/>
兵倉騎胄等曹叅軍通謂之衞佐並爲美職漢魏以來<lb/>
<pb n="KR2m0001_WYG_033-8a"/>
諸將軍有長史以下官屬今諸衞所置蓋亦因其舊號<lb/>
考其資位則全校㣲矣其下諸衞官屬並同○左右親<lb/>
衞中郎將府中郎將之名秦漢以來有之非今任也<hi>别具</hi>
<hi>中郎將五官左右篇中</hi>今中郎將因隋毎衞各置開府一員以統<lb/>
之大唐武徳七年改開府爲中郎將親衞爲一府勲衞<lb/>
翊衞各爲一府中郎將各一人掌領校尉以下宿衞總<lb/>
判府事大唐武徳七年改親衛驃騎將軍爲之其勲翊<lb/>
二衛亦然左右郎將一人隋備身府置左右郎將大唐<lb/>
<pb n="KR2m0001_WYG_033-8b"/>
因其名武徳七年改親衞車騎將軍爲之其勲翊二衞<lb/>
亦然掌二中郎將之職録事叅軍一人掌受府事兵曹<lb/>
叅軍一人掌判府事校尉五人<lb/>
　　左右驍衞<lb/>
漢有驍衞將軍謂之雜號將軍武帝以李廣爲之後省<lb/>
後漢初改屯衞爲驍騎魏置爲中軍晋領營兵兼統宿<lb/>
衞梁以來其任愈重天監六年置左右驍騎領朱衣直<lb/>
閤並給儀從北徐州刺史昌義之首爲此職出則羽儀<lb/>
<pb n="KR2m0001_WYG_033-9a"/>
清道入則與二衛通直臨軒則升殿夾侍改舊驍騎曰<lb/>
雲騎陳有左右驍騎及雲騎<hi>陳韋翽爲驍騎將軍素有名稱毎大事恒令夾侍左</hi>
<hi>右時人榮之</hi>永定二年詔云左右驍騎宜通文武文官則用<lb/>
心腹武官則用功臣所給儀從同太子二衞率後魏北<lb/>
齊並有驍騎將軍之職後周有左右驍騎率上士至隋<lb/>
開皇十八年置備身府煬帝即位改左右偹身府爲左<lb/>
右驍衛府所領軍士名曰豹騎其備身府又别置焉大<lb/>
唐因隋置左右驍衛府龍朔二年去府字光宅元年改<lb/>
<pb n="KR2m0001_WYG_033-9b"/>
左右驍衞爲左右武威神龍元年復舊大將軍各一人<lb/>
所掌與左右衞同將軍各二人以副之<hi>領官屬並隋置大唐因之同左</hi>
<hi>右衛</hi>
　　左右武衞<lb/>
後漢末曹公爲丞相有武衛營及魏文帝乃置武衞將<lb/>
軍以主禁旅晋宋齊梁陳隋又有建武奮武廣武等將<lb/>
軍至隋採諸武之名置左右武衞大將軍一人將軍各<lb/>
二人以總府事煬帝改所領軍士名熊騎大唐光宅元<lb/>
<pb n="KR2m0001_WYG_033-10a"/>
年改爲左右鷹揚衞神龍元年復爲武衞其制與隋同<lb/>
所掌如左右衛<hi>領官屬並隋置大唐因之同左右衞</hi>
　　左右威衞<lb/>
隋初有領軍府煬帝改爲左右屯衞大唐因之貞觀十<lb/>
二年左右屯衛始置飛騎出遊幸即衣五色袍乘六閑<lb/>
馬賜猛獸衣韀而從焉龍朔二年改左右屯衞爲左右<lb/>
威衞而别置左右屯營亦有大將軍等官<hi>尋改左右屯營爲羽林</hi>
光宅元年改威衞爲豹韜衞神龍元年復舊所掌如左<lb/>
<pb n="KR2m0001_WYG_033-10b"/>
右衞<hi>領官屬並隋置大唐因之同左右衛龍朔二年左右威衛舊官之員外各置錄事參軍一人府三人</hi>
<hi>史四人並𨽻左右羽林軍統本司事</hi>
　　左右領軍衞<lb/>
初魏武爲漢丞相相府自置領軍非漢官也建安十二<lb/>
年改爲中領軍以史渙爲之與䕶軍韓浩皆領禁兵文<lb/>
帝受漢禪始置領軍將軍主五校中壘武衞三營<hi>魏文帝踐</hi>
<hi>祚始置領軍將軍以曹休爲之</hi>晋武帝初省使中軍將軍羊祜統二衞<lb/>
前後左右驍騎七軍營兵即領軍之任也祜遷罷復置<lb/>
<pb n="KR2m0001_WYG_033-11a"/>
北軍中候懐帝永嘉中改中軍曰中領軍元帝永昌元<lb/>
年復改曰北軍中候尋復爲領軍成帝時復以爲中候<lb/>
而陶侃居之尋復爲領軍魏晋領䕶皆金章紫綬中領<lb/>
中䕶銀章青綬武冠絳朝服佩水蒼玉<hi>晋郄鑒庾亮紀瞻卞壼陸曄禇</hi>
<hi>翼王彪之㑹稽王道子沈嘉武陵王導孔安國謝鯤等並爲領軍</hi>宋置領軍將軍一人<lb/>
掌内軍䕶軍將軍一人掌外軍齊有領軍及中領軍凡<lb/>
爲中小輕同一官也諸爲將軍官皆敬䕶諸王爲將軍<lb/>
相逄則領䕶讓道領軍置長史以下官屬梁領軍將軍<lb/>
<pb n="KR2m0001_WYG_033-11b"/>
管天下兵要謂之禁司與左右僕射爲一流中領軍與<lb/>
吏部尚書爲一流<hi>梁蕭景爲領軍將軍管天下兵要監局官僚皆近倖多驕侈景在職峻切</hi>
<hi>官曹肅然其監局多事唯景及臧盾長於撥繁繼居此職並著聲稱</hi>陳因之後魏有領軍<lb/>
䕶軍<hi>二職若侍臣帶者加中</hi>又有領軍將軍䕶軍將軍二軍與領<lb/>
䕶不並置北齊領軍府凡禁衞官皆主之以髙歸彦爲<lb/>
領軍大將軍領軍加大自歸彦始隋有左右領軍府各<lb/>
掌十二軍籍帳差科辭訟之事不置將軍唯有長史司<lb/>
馬諸曹掾屬等官煬帝改領軍爲左右屯衞<hi>即今左右威衛</hi>大<lb/>
<pb n="KR2m0001_WYG_033-12a"/>
唐復採舊名别置領軍衞分爲左右龍朔二年改爲左<lb/>
右戎衞咸亨元年復舊光宅元年改爲左右玉鈐衞神<lb/>
龍元年復舊各置大將軍一人掌宮掖禁備督攝隊伍<lb/>
與左右諸衛同將軍各二人以副之<hi>長史齊梁陳並冇之北齊有長史司</hi>
<hi>馬隋置録事以下諸曹大唐因之同左右衛</hi>
　　左右金吾衞<lb/>
秦有中尉掌徼循京師<hi>如淳曰所謂游徼徼循禁備盗賊也顔師古曰徼謂遮繞音工</hi>
<hi>釣反</hi>漢武帝太初元年更名執金吾<hi>應劭曰吾者禦也掌執金革以禦非常顔</hi>
<pb n="KR2m0001_WYG_033-12b"/>
<hi>師古曰金吾鳥名也主辟不祥天子出職主先𨗳以禦非常故執此鳥之象因以名官</hi>緹騎二百<lb/>
人<hi>緹騎無秩比史食俸</hi>五百二十人輿服𨗳從光生滿路羣僚之<lb/>
中斯最壯矣<hi>光武㣲時歎曰仕宦當爲執金吾</hi>舊掌京師盗賊考按疑<lb/>
事郅都寗成王温舒減宣等皆截理横噬虎而冠者也<lb/>
一切理辨亦旋誅黜<hi>郅都爲中尉見者側目號爲蒼鷹</hi>後漢掌宮外戒<lb/>
司非常水火之事<hi>衛尉廵行宮中金吾徼廵宮外相爲表裏以擒姦討猾</hi>月三繞<lb/>
行宮外及主兵噐自中興但專徼循不與他政魏武秉<lb/>
政復爲中尉晋初罷直至後周置武環率武候率下大<lb/>
<pb n="KR2m0001_WYG_033-13a"/>
夫各二人隋置左右武候府大將軍一人將軍三人掌<lb/>
車駕出入先驅後殿晝廵夜察執捕姦非𤇺候道路水<lb/>
草所宜廵狩師田則掌其營禁煬帝大業三年改爲左<lb/>
右武候衛所領軍士名佽飛<hi>漢百官表曰漢冇左弋令武帝太初元年更名佽飛</hi>
<hi>掌弋射屬少府光武省之隋氏採舊名</hi>大唐又爲左右武候府龍朔二年<lb/>
改爲左右金吾衞置大將軍一人所掌與隋同將軍二<lb/>
人副其事<hi>領官屬並隋置大唐因之</hi>
　　左右監門衞<lb/>
<pb n="KR2m0001_WYG_033-13b"/>
隋初有左右監門府將軍各一人掌宮殿門禁及守衛<lb/>
事各置郎將二人校尉直長各三十人<hi>有長史司馬錄事及倉兵二曹</hi>
<hi>叅軍鎧曹行叅軍各一人二漢有城門校尉掌京師城門屯兵非今任也</hi>煬帝改將軍爲郎<lb/>
將各一人正四品置官屬並同備身府大唐左右監門<lb/>
府置大將軍中郎將等官龍朔二年改府爲衞大將軍<lb/>
各一人所掌與隋同將軍各二人以副之中郎將各四<lb/>
人分掌諸門以時廵檢<hi>領官屬並隋置大唐因之</hi>
　　左右千牛衛<lb/>
<pb n="KR2m0001_WYG_033-14a"/>
千牛刀名後漢有千牛備身掌執御刀因以名職<hi>謝綽宋拾</hi>
<hi>遺有千牛刀即人君防身刀也齊尚書楊玉夫取千牛刀殺蒼梧王是也其義盖取莊子云庖丁為文惠君解</hi>
<hi>牛十九年所割者數千牛而刀刃若新發於硎因以為備身刀名</hi>北齊千牛備身屬左<lb/>
右將軍隋有左右領左右府大將軍一人將軍二人掌<lb/>
侍衞左右供御兵仗領千牛備身十二人掌執千牛刀<lb/>
備身左右十二人掌供御刀箭備身十六人掌宿衞侍<lb/>
從<hi>左右置長史司馬録事叅軍及倉兵二曹叅軍事鎧曹行叅軍</hi>煬帝改左右領左右<lb/>
府爲左右備身府置備身郎將等官大唐貞觀中復爲<lb/>
<pb n="KR2m0001_WYG_033-14b"/>
左右領左右府顯慶五年始置左右千牛府龍朔二年<lb/>
改左右千牛府爲左右奉宸衞後改爲左右千牛衞神<lb/>
龍二年各置大將軍一人<hi>初以安國相王爲千牛衞大將軍是時王以常登帝位</hi>
所掌與隋同總判衛事將軍各一人以副之中郎將各<lb/>
一人通判衞事<hi>領官屬即隋左右領左右府長史以下大唐改之</hi>左右千牛備<lb/>
身各十二人<hi>龍朔中改爲左右奉裕咸亨初復舊垂拱二年又改爲奉裕神龍元年復舊</hi>掌<lb/>
執御刀宿衞侍從<hi>皆以髙蔭子弟年少姿容美麗者補之花鈿繡服衣綠執象爲貴胄起家</hi>
<hi>之良選</hi>備身左右十二人<hi>執御刀弓箭/宿衞侍省</hi>備身各一百人<hi>掌宿</hi>
<pb n="KR2m0001_WYG_033-15a"/>
<hi>衞侍從</hi>
　　左右羽林衞<lb/>
漢武太初元年初置建章營騎後更名羽林騎言其爲<lb/>
國羽翼如林之盛<hi>顔師古曰如羽之疾如林之多一云象天文羽林星主車騎也</hi>宣帝<lb/>
令中郎將騎都尉監羽林謂之羽林中郎將領郎百人<lb/>
謂之羽林郎選隴西漢陽安定北地西河上郡良家子<lb/>
便弓馬者以爲之一名巖郎言其禦侮巖除之下<hi>後漢志曰</hi>
<hi>言從逰獵還宿殿階巖下室中故號巖郎或説爲巖郎取其巖屬素整也</hi>又置羽林左右監<lb/>
<pb n="KR2m0001_WYG_033-15b"/>
<hi>後漢志曰羽林左監一人主羽林左騎羽林右監一人主羽林右騎皆六百石</hi>取從軍死事之<lb/>
子孫養之羽林官教以五兵號曰羽林孤兒<hi>五兵謂弓矢殳矛戈</hi>
光武中興以所征伐士勞苦者爲之其後復簡五營髙<lb/>
手别爲左右監羽林父死子繼與虎賁同所居之署謂<lb/>
之寺<hi>延熹六年减虎賁羽林住寺不任事者半俸</hi>二漢並屬光祿勲<hi>後漢竇固鄧彪</hi>
<hi>並爲羽林</hi>魏羽林左右監與漢同<hi>夏侯𤣥爲右桓範爲左</hi>晋罷羽林中<lb/>
郎將又省一監置一監而已哀帝省宋武帝永初初復<lb/>
置江右領營兵江左無復營兵羽林監及虎賁中郎將<lb/>
<pb n="KR2m0001_WYG_033-16a"/>
並銅印墨綬武冠絳朝服其在陛列則鶡尾冠<hi>鶡鳥每鬬死不</hi>
<hi>止</hi>絳紗縠單衣江左不復著鶡冠齊因之後魏有羽林<lb/>
監北齊置監十五人後周有左右羽林率屬大司馬隋<lb/>
煬帝改左右領軍爲左右屯衞所領兵爲羽林大唐貞<lb/>
觀十二年於𤣥武門置左右屯營以諸衞將軍領之其<lb/>
兵名曰飛騎又於飛騎中簡才力驍㨗善射者號爲百<lb/>
騎扈從逰幸則衣五色袍乘六閑馬賜猛獸衣韀龍朔<lb/>
二年改左右屯營爲左右羽林軍武太后臨朝永昌元<lb/>
<pb n="KR2m0001_WYG_033-16b"/>
年改百騎為千騎天授中改軍爲衞中宗景龍元年改<lb/>
千騎爲萬騎大將軍一人<hi>大足元年左右羽林衞各增置將軍一人</hi>所掌與<lb/>
左右衞同將軍各三人以副之<hi>領官屬並大唐置</hi>
　　左右龍武軍<hi>左右神武等軍附</hi>
大唐之初有禁兵號爲百騎屬羽林永昌元年改羽林<lb/>
百騎爲千騎景龍元年改千騎爲萬騎仍分爲左右營<lb/>
開元二十六年析羽林軍置左右龍武軍以左右萬騎<lb/>
營𨽻焉<hi>官屬並大唐置至徳中分置左右神武軍各置官屬如羽林之制</hi>
<pb n="KR2m0001_WYG_033-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_033-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷二十八<lb/>
</p>
<p>
</p>
  </div>
</body>
</text>
</TEI>
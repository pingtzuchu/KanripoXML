<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百六十一</head> <lb/>
    <p>
<pb n="KR2m0001_WYG_166-1a"/>
欽定四庫全書<lb/>
　通典卷一百六十一<lb/>
　　唐　京　　兆　杜　佑　君　　卿　纂<lb/>
　兵十四<lb/>
孫子曰水因地而制形兵因敵而制勝<hi>言水因地傾側而制其流兵因</hi>
<hi>敵之虧闕而取其勝者也</hi>故兵無常勢水無常形<hi>言其有變化故地有方圓</hi>能隨<lb/>
敵變化而取勝者謂之神<hi>勢盛必衰形露必敗故能因敵變化勝之若神</hi>懸權<lb/>
而動<hi>量敵動也</hi>故五行無常勝四時無常位<hi>五行謂金木水火土四時謂春</hi>
<pb n="KR2m0001_WYG_166-1b"/>
<hi>夏秋冬言五行更王四時迭用</hi>日有短長月有生死<hi>兵無成勢盈縮隨敵日月盛衰猶兵</hi>
<hi>之形勢或弱或強也</hi>
　　因機設權<lb/>
春秋時晉師伐秦秦人毒涇上流師人多死也○春秋<lb/>
時楚師伐吳箴尹固與王同舟王使執燧象以奔吳師<lb/>
<hi>燒火燧繫象尾使赴吳師驚却之鍼職深切</hi>○春秋時邾人城翼<hi>翼邾邑也</hi>還將<lb/>
自離姑<hi>離姑邾邑也從離姑則道經魯之武城也</hi>大夫公孫鉏曰魯將禦我<lb/>
欲自武城還循山而南<hi>至武城而還依南山行不欲過武城</hi>大夫徐鉏曰<lb/>
<pb n="KR2m0001_WYG_166-2a"/>
道下遇雨將不出是不歸也<hi>謂此山道下濕</hi>遂自離姑<hi>遂過武城</hi>武<lb/>
城人塞其前<hi>以兵塞其前道</hi>斷其後之木而弗殊邾師過之乃<lb/>
推而蹷之遂敗邾師○春秋時晉將荀吳敗無終及羣<lb/>
狄於太原<hi>無終山戎也</hi>初將戰魏舒曰彼徒我車所遇又阨<lb/>
<hi>地險不便車阨鳥介切</hi>以什共車必克<hi>更增十人以當一車之用</hi>困諸阨又烏<lb/>
克<hi>車每困於阨道今去車故為必克也</hi>請皆卒<hi>去馬用歩卒</hi>自我始乃毁車以<lb/>
為行<hi>魏舒先自毁其屬車為歩陣也行户郎切</hi>五乘為三五<hi>乘車者三人五乘十五人今改</hi>
<hi>去車更以五人為五分為三五</hi>為五陣以相離兩於前伍於後專為右<lb/>
<pb n="KR2m0001_WYG_166-2b"/>
角叅為左角偏為前拒<hi>皆臨時處置之名</hi>以誘之狄人笑之<hi>笑其</hi>
<hi>失常也</hi>未陣而薄大敗之○戰國燕師伐齊已下七十餘<lb/>
城圍即墨未下齊將田單乃收城中得千餘牛為絳繒<lb/>
衣畫以五彩龍文束兵刄於其角而灌脂束葦於尾燒<lb/>
其端鑿城數十穴夜縱牛壯士五千人隨其後牛尾熱<lb/>
怒而奔燕軍燕軍大驚牛尾炬火光明炫燿燕軍視之<lb/>
皆龍文所觸盡死傷五千人因銜枚擊之而城中鼓噪<lb/>
從之老弱者皆擊銅器聲動天地燕軍大駭敗走而燕<lb/>
<pb n="KR2m0001_WYG_166-3a"/>
七十餘城皆復為齊○後漢初馮異將數萬人與賊約<lb/>
期會戰使壯士變服與赤眉同伏於道側明日赤眉使<lb/>
萬人攻異前部異裁出兵以救之<hi>裁少出兵所以示弱</hi>賊見勢弱<lb/>
遂悉衆攻異異乃縱兵大戰日昃賊氣衰伏兵卒起衣<lb/>
服相亂赤眉不復識别衆遂驚潰追擊大破於崤底○<lb/>
後漢末袁尚擊袁譚於平原使其將審配守鄴曹公攻<lb/>
鄴城尚聞鄴急棄平原而救求入城以計事者主簿李<lb/>
孚請行尚曰當何所辦孚曰今鄴圍甚急多人則不可<lb/>
<pb n="KR2m0001_WYG_166-3b"/>
孚乃自選溫信者三人不示其謀各給駿馬令釋戎器<lb/>
著平上冠持問事杖投暮直抵鄴下自稱曹公都督巡<lb/>
歴圍壘所過呵責失候者輒捶之自東歴西徑入曹公<lb/>
營當城門復怒守圍者收縳之因開圍馳入城下配以<lb/>
縋引之孚得入城中鼓噪皆呼萬歲守圍者以狀聞公<lb/>
笑曰此非徒入方且復出孚計事訖將還而外圍益急<lb/>
謂配曰城中榖少無用老㓜為不如驅出之省榖配乃<lb/>
夜揀得一千人皆令持白幡秉脂燭從三門而出請降<lb/>
<pb n="KR2m0001_WYG_166-4a"/>
孚將所來騎隨降人而出時守圍吏聞城中悉降火光<lb/>
照耀但共觀火不復視圍孚出北門而歸尚明日曹公<lb/>
聞孚已得去曰果如吾言○曹公征馬超於關中軍於<lb/>
渭南為賊衝突營不得立地又純沙不勝版築其將婁<lb/>
伯子說公曰今天寒可起沙為城以水灌之須臾成氷<lb/>
堅如鐵石功不達曙百堵斯立雖金湯之固未能過也<lb/>
公從之比明而就○吳將周瑜使甘寧據夷陵魏將曹<lb/>
仁圍寧呂䝉往救之仍分遣三百人柴斷嶮道賊走可<lb/>
<pb n="KR2m0001_WYG_166-4b"/>
得其馬軍到夷陵即日交戰所殺過半敵夜遁去行過<lb/>
柴道騎皆捨馬歩走䝉兵追蹙擊獲馬三百餘匹方船<lb/>
載還○吳將賀齊討黟<hi>音伊</hi>歙賊帥陳僕祖山等二萬人<lb/>
屯林歴林歴山四靣壁立髙數十丈徑路危狭不容方<lb/>
楯賊臨髙下石不可得攻軍住經日將吏患之齊身出<lb/>
行觀視形便陰募輕㨗士為作鐵戈密於隱嶮賊所不<lb/>
備處以戈拓山為縁道道成夜令人潛上乃多懸布以<lb/>
授下人得上百數十人四靣流布俱鳴鼓角齊勒兵待<lb/>
<pb n="KR2m0001_WYG_166-5a"/>
之賊夜聞鼓聲四合謂大軍悉已得上驚懼惑亂不知<lb/>
所為守路備嶮者皆走還依衆大軍因是得上其中有<lb/>
善禁術吳師刀劒不得㧞弓弩射矢皆還自向輒致不<lb/>
利齊曰吾聞之雄黃勝五兵還丹能威敵夫金有刄蟲<lb/>
有毒者皆可禁之以無刄之兵不毒之蟲彼必無能為<lb/>
也遂伐木為棓<hi>與棒同</hi>布陣四靣羅列俱鳴鼓角勒兵待<lb/>
曙賊惶遽無依禁術不效遂大破而降之○十六國後<lb/>
趙石勒將石季龍大掠陳蔡間而去留將姚豹守譙城<lb/>
<pb n="KR2m0001_WYG_166-5b"/>
住西臺東晉將祖逖遣將韓潛等鎮東臺同一大城賊<lb/>
從南門出入放牧逖軍開東門相守四旬逖以布囊盛<lb/>
土如米狀使千餘人運上臺又使數人擔米偽為疲極<lb/>
而息於道賊果逐之皆棄擔而走賊既獲米謂逖士衆<lb/>
豐飽而胡戎饑久益懼無復膽氣也○十六國前秦苻<lb/>
堅䧟襄陽晉將桓冲攻之堅將慕容垂率歩騎五萬救<lb/>
襄陽以石越為前鋒次於沔水垂越夜命三軍人持火<lb/>
炬於樹枝上光照數里冲懼退還上明○東晉末大將<lb/>
<pb n="KR2m0001_WYG_166-6a"/>
宋武帝北征廣固嶺南賊將徐道覆謂其帥盧循曰今<lb/>
日之機萬不可失既克都邑劉裕雖還無能為也循從<lb/>
之初道覆密欲裝舟艦乃使人伐船材於南康山偽云<lb/>
將下都貨之稱力少不能得致即賤賣之價減數倍居<lb/>
人貪賤賣衣物而市之贑<hi>古暗切</hi>石水急出船甚難皆儲<lb/>
之如是者數四故船板大積而百姓弗之疑及道覆舉<lb/>
兵案賣劵而取之無得隠匿者乃并裝之旬日而辦遂<lb/>
舉衆宼南康廬陵豫章郡諸守相皆委任奔走○東晉<lb/>
<pb n="KR2m0001_WYG_166-6b"/>
末宋武帝作相率兵伐後秦姚泓後魏遣將俄青等歩<lb/>
騎十萬屯河北帝有數千騎緣河隨晉軍進止時軍人<lb/>
縁河南岸牽百丈河流迅急有漂渡北岸者輒為魏人<lb/>
所殺掠遣軍纔過岸即退軍還復來宋武乃遣白直隊<lb/>
主丁旿<hi>音午</hi>率七百人車百乘於河北岸上去水百餘歩<lb/>
為却月陣兩頭抱河車置七仗士事畢使竪一白毦<hi>仍吏</hi>
<hi>切羽毛節</hi>魏人見數百人歩牽車上不解其意並未動宋武<lb/>
先命將朱超石戒嚴二千人白毦既舉超石馳往赴之<lb/>
<pb n="KR2m0001_WYG_166-7a"/>
并齎大弩百張一車益二十人設彭排於轅上魏人見<lb/>
營陣乃進圍營超石先以軟弓小箭射敵以衆少兵弱<lb/>
四面俱至攻營於是百弩俱發又遣善射叢箭射之魏<lb/>
衆既多弩不能制超石遂行别賫大鎚并千餘張矟乃<lb/>
斷矟長四尺以鎚鎚之一矟輒洞貫三四人魏衆不能<lb/>
當遂奔潰○宋檀祗為廣陵相亡命司馬國璠兄弟自<lb/>
北徐州界聚衆數百潛過淮因天夜陰暗率百許人縁<lb/>
廣陵城得入呌喚直上㕔事祗驚起出門將處分賊射<lb/>
<pb n="KR2m0001_WYG_166-7b"/>
之傷敗却入祗密語左右曰賊乘暗得入掩我不備但<lb/>
打五鼓懼暁必走矣賊聞鼓鳴將謂暁於是奔㪚追討<lb/>
盡獲之○宋將宗慤征林邑圍區粟城林邑王范陽邁<lb/>
遣將范毗沙達率萬餘人來救慤謂諸將曰宼衆我寡<lb/>
難與争鋒乃分軍為數道偃旗卧鼓慤潛進令曰聽吾<lb/>
鼓噪乃出山路榛深賊了不為備卒見軍至驚懼退走<lb/>
慤乘勝追討敗歸林邑仍攻區粟㧞之汎海陵山徑入<lb/>
象浦有大渠南來注浦宋軍阻渠置陣林邑王傾國來<lb/>
<pb n="KR2m0001_WYG_166-8a"/>
逆阻渠不得渡以具裝被象諸將憚之請待前後軍集<lb/>
然後擊慤曰不然吾已屠其堅城破其鋭衆我氣方厲<lb/>
彼已破膽一戰可定何疑焉慤以為外國有師子威服<lb/>
百獸乃制其形與象相禦象果驚奔衆皆潰亂慤率兵<lb/>
直渡渠奮擊陽邁遁走其衆奔散遂克林邑○蕭齊將<lb/>
魯康祚趙公政衆號一萬侵後魏荆河州之太倉口魏<lb/>
將𫝊永率三千人擊之時康祚等軍於淮南永舍於淮<lb/>
北十有餘里永量吳楚之兵好夜斫營即夜分兵為二<lb/>
<pb n="KR2m0001_WYG_166-8b"/>
部出於營外又以賊若夜來必應於渡淮之所以火記<lb/>
其淺處永既設伏仍密令人以瓠盛火渡淮南岸當深<lb/>
處置之教之云若有火起即亦然之其夜康祚公政等<lb/>
果親領兵來斫永營東西二伏夾擊之康祚等奔趨淮<lb/>
水火既競起不能記其本濟遂覩永所置之火而爭渡<lb/>
焉水深溺死斬首者千級生擒公政康祚人馬墜淮暁<lb/>
而獲其屍○梁將侯景反兵逼建業衆皆危懼梁將羊<lb/>
侃為守城督因偽稱得外射書云邵陵王西昌侯兵已<lb/>
<pb n="KR2m0001_WYG_166-9a"/>
至近路衆乃少安賊為尖頭木驢攻城矢石所不能制<lb/>
侃作雉尾炬施鐵鏃以油灌之擲驢上焚之俄盡賊又<lb/>
東西两面起土山以臨城城中震駭侃命為地道潛倒<lb/>
其土山不能立賊又作登城樓車髙十餘丈欲臨射城<lb/>
内侃曰車髙塹虛彼來必倒可卧而觀之不勞設備及<lb/>
車動果倒衆皆服焉賊頻攻不㨗會侃病死城乃䧟○<lb/>
後魏雍州刺史蕭寶寅據州反魏大將長孫雉討之軍<lb/>
次𢎞農副將楊偘曰昔魏武與韓遂馬超挾關為壘勝<lb/>
<pb n="KR2m0001_WYG_166-9b"/>
負之理久而無決豈才雄相𩔖算畧抗衡當以河山嶮<lb/>
阻難用智力今賊守潼關全據形勢縱曹操復出亦無<lb/>
所逞竒必須取蒲坂飛棹西岸置兵死地人有鬭心潼<lb/>
關之賊必覩風而散諸處既平長安自尅雉曰賊黨薛<lb/>
循義已圍河東薛風賢又保安邑都督宗正孫珍停師<lb/>
蒲坂又不能進雖有此計猶用為疑偘曰孫珍本行陣<lb/>
一夫因縁進達可為人使未可使人一朝受元帥之任<lb/>
處分三軍精神亂矣寧堪圖賊河東治在蒲坂西帶河<lb/>
<pb n="KR2m0001_WYG_166-10a"/>
湄所部之人多在東境循義驅率壯勇西圍郡邑父老<lb/>
妻弱尚保舊村若歩卒一臨方寸各亂人人思歸則郡<lb/>
圍自解不戰而勝昭然在目雉從之令其子彦等領騎<lb/>
與偘於𢎞農北渡所統悉是騎士習於野戰未可攻城<lb/>
便據石錐壁偘乃班告曰今且停軍於此以待歩卒兼<lb/>
觀人情向背然後行若送降名者各自還村候臺軍舉<lb/>
烽火亦應之以明䧏欵其無應烽者即是不降之村理<lb/>
須殄戮賞賚軍士人遂傳相告報未實降者亦詐舉烽<lb/>
<pb n="KR2m0001_WYG_166-10b"/>
一宿之間火光遍數百里内寶寅將時圍河東不測所<lb/>
以各自散歸長安賊平偘頗有力○後魏末河北賊葛<lb/>
榮别帥韓樓郝長等有衆數萬人屯據蒯城魏將侯泉<lb/>
率騎七百討之遂廣張聲勢多設供具親以數百騎深<lb/>
入樓境欲執行人以問虛實去蒯百餘里値賊帥陳周<lb/>
馬歩萬餘泉遂潛伏以乘其背大破之虜其卒五千餘<lb/>
人尋還其馬仗縱令入城左右諫曰既獲賊衆何為復<lb/>
資遣之泉曰我兵既少不可力戰事須為計以離隙之<lb/>
<pb n="KR2m0001_WYG_166-11a"/>
泉度其已至遂率騎夜進昧旦叩其城門韓樓果疑降<lb/>
卒為泉内應遂遁走追擒之○葛榮率衆將向洛陽衆<lb/>
號百萬魏將爾朱榮自太原討之率精騎七千馬皆有<lb/>
副倍道兼行東出滏口葛榮自鄴以北列陣數十里箕<lb/>
張而進榮潛軍山谷為竒兵分督將以上三人為一處<lb/>
處有數百騎令所在揚塵鼓噪使賊不測多少又以人<lb/>
馬逼戰刀不如棒密勒軍士各齎棒一枚置於馬側至<lb/>
戰時不聽斬級以棒棒之而已慮廢騰逐乃分命壯勇<lb/>
<pb n="KR2m0001_WYG_166-11b"/>
所當衝突號令嚴明將士同奮榮身自陷陣出於賊後<lb/>
表裏合擊大破之於陣擒葛榮○西魏將王羆為華州<lb/>
刺史嘗修城未畢梯在城外齊神武遣將韓軌從河東<lb/>
宵濟襲羆羆不知覺比暁軌衆已乗梯入城羆尚卧未<lb/>
起閤外洶洶有聲羆袒身露髻徒跣持一白挺大呼而<lb/>
出敵見之驚退遂至東門左右稍集合戰破之軓衆遂<lb/>
投城遁走○東魏遣將斛律金宼洛陽師至於河北周<lb/>
文帝患其渡河乃於上流縱火船而下以燒河橋金先<lb/>
<pb n="KR2m0001_WYG_166-12a"/>
備小艇半盛以水鐵鎻連之一旦絶中流火船至而不<lb/>
前須臾火滅而橋獲全遂進軍洛陽○西魏將韋孝寛<lb/>
守玉壁東魏大將齊神武命攻之連營數十里至於城<lb/>
下及於城南起土山欲乘之以入當其山處城上先有<lb/>
兩髙樓孝寛更縳木接之令極髙峻多積戰具以禦之<lb/>
敵人以樓髙不得入遂於城南壍地道又於城北起土<lb/>
山且作且攻晝夜不息孝寛復掘長壍截其道仍置戰<lb/>
士屯於壍上城外每穿至壍戰士即擒殺之又於壍上<lb/>
<pb n="KR2m0001_WYG_166-12b"/>
外積柴貯火敵人有在地道内者便下柴火以皮鞴吹<lb/>
火氣一衝咸即灼爛城外又造攻車車之所及莫不摧<lb/>
毁雖有排楯莫之能抗孝寛乃縫布為幔隨其所向則<lb/>
張設之布既懸於空中其車竟不能壞城外又縛松麻<lb/>
於竿灌油加火規以燒布并欲焚樓孝寛復作長鐵鈎<lb/>
利其鋒刃火竿每來以鈎遥割之松麻俱落又於城西<lb/>
面穿地作二十一道分為四路於其中各施梁柱復以<lb/>
油灌柱放火燒之柱折而城並崩壞孝寛又隨壞處竪<lb/>
<pb n="KR2m0001_WYG_166-13a"/>
木栅以扞之敵不得入城外盡其攻擊之術孝寛咸拒<lb/>
破之城竟以全○西魏末蠕蠕侵魏魏大將元纂禦之<lb/>
蠕蠕遂逃出塞纂令將士于謹率二千騎追之至郁郅<lb/>
原前後七十戰盡降其衆率輕騎出塞覘賊屬騎奄至<lb/>
謹以衆寡不敵退必不免乃散其衆騎使匿叢薄間又<lb/>
遣人升山指麾若分部軍衆者賊遥見雖疑有伏兵既<lb/>
恃其衆不以為慮乃進軍逼謹謹常乗駿馬一紫騧<hi>音𤓰</hi>
賊先所識乃使二人各乘馬突陣而出賊以為謹也皆<lb/>
<pb n="KR2m0001_WYG_166-13b"/>
爭逐之謹乃率餘軍擊追騎賊遂奔走因得入塞○西<lb/>
魏將王思政守潁川城東魏大尉髙岳率歩騎十萬來<lb/>
攻思政臥鼓偃旗寂若無人者岳恃衆謂一戰可屠乃<lb/>
四面鼓噪而上思政選城中勇騎開門出戰岳衆不能<lb/>
當引軍亂退思政登城遥見岳陣不整乃率歩騎三千<lb/>
出邀擊之殺傷甚衆然後還城設守禦之備岳知不可<lb/>
卒攻乃多備營壘又隨地勢髙處築土山以臨城中飛<lb/>
梯火車盡攻擊之法思政亦作火<graphic n="KR1483" url="https://raw.githubusercontent.com/kanripo/KR-Gaiji/master/images/KR1483.png" mimeType="image/png"/>
                    <hi>子算切</hi>因迅風便投<lb/>
<pb n="KR2m0001_WYG_166-14a"/>
之土山又射以火箭燒其攻具仍募勇士縋而出戰岳<lb/>
衆披靡其守土山人亦棄山而退思政即命據其兩土<lb/>
山置折堞以助防守岳等於是奪氣不敢復攻齊文襄<lb/>
更益岳兵堰洧水以灌城雖有怪獸每衝壞其堰然城<lb/>
被灌已久多亦頺壊岳悉衆苦攻分任迭進一旬之中<lb/>
晝夜不息思政身當矢石與士卒同勞苦又屬大雪平<lb/>
地三尺衆斃於鋒刃及凍餓死者不可勝數乃更修堰<lb/>
作鐵龍雜獸用厭水怪堰成水大至城中水泉湧溢不<lb/>
<pb n="KR2m0001_WYG_166-14b"/>
可防止懸釜而炊糧力俱竭不敢逼城齊文襄乃率歩<lb/>
騎十萬來自於堰下督厲士卒増功築堰時盛夏水壯<lb/>
城北面遂壊頃之水便溢滿無措足之地遂被擒文襄<lb/>
義而禮之○後周將賀若敦率騎六千渡江取陳湘川<lb/>
陳將侯瑱討之江路遂斷糧援既絶人懐危懼敦於是<lb/>
分兵掠抄以充資費恐瑱等知其糧少乃於營内聚土<lb/>
覆之以米集諸營軍士各持囊遣官司部分各給糧者<lb/>
因召側近村人佯有所訪問令於營外遥見遂即遣之<lb/>
<pb n="KR2m0001_WYG_166-15a"/>
瑱等聞之量以為實乃據守要險欲曠日老敦敦又增<lb/>
修營壘造廬舍示以持久敦軍數有叛人乘馬投瑱者<lb/>
遂納之敦又别取一馬牽以趨船船中逆以鞭之如是<lb/>
者再三馬即畏船不上後伏兵於江岸遣人乘畏船馬<lb/>
以招瑱軍詐稱投附瑱便遣兵迎接競來牽馬馬既畏<lb/>
船不上敦發伏掩之盡殪又湘羅之人乘輕船載米粟<lb/>
及籠雞鴨以餉瑱軍敦患之乃為士人裝船伏甲士於<lb/>
中瑱兵人見之謂餉船至逆來争取敦甲士出而擒之<lb/>
<pb n="KR2m0001_WYG_166-15b"/>
此後實有饋餉及亡命奔瑱者猶謂之設詐逆遣扞擊<lb/>
並不敢受相持歲餘瑱不能制○後周末隋文帝輔政<lb/>
周大將尉遲逈在河北拒命河南州縣多從逈隋文帝<lb/>
遣將于仲文討之逈將檀讓屯成武别將髙士儒以萬<lb/>
人屯永昌仲文詐移書州縣曰大軍將至可移積粟讓<lb/>
謂仲文未能卒至方椎牛享士仲文知其怠選精騎襲<lb/>
之一日便至遂㧞成武逈將席毗羅衆十萬屯於沛縣<lb/>
將攻徐州其妻子住金鄉仲文遣人詐為毗羅使者謂<lb/>
<pb n="KR2m0001_WYG_166-16a"/>
金鄉城主徐善净曰檀讓明日午時到金鄉將宣蜀公<lb/>
令<hi>即尉遲逈</hi>賞賜將士金鄉人以為信然皆喜仲文簡精兵<lb/>
偽建逈旗幟倍道而進善净遥見仲文軍且至以為檀<lb/>
讓乃出迎謁仲文執之遂取金鄉諸將多勸屠之仲文<lb/>
曰此城是毗羅起兵之所當寛其妻子其兵可自歸如<lb/>
即屠之彼意絶矣衆皆稱善於是毗羅恃衆來薄官軍<lb/>
仲文背城結陣出軍數里設伏於麻田中兩陣纔合伏<lb/>
兵俱發曳柴鼓噪塵埃張天毗羅軍大潰仲文乘之賊<lb/>
<pb n="KR2m0001_WYG_166-16b"/>
皆投漆水而死水為之不流獲檀讓轞送京師河南悉<lb/>
平<hi>寛毗羅之衆妻子如呂䝉襲尅南郡恤關羽之衆戚屬同</hi>○隋開皇中文帝大議<lb/>
伐陳諸將皆云大江濶遠兵不習水以此為疑若一登<lb/>
南岸秦兵一可當百襄邑公賀若弼獻十䇿其一事請<lb/>
多造船須船既多賊必防擬更甚今南地無馬請付傍<lb/>
江諸州二十歲以上老馬令秣飼以平陳為名賊必懼<lb/>
而求馬擬戰密勅刺史令私買博大船江南下濕特不<lb/>
宜馬不逾周年並當死盡然終不為彼用陳主叔寶果<lb/>
<pb n="KR2m0001_WYG_166-17a"/>
大造船市馬輸船既多方覺不便而止髙熲請所博得<lb/>
船運諸州米貯夀陽穿大池以魚蓮遨遊為名造船敎<lb/>
水戰仍以賀若弼為夀州總管終以此平陳也○隋煬<lb/>
帝初漢王諒據并州反代州總管李景為諒將喬鍾馗<lb/>
所圍隋將楊義臣率兵救之義臣自以兵少悉取軍中<lb/>
牛驢得數千頭復令兵數百人人持一鼓潛驅山谷出<lb/>
其不意義臣晡後復與鍾馗戰兵初合驅牛驢者疾進<lb/>
一時鳴鼓塵埃張天鍾馗軍不知所為伏兵發擊之因<lb/>
<pb n="KR2m0001_WYG_166-17b"/>
而大潰○隋將劉方率兵討林邑國其王梵志率其徒<lb/>
乘巨象而戰方戰不利於是掘小坑以草覆其上因以<lb/>
兵挑之梵志悉衆而陳方詐為奔北梵志逐之至坑所<lb/>
其象多陷轉相驚駭軍遂亂方縱兵擊之大破○大唐<lb/>
貞觀中北狄鐵勒薛延陀發同羅僕骨囬紇等衆合二<lb/>
十萬渡漠屯白道川據善陽嶺以擊突厥可汗李思摩<lb/>
之部思摩引其種落走朔州留精騎以拒戰延陀乘之<lb/>
及塞太宗令張儉李勣等率兵數道擊之太宗誡之曰<lb/>
<pb n="KR2m0001_WYG_166-18a"/>
延陀負其兵力踰漠而來經途數千馬已疲瘦夫用兵<lb/>
之道先利速進不利速退吾先勅思摩燒薙秋草延陀<lb/>
糧餉日盡野無所獲頃者偵人來云其馬畜齧噉林木<lb/>
枝皮畧盡卿等掎角思摩不須前戰候其將退一時奮<lb/>
擊制勝之舉也於是李勣擊延陀之衆破之先是延陀<lb/>
擊突厥沙鉢羅及社爾皆以歩兵戰而勝及其將來宼<lb/>
也先講武於國中教習歩戰每五人以一人經習戰陣<lb/>
者使執馬而四人前戰克勝則援馬以追奔失於應接<lb/>
<pb n="KR2m0001_WYG_166-18b"/>
罪至於死没其家口以賞戰人至是遂行其法突厥先<lb/>
合輒退延陀乘勝而逐之勣兵拒擊之而延陀弓矢俱<lb/>
發傷我戰馬李勣乃令去馬歩陣率長矟數百為隊齊<lb/>
奮以衝之其衆潰散副總管薛萬徹率數千騎收其執<lb/>
馬者其衆失馬莫知所從因擊之乃大敗○髙宗遣將<lb/>
軍裴行儉討厥突於黑山至朔川謂其下曰兵法尚詐<lb/>
者謂以權謀制敵也若御其下則非誠信不可行也前<lb/>
遣副將蕭嗣業運糧被掠兵多餒死所以敗也狡宼狃<lb/>
<pb n="KR2m0001_WYG_166-19a"/>
忲不可以不備乃詐為糧車三百乘每車伏壯士五人<lb/>
各齎陌刀勁弩以羸兵數百人援之兼伏精兵居險以<lb/>
待之賊果大下羸兵棄車散走賊驅車就泉井觧鞍牧<lb/>
馬方擬取糧車中壯士齊發伏兵亦至殺獲殆盡賊衆<lb/>
奔潰自是續遣糧運無敢近者<lb/>
　　多方誤之<lb/>
春秋時吳子闔廬問於伍員曰伐楚何如<hi>員音筠</hi>對曰楚<lb/>
執政衆而乖莫適任患若為三師以肄焉<hi>肄猶勞也</hi>一師至<lb/>
<pb n="KR2m0001_WYG_166-19b"/>
彼必皆出彼出則歸彼歸則出楚必道弊<hi>疲弊於道</hi>亟肄以<lb/>
罷之<hi>亟音器罷音疲</hi>多方以誤之既罷而後以三軍繼之必大<lb/>
克之闔廬從之楚於是乎始病終於吳師入郢<hi>郢楚都也</hi>○<lb/>
春秋時吳伐越越子勾踐禦之陣於檇李<hi>檇將遂切</hi>勾踐患<lb/>
吳之整也使死士再擒焉不動<hi>使敢死之士往輒為吳師所擒欲使吳師亂取</hi>
<hi>之而吳不動矣</hi>使罪人三行屬劍於頸<hi>以劍主頭行户郎切</hi>而辭曰二君<lb/>
有治<hi>治軍旅也</hi>臣干旗鼓<hi>犯軍令也</hi>不敏於軍之行前不敢逃刑<lb/>
將歸死遂自剄也師屬之目越子因而伐之大敗吳師<lb/>
<pb n="KR2m0001_WYG_166-20a"/>
○後漢末曹公征關中進軍渡渭馬超韓遂數請戰不<lb/>
許因請割地求送任子公用賈詡計偽許之韓遂請與<lb/>
公相見公與遂交馬語移時不及軍事但說京都故舊<lb/>
拊手歡笑既罷超等問遂公何言遂曰無所言也超等<lb/>
疑之他日公又與遂書多所㸃抹如遂改定者超等愈<lb/>
疑遂公與尅日㑹戰先以輕兵挑之戰良久乃縱驍騎<lb/>
夾擊大破之遂超等走涼州○魏將田國讓率兵擊鮮<lb/>
卑軻比能單將銳卒深入虜庭胡人衆多抄軍前後斷<lb/>
<pb n="KR2m0001_WYG_166-20b"/>
截歸路國讓乃進軍去虜十餘里結屯營多聚牛馬糞<lb/>
燃之從他道引去胡見煙火不絶以為尚在行數十里<lb/>
乃知之○魏末諸葛誕文欽反據夀春招吳請援司馬<lb/>
景王總兵討之謂諸將曰彼當突圍決一朝之命或謂<lb/>
大軍不能久省食減口冀有他變料賊之情不出此二<lb/>
者今當多方以亂之備其越逸此勝計也因命合圍分<lb/>
遣羸疾就榖廪淮北軍士大豆人三升欽聞之果喜景<lb/>
王愈羸形以示之多縱反間揚言吳救方至誕等益寛<lb/>
<pb n="KR2m0001_WYG_166-21a"/>
恣食俄而城中乏糧諸將並請攻之景王曰誕聚糧完<lb/>
守外結吳人自為足據淮南必不便走今若急攻之損<lb/>
遊軍之力外宼卒至表裏受敵此危道也且堅守三面<lb/>
若賊陸道而來軍糧必少吾以遊兵輕騎絶其轉輸可<lb/>
不戰而破水賊水賊破欽等必為我擒矣誕欽等出攻<lb/>
長圍諸軍逆擊走之初誕欽内不相協及至窮蹙轉相<lb/>
疑貳誕殺欽欽子鴦踰城降以為將軍封侯使巡城而<lb/>
呼景王見城上持弓者不發因令攻而㧞之○東晉初<lb/>
<pb n="KR2m0001_WYG_166-21b"/>
前燕慕容廆<hi>胡罪切</hi>封畧漸廣據棘城晉平州刺史東夷<lb/>
校尉崔毖隂結髙句麗及宇文叚國等謀滅廆以分其<lb/>
地太興初三國伐廆廆曰彼信崔毖虛說邀一時之利<lb/>
烏合而來耳既無統一莫相歸伏吾今破之必矣然彼<lb/>
軍初合其鋒甚銳幸我速戰若逆擊之落其計矣静以<lb/>
待之必懷疑貳迭相猜防一則疑吾與毖譎而復之二<lb/>
則自疑三國之中與吾有韓魏之謀者待其人情沮惑<lb/>
然後取之必矣於是三國攻棘城廆閉門不戰遣使送<lb/>
<pb n="KR2m0001_WYG_166-22a"/>
牛酒以犒宇文大言於衆曰崔毖昨有使至於是二國<lb/>
果疑宇文同於廆也引兵而歸宇文悉獨官曰二國雖<lb/>
歸吾當獨兼其國何用人為盡衆逼城連營三十里廆<lb/>
簡銳士令皝<hi>音晃</hi>摧鋒於前翰領精騎為竒兵從傍出直<lb/>
衝其營廆方陣而進悉獨官自恃其衆不設備見廆軍<lb/>
之至方率兵拒之前鋒始交翰已入其營縱火焚之衆<lb/>
遂大敗皝翰皆廆之子○十六國後燕慕容盛據遼東<lb/>
其遼西太守李朗引後魏軍上表請發兵以拒㓂盛曰<lb/>
<pb n="KR2m0001_WYG_166-22b"/>
此必詐也召其使而詰之果驗滅其族遣將李早率騎<lb/>
討之師次建安召早旋師朗既聞其家盡誅也擁二千<lb/>
餘户以自固及聞早中路而還謂有内變不復為備留<lb/>
其子養守令支迎魏師於北平早候知之襲尅令支遣<lb/>
禆將追朗及于無終斬之盛謂羣臣曰前所以追早還<lb/>
者朗新為叛逆必忌官威一則鳩合同𩔖刼害良善二<lb/>
則亡竄山澤未可卒平故非意而還以盈其怠卒然掩<lb/>
之必尅之理也羣臣皆曰非所及也○齊末東昏侯以<lb/>
<pb n="KR2m0001_WYG_166-23a"/>
劉山陽為巴西太守配精兵三千使過荆州就行事蕭<lb/>
頴胄以襲襄陽梁武帝時為雍州刺史知其謀乃遣叅<lb/>
軍王天獸龎慶國詣江陵徧與州府人書及山陽西上<lb/>
梁武謂諸將曰荆州本畏襄陽又加以唇亡齒寒自有<lb/>
傷弦之急寧不闇同邪我總荆州之兵掃定東夏韓白<lb/>
重出不能為計况以無算之昏主哉我能使山陽至荆<lb/>
州便即授首諸軍試觀何如及山陽至巴丘梁武復令<lb/>
天獸齎書與頴冑兄弟去後梁武謂張𢎞䇿曰夫用兵<lb/>
<pb n="KR2m0001_WYG_166-23b"/>
之道攻心為上攻城次之心戰為上兵戰次之今日是<lb/>
也迺先遣天獸往州府人皆有書今叚乘驛甚急止有<lb/>
兩封與行事兄弟云天獸口具及問天獸而口無所說<lb/>
行事不暗相聞不容矯有所道天獸是行事心膂聞必<lb/>
謂行事與天獸共隠其事必人人生疑山陽惑於衆口<lb/>
迭相嫌貳則行事進無以自明必恐漏吾謀内是馳兩<lb/>
空凾定一州矣山陽至江安聞之果疑不上頴胄大懼<lb/>
乃斬天獸送首山陽山陽信之將數十人馳入頴胄伏<lb/>
<pb n="KR2m0001_WYG_166-24a"/>
甲斬之送首梁武以州歸之○東魏初齊神武破爾朱<lb/>
兆兆奔保秀容分兵守險出入抄掠每揚聲云欲討之<lb/>
師出復止如此者數四神武揣兆歲首必應會飲使將<lb/>
竇泰率精騎先驅一日一夜行三百里兆軍人因宴休<lb/>
惰忽見泰軍莫不奪氣因而克之○後周陵州木籠㺐<lb/>
恃險每行抄刼周將陸騰討之㺐因山為城攻之不可<lb/>
㧞遂於城下多設聲樂及諸雜妓示無戰心諸㺐果棄<lb/>
其兵仗或携妻子臨城觀樂知其無備密令衆軍俱上<lb/>
<pb n="KR2m0001_WYG_166-24b"/>
諸賊惶懼不知所為遂縱兵討擊盡破之○後周將周<lb/>
法尚初自陳來歸陳將樊猛濟江討之法尚遣部曲督<lb/>
韓朗詐為背已奔於陳偽告猛曰法尚歩兵不願降北<lb/>
人皆竊議盡若叛還欲得軍來必無鬭者自當於陣倒<lb/>
戈耳猛以為然引軍急進法尚乃佯為畏懼自保於江<lb/>
曲猛陳兵挑戰法尚先伏輕船於浦中又伏精銳於古<lb/>
村之北自張旗幟逆流拒之戰數合偽退登岸投古村<lb/>
猛捨舟逐之法尚又疾走行數里與村北軍合復前擊<lb/>
<pb n="KR2m0001_WYG_166-25a"/>
猛猛退走赴船既而浦中伏船取其楫建周旗幟猛於<lb/>
是大敗僅以身免矣○隋髙熲獻取陳之䇿曰江北地<lb/>
寒田收差晚江南土熱水田早熟量彼收穫之際徵集<lb/>
士馬聲言掩襲必屯兵禦守足得廢其農時彼既聚兵<lb/>
我便解甲再三若此賊以為常後雖集兵彼必不信持<lb/>
疑之頃我乃濟師登陸而戰兵氣益壯文帝行其䇿陳<lb/>
人益弊○隋賀若弼鎮淮南先是弼請沿江防人每交<lb/>
代之際必集歴陽於是大列旗幟營幕被野陳人以為<lb/>
<pb n="KR2m0001_WYG_166-25b"/>
大兵至悉發國中士馬既知防人交代其衆復散後以<lb/>
為常不復設備其後弼以大軍濟江陳人弗之覺也遂<lb/>
滅陳○大唐武德中突厥突利頡利二可汗到原州太<lb/>
宗陳兵拒之兩陣將交太宗以數騎出謂曰不念昔日<lb/>
香火之言乃來相侵知二可汗外同内異故以此言疑<lb/>
之頡利見太宗輕出又聞香火之言乃隂猜突利因遣<lb/>
使曰王不須慮我無惡意更欲與王固盟約耳於是殿<lb/>
軍引却也<lb/>
<pb n="KR2m0001_WYG_166-26a"/>
孫子曰上兵伐謀<hi>敵方設謀欲舉衆師伐而抑之是其上故太公云善除患者慮其未生善</hi>
<hi>保勝者出於無形也</hi>
　　先攻其心<lb/>
戰國齊將孫臏謂齊王曰凡伐國之道攻心為上務先<lb/>
服其心今秦之所恃為心者燕趙之權今說燕趙之君<lb/>
勿虛言空辭必將以實利以回其心所謂攻其心也○<lb/>
漢王既破項羽於垓下羽兵尚衆漢兵圍之而皆為楚<lb/>
歌楚人久苦征戰因敗思鄉遂潰<hi>斯亦攻心之機</hi>○蜀大將諸<lb/>
<pb n="KR2m0001_WYG_166-26b"/>
葛孔明率衆定南夷帥孟獲七縱七擒獲曰公天威也<lb/>
南人不復反矣<hi>斯攻心服之具邊防南蠻篇</hi>○晉大將司空劉琨守<lb/>
太原羣胡攻圍久未下琨計窘吹笳聲悲寥亮羣胡夜<lb/>
聞之愁思遂潰散<hi>斯亦攻心之機也</hi>
　　奪敵心計<lb/>
後漢初宼恂征隗囂囂將髙峻守第一<hi>鎮守處也</hi>遣軍師皇<lb/>
甫文出謁恂辭理不屈恂怒斬之遣其副歸告峻曰軍<lb/>
師無禮已戮之矣欲降急降不欲固守峻惶恐即日開<lb/>
<pb n="KR2m0001_WYG_166-27a"/>
城降諸將皆賀因曰敢問殺其使而降其城何也恂曰<lb/>
皇甫文峻之心腹其所取計者今來辭意不屈必無降<lb/>
心全之則文得其計殺之則峻亡其膽是以降耳諸將<lb/>
皆曰非所及也<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_166-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百六十一<lb/>
</p>
<p>
</p>
  </div>
</body>
</text>
</TEI>
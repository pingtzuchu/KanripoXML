<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷九十九</head> <lb/>
    <p>
<pb n="KR2m0001_WYG_104-1a"/>
欽定四庫全書<lb/>
　通典卷九十九<lb/>
　　唐　京　兆　杜　佑　君　卿　纂<lb/>
　禮五十九　凶二十一<lb/>
　　為姑姊妹女子子無主後者服議<hi>周宋</hi>　<hi>漢/</hi>　<hi>晉</hi>
周制齊縗不杖周章昆弟相為服及姑姊妹適人無主<lb/>
者與孫之為祖父母同姑姊妹報則天子為姑姊妹女<lb/>
子子嫁於王者後及無主者其服與士為姑姊妹適人<lb/>
<pb n="KR2m0001_WYG_104-1b"/>
無主者同天子之卿大夫為姑姊妹女子子嫁於諸侯<lb/>
及卿大夫無主者與士為姑姊妹適人無主者同諸侯<lb/>
為姑姊妹女子子嫁於天子元子及諸侯卿大夫無主<lb/>
者與士為姑姊妹適人無主者同諸侯之卿大夫為姑<lb/>
姊妹女子子為命婦無主者亦如之命婦無主者為其<lb/>
昆弟之為士者亦如之○漢石渠禮議曰經云大夫之<lb/>
子為姑姊妹女子子無主後者為大夫命婦者唯子不<lb/>
報何戴聖以為唯子不報者言命婦不得降故以大夫<lb/>
<pb n="KR2m0001_WYG_104-2a"/>
之子為文唯子不報者言猶斷周不得申其服也宣帝<lb/>
制曰為父母周是也<hi>吳射慈云士為姑姊妹女子子適人無主者齊縗周</hi>○東晉<lb/>
征西庾亮府倉曹參軍王羣從父姊䘮無主後繼子俄<lb/>
而又卒羣以為姑姊妹無主後者反歸服經雖不及從<lb/>
設教必自親始以經言則宜不降以記論例在加服又<lb/>
與此姊同在他邦無餘親情所不忍准經不降不亦可<lb/>
乎通諮府主及僚宷詳斷荀訥曰若從姊夫没無子無<lb/>
主後反服可也今已立後殯葬有主祭足下制小功之<lb/>
<pb n="KR2m0001_WYG_104-2b"/>
服方以為後者沒更與本親之情尋其始則䘮非無主<lb/>
論其終則五月之末繼以大功之受於制則情禮已降<lb/>
於服則非輕重之序庾亮答曰存沒禮終而䘮其嗣此<lb/>
之無後雖復可哀然非復本宗之所知矣故不得以小<lb/>
功之末以亡者䘮後而反服大功也○宋庾蔚之謂王<lb/>
羣從姊䘮亡之初有繼兒羣已制小功之服凡服皆定<lb/>
於始制之日豈得以葬竟兒亡方欲追改其服乎異於<lb/>
女子為夫所出申服於父母也經文多略可以類推舉<lb/>
<pb n="KR2m0001_WYG_104-3a"/>
近親之有服則踈者知無服凡經於五服之内文有未<lb/>
備皆於公子章發凡以明例無主後之不降文不及從<lb/>
又無發凡以明之是知相矜止於周服而已晉朝䘮亂<lb/>
移都於江南郡之卿士同奉天子何他邦之有乎<lb/>
　　叔母寡姑遣還未嫁而亡服議<hi>晉</hi>
晉王景平問婦人夫沒無男其姑愍其少寡欲令更出<lb/>
要其兄迎歸未有所適而亡伯叔之子應為服否谷士<lb/>
風議曰婦人夫沒無子有歸宗更出之義今姑愍彼無<lb/>
<pb n="KR2m0001_WYG_104-3b"/>
嗣令還其黨欲令更出則衛莊姜遣陳媯之比也於兄<lb/>
弟之家者兄弟宜服周受姑命而歸宗夫之餘親不應<lb/>
有服虞子卿駁曰士風所議婦人夫沒無子有歸宗更<lb/>
適之義昔姜氏以殺適立庶歸齊怨魯陳媯以子死君<lb/>
卒於禮宜歸此婦非姜氏義絶之倫無陳媯應出之事<lb/>
其姑愍其守寡欲令更適此蓋代俗之常意非教訓之<lb/>
道也衛共伯之妻父母欲奪而嫁之誓而不去就有姑<lb/>
命未可要謂之必出也季思龍以為谷氏所據之徵雖<lb/>
<pb n="KR2m0001_WYG_104-4a"/>
失然所執之意未為非也婦人之禮執箕箒養舅姑供<lb/>
祭祀者也今歸母氏缺此三事何婦禮之有姑以宜出<lb/>
而遣兄以可出而迎辭姑從兄是為欲出之意定也李<lb/>
彦仲以為姑有嫁婦之文故令歸母氏之黨已絶之理<lb/>
理自灼然<lb/>
　　寡叔母守志兄迎還密受聘未知而亡服議<hi>晉宋</hi>
晉有問曰甲叔母乙寡守節十餘年其母在兄壬迎乙<lb/>
還家景求婚於壬壬意許定已尅吉日而乙暴亡甲應<lb/>
<pb n="KR2m0001_WYG_104-4b"/>
有服否裴主簿議凡秉節遂志義不二醮者固必杜漸<lb/>
慮始專於夫家何得假跡晨昏以之媒幣余以為景壬<lb/>
交幣之辰則甲乙義絶之日許參軍駁曰乙䘮夫無子<lb/>
勵操十載心期同穴志固金石雖潛交媒幣而乙不與<lb/>
知苟聘至之非我則無愧於幽明矣昔宋姬守志梁寡<lb/>
髙行焚身毁形焉知景至之時乙無若人之絜疑必從<lb/>
重重則宜服予固以為不應絶也○宋庾蔚之云甲叔<lb/>
母乙便是執操之人直是母欲奪而嫁之乃逆責杜漸<lb/>
<pb n="KR2m0001_WYG_104-5a"/>
防微古賢不足貴也許君之言當附於理<lb/>
　　已拜時而夫死服議<hi>夫父母䘮附○晉</hi>
晉鄭澄問弟女當適武留繇兒留去年自將兒来拜時<lb/>
其兒今卒不知弟女當奔弔否若弔着何服范寗答曰<lb/>
禮曾子問娶女有吉日而女死如之何孔子曰壻齊縗<lb/>
而徃弔既葬而除之夫死亦如之謂斬縗也謂既親拜<lb/>
舅寧當重於吉日耳鄭又問若拜舅為重於吉日應服<lb/>
斬誠如來告若拜傍親復云何昔荀啓拜時而卒庾家<lb/>
<pb n="KR2m0001_WYG_104-5b"/>
女不徃弔不被譏何也再答曰三代殊制禮有因革意<lb/>
為娶女有吉日理輕於拜舅復重於拜餘人荀氏海内<lb/>
名族庾則異行之門想其不奔弔必有所據又陳仲欣<lb/>
拜時婦奔䘮議曰夫拜時出於末代或恐歲有忌而吉<lb/>
日不辰<hi>辰時也言難逢吉日</hi>有此變禮既無文於古及其損益故<lb/>
當使今之情制不失古之義㫖亦宜以前事之得中者<lb/>
為後事之元龜輒尋今人拜時壻身發蒙交拜者徃徃<lb/>
長迎而盡婦人之禮按記婦至壻揖婦以入共牢而食<lb/>
<pb n="KR2m0001_WYG_104-6a"/>
夙興沐浴質明贊見婦於舅姑則與拜而長迎然後婦<lb/>
禮乃備者不相依凖至於三月廟見鄭𤣥云以舅姑沒<lb/>
者耳若以三日擬三月施之二親沒則可若其親尚存<lb/>
豈容借言乃以衆人所行失禮之事反議許長迎而為<lb/>
非則是賤於凖禮而貴於衆失可得然乎又記云娶女<lb/>
有吉日而死壻以齊縗而弔既葬而除夫死亦然又在<lb/>
塗之女而夫父母沒布深衣以赴䘮又記云女未廟見<lb/>
而死雖不祔於王姑而壻不杖歸葬於女氏示未成婦<lb/>
<pb n="KR2m0001_WYG_104-6b"/>
鄭𤣥云雖不備䘮禮猶為服齊縗依凖古義無不赴哀<lb/>
之文若苟以今失為是而以古禮先儒為非人則末如<lb/>
之何夫拜時雖非古既女交拜亦敬慎重正但未見婦<lb/>
於姑然夫妻之分定矣若謂猶非定則女子可冒絳紗<lb/>
使他丈夫發而相見拜以為壻輒可委去女子之分固<lb/>
若是乎夫稱妻者係夫之言稱婦者有姑舅之辭凡娶<lb/>
妻誠盡婦禮所以事其所生而代中有三日行敬或上<lb/>
堂見姑又設有甲乙二親不存娶妻雖已三日無可致<lb/>
<pb n="KR2m0001_WYG_104-7a"/>
敬又未烝嘗則與拜時未敬舅姑事殊而理同豈聞今<lb/>
人以為非妻乎由斯而言迎婦入家發䝉交拜夫妻之<lb/>
禮定致敬舅姑為婦之禮畢以明婦順耳情禮不相背<lb/>
故可推情以言禮凡人有䘮猶或悽愴况已入夫門而<lb/>
不䘏其哀乎若謂與古禮相凖而合情者夫家尚中祥<lb/>
祥日可赴哀赴哀而情敬伸矣仲欣又書曰庾揚州以<lb/>
拜舅姑擬之廟見同先配而後祖尋陳鍼子之譏鄭忽<lb/>
是不為夫婦誣其祖矣鄭云配謂同牢食而後祭無敬<lb/>
<pb n="KR2m0001_WYG_104-7b"/>
神心故曰誣其祖未三月而祭非禮也又記曰婦共牢<lb/>
食沐浴俟明乃見舅姑以明婦順今當思禮傳所以同<lb/>
異而謬以拜時為先配後祖未是尋書之意也且代人<lb/>
三日先配及同牢行禮不以為嫌又今人拜時皆未施<lb/>
敬舅姑誠凖婚已交禮未及三日故也設有婚未三日<lb/>
而夫有大䘮必盡哀而婦義已成矣既以拜時凖婚未<lb/>
三月則是俱已入門交禮同未致敬舅姑情義赴哭之<lb/>
例不得云異<lb/>
<pb n="KR2m0001_WYG_104-8a"/>
　　郡縣守令遷臨未至而亡新舊吏為服議<hi>魏</hi>　<hi>宋</hi>
魏河南尹丞劉綽問曰士孫徳祖以樂陵太守被書遷<lb/>
陳留已受印綬發邁迎吏雖未至左右已逹未入境而<lb/>
亡不知樂陵送故吏當持重乎陳留迎吏當持重乎河<lb/>
南尹司馬芝答曰徳祖見陳留太守故樂陵守耳樂陵<lb/>
吏以舊君服復何疑也劉綽難云雖去樂陵其義未絶<lb/>
陳留雖迎其恩未加今使恩未加而服重恩未絶而服<lb/>
輕乎禮娶女有吉日而女死壻齊縗而弔既葬除之謂<lb/>
<pb n="KR2m0001_WYG_104-8b"/>
樂陵宜三年矣芝答徳祖已受帝命君名已定乃欲以<lb/>
已成名之君比未成之婦何邪綽又難陳留之吏既未<lb/>
相見而使三年是責非時之恩禮云仕而未有禄違而<lb/>
君薨弗為之服明服以恩不以名也○宋庾蔚之曰爵<lb/>
位以受命為判徳祖已受陳留之印則於樂陵為舊君<lb/>
矣不俟迎至乃相見也陳留君吏之名雖判而恩實未<lb/>
接同吉日之婦於情為安令吏為君齊縗以弔按宛令<lb/>
遷為元城已来在道元城左右奉圖籙主簿衆吏在後<lb/>
<pb n="KR2m0001_WYG_104-9a"/>
未到令死二縣吏疑所服馬博士以為宛君臣未絶舊<lb/>
吏不得不服元城宜弔服加麻賈博士以為已正名元<lb/>
城然未入境可依女在塗之服宛當為舊君之服或問<lb/>
長吏遷在傳舍而死彼迎吏未至此二國吏服誰當輕<lb/>
重孫叔然答曰古者諸侯以國為家衛出其君於襄牛<lb/>
不書出奔以未出境也衛侯奔死烏傳曰猶在境内則<lb/>
衛君也雖出傳舍固當以君服之彼迎吏依娶女有吉<lb/>
日夫死斬縗弔既葬除之<lb/>
<pb n="KR2m0001_WYG_104-9b"/>
　　吏受今君使聞舊君薨服議<hi>晉</hi>
晉范寗答問者曰禮銜命出使而君薨在道則反入境<lb/>
則遂其事然則聞舊君之䘮反命而後赴也又問曰仕<lb/>
今君之朝欲奔舊君之䘮而今君不許可以輙去乎寗<lb/>
答事君當不義則爭之三諫不從去之可也君有戎役<lb/>
之事王命所制此禮權也<lb/>
　　與舊君不通服議<hi>周</hi>　<hi>晉</hi>
周制檀弓魯穆公問於子思曰為舊君反服古歟對曰<lb/>
<pb n="KR2m0001_WYG_104-10a"/>
古之君子進人以禮退人以禮故有為舊君反服之禮<lb/>
今之君子進人若將加諸膝退人若將墜諸淵無為戎<lb/>
首不亦善乎又何反服之有<hi>鄭𤣥云言放逐之臣不服舊君也兵主来攻伐曰戎</hi>
<hi>首也盧植曰戎兵也言人君待臣不以禮不舉兵為行陳之首誅之則善矣又何反服之有</hi>戰國時<lb/>
齊宣王問孟子曰禮為舊君有服何如答曰諫行言聼<lb/>
膏澤下於人有故而去<hi>綦母邃云謂有他故不得不行或避怨仇者也</hi>君使人<lb/>
導之出疆又先安其所徃如此則為之服若諫不行又<lb/>
摶執<hi>若送囚徒然也</hi>此之謂寇讐何服之有耶○晉或問云君<lb/>
<pb n="KR2m0001_WYG_104-10b"/>
無道而臣見黜放君薨為服否許猛答曰君無道則當<lb/>
三諫不從則適他國若既亡不越境君雖無道猶責以<lb/>
臣禮惠帝元康中趙郡吏蘇宙不奔弔於郡將中郎關<lb/>
中侯曹臣移冀州大中正臣以元康四年為先定公薨<lb/>
背還濟北榖城墓宅安厝太學博士趙國蘇宙昔先公<lb/>
臨趙以宙為功曹後為察孝前臣遭難宙為鎮東司馬<lb/>
趙之故吏有致身敘哀者有在職遣奉版者唯宙名諱<lb/>
不至宙今典禮學之官口誦義言不可廢在三之義於<lb/>
<pb n="KR2m0001_WYG_104-11a"/>
宙應見論貶博士蘇宙移國子博士被符不省請議郡<lb/>
將曹公昔臨敝國見接有布衣之交高遊盡歡謂千年<lb/>
可畢不意後㑹逼為功曹尋被州召不為公察孝也欲<lb/>
深其罪崇飾虚名以惑明時宙雖不徳數受教於君子<lb/>
寧有故將之䘮而忘奔赴之哀過䝉殊恩忝佐方岳銜<lb/>
命守制無因致身禮聞父母䘮不得奔赴為位斂髮成<lb/>
踊襲絰割孝子之心以終君之命謂之禮也徃聞䘮設<lb/>
位盡哀仰則先哲俯順王度儀刑古典不失舊物若此<lb/>
<pb n="KR2m0001_WYG_104-11b"/>
為罪不敢逃刑聞凶則因發健歩書弔嫡孫健歩廻説<lb/>
䘮已還東阿留書付其從子綜宙尋被召為博士王事<lb/>
敦我不遑啓處如宙凶薄天討其罪孤獨無子代之哀<lb/>
人也按榖梁傳曰周人有䘮魯人有䘮周人弔魯人不<lb/>
弔魯人曰吾君親之者也使大夫則不可周人䘮魯人<lb/>
不弔是其下成康未為久也<hi>下猶去也言去成康之時不遠無愧於不徃也</hi>禮<lb/>
無臣祭君之文時俗之所行非先王之令典也庶子不<lb/>
得祭父臣之祭君也求之禮傳無弔祭之文國子博士<lb/>
<pb n="KR2m0001_WYG_104-12a"/>
謝衡議云大夫去國其妻長子為舊君服傳曰妻言與<lb/>
人同長子言未去也言去則無服矣是違諸侯之天子<lb/>
不反服違天子之諸侯亦不反服以在外也今之官長<lb/>
皆自外來假借一時共相臨尹去則在外體逺事絶恩<lb/>
輕義踈至於死亡隔限遠路或有難故不得時徃奔赴<lb/>
之義無所施也博士周衷議云事君之道資於事父委<lb/>
質之日貳乃辟也宙受署而退義已周矣諸侯五月而<lb/>
葬同盟至所以哀其䘮矜其孤也苟能致書唁弔祭闕<lb/>
<pb n="KR2m0001_WYG_104-12b"/>
之可也河内太守孫兆議曰秦罷侯置守漢氏因循郡<lb/>
守䘮官有斬縗負土成墳此可謂竊禮之不中過猶不<lb/>
及者也至於赴奔弔祭故將非禮典所載是末代流俗<lb/>
相習委巷之所行耳非聖軌之明式也今之郡守内史<lb/>
一時臨宰轉移無常君遷於上臣易於下猶都官假合<lb/>
從事耳又當故將未殯之前已受天子肅命之任王事<lb/>
敦我宻勿所職詩不云乎王事靡盬不遑將父孝子之<lb/>
情猶不得將養父母而况遠赴弔祭故將乎其議貶者<lb/>
<pb n="KR2m0001_WYG_104-13a"/>
可謂行人失辭仲尼所以非子路由爾責於人終無巳<lb/>
也元康中又南陽張觀告太常稱其父昔為丹陽郡有<lb/>
二臣主簿劉亶留頌等理罪除名今觀父亡居在郡下<lb/>
亶等不来臨䘮又不奔葬凡人有䘮匍匐救之况於君<lb/>
臣之義乎而亶等敢懐讎君之心公肆自絶之行<hi>按亶頌告</hi>
<hi>太常自理云近為陳事犯忤加鞭付獄亶頌黙然待放戮辱放退君臣道絶抱罪之人不敢見靈柩也</hi>博<lb/>
士馬平議云按禮君臣之道有合離之義亶等昔為君<lb/>
所棄是為義絶義絶之臣責其自親於君已見放逐求<lb/>
<pb n="KR2m0001_WYG_104-13b"/>
還親臨䘮事於事則近偽於禮無此制也又梅陶為章<lb/>
郡太守孫虚為功曹虚怏怏不欲時有蜀賊偵邏誤為<lb/>
賊至陶及虚皆散走曉知非賊至悉還陶大怒書佐還<lb/>
晚欲斬之虚執據不聼陶後移邑虚詣郡自理駁陶七<lb/>
事戴邈為州都言依事絶太尉留虚為從事中郎不復<lb/>
與陶相聞温縣領校向雄送犧牛不呈郡太守吳奮送<lb/>
牛值天大熱多渇死奮召雄與杖雄不受曰呈牛亦死<lb/>
奮下雄獄後雄為黄門郎奮為侍中同省不相見武帝<lb/>
<pb n="KR2m0001_WYG_104-14a"/>
勑雄詣奮王隱議曰禮雖云君不君臣不可以不臣當<lb/>
為小惡也三諫不從則去不見齒於其君則不敢立其<lb/>
朝至如仲子稱人以國士遇我我以國士報之人以凡<lb/>
人遇我我以凡人報之此猶輕於戎首則可逢而避之<lb/>
至死不徃可也雄無詔勑逢避未可非也<lb/>
　　秀孝為舉將服議<hi>魏</hi>　<hi>宋</hi>
魏景元元年傅𤣥舉將僕射陳公薨以諮時賢光禄鄭<lb/>
小同云宜准禮而以情義斷之服弔服加麻可也三月<lb/>
<pb n="KR2m0001_WYG_104-14b"/>
除之司徒鄭公云昔王司徒為諫議大夫遭舉將䘮雖<lb/>
有不反服今不同古便制齊縗三月漢代名臣皆然○<lb/>
宋庾蔚之謂白衣舉秀孝既未為吏故不宜有舊君之<lb/>
服尊卑不同則無正服弔服加麻可也今人為守相刺<lb/>
史又無服但身䝉舉逹恩深於常謂宜如鄭小同弔服<lb/>
加麻為允今已違適為異與舊君不通議論不奔弔故<lb/>
郡將䘮<lb/>
　　郡縣吏為守令服議<hi>魏</hi>　<hi>宋</hi>
<pb n="KR2m0001_WYG_104-15a"/>
魏令曰官長卒者官吏皆齊縗葬訖而除之<hi>蜀譙周云大夫受畿</hi>
<hi>内之采邑有家臣雖又别典鄉遂之事其下屬皆止相屬其吏非臣也秦漢無復采邑之家臣郡縣吏權假斬</hi>
<hi>縗代至則除之</hi>○晉䘮葬令曰長吏卒官吏皆齊縗以䘮服理<lb/>
事若代者至皆除之武昌太守徐彦與征西桓温牋云<lb/>
蔡徐州薨主簿服斬王征北薨於京都王丞相時在䘮<lb/>
庭徐州主簿以服事諮公公謂輕重可依蔡侯時比中<lb/>
郎劉公薨於淮隂州主簿相承持重至郄太宰薨州主<lb/>
簿改服齊縗中興以来江南皆從之公卿以下至邑宰<lb/>
<pb n="KR2m0001_WYG_104-15b"/>
吏服其君齊縗則無從服之文而由来多有從服者陶<lb/>
大司馬遭兄子䘮府州主簿從服時卞光禄經過自説<lb/>
為太傅主簿太傅䘮母已不從服此是用晉令也郄太<lb/>
宰遭姊䘮吏服為疑郄問譙秀言不應從服諸主簿仍<lb/>
便從服既服君旁親則服君便應重矣乃二公之薨府<lb/>
州主簿服齊縗○宋庾蔚之謂晉令云代至而除施之<lb/>
州郡縣長吏宜用齊周之制禮代殊事異理有大斷今<lb/>
州府之君既不久居其位蹔来之吏不得以為純臣則<lb/>
<pb n="KR2m0001_WYG_104-16a"/>
齊周之制不為輕也君齊矣豈有從乎子妻其猶不從<lb/>
本無義於傍親卞光禄所行是也二公使吏從服姪娣<lb/>
可謂恢疎罔其乖遠矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_104-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百一</head> <lb/>
    <p>
<pb n="KR2m0001_WYG_106-1a"/>
欽定四庫全書<lb/>
　通典卷一百一<lb/>
　　唐　京　兆　杜　佑　君　卿　纂<lb/>
　禮六十一　凶二十三<lb/>
　　為廢疾子服議<hi>晉</hi>　<hi>宋</hi>
晉劉智釋疑問曰今有狂癡之子不識菽麥不䏻行歩<lb/>
起止了無人道年過二十而死者或以為禮無廢疾之<lb/>
䧏殺父當正服服之邪以為殤之不服為無所知邪此<lb/>
<pb n="KR2m0001_WYG_106-1b"/>
疾甚扵殤非禮服所加也禮之所不及以其從例所知<lb/>
故也不宜服矣此二者将焉從智荅曰無服之殤至愛<lb/>
過扵成人以其扵生性自然未成因斯而不服以漸至<lb/>
扵成人順乎其理者也至扵廢疾多感外物而得之父<lb/>
母養之或不盡理而使之然仁人痛深不忍不服故禮<lb/>
不為作䧏殺不得同殤例也王徽之問劉玢廢疾兄女<lb/>
服記云其夫有廢疾又無子傳重者舅為之服小功又<lb/>
云長子有廢疾䧏傳重也此二條皆以其廢疾降嫡從<lb/>
<pb n="KR2m0001_WYG_106-2a"/>
庶謂如此雖非嫡長而有廢疾既無求婚許嫁理且慶<lb/>
弔烝嘗皆不得同之扵人不知當制服不劉玢荅若嫡<lb/>
子有廢疾不得受祖之重則服與衆子同在齊縗盖以<lb/>
不堪傳重故不加服非以廢疾而降也子婦之服例皆<lb/>
小功以夫當受重則加大功若夫有廢疾則居然小功<lb/>
□非䧏也喪服經齊縗章為君之祖父𫝊曰從服也鄭<lb/>
注曰為君有祖之喪者祖有廢疾不立也從服例降夲<lb/>
親一等君服斬故從服周唯孫不敢䧏祖此亦是廢疾<lb/>
<pb n="KR2m0001_WYG_106-2b"/>
不䧏之一隅也○宋庾蔚之以為疾病者不愈而亡彌<lb/>
加其悼豈有禮無降文情無所屈而自替其服者邪殤<lb/>
服夲階梯以至成人豈可以病者准之䔍其愛者以病<lb/>
彌可悲矣薄其恩者以病則宜棄矣病有輕重参差萬<lb/>
緒故立禮者深見其情杜而不言無降之理畧可知矣<lb/>
嫡不為後是其去傳重之加非降其本服劉智劉玢所<lb/>
言近為得理矣<lb/>
　　罪惡絶服議<hi>周</hi>　<hi>晋/</hi>　<hi>宋</hi>
<pb n="KR2m0001_WYG_106-3a"/>
周制公族有死罪則磬扵甸人<hi>盧植曰公族諸侯同族也磬麗繫也郊外曰甸</hi>
<hi>去天子城百里内也不與國人同慮兄弟故繫之甸人鄭𤣥曰不扵市朝隠之也懸縊殺之曰磬</hi>公三<lb/>
宥之有司不對走出致刑扵甸人公又使人追之曰雖<lb/>
然必赦之有司對曰無及也反命扵公<hi>白已刑殺</hi>公素服不<lb/>
舉為之變如其倫之喪無服<hi>盧植曰變飲食終其月如其等之喪也鄭𤣥曰素服</hi>
<hi>扵凶事為吉吉事為凶非喪服也卿大夫死則皮弁錫縗以弔同姓則緦麻以弔今無服不往弔也倫謂親疏</hi>
<hi>之比</hi>親哭之<hi>不往弔為位哭之而已</hi>○晉劉智釋疑問曰昆弟骨肉<lb/>
以罪惡徒流死者諸侯有服不智荅曰凡以罪惡徒者<lb/>
<pb n="KR2m0001_WYG_106-3b"/>
絶之國君扵兄弟有罪者亦絶也舊説諸侯扵兄弟有<lb/>
弔服服縗絰此不服則無縗絰素服而已不弔臨其喪<lb/>
也諸侯之身體先君奉祭祀是以不得盡其情扵所絶<lb/>
耳然則不為父後者則服之矣御史中丞裴祗兄弟等<lb/>
乞絶從弟儀曺郎耽喪服表曰耽受性凶頑往因品署<lb/>
未了怨恨親親言語悖逆讐絶骨肉其兄司空秀二息<lb/>
從纂㫤以下薨亡耽皆不制服發哀昔二叔放流鄭段<lb/>
不弟皆經典所絶耽應見流徙未及表聞之頃耽憂恚<lb/>
<pb n="KR2m0001_WYG_106-4a"/>
荒越遂成狂病前即檻閉今以喪亾罪慝彰聞穢辱宗<lb/>
胄耽見周親以下皆宜絶服葬不列墓次請䖏斷户曺<lb/>
属韓壽議云祗表稱二叔放流鄭段不弟大義滅親至<lb/>
公之道然猶作鴟鴞之詩成王封其子胡扵蔡眀王䔍<lb/>
愛親親無已之意也今耽直由病喪神故有悖言非管<lb/>
蔡鄭叚之元惡而祗䓁心棄引致不加痛傷扵禮不喪<lb/>
扵情不安東閤祭酒李彞議昔公孫敖為亂而亡襄仲<lb/>
猶帥兄弟而哭不廢親爱春秋所善也耽狂疾積年亡<lb/>
<pb n="KR2m0001_WYG_106-4b"/>
歿之後追論往意絶不為服竊所未安主簿劉維議以<lb/>
為先王制禮因情而興五服之議以恩為主是以眀親<lb/>
親之分正㤙紀属恩崇則制重意殺則禮降昔周公誅<lb/>
管蔡鄭伯克叔段皆正以王灋絶不為親耽凶頑悖戾<lb/>
背義忘親存無歡接之恩絶無禮服之制循名責實不<lb/>
服當矣宜如祗所上記室督田岳議以為五服之制夲<lb/>
乎親屬故賢不加崇愚不降禮昔公孫敖既納襄仲之<lb/>
妻又以幣奔莒至其卒也仲欲勿哭傳曰喪親之終也<lb/>
<pb n="KR2m0001_WYG_106-5a"/>
情雖不同無絶其愛親親之道也叛君為逆納弟妻為<lb/>
亂亂逆之罪猶不廢喪故𦙍子唘眀而唐堯不絶象之<lb/>
傲狠有虞加矜周公戮兄義先王室鄭伯滅叚𫝊不全<lb/>
與議者稱此皆非所據又諸侯絶周公族為戮然猶私<lb/>
喪之也<hi>私喪猶言心喪</hi>喪禮大制動為典式與其必疑寧居扵<lb/>
重學官令徐亶議云昔閼伯實沉親尋干戈而遷扵商<lb/>
夏朱象頑傲凶國害家然唐無絶姓之文虞有封庳之<lb/>
厚斯以重天性䔍所承也周公刑叔罪在黨協祿父欲<lb/>
<pb n="KR2m0001_WYG_106-5b"/>
周之亡盖為王室耳非以流言毁公為戮也召公猶懼<lb/>
天下未觧特使兄弟之義薄乃作棠棣之詩以示恩親<lb/>
也耽以凶愚命卒骨肉所哀夫行過乎仁喪過乎哀未<lb/>
宜絶也○宋庾蔚之謂夫聖人設教莫不敦風尚俗睦<lb/>
親紏宗者也毎抑其侈薄之路深仁弟之誨公族有罪<lb/>
素服不舉恩無絶也若凶悖䧟害則應臨事議其罪豈<lb/>
但不服而已裴耽以狂病致卒無罪可論田岳之議足<lb/>
為允也<lb/>
<pb n="KR2m0001_WYG_106-6a"/>
　　師弟子相為服議<hi>周</hi>　<hi>魏/</hi>　<hi>晉/</hi>　<hi>宋</hi>
周制禮記檀弓云孔子之喪門人疑所服<hi>無喪師之禮</hi>子貢<lb/>
曰昔者夫子之喪顔回若喪子而無服喪子路亦然請<lb/>
喪夫子若喪父而無服<hi>無服不為縗也弔服而加麻心喪三年</hi>又曰事師<lb/>
無犯無隠左右就養無方服勤至死心喪三年<hi>鄭𤣥曰心喪慼</hi>
<hi>容如喪父母而無服也又曰師吾哭諸寢盧植曰有父道故扵所寢哭之奔喪云哭師於廟門外</hi>○魏<lb/>
王肅曰禮師弟子無服以弔服加麻臨之哭之扵寢<hi>蜀譙</hi>
<hi>周曰為師如夲有服降而無服者其為師少長所成就者雖服除心䘮皆三年曺弁敏問曰弔服加麻者㡬時</hi>
<pb n="KR2m0001_WYG_106-6b"/>
<hi>而除鄭稱荅曰凡弔服皆加麻者三月除之師朋友嫂叔族姑姊妹嫁者皆弔服加麻者為師出入常絰出則</hi>
<hi>變服</hi>○晉賀循謂如朋友之禮異者雖出行猶絰所以尊<lb/>
師也按禮記夫子之喪門人疑所服子貢曰昔夫子喪<lb/>
顔回若喪子而無服請喪夫子若喪父而無服扵是門<lb/>
人廬扵墓所心喪三年盖師徒之恩重也無服者謂無<lb/>
正喪之服也孔子之喪二三子皆絰而出注曰為師也<lb/>
然則凡弔服加麻者出則變服矣新禮弟子為師齊縗<lb/>
三月摯虞駁曰仲尼聖師止弔服加麻心喪三年淺教<lb/>
<pb n="KR2m0001_WYG_106-7a"/>
之師暫學之徒不可皆為之服或有廢興悔吝生焉宜<lb/>
㝎新禮無服如舊范寗問曰奔喪禮師哭扵廟門外孔<lb/>
子曰師吾哭之寢何耶徐邈荅曰盖殷周禮異也○宋<lb/>
庾蔚之謂今受業扵先生者皆不執弟子之禮唯師氏<lb/>
之官王命所置故諸王之敬師國子生之服祭酒猶粗<lb/>
依古禮弔服加麻既葬除之但不心喪三年耳<lb/>
　　朋友相為服議<hi>周</hi>　<hi>漢/</hi>　<hi>魏/</hi>　<hi>晋</hi>
周制檀弓云曽子曰朋友之墓有宿草而不哭焉<hi>鄭𤣥曰宿</hi>
<pb n="KR2m0001_WYG_106-7b"/>
<hi>草謂陳根也為師心喪三年於朋友期可也王肅曰謂過周不復哭</hi>又曰朋友吾哭寢門<lb/>
之外○漢戴徳云以朋友有同道之恩加麻三月○魏<lb/>
劉徳議問曰小記云朋友虞祔而已此謂主㓜而為虞<lb/>
祔也若都無主族神不歆非類當為虞祔不田瓊荅曰<lb/>
虞安神也祔以死者祔扵祖也既朋友恩舊歡愛固當<lb/>
安之祔之然後義備也但後日不常祭之耳又問朋友<lb/>
無所歸扵我殯若此者當迎彼還已館皆當停柩扵何<lb/>
所荅曰朋友無所歸故呼而殯之不謂已殯迎之也扵<lb/>
<pb n="KR2m0001_WYG_106-8a"/>
已館而殯之者殯之而已不扵西階也○晉曺述初問<lb/>
有仁人義士矜㓜携養積年為之制服當無疑耶徐邈<lb/>
荅曰禮緣情耳同㸑緦又朋友麻<lb/>
　　除心喪議<hi>晉</hi>
晉蔡眇之問徐野人云從弟心喪當除此月不知猶應<lb/>
設祭者為應施床為地席邪其大兄昔在西知喪晚心<lb/>
制乃應除臘月其妹先除不知便可著綵衣不徐荅曰<lb/>
禫者喪事之極也故扵此日設祭而告終自爾之後沉<lb/>
<pb n="KR2m0001_WYG_106-8b"/>
哀在心故謂之心喪外無莭文故服祭並缺也晦日唯<lb/>
哭以寫哀而已既各盡其服従禮而除矣著綵衣無所<lb/>
疑<lb/>
　　周喪察舉議<hi>晉</hi>
晉武帝太始中楊旌有伯母服未除而應孝亷舉天水<lb/>
中正姜鋌言太常楊旌遭伯母之喪㡬時而被孝亷舉<lb/>
又已葬未及為人後不按旌以去六年二月遭伯母喪<lb/>
其年十一月葬十二月應舉不為人後鄉閭之論以孝<lb/>
<pb n="KR2m0001_WYG_106-9a"/>
亷四科徳行髙妙清白冠首必不謂在哀之人禮之所<lb/>
責也博士祭酒劉喜議禮周之喪卒哭而從政進貢逹<lb/>
士為政之務也此敬君之命為下之順禮因殺而順君<lb/>
命可也今旌十二月被舉過既葬之後因情哀殺而順<lb/>
君命三年之喪則終其服周之喪一月而已明情有重<lb/>
輕也又按律令無以喪廢舉之限博士爰幹議按禮周<lb/>
喪之未可以弔人也君子之仕行其義也今以喪在四<lb/>
科之一雖無善稱亦應無咎博士韓光議孝廉清白克<lb/>
<pb n="KR2m0001_WYG_106-9b"/>
讓為徳旌夲周喪之戚猥當貢舉不䏻辝退詩人有言<lb/>
受爵不讓旌應貶矣毘陵内史論江南貢舉事江表初<lb/>
附未與華夏同貢士之宜與中國灋異前舉孝㢘不避<lb/>
喪孝亦受行不辭以為宜訪問餘郡多有此比按天水<lb/>
太守王孔碩舉楊少仲為孝亷有周之喪而行甚致清<lb/>
議今欲従舊則中夏所禁欲不舉則方士所闕闇塞意<lb/>
淺甚以為疑震議曰<hi>本論無姓</hi>孝舉古之名貢尋名責實模<lb/>
格宜髙夫以宜髙之資必以邁俗為稱動擬清流行頋<lb/>
<pb n="KR2m0001_WYG_106-10a"/>
禮典况齊縗之喪身有伯叔之痛腰麻貫絰對而不言<lb/>
不䖏大夫之位不統邑宰之官時無盟戰代無寇戎不<lb/>
受聘使之命不率師旅之役喪禮宜備哀情宜畢古者<lb/>
周喪過三月而従政謂若今之職司有公除也公除之<lb/>
制盖由近者多事在官不復從禮權宜之事耳今當舉<lb/>
者咸出布衣或在吏次且貢選之道在不拘之地推讓<lb/>
之宜得順其心官無推讓之刑灋無必行之制平日且<lb/>
猶遜讓况周年之憂乎若従公除則非正官之例也若<lb/>
<pb n="KR2m0001_WYG_106-10b"/>
從髙貢之舉於情為慢喪扵舉為昧榮考之扵禮義則<lb/>
未聞今戎車未息禮制與古不同今諸王官司徒吏未<lb/>
嘗在職者其髙足成有一舉便登黄散其次中尚書郎<lb/>
被召有周喪正假一月耳何至孝亷獨不可耳為孝㢘<lb/>
之舉美扵黄散耶如所論以責孝亷之舉則至朝臣復<lb/>
何以恕之宜依㩀經禮分别州國之吏與散官不同又<lb/>
議曰震以王官司徒吏皆先由州郡之貢而後升在王<lb/>
廷策名委質列為帝臣選任唯命義不得辝故遭周䘮<lb/>
<pb n="KR2m0001_WYG_106-11a"/>
得從公奪之制周則廹命俯就至扵州郡之吏未與王<lb/>
官同體其舉也以孝順為名以亷讓為務在不制之限<lb/>
於時可得固讓扵宜可得不行况兼周喪焉可許乎據<lb/>
情責實扵義不通茍居容退之地雖小必讓苟在不嫌<lb/>
之域雖大不辝是黄散可受而孝廉可拒也故孝在得<lb/>
申之位動則見恕是以州國之與王官不同之理在乎<lb/>
此矣若乃權時制宜越常從變則孝非特命之徴舉非<lb/>
應務之首慶代無縦横之務校禮則不覩其事唯宜折<lb/>
<pb n="KR2m0001_WYG_106-11b"/>
之以禮從其優者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百一<lb/>
</p>
<p>
</p>
  </div>
</body>
</text>
</TEI>
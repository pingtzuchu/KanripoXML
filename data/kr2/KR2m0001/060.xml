<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷五十五</head> <lb/>
    <p>
<pb n="KR2m0001_WYG_060-1a"/>
欽定四庫全書<lb/>
　通典卷五十五<lb/>
　　唐　京　兆　杜　佑　君　卿　纂<lb/>
　禮十五　吉十四<lb/>
　　告禮<hi>商</hi>　<hi>周/</hi>　<hi>魏/</hi>　<hi>東晉/</hi>　<hi>梁/</hi>　<hi>大唐</hi>
古者天子将廵狩必先告於祖命史告羣廟及社稷圻<lb/>
内名山大川七月而徧親告用牲史告用幣<hi>子思之語</hi>○商<lb/>
湯将伐桀告天云予小子履<hi>履湯名</hi>敢用𤣥牡敢昭告于<lb/>
<pb n="KR2m0001_WYG_060-1b"/>
皇皇后帝<hi>商尚白未變夏禮故用𤣥牡也</hi>有罪不敢赦帝臣不蔽簡在<lb/>
帝心<hi>言桀居帝臣之位罪過不可隠蔽已蕳在天心</hi>朕躬有罪無以萬方萬方<lb/>
有罪罪在朕躬○周制天子将出類乎上帝造乎禰太<lb/>
祝告王用牲幣<hi>鄭𤣥云牲當為制王肅云親告以牲有奠故也使祝史用幣又云吉則用牲凶</hi>
<hi>則用幣</hi>○魏尚書薛悌奏凉州刺史所上靈命瑞圖當下<lb/>
洛陽留臺使太尉醮告太祖文昭皇后廟博士秦静議<lb/>
曰靈命瑞圖可祀天皇大帝五精之帝於洛陽祀南郊<lb/>
所祭祭訖奉誥冊文脯醢酒告太祖廟藏冊於石函尚<lb/>
<pb n="KR2m0001_WYG_060-2a"/>
書奏曰秦静議當遣兼太尉告祠以武皇帝徔五精以<lb/>
上六座餘衆神皆不設牲用如郊祭眀帝詔每祀天輒<lb/>
以地配今不地配耶尚書奏孫欽議周禮祀天南郊無<lb/>
地配之文大魏受禪因漢祀天以地配此謂正月南郊<lb/>
常祀也今告靈瑞不湏以地配王肅議禮有事於王父<lb/>
則以王母配不降於四時常祀而不配也且夫五精之<lb/>
帝非重於地今奉嘉瑞以告而地獨闕於義未通以地<lb/>
配天於義正宜詔曰祀天以地配此既正義今告瑞祭<lb/>
<pb n="KR2m0001_WYG_060-2b"/>
於五精之帝則地不得闕也又詔曰告皇天及五精今<lb/>
冊文中都不見五精之帝意何以耶尚書奏冊文侍中<lb/>
韋誕所作文中皇皇后帝即五精之帝昔舜受禪告天<lb/>
云皇皇后帝亦合五精之帝於文少不可分别可更増<lb/>
五精字奏可<hi>秦静上告瑞祝文曰孝孫皇帝諱使太尉臣某以靈命瑞圖冊告於天郊事畢将納</hi>
<hi>冊於石函謹使太常臣某帥有司以脯醢㫖酒敢昭告於皇祖武皇帝以武宣后卞氏配尚饗</hi>眀帝泰<lb/>
和六年征西大將軍臣懿等言長安典農中郎将張烈<lb/>
書言所部人左先雨後於地得玊印臣今謹遣夏裕送<lb/>
<pb n="KR2m0001_WYG_060-3a"/>
詔推原符瑞有感而至宜因祭祀奠於文思皇后神座<lb/>
前以慰神靈之思念散騎常侍髙堂隆議按典瑞天子<lb/>
有事必告宗廟以象生也凡宗廟祖尊而禰親祭祀告<lb/>
事皆先尊而後親往者得瑞璽以告宗廟而奠於親廟<lb/>
此則告於尊奠於親故事眀比文皇帝文思皇后其為<lb/>
慈親一體也告之日質眀守官筵於廟堂之奥設玉几<lb/>
近南設洗於阼階東南酒人設醴酒於堂脯人醢人執<lb/>
籩脯豆醢於洗北西面公位於阼階西南北面太常位<lb/>
<pb n="KR2m0001_WYG_060-3b"/>
於阼階北面差出公後百執事叙立於卿後執璽使者<lb/>
立公西北東面諸博士差退唯籩人豆人不拜餘皆拜<lb/>
拜訖解劒納履博士引公祝導盥升自阼階博士立於<lb/>
髙皇廟室戸外西東面祝先入室南面公入戸内西面<lb/>
博士并引卿與徔公籩人醢人百執事皆徔升博士引<lb/>
使者升階如在廷之位卿受脯於戸外入於筵前醢人<lb/>
以醢授卿卿拜興受設於籩北興出俟事於太皇帝室<lb/>
南面祝酌酒奠籩南祝導公博士引使者執邸受瑞璽<lb/>
<pb n="KR2m0001_WYG_060-4a"/>
於戸祝西面立於戸外東使者還復位公奠璽於几東<lb/>
興復位祝入公再拜稽首興立漏移一刻公執璽邸授<lb/>
使者戸外遂造太皇帝武皇帝文皇帝皆如髙皇出禮<lb/>
畢之後可使都督黄門兼諸官告瑞於文思皇后寝堂<lb/>
如廟之禮<hi>髙堂隆乂議往者得瑞璽祝文曰於惟往者坤靈吐燿天球玉璽見於宗廟之宮今則西</hi>
<hi>嶽之精申明天意重出瑞璽王國之域實為皇天后土眀報皇髙曽祖武文之徳徳祚洋溢光潤萬國孝皇帝諱</hi>
<hi>謹使上公臣某敢用嘉薦醴酒奉呈瑞璽以告先靈尚饗其祝詞唯曰眀報聖慈文思皇后之徳為異耳</hi>○<lb/>
東晉元帝為瑯琊王将即極位告廟王導書問賀循云<lb/>
<pb n="KR2m0001_WYG_060-4b"/>
或謂宜祭壇拜受天命者或謂直當稱億兆羣臣告四<lb/>
祖之廟而行者若爾當立行廟王今固辭尊號俯順羣<lb/>
情還依魏晉故事然魏晉皆禀命而行不知今進璽當<lb/>
云何循答曰愚謂告四祖之廟而行蜀書劉先主初封<lb/>
漢王時羣臣共奏上勲徳承以即位今雖事不正同然<lb/>
議可方論<hi>導又書曰得刁僕射書曰如此京兆是宣帝祖章郡是父也至恵帝為七廟至懐帝京兆</hi>
<hi>府君應落想足下亦是識刁侯不欲告恵懐二帝不知於禮云何循答曰古禮及漢氏之初皆帝帝異廟即位</hi>
<hi>大事謁於太祖故晉文朝於武宫漢文謁於髙廟也至光武之後惟有祖宗兩廟而已祖宗兩廟昭穆皆共堂</hi>
<pb n="KR2m0001_WYG_060-5a"/>
<hi>别室魏晉依之亦唯立一廟則一廟之中茍在未毁恐有事之日不得偏有不告然人不詳太廟定議不敢必</hi>
<hi>據欲依古禮唯告宣帝一廟今意以祖宗非一但太廟合共事與古異不得以古禮為斷</hi>太常問今<lb/>
封建諸王為告廟不若告廟冊與告諸王同異祝文同<lb/>
不當以竹冊白簡𨽻書篆書也博士孫毓議按尚書洛<lb/>
誥王命作冊逸祝冊唯告周公其後謂成王已冠命立<lb/>
周公後作為冊書逸誥以告伯禽也又周公請命於三<lb/>
王乃納冊於金縢匱中今封建諸王裂土樹藩為冊告<lb/>
廟篆書竹冊執冊以祝訖蔵於廟及封王之日又以冊<lb/>
<pb n="KR2m0001_WYG_060-5b"/>
告所封之王冊文不同前以言告廟祝文當竹冊篆書<lb/>
以為告廟冊冊之文即祝詞也舊告封王告改年號故<lb/>
事事訖皆當蔵於廟以皆為冊書四時享祀祝文事訖<lb/>
不蔵故但禮稱祝文尺一白簡𨽻書而已又王珉議云<lb/>
中朝大事告天地先郊後廟徐邈云天子將出類乎上<lb/>
帝造乎禰如此次則宜先告郊也按元帝大興元年詔<lb/>
曰當先告廟出便南郊先人事而後天理自親及尊耶<lb/>
虞先云武王克商先祭後郊賀循議告諡南郊不當用<lb/>
<pb n="KR2m0001_WYG_060-6a"/>
牲然先告代祖諡於太廟復有用牲於理不正理不應<lb/>
有牲告郊廟皆不用牲牲惟施於祭及禱耳徐邈又議<lb/>
云按武帝永熈元年告諡南郊用牲自江左以来哀帝<lb/>
興寧中簡文帝咸安中告諡並蒼璧制幣告立太子太<lb/>
孫<hi>邈與范寗書問告定用牲否禮郊牲在滌三月此謂常祀耳宗廟告牲亦不展芻豢日既逼不容得備又</hi>
<hi>禮郊特牲在滌宫而稷牛唯具𫝊曰帝牛不吉則十稷牛而用之如無復九旬之别也謂今牲至則用當無疑</hi>
<hi>否范寗答云禮郊牲必在滌三月公羊𫝊養二卜二卜者謂本卜養二牲也帝牲不吉則卜稷牲稷牲不吉則</hi>
<hi>不郊盖所以敬天神而後人鬼也無本郊不滌牲之禮牲唯具用非吾所聞也凡告用制幣先儒有眀義也</hi>
<pb n="KR2m0001_WYG_060-6b"/>
孝武帝太元十六年告移廟奠幣祠部郎傅瑗問徐邈<lb/>
應設奠否邈答曰禮君出境以遷廟主行毎舍奠焉凡<lb/>
事闗宗廟非幣則薦未有不告而行将遷主之晨宜依<lb/>
告以設奠瑗難曰言依告設奠但三薦相去近恐犯春<lb/>
秋再烝之議禮諸侯薨及禘祫則迎羣主歸太祖廟又<lb/>
云主出廟入廟必蹕無将行設奠之文奠重於蹕而文<lb/>
不及無奠眀矣禮又云天子諸侯将出必以幣帛皮圭<lb/>
告於祖禰遂奉以出每舍奠焉而後就舍此謂雖侯王<lb/>
<pb n="KR2m0001_WYG_060-7a"/>
之貴必有尊也若徴此文事非其喻邈曰禮諸侯出朝<lb/>
既告祖禰臨行又徧告告不嫌再所引每舍奠者取其<lb/>
踈數随宜若然則奠不為數今之告廟戒出期也至日<lb/>
又告告将出也又曰新故兩廟各有其事左宗人儐曰<lb/>
有司具請升君升祝奉幣從祝聲三曰孝嗣侯某敢以<lb/>
嘉幣告於皇考成廟將徙敢告君及祝再拜興祝導君<lb/>
降於阼階下云至於新廟筵於戸牖間祝奠幣於几東<lb/>
薦脯醢君盥酌奠於薦西祝聲三曰敢用嘉薦告於皇<lb/>
<pb n="KR2m0001_WYG_060-7b"/>
考又曰孝嗣侯某㓗為眀薦尚饗又大戴遷廟禮文云<lb/>
凡以幣告皆執幣而告告畢乃奠幣於几東小宰升取<lb/>
幣埋兩階間禮天子諸侯将出以幣告廟遂奉幣以出<lb/>
及告設奠乃斂幣而蔵之兩階此則初告之幣待後告<lb/>
而蔵之必湏事訖未訖則未蔵今何不陳於新廟耶去<lb/>
舊之新當即新以蔵幣故先奠几東乃取而蔵之非謂<lb/>
舊廟虚告而新廟兼設也且初告告将移祝曰敢以嘉<lb/>
幣後告告眀享祝曰敢用嘉薦尋此二祝之稱則知幣<lb/>
<pb n="KR2m0001_WYG_060-8a"/>
也薦也各施於一廟矣伏系問宣后徙廟或但告東廟<lb/>
亦告太廟<hi>宣后簡文帝所生母别在東廟</hi>徐邈答此無禮文意謂初崇<lb/>
號以告太廟今自一别廟之遷耳於太廟無事無事而<lb/>
告則近黷矣古大事必告初崇進而告是也今徙廟事<lb/>
之末恐不得復告也康帝立准禮将改元尚書下侍御<lb/>
史太常主者殿中屬應告廟其勒禮官并太史擇吉日<lb/>
撰祝文及諸應所用備辦符到奉行博士徐禪議曰按<lb/>
魯文公之書即位也僖公未葬盖改元之道宜其親告<lb/>
<pb n="KR2m0001_WYG_060-8b"/>
不以喪闕昔代祖受終亦在諒闇既正其位於天郊必<lb/>
告成命於父祖事莫大於正位禮莫盛於改元𫝊曰元<lb/>
始也首也善之長也故君道重焉謂應告尚書奏按恵<lb/>
帝起居注改永熈二年為永平元年使持節太尉石鑒<lb/>
造於太廟前朝眀准不應革易如禪議<hi>禪告文曰維建元元年正月日</hi>
<hi>子孝曾孫嗣皇帝諱謹遣使持節兼太尉某官某甲敢昭告於皇祖髙祖宣皇帝諱以眇身屬膺眀命為兆人</hi>
<hi>主惟神器之重夙夜祇勵夫首元正位改物承天先王之典型建國之大禮今改咸康八年為建元元年享祖</hi>
<hi>宗之保佑膺乾坤之休靈敢薦告事一元大武薌合薌萁嘉薦庶羞清滌清酌眀告於皇祖髙祖宣皇帝穆皇</hi>
<pb n="KR2m0001_WYG_060-9a"/>
<hi>后張氏尚饗告始祖廟等十一室同辭也</hi>○梁禮官司馬筠議大事徧告七<lb/>
廟小事止告一室<hi>時議以封禪南北郊祀眀堂廵省四方御臨戎出征皇太子加元服寇賊</hi>
<hi>平蕩築宫立闕纂戎解嚴合十一條則徧告七廟講武修宗廟眀堂臨軒封拜公王四夷欽化貢萬物諸公王</hi>
<hi>以愆削封及討封王紹襲合六條則告一室帝徔之</hi>○大唐儀鳯二年二月二十<lb/>
九日太常以仲春告祥瑞於太廟髙宗令禮官徴求故<lb/>
實太常博士賈大隠對曰古者祭以首時薦用仲月近<lb/>
代相承元日奏祥瑞二月然後告於廟盖縁告必有薦<lb/>
便於禮也又檢貞觀以来勅令無文禮司因循不知所<lb/>
<pb n="KR2m0001_WYG_060-9b"/>
起上令依舊行焉<lb/>
　　歴代所尚<hi>髙陽  秦</hi>　<hi>髙辛後唐/漢    漢</hi>　<hi>虞/魏</hi>　<hi>夏/晉</hi>　<hi>商晉周東</hi>
　　　<hi>宋大齊    唐</hi>　<hi>梁/</hi>　<hi>陳/</hi>　<hi>後魏/</hi>　<hi>北齊/</hi>　<hi>後周/</hi>　<hi>隋</hi>
髙陽氏尚赤<hi>以十一月為正</hi>薦玉以赤繒○髙辛氏尚黑<hi>以十三月</hi>
<hi>為正</hi>薦玉以黑繒○陶唐氏尚白<hi>以十二月為正</hi>薦玉以白繒○<lb/>
有虞氏尚赤<hi>以十一月為正並出尚書中候</hi>○夏后氏尚黑<hi>以建寅為正此時物</hi>
<hi>生色黒禮三正記云正朔三而改文質再而復又書𫝊略說云天有三統物有三變故正有二生三死王有三</hi>
<hi>王王有一生一死故元命苞云夏以十三月為正息卦受泰其色尚黒以平眀為朔古者易姓而王示不相襲</hi>
<pb n="KR2m0001_WYG_060-10a"/>
<hi>眀受之於天也</hi>大事斂用昏<hi>昏時亦黒此大/事謂喪事也</hi>戎事乗驪<hi>戎兵也馬黒色</hi>
<hi>曰驪</hi>牲用𤣥<hi>𤣥黒/類也</hi>以黑為徽號<hi>崔靈恩云徽謂旌旗斿也盧植云徽章也號所以書</hi>
<hi>之於綏若夏則書其號為夏也</hi>朝燕服收冠而黑衣宫室之制屋<hi>詩云夏屋</hi>
<hi>渠渠</hi>十寸為尺<hi>白虎通曰夏法日數十也日無不照至尺所度無所不極故以十寸為尺</hi>○殷<lb/>
人尚白<hi>以建丑月為正物芽色白元命苞曰殷以十二月為正息卦受臨其色尚白以鷄鳴為朔</hi>大<lb/>
事斂用日中<hi>日中時亦白也</hi>戎事乗翰<hi>翰白色馬</hi>牲用白以白為徽<lb/>
號朝燕服<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>冠而縞衣宫室之制屋<hi>韓詩曰殷商屋而夏門也</hi>十二<lb/>
寸為尺<hi>白虎通云法十二月言嵗中無所不成</hi>○周人尚赤<hi>以建子之月為正物萌色</hi>
<pb n="KR2m0001_WYG_060-10b"/>
<hi>赤元命苞曰周以十一月為正□卦受復其色尚赤以夜半為朔</hi>大事斂用日出<hi>日出時亦</hi>
<hi>赤</hi>戎事乗騵<hi>騵馬腹赤/騵音原</hi>牲用騂<hi>騂赤類</hi>以赤為徽號朝燕<lb/>
服冕冠而𤣥衣宫室之制屋<hi>𫝊曰周夏屋而商門</hi>八寸為尺<hi>白虎通云</hi>
<hi>周據地而生地者隂以婦人為法婦人大率奄八寸故以八寸為尺王者改正朔本天有三統謂三㣲之月也</hi>
<hi>周以十一月殷以十二月夏以十三月也崔靈恩云若以書𫝊中候文依三正記推之則三皇五帝之所尚可</hi>
<hi>得而知也以周人代殷用天正而尚赤殷人代夏用地正而尚白夏以人正代舜而尚黑則知虞氏之王當用</hi>
<hi>天正而尚赤陶唐氏當用地正而尚白髙辛氏當用人正而尚黒炎帝當用天正而尚赤少皥氏當用地正而</hi>
<hi>尚白黄帝當用人正而尚黒炎帝當用天正而尚赤共工氏當用地正而尚白太皥當用人正而尚黒也</hi>○<lb/>
<pb n="KR2m0001_WYG_060-11a"/>
秦水徳漢書律歴志秦自以水徳故十月為嵗首○漢<lb/>
火徳初亦以十月為嵗首及文帝立公孫臣言漢當土<lb/>
徳應黄龍見丞相張蒼以為漢乃水徳河決金隄其符<lb/>
也年始冬十月以外黒内赤<hi>十月隂氣在外故黒陽氣尚伏在内故赤</hi>眀年<lb/>
黄龍果見於成紀帝於是令博士諸生申眀土徳改歴<lb/>
及服色事至武帝元封七年用兒寛䒭議改用夏正以<lb/>
建寅月為嵗首劉向以為赤帝斬蛇之符為火徳○後<lb/>
漢並同前漢○魏土徳文帝以建寅月為正服尚黄臈<lb/>
<pb n="KR2m0001_WYG_060-11b"/>
以丑牲以白節毛尚赤節幡尚黄郊祀朝㑹四時之服<lb/>
如漢制宗廟所服如周禮眀帝青龍五年三月用博士<lb/>
秦静䒭議改為景初元年以建丑月為正孟夏四月制<lb/>
服色尚黄犠牲用白戎事乗黒首之白馬建大赤之旗<lb/>
朝㑹建大白之旗春秋冬孟仲季月雖與嵗不同至於<lb/>
郊祀迎氣礿祀烝嘗廵狩蒐田分至啟閉班宣時令中<lb/>
氣晚早敬授人事諸若此者皆以正嵗斗建為節按服<lb/>
色尚黄據土形也犧牲旂旗一用殷禮行殷之時故也<lb/>
<pb n="KR2m0001_WYG_060-12a"/>
周禮巾車職建大赤以朝大白以即戎此則周以正色<lb/>
之旗以朝以先代之旗即戎魏用殷禮變周之制故建<lb/>
太白以朝大赤即戎也又詔曰今祭皇皇帝天皇皇后<lb/>
地天地郊眀堂宗廟皆宜用白其别祭五郊各随方色<lb/>
祭日月星辰之類用騂社稷山川之屬用𤣥此則尊卑<lb/>
方色隂陽衆義暢矣三年正月帝崩齊王立以眀帝建<lb/>
丑月崩若以其月正朝㑹設樂不合於禮於是改以建<lb/>
寅之月為嵗首<hi>袁准正論曰自非繼亂不宜改正也</hi>○晉金徳太始二年<lb/>
<pb n="KR2m0001_WYG_060-12b"/>
散騎常侍傅𤣥上議帝王受命應歴禪代則不改正朔<lb/>
遭變征伐則改之舜正月上日受終於文祖無改正之<lb/>
文唐虞正朔皆同眀矣至殷周革命乃改魏受漢禪亦<lb/>
已不改至於服色皆徔其本唯節幡用黄大晉以金徳<lb/>
王天下順五行三統之序矣詔徔之由是正朔服色並<lb/>
依前代<hi>孫盛晉陽秋論曰孔子修春秋列三統為後王法今仍舊非也晉為金行而服色尚赤考之古</hi>
<hi>道乖違甚矣</hi>○東晉並同西晉○宋水徳亦如魏晉故事○<lb/>
齊木徳餘一依前代○梁火徳餘一依前代○陳木徳<lb/>
<pb n="KR2m0001_WYG_060-13a"/>
餘一依前代○後魏初為土徳言繼黄帝之後也故數<lb/>
用五服尚黄犧牲用白至孝文太和十四年用祕書丞<lb/>
李彪䒭議承晉後改為水徳祖辰臘申○北齊木徳正<lb/>
朔服色皆如後魏○後周承西魏用水徳以文帝誕元<lb/>
氣之祥有黒水之䜟故也建寅月為正服色尚黒○隋<lb/>
火徳以赤雀降祥之故衣服旗幟犧牲尚赤戎服以黄<lb/>
七月帝始服黄○大唐土徳建寅月為嵗首<hi>武太后永昌元年十</hi>
<hi>一月一日依周制以建子之月為正改元為載初元年改十一月為正月十二月為臈月来年正月為一月十</hi>
<pb n="KR2m0001_WYG_060-13b"/>
<hi>月建亥為年終載初元年九月九日改元天授稱周改皇帝為皇嗣二年正月旗幟尚赤</hi>天寳九載<lb/>
制應縁隊仗所用絳色幡䒭並改為赤黄色天下皆然<lb/>
納崔昌議以土徳承漢火行<lb/>
　　享司寒<hi>蔵冰開冰附○周</hi>　<hi>宋/</hi>　<hi>隋/</hi>　<hi>大唐</hi>
周制凌人掌冰正嵗十有二月令斬冰三其凌<hi>正嵗季冬火星</hi>
<hi>中大寒冰盛之時也凌冰室也三其凌三倍其冰備消釋也</hi>春始治鑑<hi>鑑如甀大口以盛冰置食</hi>
<hi>物於中以禦温氣春而始治之為二月将獻羔祭而開冰鑑胡暫反甀音直偽反</hi>祭祀供冰鑑<lb/>
賔客供冰<hi>賔客不以鑑往嫌使停膳羞</hi>大喪供夷槃冰<hi>夷之言尸也尸之槃曰夷</hi>
<pb n="KR2m0001_WYG_060-14a"/>
<hi>槃</hi>夏頒冰掌事<hi>署氣盛王以冰/頒賜則主為之</hi>秋刷<hi>刷清也鄭衆云刷除冰室當更内新</hi>
<hi>冰也</hi>月令仲春天子乃獻羔開冰先薦寝廟<hi>謂立春蔵冰至春分方温</hi>
<hi>故獻羔以祭司寒而后開冰先薦寝廟而後食之</hi>左𫝊魯大夫申豐曰古者日<lb/>
在北陸而蔵冰<hi>陸道也夏十二月日在虚危冰堅而蔵之</hi>西陸朝覿而出之<lb/>
<hi>夏三月日在昴畢蟄蟲出而用冰春分之中奎婁在東方</hi>其蔵冰也深山窮谷固隂<lb/>
沍寒用黑牡秬黍以享司寒於是取而蔵之也周<hi>沍閉也必</hi>
<hi>取積隂之冰所以道逹其災使不為災黑牡黒牲也秬黍黒黍也司寒北方之神故物皆用黒周密也宻蔵之</hi>
其出之也桃弧棘矢以除其災於是以風出而用之<hi>順春</hi>
<pb n="KR2m0001_WYG_060-14b"/>
<hi>風而散用之</hi>朝之祿位賔食喪祭自命夫命婦至於老疾冰<lb/>
皆與焉<hi>老致仕在家者</hi>其用之也徧<hi>及老/疾也</hi>則愆無愆陽<hi>愆過也謂冬温</hi>
夏無伏隂<hi>謂夏寒也</hi>春無凄風秋無苦雨雷出不震<hi>凄風寒也霖雨</hi>
<hi>為人害震霆也</hi>無菑霜雹癘疫不降民不夭扎<hi>癘惡氣也短折為夭少死為扎</hi>
○宋孝武帝大眀六年立凌室藏冰有司奏季冬之月<lb/>
冰壮之時凌室長率山虞及輿𨽻取冰於深山窮谷固<lb/>
隂沍寒之䖏以納於凌隂務令周宻無洩其氣先以黑<lb/>
牡秬黍祭司寒於凌室之北仲春之月春分之日以黑<lb/>
<pb n="KR2m0001_WYG_060-15a"/>
羔秬黍祭司寒啟冰室先薦寝廟夏祠用鑑盛冰室一<lb/>
鑑以禦温氣蠅蚋王御殿及太官饍羞並以鑑供冰自<lb/>
春分至立秋不限稱數以周喪事繕制夷槃随冰供給<lb/>
度室在樂遊苑内置長一人吏一人保舉吏二人○隋<lb/>
以季冬蔵冰仲春開冰並因用黑牡秬黍於冰室祭司<lb/>
寒神開冰依以桃弧棘矢○大唐制先立春三日因用<lb/>
黑牡秬黍祭司寒之神於冰室祭訖鑿冰千段方三尺<lb/>
厚尺五寸而蔵之仲春開冰祭如蔵禮依以桃弧棘矢<lb/>
<pb n="KR2m0001_WYG_060-15b"/>
設於冰室戸内之右禮畢遂留之餘具開元禮<lb/>
　　禜<hi>周</hi>　<hi>漢/</hi>　<hi>晉/</hi>　<hi>梁/</hi>　<hi>隋/</hi>　<hi>大唐</hi>
周制春官大祝掌六祈其四曰禜鬯人禜門用瓢齎<hi>禜謂</hi>
<hi>營鄼所祭門國門也齎讀為齊取甘瓠割去柢以齊為罇也魯荘公二十五年秋大水鼔用牲於門左氏以為</hi>
<hi>用牲非常也凡天災有幣無牲</hi>祭法云幽禜祭星也雩禜祭水旱也<hi>幽禜</hi>
<hi>謂星壇也雩禜亦謂水旱壇也春秋左氏𫝊曰日月星辰之神則雪霜風雨之不時於是乎禜之山川之神則</hi>
<hi>水旱癘疫之災於是乎禜之</hi>○漢制謂禜為請晴服赤幘朱衣○晉<lb/>
武帝咸寧及太康中時雨多則禜祭赤幘朱衣閉諸隂<lb/>
<pb n="KR2m0001_WYG_060-16a"/>
朱絲縈社伐朱鼓焉○梁制霖雨祈晴亦如雩禮○隋<lb/>
制霖雨則禜亰城諸門三禜不止則祈山川岳鎮海瀆<lb/>
社稷又不止則祈宗廟神州報以太牢州郡縣苦雨亦<lb/>
各禜其城門不止則祈界内山川及社稷報用羊豕○<lb/>
大唐因之<hi>禜門不止乃祈山川岳鎮海瀆三日不止祈社稷宗廟並用酒脯國城門用少牢</hi>
　　祈禳<hi>夏</hi>　<hi>商/</hi>　<hi>周/</hi>　<hi>漢/</hi>　<hi>後漢/</hi>　<hi>魏/</hi>　<hi>晉/</hi>　<hi>宋</hi>
夏后氏金行初作葦茭言氣所交也<hi>風俗通曰𫝊曰萑葦有叢吕氏春秋</hi>
<hi>曰始得伊尹祓之於廟薰以萑葦故用葦者欲人之子孫蕃殖不失其類有如萑葦茭者交易隂陽代興之義</hi>
<pb n="KR2m0001_WYG_060-16b"/>
<hi>也</hi>○殷人水徳以螺首慎其閉塞使如螺也○周人木<lb/>
徳以桃為梗<hi>梗更也言氣相更也</hi>春官大宗伯以疈辜祭四方百<lb/>
物<hi>鄭𤣥云疈牲胸也疈而磔之謂磔攘疈音普逼反</hi>太祝掌六祈以同鬼神祇<lb/>
一曰類二曰造三曰禬四曰禜五曰攻六曰說<hi>攻說則以辭責</hi>
<hi>之禬未聞焉天神人鬼地祇不和則六癘作見故以祈禮同之造音七告反禬古外反</hi>國有大故<lb/>
天災彌祀社稷禱祠<hi>大故兵寇天災疫癘諸祈禱祀之以報</hi>小祝掌小祭<lb/>
祀将事侯禳禱祠之祝號以祈福祥順豐年逆時雨寧<lb/>
風旱彌災兵逺罪疾<hi>侯之言候也候嘉慶祈福祥之屬禳攘郤凶咎寧風旱之屬順豐年</hi>
<pb n="KR2m0001_WYG_060-17a"/>
<hi>而順為之祝辭逆迎也彌讀為弭弭安也</hi>祭法曰禳祈於坎壇祭寒暑也<hi>禳猶</hi>
<hi>却也祈求也寒暑不時則或祈之或禱之寒於坎暑於壇也</hi>○漢制厲殃祀天地日<lb/>
月星辰四時隂陽之神以師曠配之其壇常祀以禳災<lb/>
兼用三代葦茭桃梗五月五日朱索五色印為門户飾<lb/>
以儺止惡氣○後漢仲夏之月萬物方盛日夏至隂氣<lb/>
萌作恐物不懋其禮以朱索連葷菜彌牟朴蠱鍾以桃<lb/>
印長六寸方三寸五色書文如法以施門戸○魏祀五<lb/>
郊六宗及厲殃何晏議月令季春磔攘大儺非所以祀<lb/>
<pb n="KR2m0001_WYG_060-17b"/>
皇天也夫天道不諂不貳其命若之何攘之國有大故<lb/>
可祈於南郊至於祈禳自宜止於山川百物而已王肅<lb/>
云厲殃漢之淫祠耳日月有常位五帝有常典師曠自<lb/>
是樂祖無事於厲殃厲殃同人非禮器雄黄等非禮飾<lb/>
漢文除祕祝所以稱仁眀也陳留范宣曰舜有拂卵無<lb/>
磔雞及魏眀帝大修禳祭儀雞特禳舋之事磔雞舋起<lb/>
於魏卵本漢制所以輔卯金又宜魏所除也○晉制每<lb/>
嵗朝設葦茭桃梗磔雞於宫及百寺之門以辟惡氣太<lb/>
<pb n="KR2m0001_WYG_060-18a"/>
始二年有司奏春分祠厲殃及禳祠詔曰不在祀典除<lb/>
之○宋皆省其禮而郡縣往往猶存<lb/>
　　髙禖<hi>周唐</hi>　<hi>漢/</hi>　<hi>後漢/</hi>　<hi>魏/</hi>　<hi>晉/</hi>　<hi>北齊/</hi>　<hi>隋/</hi>　<hi>大</hi>
周制月令仲春𤣥鳥至之日以太牢祀於髙禖<hi>髙辛氏之代𤣥</hi>
<hi>鳥遺卵娀狄吞之生契後王以為禖官嘉祥而立其祠又月令章句曰髙尊也禖祠也吉事先見之象也盖為</hi>
<hi>人所以祈子孫之祀𤣥鳥感陽而至其来主於孚乳蕃滋故重其至日因以用事契母簡狄盖以𤣥鳥至日有</hi>
<hi>事髙禖而生契焉故詩云天命𤣥鳥降而生商盧植曰𤣥鳥至而隂陽中萬物生故於是以三牲請子於髙禖</hi>
<hi>之神居眀顯之䖏故謂之髙因其求子故謂之禖以為古者有媒氏之官因以為神鄭但言后王不知起於何</hi>
<pb n="KR2m0001_WYG_060-18b"/>
<hi>代</hi>天子親往后妃帥九嬪御乃禮天子所御帶以弓韣<lb/>
授以弓矢於髙禖之前<hi>天子所御謂今有娠者禮謂酌飲於髙禖之庭帶以弓韣求男</hi>
<hi>之祥</hi>○漢武帝年二十九乃得太子甚喜始立為髙禖之<lb/>
祠於城南祭以特牲<hi>晉博士束晢云漢武帝晚得太子始為立髙禖之祠髙禖者人之先</hi>
<hi>也故立石為主祀以太牢也</hi>○後漢因之祀於仲春之月○魏禖壇<lb/>
有石<hi>青龍中造許慎云山陽人以石為主</hi>○晉以仲春之月髙禖祀於城<lb/>
南祀以特牲恵帝元康六年髙禖壇上石中破博士議<lb/>
禮無髙禖置石之文未知設造所由既已毁破可無改<lb/>
<pb n="KR2m0001_WYG_060-19a"/>
造束晢議以為石在壇上盖主道也禮祭器弊則埋而<lb/>
置新今宜埋而更造不宜遂廢後得髙堂隆故事詔更<lb/>
鐫石令如舊置髙禖壇上埋破石入地一丈<hi>按江東太廟北門内</hi>
<hi>道西有石䖏如竹葉小屋覆之宋文帝元嘉中修廟所得石陸澄以為晉孝武時郊禖石然則江左亦有此禮</hi>
<hi>矣或曰百姓祀其傍或謂之落星也</hi>○北齊置髙禖壇於南郊旁廣輪二<lb/>
十六尺髙九尺四陛三壝每嵗𤣥鳥至之日皇帝親帥<lb/>
六宫祀青帝於壇以太皥配而祀髙禖之神以祈子其<lb/>
儀青帝北方南向配帝東方西向禖神壇下東陛之南<lb/>
<pb n="KR2m0001_WYG_060-19b"/>
西向禮用青珪束帛牲共以一太牢皇帝衮冕乗玉輅<lb/>
皇后禕衣乗重翟皇帝初獻降自東陛皇后亞獻降自<lb/>
西陛並詣便座夫人終獻上嬪獻於禖神訖帝及后並<lb/>
詣攅位乃送神皇帝皇后及羣嬪皆拜乃撤就燎禮畢<lb/>
而還○隋亦以𤣥鳥至日祀髙禖於南郊壇牲用一太<lb/>
牢○大唐月令亦以仲春𤣥鳥至之日以太牢祀於髙<lb/>
禖天子親往<hi>月令經文及注不言有壇廟也</hi>
　　祓禊<hi>周</hi>　<hi>漢/</hi>　<hi>後漢/</hi>　<hi>晉/</hi>　<hi>東晉/</hi>　<hi>齊</hi>
<pb n="KR2m0001_WYG_060-20a"/>
周制春官女巫掌嵗時祓除釁浴<hi>嵗時祓除如今三月上已如水上之類釁</hi>
<hi>浴謂以香薰草藥沐浴之</hi>月令暮春天子始乗舟<hi>蔡邕章句曰陽氣和暖鮪魚時至將</hi>
<hi>取薦宗廟因乗舟浮川也</hi>○漢髙后八月祓於覇上○後漢三月上<lb/>
已官民皆潔於東流水上曰洗濯祓除去宿垢疢為大<lb/>
潔<hi>潔者言陽氣布暢萬物訖出始潔之矣禊者潔也言自潔濯也</hi>○晉公卿以下至於<lb/>
庶人皆禊洛水之側○東晉元年又詔罷三月㺯具海<lb/>
西公於鍾山立流杯曲水延百僚○齊以三月三日曲<lb/>
水㑹古禊祭也今相承為百戯之具雕弄巧飾増損無<lb/>
<pb n="KR2m0001_WYG_060-20b"/>
常○說曰禊與曲水其義參差晉趙王倫簒位三日㑹<lb/>
天泉池誅張林懐帝亦㑹天泉池賦詩陸機云天泉池<lb/>
南石溝引御溝水池西積石為禊堂跨水流杯飲酒不<lb/>
言曲水韓詩曰鄭國之俗三月上巳之日溱洧水之上<lb/>
招魂續魄秉蘭草祓除不祥<hi>蔡邕曰今三月上巳祓於水濱盖出此也</hi>凡言<lb/>
祓者祉也以為祈介祉也一說三月三日清眀之節将<lb/>
修事於水側禱祀以祈豐年也後漢杜篤云郭虞三月<lb/>
三日上辰産二女上巳日産一女二日産三女並不育<lb/>
<pb n="KR2m0001_WYG_060-21a"/>
俗以為大忌至此月已日諱止家皆於東流水上為祈<lb/>
禳自潔濯謂之禊祠引流行觴遂成曲水梁劉昭曰郭<lb/>
虞之說良為虚誕假有庶人旬内天其三女何足警彼<lb/>
風俗乎杜篤賦乃稱王侯公主暨於富商用事伊洛帷<lb/>
幔𤣥黄本𫝊大将軍梁商亦歌泣於洛禊也馬融梁冀<lb/>
西第云西北戍亥𤣥石承輸蝦蟆吐寫庚辛之域即曲<lb/>
水之象劉楨魯都賦曰素秋二七天漢指隅人胥祓禊<lb/>
國予水嬉此用七月十四日也<lb/>
<pb n="KR2m0001_WYG_060-21b"/>
　　諸雜祠<hi>周</hi>　<hi>秦/</hi>　<hi>漢/</hi>　<hi>東晉/</hi>　<hi>後魏</hi>
周立夀星祠於下杜亳<hi>韋昭曰亳音薄湯所都也瓉曰濟隂亳縣是也師古曰杜即亰</hi>
<hi>兆杜縣也此亳非湯都也徐廣云京兆杜縣有亳亭斯近之矣</hi>時奉焉又立杜主祠因<lb/>
宣王殺右将軍杜伯不以罪後宣王田於圃田杜伯執<lb/>
弓矢射宣王宣王伏弓而死故周人尊其鬼而嵗時奉<lb/>
祠焉○秦立陳寳祠因文公獲若石於陳倉北阪城祠<lb/>
之<hi>蘇林曰質如石似肝顔師古曰陳倉之北阪上城中也</hi>其神或嵗不至嵗或數<lb/>
来也常以夜光輝若流星光色赤黄長五丈徔東方来<lb/>
<pb n="KR2m0001_WYG_060-22a"/>
集於祠城若雄野雞其聲殷殷云野雞夜鳴<hi>言陳寳若来而有聲</hi>
<hi>則野雞聞之以應之也</hi>祠以一牢名曰陳寳<hi>臣瓉曰陳倉縣有寳夫人祠或一嵗二嵗</hi>
<hi>與葉君合葉君神来時天為之殷殷雷鳴</hi>二世時若陳寳節来一祠春夏用<lb/>
騂秋冬用駵徳公立卜居雍<hi>即今扶風郡雍縣</hi>雍之諸祠自此<lb/>
興用三百牢於鄜<hi>音孚</hi>畤作伏祠<hi>孟康曰六月伏日也周時無至此乃有之師古</hi>
<hi>曰伏者謂隂氣将起廹於殘陽而未得升故為蔵伏因名伏日也立秋之後以金代火金畏於火故至庚日必</hi>
<hi>伏庚者金也</hi>磔狗邑四門以禦蠱災始皇東遊海上祠八神<lb/>
求仙人其祀莫知起時<hi>八神一曰天主祠天齊天齊洲水居臨淄南郊山下下者二曰</hi>
<pb n="KR2m0001_WYG_060-22b"/>
<hi>地主祠泰山梁父蓋天好隂祠之必於髙山之下畤命曰畤地貴陽祭之必於澤中圎丘三曰兵主祠蚩尤蚩</hi>
<hi>尤在東平陸監鄉齊之西境也四曰隂主祠三山三山即蓬莱方文瀛洲三神山五曰陽主祠之罘山山在東</hi>
<hi>莱六曰月主祠之莱山山在東莱長廣皆在西北並勃海七曰日主祠盛山山在東莱不夜縣斗入海㝡居齊</hi>
<hi>東北隅以迎日出八曰四時主祠瑯琊瑯琊在齊東北盖嵗之所始也皆各用牢具祠而巫祝所損益珪幣雜</hi>
<hi>異焉罘音浮</hi>○漢髙帝天下已定令祝立蚩尤之祠於長安<lb/>
又置祠祝官女巫其梁巫祀天地天社天水房中堂上<lb/>
之屬晉巫祀五帝東君雲中君巫社巫祠族人炊之屬<lb/>
<hi>師古曰東君日也雲中君謂雲神也巫社巫祠皆古巫之神也族人炊古主炊母之神也炊謂饎爨也</hi>秦<lb/>
<pb n="KR2m0001_WYG_060-23a"/>
巫祠杜主巫保族纍之屬<hi>杜主即周之杜伯也巫保族纍二神名纍音力追反</hi>荆<lb/>
巫祠堂下巫先司命施糜之屬<hi>堂下在堂之下巫先巫之㝡前者也司命文昌</hi>
<hi>第四星也施糜其先常施設糜粥者也</hi>九天巫祠九天<hi>師古曰九天者謂中央鈞天東方蒼</hi>
<hi>天東北旻天北方𤣥天西北幽天西方浩天西南朱天南方炎天東南陽天也其說見淮南子一說云東方昊</hi>
<hi>天東南陽天南方赤天西南朱天西方成天西北幽天北方𤣥天東北變天中央鈞天</hi>皆以嵗時<lb/>
祠宫中武帝即位厚禮置祠神君於内中聞其言不見<lb/>
其人<hi>神君者長陵女子産乳而死見神於妯宛若宛若祠之其室人多往祠平原君往祠其後子孫以尊</hi>
<hi>顯平原君武帝外祖母也宛若字也妯音軸</hi>又帝師少翁求仙始親祠竈<hi>少翁</hi>
<pb n="KR2m0001_WYG_060-23b"/>
<hi>言於帝曰祠竈皆可致物物鬼也致物而丹砂可化為黄金</hi>又立粤祠雞卜自此用<lb/>
<hi>持雞而卜如䑕卜也</hi>是時既滅兩粤粤人勇之乃言粤人俗鬼<hi>師古</hi>
<hi>曰勇之粤人名也俗鬼言其土俗尚鬼神之事而其祠皆用鬼數有效昔東甌王敬鬼夀百六十嵗後世怠慢</hi>
<hi>故衰耗乃命粤巫立粤祝祠安臺無壇亦祠天神祭百鬼</hi>宣帝時南郡獲白虎獻其<lb/>
皮牙爪帝為立祠又方士言隋侯劒寳玉寳璧周康寳<lb/>
鼎立四祠於未央宫又祠封苑火井於鴻門<hi>西河鴻門有封苑火</hi>
<hi>井祠火徔地中出也</hi>又立嵗星辰星太白熒惑南斗祠於長安城<lb/>
傍又祠三山八神於曲辰<hi>東莱之縣</hi>蓬山石社石鼓於臨胊<lb/>
<pb n="KR2m0001_WYG_060-24a"/>
又有月祠蚩尤勞谷五床山五帝仙人玉女金馬碧雞<lb/>
䒭神遣諫議大夫王裒使持節而求焉○東晉哀帝欲<lb/>
於殿前鴻祀<hi>以鴻鴈来為候因而祭之謂之鴻祀或曰鴻大也鴻鴈初来必將大祀</hi>侍中<lb/>
劉遵䒭啟稱此唯出大傳不在六籍劉向鄭𤣥雖為其<lb/>
訓自後不同前代以来並無其式○後魏道武帝初有<lb/>
兩彗星見劉后使占者占曰祈之則掃定天下后徔之<lb/>
故立其祀又立嵗神十二嵗一祭以十月用牛一雞三<lb/>
又立土神四嵗二祭常八月十月用羊又立獻眀以上<lb/>
<pb n="KR2m0001_WYG_060-24b"/>
天神四十所嵗祭其神尊以馬次以牛小以羊皆女巫<lb/>
行事<lb/>
　　淫祠興廢<hi>秦</hi>　<hi>漢/</hi>　<hi>魏/</hi>　<hi>晉/</hi>　<hi>東晉/</hi>　<hi>宋/</hi>　<hi>後魏</hi>
秦徳公立卜居雍<hi>即今雍縣也</hi>子孫飲於河遂都雍祠自此<lb/>
興用三百牢<hi>伏祠已具前</hi>○漢成帝丞相匡衡䒭奏罷雍鄜<lb/>
上下畤及陳寳祀䒭凡六百八十三所其二百八所應<lb/>
禮及疑無眀文可奉祠如故其餘四百七十五所不應<lb/>
禮或復重請皆罷奏可<hi>本雍舊祠二百三所惟山川諸星十五所為應禮杜主祠有五</hi>
<pb n="KR2m0001_WYG_060-25a"/>
<hi>置其一髙帝所立梁晉秦荆䓁巫九天南山莱中之屬及孝文渭陽孝武薄志太一三一黄帝㝠羊馬行孝宣</hi>
<hi>三山并諸山蚩尤䒭皆罷之也</hi>後帝以無繼嗣故復陳寳䒭祠末年頗<lb/>
好鬼神故多上書言祭祀方術者皆得待詔谷永說曰<lb/>
臣聞眀於天地之性者不可惑以神怪知萬物之情者<lb/>
不可㒺以非類諸背仁義之正道廣崇無福之祀皆姦<lb/>
人惑衆是以聖人絶而不言伏惟陛下拒絶無令姦人<lb/>
有窺朝者帝善之哀帝即位寝疾博徴方士京師諸縣<lb/>
皆有侍祠使者盡復前代諸神祠凡七百餘所一嵗三<lb/>
<pb n="KR2m0001_WYG_060-25b"/>
萬七千祠平帝末年崇淫祀自天地六宗以下凡千七<lb/>
百所用三牲鳥獸三千餘種不能備乃以雞當鴈鶩犬<lb/>
當麋鹿○魏武王秉漢政普除淫祀文帝黄初五年詔<lb/>
先王制祀五行名山川澤非此族也不在祀典叔世衰<lb/>
亂崇信巫史至乃宫殿之内户牖之間無不沃酹甚矣<lb/>
自今敢設非禮之祭巫祝之言皆以執左道論著於令<lb/>
眀帝青龍初又詔郡國山川不在祀典勿祀○晉武帝<lb/>
太始元年詔曰昔帝王循岳瀆山川各有定制然以道<lb/>
<pb n="KR2m0001_WYG_060-26a"/>
别天下其鬼不傷人故祝史薦而無媿辭而淫祀不作<lb/>
末世妖孽相煽<hi>音扇</hi>捨正為邪故魏朝疾之宜按禮為制<lb/>
使妖淫之鬼不亂其間○東晉穆帝升平中何瑾請備<lb/>
五岳祠曰唐虞之制天子五年一廵狩柴燎五岳徧於<lb/>
羣神及秦漢都西京涇渭長水雖不在祀典以近咸陽<lb/>
故盡得比大川立祀自水嘉之亂唯灊之天柱在王畿<lb/>
之内選百戸吏卒以奉其職中興之際未有官守廬江<lb/>
郡遣大夫兼假四時禱賽春釋寒而冬請氷自咸和迄<lb/>
<pb n="KR2m0001_WYG_060-26b"/>
於今又復隳替計今非典之祠可謂非一考其正名則<lb/>
淫昏之鬼推其縻費則百姓之蠧而山川大神更為簡<lb/>
缺可令禮官作式其諸妖孽可粗依法先去其甚俾邪<lb/>
不瀆正時不行○宋武帝永初二年普禁淫祀由是蒋<lb/>
子文祠以下皆絶孝建初更修蒋侯祠所在山川漸皆<lb/>
循復眀年立九州廟於雞籠山大聚羣臣加蒋侯爵位<lb/>
至相國大都督中外諸軍事加鍾山王蘇侯驃騎大將<lb/>
軍四方諸神咸加爵秩○後魏初自天地社稷以下合<lb/>
<pb n="KR2m0001_WYG_060-27a"/>
千七十五所嵗用牲七萬五千五百頭孝文帝詔曰朕<lb/>
承天事神以育羣品而咸秩䖏廣用牲甚衆夫神眀正<lb/>
直享徳與信何必在牲其令有司非天地宗廟社稷之<lb/>
祀皆用酒脯太和十四年詔自先朝以来享祀凡千二<lb/>
百餘䖏今欲減省務徔簡易先常有水火之神四十餘<lb/>
名及城北星神今圎丘之下既祭風伯雨師司中司命<lb/>
䒭眀堂祭五祀皆有此四十神悉罷之初每以正月吉<lb/>
日於庭設幕中置松柏樹設五帝座至孝文詔曰禮云<lb/>
<pb n="KR2m0001_WYG_060-27b"/>
自外至者無主不立此既無祖配揆之古典實無所取<lb/>
又探册之祭可悉罷之<lb/>
　<lb/>
　<lb/>
　<lb/>
　<lb/>
　<lb/>
　通典卷五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0001_WYG_004-1a"/>
　通典原序<lb/>
　　唐　左　補　闕　李　翰　撰<lb/>
儒家者流博而寡要勞而少功何㦲其患在於習之不<lb/>
精知之不明入而不得其門行而不由其道何以徴之<lb/>
夫五經羣史之書大不過本天地設君臣明十倫五教<lb/>
之義陳政刑賞罰之柄述禮樂制度之統究治亂興亡<lb/>
之由立邦之道盡於此矣非此典者謂之無益世教則<lb/>
聖人不書學者不覽懼冗煩而無所從也先師宣尼祖<lb/>
<pb n="KR2m0001_WYG_004-1b"/>
述堯舜憲章文武七十子之徒宣明大義三代之道百<lb/>
世可師而諸子云云猥復制作由其門則其教己備反<lb/>
其道則其人可誅而學者以多閲為廣見以異端為博<lb/>
聞是非紛然澒洞茫昧而無條貫或舉其中而不知其<lb/>
本原其始而不要其終高談有餘待問則泥雖驅馳百<lb/>
家日誦萬字學彌廣而志彌惑聞愈多而識愈疑此所<lb/>
以勤苦而難成殆非君子進徳修業之意也今通典之<lb/>
作昭昭乎其警學者之羣迷歟以為君子致用在乎經<lb/>
<pb n="KR2m0001_WYG_004-2a"/>
邦經邦在乎立事立事在乎師古師古在乎随時必參<lb/>
古今之宜窮終始之要始可以度其古終可以行於今<lb/>
問而辨之端如貫珠舉而行之審如中鵠夫然故施於<lb/>
文學可為通儒施於政事可建皇極故採五經羣史上<lb/>
自黄帝至於有唐天寳之末每事以類相從舉其始終<lb/>
歴代沿革廢置及當時羣士論議得失靡不條載附之<lb/>
於事如人支脉散綴於體凡有八門號曰通典非聖人<lb/>
之書乖聖人微㫖不取焉惡煩雜也事非經國禮法程<lb/>
<pb n="KR2m0001_WYG_004-2b"/>
制亦所不録棄無益也若使學者得而觀之不出户知<lb/>
天下未從政逹人情罕更事知時變為功易而速為學<lb/>
精而要其道直而不徑其文甚詳而不煩推而通放而<lb/>
凖語備而理盡例明而事中舉而措之如指諸掌不假<lb/>
從師聚學而區以别矣非聰明獨見之士孰能修之淮<lb/>
南元戎之佐曰尚書主客郎京兆杜公君卿雅有逺度<lb/>
志於邦典篤學好古生而知之以大厯之始實纂斯典<lb/>
累年而成杜公亦自為序引各冠篇首或前史有闕申<lb/>
<pb n="KR2m0001_WYG_004-3a"/>
髙見發明以示勸戒用存景行近代學士多有撰集其<lb/>
最著者御覽藝文玊燭之類網羅古今博則博矣然率<lb/>
多文章之事記問之學至於刋列百度緝熙王猷至精<lb/>
至粹其道不雜比於通典非其倫也於戲今之人賤近<lb/>
而貴逺昧微而睹著得之者甚鮮知之者甚稀可為長<lb/>
太息也翰嘗有斯志約乎舊史圖之不早竟為善述者<lb/>
所先故頗詳㫖趣而為之序庶將来君子知吾道之不<lb/>
誣也左補闕李翰序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百四十</head> <lb/>
    <p>
<pb n="KR2m0001_WYG_145-1a"/>
欽定四庫全書<lb/>
　通典卷一百四十<lb/>
　　唐　京　兆　杜　佑　君　卿　纂<lb/>
　禮一百　開元禮纂類三十五　凶七<lb/>
　　三品以上喪下<hi>四品以下至庻人附</hi>
　　改葬<lb/>
　　　卜葬<lb/>
將改葬者吉服卜宅兆其餘如葬卜宅兆之儀先於𡑞<lb/>
<pb n="KR2m0001_WYG_145-1b"/>
所隨地之宜張白布帷幕南向開户<lb/>
　　　啟請<lb/>
其日内外諸親應集者皆至墓所各就便次主人衆主<lb/>
人妻妾女子子俱緦麻服餘周親以下皆素服丈夫於<lb/>
墓東西向婦人於墓西東向皆北上婦人障以行帷俱<lb/>
立哭盡哀卑者皆拜<lb/>
　　　開墳<lb/>
祝立於羡道南北向内外皆哭止祝三聲噫嘻啟以開<lb/>
<pb n="KR2m0001_WYG_145-2a"/>
墳改葬之故<hi>其意敘改葬所由之事随時爲之</hi>内外又哭盡哀權就别<lb/>
所掌事者開墳訖内外又就位哭如初<lb/>
　　　舉柩<lb/>
掌事者設席於幕下舉柩出置於席上内外俱從柩哭<lb/>
於幕所主人以下柩東西面主婦以下柩西東面俱南<lb/>
上丈夫周親以下於主人東北南面西上婦人周親以<lb/>
下於主婦西北南面東上外姻丈夫於主人東南北面<lb/>
西上婦人於主婦西南北面東上<hi>尊者坐</hi>國官於帷門外<lb/>
<pb n="KR2m0001_WYG_145-2b"/>
之東北面西上<hi>六品以下無國官以下儀</hi>僚佐於帷門外之西北面<lb/>
東上皆舒席爲位<lb/>
　　　奠<lb/>
祝以功布拭棺改加新褚設洗於幕西南隅罍水在西<lb/>
加勺羃篚在洗東南肆巾二爵一於篚加羃設席於柩<lb/>
東設啟奠於席上設進酒之罇於饌南主人詣罍洗盥<lb/>
手洗爵進酌酒奠於席前興少退西面再拜内外卑者<lb/>
俱再拜少頃徹奠<lb/>
<pb n="KR2m0001_WYG_145-3a"/>
　　　升柩車<lb/>
既奠進轜車<hi>六品以下柩車下准此</hi>於帷門外南向掌事者升柩<lb/>
於轜車遂詣施設所内外俱哭從掌事者先設牀於幕<lb/>
下有枕席周設帷柩車至帷門外丈夫於柩東婦人於<lb/>
柩西俱立哭掌事者舉柩降柩置於輴入設於牀東<hi>若於</hi>
<hi>墓所即斂初奠訖不進轜車設牀於柩東而加枕席遂舉尸以斂之</hi>舉尸出置於牀南首<lb/>
柩初入定内外就位哭如墓所之儀<lb/>
　　　斂<lb/>
<pb n="KR2m0001_WYG_145-3b"/>
陳衣於幕東帷内明衣裳及上服各一稱西領南上冕<lb/>
<hi>六品以下則弁若冠</hi>具導簪纓在北内喪則花釵衾一<hi>衾以黄爲表素爲裏</hi>
具饌於幕東两甒醴酒柩初至幕下舉尸於牀主人衆<lb/>
主人稍退仍西向妻妾女子子稍退仍東向遂斂丈夫<lb/>
加冕<hi>六品以下則弁若冠</hi>婦人以花釵又覆以衾於主人衆主人<lb/>
妻妾女子子憑哭斂將訖掌事者以冠入設於西廂藉<lb/>
以席於棺入内外皆止哭置棺定乃哭舉者四人入舉<lb/>
牀男女從奉之舉尸斂於棺乃加葢覆以衾設帷於棺<lb/>
<pb n="KR2m0001_WYG_145-4a"/>
東内外就位如初<lb/>
　　　奠<lb/>
既斂祝執巾几席入設於柩東右几加以巾掌事者設<lb/>
罍洗於幕西南隅如初祝以饌升設於席前施設訖執<lb/>
饌者降出相者引主人盥洗酌酒進奠於席前興少頃<lb/>
西面再拜内外卑者皆再拜訖主人以下各退就位俱<lb/>
坐哭<lb/>
　　　設靈<lb/>
<pb n="KR2m0001_WYG_145-4b"/>
既斂設靈於吉帷内幕下西廂東向施牀帷屏几服飾<lb/>
以時上膳羞及湯沐皆如平常<lb/>
　　　進引<lb/>
前一日之夕掌事者進轜車於凶帷外<hi>六品以下進柩車於凶帷外</hi>
當門南向<hi>其下帳明器及苞牲等輿陳於轜車前少西東向</hi>其日進引前量時<lb/>
刻搥一鼓爲一嚴<hi>六品以下無鼓但量時而已</hi>陳靈車儀仗如常<hi>在陳</hi>
<hi>車篇</hi>少頃搥二鼓爲再嚴侍靈者俱詣靈所腰輿威儀入<lb/>
陳如常進靈車於帷外南向少頃三鼓爲三嚴掌事者<lb/>
<pb n="KR2m0001_WYG_145-5a"/>
入徹饌以出内外皆興立哭於位執紼者入掌事者徹<lb/>
帷持翣者入以翣障柩執披紼者各進執鐸者各入夾<lb/>
於柩前東西相向執纛者<hi>六品以下無纛下准此</hi>立於鐸南執銘<lb/>
旌者入立於纛南北面<hi>諸執披紼鐸旌纛者皆布深衣介幘六品以下則執銘旌者立</hi>
<hi>於柩前近南面餘同</hi>
　　　告遷<lb/>
三嚴訖祝帥腰輿入詣靈座前西向告曰以今吉辰用<lb/>
即宅兆少頃輿出詣靈車後少頃退<hi>若内䘮女祝迎之</hi>執紼者<lb/>
<pb n="KR2m0001_WYG_145-5b"/>
引輴<hi>四品以下無執紼輴車但将舉柩皆振鐸而已</hi>旌先纛次鐸次轜車而引<lb/>
輴初動執鐸者皆振鐸毎振鐸先揺之揺訖三振之其<lb/>
持翣者常以翣障柩於輴車進執鐸者夾左右毎曲及<lb/>
進止皆振鐸内外俱從柩後柩出到轜車後執紼者觧<lb/>
紼屬於轜車設帷帳於輴車後掌事者升柩<lb/>
　　　哭柩車位<lb/>
丈夫俱立哭於轜車東重行西面婦人哭於轜車西重<lb/>
行東面俱南上外姻丈夫哭於轜車東南重行北面以<lb/>
<pb n="KR2m0001_WYG_145-6a"/>
西爲上婦人哭於轜車西南重行北面以東爲上國官<lb/>
哭於外姻之東北面西上僚佐哭於國官之西北面東<lb/>
上立定<hi>六品以下無國官</hi>
　　　設遣奠<lb/>
設遣奠之饌於轜車東置設訖相者引主人酌酒進奠<lb/>
於席前興少退西面哭再拜内外皆哭卑者再拜若食<lb/>
頃徹之以蒲葦苞牲體下節七苞<hi>四品五品則五苞六品以下則二苞</hi>載<lb/>
於輿以之墓<lb/>
<pb n="KR2m0001_WYG_145-6b"/>
　　　轜車發<lb/>
既徹奠吉凶儀仗依式進引靈車動鼓吹振作而行<hi>六品</hi>
<hi>以下則既徹奠吉凶威儀依式進引</hi>主人衆主人以下皆以次歩從哭於<lb/>
柩車後妻妾女子子以下皆歩從哭於丈夫之後障以<lb/>
行帷轜車去停所三百歩親賓有還者弔哭如别儀辭<lb/>
訖進引尊者乘車馬從柩者更哭不絶聲<lb/>
　　　宿止<lb/>
掌事者先於宿所張吉凶帷幕吉帷在右凶帷在左将<lb/>
<pb n="KR2m0001_WYG_145-7a"/>
至宿所尊者俱下車馬歩哭靈車到帷門外迴車南向<lb/>
祝帥腰輿詣車後少頃輿入詣靈座前少頃輿出進常<lb/>
食於靈座若食頃徹之柩車至於凶帷内外哭於柩車<lb/>
所其位如初掌饌者進酒脯之奠於柩車東席上既設<lb/>
奠内外各還次更哭不絶聲及墓内外俱就位哭進夕<lb/>
奠如初訖内外各還次迭哭終夜及明嚴鼓内外又就<lb/>
位哭進朝奠於柩東進常食於靈座若食頃徹之迎靈<lb/>
發引尊者乘車馬哭從如上儀<lb/>
<pb n="KR2m0001_WYG_145-7b"/>
　　　到墓<lb/>
到墓尊者俱下車馬靈車到帷門外迴車南向祝帥腰<lb/>
輿詣車後少頃輿入詣靈座前少頃輿退設酒脯之奠<lb/>
柩車至壙前迴車南向内外哭位如遣奠之儀掌事者<lb/>
布席張帷於柩車後下柩於輴<hi>四品以下則下柩於席上</hi>主人以下<lb/>
妻妾女子子各前撫柩哭盡哀退復位周親以下又前<lb/>
撫哭盡哀退復位俱再拜辭執紼者屬紼於輴掌事者<lb/>
下柩於壙輴出既窆親賔先還者弔哭如别儀國官之<lb/>
<pb n="KR2m0001_WYG_145-8a"/>
長奉𤣥纁束帛<hi>六品以下則掌事者奉𤣥纁縞</hi>授主人主人受以授祝<lb/>
主人稽顙再拜祝奉以入奠於柩東持翣者入倚翣於<lb/>
壙内兩廂執事者以下帳明器苞牲酒米等物入置於<lb/>
壙内皆藉以版施銘旌誌石於壙户内置設訖掌事者<lb/>
掩壙户加關鑰復土既復土内外俱就靈所哭墓左祭<lb/>
后土如葬之儀<lb/>
　　　虞祭<lb/>
初下柩於墓掌事者具虞祭之饌設罍洗篚於靈幕西<lb/>
<pb n="KR2m0001_WYG_145-8b"/>
南如常内外既就靈所哭掌饌者進虞祭之饌於靈座<lb/>
相者引主人盥洗酌酒進奠於靈座前興少退西面立<lb/>
内外皆止哭祝持版進立於靈座之右北面跪讀祝文<lb/>
曰維年月朔日子孝子某敢昭告於考某官封諡<hi>妣郡縣夫</hi>
<hi>人鄉君某氏各隨所稱</hi>改遷幽宅禮畢終虞夙夜匪寕啼號罔極<lb/>
<hi>四品以下則攀號永逺無所追及餘同</hi>謹以潔牲柔毛剛鬛明粢薌合薌<lb/>
萁嘉蔬嘉薦醴齊祗薦虞事於考某官封諡<hi>四品五品則謹以潔</hi>
<hi>牲柔毛剛鬛嘉薦普淖明齊溲酒餘同六品以下無柔毛餘同四品五品</hi>尚饗主人哭再拜<lb/>
<pb n="KR2m0001_WYG_145-9a"/>
内外皆哭卑者再拜盡哀相者引主人以下出就别所<lb/>
釋縗服著素服而還掌饌者徹饌掌事者徹靈座<lb/>
　　王公以下居䘮雜制<lb/>
　　　舉哀<lb/>
如聞䘮哀者於聞䘮所哭盡哀問故又哭盡哀改著素<lb/>
服子妻妾女子子俱被髪周親以下婦人去首飾子於<lb/>
堂上東壁下西面以南爲上周親以下於北壁下南靣<lb/>
以西爲上妻妾女子子於西壁下東靣以南爲上周親<lb/>
<pb n="KR2m0001_WYG_145-9b"/>
以下婦人於北壁下南靣以東爲上内外之際障以帷<lb/>
若婦人在别堂舉哀則周親以下婦人在北壁下南靣<lb/>
西上<hi>周親以下舉哀哭位亦然</hi>三日成服及廬堊室苫凷薦席變除<lb/>
之節皆如在家之禮唯不設奠祭<hi>以其精神不在於此</hi>若除䘮而<lb/>
後歸則之墓諸子以下素服待於墓東西向婦人待於<lb/>
墓西東向俱北上奔䘮者素服至於𡑞南北面哭盡哀<lb/>
再拜又哭盡哀再拜於家不哭<lb/>
　　　奔䘮<lb/>
<pb n="KR2m0001_WYG_145-10a"/>
奔䘮之禮如聞親䘮以哭答使者盡哀問故又哭盡哀<lb/>
服布深衣素冠遂行日行百里不以夜行唯父母之䘮<lb/>
見星而行見星而舎若未得奔則成服而後行過州至<lb/>
境則哭盡哀而止哭避市朝望其州境哭<hi>此父母之䘮</hi>至於<lb/>
家内外哭待於堂上奔䘮者入門而左升自西階殯東<lb/>
西面憑殯哭盡哀少退再拜退於序東被髪復殯東西<lb/>
面坐哭又盡哀尊卑撫哭如常訖内外各還次奔䘮者<lb/>
乃還以厥明坐於殯東如初未成服者三日成服<hi>若至在小</hi>
<pb n="KR2m0001_WYG_145-10b"/>
<hi>斂前與主人俱成服若小斂以後至者自用日數</hi>凡奔䘮齊縗望鄉而哭大功<lb/>
望門而哭小功至門而哭緦麻即位而哭齊縗以下奔<lb/>
䘮者升殯東西哭主人以下哭待於堂上如常奔䘮者<lb/>
哭盡哀再拜又哭盡哀尊卑撫哭亦如之訖内外各還<lb/>
次三日成服者賔弔者拜賔如常奔䘮者非主人則主<lb/>
人爲之拜賔婦人奔䘮入自闈門<hi>側門曰闈</hi>升自西階側殯<lb/>
西東面妻妾女子子則憑殯哭盡哀少退再拜退於西<lb/>
房若西室妻妾女子子被髪<hi>出嫁女改髽</hi>復位坐哭又盡哀<lb/>
<pb n="KR2m0001_WYG_145-11a"/>
尊卑撫哭如常内外俱還次奔喪者乃還次周喪以下<lb/>
婦人奔喪者升哭拜又盡哀尊卑撫哭及還次皆如之<lb/>
奔䘮者不及殯先之墓北面近隧哭主人以下哭待於<lb/>
墓左西面主婦以下哭待於墓右東面皆北上<hi>主人以下内外</hi>
<hi>初至墓先拜而後哭於相者禮畢則再拜辭</hi>奔䘮者盡哀再拜又於隧東被<lb/>
髪復位坐哭盡哀相者告禮畢奔䘮者又再拜遂冠而<lb/>
歸入門而左升自西階靈東西面憑靈哭主人以下升<lb/>
於堂上如常奔䘮者哭盡哀再拜若經宿主人以下哭<lb/>
<pb n="KR2m0001_WYG_145-11b"/>
盡哀皆再拜哭降堂相者告就次主人以下各就次三<lb/>
日成服齊縗周以下不及殯先之墓西面哭盡哀再拜<lb/>
又哭盡哀相者告禮畢奔䘮者再拜遂冠而歸哭就次<lb/>
如上儀奔䘮者若妻妾女子子皆被髪於隧西哭盡哀<lb/>
髽如常餘如男子齊縗周以下婦人奔䘮哭於隧西餘<lb/>
如丈夫之禮<lb/>
　　　三殤<lb/>
三殤之䘮始死浴襲及大小斂與成人同其長殤有棺<lb/>
<pb n="KR2m0001_WYG_145-12a"/>
及大棺中殤下殤有棺靈筵祭奠進食𦵏送哭泣之位<lb/>
與成人同其苞牲及明器長殤三分減一中殤三分減<lb/>
二唯不復魂無唅事辦而葬不立神主既虞而除靈座<lb/>
其虞祝辭云維年月朔日父云告子某若兄云告弟某<lb/>
若弟云弟某昭告某兄日月易往奄及反虞悲念相續<lb/>
心焉如燬<hi>兄云悲傷猥至情何可處弟曰悲痛無已至情如割</hi>今以<hi>弟祭兄則云謹以</hi>潔<lb/>
牲嘉薦普淖明齊溲酒薦虞事於子某弟某兄某魂其<lb/>
饗之<hi>弟祭兄云尚饗</hi>嫡殤者時享皆祔食於祖無别祝文亦不<lb/>
<pb n="KR2m0001_WYG_145-12b"/>
拜<hi>設祔食之座於祖座之左西靣一獻而已不祝不拜者以其從食其祖祝辭末云孫其祔食</hi>庻子<lb/>
不祔食庻子之嫡祔如嫡殤禮凡無服四歳以上畧與<lb/>
下殤同又無靈筵唯大斂小斂奠而已三歳以下斂以<lb/>
瓦棺𦵏於園又不奠<lb/>
　　　初喪聚主<lb/>
凡遭䘮廟有主者則取羣廟之主藏於祖廟卒哭而後<lb/>
主各歸其廟<hi>藏於祖廟象有凶事聚也</hi>
　　　飲食節<lb/>
<pb n="KR2m0001_WYG_145-13a"/>
父母之䘮食粥朝一溢米暮一溢米<hi>二十兩曰溢一溢爲米升二十四分</hi>
<hi>升之一也</hi>不能食粥則以爲飯菜羮婦人皆以爲飯諸縗絰<lb/>
之䘮蔬食飲水不食菜果三月既𦵏食肉不飲酒九月<lb/>
之䘮猶周之䘮<lb/>
　　　哭節<lb/>
凡哭斬縗若徃而不反齊縗若徃而反大功三曲而偯<lb/>
小功緦麻哀容可<lb/>
　　　居常節<lb/>
<pb n="KR2m0001_WYG_145-13b"/>
父母之䘮居倚廬寝苫枕凷寝不脱絰帯頭有瘡則沐<lb/>
身有瘍則浴有疾則飲酒食肉疾止復初不勝䘮乃比<lb/>
於不慈不孝毁瘠不形視聽不衰<hi>爲其廢事形衰骨見</hi>升降不由<lb/>
阼階出入不當門隧<hi>常若親存隧道也</hi>五十不致毁六十不毁<lb/>
七十唯縗麻在身飲酒食肉處於内<hi>所以飬衰老人年五十始衰</hi>䘮<lb/>
食雖惡必充虚虚而廢事非禮飽而志衰亦非禮視不<lb/>
明聽不聰行不正不知哀君子病之斬縗唯而不對齊<lb/>
縗對而不言大功言而不議小功緦麻議而不及樂故<lb/>
<pb n="KR2m0001_WYG_145-14a"/>
䘮事不言樂<hi>非其時也</hi>父母之䘮不避泣涕而見人<hi>言重䘮不行求</hi>
<hi>見人人來見已可以見之不避涕泣言至哀無飾也</hi>非䘮事不言言而不語對而<lb/>
不問<hi>言者言已事爲人説爲語</hi>言而事行者杖而起身自執事而後<lb/>
行者面垢而已<hi>杖而起謂有官爵者面垢而已謂庻人</hi>凡廬堊室之内不<lb/>
與人坐在堊室之内非時見於母則不入門居䘮未葬<lb/>
讀䘮禮既葬讀祭禮兄弟各䖏異方而父母䘮各依聞<lb/>
䘮日月而除之三年之䘮凡見人皆不去絰父母之䘮<lb/>
賔客已弔而重來者主人哭而見其去也又哭之其未<lb/>
<pb n="KR2m0001_WYG_145-14b"/>
葬必備縗絰而後見居父母之䘮逺行而還者必告父<lb/>
有艱未除則子不衣文綵三年之䘮雖功縗而不弔<hi>功縗</hi>
<hi>謂既練之後服布如大功謂之功縗</hi>凡三年及周䘮不數閏<hi>禫則數之</hi>以閏月<lb/>
亡者祥及忌日皆以閏所祔之月爲正庻子不爲長子<lb/>
斬不繼祖與禰也<lb/>
　　　不及期葬<lb/>
速𦵏者速虞三月而後卒哭<hi>謂不及期而𦵏既𦵏即虞安神也卒哭之祭待哀殺</hi>
父母之䘮周而𦵏者則以葬之後月小祥其大祥則依<lb/>
<pb n="KR2m0001_WYG_145-15a"/>
再周之禮禫亦如之若再周而後𦵏者則以𦵏之後月<lb/>
練又後月爲大祥祥而即吉無復禫矣其未再周𦵏者<lb/>
則以二十五月練二十六月祥二十七月禫<hi>必練祥禫者明深衣</hi>
<hi>不可頓除之故爲之漸以安孝子之心禫一月者終二十七月之數</hi>久而不𦵏者皆變服<lb/>
唯主䘮者不除其餘各終月數而除之皆無受服至𦵏<lb/>
乃反其服虞則除之若亡失尸柩則變除如常禮<lb/>
　　　外䘮<lb/>
凡死於外者小斂而反則子素服縗巾帕頭徒跣而從<lb/>
<pb n="KR2m0001_WYG_145-15b"/>
大斂而反亦如之凡死於外大斂而反毁門西牆而入<lb/>
　　　諱名<lb/>
卒哭而諱凡父之所諱子亦諱之母之所諱不言於内<lb/>
妻之所諱不言於其側<lb/>
　　　追服<lb/>
小功以下日月過制而聞䘮則不追服<hi>猶爲舉哀</hi>降而在緦<lb/>
小功者追服之生不及祖父母諸父母兄弟而父追服<lb/>
已則否<hi>謂子生於外者父以他故居異邦而生己巳不及見此親存時歸見之今其死於䘮服年月已</hi>
<pb n="KR2m0001_WYG_145-16a"/>
<hi>過乃聞之父爲之服已則否者不責非時之思於人所不能當其時則服之</hi>
　　　䘮冠嫁娶<lb/>
因䘮冠者雖三年之䘮可也既冠於次入哭盡哀乃出<lb/>
<hi>言雖者明齊縗以下皆可因䘮冠也以其冠月因䘮服則冠矣非其冠月待變除卒哭而冠也次廬也</hi>大<lb/>
功之末可以冠子嫁子父小功之末可以冠子可以嫁<lb/>
子可以娶婦已雖小功既卒哭可以冠娶妻下殤之小<lb/>
功則不可<hi>此皆謂可用吉禮之時也父大功卒哭而可冠子嫁子小功卒哭而可娶婦已大功卒哭</hi>
<hi>可以冠子小功卒哭可以娶妻必皆祭乃行也下殤小功齊縗之親除而後婚凡冠者其時當冠則因䘮而冠</hi>
<pb n="KR2m0001_WYG_145-16b"/>
<hi>也</hi>三年䘮如遺之酒肉則受之必三辭主人縗絰而受<lb/>
之<hi>受之必正服明不苟於滋味也</hi>如君命則不敢辭受而薦之<hi>薦之於宗廟貴</hi>
<hi>君之禮</hi>父母之䘮不遺人<hi>居重䘮者志不在施惠</hi>人遺之雖酒肉受<lb/>
也三年之䘮既𦵏尊者遺之食則食不避粱肉若酒醴<lb/>
則辭也<hi>見於顔色者則不可</hi>
　　　樂禁<lb/>
父有服子不與爲樂母有服聲聞焉不舉樂妻有服不<lb/>
舉樂於其側大功至則辟琴瑟小功至則不絶樂<lb/>
<pb n="KR2m0001_WYG_145-17a"/>
　　　主諸䘮<lb/>
凡主兄弟之䘮雖疎必虞<hi>此謂兄弟或在他方或無𦙍嗣而爲之主</hi>
　　　婚遇䘮<lb/>
娶妻有吉日而婿之父母䘮則婿之伯叔父使人致命<lb/>
於女氏曰某之子有父母之䘮不得嗣爲兄弟使某致<lb/>
命女氏受命而不敢嫁婿既免䘮女父母使人請之婿<lb/>
弗取而後嫁之禮也女之父母䘮亦如之親迎在途而<lb/>
婿之父母死則女素服緦總以赴䘮其縗服與成服之<lb/>
<pb n="KR2m0001_WYG_145-17b"/>
禮同婿除䘮之後束帶相見不行初婚之禮女在塗而<lb/>
女之父母死則反婿親迎未至而有周大功之䘮則夫<lb/>
改服於外次婦改服於内次即位而哭既虞卒哭婿入<lb/>
束帶相見而已不行初婚之禮娶婦有吉日而婦死婿<lb/>
齊縗而徃弔既𦵏除之夫死亦如之妻服斬衰<lb/>
　　　室次節<lb/>
爲人後者爲其父母居堊室舅姑服嫡婦不爲次昆弟<lb/>
之女適人者不爲次次謂堊室之屬也<lb/>
<pb n="KR2m0001_WYG_145-18a"/>
　　　居重問輕<lb/>
諸先遭重䘮後遭輕䘮皆爲制服徃哭則服之反則服<lb/>
其重服其除之也亦服其服而除有殯聞逺兄弟之䘮<lb/>
哭之他室<hi>明所哭者異哭之爲位凡言兄弟小功緦麻之親皆是</hi>無他室哭於門<lb/>
内之右<hi>近南者謂之變位也</hi>入奠卒奠出改服即位如始即位之<lb/>
禮<hi>謂後日之哭也朝入奠於其殯既乃更即位就他室哭如始至之時</hi>
　<lb/>
　<lb/>
<pb n="KR2m0001_WYG_145-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百九</head> <lb/>
    <p>
<pb n="KR2m0001_WYG_114-1a"/>
欽定四庫全書<lb/>
　通典卷一百九<lb/>
　　唐　京　兆　杜　佑　君　卿　纂<lb/>
　禮六十九　開元禮纂類四　吉一<lb/>
　　皇帝冬至祀圓丘<hi>正月上辛祈榖孟夏雩祀及攝事並附</hi>
　　　齋戒<hi>祀官齋戒如别儀</hi>
前祀七日皇帝散齋四日於别殿致齋三日其二日於<lb/>
太極殿一日於行宫前致齋一日尚舍奉御設御幄於<lb/>
<pb n="KR2m0001_WYG_114-1b"/>
太極殿西序及室内俱東向尚舍直長張帷於前楹下<lb/>
致齋之日質明諸衛勒所部屯門列仗晝漏上水一刻<lb/>
侍中版奏請中嚴諸衛之屬各督其隊入陳於殿庭如<lb/>
常儀通事舍人引文武五品以上袴褶陪位如式諸侍<lb/>
衛之官各服其噐服諸侍臣並結珮<hi>凡齋者則結珮</hi>俱詣閤奉<lb/>
迎上水二刻侍中版奏外辦上水三刻皇帝服衮冕<hi>上辛</hi>
<hi>服通天冠絳紗𫀆也</hi>結珮乗輿出自西房曲直華盖警蹕侍衛如<lb/>
常儀皇帝即御座東向坐侍臣夹侍如常一刻頃侍中<lb/>
<pb n="KR2m0001_WYG_114-2a"/>
前跪奏稱侍中臣某言請降就齋室俛伏興還侍位皇<lb/>
帝降座入室文武侍臣各還本司直衛者如常通事舍<lb/>
人分引陪位者以次出凡應祀之官散齋四日致齋三<lb/>
日<hi>散齋皆於正寢致齋二日於本司一日於祀所其無本司者皆於祀所焉</hi>近侍之官應從<lb/>
升者及從祀羣官諸方客使各於本司館清齋一宿<hi>無本</hi>
<hi>司各於家正寢</hi>諸祀官致齋之日給酒食及明衣布各習禮於<lb/>
齋所<hi>攝事無皇帝齋儀上辛雩祀同</hi>光禄卿監取明水火<hi>太官令取水於隂鑑取火</hi>
<hi>於陽燧火以供㸑水以實罇焉</hi>前祀二日太尉告髙祖神堯皇帝廟如<lb/>
<pb n="KR2m0001_WYG_114-2b"/>
常告之儀<hi>告以配雩祀侑神作主孟夏太宗文武皇帝廟</hi>前祀一日諸衛令其<lb/>
屬未後一刻各以器服守壝<hi>毎門二人毎隅一人</hi>太與樂工人俱<lb/>
清齋一宿焉<lb/>
　　　陳設<lb/>
前祀三日尚舍直長施大次於外壝東門之内道北南<lb/>
向<hi>攝事守官設祀官公卿等次東壝外道南北向西上</hi>尚舍奉御鋪御座衛尉設<lb/>
文武侍臣次<hi>上辛雩祀守宫設文武侍臣次焉</hi>於大次之前文官在左<lb/>
武官在右俱相向<hi>上辛雩祀於大次之後俱南向</hi>設諸祀官次於東壝<lb/>
<pb n="KR2m0001_WYG_114-3a"/>
之外道南從祀文官九品以上於祀官之東東方南方<lb/>
朝集使於文官之東東方南方蕃客又於其東俱重行<lb/>
毎等異位北向西上介公酅公於西壝之外道南武官<lb/>
九品以上於介酅公之西西方北方朝集使於武官之<lb/>
西西方北方蕃客又於其西俱重行毎等異位北向東<lb/>
上<hi>其褒聖侯若在朝位於文官三品之下攝事無大次褒聖等儀上辛雩祀同</hi>設陳饌幔於<lb/>
内壝東門西門之外道北南向北門之外道東西向<hi>壇上</hi>
<hi>及東方南方午陛之東饌陳於東門外西方及南方午陛之西饌陳於西門外北方之饌陳於北門外上辛雩</hi>
<pb n="KR2m0001_WYG_114-3b"/>
<hi>祀但有壝東方之外饌焉</hi>前祀二日太樂令設宫懸之樂於壇南内<lb/>
壝之外東方西方磬簴起北鐘簴次之南方北方磬簴<lb/>
起西鐘簴次之設十二鎛鐘於編懸之間各依辰位樹<lb/>
雷鼓於北懸之内道之左右植建鼓於四隅置柷敔於<lb/>
懸内<hi>柷在左敔在右</hi>設歌鐘歌磬於壇上近南北向磬簴在西<lb/>
鐘簴在東其匏竹者立於壇下重行北向相對為首<hi>凡懸</hi>
<hi>皆展而編之</hi>諸工人各位於懸後東方西方以北為上南方<lb/>
北方以西為上右校掃除壇之内外郊社令積柴於燎<lb/>
<pb n="KR2m0001_WYG_114-4a"/>
壇<hi>其壇於神壇之壬地内壝之外</hi>方一丈髙丈二尺開上南出户方六<lb/>
尺前祀一日奉禮設御位於壇之東南西向設望燎位於<lb/>
柴壇之北南向設祀官公卿位於内壝東門之外<hi>上辛雩祀</hi>
<hi>則東門内攝事亦然</hi>道南分獻之官於公卿之南<hi>上辛雩祀無分獻位以下皆然</hi>
執事者位於其後毎等異位俱重行西向北上設御史<lb/>
位於壇下一位於東南西向一位於西南東向設奉禮<lb/>
位於樂懸東北贊者二人在南差退俱西向又設奉禮<lb/>
贊者位於燎壇東北西向皆北上設協律郎位於壇上<lb/>
<pb n="KR2m0001_WYG_114-4b"/>
南陛之西東向設太樂令位於北懸之間當壇北向設<lb/>
從祀文官九品以上位於執事之南東方南方朝集使<lb/>
於文官之南東方南方蕃客又於其南俱毎等異位重<lb/>
行西向北上介公酅公位於中壝<hi>上辛雩祀内壝</hi>西門之内道<lb/>
南武官九品以上位於介公酅公之南西方北方朝集<lb/>
使於武官之南西方北方蕃客又於其南俱毎等異位<lb/>
重行東向北上<hi>其褒聖侯於文官三品之下諸州使人各分方位於朝集使之後攝事無褒聖</hi>
<hi>以上至從祀位</hi>又設祀官及從祀羣官等門外位於東西壝門<lb/>
<pb n="KR2m0001_WYG_114-5a"/>
之外如設次之式設牲牓於東壝之外當門西向蒼牲<lb/>
一又青牲一在北少退南上次赤牲一黄牲一白牲一<lb/>
𤣥牲一<hi>雩祀五方色牲各二</hi>又赤牲一白牲一<hi>上辛雩祀無日月牲</hi>在南皆<lb/>
少退以北為上又設廪犧令位於牲西南史陪其後俱<lb/>
北向設諸太祝位於牲東各當牲後祝史陪其後俱西<lb/>
向設太常卿省牲位於牲前近北又設御史位於太常<lb/>
卿之西俱南向設酒罇之位上帝太罇二犧罇二山罍<lb/>
二在壇上東南隅北向象罇二壺罇二山罍四在壇下<lb/>
<pb n="KR2m0001_WYG_114-5b"/>
南陛之東北向俱西上設配帝著罇二犧罇二象罇二<lb/>
山罍二在壇上於上帝酒罇之東北向西上五帝日月<lb/>
各太罇二在第一等<hi>上辛則五帝各太罇二著罇二犧罇二罍二在第一等神座之左而</hi>
<hi>右向無日月以下諸座攝事亦然也</hi>内官每陛間各象罇二在第二等中<lb/>
官每陛間各壺罇二在第三等外官每階間各概罇二<lb/>
在壇下衆星每道間各散罇二於内壝之外凡罇各設<lb/>
於神座之左而右向<hi>罇皆加勺羃五帝日月以上皆有坫以置爵雩祀無日月以下罇其</hi>
<hi>五帝太罇犧罇各二罍一在第一等五人帝犧罇各二在第二等五官象罇各二在壇下</hi>設御洗於<lb/>
<pb n="KR2m0001_WYG_114-6a"/>
午陛東南亞獻終獻同洗於卯陛之南俱北向<hi>攝儀但設洗午</hi>
<hi>陛東南北面雩祀設亞獻之洗於御東南五官洗於罇北</hi>設分獻罍洗罍水在洗東<lb/>
篚在洗西南肆<hi>篚實以巾爵</hi>篚羃各於其方陛道左俱内向<lb/>
執罇罍篚羃者各於罇罍篚羃之後設玉幣之篚於壇<lb/>
上下罇坫之所祀前一日晡後<hi>上辛雩祀皆祀日未明五刻焉</hi>太史令<lb/>
郊社令各常服帥其屬升設昊天上帝神座於壇上北<lb/>
方南向席以藁秸設髙祖神堯皇帝神座<hi>雩祀則設太宗文武聖皇</hi>
<hi>帝神座焉</hi>於東方西向席以莞設五方帝日月神座於壇第<lb/>
<pb n="KR2m0001_WYG_114-6b"/>
一等青帝於東陛之北赤帝於南陛之東黄帝於南陛<lb/>
之西白帝於西陛之南黑帝於北陛之西<hi>雩祀又設五人帝座於第</hi>
<hi>二等如五方之陛位又設五官座於壇下東南西向北上無日月以下諸星位</hi>大明於東陛之<lb/>
南<hi>上辛並無大明以下位矣</hi>夜明於西陛之北席皆以藁秸又設五<lb/>
星十二辰河漢及内官五十五座於第二等十有二陛<lb/>
之間各依方面凡座皆内向其内官有北辰座於東陛<lb/>
之北曜魄寳於北陛之西北斗於南陛之東天一太一<lb/>
皆在北斗之東五帝内座於曜魄寳之東並差在行位<lb/>
<pb n="KR2m0001_WYG_114-7a"/>
前又設二十八宿及中官百五十九座於第三等其二<lb/>
十八宿及帝座七公日星帝座大角攝提太㣲太子明<lb/>
堂軒轅三台五車諸王月星織女建星天紀等十七座<lb/>
並差在行位前又設外官百五座於内壝之内又設衆<lb/>
星三百六十座於内壝之外各依方次十有二道之間<lb/>
席皆以莞設神位各於座首所司陳異寳及嘉瑞等於<lb/>
樂懸之北東西廂<hi>昊天上帝及配帝五帝日月之座設訖却収至祀日未明五刻郊社令太</hi>
<hi>史令各服其服升壇重設之其内官中官外官衆星等諸座一設定不收也</hi>
<pb n="KR2m0001_WYG_114-7b"/>
　　　省牲器<lb/>
省牲之日午後二刻去壇二百歩所<hi>享明堂則於明堂所廟享則於廟所</hi>
<hi>皆二百歩所焉</hi>諸衛之屬禁㫁行人<hi>廟享則太令整拂神幄焉</hi>晡後二刻郊<lb/>
社令丞帥府史三人諸儀二人<hi>享廟則太廟令帥府史也</hi>及齋郎以<lb/>
罇坫篚羃入設於位<hi>廟享則籩豆簋鈃皆設位加以巾盖諸器物皆濯而陳之升壇者各</hi>
<hi>由其陛升廟堂者自東陛焉</hi>晡後三刻謁者贊引各引祀官公卿以<lb/>
下俱就東壝門外位<hi>廟享則無壝外公卿位焉</hi>諸太祝與廪犧令以<lb/>
牲就牓位謁者引司空<hi>諸儀並引太常卿也</hi>贊引引御史入詣壇<lb/>
<pb n="KR2m0001_WYG_114-8a"/>
東陛升行掃除於上降行樂懸於下訖出還本位初司<lb/>
空將升又謁者引太常卿贊引引御史入詣壇東陛升<lb/>
視滌濯<hi>於視濯執罇者皆舉羃告潔廟享升東階</hi>訖引降就省牲位南向立<lb/>
廩犧令少前曰請省牲退復位太常卿省牲廪犧令又<lb/>
前舉手曰腯還本位諸太祝各循牲一帀四向舉手曰<lb/>
充俱還本位諸太祝與廪犧令以次牽牲詣厨授太官<lb/>
謁者引光禄卿詣厨省鼎鑊申視濯溉謁者贊引各引<lb/>
祝官御史<hi>廟享但引御史</hi>省視饌具俱還齋所<hi>享廟則進饌者入徹籩豆簠簋</hi>
<pb n="KR2m0001_WYG_114-8b"/>
<hi>鈃㽅以出而已</hi>祀日未明五刻太官令帥宰人以鸞刀割牲祝<lb/>
史以豆取毛血各置於饌所遂烹牲<hi>廟享毛血毎座共實一豆祝史洗肝</hi>
<hi>於欝鬯又取膟膋毎座各實一豆俱置饌所膟膋腸間脂也</hi>
　　　鑾駕出宫<hi>上辛雩祀並同</hi>
前出宫三日本司宣攝内外各供其職尚舍設行宫於<lb/>
壇東南向隨地之宜守宫設從祀官五品以上次於承<lb/>
天門外東西朝堂如常儀前二日太樂令設宫懸之樂<lb/>
於殿庭如常儀<hi>駕出懸而不作</hi>其日晝漏上水五刻鑾駕發引<lb/>
<pb n="KR2m0001_WYG_114-9a"/>
發引前七刻搥一鼔為一嚴<hi>三嚴時節前一日侍中奏裁也</hi>侍中奏開<lb/>
宫殿門及城門未明五刻搥二鼓為再嚴侍中版奏請<lb/>
中嚴奉禮郎設從祀羣官五品以上位文官於東朝堂<lb/>
之前西向武官於西朝堂之前東向俱重行北上從祀<lb/>
羣官五品以上依時刻俱集朝堂次各服其服<hi>其六品以下及</hi>
<hi>介公酅公褒聖侯朝集使諸方客使等並駕出之日便赴祀所</hi>所司陳大駕鹵簿於朝<lb/>
堂發前一刻搥三鼓為三嚴諸衛之屬各督其隊與鈒<lb/>
㦸以次入陳於殿庭通事舍人引從祀羣官各就朝堂<lb/>
<pb n="KR2m0001_WYG_114-9b"/>
前位諸侍衛之官各服其器服侍中中書令以下俱詣<lb/>
西階奉迎<hi>侍中負寳如式</hi>乗黄令進玉輅於太極殿西階之前<lb/>
南向千牛將軍一人執長刀立於輅前北向黄門侍郎<lb/>
一人在侍臣之前贊者二人在黄門之前侍中版奏外<lb/>
辦太僕卿攝衣而升正立執轡皇帝服衮冕<hi>上辛服通天冠絳紗</hi>
<hi>𫀆也</hi>乗輿以出降自西階稱警蹕如常千牛將軍執轡皇<lb/>
帝升輅太僕卿立授綏侍中中書令以下夹侍如常黄<lb/>
門侍郎進當鑾駕前跪奏稱黄門侍郎臣某言請鑾駕<lb/>
<pb n="KR2m0001_WYG_114-10a"/>
進發俛伏興退復位<hi>凡黄門侍郎奏請皆進鑾駕前跪奏稱其官臣某言訖俛伏興</hi>鑾<lb/>
駕動又稱警蹕黄門侍郎與贊者夹引以出千牛將軍<lb/>
夹輅而趨駕出承天門至侍臣上馬所黄門侍郎退稱<lb/>
侍臣上馬贊者承傳文武侍臣皆上馬諸侍衛之官各<lb/>
督其屬左右翊駕在黄麾内符寳郎奉六寳與殿中監<lb/>
後部從在黄鉞内侍中中書令以下夹侍於輅前贊者<lb/>
在供奉官人内侍臣上馬畢黄門侍郎奏稱請勅車右<lb/>
升侍中前承制退稱制曰可黄門侍郎退復位千牛將<lb/>
<pb n="KR2m0001_WYG_114-10b"/>
軍升訖黄門侍郎奏稱請鑾駕進發退復位鑾駕動稱<lb/>
警蹕鼔傳音如常不鳴鼓吹不得諠譁其從祀之官在<lb/>
𤣥武隊後如常儀駕將至諸祀官俱朝服結珮謁者引<lb/>
立於次前重行北向西上駕至行宫南門外迴輅南向<lb/>
將軍降立於輅右侍中進當鑾駕前跪奏稱侍中臣某<lb/>
言請降輅俛伏興還侍位皇帝降輅乗輿入行宫繖扇<lb/>
華盖侍衛警蹕如常儀宿衛如式謁者贊引各引祀官<lb/>
通事舍人分引文武羣官集行宫朝堂文左武右舍人<lb/>
<pb n="KR2m0001_WYG_114-11a"/>
承㫖勅羣官等各還次<lb/>
　　　奠玉帛<lb/>
祀日未明三刻諸祀官及從祀之官各服其服郊社令<lb/>
良醖令各帥其屬入實罇罍玉幣<hi>凡六罇之次太罇為上實以汎齊著罇次</hi>
<hi>之實以醴齊犧罇次之實以盎齊象罇次之實以醍齊壺罇次之實以沈齊山罍為下實以清酒配帝著罇為</hi>
<hi>上實以汎齊犧罇次之實以醴齊象罇次之實以盎齊山罍為下實以清酒五帝日月俱以太罇實以汎齊其</hi>
<hi>内官之象罇實以醍齊中官之壺罇實以沈齊外官之概罇實以清酒衆星之散罇實以昔酒齊皆加明水酒</hi>
<hi>皆加𤣥酒各實於上罇玉上帝以蒼璧青帝以青珪赤帝以赤璋白帝以騶虞黒帝以𤣥璜黄帝以黄琮日月</hi>
<pb n="KR2m0001_WYG_114-11b"/>
<hi>以珪璧昊天上帝及配帝之幣以蒼天帝日月内官以下各從方色各長丈八尺上辛則五方帝各太罇為上</hi>
<hi>實以汎齊著罇次之實以醴齊犧罇次之實以盎齊其用玉昊天上帝以四珪有邸餘同無日月以下罇雩祀</hi>
<hi>同圓丘又有五人帝之幣亦放其方也</hi>太祝以玉幣置於篚太官令帥進<lb/>
饌者實諸籩豆簠簋等各設於饌幔内未明二刻奉禮<lb/>
帥贊者先入就位贊引引御史博士諸太祝及令史與<lb/>
執罇罍篚羃者入自東壝門當壇南重行北面上<hi>凡引導者</hi>
<hi>毎曲一逡巡也</hi>立定奉禮曰再拜贊者承傳<hi>凡奉禮有詞贊者皆承傳</hi>御史<lb/>
以下皆再拜執罇罍篚羃者各就位贊引引御史諸太<lb/>
<pb n="KR2m0001_WYG_114-12a"/>
祝詣壇東陛御史一人太祝二人升行掃除於上及第<lb/>
一等御史一人太祝七人升行掃除於下<hi>上辛雩祀贊引引御史諸</hi>
<hi>太祝掃除於上令史祝史掃除於下</hi>訖各引就位未明一刻謁者贊引各<lb/>
引祀官及從祀羣官客使等俱就門外位<hi>攝儀無從祀羣官客使上</hi>
<hi>辛雩祀同</hi>太樂令帥工人二舞次入就位文舞入陳於懸内<lb/>
武舞立於懸南道西<hi>其升壇者皆脫履於下降納如常焉</hi>謁者引司空入<lb/>
就位立定奉禮曰再拜司空再拜訖謁者引司空詣壇<lb/>
東陛升行掃除於上降行樂懸於下訖引復位謁者贊<lb/>
<pb n="KR2m0001_WYG_114-12b"/>
者各引祀官及從祀羣官客使等次入就位初未明三<lb/>
刻諸衛列大駕仗衛陳設如式侍中版奏請中嚴乗黄<lb/>
令進玉輅於行宫南門外迴輅南向<hi>若行宫去壇稍逺嚴警如式焉</hi>未<lb/>
明一刻侍中版奏外辦皇帝服衮冕乗輿以出繖扇華<lb/>
盖侍衛如常儀<hi>侍中負寳陪從如式</hi>皇帝升輅如初黄門侍郎奏<lb/>
請鑾駕進發還侍位鑾駕動稱警蹕如常千牛將軍夾<lb/>
輅而趨<hi>若行宫去壇稍逺奏升輅如式</hi>駕至大次門外迴輅南向<hi>若將軍升</hi>
<hi>輅即降立於輅右焉</hi>侍中進當鑾駕前奏稱侍中臣某言請降輅<lb/>
<pb n="KR2m0001_WYG_114-13a"/>
俛伏興還侍位皇帝降輅乗輿之大次繖扇華盖侍衛<lb/>
如常儀郊社令以祝版進御署訖近臣奉出郊社令各<lb/>
受奠於坫皇帝停大次半刻頃通事舍人各引從祀文<lb/>
武羣官介公酅公諸方客使皆先入就位太常博士引<lb/>
太常卿立於大次門外當門北向侍中版奏外辦質明<lb/>
皇帝改服大裘而冕<hi>上辛雩祀盖服衮冕</hi>出次華盖侍衛如常儀<lb/>
<hi>侍中負寳陪從如式</hi>博士引太常卿太常引皇帝<hi>凡太常卿前導皆博士先引焉</hi>
至中壝門外<hi>上辛雩祀内壝</hi>殿中監進大珪尚衣奉御又以鎮<lb/>
<pb n="KR2m0001_WYG_114-13b"/>
珪授殿中監殿中監受進皇帝搢大珪執鎮珪華盖仗<lb/>
衛停於門外禮部尚書與近侍者陪從如常儀<hi>大珪如搢不便</hi>
<hi>請立定近侍承奉焉</hi>皇帝至版位西向立<hi>毎立定太常卿與博士退立於左</hi>太常<lb/>
卿前奏稱請再拜退復位皇帝再拜<hi>攝事無未明三刻下至此再拜儀上</hi>
<hi>辛雩祀同</hi>奉禮曰衆官再拜衆官在位者皆再拜<hi>其先拜者不拜</hi>太<lb/>
常卿前奏<hi>攝則謁者進太尉之左白上辛雩祀同焉</hi>有司謹具請行事退復<lb/>
位協律郎跪俛伏舉麾<hi>凡取物者皆跪俛伏而取以興奠物則跪奠訖俛伏而後興他</hi>
<hi>放此</hi>鼓柷奏元<hi>國諱改焉</hi>和之樂乃以圜鍾為宫黄鍾為角太<lb/>
<pb n="KR2m0001_WYG_114-14a"/>
蔟為徵姑洗為羽作文舞之舞樂樂舞六成<hi>圜鍾三奏黄鍾太蔟</hi>
<hi>姑洗各一奏也</hi>偃麾戞敔樂止<hi>凡樂皆協律郎舉麾工鼓杋而後作偃麾戞敔而後止焉</hi>太<lb/>
常卿前奏稱再拜退復位皇帝再拜<hi>攝事無太常卿至皇帝拜上辛雩祀</hi>
<hi>同也</hi>奉禮曰衆官再拜衆官在位者皆再拜正座配座太<lb/>
祝跪取玉幣於篚各立於罇所諸太祝俱取玉及幣亦<lb/>
各立於罇所太常卿引皇帝太和之樂作<hi>皇帝每行皆作太和之樂</hi>
<hi>攝則謁者引太尉以下皆謁者引太尉太和樂上辛雩祀同</hi>皇帝詣壇升自南陛侍<lb/>
中中書令以下及左右侍衛量人從升<hi>以下皆如之</hi>皇帝升<lb/>
<pb n="KR2m0001_WYG_114-14b"/>
壇北向立<hi>攝則太尉升南陛北向立</hi>樂止正座太祝加玉於幣以授<lb/>
侍中侍中奉玉幣東向進皇帝搢鎮珪受玉幣<hi>凡受物皆搢鎮</hi>
<hi>珪跪奠訖執珪俛伏興太尉則搢笏</hi>登歌作肅和之樂以大吕之均太常<lb/>
卿引皇帝進北向跪奠於昊天上帝神座俛伏興太常<lb/>
卿引皇帝立於西方東向配座太祝以幣授侍中侍中<lb/>
奉幣北向進<hi>攝則太祝授太尉太尉奉玉幣進奠</hi>皇帝受幣太常卿引進<lb/>
髙祖神堯皇帝神座<hi>雩祀則太宗座</hi>俛伏興太常卿引皇帝少<lb/>
退東向再拜訖登歌止太常卿引皇帝樂作皇帝降自<lb/>
<pb n="KR2m0001_WYG_114-15a"/>
南陛還版位西向立樂止<hi>攝則太尉行還立無樂也</hi>初皇帝將奠配<lb/>
帝之幣謁者七人各分引獻官奉玉幣俱進跪奠於第<lb/>
一等神座<hi>上辛則謁者五人各分引獻官奉玉幣奠五方帝座攝事同雩祀五人帝五官相次而畢</hi>
餘星座之幣謁者贊引各引獻官進奠於首座餘皆祝<lb/>
史齋郎助奠訖引還復位<hi>攝則太尉奠配座諸太祝及諸獻官各奉玉幣進於神座</hi>
<hi>訖還罇所上辛無星以下座也</hi>初衆官拜訖祝史各奉毛血之豆立於<lb/>
門外登歌止祝史奉毛血入各由其陛升諸太祝迎取<lb/>
於壇上俱進奠於神座諸太祝與祝史退立於罇所<lb/>
<pb n="KR2m0001_WYG_114-15b"/>
　　　進熟<lb/>
皇帝既升<hi>攝則太尉升上辛雩祀同</hi>奠玉幣太官令出帥進饌者奉<lb/>
饌各陳於壝門外謁者引司徒出詣饌所司徒奉昊天<lb/>
上帝之俎初皇帝既至位樂止太官令引饌入<hi>攝事則於太祝</hi>
<hi>奠毛血其太官引饌入上辛雩祀同</hi>俎初入門奏雍和之樂以黄鍾之均<lb/>
<hi>自後接神之樂皆奏黄鍾</hi>饌各至其陛樂止祝史俱進徹毛血之豆<lb/>
降自東陛以出<hi>上帝之饌升自午陛配帝之饌升自卯陛青帝之饌升自寅陛赤帝之饌升自</hi>
<hi>已陛黄帝之饌升自未陛白帝之饌升自酉陛黒帝之饌升自子陛大明之饌升自辰陛夜明之饌升自戍陛</hi>
<pb n="KR2m0001_WYG_114-16a"/>
<hi>其内官中官諸饌各隨便而升上辛無大明以下饌攝事同雩祀五人帝饌各由其陛升</hi>諸太祝迎<lb/>
引於壇上各設於神座前<hi>籩豆盖羃先徹乃升簠簋既奠却其盖於下也</hi>設訖<lb/>
謁者引司徒太官令帥進饌者俱降自東陛以出司徒<lb/>
復位諸太祝各還罇所又進設外官衆星之饌相次而<lb/>
畢<hi>上辛無外官以下饌雩祀又進設五官饌並無衆星饌也</hi>初壇上設饌訖太常卿<lb/>
引皇帝詣罍洗<hi>攝則謁者引太尉詣罍洗上辛雩祀同也</hi>樂作皇帝至罍洗<lb/>
樂止侍中跪取匜興沃水又侍中跪取盤盥承水皇帝<lb/>
盥手黄門侍郎跪取巾於篚興進皇帝帨手訖黄門侍<lb/>
<pb n="KR2m0001_WYG_114-16b"/>
郎受巾跪奠於篚黄門侍郎又取匏爵於篚興進皇帝<lb/>
受爵侍中酌罍水又侍中奉盤皇帝洗爵黄門侍郎又<lb/>
授巾皆如初皇帝拭爵訖侍中奠盤匜黄門侍郎受巾<lb/>
奠於篚皆如常太常卿引皇帝樂作皇帝詣壇升自南<lb/>
陛訖樂止<hi>攝則太尉洗拭匏爵無樂作以下儀</hi>謁者引司徒升自東陛立<lb/>
於罇所齋郎奉俎從其後太常卿引皇帝詣上帝罇所<lb/>
執罇者舉羃侍中贊酌汎齊訖夀和之樂作<hi>皇帝毎酌獻及飲福</hi>
<hi>皆作夀和之樂攝則謁者引太尉升自南陛詣上帝罇所執事者奉羃太尉酌汎齊訖樂作</hi>太常卿<lb/>
<pb n="KR2m0001_WYG_114-17a"/>
引皇帝進昊天上帝神座前北向跪奠爵興太常卿引<lb/>
皇帝少退北向立樂止<hi>攝儀皆謁者引太尉</hi>太祝持版進於神座<lb/>
之右東向跪讀祝文維某年嵗次月朔日子嗣天子臣<lb/>
某敢昭告於昊天上帝<hi>攝則云天子某謹遣太尉封某臣名敢昭告於昊天上帝上辛</hi>
<hi>雩祀同</hi>大明南至長晷初昇萬物權輿六氣資始式遵彛<lb/>
典慎脩禮物<hi>上辛云惟神化育羣生財成庶品雲雨作施普博無私爰因啟蟄式遵農事雩祀云</hi>
<hi>爰兹孟夏龍見紀辰方資長育式遵常禮敬以玉帛犧牲粢盛庶品恭致燔祀表其寅肅</hi>敬以玉帛<lb/>
犧齊粢盛庶品備兹禋燎祗薦潔誠髙祖神堯皇帝配<lb/>
<pb n="KR2m0001_WYG_114-17b"/>
神作主<hi>凡攝事祝版應御署訖皇帝北向再拜侍臣奉版郊社令受遂奉出</hi>皇帝再拜<hi>攝則</hi>
<hi>太尉冄拜</hi>初讀祝文訖樂作太祝進跪奠版於神座興還罇<lb/>
所皇帝拜訖樂止太常卿引皇帝詣配帝酒罇所執罇<lb/>
者舉羃侍中取爵於坫進皇帝受爵侍中贊酌汎齊訖<lb/>
樂作太常卿引皇帝進髙祖神堯皇帝神座<hi>雩祀太宗</hi>東向<lb/>
跪奠爵俛伏興太常卿引皇帝少退東向立樂止<hi>上辛又謁</hi>
<hi>者五人各引五方上帝太祝皆取爵於坫酌汎齊各進奠於神座訖還罇所雩祀同</hi>太祝持版進<lb/>
於神座之左北向跪讀祝文曰維某年嵗次月朔日子<lb/>
<pb n="KR2m0001_WYG_114-18a"/>
孝曽孫開元神武皇帝臣某<hi>攝則云皇帝臣某謹遣太尉封臣某</hi>敢昭告<lb/>
於髙祖神堯皇帝履長伊始肅事郊禋用致燔祀於昊<lb/>
天上帝伏惟慶流長發徳冠思文對越昭升永言配命<lb/>
<hi>上辛云時惟孟春敬祈嘉榖用致禋祀昊天上帝伏惟髙祖睿哲狥齊欽明昭格祭祀之禮肅奉舊章雩祀云</hi>
<hi>時維正陽式遵恒典伏惟道叶乾元徳施品物永言配命對越昭升</hi>謹以制幣犧齋粢盛<lb/>
庶品式陳明薦侑神作主尚饗訖興皇帝再拜初讀祝<lb/>
文訖樂作太祝進跪奠版於神座興還罇所皇帝再拜<lb/>
訖樂止太常卿引皇帝進昊天上帝神座前北向立樂<lb/>
<pb n="KR2m0001_WYG_114-18b"/>
作太祝各以爵酌上罇福酒合置一爵太祝持爵授侍<lb/>
中侍中受爵西向進皇帝再拜受爵跪祭酒啐酒奠爵<lb/>
俛伏興太祝各帥齋郎進俎太祝減神前胙肉<hi>皆取前脚第二</hi>
<hi>骨也</hi>加於俎以胙肉共置一俎上太祝持俎以授司徒司<lb/>
徒奉俎西向進<hi>攝則言授</hi>皇帝受以授左右<hi>攝則太尉以授齋郎</hi>謁者<lb/>
引司徒降復位皇帝跪取爵遂飲卒爵侍中進受爵以<lb/>
授太祝太祝受爵復於坫皇帝俛伏興再拜樂止太常<lb/>
卿引皇帝樂作皇帝降自南階還版位西向立樂止文<lb/>
<pb n="KR2m0001_WYG_114-19a"/>
舞退鼓柷作舒和之樂退訖戞敔樂止武舞入鼓柷作<lb/>
舒和之樂立定戞敔樂止<hi>自此以上凡攝皆太尉為初獻其儀依皇帝行事贊佐皆</hi>
<hi>謁者太祝齋郎</hi>皇帝將復位謁者引太尉<hi>攝則太常卿為亞獻自下並改太尉為太</hi>
<hi>常卿</hi>詣罍洗盥手洗拭匏爵訖謁者引太尉自階升壇詣<lb/>
昊天上帝著罇所執罇者舉羃太尉酌醴齊訖武舞作<lb/>
謁者引太尉進昊天上帝神座前北向跪奠爵興謁者<lb/>
引太尉少退北向拜訖謁者引太尉詣配帝犧罇所取<lb/>
爵於坫執罇者舉羃太尉酌醴齊訖謁者引太尉進髙<lb/>
<pb n="KR2m0001_WYG_114-19b"/>
祖神堯皇帝座前<hi>雩祀太宗</hi>東向跪奠爵興謁者引太尉少<lb/>
退東向再拜<hi>上辛五方祝各取爵酌醴齊供奠訖還罇所雩祀同</hi>訖謁者引太尉<lb/>
進昊天上帝神座前北向立跪太祝各以爵酌罍福酒<lb/>
合置一爵太祝持爵進太尉之右西向立太尉再拜受<lb/>
爵跪祭酒遂飲卒爵太祝進受虚爵復於坫太尉興再<lb/>
拜訖謁者引太尉却復位初太尉獻將畢謁者引光禄<lb/>
卿<hi>攝則同以光禄卿為終獻</hi>詣罍洗盥手洗拭匏爵升酌盎齊獻正<lb/>
座配座<hi>雩祀并獻五方帝也</hi>終獻如亞獻之儀<hi>上辛五帝祀亦各配獻之</hi>訖謁<lb/>
<pb n="KR2m0001_WYG_114-20a"/>
者引光禄卿降復位初太尉將升獻<hi>攝則太常卿將升獻</hi>謁者七<lb/>
人分引五方帝及大明夜明等獻官詣罍洗盥手洗拭<lb/>
匏爵訖各由其陛升<hi>雩祀太尉将升獻贊引引五帝獻官酌醴齊奠太昊氏餘座齋郎助</hi>
<hi>奠五帝將畢五官獻官酌醍齊奠勾芒氏餘座祝史助奠</hi>詣第一等俱酌汎齊訖各<lb/>
進跪奠於神座前興各還引降還本位初第一等獻官<lb/>
將升謁者五人次引獻官各詣罍洗訖引各由其陛升<lb/>
壇詣第二等内官酒罇所俱酌醍齊各進跪奠於内官<lb/>
座首興餘皆祝史齋郎助奠相次而畢謁者各引獻官<lb/>
<pb n="KR2m0001_WYG_114-20b"/>
還本位初第二等獻官將升謁者四人次引獻官俱詣<lb/>
罍洗盥手各由其陛升壇詣第三等中官酒罇所俱酌<lb/>
清酒沈齊<hi>攝儀盎齊</hi>以獻贊引四人次引獻官詣罍洗盥洗<lb/>
訖詣外官酒罇所俱酌清酒<hi>攝儀醍齊</hi>以獻贊引四人次引<lb/>
獻官詣罍洗盥洗訖詣衆星酒罇所酌㫖酒<hi>攝儀沈齊</hi>以獻<lb/>
其祝史齋郎酌酒助奠皆如内官之儀訖謁者贊引各<lb/>
引獻官還本位<hi>上辛雩祀無日月已下獻儀也</hi>諸獻俱畢武舞止上下<lb/>
諸祝各進跪徹豆興還罇所<hi>徹者籩豆各一少移於故處也</hi>奉禮曰賜<lb/>
<pb n="KR2m0001_WYG_114-21a"/>
胙贊者唱衆官再拜衆官在位者皆再拜<hi>已飲福者不拜</hi>元和<lb/>
之樂作太常卿前奏稱請再拜退復位皇帝再拜樂作<lb/>
一成止<hi>攝事則奉禮曰衆官再拜衆官在位者皆再拜</hi>太常卿前奏請就望燎<lb/>
位<hi>攝則謁者進太尉之左曰請就望燎位也</hi>太常卿引皇帝樂作皇帝就望<lb/>
燎位南向立樂止<hi>攝則謁者引太尉也</hi>於羣官將拜上下諸祝各<lb/>
執篚進神座前取玉幣祝版日月已上齋郎以俎載牲<lb/>
體黍稷飯及爵酒各由其陛降壇南行經柴壇西過壇<lb/>
東行自南陛登柴壇以玉幣祝版饌物置於柴上戸内<lb/>
<pb n="KR2m0001_WYG_114-21b"/>
諸祝史又以内官已下之禮幣皆從燎<hi>上辛無日月已下牲幣雩祀有</hi>
<hi>五帝幣</hi>奉禮曰可燎東西面各六人以炬燎火半柴太常<lb/>
卿前奏禮畢<hi>攝則謁者前曰禮畢則太尉出</hi>太常卿引皇帝還大次樂<lb/>
作皇帝出中壝門<hi>上辛雩祀竝内壝</hi>殿中監前受鎮珪以授尚<lb/>
衣奉御殿中監又前受大珪華盖侍衛如常儀皇帝入<lb/>
次樂止謁者贊引各引祀官通事舍人分引從祀羣官<lb/>
諸方客使以次出贊引引御史太祝已下俱復執事位<lb/>
立定奉禮曰再拜御史以下皆再拜贊引引出工人二<lb/>
<pb n="KR2m0001_WYG_114-22a"/>
舞以次出<lb/>
　　　鑾駕還宫<hi>上辛雩祀並同</hi>
皇帝既還大次侍中版奏請觧嚴<hi>將士不得輙離部伍</hi>皇帝停大<lb/>
次一刻頃搥一鼓為一嚴轉仗衛於還塗如來儀三刻<lb/>
頃搥二鼓為再嚴將士布隊仗侍中版奏請中嚴皇帝<lb/>
服通天冠絳紗𫀆諸祀官服朝服<hi>乗馬者服袴褶</hi>五刻頃搥三<lb/>
鼓為三嚴通事舍人分引羣官客使等序立於大次之<lb/>
前近南文武侍臣詣大次奉迎乗黄令進金輅於大次<lb/>
<pb n="KR2m0001_WYG_114-22b"/>
門外南向千牛将軍立於輅左侍中版奏外辦太僕卿<lb/>
升執轡皇帝乗輿出次繖扇侍衛警蹕如常儀皇帝升<lb/>
輅太僕卿立授綏黄門侍郎奏稱請鑾駕進發退復位<lb/>
鑾駕動稱警蹕如常儀黄門侍郎贊者夾引千牛將軍<lb/>
夹輅而趨至侍臣上馬所黄門侍郎奏稱請鑾駕權停<lb/>
勅侍臣上馬侍中前承制退稱制曰可黄門侍郎退稱<lb/>
侍臣上馬贊者承傳文武侍臣皆上馬畢黄門侍郎奏<lb/>
稱請勅車右升侍中前承制退稱制曰可黄門侍郎退<lb/>
<pb n="KR2m0001_WYG_114-23a"/>
復位千牛將軍升訖黄門侍郎奏稱請鑾駕進發退復<lb/>
位鼓傳音鑾駕動鼓吹振作而還文武羣臣導從如來<lb/>
儀諸方客使便還館駕至承天門外侍臣下馬所鑾駕<lb/>
權停文武侍臣皆下馬千牛將軍降立於輅右訖鑾駕<lb/>
動千牛將軍夹輅而趨駕入嘉徳門太樂令令撞蕤賔<lb/>
之鐘左右鐘皆應鼓柷奏采茨之樂至太極門戞敔樂<lb/>
止入太極門鼓柷奏太和之樂駕至横街北當東上閤<lb/>
逥輅南向侍中進鑾駕前奏稱侍中臣某言請降輅俛<lb/>
<pb n="KR2m0001_WYG_114-23b"/>
伏興還侍位皇帝降輅乗輿以入繖扇侍衛警蹕如常<lb/>
儀侍臣從至閤戞敔樂止初文武羣官至承天門外通<lb/>
事舍人承㫖勅羣官並還皇帝既入侍中版奏請觧嚴<lb/>
扣鉦將士各還其所<lb/>
　<lb/>
　<lb/>
　<lb/>
　通典卷一百九<lb/>
</p>
<p>
</p>
  </div>
</body>
</text>
</TEI>
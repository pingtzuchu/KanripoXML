<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷二十</head> <lb/>
    <p>
<pb n="KR2m0001_WYG_025-1a"/>
欽定四庫全書<lb/>
　通典卷二十<lb/>
　　唐　京　兆　杜　佑　君　卿　纂<lb/>
　職官二<lb/>
　　三老五更<lb/>
三老五更昔三代所尊也<hi>三者道成於三謂天地人也老者舊也壽也詩云方叔元</hi>
<hi>老書稱無遺我黄耉之言則㒺所愆五者訓於五品更者更也五世長久更相代言其能以善道改更已也故</hi>
<hi>三老五更皆取有道妻男女完具者為之鄭𤣥曰老更互言之耳皆老人更知三德五事者也蔡邕曰更當為</hi>
<pb n="KR2m0001_WYG_025-1b"/>
<hi>叟字之誤也</hi>天子父事三老兄事五更親袒割牲執醬而饋<lb/>
執爵而酳三公設几九卿正履祝骾在前祝饐在後<hi>骾音</hi>
<hi>鯁饐音咽</hi>使者安車輭輪送迎至家天子獨拜於屏其明日<lb/>
三老詣闕謝以其禮遇太尊故也○後漢明帝以李躬<lb/>
為三老桓榮為五更<hi>躬榮皆以二千石禄養終其身</hi>安帝以魯丕李充<lb/>
為三老靈帝又以袁逢為三老賜以玉杖<hi>玉杖長九尺端以鳩為飾</hi>
<hi>鳩者不咽之鳥欲老人之不咽也</hi>○魏高貴鄉公即位幸太學命王祥<lb/>
為三老<hi>祥字休徵</hi>鄭小同為五更<hi>康成之孫</hi>祥南面几杖以師道<lb/>
<pb n="KR2m0001_WYG_025-2a"/>
自居天子北面乞言祥陳明王聖帝君臣政化之要以<lb/>
訓之聞者莫不砥礪○後魏孝文養老於明堂以尉元<lb/>
為三老<hi>元字荀仁</hi>游明根為五更<hi>明根字逺志</hi>帝再拜三老肅拜<lb/>
<hi>鄭衆云但俯下手今時撎拜是也撎音於志反即今之揖也</hi>給三老上公之禄五更<lb/>
元卿之禄○後周武帝保定三年詔以太傅燕國公謹<lb/>
<hi>于謹</hi>為三老賜延年杖帝幸太學以食之三老入門皇帝<lb/>
迎拜門屏之間三老答拜有司設三老席於中楹南向<lb/>
太師晉國公䕶升階設几於席三老升席南面慿几而<lb/>
<pb n="KR2m0001_WYG_025-2b"/>
坐大司宼楚國公寧升階正舄皇帝升立於斧扆之前<lb/>
西面有司進饌皇帝跪設醬豆親自袒割三老食訖皇<lb/>
帝又親跪授爵以酳有司徹訖皇帝北面立訪道三老<lb/>
乃起立於席後皇帝曰猥當天下重任自惟不才不知<lb/>
政治之要公其誨之三老答曰木受繩則正后從諫則<lb/>
聖自古明王聖主皆虛心納諫以知得失天下用安惟<lb/>
陛下念之云云三老言畢皇帝再拜受之三老答拜禮<lb/>
成而出其餘歴代皆無<lb/>
<pb n="KR2m0001_WYG_025-3a"/>
　　三公總敘<hi>四輔二大附</hi>
記曰虞夏商周有師保有疑丞設四輔及三公<hi>尚書大傳曰古</hi>
<hi>者天子必有四鄰前曰疑後曰丞左曰輔右曰弼天子冇問無以對責之疑有志而不志責之丞可正而不正</hi>
<hi>責之輔可揚而不揚責之弼其爵視卿其禄視大國之君漢官儀曰倉頡作書自瓌者謂之輔背私者謂之公</hi>
<hi>韓子曰背私曰公鼎足三者三光也</hi>不必備唯其人語使能也<hi>語言也得能則用之</hi>
<hi>無則已不必備其官小人處其位不如且闕</hi>故天子無爵三公無官參職天<lb/>
子何官之稱天文三台以三公法焉<hi>三台星名黃帝泰階六符經泰階者</hi>
<hi>天子之三階也中階上星為諸侯三公三階平則隂陽和風雨時泰階即三台台一作能</hi>伊尹曰三<lb/>
<pb n="KR2m0001_WYG_025-3b"/>
公調隂陽九卿通寒暑大夫知人事列士去其私周成<lb/>
王作周官曰立太師太傅太保兹惟三公論道經邦燮<lb/>
理隂陽<hi>師天子所師法傅傅相天子保保安天子於德義者此惟三公之任佐王論道以經緯國事和</hi>
<hi>理隂陽</hi>少師少傅少保曰三孤<hi>此三官名曰三孤孤特也言卑於公尊於卿特置此</hi>
<hi>三人</hi>貳公𢎞化寅亮天地弼予一人<hi>副貳三公𢎞大道化敬信天地之教以輔</hi>
<hi>我一人之治</hi>則三太周之三公也故不以一職為官名<hi>公八命也</hi>
<hi>九命則分陜為二伯</hi>又以三少為孤卿與六卿為九焉<hi>六卿冡宰司徒宗伯</hi>
<hi>司馬司冦司空也周禮正義曰按婚義云三公九卿者六卿并三孤而言九其三公又下兼六卿故傳云司徒</hi>
<pb n="KR2m0001_WYG_025-4a"/>
<hi>公司馬公司空公公各兼二卿按顧命太保領冢宰畢公領司馬毛公領司空别有芮伯為司徒彤伯為宗伯</hi>
<hi>衛侯為司冦則周時三公各兼一卿之職與古異矣又周禮王畿有六卿每二卿則公一人蓋一公領二卿也</hi>
舜之於堯伊尹於湯周公召公於周是其任也<hi>賈誼曰天子不</hi>
<hi>喻於前聖之德不知君民之道不見禮義之正詩書無宗學業不法太師之責也古者齊太公職之天子不恵</hi>
<hi>於庻民不禮於大臣不中於折獄無經於百官不哀於䘮不敬於祭不誠不信太傅之責也古者周公職之天</hi>
<hi>子處位不端受業不敬言語不叙音聲不中進退升降不以禮俯仰周旋無以節此太保之責也古者燕召公</hi>
<hi>職之天子燕業反其學左右之習詭其師益諸侯過大臣不知文雅之辭此少師之責也天子居處出入不以</hi>
<hi>禮衣服冠帶不以制御器倒側不以度采服從好不以章忿悅不以義與奪不以節此少傅之責也天子居燕</hi>
<pb n="KR2m0001_WYG_025-4b"/>
<hi>私安而易樂而躭飲食不時醉飽不節寢起早晏無常玩好器弄無制此少保之責也</hi>故周禮建<lb/>
外朝之法左九棘孤卿大夫位焉羣士在其後右九棘<lb/>
公侯伯子男位焉羣吏在其後面三槐三公位焉州長<lb/>
衆庻在其後<hi>樹棘以為位者取其赤心而外刺象以赤心三刺也槐懐也言懐來人於此欲與之</hi>
<hi>謀也羣吏謂府史也州長鄉遂之官</hi>三公一命衮若有加則賜也不過九<lb/>
命<hi>三公八命矣復加一命則服衮龍與王者之後同多於此則賜也非命服也虞夏之制天子有日月星辰</hi>
<hi>周禮曰諸公之服自衮冕而下如王之服也</hi>春秋九命作伯尊公曰宰言於<lb/>
海内無不宰統焉或說司馬主天司徒主人司空主土<lb/>
<pb n="KR2m0001_WYG_025-5a"/>
是為三公<hi>韓詩外𫝊曰故隂陽不和四時不節星辰失度災變非常則責之司馬君臣不正人道不</hi>
<hi>和國多盗賊民怨其上則責之司徒山陵崩弛川谷不通五榖不殖草木不茂則責之司空</hi>○漢初<lb/>
惟有太傅太尉後加置太師太保大司徒大司空<hi>哀帝時議</hi>
<hi>以漢舊無司徒故定三公之號曰大司馬大司徒大司空史記曰公孫𢎞以春秋白衣為天子三公漢初因秦</hi>
<hi>置丞相而以𢎞為之則丞相為三公矣</hi>王莽居攝置四輔官<hi>初王莽為左輔甄豐為右</hi>
<hi>弼甄邯為右丞後又制以太師太傅國師國傅為四輔位上公大司馬大司徒大司空為三公</hi>○後漢<lb/>
惟有太傅一人謂之上公及有太尉司徒司空<hi>光武初詔司徒</hi>
<hi>司空二府去大無稱爵</hi>而無師保<hi>董卓盗為太/師非漢本制</hi>太尉公主天<hi>部太常䘙</hi>
<pb n="KR2m0001_WYG_025-5b"/>
<hi>尉光禄勲</hi>司徒公主人<hi>部太僕鴻/臚廷尉</hi>司空公主地<hi>部宗正少府司農</hi>而<lb/>
分部九卿<hi>漢制三公號稱萬石其俸月各三百五十斛風俗通云三公一嵗共食萬石也</hi>蓋多<lb/>
以九卿為之若天地災變則皆䇿免自太尉徐防始焉<lb/>
<hi>後漢本制日食星流及大雨雹等災變者惟免太尉自徐防為太尉凡天地災變三公皆免至魏黃初二年始</hi>
<hi>罷此制</hi>漢制三公不與盗賊若領兵入見皆交㦸义頸而<lb/>
前<hi>使虎賁執刃扶之也魏武為司空破張繡入覲天子亦行此制汗流浹背自此不復朝覲也</hi>朝臣<lb/>
見三公皆拜天子御座即起在輿為下凡拜公天子臨<lb/>
軒六百石以上悉㑹直事卿贊拜御史授印綬公三讓<lb/>
<pb n="KR2m0001_WYG_025-6a"/>
然後受至安帝時三府任薄選舉誅賞一由尚書其災<lb/>
𤯝變咎則責免公台靈帝臨朝始遣使者就長安拜張<lb/>
温為太尉三公在外自温始也至獻帝建安十三年乃<lb/>
罷三公官○魏初復置與後漢同<hi>有太傅太尉司徒司空</hi>然皆無<lb/>
事不與朝政<hi>高柔上疏云今公輔之臣民所具瞻而置之三事不使知政非朝廷崇用大臣之義</hi>
<hi>大臣獻可替否之謂也</hi>初封司空崔林為安陽亭侯三公封列侯<lb/>
自林始也<hi>林字德儒裴松之曰漢封丞相已為荀悅所譏魏封三公其失同也</hi>黃初二年<lb/>
又分三公戸邑封子弟各一人為列侯末年増置太保<lb/>
<pb n="KR2m0001_WYG_025-6b"/>
○晉武帝即位之初以安平王孚為太宰鄭冲為太傅<lb/>
王祥為太保義陽王子初為太尉何曾為司徒荀顗為<lb/>
司空石苞為大司馬陳騫為大將軍凡八公同時並置<lb/>
惟無丞相焉時所謂八公同辰攀雲附翼者也遂以太<lb/>
傅太保為上公論道經邦燮理隂陽無其人則闕蓋居<lb/>
者甚寡<hi>諸公品第一食俸日五斛太康二年又給絹春百疋秋二百疋綿二百斤元康元年給菜田十</hi>
<hi>頃田騶十人立夏以後不及田者食俸一年又給虎賁二十人持班劍給朝車駕安車黒耳</hi>其太尉<lb/>
司徒司空自漢歴魏皆為三公及晉迄於江左相承不<lb/>
<pb n="KR2m0001_WYG_025-7a"/>
改<hi>上公三公之制不改</hi>前代三公䇿拜皆設小㑹所以崇宰輔之<lb/>
制也自魏末廢而不行至晉拜石鑒<hi>字林伯</hi>為左光禄大<lb/>
夫開府領司徒始有詔令㑹遂以為常<hi>十六國姚泓僭號受經於博士</hi>
<hi>淳于岐岐病泓親省疾拜於床下自是公侯見師傅皆拜</hi>○宋皆有八公之官而不<lb/>
言為八公也<hi>宋志曰三公黄閤前史無有義按禮記士韠與天子同公侯大夫則異鄭𤣥注云士</hi>
<hi>賤與君同不嫌也夫朱門洞啟當陽之正色也三公之與天子禮秩相亞故黃其閤以示謙不敢斥天子宜是</hi>
<hi>漢舊制也韠音畢</hi>○齊時三公唯有太傅○梁有丞相太宰太<lb/>
傅太保大司馬大將軍太尉司徒司空開府儀同三司<lb/>
<pb n="KR2m0001_WYG_025-7b"/>
等官諸公及從公開府者亦置官屬○陳以丞相太宰<lb/>
太傅太保大司馬大將軍並為贈官三公之制開黃閤<lb/>
㕔事置鴟尾○後魏以太師太傅太保謂之三師上公<lb/>
也大司馬大將軍謂之二大太尉司徒司空謂之三公<lb/>
○北齊皆有三師二大三公之官並置府其府三門當<lb/>
中門黃閤設内屏三師二大置佐吏則同太尉府○後<lb/>
周置六卿之外又改三師官謂之三公兼置三孤以貳<lb/>
之<hi>少師少傅少保</hi>而以司徒為地官大司馬為夏官司空為冬<lb/>
<pb n="KR2m0001_WYG_025-8a"/>
官如姬周之制無復太尉三師之號宣帝又置四輔官<lb/>
<hi>以大冢宰越王盛為大前疑蜀國公尉遲<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>為大右弼申國公李穆為大左輔隋國公楊堅為大後丞</hi>○<lb/>
隋置三師不主事不置府僚但與天子坐而論道置太<lb/>
尉司徒司空以為三公叅議國之大事依北齊置府僚<lb/>
無其人則闕祭祀則太尉亞獻司徒奉爼司空行掃除<lb/>
其位多曠攝行事尋省府僚佐置公則坐於尚書都省<lb/>
朝之衆務總歸於臺閣矣煬帝即位廢三師官○大唐<lb/>
復置三師以師範一人儀刑四海置三公以經邦論道<lb/>
<pb n="KR2m0001_WYG_025-8b"/>
燮理隂陽<hi>祭祀則與隋制同</hi>並無其人則闕天寳以前凡三師<lb/>
官雖有其位而無其人<lb/>
　　太師<lb/>
太師古官殷紂時箕子為之○周武王時太公成王時<lb/>
周公並為太師周公薨畢公代之○秦及漢初並無至<lb/>
平帝元始元年初置以孔光居焉金印紫綬位在太傅<lb/>
上太保次太傅<hi>孔光為太師王莽為太傅光常稱疾不敢與太后詔令太師無朝賜靈壽杖黃</hi>
<hi>門令為太師省中坐置几太師入省中坐用杖賜食十七物十七物者公具十七種物也靈壽木名</hi>漢東<lb/>
<pb n="KR2m0001_WYG_025-9a"/>
京又廢獻帝初董卓為太師卓誅又廢○魏世不置○<lb/>
晉初置三上公以景帝諱師故置太宰以代太師之名<lb/>
<hi>晉書曰恵帝太安元年以齊王問為太師當時撰述者之誤也</hi>秩増三司<hi>蜀李雄僭號時范長生自</hi>
<hi>西山乘素輿詣成都雄拜長生為天地太師封西山侯</hi>○後魏北齊後周隋大唐<lb/>
皆有之<hi>天寳以前唯以其官贈仲尼及長孫禎武士彠竇毅韋元貞張説裴光庭而已彠音憂縳反</hi>
　　太傅<lb/>
太傅古官<hi>傅傅之德義也</hi>周成王時畢公為太傅○漢高后元<lb/>
年初置太傅金印紫綬初用王陵後省八年復置後省<lb/>
<pb n="KR2m0001_WYG_025-9b"/>
哀帝元壽二年復置位在三公上平帝以孔光為之○<lb/>
後漢有太傅上公一人掌以善道無常職光武以卓茂<lb/>
為之薨省明帝又以鄧禹為之<hi>鄧禹字仲華以元功拜太傅進見東向又張禹</hi>
<hi>字伯逹遷太傅舍於宫中大官進食五日一歸府朝見特贊與三公絶席章帝以趙熹三世在位為國元老乃</hi>
<hi>以為太傅和帝即位幼弱以鄧彪有高名海内歸仁徵為太傅百官總已以聽之恩寵之異莫與為比</hi>其<lb/>
後每帝初即位輒置太傅録尚書事薨則省<hi>胡廣注曰猶古冡宰</hi>
<hi>總已之義</hi>桓帝踐祚已加元服不復置傅但令太尉胡廣司<lb/>
徒趙戒領尚書事至靈帝復以陳蕃為太傅與廣叅録<lb/>
<pb n="KR2m0001_WYG_025-10a"/>
尚書事<hi>陳蕃志欲芟夷閹豎以清本朝世亂䜛勝用殞厥身胡廣代之拱黙而已</hi>○魏初置<lb/>
太傅以鍾繇為之<hi>鍾繇字元常遷太傅有疾時華歆亦以高年病朝見皆使乘轝上殿就坐</hi>
<hi>是後三公有疾遂以為故事</hi>○晉宋金章紫綬進賢三梁冠介幘絳<lb/>
朝服佩山𤣥玉○梁後魏北齊後周及大唐皆有<lb/>
　　太保<lb/>
太保古官殷太甲時伊尹為太保○周成王時召公為<lb/>
太保○漢平帝元始元年始用王莽為之○光武中興<lb/>
省○魏初不置末年始置太保以鄭冲為之<hi>冲字文和</hi>位在<lb/>
<pb n="KR2m0001_WYG_025-10b"/>
三司上○晉武初踐祚以王祥為太保進爵為公加置<lb/>
一官之職太保所以訓䕶人主導以德義者也<hi>汝南王亮為太</hi>
<hi>宰録尚書事與太保衛瓘對掌朝政又衞瓘為太保以公就第置長史司馬從事中郎掾屬也</hi>章綬佩<lb/>
服冠秩與太傅同○梁後魏北齊後周隋及大唐皆有<lb/>
之<hi>天寳以前唯以其官贈竇季謀一人而已</hi>
　　太宰<lb/>
太宰於殷為六太於周為六卿亦曰冡宰○周武時周<lb/>
公始居之掌建邦之治○秦漢魏並不置<hi>平帝加王莽號曰宰衡</hi>
<pb n="KR2m0001_WYG_025-11a"/>
○晉初依周禮備置三公三公之職太師居首以景帝<lb/>
名師故置太宰以代之而以安平獻王孚居焉増掾屬<lb/>
十人蓋為太師之互名非周冡宰之任也<hi>何曽為太宰朝㑹乘輿入</hi>
<hi>朝劍履上殿如蕭何田千秋鍾繇故事又安帝以太宰琅琊王德文不宜嬰拂事務以汙論道之重可衮冕之</hi>
<hi>服緑盭綬羽葆鼔吹盭音戾盭緑也以緑為質盭草名也出瑯琊平昌縣似艾可染綬因以為綬名</hi>○宋<lb/>
大明中用江夏王義恭為之冠綬服秩悉與太傅同至<lb/>
齊以為贈○梁初有之至陳又以為贈有事則權兼之<lb/>
○後魏初無至孝莊時以太尉上黨王天穆為之増置<lb/>
<pb n="KR2m0001_WYG_025-11b"/>
佐吏○北齊無聞○後周文帝又依周禮建六官遂置<lb/>
天官大冡宰卿一人掌邦治以建邦之六典佐皇帝治<lb/>
邦國自隋而無<lb/>
　　太尉<lb/>
太尉秦官<hi>月令曰孟夏太尉贊儁傑自上安下曰尉故武官咸以為號</hi>○漢因之<hi>應劭</hi>
<hi>漢官謂太尉為周官非也鄭𤣥注月令亦曰秦官尚書中候云爵為太尉束晳據非秦官以此追難𤣥焉劉昭</hi>
<hi>曰緯候衆書貴尚神詭出沒隱顯動挾誕怪太尉官實司天虞舜作宰璿衡賦政當是據位以書前職非虞之</hi>
<hi>實號也太尉所職即舜所掌遂以同掌追稱太尉乃中候之誤假蓋非官之為謬康成淵博自注中候裁及注</hi>
<pb n="KR2m0001_WYG_025-12a"/>
<hi>禮而忘舜位豈其實哉此是不發譏於中候而正之於月令也廣㣲之誚未探碩意</hi>金印紫綬掌<lb/>
武事漢文三年省景帝三年復置其尊與丞相等<hi>丞相衛綰</hi>
<hi>病免上議置丞相太尉籍福說田蚡曰上以將軍為丞相必讓竇嬰嬰為相將軍必為太尉太尉相尊等耳又</hi>
<hi>有讓賢名蚡從之皆如其謀蚡音扶粉反</hi>五年又省元狩四年更名大司馬<lb/>
<hi>大司馬說在本篇</hi>○後漢建武二十七年復舊名為太尉公每<lb/>
帝初即位多與太傅同録尚書事府門無闕<hi>論者云王莽以大司</hi>
<hi>馬簒盗神器故貶其闕</hi>掌四方兵事功課歳盡則奏其殿最而行<lb/>
賞罰凡郊祀之事常亞獻大䘮則告諡南郊凡國有大<lb/>
<pb n="KR2m0001_WYG_025-12b"/>
造大疑則與司徒司空通而論之國有過事與二公通<lb/>
諫諍之靈帝末以劉虞為大司馬而太尉如故自此則<lb/>
大司馬與太尉始並置矣<hi>劉寵字祖榮遷太尉以日食免又初第五倫為㑹稽太守</hi>
<hi>署鄭𢎞為督郵舉孝亷及𢎞為太尉而倫為司空位在下每朝見𢎞曲躬自卑帝知其故遂置雲母屏風分隔</hi>
<hi>其間由此為故事又陳蕃拜太尉臨朝歎曰黃憲若在不敢先佩印綬後坐辟召非其人䇿罷</hi>○魏亦<lb/>
有之<hi>王祥字休徵為太尉司馬文王進爵為王祥與司徒何曽司空荀顗並詣王顗曰相王尊重今可相</hi>
<hi>率而拜祥曰相國勢位誠為尊貴然要是魏之宰相吾等魏之三公公王相去一階而已班列大同安有天子</hi>
<hi>三公可輙拜人者耶損魏朝之美虧晉王之德君子愛人以禮吾不為也及入何曽荀顗遂拜祥獨長揖文王</hi>
<pb n="KR2m0001_WYG_025-13a"/>
<hi>謂祥曰今日然後知君見顧之重也</hi>○晉太尉進賢三梁冠介幘絳朝服<lb/>
金章紫綬佩山𤣥玉若郊廟冕服七旒𤣥衣纁裳七章<lb/>
○宋制武冠山𤣥玉○齊制九旒○後魏初與大將軍<lb/>
不並置正光之後亦皆置焉歴代唯後周無其餘皆有<lb/>
悉為三公<lb/>
　　司徒<lb/>
司徒古官少皥祝鳩氏為司徒<hi>司主徒衆</hi>○堯時舜為司徒<lb/>
○舜攝帝位命卨為司徒○卨𤣥孫之子曰微亦為夏<lb/>
<pb n="KR2m0001_WYG_025-13b"/>
司徒○周時司徒為地官掌邦教<hi>毛詩緇衣美鄭武公也父子為周司徒善</hi>
<hi>於其職</hi>○秦置丞相省司徒○漢初因之至哀帝元壽二<lb/>
年罷丞相置大司徒○後漢大司徒主徒衆教以禮義<lb/>
凡國有大疑大事與太尉同<hi>蔡質漢儀曰司徒府與蒼龍闕對厭於尊者不敢號</hi>
<hi>府應劭曰此不然丞相舊位在長安時有四出門隨時聽事明帝東京本欲依之廹於太尉司空但為東西門</hi>
<hi>耳每國有大議天子車駕親幸其殿</hi>建武二十七年去大為司徒公<hi>鄧禹為大</hi>
<hi>司徒封侯年二十四靈帝賣官廷尉崔烈入錢五百萬以買司徒其拜日天子亦臨軒時人謂烈為銅臭</hi>建<lb/>
安末為相國○魏黄初元年改為司徒<hi>華歆字子魚為司徒家無擔石之儲</hi>
<pb n="KR2m0001_WYG_025-14a"/>
<hi>詔曰司徒國之雋老今大官重膳而司徒蔬食甚無謂也特賜歆及妻男等衣服</hi>○晉司徒與<lb/>
丞相通職更置迭廢未嘗並立至永嘉元年始兩置焉<lb/>
<hi>王衍為司徒東海王越為丞相始兩置也陳騫為司徒仰理萬機俯澄邦教又王戎字濬冲為司徒髙選長吏</hi>
<hi>西曹掾委任責成常得無為又蔡謨字道明遷司徒謨固譲曰若我作司徒將為後世哂義不敢拜詔數十下</hi>
<hi>謨章表十餘上陳以疾篤帝臨軒自旦至申而徵不至公卿以蔡公傲無人臣之禮奏送謨廷尉謨率子弟詣</hi>
<hi>闕稽顙詔免為庻人謨每嘆曰若使劉王喬得南渡司徒之美選也王喬名疇少有重名</hi>○宋制司<lb/>
徒金章紫綬進賢三梁冠佩山𤣥玉掌治民事郊祀則<lb/>
省牲視滌濯大喪安梓宫凡四方功課歳盡則奏其殿<lb/>
<pb n="KR2m0001_WYG_025-14b"/>
最而行賞罰亦與丞相並置○齊司徒之府領天下州<lb/>
郡名數户口簿籍○梁罷丞相置司徒歴代皆有○後<lb/>
周以司徒為地官謂之大司徒卿掌邦教職如周禮○<lb/>
隋及大唐復為三公<lb/>
　　司空<lb/>
司空古官<hi>孔安國曰司空主穿土以居人空穴也古者穿土為穴以居人</hi>○少皥鳴鳩<lb/>
氏為司空○舜攝帝位以禹為司空<hi>周禮正義曰禹自司空總百揆乃分</hi>
<hi>司空之職為共工虞書曰垂作共工益作朕虞是也</hi>○卨𤣥孫之子曰㝠亦為夏<lb/>
<pb n="KR2m0001_WYG_025-15a"/>
司空○殷湯以咎單為司空○周禮司空為冬官掌邦<lb/>
事凡營城起邑復溝洫修墳防之事則議其利建其功<lb/>
四方水土功課歳盡則奏其殿最而行賞罰凡國有大<lb/>
造大疑諫諍與太尉同○秦無司空置御史大夫○漢<lb/>
初因之至成帝綏和元年始更名御史大夫曰大司空<lb/>
<hi>初改為司空議者又以縣道官有獄司空故復加為大司空亦所以别小大之文也</hi>金印紫綬禄<lb/>
比丞相哀帝建平二年復為御史大夫元壽二年復為<lb/>
大司空<hi>何武字君卿為司空事後母不篤詔以其舉措煩碎不合衆心孝聲不聞惡名流行其上大司</hi>
<pb n="KR2m0001_WYG_025-15b"/>
<hi>空印綬遂䇿免之又彭宣字子佩為大司空而王恭為大司馬專權宣上書曰三公鼎足承君一足不任則覆</hi>
<hi>亂矣臣老病願上印綬</hi>○後漢初為大司空建武二十七年去大<lb/>
為司空公<hi>第五倫字伯魚為司空奉公不撓言議果决以貞白稱又張敏字伯逹為司空行大射禮</hi>
<hi>陪位頓仆䇿免又陳寵為司空府故事以計吏至時自以下督屬籍不通賓客以防交關寵去籍通客以明無</hi>
<hi>所不受論者大之薛氏家傳曰荀爽字慈明董卓秉政徵之起巖穴九十五日而為司空時號為白衣登三公</hi>
獻帝建安十三年又罷司空置御史大夫御史大夫郄<lb/>
慮免不復補<hi>荀綽百官志曰獻帝置御史大夫職如司空不領侍御史</hi>○魏初又置<lb/>
司空冠綬及郊廟之服與太尉同<hi>鄭袤字林叔為司空天子臨軒遣就第拜</hi>
<pb n="KR2m0001_WYG_025-16a"/>
<hi>授袤謂使曰魏以徐景山為司空徐公曰三公上應天心茍非其人實傷和氣固辭見許袤莫候反</hi>○宋<lb/>
制進賢三梁冠佩山𤣥玉掌治水土祠祀掌掃除樂器<lb/>
大喪掌將校復土歴代皆有之至後周為冬官謂之大<lb/>
司空卿<hi>掌邦事以五材九範之徒佐皇帝富邦國大祭祀行洒掃廟社四望則奉豕牲</hi>○隋及<lb/>
大唐復為三公<hi>天寳十三年䇿拜楊國忠為司空其日雨土</hi>
　　大司馬<lb/>
大司馬古官也掌武事<hi>司主也馬武也</hi>○少皥有鴡鳩氏為司<lb/>
馬<hi>鴡音雎</hi>○堯時棄為后稷兼掌司馬○周時司馬為夏<lb/>
<pb n="KR2m0001_WYG_025-16b"/>
官掌邦政○項羽以曹咎周殷並為大司馬<hi>楚大司馬景舍帥軍</hi>
<hi>伐蔡蔡侯奉社稷而歸之楚發其賞舍辭曰發誠布令而敵退是王威也相攻而敵退是將威也戰而敵退是</hi>
<hi>衆威也臣不宜以衆威受賞又司馬穣苴本姓田齊威王以古司馬法而附穣苴因號為司馬穣苴</hi>○漢<lb/>
初不置武帝元狩四年初罷太尉置大司馬以冠將軍<lb/>
之號<hi>冠者加於其上為一官也霍光以大司馬大將軍輔政武帝又令大將軍驃騎將軍皆有大司馬之</hi>
<hi>號</hi>宣帝地節三年置大司馬不冠將軍亦無印綬官屬<lb/>
<hi>霍禹為大司馬冠小冠無印綬</hi>成帝綏和元年初賜大司馬金印紫綬<lb/>
置官屬禄比丞相去將軍哀帝建平二年復去大司馬<lb/>
<pb n="KR2m0001_WYG_025-17a"/>
印綬官屬冠將軍如故元壽二年復賜大司馬印綬置<lb/>
官屬去將軍位在司徒上<hi>漢律丞相大司馬大將軍俸錢月六萬</hi>始置大<lb/>
司馬議者以漢有軍候千人司馬官故加大王莽居攝<lb/>
以漢乃無少司徒而定司馬司空之號並加大○後漢<lb/>
光武建武二十七年省大司馬以太尉代之故常與太<lb/>
尉迭置不並列<hi>吳漢為大司馬封舞陽侯</hi>至靈帝末始置焉○魏文<lb/>
帝黃初二年復置大司馬以曹仁居之而太尉如故則<lb/>
太尉大司馬大將軍各自為官位在三司上<hi>吳有左右大司馬</hi>
<pb n="KR2m0001_WYG_025-17b"/>
○晉定令亦在三司上<hi>晉諸公贊曰義陽王為太尉大司馬時父孚為太宰父子居上</hi>
<hi>公中代以來未之有也又汝南王亮為大司馬正旦大㑹乘車入殿又陳騫為大司馬賜衮冕之服</hi>武冠<lb/>
絳朝服金章紫綬佩山𤣥玉與大將軍同○宋時唯元<lb/>
嘉中用彭城王義康為之冠玉與晉同○至齊以為贈<lb/>
○梁時置官屬○陳以為贈○後魏北齊與大將軍為<lb/>
二大位居三師之下三公之上○後周為夏官謂之大<lb/>
司馬卿<hi>掌邦政以建邦國之九法佐皇帝平邦國大祭祀掌宿衛廟社則奉羊牲</hi>自隋而無<lb/>
聞<lb/>
<pb n="KR2m0001_WYG_025-18a"/>
　　總敘三師三公以下官屬<lb/>
三師<hi>太師太傅太保歴代多有之</hi>一太<hi>殷建官有六太其一曰太宰自周以後亦常有之餘五太</hi>
<hi>則無</hi>三公<hi>太尉司徒司/空歴代有之</hi>二大<hi>大司馬大將軍/歴代亦有之</hi>諸位從公<hi>諸將</hi>
<hi>軍及光禄大夫開府者歴代亦時有之</hi>官屬等<hi>歴代有置有省亦多同説所以不更各具本府但依</hi>
<hi>時代都言之其大將軍自具本篇</hi>○漢有三師而不見官屬以丞相為<lb/>
公置司直長史後改丞相為司徒則曰司徒司直長史<lb/>
<hi>具宰相篇</hi>其太尉後改為大司馬綏和初始置長史一人掾<lb/>
屬二十四人御屬一人令史二十四人改御史大夫為<lb/>
<pb n="KR2m0001_WYG_025-18b"/>
大司空置長史如中丞<hi>具御史大夫篇</hi>○後漢初唯置太傅有<lb/>
長史一人掾屬十人御屬一人<hi>不知何曹</hi>後置太師董卓嘗<lb/>
居之蓋自為也而不見官屬太尉屬官有長史一人署<lb/>
諸曹事<hi>盧植禮注曰如周小宰</hi>掾史屬二十四人<hi>分主二千石長史遷除民戸祠</hi>
<hi>祀農桑奏議辭訟郵驛轉運盗賊罪法兵貨幣鹽鐵倉榖等事</hi>黄閤主簿<hi>省録衆事掌閤下威儀</hi>
記室令史<hi>掌上章奏報後漢末陳琳阮瑀皆為曹公記室軍國書檄皆所作</hi>御屬<hi>掌為公卿</hi>
<hi>閤下威儀</hi>司徒屬官有長史一人掾屬三十一人令史及御<lb/>
屬三十六人<hi>正曰掾副曰史陳寵辟司徒鮑昱府是時三府掾屬專尚交遊以不肯親事為高寵</hi>
<pb n="KR2m0001_WYG_025-19a"/>
<hi>獨勤心物務轉為辭曹專掌天下獄訟時司徒辭訟久者數十年事類溷錯易為重輕寵為昱撰辭訟比七卷</hi>
<hi>决事科條皆以事相從昱奏上之其後公府奉以為法</hi>司空屬官長史一人掾屬<lb/>
二十九人令史及御屬三十二人<hi>正曰掾副曰屬漢書注云公府掾比古元</hi>
<hi>士三命者也或曰漢初掾史辟皆上言之故有秩皆比命士其所不言則為百石屬其後皆自辟除故通為百</hi>
<hi>石云</hi>其大司馬屬官並同前漢○魏置太傅太保而不見<lb/>
官屬太尉司徒司空有長史司馬從事中郎正行叅軍<lb/>
大司馬亦有正行叅軍也○晉有太宰太傅太保唯楊<lb/>
駿為太傅増祭酒為四人掾屬二十人兵曹為左右也<lb/>
<pb n="KR2m0001_WYG_025-19b"/>
<hi>楊駿輔政引潘岳為太傅主簿初譙人公孫宏客於河陽岳待之甚厚及駿誅宏為楚王瑋長史凡駿綱紀皆</hi>
<hi>從坐同署主簿已被戮宏言於瑋謂岳為假吏故得免</hi>太宰太保官屬不見太尉<lb/>
司徒司空並有長史司馬太尉雖不加兵者吏屬皆絳<lb/>
服太始三年又置太尉軍叅軍六人騎司馬五人官騎<lb/>
十人而司徒加置左長史掌差次九品銓衡人倫冠綬<lb/>
與丞相長史同主簿左右東西曹掾各一人若有所循<lb/>
行者増置掾屬十人<hi>武帝時司徒奏州郡農桑未有賞罰之制宜遣掾屬循行詔遂使司</hi>
<hi>徒督察州郡播殖若有所循者增掾屬十人又温嶠請司徒置田曹掾州一人勸課農桑</hi>初王渾<hi>字𤣥</hi>
<pb n="KR2m0001_WYG_025-20a"/>
<hi>冲</hi>遷司徒仍加兵渾以司徒文官主吏不持兵及吏屬<lb/>
絳衣自以非是舊典皆令皁服論者美其謙而識禮司<lb/>
空府加置𨗳橋掾一人餘畧同後漢咸寧初詔以前太<lb/>
尉府為大司馬府増置祭酒二人帳下司馬官騎大車<lb/>
皷吹左右光禄光禄三大夫開府者皆為位從公品秩<lb/>
俸賜儀制與諸公同加兵者増置司馬一人從事中郎<lb/>
二人<hi>劉琨為司空以盧諶為從事中郎</hi>主簿記室督各一人舍人四人<lb/>
兵鎧士曹營軍刺姦帳下都督外都督令史各一人<hi>主簿</hi>
<pb n="KR2m0001_WYG_025-20b"/>
<hi>以下令史以上皆絳服</hi>司馬給吏卒如長史從事中郎給侍二人<lb/>
主簿記室都督各給侍一人其餘臨時増崇者則褒加<lb/>
各因其時為節文不為定制<hi>其祭酒掾屬白蓋小車七軺車施耳後户皁輪犢車</hi>
<hi>各一乘自祭酒以下令史以上皆皁零辟朝服</hi>其為持節都督者增叅軍為六<lb/>
人其餘如常加兵公制<hi>孫楚字子荆為佐著作郎叅石苞驃騎軍事楚既負其才氣頗</hi>
<hi>侮易苞初至揖曰天子命我叅卿軍事初叅軍不敬府主楚既輕苞遂制施敬自楚始也</hi>○宋有太<lb/>
傅太保太宰太尉司徒司空大司馬諸府皆有長史一<lb/>
人將軍一人又各置司馬一人而太傅不置長史掾屬<lb/>
<pb n="KR2m0001_WYG_025-21a"/>
亦與後漢畧同自江左以來諸公置長史倉曹掾户曹<lb/>
屬東西閤祭酒各一人主簿舍人二人御屬二人令史<lb/>
無定員領兵者置司馬一人從事中郎二人叅軍無定<lb/>
員加崇者置左右長史司馬從事中郎四人掾屬四人<lb/>
則倉曹増置屬户曹置掾加崇極於此也其司徒府若<lb/>
無公唯省舍人其府常置其職僚異於餘府有左右長<lb/>
史東西曹掾屬餘則同矣餘府有公即置無則省○齊<lb/>
有太宰大司馬並為贈官無僚屬太尉司徒司空是為<lb/>
<pb n="KR2m0001_WYG_025-21b"/>
三公特進位從公諸開府儀同三司位從公開府儀同<lb/>
如公凡公督府置佐長史司馬各一人諮議叅軍二人<lb/>
諸曹有録事功曹記室户曹倉曹中直兵外兵騎兵長<lb/>
流賊曹城局法曹田曹水曹鎧曹集曹右戸十八曹局<lb/>
曹以上署正叅軍法曹以下署行叅軍各一人其行叅<lb/>
軍無署者為兼員其公府佐吏則從事中郎二人倉曹<lb/>
掾户曹屬東西閤祭酒各一人主簿舍人御屬二人加<lb/>
崇者則左右長史四中郎掾屬並増數其未及開府則<lb/>
<pb n="KR2m0001_WYG_025-22a"/>
置亦有佐吏其數有減小府無長流置禁防叅軍初晉<lb/>
令公府長史著朝服自宋大明以來著朱衣<hi>齊王儉為司徒左長</hi>
<hi>史請依晉令復舊制不著朱衣時議不許又曰王秀之常云位至司徒左長史可以知止足矣又陸慧曉為司</hi>
<hi>徒右長史謝朏為左長史府公竟陵王子良謂王融曰我府二上佐前代誰可比融曰兩賢同侍未有前例朏</hi>
<hi>滂佩反</hi>○梁武受命之初官班多同宋齊之舊有丞相太<lb/>
宰太傅太保大司馬太尉司徒司空開府儀同三司等<lb/>
官諸公及位從公開府者置官屬有長史司馬諮議叅<lb/>
軍掾屬從事中郎記室<hi>建安王為雍州表求管記乃以江革為征北記室叅軍革弟觀</hi>
<pb n="KR2m0001_WYG_025-22b"/>
<hi>又為叅軍兼記室任昉曰文房之任總卿兄弟故歴代皆為文士之華選云</hi>主簿列曹叅軍<lb/>
行叅軍舍人等官其司徒則有左右二長史<hi>禇球字仲寳為司徒</hi>
<hi>右長史加貂台佐加貂自球始也</hi>又増置左西掾一人自餘僚佐同於<lb/>
二府有公則置無則省而司徒無公唯省舍人餘官常<lb/>
置開府儀同三司位次三公左右光禄大夫優者則加<lb/>
之曰三公置官屬○陳三師二大並為贈官而無僚屬<lb/>
其三公有府長史司馬諮議叅軍從事中郎掾曹屬主<lb/>
簿祭酒録事記室正叅軍板叅軍○後魏三師無官屬<lb/>
<pb n="KR2m0001_WYG_025-23a"/>
後又置太宰以元天穆為之増置佐史三公及二大並<lb/>
有長史司馬諮議叅軍從事中郎掾屬主簿録事叅軍<lb/>
功曹記室戸曹中兵等叅軍諸曹行叅軍祭酒叅軍事<lb/>
長兼行叅軍督䕶<hi>其太尉司徒與二大屬官階同唯司空府官每降一階</hi>○北齊<lb/>
三師二大三公各置長史司馬諮議叅軍從事中郎掾<lb/>
屬主簿録事功曹記室戸曹倉曹中兵騎兵長流城局<lb/>
刑獄等叅軍事東西閤祭酒及叅軍事法墨田水鎧集<lb/>
士等曹行叅軍督䕶等員<hi>司徒則加左右長史</hi>長史<hi>主/吏</hi>司馬<hi>主將</hi>舍<lb/>
<pb n="KR2m0001_WYG_025-23b"/>
人<hi>主閤内事</hi>皆自秦官也從事中郎<hi>從事中郎漢末官也陳湯為大將軍王鳳從事</hi>
<hi>中郎在主簿上所掌秩與長史同</hi>掾屬<hi>主諸/曹事</hi>主簿<hi>所主與舍人同祭酒所主亦同</hi>令史<lb/>
<hi>主諸曹文書</hi>此皆自漢官也<hi>陳湯為大將軍王鳳從事中郎是也</hi>御屬叅軍自<lb/>
後漢也<hi>孫堅叅驃騎軍事是也叅軍所主與掾屬同</hi>其儀同三司如開府者<lb/>
亦置長史以下官屬而減記室倉城屬田水鎧士等七<lb/>
曹各一人<hi>其品亦下三公府一階其三師二大佐吏則同太尉府也</hi>○後周以太師<lb/>
太傅太保為三公而不見僚屬○隋三師亦不見官屬<lb/>
而三公依北齊置府僚後省府及僚佐置公則坐於尚<lb/>
<pb n="KR2m0001_WYG_025-24a"/>
書都省朝之衆務總歸於臺閣○大唐三師三公並無<lb/>
官屬<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_025-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷二十<lb/>
</p>
<p>
</p>
  </div>
</body>
</text>
</TEI>
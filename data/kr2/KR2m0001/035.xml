<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷三十</head> <lb/>
    <p>
<pb n="KR2m0001_WYG_035-1a"/>
欽定四庫全書<lb/>
　通典卷三十<lb/>
　　唐　京　兆　杜　佑　君　卿　纂<lb/>
　職官十二<lb/>
　　東宮官<lb/>
凡三王教世子必以禮樂樂所以修内禮所以修外禮<lb/>
樂交錯於中發形於外是故其成也懌恭敬而温文<hi>中心</hi>
<hi>也懌悦也</hi>立太傅少傅以養之欲其知父子君臣之道也<hi>言飬</hi>
<pb n="KR2m0001_WYG_035-1b"/>
<hi>者積浸成長也</hi>太傅審父子君臣之道以示之少傅奉世子以<lb/>
觀太傅之徳行而審諭之太傅在前少傅在後<hi>謂其在學時也</hi>
入則有保出則有師<hi>謂燕居出入時也漢班彪上書曰昔成王爲孺子出則周公召公史</hi>
<hi>佚入則太顛閎夭南宮适散宜生左右前後皆正禮</hi>是以教諭而徳成也師也者<lb/>
教之以事而諭諸徳者也保也者愼其身以輔翼之而<lb/>
歸諸道者也<hi>愼其身者謹安䕶之</hi>秦漢以下始加置詹事中庻子<lb/>
及諸府寺等官亦有以他官而監䕶者<hi>漢孝宣帝欲令中郎將許舜監</hi>
<hi>䕶太子家疏廣以爲示狹非所以廣太子也後漢順帝立太子居承光宮以侍御史种暠監䕶有中常侍卒乘</hi>
<pb n="KR2m0001_WYG_035-2a"/>
<hi>衣車來載太子太子太傅杜喬憂懼不能止開門將出而暠至手劍當車曰太子國之儲副人命所繋常侍來</hi>
<hi>無尺一何以得將太子去何知不與内寵姦臣共挾邪謀今日之事有死而已乃遣喬詣臺啟白得中奉敕乃</hi>
<hi>聼之</hi>自魏明帝以後久曠東宫制度闕廢官司不具<hi>吳孫權即</hi>
<hi>位孫登爲太子兼置四友等官以諸葛恪爲左輔張休爲右弼顧譚爲輔正都尉陳表爲翼正都尉是爲四友</hi>
<hi>於是東宫號爲多士</hi>晋初詹事左右率庻子中舍人諸官並未置<lb/>
唯置衞率令典兵二傅并攝衆事至咸寧元年始置詹<lb/>
事以領宮事宋孝武置東宮率更令等官其中庻子庶<lb/>
子中舍人舍人洗馬各減舊員之半後周加置太子諫<lb/>
<pb n="KR2m0001_WYG_035-2b"/>
議員四人至隋罷詹事分東宮置門下坊典書坊<hi>北齊已有</hi>
<hi>典書坊</hi>以分統諸局<hi>比門下内史二省</hi>門下坊有左庶子二人内<lb/>
舍人四人錄事二人統司經宮門内直典膳藥藏齋師<lb/>
等六局典書坊有右庻子二人舍人通事舍人各八人<lb/>
領内坊大唐置詹事府以統衆務置左右二春坊以領<lb/>
諸局<hi>龍朔二年改門下坊爲左春坊典書坊爲右春坊咸亨初復舊景雲元年又改爲之</hi>左春坊<lb/>
置左庻子二人中允二人司議郎四人錄事二人左諭<lb/>
徳一人左贊善大夫五人崇文館校書郎八人亦統六<lb/>
<pb n="KR2m0001_WYG_035-3a"/>
局<hi>六局之中唯改齋師爲典設餘局名與隋同其六局長官唯司經置洗馬宮門置大夫餘各置監以局名</hi>
<hi>冠之所職如其名龍朔中改宮門大夫及諸監並爲郎遂爲永制也</hi>右春坊置右庶子二<lb/>
人中舍人二人舍人四人録事二人右諭徳一人右贊<lb/>
善大夫五人通事舍人八人兼領内坊<hi>内坊置典内二人掌閤内諸事</hi>
<hi>諸坊局小吏各有差</hi>因隋制也<lb/>
　　太子六傅<hi>三太</hi>　<hi>三少</hi>
太子師保二傅殷周已有<hi>二傅爲太傅少傅詩小弁篇太子之傅作焉以刺幽王弁</hi>
<hi>音歩干反</hi>逮乎列國秦亦有之<hi>孝公時商鞅設法黥太子師傅是也</hi>漢髙帝以<lb/>
<pb n="KR2m0001_WYG_035-3b"/>
叔孫通爲太子太傅位次太常後亦有少傅<hi>初叔孫通爲太子太</hi>
<hi>傅髙帝欲立趙王廢太子通諫曰昔晋獻公以驪姬故廢太子晋國亂者數十年秦不早定扶蘇終使滅祀今</hi>
<hi>太子仁孝陛下必廢嫡立庻臣願先伏誅以頸血汙地上曰公罷吾戲耳通曰太子天下本本一揺天下振動</hi>
<hi>奈何以天下戲乎又髙帝東征留太子監闗中兵謂張良曰子房雖病强卧而傅太子時叔孫通爲太傅留侯</hi>
<hi>行少傅事後太子幾廢良立䇿召四皓以免又竇嬰爲太傅景帝欲廢太子嬰數爭不得因謝病屏居田南山</hi>
<hi>下又疏廣字仲翁爲太傅兄子受爲少傅父子並爲師傅朝廷以爲榮後皆請免歸鄉里公卿祖餞東都門外</hi>
<hi>百姓觀者歎曰賢哉二大夫初太子外祖許伯以太子少請使其弟舜監䕶太子家廣曰太子國儲副君師友</hi>
<hi>必天下英俊不宜獨親外家今官屬已備若親暱外家非所以廣太子徳於天下也上善之又夏侯勝字長公</hi>
<pb n="KR2m0001_WYG_035-4a"/>
<hi>爲太傅卒官太后以嘗受尚書於勝素服五日以報師傅之恩儒者以爲榮又萬石君石奮韋𤣥成丙吉並爲</hi>
<hi>太傅又匡衡王丹並爲少傅</hi>後漢太傅禮如師不領官屬而少傅主<lb/>
太子官屬<hi>光武大㑹百官曰誰可傅太子者羣臣承意皆言太子舅執金吾陰識可博士張佚曰今</hi>
<hi>陛下立太子爲陰氏乎爲天下乎即爲陰氏則陰侯可爲天下則宜用天下賢才上曰欲署者以輔太子也今</hi>
<hi>博士不難正朕况太子乎即拜佚爲太傅桓榮爲少傅又明帝以鄧禹先帝名臣拜太子太傅</hi>漢魏故<lb/>
事太子於二傅執弟子禮皆爲書不曰令少傅稱臣而<lb/>
太傅不臣<hi>吳薛綜綜子瑩瑩子兼三代並爲太子少傅</hi>晋太始三年武帝始<lb/>
建置東宮各置一人尚未置詹事官事無大小皆由二<lb/>
<pb n="KR2m0001_WYG_035-4b"/>
傅少傅立草太傅書眞以爲儲訓並有功曹主簿五官<lb/>
秩與後漢同皇太子先拜諸傅然後答之如弟子事師<lb/>
之禮二傅不得上疏曲敬武帝後以儲副體尊遂命諸<lb/>
公居之以本位重故或行或領時侍中任愷武帝所親<lb/>
敬復使領之蓋一時之制也咸康元年以給事黄門侍<lb/>
郎楊珧爲詹事掌宮事二傅不復領官屬及楊珧爲衞<lb/>
將軍領少傅復省詹事遂崇廣傅訓命太尉賈充領太<lb/>
保司空齊王攸領太傅所置吏屬復如舊二傅皆進賢<lb/>
<pb n="KR2m0001_WYG_035-5a"/>
兩梁冠黒介幘五時朝服佩水蒼玉<hi>晋令曰太子太保銀印青綬</hi>其<lb/>
後太尉汝南王亮車騎將軍楊駿司空衞瓘石鑒皆領<lb/>
傅保猶不置詹事以終武帝之代惠帝元康元年復置<lb/>
詹事<hi>二傅給菜田六頃田騶五十人夏後不及田者食俸一年給赤耳安車一乘</hi>及愍懐建<lb/>
宮乃置六傅三太三少<hi>晋書曰東宮舊制月請錢三十萬以偹衆用愍懐太子恒探取</hi>
<hi>三月以供嬖寵</hi>以景帝諱師故改太師爲太帥通省尚書事詹<lb/>
事文書闗由六傅<hi>職官要録曰晋太子六傅各有丞一人</hi>自元康之後諸<lb/>
傅或三或四或六渡江之後有太傅少傅不立師保<hi>晋王</hi>
<pb n="KR2m0001_WYG_035-5b"/>
<hi>導爲太傅時孝懐太子爲胡所害始奉諱有司奏天子三朝舉哀羣臣一哭而已導以皇太子普天之痛羣下</hi>
<hi>宜同三朝之制元帝從之又齊王攸領太傅作太傅箴獻於太子傅𤣥亦有少傅箴又任愷山濤張華並爲少</hi>
<hi>傅又云衞瓘領少傅加千兵百騎鼓吹之府山公啟事曰太子保傅不可不髙盡天下之選羊祜秉徳尚義可</hi>
<hi>出入周旋令太子毎覩儀刑方任雖重比此爲輕又可朝㑹與聞國議</hi>宋有太傅少傅各<lb/>
兼丞一人其保傅並銀章青綬齊與宋同武帝時以王<lb/>
儉爲少傅舊太子敬二傅同至是朝議接少傅以賔友<lb/>
之禮梁太傅位視尚書令少傅視左僕射<hi>職官要録曰三少舊視左</hi>
<hi>僕射冠服同三太也</hi>陳因之自宋以下唯有傅而無師保後魏有<lb/>
<pb n="KR2m0001_WYG_035-6a"/>
太師太傅太保謂之東宮三師少師少傅少保謂之東<lb/>
宮三少<hi>孝明在東宫宣武皇帝欲以崔光爲太子師傅光固辭帝令太子南面再拜宮臣皆從太子拜</hi>
<hi>光北面立不敢答拜唯西面拜謝而出乃授光太子少傅</hi>北齊皆有之出則三師在<lb/>
前三少在後後周不置隋與北齊同大唐六傅不必偹<lb/>
唯其人太子出則乘輅偹儀以爲後從貞觀中太宗撰<lb/>
太子接三師之儀出殿門迎太子先拜三師答拜每門<lb/>
讓三師坐與三師書前名惶恐後名惶恐再拜<hi>先天元年十二</hi>
<hi>月詔東宮三師三少宜開府置令丞各一人𨽻詹事府尋罷</hi>
<pb n="KR2m0001_WYG_035-6b"/>
　　太子賔客<lb/>
漢髙帝時有四人年老以上慢侮逃匿山中義不爲漢<lb/>
臣謂之四皓<hi>東園公綺里季夏黄公甪里先生</hi>髙帝不能致及將廢太<lb/>
子太子迎四人至侍從太子鬚睂皓白衣冠甚偉髙帝<lb/>
既見曰煩公幸卒䕶太子太子由是不廢至武帝又爲<lb/>
太子立博望苑使通賔客晋元康元年愍懐太子始之<lb/>
東宮惠帝詔曰遹㓜䝉今出止東宮雖頼師傅羣賢之<lb/>
訓其逰處左右宜得正人能相長益者太保衞瓘息庭<lb/>
<pb n="KR2m0001_WYG_035-7a"/>
司空隴西王泰息畧太子太傅楊濟息毖太子少師裴<lb/>
楷息憲太子少傅華廙息恒各道義之門有不肅之訓<lb/>
其令五人更往來與太子習數偹賔友也其時雖非官<lb/>
而謂之東宮賔客皆選文義之士以侍儲皇其後無聞<lb/>
大唐顯慶元年正月以太子太傅兼侍中韓瑗中書令<lb/>
來濟禮部尚書許敬宗左僕射兼太子少師于志寜並<lb/>
爲皇太子賔客遂爲官員定置四人掌調䕶侍從規諫<lb/>
凡太子有賔客之事則爲上齒蓋取象於四皓焉資位<lb/>
<pb n="KR2m0001_WYG_035-7b"/>
閑重其流不雜<hi>天寳中賀知章自太子賔客度爲道士還鄉捨宅爲觀𤣥宗賦詩贈别時議榮</hi>
<hi>之</hi>
　　太子詹事<hi>丞</hi>　<hi>主簿/</hi>　<hi>司直</hi>
詹事秦官<hi>應劭曰詹省也給也</hi>漢因之掌皇后太子家<hi>皇后太子各置詹事</hi>
<hi>随其所在以名官漢官曰詹事位在長秋上亦宦者主中諸官後漢志曰初成帝鴻嘉三年省詹事職并大長</hi>
<hi>秋是後皇后當法駕出則中謁中宦者職吏權兼詹事奉引訖罷宦者誅後尚書選兼職吏一人奉引此皆皇</hi>
<hi>后詹事也</hi>漢時太子門大夫庶子洗馬舍人皆屬二傅其太<lb/>
子家令丞率更令丞僕中盾衞率等官並屬詹事<hi>竇嬰字王</hi>
<pb n="KR2m0001_WYG_035-8a"/>
<hi>孫景帝時為詹事帝弟梁孝王母竇太后愛之酒酣上曰千秋萬嵗後傳梁王太后歡嬰引酒巵進上曰天下</hi>
<hi>者髙帝天下父子相傳漢之約也上何以得傳梁王太后由是憎嬰</hi>後漢省詹事而太子<lb/>
官悉屬少傅魏復置詹事領東宮衆務晋不置至咸寜<lb/>
元年復置以掌宮事<hi>事具六傅篇</hi>及永康中復不置自太安<lb/>
以來又置終孝懐之代其職擬尚書令掌三令四率中<lb/>
庻子庻子洗馬舍人等官銀印青綬介幘進賢兩梁冠<lb/>
絳朝服佩水蒼玉<hi>晋卞壼為詹事時稱卞壼裁斷切直忠於事上</hi>宋與晋同齊<lb/>
置府領官屬<hi>齊沈文季爲太子詹事</hi>梁陳任總宮朝後魏有太子<lb/>
<pb n="KR2m0001_WYG_035-8b"/>
左右詹事北齊東宮衆事無大小皆統之領三寺二坊<lb/>
及左右衞後周置太子宮正宫尹隋開皇初置詹事二<lb/>
年罷之大唐復置詹事府詹事一人掌内外衆務糾彈<lb/>
非違總判府事置少詹事一人以貳之龍朔二年改詹<lb/>
事為端尹<hi>詹事府爲端尹府</hi>少詹事為少尹咸亨初復舊埀拱<lb/>
元年又改詹事爲宮尹少詹事為少尹神龍初復舊○<lb/>
丞秦官漢因之後漢省魏晋隋詹事省置至晋永康中<lb/>
詹事特置丞一人掌文書闗通六傅過江多用員外郎<lb/>
<pb n="KR2m0001_WYG_035-9a"/>
遷尚書郎宋齊因之梁陳制一梁冠皂朝服銅印墨綬<lb/>
後魏北齊並有之<hi>後魏楊昱字元畧爲詹事丞孝明爲太子尚在懐抱其所出入唯乳母而</hi>
<hi>已不令官僚聞知昱諫曰太子動止宜令翼從陛下若召太子必降手勅令臣下咸知乃詔曰自此以後非朕</hi>
<hi>手勅勿令兒出宮宮臣在直從至萬嵗門</hi>隋初置一人大唐置二人掌文武<lb/>
官簿帳朝集假使<hi>分判府事</hi>○主簿一人晋始置自後厯代<lb/>
皆有大唐因之掌府事勾稽監印紙筆○司直二人大<lb/>
唐龍朔三年置桂坊比御史臺置令一人比大夫司直<lb/>
二人比侍御史掌彈劾官府寮其後廢桂坊以司直𨽻<lb/>
<pb n="KR2m0001_WYG_035-9b"/>
詹事府<lb/>
　　太子庶子<hi>中允人司議即事舍    諭徳</hi>　<hi>中舍人崇舍人學通贊善    文舘  士</hi>
　　　　<hi>洗馬内直</hi>　<hi>文學/典設</hi>　<hi>校書等正字/宮門  即</hi>　<hi>典膳/</hi>　<hi>藥藏</hi>
古者天子有庶子之官<hi>周官謂之諸子</hi>職諸侯卿大夫之庶子<lb/>
掌其戒令與其教治有大事則帥國子而致於太子唯<lb/>
所用之秦因之置中庶子庶子員<hi>宋志云後漢置中庶子按齊人鄒陽上疏</hi>
<hi>云秦皇帝任中庻子䝉嘉言而荆軻入闗則秦官明矣</hi>漢因之有庻子員五人史<lb/>
丹王商歐陽地餘並爲中庻子<hi>王莾改曰中尚翼子</hi>後漢員五人<lb/>
<pb n="KR2m0001_WYG_035-10a"/>
職如侍中而庻子無員職如三署中郎凡庻子主宮中<lb/>
并諸吏之適子及支庶版籍魏因之在吳爲親近之官<lb/>
<hi>吳張温言於孫權曰中庻子官最親宻切問近對宜用雋選由是以顧譚爲之</hi>晋中庻子庶子<lb/>
各四員職比散騎常侍及中書監令皆以俊茂者爲之<lb/>
或以郡守叅選<hi>山公啟事曰中庶子缺宜得俊茂者以濟隂太守劉儼城陽太守石崇叅選晋</hi>
<hi>書曰鄭黙爲中庻子朝廷以爲太子官屬宜稱陪臣黙上言皇太子體皇極之尊無私於天下宮臣皆受命天</hi>
<hi>朝不得同之藩國事遂施行又温嶠爲中庻子獻侍臣箴甚見補益又王珣啟以桓謙爲中庶子曰東宮之選</hi>
<hi>中庻子總管門下尤不可不得其才</hi>若釋奠中庻子扶左庶子扶右宋與<lb/>
<pb n="KR2m0001_WYG_035-10b"/>
晋同武冠平巾幘絳朝服元嘉初詔二率中庻子隨太<lb/>
子入直上宮十四年又詔還直東宮至齊其庻子用人<lb/>
卑雜梁天監七年詔革選其年以太子中舍人司徒從<lb/>
事中郎為之凡中庻子四人以功髙者一人爲祭酒行<lb/>
則負璽前後部䕶駕與功髙中舍人一人共掌其坊之<lb/>
禁令庻子四人掌侍從左右獻納得失與功髙通事舍<lb/>
人一人共掌其坊之禁令冠服並同前代陳因梁制後<lb/>
魏亦有中庻子庶子官北齊門下坊中庻子四人領之<lb/>
<pb n="KR2m0001_WYG_035-11a"/>
典書坊庶子四人領之隋分爲左右庻子各二人分統<lb/>
門下典書二坊事<hi>劉行本爲左庶子卒後而太子勇廢文帝曰若使劉行本在勇當不及於</hi>
<hi>此</hi>大唐亦各二人分掌左右春坊事龍朔二年改左右<lb/>
庶子爲左右中䕶咸亨初復舊左擬侍中而右擬中書<lb/>
令<hi>貞觀中詔曰皇太子與百官書疏未有制式近代以來例皆名目無以别貴賤今凡處分論事之書皇太</hi>
<hi>子並宜稱令右庶子以下署名宣奉行書其餘與諸親及師傅等書不在此限于志寕爲太子右庶子撰諫苑</hi>
<hi>二十卷以進於太子太子名承乾</hi>中允司議郎司經洗馬文學校書正<lb/>
字典膳藥藏内直典設宮門等局郎丞崇文館並屬右<lb/>
<pb n="KR2m0001_WYG_035-11b"/>
春坊中舍人舍人通事舍人並屬左春坊其諭徳贊善<lb/>
亦左右分𨽻焉○中允後漢太子官屬有之職在中庶<lb/>
子下洗馬上漢制太子五日一朝其非朝日即使僕及<lb/>
中允朝朝請問起居其後無聞宋齊有中舍人是其職<lb/>
也大唐貞觀初改太子中舍人爲中允置二員其後復<lb/>
置中舍人龍朔二年又改中允爲左贊善大夫咸亨元<lb/>
年復爲中允而左贊善仍置焉中允掌侍從禮儀駮正<lb/>
啟奏并監藥及通判坊局事若庶子闕則監封題職擬<lb/>
<pb n="KR2m0001_WYG_035-12a"/>
黄門侍郎永徽三年以皇太子諱忠改爲内允太子遜<lb/>
位而官復舊○司議郎大唐貞觀五年皇太子上表請<lb/>
置史職用司箴誡乃於門下坊置太子司議郎四人精<lb/>
選名士以居之龍朔中分爲左右以左司議郎替司議<lb/>
郎以右司議郎替舍人咸亨初復舊掌侍從規諫駮正<lb/>
啟奏并録東宮記注分判坊事職擬給事中○中舍人<lb/>
晋咸寧初置中舍人四人以舍人才學之羙者爲之與<lb/>
中庻子共掌文翰在中庶子下洗馬上<hi>晋陸雲爲中舍人</hi>凡奏<lb/>
<pb n="KR2m0001_WYG_035-12b"/>
事文書皆綜典之監和嘗藥月檢奏直臣名更直五日<lb/>
典文疏如中書郎宋亦四人齊有一人梁時功髙者一<lb/>
人與中庻子祭酒共掌其坊之禁令陳因之後魏北齊<lb/>
並有之隋曰内舍人四員屬門下坊煬帝減二人大唐<lb/>
中舍人二員掌侍從令書奏疏通判坊事擬中書侍郎<lb/>
永徽三年以皇太子諱忠改爲内舍人太子遜位而官<lb/>
復舊或謂之太子中書舍人<hi>孝和實録曰王友眞太子中書舍人</hi>○舍人<lb/>
秦官也漢因之比郎中選良家子孫<hi>晁錯鄭當時並爲太子舍人</hi>後<lb/>
<pb n="KR2m0001_WYG_035-13a"/>
漢無員更直宿衛如三署郎中凡帝初即位未有太子<lb/>
太子官屬皆罷唯舍人不省屬少府魏因之晉有十六<lb/>
人職比散騎中書侍郎從駕則正直從次直守妃出則<lb/>
次直從<hi>晋王衍以名門超為太子舍人又樂廣潘岳顧榮夏侯湛並為之元帝大興元年以太子舅虞</hi>
<hi>允為舍人太子奏曰舅甥當崇敬不𣣔降舅氏之親爲侍臣詔乃轉允爲常侍山公啟事曰太子舍人夏侯湛</hi>
<hi>有盛才而不長理人有益臺閣</hi>宋有四人齊有一人梁有十六人掌文<lb/>
記<hi>梁劉杳字士深爲舍人及昭明太子薨新宮建舊人例無仕者敕特留杳焉</hi>陳因梁制後<lb/>
魏亦有之北齊典書坊置二十人隋典書坊有八人煬<lb/>
<pb n="KR2m0001_WYG_035-13b"/>
帝改爲管記舍人減四員大唐復為太子舍人四人掌<lb/>
侍從表啟宣行令㫖分判坊事龍朔二年改爲右司議<lb/>
郎咸亨元年復舊○通事舍人齊中庶子屬官有通事<lb/>
守舍人庻子下又有内典書通事舍人二人掌宣傳令<lb/>
㫖内外啟奏梁亦有之視南臺御史多以餘官兼職陳<lb/>
因之北齊門下坊有通事舍人八人至隋亦有之煬帝<lb/>
改爲宣令舍人八員大唐復爲通事舍人亦有八員掌<lb/>
引導辭見承㫖勞問○左右諭徳龍朔三年初置太子<lb/>
<pb n="KR2m0001_WYG_035-14a"/>
左右諭徳各一員掌侍從贊諭職比常侍○左右贊善<lb/>
大夫龍朔二年初置左贊善大夫替中允置右贊善大<lb/>
夫替中舍人咸亨元年中允舎人復舊而贊善大夫别<lb/>
自爲官左右各五人皆掌侍從翊贊比諌議大夫○崇<lb/>
文館學士魏文帝始置崇文觀以王肅爲祭酒其後無<lb/>
聞貞觀中置崇賢館有學士直學士員掌經籍圖書敎<lb/>
授諸王屬左春坊龍朔二年改司經局爲桂坊管崇賢<lb/>
館而罷𨽻左春坊兼置文學四員司直二員司直正七<lb/>
<pb n="KR2m0001_WYG_035-14b"/>
品上職爲東宮之憲司府門北向以象御史臺也其後<lb/>
省桂坊而崇賢又屬左春坊後沛王賢爲皇太子避其<lb/>
名改爲崇文館其學士例與𢎞文館同○洗馬秦官漢<lb/>
亦曰先馬<hi>如淳曰前驅也國語曰勾踐親為夫差先馬先或作洗又漢書汲黯及姊子司馬安並爲</hi>
<hi>太子洗馬安文深巧善宦四至九卿</hi>後漢員十六人職如謁者太子出則<lb/>
當直者前驅𨗳威儀也<hi>漢選郎中補</hi>安帝時太子謁廟洗馬<lb/>
髙山冠非乘從時著小冠魏因之晉有八人職如謁者<lb/>
准祕書郎進賢一梁冠黒介幘絳朝服掌圖籍釋奠講<lb/>
<pb n="KR2m0001_WYG_035-15a"/>
經則掌其事餘與後漢同<hi>晉江統爲洗馬太子頗好逰宴或闕朝侍統以五事諫之</hi>
<hi>又陸機鄧攸𫝊咸並爲洗馬又衛玠爲洗馬</hi>宋與晉同齊置一人梁有典經<lb/>
局又置八人掌文翰尤爲清選皆取甲族有才名者爲<lb/>
之位視通直郎<hi>梁庾於陵拜洗馬舎人如舊東宮屬通爲清選洗馬掌文翰尤其清者近代用</hi>
<hi>人皆取甲族有才名者時於陵周捨並擢充斯職武帝曰官以人而清豈限於甲族時論羙之</hi>陳因之<lb/>
北齊典經坊洗馬二人隋曰司經局置洗馬四人煬帝<lb/>
减二人大唐司經局洗馬二人龍朔二年改洗馬爲司<lb/>
經大夫三年改司經局為桂坊<hi>一云析司經局置桂坊</hi>司經大夫<lb/>
<pb n="KR2m0001_WYG_035-15b"/>
通判坊事罷𨽻左春坊咸亨初復舊掌侍奉及經史圖<lb/>
籍判局事○文學漢時郡及王國並有文學而東宮無<lb/>
聞魏武置太子文學<hi>魏武爲丞相以司馬宣王爲文學掾甚爲世子所親信</hi>自後<lb/>
並無至後周建徳三年太子文學十人後省龍朔三年<lb/>
置太子文學四員屬桂坊桂坊廢而屬司經開元中定<lb/>
制爲三員掌侍奉分掌四部書判書功事○校書宋孝<lb/>
建中洗馬有校書吏四人自後無聞北齊有太子校書<lb/>
隋太子校書有六人大唐四人掌讐校經籍<hi>無郎字初𢎞文崇文</hi>
<pb n="KR2m0001_WYG_035-16a"/>
<hi>二館置讐校開元六年省讐校置校書𢎞文四員崇文二員</hi>○正字隋太子正字二<lb/>
員煬帝改爲正書大唐復爲正字亦置二人掌刋正文<lb/>
字○典膳郎漢魏以來並有太子食官局至北齊門下<lb/>
坊始别置典膳局有監丞各二人隋如北齊之制大唐<lb/>
典膳局有郎二人丞二人郎掌進膳嘗食之事丞貳之<lb/>
<hi>乾封元年皇太子久在内不出典膳丞邢文偉請減膳上啟曰竊見禮大戴記曰太子既冠成人免於保傅之</hi>
<hi>嚴則冇司過之史撤膳之宰史之義不得不書過不書則死之宰之義不得不撤膳不撤則死之近代以來未</hi>
<hi>甚談議不接謁見常三朝之後但與内人獨居何由發揮聖智使睿哲文明者乎今史雖闕官宰當奉職沗備</hi>
<pb n="KR2m0001_WYG_035-16b"/>
<hi>所司不敢逃死謹守禮經遽申減膳其年右史闕宰臣進擬數人髙宗曰邢文偉嫌我兒不讀書不肯與肉喫</hi>
<hi>此人甚直可用遂拜焉</hi>○藥藏郎北齊門下坊領藥藏局有監丞<lb/>
各二人侍藥四人隋如北齊之制大唐藥藏局有郎二<lb/>
人丞二人郎掌和劑醫藥之事丞貳之○内直郎齊有<lb/>
太子内直兵局内直兵史二人梁有直内主璽主衣扶<lb/>
侍等局各置有司以丞其事陳因之北齊門下坊領殿<lb/>
内局有内直監二人副監四人隋如北齊制大唐内直<lb/>
局有郎二人丞二人掌符璽繖扇几案衣服之事丞貳<lb/>
<pb n="KR2m0001_WYG_035-17a"/>
之○典設郎南齊置居局齋庫丞一人梁齋内局各置<lb/>
有司以丞其事陳因之北齊門下坊有齋師局有太子<lb/>
齋師内閣師各二人隋如北齊制大唐典設局有郎四<lb/>
人掌凡大祭祀湯沐灑掃鋪陳之事○宮門郎秦有太<lb/>
子門大夫漢因之員二人<hi>漢官儀曰門大夫選四府掾屬</hi>職比郎將<hi>漢官</hi>
<hi>儀曰安帝時太子謁廟門大夫乘從冠兩梁冠</hi>魏因之晉太子門大夫准公車<lb/>
令掌通牋表及宮門禁防宋因之梁代視謁者僕射陳<lb/>
因之北齊謂之門大夫坊并統伶官隋煬帝改門大夫<lb/>
<pb n="KR2m0001_WYG_035-17b"/>
爲宮門監大唐初爲宮門大夫今門宮局有監郎二人<lb/>
丞二人郎掌東宮殿門管鑰及啟閉之事丞貳之<lb/>
　　太子家令<hi>丞署</hi>　<hi>主簿/</hi>　<hi>食官署/</hi>　<hi>典倉署/</hi>　<hi>司藏</hi>
家令秦官屬詹事<hi>服䖍曰太子稱家故曰家令</hi>漢因之有丞<hi>鼂錯爲太子家</hi>
<hi>令以竒辯得幸太子太子家號爲智囊疏受亦爲太子家令</hi>主倉榖飲食職似司農<lb/>
少府漢代太子食湯沐邑十縣家令主之後漢則屬少<lb/>
傅主食榖飲食魏因之晉又兼主刑獄榖貨飲食職比<lb/>
廷尉司農少府其家令率更令及僕爲太子三卿太康<lb/>
<pb n="KR2m0001_WYG_035-18a"/>
八年進品與中庻子二率同自漢至晉家令在率更下<lb/>
宋則居上銅印墨綬進賢兩梁冠絳朝服主内茵褥牀<lb/>
几諸供中之物及官奴婢月用錢庫内鹽米車牛刑獄<lb/>
齊因之自宋齊以來清流者不爲之<hi>沈約為齊文惠太子家令</hi>至梁<lb/>
天監六年武帝以三卿陵替乃詔革選家令視常侍黄<lb/>
門陳因之後魏亦曰三卿北齊家令有功曹主簿領食<lb/>
官典倉司藏等三署及領内坊令丞隋掌刑法食膳倉<lb/>
庫奴婢等煬帝改爲司府令大唐復為家令寺置家令<lb/>
<pb n="KR2m0001_WYG_035-18b"/>
一人唯不主刑法餘與隋同龍朔二年改家令寺爲宮<lb/>
府寺家令爲宫府大夫咸亨初復舊丞二人主簿一人<lb/>
領食官署典倉署司藏署署令各一人丞各二人○丞<lb/>
漢家令有丞後無聞宋書云家令丞一人晉置宋齊以<lb/>
後並有之後周無隋家令丞二人大唐因之龍朔二年<lb/>
改爲宮府丞咸亨元年復舊掌判寺事○主簿晋家令<lb/>
有主簿宋齊因之自後無北齊家令有主簿員隋亦然<lb/>
大唐因之掌印并及勾舉○食官署令丞漢詹事屬官<lb/>
<pb n="KR2m0001_WYG_035-19a"/>
有食官令長丞後漢亦有而屬少傅主飲食晉太子食<lb/>
官令職如太官令宋則屬中庶子齊則屬詹事掌厨膳<lb/>
之事梁食官局屬庶子陳因之後魏亦有北齊有食官<lb/>
令丞又别領器局酒局二丞隋家令寺統食官令丞令<lb/>
一人丞二人大唐因之掌飲膳之事○典倉署令後漢<lb/>
太子倉令屬少傅主倉榖魏以下無聞後魏有之北齊<lb/>
家令寺領典倉署令丞典倉署又别領園丞隋家令寺<lb/>
統典倉令丞令一人丞二人大唐因之掌榖藏出納及<lb/>
<pb n="KR2m0001_WYG_035-19b"/>
醯醢庶羞之事○司藏署令晋家令有主物吏四人梁<lb/>
有錫賜庫局丞庻子又有東宮衞庫丞北齊家令寺領<lb/>
司藏署令丞司藏又别領仗庫典作二局丞隋家令統<lb/>
司藏署令一人丞二人大唐因之掌藏庫財貨營繕之<lb/>
事<lb/>
　　太子率更令<hi>丞</hi>　<hi>主簿</hi>
率更令秦官<hi>顔師古曰掌知漏刻故曰率更</hi>漢因之有丞主簿庻子舍<lb/>
人更直職似光禄勲而屬詹事後漢因之後屬少傅魏<lb/>
<pb n="KR2m0001_WYG_035-20a"/>
因之晉主宫殿門户及賞罰事職如光禄勲衞尉而屬<lb/>
詹事宋制銅印墨綬進賢兩梁冠絳朝服梁陳後魏並<lb/>
有之北齊領中盾署掌周衞禁防漏刻鐘鼓亦屬詹事<lb/>
隋掌伎樂漏刻有令丞録事各一人大唐因之加掌皇<lb/>
族次序及刑法事龍朔二年改率更寺爲司更寺改令<lb/>
爲大夫咸亨初復舊丞主簿各一人○丞後漢率更置<lb/>
丞一人歴代悉有唯後周無大唐因隋掌判禮樂刑罰<lb/>
之事○主簿晉置一人宋無齊有之自後無聞北齊隋<lb/>
<pb n="KR2m0001_WYG_035-20b"/>
又有之大唐因之掌印及勾舉<lb/>
　　太子僕<hi>丞</hi>　<hi>主簿/</hi>　<hi>廐牧署</hi>
僕秦官漢因之又有長丞主車馬<hi>又有太子廐長一人亦主車馬</hi>後漢<lb/>
因之而屬少傅職如太僕太子五日一朝其非太子朝<lb/>
日即與中允入問起居魏因之晉主輿馬兼主親族如<lb/>
太僕宗正從駕乘安車次家令而屬詹事宋齊並有之<lb/>
梁視黄門郎陳因之後魏亦有北齊詹事領僕寺置令<lb/>
丞功曹主簿領廐牧署令隋僕寺置僕一人掌皇族親<lb/>
<pb n="KR2m0001_WYG_035-21a"/>
疎車輿騎乘領廐牧署令大唐因之加掌儀仗喪𦵏而<lb/>
不掌親族龍朔二年改僕寺爲馭僕寺改僕爲大夫咸<lb/>
亨初復舊丞主簿各一人統廐牧署○丞梁有之陳因<lb/>
之後魏北齊隋並有之大唐因之○主簿晋置宋無齊<lb/>
有之梁陳後魏無北齊隋皆有之大唐因之○廐牧署<lb/>
令丞漢有太子廐長丞屬詹事後漢亦有而屬少傅主<lb/>
車馬魏晋因之齊東宮屬有内廐局外廐局皆有丞梁<lb/>
陳因之後魏有之北齊則曰廐牧署令丞車輿局丞隋<lb/>
<pb n="KR2m0001_WYG_035-21b"/>
僕寺統廐牧署令丞大唐因之掌車馬閑廐牧畜之事<lb/>
　　左右衛率府<hi>副率以下官屬</hi>
衞率府秦官漢因之屬詹事後漢主門衞徼循衞士而<lb/>
屬少傅魏因之晉武帝建東宮置衞率初曰中衛率太<lb/>
始五年分爲左右衞率各領一軍惠帝時愍懐太子在<lb/>
東宮又加前後二衞率<hi>晋志曰凡太子出前衞率𨗳在前黄麾左右二率從使𨗳輿車</hi>
<hi>後衞率從在烏皮外並帯㦸執刀其服並視左右衞將軍山公啟事曰太子左率缺侍衞威重宜得其才無疾</hi>
<hi>患者城陽太守石崇忠篤有文武河東太守焦勝清貞著信義皆其選也劉卞爲愍懐太子左率知賈后必害</hi>
<pb n="KR2m0001_WYG_035-22a"/>
<hi>太子乃問張華華曰君欲如何卞曰東宫雋乂如林四率精兵萬人公居阿衡之任若得公命皇太子因朝使</hi>
<hi>録尚書事廢賈后於金墉兩黄門力耳華曰廢立大事恒懼禍甚又非所能賈后㣲聞遷卞爲雍州刺史卞恐</hi>
<hi>終露乃服藥卒</hi>成都王穎爲太弟又置中衞率是爲五率及江<lb/>
左省前後率孝武太元中又置宋齊止署左右二率<hi>齊沈</hi>
<hi>約爲太子右率又徐孝嗣自吏部尚書轉領太子右率臺閣事多以委之沈文季亦嘗爲此官</hi>梁二率<lb/>
視御史中丞銅印墨綬武冠絳朝服左率領七營右率<lb/>
領四營陳有二率後魏曰左右衛率北齊謂之左右衛<lb/>
率坊後周東宮有司戎司武司衞等員隋曰左右率兼<lb/>
<pb n="KR2m0001_WYG_035-22b"/>
有副率二人<hi>文帝以太子勇預知時政欲重宫官之資故以大臣領其職蘇孝慈自兵部尚書拜</hi>
<hi>右衛率尚書如故上將廢太子憚其在東宫乃出爲湘州刺史</hi>煬帝改左右衞率為左<lb/>
右侍率兼置副率二人大唐爲左右衞率府龍朔二年<lb/>
改其府爲左右典戎衞咸亨元年復舊置率各一人領<lb/>
兵宿衛督攝隊伍總判府事<hi>李靖爲中書令行左衛率轉兵部尚書</hi>○副<lb/>
率二人<hi>掌貳率事</hi>長史各一人隋置大唐因之掌通判自長<lb/>
史以下胄曹以上率府並同○録事叅軍各一人隋置<lb/>
大唐因之掌勾稽監印○倉曹叅軍各一人隋置大唐<lb/>
<pb n="KR2m0001_WYG_035-23a"/>
因之掌官員假使儀式糧廪膳羞田園公廨過所監藥<lb/>
等事○兵曹叅軍各一人隋置大唐因之掌府内衛士<lb/>
以上名帳差科及公私馬驢等○胄曹叅軍各一人隋<lb/>
置爲鎧曹大唐長安中改爲胄曹叅軍神龍初復爲鎧<lb/>
曹太極中復爲胄曹掌軍器儀仗公廨營造罪罰長史<lb/>
以下官局所領職務諸率府並同○親府勲府翊府中<lb/>
郎將各一人梁左右衛率共領十一營二率各領殿中<lb/>
將軍十人員外將軍十人北齊左右衞坊率各領騎官<lb/>
<pb n="KR2m0001_WYG_035-23b"/>
偹身員外又有内直偹身正副都督隋左右衞率下直<lb/>
閤四人直寢八人直齋直後各十人大唐則曰親勲翊<lb/>
三府各置中郎將左右郎將各一人大唐置錄事兵曹<lb/>
叅軍各一人<lb/>
　　左右司禦率府<lb/>
隋文帝置左右宗衛其官制如左右衛各掌以皇族侍<lb/>
衛煬帝改爲左右武侍率大唐復爲左右宗衛率府龍<lb/>
朔二年改爲左右司禦衞後改衛爲率府焉神龍初復<lb/>
<pb n="KR2m0001_WYG_035-24a"/>
爲宗衛景雲二年復爲司禦率府置率各一人所掌與<lb/>
左右衛率同<hi>副率以下職亦同他准此</hi>副率二人長史録事及倉兵<lb/>
曹叅軍各一人<lb/>
　　左右清道率府<lb/>
隋有左右虞候各置開府一人掌斥候伺姦非長史以<lb/>
下如左右衛煬帝改開府爲左右虞候并置副率二人<lb/>
大唐爲左右虞候率府職擬左右金吾龍朔二年改爲<lb/>
左右清道衛神龍初又爲虞候率府開元初爲清道率<lb/>
<pb n="KR2m0001_WYG_035-24b"/>
府各置率一人掌斥候道路先驅後殿伺察姦非副率<lb/>
二人長史錄事及倉兵曹叅軍各一人<lb/>
　　左右監門率府<lb/>
隋左右監門率各置一人掌諸門禁煬帝改爲監門將<lb/>
軍大唐復爲左右監門率擬左右監門龍朔二年改爲<lb/>
左右崇掖衛咸亨初復舊垂拱中改爲鶴禁衞神龍初<lb/>
復舊各置率一人掌門禁凡財物出有籍副率二人長<lb/>
史録事叅軍及兵胄二曹叅軍各一人<lb/>
<pb n="KR2m0001_WYG_035-25a"/>
　　左右内率府<lb/>
隋置左右率副率各一人掌領偹身以上<hi>所領千牛以下與千牛衛</hi>
<hi>同</hi>禁内侍衞供奉兵仗大唐爲左右内率府龍朔二年<lb/>
改爲左右奉裕衛咸亨初復舊各置率一人掌侍衞左<lb/>
右供奉兵仗副率長史録事叅軍及兵曹各一人千牛<lb/>
各十六人掌執細刀弓箭宿衛侍從偹身各二十八人<lb/>
掌宿衛侍從龍朔二年改太子左右千牛偹身爲太子<lb/>
左右奉裕尋復舊<lb/>
<pb n="KR2m0001_WYG_035-25b"/>
　　太子旅賁中郎將<lb/>
旅賁中郎將一人職如武賁中郎將宋初置天子有武<lb/>
賁習武訓也諸侯有旅賁禦災害也大唐諸率府初有<lb/>
中郎郎將官永徽元年以太子名忠改諸率府中郎將<lb/>
爲旅賁郎將其郎將改爲翊軍後或改或省<lb/>
　　太孫官屬附<lb/>
大唐永淳元年三月立皇孫重照爲皇太孫將置府寮<lb/>
髙宗召吏部郎中王方慶問曰前代故事如何方慶進<lb/>
<pb n="KR2m0001_WYG_035-26a"/>
曰臣按周禮有嫡孫漢魏以來皇太子在亦不立太孫<lb/>
晉惠帝永寜元年立愍懐太子第三子襄陽王尚爲皇<lb/>
太孫太子官屬即轉爲太孫官屬南齊永眀十年立文<lb/>
惠太子長子南郡王昭業爲皇太孫便居東宮今皇太<lb/>
子在而立太孫旁求載籍未有前例上曰自我作古可<lb/>
乎對曰五帝不相沿樂茍不失上下之序不虧政理之<lb/>
道亦何事而不可詩曰貽厥孫謀以燕翼子禮曰君子<lb/>
抱孫不抱子孫可以爲王父尸以其昭穆同也今陛下<lb/>
<pb n="KR2m0001_WYG_035-26b"/>
肇建皇孫創斯盛典所以彰子孫千億之盛福祚靈長<lb/>
之應也上悦使方慶詳求典故官屬員品乃奏太孫府<lb/>
置師傅友文學祭酒及長史曹掾主簿管記司錄以下<lb/>
六曹從事等官各加王府一級上後頗以爲疑竟不補<lb/>
授而止<lb/>
　<lb/>
　<lb/>
　通典卷三十<lb/>
</p>
<p>
</p>
  </div>
</body>
</text>
</TEI>
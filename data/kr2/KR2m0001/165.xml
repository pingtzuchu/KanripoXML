<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百六十</head> <lb/>
    <p>
<pb n="KR2m0001_WYG_165-1a"/>
欽定四庫全書<lb/>
　通典卷一百六十<lb/>
　　唐　京　　兆　杜　佑　君　　卿　纂<lb/>
　兵十三<lb/>
孫子曰下政攻城<hi>言攻城屠邑政之下者所害者多</hi>攻城之法為不得<lb/>
已修櫓轒輼<hi>上汾下温</hi>具器械三月而後成<hi>修櫓長櫓也轒輼四輪車皆可</hi>
<hi>推而往來冐以攻城器械謂雲梯浮格衡飛石連弩之屬攻城總名言修此攻具經一時乃成也</hi>距闉<lb/>
又三月而後已<hi>距闉者踊土積髙而前以附於城也積土為山曰堙以距敵城觀其虚實春秋</hi>
<pb n="KR2m0001_WYG_165-1b"/>
<hi>傳曰楚司馬子反乘堙而闚宋城</hi>將不勝心之忿而蟻附之則殺士卒<lb/>
三分之一<hi>守過二時敵人不服將不勝心之忿多使士卒蟻附其城殺傷我士民三分之一也</hi>而<lb/>
城不㧞者此攻城之災<hi>言攻趣不㧞還為己害故韓非曰夫一戰不勝則禍暨矣</hi>故<lb/>
善用兵者屈人之兵而非戰<hi>言伐謀伐交不至於戰故司馬法曰上謀不鬬</hi>㧞<lb/>
人之城而非攻也<hi>言以威刑服敵不攻而取若鄭伯肉袒以迎楚荘王之𩔖</hi>毁人之<lb/>
國而不久也<hi>若誅理暴逆毁滅敵國不暴師衆也</hi>故兵不鈍而利可全此<lb/>
謀攻之法也<hi>不與戰敵而必完全得之立勝於天下不頓兵血刄</hi>故用兵之法什<lb/>
則圍之<hi>以十敵一則圍之是為將智勇等而兵利鈍均也若主弱客勁不用十也曹公操所以倍兵圍</hi>
<pb n="KR2m0001_WYG_165-2a"/>
<hi>下邳生擒呂布若敵壘固守依附險阻彼一我十乃可圍也敵雖盛所據不便未必十倍然後圍之</hi>伍則<lb/>
攻之<hi>若敵并兵自守不與我戰彼一我五乃可攻戰也或與敵人内外之應未必五倍然後攻之</hi>又<lb/>
曰兵之情圍則禦<hi>禦相持也窮則同心守禦</hi>不得已則鬭<hi>勢有不得已也言鬭</hi>
<hi>太過戰不可以惡勝走不能脱恐其有降人之心者</hi>過則從<hi>陷之甚過則計從也</hi>圍師必闕<lb/>
<hi>司馬法曰圍其三面開其一面以示生路</hi>此用兵之法<hi>若圍敵平陸之地必空一面以示其虛欲</hi>
<hi>使戰守不固而有去留之心若敵臨危據險强救在表當堅固守未必闕也此用兵之法</hi>又曰倍則<lb/>
分之<hi>已二敵一則一術為正一術為竒彼一我二不足為變故疑兵分離其軍也故太公曰不能分移未</hi>
<hi>可語竒</hi>微乎微微至於無形<hi>言其微妙所不可見</hi>神乎神神至於無<lb/>
<pb n="KR2m0001_WYG_165-2b"/>
聲故能為變化司命<hi>言變化之形倐忽若神故能料敵死生若天之司命</hi>又曰善<lb/>
攻者動於九天之上也<hi>善攻者務因天時地利為水火之變使敵不知所備言其雷震</hi>
<hi>發動若於九天之上也</hi>
　　圍敵勿周<lb/>
後漢初張步據齊地漢將耿弇總兵討之張步使其大<lb/>
將費邑軍歴下又分守祝阿鐘城弇先擊祝阿自旦攻<lb/>
城未日中而㧞之故開圍一角令其衆得奔歸鐘城鐘<lb/>
城人聞祝阿已潰大恐懼遂空壁亡去○後漢妖巫維<lb/>
<pb n="KR2m0001_WYG_165-3a"/>
泥弟子單臣相聚入原武城刼吏人自稱將軍光武遣<lb/>
臧宮將北軍數千人圍之賊穀食多數攻不下士卒死<lb/>
傷帝召公卿諸侯王問方畧明帝時為東海王獨對曰<lb/>
妖巫相刼勢無久立其中必有悔欲亡者但外圍急不<lb/>
得走耳宜小挺緩<hi>挺解也</hi>令得逃亡則一亭長足以擒也<lb/>
帝即敕宮撤圍緩賊衆分散遂斬臣等○後漢末將軍<lb/>
朱雋與荆州刺史徐璆共討黃巾擊賊帥趙𢎞斬之餘<lb/>
賊帥韓忠復據宛乞降司馬張超請聽之雋曰兵有形<lb/>
<pb n="KR2m0001_WYG_165-3b"/>
同而勢異者昔秦項之際人無定主故賞降附以勸來<lb/>
耳今海内一統唯黃巾造宼納降無以勸善討之足以<lb/>
懲惡今若受之更開逆意賊利則進戰鈍則乞降縱敵<lb/>
長宼非良計也因急攻連戰不尅雋登土山覩之顧謂<lb/>
張超曰吾知之矣賊今外圍周固内營逼急乞降不受<lb/>
欲出不得所以死戰也萬人一心猶不可當况十萬乎<lb/>
其害甚矣不如撤圍并兵入城忠見圍解勢必自出出<lb/>
則意散易破之道也既而解圍忠果出戰雋因擊大破<lb/>
<pb n="KR2m0001_WYG_165-4a"/>
之忠等皆降○後漢末曹公破袁尚㧞鄴進圍壺關公<lb/>
曰城㧞皆坑之連月不能下其將曹仁謂公曰夫圍城<lb/>
必開之所以開其生路也今公許之必死將卒自以為<lb/>
守且城固而糧多攻之則士卒傷守之則曠日持久今<lb/>
頓兵堅城之下攻必死之虜非良計也曹公從之遂降<lb/>
其城○後魏末齊神武起義兵於河北其時爾朱兆天<lb/>
光度律仲遠等四將同會於鄴南士馬精强號二十萬<lb/>
夾洹水而軍<hi>洹音桓</hi>時神武馬不滿二千步卒不至三萬<lb/>
<pb n="KR2m0001_WYG_165-4b"/>
以衆寡不敵遂於韓陵山為圓陣連繫牛驢自塞之於<lb/>
是將士死戰四面奮擊大破兆等<hi>齊神武兵少天光等兵十倍圍而缺之神</hi>
<hi>武自塞其缺士皆必死是以破敵也見死地勿攻篇</hi>
　　圍師量無外救緩攻取之<lb/>
十六國前燕慕容恪率兵討叚龕於廣固恪圍之諸將<lb/>
勸恪宜急攻之恪曰軍勢有宜緩以尅敵有宜急而取<lb/>
之若彼我勢成且有强援慮腹背之患者須急攻之以<lb/>
速大利如其我强彼弱外無救援力足制之者當覊縻<lb/>
<pb n="KR2m0001_WYG_165-5a"/>
守之以待其敝兵法十圍五攻此之謂也龕恩結賊黨<lb/>
衆未離心今憑固天險上下同心攻守勢倍軍之常法<lb/>
若其促攻不過數旬尅之必矣但恐傷吾士衆當持久<lb/>
以取耳乃築室反耕嚴固圍壘終尅廣固○前燕將呂<lb/>
䕶據野王陰通晉事覺燕將慕容恪等率衆討之將軍<lb/>
傅顔言於恪曰䕶窮宼假合王師既臨事則上下喪氣<lb/>
必士卒攝魂敗亡之騐也殿下前以廣固天險守易攻<lb/>
難故為長久之䇿今賊形便不與徃同宜急攻之以省<lb/>
<pb n="KR2m0001_WYG_165-5b"/>
千金之費恪曰䕶老賊經變多矣觀其為備之道未易<lb/>
卒圖今圍之窮城樵采路絶内無積蓄外無强援不過<lb/>
十旬其斃必矣何必遽殘士卒之命而趣一時之利哉<lb/>
吾嚴固圍壘休飬將卒以重官美貨間而離之事淹勢<lb/>
窮其釁易動我則未勞而宼已敝此為兵不血刄坐以<lb/>
制勝也遂列長圍守之凡經六月而野王潰䕶南奔於<lb/>
晉悉降其衆<lb/>
　　攻城戰具附<lb/>
<pb n="KR2m0001_WYG_165-6a"/>
攻城戰具作四輪車上以䋲為脊生牛皮䝉之下可藏<lb/>
十人塡隍推之直抵城下可以攻掘金火木石所不能<lb/>
敗謂之轒輼車<hi>凡力有餘者攻先絶諸國之交使無外救糧多而人少攻而勿圍糧少而人多</hi>
<hi>圍而勿攻</hi>○以大木為床下置六輪上立雙牙牙有檢梯節<lb/>
長丈二尺有四桄桄相去有三尺勢微曲遞互相檢飛<lb/>
於雲間以窺城中有上城梯首冠雙轆轤枕城而上謂<lb/>
之飛雲梯○以大木為牀下安四獨輪上建雙䏶䏶間<lb/>
橫檢中立獨竿首如桔橰狀其竿髙下長短大小以城<lb/>
<pb n="KR2m0001_WYG_165-6b"/>
為凖首以窠盛石大小多少隨竿力所制人挽其端而<lb/>
投之其車推轉逐便而用之亦可埋脚著地逐便而用<lb/>
其旋風四脚亦可隨事而用謂之抛車○作軸轉車車<lb/>
上定十二石弩弓以鐵鈎繩連車行軸轉引弩弓持滿<lb/>
弦牙上弩為七衢中衢大箭一鏃刄長七寸廣五寸箭<lb/>
簳長三尺圍五寸以鐵葉為羽左右各三箭次小於中<lb/>
箭其牙一發諸箭齊起及七百步所中城壘無不摧隕<lb/>
樓櫓亦顛墜謂之車弩○以木為脊長一丈徑一尺五<lb/>
<pb n="KR2m0001_WYG_165-7a"/>
寸下安六脚下闊而上尖髙七尺内可容六人以濕牛<lb/>
皮䝉之人蔽其下舁直抵城下木石鐵火所不能敗則<lb/>
用攻其城謂之小頭木驢○於城外起土為山乘城而<lb/>
上古謂之土山今謂之壘道用生牛皮作小屋并四面<lb/>
䝉之屋中置運土人以防攻擊者<hi>土山即孫子所謂距闉也</hi>鑿地為<lb/>
道行於城下用攻其城徃徃建柱積薪於其柱圜而燒<lb/>
之柱折城摧○以八輪車上樹髙竿竿上安轆轤以繩<lb/>
挽板屋止竿首以窺城中板屋方四尺髙五尺有十二<lb/>
<pb n="KR2m0001_WYG_165-7b"/>
孔四面别布車可進退圜城而行於營中遠視亦謂之<lb/>
巢車如鳥之巢即今之板屋也○以板為幔立桔橰於<lb/>
四輪車上懸幔逼城堞間使趫㨗者蟻附而上矢石所<lb/>
不能及謂之木幔○以小瓢盛油冠矢端射城樓櫓板<lb/>
木上瓢敗油散因燒矢鏃内簳中射油散處火立然復<lb/>
以油瓢續之則樓櫓盡焚謂之火箭○磨杏子中空以<lb/>
艾實之繫雀足上加火薄暮羣放飛入城壘中棲宿其<lb/>
積聚廬舍須臾火發謂之火杏<lb/>
<pb n="KR2m0001_WYG_165-8a"/>
孫子曰彼敵不得至者害之也<hi>至其所必走攻其所必敗能守其險害之要路</hi>
<hi>敵不得自至故王子曰一犬當穴萬䑕不敢出一虎當溪萬鹿不敢過此守之上也</hi>故飽能饑之<lb/>
<hi>絶其糧</hi>委軍而爭利則輜重捐<hi>委置庫藏輕師而行若敵乘空而來抄絶其後則已</hi>
<hi>輜重皆悉棄捐</hi>是以軍無輜重則亡無糧食則亡無委積則亡<lb/>
<hi>無此三者亡之道也委積芻草之屬</hi>
　　絶糧道及輜重<lb/>
漢王遣將韓信以兵數萬欲東下井陘擊趙趙王與陳<lb/>
餘聚兵井陘口號稱二十萬李左車說陳餘曰韓信涉<lb/>
<pb n="KR2m0001_WYG_165-8b"/>
西河虜魏王擒夏說欲以下趙此乘勝而去國遠鬬其<lb/>
鋒不可當臣聞千里餽糧士有饑色樵蘇後㸑<hi>樵取薪也蘇取</hi>
<hi>草也</hi>師不宿飽今井陘之道車不得方軌騎不得成列行<lb/>
數百里其勢糧食必在其後願足下假臣竒兵三萬人<lb/>
從間道絶其輜重足下深溝髙壘堅營勿與戰使前不<lb/>
得鬬退不得還吾竒兵絶其後野無所虜掠不至十日<lb/>
而韓信之頭可致於戯下不然必為所擒矣陳餘儒者<lb/>
常稱義兵不用詐謀竒計曰吾聞兵法十則圍之倍則<lb/>
<pb n="KR2m0001_WYG_165-9a"/>
戰今韓信兵號數萬千里而襲我亦已罷極今如避不<lb/>
擊後有大者何以加之則諸侯謂吾怯而輕來伐我不<lb/>
聽韓信使人間視知其不用大喜乃敢引兵遂進竟破<lb/>
趙軍<hi>陳餘違之而敗</hi>○漢景帝初吳楚七國反以太尉周亞夫<lb/>
禦之亞夫問父絳侯客鄧都尉曰䇿安出客曰吳楚兵<lb/>
鋭甚難與爭鋒而剽輕不能久莫若引兵東北壁昌邑<lb/>
以梁委吳吳必盡鋭攻之將軍深溝髙壘使輕兵絶淮<lb/>
泗口糧道絶彼吳必將斃而糧絶矣乃以全强制其疲<lb/>
<pb n="KR2m0001_WYG_165-9b"/>
極破吳必矣亞夫言於帝許之遂破吳軍○王莽末天<lb/>
下亂光武兄伯升起兵討莽為莽將甄阜梁丘賜所敗<lb/>
復收會兵衆還保棘陽阜賜乘勝留輜重於藍鄉引精<lb/>
兵十萬南渡潢臨沘水<hi>潢音黄沘音毗</hi>阻兩川間為營絶後橋<lb/>
示無還心伯升於是大享軍士設盟約休卒三日為六<lb/>
部潛師夜起襲取藍鄉盡獲其輜重明旦漢軍自西南<lb/>
攻甄阜下江兵自東南攻梁丘賜至食時陣潰遂斬阜<lb/>
賜○後漢末曹公與袁紹相持官渡沮授言於紹曰北<lb/>
<pb n="KR2m0001_WYG_165-10a"/>
兵數重而果勁不及南南穀虛少而貨財不及北南利<lb/>
在於急戰北利在於緩持宜曠以日月紹不從連營稍<lb/>
前逼官渡合戰曹公軍不利出復壁紹為髙櫓起土山<lb/>
射營中營中皆䝉楯衆大懼曹公乃為發石車擊紹樓<lb/>
皆破紹衆號曰霹靂軍紹為地道欲襲曹公曹公輙於<lb/>
内為長塹以拒之又遣竒兵襲擊紹運車大破之盡焚<lb/>
其穀食會紹遣淳于瓊等將兵萬餘人北迎運沮授說<lb/>
紹可遣將别為軍於表以絶曹公之鈔紹復不從瓊宿<lb/>
<pb n="KR2m0001_WYG_165-10b"/>
烏巢去紹軍四十里紹謀士許攸奔曹公攸謂曹公曰<lb/>
公孤軍獨守外無求索危急之時也今袁氏輜重有萬<lb/>
餘兩而無嚴備可輕兵襲之不慮而至燔其積聚不過<lb/>
三日袁氏自敗也公乃選精鋭步馬秉袁氏旗幟銜枚<lb/>
縳馬口從間出人負束薪時有問者紿<hi>音怠</hi>之曰袁公恐<lb/>
曹操抄掠後軍兵以益備聞者信之既至輜重圍屯燎<lb/>
薪火光亘天地破瓊等悉斬之數日紹棄甲而遁○蜀<lb/>
將姜維率衆侵魏依麴山築二城使牙門將勾安李韶<lb/>
<pb n="KR2m0001_WYG_165-11a"/>
等守之衆羌胡質任宼逼諸郡魏將陳泰禦之泰謂諸<lb/>
將曰麴城雖固去蜀險遠當須運糧羌夷患維勞役必<lb/>
未肯附今圍而取之可不血刄而㧞其城雖或有救山<lb/>
道險阻非行兵之地乃使鄧艾等進兵圍之斷其運道<lb/>
及城外流水安等挑戰不許將士困窘分糧聚雪以稽<lb/>
日月維果來救出自牛頭與泰相對泰曰兵法貴在不<lb/>
戰而屈人今絶牛頭維無返道則我之擒也諸軍各堅<lb/>
壘勿與戰自南渡白水循水而東使諸將截其還路維<lb/>
<pb n="KR2m0001_WYG_165-11b"/>
懼遁走安等孤懸遂皆降○十六國前趙劉曜遣將劉<lb/>
允西伐張駿之武威駿遣將辛巖韓瑛東拒劉允屯於<lb/>
狄道城韓瑛進渡沷干嶺辛巖曰我握衆數萬籍氐羌<lb/>
之鋭宜速戰以滅之不爾久則生變瑛曰自夏末以來<lb/>
太白犯日辰星逆行白虹貫日皆變之大者不可以輕<lb/>
動動而不㨗為禍更深吾將久而斃之且曜與石勒相<lb/>
攻允亦不能久也積七十餘日軍糧竭遣辛巖督運於<lb/>
金城允聞之大悦謂其將士曰韓瑛之衆十倍於吾糧<lb/>
<pb n="KR2m0001_WYG_165-12a"/>
廪將懸難以持久今分兵運糧可謂天授吾若敗辛巖<lb/>
瑛等自潰彼衆我寡宜以死戰戰而不㨗當無匹馬得<lb/>
還士衆咸奮於是率騎三千襲巖於沷干大敗之瑛軍<lb/>
遂潰死者三萬餘人○十六國後趙石勒將石季龍大<lb/>
掠荆河州而去留將姚豹守城住西臺勒將以驢千頭<lb/>
運糧以饋姚豹晉將祖逖遣韓潛馮鐵等追擊於汴水<lb/>
盡獲之姚豹宵遁○十六國前秦苻堅遣將王猛伐前<lb/>
燕慕容暐師至潞川燕將慕容評率兵十萬禦之以持<lb/>
<pb n="KR2m0001_WYG_165-12b"/>
久制之猛乃遣其將郭䖍率騎五千夜從間道起火於<lb/>
髙山因焚評輜重火見鄴中評性貪鄙障固山泉賣樵<lb/>
鬻水積錢絹如丘陵三軍莫有鬭志因而大敗○大唐<lb/>
髙宗遣將薛仁貴郭待封伐吐蕃仁貴留二萬人作兩<lb/>
柵輜重並留柵内倍道掩之待封不從仁貴之䇿領輜<lb/>
重繼進未至烏海吐蕃二十餘萬悉衆救其前軍迎擊<lb/>
待封敗之待封趨山軍糧及輜重並為賊所掠仁貴遂<lb/>
退軍遂大敗<hi>郭待封失輜重所以致敗</hi>
<pb n="KR2m0001_WYG_165-13a"/>
孫子曰火攻有五一曰火人<hi>與敵陳師敵傍近草因風燒之戰之助也</hi>二曰<lb/>
火積<hi>燒其積蓄</hi>三曰火輜<hi>燒其/輜重</hi>四曰火庫<hi>當使閒人入敵營燒其兵庫也</hi>五<lb/>
曰火墜<hi>墜墮也以火墮入營中也矢頭之法以鐵籠火著箭頭強弩射敵營中一曰火道燒絶其糧道</hi>
<hi>也</hi>行火必有因<hi>因姦人也又因/風燥而焚燒</hi>煙火素具<hi>燒烟具也先具燒燧之屬</hi>
發火有時起火有日時者天之燥也<hi>燥者旱也</hi>日者宿在戊<lb/>
箕東壁翼軫也<hi>戊翼𠫭四宿此宿之日則風也</hi>凡此四宿者風起之日<lb/>
<hi>蕭世識曰春丙丁夏戊巳秋壬癸冬甲乙此日有疾風猛雨也吾勘太乙中有飛鳥十精知風雨期五子元運</hi>
<hi>式也各候其時可以用火也</hi>凡火攻必因五火之變而應之火發於<lb/>
<pb n="KR2m0001_WYG_165-13b"/>
内則早應之於外<hi>以兵應之使閒人縱火於敵營内當速進以攻其外也</hi>火發而<lb/>
其兵靜者待而勿攻極其火力可從而從之不可從而<lb/>
止<hi>當見利則進知難則退極盡也盡火力可則應不可則止無使敵知所為</hi>火可發於外而<lb/>
待於内以時發之發於上風勿攻下風<hi>不便也燒之必退退而逆攻之</hi>
<hi>必為所害也</hi>晝風久夜風止<hi>數常也陽風也晝風則火氣相動也夜風卒至縱火亦當如風</hi>
<hi>之長短</hi>凡軍必知五火之變以數守之<hi>既知起五火五變當復以數消息其</hi>
<hi>可否</hi>故以火佐攻者明<hi>取勝明也</hi>
　　火攻<lb/>
<pb n="KR2m0001_WYG_165-14a"/>
漢將李陵征匈奴戰敗班師為單于所逐及於大澤匈<lb/>
奴於上風縱火陵亦先放火燒斷葦葭用絶火勢<hi>蕭世識曰</hi>
<hi>敵用火勢焚吾門思火滅門敗吾當便積薪助火使火勢盛敵不得入亦拒火之方也</hi>○後漢末<lb/>
漢將皇甫嵩討黄巾賊張角嵩保長社賊來圍城嵩兵<lb/>
少軍中皆恐乃召軍吏謂曰兵有竒變不在衆寡今賊<lb/>
依草結營易為風火若因夜縱火必大驚亂吾出兵擊<lb/>
之其功可成其夕遂大風嵩乃約勒軍士皆束炬乘城<lb/>
使鋭士間出圍外縱火大呼城上舉燎應之嵩因鼓而<lb/>
<pb n="KR2m0001_WYG_165-14b"/>
奔其陣賊驚亂奔走嵩進兵討之與角弟梁戰於廣崇<lb/>
梁衆精勇嵩不能尅明日乃閉營休士以觀其變知賊<lb/>
意少懈乃潛夜勒兵鷄鳴馳赴其陣至晡時大破之○<lb/>
後漢末劉表死曹公尅荆州得劉琮水軍沿流東下吳<lb/>
主孫權遣周瑜領兵逆曹公遇於赤壁初一交戰曹公<lb/>
軍披退引兵次江北瑜等在南岸瑜部將黄蓋曰今宼<lb/>
衆我寡難與持久然觀曹軍方連船艦首尾相接可燒<lb/>
而走也乃取䝉衝鬭艦數十艘實以薪草膏灌其中裹<lb/>
<pb n="KR2m0001_WYG_165-15a"/>
以帷幕上建牙旗先書報曹公期以欲降又先備走舸<lb/>
各繫火大船後因風相次俱前曹公軍吏士皆延頸遥<lb/>
觀指言蓋降蓋放諸船同時發火時風盛猛悉延燒岸<lb/>
上營落頃之熛煙張天<hi>熛音剽火飛也</hi>人馬燒溺死者甚衆軍<lb/>
遂敗退○東晉將殷浩北伐其長史江逌取數百雞以<lb/>
長繩連之其脚皆繫火一時驅放羣雞飛散火爇羌營<lb/>
因而奮擊羌將姚襄大敗走之○後周遣將伐髙齊齊<lb/>
將段韶與太尉蘭陵王長恭同徃扞禦至西境有栢谷<lb/>
<pb n="KR2m0001_WYG_165-15b"/>
城者乃絶嶮古城千仭諸將莫敢攻圍韶曰汾北河東<lb/>
勢為國家之有若不去栢谷事同痼疾計彼援兵會在<lb/>
南道今斷其要路救不得來且城勢雖髙其中甚狹火<lb/>
弩射之一旦可盡諸將稱善遂鳴鼓而攻之城潰獲儀<lb/>
同薛敬禮大斬獲首虜仍城華谷置戍而還○隋文帝<lb/>
時髙熲獻取陳之䇿曰江南土薄舍多竹茅所有積儲<lb/>
皆非窖地密遣行人因風縱火待彼修葺復更燒之不<lb/>
出數年自可財力俱盡帝行其䇿由是陳人益弊<lb/>
<pb n="KR2m0001_WYG_165-16a"/>
　　火兵火獸火禽火盜火弩附<lb/>
火兵以驍騎夜銜枚縛馬口人負束薪束緼懷火直抵<lb/>
敵營一時舉火營中驚亂而乘之靜而不亂捨而勿攻<lb/>
<hi>凡火攻皆因天時燥旱營舍茅竹積芻穗糧軍營於秸草宿莽之中因風而焚之</hi>○火獸以艾<lb/>
煴<hi>於問反</hi>火置瓢中開四孔繫瓢於野猪麞鹿項上針其<lb/>
尾端向營而縱之奔走入草瓢敗火發○火禽以胡桃<lb/>
剖分空中實艾火開兩孔復合繫野鷄項上針其尾而<lb/>
縱之奔入草器敗火發○火盜遣人音服與敵同者夜<lb/>
<pb n="KR2m0001_WYG_165-16b"/>
竊號逐便懷火偷入營焚其積聚火發亂而出○火弩<lb/>
以擘張弩射及三百步者以瓢盛火冠矢端以數百張<lb/>
中夜齊射敵營中芻草積聚<lb/>
　　乘風取勝<lb/>
後漢楊璇為零陵太守是時蒼梧桂陽猾賊相聚攻郡<lb/>
縣賊衆多而力强吏人憂愁璇乃特製馬車數十乘以<lb/>
排<hi>音敗</hi>囊盛石灰於車上<hi>排囊者即今排袋</hi>繫布索於馬尾又為<lb/>
兵車專彀弓弩尅期會戰乃令馬車居前順風鼓灰賊<lb/>
<pb n="KR2m0001_WYG_165-17a"/>
不得視因以火燒其布索馬驚奔突賊陣因使後車弓<lb/>
弩亂發鉦鼓鳴震羣宼大駭破散追逐傷斬無數郡境<lb/>
以清○陳武帝有江東梁將王琳率兵東下陳遣大將<lb/>
侯瑱等拒之瑱等以琳軍威方盛乃引軍入蕪湖避之<lb/>
是時西南風至急琳謂得天時將取揚州侯瑱等徐出<lb/>
蕪湖以躡其後比及兵交西南風翻為瑱用琳兵放火<lb/>
燧以擲瑱船者皆反燒其船琳兵潰亂透水死者十二<lb/>
三其餘皆棄船上岸為陳軍所殺殆盡<lb/>
<pb n="KR2m0001_WYG_165-17b"/>
孫子曰以水佐攻者强<hi>水以為衝故强</hi>水可以絶而不可以奪<lb/>
<hi>水但能絶其敵道分敵軍耳不可以奪敵蓄積及計數也</hi>
　　水攻<lb/>
漢王遣韓信已定齊臨淄遂東追齊王田廣至髙密項<lb/>
羽使龍且將二十萬救齊王田廣龍且并軍與信戰未<lb/>
合人或說龍且曰漢兵遠鬭窮戰其鋒不可當齊楚自<lb/>
居其地戰兵易敗散不如深壁令齊王使其信臣招所<lb/>
亡城亡城聞其王在楚來救必反漢漢兵二千里客居齊<lb/>
<pb n="KR2m0001_WYG_165-18a"/>
齊城皆反之其勢無所得食可無戰而降也龍且曰吾<lb/>
救齊不戰而降之吾何功今戰而勝之齊之半可得何<lb/>
為止遂戰與信夾濰<hi>音維</hi>水陣韓信乃夜令人為萬餘囊<lb/>
盛沙壅水上流引軍半渡擊龍且佯不勝還走龍且果<lb/>
喜曰固知信怯也遂追信渡水信使人决壅囊水大至<lb/>
龍且軍大半不得渡即急擊殺龍且水東軍遂敗走○<lb/>
後漢董卓將兵三萬討先零羌為羌胡所圍糧食乏絶<lb/>
進退逼急乃於所渡水中偽立墕<hi>音堰</hi>以為捕魚而潛從<lb/>
<pb n="KR2m0001_WYG_165-18b"/>
墕下過北賊追之决水已深不得渡時衆敗退唯卓全<lb/>
師而還○後漢末曹公圍呂布於下邳引沂泗水灌城<lb/>
尅之<hi>具兵機務速篇</hi>○陳閩中守陳寶應舉兵反據建安晉安<lb/>
二郡界水陸為栅陳將章昭達討之據其上流命軍士<lb/>
伐木帶枝葉為筏施栢拍於其上綴以大索相次列營<lb/>
夾兩岸寶應數挑戰昭達按甲不動俄而暴雨江水大<lb/>
漲昭達大放筏衝突水栅盡破又出兵攻其步軍寶應<lb/>
大潰遂尅定閩中○陳將歐陽紇據嶺南反陳將章昭<lb/>
<pb n="KR2m0001_WYG_165-19a"/>
達督衆軍討之紇乃出栅洭<hi>音洭</hi>口多聚沙石以竹籠置<lb/>
於木栅之外用遏船艦昭達居其上流装艦造栢拍以<lb/>
臨賊栅又令軍人銜刀潛行水中斫竹籠籠篾皆解因<lb/>
縱大艦隨水突之賊衆大敗因而擒紇○大唐武德中<lb/>
劉黒闥據河北背反太宗率兵討之先遣堰洺水上流<lb/>
使淺令黒闥得渡水及戰遽令決堰水至深丈餘賊徒<lb/>
既敗爭渡水溺死者數千人咸以為神黒闥與二百餘<lb/>
騎奔於突厥悉虜其兵衆河北悉平○武德中李靖隨<lb/>
<pb n="KR2m0001_WYG_165-19b"/>
河間王孝恭討蕭銑屬江水汎漲諸將皆請停兵以待<lb/>
水退靖謂孝恭曰兵者以速為神機者時不可失今若<lb/>
乘水漲之勢倐忽至其城下可謂疾雷不及掩耳兵家<lb/>
上䇿也孝恭從之進兵次夷陵銑將文士𢎞屯清江靖<lb/>
與之决戰大破賊軍仍率所部星馳進發營於荆州城<lb/>
下士𢎞既敗銑衆莫不震讋<hi>之涉反</hi>靖又破其將楊君茂<lb/>
鄭文秀等遂圍城數重其夜銑遣使請降靖即入據其<lb/>
城號令嚴肅軍無私焉<lb/>
<pb n="KR2m0001_WYG_165-20a"/>
　　水平及水戰具附<lb/>
木槽長二尺四寸兩頭及中間鑿為三池池横闊一寸<lb/>
八分縱闊一寸深一寸三分池間相去一尺五分間有<lb/>
通水渠闊二分深一寸三分三池各置浮木木闊狹微<lb/>
小於池匡厚三分上建立齒髙八分闊一寸七分厚一<lb/>
分槽下為轉關脚髙下與眼等以水注之三池浮木齊<lb/>
起眇目視之三齒齊平則為天下凖或十步或一里乃<lb/>
至數十里目力所及置照版度竿亦以白繩計其尺寸<lb/>
<pb n="KR2m0001_WYG_165-20b"/>
則髙下丈尺分寸可知謂之水平○照版形如方扇長<lb/>
四尺下二尺黒上二尺白闊三尺柄長一尺大可握○<lb/>
度竿長二丈刻作二百寸二千分每寸内小刻其分隨<lb/>
向遠近髙下立竿以照版映之眇目視三浮木齒及照<lb/>
缺以度竿上尺寸為高下逓而往視尺寸相乘則山崗<lb/>
溝澗水源下髙深淺可以分寸而度○水戰之具其船<lb/>
闊狹長短隨用大小勝人多少皆以米為率一人重米<lb/>
二石其檝棹篙櫓帆席絙索沉石調度與常船不殊○<lb/>
<pb n="KR2m0001_WYG_165-21a"/>
樓船船上建樓三重列女牆戰格樹幡幟開弩牕矛穴<lb/>
置抛車礨石鐵汁狀如城壘忽遇暴風人力莫能制此<lb/>
亦非便於事然為水軍不可不設以成形勢○䝉衝以<lb/>
生牛皮䝉船覆背兩廂開掣棹孔左右前後有弩窓矛<lb/>
穴敵不得近矢石不能敗此不用大船務於疾速乘人<lb/>
之不及非戰之船也○鬭艦船上設女牆可髙三尺牆<lb/>
下開掣棹孔船内五尺又建棚與女牆齊棚上又建女<lb/>
牆重列戰敵上無覆背前後左右樹牙旗旙幟金鼓此<lb/>
<pb n="KR2m0001_WYG_165-21b"/>
戰船也○走舸舷上立女牆置棹夫多戰卒少皆選勇<lb/>
力精鋭者徃返如飛鷗乘人之不及金鼓旗幟列之於<lb/>
上此戰船也○遊艇無女牆舷上置槳<hi>音奬</hi>床左右隨大<lb/>
小長短四尺一牀計會進止廻軍轉陣其疾如風虞候<lb/>
居之非戰船也○海鶻頭低尾髙前大後小如鶻之狀<lb/>
舷下左右置浮版形如鶻翅翼以助其船雖風濤漲天<lb/>
免有傾側覆背上左右張生牛皮為城牙旗金鼓如常<lb/>
法此江海之中戰船也<lb/>
<pb n="KR2m0001_WYG_165-22a"/>
孫子曰敵若絶水必遠水<hi>引敵使寛而渡之</hi>客絶水而來勿迎<lb/>
之於水内令半渡而擊之利<hi>半渡勢不并故可敵</hi>欲戰無附於水<lb/>
而迎客<hi>附近也近水待敵不得渡也</hi>視生處髙<hi>水深亦當處其髙前向水後當使髙處也</hi>
無迎水流<hi>恐溉我也逆水流在下流也不當處人之下流也為其水流溉灌人也或投毒藥於上流</hi>
<hi>也</hi>此處水上之軍也上而水來沫至欲涉者待其定也<lb/>
<hi>恐半渡水而遂漲上而水當清而反濁沫至此敵人上遏水之占也欲以中絶軍凡地有水欲漲沬先至皆為</hi>
<hi>絶軍當待其定也</hi>
　　敵半涉水擊必勝<lb/>
<pb n="KR2m0001_WYG_165-22b"/>
春秋時晉將陽處父侵蔡<hi>處音杵父音甫</hi>楚將子上救之與晉<lb/>
師夾泜而軍處父患之使謂子上曰吾聞之文不犯順<lb/>
武不違敵子若欲戰則吾退舍子濟而陣<hi>欲避楚使渡成陣而後戰</hi>
遲速惟命不然紓我<hi>紓緩</hi>老師費財亦無益也乃駕以待<lb/>
子上欲涉大孫伯曰不可晉人無信半涉而薄我悔敗<lb/>
何及不如紓之乃退舍陽子宣言曰楚師遁矣遂歸楚<lb/>
師亦歸太子商臣譖子上曰受晉賂而避之楚之耻也<lb/>
罪莫大焉王殺子上<hi>子上悟之不涉終被䜛而誅之彰楚君不明</hi>○楚漢相<lb/>
<pb n="KR2m0001_WYG_165-23a"/>
持項羽自擊漢將彭越於梁地令其將大司馬曹咎守<lb/>
成臯漢將挑楚軍咎渡汜水戰漢將候半涉擊大破之<lb/>
○後漢末青徐黄巾三十萬衆入渤海界欲與黒山賊<lb/>
合公孫瓚率步騎二萬人逆擊於東光南大破之斬首<lb/>
二萬餘級賊棄車重數萬兩奔走渡河瓚因其半濟薄<lb/>
之敗復大破死者數萬人○魏將郭淮在漢中蜀主劉<lb/>
備欲渡漢水來攻諸將議衆寡不敵依水為陣以拒之<lb/>
淮曰此示弱而不足挫敵非算也不如遠水為陣引而<lb/>
<pb n="KR2m0001_WYG_165-23b"/>
致之半濟而後擊備可破也既陣備疑不敢渡<hi>蜀主悟之不敗</hi>
○大唐武德中薛萬均與羅藝守幽燕竇建德率衆十<lb/>
萬來至范陽均謂藝曰衆寡不敵今若出鬭百戰百敗<lb/>
當以計取之可令羸兵弱馬阻水背城為陣以誘之賊<lb/>
若渡水交兵請分精騎百人伏於城側待其半渡而擊<lb/>
之破之必矣從之建德引兵渡水萬均擊之大破<lb/>
　　軍行渡水附<lb/>
軍行遇大水河渠溝澗無津梁舟栰以木甖渡用木縛<lb/>
<pb n="KR2m0001_WYG_165-24a"/>
瓮為筏受二石力勝一人甖間闊五寸底以繩勾聨編<lb/>
槍於其上形長勿方前置㧞頭後置稍左右置棹○又<lb/>
用槍栰槍十根為一束力勝一人四千一百六十六根<lb/>
即成一栰皆去鑽刋以束為魚鱗次橫檢而縛之可渡<lb/>
四百一十六人以此為率多少用濟○又用蒲栰以蒲<lb/>
九尺圍顛倒為束十道縛似束槍為栰量長短多少無<lb/>
蒲亦用葦栰量大小以濟人○又用挾絙以善游者繫<lb/>
小繩先浮渡水次引大絙於兩岸立大橛急定絙使人<lb/>
<pb n="KR2m0001_WYG_165-24b"/>
挾絙浮渡大軍可為數十道○又用浮囊以渾脱羊皮<lb/>
吹氣令滿繫其孔束於腋下浮渡<lb/>
　　禦敵水軍絶下流敗之<lb/>
梁將趙祖悦率水軍偷據峽石後魏遣將崔延伯率兵<lb/>
討之延伯夾淮為營遂取車輪去<graphic n="KR2142" url="https://raw.githubusercontent.com/kanripo/KR-Gaiji/master/images/KR2142.png" mimeType="image/png"/>削鋭其輻兩兩接<lb/>
對揉<hi>人久反</hi>竹為絙貫連相屬並十餘道橫水為橋兩頭<lb/>
施大轆轤出没任情不可燒斫既斷祖悦走路又令舟<lb/>
舸不通梁武援軍不能赴救祖悦合軍咸見俘虜○後<lb/>
<pb n="KR2m0001_WYG_165-25a"/>
周將達奚長儒圍陳將吳明徹於呂梁陳遣驍將劉景<lb/>
率勇士七千來為聲援長儒於是取車輪數百繫以大<lb/>
石沉之清水連轂相次以待景軍景至船艦礙輪不得<lb/>
進長儒乃縱竒兵水陸俱發大破之因擒明徹<lb/>
　<lb/>
　<lb/>
　<lb/>
　<lb/>
<pb n="KR2m0001_WYG_165-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典卷一百六十<lb/>
</p>
<p>
</p>
  </div>
</body>
</text>
</TEI>
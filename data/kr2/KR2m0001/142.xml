<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百三十七</head> <lb/>
    <p>
<pb n="KR2m0001_WYG_142-1a"/>
欽定四庫全書<lb/>
　通典卷一百三十七<lb/>
　　唐　京　兆　杜　佑　君　卿　纂<lb/>
　禮九十七　開元禮纂類三十二　凶四<lb/>
　　東宮妃聞喪<lb/>
　　　聞父母祖父母喪<lb/>
皇太子妃為父母祖父母舉哀其日赴喪者至本司散<lb/>
下其禮所司随職供辦訖舉哀前三刻司則版啓請中<lb/>
<pb n="KR2m0001_WYG_142-1b"/>
嚴掌筵先於别殿東壁下設薦為妃舉哀位西向為祖<lb/>
父母則北壁下南向别殿前設幔下北面設良娣以下<lb/>
位西上前二刻女侍臨者集列於閤外便次司則一人<lb/>
升立於殿上東楹之南女史二人立於階下並西面至<lb/>
前一刻司則版啓外辦至時引妃出升殿侍衞如常典<lb/>
内版啓赴聞司則𫝊啓稱某官<hi>若某夫人</hi>以某月日辰薨妃<lb/>
啼若哭<hi>父母啼祖父母哭</hi>盡一哀問故又哭盡哀妃改素服良<lb/>
娣以下侍臨者皆素服哭又盡哀女侍者<hi>以司閨下女史為之</hi>引<lb/>
<pb n="KR2m0001_WYG_142-2a"/>
良娣以下入各就位司則稱拜女史承傳<hi>凡司則有詞女史皆承傳</hi>
良娣以下在位者皆再拜司則稱哭良娣以下在位者<lb/>
皆哭十五舉聲司則稱止良娣以下在位者皆止司則<lb/>
稱拜良娣以下在位者皆再拜司則稱下女侍者引良<lb/>
娣以下退司則跪啓請哭止妃止從臨者皆止妃退舎<lb/>
别次侍從者侍衛如常於閤哭臨如常禮其日晡臨前<lb/>
二刻啓嚴良娣以下赴集一刻啓辦至時引各復位司<lb/>
則跪奏請哭妃哭臨如初良娣以下皆哭十五舉聲司<lb/>
<pb n="KR2m0001_WYG_142-2b"/>
則稱止皆止但無拜其他如前儀妃為父母之舉哀也<lb/>
其妃女亦素服引升位於戸内之東北面與妃俱哭於<lb/>
良娣以下之退也贊止引退自後奔赴如别禮其有疾<lb/>
故未及奔則自後朝晡赴集啓引即位哭臨如初以至<lb/>
成服<hi>聞外祖父母喪則於别宮次其日晡臨後三朝哭臨而止為諸王妃主本服大功者其日晡臨而止</hi>
<hi>小功以下一舉哀而止為良娣宗戚與諸王妃主同良媛以下一舉哀而止其日内外應交慰者赴集啓引即</hi>
<hi>上下位次哭臨撫慰及拜哭奉慰如常禮其日宮官等應奉慰者赴集宮門奉慰如常禮自後皆然</hi>三日<lb/>
成服本司散下其禮所司随職供辦掌筵先於妃舉哀<lb/>
<pb n="KR2m0001_WYG_142-3a"/>
别殿東壁設素下牀席為妃成服位西向為祖父母則<lb/>
北壁下南向所司先製妃齊縗周之服又製良娣以下<lb/>
服亦如之其日成服前三刻司則版啓中嚴女侍臨者<lb/>
升列於别殿上哭不絶聲前二刻司則於别殿前幔下<lb/>
整設良娣以下哭位如初又於殿上妃位前設席為奉<lb/>
慰位良娣以下仍初服集列於閤外次女侍者各以箧<lb/>
奉其縗服進授仍贊變服焉司則一人升立於殿上東<lb/>
楹之南女史二人立於階下並西面掌嚴以箧奉縗服<lb/>
<pb n="KR2m0001_WYG_142-3b"/>
升東間北面立成服前一刻司則版啓外辦妃仍初服<lb/>
即位侍衛如初司則跪啓請哭妃哭從臨者皆哭十五<lb/>
舉聲司則跪奏請止成服妃止掌嚴以箧奉縗服進跪<lb/>
授興仍贊變服焉<hi>於變服則權設歩障已而去之</hi>變服己司則又跪啓<lb/>
請哭妃哭女侍者引良娣以下入即位司則稱拜良娣<lb/>
以下在位者皆再拜司則稱哭良娣以下在位者皆哭<lb/>
十五舉聲司則稱止良娣以下在位者皆止女侍者引<lb/>
良娣行首一人升詣妃前席位跪奉慰興女侍者引降<lb/>
<pb n="KR2m0001_WYG_142-4a"/>
還本位司則稱拜良娣以下在位者皆再拜女侍者引<lb/>
良娣以下退司則跪啓哭止妃止從臨者皆止妃退舎<lb/>
别室如常禮侍從者侍衞如初於閤哭臨如初其日晡<lb/>
臨前二刻啓嚴良娣以下赴集一刻啓辦引即位哭臨<lb/>
如初其有妃女應成服者則製小功五月之服引升即<lb/>
位如初與妃俱成服哭臨先拜慰如良娣之儀於良娣<lb/>
以下退贊止引退自後朝晡哭臨如初以至卒哭<hi>若公除則</hi>
<hi>如别禮</hi>其爲曾祖髙祖父母則與良娣以下俱成齊縗三<lb/>
<pb n="KR2m0001_WYG_142-4b"/>
月之服如常禮<hi>為外祖父母諸王妃主良娣宗戚等舉哀並與祖父母聞喪禮同其異者於别</hi>
<hi>宮次其日晡臨後三朝哭臨而止諸王妃主以下一舉哀而止</hi>
　　奔喪<lb/>
　　　奔父母祖父母喪<lb/>
本司散下其禮所司随職供辦守宮先設行宮便殿之<lb/>
後及左右廂設良娣以下及諸陪從者便次如式又於<lb/>
喪寢前設障幔為良娣以下拜哭次主人五屬之親於<lb/>
妃未至之前集列於主人第其日出宮前四刻司則版<lb/>
<pb n="KR2m0001_WYG_142-5a"/>
啓請中嚴出宮前三刻諸率等備列常行仗衞鹵簿於<lb/>
所出宮門外内如常儀出宮前二刻導客舎人於主人<lb/>
第喪寝尸西<hi>若殯西</hi>設薦席爲妃哭位東向<hi>其奔祖父母喪則戸内之</hi>
<hi>西南廂北面</hi>導客舎人又於喪寝庭幔下北面重行設良娣<lb/>
以下哭位陪從者各服素服集列以俟陪從如常<hi>已成服則</hi>
<hi>服縗服</hi>内廐尉進堊車其仗衛鹵簿並以次整列所出宮<lb/>
門外内如常儀出宮前一刻司閨以下應陪從者並以<lb/>
次進迎如常小輿進於内庭至時司則又版啓外辦妃<lb/>
<pb n="KR2m0001_WYG_142-5b"/>
仍舉哀之服升輿出<hi>已成服則服縗服</hi>三面周以白布行帷至<lb/>
閤外妃降輿升堊車内廐尉執御典内以下前導夹引<lb/>
輿司閨以下乗車陪從如常儀良娣以下應陪從者乗<lb/>
車以次序從如常仗衛夹引妃哭從臨者随哭不絶聲<lb/>
於妃未到之前司儀贊主人内外五屬之親並出就前<lb/>
堂哭其位如殯堂之儀導客舎人一人升立於喪寢東<lb/>
楹之南内給使二人立於階下並西面妃至主人第降<lb/>
車所司則啓請降入妃降車仍哭入自闈門三面周以<lb/>
<pb n="KR2m0001_WYG_142-6a"/>
行帷從臨者仍哭從不絶聲司閨以下哭從如初侍者<lb/>
夹扶主人降詣東階之南仍立哭<hi>其奔祖父母喪則主人仍立哭以待</hi>衆<lb/>
主人並降立於主人之後西面北上立哭<hi>以服精麤為序</hi>妃至<lb/>
喪寢庭主人哭止再拜仍立哭女侍者扶引妃哭升自<lb/>
西側階進尸西跪憑尸撫心哭從臨者仍哭於妃之升<lb/>
也導客舎人引良娣以下從奔者各權舎於便次其仗<lb/>
衛鹵簿屯列於外内如常主人以下應升者升各就位<lb/>
哭妃哭盡一哀仍扶引即位哭從臨者仍哭<hi>若已殯則先引進靈</hi>
<pb n="KR2m0001_WYG_142-6b"/>
<hi>前跪憑靈哭盡哀啓引退西面再拜乃即位哭</hi>導客舎人引良娣以下入即班<lb/>
位導客舎人稱拜給使承傳唱再拜<hi>凡舎人有詞給使皆承傳</hi>良娣<lb/>
以下在位者皆再拜導客舎人稱哭良娣以下在位者<lb/>
皆哭十五舉聲導客舎人稱止良娣以下在位者皆止<lb/>
<hi>若已成服則引行首升慰皆如常禮</hi>導客舎人稱拜良娣以下在位者皆<lb/>
再拜訖導客舎人引良娣以下退還便次司則跪啓妃<lb/>
哭止妃止哭從臨者皆止妃退降即便次典内版啓解<lb/>
嚴<hi>將士仍不得輙離部伍</hi>其成服己則宮官等應奉慰者並赴奉<lb/>
<pb n="KR2m0001_WYG_142-7a"/>
慰如常禮自後妃依時哭臨如常禮<hi>其為父母若祖父母喪則自後啓引</hi>
<hi>哭於後寢次</hi>其未成服而奔則至成服日即與主人俱成服<lb/>
其奔父母之喪則成服而還宮其有别勅令還宮則隨<lb/>
㫖期其未即還宮也則良娣以下及鹵簿仗衛應還者<lb/>
先還留者與依時哭臨及成服則如妃之禮於妃還宮<lb/>
日之朝也諸應奉迎之官及仗衞鹵簿等並赴主人第<lb/>
奉迎如式於還宮日車發前三刻司則版啓請中嚴諸<lb/>
率等整列仗衛鹵簿於還塗如來儀至時司則版啓外<lb/>
<pb n="KR2m0001_WYG_142-7b"/>
辦妃哭拜訖主人以下各列本次拜辭如初<hi>其尊及長則不降拜</hi>
司閨扶引妃降出侍從者如初妃至中門啓哭止升車<lb/>
從臨者皆止三面周以行帷良娣以下乗車序從如初<lb/>
妃至閤外司則跪啓請降入妃降車升輿入典内以下<lb/>
陪從至閤如初典内版啓請解嚴諸列鹵簿者各還其<lb/>
所自後赴葬及練祥則出入如初禮皇太子妃於祖父<lb/>
母若父母之喪不赴葬則於啓日之朝也與良娣以下<lb/>
服縗服啓引各即上下位次哭臨拜慰如初若父在若<lb/>
<pb n="KR2m0001_WYG_142-8a"/>
祖父在爲母若祖母之喪十一月而小祥則與良娣以<lb/>
下於位次行變除之禮易以練總除腰絰哭臨受慰如<lb/>
常禮其稟㫖行公除之禮則十三日而除其行除禮如<lb/>
别條<lb/>
　　臨喪<lb/>
　　　臨外祖父母喪<lb/>
與奔祖父母喪禮同其異者乘常行之車其仗衞羽儀<lb/>
之屬則如平常而位於喪寢中間之西北壁下南面即<lb/>
<pb n="KR2m0001_WYG_142-8b"/>
位乃哭其主人内外五屬之親並哭於喪寢前後庭應<lb/>
升者如太子臨外祖父母喪主人以下待之禮皇太子<lb/>
妃每出臨若須嚴鼓並須准所臨逺近及仗衛備畧<hi>備如</hi>
<hi>常畧不備</hi>稟㫖在於當時<lb/>
　　　臨良娣以下喪<lb/>
妃臨良娣以下之喪本司散下其禮所司随職供辦降<lb/>
臨前二刻司則版啓請中嚴掌筵先於喪寢中間北廂<lb/>
設素下牀席爲妃哭位南向腰輿進於内庭降臨前一<lb/>
<pb n="KR2m0001_WYG_142-9a"/>
刻司則版啓外辦妃服素服升輿出常侍從者侍衛如<lb/>
常至喪寢所降輿升喪寢即位坐哭侍從者侍衞如常<lb/>
於妃之將至也女侍者啓引亡者之子降東階之南西<lb/>
面再拜<hi>已成服則去杖</hi>又女侍者啓引亡者之女出北戸降寢<lb/>
北面再拜引並升復位哭如初司則跪啓請哭妃哭從<lb/>
臨者皆哭十五舉聲跪啓止撫慰妃止女侍者引亡者<lb/>
之子詣妃前跪哭撫慰之子興再拜引退復位又引亡<lb/>
者之女如上禮司則跪啓請還妃升輿引降還侍衛如<lb/>
<pb n="KR2m0001_WYG_142-9b"/>
初於妃之降也侍者啓引亡者之子降拜引升復位哭<lb/>
女侍者啓引亡者之女降拜引升復位哭並如初<lb/>
　　除喪<lb/>
　　　除父母祖父母喪<hi>除外祖父母䘮附</hi>
妃除父母祖父母䘮服之制本司散下其禮所司随職<lb/>
供辦所司先製妃及良娣以下素服導客舎人先於别<lb/>
殿閤外整設良娣以下便次如初又於别殿前整設障<lb/>
幔爲良娣以下拜哭以十三月而除服於除服前之夕<lb/>
<pb n="KR2m0001_WYG_142-10a"/>
妃晡臨已有司除其故位次而設新下牀席焉其日平<lb/>
明後而除服於除服前三刻司則版啓中嚴女侍臨者<lb/>
升列於别殿上哭臨如初除服前二刻司則於别殿前<lb/>
幔下整設良娣以下位次又於殿上妃位前設席焉爲<lb/>
跪奉慰位良娣以下仍縗服集列於閤外便次女侍者<lb/>
以箧奉其素服進授仍贊變除焉司則一人升立於堂<lb/>
上東楹之南女史二人立於堂下並西面掌嚴以箧奉<lb/>
素服升東間北面立前一刻司則版啓外辦妃仍服縗<lb/>
<pb n="KR2m0001_WYG_142-10b"/>
服引出升即位次常侍從者侍如初妃哭從臨者皆哭<lb/>
十五舉聲司則跪啓哭止從禮制除服妃止掌嚴以箧<lb/>
奉素服進跪授興仍贊變除焉<hi>於變服則權設步障已而去之其侍臨者亦從</hi>
<hi>變除</hi>變除己司則又跪啓請哭妃哭女侍者引良娣以下<lb/>
入即班位司則稱拜女史承傳唱可拜<hi>凡司則有詞女史皆承傳</hi>良<lb/>
娣以下在位者皆再拜司則稱哭良娣以下在位者皆<lb/>
哭十五舉聲司則稱止良娣以下在位者皆止女侍者<lb/>
引良娣行首一人升進妃前席位跪奉慰興女侍者引<lb/>
<pb n="KR2m0001_WYG_142-11a"/>
降還本位司則稱拜良娣以下在位者皆再拜女侍者<lb/>
引良娣以下出各還宮寢如常禮司則跪啓請哭止還<lb/>
妃哭止從臨者皆止妃降還内寢侍衛如初<hi>除外祖父母服與祖</hi>
<hi>父母服同其行公除之禮則五日而除</hi>
　<lb/>
　<lb/>
　<lb/>
　<lb/>
<pb n="KR2m0001_WYG_142-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通典巻一百三十七<lb/>
</p>
<p>
</p>
  </div>
</body>
</text>
</TEI>
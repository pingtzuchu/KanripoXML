<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通典卷一百二十七</head> <lb/>
    <p>
<pb n="KR2m0001_WYG_132-1a"/>
欽定四庫全書<lb/>
　通典卷一百二十七<lb/>
　　唐　京　兆　杜　佑　君　卿　纂<lb/>
　禮八十七　開元禮纂類二十二　嘉六<lb/>
　　皇太子納妃<lb/>
　　　臨軒命使<lb/>
將行納采制命使者吏部承以戒之前一日尚舎奉御<lb/>
設御幄於太極殿北壁下南向衞尉設羣官次於東西<lb/>
<pb n="KR2m0001_WYG_132-1b"/>
朝堂太樂令展宫懸並如常儀其日典儀設文官一品<lb/>
以下五品以上位於横街之北西面北上朝集使五品<lb/>
以上合班六品以下位於横街南朝集使六品以下合<lb/>
班蕃客又於其南皆西面北上設武官一品以下五品<lb/>
以上位於横街北東面北上朝集使五品以上合班諸<lb/>
親位於其南六品以下位於横街南朝集使六品以下<lb/>
蕃客等又在南皆東面北上設典儀位於懸之東北贊<lb/>
者一人在南少退俱西向設舉麾位於殿上西階之西<lb/>
<pb n="KR2m0001_WYG_132-2a"/>
東面設使者受命位於横街南道東北面西上奉禮設<lb/>
門外位文官一品以下五品以上位於順天門外道東<lb/>
每等異位重行西面武官五品以上位於道西每等異<lb/>
位俱重行東面以北為上未明二刻諸衞勒所部屯門<lb/>
布黄麾半仗入陳於殿庭如常儀羣官依時刻集朝堂<lb/>
俱就次各服朝服侍中量時刻版奏請中嚴鈒㦸近仗<lb/>
就陳於閤外太樂令以下帥工人入就位諸侍衞之官<lb/>
各服其器服侍中中書令以下諸侍臣俱詣閤奉迎典<lb/>
<pb n="KR2m0001_WYG_132-2b"/>
儀帥贊者先入就位吏部兵部各贊羣官出次典謁各<lb/>
引就門外位侍中版奏外辦皇帝服袞冕出坐如常儀<lb/>
通事舎人引羣官以次入就位立定典儀曰再拜贊者<lb/>
承傳羣官在位者皆再拜吏部與禮部侍郎贊使主副<lb/>
出典謁引就受命位侍中前承制降詣使者西北東面<lb/>
稱有制使主副俱再拜侍中還侍位典謁引使主副出<lb/>
初使者將出典儀曰再拜贊者承傳羣官在位者皆再<lb/>
拜通事舎人引羣官出侍中前跪奏稱侍中臣某言禮<lb/>
<pb n="KR2m0001_WYG_132-3a"/>
畢俛伏興還侍位皇帝降座入自東房侍衞警蹕如來<lb/>
儀侍臣從至閤使主副乗輅備儀仗而行從者乗車以<lb/>
從<lb/>
　　　納采<lb/>
前一日主人設使者次於大門之外道右南向其日大<lb/>
昕使者公服至於妃氏大門外掌次者延入次<hi>凡賓主及行事</hi>
<hi>者皆公服</hi>主人受其禮於廟<hi>無廟者受於正寢</hi>掌事者布神席於室<lb/>
户外之西莞筵紛純加藻席畫純南向右雕几使者出<lb/>
<pb n="KR2m0001_WYG_132-3b"/>
次謁者引立於大門外之西東面主人立於大門内西<lb/>
面儐者立於主人之左北面受命出立於門東西面曰<lb/>
敢請事使者曰奉制作儷儲宫允歸令德率由舊章使<lb/>
某納采儐者入告主人曰臣某之女不教若而人既䝉<lb/>
制訪臣某不敢辭儐者出告掌畜者以鴈授使副使副<lb/>
進授使者退復位使者左手執之儐者引主人迎於大<lb/>
門之南北面再拜使者不答拜謁者引使者入門而左<lb/>
主人入門而右使者升自西階立於楹間俱南面西上<lb/>
<pb n="KR2m0001_WYG_132-4a"/>
主人升自東階進使者前北面使者曰某奉制納采主<lb/>
人降詣階間北面再拜稽首升進北面受鴈退立於東<lb/>
階上西面使者降自西階以出<lb/>
　　　問名<lb/>
使者既出立於門外之西東面初使者降左右受鴈於<lb/>
序端主人降立於内門東廂西面儐者進受命出請事<lb/>
使者曰某將加卜筮奉制問名儐者入告主人曰制以<lb/>
某之子備數於儲宮臣某不敢辭儐者出告掌畜者以<lb/>
<pb n="KR2m0001_WYG_132-4b"/>
鴈授使副主人拜迎入俱升堂南面如納采儀使者曰<lb/>
某奉制問名將加諸卜筮主人降詣階間北面再拜稽<lb/>
首升進北面受鴈少退仍北面曰臣某第某女某氏出<lb/>
使者降自西階出立於内門外之西東面初使者降主<lb/>
人退於阼階東左右受鴈於序端主人降立於内門東<lb/>
廂西面儐者進受命出請事使者曰禮畢儐者入告主<lb/>
人曰某公為事故至於某之室某有先人之禮請禮從<lb/>
者<hi>其儀與納后禮賔同</hi>
<pb n="KR2m0001_WYG_132-5a"/>
　　　納吉<lb/>
前一日主人設使者次如常其曰大昕使者至妃氏大<lb/>
門以下儐者出請事如納采儀使者曰加諸卜筮占曰<lb/>
協從制使某也納吉儐者入告主人曰臣某之女弗教<lb/>
惟恐不堪龜筮云吉臣某謹奉典制儐者出告掌畜者<lb/>
以鴈授使副主人迎拜入俱升堂南面並如納采儀主<lb/>
人降詣階間北面再拜稽首升進北面受鴈使者降自<lb/>
西階立於大門外之西東面初使者降主人還阼階東<lb/>
<pb n="KR2m0001_WYG_132-5b"/>
左右受鴈於序端主人降立於内門西面儐者進受命<lb/>
出請事使者曰禮畢其賔使者皆如問名之儀<lb/>
　　　納徵<lb/>
前一日主人設使者次如常儀其日大昕使者至妃氏<lb/>
大門外掌次者延入次執事者設布幕於内門之外𤣥<lb/>
纁束帛陳於幕上乗馬陳於幕南北首西上執事者奉<lb/>
穀珪以匵俟於幕東西面主人掌事者設几筵如常使<lb/>
者出次謁者引立於大門外之西東面主人立於大門<lb/>
<pb n="KR2m0001_WYG_132-6a"/>
内西面儐者進受命出請事使者曰制使某以玉帛乗<lb/>
馬納徵儐者入告主人曰奉制賜臣以重禮臣某祗奉<lb/>
典制儐者出告又儐者引主人迎於大門外之南北面<lb/>
再拜使者不答拜謁者引使者入門而左主人入門而<lb/>
右至於内門外使者立於門西東面北上主人立於門<lb/>
東西面執事者坐啟匵取珪加𤣥纁上興以授使副使<lb/>
副進授使者退復位使者受玉帛謁者引使者入門而<lb/>
左主人入門而右牽乗馬者從入三分庭一在南首西<lb/>
<pb n="KR2m0001_WYG_132-6b"/>
上使者升自西階立於楹間俱南面西上主人升自東<lb/>
階進使者前北面使者曰某奉制納徵主人降階間北<lb/>
面再拜稽首升進北面受玉帛使者降自西階出立於<lb/>
内門外之西東面初使者降主人還阼階東左右受玉<lb/>
帛受馬自左受之以東牽馬者既授馬自前西出儐者<lb/>
進受命出請事使者曰禮畢其賔使者如納吉之儀<lb/>
　　　告期<lb/>
前一日主人設次設几筵及儐者受命請事等並如納<lb/>
<pb n="KR2m0001_WYG_132-7a"/>
采儀使者曰詢於龜筮某月某日吉制使某告期其授<lb/>
鴈升堂受命之儀一如納采使者曰某奉制告期主人<lb/>
降詣階間北面再拜以下禮畢如納采其賔使者如納<lb/>
徵儀<lb/>
　　　告廟<lb/>
有司以特牲告如常禮祝文臨時撰<lb/>
　　　冊妃<lb/>
前一日主人設使者次如常設宮人次於使者西南俱<lb/>
<pb n="KR2m0001_WYG_132-7b"/>
東面障以行幃其日奉禮設使者位於大門外之西東<lb/>
向使副及内侍位於使者之南舉冊案及璽綬命服者<lb/>
在南差退俱東向設主人位於門南北面設使者以下<lb/>
及主人位於内門外儀皆如之設典内位於内門外主<lb/>
人南西面設宫人位於門外於使者之後俱重行東向<lb/>
以北為上障以行幃設贊者二人位於東階東南西向<lb/>
典内先置一案於閤外近限使主副朝服乗輅持節備<lb/>
儀仗鼓吹備而不作至妃氏大門外使者降輅掌次者<lb/>
<pb n="KR2m0001_WYG_132-8a"/>
延入次宫人等各之次掌嚴奉褕翟衣及首飾内廐尉<lb/>
進厭翟車於大門之外道西東向以北為上諸衞率其<lb/>
屬布妃儀仗如常使者出次典謁引使者以下持節者<lb/>
前導及宫人典内各就位持節者立於使者之北少退<lb/>
俱東向主人朝服出迎於大門外之東西面立定少頃<lb/>
南北面再拜使者不答拜典謁引使者持節者前導入<lb/>
門而左持案以下從之主人入門而右至内門外各就<lb/>
位立定奉冊寳案者進當使副前使副受冊寳奉案者<lb/>
<pb n="KR2m0001_WYG_132-8b"/>
退復位使副以冊寳進授使者退復位内侍進使者前<lb/>
西面受冊寳東面授典内退復位典内持冊寳入立於<lb/>
閤外之西東面跪置冊寳於案典内俛伏興奉衣服及<lb/>
侍衞者從入皆立於典内之南俱東面北上傅姆贊妃<lb/>
出引立於庭中北面掌書進跪取玉寳興進立於妃前<lb/>
南向掌嚴奉首飾及䄖翟與諸宫侍衞者次入侍衞如<lb/>
常典内還復位司則前贊妃再拜還侍位妃再拜司則<lb/>
進掌書前北面受冊寳進妃前南向授妃妃受以授司<lb/>
<pb n="KR2m0001_WYG_132-9a"/>
閨司則又前贊妃再拜還侍位妃又再拜訖司則前請<lb/>
妃升座還侍位司閨引妃升座南向坐宮官以下俱降<lb/>
立於庭重行北向以西為上立定贊唱者曰再拜宮官<lb/>
以下皆再拜訖諸應侍衞者各升立於侍位司則前啟<lb/>
禮畢妃降座司閨引妃入室主人賔使者如禮賔之儀<lb/>
使者乗輅而還<lb/>
　　　臨軒醮戒<lb/>
前二日本司宣攝内外各供其職前一日衞尉設次於<lb/>
<pb n="KR2m0001_WYG_132-9b"/>
東朝堂之北西向又設宮官次於重明門外如常儀其<lb/>
日前三刻宮官俱集於次各之次皆服其服諸衞各勒<lb/>
所部依圖陳設左庶子奏請中嚴内僕進金輅於閤外<lb/>
南向率一人執刀立於輅前北向前二刻諸衞之官各<lb/>
服其器服以次詣閤奉迎<hi>左庶子負璽如式</hi>宮官應從者各出<lb/>
次立於門外文東武西重行相向北上左庶子奏外辦<lb/>
太僕奮衣而升執轡皇太子著袞冕之服以出左右侍<lb/>
衞如常儀皇太子乃升僕立授綏車驅左庶子以下夾<lb/>
<pb n="KR2m0001_WYG_132-10a"/>
侍如常出門車權停令車右升輅陪乗宫臣上馬訖皇<lb/>
太子車動鼔吹振作如式文武官皆乗馬如常至承天<lb/>
門下車所廻輅南向左庶子進當輅跪奏稱左庶子臣<lb/>
某言請降輅俛伏興還侍位皇太子降輅典謁引舎人<lb/>
舎人引皇太子就位侍衞如常儀前一日尚舎奉御整<lb/>
設御座於太極殿阼階上西向衞尉設羣官次於朝堂<lb/>
太樂令展宮懸於殿庭乗黄令陳車輅並如常儀其日<lb/>
尚舎直長鋪皇太子席位於牖間南向<hi>其席莞筵紛純加藻席繢純</hi>
<pb n="KR2m0001_WYG_132-10b"/>
尚食奉御設酒罇於東序下有坫加勺設羃實爵一又<lb/>
陳籩脯一豆醢一在罇西晡前三刻典儀設羣官版位<lb/>
於内奉禮設版位於外如朝禮諸衞勒所部屯門布仗<lb/>
立仗入陳於殿庭羣官依時刻集朝堂俱就次各服其<lb/>
服侍中版奏請中嚴鈒㦸近仗就陳於閤外太樂令帥<lb/>
工人入就位晡前二刻諸衞侍之官各服其器服侍中<lb/>
中書令以下俱詣閤奉迎典儀帥贊者先入就位吏部<lb/>
兵部贊羣官俱出次通事舎人各引就門外位侍中版<lb/>
<pb n="KR2m0001_WYG_132-11a"/>
奏外辦皇帝服通天冠絳紗袍乗輿以出曲直華蓋警<lb/>
蹕侍衞如常儀皇帝將出仗動皇帝出自西房即御座<lb/>
西向坐符寳郎奉寳置於御座如常通事舎人引羣官<lb/>
以次入就位羣官立定典儀曰再拜贊者承傳羣官在<lb/>
位者皆再拜初羣官入訖典謁引舎人舎人引皇太子<lb/>
<hi>侍從如常式皇太子每行事左庶子執儀贊相</hi>至懸南北靣立典儀曰再拜贊<lb/>
者承傳皇太子再拜典儀引舎人舎人引皇太子詣西<lb/>
階皇太子脱舃舎人引升就席西南面立尚食奉御酌<lb/>
<pb n="KR2m0001_WYG_132-11b"/>
酒於序進詣皇太子西南東面立皇太子再拜受爵尚<lb/>
食直長又薦脯醢於席前皇太子升薦座左執爵右取<lb/>
脯擩於醢祭於籩豆之間右祭酒興降席西南面坐啐<lb/>
酒奠爵再拜執爵興奉御受虚爵直長徹薦還於房舎<lb/>
人引皇太子進當御座東面立皇帝命之曰往迎爾相<lb/>
承我宗事朂帥以敬皇太子曰臣謹奉制㫖遂再拜舎<lb/>
人引皇太子降自西階納舄訖典謁引舎人舎人引皇<lb/>
太子出門典儀曰再拜贊者承傳羣官在位者皆再拜<lb/>
<pb n="KR2m0001_WYG_132-12a"/>
通事舎人引羣官以次出侍中前跪奏稱侍中臣某言<lb/>
禮畢俛伏興還侍位皇帝降座入自東房警蹕侍衞如<lb/>
來儀侍臣從至閤<lb/>
　　　親迎<lb/>
前一日衞尉設皇太子次於妃氏大門之外道西南向<lb/>
設侍衞羣官次於皇太子次西南東向北上皇太子既<lb/>
受命遂適妃第執燭馬前鼔吹振作如式侍從如常皇<lb/>
太子車至妃氏大門外次前廻輅南向左庶子進當輅<lb/>
<pb n="KR2m0001_WYG_132-12b"/>
前跪奏稱左庶子臣某言請降輅俛伏興還侍位皇太<lb/>
子降輅之次車將至主人設几筵如常醴女如别儀妃<lb/>
服褕翟花釵立於東房侍從如常主婦衣禮衣鈿釵立<lb/>
於房户外之西南向主人公服出立於大門之内西向<lb/>
<hi>在廟則主人以下著祭服</hi>儐者公服立於主人之左北向左庶子前<lb/>
跪奏稱左庶子臣某言請就位俯伏興還侍位皇太子<lb/>
出次立於門西東面侍衞警蹕如常儐者進受命出門<lb/>
東西面曰敢請事左庶子承傳進跪奏如常皇太子曰<lb/>
<pb n="KR2m0001_WYG_132-13a"/>
以兹初昏某奉制承命左庶子俛伏興傳於儐者入告<lb/>
主人曰某謹敬具以須儐者出傳於左庶子奏如初儐<lb/>
者引主人迎於門外之東西面再拜左庶子前跪奏稱<lb/>
左庶子臣某言請答拜俛伏興還侍位皇太子答再拜<lb/>
主人揖皇太子先入掌畜者以鴈授左庶子進東南向<lb/>
奉授皇太子既執鴈進入侍衞者量入侍從及内門主<lb/>
人讓曰請皇太子入皇太子曰某弗敢先主人又曰固<lb/>
請皇太子入皇太子曰某固不敢先主人揖入皇太子<lb/>
<pb n="KR2m0001_WYG_132-13b"/>
從入皇太子入門而左主人入門而右及内門主人揖<lb/>
入内霤將曲揖當階揖皇太子皆報揖至於階主人曰<lb/>
請皇太子升皇太子曰某敢辭主人曰固請皇太子升<lb/>
皇太子曰某固敢辭主人又曰終請皇太子升皇太子<lb/>
又曰某敢終辭主人揖皇太子報揖主人升立於阼階<lb/>
上西面皇太子升進當房户前北面跪奠鴈俛伏興再<lb/>
拜降出主人不降送内廐尉進厭翟於内門外傅姆導<lb/>
妃司則前引出於姆左傅姆在右保姆在左<hi>執燭及侍従如式</hi>
<pb n="KR2m0001_WYG_132-14a"/>
父少進西面戒之必有正焉若衣若筓命之曰戒之敬<lb/>
之夙夜毋違命母戒之西階上施衿結帨命之曰勉之<lb/>
敬之夙夜毋違庶母及門内施鞶申之以父母之命命<lb/>
之曰敬恭聽宗爾父母之言夙夜無愆視諸衿鞶妃既<lb/>
出内門至輅後皇太子授綏姆辭不受曰未教不足與<lb/>
為禮妃升輅乗以几姆加幜皇太子馭輪三周馭者代<lb/>
之皇太子出大門乗輅還宫侍衞如來儀妃仗次於後<lb/>
主人使其屬送妃以儐從<lb/>
<pb n="KR2m0001_WYG_132-14b"/>
　　　同牢<lb/>
其日司閨設妃次於東閤内道東南向掌筵鋪褥席將<lb/>
夕司閨設皇太子幄於殿室西廂東向鋪地重茵施屏<lb/>
障設同牢之席於室内皇太子之席西廂東向妃東廂<lb/>
西向<hi>席皆莞筵紛純加藻席繢純</hi>席間量容牢饌典膳監設洗於阼<lb/>
階東南東面當東霤南北以堂深罍水在洗東篚在洗<lb/>
西南肆<hi>篚實以二巾二爵</hi>設妃洗在東房筵北罍水在洗西篚<lb/>
在洗東北肆皆加勺巾羃典膳監先饌於房西牖下籩<lb/>
<pb n="KR2m0001_WYG_132-15a"/>
豆各二十簠簋各二鈃各三瓦甒一皆加巾羃蓋俎三<lb/>
罇在室内北牖下元酒在西加羃勺南柄<hi>羃夏用紗冬用緆</hi>罇<lb/>
在房戸外之東無𤣥酒篚在南實四爵合卺<hi>其器皆烏漆惟㽅以</hi>
<hi>陶卺以瓢</hi>皇太子車至侍臣下馬所車權停文武侍臣皆下<lb/>
馬車右降立於輅右車動車右夾輅而趨車至左閤廻<lb/>
輅南向左庶子進當輅前跪奏稱左庶子臣某言請降<lb/>
輅俛伏興還侍位皇太子降輅入俟於内殿門外之東<lb/>
西面侍衞如常儀左庶子以下皆退妃至宫門鹵簿仗<lb/>
<pb n="KR2m0001_WYG_132-15b"/>
衞停於門外近侍者從如常入至左閤外廻輅南向司<lb/>
則進當輅前啟請妃降輅掌筵依式執扇前後執燭如<lb/>
常儀妃降輅就次整飾司閨引妃詣内殿門西東面皇<lb/>
太子揖妃以入又司閨前升自西階妃後升執扇燭者<lb/>
陳於東西階内皇太子即席東向立妃即席西向立司<lb/>
饌進詣階間北面跪奏稱司饌妾姓言請具牢饌興司<lb/>
則承令曰諾司饌率其屬升奉饌入設於皇太子及妃<lb/>
座前醬在席前葅醢在其北俎三入陳於豆東豕俎特<lb/>
<pb n="KR2m0001_WYG_132-16a"/>
在北<hi>豆在葅醢之東</hi>司饌設黍於醬東稷在東設湇於醬南<hi>饌在</hi>
<hi>西也</hi>設對醬於東<hi>對醬婦醬也設之當特俎</hi>葅醢在其南北上設黍於<lb/>
豕俎北其西稷稻粱設湇於醬北司饌啟會郄於簠簋<lb/>
之南對簠簋於北<hi>啟發也豆蓋徹於房内</hi>各加七箸設訖司饌北<lb/>
面跪奏饌具興皇太子及妃俱坐司饌跪取晡擩於醢<lb/>
取韭葅擩醢授皇太子又司饌取脯擩於醢取韭葅擩<lb/>
醢授妃皇太子及妃俱受祭於籩豆之間司饌興取黍<lb/>
實於左手徧取稷反於右手授皇太子又司饌取黍實<lb/>
<pb n="KR2m0001_WYG_132-16b"/>
於左手徧取稷反於右手授妃皇太子及妃各受祭於<lb/>
葅醢之間司饌俱興各立取胏皆絶末跪授皇太子及<lb/>
妃俱受又祭於葅醢之間司饌俱以胏加於俎掌嚴授<lb/>
皇太子巾又掌嚴授妃巾皇太子及妃皆帨手以柶极<lb/>
上鈃徧擩之祭於籩豆之間司饌品嘗皇太子饌又司<lb/>
饌品嘗妃饌司饌各移黍置於席上以次跪授胏脊皇<lb/>
太子及妃皆食以湇醬三飯卒食司饌北面跪奏稱司<lb/>
饌妾姓言請進酒司則承令曰依奏興司饌北面俱盥<lb/>
<pb n="KR2m0001_WYG_132-17a"/>
手洗爵於房入室詣酒罇所酌酒進北面立皇太子及<lb/>
妃俱再拜興一人進授爵皇太子一人以爵授妃皇太<lb/>
子及妃俱受爵司饌俱退北面答再拜皇太子及妃俱<lb/>
坐皇太子及妃俱祭酒司饌各以肝從司則俱進受虚<lb/>
爵奠於篚司饌又俱洗爵酌酒再酳皇太子及妃俱受<lb/>
爵俱飲司則進受虚爵奠於篚三酳用卺如禮再拜皇<lb/>
太子及妃立於席後司則降東階洗爵升酌於户外罇<lb/>
進北面俱奠爵興再拜皇太子及妃俱答拜司則俱坐<lb/>
<pb n="KR2m0001_WYG_132-17b"/>
取爵祭酒遂飲卒爵奠爵遂拜執爵興降奠爵於篚還<lb/>
侍位司饌北面奏稱司饌妾姓言牢饌畢司則承令曰<lb/>
諾司饌徹饌設於房司則前跪奏稱司則妾姓言請殿<lb/>
下入俛伏興還侍位皇太子入於東房釋冕服著袴褶<lb/>
司則啟妃入幃幄皇太子及妃俱入室媵餕皇太子之<lb/>
饌御餕妃之饌<lb/>
　　　妃朝見<lb/>
其日晝漏上水一刻所司列御座於所御殿阼階上西<lb/>
<pb n="KR2m0001_WYG_132-18a"/>
面<hi>其席莞筵紛純加藻席畫純次席黼純左右玉几</hi>司設設皇后座於室户外<lb/>
之西近北南向尚食帥司膳設酒罇於房内東壁下有<lb/>
坫加勺羃<hi>罇用瓦甒實以醴酒</hi>籩一豆一實以脯醢設於罇北又<lb/>
設洗於東房近北罍水在洗西篚在東北肆<hi>篚實以巾羃觶一角</hi>
<hi>柶一</hi>其日夙興妃沐浴司則啟請妃内嚴質明諸衞帥其<lb/>
屬陳布儀仗如常儀近仗入陳於寢門外内廐尉進厭<lb/>
翟於正寢西階之前南向司則啟外辦妃服褕翟加首<lb/>
飾以出降自西階升輅侍衞如常至降車所司則贊妃<lb/>
<pb n="KR2m0001_WYG_132-18b"/>
降輅司言引妃入仗衞停於閤外障扇侍從如常妃至<lb/>
寢門之外立於西廂東面諸衞勒所部屯門布仗近仗<lb/>
入陳於所御殿閤外如常侍中奏請皇后内嚴妃既至<lb/>
寢門侍中版奏外辦皇帝服通天冠絳紗袍以出升自<lb/>
阼階即御座西向坐侍衞如常儀尚儀又奏皇后外辦<lb/>
皇后禕衣首飾司言引尚宫尚宫引皇后出即御座南<lb/>
向坐侍從如常妃奉笲棗栗司饌又執奉笲腵脩以從<lb/>
司則引妃入立於庭北再拜司賔引妃升自西階進東<lb/>
<pb n="KR2m0001_WYG_132-19a"/>
面跪奠笲於御座前皇帝撫之尚食進徹以東司言引<lb/>
妃自西階降復北面位奉笲腵脩再拜司言引妃升進<lb/>
北面跪奠笲於皇后座前皇后撫之尚食進徹以東司<lb/>
言引妃退立於西序東面又再拜司設設妃席於戸牖<lb/>
之間近北面南向司言引妃立於席西南向尚食又入<lb/>
東房盥手洗觶酌醴齊加柶面柄出進詣妃席前北向<lb/>
立妃進東面再拜受醴尚食薦脯醢於席妃升席坐左<lb/>
手執觶右取脯擩於醢祭於籩豆之間以柶祭醴三始<lb/>
<pb n="KR2m0001_WYG_132-19b"/>
扱一祭又扱再祭降席進東面跪取觶興即席坐奠觶<lb/>
於薦東興降席司賔引妃降自西階出閤乗車還宫障<lb/>
扇侍從如來儀<lb/>
　　　㑹羣臣<lb/>
皇帝㑹羣臣於太極殿如正至之儀唯上壽辭云皇太<lb/>
子嘉聘禮成克崇景福臣某等不勝慶忭謹上千秋萬<lb/>
歳壽<lb/>
　通典卷一百二十七<lb/>
</p>
<p>
</p>
  </div>
</body>
</text>
</TEI>
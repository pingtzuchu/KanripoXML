<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通鑑續編卷十二</head> <lb/>
    <p>
<pb n="KR2b0034_WYG_015-1a"/>
欽定四庫全書<lb/>
　通鑑續編卷十二<lb/>
　　　　　　　　　　　　　元　陳桱　撰<lb/>
<hi>乙未</hi>五年<hi>遼天慶五年○金太祖完顔旻收國元年○夏雍寧元年</hi>春正月女真完顔<lb/>
　阿固達稱皇帝更名旻國號金<hi>阿固達既屢勝遼烏竒邁薩哈希卜蘇等</hi>
　<hi>率將佐勸其稱帝阿固達不許阿里罕普嘉努尼瑪哈等復曰今大功已建若不稱號無以繫衆心阿固</hi>
　<hi>達曰吾將思之烏竒邁等復以為言正月朔遂即皇帝位更名旻且曰遼以賔鐡為號取其堅也賔鐡雖</hi>
　<hi>堅終亦變壊惟金不變不壊金之色白完顔色尚白况所居在愛新水之上乎於是國號大金改元收國</hi>
<pb n="KR2b0034_WYG_015-1b"/>
　<hi>其國語謂金為愛新故云然</hi>晏州夷反以趙遹為瀘南招討使帥<lb/>
　師討平之<hi>知梅嶺堡髙公老之妻宗女也嘗出金玉器飲晏州夷酋卜漏等漏心艷之㑹瀘帥</hi>
　<hi>賈宗諒以斂竹木擾夷部且誣致其酋卜箇旁等罪夷人咸怨漏遂相結因上元張燈襲破梅嶺砦擄公</hi>
　<hi>老妻及其器物四出剽掠梓州轉運使趙遹行部昌州聞之倍道趨瀘劾宗諒罷之詔康延魯代宗諒聽</hi>
　<hi>遹節制遹隂有専討意兵端益大矣於是詔發陜西軍三萬以遹為招討使遹與别將馬覺張思正分道</hi>
　<hi>出期㑹於晏州漏據輪縛大囤其山崛起數百仭林箐深宻諸夷為遹敗潰者悉赴之乃壘石為城外樹</hi>
　<hi>木柵當道穿阬阱仆巨枿布渠答夾以守障俯瞰官軍矢石所中皆靡碎遹力攻之不能進廵檢种友直</hi>
　<hi>所部多思黔土丁習山險而山多猱遹遣土丁捕之伐去蒙宻縁崩石挽藤葛而上得猱數十頭束麻作</hi>
<pb n="KR2b0034_WYG_015-2a"/>
　<hi>炬灌以膏蠟縛於猱背暮夜復遣士丁負繩梯登崖顛乃縋梯引下人人銜枚挈猱蟻附而上比雞嗚友</hi>
　<hi>直等悉力擁刀斧穿箐入及賊柵出火燃炬猱熱狂跳賊廬舎皆茅竹猱竄其上火輒發賊號呼奔撲猱</hi>
　<hi>益驚火益熾官軍鼓譟破柵遹望見火麾軍躡雲梯攻其前兩軍相應賊擾亂不復能抗赴火墮崖死者</hi>
　<hi>不可勝計斬數千人漏突圍走至輪多囤追獲之晏州平諸夷落皆降拓地環二千里遹為建城砦畫疆</hi>
　<hi>畆募人耕種且習戰守號曰勝兵</hi>遼使耶律僧嘉努如金議和金主<lb/>
　旻不從<hi>遼主使僧嘉努持書徃議和書斥阿固達名且使為屬國阿固逹遣薩喇復書云若歸叛</hi>
　<hi>人阿蘇遷黄龍府於别地然後議之</hi>遼耶律鄂爾多帥師次於達嚕噶<lb/>
　城金主旻來戰遼師敗績<hi>金主自將攻遼黄龍府進薄益州州人走保黄龍取</hi>
<pb n="KR2b0034_WYG_015-2b"/>
　<hi>其餘民而去遼遣都統鄂爾多左副統蕭伊實右副統耶律張嘉努都監蕭色佛哷將騎二十萬步卒七</hi>
　<hi>萬戍邉且屯田以為持久計金主聞之留羅索尼楚赫守黄龍而自率衆趨達嚕噶城金主登髙望遼兵</hi>
　<hi>若連雲灌木状顧謂左右曰遼兵心貳面情怯雖多不足畏遂趨髙阜為陣摩囉歡以右翼先馳遼左軍</hi>
　<hi>左軍却左翼出其陣後遼右軍皆力戰羅索尼楚赫衝遼中堅凡九陷陣皆力戰而出尼瑪哈請以中軍</hi>
　<hi>助之金鄂特本來徃為疑兵摩囉歡已得利撃遼右軍遼兵遂敗金人乘勝追躡至其營㑹日已暮圍之</hi>
　<hi>黎明遼軍潰圍出金人逐北至阿嚕岡遼步卒盡殪耕具數千皆為金人所獲以給諸軍是役也遼人本</hi>
　<hi>欲屯田且戰且守故併其耕具皆失之</hi>童貫使劉法敗夏人於古骨龍<lb/>
　<hi>貫遣熈河經略使劉法将步騎十五萬出湟州秦鳯經畧使劉仲武將兵五萬出㑹州貫以中軍駐蘭州</hi>
<pb n="KR2b0034_WYG_015-3a"/>
　<hi>為兩路聲援仲武至清水河築城屯守而還法與夏右廂軍戰於古骨龍大敗之斬首三千餘</hi>二月<lb/>
　立定王桓為皇太子赦<hi>桓帝長子顯恭皇后所生</hi>以童貫領六路<lb/>
　邉事<hi>時永興鄜延環慶秦鳳涇原熈河各置經畧安撫司以貫總領之於是西兵之柄皆屬於貫</hi>
　三月遼使耶律張嘉努諭降於金<hi>遼主使張嘉努等六人齎書使金猶</hi>
　<hi>斥阿固達名冀其速降金主以為書辭慢侮留五人獨遣張嘉努還報書亦斥遼主名</hi>夏四月<lb/>
　作葆真宫○改集賢殿為右文殿○置宣和殿學士<lb/>
　○五月金主拜天射栁<hi>金承遼俗凡五月五日七月十五日九月九日行拜天禮</hi>
　<hi>禮畢則射栁於毬場</hi>遼復使耶律張嘉努如金<hi>張嘉努還遼主復遣持書徃猶</hi>
<pb n="KR2b0034_WYG_015-3b"/>
　<hi>斥金主名金復書亦斥遼主名諭使速降</hi>六月作三山河橋<hi>蔡京以孟昌齡為都水使</hi>
　<hi>者鑿大岯三山創天成聖功二橋調役夫數十萬民不聊生</hi>遼使蕭色埒如金金<lb/>
　人執之<hi>張嘉努還遼主復使蕭色埒徃金主以書辭慢留之不遣</hi>秋七月戊戌朔<lb/>
　日有食之○金主以其弟烏竒邁為安班貝勒<hi>安班</hi>
　<hi>尊大之稱也又以烏古鼐之孫薩哈及舎音為固倫貝勒凡固倫貴稱所謂國相也</hi>遼耶律鄂<lb/>
　爾多及金人戰於白馬濼遼師敗績○八月作明堂<lb/>
　<hi>初元豐禮官以明堂寓大慶殿别請建立以盡嚴奉而未暇講求至是下詔曰宗祀明堂以配上帝寓於</hi>
　<hi>殿寢禮盖云闕崇寧之初嘗詔建立去古既逺歴代之模無足循襲朕刺經稽古度以九筵分其五室通</hi>
<pb n="KR2b0034_WYG_015-4a"/>
　<hi>以八風上圓下方參合先王之制相方視址於寢之南僝工鳩材自我作古以稱朕昭事上帝率見昭考</hi>
　<hi>之心宣示圖式於宣政殿且以明堂宜正臨丙方近東以據福徳之地乃徙秘書省於宣徳門東而以省</hi>
　<hi>地營之以蔡京為明堂使開局興工日役萬人</hi>嗣濮王仲増卒○遼主伐金<lb/>
　<hi>遼主下詔親征以阿巴為中軍都統張嘉努為都監率蕃漢兵十萬蕭奉先充御營都統諸行營都部署</hi>
　<hi>耶律章努副之以精兵二萬為先鋒餘分五部為正軍貴族子弟千人為硬軍扈従百司為護衛軍北出</hi>
　<hi>駱駝口以蕭呼圖克為都統柴誼為副将漢步騎三萬南出寧江州自長春州分道而進發數月糧期必</hi>
　<hi>滅女真</hi>八月有星流出於栁<hi>其光照地色赤黄有尾占者以為天子宗廟有喜國</hi>
　<hi>家建造宫室之象蔡京帥百官表賀</hi>九月金主旻陷遼黄龍府<hi>金主攻黄龍府</hi>
<pb n="KR2b0034_WYG_015-4b"/>
　<hi>次混同江無舟以渡金主使一人導前乘赭白馬徑涉曰視吾鞭所指而行諸軍隨之水及馬腹既濟使</hi>
　<hi>舟人測其渡處深不得其底九月朔遂陷黄龍府而去</hi>金主遣蕭色埒還遼<hi>金主</hi>
　<hi>既陷黄龍乃遣薩喇與色埒還遼書辭曰若歸我叛人阿蘇即當班師</hi>以仲御為嗣濮<lb/>
　王○遼師渡混同江先鋒部署耶律章努反伏誅<hi>遼師</hi>
　<hi>渡混同江副都統章努與魏國王淳妃弟蕭迪里及其甥蕭延留等謀迎立淳誘将士亡歸上京遣迪里</hi>
　<hi>以其謀告淳遼主知之遣駙馬蕭昱帥兵詣廣平淀淳䕶后妃而使行宫實達爾伊遜持書馳報淳迪里至</hi>
　<hi>所淳曰此非細事主上自有諸王當立北南面諸大臣不來而汝言及此何也宻令左右拘之有頃伊遜</hi>
　<hi>等至備言章努之謀淳即斬迪里等攜其首單騎詣廣平淀待罪遼主遇之如初章努知淳不見聴乃率</hi>
<pb n="KR2b0034_WYG_015-5a"/>
　<hi>麾下掠取上京府庫財物至祖州帥其黨告太祖廟數遼主過惡天下土崩及欲立淳之故西至慶州復</hi>
　<hi>祀諸廟移檄州縣遂結渤海羣盗至數萬趨廣平犯行宫不克北趨降虜山順國女真阿固齊以三百騎</hi>
　<hi>一戰勝之擒其貴族二百餘人並斬以徇其妻子配役繡院或散諸近侍為婢餘得脫者皆奔女真章努</hi>
　<hi>詐為使者欲奔女真為邏者所獲縳送行在腰斬於市剖其心以獻祖廟支解其體徇於五路</hi>劉仲<lb/>
　武王厚帥師伐夏敗績於臧底河<hi>仲武厚合涇原鄜延環慶秦鳳之師</hi>
　<hi>攻夏臧底河城敗績死者什四五秦鳯第三将全軍萬人皆沒厚懼重賂童貫匿不以聞未幾夏人大掠</hi>
　<hi>蕭關而去</hi>冬十月召陳顯為宣和殿學士不至○十一月<lb/>
　髙麗使子弟來就學○十二月遼師至圖們都監耶<lb/>
<pb n="KR2b0034_WYG_015-5b"/>
　律張嘉努反遼主引還金主旻追之遼師敗績於呼<lb/>
　岱巴岡<hi>金人聞遼主親征尼瑪哈烏珠等以書至遼陽為卑哀之辭實欲求戰遼主怒下詔有女</hi>
　<hi>真作過大軍翦除之語金主聞之乃剺面仰天慟哭曰始與汝等起兵盖苦契丹殘忍欲自立國今主上</hi>
　<hi>親征奈何非人死戰莫能當也不若殺我一族汝等迎降轉禍為福諸軍皆曰事已至此惟命是従金主</hi>
　<hi>遂帥師迎敵十一月遼主遣駙馬蕭特黙林牙蕭扎拉等将騎兵五萬步卒四十萬親軍七十萬至圖們</hi>
　<hi>十二月己亥金主至鴨緑與其臣謀曰遼兵七十萬其鋒不可當吾軍逺來人馬疲乏宜駐于此深溝髙</hi>
　<hi>壘以待之乙巳遼都監張嘉努反遼主引兵還丁未金主自以騎兵候遼主軍獲督餉者知遼主西還其</hi>
　<hi>下請乘怠撃之金主曰敵來不迎戰去而追之欲以此為勇耶衆皆悚愧請自效金主曰誠欲追敵約齎</hi>
<pb n="KR2b0034_WYG_015-6a"/>
　<hi>以徃無事餫餉若破敵何求不得衆皆奮躍遂追遼主及於呼岱巴岡金兵止二萬金主曰彼衆我寡兵</hi>
　<hi>不可分視其中軍最堅遼主必在焉敗其中軍可以得志使右翼先戰兵數交左翼合而攻之遼兵大潰</hi>
　<hi>金兵馳之横出其中遼師敗死者枕藉相屬百餘里獲輿輦帟幄兵械軍資他寳物馬牛不可稱紀蕭特</hi>
　<hi>黙焚營而遁金主亦引退初女真無步卒惟騎兵千餘刻小木牌係人馬為號五十人為一隊前二十人</hi>
　<hi>重甲持矛戈後三十人輕甲操弓矢每遇敵必二人躍馬而出觀陣之虚實四面結隊而馳擊百步之外</hi>
　<hi>弓矢齊發無不中者其分合出入應變周旋人自為戰所以恒勝</hi>金𤓰爾佳薩哈陷遼<lb/>
　開州<hi>金主詔曰自破遼兵來降者衆宜加優恤自今諸部官民已降或為軍所俘獲逃遁而還者勿</hi>
　<hi>罪仍官其大將且使從宜居處</hi>
<pb n="KR2b0034_WYG_015-6b"/>
<hi>丙申</hi>六年<hi>遼天慶六年/金收國二年</hi>春正月遼髙永昌據遼陽以叛<hi>東京</hi>
　<hi>留守蕭保先嚴酷渤海苦之正月朔夜半有惡少年十餘乘酒執刀踰垣入府刺殺保先户部使大公鼎</hi>
　<hi>聞亂即攝留守事與副留守髙清明集遼漢兵千人盡捕其衆斬之撫定其民禆将渤海髙永昌時以兵</hi>
　<hi>三十屯八甔口見遼政日衰金兵方强遂覬覦非常誘渤海并戍卒入遼陽據之旬日之間逺近響應有</hi>
　<hi>兵八千人因僣號稱隆基元年遼主遣蕭伊遜髙興順招之不從閏月貴徳州耶律伊都以廣州渤海叛</hi>
　<hi>附於永昌遼主遣蕭罕嘉努張琳討之</hi>賜方士林靈素號通真達靈先<lb/>
　生<hi>温州人林靈索少從浮屠苦其師笞罵去為道士善妖幻徃來淮泗間丐食僧寺僧寺苦之及王老</hi>
　<hi>志死王仔昔寵衰帝訪方士於左階道籙徐知常知常以靈素對即召見靈素大言曰天有九霄而神霄</hi>
<pb n="KR2b0034_WYG_015-7a"/>
　<hi>為最髙其治曰府神霄玉清王者上帝之長子主南方號長生大帝君陛下是也既下降於世其弟號青</hi>
　<hi>華帝君者主東方攝領之义有左元仙伯書罰仙吏禇慧等八百餘官今蔡京即左元仙伯王黼即文華</hi>
　<hi>吏盛章王革即園苑寳華吏鄭居中童貫等皆有名而已即禇慧下降也佐帝君之治時劉貴妃方有寵</hi>
　<hi>靈素以為九華玉真安妃帝心獨喜其事甚加寵信賜號通真達靈先生賞賚無筭靈素本無所能惟稍</hi>
　<hi>習五雷法召呼風霆間禱雨有小驗而已</hi>以童貫為陜西河北宣撫使○<lb/>
　劉法帥師伐夏克仁多泉城<hi>劉法劉仲武合熈秦之師十萬攻夏仁多泉城</hi>
　<hi>城中力守援不至乃降法受而屠之</hi>种師道帥師伐夏克臧底城○閏<lb/>
　月立道學<hi>從林靈素之言也尋詔太學辟雍各置内經道徳經莊列博士二員</hi>二月詔<lb/>
<pb n="KR2b0034_WYG_015-7b"/>
　増廣天下學舎○詔修御河及廣京城○夏四月㑹<lb/>
　道士於上清寳籙宫<hi>初帝以未得嗣子為念道士劉混康以法籙符水出入禁中建</hi>
　<hi>言京城西北隅地協堪輿倘形勢加以少髙當有多男之祥始命為數仭岡阜已而後宫生子漸多帝甚</hi>
　<hi>喜始信道教於是蔡攸倡為異聞謂有珠星璧月跨鳯乘龍天書雲篆之符以逢迎之遂竭國家之力以</hi>
　<hi>經營土木之工及聞林靈素之言復於景龍門對晨暉門作上清寳籙宫宻連禁署宫中山包平地環以</hi>
　<hi>佳木清流列諸館舍臺閣多以美材為楹棟不施五彩有自然之勝上下立亭宇不可勝計帝時登皇城</hi>
　<hi>下視之由是開景龍門城上作複道通寳籙宫以便齋醮之事</hi>金斡魯攻髙永昌殺<lb/>
　之遂陷遼東京州縣<hi>髙永昌據東京使托卜嘉求援於金且曰願併力以取遼金主使</hi>
<pb n="KR2b0034_WYG_015-8a"/>
　<hi>華沙布謂永昌曰同力取遼固可東京近地汝輒據之以僣大號則不可若能歸款當授王爵永昌不從</hi>
　<hi>金主乃遣斡魯帥諸軍攻永昌遇遼兵敗之遂取瀋州永昌聞之大懼使伊喇圖喇至金師請去僣號稱</hi>
　<hi>藩斡魯知其詐進兵攻之永昌遂殺華沙布等率衆拒金遇於活水金師既濟永昌之軍不戰而却逐北</hi>
　<hi>至遼陽城下明日永昌盡率其衆與金戰又大敗遂以五千騎奔長松遼陽人恩勝努仙格執永昌妻子</hi>
　<hi>以城降托卜嘉亦執永昌以獻金主命殺之於是遼之東京州縣及南路係遼女真皆降於金金主詔除</hi>
　<hi>遼法省賦稅置明安穆琨以斡魯為南路都統烏楞知東京事</hi>何執中致仕<hi>執中輔政一紀</hi>
　<hi>年髙疾甚賜之寛告他日造朝命止赴六參起居退治省事遂以太傅就第朝朔望儀物廪稍一如居位</hi>
　<hi>時入見帝曰自相位致為臣數十年無此矣執中對曰昔張士遜亦以舊學際遇用太傅致仕與臣適同</hi>
<pb n="KR2b0034_WYG_015-8b"/>
　<hi>帝曰當時恩禮恐未必爾執中頓首謝未幾卒贈太師清源郡王諡正獻執中嘗為端王侍講故終始恩</hi>
　<hi>遇不替然無所建明惟以謹畏迎順主意賛飾太平而已</hi>詔蔡京三日一朝正公<lb/>
　相位總治三省事<hi>時人稱為公相</hi>五月以鄭居中為少保太<lb/>
　宰劉正夫為特進少宰鄧洵武知樞宻院事<hi>時蔡京大興工</hi>
　<hi>役民不聊生變亂法度吏無所師鄭居中每為帝言帝亦惡京専乃拜居中太宰使伺察之又以正夫議</hi>
　<hi>論數與京異拜為少宰居中存紀綱守格令抑僥倖振淹滯士論翕然望治</hi>六月遼以秦<lb/>
　晉國王淳為都元帥○秋八月詔天下監司搜訪巖<lb/>
　谷之士<hi>雖恢詭譎怪自晦者悉以名聞</hi>幸蔡京第○金薩哈陷遼保<lb/>
<pb n="KR2b0034_WYG_015-9a"/>
　州<hi>保州本髙麗地薩哈攻之久不克髙麗使謂金曰保州本吾壤土願以見還金主曰爾其自取之而</hi>
　<hi>益薩哈兵令無合髙麗至是拔之</hi>以薛昻為尚書左丞侯蒙為中書<lb/>
　侍郎○九月帝詣玉清和陽宫上玉帝徽號赦<hi>九月辛夘</hi>
　<hi>朔帝奉玉冊玉寳如玉清和陽宫上玉帝尊號曰太上開天執符御厯含真體道昊天玉皇上帝盖以論</hi>
　<hi>者析玉皇大天帝昊天上帝言之不能致一故也又詔天下洞天福地修建宫觀塑造聖像</hi>西内<lb/>
　成赦京西路○加童貫開府儀同三司○冬十一月<lb/>
　以白時中為尚書右丞○十二月遷九鼎於圜像徽<lb/>
　調閣<hi>初方士王仔昔言九鼎神器不可蔵於外乃改帝鼐為隆鼎彤鼎為明鼎阜鼎為順鼎皛鼎為</hi>
<pb n="KR2b0034_WYG_015-9b"/>
　<hi>藴鼎魁鼎為建鼎牡鼎為和鼎蒼鼎為育鼎岡鼎為㓗鼎唯寳鼎如舊自九成宫徙於天章閣至是又為</hi>
　<hi>圜像徽調閣閣上神像左周鼎星君中帝席星君閣下鼎鼐神像各守逐鼎布列帝詣閣奉安明日復詣</hi>
　<hi>閣行香百官陪位尋詔九鼎新名乃狂人妄改皆無依據宜復舊名</hi>劉正夫致仕<hi>正夫由博</hi>
　<hi>士入都馴致宰相能迎時上下持禄養權至是以開府儀同三司致仕</hi>茂州夷郅永夀<lb/>
　内附以其地為夀寧延寧軍<lb/>
<hi>丁酉</hi>七年<hi>遼天慶七年金天輔元年</hi>春正月遼春州及遼東渤海叛降<lb/>
　於金○金舎音陷遼泰州○二月封段和譽為大理<lb/>
　國王<hi>和譽大理國主也</hi>㑹道士於上清寳籙宫<hi>二月甲子㑹道士二千人</hi>
<pb n="KR2b0034_WYG_015-10a"/>
　<hi>於宫詔林靈素諭以帝君降臨事焉</hi>策髙麗進士於集英殿<hi>賜權適等四人上舍</hi>
　<hi>及第</hi>改天下天寧萬夀觀為神霄玉清萬夀宫<hi>無觀以僧寺充</hi>
　幸上清寳籙宫命林靈素講道經<hi>自是毎設大齊輒費緍錢數萬謂之</hi>
　<hi>千道㑹令士庶入殿聴靈素講經帝為設幄其側靈素據髙座使人於下再拜請問然所言無殊絶者時</hi>
　<hi>時雜以捷給嘲詼以資媟笑莫有君臣之禮復令吏民詣宫授神霄秘籙朝士之嗜進者亦靡然趨之</hi>
　三月以宦者童貫權領樞宻院○夏四月道籙院上<lb/>
　章冊帝為教主道君皇帝<hi>帝諷道籙院曰朕乃上帝元子為太霄帝君憫中華</hi>
　<hi>被金人之教遂懇上帝願為人主令天下歸於正道卿等可上表章冊朕為教主道君皇帝於是羣臣及</hi>
<pb n="KR2b0034_WYG_015-10b"/>
　<hi>道籙院上表冊之然止用於教門章疏内而不施於政事</hi>升温州為應道軍<hi>為林靈素</hi>
　<hi>也</hi>五月帝詣玉清和陽宫上地祇徽號<hi>詔曰王者父天母地乃者</hi>
　<hi>祇率萬邦黎庶强為之名以玉冊玉寳昭告上帝而地祇未有稱謂謹上徽號曰承天效法厚地光大后</hi>
　<hi>土皇地祇詣宫上寳冊儀禮一如上帝</hi>命蔡攸提舉祕書省并左右街<lb/>
　道籙院○祭地於方澤○改玉清和陽宫為玉清神<lb/>
　霄宫○六月明堂成進封蔡京為陳魯國公辭不受<lb/>
　<hi>詔自今季秋大亨親祠明堂如孟月朝獻禮罷有司攝事</hi>秋七月置提舉御前人<lb/>
　船所<hi>時東南監司郡守二廣市舶率有應奉又有不待㫖但送物至都計㑹宦者以獻大率靈壁太</hi>
<pb n="KR2b0034_WYG_015-11a"/>
　<hi>湖慈溪武康諸石二浙竒竹異花海錯福建茘枝橄欖龍眼南海椰實登萊文石湖湘文竹四川佳果木</hi>
　<hi>皆越海渡江毁橋梁鑿城郭而至植之皆生而異味珍苞則以健步捷走雖甚逺數日即達色香未變也</hi>
　<hi>至是蔡京又言陛下無聲色犬馬之奉所尚者山林間物乃人之所棄但有司奉行之過因以致擾願節</hi>
　<hi>其浮濫乃請作提舉淮浙人船所命内侍鄧文誥領之欲以便民而擾害如故</hi>作定命寳<hi>時得</hi>
　<hi>于闐大玉踰二尺色如截昉帝乃製為寳文曰範圍天地幽賛神明保合太和萬夀無疆篆以魚蟲制作</hi>
　<hi>之工幾於秦璽號曰定命寳合前八寳為九詔以九寳為稱以定命寳為首且曰八寳者國之神器至於</hi>
　<hi>定命乃我所自製也</hi>八月鄭居中以母喪去位<hi>居中與蔡京不相能及居喪京</hi>
　<hi>懼其起復以居中王珪之壻乃使蔡確子懋重理定策事以沮之遂追封確清源郡王御製文立石墓前</hi>
<pb n="KR2b0034_WYG_015-11b"/>
　<hi>而擢用居中諸子於朝懋即渭也</hi>髙麗使蒲馬如金以請保州金人<lb/>
　不許<hi>金之㧞保州也髙麗兵已在城中金人入守髙麗王使蒲馬如金以請之金主曰保州近爾邉</hi>
　<hi>境聴爾自取今乃勤我師徒破敵城下不可</hi>九月有事於明堂赦○遼置<lb/>
　怨軍<hi>遼主自燕至隂涼河募遼東人為兵使報怨於女真號曰怨軍凡八營募自宜州者曰前宜後</hi>
　<hi>宜自錦州者曰前錦後錦自乾自顯曰乾曰顯又有乾顯大營岩州營凡二萬八千餘人屯衛州蒺藜山</hi>
　<hi>以渤海鐡州人郭藥師等為帥</hi>冬十月乙夘朔初御明堂班朔布政<lb/>
　○侯蒙罷<hi>祭京惡之也</hi>十一月命蔡京五日一赴都堂治<lb/>
　事○起復鄭居中為太宰以余深為特進少宰白時<lb/>
<pb n="KR2b0034_WYG_015-12a"/>
　中為中書侍郎十二月以薛昻為門下侍郎○下方<lb/>
　士王仔昔獄殺之<hi>仔昔倨傲而戅帝待以客禮故遇宦侍若僮奴又欲羣道士皆宗已</hi>
　<hi>林靈素忌之與宦者馮浩誣以言語怨望下獄死</hi>詔天神降於坤寧殿○以<lb/>
　童貫領樞宻院事○作萬歳山於京師<hi>命户部侍郎孟揆於上清</hi>
　<hi>寳籙宫東築山以象餘杭之鳯皇山號曰萬歳周十餘里焉</hi>安置祕書丞黄葆光<lb/>
　於昭州<hi>時大旱帝以為念於是黄葆光上疏言蔡京彊悍自専侈大過制無君臣之分鄭居中余</hi>
　<hi>深依違畏避不能任天下之責故致此異䟽上不報且欲再上章京權勢震赫舉朝結舌葆光獨出力攻</hi>
　<hi>之京懼中以他事貶知昭州立山縣又使言官論其附㑹交結泄漏宻語詔揭示其章而竄之</hi>遼耶<lb/>
<pb n="KR2b0034_WYG_015-12b"/>
　律淳帥師次於蒺藜山金烏楞古來戰淳敗走金人<lb/>
　追之遂陷顯乾懿豪徽成川惠等州<hi>秦晉國王淳㑹四路兵馬防秋</hi>
　<hi>遺金咸州都統烏楞古書議和烏楞古告於金主金主曰歸我行人薩喇及送阿蘇等則和議可成淳軍</hi>
　<hi>至蒺藜山烏楞古及知東京事烏楞等進攻顯州遼淵軍帥郭藥師乘夜襲走之烏楞古遂與淳戰淳敗</hi>
　<hi>走烏楞古追至阿爾古陂遂拔顯州於是乾懿豪徽成川恵七州皆降之</hi>金主旻遣使求<lb/>
　封冊於遼<hi>遼東鐡州人楊樸言於金主曰自古英雄開國必先求大國封冊金主從之使至遼</hi>
　<hi>時遼東路諸州盜賊蠭起掠民自隨以充食樞宻院使蕭奉先等以為自此可以弭兵勸遼主許之便</hi>
<hi>戊戌</hi>重和元年<hi>遼天慶八年金天輔二年</hi>春正月受定命寳於大慶殿<lb/>
<pb n="KR2b0034_WYG_015-13a"/>
　赦<hi>元符上書邪中等人亦得準依無過人例</hi>以王黼為尚書左丞<hi>黼美風姿有口</hi>
　<hi>辯才踈雋而寡學術然多智善佞初為左司諌時張商英為相寖失帝意帝遣使以玉環賜蔡京於杭黼</hi>
　<hi>覘知之因數條奏京所行政事并擊商英及京復相徳其助已歳中三遷為御史中丞黼欲京専國遂疏</hi>
　<hi>何執中二十罪已而改翰林學士㑹京與鄭居中不合黼復内交居中京由是怨之徙為户部尚書將陷</hi>
　<hi>以罪黼以智獲免還為學士承㫖遂入政府</hi>遼使耶律努格議和於金<hi>金主</hi>
　<hi>復書曰能以兄事朕歳貢方物歸我中京上京興中府三路州縣以親王公主駙馬大臣子孫為質還我</hi>
　<hi>行人及元給信符并宋夏髙麗徃復書詔表牒則可以如約</hi>遼雙州降於金○二<lb/>
　月詔馬政浮海如金豫請燕雲之地<hi>建隆中女真嘗自其國之蘇州</hi>
<pb n="KR2b0034_WYG_015-13b"/>
　<hi>泛海至登州賣馬故道猶存至是有漢人髙藥師者泛海來言女真建國屢破遼師登州守臣王師中以</hi>
　<hi>聞詔蔡京童貫共議命師中募人同藥師等齎市馬詔以徃不能逹而還帝乃復委童貫選人使之遂遣</hi>
　<hi>武義大夫馬政同藥師由海道如金致書於金主曰日出之分實生聖人竊聞征遼屢破勍敵若克遼之</hi>
　<hi>後五代時陷入契丹漢地願畀下邑</hi>三月遼復使耶律努格如金<hi>申前議也</hi>
　夏四月築靖夏及制戎城○五月壬午朔日有食之<lb/>
　○賜方士林靈素號通真達靈元妙先生張虚白為<lb/>
　通元冲妙先生<hi>帝惑於林靈素之言建宫觀徧天下又造青華正晝臨壇及火龍神劍夜</hi>
　<hi>降内宫之事託天神臨降因造帝誥天書雲篆務以惑世欺衆其説妄誕不可究質宦者道士有所不快</hi>
<pb n="KR2b0034_WYG_015-14a"/>
　<hi>必託為帝誥則莫不如志尋賜靈素視中大夫出入訶引至與諸王争道都人稱曰道家兩府其徒美衣</hi>
　<hi>玉食者幾二萬人</hi>遼使耶律努格如金<hi>要以酌中之議</hi>金使耶律呼<lb/>
　圖克昆如遼<hi>呼圖克昆報使悉守前議</hi>立元成節<hi>時詔以老子生辰為貞元節復以青</hi>
　<hi>華帝君八月九日生辰為元成節</hi>六月遼使耶律努格如金<hi>齎宋夏髙麗書</hi>
　<hi>詔表牒徃</hi>秋七月加鄭居中少傅余深少保鄧洵武特進<lb/>
　<hi>以西師有功也</hi>金使耶律呼圖克昆如遼<hi>金主使呼圖克昆與努格如遼免取質子及</hi>
　<hi>上京興中府所屬州郡裁減歳幣之數且曰如能以兄事我冊用漢儀可以如約</hi>八月加宦<lb/>
　者童貫太保○遼使耶律努格議冊禮於金<hi>遼使努格及托</hi>
<pb n="KR2b0034_WYG_015-14b"/>
　<hi>多使金議冊禮至金金主留托多而遣努格還謂曰言如不從勿復遣使</hi>掖庭大火<hi>自甲夜達</hi>
　<hi>曉大雨如傾火益熾凡爇屋五千餘間後苑廣聖宫及宫人所居幾盡焚死者甚衆</hi>九月薛昻<lb/>
　罷以白時中王黼為門下中書侍郎馮熈載范致虚<lb/>
　為尚書左右丞○遼使耶律努格如金<hi>努格至金復與托多俱還</hi>
　作神霄九鼎<hi>帝用方士言鑄神霄九鼎鼎成名曰太極飛雲洞刼之鼎蒼壺祀天貯醇酒之</hi>
　<hi>鼎山嶽五神之鼎精明洞淵之鼎天地隂陽之鼎混沌之鼎浮光洞天之鼎靈光晃耀煉神之鼎蒼龜火</hi>
　<hi>蛇蟲魚金輪之鼎奉安於上清寳籙宫之神霄殿</hi>帝如上清寳籙宫<hi>帝如宫度玉清</hi>
　<hi>神霄祕籙㑹者八百人時道士有俸每一齋施動獲數十萬每一觀給田亦不下數百千頃貧下之人多</hi>
<pb n="KR2b0034_WYG_015-15a"/>
　<hi>買青布幅巾以赴日得一飫餐而襯施錢三百謂之千道㑹</hi>作道史<hi>用蔡京言集古今道教事</hi>
　<hi>為紀志賜名道史</hi>鄭居中乞終喪制許之○閏月立周恭帝<lb/>
　後以為宣義郎<hi>詔周柴氏後已封崇義公復立恭帝後以為宣義郎監周陵廟世世為國</hi>
　<hi>三恪</hi>冬十月置道官道職<hi>道官二十六等道職八等有諸殿侍晨校籍授經以擬待</hi>
　<hi>制修撰直閣之名</hi>馬政以金索多來<hi>馬政至金金主與尼瑪哈等共議乃遣索多與</hi>
　<hi>政來報使復書曰所請之地今當與大朝夾攻得者有之本朝自取不在分割之議</hi>十二月置<lb/>
　裕民局○遼使耶律努格如金<hi>議定冊禮</hi>遼大饑<hi>乾顯宜錦興中</hi>
　<hi>等路斗粟直數縑民削榆皮食之</hi>
<pb n="KR2b0034_WYG_015-15b"/>
<hi>己亥</hi>宣和元年<hi>遼天慶九年金天輔三年</hi>春正月詔更號佛為大覺金<lb/>
　僊僧為徳士寺院為宫觀<hi>林靈素欲盡廢釋氏以逞前憾請詔改佛號大覺金</hi>
　<hi>仙餘為仙人大士僧為徳士易服飾稱姓氏寺為宫院為觀改女冠為女道尼為女徳尋詔徳士並許入</hi>
　<hi>道學依道士之法</hi>金李善慶來○趙有開如金不至而復○<lb/>
　以余深為太宰王黼為少宰<hi>黼賜第城西日導以教坊樂供張什器悉取於</hi>
　<hi>官寵傾一時是時朝廷已納趙良嗣之計将㑹金以圖燕㑹諜云遼主有亡國之相黼聞畫學正陳堯臣</hi>
　<hi>善丹青精人倫因薦堯臣使遼堯臣即挾畫學尘二人與俱繪遼主像以歸言於帝曰遼主望之不似人</hi>
　<hi>君臣謹畫其容以進若以相法言之亡在旦夕幸速進兵兼弱攻昧此其時也并圖其山川險易以上帝</hi>
<pb n="KR2b0034_WYG_015-16a"/>
　<hi>大喜取燕雲之計遂決</hi>帝耕藉田○罷裕民局○封占城楊卜<lb/>
　麻疊為占城國王<hi>占城在中國西南東至海西至雲南南至真臘一月程北至交州四</hi>
　<hi>十日所統大小聚落一百五大略如州縣自上世未嘗通上國周顯徳中始入貢自是朝貢不絶然與交</hi>
　<hi>州相近互相侵擾焉詔封為王始與交阯加恩均矣</hi>金使烏凌阿賛謨如遼<hi>迎封</hi>
　<hi>冊也</hi>二月加鄧洵武為少保○三月以馮熈載為中書<lb/>
　侍郎范致虚張邦昌為尚書左丞○遼使蕭實訥埒<lb/>
　冊金主旻為東懐國皇帝金主弗受○詔馬政如金<lb/>
　議夾攻遼以取燕雲<hi>政與索多復如金議同攻遼</hi>童貫使劉法帥<lb/>
<pb n="KR2b0034_WYG_015-16b"/>
　師伐夏敗績於統安城法走還夏人追殺之<hi>童貫使熈河經</hi>
　<hi>略使劉法取朔方法不欲行强遣之乃引兵二萬出至統安城遇夏主弟察克率步騎為三陣以當法前</hi>
　<hi>軍而别遣精騎登山出其後大戰移七時前軍楊惟忠敗入中軍後軍焦安節敗入左軍朱定國力戰自</hi>
　<hi>朝至暮兵饑馬渴死者甚多法乘夜遁比明走七十里至盖朱峗守兵見追之墜崖折足為一别贍軍斬</hi>
　<hi>首而去是役死者十萬法名将既死諸軍恟懼貫隠其敗而以捷聞察克見法首惻然語其下曰劉將軍</hi>
　<hi>前敗我於古骨龍仁多泉吾常避其鋒謂天生神將豈料今為一小卒梟首哉其失在恃勝輕出不可不</hi>
　<hi>戒遂乘勝圍震武劉仲武何瓘等赴之震武在山峡中熈秦兩路不能餉自築三歳間知軍李明孟清皆</hi>
　<hi>為夏人所殺至是城又将陷察克曰勿破此城留作南朝病塊乃自引去宣撫使司以捷聞受賞者數百</hi>
<pb n="KR2b0034_WYG_015-17a"/>
　<hi>人諸路所築城砦皆不毛夏所不争之地而關輔為之蕭條</hi>夏四月丙子朔日有<lb/>
　食之○五月有龍見於京師<hi>初京師茶肆傭晨興見大犬蹲榻傍近視之則</hi>
　<hi>龍也軍器作坊兵士取而食之逾五日大雨如注厯七日而止京城外水髙十餘丈帝懼甚命户部侍郎</hi>
　<hi>唐恪決水下流入五丈河起居郎李綱言國家都汴百五十餘年矣未嘗有此異夫變不虚生必感召之</hi>
　<hi>灾望求直言採而用之以荅天戒詔貶綱一官與縣去</hi>六月追封周莊周列禦<lb/>
　宼為真君<hi>封荘周為㣲妙元通真君列禦宼為致虚觀妙真君仍行冊命配享混元皇帝</hi>夏<lb/>
　人來詔童貫罷兵<hi>關右既困童貫諷夏人因遼進誓表納欵遂詔六路罷兵及夏遣使</hi>
　<hi>來賀天寧節授以誓詔夏使不取貫不能屈但迫館伴强之使持還及邉境棄之道中而去賈炎得而上</hi>
<pb n="KR2b0034_WYG_015-17b"/>
　<hi>之貫始大沮</hi>金色埒赫嚕來○秋七月加宦者童貫太傅<lb/>
　封涇國公<hi>時人稱蔡京為公相貫為媪相</hi>金使烏凌阿賛謨如遼<hi>遼冊</hi>
　<hi>至金金主以無兄事之語又不稱大金而言東懐乃小邦懐其徳之義及有渠材二字語涉輕侮若遙芬</hi>
　<hi>多戩等言皆非善意殊乖體式如依前書所定然後可從乃復使賛謨如遼議且責之</hi>八月范<lb/>
　致虚以母喪去位<hi>時朝廷欲用師契丹致虚言邉隙一開必有意外之患宰相謂其懐</hi>
　<hi>異㑹母喪去位竟不起復</hi>金頒女真字<hi>女真初無文字及獲契丹漢人始通契丹漢字於是</hi>
　<hi>烏頁摩囉歡古新等學之摩囉歡雨月盡通契丹文字遂與鄂特本等立法定制凡與遼宋往來書問皆</hi>
　<hi>摩囉歡古新主之金主遂命古新依倣漢人楷字因契丹字制度合本國語制女真字行之</hi>九月<lb/>
<pb n="KR2b0034_WYG_015-18a"/>
　宴蔡京於保和新殿○幸蔡京第<hi>帝幸道徳院觀金芝遂幸蔡京第時</hi>
　<hi>京子攸儵翛及攸子行皆為大學士鞗尚帝女茂徳帝姬家人厮養亦居大官媵妾封夫人京每侍上恒</hi>
　<hi>以君臣相悦為言帝時乗輕車小輦頻幸其第命坐賜酒略用家人禮京謝表有云主婦上夀請酬而肯</hi>
　<hi>從稚子牽衣挽留而不却盖實事也</hi>加淮康軍節度使蔡攸開府儀同<lb/>
　三司<hi>攸有寵於帝進見無時與王黼得預宫中秘戲或侍曲宴則攸黼著短衫窄袴塗抹青紅雜倡</hi>
　<hi>優侏儒中多道市井淫媟謔浪之語以獻笑取悦攸妻宋氏出入禁掖攸子行領殿中監視執政寵信傾</hi>
　<hi>其父攸嘗言於帝曰所謂人主當以四海為家太平為娛歳月能幾何豈徒自勞苦帝深納之遂數微行</hi>
　<hi>因令苑圃皆倣江浙為白屋不施五采多為村居野店及聚珍禽異獸動數千百以實其中都下毎秋風</hi>
<pb n="KR2b0034_WYG_015-18b"/>
　<hi>静夜禽獸之聲四徹宛若山林陂澤之間識者知其不祥之兆焉</hi>遼使蕭實訥埓如<lb/>
　金<hi>遼主使實訥埓先持冊藁使金而後遣使送烏凌阿賛謨還</hi>安定郡王世福卒<lb/>
　冬十月以紹述熈豐政事書布告天下○十一月以<lb/>
　張邦昌王安中為尚書左右丞<hi>安中附童貫王黼為中丞因論蔡京罪為</hi>
　<hi>帝所知遂居政府</hi>放太學生鄧肅歸田里<hi>肅以朱勔花石綱害民進詩諷諫詔</hi>
　<hi>放歸田里</hi>十二月帝微行竄袐書省正字曹輔於郴州<hi>帝自</hi>
　<hi>政和以來多㣲行乘小轎子數内臣𨗳從置行幸局局中稱出日為有排當次日未還則傳㫖稱瘡痍不</hi>
　<hi>坐朝始民間猶未知及蔡京謝表有輕車小輦七賜臨幸自是邸報聞四方而臣僚阿順莫敢言曹輔上</hi>
<pb n="KR2b0034_WYG_015-19a"/>
　<hi>疏諫曰陛下厭居法宫時乗小輦出入㕓陌之中郊坰之外極逰樂而後返道途之言始猶有忌今乃談</hi>
　<hi>以為常臣不意陛下當宗廟社稷付託之重玩安忽危一至於此夫君之與民本以人合合則為腹心離</hi>
　<hi>則為楚越畔服之際在於斯須甚可畏也蚩愚之民萬一當乗輿不戒之初一夫不逞包藏禍心雖神靈</hi>
　<hi>垂護然亦損威傷重矣又况有臣子不忍言者可不戒哉帝得疏出示宰臣令赴都堂審問余深曰輔小</hi>
　<hi>官何敢論大事輔曰大官不言故小官言之官有大小愛君之心一也王黼陽顧張邦昌王安中曰有是</hi>
　<hi>事乎皆應以不知輔曰茲事雖里巷小民無不知相公當國獨不知耶曽此不知焉用彼相黼怒令吏從</hi>
　<hi>輔受詞輔操筆曰區區之心一無所求愛君而已退待罪於家黼奏不重責輔無以息浮言遂編管郴州</hi>
　<hi>初輔將有言知必獲罪召子紳來付以家事乃閉户草疏及貶怡然就道</hi>召楊時為祕書<lb/>
<pb n="KR2b0034_WYG_015-19b"/>
　郎<hi>時南劒將樂人初舉進士第閫程顥兄弟講孔孟絶學於河洛時調官不赴以師禮見顥於潁昌相</hi>
　<hi>得甚歡其歸也顥目送之曰吾道南矣及顥卒又師事程頥於洛盖年四十矣一日頥偶瞑坐時與㳺酢</hi>
　<hi>侍立不去頥既覺則門外雪深一尺矣後厯知瀏陽餘杭蕭山三縣皆有惠政民思之不忘時安於州縣</hi>
　<hi>未嘗求聞達而徳望日重四方之士不逺千里從之㳺號曰龜山先生㑹蔡京客張觷言於京曰宗社危</hi>
　<hi>在旦夕宜亟引舊徳老成置諸左右以開𨗳上心羅天下忠義之士分布内外京問其人觷以時對京因</hi>
　<hi>薦之㑹路允迪自髙麗還言髙麗國主問龜山先生安在乃召為祕書郎</hi>
<hi>庚子</hi>二年<hi>遼天慶十年○金天輔四年○夏元徳元年</hi>春正月罷道學○林靈<lb/>
　素有罪放歸田里<hi>靈素初與道士王允誠共為神恠之事後忌其相軋毒殺允誠遂専</hi>
<pb n="KR2b0034_WYG_015-20a"/>
　<hi>用事益肆横恣道遇皇太子弗斂避太子入訴於帝帝怒以靈素為太虚大夫斥還故里命江端本通判</hi>
　<hi>温州察之端本㢘得其居處過制罪詔徙安置楚州命下而靈素已死遺奏至猶以侍從禮𦵏焉</hi>二<lb/>
　月趙良嗣如金議取燕雲<hi>遣右文殿修撰趙良嗣同金使色埒赫嚕徃議取遼</hi>
　<hi>燕京西京之地</hi>金使烏凌阿賛謨如遼<hi>金主使賛謨持書及冊文副本至遼且責</hi>
　<hi>其乞師於髙麗</hi>三月遼使蕭實訥埓如金復議冊禮金主旻<lb/>
　不許<hi>遼以金人所定大聖二字與先世稱號同遣實訥埓徃議金主怒謂其臣曰遼人屢敗遣使求</hi>
　<hi>成惟飾虚詞以為緩師之計當議進兵乃令咸州路統軍司治軍旅修器械具數以聞将以四月二十五</hi>
　<hi>日進師令色克留兵一千鎮守棟摩以餘兵来㑹於渾河和議遂絶</hi>夏五月竄布衣朱<lb/>
<pb n="KR2b0034_WYG_015-20b"/>
　夢説於池州<hi>上書論宦寺權太重也</hi>金主旻侵遼上京留守耶<lb/>
　律托卜嘉以城降之<hi>金主自将攻遼以遼使實訥埒宋使趙良嗣從遣降者馬乙持</hi>
　<hi>詔諭城中使速降遼主方獵於呼圖哩巴聞金舉兵命耶律拜薩巴等選精兵三千以濟師五月壬子金</hi>
　<hi>主至臨潢城中侍禦備固守甲寅金主命進攻且謂實訥埒趙良嗣曰汝可觀吾用兵以卜去就遂臨城</hi>
　<hi>督戰諸軍鼓噪而進自旦及已棟摩以麾下先登克其外城留守托卜嘉以城降良嗣等奉觴為夀皆稱</hi>
　<hi>萬嵗金主乃還</hi>六月詔蔡京致仕猶朝朔朢<hi>京専政日久公論益不與帝亦</hi>
　<hi>厭薄之子攸權勢既與父相軋浮薄者復間焉由是父子各立門户遂為仇敵攸别居賜第一日詣京京</hi>
　<hi>正與客語使避之攸甫入遽起握父手為診視狀曰大人脉勢舒緩體中得無有不適乎京曰無之攸曰</hi>
<pb n="KR2b0034_WYG_015-21a"/>
　<hi>禁中方有公事即辭去客竊窺見以問京京曰君固不解此耶此兒欲以為吾疾而罷吾耳閲數日果以</hi>
　<hi>太師魯國公致仕仍朝朔朢</hi>罷禮制及他局五十八所○復僧寺<lb/>
　額○秋七月罷醫筭學○八月趙良嗣以金貝勒來<lb/>
　議伐遼及歳幣<hi>良嗣謂金主曰燕本漢地欲夾攻遼使金取中京大定府宋取燕京析津</hi>
　<hi>府金主許之遂議歳幣與遼同金主因以手札付良嗣約金兵自平地松林趨古北江宋兵自白溝夾攻</hi>
　<hi>不然不能從因遣貝勒偕良嗣還以致其言</hi>九月復徳士為僧○詔馬政<lb/>
　如金報師期許歳幣<hi>帝使政報聘書云大宋皇帝致書於大金皇帝逺承信介特示</hi>
　<hi>函書致罰契丹逖聞為慰確示同心之好共圖問罪之師誠意不渝當如来約已差童貫勒兵相應彼此</hi>
<pb n="KR2b0034_WYG_015-21b"/>
　<hi>兵不得過關歳幣之數同於遼</hi>冬十月戊辰朔日有食之○加内侍<lb/>
　河東節度使梁師成太尉<hi>師成黠慧習文法初領睿思殿文字外庫主出外傳</hi>
　<hi>上㫖政和中漸得幸因竄名進士籍中累遷至河東節度使遂加太尉時中外泰寧帝留意禮文符瑞之</hi>
　<hi>事師成逢迎希恩寵帝本以隸人畜之命入處殿中凡御書號令皆出其手多擇善書吏習倣帝書雜詔</hi>
　<hi>㫖以出外廷莫能辨師成實不能文而髙自標榜自言蘇軾出於時天下禁誦蘇文其尺牘在人間者皆</hi>
　<hi>毁去師成訴於帝曰先臣何罪自是軾之文乃稍出以翰墨為己任四方儁秀名士必招致門下徃徃遭</hi>
　<hi>㸃汚多置書畫卷軸於外舍邀賔客縦觀得其題識合意者輒密加汲引執政侍從可階而升王黼以父</hi>
　<hi>事之稱為恩府先生蔡京父子亦諂附焉都人目為隠相所領職局至數十百</hi>建徳軍清溪<lb/>
<pb n="KR2b0034_WYG_015-22a"/>
　民方臘作亂<hi>清溪民方臘世居縣揭村託左道以惑衆初唐永徽中睦州女子陳碩真反自</hi>
　<hi>稱文佳皇帝故其地相傳有天子基臘因益得憑籍以自信縣境梓桐幇源諸洞皆落山谷幽險處民物</hi>
　<hi>繁夥有漆楮杉材之饒富商巨賈多徃來臘有漆園造作局屢酷取之臘怨而未敢發時朱勔領應奉局</hi>
　<hi>於蘇花石之擾比屋致怨臘因民不忍隂聚貧乏游手之徒以誅勔為名起作亂自號聖公建元永樂置</hi>
　<hi>官吏將帥以巾飾為别自紅巾而上凡六等無弓矢介胄唯以鬼神詭袐事相扇訹焚室廬掠金帛子女</hi>
　<hi>誘脅良民為兵人安於太平不識兵革聞金鼔聲即斂手聴命不旬日聚衆至數萬兩浙都監蔡遵顔坦</hi>
　<hi>撃之皆敗死於息坑</hi>十一月余深罷<hi>時福建以取花果擾民深為言之帝不悦出知福州</hi>
　以王黼為少保太宰<hi>初蔡京致仕黼陽順人心悉反其所為四方翕然稱為賢相及</hi>
<pb n="KR2b0034_WYG_015-22b"/>
　<hi>拜太宰遂乘髙為邪多蓄子女玉帛自奉僣擬禁省因請置應奉局自兼提領中外名錢皆許擅用竭天</hi>
　<hi>下財力以供費官吏承望風㫖凡四方水土珍異之物悉苛取於民進帝所者不能什一餘皆入於黼家</hi>
　十二月方臘陷建徳軍歙衢杭州以童貫為江淮荆<lb/>
　浙宣撫使帥師討之<hi>臘攻陷青溪遂陷睦歙州東南將郭師中戰死遂南攻衢殺郡</hi>
　<hi>守彭汝方北掠新城桐廬富陽諸縣進逼杭州郡守趙霆棄城走州即陷殺制置使陳建㢘訪使趙約縱</hi>
　<hi>火六日死者不可勝計凡得官吏必斷臠支體探其肺腸或熬以膏油叢鏑亂射備盡楚毒以償怨心警</hi>
　<hi>奏至京師時方聚兵以圖北伐王黼匿不以聞於是凶焰日熾附者益衆東南大震淮南發運使陳遘上</hi>
　<hi>言臘衆强東南兵弱乞調京畿兵及鼎灃槍牌手兼程以來使不至滋蔓帝得疏始大驚乃罷北伐之議</hi>
<pb n="KR2b0034_WYG_015-23a"/>
　<hi>而以童貫為宣撫使譚稹為兩浙制置使率禁旅及秦晉蕃漢兵十五萬討之</hi>以鄭居中權<lb/>
　樞宻院事○封真臘金裒賔深為真臘國王<hi>真臘一名占臘</hi>
　<hi>在占城南東際海地方七千里有戰象二十萬政和中始通中國至是遣郎將麾臘摩秃防來朝詔封之</hi>
　<hi>比占城</hi>
<hi>辛丑</hi>三年<hi>遼保大元年/金天輔五年</hi>春正月鄧洵武卒<hi>鄧氏自綰以来世濟其姦而洵</hi>
　<hi>武阿蔡京尤甚京之敗亂天下禍源自洵武始</hi>童貫至蘇州承詔罷蘇杭州<lb/>
　造作局及御前綱運并木石彩色等場<hi>初帝以東南之事付童貫且曰</hi>
　<hi>如有急即以御筆行之貫至吳見民困花石之擾衆言賊不亟平坐此耳貫即命其僚董耘作手詔罪已</hi>
<pb n="KR2b0034_WYG_015-23b"/>
　<hi>罷進奉諸局場而帝亦黜朱勔父子弟姪之在職者吳民大悦</hi>方臘陷婺州○二月<lb/>
　罷方田○罷天下學校三舍法<hi>及宗學辟雍諸路提舉學事官</hi>方臘<lb/>
　陷處州○淮南盜宋江宼京東州郡至海州張叔夜<lb/>
　敗之江乃降<hi>宋江起河朔轉掠十郡官軍莫敢攖其鋒聲言将至海州知州張叔夜使間者</hi>
　<hi>覘所向江徑趨海濵刼掠以鉅舟十餘載鹵獲叔夜募死士得千人設伏近城而出輕兵距海誘之戰先</hi>
　<hi>匿壮卒海旁伺兵合舉火焚其舟賊聞之皆無鬭志伏兵乘之擒其副賊江乃降初知亳州侯蒙上書言</hi>
　<hi>江以三十六人横行齊魏官軍數萬無敢抗者其才必過人今清溪盜起不若赦江使討方臘以自贖不</hi>
　<hi>許</hi>方臘寇秀州官軍敗之<hi>臘将方七佛引衆六萬攻秀州統軍王子武乘城固</hi>
<pb n="KR2b0034_WYG_015-24a"/>
　<hi>守已而大軍至合擊賊斬首九千築京觀五賊還據杭州</hi>遼主殺其文妃蕭氏南面<lb/>
　都統耶律伊都叛降於金<hi>遼主有四子長曰趙王實訥埒次曰晉王額嚕温次曰秦王定</hi>
　<hi>次曰許王晉王文妃蕭氏色色所生出為大丞相耶律隆運後性樂道人善而矜人不能一時號為長者</hi>
　<hi>及長積有人望内外歸心女直作亂境内郡縣所失幾半而遼主畋遊不恤忠臣多被踈斥文妃作歌諷</hi>
　<hi>諫遼主見而銜之樞密使蕭奉先元妃之兄而秦王許王之舅也以國人屬意晉王恐秦王不得立因潜</hi>
　<hi>圖之文妃姊適耶律達哈拉妹適耶律伊都一日其姊若妺俱㑹軍前奉先諷人誣文妃與駙馬蕭昱及</hi>
　<hi>伊都達哈拉等謀立晉王而尊遼主為太上皇遼主遂誅蕭昱達哈拉等而賜文妃死獨未忍加罪晉王</hi>
　<hi>伊都在軍中聞文妃等死大懼即率千餘騎叛降於金遼主遣蕭錫黙蕭徳恭耶律特哩衮蕭和尚等將</hi>
<pb n="KR2b0034_WYG_015-24b"/>
　<hi>兵追之及諸閭山縣伊都等謀曰主上信蕭奉先言奉先視吾輩蔑如也伊都乃宗室豪俊常不肯為奉</hi>
　<hi>先下若擒伊都他日吾黨皆伊都也不若縱之還即紿曰追襲不及奉先既見伊都之亡恐後日諸校亦</hi>
　<hi>叛乃驟加錫黙等爵賞以結其心伊都至金金主見之因詔咸州都統司曰自伊都来灼見遼國事宜已</hi>
　<hi>決議親征其治軍以俟師期毋怠</hi>以陳遘為江淮經制使<hi>命遘經制七路治於杭州</hi>
　<hi>以供餽餉遘以財用不給創議度公私出納量増其贏號經制錢遂為東南七路之害</hi>夏四月<lb/>
　童貫執方臘歸於京師<hi>二月童貫譚槙前鋒至青河堰水陸並進臘復焚官舍府庫民居乃</hi>
　<hi>宵遁還淳安幇源洞諸將劉延慶王禀王渙楊惟忠辛興宗王淵等相繼至盡復所陷城四月貫等合兵</hi>
　<hi>撃臘於幇源洞臘衆尚二十萬與官軍力戰而敗深據巖屋為三窟諸將莫知所入王淵禆将韓世忠潜</hi>
<pb n="KR2b0034_WYG_015-25a"/>
　<hi>行溪谷問野婦得徑即挺身仗戈直前渡險數里𢷬其穴格殺數十人擒臘以出辛興宗領兵截洞口掠</hi>
　<hi>其俘遂為己功併取臘妻子及偽相方肥等五十二人於梓峒石穴中殺賊七萬其黨皆潰臘凡破六州</hi>
　<hi>五十二縣戕平民二百萬所掠婦女自賊洞逃出躶而縊於林中者相望百餘里</hi>五月以鄭<lb/>
　居中領樞宻院○大蝗○安置御史中丞陳過庭於<lb/>
　黄州<hi>過庭以睦寇竊發上言致寇者蔡京養寇者王黼竄二人則寇自平又言朱勔父子本刑餘小</hi>
　<hi>人交結權近竊取名器罪惡盈積宜昭正典刑以謝天下三人聞而憾之遂陷以不舉劾之罪罷知蘄州</hi>
　<hi>未半道責黄州安置</hi>金赫嚕卒○閏月復應奉局命玉黼梁師<lb/>
　成領之<hi>方臘既平王黼言於帝曰臘之起由茶鹽法也而童貫入姦言歸過陛下帝怒遂復諸應</hi>
<pb n="KR2b0034_WYG_015-25b"/>
　<hi>奉局朱勔復得志矣</hi>秋七月廢純滋等十二州○黑眚見於禁<lb/>
　中<hi>元豐末嘗有物大如席夜見寢殿上而神宗崩元符末又見哲宗崩至大觀間漸晝見政和以来大</hi>
　<hi>作每得人語聲則出先若列屋摧倒之聲其形僅丈餘彷彿如電金眼行動硜硜有聲黑氣蒙之不大了</hi>
　<hi>了氣之所及腥血四灑兵刃皆不能施又或變人形亦或為驢晝夜出無時遇冬則罕見多在掖庭宫人</hi>
　<hi>所居之地亦嘗及内殿後習以為常人亦不大怖至是寢少時洛陽府畿内忽有物如人或蹲踞如犬其</hi>
　<hi>色正黑不辨眉目始夜則掠小兒食之後雖白晝入人家為患所至喧然不安謂之黑漢有力者夜執槍</hi>
　<hi>自衞亦有託以作過者二年乃息云</hi>八月加宦者童貫太師封楚國公<lb/>
　<hi>賞平方臘功也</hi>方臘伏誅<hi>改睦州為嚴州歙州為徽州</hi>九月加王黼少傅<lb/>
<pb n="KR2b0034_WYG_015-26a"/>
　鄭居中少師○詔宦者李彦括民田於京東西路<hi>初胥</hi>
　<hi>吏杜公才獻策於内侍太傅楊戩立法索民田契自甲之乙乙之丙展轉究尋至無可證則度地所出増</hi>
　<hi>立賦租始於汝州浸淫於京東西淮西北括廢堤棄堰荒山退灘及大河淤流之處皆勒民主佃額一定</hi>
　<hi>後雖衝蕩回復不可減號為西城所梁山濼古鉅野澤綿亘數百里濟鄆數州賴其蒲魚之利亦立租筭</hi>
　<hi>船納直犯者盜執之一邑率於常賦外増租錢至十餘萬緡水旱蠲税此不得免擢公才為觀察使至是</hi>
　<hi>戩死以内侍李彦繼之彦天資狠愎宻與王黼表裏置局汝州臨事愈劇凡民間美田使他人投牒告陳</hi>
　<hi>皆指為天荒雖執印劵皆不省魯山闔縣盡括為公田焚民故劵使田土輸租佃本業訴者輒加威刑致</hi>
　<hi>死者千萬公田既無二税轉運使亦不為奏除悉均諸别州京東西提舉官及京東州縣吏劉寄任輝彦</hi>
<pb n="KR2b0034_WYG_015-26b"/>
　<hi>李士漁王滸毛孝立王隨江惇吕坯錢棫宋憲皆助彦為虐如奴事主民不勝忿痛前執政冠帶操笏迎</hi>
　<hi>謁馬首而彦處之自如發物供奉大抵類朱勔凡竹數竿用一大車牛驢數十頭其數無極皆責辦於民</hi>
　<hi>經時閲月無休息期農不得之田牛不得耕墾殫財靡芻力竭餓死或自縊轅軛間如龍鱗薜茘一本輦</hi>
　<hi>致之費踰百萬喜賞怒刑禍福轉手因之得美官者甚衆潁昌兵馬鈐轄范寥不為取竹彦誣以刋蘇軾</hi>
　<hi>詩文于石為十惡竟坐勒停彦所至州郡倨坐堂上監司郡守不敢抗禮有言于帝梁師成適在旁抗聲</hi>
　<hi>曰王人雖㣲序於諸侯之上豈足為過言者懼不敢復言</hi>冬十月詔童貫復領陜<lb/>
　西河東河西路宣撫使○十一月馮熈載罷○以張<lb/>
　邦昌為中書侍郎王安中李邦彦為尚書左右丞<hi>邦彦</hi>
<pb n="KR2b0034_WYG_015-27a"/>
　<hi>本銀工子也俊爽美風姿為文敏而工然生長閭閻習猥鄙事應對便捷善謳謔能蹴鞠每綴街市俚語</hi>
　<hi>為詞曲人爭傳之自號李浪子以善事中人爭薦譽之累擢翰林承㫖進右丞</hi>伊都以金舎<lb/>
　音侵遼中京<hi>初耶律伊都奔金金尼瑪哈言于金主曰遼主失徳中外離心我朝興師大業</hi>
　<hi>已定而根本弗除後必為患今乘其釁可襲取之天時人事不可失也金主然之乃命諸部戒備軍事至</hi>
　<hi>是尼瑪哈復言曰諸軍久駐人思自奮馬亦壮健宜乘此時進取中原羣臣言時方寒金主不聴竟用尼</hi>
　<hi>瑪哈計以舎音都統内外諸軍富嘉努尼瑪哈鄂特本斡里雅布富勒呼等副之伊都為鄉導以遼遼中</hi>
　<hi>京大定府</hi>以孔端友襲封衍聖公<lb/>
<hi>壬寅</hi>四年<hi>遼保大二年金天輔六年</hi>春正月加蔡攸少保梁師成開府<lb/>
<pb n="KR2b0034_WYG_015-27b"/>
　儀同三司○金舎音陷遼中京及澤州遼主田于鴛<lb/>
　鴦濼伊都以金人襲之遼主殺其子晉王額嚕温遂<lb/>
　走雲中遺玉璽于桑乾河<hi>金陷中京遂下澤州遼主時獵于鴛鴦濼伊都與羅</hi>
　<hi>索奄至遼主憂甚樞宻使蕭奉先曰伊都乃王子班之苗裔此來欲立甥晉王耳若為社稷計不惜一子</hi>
　<hi>明其罪誅之可不戰而伊都自回矣㑹耶律薩巴等復謀立額嚕温事覺遼主召樞宻使蕭達爾丹等議</hi>
　<hi>曰反者必以此兒為名若不除去何以獲安達爾丹唯唯竟無一言申理遼主乃遣人縊之或勸額嚕温</hi>
　<hi>亡額嚕温曰安忍為蕞爾之軀而失臣子之節遂就死遼主素服三日耶律薩巴等皆伏誅額嚕温素有</hi>
　<hi>人望諸軍聞其死無不流涕由是人心解體伊都引金兵逼遼主行宫遼主率衞士五千餘騎自鴛鴦濼</hi>
<pb n="KR2b0034_WYG_015-28a"/>
　<hi>幸雲中遺傳國璽於桑乾河初秦始皇得藍田玉作傳國寳六面螭紐其正面刻文曰受命于天既夀永</hi>
　<hi>昌魚鳥篆也秦王子嬰奉以降漢至王莽篡漢平帝皇后投璽于殿階螭角微玷至獻帝失之孫堅得於</hi>
　<hi>井中傳至孫權以歸於魏魏文帝隸刻肩際曰大魏受漢傳國之寳傳晉宋齊梁陳隋唐五代至石晉亡</hi>
　<hi>歸之於遼興宗重熈七年試進士以有傳國寳者為正統命題至是失之遼主以金師為憂蕭奉先曰女</hi>
　<hi>真雖能攻我中京終不能逺離故土越三千里直擣雲中也</hi>二月金尼瑪哈敗遼<lb/>
　奚王實黙于北安州遂陷其城○三月金尼瑪哈襲<lb/>
　遼主行營遼主走夾山蕭奉先伏誅<hi>金尼瑪哈練兵北安遣古新畧</hi>
　<hi>近地獲遼護尉實訥埒始知遼主獵於鴛鴦濼殺其子晉王衆心益離西北西南兩路兵馬皆弱不可用</hi>
<pb n="KR2b0034_WYG_015-28b"/>
　<hi>尼瑪哈使諾延温都伊喇保報舎音曰遼主窮迫於山西猶事田獵不惜危亡自殺其子臣民失望攻取</hi>
　<hi>之策幸速見諭若有異議此當以偏師討之即整兵瑪以俟舍音意未決鄂特本勸從之舎音乃出青嶺尼</hi>
　<hi>哈出瓢嶺期㑹于羊城濼三月遼主聞金師将出嶺西遂趨白水濼尼瑪哈以精兵六千襲之遼主至努</hi>
　<hi>克特倉金兵將近計不知所出蕭奉先請趨夾山遼主遂乘輕騎入夾山既至始悟奉先之不忠怒曰汝</hi>
　<hi>父子誤我至此今欲誅汝何益於事恐軍心忿怒爾曹避敵茍安禍必及我其勿從行奉先下馬哭拜而</hi>
　<hi>去行未數里左右執其父子縛送金兵金人斬其長子昻以奉先及其次子昱械送金主道遇遼軍奪以</hi>
　<hi>歸國並賜死</hi>遼主逐其樞宻使蕭達爾丹<hi>遼主居夾山侍衞俱亡元妃蕭</hi>
　<hi>氏逹爾丹之姑也謂達爾丹曰爾任國事致君如此何以生為達爾丹但謝罪而已明日遼主怒逐之為</hi>
<pb n="KR2b0034_WYG_015-29a"/>
　<hi>耶律髙善努所執送諸金人達爾丹伺守者怠脱身亡歸復為耶律糾堅所得送之耶律淳達爾丹自知不</hi>
　<hi>免絶食死</hi>帝臨太學○遼李處温等以秦晉國王淳稱帝<lb/>
　于燕京降封遼主為湘隂王奉表乞附于金金人不<lb/>
　許<hi>遼主之走雲中也留南府宰相張琳參知政事李處温與秦晉國王淳守燕京處温聞遼主入夾山</hi>
　<hi>數日命令不通即與族弟處能及子奭外假怨軍内結都統蕭幹謀立淳處温邀張琳白其事琳曰攝政</hi>
　<hi>則可即真則不可處温曰今日之事天意人心已定豈可易也琳不敢執遂與諸大臣耶律達實左企弓</hi>
　<hi>虞仲文曹義勇康公弼集蕃漢百官諸軍及父老數萬人詣淳府引唐靈武故事勸進淳不許處温等曰</hi>
　<hi>主上蒙塵中原擾擾若不立王百姓何歸宜熟計之淳方出李奭持赭袍被之令百官拜舞山呼淳驚駭</hi>
<pb n="KR2b0034_WYG_015-29b"/>
　<hi>再三辭不獲已而從之羣臣上尊號曰天錫皇帝建元天福以妻蕭氏普賢女為徳妃加處温守太尉左</hi>
　<hi>企弓守司徒曹義勇知樞宻院事虞仲文參知政事張琳守太師李處能直樞宻院李奭為少府少監餘</hi>
　<hi>與計謀者授官有差以蕭幹為北院樞宻使駙馬都尉蕭旦知樞宻院事奚和勒博知北院樞宻事軍旅</hi>
　<hi>之事悉委達實遙降遼主為湘隂王遂據有燕雲平及上京遼西六路遼主所有沙漠以北西南西北路</hi>
　<hi>兩都招討府諸蕃族而已淳遣使報宋免歳幣結好亦遣使奉表于金乞為附庸金人不報耶律達實者</hi>
　<hi>太祖八世孫通遼漢字善騎射登進士第累擢翰林學士承㫖遼謂翰林為林牙故稱達實林牙云</hi>遼<lb/>
　主淳改怨軍為常勝軍○金尼瑪哈陷遼西京<hi>金人攻西</hi>
　<hi>京大同府遼耿守忠救之敗績尼瑪哈摩囉歡鄂特本等繼至尼瑪哈率麾下自其中衝擊使餘兵去馬從</hi>
<pb n="KR2b0034_WYG_015-30a"/>
　<hi>旁射之守忠大敗其衆殱焉西京遂陷西路州縣部族皆降金</hi>以童貫為河北河東<lb/>
　路宣撫使蔡攸為副使帥師巡北邊以應金<hi>朝廷既與金人</hi>
　<hi>約夾攻遼以復燕雲蔡京童貫主之鄭居中力陳不可謂京曰公為大臣國之元老不能守兩國盟約輒</hi>
　<hi>造事端誠非廟筭京曰上厭歳幣五十萬故爾居中曰公獨不思漢世和戎用兵之費乎使百萬生靈肝</hi>
　<hi>腦塗地公實為之由是議寢及金數敗遼兵童貫乃復乞舉兵居中又言不宜幸災而動待其自斃可也</hi>
　<hi>時睦寇初平帝亦悔於用兵王黼獨言曰中國與遼雖為兄弟之那然百餘年間彼之所以開邊慢我者</hi>
　<hi>多矣且兼弱攻昧武之善經也今而不取燕雲女真即强中原故地将不復為我有帝遂決意治兵黼於</hi>
　<hi>三省置經撫房専治邊事不關樞密括天下丁夫訃口出筭得錢六千二百萬緡以充用黼専領其事他</hi>
<pb n="KR2b0034_WYG_015-30b"/>
　<hi>執政皆不得預黼又遺童貫書曰太師若北行願盡死力㑹聞耶律淳自立乃以貫為宣撫使蔡攸副之</hi>
　<hi>勒兵十五萬巡北邊以應金且招諭幽燕攸童騃不習事謂功業可唾手致入辭之日二美嬪侍帝側攸</hi>
　<hi>指而請曰臣成功歸乞以是賞帝笑而弗責先是童貫欲圖北方與熈河鈐轄趙隆論之隆極言其不可</hi>
　<hi>貫曰君能共此當有殊拜隆曰隆武夫豈敢干賞以敗祖宗二百年之好異時起釁萬死不足謝責貫心</hi>
　<hi>不悦</hi>夏四月置補校文籍局<hi>詔置補完校正文籍局録三館書置宣和殿及太清</hi>
　<hi>樓袐閣又令郡縣訪遺書</hi>金使圖克坦烏濟來議師期○金棟摩羅<lb/>
　索陷遼天徳雲内寧邊東勝等州獲阿蘇以歸<hi>阿蘇至金</hi>
　<hi>金主杖而釋之</hi>遼西南面招討使耶律佛騰降于金○遼主<lb/>
<pb n="KR2b0034_WYG_015-31a"/>
　奔額蘇倫<hi>遼主既失西京及沙漠以南部族遂遁于額蘇倫金古新追之不及北部瑪克實贐</hi>
　<hi>馬駞食羊都統瑪古收集散亡㑹于額勒錦</hi>五月童貫帥師伐遼敗績于<lb/>
　白溝貫退保雄州貶都統制种師道為右衞將軍致<lb/>
　仕<hi>貫至髙陽關用知雄州和詵計降黄榜及旗述弔民伐罪之意且云若有豪傑能以燕京來獻者即</hi>
　<hi>除節度使遂命都統制种師道盡護諸将分道進兵師道諫曰今日之舉譬如盜入鄰家不能救又乘之</hi>
　<hi>而分其室焉無乃不可乎貫不聴分兵為兩道師道總東路之兵趨白溝辛興宗總西路之兵趨范村耶</hi>
　<hi>律淳聞之遣耶律違實蕭幹禦之師道次白溝遼人譟而前師道前軍統制楊可世敗績士卒多傷師道</hi>
　<hi>先令人持一巨梃自防賴以不大敗退師雄州遼人追撃至于城下辛興宗亦敗于范村帝聞兵敗而懼</hi>
<pb n="KR2b0034_WYG_015-31b"/>
　<hi>詔班師遼使來言曰女真之背本朝亦南朝之所甚惡也今射一時之利棄百年之好恃强矯之隣基他</hi>
　<hi>日之禍謂為得計可乎救災恤隣古今通義惟大國圖之貫不能對种師道復請許之和貫不納而密劾</hi>
　<hi>師道助賊王黼怒責授師道右衞将軍致仕</hi>嗣濮王仲御卒以其弟仲爰<lb/>
　嗣○六月遼主淳死蕭幹等尊淳妻蕭氏為太后主<lb/>
　國事遙立秦王定為帝<hi>淳寢疾聞遼主傳檄天徳雲内朔武應蔚等州合諸蕃精</hi>
　<hi>騎五萬約以八月入燕并遣人問勞索衣裘茗藥淳甚驚命北南面大臣議而李處温蕭幹等有迎秦王</hi>
　<hi>定拒湘隂王之説集蕃漢百官議之從其議者東立惟南面行營都部署耶律寧西立處温問故寧曰天</hi>
　<hi>祚果能以諸蕃兵大舉奪燕則是天數未盡豈能拒之否則秦湘父子也拒則皆拒自古安有迎子而拒</hi>
<pb n="KR2b0034_WYG_015-32a"/>
　<hi>其父者處温等相顧微笑以寧扇亂軍心欲殺之淳欹枕長歎曰彼忠臣也焉可殺天祚果來吾有死爾</hi>
　<hi>復何面目相見耶已而淳死年六十蕭幹等乃立淳妻徳妃蕭氏普賢女為皇太后主軍國事奉遺命遙</hi>
　<hi>立秦王定為帝蕭后遂稱制改元徳興諡淳為孝章皇帝廟號宣宗𦵏于燕西之香山</hi>遼李處<lb/>
　温伏誅<hi>遼主淳疾亟時自知不起密授處温番漢馬步軍都元帥意將屬以後事及蕭幹等召宰</hi>
　<hi>執入議處温稱疾不至隂聚勇士為備紿云奉密㫖防他變淳死蕭后聴政幹以后命召處温至以時方</hi>
　<hi>多難未即加誅但追毁元帥劄子處温懼禍即落髮為僧尋有永凊人傅遵説隨郭藥師入燕被擒具言</hi>
　<hi>處温嘗遺易州富民趙履仁書達宋將童貫欲為内應挟蕭后納土歸宋后執處温問之處温曰臣父子</hi>
　<hi>於宣宗有定策功宜世䝉宥容可使因讒獲罪后曰誤秦晉國王者皆汝父子向使秦晉國王如周公則</hi>
<pb n="KR2b0034_WYG_015-32b"/>
　<hi>終享親賢之名于後世汝何功之有并數其前罪惡數十處温無以對乃賜死臠其子奭而磔之籍其家</hi>
　<hi>得錢七萬緡金玉寳器稱是皆為宰相數月間所取遼人快之</hi>夏人救遼金斡魯襲<lb/>
　敗之于宜水<hi>夏主使李良輔将兵三萬救遼次于天徳之野谷金将斡魯羅索敗之于宜水</hi>
　<hi>追至野谷澗水暴至夏人漂沒者不可勝計</hi>秋七月詔童貫伐遼以劉延<lb/>
　慶為河北河東宣撫都統制<hi>王黼聞耶律淳死復命童貫蔡攸治兵以河陽</hi>
　<hi>三城節度使劉延慶代种師道為都統制</hi>八月金主旻襲遼主于實納圗<lb/>
　遼主敗走<hi>金舎音使斡里雅布言于金主曰今雲中新定諸路遼兵尚數萬遼主在隂山天徳之</hi>
　<hi>間而聶哷自立于燕京新降之民其心未固諸将望幸軍中金主從之既而聞遼主在大魚濼乃自将精</hi>
<pb n="KR2b0034_WYG_015-33a"/>
　<hi>兵萬人襲之普嘉努斡里雅布率兵四千為前鋒晝夜兼行馬多疲乏追及遼主于實納圖軍士至者纔千</hi>
　<hi>人遼兵二萬五千方治營壘普嘉努與諸將議耶律伊都曰我軍未集人馬疲劇未可戰也斡里雅布既</hi>
　<hi>追及遼主而不亟戰日入而遯則無及矣遂戰短兵接遼兵圍之數重副統軍蕭迪里諭軍士以君臣之</hi>
　<hi>義於是士皆殊死戰遼主謂斡里雅布兵少必敗遂與妃嬪皆自髙阜下平地觀戰伊都指遼主日月旗以</hi>
　<hi>示諸将曰此遼主麾盖也若萃而薄之可以得志斡遼里雅布等遂以騎兵馳赴之遼主望見大驚即遯去</hi>
　<hi>主兵遂潰斡里雅布等還金主曰遼主去不逺盍亟追之斡里雅布以騎兵千餘追之至諤勒哲圖遼主棄輜</hi>
　<hi>重而遁蕭迪里被執</hi>九月朝散郎宋昭上書諫伐遼詔編管于<lb/>
　海州<hi>昭上書極言遼不可攻金不可隣異時金必敗盟為中國患乞誅王黼童貫趙良嗣等且曰兩</hi>
<pb n="KR2b0034_WYG_015-33b"/>
　<hi>國之誓敗盟者禍及九族陛下以孝理天下其忍忘列聖之靈乎陛下以仁覆天下其忍置河北之民於</hi>
　<hi>塗炭之中而使肝腦塗地乎王黼大惡之除昭名編管海州</hi>金使圗克坦烏色來<lb/>
　<hi>金人聞童貫舉兵恐宋徑取燕而歳幣不可得乃遣使來議師期</hi>髙麗王俁卒子楷<lb/>
　立<hi>初髙麗之俗兄終弟及俁卒諸弟争國其相李資深立俁子楷詔遣路允迪弔祭先是俁求醫於朝</hi>
　<hi>詔二醫徃留二年而還楷語之曰聞朝廷将用兵于遼遼兄弟之國存之足為邊扞女真乃勁敵不可交</hi>
　<hi>也業已然願二醫歸報天子宜早為備醫還奏之然已無及矣</hi>趙良嗣如金<hi>報使也且言不</hi>
　<hi>負初約</hi>遼涿州留守郭藥師以城來降<hi>常勝軍帥郭藥師為涿州留守</hi>
　<hi>以蕭幹専政國人多貳謂所部曰天祚失國女直不綱宋天子重兵壓境此男兒取金印時也遂擁所部</hi>
<pb n="KR2b0034_WYG_015-34a"/>
　<hi>八千人奉涿州來降童貫受之以聞詔授恩州觀察使以兵隸劉延慶</hi>遼易州守將髙<lb/>
　鳯以城來降○冬十月改遼燕京為燕山府西京為<lb/>
　雲中府<hi>詔山前收復州縣合置監司以燕山府路為名山後别名雲中府又賜涿州日涿水郡威</hi>
　<hi>行軍檀州曰横山郡鎮逺軍平州曰漁陽郡撫寧軍易州曰遂武郡營州曰平盧郡順州曰順興郡薊州</hi>
　<hi>曰廣川郡景州日欒川郡并燕山府為山前九州雲中府路則領武應朔蔚奉聖歸化儒媯并雲中府所</hi>
　<hi>謂山後九州也</hi>童貫使劉延慶及郭藥師帥師伐遼藥師敗<lb/>
　績于燕山延慶退保雄州<hi>童貫遣劉延慶郭藥師將兵十萬出雄州以藥師為</hi>
　<hi>鄉導渡白溝延慶軍無紀律藥師諫曰今大軍䟦隊行而不設備若敵人置伏邀擊首尾不相應則望塵</hi>
<pb n="KR2b0034_WYG_015-34b"/>
　<hi>決潰矣不聴至良鄉遼蕭斡率衆來拒延慶與戰而敗次于涿州與蕭幹對營閉壘不出藥師曰幹兵不</hi>
　<hi>過萬人今悉力拒我燕山必虚願得竒兵五千倍道襲之城可得也請令公之子三將軍簡師為後繼延</hi>
　<hi>慶許之三将軍謂光世也己酉延慶遣大將髙世宣楊可世與藥師帥兵六千夜半渡盧溝倍道而進質</hi>
　<hi>明遼常勝軍帥甄五臣領五千騎奪迎春門以入藥師等繼至下令納燕人降而盡殺契丹雜衆藥師遣</hi>
　<hi>人諭蕭后使趣降蕭后密報蕭幹幹舉精甲三千還燕巷戰光世渝約不至藥師失援而敗與可世棄馬</hi>
　<hi>縋城而出死傷過半世宣死焉延慶營于盧溝南幹分兵斷餉道擒䕶糧将王淵得漢軍二人蔽其目留</hi>
　<hi>帳中夜半偽相語曰聞漢軍十萬壓吾境吾師三倍敵之有餘當分左右翼以精兵衝其中左右翼為應</hi>
　<hi>舉火為期殱之無遺既言乃隂逸一人歸報宋師聞之以為信然明旦延慶見火起以為敵至即燒營而</hi>
<pb n="KR2b0034_WYG_015-35a"/>
　<hi>遁士卒蹂踐死者百餘里幹因縱兵追至涿水而去自熈豐以來所儲軍實殆盡退保雄州燕人知宋之</hi>
　<hi>無能為作賦及歌詩以誚之</hi>以蔡攸為少傅判燕山府○十一月<lb/>
　金使李靖來言燕地十二月趙良嗣如金求營平灤<lb/>
　三州<hi>初朝廷與金約但求石晉賂契丹故地而不思平營灤三州非晉賂乃劉仁恭所獻以求援者</hi>
　<hi>王黼欲併得之金主不肯及趙良嗣徃金主使普嘉努責良嗣以出兵失期且云今更不論元約特與燕</hi>
　<hi>京六州二十四縣謂薊景檀順涿易也良嗣言元約山前山後十七州今乃如此信義安在抗辨數四金</hi>
　<hi>人不從良嗣乃與其使李靖偕來止許山前六州帝復遣良嗣送之且求營平灤三州之地</hi>郭藥<lb/>
　師及遼蕭幹戰于永清敗之詔加藥師武泰軍節度<lb/>
<pb n="KR2b0034_WYG_015-35b"/>
　使○金主旻陷遼燕京遼主淳妻蕭氏出奔天徳<hi>童貫</hi>
　<hi>再舉伐燕不克成功懼得罪乃密遣王瓌如金以求先如約夾攻金主遂分三道進兵斡里雅布率兵七千</hi>
　<hi>之都古嚕納出得勝口尼楚赫出居庸關羅索為左翼富勒呼為右翼趣居庸關尼瑪哈趣南暗口達蘭趣</hi>
　<hi>北牛口遼徳妃蕭氏五上表于金求立秦王定金主不許遂以關兵守居庸關戊子金師至關崖石自崩</hi>
　<hi>戍卒多壓死不戰而潰金師度關而南庚寅遼統軍都監髙六等送欵于金金主至燕京髙六等開門待</hi>
　<hi>之遂自南門入使尼楚赫羅索陳于城上金主次于城南遼宰相左企弓參政虞仲文康公弼樞密使曹</hi>
　<hi>義勇張彦忠劉彦宗等奉表降辛夘遼百官詣金主營請罪金主並釋之復命守舊職而遣左企弓等撫</hi>
　<hi>定燕京諸州縣蕭徳妃與蕭斡自古北口趨天徳於是遼五京皆為金有金主遣騎兵送趙良嗣還且獻</hi>
<pb n="KR2b0034_WYG_015-36a"/>
　<hi>遼俘</hi>遼主奔四部族<hi>遼主聞南京陷遂由薩里關出居四部族詳衮之家</hi>萬歳山<lb/>
　成更名曰艮嶽<hi>山周十餘里其最髙一峯九十步上有亭曰介分東南二嶺直接南山山</hi>
　<hi>之東有萼緑華堂書館八仙館紫石巖棲真嶝覽秀軒龍吟堂山之南則夀山兩峯並峙有鴈池噰噰亭</hi>
　<hi>北直絳霄樓山之西有藥寮西荘巢雲亭白龍沜濯龍峽蟠秀練光跨雲亭羅漢巖又西有萬松嶺半嶺</hi>
　<hi>有樓曰倚翠上下設兩關關下有平池鑿大沼沼中作兩洲東為蘆渚浮陽亭西為梅渚雪浪亭西流為</hi>
　<hi>鳯池東出為鴈池中分二館東曰流碧西曰環山有巢鳯閣三秀堂東池後有揮雪<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>復由磴道上至介</hi>
　<hi>亭亭左復有極目亭蕭森亭右復有麗雲亭半山北俯景龍江引江之上流注山間西行為潄瓊軒又行</hi>
　<hi>石間為煉丹凝觀圜山亭下視江際見髙陽酒肆及清澌閣北岸有勝筠庵躡雲臺蕭閒館飛岑亭支流</hi>
<pb n="KR2b0034_WYG_015-36b"/>
　<hi>别為山莊為回溪又於南山之外為小山横亘二里曰芙蓉城窮極巧妙而景龍江外則諸館舍尤精其</hi>
　<hi>北又因瑤華宫火取其地作大池名曰曲江池中有堂曰蓬壺東盡封丘門而止其西則自天波門橋引</hi>
　<hi>水直西殆半里江乃折南又折北折南者過閶闔門為複道通茂徳帝姬宅折北者四五里屬之龍徳宫</hi>
　<hi>既成帝自為艮嶽記以為山在國之艮位故也蔡絛謂初名鳯凰山後因神降其詩有艮嶽排空霄因名</hi>
　<hi>艮嶽朱勔於太湖取石髙廣數丈載以大舟挽以千夫鑿城斷橋毁堰折牐數月乃至㑹初得燕地因號</hi>
　<hi>昭功敷慶神運石立于萬歳山其傍植兩檜一夭矯者名曰朝日升龍之檜一偃蹇者名曰卧雲伏龍之</hi>
　<hi>檜皆玉牌填金字書之巖曰玉京獨秀太平巖峯曰卿雲萬態竒峯又作絳霄樓勢極髙峻在雲霄表盡</hi>
　<hi>工藝之巧其後羣閹興築不已於是山林巖壑日益髙深亭臺樓觀不可稱紀四方花竹竒石咸萃于斯</hi>
<pb n="KR2b0034_WYG_015-37a"/>
　<hi>珍禽異獸無不畢有矣</hi>户部獻今年民數<hi>時天下分為二十六路京府四府三十州</hi>
　<hi>二百五十四監六十三縣一千二百三十四户二千八十八萬二千二百五十八口四千六百七十三萬</hi>
　<hi>四千七百八十四户口視西漢盛時盖有加焉隋唐疆理雖廣而户口皆不及可謂盛矣</hi>
<hi>癸夘</hi>五年<hi>遼保大三年○金天輔七年八月太宗晟天㑹元年</hi>春正月遼奚和勒博<lb/>
　自立為奚帝<hi>金兵入燕知北院樞密事奚王和勒博即箭笴山自立為奚國皇帝改元天復</hi>
　<hi>設奚漢渤海二樞密院改東西節度使為三王分司建官遼主命都統耶律瑪格討之</hi>金使李<lb/>
　靖來趙良嗣如金<hi>金使李靖來議許六州代租錢詔遣良嗣報聘且求西京等州</hi>以<lb/>
　王安中知燕山府詹度郭藥師同知府事<hi>朝廷以金人将歸燕</hi>
<pb n="KR2b0034_WYG_015-37b"/>
　<hi>謀帥臣守之左丞王安中請行王黼賛於帝遂授安中慶逺軍節度使河北河東燕山府路宣撫使知燕</hi>
　<hi>山府郭藥師為檢校少保同知府事詔藥師入朝禮遇甚厚賜以甲第姬妾張水嬉於金明池使觀之命</hi>
　<hi>貴戚大臣更互設宴又召對於後苑延春殿藥師拜庭下泣言臣在北庭聞趙皇如在天上不謂今日得</hi>
　<hi>望龍顔帝深褒稱之委以守燕藥師對曰願效死又令取天祚以絶燕人之望藥師變色言曰天祚故主</hi>
　<hi>也國破出走臣是以降陛下使臣畢命他所不敢辭若使反故主非所以事陛下願以付他人因涕泣如</hi>
　<hi>雨帝以為忠解所御珠袍及二金盆以賜藥師出諭其下曰此非吾功汝輩力也即翦盆分給之燕山府</hi>
　<hi>路轉運使吕頥浩言開邊極逺其勢難守雖窮力竭財無以善後又奏燕山河北五事危急帝怒命貶官</hi>
　<hi>而職任如故</hi>金以遼平州為南京命張㲄留守<hi>遼平州人張㲄為遼</hi>
<pb n="KR2b0034_WYG_015-38a"/>
　<hi>興軍節度使遼主之走山西也平州軍亂殺其節度使蕭廸里㲄撫定亂者州民推㲄領州事天錫帝殂</hi>
　<hi>㲄知遼必亡乃籍丁壯五萬人馬千匹練兵為備蕭徳妃遣時立愛知平州㲄拒弗納金人入燕京訪㲄</hi>
　<hi>情状於康公弼公弼曰㲄狂妄寡謀雖有鄉兵彼何能為示之不疑圖之未晚金人招時立愛赴軍前加</hi>
　<hi>㲄臨海軍節度使仍知平州既而尼瑪哈又欲先下平州擒張㲄公弼曰若加兵是趣之叛也公弼請自</hi>
　<hi>徃覘之遂見㲄㲄曰契丹八路七路已降今獨平州存敢有異志所以未解甲者防蕭幹耳厚賂公弼使</hi>
　<hi>還公弼還言于尼瑪哈曰彼無足慮也乃升平州為南京加㲄試中書門卞平章事判留守事㲄一作覺</hi>
　遼興中歸徳府宜錦乾顯成川豪懿來濕遷潤等州<lb/>
　皆降於金○二月以李邦彦趙野為尚書左右丞○<lb/>
<pb n="KR2b0034_WYG_015-38b"/>
　遼主追廢故秦晉國王淳為庶人殺淳妻蕭氏<hi>蕭徳妃見</hi>
　<hi>遼主于四部族遼主怒殺之追降天錫帝淳為庶人除其屬籍而赦其黨蕭幹奔奚</hi>三月金使<lb/>
　尼楚赫來盧益如金<hi>趙良嗣至燕與金主議燕京西京之地金主曰若宋必欲平灤</hi>
　<hi>等州則并燕京不與汝家矣因以荅書先示良嗣良嗣讀至燕京用本朝兵力攻下其租税當輸本朝良</hi>
　<hi>嗣因曰租税隨地豈有與其地而不與其租税者尼瑪哈曰燕京自我得之則當歸我大國熟計若不早</hi>
　<hi>見與請速追涿易之師無留我疆於是遣李靖等與良嗣偕來靖既入對遂見王黼黼謂靖曰租税非約</hi>
　<hi>也上意以交好之故欲以銀絹充之靖復請去年歳幣帝亦特許之遂命良嗣與靖偕使良嗣至燕謂金</hi>
　<hi>主曰本朝徇大國多矣豈平灤一事不能相從耶金主曰平灤欲作邊鎮不可得也遂議租税金主曰燕</hi>
<pb n="KR2b0034_WYG_015-39a"/>
　<hi>租六百萬止取一百萬不然還我涿易舊疆常勝軍亦當還我我且提兵按邊良嗣曰本朝自以兵下涿</hi>
　<hi>易今乃云爾豈無曲直耶且言御筆許十萬至二十萬不敢擅増乃令良嗣歸報金主謂之曰過半月不</hi>
　<hi>至吾提兵徃矣時左企弓嘗以詩獻金主曰君王莫聴捐燕議一寸山河一寸金故金人欲背初約要求</hi>
　<hi>不已良嗣既還金聞遼主謀復故地乃悉斷盧溝以北橋梁焚次舍以防之良嗣行至雄州以金書逓奏</hi>
　<hi>其略言貴朝兵不克夾攻特因已力下燕所以拘税今據燕管内每年租六百萬貫良嗣等稱御筆許二</hi>
　<hi>十萬以上不敢自専其平欒等州不在許限儻務侵求難終信義仍速追過界之兵王黼欲功之速成乃</hi>
　<hi>請復遣良嗣自雄州再徃使許遼人舊歳幣四十萬之外每歳更加燕京代税錢一百萬緍及議畫疆與</hi>
　<hi>遣使賀正旦生辰置𣙜場交易金主大喜遂使尼楚山赫來盧益等持誓書草來許以燕京及六州來歸而</hi>
<pb n="KR2b0034_WYG_015-39b"/>
　<hi>後諸州及西北一帶接連山川不在許與之限帝曲意從之遣盧益趙良嗣馬宏等持誓書觀之言其字</hi>
　<hi>畫不謹令易之益言帝親書所以示尊崇於大國也金人不聴凡至汴京更易者至數四金人又言近有</hi>
　<hi>燕人趙温訊等逃出南朝須先還方可議交燕地良嗣諭宣撫司縛送温訊於金既至尼瑪哈釋其縛而</hi>
　<hi>用之金人又求糧良嗣許以二十萬石</hi>夏四月金人來歸燕京及涿易<lb/>
　檀順景薊之地童貫蔡攸入燕曲赦河北河東燕雲<lb/>
　路遂班師<hi>金人既遂所欲乃使楊璞以誓書及燕京六州來歸而營平灤三州終以非石晉所</hi>
　<hi>賂契丹之地不預焉詔童貫蔡攸入燕交割庚子貫攸入城時燕之金帛子女職官富民皆為金人所掠</hi>
　<hi>而東唯存空城而已尼瑪哈猶欲止割涿易金主曰海上之盟不可忘也我死汝則為之貫等奏燕城老</hi>
<pb n="KR2b0034_WYG_015-40a"/>
　<hi>幼迎謁焚香稱夀帝為之曲赦兩河燕雲而命即日班師乙巳貫等還</hi>金斡魯及斡里雅<lb/>
　布襲遼主營于青塚獲秦王定及族屬從臣以歸遼<lb/>
　主與戰于白水濼遼師敗績趙王實訥埒復為金人<lb/>
　所獲遼主走雲内乞附于金金人不許<hi>金主以斡魯雅為都統斡里</hi>
　<hi>布副之使襲遼主于隂山青塚之間至居庸關獲林牙耶律達實悉降其衆又獲喀勒扎于白水濼斡魯</hi>
　<hi>使斡里雅布尼楚赫羅索等以兵三千分道襲遼主四月戊戌将至青塚遇泥濘不能進斡里雅布與當海四</hi>
　<hi>騎以繩繋耶律達實使為鄉導遂直趨遼主駐營之地於時遼主徃應州其嬪御諸女見金兵奄至驚駭</hi>
　<hi>欲走斡里雅布命騎下執之有頃斡魯等大軍至秦王許王及諸妃女與太叔和囉噶妃秦晉國王淳次妃</hi>
<pb n="KR2b0034_WYG_015-40b"/>
　<hi>并從臣皆被執獲輜重萬餘乘遼硬寨太保特黙格竊遼主次子梁王雅里及長公主特哩乘軍亂出赴</hi>
　<hi>遼主軍得免羅索尼楚赫獲遼主左右輿帳斡魯兵至薩里門為書招遼主遼主答書請和遼主自金城</hi>
　<hi>來聞金人以所獲東去乃率兵五千餘邀戰于白水長濼斡里雅布以兵千餘敗之遼主遁去金人獲遼主</hi>
　<hi>子趙王實訥埒及傳國寳追奔二十餘里盡得遼主從馬卓哩特黙胡巴爾布達别獲遼牧馬萬四千匹</hi>
　<hi>車八千乘皆獻于金主金主曰此羣臣之功也遂寘傳國寳于懐中東面恭謝天地因録諸將功加賞焉</hi>
　<hi>遼主使牌印郎君穆喇斡持兔紐金印偽請降于金印而西走雲内斡里雅布受之視其文乃元帥燕王之</hi>
　<hi>也斡里雅布復以書招遼主諭以石晉北遷事遼主答書乞為弟若子量賜土地斡里雅布不許</hi>五月<lb/>
　以楊時為邇英殿説書<hi>時入對言于帝曰熙寧之初大臣文六藝之言以行其私</hi>
<pb n="KR2b0034_WYG_015-41a"/>
　<hi>祖宗之法紛更殆盡元祐繼之盡復祖宗之舊熙寧之法一切廢革至紹聖崇寧抑又甚焉凡元祐之政</hi>
　<hi>事著在令甲皆焚之以滅其迹自是分為二黨縉紳之禍至今未殄臣願明詔有司條具祖宗之法著為</hi>
　<hi>綱目有宜于今者舉而行之當損益者損益之元祐熙豐姑置勿問一趨於中而已又言燕雲之師宜退</hi>
　<hi>守内地以省轉輪之勞募邊民為弓弩手以殺常勝軍之勢又乞為宣和㑹計録以周知天下財出入之</hi>
　<hi>數帝首肯之除邇英説書</hi>以收復燕雲加王黼太傅封楚國公鄭<lb/>
　居中太保蔡攸少師封英國公進封童貫徐豫國公<lb/>
　以趙良嗣為延康殿學士居中辭不拜<hi>王黼竭天下之財以北征</hi>
　<hi>僅得七空城至是率百官表賀詔以收復燕雲宰執皆進位而賜王黼玉帶居中自陳無功不拜</hi>詔<lb/>
<pb n="KR2b0034_WYG_015-41b"/>
　王黼總治三省事○遼主奔夏蕭迪里等以梁王雅<lb/>
　里走西北部立為帝<hi>夏主李乾順遣使請遼主臨其國遼主從之中軍都統蕭迪里</hi>
　<hi>等切諫不聴遂渡河次于金蕭軍北遣使冊乾順為夏國皇帝人情惶懼不知所為迪里隂謂耶律烏哲</hi>
　<hi>曰事勢如此億兆離心正我輩効節之秋不早為計奈社稷何乃共刼遼主第二子梁王雅里走西北部</hi>
　<hi>三日遂立為帝改元神厯雅里性寛大惡誅殺獲亡者笞之而已有自歸者即官之因謂左右曰欲附來</hi>
　<hi>歸不附則去何須威逼耶每取唐貞觀政要及林牙勒扎資忠所作治國詩令侍從讀之烏爾古部莭度使吉</hi>
　<hi>徳哷勒部統軍托卜嘉都監圗魯卜等各率其衆來附自是諸部繼至而雅里日漸荒怠好撃鞠特黙格切</hi>
　<hi>諫乃不復出以迪里為樞密使特黙格副之從行有疲困者輒振給之直長保徳諫曰今國家空虚賜賚</hi>
<pb n="KR2b0034_WYG_015-42a"/>
　<hi>若此將何以相給耶雅里怒曰昔畋于福山卿誣獵官今復有此言若無諸部我将何取不納初令羣牧</hi>
　<hi>運鹽濼倉粟而民盜之議籍以償雅里乃自為直每粟一車償一羊三車一牛五車一馬八車一馳左右</hi>
　<hi>曰今一羊易粟二斗且不可得乃償一車雅里曰民有則我有若令盡償民何堪焉</hi>奚和勒博<lb/>
　為其下所殺<hi>和勒博為郭藥師所敗一軍離心其黨耶律阿固齊等遂殺和勒博</hi>六月<lb/>
　遼張㲄以平州來歸<hi>金人以燕地與宋以遼宰相左企弓為中書令虞仲文曹義勇</hi>
　<hi>為樞密使康公弼簽中書省事同燕京大家富民俱東徙燕民流離道路不勝其苦過平州遂入城言於</hi>
　<hi>張㲄曰左企弓不謀守燕使吾民流離無所安集公今臨巨鎮握强兵盡忠於遼必能使我復歸鄉土人</hi>
　<hi>心亦惟公是望㲄遂召諸将領議皆曰聞天祚兵勢復振出沒漠南公若仗義勤王奉迎天祚以圖中興</hi>
<pb n="KR2b0034_WYG_015-42b"/>
　<hi>先責左企弓等叛降之罪而誅之盡歸燕民使復其業而以平州歸宋則宋無不接納平州遂為藩鎮矣</hi>
　<hi>即後日金人加兵内用平山之軍外得宋為之援又何懼焉㲄曰此大事也不可草草翰林學士李石智</hi>
　<hi>而多謀可召與議石至其言與之合㲄乃遣張謙帥五百餘騎傳留守令召左企弓虞仲文曹義勇康公</hi>
　<hi>弼至灤河西岸遣議事官趙袐校徃數企弓等十罪曰天祚播遷夾山不即奉迎一也勸皇叔秦晉國王</hi>
　<hi>僣號二也詆訐君父降封湘隂三也天祚遣知閤王有慶來議事而殺之四也檄書始至有迎秦拒湘之</hi>
　<hi>議五也不謀守燕而降六也不顧大義臣事千金七也根括燕財取悦于金八也使燕人遷徙失業九也</hi>
　<hi>教金人發兵先下平州十也爾有十罪所不容誅企弓等無以對遂皆縊殺之㲄仍稱保大三年畫天祚</hi>
　<hi>像朝夕謁事必告而後行稱遼官秩榜諭燕人復業恒産為常勝軍所占者悉還之燕民既得歸大悦李</hi>
<pb n="KR2b0034_WYG_015-43a"/>
　<hi>石更名安弼偕故三司使髙黨至燕京説王安中曰平州形勝之地張㲄總練之才足以禦金人安燕境</hi>
　<hi>幸招致之毋令西迎天祚北合蕭幹也安中深納之令安弼與黨至汴以聞王黼勸帝納之趙良嗣諫曰</hi>
　<hi>國家新與金盟如此必失其歡後不可悔不聴良嗣坐削五階而詔安中及詹度厚加安撫與免三年常</hi>
　<hi>賦㲄聞之自謂得計</hi>嗣濮王仲爰卒以其弟仲理嗣○鄭居中<lb/>
　卒○以蔡攸領樞密院○秋七月童貫致仕○以譚<lb/>
　稹為河北河東燕山府路宣撫使○禁元祐學術○<lb/>
　八月辛巳朔日有食之○遼蕭幹復景薊州遂伐燕<lb/>
　京及郭藥師戰于峰山幹敗走為其下所殺傳首京<lb/>
<pb n="KR2b0034_WYG_015-43b"/>
　師詔加藥師太尉○金主旻卒弟安班貝勒烏竒<lb/>
　邁立更名晟<hi>金主去燕京六月有疾命尼瑪哈為都統普嘉努幹魯副之駐兵雲中以備遼</hi>
　<hi>而還八月戊申至布圖濼而殂年五十六固倫貝勒鄂舎音等共請烏竒邁即位更名晟改元天㑹以舎音</hi>
　<hi>特本同輔政鄂特本太祖庶長子也九月𦵏太祖於海古勒城西太祖豁達大度知人善任衆樂為用雖不克</hi>
　<hi>滅遼以遺後人然其規摹皆其創始也</hi>冬十月遼主復渡河東居于圗<lb/>
　魯卜部<hi>耶律達實自金來歸遼主責之曰我在汝何敢立淳達實對曰陛下以全國之勢不能一</hi>
　<hi>拒敵棄國逺遁使黎民塗炭即立十淳皆太祖子孫豈不勝乞命于他人耶遼主無以答賜酒食而赦之</hi>
　遼主雅里死蕭迪里等復立耶律珠拉為帝<hi>雅里獵于扎拉</hi>
<pb n="KR2b0034_WYG_015-44a"/>
　<hi>山一日而射黄羊四十狼二十一因致疾殂年三十蕭迪里欲擇可立者耶律烏哲言興宗孫珠拉才徳</hi>
　<hi>純備衆以為然遂立之</hi>張㲄敗金棟摩于兔耳山詔加㲄泰寧<lb/>
　軍節度使<hi>犒賞銀絹數萬</hi>十一月幸王黼第觀芝○貶轉運<lb/>
　使乏上供錢者二十二人○金斡里雅布襲平州張㲄<lb/>
　奔燕山守將張忠嗣張敦固以城降金使入城敦固<lb/>
　殺之<hi>初金聞平州歸宋帥師攻之而敗金主復使斡㑹張里雅布代棟摩斡里雅布遂自廣寧進趨平州</hi>
　<hi>㲄聞宋犒賜将至喜而逺迎斡里雅布乘其無備襲之城中人與戰而敗㲄不得還乃宵奔燕山王安中納</hi>
　<hi>而匿之都統張忠嗣張敦固以平州降金金遣使與敦固入諭城中則殺其使者閉門固守</hi>詔王<lb/>
<pb n="KR2b0034_WYG_015-44b"/>
　安中殺張㲄以畀金人<hi>斡里雅布遣人以納叛來責王安中諱之金人索之益急安</hi>
　<hi>中取貌類㲄者斬其首與之金日非㲄也遂欲以兵攻燕詔安中以㲄與金安中不得已縊㲄殺之函其</hi>
　<hi>首併其二子送於金師於是燕降將及常勝軍士皆泣下郭藥師因宣言曰金人欲㲄即與若求藥師亦</hi>
　<hi>將與之矣當奈何安中奏其言且力求罷自是降將卒皆解體而金人遂用此興師矣</hi>遼主珠<lb/>
　拉及蕭迪里為亂兵所殺○金人來歸武朔州<hi>宋以山後</hi>
　<hi>諸州請于金金主新立將許之㑹尼瑪哈自雲中至言于金主曰先帝征遼之初圖宋協力夾攻故許以</hi>
　<hi>燕地宋人既盟之後請加幣以求山西諸鎮先帝辭其幣而復與之盟曰無匿逋逃無擾邊民今宋數路</hi>
　<hi>招納叛亡厚以恩賞累疏叛人索之童貫不遣盟未期年今已如此萬世守約其可望乎且西鄙未寧割</hi>
<pb n="KR2b0034_WYG_015-45a"/>
　<hi>付山西諸郡則諸軍失屯據之所將有經畧或難持乆請勿與之金主遂遣使止以武朔二州来歸</hi>金<lb/>
　斡里雅布遣使如夏<hi>斡里雅布趨天徳遼耶律慎思降之因言夏國迎䕶遼主渡大河矣斡里</hi>
　<hi>雅布乃以便宜與夏議和其書略曰奉詔有之夏主遼之自出不渝終始危難相救今茲已舉遼國若能</hi>
　<hi>如事遼之日以效職貢當聴其來毋致疑貳若遼主至彼可令執送且許割地盖欲沮其援遼之心也</hi>
　十二月金使髙居慶來<hi>賀正旦也</hi>召王安中為上清寳籙<lb/>
　宫使以蔡靖知燕山府事○金主以其弟舎音為安<lb/>
　班貝勒○金使李靖來<hi>告哀也</hi>
<hi>甲辰</hi>六年<hi>遼保大四年金天㑹二年</hi>春正月置書藝所○連南夫如金<lb/>
<pb n="KR2b0034_WYG_015-45b"/>
　<hi>弔祭也</hi>遼主居于都統耶律瑪古營金人襲之遼主奔烏爾<lb/>
　古徳哷勒部<hi>遼主葉營北走瑪古為金人所執瑪克實迎遼主至其部事之甚謹時從臣乏食咸</hi>
　<hi>以衣易羊至烏爾古徳哷勒部封瑪克實為神裕恱王</hi>夏主遣使稱藩于金金以<lb/>
　邊地畀之<hi>夏得金書遣把里公亮奉誓表請以事遼之禮稱藩於金且受割賜之地尼瑪哈承</hi>
　<hi>制割下寨以北隂山以南伊實扎蘭部圗嚕濼西之地與之</hi>二月以令盪為安定<lb/>
　郡王<hi>令盪秦王徳芳四世孫也</hi>帝耕籍田○李邦彦以父喪去位<lb/>
　○遼耶律達實自立為王率衆西走<hi>遼主時得達實及瑪克實之兵</hi>
　<hi>自謂有天助再謀出兵收復燕雲逹實諫曰自金人初陷長春遼陽則車駕不幸廣平淀而都中京及陷</hi>
<pb n="KR2b0034_WYG_015-46a"/>
　<hi>上京則都燕山及陷中京則幸雲中自雲中而播遷夾山向以全師不謀戰備使舉國漠地皆為金有國</hi>
　<hi>勢至此而方求戰非計也當養兵待時而動不可輕舉遼主不從逹實遂殺知北院樞密事蕭伊遜及坡</hi>
　<hi>里置北南面官屬自立為王率鐵騎二百宵遁而西</hi>三月金人來索糧不與<hi>金遣</hi>
　<hi>使詣宣撫司索趙良嗣所許糧二十萬石譚稹曰二十萬石豈易致耶兼宣撫司未嘗有許糧之文其使</hi>
　<hi>曰去年四月趙良嗣許之矣稹曰良嗣口許豈足憑也遂不與金人由是大怒</hi>皇后親蠶○<lb/>
　閏月金使王阿哈如夏<hi>賜以誓詔也自是兩國信使不絶</hi>夏四月起<lb/>
　復李邦彦為尚書左丞○五月金使髙珠髙興輔來<hi>髙珠</hi>
　<hi>致遺留物興輔告即位</hi>六月金棟摩克平州殺張敦固○秋七<lb/>
<pb n="KR2b0034_WYG_015-46b"/>
　月許亢宗如金<hi>賀即位也</hi>置璣衡所○遼主復取天徳東<lb/>
　勝寧邊雲内等州至武川遇金人戰于昻阿下水而<lb/>
　潰遂走山隂居于伊都谷○八月譚稹罷以童貫領<lb/>
　樞密院為河北河東燕山府路宣撫使○赦<hi>以復燕雲也</hi>
　九月以白時中為特進太宰李邦彦為少宰趙野宇<lb/>
　文粹中為尚書左右丞蔡懋同知樞密院事○更名<lb/>
　艮嶽為夀嶽<hi>以金芝産於艮嶽萬夀峯故也時帝患苑圃之衆力不能支數有厭惡之言由</hi>
　<hi>是羣閹興築之議稍怠</hi>金使烏哲訥來<hi>賀生辰也</hi>冬十月詔毁蘇洵<lb/>
<pb n="KR2b0034_WYG_015-47a"/>
　蘇軾蘇轍黄庭堅文集<hi>詔有收藏習用蘇黄之文者並令焚毁犯者以大不恭論</hi>
　<hi>罪</hi>遼主以圖魯卜部人額爾克為本部節度使<hi>遼主納之額爾克</hi>
　<hi>妻恩克故有是命</hi>十一月王黼有罪詔令致仕<hi>黼位元宰每陪曲宴親為</hi>
　<hi>俳優鄙賤之役以獻笑取悦太子聞而惡之黼以鄆王楷有寵隂為畫奪宗之計未成㑹其家玉芝産堂</hi>
　<hi>柱帝臨觀之而黼第與梁師成連牆穿便門徃来帝始悟其交結狀還宫眷待頓衰李邦彦素與黼不協</hi>
　<hi>隂結蔡攸其毁之㑹中丞何㮚論黼姦邪専横十五事遂詔黼致仕其黨胡松年等皆免</hi>詔蔡攸<lb/>
　講議財利于尚書省罷應奉局<hi>自蔡京以豐亨豫大之説勸帝窮極侈靡</hi>
　<hi>久而帑藏空竭言利之臣殆析秋毫宣和以来王黼専主應奉掊剥横賦以羨為功所入雖多國用日匱</hi>
<pb n="KR2b0034_WYG_015-47b"/>
　<hi>至是宇文粹中上言祖宗之時國計所仰皆有實數量入為出沛然有餘近年諸局務應奉司妄耗百出</hi>
　<hi>若非痛行裁減慮智者無以善後於是詔蔡攸就尚書省置講議財利司除茶法已有定制餘並講究條</hi>
　<hi>上攸請内侍職掌事干宫禁應裁省者委童貫取㫖由是不急之務無名之費悉議裁省帝亦自罷諸路</hi>
　<hi>應奉官吏省六尚歳貢</hi>十二月詔百官遵行元豐法制○復詔<lb/>
　蔡京落致仕領三省事<hi>王黼既致仕朱勔力請用京帝從之京至是四當國目昏</hi>
　<hi>眊不能事事悉決於季子絛凡京所判皆絛為之至代京入奏事絛每造朝侍從已下皆迎揖呫囁耳語</hi>
　<hi>堂吏數十人抱案從後由是恣為姦利竊㺯威柄驟引其婦兄韓梠為户部侍郎媒蘖密謀斥逐朝士創</hi>
　<hi>宣和庫貳貢司四方之金帛與府藏之所儲盡拘括以實之為天子之私財白時中李邦彦等惟奉行文</hi>
<pb n="KR2b0034_WYG_015-48a"/>
　<hi>書而已</hi>河北山東盜起○金使髙居慶來<hi>賀正旦也</hi>
<hi>乙巳</hi>七年<hi>遼保大五年○西遼徳宗耶律達實延慶元年金天㑹三年○是嵗遼亡金代西遼建國</hi>
　春正月遼主如党項二月至應州城東金羅索獲之<lb/>
　以歸<hi>党項小呼嚕遣人請遼主臨其地戊子遼主遂趨天徳過沙漠金兵忽至遼主徒步出走近侍</hi>
　<hi>進珠帽却之乘張仁貴馬得脱至天徳己丑遇雪無禦寒具護衛太保蕭珠展亟以貂裘帽進途次絶糧</hi>
　<hi>蕭珠展進麨與棗遼主欲憩蕭珠展即跪坐倚之假寐蕭珠展輩惟嚙氷雪以濟饑過天徳至夜將宿民</hi>
　<hi>家紿曰偵騎其家知之乃叩馬首跪而大慟潜宿其家居數日嘉其忠遙授以節度使遂趨党項以小呼</hi>
　<hi>嚕為西南面招討使總知軍事二月遼主至應州新城東六十里為金將羅索等所獲遼遂亡史臣曰遼</hi>
<pb n="KR2b0034_WYG_015-48b"/>
　<hi>起朔野兵甲之盛鼓行徼外席卷河朔樹晉植漢何其壯歟太祖太宗乘百戰之勢輯新造之邦英謀叡</hi>
　<hi>畧可謂逺矣雖以世宗中才穆宗殘暴連遘弑逆而神器不搖盖由祖宗威令猶足以震疊其國人也聖</hi>
　<hi>宗以來内修政事外拓疆宇申固隣好四境乂安降臻天祚既丁末運又觖人望崇信姦回自椓國本羣</hi>
　<hi>下離心金兵一集内難先作廢立之謀叛亡之迹相繼蠭起馴至土崩良可哀也</hi>雨木冰○<lb/>
　歸粟于金<hi>詔京師運米五十萬石至燕山令工部侍郎孟揆親徃措置盖欲致之金也</hi>遼<lb/>
　耶律達實稱帝于竒爾瑪勒<hi>達實北行三日過黑水見烏白達勒達詳衮崇烏魯崇</hi>
　<hi>魯獻馬四百駞二十羊若干遂西至哈屯城駐于北庭都䕶府㑹西鄙七州及十八部王諭之曰我祖宗</hi>
　<hi>艱難創業厯世九主厯年二百金以臣屬逼我國家殘我黎庶屠翦我州邑使我天祚皇帝蒙塵於外日</hi>
<pb n="KR2b0034_WYG_015-49a"/>
　<hi>夜痛心疾首我今仗義而西欲借力諸蕃翦我仇敵復我疆宇惟爾衆亦有軫我國家憂我社稷思共救</hi>
　<hi>君父濟生民於塗炭者乎遂得精兵萬餘置官吏立排甲具器械二月甲午以青牛白馬祭天地祖宗整</hi>
　<hi>旅而西先遺書假道于回鶻王必里克必里克得書即迎至邸大宴三日臨行獻馬六百駞百羊三千願</hi>
　<hi>質子孫為附庸送至境外所過敵者勝之降者安之兵行萬里歸者數國獲駞馬牛羊財物不可勝計軍</hi>
　<hi>勢日盛鋭氣自倍至塔什干西域諸國舉兵號十萬號呼喇繖來拒戰兩軍相望三里許達實諭將士曰</hi>
　<hi>彼軍雖多而無謀攻之則首尾不救我師必勝乃遣蕭額哩埒耶律松山等将兵二千五百攻其右蕭拉</hi>
　<hi>布及耶律穆蘇等將兵二千五百攻其左大石自以餘衆攻其中三軍俱進呼喇繖大敗殭屍數十里駐</hi>
　<hi>軍塔什干凡九十日回回國王來降貢方物又西行延至竒爾瑪勒二月甲申羣臣共冊立達實為帝改元</hi>
<pb n="KR2b0034_WYG_015-49b"/>
　<hi>慶年三十八號格爾汗復上漢尊號曰天祐皇帝世謂之西遼既而追諡其祖考為帝立妻蕭氏為昭徳</hi>
　<hi>皇后因謂羣臣曰朕與卿等行三萬里䟦涉沙漠夙夜艱勤賴祖宗之福卿等之力冒登大位爾祖父宜</hi>
　<hi>加䘏典共享尊榮乃加蕭額哩埒四十九人祖父封爵</hi>夏四月保和殿大學士<lb/>
　兼侍讀蔡絛有罪免詔蔡京復致仕<hi>蔡絛鍾愛于京擅權用事其兄</hi>
　<hi>攸嫉之數言于帝請殺絛帝不許白時中李邦彦亦惡絛乃與攸發絛姦私事帝怒欲竄之京力為請乃</hi>
　<hi>止勒停侍養因安置韓梠於黄州禠絛侍讀毁賜出身敕欲以撼京而京猶未有去志帝乃命童貫詣京</hi>
　<hi>令上章謝事貫至京泣曰上何不容京數年當有相讒譛者貫曰不知也京不得已以章授貫帝命詞臣</hi>
　<hi>代京作三表求去乃降制從之</hi>復行元豐官制<hi>詔行元豐官制復尚書令之名虚而勿授</hi>
<pb n="KR2b0034_WYG_015-50a"/>
　<hi>三公但為階官母領三省事</hi>六月封宦者童貫為廣陽郡王<hi>詔用神宗</hi>
　<hi>遺訓能復全燕之境者胙土錫以王爵故有是命</hi>加蔡攸太保○秋八月金<lb/>
　主晟降封故遼主延禧為海濵王<hi>癸夘金西南北路都統斡魯以遼主</hi>
　<hi>延禧至拉林河甲辰告於太祖旻廟丙午見金主晟遂降封為海濵王以蕭珠展盡忠甚加禮遇</hi>九<lb/>
　月金使李孝和來<hi>以獲遼主來告慶也</hi>有狐升御榻而坐<hi>時又有都</hi>
　<hi>城東門外鬻菜夫至宣徳門下忽若迷罔釋荷擔向門㦸手且詈云太祖皇帝神宗皇帝使我來道尚宜</hi>
　<hi>速改也邏卒捕之下開封獄一夕方省則不知向者所為乃於獄中盡之</hi>冬十月金舎音<lb/>
　等分道南侵<hi>初宋兵三千自海道破金九寨殺馬城縣戍將節度使盧斡取銀牌兵仗及馬</hi>
<pb n="KR2b0034_WYG_015-50b"/>
　<hi>而還斡里雅布在平州遣人來索户口宋人弗遣且聞童貫郭藥師治兵燕山斡里雅布遂請于金主曰茍不</hi>
　<hi>先舉兵伐宋恐為後患金主以為然而未敢輕舉及使者徃返既數道路險易朝廷治否府庫虚實漸得</hi>
　<hi>要領而耶律伊都劉彦宗又言不必用衆因糧就兵可也及既獲遼主即決意伐宋以安班貝勒舎音統</hi>
　<hi>領都元帥尼瑪哈為左副元帥古新為元帥右監軍耶律伊都為元帥右都監自雲中趨太原達蘭為六</hi>
　<hi>部路都統棟摩為南京路都統劉彦宗為漢軍都統以斡里雅布監棟摩彦宗兩軍戰事置樞密院於平州</hi>
　<hi>劉彦宗知院事置樞密院於雲中以時立愛知院事</hi>十一月以种師道為河東<lb/>
　河北路制置使○童貫次于太原使馬擴如金師十<lb/>
　二月金尼瑪哈使王介儒至太原童貫逃歸尼瑪哈<lb/>
<pb n="KR2b0034_WYG_015-51a"/>
　遂圍太原知府張孝純禦之<hi>先是金人遣使來許割雲中諸州帝信之遣宣</hi>
　<hi>撫使童貫徃受地至太原聞尼瑪哈自雲中南下貫乃使馬擴辛興宗徃使諭以交割蔚應州及飛狐靈</hi>
　<hi>丘縣餘悉還金國擴至軍前尼瑪哈嚴兵以待趣擴等庭參如見金主之禮既畢首議山後事尼瑪哈曰</hi>
　<hi>先帝與宋人交好各立誓書萬世無毁不謂宋違約隂納張㲄收燕京逃去官民本朝屢牒追還第以虚</hi>
　<hi>文見紿今當畧辨是非擴曰本朝縁譚稹昧大計輕從張㲄之請上深悔之願相國存舊好不以前事置</hi>
　<hi>胷中乞且交蔚應飛狐靈丘之地尼瑪哈笑曰爾尚欲此兩州兩縣耶山前山後皆我家地尚復何論汝</hi>
　<hi>家别削數城來可贖罪也汝輩可即去我自遣人如宣撫司矣擴還具言于貫貫曰金初立國邊頭寧有</hi>
　<hi>幾許軍馬遽敢作如此事耶擴曰彼既深恨本朝結納張㲄又為契丹舊臣所激故謀報復今宜速作備</hi>
<pb n="KR2b0034_WYG_015-51b"/>
　<hi>禦貫不從既而尼瑪哈遣王介儒薩里穆爾持書至太原責以渝盟納叛等事且言今已興兵辭語甚倨貫</hi>
　<hi>問之曰如此大事何不素告我薩里穆爾曰兵已興何告為相國軍自河東入太子軍自燕京入不戮一人</hi>
　<hi>止傳檄而定耳馬擴曰兵凶器天道厭之貴朝滅契丹亦藉本朝之力今一旦渝盟舉兵相向豈不顧南</hi>
　<hi>朝積累之國若稍飭邊備安能遽侵薩里穆爾曰國家若以貴朝為可憚則不長驅矣後牒且來公必見之</hi>
　<hi>莫若勸童大王速割河東河北以大河為界用存宋朝宗社乃報國也貫聞之驚懣不知所為即與所屬</hi>
　<hi>以赴闕稟議為名欲還京師知太原府張孝純止之曰金人渝盟大王當㑹諸路將士極力支吾今大王</hi>
　<hi>去人心必搖是以河東與金也河東既失河北豈可保耶願少留共圖報國兼太原地險城堅人亦習戰</hi>
　<hi>未必金便能克也貫曰貫受命宣撫非守上也必欲留貫置帥臣何為遂行孝純嘆曰平生童太師作幾</hi>
<pb n="KR2b0034_WYG_015-52a"/>
　<hi>許威望及臨事乃蓄縮畏攝奉頭鼠竄何面目見天子乎尼瑪哈既入朔代州中山府遂圍太原孝純悉</hi>
　<hi>力固守</hi>金斡里雅布入檀薊州郭藥師迎戰于白河敗績<lb/>
　遂還燕山執知府蔡靖以降金盡取燕山州縣<hi>郭藥師驕</hi>
　<hi>恣與詹度同職自以節鉞欲居度上度以御筆所書有序藥師不從常勝軍士横暴度不能制朝廷慮其</hi>
　<hi>交惡命蔡靖代度靖至坦懐待之藥師亦重靖稍為抑損及王安中被召靖代知府事於是良械精甲藥</hi>
　<hi>師令其部曲持以貿易於他道為竒巧之物以奉權貴宦侍譽言日聞於帝遂専制一路增募兵至三十</hi>
　<hi>萬而不改契丹服飾朝論頗以為疑進拜太尉召之入朝藥師辭不至帝令童貫行邊隂察其去就不然</hi>
　<hi>則挾之偕來貫至藥師迎于易州再拜帳下貫避之曰汝今為太尉位視二府與我等耳此禮何為藥師</hi>
<pb n="KR2b0034_WYG_015-52b"/>
　<hi>曰太師父也藥師唯拜我父焉知其他貫釋然遂邀貫視師至于逈野畧無人迹藥師下馬當貫前掉旗</hi>
　<hi>一揮俄頃四山鐡騎耀日莫測其數貫衆皆失色歸為帝言藥師必能抗金蔡攸亦從中力主之謂其可</hi>
　<hi>倚故内地不復防制屢有告變及得其通金國書朝廷輒不省詹度亦言藥師瞻視非常趣向懐異始詔</hi>
　<hi>遣官究實而金兵已南下矣斡里雅布自平州破檀薊至三河蔡靖遣藥師及張企徽劉舜仁帥師四萬五</hi>
　<hi>千迎戰于白河敗績而還藥師遂帥所部兵刼靖及中都轉運使吕頥浩以降斡里雅布執靖及頥浩置軍</hi>
　<hi>以行於是燕山府所屬州縣皆為金有斡里雅布既得藥師益知宋虚實因以為郷導懸軍深入矣</hi>罷<lb/>
　浙江諸路花石綱延福宫西城租課及内外製造局<lb/>
　○詔内侍梁方平帥衞士守黎陽<hi>帝以金人南下悉以禁旅付内侍威</hi>
<pb n="KR2b0034_WYG_015-53a"/>
　<hi>武軍節度使梁方平守黎陽歩軍都虞候何灌謂白時中曰金人傾國逺至其鋒不可當今方平埽精鋭</hi>
　<hi>以北萬有一不枝梧何以善吾後盍留以衛根本不從</hi>以皇太子為開封牧<hi>帝以金師</hi>
　<hi>日迫為憂議避兵之計蔡攸探知帝意欲内禪引給事中吳敏入對宰執皆在敏前奏事且曰金人渝盟</hi>
　<hi>舉兵深入陛下何以待之帝蹙然曰奈何時東幸計已定命李棁先出守金陵敏退詣都堂言曰朝廷便</hi>
　<hi>為棄京師計何理也此命果行須死不奉詔宰執以為言棁遂罷行而以太子為開封牧</hi>詔臣庶極<lb/>
　諫天下勤王罷道官及大晟府行幸諸局<hi>初宇文虚中為童貫參議</hi>
　<hi>官虚中以廟謨失策主帥非人將有納侮自焚之禍上書言之王黼大怒遂不見報及金人南下貫與虚</hi>
　<hi>中還朝帝以虚中為保和殿大學士至是金兵日逼帝甚憂懼謂虚中曰王黼不用卿言今金人兩路並</hi>
<pb n="KR2b0034_WYG_015-53b"/>
　<hi>進事勢若此奈何虚中對曰今日宜先降詔罪已更革弊端俾人心悦天意回則備禦之事將帥可以任</hi>
　<hi>之帝即命虚中草詔曰朕獲承祖宗休徳託於士民君王之上二紀于茲雖兢業存於中心而過咎形於</hi>
　<hi>天下盖以寡昧之質藉盈成之業言路壅蔽導諛日聞恩倖持權貪饕得志搢紳賢能陷于黨籍政事興</hi>
　<hi>廢拘于紀年賦斂竭生民之財戍役困軍旅之力多作無益侈靡成風利源酤𣙜已盡而牟利者尚肆誅</hi>
　<hi>求諸軍衣糧不時而冗食者坐享富貴災異謫見而朕不寤庶衆怨懟而朕不知追惟已愆悔之何及應</hi>
　<hi>天下方鎮郡縣守令各帥募衆勤王捍邊能立竒功者並優加奨異不限常制草澤之中懐抱異材能為</hi>
　<hi>國家建大計定大業或出使疆外者並不次任用其尤異者以將相待之中外臣庶並許直言極諫雖有</hi>
　<hi>失當亦不加罪帝覽之曰今日不吝改過可便施行虚中又請出宫人罷應奉等遂罷道官及大晟府行</hi>
<pb n="KR2b0034_WYG_015-54a"/>
　<hi>幸局暨諸局務</hi>以宇文虚中為河北河東路宣諭使<hi>時欲召熙河經</hi>
　<hi>畧使姚古秦鳯經畧使种師中令其以本路兵會鄭洛外援河陽内衛京城帝謂虚中曰卿宜以一使名</hi>
　<hi>䕶其軍遂命為宣諭使虚中以檄召姚古种師中兵馬令直赴汴京應援</hi>以吳敏為門下<lb/>
　侍郎<hi>帝柬幸之意益決太常少卿李綱謂敏曰建牧之議豈非欲委太子以留守之任乎今敵勢强</hi>
　<hi>盛非傳太子以位號不足以招徕天下豪傑敏曰監國可乎綱曰肅宗靈武之事不足以復邦而建號之</hi>
　<hi>議不出於明皇後世惜之上聰明仁恕公曷不為上言使公言萬一得行將見金人悔禍宗社底寧天下</hi>
　<hi>受其賜翌日敏入對具以綱言白帝帝即召綱入議綱刺臂血上疏曰皇太子監國禮之常也今大敵入</hi>
　<hi>攻安危存亡在呼吸間猶守常禮可乎名分不正而當大權何以號召天下期成功於萬一哉若假皇太</hi>
<pb n="KR2b0034_WYG_015-54b"/>
　<hi>子以位號使為陛下守宗社收將士心以死捍敵天下可保帝意遂決明日宰臣奏事帝留李邦彦語敏</hi>
　<hi>綱所言遂拜敏門下侍郎草詔傳位皇太子</hi>帝傳位于皇太子太子即位<lb/>
　尊帝為教主道君太上皇帝皇后為太上皇后居龍<lb/>
　徳宫<hi>庚申帝下詔禪位太子自稱曰道君皇帝太子入禁中被服泣涕固辭不許辛酉太子即位尊</hi>
　<hi>帝為教主道君太上皇帝退居龍徳宫以李邦彦為龍徳官使蔡攸吳敏副之</hi>以李綱為兵<lb/>
　部侍郎<hi>綱上書言方今中國勢弱君子道消法度紀綱蕩然無統陛下履位之初當上應天心下</hi>
　<hi>順人欲攘除外患使中國之勢尊誅鋤内姦使君子之道長以副道君皇帝付託之意召對延和殿時金</hi>
　<hi>議割地綱言祖宗疆土當以死守不可以尺寸與人拜為兵部侍郎</hi>立妃朱氏為皇后<lb/>
<pb n="KR2b0034_WYG_015-55a"/>
　<hi>后武康節度使伯材之女</hi>以耿南仲簽書樞密院事<hi>南仲帝東宫舊僚也</hi>李<lb/>
　鄴如金師<hi>告内禪且請修好鄴至慶源府斡里雅布欲還郭藥師曰南朝未必有備不如姑行從</hi>
　<hi>之</hi>太學生陳東伏闕上書請誅蔡京王黼童貫梁師<lb/>
　成李彦朱勔以謝天下<hi>時天下皆知京等誤國而用事者多受其薦引莫肯為帝</hi>
　<hi>明言之東率諸生上書曰今日之事蔡京壊亂於前梁師成隂賊於内李彦結怨於西北朱勔聚怨於東</hi>
　<hi>南王黼童貫又從而結怨于遼金敗祖宗之盟失守國之信創開邊隙使天下勢危如絲髪此六賊者異</hi>
　<hi>名而同罪伏願陛下擒此六賊肆諸市朝傳首四方以謝天下帝嘉納之</hi>
　<lb/>
<pb n="KR2b0034_WYG_015-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑續編卷十二<lb/>
</p>
<p>
</p>
  </div>
</body>
</text>
</TEI>
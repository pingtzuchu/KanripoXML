<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通鑑續編卷二</head> <lb/>
    <p>
<pb n="KR2b0034_WYG_005-1a"/>
欽定四庫全書<lb/>
　通鑑續編卷二<lb/>
　　　　　　　　　　　　　　元　陳桱　撰<lb/>
<hi>辛酉</hi>唐昭宗皇帝天復元年契丹哈陶津汗以耶律安<lb/>
　巴堅為額爾竒木<hi>初炎帝之裔曰葛烏莵世雄朔漠號東胡匈奴冒頓單于襲破之餘衆保</hi>
　<hi>鮮卑山魏青龍中幽州刺史王雄殺其酋比能衆散徙潢水至酋莫那遷于遼西九傳而為慕容晃所破</hi>
　<hi>分其衆為三曰宇文曰庫莫奚曰契丹元魏初衆稍滋蔓而契丹酋竒善居潢河土河之間有子八人各</hi>
　<hi>自為部高句驪柔然謀擊之大酋美佛赫佛寧懼率部落三千乘請附于魏因居白狼水東唐初大酋號</hi>
<pb n="KR2b0034_WYG_005-1b"/>
　<hi>達呼哩氏有勝兵八萬貞觀中太宗伐髙麗首領庫克來朝詔分其地為十州以其部長為刺史拜庫克為</hi>
　<hi>松漠都督賜姓李氏統領其衆庫克死其孫盡忠叛武后遣師二十萬連年乃克餘衆附于突厥開元中</hi>
　<hi>盡忠從弟舍琿請降詔復以為都督舍琿傳繅古繅古為衙官格圖肯所殺弟裕允嗣裕允死弟托允立</hi>
　<hi>格圗肯復逐之部人共立托允之弟繅古格圗肯殺繅古而立庫哩以附于突厥幽州刺史張守珪討殺</hi>
　<hi>格圗肯詔封其别部長果珍為北平王以統逹呼哩蘇氏諸部格圗肯之黨聶哷殺果珍而立逹年扎里為</hi>
　<hi>爾威汗改號約尼氏聶哷自為徳哷勒部輔蘇爾威聶哷以為政始立制度設官分地刻木為契穴地為牢焉</hi>
　<hi>者本竒善之後居潢河濵號森濟氏及主徳哷勒部因譯其始興之地錫里為耶律而姓之天寳四年詔賜</hi>
　<hi>蘇爾威名曰李懐秀仍為松漠都督懷秀尋叛詔更封别部長且羅為恭仁王以代懷秀且落自稱契丹</hi>
<pb n="KR2b0034_WYG_005-2a"/>
　<hi>王㑹安禄山反朝貢阻絶其世次莫得而詳或言其國凡八部常推其一部大人建旗鼓以主號令然其</hi>
　<hi>所稱耶瀾可汗屈戍巴剌可汗習爾之類不知何部大人也是年習爾死其族人欽徳立是為痕徳堇可</hi>
　<hi>汗痕徳堇之世諸部多㣲而迭剌部自雅里以後世為遥輦氏夷离堇掌其國政雅里子曰毗牒毗牒生</hi>
　<hi>頦領頦領生耨里思大度寡欲令嚴衆附部益盛強耨里思生薩剌徳薩剌徳生匀徳實教民稼穡善畜</hi>
　<hi>牧部以殷富匀徳實生撒剌的始教民鼓鑄其弟述瀾又善用兵于厥室韋奚霫畏服之初築城邑屋廬</hi>
　<hi>以居樹藝桑麻以織組焉阿保機撒剌的長子也小字啜里只生而英異初為撻馬狨沙里猶中國扈從</hi>
　<hi>官也数立功國人服之號為阿主沙里至是授大迭烈府夷离堇得専用兵遂大破室韋于厥及奚諸國</hi>
　<hi>夷离堇掌部族軍民之政猶中國使相也</hi>
<pb n="KR2b0034_WYG_005-2b"/>
<hi>壬戌</hi>二年秋七月契丹阿保機冦河東代北䧟九郡九月<lb/>
　城龍化州<hi>阿保機率衆四十萬冦河東保北䧟九郡虜生口九萬五千九月城具始祖竒首故地</hi>
　<hi>潢河之南古漢安平縣為龍化州以處所俘中國之民始建開教寺</hi>契丹作西楼于世<lb/>
　没里<hi>契丹之先草居野次靡有定所阿保機始扵遼右八部世没里之地建西楼以為逰獵之所</hi>
<hi>癸亥</hi>三年秋九月契丹阿保機冦河東䧟懐逺軍<hi>阿保機攻女貞</hi>
　<hi>降之獲其户三百九月冦河東陥懐逺十月東掠薊北而去先是撒剌的俘奚七千户徙饒樂之清河至</hi>
　<hi>是創為奚迭剌部分十三縣</hi>冬十月契丹以阿保機為于越緫知<lb/>
　國事遂作東楼于龍化州<hi>于越契丹至貴之職非有大功徳者不授阿保機乃</hi>
<pb n="KR2b0034_WYG_005-3a"/>
　<hi>廣龍化州之東城建東楼以紀功</hi>
<hi>甲子</hi>天祐元年秋九月契丹安巴堅侵實珪盧龍節度使<lb/>
　劉仁恭遣師救之敗績<hi>安巴堅攻黒車子實珪劉仁恭使養子趙霸救之遇于武</hi>
　<hi>州霸兵大敗被執安巴堅乗勝大破實珪</hi>
<hi>乙丑</hi>昭宣帝天祐二年秋八月晉王李克用遣使如契丹<lb/>
　九月契丹安巴堅㑹晉王于雲中<hi>李克用遣康令徳通好于安巴堅九</hi>
　<hi>月安巴堅以騎兵七萬㑹克用于雲中約為兄弟宴甚驩克用因與㑹師進撃劉仁恭抜數州盡徙其民</hi>
　<hi>復期共撃朱全忠安巴堅許之已而或勸克用乗間拘安巴堅于㑹克用不許曰讎敵未滅而失信於人</hi>
<pb n="KR2b0034_WYG_005-3b"/>
　<hi>自亡之道也安巴堅既去聞之乃背盟更附朱全忠克用由是怨之</hi>
<hi>丙寅</hi>三年春二月朱全忠遣使如契丹○冬十一月契丹<lb/>
　安巴堅侵奚霫女真諸部降之○十二月契丹哈陶<lb/>
　津汗欽徳死<lb/>
丁卯<hi>梁太祖朱晃開平元年○契丹太祖耶律億元年是嵗唐亡梁代</hi>春正月契丹耶<lb/>
　律安巴堅稱帝更名億<hi>哈陶津汗既死其衆請安巴堅為汗安巴堅未從耶</hi>
　<hi>律赫嚕曰機不可失也安巴堅乃命設壇于舒伊旺尼珠琿温燔柴告天即皇帝位北宰相蕭實喇南宰相</hi>
　<hi>耶律烏魯斯率其下上尊號曰天皇帝后舒嚕氏曰地皇后安巴堅更名曰億以赫嚕總軍國事</hi>二<lb/>
<pb n="KR2b0034_WYG_005-4a"/>
　月契丹侵黒車子實珪降之○夏四月梁王朱全忠<lb/>
　稱皇帝于汴州更名晃廢唐帝為濟隂王<lb/>
戊辰<hi>梁開平二年凡六國五鎮</hi>冬十月契丹作明王樓<hi>樓在紳穆哩與西樓相近</hi>
己巳<hi>梁開平三年凡六國五鎮</hi>春二月梁使郎公逺如契丹○三月<lb/>
　契丹錫里素㑹滄州劉守文之師伐幽州敗劉守光<lb/>
　于北淖口<hi>幽州節度使劉仁恭為其子守光所囚義昌節度使劉守文守光兄也發兵討之互</hi>
　<hi>有勝負守文乞師于契丹契丹主使錫里素以兵㑹焉次于北淖口守光軍于横海軍之近淀一鼓破之</hi>
　<hi>守光潰去因名北淖口為㑹盟口</hi>契丹以韓知古為左僕射<hi>知古薊州玉田</hi>
<pb n="KR2b0034_WYG_005-4b"/>
　<hi>人有識量年六嵗為契丹舒嚕后之兄允所虜以媵后焉乆之未得省怏怏挺身逃去為人傭保以自給</hi>
　<hi>㑹其子匡嗣以善醫得幸于契丹主因閒言之契丹主召與語賢其才命參謀信任日篤至是拜左僕射</hi>
　<hi>總知漢人司事兼主諸國禮儀時儀法疏闊知古參酌國俗與漢儀雜就之使國人易知而可行遂建碑</hi>
　<hi>龍化州大廣寺以紀契丹主之功德</hi>契丹以蕭達魯為北府宰相<hi>達魯契丹</hi>
　<hi>主后之弟也自是后族世為此職</hi>
庚午<hi>梁開平四年凡六國五鎮</hi>夏四月梁夏州亂殺節度使李彞昌<lb/>
　以其族父仁福代之<hi>初拓䟦赤辭以部落歸唐太宗賜姓李氏置靜邊等州以處之</hi>
　<hi>其析居夏州者號平夏部黄巢之亂夏州偏將拓䟦思敬以功復賜國姓拜定難軍節度使有夏銀綏宥</hi>
<pb n="KR2b0034_WYG_005-5a"/>
　<hi>靜五州世襲其職至是其將高宗益殺彞昌而立仁福</hi>
辛未<hi>梁乾化元年凡六國五鎮</hi>春正月契丹侵奚霫盡取其地<hi>契丹主攻</hi>
　<hi>西部所向輒克遂分兵攻東奚亦平之於是盡取奚霫之地東際海南暨白檀西踰松漠北抵潢水凡五部</hi>
　<hi>咸入版籍還次濼河勒石焉</hi>夏五月契丹主之弟埒克等謀亂盟<lb/>
　而釋之<hi>契丹主有弟五人曰埒克曰特爾格曰伊徳實曰安圖曰蘇埒克性愚險好亂與諸弟謀</hi>
　<hi>反安圖妻訥黙庫以事聞契丹主不忍加誅召諸弟登山刑牲告天地為誓而赦之</hi>
壬申<hi>梁乾化二年凡六國五鎮</hi>冬十月契丹主之弟埒克等復謀亂<lb/>
　釋不治<hi>埒克復與諸弟謀作亂㑹契丹主攻珠巴克還次北阿魯山諸弟以兵阻其歸路契丹主</hi>
<pb n="KR2b0034_WYG_005-5b"/>
　<hi>乃南趨赤水河諸弟各遣人謝罪命釋之</hi>
癸酉<hi>梁主瑱乾化三年是歳凡六國五鎮</hi>春三月契丹主之弟埒克等反<lb/>
　誅其黨而釋之<hi>三月契丹主次蘆水特爾格圖為奚王與安圖擁千餘騎詐言来覲契丹</hi>
　<hi>主知其謀至則拘之而分其部隷諸軍埒克率衆至言伊蘇濟勒淀具天子旗鼓將自立㑹瑪古納古爾陽</hi>
　<hi>契丹主兵且至衆遂驚潰掠居民北走契丹主以兵追之埒克伊徳實引衆徑逼行帳焚輜重廬幕縱兵</hi>
　<hi>大殺舒嚕后急遣舒古魯救之僅得天子旗鼔而已其黨珊蘇庫復刼西樓焚明王樓契丹主至土河命</hi>
　<hi>秣馬休兵諸將請急追之契丹主曰俟其逺遁人各懐土懐土旣切其心必離我軍乘之破之必矣四月</hi>
　<hi>追埒克及布扎爾河盡獲其輜重牲口遂進擊埒克等逆戰而敗焚其車乘廬帳而去遇契丹主所伏兵</hi>
<pb n="KR2b0034_WYG_005-6a"/>
　<hi>復大敗乃遺其所奪神帳於路而奔五月至榆河與尼嚕古阿巴被獲伊徳實自剄不殊契丹主還時大</hi>
　<hi>軍乆在道輜重不相屬士卒煑馬駒採野菜以為食孳畜道斃者什七八物價十倍噐物資貨委棄綽里</hi>
　<hi>特河狼籍數百里因更埒克名巴爾尼嚕古投崖而死有司鞫獄逆黨凡三百人契丹主曰人命至重死</hi>
　<hi>者不可復生其賜宴一日隨其平生之好使為之酒酣或歌或舞或戲射角觝各極其意明日乃以輕重</hi>
　<hi>論刑契丹主猶不忍寘諸弟於法杖埒克特爾格等而釋之謂伊徳實安圖性庸弱為埒克所脅而然皆赦</hi>
　<hi>不治因謂左右曰謀逆若止負朕躬尚可容貸此曹恣行不道殘害忠良剽掠財産民間昔有萬馬今皆</hi>
　<hi>徒歩開國以來未嘗有也不誅其黨何以示戒</hi>冬十一月契丹初議朝政定<lb/>
　禮儀<lb/>
<pb n="KR2b0034_WYG_005-6b"/>
甲戌<hi>梁乾化四年凡六國五鎮</hi>
乙亥<hi>梁貞明元年凡六國五鎮</hi>冬十月吳越遣使如契丹○髙麗遣<lb/>
　使如契丹<lb/>
丙子<hi>梁貞明二年○契丹神冊元年</hi>春二月契丹大赦建元<hi>契丹主在龍化州徳</hi>
　<hi>哷勒部額爾竒木赫嚕等率羣臣上尊號曰大聖大明天皇帝舒嚕后曰應天大明地皇后大赦建元神</hi>
　<hi>冊○舒嚕后名平小字鄂爾多其先回鶻人世居契丹右八部父曰巴噶穆爾后簡重果斷有雄略契丹</hi>
　<hi>主行兵御衆多預謀䇿有母有姑皆踞榻受其拜曰吾惟拜天不拜人也時晉王李存朂方經營河北欲</hi>
　<hi>結契丹為援以叔父事契丹主叔母事后云○契丹初因突厥稱后曰哈屯謂之多爾吉尊稱曰納額黙</hi>
<pb n="KR2b0034_WYG_005-7a"/>
　<hi>葢以配后土而母之云○契丹之后族多伊蘇氏巴里氏契丹主慕漢高祖命耶律兼稱劉氏后弟達魯</hi>
　<hi>既為北府宰相遂自比蕭相國由是與伊蘇巴哩兼稱蕭氏</hi>三月契丹主立其子<lb/>
　貝為太子<hi>貝小字烏雲</hi>夏四月晉幽州節度使盧國用降<lb/>
　于契丹○秋七月契丹主侵突厥吐渾党項小蕃沙<lb/>
　陀諸部悉降之<hi>俘其酋長及戸萬五千六百鎧甲兵仗器服九十餘萬寳貨駞馬牛羊無</hi>
　<hi>筭</hi>八月契丹陷晉朔州<hi>獲節度使李嗣本</hi>冬十月契丹陷晉<lb/>
　蔚武嬀儒州遂盡有代北之地<hi>契丹既陷朔州乗勝而東攻陷蔚武嬀儒</hi>
　<hi>四州斬首萬五千自代北至河曲踰隂山盡有其地改武州為歸化州改媯州為汗州置西南招討司選</hi>
<pb n="KR2b0034_WYG_005-7b"/>
　<hi>有功者領之</hi>十二月契丹取晉山北八軍<hi>初幽州北七百里有渝關下有</hi>
　<hi>渝水通海自關東北循海有道道狹處纔數尺旁皆亂山髙峻不可越舊置八防禦軍募土兵守之田租</hi>
　<hi>皆供軍食嵗致繒纊以為衣裳早穫清野以待契丹契丹至則閉壁不戰俟其去選驍勇據隘邀之契丹</hi>
　<hi>常失利走土兵皆自為田園力戰有功則賜勲加賞由是契丹不敢輕入寇及周德威鎮盧龍恃勇不修</hi>
　<hi>邊備八軍遂為契丹所有渝關之險反為敵利契丹每芻牧於營平之間德威又忌幽州舊將有名者徃</hi>
　<hi>徃殺之吳王楊行密嘗遺契丹主以猛火油曰此油然火得水愈熾可以攻城契丹主大喜即選騎欲攻</hi>
　<hi>幽州舒嚕后哂之曰豈有試油而攻一國乎但以三千騎伏其旁掠其四野使城中無食不過數年城自</hi>
　<hi>困矣何必如此躁動輕舉萬一不勝為中國笑吾部落亦解體矣乃止</hi>
<pb n="KR2b0034_WYG_005-8a"/>
丁丑<hi>梁貞明三年凡七國四鎮</hi>春二月晉新州防禦使李存矩為其<lb/>
　下所殺禆將盧文進奔契丹<hi>存矩晉王之弟也晉王使募山北部落及劉守</hi>
　<hi>光士卒存矩自部送之盧文進為禆將行者皆憚逺役至祁溝關小校宮彦璋與士卒謀遂殺存矩文進</hi>
　<hi>率其麾下以奔契丹焉</hi>三月契丹圍晉幽州夏四月晉李嗣源<lb/>
　㑹師救之秋八月契丹敗走<hi>盧文進導契丹攻新州刺史安金全棄城遁契</hi>
　<hi>丹命劉殷守之三月進攻幽州節度使周德威合幽并鎮定魏五州兵拒之契丹主自率衆三十萬赴焉</hi>
　<hi>戰于新州東斬首三萬德威奔還幽州契丹乘勝圍之德威告急于晉王晉王方與梁相持河上欲分兵</hi>
　<hi>則兵少欲勿救恐失之謀于諸將獨李嗣源李存審閻寶勸王救之王喜曰昔太宗得一李靖猶擒頡利</hi>
<pb n="KR2b0034_WYG_005-8b"/>
　<hi>今吾有猛將三人復何憂哉存審寶以敵無輜重勢不能乆不若俟其還而擊之嗣源曰德威社稷之臣</hi>
　<hi>今朝夕不保恐變生於中何暇待敵之衰臣請身為前鋒以赴之王曰公言是也即日治兵四月命嗣源</hi>
　<hi>先進寳以鎮定兵繼後幽州受圍日乆德威力守契丹主見城中有氣如煙火狀曰未可下也㑹大暑霖</hi>
　<hi>潦乃先歸留裕恱赫嚕守之城中危困日甚嗣源等歩騎七萬㑹于易州存審曰敵衆吾寡敵多騎吾多</hi>
　<hi>歩若平原相遇彼以萬騎蹂吾陳吾無遺類矣嗣源曰敵無輜重吾行必載糧食自隨若平原相遇彼抄</hi>
　<hi>吾糧吾不戰自潰矣不若自山中潜行趣幽州若中道遇敵則據險拒之遂踰嶺而東嗣源與養子從珂</hi>
　<hi>將三千騎為前鋒距幽州六十里與契丹遇力戰得進至山口契丹以萬騎遮其前將士失色嗣源以百</hi>
　<hi>餘騎先進免胄揚鞭胡語謂曰汝無故犯我疆場晉王命我將百萬衆直抵西樓滅汝種族因躍馬奮撾</hi>
<pb n="KR2b0034_WYG_005-9a"/>
　<hi>三入其陣斬酋長一人後軍齊進契丹兵却晉兵始得出存審命歩兵伐木為鹿角人持一枝止則成寨</hi>
　<hi>契丹騎環寨而過寨中發萬弩射之人馬死傷塞路將至幽州契丹列陳待之存審以歩兵陳於其後戒</hi>
　<hi>勿動先令羸兵曳柴燃草而進煙塵蔽天鼓譟合戰乃趣後陣起乗之契丹大敗俘斬萬計嗣源等遂入</hi>
　<hi>幽州</hi>契丹埒克出奔晉幽州<lb/>
戊寅<hi>梁貞明四年凡七國四鎮</hi>春二月達旦遣使奉貢于契丹契丹<lb/>
　城臨潢以為都<hi>契丹既作西樓復于漠西安平之地取天梯博囉等三山之勢于葦甸射</hi>
　<hi>金鏃箭以識之謂之龍眉宫至是命禮部尚書康黙記城之為皇都其地沃壤負山抱海宜耕植便畜牧</hi>
　夏五月契丹主作孔子廟親謁之<hi>契丹主問左右曰受命之君當事天</hi>
<pb n="KR2b0034_WYG_005-9b"/>
　<hi>敬神有大功德者朕欲祀之何先皆以佛對契丹主曰佛非中國教太子貝曰孔子大聖萬世所尊契丹</hi>
　<hi>主大悦即命建孔子廟及佛寺道觀既成契丹主親謁孔子廟命其后及太子分謁寺觀</hi>秋七月<lb/>
　契丹裕恱耶律赫嚕卒<lb/>
己卯<hi>梁貞明五年凡七國四鎮</hi>春二月契丹城遼陽<hi>以漢民渤海戸實之改為東平</hi>
　<hi>郡</hi>
庚辰<hi>梁貞明六年凡七國四鎮</hi>春正月契丹始製大字<hi>九月字成命頒行之</hi>秋<lb/>
　九月契丹侵夭德節度使宋瑶降之<lb/>
辛巳<hi>梁龍德元年凡七國四鎮</hi>春正月契丹主以其弟蘇為南府宰<lb/>
<pb n="KR2b0034_WYG_005-10a"/>
　相<hi>自是宗室世為此職</hi>夏五月契丹定班爵法律○契丹主命<lb/>
　繪前代直臣像為招諫圖○冬十月晉王郁以契丹<lb/>
　寇定州十二月晉王救之契丹敗走<hi>晉義武節度使王處直以養子</hi>
　<hi>都為嗣其孽子郁怨都冒繼其宗㑹晉王討成德叛將張文禮處直以鎮定脣齒恐鎮亡而定孤乃潜遣</hi>
　<hi>郁賂契丹犯塞以緩鎮州之圍郁遂邀處直求為嗣處直許之郁即率所部朝于契丹契丹主時次居庸</hi>
　<hi>關分兵略檀順安逺三河良鄉望都潞滿城遂城等十餘城俘其民徙于境内因呼郁為子遷其衆于潢</hi>
　<hi>水之南而令其太子倍與郁率兵趣定州略地義武軍府怨處直召契丹主都亦慮郁奪其處乃同幽處</hi>
　<hi>直而盡殺其子孫心腹以狀白于晉王晉王即以都代處直處直憂憤而卒十二月契丹攻幽州李紹宏</hi>
<pb n="KR2b0034_WYG_005-10b"/>
　<hi>嬰城自守契丹遂圍涿州即日破其郛刺史李嗣弼以城降契丹進攻定州王都告急于晉晉王帥兵五</hi>
　<hi>千救之至新城半出桑林契丹驚走晉王分軍逐之契丹舉衆退保望都晉王趨之遇契丹將托諾五千</hi>
　<hi>騎為其所圍力戰數合不能出李嗣昭以騎三百來赴托諾少却晉王乃得出因縱兵奮擊契丹大敗逐</hi>
　<hi>北至易州㑹大雪彌旬平地數尺契丹人馬死者相屬晉王躡其後見契丹野宿之所布槀于地回環方</hi>
　<hi>正皆如編翦雖去無一枝亂者嘆曰敵用法嚴乃能如是中國所不及也晉王至幽州使騎二百踵契丹</hi>
　<hi>而北戒曰敵出境即還騎恃勇進擊悉為所擒初王郁說契丹主曰鎮州美女如雲金帛如山天皇王速</hi>
　<hi>徃則皆己物也不然為晉王所有矣舒嚕后曰吾有西樓羊馬之富其樂不可勝窮也何必勞師逺出以</hi>
　<hi>乗危徼利乎吾聞晉王用兵天下莫敵脫有危敗悔之何及契丹主不聽及敗契丹主縶郁以歸</hi>
<pb n="KR2b0034_WYG_005-11a"/>
壬午<hi>梁龍德二年○契丹天賛元年</hi>夏四月契丹陷晉薊州○晉師圍<lb/>
　鎮州張文禮求救于契丹契丹迪里救之晉李嗣昭<lb/>
　敗死○冬十一月契丹耀庫濟侵薊北<hi>耀庫濟契丹主第二子也至是授</hi>
　<hi>天下兵馬大元帥攻薊北</hi>
癸未<hi>唐莊宗李存朂同光元年是嵗唐滅梁凡六國四鎮</hi>春正月契丹耀庫濟陷晉<lb/>
　平州二月契丹以盧國用為盧龍節度使<hi>耀庫濟克平州獲刺史</hi>
　<hi>趙思温二月契丹主如平州以州為盧龍軍授盧國用節度使守之國用卽盧文進也自是晉幽薊之境</hi>
　<hi>嵗被殺掠吏民殘弊不能自生矣</hi>夏四月晉王李存朂稱皇帝于魏<lb/>
<pb n="KR2b0034_WYG_005-11b"/>
　州國號唐○契丹耀庫濟侵晉鎮州陷曲陽○冬十月<lb/>
　唐主滅梁<lb/>
甲申<hi>唐同光二年凡五國四鎮</hi>夏六月契丹主侵吐渾党項凖布等<lb/>
　部<hi>契丹主大舉伐吐渾党項凖布等部太子貝居守之耀庫濟從行七月哈喇等擊索歡納山東部族破</hi>
　<hi>八月契丹主至烏梁海射鵝祭天遂次古單于國登阿勒坦音徳爾山以麃鹿祭天九月次古回鶻城勒</hi>
　<hi>石紀功因拜日于蹛林遣騎攻準布遂鑿金河水取烏山石輦致潢河木葉山以示山川朝海宗嶽之意</hi>
　<hi>詔命礲丕勒汗故碑以契丹突厥漢字紀其功是月破呼穆蘇山諸蕃部次伊徳實山以赤牛青馬祭天</hi>
　<hi>地十月次于巴爾斯山遣兵踰流沙㧞浮圖城盡取六西鄙諸部十一月射虎于烏蘭實哷山抵巴克實山</hi>
<pb n="KR2b0034_WYG_005-12a"/>
　<hi>里且行且獵日有鮮食軍士皆給</hi>冬十一月契丹以韓延徽為左僕<lb/>
　射<hi>延徽幽州安次人初為盧龍軍節度使為劉守曰光聘于契丹契丹主怒其不屈留之舒嚕后諫</hi>
　<hi>彼秉節不撓賢者也奈何困辱之契丹主乃召與語大恱因命參軍事攻吐渾諸部延徽之籌畫居多且</hi>
　<hi>請樹城郭分市里以處漢人之乞降者又為之配偶教墾藝以生養之降民安業逃亡者少居乆之慨然</hi>
　<hi>懐其鄉里賦詩見意遂亡歸唐已而與唐將王緘有隙懼及難乃省親幽州匿故人王德明家德明問所</hi>
　<hi>適延徽曰將復走契丹德明不以為然延徽㣲笑曰彼失我如失左右手其見我必喜既至契丹主問故</hi>
　<hi>延徽曰忘親非孝棄君非忠臣雖挺身逃臣心在陛下臣所以復來契丹主大喜賜名匣列匣列契丹語</hi>
　<hi>復來也即命守政事令中外事悉令參决遂進左僕射</hi>契丹蕭阿古齊寇唐幽<lb/>
<pb n="KR2b0034_WYG_005-12b"/>
　蔚州<hi>契丹連嵗擾唐北鄙唐以李嗣源鎮成德禦之</hi>
乙酉<hi>唐同光二年凡五國四鎮</hi>冬十二月契丹主侵渤海<hi>渤海本粟末靺鞨也</hi>
　<hi>唐武后時高麗别種大祚榮走保遼東睿宗封為渤海郡王因自稱渤海國併有扶餘肅慎等十餘國有</hi>
　<hi>文字禮樂官府制度五京十五府六十二州地方五千餘里衆數十萬鄰于高麗而與契丹世讎契丹主</hi>
　<hi>旣攻西鄙諸部九月還西樓謂左右曰世讎未雪豈宜安處乃大舉攻渤海大諲譔舒嚕后太子貝大元</hi>
　<hi>帥耀庫濟從閏十二月祠木葉山遂以青牛白馬祭天地于烏山進次商嶺丁巳夜圍扶餘城</hi>
丙戌<hi>唐明宗嗣源天成元年○鎮契丹天顯元年凡五國三</hi>春正月契丹主滅<lb/>
　渤海二月改為東丹國以其子貝為人皇王居之<hi>正月</hi>
<pb n="KR2b0034_WYG_005-13a"/>
　<hi>契丹㧞扶餘城欲括城内戸太子貝諫曰今始得地而料民民必不安若乘破竹之勢徑造輝罕城克之</hi>
　<hi>必矣契丹主從之遂進兵圍輝罕城大諲譔戰敗乞降契丹主受之先遣近侍入城索兵仗渤海邏卒害</hi>
　<hi>之諲譔復叛契丹攻其城入焉諲譔請罪馬前契丹主命以兵衛諲譔及族屬出城二月壬辰以青牛白</hi>
　<hi>馬祭天地大赦改元天顯丙午改渤海為東丹國輝爾罕為天福城冊太子貝為人皇王以主之復以弟特</hi>
　<hi>格為左大相渤海老相為右大相渤海司徒大素賢及耶律伊濟為左右次相而還寘大諲譔於臨潢之</hi>
　<hi>西賜名曰烏勒呼人皇王建元甘露稱制置百官于其國一切以漢法為治嵗貢布十五萬端馬千匹而</hi>
　<hi>已</hi>夏四月唐使姚坤如契丹<hi>唐莊宗為郭從謙所弑明宗卽位遣供奉官姚</hi>
　<hi>坤告哀于契丹契丹主慟哭曰我楚徳爾也楚徳爾華言朋友也謂坤曰今天子聞洛陽有急何不救坤</hi>
<pb n="KR2b0034_WYG_005-13b"/>
　<hi>曰地遠不能及曰何故自立坤言其由曰漢兒喜飾詐毋多談又曰聞吾兒專好聲色遊畋不恤軍民宜</hi>
　<hi>其及此我自聞之舉家不飲酒散遣伶人解縱鷹犬若亦效吾兒所為行自亡矣又曰我於今天子無怨</hi>
　<hi>足以修好若與我大河之北吾不復南侵矣坤曰此非使臣之所得專也契丹主怒囚之旬餘復召謂曰</hi>
　<hi>河北恐難得得鎮定幽州亦可也給紙筆趣令為狀坤不可欲殺之韓延徽切諫乃復囚坤</hi>秋七<lb/>
　月契丹主億卒于扶餘其后舒嚕氏治國事<hi>契丹主自渤海</hi>
　<hi>還七月甲戌次扶餘城而疾辛巳殂年五十五舒嚕月后稱制决事人皇王貝大元帥耀庫濟聞訃皆還九</hi>
　<hi>至西樓諡曰昇天皇帝廟號太祖權殯于子城西北○舒嚕后既稱制召諸酋長妻謂曰我今寡居汝不</hi>
　<hi>可不效我又集其夫泣問曰汝思先帝否對曰受先帝恩豈得不思曰果思之宜徃見之遂殺之左右有</hi>
<pb n="KR2b0034_WYG_005-14a"/>
　<hi>桀黠者后輒謂曰為我達語於先帝至墓所則殺之前後所殺以百數最後趙思温當徃不肯行后曰汝</hi>
　<hi>事先帝嘗親近何為不行對曰親近莫如后后徃臣請繼之后曰吾非不欲從先帝于地下也顧嗣子㓜</hi>
　<hi>弱國家無主不得徃耳乃斷一腕令置墓中思温亦得免</hi>冬十月契丹盧龍節度<lb/>
　使盧國用帥其衆還唐<lb/>
丁亥<hi>唐天成二年光天顯二年契丹太宗德</hi>冬十一月契丹主德光<lb/>
　立尊其母舒嚕氏為太后<hi>八月𦵏太祖于祖陵既葬太祖議嗣位者舒嚕后欲</hi>
　<hi>舍人皇王貝而立耀庫濟乃命貝與耀庫濟俱乗馬立帳前謂羣臣曰二子吾皆愛之莫知所立汝曹擇可者</hi>
　<hi>執其轡衆知后意争執耀庫濟轡后曰衆之所欲吾安敢違遂立為天皇王是為嗣聖皇帝請改元不許十</hi>
<pb n="KR2b0034_WYG_005-14b"/>
　<hi>二月尊后為應天皇太后國事皆决焉立妃蕭氏為皇后耀庫濟改名曰德光人皇王貝以不得立常怏</hi>
　<hi>怏太后知之遣歸東丹</hi>契丹城紳穆里為祖州<hi>以太祖𦵏其處及努爾蘇以下</hi>
　<hi>四世所生之地因名曰祖州而興版築焉</hi>
戊子<hi>唐天成三年凡五國三鎮</hi>春正月契丹以王郁為興國軍節度<lb/>
　使○三月唐義武節度使王都反乞師于契丹夏五<lb/>
　月唐招討使王晏球討都及契丹奚圖哩塔拉戰于<lb/>
　定州大敗之<hi>王都反唐以王晏球為招討使㑹師討之都以重賂求援于契丹契丹主遣奚</hi>
　<hi>圖哩塔拉以萬騎赴之晏球與戰于定州都及塔拉大敗僵尸蔽野都塔拉僅以身免盧龍節度使趙徳</hi>
<pb n="KR2b0034_WYG_005-15a"/>
　<hi>鈞邀其潰卒殆無孑遺既而契丹復遣特哩衮尼嚕古都統扎拉帥衆援塔拉晏球逆戰復大破之殺塔拉</hi>
　<hi>獲尼嚕古扎拉等數十人餘衆散投村落村人以白梃擊之其得脫者不過百人自是契丹阻氣不敢輕</hi>
　<hi>用師以犯唐境</hi>六月契丹行色克色哩禮<hi>契丹自約尼氏呼蘭汗制祭山儀蘇汗制</hi>
　<hi>色克色哩儀蘇爾威汗制柴冊儀再生儀情樸用儉色克色哩儀禱雨之祭也</hi>冬十二月契<lb/>
　丹以遼陽為南京<hi>命耶律伊濟遷東丹民以實之</hi>
己丑<hi>唐天成四年凡五國三鎮</hi>秋九月契丹主祀木葉山<hi>木葉山在永州西界</hi>
　<hi>潢河北界土河始祖竒善汗之廟居其上故凡有事則必先以白馬青牛告之</hi>契丹主行再<lb/>
　生禮<hi>契丹之俗凡十二嵗其主本命前一年初度之辰行再生儀以祀其先示不敢忘本也</hi>
<pb n="KR2b0034_WYG_005-15b"/>
庚寅<hi>唐長興元年凡五國三鎮</hi>春三月契丹主以其弟魯呼為太弟<lb/>
　<hi>魯呼舒嚕后之㓜子也</hi>冬十一月契丹人皇王貝自東丹奔唐唐<lb/>
　以為懐化軍節度使賜姓名曰李贊華<hi>人皇王既失職居于東丹</hi>
　<hi>建書樓于西宫作樂田園詩唐主聞之遣使浮海持書密召之倍因畋于海上唐使又至倍謂左右曰我</hi>
　<hi>以天下讓主上今反見疑而使晉寧來撫慰我我其危哉不如適他國以成泰伯之名遂立木海上刻詩</hi>
　<hi>曰小山壓大山大山全無力羞見故鄉人從此投外國乃載書帥其部曲四十人浮海奔唐唐賜姓名曰</hi>
　<hi>李賛華以莊宗妃夏氏妻之使為懐化節度使鎮滑州焉</hi>
辛卯<hi>唐長興二年凡五國三鎮</hi>夏四月契丹立中臺省于遼陽<lb/>
<pb n="KR2b0034_WYG_005-16a"/>
壬辰<hi>唐長興三年凡五國三鎮</hi>
癸巳<hi>唐長興四年凡五國三鎮</hi>春二月唐定難節度使李仁福卒子<lb/>
　彞超嗣<lb/>
甲午<hi>唐主從珂清泰元年凡五國三鎮</hi>秋九月契丹主寇唐雲武州<lb/>
乙未<hi>唐清泰二年凡六國三鎮</hi>春二月唐定難節度使李彞超卒弟<lb/>
　彞殷嗣<lb/>
丙申<hi>晉高祖石敬瑭天福元年是嵗晉代唐凡六國三鎮</hi>夏五月唐河東節度使<lb/>
　石敬瑭反招討使張敬達討之敬瑭乞師于契丹秋<lb/>
<pb n="KR2b0034_WYG_005-16b"/>
　八月契丹主赴太原九月敬達及契丹主戰于汾曲<lb/>
　敗績走晉安契丹圍之唐主自將救晉安次于懐州<lb/>
　<hi>石敬瑭素與唐主不相能在鎮隂為自全之計累表乞解兵柄以嘗唐主之意唐主移敬瑭鎮鄆州以張</hi>
　<hi>敬達為西北都部署趣敬瑭赴鎮敬瑭疑懼掌書記桑維翰曰明宗遺愛在人主上以庶孽代之羣臣不</hi>
　<hi>附公明宗之愛壻今主上以反逆見待此非首謝可免但力為自全之計契丹主素與明宗約為兄弟公</hi>
　<hi>誠能推心屈節事之朝呼夕至何患不成敬瑭乃上表言唐主養子不應承祀請傳位許王從益唐主遂</hi>
　<hi>削奪敬瑭官爵以張敬達為太原四靣兵馬都部署楊光逺副之敬瑭令桑維翰草表稱臣于契丹主且</hi>
　<hi>請以父禮事之約事㨗之日割盧龍一道及鴈門關以北諸州為謝劉知逺諫曰稱臣可矣以父事之太</hi>
<pb n="KR2b0034_WYG_005-17a"/>
　<hi>過厚以金幣賂之自足致其兵不必許以土田恐異日大為中國之患悔之無及敬瑭不從遣趙瑩徃桑</hi>
　<hi>維翰繼之契丹主得表大喜遣蕭轄里報書期以仲秋傾國赴援張敬逹之師至晉陽築長圍以攻之八</hi>
　<hi>月契丹主將騎五萬自陽武谷而南九月至晉陽陳于虎北口先遣人謂敬瑭曰吾欲今日即破敵可乎</hi>
　<hi>敬瑭遣人馳報曰南軍甚厚請俟明日使者未至契丹已與唐騎將高行周符彦卿合戰敬瑭乃遣劉知</hi>
　<hi>逺出兵助之張敬達楊光逺以歩兵陳于城西北山下契丹遣輕卒三千騎不被甲直犯其陣唐兵逐之</hi>
　<hi>至汾曲契丹伏兵起衝唐兵斷而為二縱兵乘之敬逹等大敗死者近萬人敬達等收餘衆走保晉安契</hi>
　<hi>丹亦引兵歸虎北口是夕敬瑭率其僚屬出見契丹主問曰皇帝逺來士馬疲倦遽與唐戰而大勝何也</hi>
　<hi>契丹主曰始吾謂唐必斷鴈門諸路伏兵險要則吾不可得進矣使人偵伺皆無之吾是以長驅深入知</hi>
<pb n="KR2b0034_WYG_005-17b"/>
　<hi>大事必濟也兵既相接我氣方銳若不乗此急擊之曠日持乆則勝負未可知矣此吾所以亟戰而勝不</hi>
　<hi>可以勞逸常理論也敬瑭歎服引兵㑹圍晉安寨置營于晉安之南長百餘里厚五十里多設鈴索吠犬</hi>
　<hi>人跬歩不能過敬達等士卒猶五萬人馬萬匹四顧無所之遣使者告敗唐主大懼遣符彦饒將兵屯河</hi>
　<hi>陽詔天雄范延光屯遼州盧龍趙德鈞由上黨趨團柏谷與其子趙延壽合勢進擊耀州潘環亦出兵㑹</hi>
　<hi>戰而下詔親征遂發洛陽唐主心憚北行至河陽宰相盧丈紀希旨言國家根本在河南敵兵倐來忽徃</hi>
　<hi>不能乆留晉安大寨甚固况已發三道兵救之河陽天下津要車駕宜留此鎮撫南北且使近臣徃督戰茍</hi>
　<hi>不能解圍進亦未晩唐主從之乃遣樞密使趙延壽將兵二萬如潞州唐主次于懐州以晉安為憂日夕</hi>
　<hi>酣飲悲歌羣臣或勸其北行則曰卿勿言石郎使我心贍墮地然精騎猶三萬也</hi>冬十一月<lb/>
<pb n="KR2b0034_WYG_005-18a"/>
　唐行營都統趙德鈞降于契丹契丹不受<hi>盧龍節度使趙德鈞</hi>
　<hi>隂蓄異志欲因亂取中原乃請將騎由土門西入以解晉安之圍唐主許之以德鈞為諸道行營都統德</hi>
　<hi>鈞合趙鎮澤潞之兵而進與其子延壽遇于西陽遂併兵北屯團柏谷口欲倚契丹以成己志乃密以金</hi>
　<hi>帛賂契丹主云若立己為帝請即以見兵南平洛陽與契丹約為兄弟仍許石氏常鎮河東契丹主自以</hi>
　<hi>深入敵境晉安未下德鈞兵尚强又以范延光在其東且恐山北諸州邀其歸路欲許德鈞之請然已許</hi>
　<hi>立石敬瑭敬瑭聞之大懼亟使桑維翰說契丹主曰趙北平父子素蓄異志非以死徇國之人何足可畏</hi>
　<hi>而信其誕妄之辭貪其毫末之利棄垂成之功乎且使敬瑭得天下將竭中國之財以奉大國豈此小利</hi>
　<hi>之比乎契丹主曰吾非有渝前約也但兵家權謀不得不爾維翰曰皇帝以信義救人之急四海之人俱</hi>
<pb n="KR2b0034_WYG_005-18b"/>
　<hi>屬耳目奈何一旦二三其命使大義不終臣竊為皇帝不取也跪于帳前自旦至暮涕泣争之契丹主乃</hi>
　<hi>指帳前石謂德鈞使者曰我已許石郎此石爛可改也</hi>契丹主立石敬瑭為晉<lb/>
　皇帝<hi>十月甲子契丹主封石敬瑭為晉王幸其府丁卯契丹主召敬瑭至帳中命之坐從容謂曰吾</hi>
　<hi>三千里來赴難一戰而勝殆天意也觀汝器貎識量真中原之主吾欲立汝為天子敬瑭辭讓不許契丹</hi>
　<hi>主令有司設壇晉陽備禮䇿命十一月丁酉䇿敬瑭為大晉皇帝親解衣冠授之</hi>閏月唐楊光<lb/>
　遠殺招討使張敬達以衆降于契丹<hi>晉安被圍八十餘日唐髙行周</hi>
　<hi>符彦卿等數敗内外隔絶芻糧俱盡至濯馬糞屑木以飼馬馬飢至自相啖其鬃尾死則以充食楊光逺</hi>
　<hi>等勸敬達出降敬達曰吾受明宗及今上厚恩為元帥而軍敗其罪已大况降敵乎今援兵旦暮且至當</hi>
<pb n="KR2b0034_WYG_005-19a"/>
　<hi>俟之若必力盡勢窮諸君斬我出降未為晚也閏月甲子諸將旦集光逺斬敬達首帥諸將降于契丹契</hi>
　<hi>丹主嘉其忠謂左右曰凡為人臣當如此也命以禮𦵏而祭之焉</hi>契丹主以晉主敬<lb/>
　瑭南下唐師潰於團柏唐主還河陽趙德鈞降於契<lb/>
　丹<hi>契丹主與晉主南下命晉主兄子重貴守太原以契丹將高模翰為前鋒至團柏唐趙德鈞趙延壽</hi>
　<hi>先遁諸將繼之士卒大潰死者萬計唐主聞晉主已立楊光逺等復降用李崧䇿引衆南還至河陽命諸</hi>
　<hi>將分守南北城契丹主至潞州趙德鈞延壽及判官張礪迎謁于高河契丹鎻德鈞延壽送歸國德鈞見</hi>
　<hi>舒嚕太后后問曰汝近者何為徃太原德鈞曰奉唐主之命后指天曰汝從吾兒求為天子何妄語耶又</hi>
　<hi>自指其心曰此不可欺也又曰吾兒將行吾戒之曰趙大王若引兵北向渝關亟須引歸太原不可救也</hi>
<pb n="KR2b0034_WYG_005-19b"/>
　<hi>汝欲為天子何不先擊退吾兒徐圖亦未晚汝為人臣既負其主不能撃敵又欲乗亂邀利所為如此何</hi>
　<hi>靣目復求生乎德鈞俯首不能對踰年而死</hi>契丹主次於潞州晉主敬瑭<lb/>
　以契丹師南下<hi>契丹主次于潞州其臣勸還國契丹主乃遣晉主趨洛舉酒屬之曰我若</hi>
　<hi>南向河南之人必大驚駭汝宜自引漢兵南下我令廸離畢將五千騎送汝至河梁臨别謂晉主曰我且</hi>
　<hi>留此俟汝音問有急則下山救汝若洛陽既定吾即北反矣因泣曰世世子孫勿相忘又曰劉知逺趙瑩</hi>
　<hi>桑維翰皆創業功臣無大故勿棄也</hi>唐主還洛陽<hi>符彦饒張彦琪言于唐主從珂曰今敵兵</hi>
　<hi>大下河水復淺人心已離此不可守唐主命河陽節度使萇從簡守河陽南城遂斷浮梁歸洛晉主至河</hi>
　<hi>陽從簡具舟楫迎降之</hi>唐主殺李贊華<hi>唐主至洛知事窮蹙召李贊華同死賛華不從</hi>
<pb n="KR2b0034_WYG_005-20a"/>
　<hi>唐主遣李彦紳就其第殺之</hi>唐主自焚死晉主敬瑭入洛陽追廢<lb/>
　唐主為庶人<hi>唐主議復向河陽將校皆已飛狀迎晉主矣晉主慮唐主西奔遣契丹千騎扼</hi>
　<hi>澠池唐主與曹太后劉皇后雍王重美及宋審䖍等攜傳國寳登𤣥武樓自焚皇后欲燒宮室重美諫曰</hi>
　<hi>新天子至必不露居他日重勞民力死而遺怨將安用之乃止王淑妃與許王從益匿于毬場獲免是日</hi>
　<hi>晩晉主入洛陽唐兵皆解甲待罪晉主命劉知逺部署京城知逺命漢軍還營館契丹軍于天宫寺城上</hi>
　<hi>肅然無敢犯令十二月晉主追廢唐主為庶人</hi>十二月契丹主自潞州北歸<lb/>
　<hi>契丹主命收其士卒戰没者瘞之汾水上以為京觀桑維翰為文紀之十二月辛卯聞晉主入洛遣郎君</hi>
　<hi>嘉哩德撫問遂帥衆北歸明年正月至臨潢</hi>
<pb n="KR2b0034_WYG_005-20b"/>
丁酉<hi>晉天福二年凡六國三鎮</hi>夏六月晉使聶延祚請上尊號于契<lb/>
　丹契丹主不許○高麗侵新羅百濟降之<hi>於是東方諸國皆附</hi>
　<hi>高麗有二京六府九節度百二十郡云</hi>
戊戌<hi>晉天福三年○契丹㑹同元年</hi>秋七月契丹册晉主為英武明義<lb/>
　皇帝<hi>三月晉復遣使請上尊號于契丹契丹主許之七月契丹主使其中臺省右相耶律蘇哷特爾格</hi>
　<hi>使晉冊晉主為英武明義皇帝</hi>冬十一月晉主使馮道上尊號于契<lb/>
　丹契丹大赦改元<hi>九月晉主遣守司空馮道左散騎常侍韋勲上契丹舒嚕太后尊號</hi>
　<hi>曰廣德至仁昭烈崇簡應天皇太后左僕射劉煦右諫議大夫盧重上契丹主尊號曰睿文神武法天啓</hi>
<pb n="KR2b0034_WYG_005-21a"/>
　<hi>運明德章信至道廣敬昭孝嗣聖皇帝十一月契丹主御宣政殿受之因大赦始改元㑹同晉主事契丹</hi>
　<hi>甚謹奉表稱臣謂契丹主為父皇帝每契丹使至即於别殿拜受詔敕嵗輸金帛三十萬之外吉凶慶弔</hi>
　<hi>嵗時贈遺相繼于道乃至太后元帥太子諸王大臣皆有賂遺小不如意輒加責讓多不遜語朝野咸以</hi>
　<hi>為恥而晉主事之曽無倦意其後契丹主屢止晉主上表稱臣但令為書稱兒皇帝如家人之禮云</hi>
　晉使趙瑩歸幽薊瀛莫涿檀順嬀儒新武雲應朔寰<lb/>
　蔚十六州于契丹<hi>契丹主改新州為奉聖州武州為歸化州</hi>契丹以臨潢<lb/>
　爲上京幽州為南京遼陽為東京<hi>契丹主既得晉賂十六州之地乃更</hi>
　<hi>以皇都為上京臨潢府升幽州為南京折津府更南京遼陽府為東京契丹之制居有宫衛謂之鄂爾多</hi>
<pb n="KR2b0034_WYG_005-21b"/>
　<hi>出有行營謂之巴納分鎮邊圉謂之部族有事則以攻戰為務聞暇則以畋漁為生其地盡有大漠浸包</hi>
　<hi>長城之境故秋冬違寒春夏避暑隨水草就弋獵春巴納曰鴨子河濼在長春州夏巴納無常所而吐兒</hi>
　<hi>山為多在慶州秋巴納曰伏虎林在永州冬巴納曰廣平定在永州蓋其俗重鵝每獲鵝必祭天故巴納</hi>
　<hi>多擇河濼之地焉</hi>契丹始定官名<hi>多易其俗以漢官</hi>契丹以趙延壽<lb/>
　為南京留守<hi>總山南事</hi>
己亥<hi>晉天福四年凡六國三鎮</hi>秋八月晉初歸幣于契丹<hi>帛三十萬匹嵗以為</hi>
　　<hi>常</hi>
庚子<hi>晉天福五年凡六國三鎮</hi>春三月契丹主如幽州<hi>契丹主如南京至燕備法</hi>
<pb n="KR2b0034_WYG_005-22a"/>
　<hi>駕入自拱宸門御元和殿行入閣禮晉遣楊端問起居六月還臨潢</hi>
辛丑<hi>晉天福六年凡六國三鎮</hi>春二月晉使楊彦詢如契丹契丹執<lb/>
　之<hi>晉成德節度使安重榮恥臣契丹見其使者必箕踞慢罵或潛遣人殺之契丹以為譲晉主遣楊彦</hi>
　<hi>詢徃遜謝且言重榮䟦扈狀契丹留之不遣</hi>晉成德節度使安重榮執契<lb/>
　丹行人伊喇<hi>重榮執契丹使人伊喇掠幽州南境復而遣使誘吐谷渾額爾竒木蘇等叛契丹</hi>
　<hi>附晉上表於晉主言吐谷渾兩突厥契苾沙陁各帥部衆歸附党項等亦納契丹告牒稱為契丹凌暴願</hi>
　<hi>自備十萬衆與晉共擊契丹陛下屢敕臣承奉契丹勿自起釁端其如天道人心難以違拒願早决計表</hi>
　<hi>數千言大抵斥晉主父事契丹竭中國以媚無厭之敵又為書遺朝貴及移藩鎮云已勒兵必與契丹决</hi>
<pb n="KR2b0034_WYG_005-22b"/>
　<hi>戰晉主患之乃以劉知逺為北京留守而自如鄴都以詔諭安重榮曰吾因契丹得天下爾因吾致富貴</hi>
　<hi>吾不敢忘德爾乃忘之邪今吾以天下臣之爾欲以一鎮抗之不亦難乎宜審思之無取後悔重榮得詔</hi>
　<hi>愈驕</hi>冬十月晉安重榮反伏誅十二月契丹歸楊彦詢<lb/>
　于晉<hi>重榮聞晉主在鄴遂與山南東道節度使安從進發兵反晉主以杜重威為招討使討之重榮</hi>
　<hi>敗斬其首函之以獻于契丹契丹乃歸楊彦詢于晉</hi>
壬寅<hi>晉主重貴天福七年凡六國三鎮</hi>夏六月晉主敬瑭殂兄子重<lb/>
　貴立<hi>安重榮之將反也誘吐谷渾酋長白承福等叛契丹及劉知逺為北京留守以重賂招承福降</hi>
　<hi>之遷其衆于嵐石之間而收其精騎重榮既敗契丹遣使譲晉以招納叛降晉主憂悒成疾而殂馮道與</hi>
<pb n="KR2b0034_WYG_005-23a"/>
　<hi>馬歩都虞候景延廣議舍晉主子重睿而奉敬瑭兄敬儒之子重貴即位遣使告哀于契丹</hi>秋七<lb/>
　月晉使梁言如契丹<hi>契丹遣使弔祭于晉晉主遣金吾衛大將軍梁言判四方館事</hi>
　<hi>朱崇節徃謝大臣議奉表稱臣景延廣請致書稱孫李崧曰陛下如此他日必躬擐甲胄與契丹戰於時</hi>
　<hi>悔無益矣延廣固争馮道依違其間晉主卒從延廣議</hi>八月晉執契丹行人喬<lb/>
　榮旣而歸之<hi>晉梁言至契丹契丹主怒其不稱臣遣客省使喬榮讓之景延廣因說晉主囚</hi>
　<hi>榮于獄大臣皆言契丹不可負乃釋榮慰賜而歸之榮辭延廣延廣大言曰歸語爾主先帝為北朝所立</hi>
　<hi>故稱臣奉表今上乃中國所立所以降志於北朝者正以不敢忘先帝盟約故耳爲鄰稱孫足矣無稱臣</hi>
　<hi>之理翁怒則來戰孫有十萬横磨劒足以相待他日爲孫所敗取笑天下毋悔也榮欲為異時據驗乃曰</hi>
<pb n="KR2b0034_WYG_005-23b"/>
　<hi>公所言頗多懼有遺忘願記之紙墨延廣命吏書其語以授之榮還具以白契丹主契丹主大怒政事令</hi>
　<hi>趙延壽謀欲代晉帝中國因力勸南伐契丹主然之自是晉使如契丹者皆縶之侍中桑維翰屢請遜辭</hi>
　<hi>以謝契丹每為延廣所沮晉主以延廣有定䇿㓛罷冠羣臣又總宿衞兵故大臣莫能與之争劉知逺鎮</hi>
　<hi>河東知延廣必致寇而不敢言但益募兵以備契丹</hi>
癸卯<hi>晉天福八年凡七國三鎮</hi>春二月晉主如大梁<hi>晉主聞契丹將南伐乃還東京</hi>
　<hi>然猶問遺不絶</hi>冬十二月契丹趙延壽帥師伐晉<hi>晉平盧節度楊光逺</hi>
　<hi>有憾于晉主遣人密告于契丹曰晉饑若伐之一舉可克也趙延壽復勸之契丹主如南京命趙延壽趙</hi>
　<hi>延昭安圖嘉哩等帥衆五萬由滄恒易定分道伐晉謂延壽曰若得晉當立汝為帝延壽深信之為之盡</hi>
<pb n="KR2b0034_WYG_005-24a"/>
　<hi>力契丹主自將繼進</hi>
甲辰<hi>晉開運元年凡六國三鎮</hi>春二月契丹主伐晉晉主禦之三月<lb/>
　契丹師還夏四月晉主還大梁貶景延廣為西京留<lb/>
　守<hi>三月趙延壽延昭次任丘安端入鴈門圍忻代延壽既入貝州契丹主授延壽魏博等州節度使封</hi>
　<hi>魏王帥所部屯南樂晉以高行周為都部署將兵禦之且遣使請修舊好契丹主復書曰已成之勞不可</hi>
　<hi>改也若必欲如故宜割河北諸州及遣桑維翰景延廣來議之於是晉主自將以景延廣為御營使遂發</hi>
　<hi>大梁時用兵方畧號令皆出景延廣延廣乘勢使氣陵侮諸將雖天子亦不能制契丹主次于元城晉主</hi>
　<hi>次于澶州二月契丹攻博州降之楊光逺密道契丹之師自馬家口濟河晉降將周儒引契丹將滿達營</hi>
<pb n="KR2b0034_WYG_005-24b"/>
　<hi>于河東攻鄆州北津以應楊光逺晉遣李守貞皇甫遇梁漢璋薛懐讓將兵萬人縁河水陸俱進至馬家</hi>
　<hi>口滿達戰敗死者萬餘遂西退三月趙延壽延昭率騎數萬攻高行周于戚城契丹主繼之分左右翼以</hi>
　<hi>進行周與戰自午至晡互有勝負契丹主復以勁騎突晉中軍晉主出陣待之契丹主望見晉師之盛謂</hi>
　<hi>左右曰楊光遠言晉軍半已餒死今何多也以精騎左右畧陣晉師不動萬弩齊發飛矢蔽天契丹稍却</hi>
　<hi>兩軍死者不可勝計至暮契丹主以人馬飢疲所向無功乃引還契丹帳中小校亡入晉師言契丹已傳</hi>
　<hi>木契收軍北去延廣疑有詐閉壁不敢追契丹所過焚掠民物殆盡四月晉主還大梁延廣既為上下所</hi>
　<hi>惡晉主亦憚之桑維翰疏其罪出為西京留守延廣鬱鬱不得志日夜縱酒而已</hi>秋七月晉<lb/>
　使張暉奉表乞和于契丹契丹執之<hi>自是晉之使遂絶</hi>晉以<lb/>
<pb n="KR2b0034_WYG_005-25a"/>
　桑維翰爲中書令兼樞密使<hi>或謂晉主曰陛下欲禦北敵安天下非桑維翰</hi>
　<hi>不可乃罷馮道而用維翰事無大小悉以委之維翰既相一制指揮節度使十五人㑹兵以備契丹無敢</hi>
　<hi>違者時人服其膽畧</hi>冬十二月契丹主伐晉<hi>十一月契丹主徴諸部兵㑹于温榆</hi>
　<hi>河北十二月伐晉趙延壽引兵先進契丹主以大軍繼之圍恒州下九縣遂建牙于元氏晋遣張從恩馬</hi>
　<hi>全節安審琦趙在禮屯鄴都以備之憚契丹之盛不敢徃晉主詔從恩稍却於是衆皆恟懼無復部伍委</hi>
　<hi>棄器甲所過焚掠北至相州不能復整尋詔在禮還屯澶州全節還鄴都景延廣守胡梁渡張彦澤屯黎</hi>
　<hi>陽</hi>晉以折從逺為府州團練使<hi>初晉割地賂契丹府州與焉㑹契丹欲盡</hi>
　<hi>徙河西之民以實遼東州人大恐刺史折從逺雲中大族也因保險拒之及晉與契丹絶從逺引兵深入</hi>
<pb n="KR2b0034_WYG_005-25b"/>
　<hi>其境㧞勝州及十餘寨故命之</hi>
乙巳<hi>晉開運二年凡五國三鎮</hi>春三月晉及契丹戰于白團衛村契<lb/>
　丹主敗走晉主還大梁<hi>正月契丹分兵攻邢洺磁州殺掠殆盡入鄴都境張從恩</hi>
　<hi>馬全節安審琦悉兵陳於相州安陽水之南皇甫遇與慕容彦超將千騎前覘契丹至鄴都遇契丹數萬</hi>
　<hi>遇等且戰且却至榆林店契丹大至二將謀曰吾屬今走死無遺矣乃止布陣自午至未力戰百餘合相</hi>
　<hi>殺傷甚衆遇馬斃歩戰其僕杜知敏以所乘馬授之戰稍却顧知敏已為契丹所擒遇曰知敏義不可棄</hi>
　<hi>也與彦超躍馬入陣取知敏而還俄而契丹繼至二將曰吾屬勢不可走以死報國耳日且暮安陽諸將</hi>
　<hi>怪覘兵不還審琦引騎兵出將救之從恩曰敵衆猥至盡吾軍恐未足以當之公徃何益審琦曰成敗天</hi>
<pb n="KR2b0034_WYG_005-26a"/>
　<hi>也萬一不濟當共受之借使敵不南來坐失皇甫太師吾屬何顔以見天子遂踰水而進契丹解去遇等</hi>
　<hi>乃得還契丹亦引軍退其衆自相驚曰晉軍悉至矣時契丹主在邯鄲聞之即時北還不再宿至皷城從</hi>
　<hi>恩等議曰契丹傾國而來吾兵少糧盡死無日矣不若引軍就黎陽倉南倚大河以拒之可以萬全議未</hi>
　<hi>决從恩引兵先發諸軍繼之擾亂失亡不可勝計留歩兵五百守安陽橋夜四皷知相州事符彦倫曰比</hi>
　<hi>夕紛紜人無固志五百敝卒安能守橋即召入乗城為備至曙望之契丹數萬騎已陣於安陽水北彦倫</hi>
　<hi>命城上揚旗皷譟約束契丹不測踰水環州而南聞張彦澤兵至乃引北還馬全節不敢追既而全節等</hi>
　<hi>言敵衆不多宜乘其散歸種落大舉徑襲幽州晉主以為然徴兵諸道下詔親征遂發大梁行至澶州全</hi>
　<hi>節等諸軍以次北上劉知逺聞之曰中國疲敝自守恐不足乃横挑强敵勝之猶有後患况不勝乎三月</hi>
<pb n="KR2b0034_WYG_005-26b"/>
　<hi>杜威等諸軍㑹于定州攻契丹泰州降之取滿城獲契丹二千人取遂城趙延壽部曲有降者言契丹主</hi>
　<hi>還至虎北口聞晉取泰州復擁衆南向約八萬餘騎計來日入夕當至杜威等懼退師至陽城契丹大至</hi>
　<hi>晉師與戰逐北十餘里契丹踰白溝而去晉軍結陣而南胡騎四合如山諸軍力戰拒之人馬飢乏至白</hi>
　<hi>團衛將埋鹿角為行寨契丹圍之數重奇兵出寨後絶糧道是夕東北風大起營中掘井輙崩人馬俱渴</hi>
　<hi>至曙風甚契丹主坐奚車中命鐵鷂軍四靣下馬㧞鹿角而入奮短兵以擊晉軍又順風縱火揚塵以助</hi>
　<hi>其勢軍士皆憤怒大呼曰都招討使何不用兵令士卒徒死諸將請出戰杜威曰俟風稍緩徐觀可否李</hi>
　<hi>守貞曰彼衆我寡風沙之内莫測多少惟力鬭者勝此風乃助我也若俟風止吾屬無類矣即呼曰諸軍</hi>
　<hi>齊擊賊又謂威曰令公善守禦守貞以中軍决死矣馬軍排陣使張彦澤召諸將問計皆曰敵得風勢宜</hi>
<pb n="KR2b0034_WYG_005-27a"/>
　<hi>候風回與戰彦澤亦以為然右廂副使藥元福謂彦澤曰今軍中飢渇已甚若俟風回吾屬已為擄矣敵</hi>
　<hi>謂我不能逆風以戰宜出其不意急擊之此兵之詭道也都排陣使符彦卿曰與其束手就擒昌若以身</hi>
　<hi>狥國乃與元福彦澤及皇甫遇引精騎出西門擊之諸將繼至契丹却數百歩風勢益甚昬晦如夜彦卿</hi>
　<hi>等擁萬餘騎横擊契丹呼聲動天地契丹大敗而走勢如崩山守貞亦令歩兵盡㧞鹿角出鬭歩騎俱進</hi>
　<hi>逐北二十餘里鐡鷂軍既下馬蒼黄不能復上委棄馬仗蔽地契丹主乘奚車走十餘里追兵急獲一槖</hi>
　<hi>駞乘之而去諸將請急追之杜威揚言曰逢賊幸不死更索衣囊耶守貞曰人馬渇甚得水足重難以追</hi>
　<hi>寇乃退保定州四月契丹主至幽州散兵稍集以失利杖其諸將戰不力者各數百晉諸軍引歸晉主還</hi>
　<hi>大梁</hi>秋七月晉使孟守中奉表乞和于契丹<hi>桑維翰屢勸晉主復</hi>
<pb n="KR2b0034_WYG_005-27b"/>
　<hi>和親契丹以紓國患晉主從之乃遣孟守中奉表稱臣詣契丹謝過時契丹連嵗伐晉人畜多死國中怨</hi>
　<hi>之舒嚕太后謂契丹主曰使漢人為北主可乎曰不可后曰然則汝何故欲為漢主契丹主曰石氏負恩</hi>
　<hi>不可容后曰汝今雖得漢地不能居也萬一蹉跌悔何所及又謂其羣下曰漢兒何得一向眠自古但聞</hi>
　<hi>漢和蕃不聞蕃和漢漢兒果能回意我亦何惜與和及晉使至契丹主曰使景延廣自來仍割鎮定兩道𨽻我</hi>
　<hi>則可不然不能也晋君臣以契丹語忿無和意乃止及契丹後入大梁謂李崧等曰向使晉使再來則南</hi>
　<hi>北不復戰矣</hi>冬十二月晉桑維翰罷○髙麗王王建卒子<lb/>
　武立<hi>高麗自唐末中原多故始自立高氏為王唐長興中王建承高氏之位權知國事唐封建為高</hi>
　<hi>麗國王朝貢不替至是建卒子武嗣為國王</hi>
<pb n="KR2b0034_WYG_005-28a"/>
丙午<hi>晉開運三年凡五國三鎮</hi>秋八月契丹主伐晉圍恒州<hi>契丹徴諸部兵</hi>
　<hi>㑹于棗林淀遂將而南十一月進圍恒州</hi>冬十月晉使都招討使杜威㑹<lb/>
　師擊契丹十二月威叛以衆降于契丹<hi>先是有自幽州來者言趙</hi>
　<hi>延壽有歸晉意樞密使李崧宰相馮玉信之命天雄節度使杜威致書延夀啖以厚利延壽復書乞發大</hi>
　<hi>軍應接辭㫖懇密李崧等欣然復遣人詣延壽與為期約於是契丹使其瀛州刺史劉延祚遺樂夀監軍</hi>
　<hi>王巒書請舉城内附云城中契丹不滿千人乞朝廷發輕騎來襲己為内應契丹主已歸牙帳地逺阻水</hi>
　<hi>不能救也巒與杜威因屢奏瀛莫乘此可取馮玉李崧信以為然欲發大兵迎趙延壽及劉延祚遂請于</hi>
　<hi>晉主以杜威為都招討使李守貞副之中書令趙瑩謂李崧馮玉曰杜令國之貴戚位兼將相而所欲未</hi>
<pb n="KR2b0034_WYG_005-28b"/>
　<hi>厭心常慊慊豈可復加以兵權必若有事于北方不若止任守貞為愈也不從十月晉主下敕牓曰專發</hi>
　<hi>大軍徃平契丹先取瀛莫安定關南次復幽燕盪平塞北有能擒獲其主者除上鎮節度使賞錢萬緡絹</hi>
　<hi>萬匹銀萬兩時積雨半載軍行及饋運者甚艱苦杜威李守貞㑹兵于廣晉禁軍皆從宿衛空虚十一月</hi>
　<hi>至瀛州城門洞啓寂若無人威等不敢進契丹主在恒州聞之遣精兵斷河橋杜威等退保武强契丹遣</hi>
　<hi>南院大王達罕將軍高模翰分兵由瀛州間道以進杜威遣貝州節度使梁漢璋帥衆二千拒之與模翰</hi>
　<hi>戰敗死杜威乃以張彦澤為前鋒引兵據中渡橋趙延壽高彦温以歩騎前後乘之指揮使王清言于杜</hi>
　<hi>威曰請以歩卒為前鋒奪橋開道公帥諸軍繼之得入鎮州則無憂矣威乃遣清與宋彦筠同進清戰甚</hi>
　<hi>銳契丹小却諸將請以大軍繼之杜威不從彦筠戰敗遂走王清獨帥麾下力戰屢請救兵威不許清謂</hi>
<pb n="KR2b0034_WYG_005-29a"/>
　<hi>其衆曰上將握兵坐觀吾輩困急而不救此必有異志吾輩當以死報國耳衆感其言莫有退者至暮戰</hi>
　<hi>不息契丹以新兵繼之清及士衆盡死諸軍皆奪氣杜威等遂與契丹夾滹沱而軍築壘為持乆之計威</hi>
　<hi>性懦怯偏禆皆節鎮但日相承迎置酒作樂罕議軍事契丹以大兵當晉軍之前潜遣蕭翰將百騎出晉</hi>
　<hi>軍之後斷晉糧道及歸路樵采者遇之盡為所掠有逸歸者皆稱敵衆之盛軍中恟懼翰獲晉民皆黥靣</hi>
　<hi>曰奉敕不殺縱之南走軍夫在道遇之皆棄車驚潰杜威請益兵詔悉發守宫禁者得數百人赴之威又</hi>
　<hi>遣使告急還為契丹所獲自是朝廷與軍前聲問兩不相通開封尹桑維翰以國家危在旦夕求見言事晉</hi>
　<hi>主方在苑中調鷹辭不見又詣執政言之執政不以為然退謂所親曰晉氏不血食矣晉主欲自將北征</hi>
　<hi>宣徽使李彦韜諌止之乃詔高行周符彦卿共戍澶州景延廣戍河陽契丹遥以兵環晉營軍中食盡杜</hi>
<pb n="KR2b0034_WYG_005-29b"/>
　<hi>威與李守貞宋彦筠謀降契丹乃先遣詣契丹主牙帳邀求重賞契丹主紿之曰趙延壽威望素淺恐不</hi>
　<hi>能帝中國汝果降者當以汝為之威喜遂定降計伏甲召諸將出降表使署名諸將駭愕聽命命軍士出</hi>
　<hi>陣於外軍士皆踊躍以為且戰威親諭之曰今食盡途窮當為汝曹共求生計因命釋甲軍士皆慟哭聲</hi>
　<hi>振原野威守貞仍於衆中揚言主上失德信任奸邪猜忌於己聞者莫不切齒十二月丙寅契丹主遣趙</hi>
　<hi>延壽衣赭袍至晉營慰撫士卒亦以赭袍衣杜威其實皆戲之耳契丹主擁騎數萬臨大阜立馬受杜威</hi>
　<hi>等降閱其衆凡二十萬授杜威守太傅鄴都留守李守貞天平節度使餘各領舊職分降卒之半付杜威</hi>
　<hi>半隸趙延壽復以晉降將孫方簡為義武節度使滿達為安國節度使契丹翰林學士承㫖張礪言于契</hi>
　<hi>丹主曰今契丹始得中國宜以中國人治之不宜用國人及左右近習茍政令乖失則人心不服雖得之</hi>
<pb n="KR2b0034_WYG_005-30a"/>
　<hi>猶將失之不聽</hi>契丹主南下使晉降將張彦澤入大梁晉主<lb/>
　重貴降彦澤幽晉主殺桑維翰<hi>契丹主引兵南下杜威等將降兵以從契</hi>
　<hi>丹主遣晉都排陣使張彦澤及其御史大夫耶律解里監軍傅柱兒將騎二千持詔先赴大梁諭晉主降</hi>
　<hi>彦澤倍道疾驅夜渡白馬津晉主召李崧馮玉李彦韜入禁中計事欲召劉知逺入援明日彦澤自封丘</hi>
　<hi>門斬關而入城中大擾晉主於宮中起火自攜劒驅後宮赴火為親軍將薛超所持俄而彦澤傳契丹主</hi>
　<hi>與李太后書慰撫之且召桑維翰景延廣晉主乃命滅火與后妃聚泣召范質草降表自稱孫男臣重貴</hi>
　<hi>禍至神惑運盡天亡今與太后及妻馮氏舉族面縛待罪遣男廷煦廷寳奉國寳出迎太后亦上表稱新</hi>
　<hi>婦李氏妾傅柱兒入宣契丹主命晉主脱黄袍服素衫拜受左右皆掩泣使召張彦澤欲與計事彦澤㣲</hi>
<pb n="KR2b0034_WYG_005-30b"/>
　<hi>笑不應或勸桑維翰逃去維翰曰吾大臣逃將安之坐而俟命彦澤以晉主命召維翰維翰至天街遇李崧駐</hi>
　<hi>馬語未畢有軍吏於馬前揖維翰赴侍衛司維翰知不免顧謂崧曰侍中當國今日國亡反令維翰死之</hi>
　<hi>何也崧有愧色維翰至彦澤以兵守之彦澤縱兵大掠二日都城為之一空彦澤自謂有功于契丹旗幟</hi>
　<hi>皆題赤心為主見者笑之彦澤遷晉主于開封府頃刻不得留見者流涕晉主悉以内庫金珠自隨彦澤</hi>
　<hi>曰此物不可匿也晉主悉歸之亦分以遺彦澤彦澤遣指揮使李筠以兵守晉主内外不通上契丹主表</hi>
　<hi>章皆先示彦澤然後敢發使取内庫帛主者不與曰此非帝物也求酒于李崧崧亦辭不進又欲見李彦</hi>
　<hi>韜彦韜亦不徃馮玉佞彦澤求自送傳國寶冀契丹復任用廷煦之母有美色彦澤使人取之彦澤殺桑</hi>
　<hi>維翰以帶加頸白契丹主云其自經契丹主命厚撫其家壬午契丹主次赤岡賜晉主詔曰孫勿憂必使</hi>
<pb n="KR2b0034_WYG_005-31a"/>
　<hi>汝有噉飯之所又以所獻傳國寶非真詰之晉主奏頃王從珂自焚舊國寶不知所在此寶先帝所為羣</hi>
　<hi>臣備知乃止有司欲使晉主銜璧牽羊大臣輿櫬迎于郊外契丹主曰吾遣奇兵取大梁非受降也不許</hi>
　<hi>又詔晉文武羣僚一切如故朝廷制度並用漢禮改館晉主于封禪寺</hi>契丹執晉景延<lb/>
　廣以歸延廣自殺<hi>契丹主遣將軍康祥以兵趣河陽捕景延廣執之契丹主以牙籌數</hi>
　<hi>其八罪且詰之曰致兩主失歡皆汝所為十萬横磨劒安在延廣不服契丹主召喬榮使相辨證因以紙</hi>
　<hi>所記語示之延廣伏地請死契丹主命鎻之先送歸國夜宿陳橋延廣扼吭死</hi>
丁未<hi>漢高祖劉知逺天福十二年○遼大同元年九月世宗阮天禄元年○是嵗晉亡漢代契丹改國號</hi>
　<hi>遼凡五國三鎮</hi>春正月丁亥朔契丹主德光入大梁行朝賀<lb/>
<pb n="KR2b0034_WYG_005-31b"/>
　禮<hi>正月丁亥朔晉百官遥辭晉主于城北乃易素服紗帽迎契丹主于封丘門外伏路請罪契丹主不</hi>
　<hi>忍臨視撫慰遣之遂備法駕入大梁民皆驚走契丹主遣使諭之曰我亦人也汝曹勿懼㑹當使汝曹蘇</hi>
　<hi>息我無心南來漢兵引我至此耳至明德門下馬拜而後入遂御崇元殿受賀日暮復出屯於赤岡云</hi>
　契丹誅張彦澤<hi>晉閤門使高勲訴張彦澤以私憾殺其家人契丹主亦怒彦澤擅徙晉主</hi>
　<hi>于開封府署殺桑維翰剽掠大梁遂與傅珠爾俱斬于北市仍命高勲監刑彦澤前所殺士大夫子孫皆</hi>
　<hi>絰杖號哭詬罵以杖扑之勲命剖其心以祭死者市人爭破腦取髓臠其肉而食之</hi>契丹降封<lb/>
　晉主重貴為負義侯遷之黄龍府<hi>契丹主使人至封禪寺存問晉主及</hi>
　<hi>太后甚至時雨雪連旬外無供億上下凍餒太后使其衛者謂寺僧曰吾嘗於此飯僧數萬今日獨無一</hi>
<pb n="KR2b0034_WYG_005-32a"/>
　<hi>人相念耶僧辭以敵意難測不敢獻食晉主隂祈守者乃稍得食辛卯降封晉主重貴為崇禄大夫撿校</hi>
　<hi>太尉負義侯遣太子太保趙瑩太子少保馮玉及李彦韜將騎三百送晋主及李太台安太妃馮皇后髙</hi>
　<hi>祖子重睿晉主子廷煦廷寶等于黄龍府安置在途供饋不繼或時絶食舊臣無敢進謁者獨磁州刺史</hi>
　<hi>李穀迎謁于路傾貲以獻晉主至中渡橋見杜威故寨歎曰天乎我家何負為此賊所破慟哭而去既出</hi>
　<hi>塞契丹無復供給至祖州令拜契丹太祖之墓晉主不勝屈辱泣曰薛超誤我馮后求毒藥欲與晉主俱</hi>
　<hi>自殺不果黄龍府渤海扶餘城也初契丹太祖滅渤海還次其地得疾見黄龍繚繞可長一里光燿奪目</hi>
　<hi>入于行帳是日太祖殂故云</hi>契丹以張礪為平章事晉李崧為樞<lb/>
　密使馮道守太傅劉煦守太保<hi>契丹引兵入汴京諸門皆以契丹兵守衛</hi>
<pb n="KR2b0034_WYG_005-32b"/>
　<hi>磔犬懸羊皮為厭勝謂晉羣臣曰自今不修甲兵不市戰馬輕賦省役天下太平矣改服中國衣冠百官</hi>
　<hi>皆如舊制以張礪為平章事礪與趙延壽共薦晉樞密使李崧㑹馮道自鄧州來朝契丹主素重二人乃</hi>
　<hi>以崧為太子太師充樞密使道守太傅於樞密院祗候又以晉故相劉煦守太保和凝為翰林學士</hi>晉<lb/>
　諸藩鎮皆降于契丹<hi>契丹主遣使以詔賜晉之藩鎮諸鎮爭上表稱臣惟彰義節度</hi>
　<hi>使史匡威據涇州以拒契丹而雄武節度使何重建以秦階成降蜀</hi>契丹縱兵大掠遣<lb/>
　使括借士民錢帛<hi>契丹廣受四方貢獻縱酒作樂趙延壽請給上國兵食契丹主曰吾</hi>
　<hi>國無此法乃縱兵士四出剽掠謂之打草穀丁壯斃於鋒刃老弱委於溝壑自東西兩畿及鄭滑曹濮数</hi>
　<hi>百里間財畜殆盡契丹主謂判三司劉煦曰契丹都兵應有優賜速宜營辦時府庫空竭劉煦請括借</hi>
<pb n="KR2b0034_WYG_005-33a"/>
　<hi>城士民錢帛又分遣使者數十人詣諸州括借皆逼以嚴誅人不聊生其實無所頒給皆蓄之内庫欲輦</hi>
　<hi>歸其國由是内外怨憤始患苦契丹皆思逐之矣</hi>晉河東節度使北平王劉<lb/>
　知逺遣使奉表于契丹<hi>晉主與契丹結怨知逺有歩騎五萬坐視不救及聞晉亡</hi>
　<hi>乃分兵守四境遣客將王峻奉表稱臣于契丹主契丹主賜詔褒美親加兒字於知逺姓名之上仍賜以</hi>
　<hi>木柺契丹以優禮大臣如漢賜几杖之比旣而知知逺觀望使謂之曰汝不事南朝又不事北朝意欲何</hi>
　<hi>所俟耶孔目官郭威言于知逺曰敵恨深矣王峻言契丹貪殘失人心必不能乆有中國或勸知逺舉兵</hi>
　<hi>進取知逺曰用兵當隨時制宜今契丹新據京邑未有他變豈可輕動且觀其所利止於財貨財貨既足</hi>
　<hi>必將北去况冰雪已消勢難乆留宜待其去然後取之可以萬全耳</hi>唐遣使如契丹乞<lb/>
<pb n="KR2b0034_WYG_005-33b"/>
　修復諸陵契丹主不許<hi>南唐主璟遣使賀契丹滅晉且請詣長安修復諸陵契丹</hi>
　<hi>不許</hi>二月契丹主德光御崇元殿行入閣禮建國號曰<lb/>
　遼大赦改元以恒州為中京命趙延壽為大丞相中<lb/>
　京留守<hi>契丹主召晉百官問曰中國之俗異於吾國吾欲擇一人君之如何皆曰海内羣情皆願</hi>
　<hi>推戴皇帝二月丁巳朔契丹主服通天冠絳紗袍登正殿設樂縣儀衛于庭百官朝賀建國號大遼大赦</hi>
　<hi>改元大同禮畢服赭袍坐崇元殿百官行入閤禮以恒州為中京大同府趙延壽以契丹主負約心常怏</hi>
　<hi>怏因李崧言于契丹主乞為皇太子契丹主曰吾於魏王雖割肌肉亦不愛但皇太子當以天子兒為之</hi>
　<hi>豈魏王所可為也乃命為大丞相樞密使中京留守而以張礪和凝平章事</hi>遼封唐郇公<lb/>
<pb n="KR2b0034_WYG_005-34a"/>
　李從益為許王<hi>從益與其母王淑妃自洛㑹朝于汴為契丹主拜淑妃曰吾嫂也因封從益</hi>
　<hi>許王復居洛</hi>晉劉知遠稱皇帝于晉陽○遼以耿崇美為<lb/>
　昭義節度使髙唐英為昭德節度使崔廷勲為河陽<lb/>
　節度使<hi>分據晉要地也</hi>三月遼以蕭翰爲宣武軍節度使<hi>初晉</hi>
　<hi>置天威軍教習嵗餘竟不可用悉罷之而無頼子弟不復肯復農業山林之盜自是而繁及契丹入汴縱</hi>
　<hi>兵士打草穀又多以其子弟及親信爲節度刺史不通政事華人之狡猾者多徃依其麾下教之妄作民</hi>
　<hi>不堪命於是所在相聚為盗多者數萬人少者不減千百滏陽賊帥梁暉偵知髙唐英未至夜遣壯士踰</hi>
　<hi>相州城啓關納衆殺契丹數百據相州自稱昭德留後陜州將趙暉晉州將藥可儔潞州將高防皆殺其</hi>
<pb n="KR2b0034_WYG_005-34b"/>
　<hi>節度使及契丹使者奉表降于劉知逺澶州賊帥王懼瓊帥其徒圍節度使耶律隆鄂特於牙城遼主聞之</hi>
　<hi>謂左右曰我不知中國之人難制如此乃即遣泰寧安審琦武寧符彦卿等歸鎮謂晉百官曰天時向暑</hi>
　<hi>吾難乆留欲暫至上國省太后乃以汴州為宣武軍授舒嚕太后兄子蕭翰為節度使</hi>夏四月<lb/>
　遼主北歸<hi>遼主以晉主劉知逺既立州鎮多附因圖北還乃先遣晉諸司僚吏嬪御宦寺方技</hi>
　<hi>百工圖籍厯象石經銅人明堂刻漏太常樂譜諸宮縣鹵簿法物及鎧仗悉送上京寧武都虞候武行德</hi>
　<hi>部送之遼主謂宣徽使髙勲曰吾在上國以射獵為樂至此令人悒悒今得歸死無恨矣四月丙辰朔發</hi>
　<hi>自汴州馮道李崧和凝李澣徐台符張礪等皆從遂攻梁暉於相州克之悉殺城中男子驅其婦女而北</hi>
　<hi>留髙唐英守之遺民僅七百人而髑髏十餘萬武行德行至河隂與將士謀曰敵勢不能乆留中國不若</hi>
<pb n="KR2b0034_WYG_005-35a"/>
　<hi>共逐其黨堅守河陽以俟天命之所歸者而臣之衆以為然即相與殺契丹監軍使㑹崔廷勲以兵送耿</hi>
　<hi>崇美之潞州行德遂乘虚入據河陽遣弟行友奉蠟表詣太原晉主知逺以行德為河陽節度使契丹主</hi>
　<hi>之初入汴也請降者七十六州得戸百九萬百一十八未幾多叛還濟黎陽渡顧謂左右曰我此行有三</hi>
　<hi>失宜天下之叛我也縱兵打草穀一失也括民私財二失也不遽遣諸節度還鎮三失也</hi>遼主德<lb/>
　光卒于欒城兄子烏雲立于軍更名阮<hi>戊辰遼主至高邑得疾丁</hi>
　<hi>丑殂于欒城年四十六國人剖其腹實鹽數斗載之而北晉人謂之帝羓時舒嚕太后及太弟魯呼壽安</hi>
　<hi>王珠嚕皆留臨潢唯東丹王貝之長子永康王烏雲在軍中南院大王耶律吼北院大王耶律斡議欲奉</hi>
　<hi>之烏雲聞其謀密召五院額爾竒木耶律安圖問計安圖請從之㑹有自臨潢來者安圖因詐言太弟魯呼</hi>
<pb n="KR2b0034_WYG_005-35b"/>
　<hi>死傳報軍中衆皆信之戊寅次于鎮陽吼斡奉烏雲即位柩前更名阮甲申次定州命天德朔古嘉哩等</hi>
　<hi>䕶柩先赴臨潢舒嚕太后不哭曰待諸部寧一如故則𦵏汝矣初太祖殂于扶餘舒嚕后殺從行大臣凡</hi>
　<hi>數十百人至是恐后復然故皆懼而奉阮云太宗撫定多方逺近向化建國號備法章釐庶務閱名實德</hi>
　<hi>政卓然為遼盛主故其世也境内作四京置六州軍城百五十有六縣二百九部族五十二屬國六十東</hi>
　<hi>漸于海西至于金山暨流沙北及于臚胊河南以白溝為界幅貟萬里焉</hi>遼主阮至恒州<lb/>
　執趙延壽以歸<hi>太宗之殁也趙延壽即日引兵入恒州自稱受遺詔令權知南朝軍國事</hi>
　<hi>遼主阮既即位延夀未之知也或說延壽曰契丹諸大人聚謀此必有變今漢兵不減萬人不若先事圖</hi>
　<hi>之延壽不决下令以來月朔日於待賢館上事受文武官賀李崧以敵情不同事理難測延壽乃止遼主</hi>
<pb n="KR2b0034_WYG_005-36a"/>
　<hi>至恒州召延壽及張礪等飲遼主妃素以兄事延壽從容謂曰妹自上國來寧欲見之乎延壽因與遼主</hi>
　<hi>入良乆遼主出謂張礪等曰魏王謀反已鎻之矣遂以滿達為中京留守居恒州晉文武士卒悉留獨以</hi>
　<hi>後宫宦者教坊自隨勒兵歸國</hi>晉主知逺自太原南下遼崔廷勲耿<lb/>
　崇美等皆棄城北走河南州縣悉復為晉○遼蕭翰<lb/>
　立唐許王李從益為帝于大梁遂帥其師北歸從益<lb/>
　避位以迎晉主六月晉主知逺殺之<hi>蕭翰在大梁聞晉主擁兵南下</hi>
　<hi>遼將多棄城而去亦欲北遁恐中原無主必大亂已不得從容而去乃矯遼主命以唐明宗子許王從益</hi>
　<hi>知南朝軍國事召已赴恒州從益與其母王淑妃匿於徽陵下宫不得已而出翰立以為帝而去從益即</hi>
<pb n="KR2b0034_WYG_005-36b"/>
　<hi>避位以迎晉主晉主命鄭州防禦使郭從義入大梁清宫密令殺從益及淑妃</hi>遼蕭翰殺其<lb/>
　平章事張礪于恒州<hi>翰至恒州與留守滿達以兵圍張礪第礪方卧病出見之翰數</hi>
　<hi>礪曰汝何故言於先帝曰國人不可為節度使我以國舅留守汴州汝又譖我與嘉哩好掠人財物子女</hi>
　<hi>何也今必殺汝趣令鎻之礪抗聲曰此國家大體安危所繫吾實言之欲殺即殺奚以鎖為是夕恚憤而</hi>
　<hi>卒</hi>遼太后使其太弟魯呼帥師禦遼主阮遇于泰德<lb/>
　泉魯呼敗績<hi>舒嚕后聞遼主阮自立怒遣太弟魯呼帥師拒之遼主至幽州聞之遣額爾竒木</hi>
　<hi>安圖詳衮瑠格為前鋒遇魯呼于泰德泉魯呼戰敗走還</hi>晉主知逺入大梁改國<lb/>
　號漢○秋閏七月遼太后自將禦遼主阮遇于横渡<lb/>
<pb n="KR2b0034_WYG_005-37a"/>
　太后罷兵遼主入臨潢<hi>魯呼敗還舒嚕后乃親帥師禦遼主閏七月遼主次潢河</hi>
　<hi>太后魯呼整兵陳于横渡夾岸而軍特哩衮耶律烏哲言于后曰太弟永康王皆太祖子孫神器非移他族</hi>
　<hi>太后宜思長計后乃遣烏哲授書于遼主議和遼主初不從烏哲譬解之遼主良乆曰若何而和烏哲曰</hi>
　<hi>與太后相見各紓忿恚而和之不難不然决戰非晩遼主然之遣宣徽使耶律哈斯詣后約和徃返數日</hi>
　<hi>議始定於是遼主與后相見交語責讓殊無和意屋質借謁者籌執之謂后曰昔人皇王在何故立嗣聖</hi>
　<hi>后曰太祖遺㫖烏哲又謂遼主曰大王何故擅立潦主曰人皇王當立而不立所以去之烏哲正色曰人</hi>
　<hi>皇王捨父母之國而奔唐子道當如是耶大王見太后不少遜謝惟怨是尋太后牽于偏愛託先帝遺命</hi>
　<hi>妄授神器如此何敢望和當速交戰執籌而退后泣曰向太祖遭諸弟亂天下荼毒創痍未起庸可再乎</hi>
<pb n="KR2b0034_WYG_005-37b"/>
　<hi>乃索籌一遼主曰父不為而子為之又誰咎也亦取籌而執左右感激大慟后復謂烏哲曰議既定神器</hi>
　<hi>竟誰歸烏哲曰永康王順天合人復何疑魯呼在側怒曰我在烏雲安得立鳥哲曰奈公酷暴失人心何</hi>
　<hi>且大王世嫡也誰敢争之后顧魯呼曰昔我與太祖愛汝異於諸子諺云偏愛之子不保業我非不欲立</hi>
　<hi>汝汝自不能矣議遂定后罷兵遼主遂入上京尊母蕭氏為太后</hi>遼主阮幽其祖母<lb/>
　舒嚕氏叔父魯庫于祖州<hi>魯呼以不得立居常怏怏舒嚕后既鍾愛之因與謀</hi>
　<hi>廢立遼主遂幽后及魯呼于太祖墓側</hi>唐以留從効為清源軍節度<lb/>
　使<hi>初閩指揮使朱文進與連重遇弑其主曦文進自稱閩主署其黨為刺史泉州散貟指揮使留從効</hi>
　<hi>謀興復王氏乃與仙逰人陳洪進等夜踰城刼庫兵殺刺史黄紹頗傳首于殷王延政及南唐滅殷取汀</hi>
<pb n="KR2b0034_WYG_005-38a"/>
　<hi>建吳越亦取福州從効知王氏不復可輔乃以兵刼刺史王繼勲執之歸于唐自領漳泉留後唐即以泉</hi>
　<hi>州為清源軍授從効節度使閩中自是分為二矣從効出自寒㣲知人疾苦在郡專以勤儉養民為務自</hi>
　<hi>奉甚簡每言我素貧賤不可忘本民甚愛之部内安治王氏有二女嫁為郡人妻從効謹事之終身焉</hi>
　晉故將何福進逐遼留守滿達以恒州歸漢漢以馮<lb/>
　道為太師<hi>滿達貪滑殘忍民間有珍貨美女必奪取之又捕村民誣以為盜披靣抉目焚炙而</hi>
　<hi>殺之懸人肝膽手足飲食起居於其間遼所留兵不滿二千滿達常疑漢兵稍稍廢省又損其食以飼遼</hi>
　<hi>兵衆心怨憤聞漢主入大梁皆有南歸之志前潁州防禦使何福進控鶴指揮使李榮潛結軍中壯士謀</hi>
　<hi>攻遼兵奪守門兵殺十餘人因突入府據甲庫召漢兵及市人給鎧仗焚牙門與遼兵戰榮召諸將并力</hi>
<pb n="KR2b0034_WYG_005-38b"/>
　<hi>指揮使白再榮狐疑不得已而行諸將繼至煙火四起鼓譟震地滿達䓁大驚載寳貨家屬走保北城而</hi>
　<hi>漢兵無所統一貪狡者乘亂剽掠懦者竄匿八月朔遼兵自北門入勢復振漢民死者二千餘人前磁州</hi>
　<hi>刺史李穀恐事不濟請馮道等至戰所慰勉士卒士卒争自奮㑹日暮有村民數千譟于城外欲奪遼人</hi>
　<hi>寶貨婦女遼人懼而北遁滿達崔廷勲皆奔走定州與義武節度使耶律郎五合馮道等四出安撫兵民</hi>
　<hi>衆推道為節度使道曰我書生也宜擇諸將為留後遂以白再榮權知留後具以狀聞于漢主漢主以馮</hi>
　<hi>道為太師遣飛龍使李彦從將兵赴之再榮貪昧猜忌恒州人士苦之號曰白滿達云</hi>九月遼<lb/>
　主行柴冊禮<hi>九月壬子朔遼主𦵏太宗于懐陵丁卯行柴冊禮羣臣上尊號曰天授皇帝大</hi>
　<hi>赦改元天禄遼主慕中華風俗多用晉臣而荒于酒色輕慢諸大人由是諸部多叛者矣</hi>遼主追<lb/>
<pb n="KR2b0034_WYG_005-39a"/>
　諡其考人皇王貝為帝封安圖為明王以主東丹<hi>人皇</hi>
　<hi>王之見殺也有僧收瘞之晉高祖改𦵏以王禮遼太號宗取而𦵏諸毉無閤之山至是追諡曰讓國皇帝廟</hi>
　<hi>義宗而以安圖主東丹封明王</hi>
戊申<hi>漢𨼆帝承祐乾祐元年○凡五國三鎮</hi>春正月遼以韓延徽為南府<lb/>
　宰相<hi>遼設北南二府宰相掌佐理軍國之大政北府則其宗姓世預其選南府則其外戚世居其職</hi>
　<hi>非二者不輕命焉其北樞密院則掌兵機武選羣牧丁之政凡契丹軍馬皆屬之南樞密院則掌文銓部族</hi>
　<hi>賦之政凡契丹人民皆屬之所謂北衙不理民南衙掌部不主兵也又改徳哷勒部額爾竒木為北南二大王</hi>
　<hi>族軍民之政此皆遼之宰相也至特哩衮治宗姓林牙掌文告又其貴近之職焉</hi>二月漢主<lb/>
<pb n="KR2b0034_WYG_005-39b"/>
　暠殂子承祐立<hi>暠即知逺也</hi>三月遼滿達焚掠定州而去<lb/>
　孫方簡入城據之<hi>遼義武節度使耶律隆鄂特懼華人為變與滿達焚掠定州悉驅其人棄</hi>
　<hi>城北去前義武節度使孫方簡自狼山帥衆還據定州因以其弟行友方遇為易泰州刺史每遼兵南下</hi>
　<hi>方簡兄弟奔命遼人頗憚之由是晉末州縣陷于遼者皆復為漢有矣滿達至其國伏誅</hi>冬十月<lb/>
　遼趙延壽死<lb/>
己酉<hi>漢乾祐二年凡五國三鎮</hi>春二月遼遷故晉主石重貴於建州<lb/>
　<hi>晉李太后詣遼主請依漢人城寨之外給田耕桑以自贍遼主許之并晉主遷于建州未至安太妃卒于</hi>
　<hi>路遺令焚骨南向颺之既至建州得田五十餘頃令從者耕以給食頃之遼壽安王舒嚕遣騎取晉主寵</hi>
<pb n="KR2b0034_WYG_005-40a"/>
　<hi>姬趙氏聶氏二人以去</hi>冬十月遼主侵漢貝鄴深州<lb/>
庚戌<hi>漢乾祐三年是嵗漢亡</hi>春二月遼建政事省○秋八月故晉<lb/>
　太后李氏卒于遼<hi>后病無醫藥惟與晉主仰天號泣㦸手罵杜威李守貞曰吾死不置</hi>
　<hi>汝</hi>冬十月遼主侵漢<hi>遼主南伐攻下安平内丘束鹿等城大獲而去</hi>十一月<lb/>
　漢郭威弑其主承祐迎武寧節度使贇于徐州○漢<lb/>
　郭威帥師伐遼至澶州威自立而還廢贇為湘陰公<lb/>
　○高麗王武卒子昭立<lb/>
辛亥<hi>周太祖郭威廣順元年○北漢主劉旻乾祐四年遼穆宗璟應厯元年○是嵗周代漢北漢建國○</hi>
<pb n="KR2b0034_WYG_005-40b"/>
　<hi>凡六國二鎮</hi>春正月郭威稱皇帝國號周○周主威弑湘<lb/>
　隂公于宋州○漢河東節度使劉崇稱帝于晉陽<hi>崇贇</hi>
　<hi>父也贇既被弑崇乃稱帝仍用漢乾祐年號有并汾忻代嵐憲隆蔚沁遼麟石十二州</hi>二月周<lb/>
　使姚漢英如遼遼人執之<hi>以周用敵國禮也</hi>夏六月漢主乞<lb/>
　師于遼遼遣使冊漢主崇為大漢神武皇帝<hi>漢主遣其子承</hi>
　<hi>鈞將兵伐周不克遂遣使稱姪乞援于遼遼主遣政事令燕王徳哷樞密使高勲冊漢主為大漢神武皇</hi>
　<hi>帝漢主更名旻</hi>秋九月遼泰寧王察克弑其主阮而自立壽<lb/>
　安王璟誅察克而代之<hi>北漢主劉旻遣兵伐周遼主自將㑹之諸部不欲南行遼</hi>
<pb n="KR2b0034_WYG_005-41a"/>
　<hi>主强之行至歸化州祭讓國皇帝于行宫羣臣皆醉明王安圖之子泰寧王察克作亂弑遼主而自立壽</hi>
　<hi>安王璟小字舒嚕太宗長子也避亂于南山耶律烏哲亟遣人召諸王及喻禁衛長皮室等同力討賊復</hi>
　<hi>遣弟冲迎璟璟猶豫不敢出烏哲曰大王嗣聖子賊若得之必不相容大王死羣臣將誰事耶璟悟乃㑹</hi>
　<hi>諸部討察克臠而殺之璟遂即位是為天順皇帝改元應厯葬世宗于顯州西山以烏哲知國事北漢主</hi>
　<hi>旻復以叔父事之請兵以伐周世宗年少好逰戲每夜酣飲逹旦乃寐日午方起國人謂之睡帝</hi>冬<lb/>
　十一月漢遼㑹師伐周圍晉州而去<hi>遼遣兵五萬㑹北漢兵伐周漢</hi>
　<hi>主自將兵二萬攻晉州三靣置寨晝夜攻之周遣王峻帥諸軍救晉漢軍乏食㑹遼師聞峻至而遁漢主</hi>
　<hi>亦還峻入晉州遼師死者什三四漢主始息意於進取漢土瘠民貧内供軍國外奉遼貢賦繁役重民不</hi>
<pb n="KR2b0034_WYG_005-41b"/>
　<hi>聊生多逃于周境</hi>
壬子<hi>周廣順二年凡六國二鎮</hi>夏六月周侵漢遼救之○冬十一月<lb/>
　己卯日南至遼行拜日禮○十二月遼明王安圖卒<lb/>
　○周以折從阮為静難軍節度使<hi>鎮府州</hi>
癸丑<hi>周廣順三年凡六國二鎮</hi>夏六月遼太后舒嚕氏卒<hi>諡貞烈𦵏祖陵</hi>
甲寅<hi>周世宗滎顯德元年凡六國二鎮</hi>春正月周主威殂晉王榮立<lb/>
　○二月漢主以遼師伐周三月及周主戰于髙平漢<lb/>
　師敗績<hi>北漢主間周太祖殂甚喜乞師于遼以伐周遼遣政事令耶律達魯將萬騎如晉陽漢主</hi>
<pb n="KR2b0034_WYG_005-42a"/>
　<hi>自將三萬與遼兵趣潞州周主命馮道奉太祖梓宮赴山陵而自將禦之漢主陣于高平南周主與戰右</hi>
　<hi>軍潰周主急親犯矢石督之馬直軍使趙匡𦙍謂同列曰主危如此吾屬何得不致死乃與張永德各帥</hi>
　<hi>二千人進戰匡𦙍以身先士卒馳犯漢師士卒死戰無不一當百漢師披靡羣將乗勝而前漢師大敗達</hi>
　<hi>魯畏周之强不敢救全軍而退漢主帥其餘衆萬餘阻澗而軍周師薄之漢主復敗僵尸滿谷委棄御物</hi>
　<hi>輜重器械雜畜不可勝計漢主帥百餘騎晝夜北走所至得食未舉筯或傳周兵至輒倉皇而去衰老力</hi>
　<hi>憊殆不能支僅得入晉陽收散卒結甲兵完城塹以備周遣王得中送耶律達魯還遼且謝之</hi>周以<lb/>
　趙匡𦙍為殿前都虞候<hi>匡𦙍涿郡人四世祖朓唐幽都令生珽唐御史中丞珽生</hi>
　<hi>敬涿州刺史敬生𢎞殷周檢校司徒馬軍都指揮使𢎞殷娶杜氏生匡𦙍於洛陽夾馬營及長容貎雄偉</hi>
<pb n="KR2b0034_WYG_005-42b"/>
　<hi>噐度豁如識者知非常人漢初漫逰無所遇舍襄陽僧寺有老僧善術數顧之曰吾厚贐汝北徃則有遇</hi>
　<hi>矣匡𦙍從之㑹周太祖以樞密使討李守貞于河中匡𦙍應募居帳下太祖即帝位補東西班行首再轉</hi>
　<hi>開封府馬直軍使高平之戰功冠羣校張永德稱其勞故有是命年二十八矣</hi>夏四月周符<lb/>
　彦卿帥師侵漢五月及遼耶律塔拉戰于忻口周師<lb/>
　敗績<hi>周主遣行營都部署符彦卿督諸將攻北漢入漢境其民困于重賦争以食物迎勞願助軍湏</hi>
　<hi>以攻晉陽遂降漢汾遼憲嵐石沁忻七州周主因自帥大軍自潞州趨晉陽環城四十里旗幟不絶遼主</hi>
　<hi>聞之使南院大王塔拉將騎數千屯忻代之間彦卿擊之塔拉退保忻口彦卿前鋒史彦超恃勇輕進與</hi>
　<hi>遼兵戰敗死彦卿帥兵還晉陽周主攻城乆而不克㑹乆雨士卒疲病及彦超死乃班師還軍匆遽焚棄</hi>
<pb n="KR2b0034_WYG_005-43a"/>
　<hi>芻糧數十萬所得漢州縣復皆失之鈞漢主憂憤成疾以政事悉委其子承</hi>冬十一月漢主<lb/>
　旻殂子承鈞立遼遣使冊之<hi>漢主旻殂子承鈞立遣使告哀于遼且求封冊上表稱</hi>
　<hi>男遼主遣使弔祭冊命爲漢帝賜詔稱兒</hi>周以折從阮為邠寧節度使其<lb/>
　子德扆為静難軍節度使<hi>父子俱領節鎮時人榮之</hi>
乙卯<hi>周顯德二年凡六國二鎮</hi>春正月周以遼降將張藏英為㳂邊<lb/>
　巡檢使<hi>遼屢攻周河北輕騎深入周主患之問遼降將張藏英以備邊之䇿藏英具陳地形要害</hi>
　<hi>請列置戍兵募邊人驍勇者厚其廪給自請將之隨宜討擊周主從其言自是河南之民始得休息</hi>周<lb/>
　以曹元忠為歸義軍節度使<hi>沙州自天寶末陷于西羌大中五年張義潮以</hi>
<pb n="KR2b0034_WYG_005-43b"/>
　<hi>州歸唐詔建沙州為歸義軍授義潮節度使領河沙甘肅伊西等州觀察使義潮入朝以從子惟深領留</hi>
　<hi>後梁初張氏之後絶州人推長史曹義金為帥義金死子元忠嗣至是入貢于周故命之</hi>
丙辰<hi>周顯德三年凡六國二鎮</hi>春正月周主伐唐圍壽州使趙匡𦙍<lb/>
　帥師入滁州復大敗唐師於六合<hi>周主自將攻唐淮南圍壽州衆凡數</hi>
　<hi>十萬遣殿前都虞侯趙匡𦙍擊唐兵于塗山匡𦙍大敗唐師于渦口斬其監軍何廷錫等奪戰艦五千餘艘而返</hi>
　<hi>二月周主復遣匡𦙍倍道襲唐清流關唐守將皇甫暉姚鳯驚走入滁州斷橋自保匡𦙍躍馬麾兵渉水</hi>
　<hi>直抵城下暉曰人各為其主願容成列而戰匡𦙍笑而許之暉整衆而出匡𦙍突陣擊暉鳯皆擒之遂克</hi>
　<hi>滁州至夜匡𦙍父馬直軍副指揮使𢎞殷引兵叩城門匡𦙍曰父子雖至親城門王事也不敢奉命明旦</hi>
<pb n="KR2b0034_WYG_005-44a"/>
　<hi>乃得入匡𦙍自是威名日盛每臨陣必以繁纓飾馬鎧仗鮮明或曰如此為敵所識匡𦙍曰吾固欲其識</hi>
　<hi>之耳三月周主至淝橋薄壽州城匡𦙍乘皮船入壽春壕中城上發連弩射之矢大如椽牙將張瓊以身</hi>
　<hi>蔽匡𦙍矢中瓊髀死而復蘇鏃著骨不可出瓊飲酒一大巵令人破骨出之血流數升神色自若四月唐</hi>
　<hi>元帥齊王景達帥師拒周周主遣匡𦙍帥師屯六合時唐兵攻揚州韓令坤棄城走匡𦙍令曰揚州兵有</hi>
　<hi>過六合者折其足令坤懼而止遂敗唐兵于揚州城下唐齊王景達帥師濟江距六合二十里設柵不進</hi>
　<hi>諸將請擊之匡𦙍曰吾衆不滿二千若徃擊之彼必見吾衆寡矣不若俟其至破之必矣居數日唐兵趣</hi>
　<hi>六合匡𦙍奮擊大破之殺獲近五千人溺死甚衆於是唐之精卒盡矣是戰也將士有不致力者匡𦙍陽</hi>
　<hi>為督戰以劒斫其皮笠明日徧閱其笠有劍跡者數十人皆斬之由是匡𦙍所部兵莫敢不盡死矣</hi>冬<lb/>
<pb n="KR2b0034_WYG_005-44b"/>
　十月周以趙匡𦙍為定國軍節度使兼殿前都指揮<lb/>
　使<hi>匡𦙍之入滁也得判官趙普與語大恱之㑹獲盗百餘匡𦙍將盡殺焉普請先訊鞫然後决所活者</hi>
　<hi>什七八匡𦙍大竒其才留置左右至是以為節度推官普幽州薊人也</hi>十一月周召華<lb/>
　山隱士陳搏至大梁以為諌議大夫摶不受<hi>摶亳州真源人</hi>
　<hi>嘗舉唐長興中進士不第遂不復干禄以山水為樂因服氣辟穀日飲酒數杯而已歴二十餘年乃隱華</hi>
　<hi>山雲臺觀每寢處多百餘日不起周主召至汴問以飛升黄白之術對曰陛下為天子當以治天下為務</hi>
　<hi>安用此為命為諌議大夫固辭不受乃遣還華山</hi>
丁巳<hi>周顯德四年凡六國二鎮</hi>春三月周主伐唐使趙匡𦙍帥師絶<lb/>
<pb n="KR2b0034_WYG_005-45a"/>
　唐餉道壽州乃降<hi>周主命李重進圍壽州乆不克遂復親征軍于紫金山南命趙匡𦙍</hi>
　<hi>擊唐列寨破之斷其甬道由是唐兵首尾不相救壽州遂降于周</hi>吐蕃首領折逋支<lb/>
　逐河西節度使申師厚<hi>凉州自唐末為羈縻然猶請命于中國至是折逋支等逐</hi>
　<hi>申師厚而奉其土人為帥與中國始絶矣</hi>
戊午<hi>周顯德五年凡六國二鎮</hi>
己未<hi>周顯徳六年遼應厯九年</hi>春二月遼政事令韓延徽卒○夏四<lb/>
　月周主伐遼克闗南諸州遂趨幽州五月周主有疾<lb/>
　乃還<hi>周主伐遼四月次滄州即日率歩騎數萬直趨遼境遼寧州刺史王洪舉城降周主命韓通為</hi>
<pb n="KR2b0034_WYG_005-45b"/>
　<hi>陸路都部署趙匡𦙍為水路都部署周主自御龍舟㳂流而北舳艫數千里至益津關遼守將終廷輝以</hi>
　<hi>城降遂登陸而西趙匡𦙍先至瓦橋關遼守將姚内斌莫州刺史劉楚信皆舉城降五月遼淤口關及瀛</hi>
　<hi>州降於是關内悉平周主宴諸將于營議取幽州諸將曰陛下離京四十二日兵不血刃取燕南之地此</hi>
　<hi>不世之功也今遼兵皆聚幽州之北未宜深入周主不恱趣先鋒劉重進先發據固安周主自至安陽水</hi>
　<hi>命作橋㑹日暮還宿瓦橋是日周主不豫乃罷兵南還孫行友㧞遼易州斬其刺史李在欽周主詔以瓦</hi>
　<hi>梁橋為雄州益津關為霸州令陳思讓韓令坤戍之</hi>遼以高模翰為中臺省左<lb/>
　相<hi>模翰一名松渤海人善騎射太祖知其才委任心腹之事立晉之功模翰第一太宗南伐其功尤多</hi>
　<hi>至是以右相改左相</hi>六月周以趙匡𦙍為歸德軍節度使兼殿<lb/>
<pb n="KR2b0034_WYG_005-46a"/>
　前都㸃檢<hi>周主自伐遼還在道閱四方文書得韋囊中有木三尺餘題曰㸃檢作天子時張永</hi>
　<hi>德為㸃檢永德周懿親有功周主疑之遂以匡𦙍代永德匡𦙍以趙普為掌書記</hi>周主榮殂<lb/>
　子梁王宗訓立<hi>世宗殂年三十九子梁王宗訓立生七年矣尊皇后符氏為太后</hi>遼<lb/>
　遣使如唐周人殺之<hi>唐屢通好于遼至是遼遣使報聘周泰州團練使荆罕儒募刺</hi>
　<hi>客于道殺之自是遼與南唐遂絶</hi>冬十一月漢遼㑹師伐周<lb/>
　<lb/>
　<lb/>
　<lb/>
<pb n="KR2b0034_WYG_005-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑續編卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通鑑續編卷十七</head> <lb/>
    <p>
<pb n="KR2b0034_WYG_020-1a"/>
欽定四庫全書<lb/>
　通鑑續編卷十七<lb/>
　　　　　　　　　　　　　元　陳桱　撰<lb/>
<hi>甲子</hi>十四年<hi>金皇統四年/夏人慶元年</hi>春正月行人王倫為金所殺<hi>金欲</hi>
　<hi>以倫為平濼三路都轉運使倫曰奉命而来非降也金脅以威倫拒益力金杖其使俾縊殺之倫厚賂使</hi>
　<hi>少緩遂冠帶南鄉再拜慟哭曰先臣文正公以直道輔相兩朝天下所知臣今將命被留欲汚以偽職臣</hi>
　<hi>敢愛一死以辱命遂就縊於是河間地震雨雹三日聞者哀之</hi>作太學及國子監<hi>即岳</hi>
　<hi>飛第為之太學凡十三齋</hi>二月万俟卨罷以樓炤僉書樞宻院事<lb/>
<pb n="KR2b0034_WYG_020-1b"/>
　<hi>初卨自金還秦檜假金人譽已數千言囑卨以聞卨難之他日卨奏事退檜坐殿廬中批上㫖輙除所厚</hi>
　<hi>者官吏鈐紙尾進卨曰不聞聖語却不視檜大怒自是不交一語諷言官李文㑹詹大方論之卨遂求去</hi>
　三月帝謁孔子遂臨太學<hi>國學大成殿成司業髙閌請帝視學從之止輦于殿</hi>
　<hi>門外歩趨升降退御敦化堂命禮部侍郎秦熺執經髙閌講易泰卦徽猷閣直學士胡寅以閌阿㫖文飾</hi>
　<hi>移書責之</hi>夏四月作渾儀○禁野史<hi>秦檜慮為人所譏著作郎周執羔阿其意</hi>
　<hi>上言訪聞有意之人窺伺朝廷作為私史以售其邪説請禁絶之檜從其言</hi>五月樓炤罷<lb/>
　以李文㑹僉書樞宻院事○置經界局於平江府以<lb/>
　李椿年領其事<hi>秦檜之請也</hi>金使烏延和來<hi>賀天中節也</hi>六月<lb/>
<pb n="KR2b0034_WYG_020-2a"/>
　黥配太學生張伯麟於吉陽軍<hi>伯麟嘗題壁有夫差爾忘越王之殺而父</hi>
　<hi>乎秦檜怒故也</hi>九月以呉璘為利州西路安撫使<hi>治興州階成和鳳文</hi>
　<hi>龍興七州𨽻焉</hi>以陽政為利州東路安撫使<hi>治興元府利閬洋巴劒大安軍</hi>
　<hi>興元府𨽻之</hi>徙趙鼎於吉陽軍<hi>秦檜怨鼎不附和議凡鼎所善者如張九成折彦質</hi>
　<hi>張戒解潜辛承宗皆指為鼎黨貶斥之鼎在潮五年杜門謝客時事不掛口有問者但引咎而已先是鼎</hi>
　<hi>請正建國公皇子之號檜言鼎欲立皇太子是待陛下終無子也宜俟親子乃立於是御史王滋言帝未</hi>
　<hi>有嗣宜祀髙禖乃築壇于圜丘東至是中丞詹大方希檜意劾鼎與其黨范冲邪謀密計轉相扇惑以徼</hi>
　<hi>無妄之福蓋指皇子而冲嘗為翊善故也遂移鼎吉陽鼎謝表有曰白首何歸悵餘生之無㡬丹心未泯</hi>
<pb n="KR2b0034_WYG_020-2b"/>
　<hi>誓九死以不移檜見曰此老倔强猶昔</hi>冬十月何若請黜程頤之學<hi>右正</hi>
　<hi>言何若指程順張載遺書為專門曲學請戒内外師儒之官力加禁絶秦檜從之</hi>十一月徙<lb/>
　李光於瓊州○十二月李文㑹免以楊愿僉書樞宻<lb/>
　院事<hi>愿附秦檜得為翰林學士一時書命藉張擴潤色擴詠二毫筆詩愿以為譏已訴于檜擴坐斥</hi>
　<hi>及為中丞迎合檜意以舉劾至是以論李文㑹遂代其位檜當國每薦執政必擇柔佞易制者以備員而</hi>
　<hi>已然猶忌之故往往不久而去</hi>刻帝書六經於國子監<lb/>
<hi>乙丑</hi>十五年<hi>金皇統五年</hi>春正月丁未朔初御大慶殿受朝○<lb/>
　分經義詩賦為兩科以取士○二月封崇國公璩為<lb/>
<pb n="KR2b0034_WYG_020-3a"/>
　恩平郡王<hi>出就外第與普安郡王官屬禮制相等號東西府</hi>夏六月乙亥朔<lb/>
　日有食之○帝幸秦檜第<hi>先是知䖍州薛弼言州民析朽柱中有文曰天下太</hi>
　<hi>平年秦檜大喜乞詔付史館於是修飾彌文以粉飾治具為茍安餘杭之計祥瑞之奏曰至矣凡忤其意</hi>
　<hi>者輙陷以罪曽惇獻詩稱為聖相得知台州由是凡投獻者以臯䕫稷契為不足必曰元聖至是賜第一</hi>
　<hi>區帝親幸之加檜妻婦子孫官封尋書一徳格天之閣六字以賜之</hi>冬十月楊愿罷以<lb/>
　李若谷僉書樞宻院事○以秦熺為資政殿學士兼<lb/>
　侍讀<hi>恩數視執政</hi>
<hi>丙寅</hi>十六年<hi>金皇統六年</hi>春正月行籍田禮○二月毁淫祠○<lb/>
<pb n="KR2b0034_WYG_020-3b"/>
　作秦檜家廟○三月作武學○夏五月作景鐘<hi>髙九尺親</hi>
　<hi>祠上帝則用之秦檜製銘焉</hi>金右丞相韓企先卒<hi>企先為相每欲為官擇人專以</hi>
　<hi>培植奬勸後進為己責任推轂士類甄别人物一時臺省之臣號多君子稱賢相焉</hi>髙麗王楷<lb/>
　卒子晛立○六月金殺其翰林學士宇文虚中<hi>金人重虚</hi>
　<hi>中之才號為國師而虚中恃才輕肆好譏訕凡見女直人輙以異域目之貴人逹官往往積不能平至是</hi>
　<hi>唐古酬等告虚中謀反有司鞫治無狀乃羅織虚中家圖書為反具虚中曰死自吾分至於圖籍南来士</hi>
　<hi>大夫家家有之翰林直學士髙士談圖書尤多於我家豈亦反耶有司承順風㫖并殺士談於是虚中與</hi>
　<hi>老幼百口同日焚死士談瓊孫也</hi>秋九月以何鑄為金國祈請使<hi>請國</hi>
<pb n="KR2b0034_WYG_020-4a"/>
　<hi>族也</hi>金劉豫死○冬十二月有星孛於西南放萬夀觀<lb/>
　使張浚於連州<hi>彗見浚自福州上疏言當今事勢如養大疽於頭目心腹之間不決不止</hi>
　<hi>遲則禍大而難決疾則禍輕而易治惟陛下謀之於心謹察情偽使在我有不可犯之勢庶㡬社稷安全</hi>
　<hi>不然後將噬臍事下三省秦檜大怒令中丞何若劾之遂貶連州居住</hi>
<hi>丁夘</hi>十七年<hi>金皇統七年</hi>春正月以李若谷參知政事何若僉<lb/>
　書樞宻院事○以秦熺為資政殿大學士○二月李<lb/>
　若谷罷○三月何若罷○以段拂㕘知政事○夏四<lb/>
　月以汪勃僉書樞宻院事○五月安置知饒州洪皓<lb/>
<pb n="KR2b0034_WYG_020-4b"/>
　於英州<hi>閩浙大水宦者白鍔宣言夑理乖戾洪尚書名聞天下胡不用秦檜怒黥配鍔于吉陽軍</hi>
　<hi>而諷諌官詹大方論皓與鍔為刎頸交更相推譽責官安置</hi>秋七月召鄭剛中還<lb/>
　以知成都府李璆權四川宣撫司事<hi>剛中治蜀頗有方畧秦檜忌之</hi>
　八月清逺軍節度副使趙鼎卒於吉陽軍<hi>鼎潜居深處門人故</hi>
　<hi>吏皆不敢通問惟廣西帥張宗元時餽醪米㑹降㫖鼎趙鼎李光遇赦永不檢舉且令本軍月具存亾申省</hi>
　<hi>遣人語其子汾曰秦檜必欲殺我我死汝曹無患不爾禍及一家矣先得疾自書墓中石記鄉里及除拜</hi>
　<hi>嵗月且書銘旌云身騎箕尾歸天上氣作山河壯本朝遺言屬其子乞歸塟遂不食而死天下聞而悲之</hi>
　<hi>鼎為相専以固國本為先以為本固而後敵可圖讎可復惜其見忌於檜齎志以歿然中興賢相則鼎為</hi>
<pb n="KR2b0034_WYG_020-5a"/>
　<hi>稱首焉</hi>冬十一月辛卯朔日有食之<lb/>
<hi>戊辰</hi>十八年<hi>金皇統八年</hi>春二月段拂罷○三月以秦熺知樞<lb/>
　宻院事夏四月戊子朔日有食之○罷秦熺為觀文<lb/>
　殿學士兼侍讀位次右僕射<hi>熺乞避父子共政也</hi>五月放浙東<lb/>
　副總管李顯忠於台州<hi>顯忠熟知西邊山川險易因上恢復䇿秦檜惡之降官奉</hi>
　<hi>祠台州居住</hi>罷四川宣撫司以李璆為四川安撫制置使<lb/>
　○六月金以完顔亮為平章政事<hi>亮本名都古嚕納太祖孫鄂特本之子</hi>
　<hi>也為人僄急猜忌殘忍任數自以已與金主同為太祖孫遂懐覬望及為中京留守專仗立威以厭伏小</hi>
<pb n="KR2b0034_WYG_020-5b"/>
　<hi>人明安蕭裕傾險敢決亮結納之每為論天下事裕揣知其意因曰留守先太師太祖長子徳望如此人</hi>
　<hi>心天意宜有所屬誠有志舉大事願竭力以從亮喜遂與謀議及入為右丞進平章務攬持權柄用其腹</hi>
　<hi>心為省臺要職引裕為兵部侍郎</hi>秋八月汪勃罷以詹大方僉書樞<lb/>
　宻院事○金以完顔宗賢為左丞相<hi>宗賢請州郡長吏當並用本國</hi>
　<hi>人金主曰四海之内皆朕臣子若分别待之豈能致一自今本國及諸色人量才通用之</hi>九月詹<lb/>
　大方卒冬十月以余堯弼僉書樞宻院事○金太師<lb/>
　領三省事烏珠卒<hi>金自尼瑪哈死逹蘭富勒呼等皆有自為之意鄂特本獨立不能如之何</hi>
　<hi>使無烏珠則日就衰弱矣故其國論功者以為尼瑪哈復惟有烏珠一人耳</hi>十一月徙胡銓<lb/>
<pb n="KR2b0034_WYG_020-6a"/>
　於吉陽軍<hi>新州守臣張𨽻承秦檜㫖論銓與客唱酬怨望故也</hi>十二月金以完<lb/>
　顔亮為右丞相<hi>金主自即位以来委政於尼瑪哈鄂特本烏珠雖初年國家多故而吏清政</hi>
　<hi>簡百姓樂業烏珠既没其后費摩氏干政朝官往往因之以取宰相金主欲立繼嗣為后所制心不能平</hi>
　<hi>因縱酒自遣酗怒至於手刃侍臣亮嘗生日金主遣近侍局直長大興國以司馬光畫像玉吐鶻廐馬賜</hi>
　<hi>之后亦附賜禮物金主聞之怒杖興國而奪回賜物亮本懐不軌疑畏愈甚興國亮母族也遂因之以作</hi>
　<hi>亂</hi>
<hi>己巳</hi>十九年<hi>金皇統九年十二月以後廢主海陵煬王亮天徳元年○夏天盛元年</hi>春三月<lb/>
　癸未朔日有食之○金以完顔亮為太保領三省事<lb/>
<pb n="KR2b0034_WYG_020-6b"/>
　<hi>亮既得政益邀譽引用勢望子孫結其歡心</hi>夏五月金黜完顔亮行臺尚<lb/>
　書省事<hi>四月壬申夜大風雨雷電震壊寢殿鴟尾有火入金主寢内燒幃幔金主趨别殿避之越</hi>
　<hi>五日大風壊民居官舎瓦木人畜皆飄颺十數里死傷者數百人五月以天變肆赦命翰林學士張鈞草</hi>
　<hi>詔參知政事蕭肄摘其語以為誹謗金主殺鈞且問故誰使為之左丞相宗賢曰都古嚕納實然金主不恱</hi>
　<hi>出亮亮行過中京與留守蕭裕定約而去</hi>秋八月金主殺其左司郎中三<lb/>
　合<hi>近侍髙夀星等當遷屯燕南入訴于費摩后后以白金主且激怒之金主召議者治罪遂殺三合而</hi>
　<hi>杖平章政事秉徳夀星竞不遷秉徳由是怨望</hi>九月金復召完顔亮為平章<lb/>
　政事<hi>亮行至良鄉召還莫測其故大恐及至復以為平章由是謀逆益甚</hi>冬十月金主<lb/>
<pb n="KR2b0034_WYG_020-7a"/>
　殺其弟胙王常勝<hi>金主杖秉徳又杖左丞唐古辨二人怨之遂與大理卿烏逹謀廢立</hi>
　<hi>烏逹以其謀告完顔亮一日亮與辨語因問曰若舉大事誰可立者辨曰胙王常勝乎亮問其次辨曰鄧</hi>
　<hi>王子阿蘭亮曰阿蘭屬疎安得立辨曰公豈有意耶亮曰果不得已捨我其誰於是旦夕相與密謀護衛</hi>
　<hi>將軍塔斯疑之以告費摩后曰辨等公餘竊竊聚語臣深恠之后以白金主金主怒召辨謂曰爾與亮謀</hi>
　<hi>何事將如我何杖之亮因此忌常勝阿蘭且惡塔斯㑹河南兵士孫進作亂自稱皇弟按察大王而金主</hi>
　<hi>之弟止有常勝扎拉亮乗此構常勝扎拉阿蘭達蘭等殺之</hi>十一月金主殺其后<lb/>
　費摩氏<hi>金主積怒于后遂殺之而召胙王妃薩滿納于宫中</hi>十二月金亮弑其<lb/>
　主亶而自立<hi>䕶衛十人長布薩呼圖克舊受鄂特本恩時圖克坦額哷楚克與大興國俱給事寢殿</hi>
<pb n="KR2b0034_WYG_020-7b"/>
　<hi>時乗夜從主者取符鑰歸家以為常興國常以李老僧屬亮得為尚書省令史亮因使老僧結興國為内</hi>
　<hi>應興國遂與亮定約㑹金主獵還殺其妃四人亮因變羣臣震怒十二月丁巳乗呼圖克額哷楚克内直作</hi>
　<hi>是夜興國取符鑰納亮及左丞相秉徳左丞唐古辨妹大理卿烏逹圖克坦貞李老僧等入宫亮懐刀與其</hi>
　<hi>壻塔斯隨辨至宮門守者以辨乃國壻亮又至親不疑而納之及殿門衛士始覺有變亮等抽刀刧之莫</hi>
　<hi>敢動遂入寢殿額哷楚克先進刃呼圖克次之金主頓仆亮前手刃之血濺滿其面與衣金主既殂秉徳等</hi>
　<hi>未有所屬呼圖克曰始者議立平章今復何疑乃奉亮坐稱萬嵗秉徳遂與羣臣奉亮即位詐以金主欲議</hi>
　<hi>立后召大臣因殺曹國王宗敏左丞相宗賢以秉徳為左丞相唐古辨為右丞相烏逹為平章政事布薩</hi>
　<hi>呼圖克額哷楚克為副提㸃圖克坦貞為左衛將軍大興國為廣寧尹蕭裕為祕書監諡費摩后為悼平皇后</hi>
<pb n="KR2b0034_WYG_020-8a"/>
　<hi>大赦改元熈宗之世境内無事敬禮大臣委以國政故其治有足觀者末年酗酒妄殺人懐危懼自致凶</hi>
　<hi>禍焉</hi>金主亮追廢其故主亶為東昏王○金主追諡其<lb/>
　考梁宋國王鄂特本為帝<hi>廟號徳宗</hi>
<hi>庚午</hi>二十年<hi>金天徳二年</hi>春正月施全刺秦檜於道中不克檜<lb/>
　殺之<hi>檜趨朝殿前司後軍使臣施全挾刃于道遮檜肩輿刺之不中捕送大理檜親鞫之全對曰舉</hi>
　<hi>天下皆欲殺敵人汝獨不肯故我欲殺汝也詔磔于市自是檜每出列五十兵持長梃以自衛</hi>金主<lb/>
　尊其嫡母圖克坦氏及母達氏皆為太后<hi>鄂特本正室圖克坦氏無子次</hi>
　<hi>室大氏生金主圖克坦氏賢遇下有恩意大氏事之甚謹相得至歡而金主自以二母有嫡妾之分心不自</hi>
<pb n="KR2b0034_WYG_020-8b"/>
　<hi>安及弑熈宗圖克坦氏曰帝雖失道人臣豈可至此及入宫見金主不賀金主䘖之至是二母俱尊為皇太</hi>
　<hi>后圖克坦氏居東宫號永夀宫大氏居西宫號永寧宫客後圖克坦后生日酒酣大氏起為夀圖克坦后方與坐</hi>
　<hi>語大氏跪者乆之金主怒而出明日召諸公主宗婦日與圖克坦后語者皆杖之大氏以為不可金主曰今</hi>
　<hi>之事豈能尚如前日耶自是嫌隙成矣</hi>三月以余堯弼㕘知政事巫伋<lb/>
　僉書樞宻院事○俞堯弼如金<hi>賀即位也及還金主以太上皇帝玉帶附</hi>
　<hi>遺于帝其秘書郎張仲軻曰此希世之寶也金主曰江南之地他日當為我有此置之外府耳仲軻由是</hi>
　<hi>知金主有南侵之意遂每事先意逢之矣</hi>以秦熺為觀文殿大學士萬夀<lb/>
　觀使○治私史編管右承務郎李孟堅於峽州<hi>李光在瓊</hi>
<pb n="KR2b0034_WYG_020-9a"/>
　<hi>嘗作私史其仲子右承務郎孟堅為所親陸升之言之升之訐其事秦檜命兩浙轉運副使曹泳究實泳</hi>
　<hi>言孟堅省記父光所作小史語渉譏謗送大理寺獄成詔光遇赦永不檢舉孟堅除名編管峽州於是胡</hi>
　<hi>寅程瑀潘良貴宗穎張燾許忻賀允中吴元八人皆縁坐黜降有差</hi>安置徽猷閣直學<lb/>
　士致仕胡寅於新州<hi>秦檜嘗以白金與寅寅報書云願公脩政任賢尊王禦侮檜怒</hi>
　<hi>遂陷以李孟堅之獄復令右正言章复劾之故貶</hi>夏四月置力田科○金主<lb/>
　大殺其宗室以蕭裕為尚書左丞蕭玉為禮部尚書<lb/>
　<hi>初金主在熈宗世見太宗諸子盛强忌之及即位遂與蕭裕謀殺之又以前左丞相秉徳首謀廢立而不</hi>
　<hi>即勸進衘之將盡誅焉恐國人以秉徳等皆懿親大臣無罪而死人心不服於是裕教尚書省譯史蕭玉</hi>
<pb n="KR2b0034_WYG_020-9b"/>
　<hi>上變遂召領三省事阿嚕左丞相唐古辨判大宗正寺呼爾察等鞫繫至則殺之因遣使如東京殺留守</hi>
　<hi>阿林北京殺留守呼拉布南京殺領行臺事秉徳并誅其親屬復殺太宗子孫七十餘人尼瑪哈子孫三</hi>
　<hi>十餘人諸宗室五十餘人太宗尼瑪哈後皆絶而烏逹蕭裕蕭玉等皆受重賞</hi>五月秦檜上<lb/>
　中興聖統詔奉安於景靈宫<hi>玉牒所檢討官王曮等所撰中興之蹟也</hi>六<lb/>
　月加秦熺少保○秋七月除薪米税○八月徙張浚<lb/>
　於永州<hi>秦檜必欲殺浚以其死黨張柄知潭州與郡丞汪召錫共伺察之</hi>金以蕭玉<lb/>
　參知政事<hi>金主又使玉子尚主謂之曰朕始得天下嘗患太宗諸子方强賴社稷之靈卿發其</hi>
　<hi>姦朕無以報此功使朕女為卿男婦代朕事卿也</hi>九月竄太常主簿呉元美<lb/>
<pb n="KR2b0034_WYG_020-10a"/>
　於容州<hi>元美作夏二子傳指蚊蠅也其鄉人鄭瑋告之以為譏毁大臣且言元美家有潜光亭商</hi>
　<hi>隠堂有心于黨李光無意于事秦相故竄</hi>冬十月金主殺其左副元帥薩<lb/>
　里罕平章政事博濟工部尚書穆里延并夷其族<hi>金主復忌</hi>
　<hi>舎音諸子盛强及宗室勲舊大臣欲盡除之乃諷都元帥府令史約蘇誣飾上變遂殺薩里罕及景祖孫</hi>
　<hi>穆里延舍音子博濟於是舎音子孫百餘人穆里延子孫二十餘人皆死</hi>秦檜有疾詔執<lb/>
　政赴檜第議事<hi>十二月甲子檜始朝命肩輿入宫門二孫塤堪扶掖升殿不拜</hi>
<hi>辛未</hi>二十一年<hi>金天徳三年</hi>春正月金初置國子監○二月以<lb/>
　巫伋為金國祈請使<hi>請淵聖及皇族也</hi>三月金營宫於燕京<lb/>
<pb n="KR2b0034_WYG_020-10b"/>
　<hi>金主稍習經史慕中國朝著之尊宻有遷都意遂下詔求直言而上書者多謂上京僻在一隅官艱於轉</hi>
　<hi>漕民難於赴訴不若徙燕以應天地之中與金主意合乃詔廣燕城建宫室有司圖上燕城宮室制度營</hi>
　<hi>建隂陽五姓所宜金主曰國家吉凶在徳不在地使桀紂居之雖卜善地何益使堯舜居之何用卜為遂</hi>
　<hi>遣左丞相張浩右丞相張通古等調諸路夫匠築燕京宫室城周九里三十歩其宫室一依汴京制度運</hi>
　<hi>一木之費至二千萬牽一車之力至五百人宫殿之餙徧傅黄金而後間以五采金屑飛空如落雪一殿</hi>
　<hi>之費以億萬計成而復毁務極華麗焉</hi>夏五月金主納其宗婦於宫<hi>宰臣請益</hi>
　<hi>嬪御金主命圖克坦貞語之曰前所誅黨人諸婦多朕中表親宜選焉遂納博濟子蘇爾圖宗固子呼喇勤</hi>
　<hi>和碩台秉徳弟嘉哩四人之妻于宫而嘉哩妻髙氏尤美以為脩儀金主為人善飾詐未即位媵妾不過</hi>
<pb n="KR2b0034_WYG_020-11a"/>
　<hi>三數人既即位逞欲無厭</hi>秋七月以曹筠為四川安撫制置使○<lb/>
　九月巫伋還自金<hi>伋還言金不許所請</hi>冬十一月余堯弼罷<lb/>
<hi>壬申</hi>二十二年<hi>金天徳四年</hi>春三月編管王庶子之竒之荀於<lb/>
　梅容州<hi>秦檜意也</hi>貶直龍圖閣葉三省於筠州竄監都作<lb/>
　院王逺於髙州<hi>通書趙鼎王庶力詆和議也</hi>夏四月巫伋罷以章<lb/>
　复僉書樞宻院事<hi>伋與秦檜居同里一日檜謂假曰里中有何新事伋曰有一術士自</hi>
　<hi>鄉里来頗能論命檜色變曰是人言公何日拜相伋皇恐而罷中丞章复聞之即劾伋隂懐異意遂罷</hi>
　秋七月金主使唐古定格殺其夫崇義節度使烏逹<lb/>
<pb n="KR2b0034_WYG_020-11b"/>
　以定格為貴妃○九月章复罷冬十月以宋樸僉書<lb/>
　樞宻院事○竄從政郎楊煒於萬安軍<hi>初煒嘗草書議和戎非便</hi>
　<hi>欲獻李光未上先見蕭振言之㑹光罷而止及煒為黄巖令振知台州而秦檜從子昌時提㸃浙東刑獄</hi>
　<hi>以其事聞于檜乃大索煒家得其書草遂竄煒而詔李光永不檢舉居振于池州</hi>
<hi>癸酉</hi>二十三年<hi>金貞元/元年</hi>春三月金遷都於燕<hi>三月金主自上京至燕京</hi>
　<hi>初備法駕下詔改元親選良家子百三十人充後宫</hi>金改燕京為中都汴京為<lb/>
　南京中京為北京廢上京為㑹寜府<hi>金主以燕列國之名不當為京</hi>
　<hi>師號遂改為中都大興府削上京之名止稱㑹寧府又改大定府為北京遼陽府為東京惟西京大同府</hi>
<pb n="KR2b0034_WYG_020-12a"/>
　<hi>如舊</hi>以王循友知建康府<hi>循友知鎮江上書乞加秦檜九錫故也</hi>金以蕭<lb/>
　裕為右丞相○夏四月金太后大氏卒<hi>金主遷都于燕親屬皆從</hi>
　<hi>獨留圖克坦太后于㑹寧圖克坦后嘗憂懼每中使至必易衣以俟命大氏在燕嘗思念圖克坦后謂金主曰永</hi>
　<hi>夀宫待吾母子甚厚慎毋相忘也及病篤以不得一永見圖克坦后為恨將死謂金主曰汝以我之故不令</hi>
　<hi>夀宫偕来我死必迎致之事之當如事我</hi>五月以蕭振為四川安撫制置<lb/>
　使○金主殺其弟西京留守嘉努○冬十月宋樸罷<lb/>
　○以史才僉書樞宻院事○十二月金主納其叔母<lb/>
　阿蘭為昭妃召葛王烏禄妻烏凌阿氏於濟南烏凌<lb/>
<pb n="KR2b0034_WYG_020-12b"/>
　阿氏自殺<hi>金主恣于淫泆夀寜縣主實庫斡里雅布之女也静樂縣主布拉及錫納烏珠之女也</hi>
　<hi>實古爾宗雋之女也混同郡君蘇哷和卓及其妹伊都阿嚕之女也皆金主之從姊妹郕國夫人重節富勒</hi>
　<hi>呼之女孫而金主之姪也張定安妻鼐喇古太后大氏之兄嫂也金主無所忌恥皆與之私至是唐古定</hi>
　<hi>格與其奴通金主殺之而納其叔父曹王宗敏之妻阿蘭為昭妃既又使祕書監完顔文出其妻唐古實</hi>
　<hi>格而以為麗妃使伊里布出其妻富察徹辰而納之徹辰金主姊之女子也又召葛王烏禄妻烏凌阿氏</hi>
　<hi>于濟南烏凌阿氏謂烏禄曰我不行上必殺王我當自勉不以相累也行至良鄉自殺凡妃主宗婦嘗私</hi>
　<hi>之者皆分屬諸妃出入禁中錫納及蘇哷和卓最得幸焉金制凡宫人在外有夫者皆分畨出入金主欲率</hi>
　<hi>意幸之盡遣其夫往㑹寜婦人皆不聴出外嘗誡宫中給使男子於妃嬪位舉首者刓其目凡出入不得</hi>
<pb n="KR2b0034_WYG_020-13a"/>
　<hi>獨行便旋湏四人偕往所司執刀監䕶不由路者斬之日入後下階砌行者死男女倉卒誤相觸先聲言</hi>
　<hi>者賞三品官後言者死齊言者則皆免罪</hi>
<hi>甲戌</hi>二十四年<hi>金貞元二年崇西遼承天后耶律氏  福元年</hi>春正月金蕭裕謀<lb/>
　反伏誅<hi>裕在相位恃功專恣勢傾朝廷金主倚信之他相仰成而已裕以金主猜忌忍殺恐將及</hi>
　<hi>禍遂與蕭馮嘉努等謀立故遼主豫王延禧之孫事覺伏誅</hi>三月竄何兊於英州<lb/>
　<hi>兊上書訟其師馬伸發端上金人書乞存趙氏秦檜以其與己分功編管英州</hi>夏四月以孔<lb/>
　搢襲封衍聖公<hi>搢玠子也</hi>五月癸丑朔日有食之○金始<lb/>
　置交鈔庫<hi>金以銅少循宋交子法造鈔引一貫二貫三貫五貫十貫五等謂之大鈔一伯二伯</hi>
<pb n="KR2b0034_WYG_020-13b"/>
　<hi>三伯五伯七伯五等謂之小鈔與錢並用以七年為限納舊易新諸路置官庫受之每貫取工墨錢十五</hi>
　<hi>文公私便焉</hi>六月史才罷以魏師遜僉書樞宻院事○秋<lb/>
　七月貶四川制置使蕭振於池州以符行中代之<hi>振治</hi>
　<hi>蜀以寛而總領財賦符行中附秦檜以急斂為務故振貶而行中用</hi>以秦塤修撰實録<lb/>
　院<hi>塤檜孫也是年三月以敷文閣待制試進士舉省試殿試皆為第一檜從子焞焴姻黨周夤沈興傑</hi>
　<hi>皆登上第及廷試知貢舉湯思退以塤第一帝讀其䇿以其皆檜熺語遂擢張孝祥第一而降塤居第三</hi>
　<hi>至是脩撰實録院祖父孫三世同領史職前此未之有也</hi>冬十一月魏師遜罷以<lb/>
　施鉅參知政事鄭仲熊僉書樞宻院事○加秦熺少<lb/>
<pb n="KR2b0034_WYG_020-14a"/>
　傅封嘉國公○金毁㑹寜舊宫及大族第宅夷其址<lb/>
　而耕之○十二月竄知饒州洪興祖京西轉運副使<lb/>
　魏安行於昭欽州<hi>秦檜疑故龍圖閣學士程瑀論語講解譏已而興祖嘗為序安行為</hi>
　<hi>鏤板至是毁之而加罪於二人</hi>竄通判武岡軍方疇知雷州王趯於<lb/>
　永辰州<hi>疇通書于胡銓趯求内徙李光也</hi>西遼主伊立卒遺命其妺<lb/>
　博克碩寛權國事<hi>子幼故也自號承天皇太后</hi>
<hi>乙亥</hi>二十五年<hi>金貞元三年</hi>春二月竄常州通判沈長卿仁和<lb/>
　縣尉芮煜於化州武岡軍<hi>長卿舊與李光啟譏和議又與芮煜共賦牡丹詩有</hi>
<pb n="KR2b0034_WYG_020-14b"/>
　<hi>寧令漢社稷變作莽乾坤之句故皆編管</hi>夏四月施鉅罷○五月丁未朔<lb/>
　日有食之○六月鄭仲熊罷以湯思退僉書樞宻院<lb/>
　事○改岳州為純州<hi>秦檜惡同岳飛姓也</hi>秋七月進封李天祚<lb/>
　為南平王○八月下趙鼎子汾等於大理寺獄<hi>秦檜於一</hi>
　<hi>徳格天閣書趙鼎李光胡銓三人姓名必欲殺之及鼎死而憾不已江西運判張常先箋注前帥張宗元</hi>
　<hi>與張浚詩言于朝其詞連逮者數十家將誣以不軌而盡去之㑹汪召錫告宗室知泉州令衿觀檜家廟</hi>
　<hi>記口誦君子之澤五世而斬謫居汀州檜乃諷殿中侍御史徐嚞論趙汾與令衿飲别厚贐必有姦謀詔</hi>
　<hi>送汾令衿大理鞫問使汾自誣與張浚李光胡寅胡銓等五十三人謀大逆獄成而檜病不能書獲釋</hi>
<pb n="KR2b0034_WYG_020-15a"/>
　以董徳元參知政事○冬十月秦檜有疾詔進封為<lb/>
　建康郡王加其子熺少師並令致仕是夕檜卒<hi>檜為相屏</hi>
　<hi>塞人言蔽帝耳目一時臺諌非誦檜功徳則訐人語言以中傷善類或恐觸忌諱畏言國事則止言乞禁</hi>
　<hi>銷金鋪翠鹿胎冠子以塞責百官當輪對者多謁告避免羣小媚檜無所不至吕愿中率賔佐共賦秦城</hi>
　<hi>王氣詩張扶請檜乗金根車又有乞置益國官屬及議九錫者及病帝幸其第問焉檜無一語惟流涕而</hi>
　<hi>已其子熺奏請代居相位者帝曰此事卿不當與帝還宫命沈虚中草檜及熺制並令致仕熺猶遣子塤</hi>
　<hi>與右司員外郎林一飛宗正丞鄭柟夜見其黨殿中侍御史徐嚞右正言張扶謀請已為相帝不聴檜卒</hi>
　<hi>遺表有云願陛下益堅鄰國之歡盟謹國是之摇動贈申王諡忠獻檜居相位凡十九年劫制君父倡和</hi>
<pb n="KR2b0034_WYG_020-15b"/>
　<hi>誤國一時忠臣良將誅鋤畧盡其頑鈍無恥者率為檜用争以誣陷善類為功其矯誣也無罪可狀不過</hi>
　<hi>曰謗訕曰指斥曰怨望曰立黨沽名甚則曰有無君之心凡論人章疏皆檜自操以授臺諫識之者曰老</hi>
　<hi>秦筆也察伺之卒布滿京城小渉譏議即捕治中以深文又隂結内侍及醫師王繼先伺上動静郡國事</hi>
　<hi>惟申省無一至帝前者又立久任之說士淹滯失職有十年不解者自其專相易執政二十八人皆世無</hi>
　<hi>一譽柔佞易制者率自冗散以㧞之或自言官承㫖彈擊輙以政府報焉然甫入即出惟深徳王次翁故</hi>
　<hi>歴四年而始去之開門受賂富敵於國外國珍寶死猶及門隂險深阻與同列論事上前未嘗力辨但以</hi>
　<hi>一二語傾擠之俾帝自怒凡陷忠良率用此術晚年殘忍尤甚數興大獄焉</hi>以湯思退兼<lb/>
　權參知政事<hi>初秦檜病篤召董徳元湯思退至卧内屬以後事各贈黄金千兩徳元慮檜以</hi>
<pb n="KR2b0034_WYG_020-16a"/>
　<hi>為自外不敢辭思退慮檜以為期其死不敢受帝聞思退不受以為非檜黨遂信任之</hi>治秦檜<lb/>
　姻黨安置曹泳鄭億年於逺州竄莫汲等九人於嶺<lb/>
　南免林一飛等二十三人官○金主迎其太后圖克坦<lb/>
　氏至燕<hi>金主命以大房山雲峯寺為山陵遣右丞相布薩思恭等如㑹寜奉遷太祖太宗梓宫及</hi>
　<hi>迎圖克坦后至沙流河金主親迎之且命左右約杖二束自隨跪於太后前謝罪曰亮不孝乆缺温凊願太</hi>
　<hi>后痛笞之不然不安后親扶起叱約杖者退后曰今庶民有克家子立百金之産尚且愛之不忍笞我有</hi>
　<hi>子如是寧忍笞乎既至燕居于夀康宫金主事之外極恭順后起則自扶掖之常從輿輦徒行后所御物</hi>
　<hi>或自執之見者以為至孝雖太后亦信其誠</hi>十一月以魏良臣㕘知政事<lb/>
<pb n="KR2b0034_WYG_020-16b"/>
　○以士俴為嗣濮王令詪為安定郡王<hi>嗣濮王安定郡王自令㢜</hi>
　<hi>士儡卒後秦檜不與繼封凡十餘年至是始復</hi>十二月詔復張浚折彦質万<lb/>
　俟卨段拂及洪皓胡寅張九成等二十九人官徙李<lb/>
　光於郴州胡銓於衡州召孟忠厚奉朝請○董徳元<lb/>
　免以沈該參知政事○以提舉江州太平興國宫劉<lb/>
　錡知潭州○復以蕭振為四川制置使符行中免○<lb/>
　金汴京火<hi>金主隂有南侵之意乃謀遷汴遣完顔長寧為南京留守經畫之既而大火宫室盡</hi>
　<hi>焚金主大怒杖殺長寧</hi>
<pb n="KR2b0034_WYG_020-17a"/>
<hi>丙子</hi>二十六年<hi>金正隆元年</hi>春正月追復趙鼎孫近鄭剛中汪<lb/>
　藻舊官○安定郡王令詪讓封於其兄令衿詔從之<lb/>
　○金以蕭玉為右丞相○二月魏良臣罷○三月罷<lb/>
　宰相兼樞宻使<hi>以邊事已定也</hi>以万俟卨㕘知政事○竄東<lb/>
　平進士梁勛於逺州<hi>勛上書言金人必舉兵宜為之備帝怒編管勛于千里外州軍</hi>
　<hi>而下詔曰講和之䇿㫁自朕志秦檜但能賛朕而已豈以存亾而渝定議耶近者無知之輩皷倡浮言以</hi>
　<hi>惑衆聴至有偽撰詔命召用舊臣抗章公車妄議邊事朕甚駭之自今有此當重寘典憲</hi>夏五月<lb/>
　以沈該万俟卨為尚書左右僕射湯思退知樞宻院事<hi>卨為</hi>
<pb n="KR2b0034_WYG_020-17b"/>
　<hi>相主和固位無異秦檜士論薄之</hi>六月以程克俊㕘知政事○淵聖<lb/>
　皇帝崩於金○秋七月彗星見詔求直言○八月程<lb/>
　克俊罷以張綱㕘知政事<hi>綱初為給事中以秦檜用事遂致仕卧家者二十餘</hi>
　<hi>年嘗書座右曰以直行已以正立朝以静退髙天下其篤守如此</hi>九月以陳誠之同<lb/>
　知樞宻院事○冬十月復安置特進張浚於永州<hi>浚去</hi>
　<hi>國二十年天下士無賢不肖莫不傾心焉武夫健將言浚者必咨嗟太息至兒童婦女亦知有張都督也</hi>
　<hi>金使至必問浚安在惟恐其復用而秦檜懼其正論害己令臺臣有所彈劾語必及浚謂為國賊必欲殺</hi>
　<hi>之檜死乃起判洪州㑹有母喪念天下事為和議所移邊備蕩弛且聞金主驕悍自以大臣義同休戚不</hi>
<pb n="KR2b0034_WYG_020-18a"/>
　<hi>敢以居喪為嫌適有星變求直言浚䕶喪還蜀行至江陵聞之上言金人數年間勢必南侵而吾方溺於</hi>
　<hi>宴安謂金可信蕩然莫為之備沈該万俟卨居相位尤不厭天下望惟欲受命於金疏進万俟卨湯思退</hi>
　<hi>大怒言於帝曰金人未有釁而浚所奏乃若禍在年嵗間者衆莫不笑其妄卨復諷臺諌湯鵬舉凌哲等</hi>
　<hi>論浚名在罪籍唱為異議以動國是若使歸蜀恐搖動逺方遂復安置永州</hi>金主改葬其<lb/>
　始祖以下十主於燕之大房山<lb/>
<hi>丁丑</hi>二十七年<hi>金正隆二年</hi>春二月以湯鵬舉㕘知政事○三<lb/>
　月万俟卨卒○夏六月以湯思退為尚書右僕射○<lb/>
　四川制置使蕭振卒秋七月以李文㑹代之<hi>振再治蜀甚有</hi>
<pb n="KR2b0034_WYG_020-18b"/>
　<hi>惠政士民思之</hi>八月以湯鵬舉知樞宻院事○九月張綱罷以<lb/>
　陳康伯㕘知政事○冬十月金初鑄銅錢<hi>先是止用前代錢也</hi>十<lb/>
　一月湯鵬舉免○孫道夫如金<hi>賀正旦也</hi>
<hi>戊寅</hi>二十八年<hi>金正隆三年</hi>春正月金主杖其諫議大夫楊伯<lb/>
　雄<hi>金主使實逹爾東勝家保養其次子舒蘇鄂博至是病死追封宿王楊伯雄語同直曰宿王之死盖養</hi>
　<hi>于宫外供䕶雖謹不若父母膝下豈國家風俗素尚如此金主聞之怒召伯雄謂曰爾臣子也君父所為</hi>
　<hi>豈得言風俗禁中事豈汝當言朕或體中不佳間或不視朝祗是少得人㡬拜爾而庶事皆奏决便殿縦</hi>
　<hi>有死刑不即論决盖使囚者得緩其死至於除授宣敕雖復稽緩有何利害朕每當閒暇頗閲教坊聲樂</hi>
<pb n="KR2b0034_WYG_020-19a"/>
　<hi>聊以自娱書云内作色荒外作禽荒酣酒嗜音峻宇雕墻有一于此未或不亡此戒人君不恤國事溺於</hi>
　<hi>此者爾如朕雖使聲樂喧動天地宰相敢有濫與人官而吏敢有受賕者乎外間敢有竊議者乎爾諫官</hi>
　<hi>也有可言之事當公言之言而不從朕之非也而乃私議可乎伯雄對曰陛下至徳明聖固無竊議者愚</hi>
　<hi>臣失言罪當萬死惟陛下哀憐乃杖而釋之</hi>二月以陳誠之知樞宻院事<lb/>
　王綸同知院事○孫道夫還自金<hi>道夫將還辭于金主金主使宣徽使</hi>
　<hi>敬嗣暉謂道夫曰歸白爾帝事我上國多有不誠今畧舉二事爾民有逃入我境者邊民皆即發還我民</hi>
　<hi>有叛逃入爾境者有司索之往往託詞不發一也爾於沿邊盜買鞍馬備戰陣二也且馬待人而後可用</hi>
　<hi>如無其人得馬百萬亦奚以為我亦豈能無備且我不取爾國則已如欲取之固非難事我聞接納叛亡</hi>
<pb n="KR2b0034_WYG_020-19b"/>
　<hi>盜買鞍馬皆爾國楊太尉所為常因俘獲問知其人無能為者也盖欲南侵故先設此二事為辭道夫還</hi>
　<hi>具奏之湯思退不以為然</hi>三月辛酉朔日有食之○秋七月金以<lb/>
　李通㕘知政事<hi>初金主召左諌議大夫馬欽校書郎田與信直長錫錫入便殿侍坐金主</hi>
　<hi>與張仲軻論漢書謂仲軻曰漢之封疆不過七八千里今吾國幅員萬里可謂大矣仲軻曰本朝疆土雖</hi>
　<hi>大而天下有四主若能一之乃為大矣金主曰彼且何罪而伐之仲軻曰臣聞宋人買馬修器械招納山</hi>
　<hi>東叛亡豈得為無罪金主喜曰向者梁珫嘗為朕言宋有劉貴妃者姿質羙艷蜀之花蕋吴之西施所不</hi>
　<hi>及也今一舉而兩得之俗所謂因行掉臂也江南聞我舉兵必逺竄爾欽與信皆對曰海島蠻越臣等皆</hi>
　<hi>知道路彼將安往金主曰彼將出兵何地欽等對曰不過淮上爾金主曰然則天與我也朕舉兵滅宋逺</hi>
<pb n="KR2b0034_WYG_020-20a"/>
　<hi>不過二三年然後討平髙麗夏國一統之後論功遷秩分賞將士彼必忘勞矣時金主恃其累世强盛欲</hi>
　<hi>大肆征伐以一天下嘗曰天下一家然後可以為正統及拜李通參知政事通揣知金主意遂與張仲軻</hi>
　<hi>馬欽梁珫及近習羣小輩盛言江南富庶子女玉帛之多逢其意而先導之金主信其說以通為謀主遂</hi>
　<hi>遣使籍其諸路明安部族及州縣渤海丁壯充軍凡年二十以上五十以下者皆籍之雖親老丁多求一</hi>
　<hi>子留侍亦不許也</hi>九月以王剛中為四川制置使○以士輵<lb/>
　為嗣濮王○作損齋<hi>帝以治道貴清静宜恬淡寡欲清心省事乃作損齋屏去玩好</hi>
　<hi>置經史古書于中以為燕居之所自撰記文</hi>冬十月金營宫室於汴京<hi>金主</hi>
　<hi>遣其左丞相張浩參政敬嗣暉如汴京營建宫室禮部侍郎黄中使還上言金人治汴京必欲徙居以廹</hi>
<pb n="KR2b0034_WYG_020-20b"/>
　<hi>我不可不早為之備若彼果至汴則壯士健焉不數日可及境矣湯思退大怒左遷中官</hi>十二月<lb/>
　安定郡王令衿卒<lb/>
<hi>己夘</hi>二十九年<hi>金正隆/四年</hi>春正月禁科賣鹽<hi>帝曰鹽雖民間常用之物不可</hi>
　<hi>一日缺至於科賣則為大害盜賊往往繇此以起而計口食鹽之法尤非所當行也</hi>二月金造<lb/>
　戰艦於通州<hi>將南侵也</hi>三月立限田差役法○金大造兵<lb/>
　於諸道<hi>金主决意南侵遣使分詣諸道總管府督造兵器詔諸路舊貯軍器並致于燕時方建宫</hi>
　<hi>室于汴修城郭于燕其財用皆賦于民民不能堪箭翎一尺至千錢村落間往往椎牛以供筋革至于烏</hi>
　<hi>鵲狗彘無不被害者</hi>夏五月貶禮部侍郎孫道夫知緜州<hi>道夫自使</hi>
<pb n="KR2b0034_WYG_020-21a"/>
　<hi>金還累奏敵有窺江淮之意帝曰朝廷待之甚厚彼以何名為兵端道夫曰彼身弑其君而奪之位興兵</hi>
　<hi>豈問有名沈該不以為慮道夫每對帝輙言武事該疑其引用張浚忌之故貶</hi>六月以王綸<lb/>
　為金國奉表稱謝使<hi>帝疑金主有南侵之意使綸往覘之綸還入對言鄰國恭順和</hi>
　<hi>好無他皆陛下威徳所致湯思退等皆賀帝曰中外之論皆欲沿邉屯戍軍馬移易將帥為進取之計萬</hi>
　<hi>一輕舉兵連禍結何時而已</hi>陳誠之罷○沈該免<hi>貪冒也</hi>秋七月以<lb/>
　賀允中𠫭知政事○復以令詪為安定郡王○八月金調<lb/>
　馬於諸路<hi>詔諸路調馬以户口為差計五十六萬疋富室有至六十疋者仍令户自養飼以俟</hi>
　九月以湯思退陳康伯為尚書左右僕射<hi>康伯静重明敏一語</hi>
<pb n="KR2b0034_WYG_020-21b"/>
　<hi>不妄發帝謂為真宰相嘗命與湯思退論事俾其勿憚商確必當理乃已康伯言大臣當盡公若依阿植</hi>
　<hi>黨此鄙夫患失者臣所不能</hi>皇太后韋氏崩<hi>帝事后甚謹先意承志唯恐不及或一食</hi>
　<hi>稍减輙不勝憂懼常戒宫人曰太后年已髙惟優游無事起居適意即夀考康寧事有所闕慎勿令知第</hi>
　<hi>来白朕至是崩年八十</hi>十一月葬顯仁皇后○十二月以王綸<lb/>
　知樞宻院事○金主殺其太醫使祈宰<hi>上疏諌南侵也</hi>
<hi>庚辰</hi>三十年<hi>金正隆五年</hi>春正月以葉義問同知樞宻院事○<lb/>
　二月立普安郡王瑗為皇子進封建王更名瑋<hi>時建安恩</hi>
　<hi>平二王並在禁中名號未正中外籍籍利州提㸃刑獄范如圭以為憂掇至和嘉祐間名臣奏章凡三十</hi>
<pb n="KR2b0034_WYG_020-22a"/>
　<hi>六篇合為一書囊封以獻請㫁以至公勿疑帝感悟即日下詔以普安郡王為皇子</hi>三月以皇<lb/>
　姪恩平郡王璩判大宗正寺<hi>名號始定</hi>金東海民張旺作<lb/>
　亂使徐文帥舟師平之<hi>旺反金主遣都水監徐文帥舟師九百浮海討之命文曰</hi>
　<hi>朕意不在一邑將試舟師爾</hi>夏六月王綸罷○秋七月丁丑朔日<lb/>
　有食之○以葉義問知樞宻院事周麟之同知院事<lb/>
　朱倬參知政事<hi>倬初以張浚薦自宜興簿入對時方以劉豫為憂倬䇿必敗帝大喜而秦</hi>
　<hi>檜惡之出為越州教授檜死倬知惠州陛辭因言前事帝問卿何乆淹如此倬言為檜所厄帝愀然慰諭</hi>
　<hi>目送之且曰人不知卿惟朕獨知遂累擢至中丞論事多所禆益帝信任之</hi>八月丙午朔<lb/>
<pb n="KR2b0034_WYG_020-22b"/>
　日有食之○賀允中致仕○冬十月虞允文如金<hi>賀正</hi>
　<hi>旦允文至金見運粮造舟者多及辭還金主謂曰我將㸔花洛陽允文奏之</hi>十二月湯思<lb/>
　退免<hi>侍御史陳俊卿論思退抰巧詐之心濟傾邪之術觀其所為多效秦檜盖思退致身皆檜父子</hi>
　<hi>恩也宜寘之憲典遂奉祠</hi>初行㑹子<hi>戸部侍郎錢端禮被㫖造㑹子儲見錢于城内外流轉其</hi>
　<hi>合發官錢並許兊㑹子輸左蔵庫初行于兩浙遂通行于諸州</hi>徐度如金<hi>賀生辰也</hi>
<hi>辛巳</hi>三十一年<hi>金正隆六年十月世宗雍大定元年</hi>春正月甲戌朔日有食<lb/>
　之帝不受朝○二月詔復分經義詩賦為兩科以取<lb/>
　士○三月以楊椿㕘知政事○以陳康伯朱倬為尚<lb/>
<pb n="KR2b0034_WYG_020-23a"/>
　書左右僕射○徐度還自金<hi>金主南侵之議既决乃密𨼆畫工於奉使中俾</hi>
　<hi>寫臨安湖山以歸為屏而圖已之像䇿馬於吴山絶頂題詩其上有立馬吴山第一峰之句遣使徴諸道</hi>
　<hi>兵其女直契丹奚人不限丁數悉僉起之凡二十四萬以其半强者為正軍弱者為阿里喜又僉中都南</hi>
　<hi>都中原漢兒渤海之丁合二十七萬遂遷都汴京命尚書右丞李通諭徐度曰朕昔從梁王于軍樂南京</hi>
　<hi>風土常欲廵幸今營繕將畢功將以二月末先往河南帝王廵狩自古有之以淮右多隙地欲校獵其間</hi>
　<hi>従兵不踰萬人况朕祖宗陵廟在此安能乆于彼乎汝等歸告汝主令有司宣諭朕意使淮南之民無懐</hi>
　<hi>疑懼度還言之</hi>夏四月金使髙景山來求漢淮之地始聞淵<lb/>
　聖皇帝之䘮<hi>金主遣其僉書樞密院事髙景山右司員外郎王全来賀天中節金主謂全曰</hi>
<pb n="KR2b0034_WYG_020-23b"/>
　<hi>汝見宋主即面數其焚南京宫室沿邊買馬招致叛亡之罪當令大臣来此朕將親詰之且索漢淮之地</hi>
　<hi>如不従則厲聲詆責之彼必不敢害汝盖欲激怒以為南侵之名也又謂景山曰回日以全所言奏聞全</hi>
　<hi>至臨安一如金主之言以詆帝帝謂全曰聞公北方名家何乃如是全復曰趙桓今已死矣帝始知淵聖</hi>
　<hi>崩遽起發哀而罷</hi>以吳璘為四川宣撫使<hi>陳康伯知金人必敗盟請早為之備</hi>
　<hi>因建四䇿一増荆南兵以重上流二分畫兩淮地命諸將結民社保境三劉寳獨當淮東將驕卒少不可</hi>
　<hi>恃四沿江諸郡脩城積粮以固内地帝多従之及聞王全言乃詔以其語諭諸路統制帥守監司隨宜應</hi>
　<hi>變毋失機㑹時宿將無在者唯劉錡在荆南因召之又以璘為四川宣撫使仍命王剛中同治軍務</hi>六<lb/>
　月以劉錡為淮南江東西浙西制置使帥師屯揚州<lb/>
<pb n="KR2b0034_WYG_020-24a"/>
　○金西北路契丹伊喇斡罕反<hi>初金主徴兵伐宋使牌印素赫如西北路</hi>
　<hi>盡僉契丹丁壯契丹人曰西北路接近鄰國世世征伐相與讎怨若男丁盡従軍彼以兵来則老弱必盡</hi>
　<hi>係累矣幸使者入朝言之素赫畏罪不敢言復與牌印耶律娜等督起西北路兵契丹聞男子當盡起於</hi>
　<hi>是西北路招討司譯使薩巴與部衆殺招討使完顔烏哲及素赫等而執耶律娜取招討使司貯甲三千</hi>
　<hi>遂反議立故遼主延禧子孫衆推都監老華善為招討使山後四羣收山前諸羣牧皆應之咸平府穆琨</hi>
　<hi>𤓰哩舉兵據咸平繕完器甲出府庫財物募兵以應方薩巴其勢益張金主使布薩呼圖克等討之薩巴雖</hi>
　<hi>强然自度大軍必相繼而至勢不可支謀歸于西遼乃率衆沿龍駒河西出薩巴既行而舊居山前者皆</hi>
　<hi>不欲往偽署六院節度使伊喇斡罕兵宫陳家殺薩巴執老華善等斡罕自為都元帥陳家為都監擁衆</hi>
<pb n="KR2b0034_WYG_020-24b"/>
　<hi>東還至臨潢府東南新羅寨東京留守曹國公烏禄使伊喇札巴等招之札巴等見斡罕以烏禄意諭之</hi>
　<hi>斡罕已約降已而復謂札巴曰若降爾能保我輩無事乎札巴曰我知招降爾其他豈能必㢤札巴見斡</hi>
　<hi>罕兵衆强盛車帳滿野意其可以有成反說之曰我之始来以汝輩不能有為今觀兵勢强盛如此汝等</hi>
　<hi>欲如羣羊為人所驅去乎將欲恃天時乎若果有大志吾亦不復還矣其黨有前布塔布部族節度使矩</hi>
　<hi>威者言昔古新丞相賢能人也嘗說西北部族他日當有事今日正合此語恐不可降也於是斡罕决意</hi>
　<hi>不降遂攻臨潢圍之衆至五萬</hi>金主遷都於汴<hi>二月癸亥金主發燕京六月癸亥備法駕</hi>
　<hi>入汴所過麥野皆空</hi>徐嚞如金至盱眙金人卻之乃還<hi>帝遣嚞賀金主</hi>
　<hi>遷都金主使韓汝嘉就境上止之曰朕始至此比聞北方小警欲復歸中都無庸来賀也嚞乃還</hi>秋<lb/>
<pb n="KR2b0034_WYG_020-25a"/>
　七月金大括驘馬於諸路<hi>大括驘馬官至七品聴留一匹等而上之并舊籍民</hi>
　<hi>焉其在東者給西軍在西者給東軍交相往来晝夜絡繹不絶死者狼籍于道其亡失多者官吏懼或自</hi>
　<hi>殺所過蹂踐民田調發牽馬夫役詔河南州縣所貯粮米以備大軍不得他用驘馬所至當給芻粟而無</hi>
　<hi>可給有司以為請金主曰此方比嵗民間儲畜尚多今禾稼滿野驘馬可就牧田中借令再嵗不穫亦何</hi>
　<hi>傷乎於是國内騷然盜賊蠭起大者連城邑小者保山澤有以賊盜事聞者金主輙杖而黜其官由是羣</hi>
　<hi>臣不敢言</hi>金主大殺宋遼宗室之在其國内者<hi>於是趙氏耶律</hi>
　<hi>氏子男被害者百三十餘人</hi>周麟之有罪免<hi>初陳康伯聞金将敗盟召三衙帥及楊存</hi>
　<hi>中至都堂議舉兵又請侍従臺諫集議康伯傳上㫖曰今日更不尚和與守直問戰當何如時帝雅欲視</hi>
<pb n="KR2b0034_WYG_020-25b"/>
　<hi>師内視省都知張去為隂沮用兵且陳退避䇿中外妄傳幸蜀閩人情洶洶朱倬兼一語周麟之受命賀</hi>
　<hi>金遷都憚不欲行康伯獨以為己任奏曰金人敗盟天人共憤今日之事有進無退聖意堅决則將士之</hi>
　<hi>意自倍願分三衙禁旅助襄漢待其先發應之康伯勉周麟之以國事麟之語侵康伯康伯曰使某不為</hi>
　<hi>宰相當自行大臣與國存亡雖死安避麟之竟辭行遂坐免</hi>宿遷人魏勝起兵復<lb/>
　漣水軍及海州<hi>宿遷人魏勝多智勇應募為弓箭手居山陽及金人籍諸路民為兵勝躍</hi>
　<hi>曰此其時也聚義士三百北渡淮取漣水軍宣布朝廷徳意不殺一人漣水民翕然以聴遂取海州郡守</hi>
　<hi>髙文富遣兵捕勝勝迎擊走之追至城下文富閉門固守勝令城外多張旗幟舉烟火為疑兵又使人向</hi>
　<hi>諸城門諭以金人棄信背盟無名興師及夲朝寛大之意城中人聞之即開門以降勝擊殺州兵千餘而</hi>
<pb n="KR2b0034_WYG_020-26a"/>
　<hi>執文富民皆按堵如故勝權知州事遣人諭朐山懐仁沭陽東海諸縣皆定之乃蠲租稅釋罪囚發倉庫</hi>
　<hi>犒戰士分忠義士為五軍紀律明肅部分如宿將勝自兼都統制益募忠義以圖收復逺近聞之響應旬</hi>
　<hi>日得兵數千即具其事報境上帥守冀給軍装器甲時帥雖知金將渝盟未有發其端者莫敢以聞勝復</hi>
　<hi>帥所部千餘攻沂州入其城殺金守將及軍士三千餘衆悉降得其器甲數萬</hi>以成閔為湖<lb/>
　北京西制置使○金主亮弑其太后圖克坦氏<hi>太后聞金主意</hi>
　<hi>欲南侵數以言諫之金主不恱每謁見還宫必忿怒人不知其故及至汴后居寧徳宫使侍婢髙福娘問</hi>
　<hi>金主起居金主幸之因使伺后動静凡后所為事無大小福娘夫特黙格教福娘增飾其言以聞及契丹</hi>
　<hi>反樞密使布薩呼都克往討辭謁后后謂曰國家世居上京既徙中都今又至汴復將興兵涉江淮伐宋疲</hi>
<pb n="KR2b0034_WYG_020-26b"/>
　<hi>弊中國我嘗諫止之不見聴也契丹事復如此奈何福娘以告金主金主意謂后嘗養鄭王充為已子充</hi>
　<hi>四子皆成立恐呼圖克將兵在外或有異圖乃召㸃檢大懐忠等使弑后且指名后左右數人皆令殺之后</hi>
　<hi>方樗蒲懐忠等至令后跪受詔后諤然方下跪尚衣局使虎特末従後擊之仆而復起者再髙福娘等縊</hi>
　<hi>殺之并殺其左右數人金主命焚后于宫中棄骨于克水并殺鄭王充之子塔納阿里布等三人遂召呼圖</hi>
　<hi>等還皆殺之封髙福娘為勛國夫人以特黙格為澤州刺史又以尚書令張浩左丞相蕭玉諌伐宋杖而</hi>
　<hi>釋之自是莫有敢諫者矣</hi>九月金主大舉南侵<hi>金主分諸道兵為三十二軍軍置總</hi>
　<hi>管置左右領軍大都督及三道都統制府以總之以樞密使璸都為左大都督李通副之尚書左丞赫舍</hi>
　<hi>哩良弼為右大都督烏延富勒琿副之工部尚書蘇保衡為浙東道水軍都統制益都尹正嘉副之由海</hi>
<pb n="KR2b0034_WYG_020-27a"/>
　<hi>道徑趣臨安太原尹劉萼為漢南道行臺兵馬都統道制進自蔡州以瞰荆襄河中尹圖克坦哈沙為西蜀</hi>
　<hi>行營兵馬都統制由鳳翔取大㪚闗駐軍以俟後命主左監軍圖克坦貞别將兵二萬入淮隂九月庚寅金</hi>
　<hi>召諸將授方畧賜宴于尚書省命皇后圖克坦氏與太子光英居守尚書令張浩左丞相蕭玉參知政事敬</hi>
　<hi>嗣暉留治省事甲午金主戎服乗馬具装啓行妃嬪皆従衆六十萬號百萬氊帳相望鉦皷之聲不絶李</hi>
　<hi>通造浮梁于淮水之上將自清河口入淮東逺近大震</hi>以黄祖舜同知樞宻院<lb/>
　事○上淵聖皇帝廟號曰欽宗○金圖克坦哈沙侵黄<lb/>
　牛堡吳璘敗之復秦隴洮州<hi>圖克坦哈沙將五千騎扼大散闗遊騎侵黄牛堡</hi>
　<hi>人情洶洶制置使王剛中跨一馬馳二百里至吴璘營起璘于帳中責之曰大將與國義同休戚臨敵安</hi>
<pb n="KR2b0034_WYG_020-27b"/>
　<hi>得高枕而卧璘大驚即馳至殺金坪駐軍青野原益調内郡兵分道而進授以方畧以援黄牛剛中又以</hi>
　<hi>蠟書抵張正彦濟師西師大集璘將王彦以神臂弓射金師却之璘又遣别將彭青至寳雞渭河夜劫橋</hi>
　<hi>頭大寨破之乗勝復秦隴洮三州金師既退剛中倍道馳還謂其屬李燾曰將帥之功吾何有焉燾嘆曰</hi>
　<hi>身督戰而功成不居過人逺矣</hi>夏浚復泗州○髙平人王友直起兵<lb/>
　復大名府遣使入朝<hi>博州髙平人王友直幼従父佐游志復中原以歸宋聞金主渝</hi>
　<hi>盟乃結豪傑謂之曰權所以濟事權歸于正何害于理即矯制自稱河北等路安撫制置使以其徒王任</hi>
　<hi>為副使徧諭州縣勤王未㡬得衆數萬制為十三軍置都統制等官以統之進攻大名一皷而克撫定衆</hi>
　<hi>庶諭以紹興年號遣馮轂赴行在奏事</hi>冬十月金人圍海州李寳救之<lb/>
<pb n="KR2b0034_WYG_020-28a"/>
　金人引去寳遂及魏勝敗金舟師於膠西之唐島殺<lb/>
　其将鄭家<hi>金遣䝉古鎮國以兵萬餘攻海州抵州北二十里新橋魏勝出兵迎戰大敗之殺鎮</hi>
　<hi>國軍聲益振山東之民咸欲附勝勝傳檄招諭結集以待王師之至沂州民壁蒼山者數十萬金人圍之</hi>
　<hi>乆不下砦守滕<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>告急于勝勝提兵救之陳于山下金人襲之勝單騎而殿以大刀奮擊金人望見知其</hi>
　<hi>為將也以五百騎圍之數重勝馳突四擊金陣開復圍戰移時身被數十創冒刃出圍金兵追之馬中矢</hi>
　<hi>踣勝歩入砦無敢當者金人又急攻絶其水砦中食乾糒殺牛馬飲血勝黙禱而雨作金人攻益急周山</hi>
　<hi>為營勝度其必復攻海州因間出砦趨城中金人果解蒼山圍自新橋扺城下勝出戰皆捷金兵分四面</hi>
　<hi>攻之勝募士登城以禦矢石如雨者七日勝為矢所中自鼻貫齒不能食督戰益力金兵死傷多乃引去</hi>
<pb n="KR2b0034_WYG_020-28b"/>
　<hi>金主渡淮慮勝睨其後分軍數萬攻海州圍之㑹浙東副總管李寳遣其子公佐覘敵至海州具知其狀</hi>
　<hi>而寳方帥舟師由海道拒敵于膠西公佐遣人報之寳遡風至東海慷慨勵士赴援金人不意寳至乃引</hi>
　<hi>去勝出城迎寳寳與勝俱至膠西之石島與敵舟師遇敵舟次于唐島僅隔一山初金主命海艦𢷬蘇杭</hi>
　<hi>悉以中原民操舟楫民家送衣裘者相告語王師至即背之及寳入島中適北風勁舟不進有頃反風金</hi>
　<hi>舟艤于岸操舟者望見寳舟謬云此金國兵也俾皆入舟中寳舟忽至金人不知寳縦火焚之其舟以赤</hi>
　<hi>油絹為帆風順火熾操舟者皆登岸走金兵在舟中者坐以待縛斬其水軍副都統制鄭家努等於是獲</hi>
　<hi>敵無算寳還東海</hi>金人自渦口渡淮劉錡帥師次於淮隂<hi>劉錡</hi>
　<hi>兵至揚州建大將旗皷軍容甚肅觀者嘆息以兵駐清河口以扼金師金人以氊裹船載糧而来錡使善</hi>
<pb n="KR2b0034_WYG_020-29a"/>
　<hi>沒者鑿沈其舟辛丑金人自渦口渡淮乙巳錡次于淮隂</hi>金人立曹國公烏禄為<lb/>
　帝於遼陽更名雍<hi>金主亮自發汴京將士在道多亡歸者赫嚕明安福夀髙忠建盧萬</hi>
　<hi>家博索路總管黙音東京穆琨金珠等始授甲於大名即舉部亡歸従者至二萬餘皆公言于路曰我輩</hi>
　<hi>今往東京立新天子矣時東京留守烏禄許王鄂爾多之子而太祖之孫也性仁孝沈静明逹衆心歸之</hi>
　<hi>金主亮嘗使穆里延宻圖淮北諸王烏禄聞而憂懼㑹故吏魯沁自汴還具言金主弑母等事且曰將遣使</hi>
　<hi>害宗室兄弟矣烏禄益懼謀於其舅興元少尹李錫錫勸鳥禄先殺副留守髙存福烏禄遂執存福將殺</hi>
　<hi>之適福夀等以軍入東京乃共殺存福等丙午烏禄御宣政殿即位大赦改元大定下詔暴楊金主亮罪</hi>
　<hi>惡數十事烏禄初封葛王</hi>劉錡將王權之師潰於昭闗錡帥師還<lb/>
<pb n="KR2b0034_WYG_020-29b"/>
　揚州金主亮遂入廬州<hi>錡遣大將王權措置淮西權不従錡節制聞金兵大至即</hi>
　<hi>棄廬州引兵退屯昭闗不戰而潰錡聞之遂自淮隂退還揚州金主入廬州權自昭闗退守和州</hi>金<lb/>
　蕭琦入滁州○呉拱復唐州○武鉅復鄧州○詔葉<lb/>
　義問督視江淮軍馬虞允文參謀軍事<hi>帝聞王權敗召楊存中至</hi>
　<hi>内殿議禦敵之䇿因命存中就康伯議欲航海避敵康伯延之入解衣置酒帝聞之已自寛明日康伯入</hi>
　<hi>奏曰聞有勸陛下幸越趨閩者審爾大事去矣盍静以待之一日帝忽降手詔曰如敵未退㪚百官康伯</hi>
　<hi>焚詔而後奏曰百官㪚主勢孤矣帝意既堅康伯乃請下詔親征以葉義問督視江淮軍馬中書舍人虞</hi>
　<hi>允文參賛軍事</hi>金圖克坦貞入真州遂侵揚州○王彦復商州<lb/>
<pb n="KR2b0034_WYG_020-30a"/>
　○以楊存中為御營宿衛使<hi>存中即沂中也</hi>王權自和州退<lb/>
　屯東采石金主遂入和州<hi>金主入和州以梁山濼水涸先所造戰船不得</hi>
　<hi>進命李通更造船督責苛急將士日夜不得休息壊城中民居以為材木煮死人膏為油用之因築臺江</hi>
　<hi>上金主被金甲登臺殺黑馬以祭天以一羊一豕投於江中召左都督璸都等謂之曰舟楫已具可以濟</hi>
　<hi>江矣副都督富勒琿曰臣觀宋舟甚大我舟小而行遲恐不可濟金主怒曰爾昔従梁王追趙構入海島</hi>
　<hi>豈皆大舟耶明日遣總管阿林阿薩爾二人率舟師先濟温都敖拉馬欽實納三人皆従戰金主置黄旗紅</hi>
　<hi>旗于岸上以號令進止既濟江兩舟相逼南岸水淺不得進與宋兵相對射者久之金舟矢盡而敗遂還</hi>
　<hi>和州㑹尚書省令左司郎中鄂博庫報曹國公已即位于東京改元大定金主拊髀歎曰朕本欲平江南</hi>
<pb n="KR2b0034_WYG_020-30b"/>
　<hi>改元大定此豈非天乎因出其素所書取一戎衣天下大定改元事以示羣臣遂召諸將帥謀北還且分</hi>
　<hi>兵渡江李通曰陛下親征深入異境無功而還若衆㪚于前敵乗于後非萬全計若留兵渡江車駕北還</hi>
　<hi>諸將亦將解體今燕北諸軍近遼陽者恐有異志宜先發其渡江斂舟焚之絶其歸望然後陛下北還南</hi>
　<hi>北皆指日而定矣金主然之</hi>以李顯忠為御營先鋒都統制屯蕪<lb/>
　湖○劉錡使員琦禦金人於皂角林大敗之斬其將<lb/>
　髙景山○劉錡有疾詔錡還鎮江<hi>錡以舟渡真揚之民于江之南留屯</hi>
　<hi>瓜州時錡病甚求解兵柄留其姪中軍統制汜以千五百人塞瓜州李横以八千人固守詔錡還鎮江專</hi>
　<hi>防江錡既南渡兩淮不可守矣</hi>成閔復蔡州○王彦復虢州○十月<lb/>
<pb n="KR2b0034_WYG_020-31a"/>
　召張浚判建康府<hi>殿中侍御史陳俊卿上疏極言浚忠藎帝悟乃詔復官判建康浚至</hi>
　<hi>岳陽買舟冒風雪而行時金兵充斥浚遇東来者云敵兵方盛焚采石烟焰漲天慎毋輕進浚曰吾赴君</hi>
　<hi>父之急知直前求乗輿所在而已時長江無一舟敢行北岸者浚乗小舟徑進焉</hi>召王權還<lb/>
　以李顯忠代將其師○金人侵𤓰州劉汜禦之敗績<lb/>
　葉義問自鎮江如建康<hi>葉義問至鎮江聞金人攻瓜州劉汜以克敵弓射却之乃</hi>
　<hi>督鎮江兵渡江衆以為不可義問强之汜請出戰劉錡不従汜拜家廟而行金人以重兵逼瓜州汜先退</hi>
　<hi>李横以孤兵不能當亦却失其都統制印横汜僅以身免錡聞汜敗因憤悶疾益甚義問聞之乃遵陸趨</hi>
　<hi>建康市人皆媟罵之</hi>虞允文大敗金師於東采石金主亮遂趨<lb/>
<pb n="KR2b0034_WYG_020-31b"/>
　揚州<hi>乙亥金主帥大軍臨采石江上刑白黒馬祭天誓明日濟江晨炊玉麟堂先濟者與黄金一兩</hi>
　<hi>㑹葉義問命虞允文往蕪湖迎李顯忠交王權軍且犒師采石丙子允文至采石王權已去顯忠未来敵</hi>
　<hi>騎充斥官軍三五星散解鞍束甲坐道傍皆權敗兵也允文謂坐待顯忠則誤國事遂立招諸將勉以忠</hi>
　<hi>義曰金帛告命皆在此以待有功衆曰今既有主請死戰或謂允文曰公受命犒師不受命督戰他人壊</hi>
　<hi>之公任其咎耶允文叱之曰危及社稷吾將安避至江濵見江北已築髙臺對植絳旗二繡旗二中建黄</hi>
　<hi>屋金主踞坐其下兵凡四十萬馬倍之宋軍才萬八千允文乃命諸將列大陣不動分戈船為五其二並</hi>
　<hi>東西岸其一駐中流蔵精兵待戰其二蔵小港備不測部分甫畢敵已大呼金主操小紅旗麾數百艘絶</hi>
　<hi>江而来瞬息之間抵南岸七十艘直薄宋軍軍小却允文入陣中撫統制時俊之背曰汝膽畧聞四方立</hi>
<pb n="KR2b0034_WYG_020-32a"/>
　<hi>陣後則兒女子爾俊即揮雙刀出士殊死戰中流宋軍以海鰌船衝敵舟皆平沉敵半死半戰日暮未退</hi>
　<hi>㑹有潰卒自光州至允文授以旗皷従山後轉出敵疑援兵至始遁允文又命勁弩尾擊追射大敗之敵</hi>
　<hi>兵不死于江者金主悉敲殺之允文犒將士曰敵今敗明當復来夜半部分諸將分海舟縋上流别遣盛</hi>
　<hi>新以舟師截金人于揚林河口明旦敵果至因夾擊之復大敗焚其舟三百敵遣詔来諭王權似有宿約</hi>
　<hi>者允文曰此反間也乃復書言權因退師已置憲典新將李顯忠也願快戰以决雌雄金主得書大怒遂</hi>
　<hi>焚其龍鳳舟斬梁漢臣及造舟者二人率其軍趨揚州過烏江縣觀項羽祠嘆曰如此英雄不得天下誠</hi>
　<hi>可惜也癸未金至至揚州使符寳郎耶律摩多護神果軍扼淮渡凡自軍中還至淮上無都督府文字者</hi>
　<hi>皆殺之因出内箭飾以金龍題曰御箭繫帛書其上使人乗舟射之南岸言宋遣人焚燬汴京宫室及沿</hi>
<pb n="KR2b0034_WYG_020-32b"/>
　<hi>邊買馬誘中原人今興師問罪義在吊民大軍所至必無秋毫之犯欲以招誘宋人</hi>金主雍追<lb/>
　尊其考許王鄂爾多為帝<hi>廟曰睿宗</hi>李顯忠至采石虞允<lb/>
　文帥師還鎮江<hi>顯忠至允文語之曰敵入揚州必與瓜州兵合京口無備我當往公能分</hi>
　<hi>兵相助乎顯忠分李捧兵萬六千與之允文遂還京口時敵屯重兵滁河造三牐儲水深數尺塞瓜州口</hi>
　<hi>楊存中成閔邵宏淵諸軍皆集京口凡二十餘萬惟海鰌船不滿百戈船半之允文謂遇風則使戰船無</hi>
　<hi>風則使戰艦又以數少恐不足用遂聚材改治馬船為戰艦命張深守滁河口扼大江之衝苗定駐下蜀</hi>
　<hi>援之</hi>劉錡罷<hi>疾篤故也虞允文謁錡問疾錡執允文手曰疾何必問朝廷養兵三十年一技不施</hi>
　<hi>而大功乃出一儒生我輩愧死矣明年錡以劉汜敗發怒不已嘔血數升卒錡慷慨深毅有儒將風金主</hi>
<pb n="KR2b0034_WYG_020-33a"/>
　<hi>亮之南下也令有敢言錡姓名者斬枚舉南朝諸將問其下孰敢當者皆隨姓名以對其答如響至錡莫</hi>
　<hi>有應者金主曰吾自當之惜錡以疾不能成功齎悢而沒焉</hi>以成閔為淮東制置<lb/>
　招討使李顯忠為淮西制置招討使吳珙為湖北京<lb/>
　西制置招討使○金人入泰州○金人弑其主亮於<lb/>
　𤓰州<hi>庚寅金主至瓜州居于龜山寺虞允文與楊存中臨江按試命戰士踏車船中流上下三周金</hi>
　<hi>山回轉如飛敵持滿以待相顧駭愕金主笑曰紙船耳有一將跪奏南軍有備不可輕願駐揚州徐圖進</hi>
　<hi>取金主怒杖之五十召諸將約以三日濟江否則盡殺之驍騎髙僧欲誘其黨以亡事覺金主命衆刃剉</hi>
　<hi>之乃下令軍士亡者殺其富勒琿富勒琿亡者殺其穆琨穆琨亡者殺其明安明安亡者殺其總管由是</hi>
<pb n="KR2b0034_WYG_020-33b"/>
　<hi>軍士益危懼甲午令軍中運鴉鶻船及運船于瓜洲期以明日渡江敢後者死衆欲亡歸乃决計于浙西</hi>
　<hi>路都統制耶律元宜及明安唐古烏葉且曰前阻淮渡皆成擒矣比聞遼陽新天子即位不若共行大事</hi>
　<hi>然後舉軍北還如何元宜然之乃期詰旦衛軍畨代即行事乙未黎明元宜等帥諸將以衆薄金主營金</hi>
　<hi>主聞亂以為宋兵奄至攬衣遽起箭入帳中金主取視之愕然曰乃吾兵也近侍局副使大慶山曰事急</hi>
　<hi>矣當出避之金主曰走將安往方取弓已中箭仆地之延安少尹納哈塔鄂爾多先刃之手足猶動遂縊殺</hi>
　<hi>軍士攘取行營服用皆盡乃取驍騎指揮使大磐衣年褁其尸而焚之收其妃嬪及李通郭安國圖克坦永</hi>
　<hi>梁珫大慶山等皆殺之元宜自為左領軍副大都督使人殺太子光英于汴金主在位每飾情貌以御臣</hi>
　<hi>下却尚食鵞以示儉及游獵頓次不時需索一鵞一鶉民間或用數萬售之有以一牛易一鶉者或以敝</hi>
<pb n="KR2b0034_WYG_020-34a"/>
　<hi>衾覆衣以示近臣或服補綴令記注官見乏或取軍士陳米飯與尚食同進先食軍士飯㡬盡或見民車</hi>
　<hi>陷泥澤令衛士下挽俟車出然後行與近臣燕語輙引古音賢君以自况顯貴大臣使進直言而直諌者</hi>
　<hi>輙死比眤羣小官賞無度左右有曠僚者人或以名呼之即授以顯官嘗置黄金裀褥間有喜之者令自</hi>
　<hi>取之滛嬖不擇骨肉刑殺不必有罪殫民力如馬牛費財用如土苴欲為君則弑君欲伐鄰則殺母欲奪</hi>
　<hi>人妻則使人殺其夫三綱絶矣復何他論哉</hi>金都督府遣使來輸平<hi>耶律元宜</hi>
　<hi>既弑金主乃退屯三十里遣人持檄詣鎮江軍議和</hi>十二月楊春復廬州○以<lb/>
　李寳為浙西通泰海州沿海制置使○金劉萼自荆<lb/>
　襄帥師北去○昝朝復鄧州○成閔渡江收復淮東<lb/>
<pb n="KR2b0034_WYG_020-34b"/>
　○李顯忠渡江收復淮西○王選復楚州○帝如建<lb/>
　康府<hi>張浚至建康即具行宫儀物請車駕臨幸帝従之</hi>金師渡淮北還○罷<lb/>
　督視府虞允文還自鎮江<hi>允文入對帝慰藉嘉歎謂陳俊卿曰允文天性公忠</hi>
　<hi>朕之裴度</hi>劉銳復泗州○李顯忠復和州○金主雍入燕<lb/>
　<hi>金主雍聞金主亮死遂入燕京</hi>帝次於鎮江府○王友直自夀春來<lb/>
　歸以為忠義軍都統制<lb/>
<hi>壬午</hi>三十二年<hi>金大定二年</hi>春正月戊辰朔日有食之帝在鎮<lb/>
　江○帝至建康府<hi>壬申帝至建康張浚迎拜道左衛士見浚無不以手加額浚起廢復</hi>
<pb n="KR2b0034_WYG_020-35a"/>
　<hi>用風采𨼆然軍民皆倚以為重</hi>山東人耿京起兵復東平遣辛棄疾<lb/>
　來朝<hi>山東忠義耿京據東平自稱天平節度使以齊州歴城人辛棄疾掌書記棄疾勸京歸宋京遣</hi>
　<hi>棄疾奉表詣行在帝大喜厚賚之</hi>金使髙忠建來<hi>金主下令散南征之衆而以忠建為</hi>
　<hi>報諭宋國使且告即位</hi>以耿京為天平軍節度使知東平府○<lb/>
　以楊存中為江淮荆襄路宣撫使○二月以虞允文<lb/>
　為川陕宣諭使<hi>允文陛辭言金亮既誅新主初立彼國方亂天相我恢復也和則海内氣</hi>
　<hi>沮戰則海内氣伸帝以為然允文至蜀遂與吴璘經畧中原</hi>帝還臨安府<hi>時將祔欽宗于</hi>
　<hi>太廟帝還臨安謂張浚曰卿在此朕無北顧憂矣御史吴芾言建康可以控帶襄漢經理淮甸大駕宜留</hi>
<pb n="KR2b0034_WYG_020-35b"/>
　<hi>以繫中原之望若還臨安則西北之勢不能相接不従</hi>瘞欽宗重於臨安之招<lb/>
　賢寺○金人取蔡州○金以張浩為尚書令<hi>金主嘗謂宰相</hi>
　<hi>曰進賢退不肖宰相之職也有才能髙於已者或懼其分權往往不肯引置同列朕甚不取卿等毋以此</hi>
　<hi>為心又曰朕嘗慕古之帝王虚心受諌卿等毋緘黙以自便也又曰朕即位未半年可行之事甚多近日</hi>
　<hi>全無敷奏朕深居九重正頼卿等賛襄各思所長以聞不可公餘輙従自便優游也又曰臣民上書者多</hi>
　<hi>尚書省詳閱而不即具奏天下將謂朕徒受其言而不行也又曰百姓上書陳時政其言猶有所補卿等</hi>
　<hi>位居機要畧無獻替可乎聽斷獄訟簿書期㑹何人不能唐虞之聖猶務兼覧博照乃能成治正隆專任</hi>
　<hi>獨見故取敗亡朕蚤夜孜孜冀聞讜論也時有近侍進言欲罷科舉者金主問張浩曰自古帝王有不用</hi>
<pb n="KR2b0034_WYG_020-36a"/>
　<hi>文學者乎浩曰有之復曰誰歟浩曰秦始皇金主顧近侍曰豈可使我為秦始皇乎事遂寢</hi>金放<lb/>
　蕭玉敬嗣暉許霖等於田里誅特黙格及其妻髙氏<lb/>
　<hi>討輔金主亮為虐者也</hi>閏月袝欽宗主於太廟○吳璘復大散<lb/>
　闗分兵守和尚原金人退守寳雞○楊椿罷○張安<lb/>
　國殺耿京以降金辛棄疾還執安國歸於臨安斬之<lb/>
　<hi>張安國殺京降金棄疾還至海州與衆謀曰我縁主帥来歸朝不期事變何以復命乃約李寳統制王世</hi>
　<hi>隆等徑趨金營即帳中縛之獻于臨安斬之詔授棄疾江隂判官棄疾獻議恢復持論勁直不為迎合衆</hi>
　<hi>壯之</hi>呉璘復徳順軍環州<hi>璘遣姚仲取鞏王彦屯商虢華恵逢取熈河或久攻不下</hi>
<pb n="KR2b0034_WYG_020-36b"/>
　<hi>或既得復失竟無成功仲舍鞏攻徳順踰四旬不克璘以李師顔代之遣子挺節置軍馬挺與敵戰于瓦</hi>
　<hi>亭大敗之禽其千户耶律糾堅等百三十七人金人懲其敗悉兵趣徳順璘自將往督師先壁于險阻治</hi>
　<hi>夾河戰地璘至城下守陴者聞呼相公来觀望咨嗟矢不忍發璘按行諸屯斬不用命者先以數百騎嘗</hi>
　<hi>敵敵一鳴皷銳士空壁躍出突璘軍璘軍得先治地無不一當百至暮璘忽傳呼某將戰不力人益奮搏</hi>
　<hi>敵大敗遁入壁黎明師再出敵堅壁不動㑹大風雷金人㧞營去凡八日而克璘入城市不改肆父老擁</hi>
　<hi>馬迎之璘又遣嚴忠取環州遂還河池</hi>洪邁如金<hi>金髙忠建至臨安議遣使報聘且賀即位</hi>
　<hi>工部侍郎張闡請嚴遣使之命正敵國之禮彼或不従則有戰爾如是則中國之威可以復振帝然之遂</hi>
　<hi>遣起居郎洪邁充賀登極使帝謂執政曰向日講和本為梓宫太后雖屈已卑辭有所不憚今兩國之盟</hi>
<pb n="KR2b0034_WYG_020-37a"/>
　<hi>已絶宜正名畫境朝儀嵗幣當先定之邁乃奏接伴禮儀十有四事既而忠建責事以臣禮及取新復州</hi>
　<hi>郡陳康伯以義折之乃止邁行書用敵國禮帝手札賜邁曰祖宗陵寢隔闊三十年不得以時洒掃祭祀</hi>
　<hi>心實痛之若彼能以河南地見歸必欲居尊如故正復屈已亦何所惜邁奏言山東之兵未解則兩國之</hi>
　<hi>好不成至燕金閤門見國書不如式抑令于表中改陪臣二字朝見之儀必欲用舊禮邁執不可金鎖使</hi>
　<hi>館三日水漿不通及見金人語不遜欲留邁張浩不可乃遣還</hi>吳璘使姚仲等復河<lb/>
　原㑹熙州永安鎮戎軍○夏四月以汪澈參知政事<lb/>
　○金人圍海州張子盖帥師救郤之○金追廢故主<lb/>
　亮為海陵郡王<hi>諡曰煬</hi>五月詔張浚措置兩淮事務○<lb/>
<pb n="KR2b0034_WYG_020-37b"/>
　立建王瑋為皇太子更名眘<hi>初金主南侵兩淮失守朝臣多勸帝退避建王</hi>
　<hi>不勝其憤及帝下詔親征瑋請率師為前驅直講史浩聞之入言于瑋曰皇子不宜將兵因為草奏請衛</hi>
　<hi>従以共子職帝亦欲瑋徧識諸將遂命扈蹕幸金陵及還臨安帝欲遜位陳康伯密賛大議乞先正名俾</hi>
　<hi>天下咸知聖意遂草立太子詔以進帝従之瑋既立更名眘</hi>金立楚王允恭為太<lb/>
　子○罷三招討司以李顯忠主管侍衛馬軍司成閔<lb/>
　主管殿前衙司吳珙主管侍衛步軍司<hi>金主初立山東河北豪傑</hi>
　<hi>蠭起且聞太行忠義多欲挈地歸宋金人懼乃議和李顯忠隂結金都統蕭琦為内應請出師欲自宿亳</hi>
　<hi>趨汴由汴京以通闗陜闗陝既通則鄜延一路熟知顯忠威名必皆響應且欲起其舊部曲數萬以取河</hi>
<pb n="KR2b0034_WYG_020-38a"/>
　<hi>東㑹詔罷兵乃止</hi>罷楊存中為醴泉觀使○六月追封皇太<lb/>
　子所生父子偁為秀王母張氏為王夫人<hi>詔集議子偁封爵户</hi>
　<hi>部侍郎汪應辰定其稱曰太子本生之親議入内降曰皇太子所生父可封秀王諡安僖母為王夫人</hi>
　朱倬罷<hi>帝還自建康有内禪意倬密奏曰靖康之事正以傳位大遽盍姑徐之及太子立倬心不</hi>
　<hi>自安力求去</hi>帝遜位於皇太子自稱太上皇帝皇后稱太<lb/>
　上皇后退居徳夀宫太子即位大赦<hi>乙亥帝降手札皇太子可即皇</hi>
　<hi>帝位朕稱太上皇帝后稱太上皇后退處徳夀宫太子固讓不許遂即位班退帝即駕之徳夀宮太子服</hi>
　<hi>袍履步出祥曦門冒雨掖輦以行及宫門弗止太上麾謝再三且令左右扶掖以還顧謂羣臣曰付託得</hi>
<pb n="KR2b0034_WYG_020-38b"/>
　<hi>人吾無憾矣髙宗恭儉仁厚以之繼體守文則有餘撥亂反正則不足當其初立因四方勤王之師内相</hi>
　<hi>李綱外任宗澤天下之事宜無不可為者顧乃播遷窮僻坐失事機始惑於汪黄終制於秦檜偷安忍恥</hi>
　<hi>匿怨忘親以貽来世之譏悲夫</hi>以龍大淵為樞宻副都承㫖曽覿帶<lb/>
　御器械幹辦皇城司<hi>二人帝潜邸内知客也</hi>以胡銓知饒州<hi>始復</hi>
　<hi>用也</hi>秋七月吳挺復鞏州○召張浚入朝以為江淮宣<lb/>
　撫使封魏國公<hi>帝手書召浚入見浚至帝改容曰久聞公名今朝廷所恃惟公因賜之坐</hi>
　<hi>浚従容言人主之學以一心為本一心合天何事不濟所謂天者天下之公理而已必兢業自持使清明</hi>
　<hi>在躬則賞罰舉措無不當人心自歸敵國自服帝竦然曰當不忘公言加浚少傅魏國公為宣撫使浚見</hi>
<pb n="KR2b0034_WYG_020-39a"/>
　<hi>帝英武力陳和議之非勸帝堅意以圖恢復欲遣舟師自海道𢷬山東命諸將出師犄角以向中原翰林</hi>
　<hi>學士史浩以潜邸舊臣時預樞密議欲城采石瓜洲浚言不守兩淮而守江干是示敵以削弱怠戰守之</hi>
　<hi>氣不若先城泗州浩不恱遂與有隙凡浚所規畫浩必沮之竟無成功</hi>詔汪澈視師湖<lb/>
　北京西○劉珙如金<hi>告即位也</hi>追復岳飛官以禮改葬<hi>官其</hi>
　<hi>孫六人</hi>趙樽復光州○八月以史浩參知政事○九月<lb/>
　川陜宣諭使虞允文罷<hi>史浩議欲盡棄陜西上言官軍西討東不可過寳雞北不</hi>
　<hi>可過徳順若兵宿于外去川口逺則敵必襲之朝廷遂棄三路允文上言恢復莫先於陜西陜西五路新</hi>
　<hi>復州郡又係於徳順之存亡一旦棄之則窺蜀之路愈多西和成階利害至重不可不慮於是召允文還</hi>
<pb n="KR2b0034_WYG_020-39b"/>
　<hi>允文入對言今日有八可戰且以笏畫地陳棄地利害帝曰此史浩誤朕也改允文知太平</hi>金完<lb/>
　顔思敬獲伊喇斡罕斬之<hi>斡罕稱帝改元天正兵勢大張往討者多為所敗金</hi>
　<hi>主遣右副元帥黙音討之遇于長濼幹罕大敗率衆西走黙音復追敗于霧<graphic n="KR2038" url="https://raw.githubusercontent.com/kanripo/KR-Gaiji/master/images/KR2038.png" mimeType="image/png"/>河金主復以布薩忠義為</hi>
　<hi>右副元帥代黙音經畧契丹忠義至軍斡罕時居花西道尚有衆八萬忠義及赫舎哩志寧追之至諾爾嶺</hi>
　<hi>陷泉大敗之斡罕以數騎僅免收合散卒萬餘入奚部其黨多降斡罕自知勢窮北走沙陀其徒執之獻</hi>
　<hi>于右都監完顔思敬送于中都斬之其黨悉平唯札巴不服頗為邊患金人甚苦之</hi>冬十月葉<lb/>
　義問罷○加恩平郡王璩少傅○以張燾同知樞宻<lb/>
　院事○金以察世傑侵徳順軍<hi>金以重兵扼鳯翔争吴璘新復十三州三</hi>
<pb n="KR2b0034_WYG_020-40a"/>
　<hi>軍璘亟馳徳順以備之已而世傑率師十萬来攻璘力戰以拒之</hi>十一月金以布薩<lb/>
　忠義為都元帥帥師次於汴京赫舍哩志寜為左副<lb/>
　元帥帥師次於睢陽<hi>金主以宋不稱臣且陜淮多為宋所復乃詔忠義總戎事居南</hi>
　<hi>京節置諸軍復令志寧經畧宋事駐軍睢陽忠義將行金主諭之曰宋若歸侵疆貢禮如故則可罷兵忠</hi>
　<hi>義至汴簡閱士卒分屯要害</hi>十二月以陳康伯兼樞宻使○以魏<lb/>
　勝知海州<hi>勝善用大刀能左右射旗揭曰山東魏勝金人望見即退走初勝起義時無州郡糧</hi>
　<hi>餉之給無府庫倉廩之儲經畫市易課酒𣙜鹽勸糴豪右環海州度視敵兵攻處築城浚隍塞闗隘在軍</hi>
　<hi>未嘗一日懈弛恒如敵至士卒精銳有自北方来歸者勝與之同卧起共飲食示以不疑周其貧窶使其</hi>
<pb n="KR2b0034_WYG_020-40b"/>
　<hi>感激自是河北山東歸附者日衆矣</hi>以沈介為四川制置使<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通鑑續編卷十七<lb/>
</p>
<p>
</p>
  </div>
</body>
</text>
</TEI>
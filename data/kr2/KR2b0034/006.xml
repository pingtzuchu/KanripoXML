<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>通鑑續編卷三</head> <lb/>
    <p>
<pb n="KR2b0034_WYG_006-1a"/>
欽定四庫全書<lb/>
　通鑑續編卷三<lb/>
　　　　　　　　　　　　　元　陳桱　撰<lb/>
庚申<hi>周恭帝宗訓元年宋太祖趙匡𦙍建隆元年○是嵗周亡宋代天下宋北漢南唐南漢蜀遼凡六國</hi>
　<hi>呉越荆南凡二鎮</hi>春正月周使趙匡𦙍帥師禦漢至陳橋匡<lb/>
　𦙍自立而還<hi>周聞漢遼兵自土門東下正月辛丑朔遣殿前都㸃檢趙匡𦙍率禁兵禦之癸</hi>
　<hi>卯發汴京殿前散指揮使苖訓善觀天文見日下復有一日黒光摩盪者久之指示匡𦙍門吏楚昭輔曰</hi>
　<hi>此天命也是夕次陳橋驛殿前都指揮使石守信侍衛親軍都指揮使高懷徳張令鐸殿前都虞侯王審</hi>
<pb n="KR2b0034_WYG_006-1b"/>
　<hi>琦虎㨗右廂都虞侯張光翰龍㨗右廂都指揮使趙彦徽相與謀曰主上幼弱我輩出死力破敵誰則知</hi>
　<hi>之不如先冊㸃檢為天子然後北征未晩也都押衙李處耘具以事白匡𦙍弟供奉官都知匡義及歸徳</hi>
　<hi>掌書記趙普匡義普共以事理譬曉之諸將不可夜五鼔將校軍士集驛門宣言冊㸃撿為天子甲辰黎</hi>
　<hi>明逼匡𦙍寢所勢甚盛匡義普入帳中白之匡𦙍時被酒卧未起聞其言攬衣徐興將校已露刃列庭曰</hi>
　<hi>諸軍無主願冊太尉為皇帝匡𦙍未及對黄袍已加身矣衆即羅拜呼萬嵗掖之上馬還汴匡義進曰夫</hi>
　<hi>濟天下者當使百姓戴若父母京師天下根本願號令諸將禁戢攘奪匡𦙍乃攬轡曰我有言諸將能從</hi>
　<hi>乎皆下馬曰願受命匡𦙍曰太后主上我北面事者不得驚犯公卿皆我比肩不得侵陵朝市府庫不得</hi>
　<hi>侵掠用命有重賞違不汝貫也皆應曰諾遂肅隊而行乙巳入汴匡𦙍令甲士歸營而自退居公署時早</hi>
<pb n="KR2b0034_WYG_006-2a"/>
　<hi>朝未罷聞變范質執王漙手曰倉卒遣將吾輩之罪也爪入溥手幾出血溥噤不能對侍衛親軍副都指</hi>
　<hi>揮使韓通自禁中遑遽而歸謀帥衆禦之軍校王彦昇逐焉通馳入其第未及闔門為彦昇所害妻子俱</hi>
　<hi>死</hi>趙匡𦙍稱皇帝國號宋廢周主宗訓為鄭王遷之<lb/>
　西宫<hi>匡𦙍在公署將士擁范質王漙等至質以義讓匡𦙍匡𦙍流涕曰吾受世宗厚恩為六軍所迫</hi>
　<hi>一旦至此慙負天地將若之何質等未及對列校羅彦瓌挺劍厲聲曰我軰無主今日必得天子質等相</hi>
　<hi>顧不知所為溥降階先拜質不得已亦拜遂奉匡𦙍入宫召百官至晡時班定猶未有禪詔翰林承㫖陶</hi>
　<hi>穀出諸袖中遂用之宣徽使引匡𦙍就庭北面拜受已乃掖升崇元殿服衮冕即皇帝位奉周主為鄭王</hi>
　<hi>符太后為周太后遷之西宫大赦改元國號宋遣使徧告郡國藩鎮加官進爵有差命周宗正郭玘祀周</hi>
<pb n="KR2b0034_WYG_006-2b"/>
　<hi>陵廟定國運以火徳王色尚赤臘用戌論翊戴功以石守信為侍衞親軍馬步軍副都指揮使高懷徳為</hi>
　<hi>殿前副都㸃檢張令鐸為侍衛親軍馬步軍都虞侯王審琦為殿前都指揮使張光翰為侍衞親軍馬軍</hi>
　<hi>都指揮使趙彦徽為龍㨗右廂都指揮使並領節鎮餘領軍者悉進爵華山隱士陳摶聞宋主代周曰天</hi>
　<hi>下自此定矣</hi>宋贈周副都指揮使韓通為中書令<hi>宋主贈通以旌</hi>
　<hi>其忠欲加王彦昇擅殺之罪羣臣以建國之始乞貫之宋主猶怒故終身不得節鉞</hi>宋遣使賑<lb/>
　貸于諸州○宋主以其弟光義為殿前都虞候趙普<lb/>
　為樞宻直學士<hi>光義即匡義也</hi>宋立太廟追帝其祖考<hi>宋有司請</hi>
　<hi>立宗廟詔下其議兵部尚書張昭等請依隋唐以來立四親廟宋主從之復詔議追尊四代號諡於是判</hi>
<pb n="KR2b0034_WYG_006-3a"/>
　<hi>太常寺竇儼上議尊高祖朓為僖祖文獻皇帝曾祖珽為順祖惠元皇帝祖敬為翼祖簡恭皇帝妣皆為</hi>
　<hi>皇后考𢎞殷為宣祖昭武皇帝宋主御崇元殿備禮冊命因奉安神主于廟定制嵗以四孟月及季冬凡</hi>
　<hi>五享朔望薦食薦新三年一祫以孟冬五年一禘以孟夏</hi>漢遼師還○二月宋主<lb/>
　尊其母杜氏為太后<hi>后定州安喜人治家嚴而有法生五子曰匡濟匡𦙍光義光美</hi>
　<hi>匡賛匡濟匡賛早卒陳橋之變宋主先遣楚昭輔入汴慰安家人后聞之曰吾兒素有大志今果然矣及</hi>
　<hi>尊為皇太后宋主拜於殿上羣臣稱賀后愀然不樂左右進曰臣聞母以子貴今子為天子胡為不樂后</hi>
　<hi>曰吾聞為君難天子置身兆庶之上若治得其道則此位可尊茍或失馭求為匹夫不可得是吾所以憂</hi>
　<hi>也宋主再拜曰謹受教</hi>宋加周宰相范質王溥魏仁浦等官並<lb/>
<pb n="KR2b0034_WYG_006-3b"/>
　同中書門下平章事吴廷祚同中書門下二品○宋<lb/>
　賜貢士楊礪等十九人及第出身有差○三月唐吳<lb/>
　越遣使如宋<hi>賀即位也</hi>宋遷周六廟于洛陽<hi>廟成遣官奉遷周六廟神</hi>
　<hi>主居之仍命郭玘以時饗祀</hi>夏四月周昭義節度使李筠會北漢<lb/>
　師伐宋<hi>宋主即位遣使加筠中書令使者至潞州筠欲拒之賔佐切諌乃延使者置酒既而取周</hi>
　<hi>太祖畫像懸于壁涕泣不已賔佐惶駭告使者曰令公被酒失其常性幸勿為訝筠長子守節泣諌筠不</hi>
　<hi>聽宋主手詔慰撫且召守節為皇城使北漢主鈞聞之乃以蠟書結筠同舉兵及守節至汴宋主遣歸謂</hi>
　<hi>筠曰我未為天子時任汝自為之我既為天子汝獨不能小讓我耶守節歸以白筠筠遂起兵令幕府為</hi>
<pb n="KR2b0034_WYG_006-4a"/>
　<hi>檄數宋主罪執監軍周光遜等送于北漢以求濟師又遣人殺澤州刺史張福而據其城北漢主封筠為</hi>
　<hi>西平王自帥兵赴之筠見北漢主于太平驛言受周太祖恩不敢愛死北漢主與周世讐不悦其語因使</hi>
　<hi>其宣徽使盧賛監其軍筠見漢兵弱少而賛又來監心甚悔謀多不協乃留守節守潞而自引衆南向漢</hi>
　<hi>主聞賛與筠異復遣其平章事衞融和解之宋主遣石守信高懷徳慕容延釗王全斌分道擊之敗筠兵</hi>
　<hi>于長平</hi>五月己亥朔日有食之○宋主圍澤州六月李<lb/>
　筠死之<hi>五月宋主自帥大衆討筠山路險峻多石不可行宋主先於馬上負數石將士因爭負之</hi>
　<hi>即日平為大道遂與守信等㑹大敗筠衆於澤州南殺盧賛筠走保澤州宋主列柵圍之六月宋將馬全</hi>
　<hi>義帥敢死士數十人攀堞而上遂入其城筠赴火死獲衞融融請死宋主嘉其忠以為太府卿北漢主懼</hi>
<pb n="KR2b0034_WYG_006-4b"/>
　<hi>引師歸乙酉宋主進攻潞州守節以城降宋主釋其罪以為單州團練使七月宋主至大梁</hi>宋以<lb/>
　大梁為東京開封府洛陽為西京河南府○秋七月<lb/>
　宋選諸州兵入衞<hi>宋主詔殿前侍衞二司各閲所掌兵揀其驍勇者升為上軍而命諸</hi>
　<hi>州長吏選所部内兵送都下以補禁旅之闕又選強壯卒定為兵様分送諸道召募教習俟其精練即送</hi>
　<hi>闕下由是獷悍之士皆𨽻禁籍矣又懲唐以來藩鎮之弊分遣禁旅戍守邉城立更戍法使往來道路以</hi>
　<hi>習勤苦均勞佚自是將不得專其兵而士卒不至于驕惰皆趙普之謀也</hi>八月宋立后王<lb/>
　氏○宋以趙普為樞宻副使○宋李繼勲侵北漢取<lb/>
　石州○宋荆南節度使南平王高保融卒弟保勗嗣<lb/>
<pb n="KR2b0034_WYG_006-5a"/>
　<hi>保融迂緩國事悉委於母弟保勗及卒保勗權知軍府請命于宋宋主授以節度使而諡保融曰正懿</hi>
　九月宋淮南節度使李重進謀反冬十月宋主討之<lb/>
　十一月重進自焚死唐主使其子從鎰朝宋主于揚<lb/>
　州<hi>重進周太祖之甥也與宋主同事周室分掌兵柄常心憚宋主宋主即位加重進中書令既而移鎮</hi>
　<hi>青州重進聞命下乃陰懷異志宋主得其情遣六宅使陳思誨齎賜鐵劵以安其心重進欲治裝隨思誨</hi>
　<hi>朝汴左右沮之因猶豫不决又自以周室懿親恐不得全遂拘思誨治城繕兵遣人求援于唐唐主以聞</hi>
　<hi>宋主遣石守信王審琦李處耘宋偓等分道討之趙普勸宋主自行十月宋主發汴京十一月至廣陵即</hi>
　<hi>日㧞之城將䧟左右欲殺思誨重進曰吾今舉族將赴火死殺此何益即盡室自焚思誨亦被害宋主入</hi>
<pb n="KR2b0034_WYG_006-5b"/>
　<hi>城戮同謀者數百人因令諸軍習戰艦于迎鑾鎮唐主大恐遣使犒師且使其子從鎰朝于揚州十二月</hi>
　<hi>宋主還汴</hi>唐清源節度使留從効入貢于宋○遼主殺其<lb/>
　叔父魯呼<hi>魯呼子宋王舎音輕慓無恒謀反事覺辭連魯呼遂死於獄尋追諡曰章肅皇帝</hi>
　宋以竇儀為翰林學士<hi>翰林學士王著以酒失貶官宋主謂宰相曰深嚴之地當</hi>
　<hi>使宿儒處之范質等對曰竇儀清介重厚然已自翰林遷端明矣宋主曰非斯人不可卿當諭以朕意勉</hi>
　<hi>令就職即日復入翰林宋主甞召儀草制至苑門儀見宋主岸幘跣足而坐因却立不肯進宋主遽索冠</hi>
　<hi>帶而後召入儀遂言曰陛下創業垂統宜以禮示天下恐豪傑聞而解體也宋主斂容謝之故自是對近</hi>
　<hi>臣未嘗不冠帶</hi>宋初作受命寶<hi>宋主既受周二寶又作受命之寶自是遂為故事凡帝即</hi>
<pb n="KR2b0034_WYG_006-6a"/>
　<hi>位必作之而文不同</hi>宋鑄宋通元寶錢<lb/>
辛酉<hi>宋建隆二年凡六國二鎮</hi>春正月宋度民田<hi>周世宗末年嘗命官詣諸州度民田</hi>
　<hi>而使者多不稱至是宋主謂侍臣曰度田蓋欲勤恤下民而民愈弊今當精擇其人遂分遣常參官詣諸</hi>
　<hi>州</hi>三月宋以慕容延釗為山南東道節度使<hi>延釗宋主故人</hi>
　<hi>也為殿前都㸃檢宋主不欲授人以是職故有是命</hi>唐徙都洪州○宋課民種<lb/>
　植<hi>每縣定民籍為五等第一種雜木百毎等减二十為差桑棗半之男女十嵗以上人種韭一畦闊一</hi>
　<hi>步長十步令佐以春秋巡視</hi>夏四月癸巳朔日有食之○六月宋<lb/>
　太后杜氏殂<hi>后疾革召趙普入受遺命且問宋主曰汝知所以得天下乎宋主曰祖考及太</hi>
<pb n="KR2b0034_WYG_006-6b"/>
　<hi>后之積慶也后曰不然正由周世宗使幼兒主天下耳使周氏有長君天下豈為汝有耶汝百嵗後當傳</hi>
　<hi>位于汝弟四海至廣萬幾至衆能立長君社稷之福也宋主泣曰敢不如教后顧謂趙普曰爾同記吾言</hi>
　<hi>不可違也普即就榻前為約誓書於紙尾署曰臣普記藏之金匱命謹宻宫人掌之甲午后殂</hi>宋遣<lb/>
　殿前副都㸃檢髙懷徳等五人罷兵就鎮<hi>宋主既誅李筠李重</hi>
　<hi>進等謂趙普曰天下自唐季以來數十年間帝王凡易八姓鬭戰不息生民塗地其故何也吾欲息天下</hi>
　<hi>之兵建國家久長之計其道何如普對曰此無他方鎮太重君弱臣强而已今欲治之宜稍奪其權制其</hi>
　<hi>錢穀收其精兵則天下自安矣時石守信王審琦等皆宋主故人有功典禁衞兵普數以為言宋主未之</hi>
　<hi>許普乘間復力言之宋主曰彼等必不吾叛卿何憂之深耶普曰臣亦不憂其叛也然熟觀數人者皆非</hi>
<pb n="KR2b0034_WYG_006-7a"/>
　<hi>統御才恐不能制伏其下則軍伍間萬一有作孽者彼臨時亦不得自由耳宋主悟一日因晩朝與守信</hi>
　<hi>等飲酒酣屏左右謂曰朕非卿等不及此然天子亦大艱難殊不若為節度使之樂朕終夕未嘗敢安枕</hi>
　<hi>卧也守信等請其故宋主曰是不難知此位誰不欲為守信等頓首曰陛下何為出此言今天命已定誰</hi>
　<hi>復有異心宋主曰卿等固然其如麾下欲富貴何一旦有以黄袍加汝身汝雖欲不為其可得乎守信等</hi>
　<hi>泣謝曰臣等愚不及此惟陛下哀矜指示可生之途宋主曰人生如白駒之過隙所以好富貴者不過欲</hi>
　<hi>多積金錢厚自娱樂使子孫無貧乏耳卿等何不釋去兵權出守大藩擇便好田宅市之為子孫立永逺</hi>
　<hi>不可動之業多買歌兒舞女日夕飲酒相歡以終其天年朕且與卿等約為婚姻君臣之間兩無猜疑上</hi>
　<hi>下相安不亦善乎守信等皆謝曰陛下念臣等至此所謂生死而骨肉也明日皆稱疾乞罷典兵於是以</hi>
<pb n="KR2b0034_WYG_006-7b"/>
　<hi>高懷徳為歸徳節度使王審琦為忠正節度使張令鐸為鎮寜節度使張光翰為江寜節度使趙彦徽為</hi>
　<hi>武信節度使皆罷宿衞就鎮賜賚甚厚唯石守信居職如故已而欲用天雄節度使符彦卿典禁兵趙普</hi>
　<hi>諌曰彦卿名位已盛豈可復委以兵柄宋主曰朕待彦卿厚豈忍相負耶普對曰陛下何以能負周世宗</hi>
　<hi>宋主黙然</hi>秋七月宋主以其弟光義為開封尹光美行興<lb/>
　元尹○唐主景殂子煜立于江寜<hi>景之初年屬中國多故盧文進李金</hi>
　<hi>全皇甫暉等又皆歸之跨據江淮三十餘州擅魚鹽之利即山鑄錢物力富盛嘗試貢士以髙祖入闗為</hi>
　<hi>詩題頗有窺覦中原之志及淮甸入于周寖以衰弱揚州既平宋主日習馬舫戰艦於汴京南池景聞大</hi>
　<hi>懼遂徙豫章會其彭澤令薛良避罪奔宋獻平南䇿宋主斬良景始安然終以境土蹙弱憂慮成疾而殂</hi>
<pb n="KR2b0034_WYG_006-8a"/>
　<hi>太子煜時留建康遂即位而遣其户部尚書馮謐奉表于宋願追尊帝號宋主許之煜初名從嘉聡悟好</hi>
　<hi>學善屬文工書畫明音律</hi>冬十月宋葬明憲太后于安陵○十一<lb/>
　月宋主臨國子監<hi>初周世宗命營國子監置學舎未成而殂宋主即位詔増葺祠宇塑</hi>
　<hi>繪先聖先師之像自為賛書於孔顔之座端令文臣分撰餘賛屢臨幸焉嘗謂侍臣曰朕欲武臣盡令讀</hi>
　<hi>書以知為治之道於是臣庶始貴文學矣</hi>宋以李漢超為闗南兵馬都監<lb/>
　<hi>漢超至闗南民有訟其強娶己女為妾及貸民錢不償者宋主召謂曰汝女可適何人對曰農家耳又問</hi>
　<hi>漢超未至闗南時契丹何如對曰嵗苦侵暴曰今復爾耶對曰無也宋主曰漢超朕之貴臣汝女為之妾</hi>
　<hi>不猶愈為農婦乎且使漢超不在闗南汝家尚能保其所有貨財耶責其人而遣之宻使諭漢超曰亟還</hi>
<pb n="KR2b0034_WYG_006-8b"/>
　<hi>其女并所貸朕姑貫汝勿復為也不足於用何不以告朕耶漢超感泣由是益修政理齊州吏民愛之</hi>
　宋以郭進為西山巡撿使<hi>進至西山威令嚴肅宋主遣戍卒必諭之曰汝輩謹</hi>
　<hi>奉法我猶貸汝郭進殺汝矣嘗有軍校自西山詣汴誣訟進不法事宋主詰知其情送進令殺之㑹北漢</hi>
　<hi>來伐進語其人曰汝敢論我信有膽氣今貫汝罪汝能掩殺敵兵當即薦汝如敗可自投河東其人踴躍</hi>
　<hi>赴戰大致克捷進即以聞乞遷其職宋主從之</hi>宋李繼勲侵北漢遼州<lb/>
壬戌<hi>宋建隆三年○唐後主煜元年○凡六國二鎮</hi>春正月宋命州縣長吏勸<lb/>
　課農桑<hi>自後嵗首必降是詔</hi>二月北漢主侵宋晉潞州○宋令<lb/>
　大辟諸州不得專決<hi>宋主謂宰臣曰五代諸侯䟦扈有枉法殺人者朝廷置而不問</hi>
<pb n="KR2b0034_WYG_006-9a"/>
　<hi>人命至重姑息當如是耶自今諸州决大辟錄案聞奏付刑部覆視之</hi>夏四月宋太常<lb/>
　博士聶崇義上三禮圖<hi>自唐以來禮文多缺崇義善禮學朝廷凢有大事多從其</hi>
　<hi>議周世宗嘗命參定郊廟祭器崇義因取隋開皇中禮官所撰三禮圖重加考正至是上之宋主詔太子</hi>
　<hi>詹事尹拙集儒學之士參議於是翰林學士竇儼詳閲定為十五卷以聞詔頒行焉且圖于國子監講堂</hi>
　<hi>之壁</hi>唐清源節度使晉江王留從効卒子紹鎡嗣其將<lb/>
　陳洪進執紹鎡歸之于江寜以副使張漢思為留後<lb/>
　<hi>從効卒子紹鎡典留務月餘統軍使陳洪進誣紹鎡將召越人以叛執送建康推副使張漢思為留後而</hi>
　<hi>自為副使漢思老而醇謹不能治軍務事皆决于洪進</hi>六月宋吳廷祚罷○冬<lb/>
<pb n="KR2b0034_WYG_006-9b"/>
　十月宋以趙普為樞宻使○宋主匡𦙍遷其故主鄭<lb/>
　王宗訓于房州○宋廣東京城<hi>宋主既廣汴城命有司畫洛陽宫殿按圖</hi>
　<hi>脩之始壯麗矣</hi>宋武平節度使周行逢卒子保權嗣<hi>行逢卒宋授其</hi>
　<hi>子保權節度使而追封行逢汝南郡王保權年十一矣</hi>十一月宋初班厯于唐<lb/>
　○荆南節度使髙保勗卒兄子繼沖嗣<hi>繼沖保融子也</hi>十二<lb/>
　月宋衡州刺史張文表叛襲潭州入之<hi>初周行逢病且死召將校</hi>
　<hi>屬其子保權曰吾部内兇狠者誅之畧盡唯張文表在耳我死文表必亂諸君善佐吾兒無失土宇必不</hi>
　<hi>得已當舉族歸朝無令陷于虎口及保權嗣位文表聞之怒曰我與行逢俱起微賤立功名今日安能北</hi>
<pb n="KR2b0034_WYG_006-10a"/>
　<hi>面事小兒乎會保權遣兵代永州戍道出衡陽文表遂驅之以襲潭州知留後廖簡素易文表不設備而</hi>
　<hi>燕飲文表兵至徑入府中簡醉被殺將趨朗以㓕周氏保權遣楊師璠擊之且求援于宋</hi>宋以姚<lb/>
　内斌為慶州刺史<hi>内斌至郡西戎畏服莫敢犯其境</hi>髙麗入貢于宋<lb/>
癸亥<hi>宋乾徳元年○是嵗荆南亡凡六國一鎮</hi>春正月宋慕容延釗帥師討<lb/>
　張文表二月周保權執文表誅之<hi>宋以慕容延釗為都部署率十州兵</hi>
　<hi>討文表樞宻副使李處耘為都監末至楊師璠已破文表于平津亭執文表臠而食之梟首朗陵市</hi>宋<lb/>
　慕容延釗入江陵髙繼沖以荆南地歸之<hi>初宋主遣内酒坊副</hi>
　<hi>使盧懷忠使荆南謂之曰江陵人情去就山川向背我欲盡知之懷忠還言于宋主曰高繼沖甲兵雖整</hi>
<pb n="KR2b0034_WYG_006-10b"/>
　<hi>而控弦不過三萬年穀雖登而民困于暴斂南邇長沙東距建康西廹巴蜀北奉朝廷其勢日不暇給取</hi>
　<hi>之易也及慕容延釗行宋主謂范質等曰江陵四分五裂之國今假道出師因而下之蔑不濟矣乃命延</hi>
　<hi>釗假道江陵以討文表李處耘至襄州遣丁徳裕諭繼沖以假道之意孫光憲因言于繼沖曰中國自周</hi>
　<hi>世宗時已有混一天下之志今宋主規模宏逺不若早以疆土歸之則可免禍而公亦不失富貴矣繼沖</hi>
　<hi>乃遣其叔父保寅奉牛酒犒師于荆門且覘強弱處耘待之有加繼沖聞之以為無虞是夕保寅宴于延</hi>
　<hi>釗帳中處耘密遣輕騎數千倍道前進繼沖但俟保寅還遽聞宋師奄至即惶怖出迎遇處耘於江陵北</hi>
　<hi>十五里處耘揖繼沖令待延釗自率親軍先入城比繼沖還則宋師已分據之矣荆人束手聽命即發江</hi>
　<hi>陵卒萬餘同趨湖南繼沖因盡籍其境内三州十七縣户一十四萬二千二百遣客將王昭濟奉表納之</hi>
<pb n="KR2b0034_WYG_006-11a"/>
　<hi>于宋宋主受之以王仁贍為荆南都巡撿使而授繼沖馬步軍都指揮使荆南節度使如故髙氏親屬僚</hi>
　<hi>佐拜官有差以孫光憲為黄州刺史</hi>宋慕容延釗克潭州及周保權戰<lb/>
　于澧江敗之三月遂入朗執保權以歸<hi>延釗進克潭州將趍朗周</hi>
　<hi>保權牙校張從富等以為文表已誅而宋師繼進不止懼為所襲相與拒守延釗至不得入宋主遣使諭</hi>
　<hi>之從富等不聽命以兵逆戰于澧江宋師敗之李處耘擇所俘體肥者數十人令左右分㗖而黥其少健</hi>
　<hi>者令先入朗黥者入城言被擒者為所㗖聞者皆恐遂潰延釗因長驅而進遂克其城執從富殺之其大</hi>
　<hi>將汪端刼保權及家屬亡匿江南岸僧寺中處耘遣田守琦師師渡江獲之以歸宋主釋其罪以為右千</hi>
　<hi>牛衞上將軍汪端猶擁衆冦掠宋師擊殺之湘湖悉平得州十四監一縣六十六户九萬七千三百八十</hi>
<pb n="KR2b0034_WYG_006-11b"/>
　<hi>八</hi>宋初定折杖法<hi>流刑四曰加役流杖三十配役三年流三千里杖二十二千五百里</hi>
　<hi>杖十八二千里杖十七並配役一年徒刑五曰徒三年杖二十二年半杖十八二年杖十七一年半杖十</hi>
　<hi>五一年杖十二杖刑五曰杖一百為杖二十九十為十八八十為十七七十為十五六十為十三杖皆背</hi>
　<hi>受笞刑五曰笞五十為十下四十三十為八下二十十為七下笞皆臀受</hi>夏四月宋行應<lb/>
　天厯<hi>王朴欽天厯推驗稍疎司天少監王處訥製新厯上之賜名應天頒行焉</hi>宋置義倉<lb/>
　于州縣<hi>五季之亂義倉多廢宋主詔曰多事之後義倉廢寢嵗或小歉失於豫備宜令諸州於所</hi>
　<hi>屬縣各置義倉自今官所收二稅石别税一斗貯之以備凶歉給貸</hi>唐清源將陳洪進<lb/>
　幽其留後張漢思而代之<hi>漢思患洪進專因設燕伏甲將殺之酒數行地忽大</hi>
<pb n="KR2b0034_WYG_006-12a"/>
　<hi>震棟宇欲壞坐立者不自持同謀者懼因以告洪進洪進亟走出甲士皆散洪進怨之一日洪進袖大鎻</hi>
　<hi>安步入府中叱直兵退漢思方坐内齋洪進即合其户而鎻之使人叩户言曰郡中軍吏請副使知軍務</hi>
　<hi>衆情不可違幸授之印漢思皇懼不知所為即自門間出印與之洪進遽召將吏曰留後授吾印以莅事</hi>
　<hi>衆皆賀即日遷漢思别墅以兵守之遣使請命于唐唐以為節度使</hi>宋以張暉為鳳州<lb/>
　團練使<hi>初宋主既平澤潞欲事河東問計于暉暉曰澤潞瘡痍未瘳軍旅荐興恐不堪命不若戢</hi>
　<hi>兵育民俟富庻而圖之宋主以為然至是欲謀蜀乃以暉鎮鳳州暉盡得蜀虚實險易以聞</hi>宋以<lb/>
　大理正奚嶼知館陶縣<hi>以朝官知縣革藩鎮之弊也</hi>秋七月宋主<lb/>
　幸武成王廟<hi>宋主幸武成王廟歴觀圖壁指白起曰起殺已降不武之甚豈宜受享命去之</hi>
<pb n="KR2b0034_WYG_006-12b"/>
　宋判大理寺竇儼上重定刑統<hi>凡三十卷時稱詳允</hi>八月宋王<lb/>
　全斌侵北漢克樂平縣以為平晉軍遼人救漢不及<lb/>
　而還○冬十月宋以髙繼冲為武寜節度使<hi>鎮徐州</hi>十<lb/>
　一月宋主有事于南郊赦○十二月宋后王氏殂<hi>諡曰</hi>
　<hi>孝明祔葬安陵</hi>陳洪進入貢于宋<hi>洪進以宋日強大而懼遣牙將魏仁濟間道奉表自</hi>
　<hi>補清源軍節度副使入貢于宋且請制命焉</hi>宋初置諸州通判<hi>宋主懲五季藩鎮之</hi>
　<hi>專頗用文臣知州以分節度刺史之權趙普請設通判于諸州凡軍民之政皆統治之事得專達與長吏</hi>
　<hi>均禮大州或置二員又令節鎮所領支郡皆直𨽻京師得自奏事不屬諸藩於是節度使之權始輕矣</hi>
<pb n="KR2b0034_WYG_006-13a"/>
　溪州蠻彭允林附于宋<lb/>
甲子<hi>宋乾徳二年凡六國一鎮</hi>春正月宋范質魏仁浦王溥罷<hi>質等自以</hi>
　<hi>周朝舊臣稍存形迹屢求避位至是從之自唐以來宰相入見議大政事必命坐面論從容賜茶而退質</hi>
　<hi>等憚宋主英武毎事輒具劄子進呈且言曰如此庶盡禀承之方免妄庸之失宋主從之由是坐論之禮</hi>
　<hi>始廢</hi>宋以趙普為門下侍郎同中書門下平章事李崇<lb/>
　矩為樞宻使<hi>普既相以天下為己任宋主倚任之事無大小悉咨决焉宋主數微行過功臣</hi>
　<hi>家普毎退朝不敢去衣冠一日大雪向夜普意宋主不出久之聞叩門聲普亟出宋主立風雪中普皇恐</hi>
　<hi>拜迎宋主曰已約光義矣已而光義至設重裀地坐堂中熾炭燒肉普妻行酒宋主以嫂呼之因與普計</hi>
<pb n="KR2b0034_WYG_006-13b"/>
　<hi>下太原普曰太原當西北二面太原既下則我獨當之不如姑俟削平諸國則彈丸黒子之地將安逃乎</hi>
　<hi>宋主曰吾意正如此特試卿耳宋主又嘗以幽燕地圖示普問進取之䇿普曰圖必出曹翰宋主曰然因</hi>
　<hi>曰翰可取否普曰翰可取孰可守宋主曰以翰守之普曰翰死孰可代宋主黙然良久曰卿可謂深慮矣</hi>
　<hi>普嘗薦某人為某官宋主不許明日普復奏其人亦不許明日普又以其人奏宋主大怒裂碎奏牘擲地</hi>
　<hi>普顔色不變跪而拾之以歸他日補綴舊牘復奏如初宋主乃悟卒用其人又有羣臣當遷官宋主素惡</hi>
　<hi>其人不與普堅以為請宋主怒曰朕固不為遷卿若之何普曰刑以懲惡賞以酬功古今通道也且刑賞</hi>
　<hi>天下之刑賞陛下豈得以喜怒專之宋主怒甚起普亦隨之宋主入宫普立宫門久之不去竟得俞允其</hi>
　<hi>剛毅果斷類如此然從宋主久得志屢以微時所不足于宋主及已者為言宋主曰若塵埃中可識天子</hi>
<pb n="KR2b0034_WYG_006-14a"/>
　<hi>宰相則人皆物色之矣自是不復敢言</hi>二月宋李繼勲侵北漢遼州克<lb/>
　之○宋折徳扆侵北漢衞州執其刺史楊璘以歸○<lb/>
　宋以陳洪進為平海軍節度使<hi>洪進事宋甚謹宋改清源為平海軍授之</hi>
　<hi>以其長子文顯為副使</hi>夏四月宋以薛居正吕餘慶參知政事<lb/>
　<hi>宋主以趙普獨相欲置副而難其名稱問翰林承㫖以陶穀曰下宰相一等有何官對曰唐有參知政事乃</hi>
　<hi>樞宻直學士薛居正兵部侍郎吕餘慶並以本官參知政事不押班宣制知印不預奏事不升政事堂止令</hi>
　<hi>就宣徽使㕔上事殿廷别設磚位敕尾署銜降宰相月奉雜給半之未欲與普齊也</hi>宋以秦再<lb/>
　雄為辰州刺史<hi>自隋以黔中地置辰州唐分為錦溪巫叙四郡唐末蠻部分據之各保險</hi>
<pb n="KR2b0034_WYG_006-14b"/>
　<hi>阻以自固時出寇鈔宋既平湖南思得通蠻情習地勢沈勇智謀者以鎮撫之辰州猺人秦再雄武健有</hi>
　<hi>奇畧蠻黨畏服宋主召至汴察其可任擢為刺史使自辟吏予以租賦再雄感恩誓以死報至州日訓土</hi>
　<hi>兵得三千人皆能被甲渡水歴山飛塹捷如猨猱又選親校二十人分使諸蠻以傳朝廷懷徠之意莫不</hi>
　<hi>從風而靡各得降表以聞自是荆湘無復邉患</hi>六月宋主加其弟光義中書<lb/>
　令光美同平章事子徳昭貴州團練使<hi>徳昭宋主長子也</hi>冬<lb/>
　十一月宋永安節度使折徳扆卒以其子御勲知府<lb/>
　州事<hi>徳扆鎮府州甚得蕃情契丹畏之</hi>宋王全斌劉光義帥師分道<lb/>
　伐蜀<hi>蜀王曰事奢縱以王昭逺伊審徴韓保正趙崇韜分掌機要總統軍政太后李氏嘗謂蜀主曰</hi>
<pb n="KR2b0034_WYG_006-15a"/>
　<hi>吾見莊宗及爾父滅梁定蜀當時主兵者非有功不授故士卒畏服今昭逺乃汝給事左右之人保正又</hi>
　<hi>世祿之子素不習兵一旦有警此輩何所用之蜀主不聽及宋下荆湖蜀主欲通使昭逺等固止之宋主</hi>
　<hi>詔蜀之邸吏將卒先在江陵者悉放還而蜀主遣趙彦韜孫遇為諜入汴覘強弱彦韜潜以蜀主與北漢</hi>
　<hi>約同舉兵濟河蠟書獻之宋主久欲伐蜀而無詞及得書喜曰吾用師有名矣令彦韜等指畫江山曲折</hi>
　<hi>之狀及兵砦戍守之處道里逺近俾畫工圖之十一月以王全斌劉光義為西川行營前軍兵馬都部署</hi>
　<hi>崔彦進王仁贍劉廷讓曹彬副之將步騎六萬分道伐蜀且命為蜀主治第於汴水之涯凡五百餘間供</hi>
　<hi>帳什物備具召全斌以圖授之且謂曰凡克城寨止籍其器甲芻糧悉以財帛分給將士吾所欲得者其</hi>
　<hi>土地耳全斌等由鳳州光義等由歸州進</hi>十二月宋劉光義克蜀䕫州<hi>初䕫</hi>
<pb n="KR2b0034_WYG_006-15b"/>
　<hi>州有鏁江為浮梁上設敵棚三重夾江列礟具光義將行宋主示以地圖指鏁江曰我軍至此泝流而上</hi>
　<hi>慎勿以舟師爭勝當先以步騎陸行出其不意擊之俟其勢却即以戰櫂夾攻取之必矣及師至䕫距鏁</hi>
　<hi>江三十里舎舟步進先奪浮梁復牽舟而上破州城蜀守將髙彦儔自焚死悉如宋主計</hi>宋王全<lb/>
　斌克蜀興州遂及蜀韓保正戰于三泉獲之<hi>全斌克萬仞燕</hi>
　<hi>子二砦遂下興州㧞二十餘砦所向克捷獲糧儲不貲蜀主遣韓保正李進等禦之全斌先鋒将史進徳</hi>
　<hi>與戰于三泉砦禽保正及進等獲糧二十萬</hi>宋命判太常寺和峴定雅樂<lb/>
　<hi>宋主以雅樂聲高近於哀思不合中和詔峴改定峴以王朴律凖較洛陽司天臺影表石尺製律吕樂始</hi>
　<hi>和暢焉</hi>
<pb n="KR2b0034_WYG_006-16a"/>
乙丑<hi>宋乾徳三年○是嵗宋㓕蜀凡五國一鎮</hi>春正月宋王全斌克蜀劒門<lb/>
　獲其樞宻使王昭逺蜀主孟昶降全斌等次于成都<lb/>
　<hi>王全斌等乘勝而前蜀主遣王昭逺趙崇韜等帥兵禦之將行蜀主命左僕射李昊餞于郊昭逺酒酣攘</hi>
　<hi>臂言曰是行也非止克敵當領此二三萬雕面惡少兒取中原如反掌耳及行執鐵如意指麾軍中自方</hi>
　<hi>諸葛亮宋師至羅川蜀師依江列陣以待崔彦進遣張萬友等奪其橋蜀人退保大漫天砦彦進萬友與</hi>
　<hi>康延澤分三道擊之蜀人悉其精鋭逆戰大敗而潰王昭逺等復引兵迎敵三戰皆敗昭逺渡桔柏江焚</hi>
　<hi>梁退保劒門宋師進次于益光全斌會諸將議曰劒門天險諸君宜各陳進取之䇿軍校向韜曰降卒牟</hi>
　<hi>進言益光江東越大山數重有狹徑名來蘇蜀人於江西置砦對岸有渡自此出劒闗南二十里至清強</hi>
<pb n="KR2b0034_WYG_006-16b"/>
　<hi>與大路合可於此進兵即劒門不足恃也全斌即欲卷甲赴之康延澤曰來蘇細徑不須主帥親往且蜀</hi>
　<hi>人屢敗併兵退守劒門莫若諸帥協力進攻命一偏將趍來蘇若達清強北擊劍閣與大軍夾攻破之必</hi>
　<hi>矣全斌乃令史進徳趍來蘇而自帥大衆前進進徳至來蘇造浮梁于江蜀人見梁成棄砦而遁遂進次</hi>
　<hi>清強王昭逺聞之留其偏將守劒門自引衆退屯漢源坡以待全斌未至漢源進徳已克劒門昭逺股慄</hi>
　<hi>失次甲戌全斌至趙崇韜布陣將戰昭逺據胡床皇懼不能起全斌進擊大破之斬首萬餘級昭逺走投</hi>
　<hi>東川匿倉舍下悲嗟流涕目盡腫惟誦羅隱詩云運去英雄不自由俄而宋追者至與崇韜俱被執蜀主</hi>
　<hi>聞昭逺敗大懼出金帛募兵令太子𤣥喆統之李廷珪張惠安等為之副趍劒門以禦宋師𤣥喆素不習</hi>
　<hi>武廷珪又皆庸懦無識𤣥喆離成都但携姬妾樂器及伶人數十輩晨夜嬉戲不恤軍政至緜州聞已失</hi>
<pb n="KR2b0034_WYG_006-17a"/>
　<hi>劒門遂遁還東川所過焚廬舍倉廪而去壬午全斌克利州得其糧八十餘萬斛蜀主皇駭問計于左右</hi>
　<hi>有老將石斌對曰宋師逺來勢不能久請聚兵固守以老之蜀主曰吾父子以豐衣美食養士四十年及</hi>
　<hi>遇敵不能為我東向發一矢今若固壘何人為我效命甲申全斌進次魏城蜀主命李昊草表請降全斌</hi>
　<hi>受之遣康延澤以百騎先入成都諭以恩信留三日盡封府庫而還全斌等乃入城時劉光義克萬施開</hi>
　<hi>忠遂五州聞蜀主已降乃引師會全斌于成都宋師自發汴至受降凡六十六日得州四十五縣百九十</hi>
　<hi>八户五十三萬四千三十九初全斌之伐蜀也屬汴京大雪宋主設氊帷于講武殿衣紫貂裘帽以視事</hi>
　<hi>忽謂左右曰我被服如此體尚覺寒念西征將士衝冐霜雪何以堪處即解裘帽遣中使馳賜全斌仍諭</hi>
　<hi>諸將曰不能徧及也全斌拜賜感泣故所向有功</hi>二月壬寅朔日當食不虧<lb/>
<pb n="KR2b0034_WYG_006-17b"/>
　○三月宋兩川兵起王全斌等平之<hi>王全斌等在蜀晝夜宴飲不恤軍士</hi>
　<hi>部下漁奪無厭蜀人苦之曹彬屢請旋師全斌等不從既而宋主詔發蜀兵赴汴州人給錢十千未行者</hi>
　<hi>加兩月廪食全斌等不即奉命蜀兵憤怨思亂兩路隨軍使臣常數十百人全斌崔彦進王仁贍等各保</hi>
　<hi>芘之不令部送蜀兵但分遣諸州牙校三月蜀兵行至緜州遂作亂刼屬邑衆至十餘萬自號興國軍獲</hi>
　<hi>蜀文州刺史全師雄推以為帥全斌遣米光緒往招撫之光緒盡㓕師雄之族納其愛女私其槖裝師雄</hi>
　<hi>聞之遂無歸志率衆攻彭州據之自稱興蜀大王開幕府署節帥二十餘人分據要害兩川民爭應之崔</hi>
　<hi>彦進高彦暉田欽祚等分道攻討為師雄所敗彦暉戰死全斌又遣張廷翰張煦擊之復不利退保成都</hi>
　<hi>師雄勢益張遣兵分守緜漢間斷閣道緣江置砦聲言欲攻成都於是卭蜀眉雅果遂渝合資簡昌普嘉</hi>
<pb n="KR2b0034_WYG_006-18a"/>
　<hi>戍榮陵十六州及成都屬縣皆起兵應師雄全斌等大懼時成都城中降兵未遣者尚二萬七千全斌慮</hi>
　<hi>其應賊與諸將謀誘致夾城中盡殺之久之曹彬劉廷讓力戰大破師雄于新繁師雄走保郫縣全斌仁</hi>
　<hi>贍等復攻之師雄走死于金堂餘黨復推謝行本為主康延澤丁徳裕等分道招輯蜀人始定</hi>宋置<lb/>
　封樁庫<hi>宋既平荆湖西蜀儲積充羡乃于講武殿後置内庫以貯金帛為軍旅飢饉之備名曰封</hi>
　<hi>樁</hi>夏六月宋封孟昶為秦國公尋卒<hi>二月宋以吕餘慶權知成都府</hi>
　<hi>三月蜀主昶舉族與官屬由峽江而下五月乙亥至汴率子弟素服待罪闕下丙戌宋主御崇元殿備禮</hi>
　<hi>見之賜賚甚厚六月甲辰拜昶開府儀同三司檢校大師兼中書令秦國公子𤣥喆為泰寜軍節度使從</hi>
　<hi>臣親屬授官有差庚戌昶卒宋主廢朝五日御正衙備禮冊命為尚書令追封楚王諡恭孝昶母李氏本</hi>
<pb n="KR2b0034_WYG_006-18b"/>
　<hi>唐莊宗宫妾也至汴宋主命肩輿入宫謂之曰國母善自愛無戚戚懷鄉土異日當送母歸李氏曰妾本</hi>
　<hi>太原人倘得歸老并上妾之願也時宋主有志于漢聞之甚喜及昶卒不肯哭以酒酹地曰汝不死社稷</hi>
　<hi>貪生以至今日吾所以忍死者以汝在耳今汝既死吾何用生為不食數日亦死宋主聞而傷之初宋主</hi>
　<hi>將改元諭宰相曰年號須擇前代所未有者及蜀者平蜀宫人入内宋主見其鏡背有識乾徳四年鑄</hi>
　<hi>召翰林學士竇儀問之儀對曰此必蜀物蜀主嘗有此號宋主大悦曰作相須用讀書人由是益重儒者</hi>
　<hi>宋主嘗見昶寶裝溺器命撞碎之曰汝以七寶飾此當以何器貯食所為如是不亡何待也</hi>秋七<lb/>
　月宋初置諸路轉運使<hi>自唐開元天寶以來藩鎮屯重兵租税所入皆以自瞻名</hi>
　<hi>曰留使留州其上供者甚少五代以降藩鎮益強率令部曲主場務厚斂以入已而輸貢有數宋主素知</hi>
<pb n="KR2b0034_WYG_006-19a"/>
　<hi>其弊趙普乞命諸州度支經費外凡金帛悉送汴都無得占留毎藩鎮帥缺即令文臣權知所在塲務凡</hi>
　<hi>一路之財置轉運使掌之雖節度防禦團練觀察諸使及刺史皆不預簽書金穀之籍於是財利盡歸於</hi>
　<hi>上矣</hi>冬十二月囬鶻于闐入貢于宋<lb/>
丙寅<hi>宋乾徳四年凡五國一鎮</hi>春正月宋以孔宜為曲阜主簿奉孔<lb/>
　子祀<hi>宜孔子四十四代孫而文宣公仁玉之子也五季以來襲封廢絶至是命宜主祀事</hi>夏五<lb/>
　月宋主策賢良方正之士于紫雲樓<hi>宋主承唐制置賢良方正能直</hi>
　<hi>言極諌經學優深可為師法詳閑吏理達於教化三科以待天下之才傑不限前資見任職官黄衣草澤</hi>
　<hi>悉許應詔對䇿三千言詞理俱優者則中選謂之制舉是年宋主親試制科人姜涉等於紫雲樓下</hi>占<lb/>
<pb n="KR2b0034_WYG_006-19b"/>
　城入貢于宋○宋除進羡餘賞令<hi>時三司令諸場院主吏有羡餘粟及</hi>
　<hi>萬石芻五萬束以上者賞宋主曰茍非倍取民租私減軍食何以致之自今勿復施行</hi>秋七月<lb/>
　西南夷董暠附于宋<lb/>
丁卯<hi>宋乾徳五年凡五國一鎮</hi>春正月宋召王全斌等還貶官有差<lb/>
　以曹彬為宣徽南院使<hi>宋主自聞蜀兵亂凡使者至各令陳王全斌等不法事遂</hi>
　<hi>盡得其狀乃皆徴還以其初立功不欲屬吏但令中書問狀全斌等具伏黷貨殺降之罪命責授全斌崇</hi>
　<hi>義節度留後崔彦進昭化節度留後王仁贍為右衞大將軍以劉光義劉廷讓㢘謹並進爵秩復吕餘慶</hi>
　<hi>叅知政事曹彬自蜀還槖中唯圖書衣裳又能戢下秋毫無犯宋主深嘉之以為宣徽南院使彬辭曰征</hi>
<pb n="KR2b0034_WYG_006-20a"/>
　<hi>西將士俱得罪臣何敢獨受賞宋主曰卿有茂功又不矜伐懲勸國之常典又何辭焉</hi>二月宋<lb/>
　以沈義倫為樞宻副使<hi>義倫為西川轉運使隨軍入蜀獨居佛寺蔬食及歸篋中</hi>
　<hi>唯書卷而已故有是命</hi>三月五星聚于奎○夏六月戊午朔日<lb/>
　有食之○宋殿前都指揮使韓重贇免<hi>或譛重贇私取親兵為腹</hi>
　<hi>心者宋主怒欲誅之謀於趙普普曰陛下必不自將親兵須擇人付之若重贇以讒誅即人人懼罪誰敢</hi>
　<hi>為陛下將者宋主然之乃出重贇為彰徳節度使而止</hi>秋九月宋定難節度使<lb/>
　西平王李彞興卒子克睿嗣<hi>彞興即彞殷也</hi>
戊辰<hi>宋開寶元年○北漢主繼元廣運元年○凡五國一鎮</hi>春二月宋立后宋氏<lb/>
<pb n="KR2b0034_WYG_006-20b"/>
　<hi>上將軍偓之女也</hi>三月宋初覆試貢士<hi>是嵗進士合格者十人陶穀子邴名在第</hi>
　<hi>六宋主謂左右曰聞穀不能訓子邴安得登第自今舉人凡闗食祿之家委中書覆試</hi>宋以董<lb/>
　遵誨為通逺軍使<hi>遵誨父宗本仕漢為隨州刺史宋主微時客遊至漢東依宗本遵誨</hi>
　<hi>憑藉父勢嘗侮之一日謂宋主曰毎見城上有紫雲如蓋又夣登高臺遇黒蛇約長百尺餘俄化龍飛騰</hi>
　<hi>東北去雷霆隨之是何祥也宋主皆不對他日論兵遵誨理屈拂衣起宋主乃辭宗本去自是紫雲漸散</hi>
　<hi>宋主即位召遵誨諭之曰卿尚記曩日紫雲黒龍之事乎遵誨皇恐請死宋主曰朕方赦過賞功豈念舊</hi>
　<hi>怨耶乃自驍武指揮使拜馬軍都軍頭至是以夏州近邉授通逺軍使遵誨至鎮召諸族酋長諭以朝廷</hi>
　<hi>威徳刲羊釃酒宴犒甚至衆皆感悦數月復來擾邊遵誨率兵深入其境俘斬甚衆獲牛馬數萬夷落以</hi>
<pb n="KR2b0034_WYG_006-21a"/>
　<hi>定自是各謹封界秋毫不敢犯</hi>秋七月北漢主鈞殂養子繼恩立<hi>北漢</hi>
　<hi>自潞州之敗日懼宋師至以趙文度為相召抱腹山人郭無為及五臺山僧繼顒叅預國事既又殺其樞</hi>
　<hi>宻使叚常而以郭無為為相機務悉以委之遼主遣使責之曰爾不禀我命擅改年號助李筠殺段常其</hi>
　<hi>罪有三漢主遣使謝曰父為子隱願赦之遼主不報而拘留其使漢主益憂憤成疾殂初䕶聖營卒薛釗</hi>
　<hi>娶世祖女生繼恩及世祖鎮太原爵位通顯釗以微賤罕得見其妻居常怏怏一日乘醉求見即引佩刀</hi>
　<hi>刺之妻奮衣得脱釗乃自剄繼恩時幼世祖以漢主鈞無子命養之薛釗妻乃改適何氏生繼元漢主又</hi>
　<hi>養為子至是繼恩即位諡鈞曰孝和皇帝初宋主嘗因諜者謂漢主曰君家與周世讐宜於不屈今我與</hi>
　<hi>爾無所間何為困此一方人也若有志中國宜下太行以決勝負漢主遣諜者報曰河東土地甲兵不足</hi>
<pb n="KR2b0034_WYG_006-21b"/>
　<hi>以當中國然我家世非叛者區區守此蓋懼漢氏之不血食也宋主哀之謂諜者曰為我語鈞開爾一生</hi>
　<hi>路故終鈞世不加兵焉</hi>八月宋李繼勲帥師侵北漢九月漢侯<lb/>
　覇榮弑其主繼恩<hi>宋主遣昭化節度使李繼勲帥党進曹彬何繼筠康延沼趙賛司超</hi>
　<hi>李謙溥等以禁軍伐漢九月庚子繼勲敗漢兵于洞渦河初侯覇榮嘗以散指揮使戍樂平及宋克樂平</hi>
　<hi>覇榮以衆降之未幾自宋走還太原漢主鈞復用為供奉官及宋師大入覇榮謀持繼恩首以獻宋乃乘</hi>
　<hi>無備白晝挺刃入漢主喪室反扄其門時漢主獨處見之繞屛環走覇榮揕胷弑之</hi>北漢相郭<lb/>
　無為誅侯覇榮漢主繼元立<hi>郭無為聞漢主被弑遣卒登梯入室殺覇榮而</hi>
　<hi>立繼元</hi>遼師救北漢<hi>漢主繼元告即位于遼且乞師遼主大發兵遣兵馬總管塔拉將而</hi>
<pb n="KR2b0034_WYG_006-22a"/>
　<hi>赴之</hi>冬十一月宋主有事于太廟<hi>宋主享太廟見其所陳籩豆簠簋問曰此</hi>
　<hi>何物也左右以禮器對宋主曰吾祖宗寜識此亟命撤去進常膳如平生既而曰古禮不可廢也命復設</hi>
　<hi>之遂遵唐故事毎室加常食一牙盤云</hi>大食入貢于宋<lb/>
己巳<hi>宋開寶二年○遼景宗賢保寜元年○凡五國一鎮</hi>春二月遼人弑其主璟<lb/>
　于懷州<hi>遼主荒酖于酒好畋嗜殺刑政紊亂嘗以虞死人實喇卜丹偵鵝失期加炮烙鐵梳之刑以</hi>
　<hi>又以獲鴨除鷹坊刺面腰斬之法國人怨之至是田于懷州獲熊而飲甚驩夜分近侍霄格盥人華格庖</hi>
　<hi>人錫衮等弑之</hi>遼主賢立<hi>賢小字明扆世宗第二子也聞遼主被弑帥甲騎千人馳赴懷州即</hi>
　<hi>位羣臣尊曰天賛皇帝加耶律屋質于越知國事</hi>宋主侵北漢三月圍太原<lb/>
<pb n="KR2b0034_WYG_006-22b"/>
　<hi>宋主命李繼勲等進薄太原復命韓重贇為北面都部署防契丹以光義為上都留守遂發汴三月乙未</hi>
　<hi>繼勲敗漢兵于太原城下戊戌宋主至築長連城圍之漢史昭文以憲州趙文度以嵐州降乙巳壅汾水</hi>
　<hi>以灌城中遂立砦于城四面繼勲軍於南趙賛軍於西曹彬軍於北党進軍于東城中大懼然猶恃遼為</hi>
　<hi>援四月己未何繼筠逆遼師于陽曲敗之斬首數千宋主命以所獲遼俘示於城下城中由是喪氣五月</hi>
　<hi>韓重贇復敗遼師</hi>夏五月宋初命諸州獄吏恤繫囚<hi>宋主以暑盛詔</hi>
　<hi>獄吏三日一檢視洒掃獄户洗滌杻械貧者給食病者給藥小罪即時決遣自是嵗以為常</hi>閏月<lb/>
　宋師還太原圍解<hi>太原圍久遼援不能進宋主詔繼元降許以青州節度使且許郭無</hi>
　<hi>為邢州節度使無為得詔色動一日因燕羣臣無為慟哭于庭曰今日以孤城抗宋大衆計將安出引佩</hi>
<pb n="KR2b0034_WYG_006-23a"/>
　<hi>刀欲自刺冀動衆心漢主遽降階持其手引升坐而止及南城為汾水所陷水注城中無為請自將夜擊</hi>
　<hi>欲自抜降宋值天陰晦不克漢主知其意遂殺無為城中紛櫌俄而出兵欲戰又為宋所敗死者萬計至</hi>
　<hi>夜半忽傳呼漢主出降宋主將開壁門匠作使趙璲曰受降如受敵詎可中夜輕出已而果諜者時宋師</hi>
　<hi>頓于甘草地會暑雨軍士多疾太常博士李光賛言曰蕞爾晉陽豈須親討重勞飛輓取怨黔黎豈若囘</hi>
　<hi>鑾復都屯兵上黨使夏取其麥秋取其禾既寛力役之征便是蕩平之策宋主從之乃命趙普諭諸將解</hi>
　<hi>圍而還</hi>秋九月宋初令民典賣田宅者輸錢印契<lb/>
庚午<hi>宋開寶三年凡五國一鎮</hi>春三月宋賜舉人久不第者出身<hi>宋主</hi>
　<hi>閲進士諸科得十五舉以上司馬浦等百六人心憐之並賜本科出身特進名科自此始</hi>宋徵處<lb/>
<pb n="KR2b0034_WYG_006-23b"/>
　士王昭素為國子博士<hi>昭素有學行宋主召見便殿年已七十餘矣問以治世養</hi>
　<hi>身之術對曰治世莫若愛民養身莫若寡慾宋主愛其言書于屛几</hi>夏四月辛卯朔日<lb/>
　有食之○五月宋置便錢務<hi>宋取唐飛錢故事許民入錢于左藏庫以諸州</hi>
　<hi>錢給之至是始置務汴京令入錢者即日輦致而受劵付諸州給之</hi>秋九月宋詔脩前<lb/>
　朝諸陵被盜發者<hi>詔洛陽鳳翔雍耀等州周文成康王秦始皇漢高文景武元成哀後</hi>
　<hi>魏孝文西魏文帝後周太祖唐高祖太宗中宗肅宗代徳武宣懿僖昭諸帝凡二十七陵嘗被盜發者有</hi>
　<hi>司備法服常服各一襲具棺槨重葬所在長吏致祭</hi>宋潘美帥師伐南漢冬十<lb/>
　二月克韶州<hi>南漢主委政宦者龔澄樞尤貴幸用事作燒煑剝剔刀山劒樹之刑賦斂煩重</hi>
<pb n="KR2b0034_WYG_006-24a"/>
　<hi>邕民入城者人輸一錢瓊州米斗税四五錢置媚川都定其課令入海採珠所居宫殿以珠玳瑁飾之内</hi>
　<hi>官陳延受作諸淫巧日費數萬金宫城左右離宫數十鋹游幸無度以豪民為課户供宴犒之費宋主聞</hi>
　<hi>之歎曰吾當救此一方民乃令南唐主為書諭鋹使稱臣歸所侵湖南諸州鋹囚唐使而驛書答唐主言</hi>
　<hi>甚不遜唐主上其言宋主乃以潘美為桂州道行營都部署尹從珂為副以伐之時漢舊將多以讒搆誅</hi>
　<hi>死宗室剪滅殆盡掌兵者惟宦官數輩自漢主晟以來眈於遊宴城壁濠隍往往飾為宫館池沼樓艦皆</hi>
　<hi>毁兵器又腐及聞有宋師内外震恐乃遣龔澄樞往賀州郭崇岳往桂州李托往韶州畫守禦之策九月</hi>
　<hi>宋師至富州克之斬其將伍彦柔澄樞遁還十月宋師克賀州十一月進攻昭桂下之十二月克連州大</hi>
　<hi>敗漢兵斬首萬餘乘勝遂下韶州韶漢之北門也鋹聞韶破窮蹙不知為計始令塹廣州東壕遣郭崇岳</hi>
<pb n="KR2b0034_WYG_006-24b"/>
　<hi>屯馬逕以禦宋崇岳無謀勇唯日禱于鬼神而已</hi>
辛未<hi>宋開寶四年○是嵗宋滅南漢凡四國一鎮</hi>春二月宋潘美滅南漢執<lb/>
　漢主劉鋹以歸<hi>正月潘美克英雄州漢都統潘崇徹以其衆降宋師進次瀧頭漢主遣王</hi>
　<hi>珪請和且求緩師美不許進兵馬逕去廣城十里砦于雙女山下漢主聞之取舶船十餘載金寶妃嬪欲</hi>
　<hi>入海未及發宦者樂範與衛兵千餘盗舶船走宋師將薄城漢主懼遣其左僕射蕭漼奉表詣軍門乞降</hi>
　<hi>美諭以宋主意以為能戰則戰不能戰則守不能守則降不能降則死不能死則亡此五者唯所行之他</hi>
　<hi>不敢聞也乃令殿直冉彦衮送蕭漼赴汴而次師城外漢主欲遣其弟保興率百官以迎宋師郭崇岳止</hi>
　<hi>之乃復為扞禦之備美遂進攻保興迎戰而敗崇岳為亂兵所殺城遂䧟龔澄樞等謀曰宋師利吾寶貨</hi>
<pb n="KR2b0034_WYG_006-25a"/>
　<hi>耳乃盡焚其府庫宫殿美入城擒漢主及保興澄樞李托薛崇譽與其宗屬文武九十七人部送汴京有</hi>
　<hi>宦者百餘請見美曰是椓人多矣吾奉詔伐罪正為此等悉斬之凡得州六十縣二百四十户一十七萬</hi>
　<hi>二百六十二</hi>夏六月宋封劉鋹為恩赦侯<hi>五月乙未朔鋹至汴宋主遣吕</hi>
　<hi>餘慶問鋹反覆及焚府庫之罪鋹歸罪于龔澄樞明日有司以帛繫鋹及其官僚獻于廟社宋主御明徳</hi>
　<hi>門遣刑部尚書盧多遜宣詔責鋹鋹對曰臣年十六僣偽位澄樞等皆先臣舊人毎事臣不得專在國時</hi>
　<hi>臣是臣下澄樞是國主因伏地待罪宋主命大理卿髙繼申引澄樞李托薛崇譽斬于千秋門外釋鋹罪</hi>
　<hi>賜襲衣冠帶器幣鞍馬授金紫光祿大夫檢校太保右千牛衞大將軍封恩赦侯鋹體質豐碩眉目俱疎</hi>
　<hi>有口辯性絶巧嘗以珠結鞍勒為戱龍之狀極其精妙以獻宋主謂左右曰鋹好工巧習以成性倘能以</hi>
<pb n="KR2b0034_WYG_006-25b"/>
　<hi>習巧之勤移於治國豈至滅亡哉一日從宋主幸講武池從官未集鋹先至賜以巵酒鋹疑有毒捧杯泣</hi>
　<hi>曰臣承祖父基業違拒朝廷勞王師致討罪固當誅陛下既待臣以不死願為大梁布衣觀太平之盛未</hi>
　<hi>敢飲此酒宋主笑謂之曰朕推赤心於人腹中安有此事耶命取鋹酒自飲而别酌以賜鋹鋹大慙謝</hi>
　宋御史中丞劉温叟卒<hi>温叟重厚清介好古執禮為中丞十二年屢求解職宋主</hi>
　<hi>難其代不許及卒有司請除中丞宋主曰必得純厚如温叟者乃可命太子賔客邉光範兼判御史臺事</hi>
　<hi>居半嵗始授中丞其不輕任人如此</hi>冬十月癸亥朔日有食之○宋知<lb/>
　英州董元吉有罪棄市<hi>元吉守英月餘受贓至七十餘萬宋主以嶺表初平欲懲</hi>
　<hi>掊克之吏特詔棄市</hi>十一月唐主使其弟從善朝于宋乞降號<lb/>
<pb n="KR2b0034_WYG_006-26a"/>
　稱名宋主許之<hi>唐主事宋甚謹毎聞宋有嘉慶吉㐫之事必遣人貢獻弔賀外示畏服内</hi>
　<hi>實脩備及南漢亡懼甚上表於宋乞去國號為江南國主且請賜詔呼名宋生許之唐主乃貶損制度下</hi>
　<hi>書稱教改中書門下為左右内史府尚書省為司㑹府其餘官稱多所更定先是唐主以銀五萬兩遺趙</hi>
　<hi>普普以白宋主宋主曰此不可不受但以書荅謝少賂其使者可也普辭宋主曰大國之體不可自為削</hi>
　<hi>弱當使之弗測及從善來朝常賜外宻賚白金如遺普之數唐君臣皆服宋主之偉度</hi>
壬申<hi>宋開寶五年凡四國一鎮</hi>春二月宋以劉熙古參知政事○夏<lb/>
　五月大雨河決宋主放其宫女百人○秋九月丁巳<lb/>
　朔日有食之○宋李崇矩罷<hi>崇矩女為趙普子承宗妻三人相厚善宋主聞</hi>
<pb n="KR2b0034_WYG_006-26b"/>
　<hi>之不悦㑹崇矩客鄭伸以崇矩待之薄上書告其陰事崇矩不能自明遂罷而普由是見疑</hi>
癸酉<hi>宋開寶六年凡四國一鎮</hi>春二月髙麗王昭卒子伷立○三月<lb/>
　宋鄭王郭宗訓卒于房州諡曰周恭帝葬于順陵<hi>鄭王</hi>
　<hi>殂宋主素服發哀輟朝十日諡曰周恭帝還葬慶陵之側號曰順陵焉</hi>宋主覆試貢士<lb/>
　于講武殿<hi>宋承唐制禮部貢舉設進士九經五經開元禮三史三禮三傳學究明經明法等科</hi>
　<hi>是年翰林學士李昉知貢舉取宋準以下十一人而進士武濟川三傳劉睿材質最陋對問失次宋主黜</hi>
　<hi>之而濟川乃昉鄉人會有訴昉用情取舍宋主乃籍終場下第姓名得三百六十人皆召見擇其一百九</hi>
　<hi>十三人并準以下親御殿給紙筆别試命殿中侍御史李瑩等為考官得進士諸科百二十五人皆賜及</hi>
<pb n="KR2b0034_WYG_006-27a"/>
　<hi>第且賜錢二十萬以張宴㑹而責昉為太常少卿殿試遂為永制宋主語近臣曰昔者科名多為勢家所</hi>
　<hi>取朕親臨試盡革其弊矣</hi>夏四月宋命薛居正監脩五代史○五<lb/>
　月宋劉熙古致仕○交州丁璉入貢于宋宋封璉為<lb/>
　交阯郡王<hi>梁末交州土豪曲承美乘中國之亂據有十二州之地南漢攻執之仍置交阯節度</hi>
　<hi>使乾徳初驩州刺史丁公著之子部領攻節度使吳處玶而據其位自號大勝王以其子璉為節度使漢</hi>
　<hi>既亡璉入貢于宋宋授璉静海軍節度使安南都䕶交阯郡王</hi>遼裕恱耶律烏哲卒<lb/>
　○宋武寜節度使髙繼沖卒<hi>繼沖鎮彭門幾十年委任僚佐部内亦治</hi>宋<lb/>
　使錢文贄還吳越<hi>吳越事宋極謹宋主命有司造大第於薰風門外連亘數坊棟宇宏</hi>
<pb n="KR2b0034_WYG_006-27b"/>
　<hi>麗儲偫什物無不悉具因召吳越進奏使錢文贄謂之曰朕數年前命陶穀草詔比來城南建離宫今賜</hi>
　<hi>名禮賢宅以待李煜及汝主先來朝者居之以詔示文贄遣還諭㫖</hi>秋八月宋趙普免<lb/>
　<hi>普獨相十年為政頗專嘗以私怨誣馮瓉李美李檝以贓論死廷臣多忌之宋主嘗幸其第會吳越遣使</hi>
　<hi>致書于普及海物十瓶置于廡下未及發而宋主至倉卒不暇屛宋主顧問何物普以實對宋主曰海物</hi>
　<hi>必佳即命啓之皆𤓰子金也普皇恐謝曰臣未發書賔不知宋主曰第受之彼謂國家事皆由汝書生爾</hi>
　<hi>時官禁私販秦隴大木普遣親吏詣市屋材聯巨筏至汴治第吏因之竊貨大木冒稱普市貨粥都下三</hi>
　<hi>司使趙玭以聞宋主大怒即欲逐普王溥力為救解得止普又以隙地私易尚食蔬園以廣其居多營邸</hi>
　<hi>店以規利翰林學士盧多遜方以文學得幸而與普不協數因入對短普宋主滋不悦初判大理寺雷徳</hi>
<pb n="KR2b0034_WYG_006-28a"/>
　<hi>驤以其官屬與堂吏附㑹普擅増刑名見宋主言之宋主怒徳驤誣毁大臣黜為商州司户知州奚嶼希</hi>
　<hi>普意奏徳驤怨望坐削籍流靈武其子有隣意普害之擊登聞鼔訟普親信堂吏胡賛李可度受賕骫法</hi>
　<hi>普復芘二人宋主怒杖賛可度而召徳驤為祕書丞擢有隣秘書正字普恩益替㑹詔參知政事與普更</hi>
　<hi>知印押班奏事以分其權普不自安求罷政遂出為河陽三城節度使普至河陽上表自訴曰外人謂臣</hi>
　<hi>輕議皇弟開封尹皇弟忠孝全徳豈有間然矧昭憲皇太后大漸之際臣實預聞顧命知臣者君願賜昭</hi>
　<hi>鑒宋主手封其表藏諸宫中</hi>九月宋吕餘慶罷○宋主封其弟光<lb/>
　義為晉王<hi>兼侍中班宰相上</hi>宋主加其子徳昭同平章事○<lb/>
　宋以薛居正沈義倫平章事盧多遜參知政事<hi>多遜博學</hi>
<pb n="KR2b0034_WYG_006-28b"/>
　<hi>善文敏給任數謀多竒中以翰林學士判史館宋主好讀書每取書館中多遜預戒吏必令白已知所取</hi>
　<hi>因通夕閲覽及召對宋主問書中事應荅無滯同列皆伏由是有寵</hi>冬十二月宋行開<lb/>
　寶通禮<hi>宋主命李昉劉温叟本開元禮損益為書二百卷號通禮行之</hi>
甲戌<hi>宋開寶七年凡四國一鎮</hi>春二月庚辰朔日有食之○三月宋<lb/>
　遣使如遼夏四月遼使耶律昌珠如宋<hi>始通也</hi>三佛齊<lb/>
　入貢于宋○秋七月南丹州蠻莫洪燕附于宋○九<lb/>
　月宋曹彬帥師侵唐<hi>宋主欲伐唐而無名乃遣知制誥李穆使唐諭唐主入朝唐主</hi>
　<hi>辭以疾且言事大朝冀全濟也今若此有死而已穆曰朝與否國主自處之然朝廷甲兵精鋭物力富雄</hi>
<pb n="KR2b0034_WYG_006-29a"/>
　<hi>恐不易當也宜熟思之無貽後悔唐主不從而遣使求封冊宋主不許命梁逈復使諷之入朝唐主不荅</hi>
　<hi>逈還具言江南可取之狀宋主與趙普定計伐之且曰王全斌平蜀多殺降人吾思之常耿耿不可用也</hi>
　<hi>普曰全斌殺降唯曹彬不從請用之㑹普免事已至是乃命曹彬為西南路行營都部署潘美為都監曹</hi>
　<hi>翰為先鋒都指揮使將兵十萬以伐唐將行宋主戒彬曰江南之事一以委卿切勿暴掠生民務廣威信</hi>
　<hi>使自歸順不煩急擊也又曰城䧟之日慎勿殺戮設若困鬭則李煜一門不可加害且以劒授彬曰副將</hi>
　<hi>而下不用命者斬之潘美等皆失色十月彬等發江陵水陸並進閏月克池州敗唐兵于銅陵遂次采石</hi>
　<hi>磯初唐池州人樊若水以舉進士下第因謀歸宋乃漁釣於采石江上數月乘小舟載絲繩緣南岸疾棹</hi>
　<hi>抵北岸以度江之廣狹因詣汴上書言江南可取狀請造浮梁以濟師宋主然之遣内侍石全振往荆湖</hi>
<pb n="KR2b0034_WYG_006-29b"/>
　<hi>造黄黒龍船數千艘又以大艦載巨竹絙自荆渚而下議者以為自古未有作浮梁渡江者宋主不聽擢</hi>
　<hi>若水右賛善大夫及師南下以若水為鄉導既克池即用為知州十一月若水請試舟于石牌口遂移置</hi>
　<hi>采石三日梁成不差尺寸宋師因以濟江若履平地與唐師遇輒敗之時唐主委兵柄于皇甫繼勲機事</hi>
　<hi>於張洎張喬以徐元楀為傳詔毎軍書告急多不時通</hi>冬十月宋五代史成<hi>凡百</hi>
　<hi>五十卷宋主覽之謂宰相曰梁太祖暴亂若此宜其賊虐于子也</hi>十二月吳越王俶<lb/>
　圍唐常州<hi>宋令也</hi>宋命宰輔日錄時政送史館<hi>從史館脩撰扈</hi>
　<hi>蒙之請也日厯自是脩矣</hi>
乙亥<hi>宋開寶八年國是嵗宋滅唐凡三  一鎮</hi>春正月宋曹彬圍唐江寜<hi>曹彬</hi>
<pb n="KR2b0034_WYG_006-30a"/>
　<hi>再敗唐師于白鷺洲遂薄江寜圍之</hi>三月遼使克實克舒蘇如宋<hi>結成也</hi>
　夏四月宋以衞徳仁為太樂署令<hi>教坊使衛徳仁以老援同光故事求</hi>
　<hi>領郡宋主曰伶人為刺史唐莊宗之失也豈可傚之宰相擬州司馬宋主曰上佐乃士人所處不可但當</hi>
　<hi>于樂部遷轉耳故有是命</hi>吳越王俶克唐常州歸之于宋○秋七<lb/>
　月辛未朔日有食之○宋使郝崇信如遼<hi>報使也</hi>東印<lb/>
　度酋長使其子穰結説囉朝于宋○八月遼使耶律<lb/>
　覇徳如宋<hi>致方物也</hi>西南蕃順化王入貢于宋○九月宋<lb/>
　主狩于郊<hi>宋主狩于近郊逐兎馬蹶墜地因引佩刀刺馬殺之既而悔曰吾為天下主輕事田</hi>
<pb n="KR2b0034_WYG_006-30b"/>
　<hi>獵又何罪馬哉自是不復獵</hi>宋師克唐潤州○冬十月唐主使徐<lb/>
　鉉求成于宋宋主不許<hi>曹彬屢敗唐師于城下潤州復降唐主危迫乃遣其吏部</hi>
　<hi>尚書徐鉉等貢方物于宋手書上表以求緩師鉉至言于宋主曰李煜無罪陛下兵出無名煜以小事大</hi>
　<hi>如子事父未有過失奈何見伐宋主曰爾謂父子為兩家可乎鉉不能對而還踰月唐主復遣鉉乞緩師</hi>
　<hi>以全一邦之命鉉見宋主反覆論辨不已宋主怒曰不須多言江南亦有何罪但天下一家卧榻之側豈</hi>
　<hi>容人鼾睡耶鉉乃辭歸</hi>宋詔察民孝弟力田竒材異行文武可<lb/>
　用者以聞○十一月宋曹彬滅唐唐主李煜降<hi>彬圍唐日</hi>
　<hi>久唐主猶不知之一日登城見列柵于外旌旗遍野始大懼知為近習所蔽遂殺皇甫繼勲召朱令贇于</hi>
<pb n="KR2b0034_WYG_006-31a"/>
　<hi>上江命連巨筏載甲士十五萬順流而下以斷采石浮梁彬聞之遣戰櫂都部署王明宻令人樹長木于</hi>
　<hi>洲渚間若帆檣之狀令贇望見逗撓不敢進明因移檄諸將掎角帥兵襲之令贇至皖口明合劉遇逆戰</hi>
　<hi>大破之擒令贇衆赴水者十五六唐人益懼求成不許彬頓師城下俟唐兵出則與之戰未嘗急攻而城</hi>
　<hi>中日迫彬遣人謂唐主曰事勢如此所惜者一城生聚耳若能歸命策之上也唐陳喬張洎等毎引符命</hi>
　<hi>謂𤣥象無變金湯之固未易取也北軍旦夕當自引退茍一旦不虞即臣當先死唐主深倚洎喬故無降</hi>
　<hi>意及城將䧟彬忽稱疾不視事諸將皆來問疾彬曰余之疾非藥石所能愈惟須諸君誠心自誓以克城</hi>
　<hi>之日不妄殺一人則自愈矣諸將許諾共焚香為誓明日彬稍愈又明日城䧟陳喬徑入白唐主曰今日</hi>
　<hi>國亡願加顯戮以謝國人唐主曰此乃厯數卿死無益也喬曰縱不殺臣臣何面目以見士人乎遂自經</hi>
<pb n="KR2b0034_WYG_006-31b"/>
　<hi>死唐主率臣僚詣軍門請罪彬慰安之待以賓禮請煜入宫治裝彬以數騎待宫門外左右宻謂彬曰煜</hi>
　<hi>入或不測奈何彬笑曰煜素愞無斷既已降必不能自引决煜治裝畢遂與其宰相湯悦等四十八人赴</hi>
　<hi>汴京彬自出師至凱旋士衆畏服無敢輕肆者江南賴以安全凡得州十九軍三縣一百八十户六十五</hi>
　<hi>萬五千六十五捷至羣臣稱賀宋主泣曰宇縣分割民受其禍攻城之際必有横罹鋒刃者寔可哀也命</hi>
　<hi>出米十萬賑䘏之</hi>宋使宋準如遼十二月遼使耶律烏哲如<lb/>
　宋<hi>賀正旦也自是嵗以為常</hi>宋進封劉鋹為彭城郡公<lb/>
丙子<hi>宋開寶九年十月以後太宗炅太平興國元年○凡三國一鎮</hi>春正月宋封李煜<lb/>
　為違命侯<hi>正月辛未宋主御明徳門以唐主煜嘗奉正朔命勿宣露布止令煜君臣白衣紗帽</hi>
<pb n="KR2b0034_WYG_006-32a"/>
　<hi>至樓下待罪宋主見而釋之賜冠帶器幣鞍馬有差授煜為光祿大夫檢校太傅右千牛衞上將軍封違</hi>
　<hi>命侯子姓從官皆錄用之因赦天下宋主召徐鉉責鉉不早勸煜降鉉對曰臣為江南大臣國滅當死不</hi>
　<hi>當問其他宋主曰忠臣也又責張洎曰汝教煜不降使至今日因出洎所草召上江援兵蠟丸書示之洎</hi>
　<hi>謝曰犬吠非其主此其一爾他尚多有今得死臣之分也辭色不變宋主奇之以為太子中允</hi>二月<lb/>
　宋以曹彬為樞宻使<hi>初彬之總師伐唐也宋主謂曰俟克李煜當以卿為使相潘美</hi>
　<hi>預以為賀彬曰不然夫是行也仗天威遵廟謨乃能成事吾何功哉况使相極品乎美曰何謂也彬曰太</hi>
　<hi>原未平耳及還獻俘宋主謂曰本授卿使相然劉繼恩未下姑少待之美視彬微笑宋主詰之美以實對</hi>
　<hi>宋主亦大笑乃賜彬錢二十萬彬退曰人生何必使相好官不過多得錢耳踰月拜彬樞宻使</hi>吳越<lb/>
<pb n="KR2b0034_WYG_006-32b"/>
　王俶朝于宋<hi>俶聞唐亡而懼乃與妻孫氏子惟濬孫承祐入朝于宋宋主賜禮賢宅以居親</hi>
　<hi>幸宴之賞賚甚厚三月賜俶劒履上殿書詔不名命與晉王叙昆弟之禮封孫氏為王妃留両月遣還</hi>
　三月宋主以其子德芳為貴州團練使<hi>徳芳宋主少子也</hi>宋<lb/>
　主如洛陽<hi>宋主如西京遂拜安陵賜河南今年田租之半宋主生于洛陽樂其風土意欲留居</hi>
　<hi>之晉王光義言其非便宋主曰遷河南未已終當居長安耳光義問其故宋主曰長安據山河之勝且可</hi>
　<hi>去冗兵光義力請還汴宋主不得已從之因嘆曰不出百年天下民力殫矣四月遂還汴</hi>宋曹翰<lb/>
　屠江州殺唐守將胡則<hi>唐州郡皆降宋獨江州指揮使胡則殺刺史謝彦實集衆</hi>
　<hi>為唐固守宋曹翰闡之四月餘則力屈被執翰殺之因縱兵悉取貲財而盡屠其民</hi>夏五月宋<lb/>
<pb n="KR2b0034_WYG_006-33a"/>
　使田守竒如遼<hi>賀遼主生辰也自是嵗以為常</hi>秋八月宋党進帥師<lb/>
　侵漢九月敗漢師于太原遼使耶律舒救漢<hi>宋主命党進潘</hi>
　<hi>美楊光美牛思進米文義率兵分五道以攻太原又遣郭進郝崇信王政忠閻彦進齊超孫晏宣安守忠</hi>
　<hi>齊延琛穆彦璋等分攻忻代汾沁遼石等州諸將所向克捷進敗漢兵于太原城北漢主急求救于遼遼</hi>
　<hi>主遣其相耶律舒救之</hi>冬十月宋主有疾壬子召其弟晉王光<lb/>
　義入侍是夕宋主匡𦙍殂甲寅宋主光義立赦<hi>十月宋主</hi>
　<hi>不豫壬子夜召晉王入寢殿屬以後事宦官宫婢皆不得近但遥見燭影下晉王離席若有遜避之狀既</hi>
　<hi>而宋主引柱斧㪬地大聲曰好為之俄而宋主殂年五十宋后見晉王遽呼曰吾母子之命皆託于王王</hi>
<pb n="KR2b0034_WYG_006-33b"/>
　<hi>泣曰共保富貴無憂也甲寅晉王即位號宋后為開寶皇后遷之西宫大赦天下宋主性孝友節儉質任</hi>
　<hi>自然不事矯飾即位之初頗好微行或諌其輕出宋主笑曰帝王之興自有天命求之亦不可得拒之亦</hi>
　<hi>不能止周世宗見諸將方面大耳者皆殺之我終日侍側不能害也我若應為天下主誰能圖之不應為</hi>
　<hi>天下主雖深居閉門何益既而微行愈數有諌者輒語之曰有天命者任自為之不汝禁也一日罷朝坐</hi>
　<hi>便殿不樂者久之左右請其故曰爾謂天子容易為耶早作乘快誤决一事故不樂耳汴京新宫成御正</hi>
　<hi>殿坐令洞開諸門謂左右曰此如我心少有邪曲人皆見之矣嘗謂宰相薛居正等曰朕觀為臣者比多</hi>
　<hi>不能有終豈忠孝薄而無以享厚福耶宫中葦簾縁用青布常服之衣澣濯至再永康公主嘗衣貼繡鋪</hi>
　<hi>翠襦宋主曰汝服此衆必相俲禁之主一日勸宋主以黄金飾肩輿宋主曰我以四海之富宫殿飾以金</hi>
<pb n="KR2b0034_WYG_006-34a"/>
　<hi>銀力亦可辦但念我為天下守財耳豈可妄用又嘗謂侍臣曰古之人君解能正身自致無過之地如唐</hi>
　<hi>太宗受人諌疏直詆其失曾不愧耻豈若不為之而使下無間言哉尤注意刑辟哀矜無辜嘗讀二典嘆</hi>
　<hi>曰堯舜之時四凶止從投竄何近代法網之宻耶故自開寶以來犯大辟非情理深害者多得貸死惟贓</hi>
　<hi>吏棄市則未嘗容貫也晉王嘗病亟親往視之自為灼艾晉王覺痛宋主亦取艾自炙毎對近臣言晉王</hi>
　<hi>龍行虎步他日必為太平天子福徳吾所不及也善於任使即位之初交廣劒南太原荆湖江表遼夏皆</hi>
　<hi>敵國也因注意謀帥命李漢超屯闗南馬仁瑀守瀛州韓令坤鎮常州賀惟忠守易州何繼筠領棣州郭</hi>
　<hi>進控西山武守琪戍晉州李謙溥守隰州李繼勲鎮昭義以禦太原趙賛屯延州姚内斌守慶州董遵誨</hi>
　<hi>屯環州王彦昇守原州馮繼業鎮靈武以備西夏其族屬在汴京者撫之甚厚郡中筦𣙜之利悉以與之</hi>
<pb n="KR2b0034_WYG_006-34b"/>
　<hi>恣其貿易免其所過征税許其召募亡命以為爪牙凡軍中事皆得便宜毎入朝必召對命坐厚為錫賚</hi>
　<hi>以遣之由是邊臣富資能養死士使為間諜洞知敵情及其入侵設伏掩擊多致克捷二十年間無西北</hi>
　<hi>之憂以至平蜀楚拓越吳所向遂志蓋能推赤心以馭羣下之所致也元年有州百一十一縣六百三十</hi>
　<hi>八户九十六萬七千三百五十三末年有府州二百九十七縣一千八十六户三百九萬五百四云史臣</hi>
　<hi>曰太祖起介胄之中踐九五之位原其得國視晉漢周亦豈甚相絶哉及其發號施令名藩大將俯首聽</hi>
　<hi>命四方列國次第削平此豈人力也耶觀其釋藩鎮兵權繩贓吏重法以塞禍亂之源州郡司牧下至令</hi>
　<hi>錄幕職躬自引對務農興學慎罰薄斂與世休息迄於丕平治定功成制禮作樂傳之子孫世有典則遂</hi>
　<hi>使三代而降考論聲明文物之治道徳仁義之風無讓於漢唐規模可謂逺矣</hi>宋主以其弟<lb/>
<pb n="KR2b0034_WYG_006-35a"/>
　廷美為開封尹封齊王兄子徳昭為永興軍節度使<lb/>
　兼侍中封武功郡王徳芳為山南西道節度使同平<lb/>
　章事興元尹<hi>廷美即光美也初太祖以徳昭徳芳年幼欲其漸進故不加封爵宋主即位始封</hi>
　<hi>徳昭拜徳芳使相云尋遵杜太后遺教詔太祖廷美子女並稱皇子皇女以示一體</hi>宋以盧多<lb/>
　遜平章事楚昭輔為樞宻使○宋進封李煜隴西郡<lb/>
　公劉鋹衛國公○十一月宋封髙麗王伷為髙麗國<lb/>
　王○宋使馮正如遼<hi>告哀也</hi>十二月宋大赦改元<hi>宋主御乾</hi>
　<hi>元殿受朝樂縣而不作大赦改元</hi>宋始令諸道轉運使察舉部内官<lb/>
<pb n="KR2b0034_WYG_006-35b"/>
　吏○遼使郎官旺禄蕭庫濟如宋<hi>郎官旺禄弔慰也蕭庫濟賀即位也</hi>
丁丑<hi>宋太平興國二年凡三國一鎮</hi>春正月宋宴貢士于開寶寺<hi>宋主思振</hi>
　<hi>淹滯謂侍臣曰朕欲博求俊彦于科場中非敢望抜十得五止得一二亦可為致治之具矣及親試舉人</hi>
　<hi>閱其十舉至十五舉者百二十人并進士吕蒙正以下一百九人諸科二百七人並賜及第又詔禮部閱</hi>
　<hi>其十五舉以上進士及諸科一百八十四人並賜出身又九經七人不中格宋主憐其老特賜同三傳出</hi>
　<hi>身凡五百餘人皆賜綠袍鞾笏錫宴開寶寺自為詩二章賜之初太祖幸洛張齊賢以布衣獻䇿條陳十</hi>
　<hi>事内四説稱㫖齊賢堅執以為皆善太祖怒令武士拽出之及還語帝曰我幸西都唯得一張齊賢耳我</hi>
　<hi>不欲爵之以官異時可使輔汝為相也至是齊賢亦在選中有司失于惀擇寘于下第宋主不悦故一牓</hi>
<pb n="KR2b0034_WYG_006-36a"/>
　<hi>盡賜及第與京官授將作監丞或大理評事為諸州通判云</hi>宋置江南𣙜茶場<hi>從轉</hi>
　<hi>運使樊若水之請也</hi>二月宋主更名炅○三月宋加河陽節度<lb/>
　使趙普太子少保○夏四月宋葬太祖于永昌陵<hi>遼遣</hi>
　<hi>耶律敞會葬</hi>秋八月平海節度使陳洪進朝于宋○宋初<lb/>
　罷節鎮領支郡之制<hi>高保寅知懷州懷故𨽻河陽而保寅與趙普有隙上疏乞罷領</hi>
　<hi>支郡之制右拾遺李澣復以為言宋主納之自是節鎮無復領支郡者矣</hi>冬十月遼遣使<lb/>
　如宋<hi>賀生辰也自是嵗以為常</hi>宋𣙜酒酤○十有一月丁亥朔日<lb/>
　有食之既<lb/>
<pb n="KR2b0034_WYG_006-36b"/>
戊寅<hi>宋太平興國三年○是嵗吳越附宋凡三國</hi>春二月宋立崇文院<hi>初宋置三</hi>
　<hi>館于長慶門北謂之西館宋主即位命於昇龍門東北剏立三館書院至是賜名崇文院遷西館書貯焉</hi>
　<hi>凡八萬卷</hi>三月吳越王俶朝于宋○夏四月陳洪進以漳<lb/>
　泉二州歸于宋宋以洪進為武寜軍節度使<hi>洪進朝于汴京</hi>
　<hi>因以漳泉二州十四縣户十五萬一千九百七十八獻之宋授洪進武寜節度使同平章事留之汴京諸</hi>
　<hi>子皆授近郡遣之官</hi>五月吳越王錢俶以其地歸于宋宋封俶<lb/>
　為淮海國王<hi>俶朝于汴會陳洪進納土而懼上表乞罷所封吳越國王及解天下兵馬大元</hi>
　<hi>帥并書詔不名之命歸其甲兵求還宋主不許俶乃籍境内十三州一軍八十六縣户五十五萬六百八</hi>
<pb n="KR2b0034_WYG_006-37a"/>
　<hi>十兵一十一萬五千三十六獻之于宋宋以淮南節度管内為淮海國封俶為王授俶弟儀信並觀察使</hi>
　<hi>俶子惟濬惟治並節度使惟演惟灝及族屬僚佐授官有差又授其將校孫承祐沈承禮並為節度使賜</hi>
　<hi>賚待遇冠絶當時尋令兩浙發俶緦麻以上親及管内官吏悉至汴京凡一千四十四艘以范旻權知兩</hi>
　<hi>浙諸州軍事旻上言俶在國日徭賦繁苛凢蔬果箕帚之屬悉收算乞盡釋不取以蠲其弊宋主從之</hi>
　宋定難節度使李克叡卒子繼筠嗣○六月宋詔自<lb/>
　今職官受贓雖赦不得復叙<hi>太祖之世雖大赦不釋贓吏至是復詔諸職官</hi>
　<hi>以贓致罪者雖會赦不得叙永為定制</hi>秋七月宋隴西郡公李煜卒<hi>初曹</hi>
　<hi>彬令煜治裝煜方以亡國為念不及多取留汴貧不自給言于宋主宋主命增給月奉仍賜錢三百萬年</hi>
<pb n="KR2b0034_WYG_006-37b"/>
　<hi>四十二而卒贈太師追封吳王</hi>宋以孔宜襲封文宣公<hi>宋主召宜問以孔子世嗣</hi>
　<hi>遂命襲封宜因言歴代以聖人之後不預庸調周顯徳中均田遂抑本家為編户至今不免詔復其家</hi>
　九月宋宴貢士于迎春苑○冬十一月戊申宋主有<lb/>
　事于太廟己酉郊赦<hi>宋主祀天地于圜丘以太祖配大赦加恩中外自是三年而郊</hi>
　<hi>郊必先享太廟禮畢遂肆赦加恩以為常制</hi>
　<lb/>
　<lb/>
　通鑑續編卷三<lb/>
</p>
<p>
</p>
  </div>
</body>
</text>
</TEI>
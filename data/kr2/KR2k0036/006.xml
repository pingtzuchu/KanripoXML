<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_006-1a"/>
欽定四庫全書<lb/>
欽定日下舊聞考卷六<lb/>
　　形勝<hi>二</hi>
增<lb/>
世宗憲皇帝御製帝京篇　磐石占幽薊金湯固帝京<lb/>
幅員寧有外帶礪自堪盟形勢河山拱星文氣象清休<lb/>
徵荷地力瑞應感天成濟濟匡時器熙熙擊壤情溪流<lb/>
穿禁籞霞彩映重城日照朱甍麗塵飛紫陌輕煙花織<lb/>
<pb n="KR2k0036_WYG_006-1b"/>
錦繡鶯燕唱昇平池暖魚吹絮蘭熏蝶抱英新荷初浥<lb/>
露宿麥晩蒸晴極浦漁舟杳斜陽牧笛横所希均雨澤<lb/>
南畝問春耕<lb/>
　　<hi>臣</hi>等謹按<lb/>
皇上御製<lb/>
帝京篇<lb/>
皇都篇各一首已謹載郊坰南卷内兹不具録<lb/>
<hi>増李洧孫大都賦并序鎬昔頌商者其詩曰商邑翼翼四方之極歌周者曰宅是  京維龜正之葢當國家盛</hi>
<pb n="KR2k0036_WYG_006-2a"/>
<hi>時區宇博大洪威逺暢湛恩旁洽斯人歸之如衆星之拱北極如百川之朝東海故於其作都之地歆豔而詠</hi>
<hi>歌之賦者古詩之流也至班固始賦西都而張衡左思之賦繼作自爾循塗蹈轍層見叠出然其詞章氣象大</hi>
<hi>扺與王治相為髙下欽惟國朝體元繼天奄有六合凡上仁所未化懋徳所未綏者莫不歸極獻狀于王會圖</hi>
<hi>上考元象下據都會度其鮮原燕土維宅其規模宏逺凛凛乎商周二漢之上夫有盛徳大業者必有鉅筆鴻</hi>
<hi>文鋪張揚厲髙映千古以昭無窮然四海泳仁涵和三十載未有髣髴商周之歌二漢之賦者亦一時遺典也</hi>
<hi>臣逺方書生猥以詞章為業際遇昌辰不能黙黙輙撰成大都賦一篇竊謂詞直致則難盡義互發而後明因</hi>
<hi>筆墨成文托之元光子中書生敷暢其意狂斐僣踰罪當萬坐或䝉朝廷第從臣之頌採遊童之謠附之下方</hi>
<hi>亦昭代美事云爾其賦曰地有元光子與中書生相遇于鴻䝉之野而談上天下  往古來京之事沿九頭循</hi>
<pb n="KR2k0036_WYG_006-2b"/>
<hi>蜚禪通流仡以至於近代環泰逺邠國濮鉛祝栗以至於神州歎光霽之時常少而晦暝之時常多分裂之世</hi>
<hi>每數而混一之世每疏中書生訢然抵掌曰幸哉我生之逢吉丁辰也千紀以來是不一姓惟今皇元為最盛</hi>
<hi>四極之内是不一都惟今大都為獨隆金匱石室之藏弗可尚已葢聞天無私而棐忱帝有赫而求定嘉忠厚</hi>
<hi>之世積肇朔土而啟聖逮乎中統丕受新命治道清靜同符乎軒轅好生洽民合揆乎重華豁達大度遹駿乎</hi>
<hi>夘金武功文徳允恭乎貞觀建國既絜大乎純乾紀元又侔至乎重坤故能握符圖而統元一九域而同文物</hi>
<hi>㒺□而不耀化靡逷而弗臻迺度析木之隩區摠八方而為本根語其疆場之廣則商周所未覩漢度所未聞</hi>
<hi>稱其都邑之壯則崤函不為雄京雒不為尊也元光子悠然深思曰生言誠善然能舉其綱而未能悉其目請</hi>
<hi>更留僕一二其詳昔周髀之言天如葢倚而笠欹帝車運乎中央北辰居而不移臨制四方下直幽都仰觀天</hi>
<pb n="KR2k0036_WYG_006-3a"/>
<hi>文則北乃天之中也維崑崙之結根並河流而東馳厯上谷而龍蟠嚮離明而正基厥土既重厥水惟甘俯察</hi>
<hi>地理則燕乃地之勝也顧瞻乾維則崇罔飛舞崟岑茀鬱近掎軍都逺標恒嶽表以仰峯蓮頂之奇擢以玉泉</hi>
<hi>三洞之秀周視巽隅則川隰洄洑案衍澶漫帶繞潞沽股浸渤海抱以來涿滹沱之流瀦以雍奴漷隂之浸浮</hi>
<hi>遊近郊則膴原爽塏坰野敞博繩直凖平宜植宜牧延芳下馬淀泊参錯三種之蕃既庭且碩四擾之富瘯蠡</hi>
<hi>不疾咨詢故俗則風尚樸茂人詫材力范公賦其禮義而聲明蘇子稱其勁勇而沈靜偉若巨卿鬱若子翼矯</hi>
<hi>若盧元耿若祖逖或市駿以託意或賦鷦而自適或鐘音之宏吐或桂枝之茂植想風流之猶存尚餘響之未</hi>
<hi>息辨方物則寳抵波素宛平洞煤銀鐵磁硝琉璃之珍鶉鸎棗栗𤓰芡之美梨誇香水檀擅岡子皆川陸之嘉</hi>
<hi>産焉訪遺蹟則金臺之舊址石鼓之斷籀東掖之銅馬閭城之石獸經山之鐫刻盧溝之結搆指故城而弔英</hi>
<pb n="KR2k0036_WYG_006-3b"/>
<hi>傑於既往謁古刹而念忠義之不杇皆邦域之勝覽焉閏位紫色靡稱兹土彼召祀綿九百年亦秖號於侯國</hi>
<hi>維金都稱於長樂又未一於區宇葢天運之熙明有時而地寶之呈露有待是以皇元之宅是都也睿哲元覽</hi>
<hi>訏謨辰告狹舊制之陋側相新基而改造面平原之莽蒼背羣山之繳繞據龍首定龜兆度經緯植臬表詔山</hi>
<hi>虞使掄材命司徒往掌要戒陶人播其植程匠師致其巧築崇墉之萬雉若繚山之長雲濬三五之折溝建十</hi>
<hi>一之通門齊琕堄於翠徴倚麗譙於蒼旻豁崇期之坦路浮廣漠之祥氛車方軌而並進騎衡列而齊犇轡連</hi>
<hi>翩以颷馳軸輷磕而雷震爰取法於大壯葢重威於帝京揭五雲於春路呀萬寶於秋方上法微垣屹峙禁城</hi>
<hi>竦五門之髙闕抜埃壒而上征㨖斗杓之㠎□對鶉火之煒煌蒼龍天矯以奮角丹鳳葳蕤以揚翎象黄道以</hi>
<hi>啓途倣紫極而建庭榱題炳乎列宿棟桴凌乎大清抗寥陽而設玉陞軼倒景而居瑱楹颺翠氣之鬱葱流紅</hi>
<pb n="KR2k0036_WYG_006-4a"/>
<hi>采之晶熒道髙梁而北滙堰金水而南縈儼銀漢之昭囘抵閣道而輕大陵山萬歳之嶙峋冠廣寒之崢嶸池</hi>
<hi>太液之浩蕩汎龍舟之敖翔酌文質而適宜審豊約而中程左則大廟之崇規遂重屋制堂室之几筵班祖宗</hi>
<hi>之昭穆右則慈闈之尊功侔媧石歌肅雍之章四頌怡愉之載億既辨方而正位亦列署而建官都省應乎上</hi>
<hi>台樞府協乎魁躔霜臺嫓乎執法農司符乎天田詹事宣政衛尉之院錯峙而鼎列宣徽泉府將作之署棊布</hi>
<hi>而珠連玉堂則兩制擅美丹屛則六尚總權藝苑則秘府史局俊林則昭文集賢武備軍需兵戎之筦奉常曹</hi>
<hi>闈禮樂之原大府都水之分其任章佩利用之布其員醫院以精方劑清臺以察璿璣拱衛侍衛以嚴周廬羣</hi>
<hi>牧尚牧以阜天閑倉庾積畜之重庫藏出納之煩職崇卑而並舉才細大而不捐至於國有脈絡郵傳是寄為</hi>
<hi>之比賦役之數道路通達闗梁脩治水無膠舟陸無蹶騎方咫之紙一介之使長駕達撫呼吸如意民冇繋命</hi>
<pb n="KR2k0036_WYG_006-4b"/>
<hi>餽餉是倚則有畿漕振其紀轉粟南州楊㠶北海逺達朝鮮旁沂遼水陽候効順風伯作使灌輸天困蹻足可</hi>
<hi>俟京師億萬鼓腹含哺鑿會通之河而川陜豪商吳楚大賈飛㠶一葦徑抵輦下置屯田之卒而野蔑曠土民</hi>
<hi>弗加賦歳數十萬具于畿内往適其市則徴寛於闗旅悦於途靈鐘叩而蒲牢吼摻鼔動而元鼉呼槫桑騰景</hi>
<hi>臯門啓樞百㕓懸旌萬貨别區匪但邇至亦自逺輸氀毼貂豽之温珠瑁香犀之奇錦紈羅㲲之美椒桂砂芷</hi>
<hi>之儲瑰綉耀於優坊金璧飭於酒壚伎效犂靬之術工集般輸之徒烟塵坌而四合歳月暇而多娛若乃九服</hi>
<hi>修職五等協慮陛敶璧馬庭列圭幣或以象寄通識或以鞮譯達志東隅浮巨海而貴筐西旅越葱嶺而獻贄</hi>
<hi>南諏踰炎荒而奉珍朔部厯沙漠而勤事孝武不能致之名琛大貝登於内府伯益不能紀之奇禽異獸食於</hi>
<hi>外籞爾乃闢雲龍之庭設牲牢之具敶肆夏之享昭湛路之賜肉如扺而俾飽酒如澠而既醉奏紹武及英莖</hi>
<pb n="KR2k0036_WYG_006-5a"/>
<hi>雜兠離與傑□懷方治其舘舍司儀致其飱積分寳玉而篤九族之親釋襯組而崇三恪之位仁慈合乎太上</hi>
<hi>忠厚越乎前代故得萬國之懽心而格二儀之和氣於是聖皇睹威徳之既暢偉功績之告成櫜弓戢戈議獄</hi>
<hi>緩刑寛徭減租旌孝䘏<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>興崇儒教敦厲農畊迓盈成之福禄基萬世之隆平若乃動大駕遵康莊望舒陪夫</hi>
<hi>左馭屏翳導夫前行校尉迅其奔趍虎賁紛其騰驤弭角<graphic n="KR1511" url="https://raw.githubusercontent.com/kanripo/KR-Gaiji/master/images/KR1511.png" mimeType="image/png"/>之威弧佩干將之銛鋩鎚金吾而□柲箭楛石而</hi>
<hi>元棚樹華旗之婀娜脩竿梢乎欃槍綷雲葢之淋漓流光閃乎朝陽駕雕軫以金較驂鏤錫而玉瓖槖駝礧硊</hi>
<hi>而峯兀馴象徙倚而邱行金石轟地而交作幄帟垂天而髙張卉樹方茂星言北騖稼穡既登乃睠南顧順二</hi>
<hi>分而轉旋度諸侯而遊豫所以百姓見羽旄而懽忻萬方沐膏澤而疏附於是縱慧蹄揚勁翮海青決雲而直</hi>
<hi>上掣駕鵝而獻捷韓盧騰山而疾馳捩狡兔而奏獲至若簡師徒較圍獵轢荒徼蹂大漠披灌栵蹴榛棘周阜</hi>
<pb n="KR2k0036_WYG_006-5b"/>
<hi>麓以為法彌藪澤以為絡驖駟綿野金甲耀日林棲之羣宂處之族儦儦俟俟紛紛莫莫御弓先張票禽隨蹶</hi>
<hi>然後佽飛奮勇田開逞桀長鋋電撝飛鏃雹落曽不一瞬己十殫其七八風生原谷塵漲林薄致禽饁獸賜胙</hi>
<hi>命爵葢以昭武節而作偷隋匪曰縱心志而騁般樂猗歟天朝茂矣盛矣葢余嘗徘徊乎薊門之墟泮奐乎瀚</hi>
<hi>海之涘故能涉獵其事若夫國家經制之逺宫室規模之密山川風氣之悉民俗物産之備誠未能發越其聲</hi>
<hi>華鋪敶其宏偉審覈其根實摹冩其情形也中書生躩然而起謂元光子曰子之言誠博而又未知大都之所</hi>
<hi>以為大也夫聖人以中國為一人則由親及疏猶腹心之於手足以天下為一家則自邇至逺猶堂室之於蕃</hi>
<hi>垣豈千里之畿數仞之城曾是以為大乎余今觀國光覩時制其城郭不為踐華統萬之險而衆心成城形勢</hi>
<hi>堅於金石其宫室不為建章昭陽之侈而四門明達我闉廣於八荒遐陬僻壤人熙春臺與都城之士女同一</hi>
<pb n="KR2k0036_WYG_006-6a"/>
<hi>娛樂農桑萬里犬不夜吠與京畿之風俗同一清肅起視廣輸則坳堂杯水九澤渺矣游鱗洋洋我靈沼矣有</hi>
<hi>石卷然列岱嵩矣烟翠倚空我臺崇矣豊草縟縟亘荒磧矣芻蕘雉兔我囿博矣七陌九阡達蠻蔡矣梯山棧</hi>
<hi>谷行道兌矣彼限玉闗而界銅柱嘻其隘矣子徒知易涿長波之滉漾其前居庸疊翠之嵳峩其後界河潮汐</hi>
<hi>之噴薄其左西山晴雪之映帯其後以為都之觀止是矣而不知朱垠烏許孰非麗正之所包羅陽穀東鯷孰</hi>
<hi>非崇仁之所聮絡月窟雪山孰非和義之所綱維燭龍冰天孰非安貞徤徳之所囊括也言既畢元光子如醉</hi>
<hi>而醒如瞶而聰如醯鷄之發䝉如河伯之出於渚涯循海而東喜而歌曰於赫聖皇幅員既長跨禹敷土越周</hi>
<hi>職方作京維新萬民所望如輻聚轂如桷㑹杗其土芒芒其山蒼蒼來格來享余不知其疆中書生倚而和之</hi>
<hi>曰維乾統天維地勢坤維□元廣宇維至道尊受有以謙尚樸斯淳有禮伊維有義伊藩三辰焞焞百川沄沄</hi>
<pb n="KR2k0036_WYG_006-6b"/>
<hi>其混合四大永以固存  北京志</hi>
　　<hi>臣</hi>等謹按元李洧孫大都賦朱彝尊惜其未見今<lb/>
　　從永樂大典中録出増載可以證元都之方位制<lb/>
　　度矣<lb/>
<hi>補梁本之為魯王賀建北京表之兩京肇建創萬年磐石之基九譯來王恢一統太平  治天人協贊宇宙騰</hi>
<hi>歡陛下道冠古今徳同堯舜如天地之大萬物函覆載之中如日月之明八方囿照臨之内於是定鼎在興王</hi>
<hi>之地建都效卜洛之規瞻恒岳而控西山躋居庸而挾濼薊比九重於南面建啟文明峙雙闕於中天髙連營</hi>
<hi>室百工和樂而趨事庶民悦豫以子來慶雲見五色於瑶堦瑞日暎重輪於帝座吉蠲元旦而登五位式負黼</hi>
<pb n="KR2k0036_WYG_006-7a"/>
<hi>扆以朝百官道里均平山川鞏固於此繼天出治發政施仁禮樂明備而三階砥平垂拱無為而四方來賀此</hi>
<hi>所以承天意之所属而致宗社于永安也臣叨守親藩躬逢盛事綸音誕布允為洛誥定命之書鴻業告成載</hi>
<hi>詠鎬京復古之雅原李時勉北京賦</hi>　<hi>坦菴集之受天命也我太祖皇帝惟皇明</hi>
<hi>首仗義師以平暴亂豪傑景從聲振江漢削除僣竊拯民塗炭定鼎金陵撫綏萬邦乃睠兹土實惟朔方倣成</hi>
<hi>周之卜洛欲肇建而未遑逮我聖上繼明重光握乾御極一遵舊章仁聲洋溢乎遐邇恩澤汪濊于八荒既致</hi>
<hi>治于太平遵皇衢以省方仰先志之未遂度宏規以作京羌經營之伊始徧夷夏其歡騰曰惟北都在冀之域</hi>
<hi>右挾大行左據碣石背疊險兮重闗面平原兮廣澤宗恒嶽其巍巍鎮醫閭而奕奕冠九州之形勢實為天府</hi>
<hi>之國是以軒轅邑之以分州唐堯階之以為帝擴神化以宜民大勲徳之光被鬰王氣之所鍾于今兹而有待</hi>
<pb n="KR2k0036_WYG_006-7b"/>
<hi>也于是仰瞻析木俯測地靈龜筮兆吉天人叶應神祗獻珍而山石自出河嶽效順而神木自行民子來兮相</hi>
<hi>續期不日而功成爾乃懸水樹臬識景表營方位既正髙下既平羣力畢舉百工並興建不抜之丕址拓萬雉</hi>
<hi>之金城引天泉于西阜環湯池而鏡清九衢百㕓之通達連甍䆳宇之縱横顧壯麗其若此非燕逸而娛情葢</hi>
<hi>所以强幹而弱枝居重以御輕展皇儀而朝諸侯遵先規而布仁政者也若乃四郊砥平王道正直視萬國之</hi>
<hi>環拱適居中而建極其南則萬流宗海平林蔽天攬邯鄲鉅鹿之廣衍貤平疇沃野之綿延溏淤恒衛經其野</hi>
<hi>濡磁來桑滙其前界以天陸廣阿之宏壤扼以大茂井陘之連山包絡趙衛襟帶齊魯膏腴之地綿亘三千餘</hi>
<hi>里而極于黄河伊潁之川其水陸之所産卓犖繁盛葢莫得而計焉其北則疊嶂<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞層巒蔽虧長城矗乎雲</hi>
<hi>表百泉湧乎山隈壯天闗而設險守一夫而莫開偉左盤而右顧宛鳳舞而龍飛實磅礴而鬰積粤擁衛于邦</hi>
<pb n="KR2k0036_WYG_006-8a"/>
<hi>畿包狼山上谷之阻據野孤獨石之危掩祖山木葉之離立連白登紫塞之逶迤控邊垣而極乎洮河之北鎮</hi>
<hi>朔漠而逾乎瀚海之湄其東則潞河通漕控引江淮肥如灤淶灌注縈迴連峯片石之隘首陽崆峒之崖固已</hi>
<hi>遐哉邈乎而莫不在乎綏懐環以大海泉水所歸洪濤巨浪洶湧崔嵬葢不知其幾千萬里而蠻商畨舶㠶檣</hi>
<hi>隱天上下不絶而往來又有蓬瀛方壺鳳麟聚窟十洲三島靈異十一流精之闕瓊華之室墉城岩嶤金臺崒</hi>
<hi>嵂紫氣丹青景雲□日靈□偓佺安期羨門之倫相與從遊於其間出入隠現而慌惚瞻帝京其伊邇庶可見</hi>
<hi>其驂鸞駕鶴之髣髴其西則崇山鬰翠髙挹泰岱北接居庸南首河内奇峯擁闗龍門阻隘玉泉垂虹青烟浮</hi>
<hi>黛上嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>分倚空下蟠據而際海其麓則有渾河湯湯西湖泱泱鹽溝璃璃桑乾廣陽雪波泛湧灝溔汪洋一</hi>
<hi>瀉千里㑹流帝鄉又有上林禁苑種植畜牧連郊踰畿縁邱彌谷澤渚川滙若大湖瀛海渺瀰而相屬其中則</hi>
<pb n="KR2k0036_WYG_006-8b"/>
<hi>有奇花珍果嘉樹甘木禽獸魚鼈豐殖繁育颮颮籍籍不可得而盡錄固可以因農隙而校田獵選車徒以講</hi>
<hi>武事乃遵國風稽王制詔期門簡將帥乗玉輅擁翠葢出天闗而雷轟轢芳郊而雲㑹非所以威戎誇狄娛樂</hi>
<hi>騁意葢將取不孕而除菑害狩無澤而順殺氣謹大易之用于三驅之時驗騶虞之仁于一發之際水衡虞人</hi>
<hi>之容與武夫壯士之奮厲皆知夫仁者之為勇而以投石超距之足鄙亦何必殄夷禽獸割鮮野食而以俯仰</hi>
<hi>極樂之為貴也若夫其宫室之制則損益乎黄帝合宫之宜式遵乎大祖貽謀之良居髙以臨下背隂而面陽</hi>
<hi>奉天凌霄以磊砢謹身鎮極而崢嶸華葢穹崇以追天儼特處乎中央上做象夫天體之圓下效法乎坤徳之</hi>
<hi>方兩觀對峙以嶽立五門髙矗□□蒼飛閣□以奠乎四表瓊樓嵬以立于兩旁廟社並列左右相當東崇文</hi>
<hi>華重國家之大本西翊武英儼齋居而存誠彤庭王砌璧檻華廊飛簷下啄叢英髙驤闢閶闔其蕩蕩儼帝居</hi>
<pb n="KR2k0036_WYG_006-9a"/>
<hi>于將將玉户燦華星之炯晃璇題納明月而輝煌寶珠焜耀于天闕金龍天矯于虹梁藻井煥發綺牕玲瓏建</hi>
<hi>瓴聯洛複道迴衝軼霄漢以上出俯日月而盪胸五采炫映金碧晶熒浮輝揚耀霞彩雲紅其後則奉先之殿</hi>
<hi>仁夀之宫乾清坤寧眇麗穹窿掖庭椒房閨闥閎通其前則郊建圓邱合祭天地山川壇壝恭肅明祀至於五</hi>
<hi>軍庶府之司六卿百僚之位嚴署宇之齋設比館舍而並置列大明之東西割文武而制異至于京尹赤縣之</hi>
<hi>治所王侯貴戚之邸第辟雍成均育賢之地守羽林而掌佽飛者至九十而有四衛莫不井列而碁布各雄壯</hi>
<hi>而偉麗其巖廊之上則有臯䕫稷契之倫元凱俊乂之輩相與賡虞廷之歌談羲農之際罄補衮之能懷忠貞</hi>
<hi>之志考禮文於大備贊聲樂之盡美是以朝無缺政徳教漸暨薄海内外鈞陶至治幸其有作聿來趨事成此</hi>
<hi>大功忘其劬勖人和既極休徵滋至慶雲瑞靄之覆于闕庭素烏元兔之獻于丹陛醴泉屢出甘露數墜麒麟</hi>
<pb n="KR2k0036_WYG_006-9b"/>
<hi>騶虞之珍馴獅天馬之𩔖紛紜雜還莫能殫記于以見天眷之益隆而聖徳之純備者也于是正月上日工既</hi>
<hi>訖工爰告成于天地肆紹美于祖宗清心凝慮齋沐肅雍粢盛既潔牲牷既豐芬郁郁以旁達靈繽繽其來降</hi>
<hi>錫嘉貺之穰穰介景福于帝躬將順應于昌期趾盛美于無窮乃服衮冕御帝座開九重之深宫受萬邦之朝</hi>
<hi>賀内侯甸而要荒外殊方而異俗胥近悅而逺來紛鼓舞而匍匐方物溢以充庭奓絢燦而駭曯率蹈舞于堦</hi>
<hi>墀效華封之三貺爾乃浹和會昭景鑠鏗鯨鍾奏雅樂詔光録以開筵合百辟而燕樂饌珍玉兮芳馨罍瓊漿</hi>
<hi>以斟酌□貂蟬兮夾陛雜蠻夷之荒服莫不酣暢而飽徳咸頌歌而踴躍越填城而溢郛藹歡聲于寥廓斯可</hi>
<hi>以嫓太占之無為慶華胥而蹈粟陸顧皇上之謙抑視至治為未足以是降徳音播嘉惠省刑罰薄賦税大□</hi>
<hi>濁旌亷吏舉賢才擢俊又發倉□賑貧匱尊髙年而禮有徳慎防禦而修武備貴爵重賞以厲亷恥厚往薄來</hi>
<pb n="KR2k0036_WYG_006-10a"/>
<hi>以馭四裔葢欲使人知所本士知所厲四方萬國無一民之失所窮陬僻壤無一物之不遂舉陶于春風和煦</hi>
<hi>之中而樂于雍熙泰和之治葢堯舜兢業之心文王敬止之意所以紹鴻業繼先志益宏逺而有偉故不勞而</hi>
<hi>甚易冠絶乎前古垂休于後世固可必聖子之與神孫益昌盛而無替小臣微陋沗職文字願賦帝都之盛㮣</hi>
<hi>揚國美于萬禩復為之歌曰煌煌帝都兮逾鎬豐阻山帶河兮壯以雄天開日明兮王氣所鍾穹窿造天兮惟</hi>
<hi>帝之宫廓氛祲兮開溟濛鎮夷夏兮宣皇風王道平平兮四方來同願皇圖之鞏固厯萬世兮無窮  古亷集</hi>
<hi>原金幼孜皇都大一統賦江洪惟天朝太祖髙皇帝誕膺景命龍飛淮甸既渡大  遂都金陵撫有區夏肇造</hi>
<hi>洪基以開太平萬世之業逮我皇上繼承大統克紹丕圖仁恩誕敷聲教洋溢雨暘應期民物阜蕃薄海内外</hi>
<hi>罔不率從而自莅祚以來宵旰拳拳惟思所以繼志述事以承太祖髙皇帝之意于是傚古制肇建兩京以為</hi>
<pb n="KR2k0036_WYG_006-10b"/>
<hi>北京實當天下之中隂陽所和寒暑弗爽四方貢賦道里適均且沃壤千里水有九河滄溟之雄山有太行居</hi>
<hi>庸之固玉泉之流經緯于禁蘌之中碣石之壯盤踞乎畿甸之内故其山川之壯觀風氣之清淑真有以卓冠</hi>
<hi>四方為萬國之都會誠帝王子孫萬萬世太平悠久之基由是勑冬官洎内外文武百執事經營于兹而凡民</hi>
<hi>庶士卒工匠之流莫不駿奔子來趨事赴功罔敢或後遂至天意人心感孚和同靈應疊臻嘉祥屢薦不數年</hi>
<hi>間厥功告成而宫闕府庫之宏壯稷廟社稷之嚴肅朝市民物之鉅麗秩乎其有序井乎其具列葢自古先帝</hi>
<hi>土都邑之盛未有逾于此者乃永樂辛丑春正月朔旦皇上御奉天殿大朝海内文武羣臣四方蠻夷酋長率</hi>
<hi>皆在庭踴躍鼔舞以為皇都之奇麗若此誠曠古所未見而未有者而所以為皇上萬夀之徵宗廟磐石之固</hi>
<hi>聖子神孫寶祚綿延之慶皆兆于此矣何其盛哉臣幼居禁苑職業文詞幸際昌期躬睹盛美謹鋪張為賦以</hi>
<pb n="KR2k0036_WYG_006-11a"/>
<hi>彰太平之偉烈且以昭示于無窮其詞曰維大祖之受命應上天之禎符奮布衣于淮右提一劍而長驅乃翦</hi>
<hi>夷于羣醜悉蕩滌于寰區既渡之江金陵是都虎踞龍蟠興王之居爰起鴻業肇開皇圖振光華于曠古恢萬</hi>
<hi>世于宏模繄我聖皇祇膺寶厯奉天勤民太祖是式恩覃九圍仁周八極而𤾉應期民物豐植觀四方之清寜</hi>
<hi>乃有念于京邑維此北京太祖所属天造地設靈鍾秀毓總交㑹于隂陽盡灌輸于海陸南臨鉅野東瞰滄溟</hi>
<hi>西有太行之嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>北有居庸之崢嶸㵼玉泉之逶迤貫金河而迴縈瓊島上聳以盤礴太液下澈而泓澄將繼</hi>
<hi>志而述事必于此而經營乃勑羣工乃命百職萬方子來効勤殫力萃四海之良材伐南山之鉅石感恩意之</hi>
<hi>昭孚戒經營而勿亟于是天心協順靈應彌彰布輪囷之卿雲發璀璨之祥光醴泉湧其浩浩甘露下其瀼瀼</hi>
<hi>赫萬靈之呵䕶藹瑞氣于穹蒼乃卜良辰乃蠲吉日以相以度以構宫室棟宇崇崇簷楹秩秩以葢以覆陶冶</hi>
<pb n="KR2k0036_WYG_006-11b"/>
<hi>埏埴以繪以圖黝堊丹漆煥五采之輝煌作九重之嚴密天地洞開馳道相連金鋪絢日玉柱凌烟星羅碁列</hi>
<hi>璧璨珠聯虹飛霞擁龍翔鳳騫超凌氛埃壯觀宇宙規模恢廓次第畢就奉天屹乎其前謹身儼乎其後惟華</hi>
<hi>葢之在中竦摩空之偉構文華翼其在左武英峙其在右乾清並耀于坤寧大善齊輝于仁夀豁千門之雲矗</hi>
<hi>敞萬戸之輻輳至若丹闕巍巍飛觀凌空觚稜上聳閣道遙通左祖右社蔚乎穹窿有壇有壝有寢有宫亦有</hi>
<hi>天地以嚴其崇複有石渠天祿以蓄圖書玲瓏綺□照耀文疏懸牙籖之萬軸列湘帙之紛如宛奎璧之宵映</hi>
<hi>燦藜燈之夜嘘瀛洲文學之士閬苑列仙之儒備顧問于朝夕咸欽仰于聖謨又若大庖光祿列乎西東珍羞</hi>
<hi>駢羅玉食惟豐禁城之下金水溶溶畫棟凌雲繡柱含空璇題耀日綵橋駕虹雕甍隠映寶殿玲瓏太孫所居</hi>
<hi>諸王之宫金枝玉葉照耀層空育徳講學宴適游從若夫御苑逶迤上林深窈有山有泉為臺為沼巖谷谽谺</hi>
<pb n="KR2k0036_WYG_006-12a"/>
<hi>雲霞縈繞走有奇獸飛有靈鳥樂寛閒以棲息恣回翔以馴擾復有天開十二駿骨軒昂渥洼神龍之種大宛</hi>
<hi>名駒之良並權奇而雄傑或磊落而騰驤又若廩庾輪囷惟萬惟億豐歳所儲累世之積玉粒金稃露積充溢</hi>
<hi>國用所資人足家給復有武庫巍峩戈矛森列旗幟搖雲鎧甲耀雪凜凜白旄差差黄鉞四征不庭以彰九伐</hi>
<hi>奮軍聲之揚揚振皇威之赫赫又若内帑充牣寶藏紆餘奇珍異産海滙河輸夜光之璧明月之珠琉璃翡翠</hi>
<hi>瑪瑙珊瑚<graphic n="KR2036" url="https://raw.githubusercontent.com/kanripo/KR-Gaiji/master/images/KR2036.png" mimeType="image/png"/>璖琥珀火齊璠璵錦繡迤邐羅綺芬敷又若百司庶府有綱有目文武頡頏為國鈞軸太學郡庠</hi>
<hi>之並建琳宫梵宇之森矗列九衢之坦坦引六街而相續閭閻櫛比闤闠雲簇鱗鱗其瓦盤盤其屋馬馳聯轡</hi>
<hi>車行撃轂紛紜並驅雜遝相逐富商巨賈道路相屬百貨瑱委邱積山蓄又若歌樓舞榭艷態濃粧羅袖迴雪</hi>
<hi>清聲遶梁管絃嘔啞狎坐傳觴娛青陽之麗景駐白日之飛光維小大之不遺仰制度之畢備斯皆聖智之籌</hi>
<pb n="KR2k0036_WYG_006-12b"/>
<hi>謀實出宸衷之經緯儼氣象之一新壯規模于萬世屹鴻基之豐隆偉山河之巨麗貽孫子以嘉猷紹先皇之</hi>
<hi>初志邁豐鎬之舊規軼漢唐之遺制于是厥功告成慶□天人乃歳辛丑維孟之春王正之月朔旦良辰聖皇</hi>
<hi>臨御大朝羣臣内外文武濟濟彬彬戎狄蠻貊工商士民稽首嵩呼抃舞懽欣筐篚具列方物畢陳以饗以餔</hi>
<hi>洽此皇仁大一統而無外藹至和于八垠臣忝詞垣職叨文字懷眷寵之彌深愧涓埃之無補際千載之良逢</hi>
<hi>幸微生之快睹傳盛事于將來奚往牒之足數祝聖夀于萬年播皇猷于千古  金文靖集</hi>
<hi>原楊榮皇都大一統賦風維皇明之有天下也於赫太祖受命而興寵飛淮甸  雲依乗恢拓四方弗遑經營</hi>
<hi>既渡江右乃都金陵金陵之都王氣所鍾石城虎踞之險鍾山龍蟠之雄偉長江之天塹勢百折而流東炯後</hi>
<hi>湖之環繞湛寶鏡之函空狀江南之佳麗滙萬國之朝宗此其大畧也迨于聖王嗣大一統剛健日新聰明天</hi>
<pb n="KR2k0036_WYG_006-13a"/>
<hi>縱囿四海以為家登羣賢而致用思繼志之所先惟都邑之為重于是天意鑒觀人心和同神靈效順龜筮協</hi>
<hi>從既應天以順時爰辨方而正位視往聖而獨超繼髙皇之先志乃相乃度載經載營眷兹北京山川炳靈其</hi>
<hi>為形勢也西接太行東臨碣石鉅野亘其南居庸控其北勢拔地以峥嶸氣摩空而崱屴復有玉泉漫流宛若</hi>
<hi>垂虹金河澄波雪練涵空膏渟黛蓄浩渺冲融包絡經緯混混無窮貫天河而為一與瀛海其相通爾其派連</hi>
<hi>析津源分潞水既環抱以縈迴亦瀰空而清泚來職貢于四方通檣㠶于萬里至若王畿之内輦轂之間沃野</hi>
<hi>彌望原陸寛閒烟火相接雞犬相聞宵無警析外户不闗以牧則蕃以種則穫以佃以漁以耕以鑿隨其所營</hi>
<hi>皆得其樂而其為都也四方道里之適均萬國朝覲之所同梯航玉帛為都邑之會隂陽風雨當天地之中爰</hi>
<hi>勅臣庶爰伐材木南浮湖湘西入巴蜀斧披虹霓聲撼山谷徂徠之儲新甫之蓄楩楠杞梓杉楮檉橚梢横青</hi>
<pb n="KR2k0036_WYG_006-13b"/>
<hi>天根連地軸鉅細畢輸長短悉録駕雲車之百輛振龍驤之萬斛紛紜輻凑彌布川陸厥材之良不一而足若</hi>
<hi>乃美石此王自古所稱瑩者如圭潔者如瓊温者若璐潤者若瑛以磨以礱乃堅乃真鏗林振壑馳飈驚霆千</hi>
<hi>夫所攻萬里啟行山靈助其光華坤后發其精英豈碔□之敢混實寳玉之爭呈若夫坎離播功坤艮合徳出</hi>
<hi>于陶冶成于埏壇飛紫燄于半空結祥烟于八極或規以圓或矩以方粲琉璃之一色耀文采于中央或肖形</hi>
<hi>于獸吠或擬質于鴛鴦于是良時載啟吉旦既卜臣庶駿奔滃若雲矗源源其來登登其築百堵皆興萬夫相</hi>
<hi>屬行若魚貫日若鱗蹙斧斤揮霍尺攅簇簇由是賁育効力公輸獻奇曰殳曰斨伯與暨倕攄厥巧思運厥神</hi>
<hi>機各効其能以見於為顧小善之並録矧妙極之或遺羣材碨磊以山積鉅棟騰躍而翬飛爾乃九門洞開三</hi>
<hi>殿攸建觚凌雲聳丹漆霞絢輦路逶迤閣道迴轉華葢屹立乎中央奉天端拱乎南面其北則有坤寜之域乾</hi>
<pb n="KR2k0036_WYG_006-14a"/>
<hi>清之宫璇題耀日寶柱凌空金鋪璀璨綺疏玲瓏珠玉炫爛錦繡丰茸葳蕤起鳳天矯盤龍千門瑞靄萬户春</hi>
<hi>融其南則有午門端門左掖右掖丹闕峙而上聳黄道正而下直豁大明之髙張屹正陽之拱挹繚周廬之穹</hi>
<hi>崇蔽重甍之䕶翼其左則有宗廟之事以奉祖考仰在天之神靈隆萬古之尊號謹歳時之烝甞薦純誠于蘋</hi>
<hi>藻其右則有社稷之靈以崇祀享汜壇壝之肅清通神祇于肹蠁爰春祈而秋報用昭答于靈貺若夫乾清之</hi>
<hi>前門列先後日精月華之對峙景運隆宗之並構謹身翼乎其前仁夀屹乎其右又有奉先之祠大善之殿文</hi>
<hi>樓武樓之特聳左順右順之並建若乃震位毓徳文華穹嶐亦有武英實為齋宫有天財寶藏以貯珍貨有大</hi>
<hi>烹光禄以典飱饔寶善在左以翼翼思善居右而崇崇若夫欽安之後珠宫貝闕藻繡交耀雕櫳嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>六宫備</hi>
<hi>陳七所在列龍蠶有館繅絲有室二南詠欹播于篇什輔徳相承風化洋溢皇城之外殿宇魁渠有翼有嚴大</hi>
<pb n="KR2k0036_WYG_006-14b"/>
<hi>孫之居金水之濱瑤階玉除梁棟巍巍上凌太虚為諸王宫翊衛皇圖星羅碁布以臨九衢至若文淵之閣秘</hi>
<hi>書之府纂述乎今儲蓄乎古汗牛充棟莫知其數牙籖迤邐緗帙旁午粲奎璧之上連赫虹蜺之夜吐若夫飛</hi>
<hi>閣峩峩實為承天繡楹霧簇畫栱星聮踞石猊之盤礴竦華表之巋然至若南郊之設特超古制圜丘方邱不</hi>
<hi>岐以二合祀于中父母天地壇分内外二十有四羣祀有典百神有位惟我太祖實酌上帝乃歳孟春三陽之</hi>
<hi>始吉日斯蠲祀事有備薦以栥盛泛以醴齊豆邊秩秩庭燎晰晰鼔鍾戒嚴鑾輿至止儼對越以升中祝蓄禧</hi>
<hi>之攸萃至若山川有壇先農有祀馬祖旗纛各以時祭寅畏恪恭罔有弗至若夫稽古建官為民之牧内外相</hi>
<hi>承各率其屬至若黄門給事青瑣仙班典内庭之封駮近咫尺之天顔後有文翰之林詞藝之苑處嚴宻之清</hi>
<hi>禁列英華之妙選優游玉堂之署出入金鑾之殿擅瀛洲之美譽承黼扆之清問至若鳯池之職尚寳之司掌</hi>
<pb n="KR2k0036_WYG_006-15a"/>
<hi>絲綸于紫誥典符璽于彤□有宗人以統天潢之派有銀臺以通喉舌之□若乃六卿分職位躋台鼎贊廟堂</hi>
<hi>之謨謀總藩方之政令至若憲臺之任風紀是司誠耳目之所寄實法度之攸施若夫都府有五軍政是宣奮</hi>
<hi>貔貅之將士耀霜雪之戈鋋保圖輿于按堵掃絶漠之烽烟至若都邑有庠辟雍有學育才于茲以儲以擢若</hi>
<hi>夫容臺典祀士師明刑錦衣總夫儀衛巡警係于五城鴻臚謹朝謁之禮太牧司監牧之名京畿布列于州郡</hi>
<hi>田野參錯于屯營至若奉神有祠報功有廟梵宇琳宫光輝朗耀倉廩之積如坻如京露積紅栗陳陳相因鎧</hi>
<hi>甲晶熒士卒精鋭靡强弗摧靡堅弗碎驊騮騏驥騕䮍驌驦宛冀之駿渥洼之良充于内廐磊落騰驤又有福</hi>
<hi>山後峙秀出雲烟實為主星聖夀萬年層嶂壘擁奇峯相連鼓鐘有樓其髙接天勢若貫珠萬里綿延若乃朝</hi>
<hi>市既成井邑斯列□閻輻凑闤闠有截□九達之通衢羅萬室之如櫛富商巨賈肩摩袂接北通朔漢南極閩</hi>
<pb n="KR2k0036_WYG_006-15b"/>
<hi>越西跨流沙東涉溟渤來百貨之縱横雜輪蹄之填咽珠欄爛其煇㸌羅綺燦其騰沓至若青樓並峙綺榭相</hi>
<hi>連妖姬窈窕艷女嬋娟穠粧競倚粉黛争妍引歌喉之宛轉迴舞袖之蹁躚極酣嬉于暇日窮勝賞于芳年至</hi>
<hi>若太液之池萬歳之山澄波㶑灔層岫巑岏開闔蔽虧縈帶迴環竦飛樓于晻□敞貝闕于巖端門臨碧蘚之</hi>
<hi>磴橋架玉虹之灣睛光出乎軒檻飛翠洒乎闌干瞻廣寒之月殿撫桂樹之團團爾其瑤草葱蘢琪樹羃䍥長</hi>
<hi>松之盤古栢之直修篁烟挺老檜雲積瑰偉之姿奇異之植蓊然其陰嫣然其色宛蓬瀛之在兹恍塵凡之遂</hi>
<hi>隔至若上林衍沃靈□逶迤豬以碧海湛以深池百草緑縟羣卉芳菲寛閒薄乎禁籞平廣屬乎坤維樂麟介</hi>
<hi>之游泳縱毛羽之離褷乃有騶虞效祥麒麟表端白質黑章麕身牛尾神鹿貢于遐方白象出于南裔儵元兔</hi>
<hi>之□呈忽天馬之沓至復有馬哈福禄厥獸殊形駝雞之異白烏之禎奇姿詭態率舞縱横隸首莫紀伯益難</hi>
<pb n="KR2k0036_WYG_006-16a"/>
<hi>名至若地祗協順天心昭格嘉祥疊臻靈貺蕃鍚神木不運而自行祥氛煥發于巨石忽靈蛇之前導現大青</hi>
<hi>于沙磧瑞光煜乎平空卿雲縵乎五色醴泉湧兮瓊漿甘露湑兮玉液靈芝産于碧山景星見于南極秃□兔</hi>
<hi>以難窮殫百喙而莫悉然而厯觀前代迄于往古帝王所都難可畢舉豐鎬之美崤函之固宛洛之奇汾晉之</hi>
<hi>富雖或雄據于一時控馭于中土而于今兹帝都之壯麗又豈可以同年而語哉迺嵗庚子告成厥功辛丑正</hi>
<hi>旦方春和融聖皇御寓萬方㑹同百辟卿士肅肅雍雍蠻夷戎狄罔不率從戴白之叟垂髫之童且欣且抃拜</hi>
<hi>舞呼嵩仰祝聖夀萬福來崇慶此皇都佳氣鬰葱擴基圖于萬世偉壯觀于九重真帝王悠久之業據山河表</hi>
<hi>裏之雄然而聖天子以六合為家以四溟為池以仁義為干櫓以禮樂為藩維不恃險以為固惟在徳之所施</hi>
<hi>樂育塞乎穹壤恩澤洽乎華夷致九有以寧謐躋萬國于雍熙此其所以徳侔乎堯舜道合乎軒羲窮天地亘</hi>
<pb n="KR2k0036_WYG_006-16b"/>
<hi>古今而莫能與齊也臣職禁垣叨䝉眷顧譾陋是漸涓埃莫補覩皇都之巨麗壯宏規于往古潔泓潁于長辰</hi>
<hi>陳盛事以為賦又從而為之欹曰翼翼皇都萬方之會兮聖徳之宏實同覆載兮聲教所暨一統無外兮又欹</hi>
<hi>曰皇都翼翼民之所止兮惟皇萬夀福祿無已兮聖子神孫寶祚萬世兮  楊文敏集</hi>
<hi>原胡啟先皇都大一統賦閲若有儒生小臣好古躭文逺稽虞夏商周之載籍近  秦漢唐宋之遺言于是厯</hi>
<hi>冀亳而覽豐鎬睇咸陽而望長安仰東西兩京之制于往昔觀南北二京之壯于今日載閲淮濟載涉河易爰</hi>
<hi>眄太行爰俯碣石顧并營以徬徨履滄薊而踧踖觀于都城則氣象宏廣即夫山川則形勢雄壯其物産之利</hi>
<hi>素豐饒其人民之俗尚義讓乃上天之眷命而聖人之化成實在于斯故我朝肇建皇都而天下一統宜在于</hi>
<hi>兹耶方歎慕而未已若惝恍而何之迺有先生長者雍容怡愉邀坐而問曰吾聞登山者必即其崇岡涉海者</hi>
<pb n="KR2k0036_WYG_006-17a"/>
<hi>必測其汪洋今子游觀于皇都能舉其大綱乎願聞其説生曰唯唯生雖不敏請陳其㮣夫四通是交八達所</hi>
<hi>會水走舳艫陸奔輛載星拱萬國囊括四海其宫闕則奉天華葢謹身三殿以正位乎外乾清坤寧兩宫以正</hi>
<hi>位乎内位夫西則武英為宴居之密位夫東則文華為繼體之大其尊卑以天地為法象其文構與隂陽相合</hi>
<hi>配駢集夫杞梓之材文彩夫元黄之績既觀天而穹窿極磐地而磊塊民庶咸子來工師呈巧最實所謂華美</hi>
<hi>而不奢泰者也其都城方廣萬雉宏闢九門建樓設閣通道逹闗晨鐘暮鼓更别漏分士夫林立而商賈雲屯</hi>
<hi>者也先生曰此特宫闕城郭之美而已願更其辭于是生復請曰今之皇都古之冀州伊洛距其前恒嶽倚其</hi>
<hi>陬環西山而作城界東海以為溝羈梁雍而絡青兖控戎貊而御吳甌導江淮以共注引河濟而壯流即金臺</hi>
<hi>瓊島之可登望撫大液盧溝之可泳游阻居庸古北以為闗則逺人震懾闢趙魏齊魯而成衢則侯甸來朝故</hi>
<pb n="KR2k0036_WYG_006-17b"/>
<hi>宜帝皇之都而為萬世之良謀此太祖之所以創業而皇上之所以闡皇猷也先生曰此亦山川形勝之㮣而</hi>
<hi>已願悉其大于是生復請曰地土肥腴千里<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>壤良木冬榮嘉禾夏長松栢檜樟棃栗棗橡成林叢生干宵直</hi>
<hi>上黍稷稻梁桑麻菽粟豐年蔽野暢茂接屋一夫所耕十夫是足一歲所穫三歲之蓄于焉充棟而資廟廊供</hi>
<hi>粢盛而具廩禄也又有珍禽異獸則若鷹鸇鴻鵠熊猿雉兔虎豹麋鹿翺翔郊藪馳驅林谷隨取而獲應捕成</hi>
<hi>觸于以備畋獵而具蒐狩供宴饗而資庖肉也先生曰地利之美可以養人而非所以成化者也于是生復請</hi>
<hi>曰方今四海一家萬夫同志典文治者咸敬乃事是以徒任軍旅者悉吕召孫吳之𩔖故六卿協衷而五軍整</hi>
<hi>礪加之居藩鎮者各恭厥職處守令者咸敬乃事是以郡禮樂而邑詩書家和睦而人孝第農樂耕稼士懷忠</hi>
<hi>義商通貨財工精技藝梯航而來襁褓而至也先生曰子知所以化及于人者然猶未推夫所以受命于天者</hi>
<pb n="KR2k0036_WYG_006-18a"/>
<hi>也于是生復請曰隂陽調和四時順理雨𤾉以時寒暑應氣慶雲見乎天醴泉出乎地麒麟貢而鳯凰來龍馬</hi>
<hi>獻而獅子至以及景星甘露之祥芝草嘉禾之瑞白象元兔之奇素烏鸚鵡之異自皇上纉大統基皇圖以來</hi>
<hi>莫不駢臻而畢萃于以見上天眷命之隆而帝皇萬世之兆基于是也先生曰子知天命之所在然猶未究夫</hi>
<hi>感化天人之大本也于是生乃載拜而復請曰維我皇上聖神文武徳合天地道貫古今其繼天立極與伏羲</hi>
<hi>軒轅同制度也其化成天下與唐虞堯舜合規矩也其順天應人與商湯周武協吕律也故宜建宫城以為居</hi>
<hi>保山川而自固因地利之豐盛獲天人之順助為天地之君師作萬世之父母尊居天位安享國土言未既先</hi>
<hi>生大笑而語曰斯言盡之可書以為皇都大一統賦文翰𩔖選</hi>
<hi>原黄佐北京賦始粤若稽古帝軒都涿髙陽幽陵宅繇北廓堯之為君  于唐而建國周封其後亦于薊而列</hi>
<pb n="KR2k0036_WYG_006-18b"/>
<hi>爵帝徳丕隆莫尚于燕明庭萬靈之所朝光被四表之所先夏后治水則夾右碣石召伯分陜則錫山土田所</hi>
<hi>謂王不得則不王而漢乃棄置于窮邊遼則南京始建而中都大都遂大典于金元天將俾于有徳于是文皇</hi>
<hi>肇建為行在應大興之顯符光黄唐于遐代北平易名以順天旋坤軸以正乾葢此實天府之國乃混一之大</hi>
<hi>都㑹其地博大以爽塏亘若繩直而砥平倚重險而壓函夏屹若坐堂皇而眎廣庭盪幽并之氛雺掲日月於</hi>
<hi>泰清峩端門以普照合宇宙而大明惟帝降祥匪人弗成假手于至元而豫兆是名矣葢淪胥五百嵗大運剥</hi>
<hi>極而後復析木開津元㝠司軸望醫閭以為鎮宗恒山以為岳水環繞以為員山雄峙以為幅<graphic n="KR2217" url="https://raw.githubusercontent.com/kanripo/KR-Gaiji/master/images/KR2217.png" mimeType="image/png"/>峪叢乎沙渚</hi>
<hi>陂淀注乎旱麓儦儦而牧者五擾之蓄穰穰而獲者五種之穀朝宗則河濟淮海守險則漁陽上谷儻惎謀之</hi>
<hi>不臧奚景命之有僕聞築黄金之髙臺思展賢才之驥足求文武以戮力遂永綏乎天祿及至定京師建辰極</hi>
<pb n="KR2k0036_WYG_006-19a"/>
<hi>也縣水樹臬規元矩黄晷緯㝠合龜筮襲祥營繕釐其務司空提其綱命離□使布繩施隸首之算章枕居庸</hi>
<hi>于紫塞環瀛海于扶桑襟滹沱于清苑擁大行于雒崇廣九門以通軌摹八區而辨方地不愛寶天降珍物神</hi>
<hi>木自行山石自出巧倕公輸剖劂緻紩獻俸捐金巧成不日闤重城于天陔森飛觀之盤蔚長虹帶道壑以委</hi>
<hi>蛇萬雉冠崇墉而律䠇輦道纚属朝著彪分周廬拱衛列應星文長安大逵冠葢繽紛其下九涂簇集轒輼曳</hi>
<hi>髮編芒鋪若烟雲戎匠受役伎藝精勤角隅珥市鄽隧孔殷疎櫰映肆散帙典墳鼓篋固多霦霦文雅之士而</hi>
<hi>感慨悲□者亦任俠而成羣于是邸舍填溢履不容旋紅塵㝠㝠幕面頳肩妁婥女士輜惟髙騫明眸元鬒金</hi>
<hi>翠翩翩當折笄而易珈亦豔妝而逞妍貴璫要鉉子姓童隸僣侈自雄司察反避衣狐白而䇿乘黄樓姫姜而</hi>
<hi>棄憔悴昏酣睚䀝以執讐旦暮椎埋而弗忌京游之士實繁有徒通籍禁闥嘘榮噏枯賂之則升天階忤之則</hi>
<pb n="KR2k0036_WYG_006-19b"/>
<hi>淪淵壚豺□晝伏于當道而惟詗彼稷䑕與城狐至于翺翔四郊走田飛戈鬬雞蹴鞠罔事貨殖儵掣金以訾</hi>
<hi>價俄躍馬而鳴鏑詄皇路于天衢是以姦慝發而亡迹葢圻甸提封㑹歸攸止險其走集守其要鄙兼夏商之</hi>
<hi>職貢奄秦漢之文軌梯航累乎九譯廐置通乎萬里闗其隂則天夀盤固長城崔嵬古北喜峯蘭峪黄崖重</hi>
<hi>疊嶂之㮣天守以一夫而莫開彈琴鳴乎其峽黄花鎮乎其隈大翮越乎湯峪媯川流于懐來野乎獨石之峞</hi>
<hi>
                        <graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>龍沙瀚海之榮洄欖形勢于開平邇龍虎之璜臺北征于時而振旅霓旌参簇乎斗魁酌葡萄之玉液旃裘</hi>
<hi>伏而獻醅其陽則三橋萬里玉河通恵潮自桑乾首泉所會緯以淶易磁濡經以淤溏漳衛掖以大陸封龍擐</hi>
<hi>以井陘無棣襟黄河而帶伊𨽻絡齊魯而苞趙魏登披雲以延佇見天津之遐澨東呉輸乎秔稻叢雲颿以如</hi>
<hi>薺鱗介泳於川眉萑葦紛乎斾斾海陸産乎珍美雖林閭莫能以淵計東郊則有潞河之灣通漕之流控引江</hi>
<pb n="KR2k0036_WYG_006-20a"/>
<hi>准運集粻艘萬國冠裳以發以休玉田黍谷蒙繹之罘跨遼藩而踰鴨緑山川菴藹而相摎嗟燕昭之妄謬迎</hi>
<hi>羽人于丹邱汎延芳于漷隂得契丹之莽□鵞鶩散而海青翥尚餘囘極之浮浮西郊則有玉皇垂虹西山積</hi>
<hi>雪西海澂波流入皇闕盧師二龍蜚遯潭穴平坡翠㣲五華屏列潭分玉淵蕭爽皎澈崆峒石經之夭蟜大房</hi>
<hi>孔水之融結越鹽溝與劉李乃繼志而舒節過督亢之荒陂悲丹軻之計拙返薊邱而眺廣陽躧齊政而䕃禪</hi>
<hi>樾渺西湖之蒲荷絶龍舟之纜橜水天混而光流涵沙禽於鏡月爾乃朝陽近郊將臺威陀偃武云久講藝投</hi>
<hi>戈崇文覲路曲接海涯率兹潞渚至于白河直沽湍㵼灌溉靡多開鍳成隄大有麥禾穰穰嵗獲富我天家正</hi>
<hi>陽之南苑囿闔拓三海汪洋四序弗涸按鷹有臺飛放攸泊狐免噳噳麋鹿濯濯浮飲衝波宛潬漼汋其淵則</hi>
<hi>有文蛤水馬朱鼈金龜絶綸巨鯉衝罟奔鯢鰼鰼繁于涿光鱅鱅詭于靈蠵其坪則有雲木烟蘿森森裊裊隄</hi>
<pb n="KR2k0036_WYG_006-20b"/>
<hi>栁汀蘆綿梨火棗梧竦鳳條槐舒龍𤓰猋至紛披與波浩溔其渟臯則有雁鷫鷞有鳬鴛鴦水宿萬羽叢洑迴</hi>
<hi>翔其叢伊何葭菼蒼蒼蘼蕪芣苡藁本莎香射干陵苕堯韭禹糧芙蕖菁莪兔絲鹿腸其奥壙則多松㯶榛栝</hi>
<hi>楓楊楸檖箘□楩梓梅杏棠棣六駁四照日爌雲芾雨鷇風胎並育庶𩔖猿鶴蜚征經息百態上有捕雀垂蔦</hi>
<hi>之綿鼺下有嚇虎綴毬之刺蝟初疑趨撲之可及儵已騰躍于無際區彌祝栗界軼畡弓丹翠芚□仰不見空</hi>
<hi>映流溢望瀲灧成谼𤾉不漏景隂不翳風宻孕元氣昭鋪化工鳴嘷互而域别谷籟答而響同虞官待狩玉鑾</hi>
<hi>間入扈以羽林騎而袴褶長圍漸合羽毛畢集靬距來而韥忘歸奭靺鞈而佽决拾鞲適脱而戾穹昊絛甫解</hi>
<hi>而□遐隰于是旃門張華旍揚凝笳鳴疊鼓鼚迴䬝䫻起焇烊發矢命中巧于更嬴罥結而震網搖撞秘而坤</hi>
<hi>軸昻翽翽匿𤓰而迅攫僯僯掀齗以交鏘其獲如雨割鮮舉觴羣工霑醉分㧘賜朌葢武事于農隙而匪遊豫</hi>
<pb n="KR2k0036_WYG_006-21a"/>
<hi>于太康爾乃西循宣武越彼金岑草埸蕃育舒㕍翰音野塘鳬藻唼呷浮沈至于阜成苑開上林蓊蔚䕫薱蓏</hi>
<hi>果成隂崇桃蕡實乃玉乃金花紅青翠香水黑檎朱櫻素柰若榴丹椹虎刺斑于榅桲蘋婆楙于來禽英絡其</hi>
<hi>間蟬杪相引亦冇嘉蔬綺蔥豐本黄芽赤根天花石菌蕪菁芸臺葵茄薑董萊菔潁于夏蓴水蘇脆于冬笋逆</hi>
<hi>蘝循崖元厲赤脂青䝉白堊金星畫眉貞珉𩔖玉可磶可碑宛平瀛壤陶為琉璃光瑩鑑人結甃成曦雖拳石</hi>
<hi>與撮土亦鐘淑而瓌奇遵西直而北指經得勝與安定憇東直而迴眄巋崳珈之海印□毛羣于幽都以谷量</hi>
<hi>其孳孕陋其周宣之考牧匪直牲牷之肥腯至乎御馬之苑惟二十區日閑輿衛嵗産龍駒肇昔八駿以靖難</hi>
<hi>迄今七驥之翰如乃有榜葛麻林麒麟並車周郊石固迭獻騶虞福禄文逾于吉皇元虎豪勝于黔菟馬哈雙</hi>
<hi>角埀腰而𩔖獬駝雞元翎玉翮而異鵌凡致諸福之物有王㑹之所未圖而嵗革月化莽為藪區尚存馬政之</hi>
<pb n="KR2k0036_WYG_006-21b"/>
<hi>流弊民瘼奚繇而告蘇然而始設京輔之屯分自留衛之半起富民以充殷實于以均貧而杜亂于是弛真定</hi>
<hi>廣平鹻薄之田賦與河北滄濱之鹽稅而不算時築雲代之墩臺歳防河澗之水患於萬斯年既隆内治而謹</hi>
<hi>外扞矣馭世長䇿豈非超黄邁唐為百王冠者哉其宫室也闢丹地之焜煌□天閽以髙驤垂若華之景曜儷</hi>
<hi>望舒以相頏晃□萬疊熻欻舒䞶螭旋鱗萃仡若崇岡抗浮雲而上征亘玉繩以齊光正殿則奉天尊嚴陵宵</hi>
<hi>填極華葢承宇居中儼特謹身聯後益䆳以侐緜邈豐彤樛羅圾域重陛雲簾花礎盤□四面軒除下甃瑤墄</hi>
<hi>瑣牕藻井間金繪飾上規圜以穹窿下矩折而繩直楹繞金龍以甄甍檐騰神鳳之翬革繽紛九采之璀璨罨</hi>
<hi>畫罘罳之絡繹其前則奉天之門常朝是衙黋聆倜儻岳岳峩峩飛宇建霓枌栱䒱霞隂虯負楄陽馬承阿中</hi>
<hi>奠黄屋鏤以金華結臺開軒含景敷葩八維像乎紫極四表達于綘河遏緒風于間隙流旭日之靈龢閶披四</hi>
<pb n="KR2k0036_WYG_006-22a"/>
<hi>日陛納九齒明翼等威玉荀攸止嵬瓊樓而立兩旁文武分而鼓鍾峙出掖門之東西棕篷延而對起曰思善</hi>
<hi>與景運于左右而迤邐雲闕翔五鳯于璇霄玉橋亘三虹于金水直廬宿衛容裔于前而斜廡矗矗乎其相睥</hi>
<hi>午門之内殿閣嶙峋東有文華蒼龍守闉上憲攝提析木之津先聖先師祠禮惟寅啟榣山之碧樓蹠菞邱之</hi>
<hi>廣輪扈以文淵東觀與鄰史館聯開雕牖相因冊府甲觀圖書萃珍西有文英金虎環陛象彼觜觽衡石積廥</hi>
<hi>虹梁鯨棟嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>迢遰端居存神修令發制牙璋葆旅猋動靁厲百爾幾務罔有停滯左入大廟逌廟街門四孟</hi>
<hi>時享對越駿奔東建齋宫髙廣端正簡樸無華遹萃誠敬宫垣之外東苑是營坦涂豪徼遞接南城濬洫嬰㻡</hi>
<hi>覩深覭窅夾路嘉植攅峯開沼林霖幽坱石瀬迴繚天然縣圃中有壺嶠時端陽翠華翔建鴛棚集龍驤撃綵</hi>
<hi>毬射垂楊帝子王孫金玉交相薄言觀者股肱之良勁捷驩讌藻詠栢梁永樂之世角藝惟常亭臺經始宣朝</hi>
<pb n="KR2k0036_WYG_006-22b"/>
<hi>雅制天順復辟式廓以麗龍徳之殿栱桭正中崇仁廣智左右相雄彤墀瑤砌璧檻綺櫳其門則丹鳳在南蒼</hi>
<hi>龍在東殿後秀巖翠黛騰空環屹運之團殿聳縹緲之奇峯巖亭旁跱凌雲御風玉梁在前追琢<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏夾以天</hi>
<hi>光雲影表以戴鰲飛虹永明佳麗窈窕相通環碧在隂淙淙溶溶錦鱗文禽喁喁噰噰淨芳瑞光門閤穹窿跨</hi>
<hi>以翔鳯梯霄頫潨别冇閒館嘉樂昭融出入東華是謂南宫凡其金鋪朱户莫不掩映乎芳叢聖皇大孝世廟</hi>
<hi>觀徳易乾徳以重華列鴻慶與崇質仁以欽天孝以追先二閣並樹巍乎煥然浮丹麗紫納雲冠月負扆萃誠</hi>
<hi>達乎天闕協鴻名于大舜終以崇先而昭掲右社街門入祭社稷為民祈報如幾如式又有西苑越在子城入</hi>
<hi>自西安出則乾寧萬嵗之山秀拔峥嶸太液之池環抱泓渟雖名由元立天肇明禎然徙宋艮岳延引玉泉則</hi>
<hi>金代之所經營其遵甕城而陟丹梯也攀承光之金殿麗飛鯨之石梁踰數百□則鐵繂丹檻浮游蘭漿逹瓊</hi>
<pb n="KR2k0036_WYG_006-23a"/>
<hi>華島登廣寒殿而超方羊邇而睇之玉蝀金鼇堆雲積翠坊表金碧照映松檜逺而望之崧岱並入大河横帶</hi>
<hi>俯視江淮一目無際恍若凌倒景而躡鵬翎入鈞天而聞鳯吹飄飄霞舉豈非快哉梳粧髙臺已化蔓草而仁</hi>
<hi>智列楹躆山半者亦幾經興廢矣介福延和厥門尚存而昭行殿建自先朝者實為大觀東有凝和睦離馺騀</hi>
<hi>浦溆烟綿龍舟鳯舸西冇迎翠遙挹山光林幽鳥悅岑蔚翺翔東北大素草繕堊飾質任自然如植圭璧九島</hi>
<hi>池北涵碧亭亭丹檻翠牖隠映淵澂縁厓徂東樂成觀櫓雲碓風輪干以舂杵承光南滸崇智在兹金葢玉檻</hi>
<hi>旋匝循磯芭蕉園南灌水葳葳曰照和者越紅亭闢黄扉而見水田農舍乃知小人之依從南臺達西隄過射</hi>
<hi>苑轉芳蹊入兔園小山之門而躋馬洞泉九曲金龍注池松蘿陰陰居然清谿出園東北瞰池倚璧暨後左門</hi>
<hi>亦寘翼室各有平臺迢遙靖宻武廟于斯閲騎射而吾皇恒以延輔弼軒曰逺趣館曰保和亭則嵗寒飛香與</hi>
<pb n="KR2k0036_WYG_006-23b"/>
<hi>擁翠映暉㑹景與澄波飾為錦芳亭前有沼啟□通池花卉圍繞翠芬出于竹隂寶月藏乎樹杪玩芳距凝素</hi>
<hi>以芬蒀臨漪偭美金而濙皛皇營新殿清馥是名芝楣繡栱虹植電衡耀碧霄以<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>聞垂毓華之光晶牡丹紅</hi>
<hi>藥之屬普受和氣而嘉生至于園有丹桂緑椒渚有芷蒲蘅杜而鸂鶒天鵞諸栖泊者又莫如其數鬈獅異獸</hi>
<hi>石臺銅柱収放其間匪直斑龍與皜兔周文靈囿于焉再睹蓋自元武門外出北上中山勢蜿蜒而未窮其下</hi>
<hi>周迴百菓龍<g n="菱-土+_鬯-匕">]□</g>出其委翳回眄天池翠島真蓬萊之在九重也乃立保泰格于元極殿聫無逸所重民食亭擉</hi>
<hi>豳風耕籍黍稷倉曰恒裕扉曰寳穡壇祭穀祗五福時錫復有蠶氏之館採桑之臺以備親蠶繰織剪裁修飾</hi>
<hi>仁夀之宫踏六鼇而造三台嘉禾連穎甕繭成筐則奉慈闈而進仙杯緹幙靉靆鳯車徘徊而神御望清之閣</hi>
<hi>頫清虚而洞開于以見皇心仁孝慝元真而洽滄厓乃若後宫則有奉先之殿次以奉慈禘則太先永言孝思</hi>
<pb n="KR2k0036_WYG_006-24a"/>
<hi>配帝明堂睿宗惟宜夙御景神寳善慎獨休明昭融迎祥安福玉戺金扉祇祇肅肅清寧之宫棕殿以朝後園</hi>
<hi>炫映樹玉池瑤乾清坤寧兩儀成象純殷寶勢闔闢相嚮房闥内布綷疏外陳六宫旁列爰處妃嬪東則延祺</hi>
<hi>鍾粹毓徳西則啟祥隆禧景仁複道迴衝以聯絡掖庭阿那以罙循百子符終斯之蟄蟄□嬰應麟趾之振振</hi>
<hi>碧瓦麟差朱門雯絶欽安中黄表儀四極雕欒鏤粢蕙樓椒壁髹彤殷乎朱櫺芳馨流乎翠帟明珠燭元夜以</hi>
<hi>為□列錢耀白簡而成色居瑤光之壼奥御瓊珍之象席銅龍毖節其興居銀鑰嚴坊于昕夕日精氶干祥之</hi>
<hi>滋至月華炯百福以翼翼東宫左達鶴禁逶隨西内作對燕居惟時黝儵麗嫺安樂且綏撤大善而燬佛骨崇</hi>
<hi>聖學以恒緝熙堂有精一執中弗違室有㳟黙匪道弗思齊冇九五天徳是祇亭有敬一御箴永貽乃宬皇史</hi>
<hi>以寳芳策今可述而古可稽皇城東南蒿宫宏啟長孫所居軒墀戢㝷東安巽隅十王有邸差次儷陳皇皇韡</hi>
<pb n="KR2k0036_WYG_006-24b"/>
<hi>韡前星重輝天潢分氾萬桷鸞浮千栭鳯起迨夫光禄大官六科黄門尚寶之司亦邇東安黄衣有徒灑掃供</hi>
<hi>事儀文璽綬以及儮駟監局之號二十有四銀璫珥貂時離閽寺出入絳闕棒擁琱輿遵我綸綍敬慎不渝于</hi>
<hi>時天顔正王道復顯巍巍徽穆穆昭景□絶芽慾龍威元端齊明盛服貫魚有序六尚分局永巷愔愔皎若承</hi>
<hi>旭出納精㣲無逺弗燭乃若九門中恢京城之前孔道馮隆其直如弦文皇肇祀合天于天岌集靈壇接以山</hi>
<hi>川制倣畱都獻嵗揭䖍壇分四郊吾皇攸建乾父坤母南北祼獻兄日姊月東赫西烜二至二分受釐□羨祈</hi>
<hi>穀舞雩亦罔不徧照明寅畏用德克堪卿雲呈絢潏露飛甘六幕清宴百嘉鬯覃窮靈極祉有圖牒所靡談者</hi>
<hi>矣是白環碧砮之貢日旅彤庭之琛琛星聚河清之歌嵗登樂府之詠㒧侏之從王化猶洪聲之収清響雕題</hi>
<hi>之樂神州若游形之招惠景會同之館惟見其來烏蠻之驛不聞其□攜旄倪而為家日嬉遨乎市井觀治化</hi>
<pb n="KR2k0036_WYG_006-25a"/>
<hi>之元同徵邊陲之無警耳乃設官分職宅俊陟明長安左右三事九卿文武分闥曹司坒扄玉河東西詹寀翰</hi>
<hi>瀛太醫列院欽天步星太僕設寺考牧于京鴻臚行人各守典刑督府參于奉常法司聯乎貫城五軍之外三</hi>
<hi>千奇兵益以神機為三大營簡其精鋭則立團營十二丕振乎天聲然猶偃戈鋋修俎豆而樂育胄監之英是</hi>
<hi>以宣后儲神矢詩於穆清北望崇文之閣而思天下化成承天之門具瞻攸聚月朔京尹率見宣諭黄圖璀錯</hi>
<hi>正厥税賦太倉儲粟積墆紅槖督以司徒出納俵濩北控九邊是致是附垢玩綦于正徳四家盭乎百度鎮卒</hi>
<hi>不留屯而折色是需鹽商不詣邊而轉運民部墩臺日傾十五暴露諳達内侵皇赫斯怒尚賴乾符助順坤珍</hi>
<hi>助富邊郎萬鏹齎徧于長城工程百爾惇大而成裕茍徒苦節駕言守素則是絶文字而結繩棄冕綖而冠布</hi>
<hi>也爾乃練時日選車徒萬乗出七萃驅祾恩揭殿陵祀之居行宫開闕沙河之徒思先靈之陟降越昌平以北</hi>
<pb n="KR2k0036_WYG_006-25b"/>
<hi>旴精禋畢戒射夫弋欽鳿殪封狐<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>氓麏至梟獍畢屠銀山鐵壁陽翠軍都星奔電撃冀馬燕弧田獲庖充爰</hi>
<hi>賜大酺乃幸九龍之池蘌時聞萬歳于寥廓大烹陳鞮鞻作天酒熏皇清樂薄暮言旋軍麾動乎朔漠皇不自</hi>
<hi>聖周爰咨謀勲戚鼎輔召爾前旒足食足兵幃幄運籌内帑充乎十庫外庾貯乎通州鈲槻芻粟飛輓若流築</hi>
<hi>外羅郭紓南牧憂䃬䃬金登枚枚雉闍包括崇文竣乎宣武黔首樂依光我成祖建旄干以標望不可仰而可</hi>
<hi>俯雖使都盧之巧捷不敢以投足翔鶤之扶搖不得以運羽由此論之䇿天功以臻成必有非常之原不惜小</hi>
<hi>費乃罔後艱是故衿帶周則保禦易楨幹固則摇㧞難淵源深則瀾派浹盤根大則奕葉繁盍觀諸天乎上棍</hi>
<hi>三光下輪厚坤連珠合璧日發斂而不憚其煩廼能榮百昌于萬古鋪元氣于人寰  泰泉集  按諳達䝉古</hi>
<hi>語夥伴也舊作唵答合譯改</hi>
<pb n="KR2k0036_WYG_006-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_006-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷六<lb/>
<pb n="KR2k0036_WYG_006-27a"/>
欽定日下舊聞考卷六舉正<lb/>
　其北原書北訛作址今改<hi>李敏時北京賦</hi>
　靬距來而韇忘歸按距來弩名見國䇿蘇秦説韓原<lb/>
　書距訛作鉅　黑擒原書擒訛作琴　時端陽句下<lb/>
　原書多一聳字　樂成觀穭原書穭訛作穭　千以<lb/>
　舂杵原書杵訛作杼　裬恩揭殿原書祾訛作稜今<lb/>
　俱増改<lb/>
　<lb/>
<pb n="KR2k0036_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷六舉正<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_092-1a"/>
欽定四庫全書<lb/>
欽定日下舊聞考卷九十二<lb/>
　　郊坰<hi>西二</hi>
増京師廣寜門外有普濟堂一所以處夫貧而無所歸<lb/>
者<hi>普濟堂册</hi>
　　<hi>臣</hi>等謹案普濟堂在廣寜門外迤西二里其初居<lb/>
　　民王廷獻醵金為義舉康熈四十四年順天府尹<lb/>
　　錢晉錫以其事上<lb/>
<pb n="KR2k0036_WYG_092-1b"/>
聞<lb/>
聖祖仁皇帝御書膏澤回春額以<lb/>
賜又<lb/>
御製碑記建亭勒石禮部侍郎孫岳頒奉<lb/>
勅書<lb/>
世宗憲皇帝龍潛藩邸歲<lb/>
賜銀一千兩迄今奉為定額歲於宣課司支給雍正元<lb/>
　　年<lb/>
<pb n="KR2k0036_WYG_092-2a"/>
特頒諭㫖嘉奬尋<lb/>
賞給孤貧額餘銀米並著為例十三年十二月復䝉<lb/>
皇上頒賜銀五百兩乾隆八年又<lb/>
特頒賑米二百石葢自<lb/>
帑金定額之外頻沐<lb/>
優施<lb/>
聖朝之矜恤窮黎者洵有加無已矣<lb/>
増<lb/>
<pb n="KR2k0036_WYG_092-2b"/>
聖祖御製普濟堂碑記　京師廣寜門外有普濟堂焉<lb/>
門臨孔道地接神區萃萬國之梯航普兆民之樂利熈<lb/>
來壌徃之衆胥慶春臺肩摩轂擊之倫咸登夀域然而<lb/>
川塗䟦渉易興趼足之嗟風雨晦明難遂棲身之願或<lb/>
徘徊岐路最急資糧或偃蹇孱軀尤需醫藥於是都人<lb/>
尚義上户輸金託此三乘之津梁用濟四生之疾苦慈<lb/>
雲法雨資佛力以醒羣迷夕唄晨鐘贊王化以𢎞大澤<lb/>
寒得衣而饑得食羇旅如歸病有託而療有方疲癃立<lb/>
<pb n="KR2k0036_WYG_092-3a"/>
起既安全之甚衆且存沒之皆寜有司以聞深為嘉悦<lb/>
夫好義輕施乃良民之美行恤災拯患實盛世之休風<lb/>
喜見我民還敦古道咸能體朕憂民之念推朕救民之<lb/>
心剏建雖肇乎都城效法期及乎寰宇成比户可封之<lb/>
俗慰一夫不獲之懷書傳從欲於四方詩咏徧徳於百<lb/>
姓此則朕之志也爰賜之額曰膏澤囘春而為之記<lb/>
原真空寺在廣寜門外明景㤗中建正徳年圮世宗入<lb/>
繼大統羣臣迎於郊外帳殿駐於寺之西太監李某捐<lb/>
<pb n="KR2k0036_WYG_092-3b"/>
金修之大學士張治撰碑寺後有古松二其一已枯<hi>析津日記</hi>
　　<hi>臣</hi>等謹案真空寺在廣寜門外迤西五里寺中張<lb/>
　　治碑今存碑署銜尚是其為庶吉士時也外又有<lb/>
　　嘉靖四十二年工部尚書張文憲兩碑寺已圯僅<lb/>
　　存殿數楹二松俱無存矣<lb/>
原萬厯六年六月大學士張居正抵京上賜宴於真空<lb/>
寺<hi>明神宗實録</hi>
<hi>增張治真空寺碑畧之都城宣武闗西真空寺景㤗初年司禮監太監興安  所建也迢今七十餘年傾頹圮</hi>
<pb n="KR2k0036_WYG_092-4a"/>
<hi>壞正徳十六年夏四月聖天子自封藩入繼火統駐蹕於寺之西行殿百官迎覲一時從龍近臣隨侍左右御</hi>
<hi>用監太監李端分憇于住持僧舎顧殿宇僧房惻然思所以修葺之逾嵗即上嘉靖元年李公以上所賜金經</hi>
<hi>營工作凡九十餘日告完自後殿及僧房煥然一新不増其所無不减其所有是為記嘉靖元年秋八月立</hi>
<hi>原陸可教夏日出郊憇真空寺詩松古刹閒相過西郊日未曛一燈僧自定諸界鳥空聞  影禪房合烟光驛</hi>
<hi>道分更憐歸路晩馬足有殘雲空金華詩萃樹曽見先原高道素題真空寺壁詩  真  寺後雙松</hi>
<hi>皇駐蹕初三譲豈宜臨便殿百年猶共識遺墟離筵慣聼悲歌續佛火偏存浩刼餘髙坐道人無恙在願聞第</hi>
<hi>一義何如集  景元堂</hi>
原義井庵在天寜寺西十里復十里至盧溝橋義井或<lb/>
<pb n="KR2k0036_WYG_092-4b"/>
曰蜜井相傳文皇駐蹕甘其泉故名庵為中涓所修初<lb/>
剏寳閣髙入雲漢中笵丈六金身稱之<hi>長安客話</hi>
　　<hi>臣</hi>等謹案義井庵在廣寜門外迤西十里明萬厯<lb/>
　　中額曰萬佛延夀寺後有大悲閣中奉大士髙三<lb/>
　　丈六尺閣前為明神宗敇諭碑正殿前有崇禎十<lb/>
　　三年碑河南右布政使周鏘撰井在廟門外今其<lb/>
　　地名大井村<lb/>
　　又案大井村石道嚮建木牌坊一座乾隆四十年<lb/>
<pb n="KR2k0036_WYG_092-5a"/>
命改建石工恭鐫<lb/>
御書額東面曰經環同軌西面曰蕩平歸極<lb/>
<hi>増明神宗敇諭義井萬佛延夀寺碑略供朕發誠心印造大蔵經頒施在京及天下名山寺院  奉經首䕶勅</hi>
<hi>已諭其由爾住持及僧衆人等務要䖍潔供安朝夕禮誦祈無疆夀福民安國㤗天下太平俾四海八方同歸</hi>
<hi>仁慈善教焉延夀寺碑略増周鏘萬佛</hi>　<hi>昔佛住世雪山修行何意</hi>
<hi>於人世然而給孤長者金磚布地祇陀太子施樹及園大都有一代之大修行人即有一代之王公大人供奉</hi>
<hi>而侍飬之法界大師飛錫義井茅屋施茶有轉大法輪之願未竟厥施而師先圓寂先是一僧募造大士金身</hi>
<hi>高三丈六尺功垂成而僧竟不知所徃後李中貴之父繼募成造内翰孫公成奏聞神祖發帑金若干欽命義</hi>
<pb n="KR2k0036_WYG_092-5b"/>
<hi>井供奉賜額名延夀寺繼法界而受成者則無窮大師拮据之功不小一時善信指不勝屈殿宇樓閣方丈香</hi>
<hi>厨無一不偹嗣無窮大師而克勝其任者則瓊峰大師以守而兼創冬湯夏茶四時不絶恐其世逺徴亡亟圖</hi>
<hi>鐫石屬余搦管崇禎十三年孟夏立</hi>
原濕水即桑乾河至馬陘山為落馬河出山謂之清泉<lb/>
河亦曰干泉至雍奴入笥溝謂之合口<hi>隋圖經</hi>
原濕水出雁門隂館縣東北過代郡桑乾縣南又東過<lb/>
涿鹿縣北又東南出山過廣陽薊縣北<hi>水經注</hi>
原桑乾泉即溹涫水也其水潛承太原汾陽縣北燕京<lb/>
<pb n="KR2k0036_WYG_092-6a"/>
山之大池古老相傳有人乗車於池側忽遇大風飄之<lb/>
於水有人獲其輪於桑乾泉故知二水潛流通注矣桑<lb/>
乾水自源東南流右會馬邑川水東南流合濕水桑乾<lb/>
水濕水並受通稱矣<hi>同上</hi>
原盧溝河亦謂黒水河河色最濁其急如箭<hi>北轅録</hi>
　　<hi>臣</hi>等謹案盧溝河舊自宛平縣東經大興縣南至<lb/>
　　東安武清入白河即桑乾故道也元時自宛平分<lb/>
　　流為二後舊渠堙塞其南出者明永樂間改西南<lb/>
<pb n="KR2k0036_WYG_092-6b"/>
　　流嘉靖初徙固安北東入永清經霸州東北逹信<lb/>
　　安入海萬厯中徙固安西十餘里尋復徙城南泛<lb/>
　　溢固安永清之境後又徙固安北<lb/>
本朝順治十一年改流縣西與清水合南入新城至霸<lb/>
　　州城南溢為巨浸康熈三十七年<lb/>
聖祖命撫臣于成龍等疏濬起良鄉之張各莊至東安<lb/>
　　之郎城河别開一渠引河使東行由固安永清之<lb/>
　　北出栁岔口三角淀逹於西沽並築長堤捍之<lb/>
<pb n="KR2k0036_WYG_092-7a"/>
賜名永定河設分司管理雍正四年<lb/>
世宗命于郭家務開渠七十里其下流之長<graphic n="KR1927" url="https://raw.githubusercontent.com/kanripo/KR-Gaiji/master/images/KR1927.png" mimeType="image/png"/>河開濬<lb/>
　　三十餘里導河逕王慶坨東北入三角淀並築堤<lb/>
　　自栁岔口至韓家村凡三十餘里以防其衝改永<lb/>
　　定分司為道員専司修濬由是渾河下流不復南<lb/>
　　注清河沿河州縣咸受其利乾隆十六年<lb/>
皇上命移河之下口自南岸上七工秉教村流經永清<lb/>
　　霸州東安武清界至天津安光村入葉淀歸海嗣<lb/>
<pb n="KR2k0036_WYG_092-7b"/>
　　因地勢稍狭未能匀沙蓄水二十年春<lb/>
上親臨閲視指授方略開北岸之六工為下口流經永<lb/>
　　清東安至武清東沙家淀入鳯河逹天津歸海二<lb/>
　　十八年復挑濬永清東安武清舊河孫家坨恵家<lb/>
　　莊諸處於是盧溝下流益暢永慶安恬矣<lb/>
原盧溝去燕山三十五里宋敏求謂之菰蘆河即桑乾<lb/>
河也<hi>石湖集</hi>
原大定十年議決盧溝以通京師漕運上忻然曰如此<lb/>
<pb n="KR2k0036_WYG_092-8a"/>
則諸路之物可徑逹京師利孰大焉命計之當役千里<lb/>
内民夫上命免被災之地以百官從人助役已而勅宰<lb/>
臣曰山東嵗饑工役興則妨農作能無怨乎開河本欲<lb/>
利民而反取怨不可其姑罷之十一年十二月省臣奏<lb/>
復開之自金口疏導至京城北入濠而東至通州之北<lb/>
入潞水計工可八十日十二年三月上令人覆按還奏<lb/>
止可五十日上召宰臣責曰所餘三十日徒妨農費工<lb/>
卿等何為慮不及此及渠成以地勢高峻水性渾濁峻<lb/>
<pb n="KR2k0036_WYG_092-8b"/>
則奔流善崩濁則淤淖成淺不能勝舟其後上謂宰臣<lb/>
曰分盧溝為漕渠竟未見功若果能行南路諸貨皆至<lb/>
京師矣平章政事駙馬元忠曰請求識河道者按視其<lb/>
地竟不能行而罷<hi>金史河渠志</hi>
原盧溝河其源出於代地名曰小黄河以流濁故也自<lb/>
奉聖州界流入宛平縣境至都城四十里東麻谷分為<lb/>
二派<hi>元史河渠志</hi>
原明洪熙元年七月水決盧溝橋東狼窩口岸一百餘<lb/>
<pb n="KR2k0036_WYG_092-9a"/>
丈命行後軍都督府行部發軍民修築<hi>明仁宗實録</hi>
原宣徳三年六月渾河水溢衝決盧溝河堤百餘丈行<lb/>
在工部奏聞上命併力用工二月修盧溝橋凌水所決<lb/>
河口四年四月命侍郎羅汝敬徃督九年六月水決渾<lb/>
河東岸自狼窩口至小屯厰行在工部請修治從之命<lb/>
都督鄭銘董其役<hi>明宣宗實録</hi>
　　<hi>臣</hi>等謹案盧溝橋東五里地名小屯又橋北十餘<lb/>
　　里地名小屯村<lb/>
<pb n="KR2k0036_WYG_092-9b"/>
原成化七年二月撥官軍五千以少監髙通都督鮑政<lb/>
工部侍郎李顒修築盧溝橋隄岸<hi>明憲宗實録</hi>
原嘉靖四十一年八月盧溝西南隄壞命工部尚書雷<lb/>
禮徃視禮還上修築事宜謂盧溝橋東南有大河從麗<lb/>
國荘入直沽下海沙泥淤塞十餘里稍東有坌河從固<lb/>
安入直沽下海地勢稍高宜先疏濬大河令水歸故道<lb/>
然後繕築長隄其次口地理土浮水深流急人力難施<lb/>
而西岸有故隄約長八百丈宜接遺址繕築仍委幹局<lb/>
<pb n="KR2k0036_WYG_092-10a"/>
官九人分為九區并力責成又言橋東西岸甃石不堅<lb/>
當俟決隄工完之日加工繕治報可<hi>明世宗實録</hi>
原盧溝河發於太原之天池伏流至朔州馬邑從雷山<lb/>
之陽發為渾泉而為桑乾河雁門雲中諸水皆會焉過<lb/>
懐來行兩山間拘束齟齬不得肆至京城西四十里石<lb/>
徑山之東地勢平而土脈疏衝激震蕩遷徙弗常永樂<lb/>
正統間狼窩口大決為京師患屢常修築𢎞治二年發<lb/>
軍民夫治之至嘉靖三十年以後東岸隄決㡬二十處<lb/>
<pb n="KR2k0036_WYG_092-10b"/>
於是以三十五年興工次年橋工告成是河安流者數<lb/>
嵗四十一年西南又決復行修理隄岸始堅<hi>水部備考</hi>
　　<hi>臣</hi>等謹案石徑山亦名石經山又曰石景曰濕經<lb/>
　　詳見後卷許用賔碑略<lb/>
原盧溝河出太原天池伏流至朔州馬邑從雷山陽湧<lb/>
為金龍池迤邐東下曰桑乾河雁門雲中諸水皆會由<lb/>
大同古定橋抵宣府保安州過懐來行兩山間至京城<lb/>
西四十里石徑山之東地平土疏衝激遷徙不常至看<lb/>
<pb n="KR2k0036_WYG_092-11a"/>
丹口分為二一東流至通州髙麗荘入白河是為渾河<lb/>
一南流至霸州合易水又南至丁字沽入運河<hi>吳文恪集</hi>
原桑乾水發源於渾源州經保安之境則自懐來夾山<lb/>
而下至盧溝橋狼窩地方衝溢為患漫至彰義門先朝<lb/>
屢經修築為費不貲今保安境上聞有用土牛逼水成<lb/>
田者若督責有人多方招募使桑乾上流皆引水成田<lb/>
則豈惟保安之田恃以無患而懐來以下水患亦殺矣<lb/>
<hi>潞水客談</hi>
<pb n="KR2k0036_WYG_092-11b"/>
原盧溝而下舟楫時有之盧溝而上直逹宣府之保安<lb/>
州故元運道也自大同縣古定橋起至盧溝橋務里村<lb/>
止約八百餘里内可以舟行者七百二十七里驢駝般<lb/>
運者八十八里<hi>水部備考</hi>
原蘇軾詩曰北渡桑乾冰欲結心畏穹廬三尺雪南渡<lb/>
桑乾風始和氷開易水應生波盖桑乾下流為盧溝以<lb/>
其濁故呼渾河以其黒故呼盧溝燕人以黒為盧水本<lb/>
一也<hi>燕都游覧志</hi>
<pb n="KR2k0036_WYG_092-12a"/>
原嘉靖十年命工部郎中陸時雍修盧溝河以支流<lb/>
入於海三十四年命修盧溝河從栁林通雞鵝房導入<lb/>
大河四十一年命工部尚書雷禮修盧溝河先濬大河<lb/>
令坌河水歸故道從麗荘園入直沽下海凡三易治而<lb/>
世宗朝盧溝無患也<hi>明水利考</hi>
原大業七年征髙麗煬帝遣諸將于薊城南桑乾河上<lb/>
築社稷二壇帝齋于臨朔宫懷荒殿<hi>通考</hi>
　　<hi>臣</hi>等謹案隋大業間社稷二壇今無考<lb/>
<pb n="KR2k0036_WYG_092-12b"/>
原裴行方檢校幽州都督引盧溝水廣開稲田數千頃<lb/>
百姓頼以豐給<hi>册府元龜</hi>
原過盧溝河伴使云恐乗橋危以車渡極安而速濟不<lb/>
曉其法<hi>使遼録</hi>
補甲戌夏四月金主南遷留太子守中都金主行距涿<lb/>
遼軍在後至良鄉金主疑之欲奪其元給鎧馬還官遼<lb/>
軍驚遂殺主帥索琿而叛共推扎逹巴咱爾扎拉爾為<lb/>
帥而還中都福興聞變遣軍阻盧溝使勿得渡扎達等<lb/>
<pb n="KR2k0036_WYG_092-13a"/>
使其裨將貝實勒帥輕騎千人潛渡水腹背擊守橋衆<lb/>
大破之盡奪衣甲器械牧馬之近橋者<hi>聖武親征記語按索琿滿洲</hi>
<hi>姜黄色也舊作素温扎達䝉古語石也舊作斫荅巴咱爾梵語金剛也舊作巴薩爾扎拉爾䝉古語纓絡也舊</hi>
<hi>作扎剌兒貝實勒唐古特語琥珀也舊作比渉兒今俱譯改</hi>
原元太祖將兵南下中都降王檝進議田野乆荒而兵<lb/>
後無牛宜差官盧溝橋索軍回所驅牛十其一以給農<lb/>
民用其説得數千頭分給近縣民大悦復業者衆<hi>元史本傳</hi>
原延祐四年盧溝橋澤畔店琉璃河並置巡檢司<hi>元史百官</hi>
<pb n="KR2k0036_WYG_092-13b"/>
<hi>志</hi>
原至正十四年四月造過街塔於盧溝橋<hi>元史順帝紀</hi>
　　<hi>臣</hi>等謹案過街塔在西直門外迤西四十里距盧<lb/>
　　溝橋十餘里今尚存<lb/>
原天啓元年十二月御史李日宣議於都門扺良鄉界<lb/>
五十里如長店大井栁巷五里店太平堝等處每五里<lb/>
築墩堡宿兵十名遇有竊發恊力出救又盧溝橋至趙<lb/>
村十里趙村至良鄉二十里僅有盧溝橋巡檢弓兵二<lb/>
<pb n="KR2k0036_WYG_092-14a"/>
十人難以策應宜一體設備以遏亂源得㫖即行<hi>明熹宗實</hi>
<hi>録</hi>
　　<hi>臣</hi>等謹案桞巷在廣寜門迤西五里大井在廣寜<lb/>
　　門西十里五里店在盧溝橋東五里長店當即今<lb/>
　　長新店在盧溝橋西五里太平堝無考趙村𨽻良<lb/>
　　鄉縣境<lb/>
原議者謂盧溝畿輔咽喉宜設兵防守又湏築城以衛<lb/>
兵於是當橋之北規里許為斗城局制雖小而崇墉百<lb/>
<pb n="KR2k0036_WYG_092-14b"/>
雉儼若雄闗城名拱北南曰永昌北曰順治剏於崇禎<lb/>
丁丑特設叅將控制之<hi>破夢閒談</hi>
　　<hi>臣</hi>等謹案拱北城<lb/>
本朝更名拱極城復改永昌門曰威嚴屢事修葺設西<lb/>
　　路捕盗同知及巡司游擊各員弁駐守<lb/>
増拱極城内路東有觀音庵路西有興隆寺<hi>五城寺院册</hi>
　　<hi>臣</hi>等謹案拱極城觀音菴明嘉靖四十一年重修<lb/>
　　碑一無撰人姓名興隆寺<lb/>
<pb n="KR2k0036_WYG_092-15a"/>
本朝康熙六年重修有開建十方院碑吏科給事中趙<lb/>
　　之苻撰磬一明成化六年鑄鍾一上勒萬厯丁未<lb/>
　　勅賜䕶國廣慈寺字葢後人移置兹寺者而廣慈<lb/>
　　寺已廢無考矣<lb/>
原大定二十五年五月盧溝決於上陽村先是決顯通<lb/>
寨詔發中都三百里内民夫塞之至是復決朝廷恐枉<lb/>
費工物遂令且勿治二十八年五月詔盧溝河使旅徃<lb/>
來之津要令建<hi>石</hi>橋未行而世宗崩大定二十九年六<lb/>
<pb n="KR2k0036_WYG_092-15b"/>
月章宗以渉者病河流湍急詔命造舟既而更命建石<lb/>
橋明昌三年三月成勅命名曰廣利有司謂車駕之所<lb/>
經行使客商旅之要路請官建東西廊令人居之上曰<lb/>
何必然民間自應為爾左丞守貞言但恐為豪右所占<lb/>
况罔利之人多止東岸若官築則東西兩岸俱稱亦便<lb/>
於觀望也遂從之<hi>金史河渠志</hi>
　　朱彛尊原案二十五年五月世宗紀作二十六年<lb/>
補大定二十九年六月作盧溝石橋明昌三年三月癸<lb/>
<pb n="KR2k0036_WYG_092-16a"/>
未盧溝石橋成<hi>金史章宗紀</hi>
　　<hi>臣</hi>等謹案金史六月作盧溝石橋原書誤作閏月<lb/>
　　是年閏乃五月今改正<lb/>
増盧溝橋在京南三十里水源出金口即渾河水至盧<lb/>
溝波濤洶湧狂瀾叠出石齒相角上架石梁有獅子闌<lb/>
楯<hi>析津志</hi>
原𢎞治三年五月修築盧溝橋成内官監太監李興乞<lb/>
陞文思院副使潘俊等官吏部尚書王恕謂官匠營造<lb/>
<pb n="KR2k0036_WYG_092-16b"/>
乃其職分自成化初年以前修河築隄並無陞官事例<lb/>
比者營先帝山陵所役軍匠至四萬人亦未有陞職者<lb/>
此役較之山陵不及三之一顧欲妄濫陞官甚失輕重<lb/>
之序上從其言命給賞有差<hi>明孝宗實録</hi>
原盧溝橋金明昌初建正統間重修長二百餘歩左右<lb/>
石欄刻獅子數百枚情態各異<hi>長安客話</hi>
<hi>補朱存器為修内司使嘗夜行盧溝橋獲金一囊坐而待其主以付之其人請中分存器笑而遣之  元史列</hi>
<hi>傳</hi>
<pb n="KR2k0036_WYG_092-17a"/>
原盧溝河水極湍激每候水淺深置小橋以渡嵗以為<lb/>
常近年於此河兩岸造浮梁建龍祠彷彿如黎陽三山<lb/>
制度<hi>奉使行程録</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_092-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷九十二<lb/>
</p>
<p>
</p>
  </div>
</body>
</text>
</TEI>
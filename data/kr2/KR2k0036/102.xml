<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_102-1a"/>
欽定四庫全書<lb/>
欽定日下舊聞考卷一百二<lb/>
　　郊坰<hi>西十二</hi>
原從卧佛寺入山一里許有石澗澗旁仄徑緣而上為<lb/>
普福庵自普福庵上半里有五華閣山隙一小寺寺側<lb/>
有亭兩泉合流於前一出巨石下一流細石間上有蹊<lb/>
望之若窮而隠隠復有樓閣<hi>拘虚集</hi>
　　<hi>臣</hi>等謹按普福庵五華閣遺址在普覺寺之東普<lb/>
<pb n="KR2k0036_WYG_102-1b"/>
　　福庵俗呼為紅門今並廢山隙小寺及寺側之亭<lb/>
　　皆無考<lb/>
原觀音石閣而西有隆敎寺又西上圓通寺望太和庵<lb/>
前山中人指曰水盡頭泉所源也又西上廣泉廢寺北<lb/>
半里為五華寺<hi>帝京景物畧</hi>
　　<hi>臣</hi>等謹按此條所載諸寺宇皆在普覺寺之西觀<lb/>
　　音閣即觀音堂建於大盤石上閣前為方池閣左<lb/>
　　為山廟廟旁有重脩水漕碑記無撰人姓名嘉靖<lb/>
<pb n="KR2k0036_WYG_102-2a"/>
　　辛丑年立隆敎寺在觀音閣西半里許明碑二一<lb/>
　　敕諭碑成化六年立畧云山塲東至五華觀南至<lb/>
　　門頭村西至滴水巖北至冷泉穴一隆教寺重建<lb/>
　　碑大學士眉山萬安撰成化二十二年立畧云成<lb/>
　　化庚子香山之原廓舊庵作寺賜名隆敎陞右覺<lb/>
　　義本諒右講經俾主寺事寺距京城三十里許與<lb/>
　　壽安寺相望寺主濟舟禪師者精於法華楞嚴之<lb/>
　　秘為一方禪宗諒徃學其門乃即兠率寺址作<lb/>
<pb n="KR2k0036_WYG_102-2b"/>
　　庵其旁朝夕講演甚衆圓通寺太和庵廣泉寺今<lb/>
　　並廢五華寺<lb/>
本朝碑一世襲一等子加一雲騎尉張朝午撰康熈二<lb/>
　　十五年立又明碑一禮部正直郎倪讓撰嘉靖十<lb/>
　　一年立畧云都城之西壽安山之北有古刹圓殿<lb/>
　　歴久隳圯宣徳初有僧成公東洲禪師見其地逕<lb/>
　　幽僻山水環繞遂卓庵於此迄今五十餘年棟宇<lb/>
　　腐撓遂僦工營之經始於成化五年落成於乙未<lb/>
<pb n="KR2k0036_WYG_102-3a"/>
　　年水盡頭亦名水源頭詳見後條<lb/>
原玉蓮池在五華山上<hi>寰宇通志</hi>
　　<hi>臣</hi>等謹按玉蓮池疑即觀音閣前之池然不可考<lb/>
　　矣<lb/>
原廣惠寺在府西三十五里舊名五華寺正統七年改<lb/>
建<hi>明一統志</hi>
<hi>補由卧佛寺殿右側出小門西數十歩有巨石突立高可三丈鑿石為磴以上為觀音堂前臨池右有泉有橋</hi>
<hi>度橋為隆敎寺泉從寺前度泝泉行三里上嶺為五華寺下嶺復循水行再登一嶺為廣泉寺循故道下復上</hi>
<pb n="KR2k0036_WYG_102-3b"/>
<hi>得圓通庵其右為太和庵泉水源於此一方亭據其上傍泉多烏椑文杏度泉有鳥道行三里許為普濟廢寺</hi>
<hi>寺前一嶺上有小團中一石如鉢水冬夏不涸村民都取汲於此  山行雜記</hi>
　　<hi>臣</hi>等謹按普濟寺遺址尚存有㫁碑一明僧道深<lb/>
　　撰正統十一年立畧云香山鄉五華之西層巒巨<lb/>
　　壑叠嶂懸崖雙澗交流千巖毓秀可為梵刹募衆<lb/>
　　緣鳩工建造額曰普濟禪寺又建尊勝寳塔一座<lb/>
　　興工於正統八年完於丙寅之秋僧國觀為住持<lb/>
　　又寺西山徑之旁盤石側立高廣各丈餘下有沸<lb/>
<pb n="KR2k0036_WYG_102-4a"/>
　　泉深不盈尺廣尺餘當即宋彦山行雜紀所稱一<lb/>
　　石如鉢水冬夏不涸者也尊勝塔廢址在寺東高<lb/>
　　三尺餘<lb/>
<hi>原甕山西北越横嶺白鹿巖在焉有白石如幢屹立嶺上微有字畫然薄蝕不可辨矣嶺外連峯不㫁一峯</hi>
<hi>最異白鹿巖也巖高數十丈嵌空欲墮中虚可旋兩車巖左一隙如忩櫺下視深窅不知所際相傳遼時有仙</hi>
<hi>人騎白鹿徃來斯巖故名登巖頂瞷萬夀山如堅掌指有古槐一株根出兩石相夾處盤旋横繞倒挂於外大</hi>
<hi>可百圍色赤如丹砂巖角有茅舎間有西僧居之黄眉紅頰采草根和水以食語音不通見人嘻笑而已不知</hi>
<hi>何年至此棲遲是山也  大江集</hi>
<pb n="KR2k0036_WYG_102-4b"/>
　　<hi>臣</hi>等謹按甕山詳見前卷白鹿巖相傳普濟廢寺<lb/>
　　後山巔即其地云<lb/>
<hi>原水源頭兩山相夾小徑如綫亂水淙淙深入數里有石洞三旁鑿龍頭水從龍口歕出又前數十武土臺突</hi>
<hi>兀有石獸甚鉅蹲踞臺下相傳為金章宗清水院章宗有八院此其一也水分二支其一伏流地中至玉泉山</hi>
<hi>湧出餘春明夢  録</hi>
　　<hi>臣</hi>等謹按水源頭石洞及石獸今尚存土臺及龍<lb/>
　　口歕水處不可復辨矣<lb/>
<hi>補西山水源頭其西水盡頭爾雅水醮曰厬是也有無名子題隣寺壁云雙流決決鳴石根失其一棄□於此</hi>
<pb n="KR2k0036_WYG_102-5a"/>
<hi>中應從玉泉出  青鞵踏雪志</hi>
増水源頭一澗最深退谷在焉後有高嶺障之而卧佛<lb/>
寺及黑門諸刹環蔽其前岡阜迴合竹樹深蔚幽人之<lb/>
宫也<hi>天府廣記</hi>
　　<hi>臣</hi>等謹按黑門即普覺寺東之廣慧庵詳見後條<lb/>
増谷口甚狹喬木蔭之有碣曰退谷谷中小亭翼然曰<lb/>
退翁亭亭前水可流觴東上則石門巍然曰煙霞窟入<lb/>
則平臺南望萬木森森小房數楹其西三楹則為退翁<lb/>
<pb n="KR2k0036_WYG_102-5b"/>
書屋<hi>天府廣記</hi>
　　<hi>臣</hi>等謹按退翁亭及石門上𨽻書煙霞窟三字額<lb/>
　　今尚存餘蹟俱圯廢<lb/>
原隆敎寺西越澗有長嶺嶺半為金章宗看花臺臺畔<lb/>
有古松一株<hi>春明夢餘録</hi>
　　<hi>臣</hi>等謹按看花臺無考今澗西崖側有松一株未<lb/>
　　知即臺畔之松否也詳見後條<lb/>
増谷西越澗而過則長嶺横拖嶺半古松一株夭矯磅<lb/>
<pb n="KR2k0036_WYG_102-6a"/>
礴<hi>天府廣記</hi>
　　<hi>臣</hi>等謹按澗西古松與退翁亭遥峙下有盤石可<lb/>
　　坐數十人<lb/>
原出廣慧庵沿山南行得宏化寺門内白松盤槐多古<lb/>
意<hi>游業</hi>
　　<hi>臣</hi>等謹按廣慧庵遺址在普覺寺西南明碑一翰<lb/>
　　林院庶吉士清源胡尚英撰萬厯辛卯年立宏化<lb/>
　　寺今無考<lb/>
<pb n="KR2k0036_WYG_102-6b"/>
原卧佛寺西南里許為廣應寺寺有白松箕踞其下望<lb/>
見碧雲香山諸寺寺西為木蘭陀<hi>春明夢餘録</hi>
　　<hi>臣</hi>等謹按廣應寺鐵爐一明成化乙巳年造磬一<lb/>
　　正徳丁丑年造鐘一𢎞治十二年造木蘭陀有玉<lb/>
　　皇閣詳見後條<lb/>
増廣應寺之西為木蘭陀由寺前鳥徑西指過小橋三<lb/>
四徑漸峻盤旋入雲上建玉皇廟棟宇潔飾殿南别院<lb/>
有軒有室石樓搖搖踞山之顛殿北深澗懸崖水出洞<lb/>
<pb n="KR2k0036_WYG_102-7a"/>
中傍為魚池為藥欄為篁叢殿側有滿井水可手掬西<lb/>
山山頂之井廣泉寺與此為二甘冽似中冷谷中瀹茗<lb/>
取給二井<hi>天府廣記</hi>
　　<hi>臣</hi>等謹按玉皇廟明碑二一為中書舎人袁志學<lb/>
　　撰天啓元年立一為本廟住持全真龔大川勒記<lb/>
　　於井旁石崖上後有萬厯四十八年等字<lb/>
<hi>增袁志學新建玉皇廟碑畧陀都門瞻望西山葱蘢瑞氣突兀屏開迺香山鄉木蘭  之地也此山當都門乾</hi>
<hi>亥之地乾為天表亥為天門蓋上帝端拱其間主宰山河下土今建彌羅閣妥神而靈祜可知忽有乳香樹生</hi>
<pb n="KR2k0036_WYG_102-7b"/>
<hi>淸流脈脈其源不絶豈非神應而能有此異物乎</hi>
増佟峪村有闗帝廟西北里許萬華山有碧霞元君廟<lb/>
煤厰村有闗帝廟<hi>五城寺院册</hi>
　　<hi>臣</hi>等謹按佟峪村在普覺寺西南里許闗帝廟鐵<lb/>
　　爐一萬厯壬寅年造碧霞元君廟<lb/>
本朝碑一進士李枝長撰煤厰村距普覺寺三里許<lb/>
　　闗帝廟鐵鐘一有住持比丘性權等字正徳四年<lb/>
　　造磬一天啓四年造<lb/>
<pb n="KR2k0036_WYG_102-8a"/>
　　又按煤厰村西有兩城闗皆有石額東曰兠率真<lb/>
　　境西曰紺翠凌虚並有石刻聨曰日臨祗樹浮金<lb/>
　　座香散天花繞法臺循城闗而西中有夾道以通<lb/>
　　人騎又西緣山行為天寳山過街塔盤道矣夾道<lb/>
　　之南為<lb/>
静宜園其北為碧雲寺<lb/>
増天寳山有茶棚庵山神廟七聖廟<hi>五城寺院册</hi>
　　<hi>臣</hi>等謹按茶棚庵山神廟皆<lb/>
<pb n="KR2k0036_WYG_102-8b"/>
本朝雍正七年建七聖廟<lb/>
本朝重脩碑一任邑林杲撰乾隆十年立廟右為過街<lb/>
　　塔塔踞山巔下為城闗以通行旅闗上建平臺中<lb/>
　　為塔方基約高三尺許中層圓上鋭下四面佛像<lb/>
　　各一尊上層圓下銳上以白玉石為頂塔左有闗<lb/>
　　帝祠右有藥王祠<lb/>
増<lb/>
静宜園南樓門外有八旗印房<hi>旗册</hi>
<pb n="KR2k0036_WYG_102-9a"/>
　　<hi>臣</hi>等謹按八旗印房四隅皆有碉樓一座乾隆十<lb/>
　　四年建合之東四旗西四旗各營碉樓共計六十<lb/>
　　有七東四旗詳見前卷西四旗詳見後條<lb/>
増白衣觀音庵在八旗印房之西<hi>五城寺院册</hi>
　　<hi>臣</hi>等謹按白衣觀音庵<lb/>
本朝乾隆十四年建立<lb/>
原狼兒澗在香山東四里許<hi>四溟山人集</hi>
　　<hi>臣</hi>等謹按白衣觀音庵南有窪地土人指為狼兒<lb/>
<pb n="KR2k0036_WYG_102-9b"/>
　　澗舊蹟<lb/>
<hi>原謝榛狼兒澗歌穴狼兒澗車扶杖行石工斧鑿無停聲太古棲身祗巢  軒皇之後多有營漸傷元氣非今</hi>
<hi>日三代相因棟宇成石工死石工生天地不老青山平  四溟山人集</hi>
增<lb/>
静宜園西四旗健銳雲梯營房之制正黄旗在永安村<lb/>
西碉樓九座正紅旗在梵香寺東碉樓七座鑲紅旗在<lb/>
寳相寺南碉樓七座鑲藍旗在鑲紅旗南碉樓七座<hi>旗册</hi>
　　<hi>臣</hi>等謹按健銳雲梯營房東四旗之制已詳見前<lb/>
<pb n="KR2k0036_WYG_102-10a"/>
　　卷<lb/>
增演武㕔西北為實勝寺<hi>五城寺院册</hi>
　　<hi>臣</hi>等謹按實勝寺殿前恭懸<lb/>
御書額曰顯大雄力並恭立乾隆十四年<lb/>
御制實勝寺記文碑碑高丈餘方廣四面如一刻<lb/>
國書䝉古漢字梵書四體<lb/>
増<lb/>
御製實勝寺碑記　去嵗夏視師金川者久而弗告其<lb/>
<pb n="KR2k0036_WYG_102-10b"/>
功且苦酋之恃其碉也則創為以碉攻碉之說將築碉<lb/>
焉朕謂攻碉已下策今乃命攻碉者而為之築碉是所<lb/>
謂借㓂兵而資盜糧者全無策矣為之懣然因憶敬觀<lb/>
列朝實録開國之初我旗人躡雲梯肉薄而登城者不<lb/>
可屈指數以此攻碉何碉弗克今之人猶昔之人也則<lb/>
命於西山之麓設為石碉也者而簡佽飛之士以習之<lb/>
朱逾月得精其技者二千人更命大學士忠勇公傅恒<lb/>
為經畧統之以行且厚集諸路之師期必濟厥事賴<lb/>
<pb n="KR2k0036_WYG_102-11a"/>
天之祐大功以成此固經畧智勇克兼用揚我武酋長<lb/>
畏威懐徳厥角請命是以敵愾以往者率中道而歸竊<lb/>
恨未施其長技有餘怒焉記不云乎反本脩古不忘其<lb/>
初雲梯之習猶是志也而即以成功則是地者豈非綏<lb/>
靖之先聲繼武之昭度哉因命擇向庀材建寺於碉之<lb/>
側名之曰實勝夫已習之藝不可廢已奏之績不可忘<lb/>
於是合成功之旅立為健銳雲梯營並於寺之左右建<lb/>
屋居之間亦依山為碉以肖刮耳勒歪之境昔我<lb/>
<pb n="KR2k0036_WYG_102-11b"/>
太宗皇帝嘗以偏師破明十三萬衆於松山杏山之間<lb/>
歸而建實勝寺於盛京以紀其烈夫金川蕞爾窮番豈<lb/>
明師比然畧昆明而穿池勝喬如而名子其志不忘一<lb/>
也漢書訓碉作雕碉為石室而雕則若雕鶚之棲雲者<lb/>
皆非是蓋西南夷語彼中呼樓居其音為碉云爾乾隆<lb/>
十有四年嵗在己巳夏五月之吉<lb/>
増<lb/>
御製實勝寺後記　嵗在己巳建實勝寺於西山之下<lb/>
<pb n="KR2k0036_WYG_102-12a"/>
其緣起已見前記不復綴今賴<lb/>
昊天垂佑<lb/>
宗社篤祜平凖噶爾回部拓地伊犁喀什噶爾葉爾羌<lb/>
一帶二萬餘里其外羈縻附屬如哈薩克布魯特安集<lb/>
延㧞達克山等部不與焉凡乘機决計信賞必罰奉<lb/>
天討罪藉衆集事諸大端具見太學之碑開惑之論西<lb/>
師之詩亦不複綴兹記者寺左近健銳雲梯營實居之<lb/>
營之兵是役効力為尤多故不可不旌其前勞以勸夫<lb/>
<pb n="KR2k0036_WYG_102-12b"/>
後進先是呼爾璊霍斯庫魯克之戰我師以少敵衆而<lb/>
賊據險伺隙故凡行陳叅伍彌縫之際畧覺旗靡鼓餒<lb/>
處得健銳兵數十立其間則屹如堅城整而復進遂乃<lb/>
斬將搴旗用成殊績蓋索倫兵馬射雖精以之馳突乘<lb/>
勝破陣無不如志而知方守節終不如我滿洲世僕其<lb/>
心定其氣盛夫人出萬死一生為國宣力而為之君者<lb/>
事成而忽若忘獨何心哉朕豈為之哉自己巳設此營<lb/>
而辛巳即收其效不啻樹樹十年之得報是潛移黙運<lb/>
<pb n="KR2k0036_WYG_102-13a"/>
有若<lb/>
天授予亦有所不知其然而然者而敬繩<lb/>
祖武丕揚國烈瞿瞿惴惴惟盛滿之是懼猶初志也是<lb/>
用重勒碑記之且肖喀喇烏蘇襲迫之状築堡其側嵗<lb/>
時幸香山閱健銳兵用寓尹鐸晉陽之意不亦可乎乾<lb/>
隆辛巳孟夏月之吉<lb/>
増乾隆二十六年<lb/>
御製實勝寺八韻　金川昔奏績實勝葺祗園事蹟紀<lb/>
<pb n="KR2k0036_WYG_102-13b"/>
穹碣營規繕列屯<hi>己巳金川功成因就西山舊寺葺新之名曰實勝簡凱旋之旅設健銳營</hi>
<hi>發帑建屋以居之勤加訓練兹西師之役得其力居多</hi>即今平厄魯更順定花門<lb/>
允藉鷹揚勇敢忘<lb/>
鴻佑恩造功慶維兆嬉武戒猶存佛力恃奚可人為勉<lb/>
應<hi>去聲</hi>敦聊因觀衆技便以識衷言怵惕外寜候范文有<lb/>
至論<lb/>
　　<hi>臣</hi>等謹按實勝寺<lb/>
御製詩恭值<lb/>
<pb n="KR2k0036_WYG_102-14a"/>
大勲懋集若<lb/>
平定凖噶爾回部及<lb/>
平定兩金川<lb/>
垂示篇詠昭揭大端者今並恭錄卷内餘不備錄<lb/>
增乾隆三十八年<lb/>
御製過南嶺閱武兼遊實勝寳諦諸寺即事成什　健<lb/>
銳建是營乃自己巳始其時定金川名實勝緣此畏而<lb/>
赦盡勦將謂革心矣十年即漸猖蠶食鄰弗止然猶俾<lb/>
<pb n="KR2k0036_WYG_102-14b"/>
安撫屢撫屢背詭<hi>前此征勦金川大兵壓境沙羅奔郎卡窮蹙乞降冀其誠心湔革遂允所</hi>
<hi>請赦弗加誅甫及十年即與鄰封土司搆釁攘奪相尋屢經督提撫諭而止郎卡死其子索諾木兄弟竟敢背</hi>
<hi>恩肆逆且有蠶食諸番侵及維州橋之意而小金川逆豎僧格桑與之狼狽為奸鴟張自恣初皆未之知也庚</hi>
<hi>寅夏僧格桑與鄂克什脩怨稱兵阿爾泰董天弼親往誡諭奏言逆酋已遵敎退回朕以番蠻互相仇殺既知</hi>
<hi>悔罪息爭姑且釋而不問孰意阿爾泰等竟以鄂克什之地㫁歸僧格桑希圖遷就完事匿不上聞益為逆酋</hi>
<hi>所輕視不數月索諾木遂侵殺革布什咱僧格桑復攻圍鄂克什並敢築碉抗拒逆跡益彰勢難中止辛卯冬</hi>
<hi>始興問罪之師二酋如此黨惡跳梁非併力剪滅必貽後患因悔始之曲原赦罪繼之不欲加兵皆未免失之</hi>
<hi>姑息今不得不為除惡務盡之舉矣</hi>尾大不可掉問罪師無已儧拉雖蕩<lb/>
<pb n="KR2k0036_WYG_102-15a"/>
平<hi>小金川番語謂之儧拉去年冬攻破美諾平定其地僧格桑竄入金川擒其父澤旺解京</hi>促浸境<lb/>
今抵<hi>促浸番語謂金川也今温福由功噶爾拉移兵昔嶺阿桂抵當噶拉豐昇額至日旁山梁並扼金川</hi>
<hi>險要連次破碉殺賊即日可望罙入</hi>徒以春雪多兼之險可恃武雖閱於<lb/>
斯功願成以邇實勝豈徒然寳諦力並企正法如日照<lb/>
么䯢技徒爾<hi>番地春雪本多蓋山高氣寒所致即今已交夏令日色暄暖自漸雪霽氷銷易於得</hi>
<hi>進賊雖有險亦不足恃藉曰賊能為札達祈雪彼邪不勝正技將安施耶</hi>趂暇縱遊兹馳念<lb/>
惟厪彼<lb/>
増乾隆四十三年<lb/>
<pb n="KR2k0036_WYG_102-15b"/>
御製過南嶺閲武禮寳相實勝諸寺疊癸巳舊作韻<lb/>
重問罪金川有征辛卯始丙申遂蕩定數典實於此<hi>自己</hi>
<hi>巳年初定金川立健鋭營建實勝寺於此及辛卯嵗重征金川至丙申年蕩定曩時訓練精鋭果能出力用奏</hi>
<hi>膚功而寺亦名與實稱今來瞻禮益深追溯之思云</hi>而此未識詠則過數年矣<lb/>
清明舉上<lb/>
陵迴塗香山止<hi>癸巳年駐蹕香山閱武兼歴諸寺作詩識事維時正在用兵今告功已及三年</hi>
<hi>展禮賡前山陵迴塗至此用    韻以紀成勞</hi>餘暇過南嶺松蒼復石詭曰武<lb/>
不可忘曰<lb/>
<pb n="KR2k0036_WYG_102-16a"/>
思曷能已寳相肖五臺曾以祝<lb/>
釐抵<hi>曽於辛巳年恭奉寺寳聖母展禮五臺敬祝瞻企慈釐兹香山寳相    肖五臺殊相寺規制</hi>
<hi>之餘益深依慕耳</hi>本擬藉其佑孰謂捐予恃嵗月不少延雲山<lb/>
别甫邇回首望西南景仰徒成企一心實茫茫五字空<lb/>
爾爾粘壁賡前韻誰問斯和彼<lb/>
増乾隆十五年<lb/>
御製番築碉詩　番築碉築碉不在桃闗之外乃在實<lb/>
勝寺側西山椒狼卡稽顙歸王化網開三面仁恩昭叔<lb/>
<pb n="KR2k0036_WYG_102-16b"/>
孫名子不忘我佽飛早已旋星軺俘來醜虜習故業卭<lb/>
籠令築㧞地高昔也禦我䕶其命今也歸我効其勞番<lb/>
築碉不惟効勞爾乃忘其勞魋結環耳面顤䫜嗜酒喜<lb/>
肉甘羶臊但得酒肉一醉飽渾忘巴朗卡撒其故巢其<lb/>
婦工作勝丈夫粉不能白尫且么不藉繩墨與規矩能<lb/>
為百尺森岧嶤番築碉侏離番語為番謠揚聲強半不<lb/>
可曉大都慕義懐恩膏亦不為汝慕義懐恩膏我自兩<lb/>
階文徳舞戚旄偶肖汝製役汝曹賚汝金錢為錦袍<lb/>
<pb n="KR2k0036_WYG_102-17a"/>
原表忠寺門左右各二松一石俱竒古<hi>燕山紀遊</hi>
增表忠寺俗名鮑家寺<hi>青箱堂集</hi>
　　<hi>臣</hi>等謹按表忠寺亦稱鮑家寺今改建實勝寺<lb/>
原循香山之左歴滕公寺至鮑家寺寺有古松十株陰<lb/>
覆石墀濃翠可愛<hi>長安可遊記</hi>
　　朱彛尊原按土人所稱鮑家寺即延壽庵也<lb/>
　　<hi>臣</hi>等謹按滕公寺址在今長齡寺稍西僅餘白松<lb/>
　　四株長齡寺即延壽庵舊址東去里許始為鮑家<lb/>
<pb n="KR2k0036_WYG_102-17b"/>
　　寺地今改建實勝寺朱彛尊誤合為一耳長齡寺<lb/>
　　詳見後卷<lb/>
原鮑家寺兩掖石樓屹立青槐百株交蔽脩衢殿植果<lb/>
松四株枝葉婆婆覆陰無隙地寺下又有滕公寺石垣<lb/>
周遭若一縣郭其中飛樓相望清渠激户雜花滿楹<hi>珂雪</hi>
<hi>齋集</hi>
<hi>原朱國祚夜宿鮑家寺詩雨青豆房低結搆牢長松静夜卷秋濤分明一枕谿亭  睡起不知山月高  介石</hi>
<hi>齋集</hi>
<pb n="KR2k0036_WYG_102-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_102-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷一百二<lb/>
</p>
<p>
</p>
  </div>
</body>
</text>
</TEI>
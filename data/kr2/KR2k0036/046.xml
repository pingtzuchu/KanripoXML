<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_046-1a"/>
欽定四庫全書<lb/>
欽定日下舊聞考卷四十六<lb/>
　　城市<hi>内城東城二</hi>
原蘓州衚衕有苦井𢎞治間正月朔日晨有術士汲其<lb/>
水往甜井中易水而來向井詋詛而下之此井遂變為<lb/>
甜水<hi>七修𩔖稿</hi>
　　<hi>臣</hi>等謹按井在蘇州衚衕内麻線衚衕三元庵前<lb/>
　　居民至今資以汲飲<lb/>
<pb n="KR2k0036_WYG_046-1b"/>
増大石橋在崇文門内東南又東有泡子河橋<hi>畿輔通志</hi>
　　<hi>臣</hi>等謹按張爵坊巷衚衕集泡作河即泡子河<lb/>
原泡子河在崇文門之東城角前有長溪後有廣淀髙<lb/>
堞環其東天臺峙其北兩岸多髙槐埀栁空水澄鮮林<lb/>
木明秀不獨秋冬之際難為懐也北有吕公祠以乞夢<lb/>
有騐嵗大比諸士子爭往焉河上諸招提苦無廣大者<lb/>
水濵之頺園廢圃多置不葺城内自徳勝河外惟此二<lb/>
三里間無車塵市囂惜命駕者少耳<hi>燕都游覽志</hi>
<pb n="KR2k0036_WYG_046-2a"/>
　　<hi>臣</hi>等謹按泡子河在今崇文門東城角觀象臺前<lb/>
　　河身尚存經吕公祠南石橋出南水門入通惠河<lb/>
　　與燕都游覽志所記合<lb/>
原泡子河南岸有方家園張家園房家園北岸有張家<lb/>
園傅家東西園中吕公堂西楊氏泌園東玉皇閣北去<lb/>
貢院里許<hi>帝京景物畧</hi>
　　<hi>臣</hi>等謹按帝京景物畧方家園諸處即燕都游覽<lb/>
　　志所謂頺園廢圃者也當時已然今更無可考矣<lb/>
<pb n="KR2k0036_WYG_046-2b"/>
　　吕公堂即永安宫在泡子河東<lb/>
<hi>補髙工部道素初名斗光萬厯丙辰公車入都乞夢于泡子河吕公堂夢黄冠告之曰君與髙斗光同年答曰</hi>
<hi>是吾名也黄冠曰君乃是髙道素□而異之遂更名後三年乙未榜發中第三十六名其同榜第九十名為髙</hi>
<hi>斗光山東嘉祥人也  閭史掇遺</hi>
<hi>補顧秉謙吕公祠碑記畧錦都城之巽方有純陽吕公祠建于成化初年嘉靖中  衣千户陸君檜擴新之萬</hi>
<hi>厯壬子上允全真之請葺祠甲寅士竣勅賜䕶國永安宫  五城寺院冊</hi>
<hi>増葛一龍秋夜同武仲宿吕公堂詩月革木自烟翳居㕓半水周帝城偏一角仙路入髙秋  曬地霜起風翻</hi>
<hi>天漢流如期同襆被□極夢難游  帝京景物畧</hi>
<pb n="KR2k0036_WYG_046-3a"/>
　　<hi>臣</hi>等謹按吕公祠南有太清宫即帝京景物畧所稱<lb/>
　　玉皇閣也眀萬厯時建有國子監司業顧起元碑<lb/>
<hi>増顧起元太清宫碑記恵京師之㢲隅惟水瀦焉是曰泡子河即元人所開通  河也河東滙地殊爽塏蒲栁</hi>
<hi>宛然沙鷗水燕翔泳以嬉纎鱗瀺灂藻荇間過之者若滌囂紛而游溟涬矣舊有天仙祠一區僅庇風雨為鴻</hi>
<hi>臚丞梁君所創萬厯二十有一年錬師劉君静祝結静于此覩其卑隘拓而大之已而徹于天聴皇上特出帑</hi>
<hi>金俾塑福禄壽三星聖像又建鉢堂石觀音為祝釐贍衆之所更其額曰太清宫搆創既成錬師請余為記</hi>
<hi>五城寺院册</hi>
増慈雲寺在泡子河西岸明萬厯六年建<lb/>
<pb n="KR2k0036_WYG_046-3b"/>
本朝順治十年修今俗稱為十方院<hi>同上</hi>
原于少保祠額曰忠節在崇文門内東裱背巷公故賜<lb/>
宅也祠三楹中塑公像嵗春秋遣太常寺官致祭公被<lb/>
刑于天順元年復官于成化二年賜諡肅愍在𢎞治二<lb/>
年改諡忠肅在萬厯十八年<hi>春明夢餘錄</hi>
<hi>増崇文門内東半里有祠曰忠節明時以祠少保兵部尚書于公謙公當正統己巳之變首定景帝繼統之䇿</hi>
<hi>宗社不墟其功大矣英宗復辟徐有貞石亨曹吉祥輩以奪門為功有貞因謂上曰不殺于謙今日之事無名</hi>
<hi>公遂被害時天順元年也成化二年始復官又二十三載賜諡肅愍為𢎞治二年又一百一載改諡忠肅為萬</hi>
<pb n="KR2k0036_WYG_046-4a"/>
<hi>厯十八年葢百有三十三載而後論定祠三楹中塑公像春秋太常致祭初英宗雖殺公繼而羣奸敗已知公</hi>
<hi>寃憲宗曰先帝已知其枉朕心實愍其忠及神宗時將改公諡大司馬王一諤夢公來誦一詩中有空山血淚</hi>
<hi>憑誰訴萬里忠魂獨自歸之句㑹浙撫傳孟春疏請改諡始改忠肅  大興縣志</hi>
　　<hi>臣</hi>等謹按明史于謙本傳載謙自奉儉約所居僅<lb/>
　　蔽風雨帝賜第西華門固辭春明夢餘錄云祠在<lb/>
　　崇文門内其非西華賜第可知今祠亦廢考裱背<lb/>
　　衚衕内有福徳祠地甚狹相傳即其舊址又于謙<lb/>
　　賜諡帝紀及本傳俱係𢎞治二年十二月春明夢<lb/>
<pb n="KR2k0036_WYG_046-4b"/>
　　餘録大興縣志並作三年誤也今改正<lb/>
原至元十六年建司天臺于大都儀象圭表皆銅為之<lb/>
<hi>元史天文志</hi>
原觀象臺在城東南隅臺上有渾天儀鑄銅為噐四柱<lb/>
以銅龍架而懸之又有簡儀狀相似而省十之七止周<lb/>
圍數道而已玉衡亦以銅為之如尺而首尾皆曲有二<lb/>
孔對孔直闚以候中星又有銅毬左右轉旋以象天體<lb/>
以方函盛之函四周作二十八宿真形南靣有正統御<lb/>
<pb n="KR2k0036_WYG_046-5a"/>
製銘臺下小石有量天尺鑄銅人捧尺北面室穴其頂<lb/>
以候日中測景之長短中為紫㣲殿殿傍有銅壺滴漏<lb/>
其簡儀乃耶律楚材製<hi>春明夢餘録</hi>
　　<hi>臣</hi>等謹按紫㣲殿今存殿内扁曰觀象授時聫曰<lb/>
　　敬協天行所無逸順敷星好勅時幾皆<lb/>
皇上御書簡儀仰儀及諸儀表並元郭守敬所製史載<lb/>
　　甚明春明夢餘錄以為耶律楚材誤矣殿東小室<lb/>
　　曰壺房即浮漏堂内有銅人一銅壺五日日天<lb/>
<pb n="KR2k0036_WYG_046-5b"/>
　　壺夜天壺平水壺萬水壺分水壺日月交食<lb/>
　　前三日調壺置銅人於萬水壺上南面抱箭箭<lb/>
　　又名量天尺長三尺一寸鐫晝夜時刻上起午<lb/>
　　正下盡午初壺中安箭舟如銅鼔形水長舟<lb/>
　　浮則箭上出水盈箭盡則洩於池箭上時<lb/>
　　刻與赤道符晝夜一周再注水亦如之雖<lb/>
　　隂雨時刻無差是銅人為調壺用並不占日晷<lb/>
　　短長東廂五間為測量所别有室三楹為晷<lb/>
<pb n="KR2k0036_WYG_046-6a"/>
　　影堂南北平置銅圭於石臺長一丈六尺二寸<lb/>
　　濶二尺七寸周以水渠南端置銅表高八尺<lb/>
　　上設横梁用影符以取中景<lb/>
本朝加表二尺上施銅葉中穿圓孔徑二分午正景<lb/>
　　自孔透圭面成橢形南為上景北為下景中為<lb/>
　　中景<lb/>
京師夏至景二尺九寸四分八厘冬至一丈九尺九寸<lb/>
　　四分以次盈縮北端設圭髙三尺五寸冬至上<lb/>
<pb n="KR2k0036_WYG_046-6b"/>
　　立圭二尺七寸四厘並無銅人春明夢餘錄謂銅<lb/>
　　人捧箭以候日中盖以銅漏與日表混而為一耳<lb/>
原太史郭公守敬言厯之本在于測騐而測騐之器莫<lb/>
先儀表今司天渾儀宋皇祐中汴京所造不與此處天<lb/>
度相符比量南北二極約差四度表石年深亦復欹側<lb/>
乃盡考其失而移置之既又别圖爽塏以木為重栅創<lb/>
作簡儀髙表用相比覆又以為天樞附極而動昔人嘗<lb/>
展管望之未得其的作候極儀極辰既位天體斯正作<lb/>
<pb n="KR2k0036_WYG_046-7a"/>
渾天象象雖形似無適所用作玲瓏儀以表之矩方測<lb/>
天之正圓莫若以圓求圓作仰儀古有經緯結而不動<lb/>
公則易之作立運儀日有中道月有九行公則一之作<lb/>
證理儀表髙景虚罔象非真作景符月雖有明察景則<lb/>
難作闚几厯法之騐在于交㑹作日食月食儀天有赤<lb/>
道輪以當之兩極低昂標以指之作星晷定時儀以上<lb/>
凡十三等又作正方案丸表懸正儀座正儀九儀凡四<lb/>
等為四方行測者所用又作仰規覆矩圖異方渾葢圖<lb/>
<pb n="KR2k0036_WYG_046-7b"/>
日出入永短圖凡五等與上諸儀互相參考<hi>元名臣事畧</hi>
原舊儀既多蔽礙且距齒但有度刻而無細分以管望<lb/>
星漸外則所見漸展尤難取的郭公所謂儀但用天常<lb/>
赤道四游三環三距設四游于赤道之上與相套在内<lb/>
同附直距于四游之外與䨇環兩間同結線距端凡測<lb/>
日月星則以兩線相望劈取其正中所當之刻之度之<lb/>
分之杪之數舊表八尺謂夏至之景尺有五寸千里而<lb/>
差一寸唐一行已嘗駁議公所為表五倍其舊懸施横<lb/>
<pb n="KR2k0036_WYG_046-8a"/>
梁毎至日中以符竅夾測横梁之景折取中數與舊表<lb/>
殊<hi>元文𩔖</hi>
増仰儀之制以銅為之形若釡置於甎臺上内畫周天<lb/>
度脣列十二辰位蓋俯視騐天者也<hi>元史天文志</hi>
原元立簡儀為圓室一間平置地盤二十四位于其下<lb/>
屋背中間開一圓竅以漏日景可以不出户而知天運<lb/>
前代立八尺之表以量日景故表短而晷景短尺寸易<lb/>
以差元立四丈之表于二丈折中開竅以量日景故表<lb/>
<pb n="KR2k0036_WYG_046-8b"/>
長而晷景長尺寸縱有毫杪之差則少矣玲瓏儀鏤星<lb/>
象於其體就腹中仰以觀之此出色目人之制也<hi>草木子</hi>
<hi>原姚燧簡儀銘黄舊儀昆侖六合包外經緯縦横天常□帯三辰内循  赤道交其中四游頫仰鈞簫凡今改</hi>
<hi>為皆析而異繇能疏明無窒于視四游兩軸二極是當南軸攸㳫下乃天常維此欹傾取軸榘應□以百刻及</hi>
<hi>時初正赤道上載周列經星三百六十五度竒□地平安加立運所履□勒于隅若十二子五環三旋四衡挈</hi>
<hi>□兩綴□距隨捩留遷欲知出地究兹立運去極幾何即游是問赤道重衡四弦□張上結北軸移景相望測</hi>
<hi>日用一推星兼二定距入宿兩候齊視巍巍其髙莫莫其遥蕩蕩其大赫赫其昭步仞之間肆所賾考明乎制</hi>
<hi>器運掌有道法簡而中用宻不窮歴校古陳未與□功猗歟皇元發帝之藴畀厥羲和萬世其訓  牧菴集</hi>
<pb n="KR2k0036_WYG_046-9a"/>
<hi>原又仰儀銘廣不可形體莫天大也無競惟人仰釡載也六尺為深  自倍也兼深廣倍絜釡兑也振溉不洩</hi>
<hi>繚以澮也正位辨方曰子卦也横縮度中平斜再也斜起南極平釡鐓也小大必周入地畫也始周浸斷浸極</hi>
<hi>外也極入地深四十太也北九十一赤道齘也列刻五十六時配也衡竿加卦㢲坤内也以負縮竿子午對也</hi>
<hi>末旋機杖窽納芥也上下懸直與鐓會也視目漏光何度在也暘谷朝賓夕餞昧也寒暑發歛騐進退也薄蝕</hi>
<hi>終起鑒生殺也以避赫曦奪目害也南北之偏亦可㮣也極淺十七林邑界也深五十二鐵勒塞也淺赤道髙</hi>
<hi>人所載也夏永冬短猶少差也深故赤平冬□晦也夏則不沒永短最也二天之書曰渾蓋也一儀即揆何不</hi>
<hi>悖也以指為告無煩喙也□資以明疑者沛也智者是之膠者恠也過者巧厯不億輩也非讓不為思不逮也</hi>
<hi>将窺天朕造物愛也其有俟然昭聖代也泰山礪兮河如帶也黄金不磨悠久頼也鬼神禁呵庶勿壊也同上</hi>
<pb n="KR2k0036_WYG_046-9b"/>
　　<hi>臣</hi>等謹按梅文鼎云仰儀銘與史多異同而異者<lb/>
　　較勝豈牧菴作銘後復有定本耶今以元史天文<lb/>
　　志考之不可形體史作不可體形振溉不洩繚以<lb/>
　　澮也史作環鑿為沼準以溉也子午對也史作本<lb/>
　　午對也末旋機杖史作首旋機板視日漏光史作<lb/>
　　視日透光深五十二鐵勒塞也二句史錯簡于猶<lb/>
　　少差也句下淺赤道髙史作黄道夏髙深故赤平<lb/>
　　史作黄道浸平二天之書曰渾葢也一儀即揆何<lb/>
<pb n="KR2k0036_WYG_046-10a"/>
　　不悖也史作安渾宣夜昕穹葢也六天之書言殊<lb/>
　　話也一儀一揆孰善悖也過者巧厯史作古今巧<lb/>
　　厯其有俟然史作其有俊明㤗山礪兮史作泰山<lb/>
　　礪乎庶勿壞也史作勿銘壊也即如振溉不洩繚<lb/>
　　以繪也乃言釡口周圍為水渠環繞注水取平也<lb/>
　　若云環鑿為沼準以溉也其言疎矣末旋機杖窽<lb/>
　　納芥也乃言直竿必圓取其可以旋轉而竿末則<lb/>
　　方其形𩔖板板之心為圓窽甚小僅可容芥子也<lb/>
<pb n="KR2k0036_WYG_046-10b"/>
　　今云機板義自相通而首旋則非㫖矣極淺十七<lb/>
　　林邑界也深五十二鐵勒塞也乃地偏於南如林<lb/>
　　邑在交趾之南故見北極之髙十七度而南極之<lb/>
　　入地亦十七度為最淺地偏於北如鐵勒在朔漠<lb/>
　　之北故見北極之髙至五十餘度而南極之入地<lb/>
　　亦五十餘度為最深然則二句當相對言而不當<lb/>
　　錯簡於後矣凡此諸説其同異處並集長於史故<lb/>
　　當据以為定本而并可以証天文志之缺焉<lb/>
<pb n="KR2k0036_WYG_046-11a"/>
<hi>原楊桓渾象銘考於昭聖皇德惟天希密察乾坤動符化機乃命太史  順求違制器象天具體而㣲度數碁</hi>
<hi>布星次珠輝進分黄赤擬議圓規兩極低昻中主璇璣匱方象地極樞以維地本天函術取外圍反而觀之其</hi>
<hi>趣同歸體雖至約用足明大象設目前人居天外觀天之𠂻合象之背日月交錯五行進退造化無窮不出户</hi>
<hi>内始終參求簡儀是配於昭聖皇夙夜睿思先天天合後天奉時先後惟天聖皇無為  元文𩔖</hi>
<hi>原□玲瓏儀銘環天體□穹三辰在中星雖紀度天實無窮天度之數  周三百六十五度四分度一因星而</hi>
<hi>步推日而得月次十二往來盈虧五星參差進退有期判為寒暑分為四時太史□天咸用周知制諸法象各</hi>
<hi>有攸施萃于用者玲瓏其儀十萬餘日經緯均布與天同體協規應□徧體虚明中外宣露元象森羅莫計其</hi>
<hi>數宿離有次去極有度人由中闚目即而喻先哲實繁兹制猶未逮我皇元其作始備實因于理匪鑿于智於</hi>
<pb n="KR2k0036_WYG_046-11b"/>
<hi>萬斯年寳之無墜  同上</hi>
<hi>原又髙表銘民聖人修政唯農是本農之所見時則為凖過與不及  安究之動措由中聖人授之時在于天</hi>
<hi>術何以得制器求之乃見天則日月周運閏餘嵗成盈虚消息在表斯徴分至既辨氣序乃會朔晦一定弦望</hi>
<hi>由對爰演斯厯用詔民時百工允治庶績用熙表中以正圭平以直不言而喻與時偕極天徳芒芒參以明焉</hi>
<hi>民生皥皥振以興焉惟昔八尺景促分密為用雖可毎艱辨析聖皇御極百度維新乃五其昔其用益神表髙</hi>
<hi>之法先哲匪憚其顛景虚取的是患表梁上陳景符下依符竅得梁景辰精㣲揆月有方闚几是暎几限容光</hi>
<hi>圭表交應器術之密推步之精歴古于今斯畢其能上天之載無聲無臭聖王儀刑在其左右仁民育物以對</hi>
<hi>天祐眉夀萬年寳兹悠久  同上</hi>
<pb n="KR2k0036_WYG_046-12a"/>
<hi>原呉師道九月二十三日城外記遊作日杪秋暇□休弦歌五門城外觀新河斗門決水已數  淺沙漫漫無</hi>
<hi>餘波縱横䟽鑿引别派監官督役猶揮訶循堤側足懼疏惡驚見崩拆當盤渦故橋舊市不復識祗有積土高</hi>
<hi>坡陀城南靡靡度阡陌踈栁掩暎連枯荷清臺突兀出天半金光耀日如新磨璣衡遺製此其的衆環倚植森</hi>
<hi>交柯細書深刻皇祐字觀者歎息争摩挲司天貴重幸不毁回首荆棘悲銅駝長春宫苑最宏麗飛樓湧殿凌</hi>
<hi>層坡喬松夭矯百嵗物復有偃葢低婆娑平生數聞百一帖樂石壁置周簷阿金源中葉盛文物玉堂學士鏘</hi>
<hi>鳴呵旁搜紙墨作藻飾欲與唐晉争嵯峨至今摹□傳好事道士却換人間鵞仙杯珍襲巨桃核御畫雲鶴題</hi>
<hi>宣和不知何處有此木偶而結實良非他瑶池漢殿語茫昧遂使世俗猶傳訛尋幽訪古意未已起視落日歸</hi>
<hi>禽多却趨林亭憇清絶盆菊采采黄金窠蟹螯斫雪新醖碧對此不樂將如何景華酒壚萬歌舞錦韉翠䄂迎</hi>
<pb n="KR2k0036_WYG_046-12b"/>
<hi>嬌娥儒冠已受俗子笑况復衰容雙髩皤下惟閉閣來跡少骯髒不肯侯門過清游良友幸追逐未忍返棹尋</hi>
<hi>魚簔今朝不飲心已醉笑看坐客朱顔酡鳳城半掩歸路暝爭道撃轂如飛梭九衢冥濛漲塵霧漸見燈火稀</hi>
<hi>星羅作詩冩實不可緩馬上已復成㣲哦  吳禮部集</hi>
<hi>補掲傒斯銅儀詩望法象坤儀重來從汴水遷飛龍纒四極黄道界中天  絶秋毫末循環太古前荒臺明月</hi>
<hi>夜應有淚潺湲  秋宜集</hi>
　　朱彞尊原按元之都城在東北白馬廟柴市瓊華<lb/>
　　島皆在南城今之觀象臺則在南城之外讀吳正<lb/>
　　傳城外紀逰作可信<lb/>
<pb n="KR2k0036_WYG_046-13a"/>
　　<hi>臣</hi>等謹按元都城偏于東北今鍾鼓樓地為元之<lb/>
　　中心閣徳勝門外土城闗舊址猶存葢當時觀象<lb/>
　　臺尚未築入城内故吴正傳紀遊詩謂為南城外<lb/>
　　耳<lb/>
補宋真宗時司天冬官正韓顯符造銅候儀本李淳風<lb/>
遺法嗣後沈括蘇頌等造儀象浮漏亦臻奇巧自靖康<lb/>
之亂儀象之器盡歸于金元都燕其初襲用金舊而規<lb/>
環不協難復施行太史令郭守敬盡考其失創作諸儀<lb/>
<pb n="KR2k0036_WYG_046-13b"/>
從古儀象測騐之精無能出其右者至今簡儀仰儀圭<lb/>
表影符等器在觀象臺<hi>古今律厯考</hi>
増至元十七年新厯告成守敬與太史諸公同上奏曰<lb/>
臣等竊聞帝王之事莫重于厯自黄帝迎日推䇿帝堯<lb/>
以閏月定四時成歳舜在旋璣玉衡以齊七政爰及三<lb/>
代厯無定法周秦之間閏餘乖次西漢造三統厯百三<lb/>
十年而後是非始定東漢造四分厯七十餘年而儀式<lb/>
方備又百二十一年劉洪造乾象厯始悟月行有遲疾<lb/>
<pb n="KR2k0036_WYG_046-14a"/>
又百八十五姜岌造三紀甲子厯何承天造元嘉厯始<lb/>
悟以朔望及弦皆定大小餘又六十五年祖冲之造大<lb/>
明厯始悟太陽有嵗差之數極星去不動處一度餘又<lb/>
五十二年張子信始悟日月交道有表裏五星有遲速<lb/>
留逆又三十三年劉焯造皇極厯始悟日行有盈縮又<lb/>
三十五年傅仁均造戊寅元厯頗采舊儀始用定朔又<lb/>
四十六年李淳風造麟徳厯以古厯章蔀元首分度不<lb/>
齊始為總法用進朔以避晦晨月見又六十三年僧一<lb/>
<pb n="KR2k0036_WYG_046-14b"/>
行造大衍厯始以朔有四大三小定九服交食之異又<lb/>
九十四年徐昂造宣明厯始悟日食有氣刻時三差又<lb/>
二百三十六年姚舜輔造紀元厯始悟食甚泛餘差數<lb/>
以上計千一百八十二年厯經七十改其創法者十有<lb/>
三家自是又百七十四年欽惟聖朝統一六合肇造區<lb/>
夏專命臣等改治新厯臣等同創造簡儀髙表憑其測<lb/>
到實數所考正者凡七事一曰冬至自丙子年立冬後<lb/>
依毎日測到晷影逐日取對冬至前後日差同者為準<lb/>
<pb n="KR2k0036_WYG_046-15a"/>
得丁丑年冬至在戊戌日夜半後八刻半又定丁丑夏<lb/>
至得在庚子夜半後七十刻又定戊寅冬至在癸夘日<lb/>
夜半後三十三刻已卯冬至在戊申日夜半後五十七<lb/>
刻半庚辰冬至在癸卯日夜半後八十一刻半各减大<lb/>
明厯十八刻逺近相符前後應準二曰嵗餘自劉宋大<lb/>
明厯以來凡測景騐氣得冬至時刻真數者有六用以<lb/>
相距各得其時合用嵗餘今考騐四年相符不差仍自<lb/>
宋大明壬寅年距至今日八百一十年毎嵗合得三百<lb/>
<pb n="KR2k0036_WYG_046-15b"/>
六十五日二十四刻二十五分其二十五分為今厯合<lb/>
用之數三曰日躔用至元丁丑四月癸酉望月食既推<lb/>
求日躔得冬至日躔赤道箕宿十度黄道箕九度有畸<lb/>
仍憑毎日測到太陽躔度或憑星測月或憑月測日或<lb/>
徑憑星度測日立術推算起自丁丑正月至己夘十二<lb/>
月凡三年共得一百三十四事皆躔于箕與月食相符<lb/>
四曰月離自丁丑以來至今憑毎日測到逐時太隂行<lb/>
度推算變從黄道求入轉極遲極疾并平行處前後凡<lb/>
<pb n="KR2k0036_WYG_046-16a"/>
十三轉計五十一事内除去不真的外有三十事得大<lb/>
明厯入轉後天又因考騐交食加大明厯三十刻與天<lb/>
道合五曰入交自丁丑五月以來慿毎日測到太陰去<lb/>
極度數比擬黄道去極度得月道交于黄道共得八事<lb/>
仍依日食法度推求皆有食分得入交時刻與大明厯<lb/>
所差不多六曰二十八宿距度自漢太初厯以來距度<lb/>
不同互有損益大明厯則于度下餘分附以大半少加<lb/>
私意牽就未嘗實測其數今新儀皆細刻周天度分毎<lb/>
<pb n="KR2k0036_WYG_046-16b"/>
度為三十六分以距線代管窺宿度餘分並依實測不<lb/>
以私意牽就七曰日出入晝夜刻大明厯日出入晝夜<lb/>
刻皆㨿汴京為準其刻數與大都不同今更以本方北<lb/>
極出地髙下黄道出入内外度立術推求毎日日出入<lb/>
晝夜刻得夏至極長日出寅正二刻日入戍初二刻晝<lb/>
六十二刻夜三十八刻冬至極短日出辰初二刻日入<lb/>
申正二刻晝三十八刻夜六十二刻永為定式所創法<lb/>
者凡五事一曰太陽盈縮用四正定氣立為升降限立<lb/>
<pb n="KR2k0036_WYG_046-17a"/>
招差求得毎日行分初末極差積度比古為宻二曰月<lb/>
行遲疾古厯皆用二十八限今以萬分日之八百二十<lb/>
分為一限凡析為三百三十六限依垜叠招差求得轉<lb/>
分進退其遲速度數逐時不同葢前所未有三曰黄赤<lb/>
道差舊法一百一度相減相乘今依算術勾股弧矢方<lb/>
圓斜直所容求到度率積差差率與天道實為脗合四<lb/>
曰黄赤道内外度㨿累年實測内外極度二十三度九<lb/>
十分以圓容方直矢接勾股為法求每日去極與所測<lb/>
<pb n="KR2k0036_WYG_046-17b"/>
相符五曰白道轉周舊法黄道變推白道以斜求斜今<lb/>
用立渾比量得月與赤道正交距春秋二正黄赤道正<lb/>
交一十四度六十六分擬以為法推逐月每交二十八<lb/>
宿度分于理為盡<hi>郭守敬行狀</hi>
増大徳二年起靈臺水渾運渾天漏大小機輪凡二十<lb/>
有五皆以刻木為衝牙轉相撥擊上為渾象㸃畫周天<lb/>
星度日月二環斜絡其上象則隨天左旋日月二環各<lb/>
依行度退而右轉<hi>同上</hi>
<pb n="KR2k0036_WYG_046-18a"/>
増初公年十五六得蓮花漏圖已能盡究其理及隨張<lb/>
忠宣公奉使大名因大鼓鑄即今靈臺所用銅壺又得<lb/>
尚書璇璣圖規竹篾為儀積土為臺以望二十八宿及<lb/>
諸大星及夫見用觀其規畫之簡便測望之精切智巧<lb/>
不能私其議羣衆無以參其巧<hi>同上</hi>
増按郭大史守敬授時厯得之測騐為多所製簡儀用<lb/>
二線以代管闚可得宿度餘分視古為宻然推星兼二<lb/>
之用史志未言得斯銘以補之洵有功于來學<hi>二銘補注</hi>
<pb n="KR2k0036_WYG_046-18b"/>
増或問渾儀如毬而簡儀之五環三旋並只單環何也<lb/>
曰渾儀雖如毬而運規以測亦只在單環之上今以單<lb/>
環旋而測之即與渾儀無二而去其繁複之累與測時<lb/>
掩映之患以較渾儀不啻勝之今者西器或用一環之<lb/>
半為半周儀或四分環之一為象限儀並因之而益簡<lb/>
之以測渾體初無不足<hi>同上</hi>
増世有謂郭公陰用回回法者非歟曰非也元世祖初<lb/>
西域人進萬年厯稍頒用之未幾旋罷者以其疎也今<lb/>
<pb n="KR2k0036_WYG_046-19a"/>
札瑪里廸音之測噐具載史志其所為晷影堂地理志<lb/>
者無有與郭公相似之端至於線代管闚實出精思創<lb/>
制今西術本之亦以二線施于地平儀而反謂郭公陰<lb/>
用回厯是未讀元史也<hi>同上馬按札瑪里廸音舊作札  魯丁今對音譯改</hi>
原正統二年二月行在欽天監監正皇甫仲和等奏南<lb/>
京觀星臺設渾天儀璇璣玉衡簡儀圭表以闚測七政<lb/>
行度凌犯遲留伏逆北京齊化門城上觀測未有儀象<lb/>
乞令本監官一人往南京督匠以木如式造之赴北京<lb/>
<pb n="KR2k0036_WYG_046-19b"/>
較北極出地髙低準騐然後用銅鑄造庶占象不失從<lb/>
之四年十月造渾天儀璿璣玉衡簡儀五年九月御製<lb/>
觀天之器銘<hi>明英宗實錄</hi>
<hi>原明英宗觀天噐銘璿粤古大聖體天施治敬天以心觀天以器厥器惟何  璣玉衡璣象天體衡審天行歴</hi>
<hi>世更代埀四千䙫沿襲有作其製寖備即器而觀六合外儀陽經陰緯方位可稽中儀三辰黄赤二道日月暨</hi>
<hi>星運行可考内儀四游横簫中貫南北西東低昻旋轉簡儀之作爰代璣衡制約用宻疏朗而精外有渾儀反</hi>
<hi>而觀諸上規下矩度數方隅别有直表其崇八尺分至氣序考景咸得縣象在天制器在人測騐推步靡忒毫</hi>
<hi>分昔作今述為制彌工既明且悉用將無窮惟君勤民事天首務民不失寜天其予顧政純于人天道以正勒</hi>
<pb n="KR2k0036_WYG_046-20a"/>
<hi>銘斯器以勵予敬  同上</hi>
増正統十二年冬監正彭徳清言北京北極出地度太<lb/>
陽出入時刻與南京不同冬夏晝長夜短亦異今宫禁<lb/>
及官府漏箭皆南京舊式不可用有㫖令内官監改造<lb/>
<hi>明史天文志</hi>
原景泰中欽天監奏觀星臺在東城上喧擾不便而屋<lb/>
宇墻壁多壞乞徙至東長安街臺基厰則髙與西長安<lb/>
街二塔相對足為青龍白虎之象于堪輿家所言形勢<lb/>
<pb n="KR2k0036_WYG_046-20b"/>
相宜帝允其請六年三月造内觀象臺簡儀成八月以<lb/>
勞擾罷徙<hi>明景帝實録</hi>
増成化中尚書周洪謨復請造璿璣玉衡憲宗令自製<lb/>
以進<hi>明史天文志</hi>
原𢎞治十四年十二月改造觀象臺渾儀及簡儀<hi>明孝宗大</hi>
<hi>政紀</hi>
原先是欽天監監正吳昊請改造觀象臺原製渾儀及<lb/>
修改簡儀禮部請令監正張紳議之紳謂原製渾儀時<lb/>
<pb n="KR2k0036_WYG_046-21a"/>
未經校勘黄赤二道相交于奎軫不合今之四正陽經<lb/>
故南北圓軸不合兩極出入地度隂緯而東西闚管又<lb/>
不與太陽出没相當是以推騐無準從前不用簡儀雖<lb/>
用以測騐然當時鑄造雲柱頗短小亦稍不合天樞故<lb/>
推測經星去極亦有差謬今改造渾儀宜以赤黄二道<lb/>
改交于壁軫則與今之四正陽經相合而圓軸闚管亦<lb/>
無不相合相當者簡儀雲柱則比舊少加髙大足矣禮<lb/>
部復請令紳等呈木様至是様成禮部請如昊等所奏<lb/>
<pb n="KR2k0036_WYG_046-21b"/>
從之<hi>明孝宗實録</hi>
原嘉靖二年九月修觀象臺占風竿及渾天儀簡儀<hi>明世</hi>
<hi>宗實録</hi>
　　<hi>臣</hi>等謹按占風竿今仍其制亦名順風旗竿上有<lb/>
　　鐡篐二十八道以象二十八宿之數也<lb/>
増嘉靖七年始立四丈木表以測圭影定氣朔由是欽<lb/>
天監之立運儀正方案懸晷偏晷盤晷諸式具備于觀<lb/>
象臺一以元法為斷<hi>明史天文志</hi>
<pb n="KR2k0036_WYG_046-22a"/>
原觀象臺一名曕象臺高百尺許與城堞女墻並峙距<lb/>
棘闈咫尺耳上有璇璣玉衡渾天立運諸儀傳為耶律<lb/>
楚材所製乃正統十一年倣元人所製也<hi>燕都游覽志</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_046-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷四十六<lb/>
<pb n="KR2k0036_WYG_046-23a"/>
欽定日下舊聞考卷四十六舉正<lb/>
　北去貢院里許原書脱去里許二字今據帝京景物<lb/>
　畧增<hi>泡子河南岸條</hi>
　舊表八尺原書八訛作公今據元文𩔖改<lb/>
　絜釡兊也原書絜訛作挈　曰子卦也原書曰訛作<lb/>
　日　小大必周原書周訛作用　視日漏光原書日<lb/>
　訛作目　奪目害也原書目訛作日　夏永冬短原<lb/>
　書訛作夏短冬永今俱元文𩔖改<hi>又仰儀銘條</hi>
<pb n="KR2k0036_WYG_046-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷四十六舉正<lb/>
</p>
<p>
</p>
  </div>
</body>
</text>
</TEI>
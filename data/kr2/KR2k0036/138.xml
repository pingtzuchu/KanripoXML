<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_138-1a"/>
欽定四庫全書<lb/>
欽定日下舊聞考卷一百三十八<lb/>
　　京畿<hi>順義縣</hi>
原順義縣在州東北六十里<hi>明一統志</hi>
　　<hi>臣</hi>等謹按順義縣明初屬順天府正德八年改屬<lb/>
　　昌平州<lb/>
本朝仍屬順天府在府東北六十里<lb/>
増東西距八十里南北距五十里東至三河縣界四十<lb/>
<pb n="KR2k0036_WYG_138-1b"/>
里西至昌平州界四十里南至通州界二十五里北至<lb/>
懐柔縣界二十五里東南至三河縣治九十里西南至<lb/>
大興縣治六十里東北至密雲縣治七十里西北至居<lb/>
庸闗一百二十里<hi>一大清  統志</hi>
原縣在州東南九十里<hi>昌平山水記</hi>
原幽州東北至順州八十里<hi>續通典</hi>
原幽州東北三十里有望京館東行少北十里餘出古<lb/>
長城又二十里至中頓又踰孫侯河行二十里至順州<lb/>
<pb n="KR2k0036_WYG_138-2a"/>
<hi>夢溪筆談</hi>
原順州至燕京一百十五里<hi>金人疆域圖</hi>
原秦為上谷郡地<hi>太平寰宇記</hi>
原漢為土垠縣東二十里為狐奴縣西三十里為軍都<lb/>
縣<hi>順義縣志</hi>
　　朱彛尊原按兩漢土垠屬右北平郡當在今豐潤<lb/>
　　境内而縣則漢漁陽郡狐奴地也<lb/>
增漢置狐奴縣屬漁陽郡後漢因之三國魏景初二年<lb/>
<pb n="KR2k0036_WYG_138-2b"/>
廢晉復置屬燕國後魏廢<hi>一大清  統志</hi>
原後魏安樂郡故城在縣西北六里延和元年置交州<lb/>
太平真君二年罷州置郡領縣二土垠安市北齊廢土<lb/>
垠入安市後周廢安市入密雲隋開皇初郡廢今為安<lb/>
樂莊永樂間撥給良牧署<hi>昌平山水記</hi>
原土垠晉宋為易京城後魏廢易京為安樂郡今州北<lb/>
負郭名安樂村<hi>順州公廨記</hi>
原北齊始置歸德縣屬燕郡後周廢唐開元中移燕州<lb/>
<pb n="KR2k0036_WYG_138-3a"/>
於此仍置遼西縣為州治<hi>方輿紀要</hi>
原開元二十五年徙燕州治於幽州北桃谷山<hi>唐書</hi>
　　朱彛尊原按此為幽都縣治<lb/>
　　<hi>臣</hi>等謹按桃谷山據<lb/>
大清一統志即桃山在今順義縣<lb/>
原歸順州其地乃燕之北境即元順州之北境開元四<lb/>
年置為契丹松漠府彈汗州部落領懐柔一縣<hi>太平寰宇記</hi>
原歸順州天寶元年改為歸化郡乾元元年復為歸順<lb/>
<pb n="KR2k0036_WYG_138-3b"/>
州<hi>同上</hi>
增屬河北道<hi>通考</hi>
原唐末為順州<hi>遼史</hi>
增五代晉天福初入遼<hi>一大清  統志</hi>
原遼曰順州歸寧軍又改歸化軍<hi>方輿紀要</hi>
增屬南京道<hi>遼史</hi>
原宋宣和四年金人以州來歸賜名曰順興<hi>宋史</hi>
原金仍曰順州<hi>方輿紀要</hi>
<pb n="KR2k0036_WYG_138-4a"/>
　　朱彛尊原按明一統志順州之名始自隋然考之<lb/>
　　隋書粟末靺鞨渠長度地稽内附止云居之柳城<lb/>
　　而已寰宇記云大業八年為置遼西郡以統之亦<lb/>
　　未有隋置順州之文也唐貞觀四年平突厥乃以<lb/>
　　其部落置順祐化長四州都督府於幽靈之境其<lb/>
　　時順州僑治營州南五柳城後又僑治幽州城中<lb/>
　　寰宇記順州四至八到與范陽同東北至幽州一<lb/>
　　百二十里則順州乃在幽州之南與今之順義初<lb/>
<pb n="KR2k0036_WYG_138-4b"/>
　　不相䝉矣至於開元中徙燕州於桃谷山雖今縣<lb/>
　　地然仍曰燕州繼為朱滔所㓕因廢為幽都縣終<lb/>
　　唐之世亦未嘗以順州稱也直至梁乾化三年晉<lb/>
　　周德威拔燕順州地以順州名見此而五代史職<lb/>
　　方考後唐一百二十三州順州始在其列此紀地<lb/>
　　志者所當考也<lb/>
　　彛尊又按唐書羈縻州一曰順州順義郡一曰歸<lb/>
　　順州歸化郡一以處突厥一以處契丹寰宇記歸<lb/>
<pb n="KR2k0036_WYG_138-5a"/>
　　順州南至幽州八十里北至檀州七十五里東至<lb/>
　　薊州二百一十五里西至媯州二百里今之順義<lb/>
　　疑本歸順州歸化郡而非順州順義郡也<lb/>
　　<hi>臣</hi>等謹按太平寰宇記煬帝初廢營州為柳城唐<lb/>
　　仍營州貞觀六年置順州寄治營州南五柳城遼<lb/>
　　史誤以唐置為隋置明志因沿其誤耳至順州非<lb/>
　　即今順義地按通典順州在范陽郡城内天寶初<lb/>
　　置尋改為順義歸化兩郡今考寰宇記順州順義<lb/>
<pb n="KR2k0036_WYG_138-5b"/>
　　郡領縣一賓義四至八到與范陽同范陽為故幽<lb/>
　　州即今順天府境歸順州歸化郡領縣一懐柔另<lb/>
　　有四至八到西南至幽州七十五里今順義縣境<lb/>
　　正在府東北六十里地界相符彛尊以縣為唐之<lb/>
　　歸順州歸化郡非順州順義郡是矣至寰宇記所<lb/>
　　云順州四至八到與范陽同乃指范陽郡言通典<lb/>
　　謂在范陽郡城内可証彛尊乃以涿州之范陽縣<lb/>
　　當之云東北至幽州一百二十里則歸順州又在<lb/>
<pb n="KR2k0036_WYG_138-6a"/>
　　幽州東北七十五里兩地相距幾及二百里中隔<lb/>
　　幽州一城界址不屬與寰宇記所云歸順州即元<lb/>
　　順州之北境其說相牾是則誤以范陽郡為范陽<lb/>
　　縣又彛尊之失考也<lb/>
原縣二温陽密雲<hi>金史</hi>
原元廢縣存州<hi>元史</hi>
原明洪武二年降為順義縣<hi>清𩔖天文分野之書</hi>
原初屬順天府正德八年始屬昌平州<hi>方輿紀要</hi>
<pb n="KR2k0036_WYG_138-6b"/>
原城縱横四里南昻北俯又東北突出一隅肩臂四折<lb/>
入於河濱宛如龜背形周圍一千一百三十五丈九尺<lb/>
連堞高二丈五尺濠塹四周深一丈五尺其門南曰迎<lb/>
恩東曰平秩西曰晴嵐北曰叠翠<hi>順義縣志</hi>
增城周六里門四濠廣四丈明萬歴中甎築<lb/>
本朝康熙十七年十八年重修<hi>一大清  統志</hi>
增順州故城今順義縣治唐開元中移燕州於此後改<lb/>
順州<hi>同上</hi>
<pb n="KR2k0036_WYG_138-7a"/>
　　<hi>臣</hi>等謹按此為唐末之順州即歸順州也<lb/>
補順州舊治唐歸順州見大歴五年試太子洗馬鄭宣<lb/>
力所撰開元寺碑金節使剛忠王公子明死節于此<hi>秋澗集</hi>
增乾隆十年<lb/>
御製雨中過順義縣詩　　曉㸔春雲膩驅車冀野行忽<lb/>
霑垂栁色似聽滴桐聲釋矣懐人感時哉望嵗情披簔<lb/>
荷鋤者相率事深耕　　春寒雨作雪春暖雪為雨前日<lb/>
與今朝佳景隨時覩密雲失逺峰新溜添曲渚淅淅復<lb/>
<pb n="KR2k0036_WYG_138-7b"/>
濛濛極目迷空所　　歴歴綠塍鱗來牟色倍新榆烟低<lb/>
處潤村靄澹初匀鳥噪驚簷瀑人欣浥路塵無花良亦<lb/>
可不是為尋春<lb/>
增乾隆三十四年<lb/>
御製過順義縣城詩　　行行過縣城陌柳颺烟輕白水<lb/>
橋為渡青郊塵不生藩宣察吏治保障廑民情安樂真<lb/>
安樂<hi>是縣古名安樂</hi>春田雨遍耕<lb/>
　　<hi>臣</hi>等謹按過順義縣城<lb/>
<pb n="KR2k0036_WYG_138-8a"/>
御製詩謹繹有闗紀述者恭載卷内餘不備錄<lb/>
增縣治西從東直門出京往古北口驛路一道境内計<lb/>
程四十八里自大興縣界古柳樹一十二里至治而三<lb/>
家店有<lb/>
行宫駐驛自三家店二十里至牛欄山鎮又一十六里<lb/>
至懐柔縣界<hi>順義縣册</hi>
　　<hi>臣</hi>等謹按三家店<lb/>
行宫正殿恭懸<lb/>
<pb n="KR2k0036_WYG_138-8b"/>
皇上御書額曰無踰此地西室聨曰詩情詎花柳樂意<lb/>
　　在農桑又聨曰庭饒芳草鋪生意座有芸編結古<lb/>
　　歡捲房額曰折旋中矩聨曰雜花分戸映空翠落<lb/>
　　庭隂又聨曰紅桃綠柳天然趣夕惕朝乾依舊身<lb/>
　　又聨曰風烟有竒狀物象歸餘清佛室聨曰八德<lb/>
　　靈源超覺海三明妙境照慈燈皆<lb/>
御書<lb/>
增縣治西北發<lb/>
<pb n="KR2k0036_WYG_138-9a"/>
圓明園往熱河驛路一道境内計程二十五里自昌平<lb/>
州界官莊横道一十二里至治西北南石槽有<lb/>
行宫駐驆從南石槽岐路三里至北石槽又十里至昌<lb/>
平界<hi>順義縣册</hi>
　　<hi>臣</hi>等謹按南石槽<lb/>
行宫前殿東室恭懸<lb/>
皇上御書聨曰山光積翠遙疑雪罏篆浮香近若雲西<lb/>
　　室聨曰縱目恰宜遇寥朗託懐又喜得清舒佛室<lb/>
<pb n="KR2k0036_WYG_138-9b"/>
　　聨曰華海慈源分一滴金輪妙果演三乘<lb/>
後殿額曰竟川含綠西室聨曰列嶂拖藍晴横朝靄碧<lb/>
　　千畦環秀香擁暮雲黄東室聨曰雜卉晞陽争舊<lb/>
　　絢喬柯得䕃亦森沈皆<lb/>
御書<lb/>
增乾隆六年<lb/>
御製石槽行宫對月詩　殘靄全収晩景姸疎楊影裏<lb/>
漏嬋娟詩因望夕清添興光到深秋皎徹天别院初迴<lb/>
<pb n="KR2k0036_WYG_138-10a"/>
飛蓋駐行營兩見皓輪圓何殊上苑憑吟處桂子風微<lb/>
夜未眠<lb/>
增乾隆九年<lb/>
御製順義縣行宫作　將為田盤行趂此秋成閒旌麾<lb/>
厯冀野輪蹄背湯泉朝暾散晏温入我輿帷暄塗霜帶<lb/>
冷白坂花垂紫殷枯樹雀飛飛廣陌兔爰爰芻棚隠茅<lb/>
落罷喘牛高眠囷鹿戸有積室家幸茍完所見扶鳩翁<lb/>
尚鮮怨祁寒由來嵗功成降康端自天行宫建勝地樹<lb/>
<pb n="KR2k0036_WYG_138-10b"/>
石誠有年葺新成此日止頓因路便匪誇棟有芝詎必<lb/>
池茁蓮記我書室名是處欣隨安明忩受暖曦市語隔<lb/>
煩喧染翰藻思抒習静道心存愜適以為佳奚必居深<lb/>
山<lb/>
　　<hi>臣</hi>等謹按石槽<lb/>
行宫<lb/>
御製詩謹繹有闗紀述事實者恭載卷内餘不備錄<lb/>
原前代州治為小城方二里許四隅角樓遺跡尚存至<lb/>
<pb n="KR2k0036_WYG_138-11a"/>
元二年節度使劉瑜建大㕔并長廊二十八年知州大<lb/>
興王居政於㕔左右構捕盜所吏目幕次復構架閣庫<lb/>
祇侯直舍大德七年知州鉅野段廷珪作後廨並東西<lb/>
房皇慶初知州大興梁彦義起儀門高三丈餘翰林學<lb/>
士清河元明善為之記其驛館至元十八年州倅李讓<lb/>
剏焉<hi>梁宜順州公廨記</hi>
<hi>原元明善順州儀門記之古者諸侯三門皋門應門路門今之州準古伯子男  國作儀門禮也温榆水之陽</hi>
<hi>有古城焉曰順州𨽻大都路地沃而民淳國家罷兵百年涵濡撫育生殖日繁蔚為饒郡郡城據亢爽地郡廨</hi>
<pb n="KR2k0036_WYG_138-11b"/>
<hi>特當其亢亢有故儀門址至大四年知州事梁君彦義始來明年百廢次第舉民用大和迺謀諸監郡將建岑</hi>
<hi>樓於址僉曰休哉民皆子趨以獻工肇事於皇慶元年秋七月畢工於二年夏六月登其上北望則紅螺峻極</hi>
<hi>雖五十里外若接闌檻東北曰黍谷鄒衍吹律之山也潮潞二水會於白溆經城東而南注呉船來集通元橋</hi>
<hi>下其西南則天都霄漢觚稜金爵隠然鬱葱佳氣之間羣情大悦咸曰是不可不箸興建之嵗月予太史也書</hi>
<hi>必稽之典禮俾知今之州凖古諸侯之國不為不重興作制備而從民志則太史喜為之書  清河集</hi>
增順義縣署在城内正北明洪武初建<hi>公畿輔  署志</hi>
增舊治堂康熙十八年地震廢五十五年邑令黄成章<lb/>
修葺乾隆十年重修<hi>順義縣志</hi>
<pb n="KR2k0036_WYG_138-12a"/>
原順義學在縣治西洪武八年重建<hi>明一統志</hi>
　　<hi>臣</hi>等謹按順義縣志縣學舊址在西門内北小巷<lb/>
　　元改置通衢即今址明崇禎七年重修<lb/>
本朝康熙十九年邑令鄒琬重建<lb/>
<hi>原元梁宜順州廟學記降宣聖廟未詳建於何代金明昌初提刑萊州劉仲洙  漕司錢五百千同知州事著</hi>
<hi>作郎状元𤓰爾佳中孚繼出俸金鄉進士馬湘竇鳴道相與翼佐營葺殿廡肖御史中丞孫郎康所寄曲阜石</hi>
<hi>本聖賢像俾繪塑之鑿井于圃廩給生徒欲構講室未克見泰和元年秘書少監李𤾉重修記聖元南牧遂毁</hi>
<hi>於兵獨禮殿存焉四無垣墉鞠為牧場郡人中書右丞贈平章事順國宣靖曺公庭瑞以廟學乆廢為慮迨至</hi>
<pb n="KR2k0036_WYG_138-12b"/>
<hi>元辛未知州郭幹繕殿之摧漏起東西兩廡殿後隘無數尺宣靖公懇寺僧高其價得袤五丈廣倍之知州故</hi>
<hi>福建道宣慰司都元帥段廷珪増塑鄒兖二公貌七十子更為明倫堂泰定甲子宣靖公之于工部尚書偉念</hi>
<hi>繼先志發私帑楮幣而甲匠提舉司達嚕噶齊郭伯達耆士富察晉柴唯允共贊之剏神門左右齋學椽居室</hi>
<hi>賓幕庖庫靡不全備仍甓巨井丙寅達嚕噶齊今監察御史多羅台知州王汝楫以其前阻隘巷乃市地南撤</hi>
<hi>東西通達上作櫺星門由是行道之人莫不嘆美丁卯工部公於江浙造銅禮器二百三十事復購經史若干</hi>
<hi>卷宜守是州刋加封大成詔圖十儒像益弟子員割錢千緡規息以資朔望祭物但闗于祀事教典者悉皆告</hi>
<hi>完多順義縣志七按𤓰爾佳舊作夾谷從八旗姓譜改正  羅蒙古語  數也舊作托喇今俱譯改</hi>
原營州左屯衛在縣治東<hi>明一統志</hi>
<pb n="KR2k0036_WYG_138-13a"/>
　　<hi>臣</hi>等謹按左屯衛今廢<lb/>
原衛本屬大寧永樂元年移於此領左右中前後五千<lb/>
戸所<hi>昌平山水記</hi>
增漕河營在縣東北牛欄山東南有把總戍守<hi>一大清  統志</hi>
原縣西北三十里有石槽三曰東石槽南石槽北石槽<lb/>
元史上都兵入古北口其知樞密院事準台以兵掠石<lb/>
槽是也<hi>昌平山水記温按準台義見前舊作竹  台今譯改</hi>
增元致和初上都兵掠石槽雅克特穆爾遣薩敦掩擊<lb/>
<pb n="KR2k0036_WYG_138-13b"/>
敗之即此<hi>一大清  統志</hi>
原福山在縣南五里<hi>順義舊志</hi>
原孔山在縣南<hi>明一統志</hi>
　　<hi>臣</hi>等謹按水經注山上有洞穴開明故土人以孔<lb/>
　　山稱据<lb/>
大清一統志在縣南二十餘里<lb/>
原龍山在縣南二十里下有龍泉<hi>明一統志</hi>
原桃山在縣西北三十五里舊唐書謂之桃谷山山有<lb/>
<pb n="KR2k0036_WYG_138-14a"/>
五峰如桃花瓣巨石錯落横亘數畆元致和初上都兵<lb/>
入古北口留重兵屯燕樂城以輕騎進抵桃山雅克特<lb/>
穆爾掩擊之於白狼河追至桃山降其衆燕樂聞之遂<lb/>
潰白狼河即白河也一云白狼河在縣西北三十里<hi>方輿</hi>
<hi>紀要</hi>
原史山在縣西北三十五里山石戴土高百餘丈狀如<lb/>
眠弓南望京師城闕金碧眩目寺宇皆唐時建<hi>名勝志</hi>
　　<hi>臣</hi>等謹按順義縣志山有卧佛寺<lb/>
<pb n="KR2k0036_WYG_138-14b"/>
原縣北二十里為牛欄山山上有洞俗傳有金牛出焉<lb/>
至今洞前石壁為小槽形名曰飲牛池山北里許有小<lb/>
山昔有仙人騎牛來遊因名靈蹟山宋王曾上遼事曰<lb/>
順州至檀州漸入山牛欄當其要路也上之東麓潮白<lb/>
二河合焉有龍王廟山之東南為漕河營有城二門把<lb/>
總一人守之<hi>昌平山水記</hi>
　　<hi>臣</hi>等謹按畿輔山川志亦名金牛山<lb/>
原遼置牛欄都統領司<hi>遼史百官志</hi>
<pb n="KR2k0036_WYG_138-15a"/>
補帝次牛欄山欲盡戮漢軍穆呼哩以舒穆嚕拜達勒<lb/>
可用奏釋之<hi>元史</hi>
原牛欄山改名順義山<hi>明一統志</hi>
原牛欄山與狐奴山相望其第三峰腰帶間一洞相傳<lb/>
曾有金牛出食禾稼田畯逐之遁入洞穴有投以甎石<lb/>
者輒聞水聲或以物擲之良乆自山傍白河浮出其北<lb/>
里許靈蹟山二山一脈前山石身負土後山土身戴石<lb/>
前大後小行人搃以牛欄名<hi>長安客話</hi>
<pb n="KR2k0036_WYG_138-15b"/>
原順州北有銀冶山<hi>元混一方輿勝覽</hi>
　　<hi>臣</hi>等謹按據<lb/>
大清一統志山今在密雲縣南十五里<lb/>
原順州東北過白嶼河北望銀冶山<hi>王文正上遼事</hi>
原呼奴山亦名狐奴山<hi>明一統志</hi>
原縣東北二十五里為狐奴山水經注水不流曰奴蓋<lb/>
以上前瀦澤名也其北麓鳥道而上里許漸濶漸平有<lb/>
寺寺後有小石城山下有龍潭今涸山西南百步有漢<lb/>
<pb n="KR2k0036_WYG_138-16a"/>
狐奴縣址魏文帝黄初二年省<hi>昌平山水記</hi>
原曹王山曹操常駐軍於此<hi>遼史</hi>
原沽水西南流逕狐奴山西又南逕狐奴縣故城西漁<lb/>
陽太守張堪於縣開稻田敎民植種百姓得以殷富童<lb/>
謠歌曰桑無附枝麥穗兩岐張君為政樂不可支視事<lb/>
八年匈奴不敢犯塞狐奴王莽之舉符也<hi>水經注</hi>
原白河經靈蹟山黄花鎮川河入焉又南經牛欄山東<lb/>
麓潮河流合焉又南逕縣城東門外<hi>方輿紀要</hi>
<pb n="KR2k0036_WYG_138-16b"/>
原道人溪水南流逕孔山西上有洞穴開明故土俗以<lb/>
孔山稱<hi>水經注</hi>
原縣西南二十里有天柱村三十里有葦溝村村東臨<lb/>
温餘河渡渡南有長城遺跡遼史順州南有齊長城城<lb/>
東北有華林天柱二莊遼建涼殿春賞花夏納涼者也<lb/>
齊長城天保中所築沈括曰幽州東北三十里有望京<lb/>
館東行少北十里餘出古長城即此<hi>昌平山水記</hi>
原温餘河即昌平之榆河下流為沙河入順義西南界<lb/>
<pb n="KR2k0036_WYG_138-17a"/>
下至通州入潞河順義謂之西河金人名縣曰温陽以<lb/>
此遼史作温榆河本水經注之濕餘河以字相似而譌<lb/>
也<hi>同上</hi>
　　<hi>臣</hi>等謹按許愼說文濕水為漯水之訛則温餘濕<lb/>
　　餘並當作漯餘水<lb/>
原順義縣有井一日三溢海潮則大溢相傳源與海通<lb/>
民疏其水為渠灌田百畆號曰聖井<hi>燕山叢錄</hi>
原狐奴縣舊城在縣東北三十里狐奴山西麓<hi>順義縣志</hi>
<pb n="KR2k0036_WYG_138-17b"/>
原唐南河縣故城在縣東南二十五里而軍都縣故城<lb/>
在縣西三十里蓋軍都之别徙者也<hi>昌平山水記</hi>
原城内四達之中有白石幢下方上銳每方廣二丈高<lb/>
三尺又上重之八角各高二尺餘刻獅象海馬之形又<lb/>
上為十二闌干為千葉蓮花座又上漸狹漸圓中石心<lb/>
一圜刻佛像千尊外石柱六各盤螭虎四距又上竹節<lb/>
小梲可三尺餘又上荷葉寶蓋二尺餘四門城樓僅與<lb/>
幢基址平遙望之層層如雲中麾蓋也<hi>同上</hi>
<pb n="KR2k0036_WYG_138-18a"/>
原縣西三十里有燕王冢或曰水經注所謂濕餘河在<lb/>
燕王陵南者也<hi>同上</hi>
原開元寺有唐大歴五年試太子洗馬鄭宣力撰碑<hi>秋澗</hi>
<hi>集</hi>
　　<hi>臣</hi>等謹按開元寺在縣治東隅俗稱為東大寺<lb/>
原締興寺在縣治西南洪武八年建<hi>明一統志</hi>
　　<hi>臣</hi>等謹按締興寺在縣治西門内俗稱為西大寺<lb/>
補順州有龍雲寺<hi>元崇國寺碑隂</hi>
<pb n="KR2k0036_WYG_138-18b"/>
原呼奴山白雲觀有元大德八年集賢學士宋渤碑<hi>淥水</hi>
<hi>亭雜識</hi>
<hi>原宋渤白雲觀記畧觀真人張霞卿弟子張道寛居順州之呼奴山白雲道  能以符水救人大丞相東平王</hi>
<hi>嘗有瘍生體中醫藥罔效道寛治以符水遂愈王為之構觀云  順義縣志</hi>
原王梁為郡吏太守彭寵以梁守狐奴令<hi>後漢書本傳</hi>
原上谷太守任興欲誅赤沙烏桓烏桓怨恨謀反詔鄧<lb/>
訓將黎陽營兵屯狐奴以防其變訓撫接邊民為幽部<lb/>
所歸<hi>同上</hi>
<pb n="KR2k0036_WYG_138-19a"/>
原遼聖宗統和十二年十二月獵於順州西甸<hi>遼史游幸表</hi>
<hi>原王晦字子明澤州高平人貞祐初為戸部郎中以部兵守順州時通州圍急晦攻牛欄山以解通州之圍遷</hi>
<hi>翰林侍讀學士及順州受兵晦誓死不去將士縋城出降被執不屈以死謂其愛將牛斗曰若能死乎曰斗䝉</hi>
<hi>公見知安忍獨生并見殺贈榮祿大夫樞密副使有司立碑嵗時致祭錄其子汝霖為筆硯承奉  金史</hi>
<hi>原順州山中有異獸如馬而食虎豹遼人不知其名以問劉敞敞曰此所謂駮也為言其形狀聲音皆如所見</hi>
<hi>人嘆其博物  東都事畧</hi>
　<lb/>
　<lb/>
<pb n="KR2k0036_WYG_138-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷一百三十八<lb/>
<pb n="KR2k0036_WYG_138-20a"/>
欽定日下舊聞考卷一百三十八舉正<lb/>
　營州南五柳城原書城訛作戍今改<hi>朱彛尊原按</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_138-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷一百三十八舉正<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_001-1a"/>
欽定四庫全書<lb/>
欽定日下舊聞考卷一<lb/>
　　星土<lb/>
　　臣等謹按自周禮保章氏以星土辨九州之地而<lb/>
　　後世之言分野者或以中宫斗杓或以二十八宿<lb/>
　　或以天市垣或以五星至唐一行則又創為山河<lb/>
　　兩戒之說衆議紛繁立論各殊按唐杜佑分野議<lb/>
　　謂以國之分野上酌天象始於周季然其可疑者<lb/>
<pb n="KR2k0036_WYG_001-1b"/>
　　如周敬王魯哀公之時吳為越所滅其後六十九<lb/>
　　年始命韓趙魏為諸侯又十七年三國始分晉地<lb/>
　　又五十六年越為楚滅當吳未亡時列國尚有數<lb/>
　　十韓魏趙又未為諸侯自呉滅至分晉凡八十八<lb/>
　　年時既不同何以預分十二國之躔次乃班固漢<lb/>
　　書地理志皇甫謐帝王世紀則分區域以配星躔<lb/>
　　取不同時之十二國强配之實所未審又如房星<lb/>
　　為宋分野東平須昌夀張屬焉然其地在濟東屬<lb/>
<pb n="KR2k0036_WYG_001-2a"/>
　　魯本非宋分又如星紀躔次為吳越分野然星紀<lb/>
　　在於東北而吳越實在東南至其地分則或多或<lb/>
　　少鶉首極多鶉火極狹盖甘石之書本由假托後<lb/>
　　人附會益屬支離鄭康成有言九州分野之書既<lb/>
　　亡後世堪輿所言易渉於誕是以星分域漢時已<lb/>
　　疑之矣朱彛尊原書宗志書之例廣為引據列星<lb/>
　　土於卷首亦沿襲前人之説今仍存其舊本而于<lb/>
　　徴引脫略之處更採諸書以廣其未備焉<lb/>
<pb n="KR2k0036_WYG_001-2b"/>
原北斗七星是謂帝車運乎中央而臨制四方六曰開<lb/>
陽亦曰應星主木主燕<hi>大象列星圖</hi>
　　臣等謹按史記隋書及通志亦作開陽星經及宋<lb/>
　　天文志作闓陽又按博雅旋為冀州開陽為梁州<lb/>
　　臣等又按朱彜尊原書所載如斗宫天市垣二十<lb/>
　　八宿山河兩戒五緯諸家之說徴引既多叙次未<lb/>
　　免舛雜今詳加釐正分門𩔖叙其靈徴則附于卷<lb/>
　　末云<lb/>
<pb n="KR2k0036_WYG_001-3a"/>
增北斗七星石氏云五主燕隋志六主燕<hi>辰象考</hi>
増劉昭後漢書補注璇璣者北極星也玉衡者斗九星<lb/>
也八為幽州按春秋緯二冀州<hi>同上</hi>
增中宫七星五主土主燕<hi>羣書考索</hi>
原玉衡第八星主幽州常以五寅日候之<hi>史記天官書</hi>
原壬燕趙亥燕代<hi>漢書天文志</hi>
増戍趙亥燕<hi>淮南子</hi>
　　<hi>臣</hi>等謹按淮南子及博雅載戌趙亥燕與漢天文<lb/>
<pb n="KR2k0036_WYG_001-3b"/>
　　志互異或以其犬牙相錯相近之土兼言之也<lb/>
原天市垣二十二星東西列各十一星其東垣南第三<lb/>
星曰燕<hi>宋兩朝天文志</hi>
　　<hi>臣</hi>等謹按星經天市圖第二星為燕與宋兩朝天<lb/>
　　文志互異<lb/>
増天市垣古歌曰燕連南海盡屬宋西歌曰南海與燕<lb/>
為雁行<hi>中西星經同異考</hi>
増天市垣二十二星左藩燕<hi>鄒淮厯書</hi>
<pb n="KR2k0036_WYG_001-4a"/>
原楚南一星曰燕有變動以其國占之<hi>宋史天文志</hi>
增十二國十六星在須女南隋志楚南一星曰燕按今<lb/>
監中圖韓東南一星曰燕<hi>辰象考</hi>
增天市垣燕一星在楚星南<hi>通占大象列星經</hi>
原蒼龍七宿有尾有箕氐胸房腹箕所糞也<hi>星經</hi>
原尾九星如鈎蒼龍尾箕四星形狀如簸箕<hi>丹元子歩天歌</hi>
增西歌曰接心是尾九㸃曲卓如衣角飄風前箕星有<lb/>
四明相等大口如箕正向西<hi>中西星經同異考</hi>
<pb n="KR2k0036_WYG_001-4b"/>
増尾亦為九子星箕亦曰天津一曰天雞<hi>晉書天文志</hi>
補尾為九子箕為敖客<hi>史記天官書</hi>
補尾有七星形如蠍尾箕有四星形如牛角<hi>法苑珠林</hi>
補箕尾之間謂之九江口<hi>觀象玩占</hi>
増宋均云尾屬後宫塲故得兼子子必九者取尾有九<lb/>
星也元命苞云尾九星箕四星為後宫之塲也<hi>史記索隠</hi>
増宋均云箕以簸揚調弄為象又受物有去之來之之<lb/>
象也詩云維南有箕載翕其舌又詩緯云箕為天口主<lb/>
<pb n="KR2k0036_WYG_001-5a"/>
出氣是箕有舌象讒言故詩曰哆兮侈兮成是南箕為<lb/>
敖客行請謁也<hi>同上</hi>
増尾箕尾為析木之津於辰在寅燕之分野尾九星為<lb/>
後宫亦為九子星近心第一星為后妃次三星並為次<lb/>
三嬪末二星為妾箕主八風亦后妃之府也<hi>史記正義</hi>
原箕星散為幽州分為燕國<hi>春秋元命苞</hi>
原箕尾為燕<hi>春秋説題辭</hi>
増星部地名尾箕燕<hi>淮南子</hi>
<pb n="KR2k0036_WYG_001-5b"/>
増尾箕幽州<hi>史記天官書</hi>
増燕故治今上漁陽右北平遼東莫郡幽州也<hi>越絶書</hi>
増燕星得尾箕<hi>山河兩戒考註</hi>
原漢永元銅儀尾十八度開元㳺儀景祐測驗同永元<lb/>
銅儀箕十度景祐測驗同開元㳺儀十一度<hi>宋史天文志</hi>
原尾漢太初厯洛下閎所測十八度宋皇祐所測十九<lb/>
度崇寜所測十九度少元授時厯郭守敬所測十九度<lb/>
十分箕太初厯十一度皇祐所測十度元豐所測十一<lb/>
<pb n="KR2k0036_WYG_001-6a"/>
度崇寜所測十度半授時厯所測十度四十分<hi>古今律厯考</hi>
増分度尾十八箕十一四分一<hi>淮南子</hi>
増尾十八度箕十一度<hi>天象志</hi>
増尾十星十八度箕四星九度<hi>廣雅</hi>
增尾宿一黄道經度十一宫一十度五十四分黄道緯<lb/>
度南一十五度等四箕宿一黄道經度十一宫二十六<lb/>
度五十分黄道緯度南六度五十六分等三<hi>厯象考成</hi>
増尾宿一赤道經度十一宫六度四十二分赤道緯度<lb/>
<pb n="KR2k0036_WYG_001-6b"/>
南三十六度五十七分箕宿一赤道經度十一宫二十<lb/>
六度二十一分赤道緯度南三十度二十三分<hi>同上</hi>
　　<hi>臣</hi>等謹按厯代以來測量恒星分度但就本宿所<lb/>
　　離推刻未有以黄道赤道為之析其經度之毫髪<lb/>
　　者是以逺自漢太初厯下至元明司天諸家互有<lb/>
　　濶狹多寡之殊異我<lb/>
朝<lb/>
聖祖仁皇帝御製厯象考成一書用黄赤經緯互推乃<lb/>
<pb n="KR2k0036_WYG_001-7a"/>
　　得二十八宿度分之凖兹載尾箕分星具列其數<lb/>
　　於下於以仰見天道至精法益詳盡蔑以加矣<lb/>
增尾箕康熙壬子年赤道積度尾一十九度九分箕一<lb/>
十度三十六分黄道積度尾一十五度三十六分箕九<lb/>
度二十分<hi>恒星紀要</hi>
原劉向言地分燕地尾箕之分野也自尾四度至斗六<lb/>
度謂之析木之次燕之分也<hi>漢書地理志</hi>
原自尾十度至斗七度百三十五分而終曰析木之次<lb/>
<pb n="KR2k0036_WYG_001-7b"/>
於辰在寅謂之攝提格於律為應鐘斗建在亥今燕分<lb/>
野<hi>帝王世紀</hi>
　　<hi>臣</hi>等謹按帝王世紀作自尾十度至斗七度漢書<lb/>
　　作危字誤今改正<lb/>
原陳卓謂尾箕燕幽也自尾十至南斗十一費直謂起<lb/>
尾九蔡邕謂起尾四<hi>玉海</hi>
増尾九星去極一百二十七度半箕四星距西北星去<lb/>
極一百二十一度半<hi>宋兩朝天文志</hi>
<pb n="KR2k0036_WYG_001-8a"/>
原自尾十度至南斗十一度為析木於辰在寅燕之分<lb/>
野屬幽州陳卓范蠡鬼谷先生張良諸葛亮譙周京房<lb/>
張衡並云尾箕燕幽州上谷入尾一度漁陽入尾三度<lb/>
右北平入尾七度涿郡入尾十六度廣陽入箕九度<hi>晉書</hi>
<hi>天文志</hi>
増北京之北平府尾箕分涿通薊三州皆尾分<hi>明史天文志</hi>
原尾箕析木津也初尾七度中箕五度終南斗八度<hi>新唐</hi>
<hi>書天文志</hi>
<pb n="KR2k0036_WYG_001-8b"/>
原幽州星分尾箕涿州星分尾宿十六度薊州星分尾<lb/>
宿三度霸州星分箕尾燕州星分尾斗<hi>太平寰宇記</hi>
增尾箕析木之次也寅初起尾七度二千七百五十二<lb/>
十一少中箕星五度三百七十六十七終斗八度其分<lb/>
野河間涿郡廣陽國及上谷漁陽古之北燕<hi>舊唐書天文志</hi>
原宛平大興良鄉尾一度通州三河武清尾二度昌平<lb/>
順義宻雲懐柔尾三度涿州房山霸州文安尾四度豐<lb/>
潤玉田薊州保定尾五度遵化平谷尾七度<hi>清𩔖天文分野之書</hi>
<pb n="KR2k0036_WYG_001-9a"/>
増漢書地理志燕地尾箕分野也今薊州通州南得涿<lb/>
郡之易今州容城今縣范陽在今易州故安在今易州<lb/>
涿州今州良鄉今縣及渤海之安次今東安縣<hi>辰象考</hi>
原尾箕星曰析木宫曰人馬時曰寅州曰幽<hi>厯代地理指掌圖</hi>
原第五尾四足箕四足斗一足在寅嵗星位焉其神如<lb/>
弓故曰人馬宫<hi>文殊所説善惡宿曜經</hi>
増寅為析木燕之分自尾十度至斗十一度<hi>唐六典</hi>
原析木謂之津箕斗之間漢津也<hi>爾雅</hi>
<pb n="KR2k0036_WYG_001-9b"/>
原析别水木以箕斗之間是天漢之津也<hi>爾雅孫炎注</hi>
原析木之津劉炫謂是天漢即天河也在箕斗二星之<lb/>
間箕在東方木位斗在北方水位分析水木以箕星為<lb/>
隔隔河須津梁以渡故謂此次為析木之津也<hi>爾雅疏</hi>
増天漢起東方箕尾之間謂之天河亦謂之漢津<hi>通志</hi>
原析木燕之分星幽州之星土也<hi>周禮總義</hi>
原天漢起東方經尾箕之間謂之漢津<hi>晉書天文志</hi>
原析津本晉薊縣改薊北縣開泰元年更今名以燕分<lb/>
<pb n="KR2k0036_WYG_001-10a"/>
野旅寅為析木之津故<hi>遼史地理志</hi>
原野旅寅野謂星野旅謂躔次寅者辰舍東方之位燕<lb/>
分析津之所也<hi>遼史國語解</hi>
原星度分野十二次東西南北相反者四疑似者七所<lb/>
可據者其惟析木乎其宿尾箕亦艮之維燕可以言東<lb/>
北也<hi>樂軒集</hi>
原析木為雲漢末泒山河極焉故其分野自北河末泒<lb/>
窮北紀之曲東北負海為析木負海者以其雲漢之隂<lb/>
<pb n="KR2k0036_WYG_001-10b"/>
也<hi>新唐書天文志</hi>
原大梁析木以負北海其神主于恒山辰星位焉<hi>同上</hi>
増尾箕析木津也初尾七度中箕五度自渤海九河之<lb/>
北得漢河間涿郡廣陽及上谷漁陽尾得雲漢之末派<lb/>
龜魚麗焉箕與南斗相近為遼水之陽<hi>同上</hi>
增唐占經曰尾東方木宿之末斗北方木宿之初次在<lb/>
其間分析水木故曰析木<hi>山河兩戒考註</hi>
原古之人有以天河斷兩界者天猶卵也經星之次環<lb/>
<pb n="KR2k0036_WYG_001-11a"/>
其四周銀河之所界者半其餘則天市太微位焉故二<lb/>
十八舍其附于河者三之二沿之河以分其勢稽紫宫<lb/>
以定其餘有條有次故秦雖西而位坤維之鶉首雲漢<lb/>
之升兩戒之道也呉雖東南而位坤維之星紀雲漢之<lb/>
降兩戒之終也燕窮北紀之曲故以末派之析木為燕<lb/>
盖星河之流起於井終於箕則南者反北北者反南矣<lb/>
<hi>鬳齊十一藁</hi>
<hi>原袁桷司天臺祭告㞑宿文益析木天津燕都所次維昔初基相攸塗塈民用不頗  遐以治靈臺考占庸啟</hi>
<pb n="KR2k0036_WYG_001-11b"/>
<hi>震悸善言惟從式致芬祀  清容居士集</hi>
増尾九星十八度在天市垣下河西箕四星七度半<hi>山河</hi>
<hi>兩戒考注</hi>
增尾箕蒼龍之末也直寅<hi>同上</hi>
増析木之津一名大招一曰漢津<hi>同上</hi>
原辰星主幽州<hi>星經</hi>
原辰星水精也<hi>尚書考靈曜</hi>
原北方黒色其𩔖水其應上為辰星<hi>素問</hi>
<pb n="KR2k0036_WYG_001-12a"/>
補辰星北方之位黒帝之子<hi>天官星占</hi>
增辰星宰相之祥也經一百里亦偏將廷尉象也<hi>同上</hi>
増廣雅云辰星謂之兔星則辰星之别名兔或作毚<hi>史記</hi>
<hi>索隠</hi>
増北方水太隂之精主冬日壬癸刑失者罰出辰星<hi>史記</hi>
<hi>天官書</hi>
增兔七命曰小正辰星天攙安周星細爽能星鈎星<hi>同上</hi>
增兔星凡有七名命者名也小正一也辰星二也天攙<lb/>
<pb n="KR2k0036_WYG_001-12b"/>
三也安周星四也細爽五也能星六也鈎星七也<hi>史記索隠</hi>
増兔五色青圜夏白圜喪赤圜中不平黒圜吉赤角犯<lb/>
我城黄角地之争白角號泣之聲<hi>史記天官書</hi>
増辰星理四時宋均云辰星正四時之法得與北辰同<lb/>
名也<hi>春秋元命苞</hi>
増辰星晉灼云常以二月春分見奎婁五月夏至見東<lb/>
井八月秋分見角亢十一月冬至見牽牛出以辰戌入<lb/>
以丑未二旬而入晨候之東方夕候之西方也<hi>史記正義</hi>
<pb n="KR2k0036_WYG_001-13a"/>
補辰星一曰能星一曰鈎星一曰毚星一曰鼎星一曰<lb/>
㸑星一曰伺星北方黒帝叶光紀之神元武之宿水之<lb/>
精也<hi>觀象玩占</hi>
増七政第五曰伐水謂辰星也<hi>史記索隠</hi>
增辰星一曰細極曰㸑星曰伺祠<hi>天官星占</hi>
増辰星色黒比奎星大小于嵗星<hi>宋中興天文志</hi>
增辰星謂之鈎星兔星<hi>博雅</hi>
原北方辰星水生物布其紀<hi>春秋元命苞</hi>
<pb n="KR2k0036_WYG_001-13b"/>
原燕齊之疆候辰星占虛危<hi>漢書天文志</hi>
増辰星曰北方冬水<hi>通志天文略</hi>
増各星之光如雲氣者水星之性<hi>尚書釋天註</hi>
增辰星主正四時當效於四仲<hi>山河兩戒考註</hi>
原建武十二年正月己未小星流百枚以上或西北或<lb/>
正北或東北二夜止六月戊戌晨小流星百枚以上四<lb/>
靣行小星者庶民之𩔖流行者移徙之象也後三年吳<lb/>
漢馬武徙鴈門代郡上谷闗西縣吏民六萬餘口置常<lb/>
<pb n="KR2k0036_WYG_001-14a"/>
闗居庸闗以東以避㓂<hi>後漢書五行志</hi>
原景初元年十月壬申太白書見在尾歴二百餘日占<lb/>
曰尾為燕有兵時公孫淵自立為燕王置百官發兵拒<lb/>
守宣帝討滅之<hi>文獻通考</hi>
　　朱彝尊原按陳氏魏志書十月壬申太白晝見乃<lb/>
　　在明帝青龍三年至景初元年則書秋七月辛夘<lb/>
　　太白晝見冬十月丁未月犯熒惑以歴推之十月<lb/>
　　既書丁未不應復直壬申當以志為正也<lb/>
<pb n="KR2k0036_WYG_001-14b"/>
原晉惠帝永興元年七月庚申太白犯角亢經房心厯<lb/>
尾箕是年九月王浚殺幽州刺史和演穆帝永和八年<lb/>
六月辛巳日未入有流星大如三斗魁從辰巳上東南<lb/>
行晷度推之在箕斗之間燕分也按占為營首營首之<lb/>
下流血滂沱是後慕容儁僭稱大燕攻伐無已<hi>晉書天文志</hi>
原景星見箕尾而慕容徳復燕此分野之驗也<hi>禮經會元</hi>
補天寳九載八月五星聚于尾箕燕分也占曰有徳則<lb/>
慶無徳則殃<hi>新唐書天文志</hi>
<pb n="KR2k0036_WYG_001-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷一<lb/>
</p>
<p>
</p>
  </div>
</body>
</text>
</TEI>
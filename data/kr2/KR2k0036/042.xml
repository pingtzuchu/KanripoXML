<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_042-1a"/>
欽定四庫全書<lb/>
欽定日下舊聞考卷四十二<lb/>
　皇城<hi>四</hi>
原虎城在太液池之西北隅睥睨其上而阱其下阱南<lb/>
為鐵門關而竇其南為小穽小穽内有鐵栅如籠以檻<lb/>
虎者虎城西北隅有豹房<hi>燕都逰覽志</hi>
<hi>原王世貞正徳宫詞隊窄衫盤鳯稱身裁玉靶雕弓月樣開紅粉别依囬鶻  君王新自虎城來  弇州山人</hi>
<hi>集宫以上二條原在  室門今移改</hi>
<pb n="KR2k0036_WYG_042-1b"/>
　　<hi>臣</hi>等謹按虎城在今教軍塲西南𢎞仁寺後基址<lb/>
　　尚存<lb/>
原百獸房在虎城之後連楹南向<hi>燕都逰覽志</hi>
增太液池北紫光閣傍有百鳥房多畜竒禽異獸如孔<lb/>
雀金錢雞五色鸚鵡白鶴文雉貂䑕舎貍猻海豹之類<lb/>
本朝不此是尚但給飲啄而已<hi>金鼇退食筆記</hi>
<hi>原穆天子得白狐以為異以天下無粹白之狐也今西内有白狐居籠中甚馴  露書</hi>
<hi>原陳沂放内苑諸禽詩去多年調養在雕籠放出初飛失舊叢祗為㤙深不能  朝來還繞上陽宫  拘虚集</hi>
<pb n="KR2k0036_WYG_042-2a"/>
原正德二年八月蓋造豹房公廨前後㕔房并左右廂<lb/>
歇房上朝夕處此不復入大内矣<hi>明武宗實錄</hi>
原七年添修豹房屋二百餘間費銀二十四萬餘兩<hi>同上</hi>
<hi>原唐時給役禁中多名為小兒如花藍小兒飛龍小兒五坊小兒是也五坊者徳宗所立曰雕坊鶻坊鷂坊鷹</hi>
<hi>坊狗坊漢有狗監正徳中豹房皆是此意筆麈</hi>　<hi>穀城山房</hi>
<hi>原王世貞正徳宫詞錦玉水垂楊面面栽豹房官邸接天開行人莫愛纒頭  萬乗親歌壓酒杯  弇州山人</hi>
<hi>藁</hi>
原西内有虎城畜虎豹旁有牲口房養珍禽竒獸上曰<lb/>
<pb n="KR2k0036_WYG_042-2b"/>
民脂民膏養此何用遂殺虎以賜近臣餘皆縱之<hi>明崇禎遺</hi>
<hi>錄</hi>
<hi>補内監蟲蟻房虎豹犀象各有職秩有品料如虎食將軍俸象食指揮俸不甚於秦松之大夫漢柏之將軍乎</hi>
<hi>條留青日札門以上十  原在宫室  今移改</hi>
　　<hi>臣</hi>等謹按百獸房豹房乆廢<lb/>
原正徳七年十一月詔建鎮國寺于大内西城<hi>大政記</hi>
<hi>原正徳九年十月刑部主事李中上言今日大權未收儲位未建義子未革紀綱日弛風俗日壊小人日進君</hi>
<hi>子日退士氣日靡言路日閉名器日輕賄賂日行禮樂日廢刑罰日濫民財日殫軍政日敝善治一無可舉蓋</hi>
<pb n="KR2k0036_WYG_042-3a"/>
<hi>以陛下惑於異端也夫禁掖嚴䆳豈異教所得雜今乃於西華門内豹房之地建䕶國佛寺延住番僧日與親</hi>
<hi>處異言日沃忠言日逺則用舍之顛倒舉錯之乖方政務之廢弛豈不宜哉伏望陛下毁佛寺出番僧妙選儒</hi>
<hi>臣朝夕勸講務正心誠意之學明二帝三王之道攬大權以絶天下之奸建儲位以立天下之本革義子以正</hi>
<hi>天下之名疏入不報尋降廣東通衢驛驛丞  明武宗實錄</hi>
原騰禧殿覆以黑琉璃瓦明武宗西幸悦樂伎劉良女<lb/>
遂載以歸居此俗呼為黒老婆殿<hi>金鼇退食筆記</hi>
<hi>原胡纉宗擬古詩十乗載得美人歸</hi>　<hi>驚喜君王至西華夜啟扉後車三鳥鼠山人集  以上四條原在宫</hi>
<hi>室門今移改</hi>
<pb n="KR2k0036_WYG_042-3b"/>
　　朱彛尊原按康陵載劉良女歸號曰夫人及南巡<lb/>
　　日帝期以中途召之夫人脱簪予帝以示信帝騎<lb/>
　　過盧溝亡之大索不得也行至臨清念夫人召之<lb/>
　　以不見簪不徃帝不獲已兼程抵潞河載夫人偕<lb/>
　　南寺觀旛幢列鎮國公號復繫以名夫人每得並<lb/>
　　書嘉靖初納南京給事中王紀之言俾盡撤去然<lb/>
　　夫人在途常諫帝㳺獵非專以色固寵者明之諸<lb/>
　　陵皆有妃從𦵏而康陵獨無之惟二妃𦵏於金山<lb/>
<pb n="KR2k0036_WYG_042-4a"/>
　　無姓氏殆亦為尊者諱也<lb/>
　　<hi>臣</hi>等謹按鎮國寺今無考據李中疏在豹房之地<lb/>
　　騰禧殿乆廢髙士竒金鼇退食筆記謂在旃檀寺<lb/>
　　西則正與豹房毗連稍南有北極廟相傳亦明代<lb/>
　　古刹云<lb/>
原經厰又西曰洗白厰曰果園厰曰西安裏門曰甲乙<lb/>
丙丁戊及承運廣盈廣惠廣積贓罰十庫<hi>蕪史</hi>
<hi>原果園厰在櫺星門之西明永樂年製漆器以金銀錫木為胎有剔紅填漆二種剔紅合有蔗段蒸餅河西三</hi>
<pb n="KR2k0036_WYG_042-4b"/>
<hi>撞兩撞等式蔗段人物為上蒸餅花草為次盤有圓方八角縧環四角牡丹瓣等式匣有長方二撞三撞四式</hi>
<hi>其法朱漆三十六次鏤以細錦底漆黑光針刻大明永樂年製比元時張成楊茂劍環香草之式似為過之填</hi>
<hi>漆刻成花鳥填彩稠漆磨平如畫乆而愈新其合製貴小深者五色靈芝邉淺者回文戧金邉價數倍於剔紅</hi>
<hi>二種皆厰製也室門今移改</hi>　<hi>金鼇退食筆記/</hi>　<hi>以上二條原在宫</hi>
　　<hi>臣</hi>等謹按洗白厰乆廢考真如境廟内有隆慶戊<lb/>
　　辰御用監造厰碑記畧云本監洗白厰成造上用<lb/>
　　兠羅絨袍公廨又隆慶辛未修厰及添設袍作縧<lb/>
　　作公廨作房亦有碑稍西地名劉鑾塑内有真武<lb/>
<pb n="KR2k0036_WYG_042-5a"/>
　　廟廟有萬厯癸巳修洗白厰縧作碑云初縧作置<lb/>
　　公廨一區於果園厰前機作等房俱聚于此後擇<lb/>
　　果園厰隙地建茲縧作是洗白厰果園厰俱在此<lb/>
　　地無疑<lb/>
原京師像設之竒古者曰劉鑾塑説者疑鑾與元音相<lb/>
近而誤考郝伯常陵川集燕有四賢祠其像塑自劉鑾<lb/>
則鑾别是一人著名於正奉之先者也正奉塑像虞文<lb/>
靖特為作記元史方技傳云有劉元者嘗從阿爾尼格<lb/>
<pb n="KR2k0036_WYG_042-5b"/>
學西天梵相亦稱絶藝下云元字秉元薊之寶坻人而<lb/>
劉同人紀帝京景物遂目為藝元足資噴飯<hi>析津日記  原在郊</hi>
<hi>坰門今移改</hi>
增元都勝境在𢎞仁寺西建於元相傳為劉元塑像正<lb/>
殿乃玉皇大帝右殿塑三清儀容肅穆道氣深沉左殿<lb/>
塑三元帝君上元執簿側首而問若有所疑一吏跪而<lb/>
答甚戰慄一堂之中皆若悚聽嚴肅者神情動止如聞<lb/>
謦欬真稱絶藝<hi>金鼇退食筆記</hi>
<pb n="KR2k0036_WYG_042-6a"/>
　　<hi>臣</hi>等謹按元都勝境建於元代因内有劉鑾塑像<lb/>
　　其地因之得名<lb/>
本朝乾隆二十五年重修<lb/>
賜名天慶宫前殿額曰泰鈞後殿額曰統元皆<lb/>
皇上御書<lb/>
增乾隆二十七年<lb/>
御製天慶宫像元劉鑾塑詩　南雕北塑古所傳大都<lb/>
神塑猶存元名手劉姓元與鑾東嶽搏換稱元賢茲天<lb/>
<pb n="KR2k0036_WYG_042-6b"/>
慶像鑾坯埏棟宇剥落像巍然呵䕶丁甲其敢延為新<lb/>
棟宇舟雘鮮像弗增易如故焉是日路便展禮䖍髙居<lb/>
上帝絳節翩侍臣儀從飄乎仙曹司聾啞解事艱斯非<lb/>
曲欲為其難以神喻人至理存一絜矩乃為心寒<lb/>
　　<hi>臣</hi>等謹按天慶宫像元劉鑾塑<lb/>
御製詩是為首見之篇謹編載卷内<lb/>
原正徳三年五月遷甲乙丙丁等庫於内府四年八月<lb/>
以新造天財甲乙丙丁等庫成欲盤移庫藏命魏國公<lb/>
<pb n="KR2k0036_WYG_042-7a"/>
徐顯宗行在户部右侍郎吳璽總理其事<hi>明英宗實錄</hi>
原十庫自戊子之後不全用十干以已者已也是以改<lb/>
用别名曰承運廣盈廣惠廣積贓罰魏忠賢從甲字庫<lb/>
出身遂倚任李宗政為掌庫餘九庫聴宗政指揮示優<lb/>
異焉<hi>蕪史</hi>　<hi>以上二條原在宫室門今移改</hi>
<hi>增十庫甲字掌貯銀硃黄丹烏梅籐黄水銀諸物乙字掌貯奏本等紙及各省所解胖襖丙字掌貯絲綿布匹</hi>
<hi>丁字掌貯生漆桐油等物戊字掌貯弓箭盔甲等物承運掌貯黄白生絹廣盈掌貯紗羅諸帛匹廣惠掌造貯</hi>
<hi>巾帕梳籠刷抿錢貫鈔錠之類贓罰掌沒入官物已上各掌庫一員貼庫簽書無定員  明史職官志</hi>
<pb n="KR2k0036_WYG_042-7b"/>
<hi>增廣積庫收焰硝硫黄等物  明會典</hi>
原十庫西有司鑰庫<hi>蕪史</hi>
<hi>原司鑰庫檢得天啟錢數枚古色斑駁進至御前上問昔年擬年號者誰左右以内閣及翰林官對上怫然</hi>
<hi>天啟宫詞註令以上二條原在宫室門今移改差官于增嘉靖時又  工部查照永樂宣徳年間事例</hi>
<hi>直𨽻并河南閩廣鑄造嘉靖通寶觧京貯内府司鑰庫  明會典</hi>
<hi>增天財庫凡正陽等九門并各鈔闗本折錢及皇城各門鎻鑰俱送本庫收  同上</hi>
　　<hi>臣</hi>等謹按今西安門内街北十庫前有天王殿殿<lb/>
　　前有修庫題名碑所記十庫與蕪史合而冠以司<lb/>
<pb n="KR2k0036_WYG_042-8a"/>
　　鑰庫之名其修廟碑記則云禁城西北隅有司鑰<lb/>
　　庫而天財庫亦屬焉是司鑰庫乃十庫總理而天<lb/>
　　財庫其附焉者也再考明史職官志所記十庫止<lb/>
　　詳九庫職事獨闕廣積一庫今依明會典增入<lb/>
　　又按天王殿<lb/>
本朝康熙五十二年改為慈雲寺門額<lb/>
聖祖御書<lb/>
增十庫西曰鴿子房曰西安門<hi>春明夢餘録</hi>
<pb n="KR2k0036_WYG_042-8b"/>
　　<hi>臣</hi>等謹按鴿子房其地有二聖廟即内府鴿子房<lb/>
　　土地祠也有萬厯十九年重修碑記西安門内街<lb/>
　　北之極西地也<lb/>
原櫺星門迤西街南贓罰别庫之門也門傍東迤南曰<lb/>
蠶池從陽徳門外皆可以至玉河是河也由北安門外<lb/>
藥王廟西橋下入經靈臺寶鈔司東與䕶城河之西脈<lb/>
合流過長安右門之北經承天門前再東過長安左門<lb/>
之北自湧福閣會歸於黄城之巽城而總出焉<hi>蕪史</hi>　<hi>原在</hi>
<pb n="KR2k0036_WYG_042-9a"/>
<hi>宫室門今移改</hi>
　　<hi>臣</hi>等謹按贓罰庫乃十庫之一十庫周牆尚存今<lb/>
　　旃檀寺西北衚衕猶有贓罰庫之名則贓罰庫在<lb/>
　　十庫極北蕪史作櫺星門西街南誤也蠶池在三<lb/>
　　座門西街南東鄰<lb/>
西苑北與羊房夾道相對嘉靖十年三月改築蠶壇於<lb/>
　　仁壽宫側相傳飼蠶於此蠶壇詳<lb/>
宫室門蠶池口内西為天主堂又西為琉璃作地名草<lb/>
<pb n="KR2k0036_WYG_042-9b"/>
　　厰<lb/>
補蠶池明時宫人織錦之所今止存雲機廟故基<hi>瑶華集箋</hi>
<hi>門原在宫室  今移改</hi>
　　<hi>臣</hi>等謹按雲機廟乆廢今光明殿衚衕内有名巧<lb/>
　　機營者或即其地<lb/>
原萬壽宫者文皇帝舊宫也世宗初名永壽宫自壬寅<lb/>
從大内移蹕此中已二十年至四十年冬十一月之二<lb/>
十五日辛亥夜火大作凡乘輿一切服御及先朝異寶<lb/>
<pb n="KR2k0036_WYG_042-10a"/>
盡付一炬相傳上是夕被酒與新幸宫姬尚美人者於<lb/>
貂帳中試小煙火延灼遂熾此後即下詔雲南買諸寶<lb/>
石及紫英石屢進不當意仍責再買如命户部尚書髙<lb/>
燿求龍涎香經年僅得八兩蓋諸珍煨燼已盡無一存<lb/>
者故索之急耳尚美人致火事未知果否至嘉靖四十<lb/>
五年八月命拜未封宫御尚氏為壽妃贈其父臣為驃<lb/>
騎將軍右軍都督僉事而同封貴妃文氏乃從敬妃進<lb/>
封者其父止得指揮同知則恩禮輕重可知矣封妃之<lb/>
<pb n="KR2k0036_WYG_042-10b"/>
日距聖誕僅二日上春秋恰周一甲子蓋極尊貴之以<lb/>
侑大慶上觴云<hi>野獲編</hi>
<hi>原嘉靖壬寅宫變宫婢楊金英欲斃上於熟寢以䋲束喉不絶有張金蓮者知事不就走告皇后徃救獲甦乃</hi>
<hi>命太監張佐髙忠捕訊得同謀者楊玉香邢萃蓮姚淑翠楊萃英闗梅秀劉妙蓮陳菊花王秀蘭八人又有徐</hi>
<hi>秋花鄧金香張春景黄玉蓮數人詔悉磔之於市上即移御西苑萬夀宫不復居大内萬夀本成祖皇帝舊宫</hi>
<hi>也至辛亥萬夀宫災上乃暫御玉熈宫宫近西華門孔道列屋僅兩層工部尚書雷禮言玉熈宫湫隘且地近</hi>
<hi>外非可乆御萬夀宫係皇祖受命重地宜及時營繕嚴嵩欲諷上還大内具言三殿初成工料缺乏萬壽未宜</hi>
<hi>興復上不悦命太常卿徐璠督工以明世廟識餘録甚原世廟居西内事齋醮一時詞臣  青詞得竄眷者</hi>
<pb n="KR2k0036_WYG_042-11a"/>
<hi>衆而最稱上意者無如袁文榮煒董尚書份然皆誕妄不典之言如世所傳對聨云洛水元龜初獻瑞陽數九</hi>
<hi>隂數九九九八十一數數原乎道道通元始天尊一誠有感岐山丹鳯両呈祥雄聲六雌聲六六六三十六聲</hi>
<hi>聲聞於天天生嘉靖皇帝萬壽無疆此袁所撰最為時所膾炙他文可知矣時每一舉醮無論他費即赤金亦</hi>
<hi>至數千兩蓋門壇扁對皆以金書屑為泥凡數十盌其操筆中書官預備大管泚筆令滿故為不堪波盡狀則</hi>
<hi>袖之又出一管凡訖一對或易數十管則袖中金亦不下數十銖矣吾鄉談相以此得二卿且致冨云  野獲</hi>
<hi>編嘉靖問供事内廷奉元修者宰臣嚴分冝以衰老得原</hi>
<hi>賜腰輿至八十再賜肩與其同事而恩稍下者則夏文愍翟文懿俱賜乗馬二公因私用腰輿上聞以為僭心</hi>
<hi>銜之夏被禍翟被逐已胎於此矣既同上勛崔元以勛原撰文諸臣初時不過一二宰輔  而郭</hi>
<pb n="KR2k0036_WYG_042-11b"/>
<hi>爵入陸炳朱希孝以緹帥入李春坊董份以學士入人數既增直房有限得在列者方有登仙之羨不復覺其</hi>
<hi>湫隘且房俱東西向受日良苦惟嚴分宜最後得另建面南一所甚寛潔且命賜白金笵為飲食器及他食物</hi>
<hi>甚備分宜處之凡十餘年分宜逐即以居徐華亭徐徙居其内亦五年嚴之晩節以屢出直見疎徐懲其敗每</hi>
<hi>遇上命到閣理事或賜沐至家輒云戀念聖躬起居不忍暫舍而出上以是益憐之髙新鄭最後入直其辨胡</hi>
<hi>給事疏中云所居凡四層十六楹最敞則亦分宜直房之亞矣  同上</hi>
<hi>增明世宗晩年愛静常居西内勲輔大臣直宿無逸殿日有賚賜如玲瓏雕刻玉帶金織蟒服金嵌寶石斗牛</hi>
<hi>縧繯綵絨䕶膝獨角獸補子貂䑕煖耳青油雨笠御製藥酒五味湯御藥如意湯橙橘𤓰果之類嚴分宜記賜</hi>
<hi>畫扇有海榴<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>可寸許穴其腹蔵象刻物器一百事工巧異甚又有水晶及牙仙人墜子  金鼇退食筆記</hi>
<pb n="KR2k0036_WYG_042-12a"/>
原西宫再建欽定正宫前堂曰萬壽宫後寢曰壽源宫<lb/>
宫門曰萬壽門左門曰曦福右門曰朗祿後門永綏含<lb/>
祥成瑞仍舊後過廊左曰永康門右曰永順門宫亭名<lb/>
大元殿名凝一門名衍慶殿東本四宫四十年已建萬<lb/>
春宫至是三宫欽定萬和萬華萬寜其西四宫欽定仙<lb/>
禧仙樂仙安仙明東西二街門扁七門隨西長街向東<lb/>
四名自南起常寜常和常喜常輝向西金寜若舊三門<lb/>
自東起攸順攸利金瑞後二牆門迎祉納康壬戌四月<lb/>
<pb n="KR2k0036_WYG_042-12b"/>
立帝社帝稷坊牌安砌宫門牆拓造西連房工成六月<lb/>
十三日承祐殿成七月十八日祐祥殿祐寜殿板屋成<lb/>
十月三日建洪應雷宫<hi>古和藁</hi>　<hi>以上七條原在宫室門今移改</hi>
　　<hi>臣</hi>等謹按古和藁所載萬壽宫門殿各名與春明<lb/>
　　夢餘録俱同惟春明夢餘錄較詳耳帝社帝稷坊<lb/>
　　碑今無存詳<lb/>
宫室門<lb/>
<hi>原嘉靖四十五年四月紫極殿壽源宫成百官上表稱賀  明世宗實録</hi>
<pb n="KR2k0036_WYG_042-13a"/>
<hi>原西苑宫殿自十年辛夘漸興以至壬戌凡三十餘年其間創造不輟名號已不勝書至壬戌萬壽宫再建之</hi>
<hi>後其間可紀者如四十三年甲子重建惠熈承華等殿寶月等亭既成改恵熈為元熈延年殿四十四年正月</hi>
<hi>建金籙大典於大元都殿又謝天賜丸藥於太極及紫皇殿此三殿又先期剏者至四十四年重建萬法寶殿</hi>
<hi>名其中曰夀憩左曰福舍右曰祿舍則工程甚大各臣俱沾賞至四十五年正月又建真慶殿四月紫極殿之</hi>
<hi>夀清宫成在事者俱受賞則上已不豫矣九月又建乾光殿閏十月紫宸宫成百官上表稱賀時上疾已極雖</hi>
<hi>賀而未必能御矣自世宗升遐未匝月先撤各宫殿及門所懸扁額以次漸拆材木穆宗欲以紫極宫材重建</hi>
<hi>翔鳯樓因工科都給事中馮成能力諫而止未歴數年惟存壊垣斷礎而已蓋茲地為文皇帝潛邸舊宫因而</hi>
<hi>入紹大位且自永樂以來無論升遐即嬪御無一告殞於此者故上意為吉地而安之禁籞初啟命為仁壽殿</hi>
<pb n="KR2k0036_WYG_042-13b"/>
<hi>他如洪應雷壇上有禱必至如凝道雷軒上晝日恒御皆無跡可問惟清福殿則整麗如故外門曰仙芳曰丹</hi>
<hi>馨内亭曰錦芳曰翠芬流泉石梁頗具幽致且松柏列植䝉密蔽空又百卉羅植於庭開花時則今上亦時一</hi>
<hi>㳺幸蓋其地又與萬壽宫稍隔故得免焉於野獲編金原嚴嵩萬壽宫頌  赫赫皇明膺運握符  烈太祖</hi>
<hi>陵闢都成祖繼天燮伐大定駐蹕全燕奠鼎凝命周宅鎬京殷居亳邑履重馭輕四方之極有宫穹穹禁苑之</hi>
<hi>西名曰仁壽髙朗軒夷實惟斯宫肇基帝跡創始鴻圖貽謀燕翼爰二百年我聖龍翔受命中興於二聖有光</hi>
<hi>以聖繼聖克復其始迺祓斯宫迺慰迺止金梁駕漢玉棟干虹王氣榮光鬱鬰蔥蔥皇曰我祖明徳斯肇予實</hi>
<hi>嗣之曷循曷紹累厚增髙重基疊構特易隆名嘉進萬夀夀考維祺自天之祐承以五福範衍基疇康寜好徳</hi>
<hi>申命用休百祿承次坤儀用彰安貞之吉應地無疆南闢端門麗於陽徳法天行健四隩咸宅耀曦秩秩寅賓</hi>
<pb n="KR2k0036_WYG_042-14a"/>
<hi>出日亦有輝朗素月澄璧隂陽之精左右互弼皇居皇處匪曰豫侯景綜萬幾咸釐庻績志加窮閻念軫民食</hi>
<hi>亭翼豳風殿峙無逸南闢穀壇以祀於稷北鄰桑壝后嵗親𧖟徳如關雎教形葛覃允矣風化匹於二南維昔</hi>
<hi>農桑王業之自皇宅于茲肇修苑事分條建規補弊興滯皇心翼翼齋明莊栗昭事上帝靈威可質賜福降棋</hi>
<hi>百神效職衎于烈祖享祀一堂衣畫衮龍珩瑀瑲瑲天眷聖皇而安而室俾濔熾昌俾爾多益長發其祥螽斯</hi>
<hi>蟄蟄天眷聖皇夀萬斯年綏以繁祉受祿于天天耀景星地溢醴泉元龜薦瑞朱草呈鮮四方賀焉四夷服焉</hi>
<hi>我皇御歴曷有極焉㣲臣稽首敢獻斯篇君鈐山堂集原皇甫冲西苑即事  曉日曈曨照御堤  王身在大</hi>
<hi>庖西雲邉鐘磬和仙樂日下旂幢襍綵霓侍從詔看元鶴舞中官勅賜紫騮嘶長生殿上長明火不數秦王祀</hi>
<hi>寶鷄山華陽集原蔣  卿宫詞</hi>　<hi>君王親著紫霞裳白玉冠簪八寶光</hi>
<pb n="KR2k0036_WYG_042-14b"/>
<hi>夜半碧壇星月冷九天仙樂下鸞皇案碧殿瑤壇禮上清桂花凉露侵銀屏雙雙玉女扶青  跪啟琅圅諷道</hi>
<hi>經尹南泠集詩原  耕秋興</hi>　<hi>銅龍春闢曉光寒金水橋横白玉欄</hi>
<hi>見説漢皇求大藥故邀王母到長安黄金夜獻文成竈青鳥朝翔太乙壇不是嵗星陪帝輦蟠桃誰奉殿中歡</hi>
<hi>原朔野山人集詞  李□嘉靖宫</hi>　<hi>沈水龍涎徹夜焚桂宫芝館結祥</hi>
<hi>雲壇前纔布諸天位苑外先催學士文舞玉貌終年侍禁闈每逢時節賜金緋君王不愛纎腰  裁作雷壇拜</hi>
<hi>斗衣永泥金檢玉祝長生萬國封章止進呈月滿西宫更漏  九天風落歩虚聲  小車飛曳向元都翠羽金</hi>
<hi>翹笑自扶玉蝀橋邉長日市内璫爭買大秦珠史集</hi>　<hi>李太</hi>
<hi>原張元凱西苑宫詞曲肅將上帝祠明堂寶鼎昭回日月光九獻不須歌舊  詞臣昨已撰芝房  秋殿清齋</hi>
<pb n="KR2k0036_WYG_042-15a"/>
<hi>正受釐迎和門外立諸姬大官不進麒麟脯御饌惟供五色芝  陳詞瘞玉奏鈞天西苑宫牆近耤田水旱恐</hi>
<hi>煩祠后土未央深處好祈年駕夕烽千里照甘泉一紙降魔勅已傳急遣六丁乘羽  火輪金甲凈幽燕  靈</hi>
<hi>藥金壺百和珍仙家玉液字長春朱衣擎出髙元殿先賜分宜白髮臣  通天臺上接三台景命重臨清醮開</hi>
<hi>拜舞不同郊社禮科儀一一聖人裁日香通紫氣靄晴空靈貺神休集聖躬垂拱萬年如一  禮臣何必議青</hi>
<hi>宫簡金符寶笈䕶雲英鸞鶴啣將入上清拜受玉霄龍鳯  元陽象一字分明  蓬萊方丈可梯航勾漏丹砂</hi>
<hi>近寄將昨貯銀山髙幾許試持玉尺殿中量馬瑞氣祥雲薄海濱逺藩齊獻百千春進來白鹿髙於  馴擾金</hi>
<hi>階不畏人西桂枝山房集清虚太液秋至尊多在望仙原黄克晦  苑詩  雷殿</hi>
<hi>樓樹深宫闕東西合月出星河上下流麟圃紫芝春煜煜兎園白鹿曉呦呦軒轅鼎在龍髯斷露箔風簾不上</hi>
<pb n="KR2k0036_WYG_042-15b"/>
<hi>鈎張黄孔昭集志感詩原  鳳翼西苑</hi>　<hi>芙蓉别殿未央西烟氣晨飄</hi>
<hi>雉尾齊出洛神龜将寶籙銜花馴鹿遶金閨近臣拾翠供元草使者乗驄訪碧雞一自六龍天上去㡬回清禁</hi>
<hi>改璇題實堂集</hi>　<hi>處</hi>
<hi>增蕭良有西苑觀菊詩香禁苑春常在黄花滿秀柯隨風枝蕩漾迎日影婆娑  入靈均賦芳傳漢武歌誰云</hi>
<hi>桃共李占取嵗華多  宛平縣志</hi>
增萬壽宫在西安門内迤南大光明殿之東成祖潛邸<lb/>
也殿東西有永春萬春諸宫翼而前為門者三或曰即<lb/>
舊仁夀宫明世宗晩年愛靜常居西内今朱垣隙地雜<lb/>
<pb n="KR2k0036_WYG_042-16a"/>
居内府人役間藝黍稷及堆官柴草南曰草厰北曰柴<lb/>
闌云<hi>金鼇退食筆記</hi>
　　<hi>臣</hi>等謹按金鼇退食筆記所稱草厰者今仍存其<lb/>
　　名西為永佑廟又西為大光明殿迤南則拜斗殿<lb/>
　　也<lb/>
增夀明殿夀明門<hi>春明夢餘録</hi>
　　<hi>臣</hi>等謹按夀明殿<lb/>
本朝乾隆三十九年修殿額仍舊殿基二重髙丈餘殿<lb/>
<pb n="KR2k0036_WYG_042-16b"/>
　　三楹中奉斗母今其地猶稱為拜斗殿云<lb/>
增永佑廟祀城隍神<hi>城册</hi>
　　<hi>臣</hi>等謹按永佑廟雍正九年建正殿恭懸<lb/>
世宗御書額曰順承恊徳<lb/>
原嘉靖三十六年十一月大光明殿工成<hi>明世宗實録</hi>
原大光明殿門東向曰登豐曰廣福曰廣和曰廣寜二<lb/>
重門曰玉宫曰昭祥曰凝瑞前殿則大光明殿也左太<lb/>
始殿右太初殿又有宣恩亭饗祉亭一陽亭萬仙亭後<lb/>
<pb n="KR2k0036_WYG_042-17a"/>
門曰永吉左安右安中為太極殿東統宗殿西摠道殿<lb/>
其帝師堂積徳殿夀聖居福真憩禄仙室五所毁於萬<lb/>
厯三十年後有天元閣下有闡元保祚<hi>明宫殿額名</hi>
<hi>補崇禎十七年正月二日帝於禁内大光明殿行祈穀禮  山書  以上三條原在宫室門今移改</hi>
　　<hi>臣</hi>等謹按大光明殿<lb/>
本朝雍正十一年修乾隆三十八年重修恭懸<lb/>
御書扁聨大光明殿内奉玉皇額曰鴻鈞廣運聨曰覆<lb/>
　　育普無私穆然垂象監臨昭有赫儼若升階太極<lb/>
<pb n="KR2k0036_WYG_042-17b"/>
　　殿内奉三清四御額曰太初司化聨曰元氣薈圅<lb/>
　　三上清同契道源分列四統御兼成天元閣上奉<lb/>
　　斗母后土寶月光元君額曰溯源參妙聨曰月華<lb/>
　　育徳資鴻運雀御通靈洽富釐閣下奉雷聲普化<lb/>
　　天尊額曰鼔化持衡聨曰豫宣式宰扶陽令解作<lb/>
　　兼資潤物功又朱彞尊原書所引宫殿額名門<lb/>
　　曰登豐曰廣福曰玉宫曰永吉者皆中門所懸額<lb/>
　　今仍舊名曰廣和曰廣寜曰昭祥曰凝瑞曰左安<lb/>
<pb n="KR2k0036_WYG_042-18a"/>
　　曰右安者皆左右門今無額大光明殿太始殿太<lb/>
　　初殿一陽亭萬仙亭太極殿統宗殿總道殿所懸<lb/>
　　額今仍舊名天元閣上額亦仍舊下無額宣恩亭<lb/>
　　饗祉亭今為鐘鼔亭無額大極殿兩傍曰三星殿<lb/>
　　三皇殿慈佑殿慈濟殿皆<lb/>
本朝添建額皆清漢書後有方丈三亦係添建無額當<lb/>
　　即原書所稱帝師堂舊址也<lb/>
增乾隆七年<lb/>
<pb n="KR2k0036_WYG_042-18b"/>
御製光明殿詩　今日三清境前朝萬夀基<hi>光明殿明萬夀宫地</hi>
<hi>也</hi>彤閭衛虎豹青殿罩罘罳鶴立千年柏雲凝五色芝<lb/>
瑤階裁玉砌寶像笵金為詎慕神仙術惟祈暘雨時來<lb/>
齋心惕若顧諟奉無私<lb/>
　　<hi>臣</hi>等謹按光明殿<lb/>
御製詩恭載首見之篇餘不備録<lb/>
原從南臺遶西堤過射苑有兔園其中疊石為山穴山<lb/>
為洞東西分徑盤紆而上至平砌又分繞至巔布甃皆<lb/>
<pb n="KR2k0036_WYG_042-19a"/>
陶埏雲龍之象砌上設數銅甕灌水注池池前玉盆内<lb/>
作盤龍昂首而起激水從盆底一竅轉出龍吻分小洞<lb/>
由大明殿側九曲注池中殿傍喬松數株參立百藤縈<lb/>
附於上復懸蘿下垂池邉多立竒石一名小山子<hi>西元集</hi>
原小山在仁夀宫之西入清虚門磴道盤屈甃甓皆肖<lb/>
小龍文疊石為峰巉巖森聳元氏故物也中官云元人<lb/>
載此石自南至燕每石一準糧若干俗呼折糧石近嵗<lb/>
重葺一亭上扁曰鑒戒亭亭中設橱貯書上至以備覽<lb/>
<pb n="KR2k0036_WYG_042-19b"/>
山頂曰清虚殿俯瞰都城歴歴可見山腰累石為洞刻<lb/>
石肖龍水自龍吻出噴灑若簾其前為曲流觀甃石引<lb/>
水作九曲流觴又南為瑤景翠林二亭中架石梁通東<lb/>
西兩池金鱗㳺泳大者可尺許<hi>鈐山堂集</hi>
原大仙都殿嘉靖二十八年三月更大道殿前有大道<lb/>
門入清虚門曰清虚殿鑒戒亭俱嘉靖十三年八月建<lb/>
又有曲流觀翠林瑤景二坊旋坡臺嘉靖二十八年三<lb/>
月更仙臺萬厯九年七月添築方亭其上四十年九月<lb/>
<pb n="KR2k0036_WYG_042-20a"/>
榜曰迎仙亭又有福巒禄渚二坊臺上牌額七一玉光<lb/>
二光華三華輝四輝真五真境六境仙七仙臺<hi>明宫殿額名</hi>
原嘉靖四十五年二月造御憩等殿於大道殿果園中<lb/>
<hi>明世宗實録</hi>
原朝元館嘉靖四十五年五月建萬厯二十八年五月<lb/>
毁顯陽殿萬厯二十九年五月建景徳殿萬厯二十八<lb/>
年十月建<hi>明宫殿額名</hi>
原兔兒山即旋磨臺天啟乙丑重陽車駕臨幸鐘鼔司<lb/>
<pb n="KR2k0036_WYG_042-20b"/>
邱印執板唱洛陽橋記攢眉黛鏁不開一闋次年復如<lb/>
之官人相顧以其近不祥也<hi>天啟宫詞注</hi>
<hi>原文徵明詩鳯漢王㳺息有離宫璅闥朱扉迤邐通别殿春風巢紫  小山飛澗駕晴虹團雲芝蓋翔林表噴</hi>
<hi>壑龍泉轉地中簡朴由來堯舜事故應梁苑不相同甫田集</hi>
<hi>原廖道南清虚殿詩絶峻極丹霄上清虚碧海前扶桑先見日若木逺含烟  島移雲石明河瀉瀑泉仰看元</hi>
<hi>象轉身在蔚藍天眉元素集彎侍駕登髙薄暮還共訝原陳悰詩  美人  黛月同</hi>
<hi>洛陽橋下曲年年聲遶兔兒山今天啟宫詞  以上九條原在宫室門  移改</hi>
增兔園山在瀛臺之西由大光明殿南行疊石為山穴<lb/>
<pb n="KR2k0036_WYG_042-21a"/>
山為洞東西分徑紆折至頂殿曰清虚俯瞰都城歴歴<lb/>
可見砌下暗設銅甕灌水注池池前玉盆内作盤龍昻<lb/>
首而起激水從盆底一竅轉出龍吻分入小洞由殿側<lb/>
九曲注池中喬松數株參立古藤縈繞懸蘿下垂池邉<lb/>
多立竒石一名小山子又曰小蓬萊其前為曲流觀鑒<lb/>
戒亭又南為瑤景翠林二亭古木延翳竒石錯立架石<lb/>
通東西兩池南北二梁之間曰旋磨臺螺盤而上其巔<lb/>
有甃皆陶埏雲龍之象相傳世宗禮斗於此臺下周以<lb/>
<pb n="KR2k0036_WYG_042-21b"/>
深塹梁上玉石欄柱御道鑿團龍至今堅完如故老監<lb/>
云明時重九或幸萬嵗山或幸兔兒山清虚殿登髙宫<lb/>
眷内臣皆著重陽景菊花補服喫迎霜兔菊花酒今山<lb/>
前亭觀盡廢池亦就湮僅餘一亭及清虚殿<hi>金鼇退食筆記</hi>
　　<hi>臣</hi>等謹按旋磨臺春明夢餘録載宫殿額名作旋<lb/>
　　波臺朱彛尊又引作旋坡臺其實一也再考金鼇<lb/>
　　退食筆記云臺下周塹梁上石欄堅完如故山前<lb/>
　　尚有一亭及清虛殿則兔兒山旋磨臺其時尚存<lb/>
<pb n="KR2k0036_WYG_042-22a"/>
　　遺蹟今俱毁其地東猶名拜斗殿西為今火藥庫<lb/>
<hi>原司鑰庫旁有惜薪司凡各宫取用炭皆易州産按尺寸鋸截編小□荆筐用黄土刷筐盛之名曰紅籮炭厰</hi>
<hi>中舊有香匠製香餅獸炭又造將軍等像各成對髙三尺許用金彩粧畫如門神手面俱黒名曰彩粧於臘月</hi>
<hi>二十四日奏安於宫殿各門兩旁至次年二月仍歸本司至魏忠賢擅政改而大之用傀儡體髙至八九尺衣</hi>
<hi>以綾絹佩以兵器夜則明燈守之人敢怒而不敢言也  蕪史</hi>
<hi>補楊士竒新改華蓋殿學士入奏上望見謂蹇義夏原吉曰新學士來奏事必有理試共聴之士竒言惜薪司</hi>
<hi>傳㫖賦北京山東棗八十萬供宫禁香炭之用雖是嵗例得無過多上喜曰朕固知學士言有理即命減除四</hi>
<hi>十萬録明上諭</hi>　<hi>以上二條原在宫室門今移改</hi>
<pb n="KR2k0036_WYG_042-22b"/>
<hi>原正徳三年八月司禮監太監劉瑾傳㫖改惜薪司外新厰為辦事厰營府舊倉地為内辦事厰時既立西厰</hi>
<hi>以谷大用領之瑾又立内厰以張其威京師謂之内行厰比東西二厰又為酷烈  明武宗實録  原在郊坰</hi>
<hi>門今移改掌印太監一員總理僉書掌道掌司冩字監增惜薪司</hi>
<hi>工及外厰北厰南厰新南厰新西厰各設僉書監工俱無定員掌所用薪炭之事  明史職官志</hi>
　　<hi>臣</hi>等謹按惜薪司今廢其地猶稱惜薪司衚衕中<lb/>
　　有雙即寺寺内有正徳元年鐘一上鑄惜薪司佛<lb/>
　　堂字西安門内街南之極西地也考金鼇退食筆<lb/>
　　記云惜薪司在西安門街南巷内與今地正相合<lb/>
<pb n="KR2k0036_WYG_042-23a"/>
　　則蕪史所稱司鑰庫傍有惜薪司者誤也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_042-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_008-1a"/>
欽定四庫全書<lb/>
欽定日下舊聞考卷八<lb/>
　　形勝<hi>四</hi>
　　<hi>臣</hi>等謹按自金明昌中始有燕山八景之目元明<lb/>
　　以來著詠頗多恭讀<lb/>
御製燕山八景詩並<lb/>
疊舊作韻煌煌乎如鐘律之載賡星雲之相映玉泉趵<lb/>
　　突一條復邀<lb/>
<pb n="KR2k0036_WYG_008-1b"/>
睿裁釐定祛舊説之傳譌表靈淵之觱沸瞻仰<lb/>
奎文足使林泉增色矣第原書中八景㪚見各門撿閲<lb/>
　　未便今謹總彚合一載入形勝門以便循覽而備<lb/>
　　形勝之大全焉<lb/>
補自宋員外迪以瀟湘風景寫平逺山水一幅一時觀<lb/>
者留題目為瀟湘八景南渡詩人若陳允平衡仲張槃<lb/>
叔安周宻公謹奚㵄倬然皆有西湖十景詞而北平舊<lb/>
志載金眀昌遺事有燕京八景元人或作為古風或演<lb/>
<pb n="KR2k0036_WYG_008-2a"/>
為小曲所謂八景者居庸叠翠玉泉垂虹太液秋風瓊<lb/>
島春陰薊門飛雨西山積雪盧溝曉月金臺夕照是已<lb/>
至永樂間館閣諸公相集倡和更薊門飛雨為薊門烟<lb/>
樹和者相屬因而十室之邑三里之城五畝之園以及<lb/>
琳宫梵宇靡不有八景詩矣<hi>寄園寄所寄録</hi>
增<lb/>
御製燕山八景詩　瓊島春陰　瓊華瑤島鬱嵯峨春<lb/>
日輕隂景色多雲䕶鳯樓松掩映瑞凝仙掌竹婆娑低<lb/>
<pb n="KR2k0036_WYG_008-2b"/>
臨禁苑滋苔蘚逺帶郊畿䕃麥禾更向五雲最深處好<lb/>
風時送九韶歌　太液秋風　秋到宸居爽籟生玉湖<lb/>
澄碧畫橋橫荷風晩送殘香氣竹露凉敲緑玉聲翠合<lb/>
三山連閬苑波涵一鏡儼蓬瀛由来禁籞林泉好行樂<lb/>
還同萬物情　玉泉垂虹　湧湍千丈落垂虹風卷銀<lb/>
濤一望中聲震林梢趨衆壑光浮練影掛長空跳波激<lb/>
石珠丸碎濺沫飛花玉屑紅自此恩波流處處公田時<lb/>
雨澤應同　西山晴雪　銀屏重叠湛虚明朗朗峯頭<lb/>
<pb n="KR2k0036_WYG_008-3a"/>
對帝京萬壑晶光迎曉日千林瓊屑映朝晴寒凝澗口<lb/>
泉猶凍冷逼枝頭鳥不鳴只有山僧頗自在竹爐茗椀<lb/>
伴髙清　薊門煙樹　蒼茫樹色望中浮十里輕隂接<lb/>
薊邱垂栁依依村舍隠新苖漠漠水田稠青蔥四合鶯<lb/>
留語空翠連天雁逺遊南望帝京佳氣繞五雲飛䕶鳳<lb/>
凰樓　盧溝曉月　蘭若霜鐘斷續鳴盧溝曉月正西<lb/>
横蒼烟淡接平蕪迥曙色纔分逺水明傍岸人行聞犬<lb/>
吠戲波風動見魚驚車馳馬驟長安道何限低徊旅宦<lb/>
<pb n="KR2k0036_WYG_008-3b"/>
情　居庸叠翠　居庸天險列峯連萬里金湯固九邊<lb/>
雄峻莫誇三峽險﨑嶇疑是五丁穿嵐拖千嶺浮佳氣<lb/>
日上羣峯吐紫烟盛世祇今無戰伐投戈戍卒藝山田<lb/>
　金臺夕照　燕臺遥望澹烟濛返照依希禁籞東是<lb/>
處人家圖畫裏一川風景夕陽中溪頭棹響歸漁艇牛<lb/>
背簫聲過牧童千古望諸留勝蹟㡬囘憑弔向西風<lb/>
增乾隆十六年<lb/>
御製燕山八景詩叠舊作韻　瓊島春隂　承光殿之<lb/>
<pb n="KR2k0036_WYG_008-4a"/>
北孤嶼瞰臨北海相傳為遼之瓊華島上多竒石宋艮<lb/>
嶽之遺金人輦致扵此今為永安寺悦心其便殿也<lb/>
艮嶽移來石岌峩千秋遺蹟感懐多倚巖松翠龍鱗蔚<lb/>
入牖篁新鳯尾娑樂志詎因逢勝賞悦心端為得嘉禾<lb/>
當春最是耕犂急每較隂晴發浩歌　太液秋風　太<lb/>
液池在西苑中亘長橋列二華表曰金鼇玉蝀北為北<lb/>
海南則瀛臺西京賦所稱滄池溝沆列瀛洲夾蓬萊者<lb/>
方斯蔑矣　㣲見商颸蘋末生鏡瀾玉蝀影中横非闗<lb/>
<pb n="KR2k0036_WYG_008-4b"/>
細雨頻傳響何事平流忽有聲爽入金行閶闔表波連<lb/>
瑶渚趯臺瀛髙秋文宴傳佳話已覺犂然今昔情　玉<lb/>
泉趵突　西山泉皆洑流至玉泉山勢中豁泉歕躍而<lb/>
出雪湧濤翻濟南趵突不是過也向之題八景者目以<lb/>
垂虹失其實矣爰正其名且表為天下第一泉而為之<lb/>
記　玉泉昔日此垂虹史筆誰真感慨中不改千秋翻<lb/>
趵突幾曾百丈落雲空廓池延月溶溶白倒壁飛花淡<lb/>
淡紅笑我亦嘗傳耳食未能免俗且雷同　西山晴雪<lb/>
<pb n="KR2k0036_WYG_008-5a"/>
　西山峯嶺層叠不可殫名因居京城右輔故以西山<lb/>
概焉髙寒故易積雪望如削玉今搆静宜園于香山輙<lb/>
建標其嶺誌之　乆曽勝蹟紀春明叠嶂嶙峋信莫京<lb/>
剛喜應時霑快雪便教佳景入新晴寒村烟動依林裊<lb/>
古寺鐘清隔院鳴新傍香山搆精舍好収積玉煮三清<lb/>
　薊門烟樹　水經注薊城西北隅有薊邱明人長安<lb/>
客話謂在今都城德勝門外土城關即其遺址旁多林<lb/>
木蓊翳蒼翠　十里輕楊烟靄浮薊門指㸃認荒邱青<lb/>
<pb n="KR2k0036_WYG_008-5b"/>
帘貰酒于何少黄土埋人即漸稠牽客未能留逺别聴<lb/>
鸝誰解作清遊梵鐘欲醒紅塵夢<hi>覺生寺大鐘在此北</hi>斷續常飄<lb/>
雲外樓　盧溝曉月　盧溝河即桑乾河水黒曰盧故<lb/>
以名之橋建於金明昌初長二百餘步由陸程入京師<lb/>
者必取道扵此　茅店寒雞咿喔鳴曙光斜漢欲參横<lb/>
半鈎留照三秋淡一蝀分波夾鏡明入定衲僧心共印<lb/>
懐程客子影猶驚邇來每踏溝西道觸景那㤀黯爾情<lb/>
<hi>易州建由之泰陵來往必    道</hi>　居庸叠翠　居庸為九塞之一見<lb/>
<pb n="KR2k0036_WYG_008-6a"/>
于吕覽淮南子其跡最古酈道元謂崇墉峻壁山岫層<lb/>
深路才容軌為得其實云　斷戍頺垣動接連當時徒<lb/>
説固防邊洗兵玉壘曾無藉守德金城信不穿泉出石<lb/>
鳴常帶冷日含峯暖欲生烟鳴鞭阿那羊膓道可較前<lb/>
兹獲有田　金臺夕照　黄金臺見志乗者有三一在<lb/>
易州都城有其二輿地名勝志云在府東南十六里又<lb/>
有小金臺相去一里今朝陽門東南巋然土阜好事者<lb/>
即以實之所傳古蹟大率𩔖是　九龍妙筆寫空濛<hi>石渠</hi>
<pb n="KR2k0036_WYG_008-6b"/>
<hi>寶笈有王紱燕山八景圖眞蹟</hi>疑似荒基西或東要在好賢傳以乆何<lb/>
妨存古託其中豪詞賦鶩誰過客博辯方盂任小童遺<lb/>
跡明昌重挍撿睪然髙望想流風<lb/>
　　<hi>臣</hi>等謹按燕山八景<lb/>
御製叠舊作韻内<lb/>
釐定玉泉趵突一條永資垂信今敬謹編輯卷内其有<lb/>
　　節年分詠各題之什兹不具録<lb/>
<hi>補胡廣北京八景圖詩序簡明昌遺事有燕京八景前代士大夫賦詠往往見扵  䇿聖天子肇建北京為萬</hi>
<pb n="KR2k0036_WYG_008-7a"/>
<hi>方㑹同之都車駕巡狩文學之臣多列扈從翰林侍講兼左春坊左中允鄒緝仲熙曰昔之八景偏扵一隅猶</hi>
<hi>且見於歌詠吾輩幸生太平之世為天子侍從臣以所業而從遊於此縱觀神京鬱葱佳麗山川草木衣被雲</hi>
<hi>漢昭回之光昔與今又豈可同觀哉烏可無賦以播於歌誦衆咸曰然遂命曰北京八景間更其題一二仲熙</hi>
<hi>作詩為倡於是繼賦者國子祭酒兼翰林侍講胡儼若思右春坊右庶子兼翰林侍講楊榮勉仁右春坊右諭</hi>
<hi>德兼翰林侍講金善幼孜翰林侍講曽棨子啓林環崇璧翰林修撰兼右春坊右賛善梁潜用之翰林修撰王</hi>
<hi>洪希範王英時彦王直行儉中書舍人王紱孟端許翰鳴鶴暨廣凡十有三人得詩一百二十四首乃寫為圖</hi>
<hi>并集諸作置各圖之後裝為一卷蔵扵篋笥他時歸老優游江村林屋之下展而觀之撫其景誦其詩豈無玉</hi>
<hi>堂天上之思與夫生平出處交遊之感耶山胡文穆集增楊榮題北京八景卷後  余嘗考天下  川形勝雄</hi>
<pb n="KR2k0036_WYG_008-7b"/>
<hi>偉壯麗可為京都者莫逾扵金陵至若地勢寛厚闗塞險固總據中原之夷曠者又莫過扵燕薊雖云長安有</hi>
<hi>崤函之阻洛邑為天地之中要之帝王都會為億萬年太平悠乆之業者莫金陵燕薊若也昔太祖以金陵龍</hi>
<hi>蟠虎踞長江天塹遂定都焉皇上繼承大統又以燕薊左環滄海右擁太行内跨中原外控朔漢宜為天下都</hi>
<hi>會乃詔建北京及今十有餘年車駕几兩巡狩榮叨祿翰林既甞厯觀金陵之勝今復忝扈從得以徧闗北京</hi>
<hi>山川之概退而與諸僚友討論莫不稱嘆以為斯文千載之竒逢也既而翰林學士胡君光大偕侍講鄒君仲</hi>
<hi>熙考求其跡以昔人有燕山八景之作而簡䇿無□今天下一統建都扵兹不可無賦詠以播于無極扵是仲</hi>
<hi>熙倡為北京八景之詩光大兩和其韻而又序之僚友同賦者凡十三人榮亦□名其間抑何幸哉竊自㓜時</hi>
<hi>嘗□地誌考其山川形勝心目為之開明精神為之飛動思欲遨遊覽觀而不可得及今得以循厯兩京又屢</hi>
<pb n="KR2k0036_WYG_008-8a"/>
<hi>承上命奉使西北由江淮道大梁洛邑踰闗中以達玉闗之外及兩率師出塞北至極漢西抵和林觀兩京之</hi>
<hi>地王氣所鍾實為天下形勝之最東西南北道里適均眞足以控制萬方而為萬世磐石之安也兹以北京八</hi>
<hi>景圖并詩装潢成卷舉足跡所至書扵卷末且以諸景所以得名者疏扵各題之後誠非欲誇耀扵人人將以</hi>
<hi>告夫來者俾有所考則不惟知天下山川形勝之重而人有以知八景所在如目親覩有若余輩之菲薄叨承</hi>
<hi>國家眷遇之厚樂其職於優㳺得以歌詠帝都之勝扵無窮者皆上賜也然則觀於是者豈無感發興起以自</hi>
<hi>奮扵明時者哉姑書此於末簡以誌嵗月云  楊文敏集</hi>
增瓊島在皇城西北苑中下瞰池水環以雉堞地勢坡<lb/>
陀疊石為山磛岩磊砢層叠而上石磴隂洞縈紆蔽虧<lb/>
<pb n="KR2k0036_WYG_008-8b"/>
喬松古檜深翳森蔚隠然神仙洞府也謂之大山子山<lb/>
頂有廣寒殿殿之四隅各有亭左二亭曰玉虹方壺右<lb/>
二亭曰金露瀛洲山半有三殿中曰仁智東曰介福西<lb/>
曰延和其下太液池前有飛橋以通儀天殿東有石橋<lb/>
以通瓊林苑山之上常有雲氣浮空氤氳五采郁郁紛<lb/>
紛變化翕忽莫測其妙故曰瓊島春雲<hi>燕山八景圖詩序</hi>
<hi>原陳孚瓊島春隂詩間一峯亭亭湧寒玉露華不墮揺草緑朱樓千里星漢  天風吹下笙韶曲萬年枝上槲</hi>
<hi>葉滿小鳯倀倀繞龍管金根曉御翠華來三十六宫碧雲暖  觀光集</hi>
<pb n="KR2k0036_WYG_008-9a"/>
<hi>增明楊榮瓊島春雲詩濕仙島依㣲近紫清春光淡蕩暖雲生乍經樹杪和烟  輕覆花枝過雨晴每日氤氲</hi>
<hi>浮玉殿常時縹緲䕶金莖從龍處處施甘澤四海謳歌樂治平  燕山八景圖詩</hi>
<hi>增明金㓜孜瓊島春雲詩氣蓬萊東望近扶桑冉冉春雲接下方隔水樓䑓通御  半空草樹發天香花間駐</hi>
<hi>輦霓旌濕海上傳書鶴夢長映日龍文還五色殿頭常得近清光  同上</hi>
增太液池在城之右東瞰瓊華島而西北南三面極深<lb/>
廣芰荷菱芡舒紅卷翠魚躍鳥浮上下天光真勝景也<lb/>
東南有儀天殿中架長橋以通往來又有土臺松檜蒼<lb/>
蒼然天氣清明日光滉漾而波瀾漣漪清徹可愛故曰<lb/>
<pb n="KR2k0036_WYG_008-9b"/>
太液晴波<hi>燕山八景圖詩序</hi>
　　<hi>臣</hi>等謹按元一統志八景内有太液秋波明人亦<lb/>
　　曰晴波後改為太液秋風仰荷<lb/>
宸章屢經題詠益昭畫一矣<lb/>
　　又按瓊島太液池殿亭制度及名額凡經<lb/>
本朝更定者皆詳<lb/>
宫室門西苑條下兹不複綴<lb/>
<hi>增明楊榮太液晴波詩闞太液晴㴠一鏡開溶溶漾漾自天來光浮雪練明金  影帯晴虹繞玉臺蘋藻摇風</hi>
<pb n="KR2k0036_WYG_008-10a"/>
<hi>仍蕩漾龜魚向日共徘徊蓬萊咫尺滄溟上瑞氣氤氲接上台  燕山八景圖詩</hi>
<hi>增明金幼孜太液晴波詩淨禁苑香風散紫埃晴波漾日自沿洄天光下映銀潢  雲影遥涵玉鑑開舊日曾</hi>
<hi>隨仙仗到㡬時還載酒船回從知弱水通三島應有羣仙獻夀來  同上</hi>
增玉泉在宛平縣西北三十里山有石洞三一在山之<lb/>
西南其下有泉深淺莫測一在山之陽泉自山而出鳴<lb/>
若雜佩色如素練澄泓百頃鑑形萬象莫可擬極一在<lb/>
山之根有泉涌出其味甘洌洞門刻玉泉二字山有觀<lb/>
音閣又南有石岩名吕公洞其上有金時芙蓉殿廢址<lb/>
<pb n="KR2k0036_WYG_008-10b"/>
相傳以為章宗避暑處以兹山之泉逶迤曲折蜿蜿然<lb/>
其流若虹故曰玉泉垂虹<hi>燕山八景圖詩序</hi>
　　<hi>臣</hi>等謹按玉泉垂虹之稱蓋鄒緝楊榮輩相延舊<lb/>
　　説一時倡和不免耳食之談恭讀<lb/>
御製玉泉山天下第一泉記並經<lb/>
睿裁釐定玉泉趵突之名今謹録卷内<lb/>
增<lb/>
御製玉泉山天下第一泉記　水之徳在養人其味貴<lb/>
<pb n="KR2k0036_WYG_008-11a"/>
甘其質貴輕然三者正相資質輕者味必甘飲之而蠲<lb/>
疴益夀故辨水者恒於其質之輕重分泉之髙下焉嘗<lb/>
製銀斗較之京師玉泉之水斗重一兩塞上伊遜之水<lb/>
亦斗重一兩濟南珍珠泉斗重一兩二釐揚子金山泉斗重<lb/>
一兩三釐則較玉泉重二釐或三釐矣至惠山虎跑則<lb/>
各重玉泉四釐平山重六釐清涼山白沙虎邱及西山<lb/>
之碧雲寺各重玉泉一分是皆巡蹕所至命内侍精量<lb/>
而得者然則無更輕扵玉泉之水者乎曰有為何泉曰<lb/>
<pb n="KR2k0036_WYG_008-11b"/>
非泉乃雪水也常収積素而烹之較玉泉斗輕三釐雪<lb/>
水不可恒得則凡出山下而有冽者誠無過京師之玊<lb/>
泉昔陸羽劉伯芻之論或以廬山谷簾為第一或以揚<lb/>
子為第一惠山為第二雖南人享帚之論也然以輕重<lb/>
較之惠山固應讓揚子具見古人非臆説而惜其不但<lb/>
未至塞上伊遜並且未至燕京若至此則定以玉泉為<lb/>
天下第一矣近嵗疏西海為昆明湖萬夀山一帯率有<lb/>
名泉溯源會極則玉泉實靈脉之發皇德水之樞紐且<lb/>
<pb n="KR2k0036_WYG_008-12a"/>
質輕而味甘廬山雖未到信有過於揚子之金山者故<lb/>
定名為天下第一泉命將作崇焕神祠以資惠濟而為<lb/>
記以勒石夫玉泉固趵突山根蕩漾而成一湖者詩人<lb/>
乃比之飛瀑之垂虹即予向日題燕山八景亦何嘗不<lb/>
隨聲云云足見公論在世間誣辭亦在世間籍甚既成<lb/>
雌黄難易泉之於人有徳而無怨猶不能免訛議焉則<lb/>
挾德怨以應天下者可以知懼抑亦可以不必懼矣<lb/>
<hi>原陳孚玉泉垂虹詩氣雪波碧擁千崖髙落花㸃㸃浮寒瑶日斜忽有五采  飛上太空横作橋古寺殘鐘塔</hi>
<pb n="KR2k0036_WYG_008-12b"/>
<hi>鈴語回首前村猶急雨輕綃欲剪一幅秋又逐西風過南浦  觀光集  此條原在郊坰門今移改</hi>
<hi>增明金㓜孜玉泉垂虹詩日宛宛垂虹引玉泉縈岩出澗淨娟娟細通樹底映初  遥轉湖隂涵逺天魚動翠</hi>
<hi>紋生雨後鷗翻細浪起風前源源自是歸滄海添作恩波遍九埏  同上</hi>
原西山來自太行連岡叠岫上干雲霄挹抱迴環爭竒<lb/>
獻秀值大雪初霽凝華積素若屑瓊雕玉千巖萬壑宛<lb/>
然圖畫<hi>戴司成集</hi>
原西山諸蘭若白塔無慮數十與山隈青靄相間流泉<lb/>
滿道或注荒池或伏草逕或散漫塵沙間春夏之交晴<lb/>
<pb n="KR2k0036_WYG_008-13a"/>
雲碧樹花香鳥聲秋則亂葉飄丹冬則積雪凝素信足<lb/>
賞心而雪景尤勝<hi>長安客話</hi>　<hi>以上二條原在郊坰門今移改</hi>
<hi>增明楊榮玉泉垂虹詩佩一𣲖清泠螮蝀懸涵雲浴霧自年年聲迴曉閣鳴清  影落秋崖濕紫烟石罅轉來</hi>
<hi>幽澗裏瑶池分出御橋前汪洋長比恩波濶萬古東流會百川  燕山八景圖詩</hi>
<hi>原陳孚西山積雪詩間凍雀無聲庭檜響冰花洒簷大如掌平明起視巖壑  挿天瓊瑶一千丈夕陽㣲漏光</hi>
<hi>嵳峩倚欄更覺爽氣多雲間落葉有徑否想見樵叟披青蓑  觀光集</hi>
<hi>原元無名氏西山晴雪折桂令詞開玉嵳峩髙聳神京峭壁排銀叠石飛瓊地展雄藩天  圖畫户列圍屏分</hi>
<hi>曙色流雲有影凍晴光老樹無聲醉眼空驚樵子歸來蓑笠青青  太平樂府以上二條原在郊坰門今移改</hi>
<pb n="KR2k0036_WYG_008-13b"/>
<hi>增明楊榮西山霽雪詩屑西山日上雪初晴素壁銀屏萬叠明髙樹迎風霏玉  小橋流水澀琴聲恍疑滄海</hi>
<hi>通三島絶似崑崙見五城但使年年足豐稔桑麻燕雀遂生成  燕山八景圖詩</hi>
<hi>増明金幼孜西山霽雪詩曉海上雲収旭景新連峯積雪淨如銀晴光迥入千門  淑氣先回上谷春璃樹生</hi>
<hi>輝寒已散瓊林消凍暖偏匀玉堂相對題詩好移席鈎簾坐夕曛  同上</hi>
增薊門在舊城西北隅門之外舊有樓館雕欄畫棟凌<lb/>
空縹緲逰人行旅往來其中多有賦詠今並廢而門猶<lb/>
存二土阜樹木蓊然蒼蒼蔚蔚晴烟拂空四時不改故<lb/>
曰薊門烟樹<hi>燕山八景圖詩序</hi>
<pb n="KR2k0036_WYG_008-14a"/>
<hi>原陳孚薊門飛兩詩來黑雲如鴉漲川谷雲湧電躍風折木半天萬㸃捲海  森森映窻如銀竹鳯城無數笙</hi>
<hi>歌樓珠簾半捲西山秋誰知覊客家萬里一燈正擁寒衾愁  觀光集</hi>
<hi>原楊榮薊門烟樹詩陌薊門春雨散浮埃烟樹溟濛霽欲開十里清隂連紫  半空翠影接金臺東風葉暗留</hi>
<hi>鶯語落日林深㸔鳥迴記得清明攜酒處碧桃花底共徘徊  楊文敏集</hi>
<hi>原金㓜孜薊門烟樹詩見野色蒼蒼接薊門淡烟疎樹碧氤氲過橋酒幔依稀  附郭人家逺近分翠雨落花</hi>
<hi>行處有緑隂啼鳥坐來聞玉京盡日多以上三條原在佳氣縹緲還看映五雲  金文靖集  郊坰門今移改</hi>
　　<hi>臣</hi>等謹按薊門烟樹元一統志作薊門飛雨明楊<lb/>
　　榮等倡和詩始改烟樹陳孚作葢仍其舊也<lb/>
<pb n="KR2k0036_WYG_008-14b"/>
原盧溝本桑乾河俗曰渾河在都城西南四十里有石<lb/>
橋横跨二百餘步橋上兩旁皆石欄雕刻石獅形狀竒<lb/>
巧金明昌間所造兩崖多旅舍以其宻邇京師驛通四<lb/>
海行人使客往來絡繹疏星曉月曙景蒼然亦一竒也<lb/>
<hi>戴司成集</hi>
原盧溝曉月為畿輔八景之一<hi>破夢間譚</hi>
<hi>原陳孚盧溝曉月詩杳長橋彎彎眠海鯨河水不濺冰崢嶸逺雞數聲燈火  殘蟾猶映長庚横道上征車鐸</hi>
<hi>聲急霜花如錢馬鬛濕忽驚沙際金影搖白鷗飛下黄蘆立  觀光集</hi>
<pb n="KR2k0036_WYG_008-15a"/>
<hi>原趙寛題盧溝曉月圖詩聳銀河半落長庚明城髙萬户皆雞聲長橋卧波盩背  上有車馬蕭蕭行蒼烟淡</hi>
<hi>接平蕪迥沙際朦朧見人影舉頭一望天宇髙殘月蒼蒼在西嶺  半江集  以上四條原在郊坰門今移改</hi>
<hi>增明楊榮盧溝曉月詩淡河聲流月漏聲殘咫尺西山霧裏看逺樹依稀雲影  疎星寥落曙光寒石橋馬跡</hi>
<hi>霜初滑茅屋雞鳴夜欲闌北上已看京闕近五雲深處是金鑾  燕山八景圖詩</hi>
<hi>増明金幼孜盧溝曉月詩曙盧溝杳杳出桑乾月照河流下石灘茅店雞聲斜漢  江沙雁叫早霜寒水光微</hi>
<hi>帯山烟白野色遥連塞草殘千古長橋枕南北憶曽題桂倚闌干  同上</hi>
增居庸去北京九十里在昌平縣西北三十里闗之中<lb/>
延袤四十餘里兩山夾峙一水旁流騎通連駟車行兼<lb/>
<pb n="KR2k0036_WYG_008-15b"/>
輛先入南口過闗入北口闗中有峽曰彈琴道旁有石<lb/>
曰仙枕兩崖峻絶層巒叠翠又有石城横跨東西兩山<lb/>
南北設二門敵臺十二置軍衛以守之淮南子云天下<lb/>
有九塞居庸其一焉南眺臨軍都亦謂之軍都山以兹<lb/>
山蒼翠秀麗故曰居庸叠翠<hi>燕山八景圖詩序</hi>
<hi>原陳孚居庸叠翠詩柯斷崖萬仞如削鐵鳥飛不度山石裂嵳峩老樹無碧  六月太隂飛急雪寒沙茫茫出</hi>
<hi>闗道駱駝夜吼黄雲老征鴻一聲起長空風吹草低山月小  觀光集  此條原在邉障門今移改</hi>
<hi>增明楊榮居庸叠翠詩塞羣山聳列勢崢嶸日照峯巒積翠明髙出烟霞通絶  低圍城闗擁神京休論函谷</hi>
<pb n="KR2k0036_WYG_008-16a"/>
<hi>雙崖險絶勝匡廬九疊横扈從常時經此處坐看天際白雲生  燕山八景圖詩</hi>
<hi>增明金㓜孜居庸叠翠詩野嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>天闗復幾重龍飛鳯翥勢偏雄千山黛色落平  萬里烟光明逺空峽口人</hi>
<hi>行春雨外樹邊鳥度夕陽中北廵記得隨鸞馭曾上雲間第一峯  同上</hi>
增金臺有三處並在易州易水東南去縣三十里者曰<lb/>
大金臺今在大興縣境去縣東南十六里者曰西金臺<lb/>
去縣東南一十五里者曰小金臺昔燕昭王尊郭隗築<lb/>
宫而師事之置千金于臺上以延天下士遂以得名其<lb/>
後金人慕其好賢之名亦建此臺今在舊城内後之遊<lb/>
<pb n="KR2k0036_WYG_008-16b"/>
者往往極目于斜陽古木之中徘徊留戀以寄其遐思<lb/>
故曰金臺夕照<hi>燕山八景圖詩序</hi>
補春秋後語燕昭王曰安得賢士以報齊讐郭隗曰王<lb/>
能築臺于碣石山前尊隗為師天下賢士必自至也王<lb/>
如其言作臺以金玊崇之號黄金臺述異記臺在幽州<lb/>
燕王故城中上谷圖經臺在易水東南十八里其説不<lb/>
同<hi>草堂詩箋</hi>
<hi>原林環金臺夕照詩望髙臺曽記置黄金人去臺空碧草深落日未窮千里  青山遙映半城隂雁將秋色來</hi>
<pb n="KR2k0036_WYG_008-17a"/>
<hi>平野鴉帯寒光過逺林昭代賢才登用盡不須懐古動長吟  絅齋集  以上二條原在郊坰門今移改</hi>
<hi>增明楊榮金臺夕照詩下猶攜尊酒上金臺尚想當時國士來落木十章寒日  長空萬里暮雲開春風寂寂</hi>
<hi>飛桃李夜雨瀟瀟瘞草萊却笑一時空買骨只今才駿總龍媒  燕山八景圖詩</hi>
<hi>増明金幼孜金臺夕照詩外迢逓髙臺近日邉倘來登覽尚依然萬家禾黍秋風  十里旌旗落照前逺郭砧</hi>
<hi>聲來杳杳平原歸騎去翩翩黄金漫説能招士千載猶傳郭隗賢  同上</hi>
<hi>補司馬光燕䑓歌草萬古蒼茫空盛衰燕䑓賢客姓名誰君看碣石嵓中  寜似昭王擁篲時  傳家集</hi>
<hi>補王憚望黄金䑓歌一君不見孔子修春秋二百四十有二年燕人㰱血纔  見下逮戰國尤茫然惟商聲教</hi>
<hi>恥不與苦羡齊魯多英賢黄金不惜築此臺當時何限郭隗才政縁市駿售其骨雲烟轉盼龍媒來古稱得士</hi>
<pb n="KR2k0036_WYG_008-17b"/>
<hi>國無小甘棠世業如天開悲風蕭蕭易水暮往事不復令人哀昭王之名傳永世黄金髙臺安在哉  秋澗集</hi>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷八<lb/>
</p>
<p>
</p>
  </div>
</body>
</text>
</TEI>
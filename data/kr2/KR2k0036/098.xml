<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_098-1a"/>
欽定四庫全書<lb/>
欽定日下舊聞考卷九十八<lb/>
　　郊坰<hi>西八</hi>
增元京城門西之北曰和義明改和義曰西直<hi>一大清  統志</hi>
　　<hi>臣</hi>等謹按西直門之名始自明永樂中<lb/>
本朝因之門外修治石道西北至<lb/>
圓明園二十里每嵗<lb/>
聖駕自<lb/>
<pb n="KR2k0036_WYG_098-1b"/>
宫詣<lb/>
園凡<lb/>
蹕路徃來因事攄懐悉昭垂於篇什兹謹載其始見之<lb/>
　　章至凡一事而<lb/>
屢垂藻翰則有<lb/>
御製詩全帙在例不具録<lb/>
增乾隆十年<lb/>
御製西直門外詩　良苗近隴復遐町一雨能迴五穀<lb/>
<pb n="KR2k0036_WYG_098-2a"/>
青今日輕輿憑覽處稍紓半夏刻靡寧　晩田稻可冀<lb/>
豐還瞻望每每一解顔不為沽名勤望嵗樂憂此外更<lb/>
無闗<lb/>
<hi>原蔣山卿出西直門望西山詩山路出西郊外尋幽興已賖徑迴迷落日林合隠疎花  色争迎馬湖光欲泛</hi>
<hi>槎翠㣲多少寺處處足煙霞西南泠集憐輕塵花半妥斜陌補孫樓郊西詩上苑春偏麗  郊更可</hi>
<hi>栁初眠緑樹鶯聲外青山馬首前夕陽南北淀彷彿太湖山  百川集</hi>
增西直門外石道轉北有演梵寺瑞像菴<hi>五城寺院册</hi>
　　<hi>臣</hi>等謹按演梵寺鐘一明萬厯年間造瑞像菴有<lb/>
<pb n="KR2k0036_WYG_098-2b"/>
　　舊佛像<lb/>
原薊東一十里有髙梁之水<hi>魏氏土地記</hi>
　　<hi>臣</hi>等謹按髙梁河為玉河下游玉泉山諸水注焉<lb/>
　　髙梁其舊名也自髙梁橋以上亦謂之長河詳見<lb/>
苑囿門<lb/>
原濕水又東南髙梁之水注焉水出薊城西北平地泉<lb/>
東注經燕王陵北又東逕薊城北又東南流入濕水俗<lb/>
諺云髙梁無上原清泉無下尾葢以髙梁㣲涓淺薄裁<lb/>
<pb n="KR2k0036_WYG_098-3a"/>
足津通憑藉㳙流方成川甽清泉至潞所在枝分更為<lb/>
㣲津散漫難尋故也<hi>水經注</hi>
原斛律羡轉使持節都督幽平營東燕六州諸軍事幽<lb/>
州刺史導髙梁水北合易京東㑹于潞因以灌田邊儲<lb/>
嵗積轉漕用省公私獲利焉<hi>北齊書本傳</hi>
<hi>原遼乾亨元年七月耶律沙等及宋兵戰于髙梁河小卻耶律休格色珍横撃大敗之  遼史景宗紀</hi>
<hi>原至順三年三月以帝師汎舟于髙梁河調衛士三百挽舟  元史文宗紀</hi>
原大城東門内道左有魏征北將軍建成鄉景候劉靖<lb/>
<pb n="KR2k0036_WYG_098-3b"/>
碑晉司隸校尉王宻表靖功加於民宜在祀典以元康<lb/>
四年九月二十日刋石建碑碑云魏使持節都督河北<lb/>
道諸軍事征北將軍建成鄉候沛國劉靖字文恭登梁<lb/>
山以觀源流相㶟水以度形勢嘉武安之通渠羡秦民<lb/>
之殷富乃使帳下丁鴻督軍士千人以嘉平二年立遏<lb/>
於水導髙梁河造戾陵遏開車箱渠其遏表云髙梁河<lb/>
水者出自并州潞河之别源也長㟁峻固直截中流積<lb/>
石籠以為主遏髙一丈東西長三十丈南北廣七十餘<lb/>
<pb n="KR2k0036_WYG_098-4a"/>
歩依北岸立水門門廣四丈立水遏長十丈山水暴發<lb/>
則乗遏東下平流守常則自門北入灌田嵗二千頃凡<lb/>
所封地百餘萬畆至景元三年辛酉詔書以民食轉廣<lb/>
陸費不贍遣謁者樊晨更制水門限田千頃刻地四千<lb/>
三百一十六頃出給郡縣改定田五千九百三十頃水<lb/>
流乗車箱渠自薊西北逕昌平東盡漁陽潞縣凡所潤<lb/>
含四五百里所灌田萬有餘頃髙下孔齊原隰底平疏<lb/>
之斯溉决之斯散導渠口以為濤門灑滮池以為甘澤<lb/>
<pb n="KR2k0036_WYG_098-4b"/>
施加于當時敷被于後世晉元康四年君少子驍騎将<lb/>
軍平鄉候宏受命使持節監幽州諸軍事領䕶烏丸校<lb/>
尉寧朔將軍遏立積三十六載至五年夏六月洪水暴<lb/>
出毁損四分之三剰北岸七十餘丈上渠車箱所出漫<lb/>
溢追惟前立遏之勲親臨山川指授規略命司馬闗内<lb/>
候逢惲内外將士二千人起長㟁立石渠修主遏治水<lb/>
門門廣四丈立水遏五尺興復載利通塞之宜凖遵舊<lb/>
制凡用功四萬有餘焉諸部王候不召而自至襁負而<lb/>
<pb n="KR2k0036_WYG_098-5a"/>
趨事者葢數千人詩載經始勿亟易稱民忘其勞斯之<lb/>
謂乎於是二府文武之士感秦國思鄭渠之績魏人置<lb/>
豹祀之義乃遐慕仁政追述成功元康五年十月十一<lb/>
日刋石立表以記勲烈并記遏制度永為後式焉<hi>水經注</hi>
　　<hi>臣</hi>等謹按晉書劉宏傳云宏字季和沛國相人父<lb/>
　　靖鎮北將軍宏有幹略政事之才以舊恩起家太<lb/>
　　子門大夫略遷率更令張華甚重之由是為寧朔<lb/>
　　將軍假節監幽州諸軍事領烏丸校尉甚有威惠<lb/>
<pb n="KR2k0036_WYG_098-5b"/>
　　為幽朔所稱以勲徳兼荗封宣城公云云葢即元<lb/>
　　康四年建遏之人也史但言其於幽朔有威惠而<lb/>
　　不詳其蹟其父靖又於史無傳觀水經注所載可<lb/>
　　以補史乗之闕至元康為晉惠帝紀年元嘉為五<lb/>
　　代宋文帝紀年中間相距一百三十餘載水經刋<lb/>
　　本訛康作嘉今謹改正其他訛脱之處依舊本增<lb/>
　　改者凡十有四字至靖父子所建之遏及碑皆不<lb/>
　　可考矣<lb/>
<pb n="KR2k0036_WYG_098-6a"/>
原髙梁閘在西直門外迤北一里至元二十九年建名<lb/>
西城閘<hi>水部備考</hi>
原承安三年命勿毁髙梁河牐從民灌溉<hi>金史</hi>
原齊園在西直門稍右園盡則髙梁橋矣園中海棠甚<lb/>
多西鑿一曲磵引橋下水灌之上作板橋亭邊有叢竹<lb/>
<hi>燕都遊覽志</hi>
　　<hi>臣</hi>等謹按髙梁河側之齊園今無考<lb/>
原髙梁河離西直門僅半里橋跨河上兹水源發西山<lb/>
<pb n="KR2k0036_WYG_098-6b"/>
滙為西河東為小渠由此入大内稱御河水急而清魚<lb/>
之沉水底者鱗鬛皆見橋北精藍碁置嵗四月八日為<lb/>
浴佛會四方來觀肩摩轂擊浹旬乃已<hi>長安客詁</hi>
　　<hi>臣</hi>等謹按今髙梁橋南北牌坊各一南之南面曰<lb/>
　　長源北面曰永澤北之北面曰資安南面曰廣潤<lb/>
　　度橋為<lb/>
倚虹堂由此溯長河為<lb/>
樂善園皆詳<lb/>
<pb n="KR2k0036_WYG_098-7a"/>
苑囿門<lb/>
増髙梁橋在西直門西半里跨髙梁河<hi>一大清  統志</hi>
原過髙梁橋楊栁夾道帶以清流洞見沙石佛舍傍水<lb/>
結搆精宻朱户粉垣隱見林中者不可悉數<hi>珂雪齋集</hi>
原水從玉泉來三十里至橋下夾岸髙栁絲垂到水緑<lb/>
樹紺宇酒旗亭臺廣畆小池䕃爽交匝嵗清明日都人<lb/>
踏青輿者騎者步者游人以萬計浴佛日重午游亦如<lb/>
之<hi>帝京景物略</hi>
<pb n="KR2k0036_WYG_098-7b"/>
<hi>増袁宏道髙梁橋詩是節是祇園會讙同曲水池嬉童歌串亂天女鬘華隨  樹皆停葢無波不泛巵魚龍與</hi>
<hi>角觗樂事㸔人為作袁中郎集經雪殘葉猶戀樹山水原陸啟浤高梁橋    冬郊未</hi>
<hi>入髙梁淙淙橋下度萬物静相忘豁然領竒悟及此見夙心斜陽忽西暮  賁趾山房詩集</hi>
<hi>原朱茂昞淸明日過髙梁橋作幔髙梁河水碧彎環半入春城半繞山風栁易斜摇酒  岸花不斷接禪闗</hi>
<hi>看塲壓處掉都盧走馬跳丸何事無那得丹青尋好手清明别寫上河圖  石門遺稿</hi>
原至元七年建大䕶國仁王寺于髙梁河十一年三月<lb/>
寺成十六年八月置大䕶國仁王寺總管府二十二年<lb/>
正月發諸衛軍六千八百人給䕶國寺修造<hi>元史世宗紀</hi>
<pb n="KR2k0036_WYG_098-8a"/>
<hi>原文宗幸䕶國仁王寺遂汎舟玉泉盖苗進曰今頻年不登邊隅未靖正當恐懼修省何暇逸遊以臨不測之</hi>
<hi>淵乎帝嘉納之賜以對衣上尊即日還宫  元史本傳</hi>
　　<hi>臣</hi>等謹按䕶國仁王寺今無考<lb/>
原大徳五年正月奉安昭睿順聖皇后御容于䕶國仁<lb/>
王寺<hi>元史成宗紀</hi>
原至治三年十一月勅㑹福院奉北安王諾摩罕像于<lb/>
髙梁河寺<hi>元史㤗定帝紀那按諾摩罕䝉古語檏實也舊作  木罕人譯改</hi>
<hi>原虞集劉正奉塑記像至元七年世祖皇帝始建大䕶國仁王寺嚴𣑽天佛  求竒工為之得劉正奉于黄冠</hi>
<pb n="KR2k0036_WYG_098-8b"/>
<hi>師正奉先事青州杞道録傳其藝及被召又從阿尼爾格學西天梵相神思妙合遂為絶藝凡兩都名刹有塑</hi>
<hi>土笵金摶換為佛者一出正奉之手天下無與比由是上兩賜宫女為之妻又命以官長其屬迨今四十餘年</hi>
<hi>凡行幸無所不從今皇帝尤重象教嘗勅正奉非有㫖不許擅為人造神象其見貴異如此正奉名元字秉元</hi>
<hi>薊之寳坻人年七十矣其官曰昭文館大學士正奉大夫秘書監卿  道園學古録</hi>
<hi>原又大䕶國仁王寺恒産之碑濱初至元七年秋昭睿順聖皇后於都城西髙梁河之  大建佛寺三年而成</hi>
<hi>時裕宗在東宫襄善贊美所以奉慈闈尊梵王宏法海之盛心無所不用其極以佛法不徒行必依于人人不</hi>
<hi>可以無食中宮乃斥粧奩營産業以豐殖之已而効地獻利者隨方而至物衆事繁建總管府統於内置提舉</hi>
<hi>司提領所分治於外嵗滋月積府之政日以懈田失故額租賦不登寺之基日以削至大元年皇太后翼扶明</hi>
<pb n="KR2k0036_WYG_098-9a"/>
<hi>聖慨然思述祖宗之徳念昭睿順聖經始之仁罷總管府建會福院以平章政事宣政院使阿卜呼穆爾布哈</hi>
<hi>為會福院使綜核名實遣官分道約部使者集郡縣吏申畫疆塲樹識封畛厯四載始仍舊貫視常嵗之入相</hi>
<hi>倍蓰焉凡經𨽻夲院若大都等處者得水地二萬八千六百六十三頃五十一畆有竒陸地三萬四千四百一</hi>
<hi>十四頃二十三畆有竒山林河泊湖渡陂塘柴葦魚竹塲二十九玉石銀鐵銅鹽硝鹻白土煤炭之地十有五</hi>
<hi>栗為株萬九千六十一酒舘一𨽻河間襄陽江淮等處二提舉司提領所者得水地萬三千六百五十一頃陸地</hi>
<hi>萬九千八百五頃六十八畆有竒江淮酒舘百有四十湖泊津渡六十有一税務閘埧各一内外人户總三萬七</hi>
<hi>千五十九實賦役者萬七千九百八十八殿宇為間百七十五櫺星門十房舍為間二千六十五牛具六百二</hi>
<hi>十八江淮牛之𨽻官者百三十有三經界既正版籍既一皇帝以為能稱孝養意進封阿卜秦國公辭上曰爾</hi>
<pb n="KR2k0036_WYG_098-9b"/>
<hi>逮事世祖乃累朝舊臣封以此毋庸辭出制書親授之皇太后樂其有成功也命詞臣載文勒石以垂永乆嗚</hi>
<hi>呼一寺之政必得其人乃舉况天下之大四海之衆乎  同上  按阿卜呼䝉古語取也穆爾布哈義俱見前</hi>
<hi>舊作安普忽馬兒不花今譯改</hi>
原水從髙梁橋而西傍有極樂真覺諸寺臨之前廣源<lb/>
閘節之上麥莊橋越之過橋為湖界以長隄湖在隄南<lb/>
稻田豆塲在隄北曰西隄者城西隄也隄行八九里龍<lb/>
王廟廟之傍黑龍潭又行一里堤盡右有村上青龍橋<lb/>
即玉泉山下也<hi>帝京景物略</hi>
<pb n="KR2k0036_WYG_098-10a"/>
　　<hi>臣</hi>等謹按真覺寺詳載<lb/>
苑囿門<lb/>
樂善園卷内茲不具録<lb/>
原極樂寺門外有二栁髙拂天長條踠地可掃馬蹄寺<lb/>
中有松亦佳<hi>燕都游覽志</hi>
　　<hi>臣</hi>等謹按極樂寺今尚存碑二明嘉靖門立一為<lb/>
　　大學士袁郡嚴嵩撰一無撰人姓名<lb/>
原極樂寺去髙梁橋三里馬行濃緑中若張葢殿前有<lb/>
<pb n="KR2k0036_WYG_098-10b"/>
松數株松身鮮翠嫩黄斑剥若大魚鱗可七八圍<hi>瀟碧堂集</hi>
原寺臨水有垂楊婀娜甚殿前四松遮䕃不見一人寺<lb/>
左國花堂花已凋殘惟存故畦耳堂左有三層臺望西<lb/>
山惜樹封之<hi>燕都游覽志</hi>
原寺成化中建中有牡丹園春日游屐恒滿園有髙樓<lb/>
萬厯壬辰進士曠鳴鸞欲登之寺僧辭以乆扄不便開<lb/>
曠不聽甫登樓火發曠與樓俱燼<hi>春明夢餘録</hi>
原萬厯己未夏予與崑山顧鍚疇九疇華亭董象恒臣<lb/>
<pb n="KR2k0036_WYG_098-11a"/>
棐過極樂寺栁隂結軌命酒賦詩予詩有連空碧草皆<lb/>
游幕到處垂楊作酒籌之句九疇極為賞撃詩不足傳<lb/>
俊遊則不易得也<hi>明水軒日紀</hi>
增極樂寺在髙梁橋西三里至元時建<hi>畿輔寺觀志</hi>
　　<hi>臣</hi>等謹按極樂寺元至元間建春明夢餘録謂成<lb/>
　　化中建當是重修<lb/>
増髙梁橋堤北數十里大抵皆别業僧寺低昻踈簇緑<lb/>
樹漸逺間以水田界如雲脚下空距橋可三里為極樂<lb/>
<pb n="KR2k0036_WYG_098-11b"/>
寺址寺天啓初年猶未毁也門外古栁殿前古松寺左<lb/>
國花堂牡丹西山入座澗水入厨神廟四十年間士大<lb/>
夫多暇數遊寺輪蹄無虛日袁中郎黄思立云小似<lb/>
錢唐西湖然<hi>帝京景物略</hi>
増極樂寺西有靈通觀雲林寺<hi>五城寺院册</hi>
　　<hi>臣</hi>等謹按靈通觀碑一明大學士葉向髙撰天啓<lb/>
　　三年立雲林寺後僧塔一上有石刻云臨濟正宗<lb/>
　　三十四世開山建雲林堂上雲下浪本和尚塔弟<lb/>
<pb n="KR2k0036_WYG_098-12a"/>
　　子實證立<lb/>
<hi>増葉向髙靈通觀記略官靈通觀者以祀靈官盖賜號也觀在京師之乾方靈  嘗効靈于文祖朝為國家所</hi>
<hi>崇奉而秩祀其英爽變化神威燀赫具在舊碑中則兹觀之有舉莫廢宜也經始于天啓之孟冬落成于次年</hi>
<hi>之仲秋天啓三年歲次癸亥仲秋立石</hi>
　　<hi>臣</hi>等謹按明葉向髙記中所稱舊碑今已無存<lb/>
原白石閘西至青龍閘二十里至元二十九年建<hi>水部備考</hi>
　　<hi>臣</hi>等謹按白石閘之橋今尚存又有小白石橋在<lb/>
　　白石橋稍西<lb/>
<pb n="KR2k0036_WYG_098-12b"/>
原鎮國寺在白石橋<hi>順天府志</hi>
　　<hi>臣</hi>等謹按白石橋之鎮國寺今廢<lb/>
原致和元年三月命僧千人修佛事于鎮國寺<hi>元史㤗定帝紀</hi>
原駙馬都尉萬公白石莊在白石橋稍北臺榭數重古<lb/>
木多合抱竹色蔥蒨盛夏不知有暑附郭園亭當為第<lb/>
一<hi>燕都游覽志</hi>
　　<hi>臣</hi>等謹按白石莊今廢<lb/>
原萬駙馬白石莊有爽閣鬱岡軒翳月池<hi>帝京景物略</hi>
<pb n="KR2k0036_WYG_098-13a"/>
<hi>原劉榮嗣白石莊萬都尉園作竹仙圃宜秋色相將戀夕曛松青新濯兩槐古舊侵雲  牖池光合山樓石翠</hi>
<hi>分鳯簫遺韻在擬向月中聞  半舫集</hi>
原延夀菴在白石橋西二里殿宇精嚴其後髙樓九楹<lb/>
左右翼樓各五楹一啓西忩嘉木纎蘿紛敷翳薈西山<lb/>
隠映若以翠屏圍之<hi>燕都游覽志</hi>
　　<hi>臣</hi>等謹按白石橋之延夀菴今廢<lb/>
原大佛寺在西直門北三里寺後有髙阜積土甃石為<lb/>
之廣袤幾二里山上有真武祠踏青士女正月必先至<lb/>
<pb n="KR2k0036_WYG_098-13b"/>
其地<hi>燕都游覽志</hi>
　　<hi>臣</hi>等謹按大佛寺即大慧寺今存殿兩重<lb/>
本朝乾隆二十二年重修前殿恭懸<lb/>
御書額曰慧燈常朗聯曰妙示真如空色相浄開正覺<lb/>
　　攝聲聞後殿供笵銅佛像恭懸<lb/>
御書額曰靈峰慈䕃聯曰潮音普覺聲聞界水觀中涵智<lb/>
　　慧珠<lb/>
原明正徳癸酉司禮監太監張雄建寺于宛平縣香山<lb/>
<pb n="KR2k0036_WYG_098-14a"/>
鄉畏吾村賜額曰大慧并護勅勒于碑寺有大悲殿重<lb/>
簷架之中笵銅為佛像髙五丈土人遂呼為大佛寺嘉<lb/>
靖中太監麥某提督東厰于其左増盖佑聖觀于是合<lb/>
寺觀計之殿宇凡一百八十三楹拓地田百二十一畆<lb/>
盖是時世宗方信道士而厭緇流内官惟恐寺刹之毁<lb/>
故建道觀于其旁而寺後之山又有真武祠藉此以存<lb/>
寺也寺之始建大學士茶陵李東陽為碑工部尚書湯<lb/>
隂李鐩書之新寧伯譚祐篆額其増置佑聖觀也大學<lb/>
<pb n="KR2k0036_WYG_098-14b"/>
士餘姚李本撰文禮部尚書髙安呉山書之成國公朱<lb/>
希忠篆額其後萬厯壬辰重修則太子太保禮部尚書<lb/>
太倉王鍚爵撰記<hi>渌水亭雜識</hi>
　　<hi>臣</hi>等謹按成徳渌水亭雜識所載寺傍之佑聖觀<lb/>
　　今已廢李東陽李本王鍚爵三碑並無存者寺後<lb/>
　　之山及真武祠亦乆廢<lb/>
原李東陽墓在城西畏吾村<hi>順天府志</hi>
　　<hi>臣</hi>等謹按李東陽墓今無考<lb/>
<pb n="KR2k0036_WYG_098-15a"/>
<hi>原西涯墓在北京城外其家族姓漸㣲至以墓前白石碑搗碎與販鹽者挿和以賣吁可慨也  瓦釡漫記</hi>
増白石橋西有朝真觀<hi>五城寺院册</hi>
　　<hi>臣</hi>等謹按朝真觀有明碑三成化年間碑二皆都<lb/>
　　察院左都御史温陽李賔撰萬厯四十三年碑一<lb/>
　　刑部雲南清吏司主事王文邁撰又<lb/>
本朝康熈三十三年重修碑一太常寺少卿勵杜訥撰<lb/>
原出真覺寺循河五里玉虹偃卧界以朱欄為廣源閘<lb/>
俗稱豆腐閘即此閘引西河水東注深不盈尺宸游則<lb/>
<pb n="KR2k0036_WYG_098-15b"/>
陼水滿河可行龍舟縁溪雜植槐栁合抱交柯雲覆溪<lb/>
上為龍舟駐處毎通惠河水涸糧運不前則遣官於此<lb/>
祭禱請水焉<hi>長安客話</hi>
　　<hi>臣</hi>等謹按廣源閘座<lb/>
本朝以來頻加修葺恭值<lb/>
聖駕經行於此地易舟始達繡漪橋至<lb/>
清漪園詳見<lb/>
苑囿門<lb/>
<pb n="KR2k0036_WYG_098-16a"/>
原廣源閘在西直門西七里至元二十六年建<hi>水部備考</hi>
原英廟文宗兩朝御舟藏廣源閘上别港<hi>燕石集</hi>
増乾隆三十六年<lb/>
御製過廣源閘換舟遂入昆明湖沿縁即景雜詠　廣<lb/>
源設閘界長堤河水遂分髙與低過閘陸行纔數武換<lb/>
舟因復溯東西　萬夀寺無二里遙墻頭髙見繡旛飄<lb/>
維新梵宇非崇佛都為今冬慶典昭　朱衣僧跪寺門<lb/>
前不挂紫衣不透禪<hi>向賜紫衣皆為透禪褒嘉今逝無一矣</hi>驀直進舟弗<lb/>
<pb n="KR2k0036_WYG_098-16b"/>
返顧箇維調御証因縁　夾岸香翻禾黍風無論髙下<lb/>
緑芃芃所希此後雨暘若未敢秋前説兆豐　水㾗漲<lb/>
落尺猶餘蒲葦根還泥帶淤<hi>前月二十一夜雨過驟西山諸水漲發以致昆明湖</hi>
<hi>水平堤即啓青龍橋尾閭宣洩水勢隨落今所見葦根之泥猶前日水痕也至其下游東城濠及閘河雖間有</hi>
<hi>漫口旋即堵築而北運河一帶堤岸完固無虞武清諸邑不致如去年之受潦差足慰耳</hi>北運河消<lb/>
隄岸固闗心慶未害菑畬　麥莊迤邐接長春<hi>麥莊長春二橋</hi>
<hi>名</hi>平水無勞更易䑳西岸營房初建置<hi>昨嵗議為大器營兩翼各建營</hi>
<hi>房一區視健鋭營之制選勁旅居之演習大器因于隄西之南隖度地鳩工</hi>無非惠衆俾安<lb/>
<pb n="KR2k0036_WYG_098-17a"/>
身　東岸墻臨聖化寺其中林木頗清幽晨涼圖趂歸<lb/>
御苑更弗門前命繫舟　軋軋鳴榔過繡漪<hi>橋名</hi>昆明百<lb/>
頃緑波披舟行十里詩八首却未曾消四刻時<hi>一時八刻四刻</hi>
<hi>始半時也</hi>
　　<hi>臣</hi>等謹按聖化寺繡漪橋應載<lb/>
苑囿門恭讀<lb/>
御製詩此八章乃由廣源閘易舟即景之作今仍以始<lb/>
　　事為重謹載入廣源閘條<lb/>
<pb n="KR2k0036_WYG_098-17b"/>
<hi>原何御廣源閘望西山詩春山水有佳趣景象在朝暾晨倚河堤望曠然盡平原  □寂已歇秋容粲復繁疏</hi>
<hi>峰互對立叠澗迅相奔行人穿露薄樵子出烟村陟嶺集遂及巔泝流得竆源詎訽世外樂聊辟區中喧  白湖</hi>
増朝真觀西有延慶寺<hi>五城寺院册</hi>
　　<hi>臣</hi>等謹按延慶寺凡明碑三正徳年間勅論碑二<lb/>
　　崇禎癸未年重修碑一翰林院侍講清苑孫從慶撰<lb/>
原鄭公莊在萬夀寺左度橋而南有亭在平疇亭外俱<lb/>
稲田縁堤蓮芡盖鄭戚畹園也<hi>燕都游覽志</hi>
　　<hi>臣</hi>等謹按鄭公莊今無考<lb/>
<pb n="KR2k0036_WYG_098-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_098-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷九十八<lb/>
<pb n="KR2k0036_WYG_098-19a"/>
欽定日下舊聞考卷九十八舉正<lb/>
　征北將軍原書訛作征南　建成訛作建城　元康<lb/>
　訛作元嘉　王宻表下脱靖字　㶟水訛作□且脱<lb/>
　水字　羡訛作美　丁鴻督軍士訛作督丁鴻軍士<lb/>
　　潞河之别源也訛作黄河之别潢　暴發訛作暴<lb/>
　戻　潤含訛作潤合　孔齊訛作孔濟　修主訛作<lb/>
　修立今俱改<hi>大城東門内條</hi>
　<lb/>
<pb n="KR2k0036_WYG_098-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷九十八舉正<lb/>
</p>
<p>
</p>
  </div>
</body>
</text>
</TEI>
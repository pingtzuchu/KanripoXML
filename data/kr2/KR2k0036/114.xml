<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_114-1a"/>
欽定四庫全書<lb/>
欽定日下舊聞考卷一百十四<lb/>
　　京畿<hi>薊州一</hi>
原薊州在順天府東二百里<hi>明一統志</hi>
　　<hi>臣</hi>等謹按薊州明初屬順天府<lb/>
本朝因之在府東一百八十里<lb/>
増州東西距一百十里南北距一百十五里東至遵化<lb/>
州界六十里西至三河縣界十五里南至寳坻縣界六<lb/>
<pb n="KR2k0036_WYG_114-1b"/>
十五里北至黄崖闗五十里東南至遵化州玉田縣治<lb/>
八十里西南至三河縣治一百二十里東北至遵化州<lb/>
治一百二十里西北至平谷縣治七十里<hi>一大清  統志</hi>
原禹貢冀州之域春秋戰國屬燕秦于此置漁陽郡兩<lb/>
漢因之<hi>太平寰宇記</hi>
原晋為燕國及北平郡地後魏仍置漁陽郡隋初郡廢<lb/>
開皇六年始置元州於此立總管府大業初府廢改置<lb/>
漁陽郡唐初郡廢屬幽州<hi>方輿紀要</hi>
<pb n="KR2k0036_WYG_114-2a"/>
原漁陽廢縣即今州治隋置漁陽縣唐初入幽州武后<lb/>
時營州䧟于契丹寄治漁陽神龍初縣改屬營州開元<lb/>
四年復屬幽州十八年置薊州治焉<hi>同上</hi>
原開元十八年析幽州之漁陽三河玉田三縣置薊州<lb/>
取古薊門闗以名州<hi>太平寰宇記</hi>
　　<hi>臣</hi>等謹按古薊門闗在州城東南六十里一名薊<lb/>
　　邱今遺址尚存<lb/>
原天寳元年復為漁陽郡就置靜塞軍乾元元年復為<lb/>
<pb n="KR2k0036_WYG_114-2b"/>
薊州五代石晋割以賂遼遼號尚武軍金天輔五年議<lb/>
以其地遺宋宋宣和四年賜名廣川郡七年金復取其<lb/>
地仍名薊州屬中都<hi>清𩔖天文分野之書</hi>
補宣和四年更漁陽縣名平盧<hi>宋史地理志</hi>
原元屬大都路<hi>清類天文分野之書</hi>
原明仍為薊州以州治漁陽縣省入<hi>方輿紀要</hi>
原州舊有土城洪武四年甃以磗石圍九里十三歩連<lb/>
女牆髙三丈五尺為堞二千四十北倚山原南瀕沽水<lb/>
<pb n="KR2k0036_WYG_114-3a"/>
城門三各有樓東曰威逺南曰平津西曰拱極崇禎壬<lb/>
午城拆毁僅存基一半<hi>薊州志</hi>
<hi>原明陸樹聲薊州重修城樓記畧東薊州為京輔要鎮左扼山海右控居庸背連古北距  西南各四百餘里</hi>
<hi>而薊當其衝枕山帯河重闗複鎮遞為應援以翼蔽畿輔又其東則朝鮮朶顔貢使徃來率道境上南通西河</hi>
<hi>餽餫食上田寳坻魚鹽之利雄甲他鎮故崇墉巨屏特設守偹宿勁兵豐儲峙以顓城守城北阻岡不門惟東</hi>
<hi>西南設三門上縁崇墉各建麗譙角樓弩穴分峙四隅中衢則建鼓樓屹立與三門等俯瞰闉闍足稱壯鉅嵗</hi>
<hi>乆傾圮寖失舊觀臬司西平王君誥户曹固安段君錬圖新理之經始于嘉靖二十六年六月落成于二十八</hi>
<hi>年七月集陸文  定</hi>
<pb n="KR2k0036_WYG_114-3b"/>
　　<hi>臣</hi>等謹按州城於康熈四十一年<lb/>
賜帑重修城門三各建樓一座東曰永固西曰永寜南<lb/>
　　曰永康四角各建角樓一座正北無門城上有樓<lb/>
　　一座曰北極臺<lb/>
増<lb/>
聖祖仁皇帝御製駐蹕薊州城南逺眺山村詩　萬騎<lb/>
驂驔擁薊城風行雷出逺天清㣲霜細草野狐懼寒露<lb/>
荒烟山鳥鳴捲幔浮凉侵帳殿倚牀明月似都京欣隨<lb/>
<pb n="KR2k0036_WYG_114-4a"/>
聖母遊情曠深夜還思勉素誠<lb/>
増<lb/>
聖祖仁皇帝御製薊城遇雪詩　凍雲封樹薊城西玉<lb/>
蕊輕盈亂馬啼憶想年年常過此何曽瑞雪遍山谿<lb/>
增乾隆十年<lb/>
御製二月十五日過薊州即事書懐詩　脈起鱗塍淨<lb/>
絶塵沿塘初見柳條新薊州西畔經行處已有江南一<lb/>
段春　矮屋疎籬逕轉斜寥蕭詩景凑懐賖當春最有<lb/>
<pb n="KR2k0036_WYG_114-4b"/>
傷春者何必花朝更看花　朝來快雪喜新晴添得溪<lb/>
流活活聲若比去年差較勝東郊是處可深耕幾年<lb/>
來往薊州道不覺髭鬚換少顔天外逺山常住體白雲<lb/>
蒼樹只閒閒<lb/>
　　<hi>臣</hi>等謹按過薊州<lb/>
御製詩恭載首見之篇餘不偹録<lb/>
<hi>原沈遘題漁陽圖詩壁燕山自是漢家地北望分明掌股間休作畫圖張屋  空令壯士老朱顔  西谿集</hi>
<hi>原王世貞登薊州城樓作落登危不妨蠟屐踞坐自側烏紗鐵嶺髙天一綫漁陽  日千家  弇州山人稿</hi>
<pb n="KR2k0036_WYG_114-5a"/>
<hi>補張永禎薊州道中作古匹馬漁陽道休嗟行路難霜林無定葉秋水有餘寒  塞斜陽下征鴻亂葦殘盤山</hi>
<hi>凝望裏烟外出層巒  畿輔詩存</hi>
原安帝建光元年初置漁陽營兵<hi>後漢書</hi>
補漢安帝延光四年秋七月乙丑漁陽城門樓災<hi>同上</hi>
<hi>原禰衡擊鼓作漁陽參槌蹋地來前躡馺足脚容態不常鼓聲甚悲易衣畢復擊鼓參槌而去至今有漁陽參</hi>
<hi>槌自衡始也  文士傳</hi>
　　<hi>臣</hi>等謹按後漢書禰衡傳作漁陽參撾注撾擊鼓<lb/>
　　杖也參撾擊鼓之法此作槌義同<lb/>
<pb n="KR2k0036_WYG_114-5b"/>
<hi>補天興元年秋七月漁陽烏丸庫傉官韜聚黨為冦詔冠軍將軍王建討平之  魏書道武帝紀</hi>
<hi>補武徳元年髙開道䧟漁陽郡有馬數千匹衆且萬人自立為燕王都漁陽  舊唐書本傳</hi>
<hi>原盤安軍節度判官富察集賽與雞澤縣令温特赫實芳努同守薊州衆潰而出集賽實芳努死之詔贈集賽</hi>
<hi>金紫光祿大夫薊州刺史實芳努鎮國上將軍薊州刺史仍命樹碑以時致祭  金史忠義傳  按富察舊作</hi>
<hi>蒲察從八旗姓譜改正集賽義見前温特赫舊作温廸罕從八旗姓譜改正實芳努舊作十方奴今照對</hi>
<hi>音譯改</hi>
<hi>補馬宣建文初為都指揮守薊州靖難師起宣與鎮撫曽濬閉城堅守文皇遣將反復諭之不可張玉擁衆急</hi>
<hi>攻宣率衆出戰陣殁濬亦死之月忠節録巳之際本州補𢎞治癸丑薊州守臣奏閏五  既望辰</hi>
<pb n="KR2k0036_WYG_114-6a"/>
<hi>忽然晝晦天雷迅烈室廬撼動風勢狂猛瓦石皆飛電光交掣紅紫奪目見空中雷神無數形狀不一顔色難</hi>
<hi>辨皆披甲胄各執兵械或劍斧鎚鑿或鎗刀旗㦸或縲絏枷鎖攝人起空中移時復擲下其震死者身體手足</hi>
<hi>分裂異處凡九人又震牛十九頭亦皆身足分裂復抜去舌又在地震死者人牛復有十數攝上而復擲下者</hi>
<hi>八九十人皆無恙皇天震怒誅遣慘烈州人戰栗駭隕不知何以獲罪于天也  治世餘聞録</hi>
原州治在城東北仍遼金舊址元至正間逹嚕噶齊拓<lb/>
而更新之明初重建景泰三年芝産于堂後知州事姚<lb/>
恭因扁曰靈芝堂成化間知州汪溥重修至崇禎壬午<lb/>
焚燬<hi>薊州志魯按逹嚕噶齊舊作逹  花赤今譯改</hi>
<pb n="KR2k0036_WYG_114-6b"/>
　　<hi>臣</hi>等謹按州治自崇禎壬午焚燬後<lb/>
本朝順治四年知州文煥重建靈芝堂已廢<lb/>
原儒學在州治西北<hi>薊州志</hi>
増州學在拱星街洪武七年修整<hi>圖經志書</hi>
　　<hi>臣</hi>等謹按薊州學有金正隆元年翰林直學士施<lb/>
　　宜生撰漁陽重修宣聖廟學碑字蹟剥落難考又<lb/>
　　有元大徳十一年翰林承㫖閻復代草加至聖位<lb/>
　　號制碑明嘉靖二十七年户部郎中張拱碑萬厯<lb/>
<pb n="KR2k0036_WYG_114-7a"/>
　　四年翰林成憲碑<lb/>
本朝順治七年庶吉士周體觀碑康熈四十年兵部尚<lb/>
　　書王宏祚碑今俱存<lb/>
<hi>増明張拱重修薊州儒學文廟記畧唐薊州畿内名郡州西北為儒學左方為文廟肇建於  迄于厯世或修</hi>
<hi>或燬洪武初復建之間有修葺久復漸敝西平王君以東藩副憲提刑兹土下車展謁大懼諸所廢失弗稱具</hi>
<hi>瞻注意經營選材立陶經始于丁未之秋落成于戊申之夏帑不加費民不知勞而成功可覩矣王君名誥由</hi>
<hi>進士厯官中外所至以興學校為首務善政善教兹不盡書云  薊州志</hi>
<hi>增明成憲重修薊州儒學記畧所薊州於京師為三輔郡盖幽燕雄麗之都㑹也竒淑  鍾實生賢哲士之以</hi>
<pb n="KR2k0036_WYG_114-7b"/>
<hi>功業文章表見者代有其人萊陽王侯鴻儒以令尹推守于薊州先文教力挽頽風會晋江蔡君時雍以鄉貢</hi>
<hi>士來署學事睹學之漸圮懼無以時居游而聳瞻嚮偕司訓侯君一貫李君良輔程君式以修葺請于州於是</hi>
<hi>㑹集程物鳩工戒徒涓日將事越數月厥工乃訖為先師殿為東西廡為㦸門為櫺星門為尊經閣為敬一箴</hi>
<hi>亭為明倫堂咸煥然新焉於其請也不辭而為之記  同上</hi>
原薊州有預備倉<hi>四鎮三闗志</hi>
　　<hi>臣</hi>等謹按預備倉在城内東北隅久圮今即其址<lb/>
　　改建河神廟<lb/>
原薊州衛在州治東北洪武八年建鎮朔衛在薊州衛<lb/>
<pb n="KR2k0036_WYG_114-8a"/>
西永樂中建又營州右屯衛本在大寜衛境永樂二年<lb/>
移建州治北<hi>方輿紀要</hi>
　　<hi>臣</hi>等謹按薊州鎮朔等衛今俱廢<lb/>
原獨樂寺在州治西南中有傑閣設大士像相傳盤山<lb/>
舍利塔神燈自塔而下先獨樂而後及諸佛刹云<hi>薊州志</hi>
　　<hi>臣</hi>等謹按獨樂寺在城内州治之西觀音閣大士<lb/>
　　像今俱存乾隆十八年<lb/>
賜帑重修寺内恭懸<lb/>
<pb n="KR2k0036_WYG_114-8b"/>
皇上御書額曰普門香界聨曰琳宇近神畿慈雲廣䕃<lb/>
　　法筵傳古蹟寳月常新又曰絶無塵相染初地定<lb/>
　　有天花落講臺旁建精舍聨曰短長詩句閒中檢<lb/>
　　來徃年華靜裏觀皆<lb/>
御書<lb/>
原獨樂寺不知創自何代至遼時重修有翰林院學士<lb/>
承㫖劉成碑統和四年孟夏立石其文畧曰故尚父秦<lb/>
王請談真大師入獨樂寺修觀音閣以統和二年冬十<lb/>
<pb n="KR2k0036_WYG_114-9a"/>
月再建上下兩級東西五間南北八架大閣一所重塑<lb/>
十一面觀世音菩薩像<hi>盤山志</hi>
　　<hi>臣</hi>等謹按劉成碑今無考<lb/>
補遼時漁陽有獨樂道院沙門圓新居之見盤山感化<lb/>
寺窣堵波記<hi>黄圖雜志</hi>
増乾隆十年<lb/>
御製寄題獨樂寺詩　欲留羲御問遷移便是拈花不<lb/>
語時丈六金身應好在春風過客偶相思禪心逺逐穿<lb/>
<pb n="KR2k0036_WYG_114-9b"/>
雲磬古蹟空傳没字碑烟桞絲絲新緑嫩即看拖地有<lb/>
長眉<lb/>
増乾隆十二年<lb/>
御製過獨樂寺戯題　我是先憂人羞稱獨樂寺獨樂<lb/>
樂無著先憂憂未塈寂靜彼禪房往者曽題字春風馬<lb/>
上看自哂成何事　梵宇久凋零落色源流畫<hi>佛有十二原流</hi>
<hi>僧家多畫于壁間</hi>云胡無礙佛運亦有隆殺闍黎志安飽六檀<lb/>
非所快頽風不獨兹若曹奚足怪<lb/>
<pb n="KR2k0036_WYG_114-10a"/>
　　<hi>臣</hi>等謹按獨樂寺<lb/>
御製詩謹繹有闗紀述者恭載卷内餘不備録<lb/>
原廣福寺在州治北儒學之東<hi>薊州志</hi>
　　<hi>臣</hi>等謹按廣福寺今圮明正統中少傅胡濙萬厯<lb/>
　　中祭酒成憲二碑僅存<lb/>
<hi>增明胡濙賜廣福寺名記畧言夫二儀既判萬物備周後漢西方生佛不化而善不  而信法雷聲振于中州</hi>
<hi>佛日光流于上苑順天府薊州城中崇善古刹之基歳久圮堕敗屋數楹真澤長老募于檀越建殿宇裝佛像</hi>
<hi>煥然一新經始于宣徳癸丑正月落成于正統戊午二月寺既成䝉恩賜額曰廣福寺  薊州志</hi>
<pb n="KR2k0036_WYG_114-10b"/>
<hi>増明成憲修廣福寺碑記畧億盖聞祗園闡教流法雨於大千舍衛傳經布慈雲于  刼凡瞻佛日俱免況淪</hi>
<hi>諸被祥光咸從智慧薊城街北有寺名廣福盖敕賜古刹也其地西壁學宫南凭州治冠盖徃來士民瞻仰乃</hi>
<hi>嵗久廢弛日以傾圯畫像或結伊威鐘簴將淪蠨蟻本寺長老名雲光鄉善人蔣君名菊者憫古跡之凋殘悼</hi>
<hi>佛刹之荒廢共發菩提之心始葺蘭若之舍日斯邁而月斯征棄捐無毁寸有積而尺有累誠願愈堅用是恊</hi>
<hi>謀乃宏兹搆厥工落成之後爰徵記事之詞  同上</hi>
原塔下寺在州治西内<hi>同上</hi>
　　<hi>臣</hi>等謹按塔下寺一名白塔寺今廢塔尚存<lb/>
<hi>補髙承埏宿薊州塔下寺詩露樹色漁陽少僧廊塔下開爐中分佛火檻外即香臺  草吟蟲苦風鈴怖鴿來</hi>
<pb n="KR2k0036_WYG_114-11a"/>
<hi>雞蘇問遺砦覽古思徘徊  稽古堂集</hi>
原靜安寺在漁山之西舊名醴泉院遼道宗賜額淨名<lb/>
寺金大定間改今名<hi>盤山志</hi>
　　<hi>臣</hi>等謹按靜安寺在城外西北三里今廢<lb/>
原香林寺在薊州城北二里翁同鵝泉流峙左右薊亭<lb/>
之勝㮣也<hi>盤山志</hi>
　　<hi>臣</hi>等謹按香林寺明萬厯中重修有翰林院侍讀<lb/>
　　馮有經碑記尚存<lb/>
<pb n="KR2k0036_WYG_114-11b"/>
本朝康熈年間重修<lb/>
<hi>補馮有經重修香林寺碑畧鳳香林寺距漁陽約二里許東則鐵嶺龍蟠西則漁山  翥北則巍峯直矗南則</hi>
<hi>平臯超忽盖剏自漢繕于唐迨明正統嘗葺治焉日月易邁殿宇漸頽董君懋修發重修之願邀夫同志各有</hi>
<hi>所施因基就制揆日鳩工經始于萬厯丙午之二月落成于戊申之四月  薊州志</hi>
原定慧寺在城西二十五里小盤山一名瓦茶寺今廢<lb/>
<hi>盤山志</hi>
　　<hi>臣</hi>等謹按小盤山在盤山東北盤之支山也定慧<lb/>
　　寺久圯<lb/>
<pb n="KR2k0036_WYG_114-12a"/>
原法常寺在亂石莊西惟石幢古井在焉<hi>盤山志</hi>
　　<hi>臣</hi>等謹按亂石莊在盤山南麓<lb/>
皇上賜名曰玉石莊法常寺久圮石幢古井俱無考<lb/>
原漁山在城西北三里髙百餘丈周五里郡在此山之<lb/>
南故曰漁陽水遶山下故曰漁水<hi>圖經</hi>
補漁山多泉冬夏歕涌成湖土人因之開為稲田菰蒲<lb/>
荇藻宛似江南也<hi>四正山居志</hi>
　　<hi>臣</hi>等謹按漁水一名龍池河<lb/>
<pb n="KR2k0036_WYG_114-12b"/>
原漁陽本漢舊縣地理志漁陽郡管縣十二一曰漁陽<lb/>
以北有漁水縣在漁北因曰漁陽<hi>清𩔖天文分野之書</hi>
原鮑邱水從塞外來南過漁陽縣東又南過潞縣西又<lb/>
南至雍奴縣北屈東入于海<hi>水經注</hi>
原漁水出漁陽東南平地泉流西逕故縣城南今城在<lb/>
斯水之陽漁陽之名當屬此秦發閭左戍漁陽即是城<lb/>
也<hi>同上</hi>
　　<hi>臣</hi>等謹按清𩔖天文分野之書及水經注所云則<lb/>
<pb n="KR2k0036_WYG_114-13a"/>
　　漁陽故縣當在漁水之西北而漁陽郡則在漁水<lb/>
　　之東南也<lb/>
原避暑亭在州西北五里相傳金章宗避暑於此<hi>寰宇通志</hi>
　　<hi>臣</hi>等謹按避暑亭今無考<lb/>
原翁同山一名空同山在薊州城北五里上有崔府君<lb/>
祠又呼府君山舊有日照寺寺有圓覆法師舍利塔金<lb/>
大定九年進士孫設撰記甃塔之東其西又有小石碣<lb/>
列建塔居士沙門姓名<hi>盤山志</hi>
<pb n="KR2k0036_WYG_114-13b"/>
　　<hi>臣</hi>等謹按空同山崔府君寺尚存日照寺久廢金<lb/>
　　時石碣塔記皆無考<lb/>
原空同山相傳黄帝問道之所<hi>名勝志</hi>
原遵化南三十里亦有空同世謂黄帝謁廣成在此非<lb/>
也<hi>路史注</hi>
　　朱彛尊原按岷州原州肅州汝州薊州贑州皆有<lb/>
　　空同山史黄帝本紀西至於空桐登雞頭世以為<lb/>
　　隴右之山無致疑者左傳哀公二十六年宋景公<lb/>
<pb n="KR2k0036_WYG_114-14a"/>
　　游于空澤卒於連中大尹興空澤之士千甲奉公<lb/>
　　自空桐入則汝州之山也山下有廣成城廣成澤<lb/>
　　上有廣成觀宋宣和中汝守林時請于朝建立説<lb/>
　　者謂襄城具茨壤地相接疑軒皇問道當於此地<lb/>
　　然稽之爾雅北戴斗極為空桐空桐之人武司馬<lb/>
　　彪注莊子亦云空桐當斗之山則空桐宜在北矣<lb/>
　　且問道之文載於莊子其初徃見廣成子謂帝不<lb/>
　　足以語至道退而築特室席白茅閒居三月復徃<lb/>
<pb n="KR2k0036_WYG_114-14b"/>
　　要之廣成子南首而卧帝順下風膝行而進當日<lb/>
　　帝邑于涿鹿之阿去薊甚邇故不難復要之又寰<lb/>
　　宇記薊縣有笄頭山空桐笄頭相去不逺而陳子<lb/>
　　昻薊邱覽古詩云尚思廣成子遺跡白雲隈然則<lb/>
　　薊之空桐未可定其非黄帝問道之所也<lb/>
　　<hi>臣</hi>等謹按空同山朱彛尊原按據爾雅及司馬彪<lb/>
　　莊子云在今薊州未為無見<lb/>
原白馬泉在空同山下<hi>薊州志</hi>
<pb n="KR2k0036_WYG_114-15a"/>
　　<hi>臣</hi>等謹按白馬泉在薊州三里有明時郡人成憲<lb/>
　　記<lb/>
<hi>増明成憲白馬泉記畧府白馬泉在空同山之麓山巔有崔府君祠在焉俗傳  君常乘白馬飲於此泉以得</hi>
<hi>名然不知其何所攷也泉源廣丈許深可三四尺水常以盛夏出厯秋冬始涸其渟涵澄澈鑑人毛髪如寳鏡</hi>
<hi>之出于匣其清冷爽利沁人肌骨如氷壺之置于室其流波噴湧而南注激如喧豗行如潄玉聲響清耳迤邐</hi>
<hi>而不絶上則古木蔽虧有隂可䕃下則豐草䝉密有藉可眠盖薊門一勝地也  州冊</hi>
原薊州邵權平衡於東門之外翁同山之下搆一室命<lb/>
之曰約齋<hi>吳文正集</hi>
<pb n="KR2k0036_WYG_114-15b"/>
　　<hi>臣</hi>等謹按約齋遺址無考<lb/>
原鐵嶺在城北十里石色如鐵懸澗極深<hi>薊州志</hi>
　　<hi>臣</hi>等謹按鐵嶺在空同山之北<lb/>
原廣漢川俗名黄崖川<hi>薊州志</hi>
原泃水在州北四十里一名廣漢川發源黄崖口一支<lb/>
西南流經盤山之隂入平谷為泃河一支東南流經盤<lb/>
山之陽過三义口入寳坻縣之白龍港宋廣川郡之名<lb/>
以此<hi>方輿紀要</hi>
<pb n="KR2k0036_WYG_114-16a"/>
　　<hi>臣</hi>等謹按廣漢川源出塞外從州北之黄崖闗流<lb/>
　　入境水分為二一支西南流經盤山之隂為獨樂<lb/>
　　河平谷靈山泉水注之入三河為泃水過草橋河<lb/>
　　滙盤山左去之水至三义口入寳坻縣之白龍港<lb/>
　　一支東南流經薊南五里橋滙盤山右去之水入<lb/>
　　溵流河方輿紀要以東南流一支謂入寳坻縣之<lb/>
　　白龍港則仍是西南流一支之水矣謹辨其譌於<lb/>
　　此<lb/>
<pb n="KR2k0036_WYG_114-16b"/>
原雄武城故廣漢川也<hi>唐書志注</hi>
　　<hi>臣</hi>等謹按雄武城今僅存遺址<lb/>
原安祿山築壘范陽城北號雄武城峙兵積榖<hi>唐書本傳</hi>
原禄山歸范陽築雄武城外示禦冦内貯兵器飬同羅<lb/>
及降奚契丹曵落河八千餘為已子又畜單于䕶真戰<lb/>
馬數萬匹牛羊五萬餘頭<hi>安祿山事蹟</hi>
原雄武城在州東北唐天寳六載安祿山築其後置軍<lb/>
使于此為州境要地會昌二年回鶻部將那頡啜南趨<lb/>
<pb n="KR2k0036_WYG_114-17a"/>
雄武軍窺幽州節度使張仲武遺軍敗之廣明初盧龍<lb/>
帥李可舉吐谷渾都督赫連鐸共討沙陀李克用分兵<lb/>
守朔州自將其衆拒可舉于雄武軍即此<hi>方輿紀要</hi>
補張仲武少業左氏春秋擲筆為薊北雄武軍使<hi>舊唐書本傳</hi>
<hi>原杜甫漁陽詩時漁陽突騎猶精鋭赫赫雍王都節制猛將飄然恐後  本朝不入非髙計禄山北築雄武城</hi>
<hi>舊防敗走歸其營繫書請問燕耆舊今日何湏十萬兵  杜工部集</hi>
原廣明元年七月李克用自雄武軍引兵還李可舉遣<lb/>
行軍司馬韓元紹邀之于藥兒嶺大破之又敗之于雄<lb/>
<pb n="KR2k0036_WYG_114-17b"/>
武軍之境<hi>通鑑</hi>
原藥兒嶺在雄武軍西<hi>通鑑注</hi>
原五里鎮在州西五里宣徳三年駕至五里鎮遂前行<lb/>
至石門驛是也<hi>方輿紀要</hi>
　　<hi>臣</hi>等謹按石門驛𨽻遵化州境<lb/>
原宣徳三年九月上駐蹕薊州西五里橋進州官諭之<lb/>
曰此漢漁陽郡也昔張堪為政民有樂不可支之歌流<lb/>
傳至今古今人才不相逺爾曹勉之<hi>明宣宗實録</hi>
<pb n="KR2k0036_WYG_114-18a"/>
　　<hi>臣</hi>等謹按州西五里橋尚存<lb/>
原河陽在州西五里亦名五里河源出城西鵝毛臺臺<lb/>
亦名紙坊山下流入于沽水水性暖遇寒不氷故曰陽<lb/>
河相去一里有凉泉水出地中方廣丈餘盛暑彌凉因<lb/>
名<hi>方輿紀要</hi>
　　<hi>臣</hi>等謹按陽河俗名西海子<lb/>
原獷平城在州西漢縣屬漁陽郡東漢因之服䖍曰獷<lb/>
音鞏<hi>方輿紀要</hi>
<pb n="KR2k0036_WYG_114-18b"/>
　　<hi>臣</hi>等謹按獷平城遺址無考<lb/>
原獷平莾曰平獷<hi>漢書注</hi>
原建安十三年郡烏丸攻鮮于輔于獷平八月公渡河<lb/>
救獷平烏丸奔走出塞<hi>魏志太祖紀</hi>
原縣入晉廢<hi>方輿紀要</hi>
原安逺城在城西北唐末置安逺軍五代晋將周徳威<lb/>
攻燕拔安逺軍薊州將成行言等降<hi>方輿紀要</hi>
　　<hi>臣</hi>等謹按安逺城今無考<lb/>
<pb n="KR2k0036_WYG_114-19a"/>
原雞蘓砦在州西五代梁開平二年劉守文以滄州之<lb/>
衆并招契丹吐谷渾共討其弟守光戰于雞蘓砦為守<lb/>
光所獲<hi>方輿紀要</hi>
　　<hi>臣</hi>等謹按雞蘓砦今無考<lb/>
補薊州舊有黎豁縣廢置皆未詳<hi>金史地理志</hi>
原遼會同九年九月閲諸道兵于漁陽西棗林淀<hi>遼史</hi>
原元天厯元年九月托克托穆爾與遼東軍戰薊州之<lb/>
檀子山<hi>元史文宗紀</hi>
<pb n="KR2k0036_WYG_114-19b"/>
原十月雅克特穆爾及陽翟王太平國王多羅台戰于<lb/>
檀子山之棗林唐其勢䧟陣殺太平餘皆宵遁<hi>元史本傳  按</hi>
<hi>多羅䝉古語七數也舊作朶羅今譯改</hi>
原尼古勒領軍六百人迎敵通州會丞相雅克特穆爾<lb/>
至檀子山與圖門岱爾戰敗之<hi>同上孽按尼古勒䝉古語罪  也舊作揑古剌</hi>
<hi>今譯改</hi>
原沙河在城西二十五里源出盤山經沙嶺之麓東南<lb/>
會五里河入沽河<hi>薊州志</hi>
<pb n="KR2k0036_WYG_114-20a"/>
　　<hi>臣</hi>等謹按沙河一名沙流河<lb/>
原瀑水在城西二十五里出于石山之麓流經塔山之<lb/>
隂有泉自石竇出極清冷初夏或有氷浮出<hi>薊州志</hi>
　　<hi>臣</hi>等謹按瀑水在州西三十里從盤山之隂而來<lb/>
　　南流合白澗泉入沽河<lb/>
補薊州三十里至邦軍店三十五里至下店<hi>松漠紀聞</hi>
　　朱昆田原按邦軍今志作邦均下店今志作夏店<lb/>
　　<hi>臣</hi>等謹按邦均店在州西三十里夏店𨽻三河縣境<lb/>
<pb n="KR2k0036_WYG_114-20b"/>
增賢渠泉在賢渠莊之東北平地有泉涌出南流至桞<lb/>
子口入沽河<hi>薊州志</hi>
　　<hi>臣</hi>等謹按賢渠泉在州西南十六里<lb/>
増乾隆八年<lb/>
御製過賢渠莊望盤山詩　馬上看山色猶記登臨羙<lb/>
他年視今朝何以異乎此<lb/>
　　<hi>臣</hi>等謹按賢渠莊<lb/>
御製詩恭載首見之篇餘不備録<lb/>
<pb n="KR2k0036_WYG_114-21a"/>
原白澗在城西四十里發源於盤山西峪經沙流河水<lb/>
色澂碧上有白澗寺<lb/>
増州西四十里為白澗莊恭建<lb/>
行宫其東有香華庵<hi>州册</hi>
　　<hi>臣</hi>等謹按香華庵正殿恭懸<lb/>
聖祖仁皇帝御書額曰香林法界乾隆十五年奉<lb/>
敕重修有<lb/>
御製香華庵記勒石庵中<lb/>
<pb n="KR2k0036_WYG_114-21b"/>
増<lb/>
御製香華庵碑記　白澗行宫之左有香華庵不知其<lb/>
剏建所自盖舊刹也乾隆己巳秋朕奉<lb/>
皇太后幸盤山之便<lb/>
慈輿偶臨此寺詢知為女僧焚修地因其殿宇湫隘且<lb/>
就傾圮因<lb/>
命出内帑新之越數月工竣所司立碣石請記歳月乾<lb/>
竺氏書言佛法譬如大雲遍覆一切其雲所出一味之<lb/>
<pb n="KR2k0036_WYG_114-22a"/>
水草木叢林隨分受潤一切諸樹上中下等稱其大小<lb/>
各得生長根莖枝葉華果光色一雨所及皆得鮮澤盖<lb/>
雨露所覃隨在沾被大小逺近惟其所受此天地之所<lb/>
以為大而具佛慧性者能之恭惟<lb/>
聖母崇慶慈宣康惠敦和皇太后慈恩溥博周洽海宇<lb/>
兹庵在畿甸鄉曲中小招提耳而以附近離宫<lb/>
慈駕經臨得邀修葺<lb/>
大慈之所流露隨在作佛事即此是香臺鹿苑曽何大<lb/>
<pb n="KR2k0036_WYG_114-22b"/>
小之區分用是承<lb/>
命叙言鐫之貞珉<lb/>
増乾隆九年<lb/>
御製白澗行宫晩坐詩　離宫迤邐偶停驂魄月遲遲<lb/>
上逺嵐象外真詮誰得會環中佳趣我湏諳山容自冩<lb/>
癡黄幅徑曲遥通古佛庵憶昔閒吟瀟灑地遷無遷處<lb/>
正宜參<lb/>
　　<hi>臣</hi>等謹按白澗<lb/>
<pb n="KR2k0036_WYG_114-23a"/>
行宫<lb/>
御製詩恭載首見之篇餘不備録<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_114-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷一百十四<lb/>
<pb n="KR2k0036_WYG_114-24a"/>
欽定日下舊聞考卷一百十四舉正<lb/>
　烏丸原書訛作羣盗今據魏書改<hi>天興元年條</hi>
　有馬數千匹原書數訛作乘今據本傳改<hi>武徳元年條</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_114-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷一百十四舉正<lb/>
</p>
<p>
</p>
  </div>
</body>
</text>
</TEI>
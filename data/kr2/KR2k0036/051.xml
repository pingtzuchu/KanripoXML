<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_051-1a"/>
欽定四庫全書<lb/>
欽定日下舊聞考卷五十一<lb/>
　　城市<hi>内城西城二</hi>
原河漕西三牌十三舖有廣平庫阜成厰揀果厰永清<lb/>
左衛北新草塲普度堂白塔寺祝夀寺翊教寺<hi>五城坊巷衚衕集</hi>
　　<hi>臣</hi>等謹按廣平庫揀果厰久廢今其地猶有廣平<lb/>
　　庫衚衕揀果厰衚衕之稱阜成厰永清左衛北新<lb/>
　　草塲普度堂俱無考白塔寺翊教寺詳本條下祝<lb/>
<pb n="KR2k0036_WYG_051-1b"/>
　　夀寺考五城坊巷衚衕集即普慶寺在鳴玉坊朱<lb/>
　　彞尊原書載入河漕西條下誤今移歸鳴玉坊條<lb/>
原正西曰和義西之右曰肅清西之左曰平則<lb/>
　　<hi>臣</hi>等謹按元西城三門平則其西南門也明永樂<lb/>
　　十九年改為二門西之北曰西直西之南曰平則<lb/>
　　正統間又改平則為阜成<lb/>
本朝因之今俗猶稱平則門和義肅清二門今俱無是稱矣<lb/>
補至元二十九年始用御史中丞崔彧言以明年正月<lb/>
<pb n="KR2k0036_WYG_051-2a"/>
營社稷於和義門内少南以春秋仲月上戊致祀牲牢<lb/>
器幣三獻之禮八成之樂亞於郊廟之隆矣<hi>丹墀獨對</hi>
原至元二十九年七月建社稷壇和義門内壇髙五丈<lb/>
方廣如之社東稷西相去約五丈社稷土用青赤白黒<lb/>
四色依方位築之中間覆以黄土稷壇一如社壇之制<lb/>
惟土不用五色壇皆北向社主用白石剡其上如鐘埋<lb/>
其半於土中稷不用主樹以松於社稷二壇之南各一<lb/>
株<hi>元史祭祀志</hi>
<pb n="KR2k0036_WYG_051-2b"/>
<hi>原雅克特穆爾凱旋入自肅清門都人羅拜馬首史本傳</hi>　<hi>元</hi>
<hi>原至正二十四年七月白索珠引兵入平則門二十五則年八月朔珠占摩該軍至城外命軍士縁城而上碎平</hi>
<hi>門健元史順帝紀按珠占蒙古語厚也舊作竹貞摩該蒙古改語蛇也舊作貊髙今俱譯改  以上五條原在宫室門今移</hi>
<hi>增王章字漢臣常州武進人崇禎元年進士厯官御史廵視京營賊䧟真定京師大震章守阜城門賊傅城下</hi>
<hi>章手發二礟賊稍却頃之各城門礟聲絶賊突至章叱曰吾廵軍御史也誰敢犯賊刺章□堕章罵曰逆賊勤</hi>
<hi>王兵且至爾㓕不旋踵矣賊怒横槊刺殺章而去  明史列傳</hi>
　　<hi>臣</hi>等謹按明史王章守阜城門昭忠錄同甲申傳<lb/>
　　信錄作東直門<lb/>
<pb n="KR2k0036_WYG_051-3a"/>
原月張園在阜成門内傍城垣下入門兩垂栁拂地黛<lb/>
柏蒼槐深環石砌堂後枕一池甚脩廣倒影入屋楹周<lb/>
遭菜畦今屬冉都尉矣<hi>燕都遊覧志</hi>
原宣家園在阜成門内舊為宣城伯衛公别業傍多宅<lb/>
宇外有菜圃百塍後屬之焦鴻臚稱焦園又屬之毛户<lb/>
部稱毛園舊有射堂為習武地今廢矣牡丹數種向為<lb/>
京師第一先軰言初剏時多竒石石皆有名曰隅虎曰<lb/>
佇鵠曰驚羽曰奮距今不知所之矣<hi>同上</hi>
<pb n="KR2k0036_WYG_051-3b"/>
　　<hi>臣</hi>等謹按月張宣家二園俱無考<lb/>
原帝王廟在西四牌樓大街之西南向嘉靖間建祀三<lb/>
皇五帝三王漢髙祖光武唐太宗宋太祖元世祖其中<lb/>
而兩廡祀歴代名臣<hi>燕都遊覽志</hi>
原嘉靖十年三月歴代帝王廟成先是中允廖道南請<lb/>
撤靈濟宫神改設帝王廟禮部以所在窄隘宜擇地别<lb/>
建於是工部相度阜成門内保安寺故址舊為官地改<lb/>
置神武後衛地勢整潔且通西壇可鼎新之詔可遣工<lb/>
<pb n="KR2k0036_WYG_051-4a"/>
部侍郎錢如京督工工完上親詣廟祭<hi>明典彚</hi>
原帝王廟殿名景徳崇聖之殿東西兩廡南砌二燎爐<lb/>
殿後為祭器庫前為景徳門門外東為神庫神厨宰牲<lb/>
亭鐘樓又前為廟街門東西二坊曰景徳立下馬牌<hi>春明</hi>
<hi>夢餘錄</hi>
原太祖洪武六年建帝王廟於金陵七年始設塑像未<lb/>
幾遇火又建於鷄鳴山之陽及文皇都燕未遑設帝王<lb/>
廟僅於郊壇附祭至嘉靖十年始為位於文華殿而祭<lb/>
<pb n="KR2k0036_WYG_051-4b"/>
之其年中允廖道南請撤靈濟宫二徐真君改設歴代<lb/>
帝王神位及歴代名臣上下其議於禮部時李任邱時<lb/>
為春卿謂徐知證知諤得罪名教固宜撤去但所在窄<lb/>
隘不足改設寢廟宜别擇善地上以為然令工部相地<lb/>
以阜成門内保安寺故址整潔且通西壇可於此置廟<lb/>
上從其言次年夏竣役上親臨祭今帝王廟是也是年<lb/>
修撰姚淶即議黜元世祖祀李任邱亦執奏以為不可<lb/>
而止至二十四年竟斥去識者非之則費文通迎合也<lb/>
<pb n="KR2k0036_WYG_051-5a"/>
廖中允疏以大慈恩寺與靈濟並稱欲廢慈恩改辟雍<lb/>
行飬老之禮禮臣以既有國學為至尊臨幸之地似不<lb/>
必更葺别所惟寺内歡喜佛相應毁棄上是之像既毁<lb/>
不數年而此寺鏟為鞠場邵陶兩方士以提督靈濟等<lb/>
宫領天下道教入銜矣任邱先已測上意故存此宫智<lb/>
哉<hi>野獲編</hi>
増世宗肅皇帝之九年命建歴代帝王廟如留都越嵗<lb/>
廟成上親詣致祭厥後嵗春秋遣大臣祭廟在阜成門<lb/>
<pb n="KR2k0036_WYG_051-5b"/>
内大市街之西故保安寺址也廟設主不像廟五室中<lb/>
三皇伏羲神農黄帝座左帝少昊帝顓頊帝嚳帝堯帝<lb/>
舜座右禹王湯王武王座又東漢髙祖光武又西唐太<lb/>
宗宋太祖凡十有五帝廡從祀臣四壇東一壇九臣風<lb/>
后力牧臯陶䕫龍伯夷伯益伊尹傅説二壇十臣周公<lb/>
旦召公奭太公望召虎方叔張良蕭何曹參陳平周勃<lb/>
西一壇八臣鄧禹馮異諸葛亮房元齡杜如晦李靖李<lb/>
晟郭子儀二壇五臣曹彬潘美韓世忠岳飛張浚凡三<lb/>
<pb n="KR2k0036_WYG_051-6a"/>
十有二臣廟初元世祖猶列十年九月翰林修撰姚淶<lb/>
請撤元世祖祀部議不從二十四年二月禮科給事中<lb/>
陳棐復請撤元世祖及其臣穆呼哩等五人神主得㫖<lb/>
如請而南京亦撤其像祀矣其帝王陵寢詔地方官春<lb/>
秋祀如舊制<hi>帝京景物畧</hi>
<hi>補蕭端䝉京師新建帝王廟碑適皇帝御㝢二紀于兹明禮飭樂以化天下損益舊章  于中道既正二郊造</hi>
<hi>九廟作明堂舉大禘立社稷敦先師懐柔百神咸秩其祀屬以古先帝王之廟逺在南京其于崇享之意闕而</hi>
<hi>未備乃詔于京師立廟嵗時報祀如常儀竊惟三恪之禮肇于先王八君之祀列之祭法所以欽崇先烈永其</hi>
<pb n="KR2k0036_WYG_051-6b"/>
<hi>祀事者至矣自秦而下廢而不講者千年隋始制為常祀各廟所都唐天寳間乃以羣臣議置三皇五帝廟各</hi>
<hi>一于京帥髙皇帝定鼎金陵縁先王之意采隋唐之制立廟鷂鳴山陽以三皇五帝三王漢唐宋及勝國創業</hi>
<hi>諸主祀焉其歴代名臣自風后力牧而下凡三十七人各以其序配食于廟庭有司嵗祀有隆無替車駕北徙</hi>
<hi>坎壇祠廟更造並置悉如南都之故獨帝王之廟未有所立頃嵗乃命司空度基詹尹諏日經之營之以成兹</hi>
<hi>室蒐百年之遺典成一朝之偉觀臣竊以為兹舉也四善具焉崇徳報功不闕不濫宏教也備物盡文以褒先</hi>
<hi>世廣仁也同堂而食選勞而享荗制也搜墜補廢弼成鉅憲至明也有是四者不有所述其奚以示來世乃再</hi>
<hi>拜為之辭曰明明天子冠徳履仁粹道沕潏元化流淳創物垂範登三遇五制法興王進退今古惟其有之是</hi>
<hi>以似之奕奕寢廟聿崇祀之有庭其殖有室其翼神其戾止以享以懌介我景福佑我其延子子孫孫勿替歴</hi>
<pb n="KR2k0036_WYG_051-7a"/>
<hi>年集同野</hi>
　　<hi>臣</hi>等謹按帝王廟在阜成門大街北明嘉靖間建<lb/>
本朝順治二年及康熈六十一年叠奉<lb/>
欽定増祀雍正二年<lb/>
世宗憲皇帝親詣行禮七年重修有<lb/>
御製碑文乾隆二十九年又修易盖正殿黄瓦<lb/>
皇上親詣行禮有<lb/>
御製詩文俱勒碑殿庭殿内扁曰報功觀徳聨曰治統<lb/>
<pb n="KR2k0036_WYG_051-7b"/>
　　溯欽承法戒兼資洵哉古可為監政經崇秩祀實<lb/>
　　枚式煥穆矣神其孔安皆<lb/>
皇上御書<lb/>
增順治二年定每嵗春秋仲月諏日遣官祭帝王廟増<lb/>
遼太祖金太祖金世宗元太祖明太祖五帝増遼代功<lb/>
臣呼嚕金代功臣宗翰宗望明代功臣徐達劉基等從<lb/>
祀<hi>語大清會典作按呼嚕滿洲  手背也舊  斛羅今改</hi>
<hi>增順治二年定致祭歴代帝王廟正殿每代設籩豆一案五帝龕統改三案共十六案其禮神制帛仍每位一</hi>
<pb n="KR2k0036_WYG_051-8a"/>
<hi>端每案設帛篚一兩廡四位共一業末案三位一案素帛每位一端兩廡各增帛篚二香案香鑪二其上香儀</hi>
<hi>皇帝親祭一上香若遣官致祭三皇位前三上香雍正二年</hi>
<hi>世宗憲皇帝親祭改從三上香儀  禮部則例</hi>
増康熙六十一年十月<lb/>
諭歴代帝王每朝崇祀不過一二主或廟享其子而不<lb/>
及其父或配食其臣而不及其君應將凡曽在位除無<lb/>
道被弑亡國之主外盡宜入廟崇祀<hi>㑹大清  典</hi>
増康熙六十一年十月<lb/>
<pb n="KR2k0036_WYG_051-8b"/>
諭明愍帝無甚過失國亡由伊祖所致愍帝不可與亡<lb/>
國者例論而萬歴泰昌天啓三君不應入祀其歴代配<lb/>
饗功臣有治安之世輔佐有功者應量加增補<hi>同上</hi>
増康熙六十一年十二月<lb/>
世宗憲皇帝祇遵<lb/>
聖祖仁皇帝諭㫖增祀帝王各立神牌每代合原祀為<lb/>
一龕増祀功臣亦各立牌位合原祀入兩廡依次安設<lb/>
正殿原祀太昊伏羲氏炎帝神農氏黄帝軒轅氏為一<lb/>
<pb n="KR2k0036_WYG_051-9a"/>
龕帝少昊金天氏帝顓頊髙陽氏帝嚳髙辛氏帝堯陶<lb/>
唐氏帝舜有虞氏為一龕夏王禹商王湯周武王漢髙<lb/>
祖漢光武為一龕唐太宗遼太祖金太祖金世宗為一<lb/>
龕宗太祖元太祖元世祖明太祖為一龕増祀夏王啟<lb/>
仲康少康杼槐芒泄不降扄厪孔甲臯發商王太甲沃<lb/>
丁太庚小甲雍已太戊仲丁外壬河亶甲祖乙祖辛沃<lb/>
甲祖丁南庚陽甲盤庚小辛小乙武丁祖庚祖甲廩辛<lb/>
庚丁太丁帝乙合原祀夏共十有四王商共二十六王<lb/>
<pb n="KR2k0036_WYG_051-9b"/>
為一龕增祀周成王康王昭王穆王共王懿王孝王夷<lb/>
王宣王平王桓王莊王僖王惠王襄王頃王匡王定王<lb/>
簡王靈王景王悼王敬王元王貞定王考王威烈王安<lb/>
王烈王顯王慎靚王合原祀三十二王為一龕増祀漢<lb/>
惠帝文帝景帝武帝昭帝宣帝元帝成帝哀帝明帝章<lb/>
帝和帝殤帝安帝順帝冲帝桓帝靈帝昭烈帝唐髙祖<lb/>
髙宗睿宗元宗肅宗代宗徳宗順宗穆宗文宗武宗宣<lb/>
宗懿宗僖宗合原祀漢共二十一帝唐共十有五帝為<lb/>
<pb n="KR2k0036_WYG_051-10a"/>
一龕増祀遼太宗景宗聖宗興宗道宗宋太宗真宗仁<lb/>
宗英宗神宗哲宗髙宗孝宗光宗寜宗理宗度宗端宗<lb/>
金太宗章宗宣宗合原祀遼共六帝宋共十有四帝金<lb/>
共五帝為一龕増祀元太宗定宗憲宗成宗武宗仁宗<lb/>
泰定帝文宗寜宗明太宗仁宗宣宗英宗景帝憲宗孝<lb/>
宗武宗世宗穆宗愍帝合原祀元共十有一帝明共十<lb/>
有二帝為一龕共増祀一百四十三君原祀五龕増二<lb/>
龕共七龕東廡原祀功臣風后傅説召公奭召穆公虎<lb/>
<pb n="KR2k0036_WYG_051-10b"/>
張良曹參周勃房元齡李靖許逺李晟韓世忠十有二<lb/>
人増祀倉頡畢公髙仲山甫魏相耿弇宋璟裴度李沆<lb/>
王曽富弼文彦愽李綱文天祥愽果宻常遇春楊士竒<lb/>
于謙劉大夏十有八人並自西廡原祀移入之䕫伯夷<lb/>
伊尹鄧禹諸葛亮郭子儀曹彬宗翰穆呼哩徐逹十人<lb/>
共四十人西廡原祀力牧周公旦太公望方叔蕭何陳<lb/>
平杜如晦張巡岳飛九人増祀仲虺吕侯尹吉甫劉章<lb/>
丙吉馬援趙雲狄仁傑姚崇李泌陸贄斡魯吕䝉正宼<lb/>
<pb n="KR2k0036_WYG_051-11a"/>
準范仲淹韓琦司馬光趙鼎托克托李文忠楊榮李賢<lb/>
二十二人並自東廡原祀移入之臯陶龍伯益馮異耶<lb/>
律赫嚕宗望巴延劉基八人共三十有九人東西共増<lb/>
祀四十人合原祀以次分列共七十有九人<hi>同上按博果密䝉古</hi>
<hi>語包裹也舊作不忽木赫嚕譯義見前舊作曷魯今俱譯改</hi>
増乾隆元年<lb/>
諭㫖明建文為太祖之嫡孫纘承大統在位四年固儼<lb/>
然天下共主矣不繫之以謚而稱曰建文皇帝此俗稱<lb/>
<pb n="KR2k0036_WYG_051-11b"/>
非史體也今明史既成著大學士九卿㑹議確擬具奏<lb/>
隨遵<lb/>
㫖議准追謚明建文帝為恭閔惠皇帝製造神牌祀於<lb/>
太祖神牌之次<hi>禮部則例</hi>
増歴代帝王廟在阜成門内南向廟門三楹左右門各<lb/>
一前石梁三景徳門五楹崇基石欄前後三出陛中十<lb/>
有一級左右各九級左右門各一正中景徳崇聖殿九<lb/>
楹重簷崇基石欄南三出陛中十有三級左右各十有<lb/>
<pb n="KR2k0036_WYG_051-12a"/>
一級東西一出陛各十有二級兩廡各七楹一出陛均<lb/>
八級廡前燎爐各一殿南<lb/>
御碑亭一殿後祭器庫五楹均南向景徳門外其東神<lb/>
庫神厨各三楹宰牲亭三楹均西向井亭一其西為承<lb/>
祭官致齋所廟門内東南鐘樓一圍垣周百八十六丈<lb/>
三尺八寸廟門外東西下馬牌各一景徳街牌坊各一<lb/>
正殿覆黄色琉璃兩廡青色琉璃<hi>同上</hi>
<hi>増乾隆四年議准帝王廟行飲禍受胙禮停其别設拜褥二十九年奏准代祭帝王廟停其開寫尚書都統職</hi>
<pb n="KR2k0036_WYG_051-12b"/>
<hi>名将親王郡王等職名具奏請㫖著為令  同上</hi>
増<lb/>
世宗御製歴代帝王廟碑文　歴代帝王崇祀之制肇<lb/>
於唐天寳七載始置廟京城止及三代以前而已明洪<lb/>
武六年始於金陵立廟嘉靖十年乃建于京師阜成門<lb/>
内當明初定制時議禮之臣不能通知大體崇祀祇創<lb/>
業之君從祀惟開國之臣自兹以後闕焉我<lb/>
皇考聖祖仁皇帝秉大公之道折衷百代深惟祀典之<lb/>
<pb n="KR2k0036_WYG_051-13a"/>
宜修康熈六十一年<lb/>
特頒諭㫖命廷臣詳悉從容確議具奏逮朕紹緒之初<lb/>
廷議始上舊崇祀帝王二十一位今増一百四十三位<lb/>
舊從祀功臣三十九人今增四十人朕遵奉<lb/>
先志重書牌位諏吉入廟行祭告之禮仰惟<lb/>
聖祖皇帝用意之厚立論之正夐乎不可及也夫三代<lb/>
以上若夏啟之能敬承殷之太甲太戊武丁周之成王<lb/>
康王宣王頌美詩書光耀史牒三代以下英君哲后或<lb/>
<pb n="KR2k0036_WYG_051-13b"/>
繼世而生則徳教累洽或間世而出則謨烈重光胥能<lb/>
致海宇之乂安躋斯民於康阜嘉言傳于信史善政式<lb/>
為良規至凡䝉業守成之主即或運㑹各殊屯亨不一<lb/>
茍無聞於失徳咸<lb/>
帝命所寵綏爰及歴代名臣亦皆川嶽鍾靈為時輔佐<lb/>
功在社稷徳恊股肱比諸從龍之彦何多讓焉而尚論<lb/>
未詳明禋久曠其為缺畧也大矣夫欽崇徃哲景企前<lb/>
徽明徳可懐羹墻興慕睠流風之所被泃歴世而勿諼<lb/>
<pb n="KR2k0036_WYG_051-14a"/>
若乃擴追逺之鴻規破拘墟之臆見自非忠厚立心寛<lb/>
仁為量卓識超于千古盛徳冠於百王未有能論及此<lb/>
者典禮修明有待今日然則<lb/>
聖祖皇帝之重加釐定公當周詳誠千萬世莫及之仁<lb/>
心而千萬世不易之定論也廟貎既新叙述本末鎸于<lb/>
青珉用昭示久逺焉<lb/>
増<lb/>
御製重修歴代帝王廟碑文　歴代帝王之祀其準古<lb/>
<pb n="KR2k0036_WYG_051-14b"/>
遷廟觀徳遺意而推而放之者歟書曰七世之廟可以<lb/>
觀徳疏家以為世祧者迭遷徳盛者弗毁葢就一朝為<lb/>
言而周禮鄭氏四𩔖注稱三皇五帝九皇六十四氏咸<lb/>
祀之繁露引為自近溯逺之明證斯正合食所權輿然<lb/>
漢魏以來有司具儀率求之肇迹建都而不聞立廟洎<lb/>
唐迄明廟立而代以專祀開創為常其制又缺馬未備<lb/>
我<lb/>
皇祖聖祖仁皇帝康熈六十一年<lb/>
<pb n="KR2k0036_WYG_051-15a"/>
勅諭禮官增祀茍非失徳失器即䝉業守成者皆得與<lb/>
饗我<lb/>
皇考世宗憲皇帝丕纘<lb/>
先型詳定位次<lb/>
臨御伊始<lb/>
親詣視成著於<lb/>
奎文者綦悉間考舊史所紀剏守難易之辨尠有折衷<lb/>
定論以是對掦曩昔所為法施于民者不克兼既其實<lb/>
<pb n="KR2k0036_WYG_051-15b"/>
獨斤斤于殿于門于坊具顔之曰景徳景徳焉爾徳故<lb/>
若是其偏而不舉耶寅惟<lb/>
祖<lb/>
宗懋敬厥徳咸秩孔修觀法之所存即知戒之所寓義<lb/>
至深逺大雅不云乎天難忱斯不易惟王召公奭迪王<lb/>
祈天永命一則曰監于有夏再則曰監于有殷寖假入<lb/>
廟而徴統系由百世之後等百世之王一自昭代㮣之<lb/>
皆名之為勝國有不深厪夫屋與墟之儆而怵惕動容<lb/>
<pb n="KR2k0036_WYG_051-16a"/>
者哉顧于其間歴選列辟若稽古之化浹烝人治光徃<lb/>
牒者罔不穆穆棣棣式在几筵崇異代同堂之報故於<lb/>
世數之遷而得其示戒于無形抑于世數之屢遷而不<lb/>
遷而得其垂法于有永稔乎此者觀徳之意愈以睪然<lb/>
而興矣廟自雍正癸丑繕葺距今且三十載爰以乾隆<lb/>
壬午出内帑金庀而飭之故事瓴甋甃以純緑兹特易<lb/>
葢正殿黄瓦用昭舄奕工告訖功適届甲申季春吉祀<lb/>
祇承<lb/>
<pb n="KR2k0036_WYG_051-16b"/>
家法躬薦新宫已為長律述事揭言其大指㑹所司請<lb/>
製文並鍥諸碑復詳闡之如此<lb/>
増乾隆三年<lb/>
御製戊午季秋祭歴代帝王廟禮成紀述八韻　明禋<lb/>
稽古制殷禮值秋時肅肅旂常列蹌蹌鵷鷺隨爽風開<lb/>
寳扇旭日耀靈祠兩序陳鐘鼓千秋煥鼎彞羹牆増愾<lb/>
慕典籍信昭垂對越嚴将祀欽承儼若思志曽希舜禹<lb/>
心愧作君師代謝固天運孫曽鑑在兹<lb/>
<pb n="KR2k0036_WYG_051-17a"/>
增乾隆二十九年<lb/>
御製重修<lb/>
歴代帝王廟告成既奉<lb/>
神御復位爰以春祭恭臨式瞻實枚用申誠肅詩<lb/>
三皇<lb/>
五帝道功崇<lb/>
歴代君王懋建中雖是乘除撫人世莫非兢業代<lb/>
天工由來觀徳視遷廟用以陳年新閟宫更憶戴黄教<lb/>
<pb n="KR2k0036_WYG_051-17b"/>
易瓦<hi>舊制葺以新</hi>　<hi>廟瓦皆甃用純緑兹  正殿易盖黄瓦</hi>載聞刻羽發調桐<lb/>
考經<lb/>
聖祖加之位<hi>康熙六十一年列辟皇祖考定典歴代帝王廟位守成    並増入祀</hi>敬法<lb/>
世宗祀以躬<hi>春季皇考於雍正二年        親詣行禮</hi>樂亮禮章溯古制<lb/>
牲蠲幣量冀<lb/>
神通落成涖止攄誠恪蕆祀虛徐仰顯融周監在殷殷<lb/>
監夏難諶益切惕予衷<lb/>
原𢎞慈廣濟寺東望西安門西接平則門帝王廟南鄰<lb/>
<pb n="KR2k0036_WYG_051-18a"/>
乾石橋萬松老人塔北近大街寺基二十畆<hi>𢎞慈廣濟寺志</hi>
　　<hi>臣</hi>等謹按𢎞慈廣濟寺在歴代帝王廟東寺基二<lb/>
　　十畆今無復舊規矣<lb/>
<hi>原萬安𢎞慈廣濟寺碑景都城内西大市街北有古刹廢址相傳為西劉村寺  泰間人有得佛像及石龜石</hi>
<hi>柱於土中山西僧普慧與其徒圓洪輩圖興復之尚衣監太監廖屏以門賜額曰𢎞慈廣濟時天順丙戌嵗也</hi>
<hi>濟𢎞慈廣  寺志</hi>
原萬歴癸未彭城伯張守忠惠安伯張元善重修<hi>同上</hi>
　　<hi>臣</hi>等謹按𢎞慈廣濟寺舊為西劉村寺金時劉望<lb/>
<pb n="KR2k0036_WYG_051-18b"/>
　　雲建明天順初僧普慧因其址重葺之賜額曰𢎞<lb/>
　　慈廣濟寺<lb/>
本朝康熈三十八年奉<lb/>
勅重建<lb/>
御製碑文勒石并<lb/>
臨米芾觀音讚及滲金釋迦觀音普賢像<lb/>
頒賜寺中正殿扁曰妙明圓通戒壇扁曰持梵律皆<lb/>
聖祖仁皇帝御書乾隆十二年<lb/>
<pb n="KR2k0036_WYG_051-19a"/>
皇上臨幸兹寺<lb/>
御製詩一首勒石殿西并<lb/>
御書種諸善根扁㳟懸殿内<lb/>
増<lb/>
聖祖御製𢎞慈廣濟寺碑　葢聞堂開鹿苑誇祇樹之<lb/>
香林境闢鷲峰傳寳華之勝地若其清風盈丈室亦豈<lb/>
在於離羣皎月映禪心初何嫌於近市正以琳宫伊邇<lb/>
瞻龍象者知尊精舍非遥聴鼓鐘者易肅兹𢎞慈廣濟<lb/>
<pb n="KR2k0036_WYG_051-19b"/>
寺夙稱名刹舊住髙僧梵宇莊嚴峙鳯城之兑位唄音<lb/>
宣朗接紫陌之西隅古木垂䕃于階除皓鶴聞經于戺<lb/>
户境幽塵隔如在山林心逺地偏焉知闤闠蓮花幢内<lb/>
常明日月之燈栢子香中深入栴檀之海六時禪誦鐸<lb/>
鈴饗徹丹霄四海緇流鉢錫雲依法界蔵經閣敞珠聨<lb/>
貝葉之文説戒壇髙石㸃雨花之偈是以駐蹕常臨於<lb/>
浄地揮毫特賁于禪扉睠此幽恬賞其清曠僧湛祐心<lb/>
通釋典志勵䖍修葺陳構而維新率羣衲以遵禮住持<lb/>
<pb n="KR2k0036_WYG_051-20a"/>
僧然叢克襄厥事庭宇秩然盖其教以利益羣生為本<lb/>
其事以修持戒律為歸朕嘉其同善之心挹彼廣慈之<lb/>
義俯俞敦請爰錫斯文振寶筏之宗風𢎞金繩之覺路<lb/>
用垂貞石以示來兹<lb/>
増乾隆十二年<lb/>
御製廣濟寺鐡樹歌　石橋之北鳯城西荘嚴淨域開<lb/>
招提我來白晝考嵗月苔階偶撫昔人碑石龜石柱出<lb/>
廢址如幻具足非然疑寳構珠纓懸日月相好特表天<lb/>
<pb n="KR2k0036_WYG_051-20b"/>
人師戒壇左峙授摩羯擘窠<lb/>
神蹟輝雲楣<hi>戒壇内持戒律匾    聖祖御筆也</hi>曲廊右轉築精舍雖城<lb/>
市也而幽竒庭前倔　矗老幹摩挲不辨桐與榿輪囷<lb/>
盤鬰戛霄漢層層旌節排神芝白足僧人稱鐡樹木疏<lb/>
希見誰能知大椿散木此其𩔖名以不壊理亦宜佷山<lb/>
千嵗挺不朽彼小隠耳奚堪題飽參佛定得如是熟閲<lb/>
世道何紛兮天風為我吹萬慮童童盖下聊依遲<lb/>
<hi>增張守忠張元善重修廣濟寺碑記畧歴𢎞慈廣濟寺肇自天順丙戌落成於成化甲辰迄今  百年殿宇傾</hi>
<pb n="KR2k0036_WYG_051-21a"/>
<hi>頹因與同志者於萬歴甲申孟夏鳩工修葺易朽成堅稍稱完整云  𢎞慈廣濟寺志</hi>
<hi>增髙珩重修金佛像碑記畧白𢎞慈廣濟寺帝城古刹也兵燹以來丹青漶漫紺宇  毫風雨剥落工部尚書</hi>
<hi>廵撫畿輔捷軒王公太夫人劉氏捐貲鼎新之下至法筵供器一切燦然康熙九年嵗次庚戍夷則月望日立</hi>
<hi>石嚴同上栴檀佛記畧增  我斯</hi>　<hi>康熙中王國弼與其弟國臣</hi>
<hi>得栴檀香髙數尺寳而蔵之江南劉拱北良工也為刻佛像三年像始竣以辛酉之冬迎入廣濟寺供飬是年</hi>
<hi>十月三十日白悦懸像左臂焉聖祖臨幸解</hi>　<hi>𢎞慈廣濟寺新志</hi>
　<lb/>
　<lb/>
<pb n="KR2k0036_WYG_051-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷五十一<lb/>
</p>
<p>
</p>
  </div>
</body>
</text>
</TEI>
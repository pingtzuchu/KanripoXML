<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0036_WYG_011-1a"/>
欽定四庫全書<lb/>
欽定日下舊聞考卷十一<lb/>
　國朝宫室<hi>三</hi>
外朝之制<lb/>
午門内東西兩廡各二十二間皆崇基東廡之中為<lb/>
協和門西廡之中為<lb/>
熙和門門各五間東西嚮兩廡之北正中南嚮者為<lb/>
太和門九間三門重檐崇基石闌前後陛各三出左右<lb/>
<pb n="KR2k0036_WYG_011-1b"/>
陛各一出門前列銅獅二其南環以金水河跨石梁五<lb/>
即内金水橋<hi>會大清  典</hi>
　　<hi>臣</hi>等謹按<lb/>
午門内東西兩廡東為稽察<lb/>
上諭處及内閣<lb/>
誥勅房西為繙書房及<lb/>
起居注公署東南隅為内閣公署西南隅舊為<lb/>
國史館今為膳房庫俱詳見官署門内金水橋之水由<lb/>
<pb n="KR2k0036_WYG_011-2a"/>
神武門西地溝引䕶城河水流入沿西一帶經<lb/>
武英殿前至<lb/>
太和門前是為内金水河復流經<lb/>
文淵閣前至三座門從<lb/>
鑾駕庫巽方出<lb/>
紫禁城<lb/>
太和門左右各一門皆南嚮左曰<lb/>
昭徳右曰<lb/>
<pb n="KR2k0036_WYG_011-2b"/>
貞度門各三間<hi>會大清  典</hi>
　　<hi>臣</hi>等謹按<lb/>
昭徳<lb/>
貞度兩門廡為侍衛直宿處詳見官署門<lb/>
太和門之内東西兩廡各三十二間東廡之中為<lb/>
體仁閣西廡之中為<lb/>
𢎞義閣東廡之北為左翼門西廡之北為右翼門各五<lb/>
間皆東西嚮<hi>㑹大清  典</hi>
<pb n="KR2k0036_WYG_011-3a"/>
　　<hi>臣</hi>等謹按<lb/>
體仁閣<lb/>
𢎞義閣兩廡為<lb/>
内府銀皮段衣及瓷茶六大庫詳見官署門<lb/>
太和殿基髙二丈殿髙十有一丈廣十有一間縱五間<lb/>
上為重檐垂脊正吻二旁吻四前後金扉四十金瑣牕<lb/>
十有六殿正中一間設<lb/>
御座殿前為丹陛環以白石闌陛五出各三成列鼎十<lb/>
<pb n="KR2k0036_WYG_011-3b"/>
有八銅龜銅鶴各二日圭嘉量各一丹墀為文武官行<lb/>
禮位笵銅為山形鐫正從一品至九品清漢文東西各<lb/>
二行行十有八列於<lb/>
御道兩旁<hi>會大清  典</hi>
　　<hi>臣</hi>等謹按康熙八年重建<lb/>
太和殿三十四年再建<lb/>
皇帝大朝御焉每歲元旦冬至<lb/>
萬夀三大節及<lb/>
<pb n="KR2k0036_WYG_011-4a"/>
國家有大慶典則<lb/>
御殿受賀凡大朝㑹燕饗<lb/>
命將出師<lb/>
臨軒策士及百僚除授謝<lb/>
恩皆御焉其元日筵宴之禮歲不常舉惟乾隆三年筵<lb/>
　　宴一次又十五年二十五年三十五年俱以恭遇<lb/>
萬夀大慶舉行至<lb/>
殿試策士則列試於<lb/>
<pb n="KR2k0036_WYG_011-4b"/>
殿前丹墀恭遇<lb/>
圜丘大祀前一日<lb/>
皇帝于殿内視祝版<lb/>
祈榖<lb/>
常雩大祀亦如之殿内<lb/>
皇上御題額曰建極綏猷聨云帝命式于九圍茲惟艱<lb/>
　　哉奈何弗敬天心佑夫一徳永言保之遹求厥寧<lb/>
凡大朝之禮元日長至次日<lb/>
<pb n="KR2k0036_WYG_011-5a"/>
萬夀聖節皆豫月由部疏請<lb/>
御殿受賀得<lb/>
㫖先期戒百執事至日五鼓鑾儀使率官校至<lb/>
太和殿前陳法駕鹵簿樂部率和聲署陳樂懸儀制司<lb/>
郎中奉在京王公百官賀表入<lb/>
殿内陳左楹表案内閣中書奉筆硯陳右楹案上皆退<lb/>
質明鴻臚官引王公暨一二品官入右翼門引三品以<lb/>
下官入左右掖門東班由<lb/>
<pb n="KR2k0036_WYG_011-5b"/>
昭徳門西班由<lb/>
貞度門外國使臣從西班咸入就位立禮部堂官二人<lb/>
詣<lb/>
乾清門奏請<lb/>
御殿<lb/>
午門鳴鐘鼓領侍衛内大臣二人率豹尾班執槍侍衛<lb/>
十人佩刀侍衛十人立于<lb/>
乾清門外禮部堂官二人立于<lb/>
<pb n="KR2k0036_WYG_011-6a"/>
乾清門階下前引大臣十人立于<lb/>
太和殿後階下祇竢導引<lb/>
皇帝乘輿出<lb/>
乾清門後扈内大臣二人及<lb/>
御前<lb/>
乾清門侍衛從禮部堂官二人恭導由<lb/>
保和殿<lb/>
御中和殿座侍班導從官于<lb/>
<pb n="KR2k0036_WYG_011-6b"/>
殿前行三跪九叩禮不贊禮畢侍班官趨出各就班位<lb/>
立<lb/>
駕興禮部堂官二人暨十大臣前導後扈如初中和韶<lb/>
樂作<lb/>
皇帝御太和殿陞寳座導從官各就位立樂止鑾儀衛<lb/>
官進至中階之右三傳鳴鞭階下三鳴鞭退復位鳴贊<lb/>
官贊排班丹陛大樂作鴻臚官引王公百官各就拜位<lb/>
班齊贊進衆進贊跪衆跪贊宣表宣表官入<lb/>
<pb n="KR2k0036_WYG_011-7a"/>
殿左門詣表案前奉表出大學士二人同至<lb/>
殿檐下宣表官正中北面跪大學士二人左右跪展表<lb/>
樂暫止宣表官宣訖奉表還于案復位立樂作鳴贊官<lb/>
贊叩興王公百官行三跪九叩禮畢樂止引退復位立<lb/>
次引外國使臣就拜位樂作贊跪叩興各行三跪九叩<lb/>
禮畢樂止引退復位立<lb/>
賜羣臣坐諸王公由<lb/>
殿左右門入大學士由<lb/>
<pb n="KR2k0036_WYG_011-7b"/>
殿左門入就位内大臣等各就本立位均跪行一叩禮<lb/>
坐<lb/>
賜王公以下文官三品武官二品以上暨外國使臣茶<lb/>
受茶及坐飲畢皆行一叩禮鑾儀衛官傳鳴鞭如初衆<lb/>
皆興階下三鳴鞭<lb/>
駕興中和韶樂作還宫樂止鴻臚官引王公百官各以<lb/>
次退<hi>會大清  典</hi>
頒詔之禮禮部鴻臚寺官豫設<lb/>
<pb n="KR2k0036_WYG_011-8a"/>
詔案于<lb/>
太和殿内左楹之南及丹陛正中鑾儀衛設黄蓋雲盤<lb/>
于丹墀内龍亭香亭于<lb/>
午門外工部豫設金鳯朶雲于<lb/>
天安門上堞口正中設宣<lb/>
詔臺于東第一楹設黄案于臺上奉<lb/>
詔宣<lb/>
詔各官咸朝服恭竢領催耆老咸齊集<lb/>
<pb n="KR2k0036_WYG_011-8b"/>
天安門外金水橋南届時内閣學士奉<lb/>
詔至<lb/>
乾清門㳟用<lb/>
御寳畢奉至<lb/>
太和殿陳于東案<lb/>
皇帝御殿羣臣朝賀行禮畢<hi>儀别具</hi>大學士一人入<lb/>
殿左門詣案奉<lb/>
詔由中門循左闑出至<lb/>
<pb n="KR2k0036_WYG_011-9a"/>
殿檐下授禮部尚書禮部尚書跪受興由中階左降至<lb/>
丹陛正中陳于案行一跪三叩禮跪奉<lb/>
詔興由中階降置雲盤内禮部儀制司官奉雲盤張黄<lb/>
蓋由中道出<lb/>
太和門文武百官由<lb/>
昭徳門<lb/>
貞度門隨出<lb/>
詔至<lb/>
<pb n="KR2k0036_WYG_011-9b"/>
午門外禮部官奉雲盤設龍亭内鑾儀校舁亭前列<lb/>
御仗導引樂作禮部尚書率屬隨至<lb/>
天安門登城陳<lb/>
詔書于宣<lb/>
詔臺案上文武各官于金水橋前按翼序立鴻臚官贊<lb/>
排班文武官按班次北面立領催耆老序立于後宣<lb/>
詔官登臺西面立鴻臚官贊有<lb/>
制衆皆跪宣<lb/>
<pb n="KR2k0036_WYG_011-10a"/>
詔畢文武各官領催耆老均聴贊行三跪九叩禮奉<lb/>
詔官奉<lb/>
詔承以朶雲由金鳯啣下禮部官祇受仍設龍亭内鑾<lb/>
儀校舁行前列黄蓋<lb/>
御仗導迎樂作由<lb/>
大清門出至禮部禮部尚書侍郎率屬跪迎于儀門陳<lb/>
詔于大堂行三跪九叩禮畢㳟鐫<lb/>
詔書謄黄頒行天下<hi>同上</hi>
<pb n="KR2k0036_WYG_011-10b"/>
凡<lb/>
命將之禮<lb/>
皇帝命大將軍統帥軍旅擇吉出師先期<lb/>
臨軒授<lb/>
勅印是日鑾儀衛陳法駕鹵簿大將軍率從征諸將咸<lb/>
采服集<lb/>
午門外内閣豫陳<lb/>
勅印于<lb/>
<pb n="KR2k0036_WYG_011-11a"/>
太和殿内東旁黄案<lb/>
皇帝御殿王公百官咸朝服侍班鴻臚官引大將軍由<lb/>
左階升至殿檐下大學士一人奉<lb/>
勅一人奉印出授大將軍大將軍跪受轉授内閣官跪<lb/>
接畢行三跪九叩禮興隨奉<lb/>
勅印官降左階出<lb/>
太和門中門<lb/>
皇帝還宫至日遣官祇告于<lb/>
<pb n="KR2k0036_WYG_011-11b"/>
奉先殿所司張<lb/>
黄幄于<lb/>
長安左門外設<lb/>
御座<lb/>
皇帝率大將軍詣<lb/>
堂子行禮拜<lb/>
纛均如儀禮畢<lb/>
御黄幄<lb/>
<pb n="KR2k0036_WYG_011-12a"/>
陞座<lb/>
賜大將軍巵酒大將軍跪受飲畢屬櫜鞬乗馬文武大<lb/>
臣承<lb/>
詔餞于郊設祖帳禮兵二部堂官奉茶大將軍率從征<lb/>
將士望<lb/>
闕謝<lb/>
恩迺率大軍進發既蒞營申明軍令肅隊啟行<hi>同上</hi>
乾隆十四年<lb/>
<pb n="KR2k0036_WYG_011-12b"/>
御製季夏視朝詩　詰旦奎中夜易闌罘罳曙色上金<lb/>
鑾宫懸樂應林鐘律<hi>舊制凡御殿奏樂皆用黄鐘為宫朕定以三大節用黄鐘其常月視</hi>
<hi>朝用旋相為宫之法六月即用林鐘為宫始無啞鐘之誚云</hi>拜舞班齊九品官何必<lb/>
舎人稱絶唱所希多士副其難漫言例是鴻臚掌拱手<lb/>
垂衣敢自安<lb/>
乾隆十七年<lb/>
御製暮春太和殿視朝詩　詄蕩天門開曙曦彤墀香<lb/>
靄露華滋禮章樂亮誠何有拱手垂衣念在兹百辟都<lb/>
<pb n="KR2k0036_WYG_011-13a"/>
遵博士制七言誰繼舎人詩昭容已䙝貂璫僣未可明<lb/>
廷贊盛儀<hi>唐詩有户外昭容紫袖垂之句明制司禮監預朝會本朝一革陋制惟用外廷諸臣執事</hi>
<hi>朝儀肅清誠善制也</hi>
乾隆二十二年<lb/>
御製冬日視朝詩　百僚劍佩集明廷班末陪臣贊謁<lb/>
聆<hi>是日哈薩克使臣行禮</hi>黄道星辰聯畢昴小陽節候靄元㝠東<lb/>
鶼西鰈誰分域<hi>琉球使臣適亦隨班叩闕</hi>北極南荒一太寧逺服邇<lb/>
安心敢肆敬<lb/>
<pb n="KR2k0036_WYG_011-13b"/>
天勤政<lb/>
訓聰聴<lb/>
乾隆二十五年<lb/>
御製太和殿朝㑹庸作歌　晨參晝㑹肅朝儀正殿春<lb/>
融赤羽旗考夏綜周原舊典戛球舞籥迓新禧十年一<lb/>
舉寧為數<hi>正殿朝會雖舊典然率不舉行庚午以平定金川又朕四旬之慶故一舉行兹西師武成</hi>
<hi>綏服回部㧞達克山安集延哈薩克布魯特皆稱臣入貢兼值五旬大慶故命循例宴饗</hi>萬國來同<lb/>
倍切寅吏治民生厪宵旰問方詎止藉斯時　祥花瑞<lb/>
<pb n="KR2k0036_WYG_011-14a"/>
葉玉樓棲慶恰占年景福禔耆定不期來黙克安和惟<lb/>
是洽羣黎慢陳漢殿魚跳水却聴天方鳯奏西<hi>時將軍兆惠自</hi>
<hi>葉爾竒木得回部樂奏送適至因命于大饗所陳諸部末肄之其器有大小鼓簫管提琴洋琴之屬其伎有倒</hi>
<hi>刺都盧及承盌轉碟之屬</hi>簪筆誰成元㑹賦持盈應悉敬彌躋<lb/>
乾隆二十六年<lb/>
御製季夏太和殿視朝詩　一夜隂晴雲未消朝氛歛<lb/>
盡旭光朝或縁敬事蒙<lb/>
天佑雖喜宜農戒意驕㳟已奉三欽扆御宅中圖治慎<lb/>
<pb n="KR2k0036_WYG_011-14b"/>
衣宵林鍾東序聲韶樂應月詳求律吕調<hi>先是設朝皆用黄鍾宫樂</hi>
<hi>部奏定十二月各用其律從之</hi>
乾隆三十一年<lb/>
御製太和殿視朝詩　五更微雨鷄鳴止衮衮千官肅<lb/>
侍儀金鼎烟中三殿曙林鍾律裏八音披<hi>中和韶樂六月律應林鍾</hi>
陞遷畢謝萃朝彦職貢例瞻引海夷<hi>時暹羅國貢使在京例于御殿日引</hi>
<hi>行禮</hi>蕆事更衣向西苑出城欲趂曉涼宜<lb/>
乾隆三十六年<lb/>
<pb n="KR2k0036_WYG_011-15a"/>
御製太和殿視朝詩　曈曨曉闕啟芙蓉香擁金鑪露<lb/>
氣濃禮具以時臨黼座樂鳴應月奏林鍾<hi>六月以林鍾為宫鑄鐘擊</hi>
<hi>以起樂編鐘從之</hi>敢云㑹極還歸極惟奉天宗與地宗三十六<lb/>
年斯一志遑因日久懈䖍㳟<lb/>
　　<hi>臣</hi>等謹按節年<lb/>
視朝俱有<lb/>
御製詩謹繹有闗紀述事實者㳟載卷内餘不偹録<lb/>
乾隆十七年<lb/>
<pb n="KR2k0036_WYG_011-15b"/>
御製御殿臚唱有作　秋榜原春榜恩科乃特科<lb/>
慈寧欣夀永師濟冀材多大對誰忠告旁求此廣羅午<lb/>
門開詄蕩日麗小春和<lb/>
乾隆二十六年<lb/>
御製四月二十五日御殿傳臚紀事詩　雅化作人祝<lb/>
夀慈金階臚唱麗晴曦既求真學頒新制亦體常情改<lb/>
近期<hi>去嵗以磨勘需日定于五月五日殿試初十日傳臚兹念多士守候時久命速行磨勘于四月二十</hi>
<hi>一日殿試二十五日傳臚</hi>公舉不教存己見明敭還預定其辭<hi>命讀卷者</hi>
<pb n="KR2k0036_WYG_011-16a"/>
<hi>母得存己見俟榜後别令大臣覆勘去取同異又新定引見之例然先進其文朕就其文定甲乙後乃令按名</hi>
<hi>引見于是殿試之制簡而益備矣</hi>西人魁榜西平後<hi>今嵗狀元陕西韓城縣人王杰國朝</hi>
<hi>百年以來乃剏見也</hi>可識<lb/>
天心偃武時<lb/>
乾隆三十一年<lb/>
御製御殿傳臚詩　三年一舉右文儀未可尋常例視<lb/>
之衆對䇿皆攄所學親掄頌在不忘規<hi>昨閲前列十卷親為掄定條對</hi>
<hi>雖皆詳瞻而原擬之第六卷尚知頌不忘規因特擢第一</hi>或逢甘雨隨金榜<hi>時頗望雨</hi>且<lb/>
<pb n="KR2k0036_WYG_011-16b"/>
喜微風靖綵旗必有真材濟實用殷吾渇念竚於兹<lb/>
乾隆四十六年<lb/>
御製御殿傳臚六韻　龍虎傳臚唱<hi>是日恰值戊辰</hi>太和曉日<lb/>
暾國朝經百載春榜得三元<hi>我朝開國百四十年以來會狀聨元及鄉試殿試兩</hi>
<hi>元者不乏人而三元尚未見昨會試榜發第一名名錢棨即鄉試解元及廷對又復舉首不特科名之盛亦覘</hi>
<hi>文運之隆云</hi>文運風雲壯清時禮樂蕃載咨申四義<hi>昨䇿士以愛民</hi>
<hi>勤政吏治民風學術真偽弼教協中四條為問</hi>敷奏近千言詎止求端楷<hi>廷試對䇿</hi>
<hi>讀卷官例於佳卷中取畫寫端楷者擬置前列錢棨此卷列於第四因其條對較諸卷謹切特拔第一既而開</hi>
<pb n="KR2k0036_WYG_011-17a"/>
<hi>彌封視之乃知其為會元也</hi>所期進讜論王曽如可繼違弼我心存<lb/>
　　<hi>臣</hi>等謹按節年<lb/>
御製傳臚詩謹繹有闗紀述事實者㳟載卷内餘不備<lb/>
　　録<lb/>
　<lb/>
　<lb/>
　<lb/>
　<lb/>
<pb n="KR2k0036_WYG_011-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定日下舊聞考卷十一<lb/>
</p>
<p>
</p>
  </div>
</body>
</text>
</TEI>
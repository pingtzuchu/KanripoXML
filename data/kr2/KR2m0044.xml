<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>救荒活民書卷上</head> <lb/>
    <p>
<pb n="KR2m0044_WYG_001-1a"/>
欽定四庫全書<lb/>
　救荒活民書卷上<lb/>
　　　　　　　　　　　　　宋　董煟　撰<lb/>
帝曰棄黎民阻饑汝后稷播時百糓禹曰洪水滔天浩<lb/>
浩懐山襄陵下民昏墊予乗四載隨山刋木暨益奏庶<lb/>
鮮食予决九川距四海濬畎澮距川曁稷播奏庶艱食<lb/>
鮮食懋遷有無化居烝民乃粒萬邦作乂<lb/>
　　煟曰唐虞之時國用尚簡上之人取於民者甚少<lb/>
<pb n="KR2m0044_WYG_001-1b"/>
　　凡山澤之利盡在於民故當阻飢之際特使通融<lb/>
　　有無而已今世民困財竭則通融有無須上之人<lb/>
　　有以考之然規模淺陋者猶滯於一隅殊失唐虞<lb/>
　　懋遷之意<lb/>
湯旱而禱曰政不節歟使民疾歟何以不雨而至斯極<lb/>
也宮室崇歟婦謁盛歟何以不雨而至斯極也苞苴行<lb/>
歟䜛夫昌歟何以不雨而至斯極也<lb/>
　　煟曰公孫𢎞以湯之旱為桀之餘烈遂有以啟武<lb/>
<pb n="KR2m0044_WYG_001-2a"/>
　　帝之玩心大抵天變如父母之震怒為人子者知<lb/>
　　其雖非在已亦當恐懼敬事以得父母之懽心成<lb/>
　　湯聖人平時豈有此六事然必一一以為言者所<lb/>
　　以見其敬天之至也况未至成湯者可不自責哉<lb/>
大司徒以荒政十有二聚萬民一曰散利二曰薄征三<lb/>
曰緩刑四曰弛力五曰舍禁六曰去幾<hi>闗市不譏也</hi>七曰𤯝<lb/>
禮<hi>凶荒殺禮</hi>八曰殺哀九曰蕃樂<hi>蕃讀為藩謂閉蔵樂器而不作</hi>十曰多昏<lb/>
十有一曰索鬼神<hi>求廢祀而修之也</hi>十有二曰除盜賊<lb/>
<pb n="KR2m0044_WYG_001-2b"/>
　　煟曰周禮救荒以散利薄征居其首今之郡縣專<lb/>
　　促辦財賦而諱言灾傷州縣之官有抑民吿訴者<lb/>
　　檢視之官有不敢保明分數者非不識古人活民<lb/>
　　之意顧亦迫於諸司之征𣙜有所不暇計慮耳然<lb/>
　　以生民社稷為念者忍無策以處之<lb/>
大荒大札則令邦國移民通財舍禁弛力薄征緩刑<lb/>
　　煟曰謹按注云大荒大凶年也大札大疾疫也移<lb/>
　　民者辟災就賤也其有守不可移者則輸之穀梁<lb/>
<pb n="KR2m0044_WYG_001-3a"/>
　　王移民粟之舉正得周禮救荒之遺意而孟子不<lb/>
　　取者非不取夫此也特譏其平居無事不能行仁<lb/>
　　政徒知罪嵗而已耳<lb/>
遺人掌邦之委積以待施惠鄉里之委積以恤囏厄門<lb/>
闗之委積以養老孤郊里之委積以待賔客野鄙之委<lb/>
積以待羇旅縣都之委積以待凶荒<lb/>
　　煟曰今之義倉誠得遺人委積之遺意然散貯於<lb/>
　　鄉里郊野縣都之間故所及者均遍比年義倉專<lb/>
<pb n="KR2m0044_WYG_001-3b"/>
　　輸之州縣一有凶歉村落不能遍及矣今有仁人<lb/>
　　在上安保其無復倣此意而行之者乎<lb/>
國無九年之蓄曰不足無六年之蓄曰急無三年之蓄<lb/>
曰國非其國也三年耕必有一年之食九年耕必有三<lb/>
年之食以三十年之通雖有凶旱水溢民無菜色然後<lb/>
天子食日舉以樂<lb/>
　　煟曰古稱九年之蓄者蓋率土臣民通為之計固<lb/>
　　非獨豐廩庾而已後代失典籍備慮之意忘先王<lb/>
<pb n="KR2m0044_WYG_001-4a"/>
　　子愛之心所蓄粮儲惟計廩庾不知國富民貧其<lb/>
　　禍尤速今州縣有常平倉有義倉朝廷諸路又有<lb/>
　　封樁米斛至於大軍倉豐儲倉州倉縣倉皆不與<lb/>
　　焉但賦歛繁重民間實無所蓄耳然官之所蓄又<lb/>
　　各有司存而不敢𤼵馴致積為埃塵盍亦講求古<lb/>
　　人凶年通財之義乎<lb/>
宣王承厲王之烈内有撥亂之志遇烖而懼側身修行<lb/>
欲銷去之詩曰天降喪亂飢饉薦臻靡神不舉靡愛斯<lb/>
<pb n="KR2m0044_WYG_001-4b"/>
牲又曰靡人不周無不能止<lb/>
　　煟曰靡神不舉靡愛斯牲說者謂慰安人心然山<lb/>
　　川禱祠從古有之亦見古人憂畏之切至於靡人<lb/>
　　不周無不能止自非當時有實惠及民安能如是<lb/>
月令季春之月天子布德行惠命有司𤼵倉廩賜貧窮<lb/>
賑乏絶<lb/>
　　煟曰古人賑給多在季春之月盖蠶麥未登正宜<lb/>
　　行惠非特饑荒之時方行賑濟而已<lb/>
<pb n="KR2m0044_WYG_001-5a"/>
隱六年京師來告饑公為之請糴於宋衛齊鄭禮也<lb/>
莊二十八年冬飢臧孫辰告糴於齊禮也<lb/>
　　煟曰春秋之時諸侯竊地專封然同盟之國猶有<lb/>
　　救患分灾之義未嘗遏糴也今之郡縣不知本原<lb/>
　　但不容米下河出界回視春秋列國為有愧矣<lb/>
國語魯饑臧文仲言於莊公曰夫為四鄰之援結諸侯<lb/>
之信重之以昏姻申之以盟誓固國之艱急是為鑄名<lb/>
器藏寳財固民之殄病是待今國病矣君盍以名器請<lb/>
<pb n="KR2m0044_WYG_001-5b"/>
糴於齊於是以鬯圭玉磬如齊告糴曰不腆先君之敝<lb/>
器敢告滯積以救敝邑<lb/>
　　煟曰饑荒之年古人雖鬯圭玉磬皆不敢惜猶以<lb/>
　　請糴今常平義倉本備飢荒内帑之積軍旅之外<lb/>
　　本支凶年若吝而不𤼵誠未考古耳<lb/>
僖十二年冬晉荐饑使乞糴於秦百里奚曰天灾流行<lb/>
國家代有救灾恤鄰道也行道有福秦于是輸粟於晉<lb/>
自雍及絳相繼命之曰汎舟之役僖十四年秦飢乞糴<lb/>
<pb n="KR2m0044_WYG_001-6a"/>
於晉晉人不與僖十五年晉侯及秦伯戰於韓獲晉侯<lb/>
傳云晉饑秦輸之粟秦饑晉閉之糴故秦伯伐晉<lb/>
　　煟曰春秋於諸侯無書獲之例而經書曰獲晉侯<lb/>
　　貶絶之也春秋之世王道不絶如綫一閉糴而聖<lb/>
　　人誅之本朝列聖視民如傷屢降詔㫖不許諸路遏<lb/>
　　糴坐以違制而邇來官司各專其民輒違上意此<lb/>
　　皆講求未至耳<lb/>
僖二十一年夏大旱欲焚巫尫臧文仲曰非旱備也修<lb/>
<pb n="KR2m0044_WYG_001-6b"/>
城郭貶食省用務穡勸分有無相濟此其務也<lb/>
　　煟曰有無相濟真救荒之良法今州縣各私其民<lb/>
　　官司各私其職莫肯通融異縣貯儲不恤鄰邑哀<lb/>
　　哉<lb/>
春秋之時鄭饑未及麥民病子皮餼國人粟户一鍾是<lb/>
以得鄭國之民故罕氏世掌國政以為上卿宋饑司城<lb/>
子罕出公粟以貸使大夫皆貸司城氏貸而不書宋無<lb/>
饑人晉叔向聞之曰鄭之罕宋之樂二者其皆得國乎<lb/>
<pb n="KR2m0044_WYG_001-7a"/>
　　煟曰子皮子罕為二國之卿固與宰天下者大相<lb/>
　　逺不知其惠之所及者能幾而天之祐善罕氏遂<lb/>
　　世掌國政於鄭樂氏遂有後於宋葢亦傳所謂天<lb/>
　　灾流行國家代有行道有福者理必然耶<lb/>
管仲相桓公通輕重之權曰嵗有凶穰故穀有貴賤民<lb/>
有餘則輕之故人君歛之以輕民不足則重之故人君<lb/>
散之以重使萬室之邑有萬鍾之藏千室之邑有千鍾<lb/>
之藏故大賈蓄家不得豪奪吾民矣<lb/>
<pb n="KR2m0044_WYG_001-7b"/>
　　煟曰李悝之平糴壽昌之常平其源盖祖於此今<lb/>
　　之和糴者務求小利以為功殊忘歛散所以為民<lb/>
　　之意<lb/>
哀公問於有若曰年饑用不足如之何對曰盍徹乎曰<lb/>
二吾猶不足如之何其徹也曰百姓足君孰與不足百<lb/>
姓不足君孰與足<lb/>
　　煟曰聖賢救荒大抵以寛征薄賦為先書曰民為<lb/>
　　邦本本固邦寧<lb/>
<pb n="KR2m0044_WYG_001-8a"/>
葵丘之㑹五命曰無曲防無遏糴<lb/>
　　煟曰趙岐注云無曲防無曲意設防禁也無遏糴<lb/>
　　無止穀不通隣國也然必當時已有遏糴之患故<lb/>
　　齊威因諸侯之㑹而預戒之<lb/>
梁惠王曰寡人之於國也盡心焉耳矣河内凶則移其<lb/>
民於河東移其粟於河内河東凶亦然察鄰國之政無<lb/>
如寡人之用心者隣國之民不加少寡人之民不加多<lb/>
何也孟子迺以王政告之曰今狗彘食人食而不知檢<lb/>
<pb n="KR2m0044_WYG_001-8b"/>
塗有餓莩而不知𤼵人死則曰非我也歲也王無罪歲<lb/>
斯天下之民至焉<lb/>
　　煟曰人君平居無事横征暴歛不能使民養生喪<lb/>
　　死而無憾一遇水旱雖移民移粟孟子以為不知<lb/>
　　本<lb/>
李悝為魏文侯作平糴之法曰糴甚貴傷民甚賤傷農<lb/>
若民傷則離散農傷則國貧故甚賤與甚貴其傷一也<lb/>
善為國者使民無傷而農益勸故大熟則上糴三而舍<lb/>
<pb n="KR2m0044_WYG_001-9a"/>
一<hi>計民食終嵗長四百石官糴二百石</hi>中熟糴二下熟糴一使民適足價<lb/>
平而止小饑則𤼵小熟之歛中饑則𤼵中熟之歛大飢<lb/>
則𤼵大熟之歛而糶之故雖遇饑饉水旱糴不貴而民<lb/>
不散取有餘而補不足行之魏國國以富強<lb/>
　　煟曰今之和糴其弊在於籍數定價且不能視上<lb/>
　　中下熟故民不樂與官為市所為患者吏胥為姦<lb/>
　　交納之際必有誅求稍不滿欲量折監賠之患紛<lb/>
　　然而起故糴買之官不得不低價滿量豪奪於民<lb/>
<pb n="KR2m0044_WYG_001-9b"/>
　　以逃曠責是其為糴也烏得謂之和哉至於已糴<lb/>
　　之後又不能以新易陳故積而不散化為埃塵而<lb/>
　　民間之米愈少也漢食貨志曰吏良而令行故民<lb/>
　　賴其利焉誠哉是言<lb/>
漢興接秦之敝諸侯並起民失業作而大饑饉米石五<lb/>
千人相食死者過半髙祖乃令饑民就食蜀漢文帝後<lb/>
元六年大旱蝗弛山澤𤼵倉庾以濟民<lb/>
　　煟曰宣帝本始三年旱後漢章帝元年旱並免民<lb/>
<pb n="KR2m0044_WYG_001-10a"/>
　　租稅漢家救荒大抵厚下<lb/>
景帝後元二年令内史郡不得食馬粟没入縣官令徒<lb/>
𨽻衣七緵布止馬舂為嵗不登禁天下食不造嵗省列<lb/>
侯遣之國<lb/>
　　煟曰謹按曲禮嵗凶年穀不登君膳不祭肺馬不<lb/>
　　食穀馳道不除祭事不縣大夫不食粱士飲酒不<lb/>
　　樂玉藻曰年不順成君衣布搢本闗梁不租山澤<lb/>
　　列而不賦土功不興大夫不得造車馬榖梁曰大<lb/>
<pb n="KR2m0044_WYG_001-10b"/>
　　侵之禮君食不兼味臺榭不塗鬼神禱而不祀古<lb/>
　　人救荒之政凡可以利及於民者靡不畢舉景帝<lb/>
　　所行皆得古人救荒之遺法所以與文帝並稱為<lb/>
　　賢君歟<lb/>
鼂錯曰人情一日不再食則饑終嵗不製衣則寒腹饑<lb/>
不得食膚寒不得衣雖慈母不能保其子君安能以有<lb/>
其民哉明主知其然故務農桑薄賦歛廣蓄積以實倉<lb/>
廩備水旱故民可得而有也夫珠玉金銀饑不可食寒<lb/>
<pb n="KR2m0044_WYG_001-11a"/>
不可衣故明君貴五榖而賤金玉<lb/>
　　煟曰陸贄嘗謂國家救荒所費者財用所得者人<lb/>
　　心今錯謂腹饑不得食雖慈母不能保其子人君<lb/>
　　安能以有其民此意惟贄得之<lb/>
錯建言今募天下入粟縣官得以拜爵除罪又言入粟<lb/>
郡縣足支一歲以上時赦勿收民租如此則德澤加於<lb/>
萬民若遭水旱民不困乏其後上郡以西旱復修賣爵<lb/>
令<lb/>
<pb n="KR2m0044_WYG_001-11b"/>
　　煟曰國家賑濟之賞非不明白五千石承節郎進<lb/>
　　士迪功郎四千石承信郎進士補上州之學然近<lb/>
　　年州縣行之無法出粟之後所費不一故民有不<lb/>
　　願就者焉<lb/>
武帝時河内失火延燒千餘家上使汲黯往視之還報<lb/>
曰家人失火屋比延燒不足憂臣過河南貧人傷水旱<lb/>
萬餘家或父子相食臣謹以便宜持節𤼵河南倉粟以<lb/>
賑貧民臣請歸節伏矯制之罪上賢而釋之<lb/>
<pb n="KR2m0044_WYG_001-12a"/>
　　煟曰古者社稷之臣其識見施為與俗吏固不同<lb/>
　　也黯時為謁者而能矯制以活生靈今之太守號<lb/>
　　曰牧民一遇水旱牽掣顧望不敢專决視黯當内<lb/>
　　愧矣<lb/>
元封元年旱上令官求雨卜式言縣官當食租衣稅而<lb/>
已今𢎞羊令吏坐市列肆販物求利烹𢎞羊天乃雨<lb/>
　　煟曰桑𢎞羊領大農作平凖之法於京師令逺方<lb/>
　　之物如異時商賈所轉販者為賦盡籠天下之貨<lb/>
<pb n="KR2m0044_WYG_001-12b"/>
　　物貴則賣之賤則買之萬物不得騰踊民不益賦<lb/>
　　而天下用饒當時議者猶欲烹之謂奪民之利傷<lb/>
　　和氣也今民利無遺矣而聚歛之臣黙思𢎞羊可<lb/>
　　烹之語可不寒心哉<lb/>
元封四年闗東流民二百萬口無名數者四十萬公卿<lb/>
議欲徙流民於邊丞相石慶上書乞骸骨上詔報切責<lb/>
之<lb/>
　　煟曰流民移徙誠當安集勞來乃欲徙之於邊固<lb/>
<pb n="KR2m0044_WYG_001-13a"/>
　　非良䇿顧乃切責宰相武皇救荒之術疎矣本朝<lb/>
　　富弼青州賑救流民規畫過於漢家逺甚<lb/>
武帝元鼎元年詔曰京師雖未為豐年山林池澤之饒<lb/>
與民共之今水潦移於江南迫隆冬至朕懼其饑寒不<lb/>
活方下巴蜀之粟致之江陵遣博士等分行諭告所抵<lb/>
無令重困吏民有賑饑民免其厄者具舉以聞<lb/>
　　煟曰江南水潦下巴蜀之粟致之江陵其通融有<lb/>
　　無不滯於一隅與近來州縣配抑認米賑糴有間<lb/>
<pb n="KR2m0044_WYG_001-13b"/>
　　矣是時師旅宮室百役並興而憂民之心其切如<lb/>
　　此武帝所以異於秦皇也<lb/>
宣帝五鳯四年豐穰穀石至五錢耿壽昌建言令邊郡<lb/>
皆築倉以穀賤時増價而糴以利農穀貴時减價而糶<lb/>
以利民名曰常平倉民甚便之<lb/>
　　煟曰漢之常平止立於北邊李唐之時亦不及於<lb/>
　　江淮以南本朝常平之法遍天下葢非漢唐之所<lb/>
　　能及也<lb/>
<pb n="KR2m0044_WYG_001-14a"/>
元帝即位大水齊地饑民多餓死諸儒多言鹽鐵官常<lb/>
平倉可罷毋與民争利上從其議皆罷<lb/>
　　煟曰鹽鐵可罷而常平不可罷但釐革其弊可耳<lb/>
　　今乃遽罷之過矣元帝之失豈特優柔無斷歟<lb/>
王莽時南方枯旱使民煮木為酪酪不可食重為煩擾<lb/>
又令饑人掘鳬茈食之流民入闗者數十萬人置養贍<lb/>
院以廩之吏盜其廩饑死十七八<lb/>
　　煟曰木豈可煮以為酪莽之規模如此其即日敗<lb/>
<pb n="KR2m0044_WYG_001-14b"/>
　　亡也宜哉<lb/>
後漢建武六年春詔曰徃嵗旱蝗蟲為灾人用困乏其<lb/>
令郡國有穀者廩給永興二年詔五穀不登其令郡國<lb/>
種蕪菁以助人食<lb/>
　　煟曰飢年食蕨根煮野菜拾橡子採聖米凡可以<lb/>
　　度命之計者隨所在而為之無遺法要是上之人<lb/>
　　當有以通融之使下無遏糴抑價閉糶之患斯為<lb/>
　　上也<lb/>
<pb n="KR2m0044_WYG_001-15a"/>
永元五年遣使者分行三十餘郡貧民開倉賑給六年<lb/>
詔流民所過郡國皆廩之永初二年遣光禄大夫樊凖<lb/>
呂倉分行冀兖二州廩貸流民<lb/>
　　煟曰近嵗温台衢婺流民過淮甸者接踵於道衝<lb/>
　　冐風雪扶老攜㓜狼狽者不可勝言而為政者不<lb/>
　　聞其留意者不過張榜河渡勸抑使還豈知業已<lb/>
　　破蕩歸無自安之路矣囘視所過郡國皆廩之者<lb/>
　　寧不愧哉<lb/>
<pb n="KR2m0044_WYG_001-15b"/>
魏黄初二年冀州大蝗嵗饑使尚書杜畿持節開倉廩<lb/>
以賑之<lb/>
五年冀州饑遣使者開倉廩賑之<lb/>
六年春遣使者巡行沛郡問民間疾苦貧者賑貸之<lb/>
孫權赤烏三年民饑詔遣使開倉廩賑貧者<lb/>
晉武帝泰始三年青徐兖州水遣使賑恤<lb/>
　　煟曰人主身居九重每患下情不能上達故遣使<lb/>
　　若孫權曹操立國之初禮儀簡略故使者所過無<lb/>
<pb n="KR2m0044_WYG_001-16a"/>
　　煩擾本朝諸路置使一有水旱而諸司悉以上聞<lb/>
　　矣此其享國之長所以過於前代<lb/>
隋文帝開皇三年置常平倉粟藏九年米藏五年下濕<lb/>
之地粟藏五年米藏三年皆著於令<lb/>
　　煟曰今之常平義倉多藏米而少藏粟故積乆不<lb/>
　　𤼵化為埃塵非但支移之弊而已近有臣寮奏請<lb/>
　　慮立法太重而上下蔽䝉虚文為害乞令州縣各<lb/>
　　具見在常平錢米實數與提舉司差官盤量檢㸃<lb/>
<pb n="KR2m0044_WYG_001-16b"/>
　　自今日以後不許他用而盡赦其日前支移之罪<lb/>
　　庶幾緩急之際不至有誤其説似可行也<lb/>
唐太宗謂王珪曰開皇十四年大旱隋文帝不許賑給<lb/>
而令百姓就食山東比至末年天下儲積可供五十年<lb/>
煬帝恃其富饒侈心無厭卒亡天下但使倉庾之積足<lb/>
以備凶年其餘何用哉<lb/>
　　煟曰蓄積藏於民為上藏於官次之積而不𤼵者<lb/>
　　又其最次太宗咎隋文積粟起煬帝之侈心其規<lb/>
<pb n="KR2m0044_WYG_001-17a"/>
　　模宏逺不樂聚歛可知矣近世救荒有司鄙吝不<lb/>
　　敢盡𤼵常平之粟至於豐儲廣惠等倉又往往乆<lb/>
　　不支動化為埃塵諒未悉太宗之意<lb/>
闗中旱饑民多賣子以接衣食詔出御府金帛為贖之<lb/>
歸其父母詔以去嵗霖雨今兹旱蝗赦天下其略曰若<lb/>
使百姓豐稔天下乂安移灾朕身以存萬國是所願也<lb/>
甘心無吝㑹所在有雨民大恱<lb/>
　　煟曰王者以得民為本凡此舉動皆足以得民之<lb/>
<pb n="KR2m0044_WYG_001-17b"/>
　　歡心太宗真至治不世出之主哉<lb/>
畿内有蝗上入苑中見蝗掇數枚祝之曰民以穀為命<lb/>
而汝食之寧食吾之肺肝舉手欲食之左右諌曰惡物<lb/>
或成疾上曰朕為民受灾何疾之避遂吞之是嵗蝗不<lb/>
為灾<lb/>
　　煟曰太宗存心愛民觀其朕為民受災何疾之避<lb/>
　　之語其愛民之心真切如此宜其一念感通蝗不<lb/>
　　能為害也<lb/>
<pb n="KR2m0044_WYG_001-18a"/>
太宗置義倉常平倉以備凶荒髙宗以後稍假義倉以<lb/>
給他費至神龍中略盡元宗即位復置之其後第五琦<lb/>
請天下常平倉皆置庫以蓄本錢徳宗時趙賛又言自<lb/>
軍興常平倉廢垂三十年凶荒費散餒死相食不可勝<lb/>
紀自陛下即位京城兩京置常平雖頻少雨澤米不騰<lb/>
貴可推而廣之徳宗納其言<lb/>
　　煟曰常平和糴救荒實政然嘗觀憲宗即位之初<lb/>
　　有司以歲豐熟請畿内和糴當時府縣配户督限<lb/>
<pb n="KR2m0044_WYG_001-18b"/>
　　有稽違則迫蹙鞭撻甚於賦稅號為和糴其實害<lb/>
　　民今之和糴者可不鍳懲此弊乎<lb/>
大厯二年秋霖損稼渭南令劉澡稱縣境苗獨不損上<lb/>
曰霖雨溥博豈渭南獨無更命御史朱教視之損三千<lb/>
餘頃上嘆曰縣令字民之官不損猶應言損乃不仁如<lb/>
是乎貶澡南浦尉<lb/>
　　煟曰代宗斯言真得人君之體然今之縣令孰無<lb/>
　　愛民之心顧惟一有荒歉縣道固難支吾矣而上<lb/>
<pb n="KR2m0044_WYG_001-19a"/>
　　司責令賑救供報紛然費擾不一又有使者不測<lb/>
　　巡按吏輩誅求小不滿意則妄生事端由是月樁<lb/>
　　月解愈難辦集今須上官先灼見此弊上下同心<lb/>
　　勤恤民隱可也<lb/>
貞元十四年旱民請蠲免租京兆尹韓臯慮府帑已空<lb/>
奏不敢實其後事聞於上貶撫州司馬<lb/>
　　煟曰旱傷所當賑恤儻不蠲租則催科日逼而民<lb/>
　　必思亂其禍有不可測者韓臯之貶也宜哉<lb/>
<pb n="KR2m0044_WYG_001-19b"/>
元和間南方旱饑遣使賑恤將行憲宗戒之曰朕宫中<lb/>
用帛一匹皆計其數惟賑恤百姓則不計所費卿輩當<lb/>
體此意<lb/>
　　煟曰洪範云天子作民父母以為天下王謂之作<lb/>
　　民父母當以斯民為念憲宗云惟賑恤百姓則不<lb/>
　　計所費非惟識人君之體正與洪範父母之意合<lb/>
憲宗元和七年上謂宰相曰卿輩屢言淮南去嵗水旱<lb/>
近有御史自彼還言不至為灾李絳對曰御史欲為姦<lb/>
<pb n="KR2m0044_WYG_001-20a"/>
諛以恱上意耳上曰國以人為本民間有災當急救之<lb/>
豈可復疑即命速蠲其租<lb/>
　　煟曰陸贄論江淮水旱有云流俗多狥謟諛揣所<lb/>
　　恱意則侈其言度其惡聞即小其事斯言正與李<lb/>
　　絳合<lb/>
咸通十年陜民訴旱觀察使崔嶤指庭樹曰此尚有葉<lb/>
何旱之有杖之民怒作亂逐嶤<lb/>
　　煟曰水旱灾傷而不知以民為念其禍必至於此<lb/>
<pb n="KR2m0044_WYG_001-20b"/>
　　書曰臣為上為徳為下為民若嶤者失其所以為<lb/>
　　民之義矣安知輔上之徳哉<lb/>
懿宗時淮北大水征賦不能辦人人思亂及龎勛反附<lb/>
者六七萬人自闗東至海大旱冬蔬皆盡貧者以蓬子<lb/>
為麵槐葉為虀乾符中大旱山東饑中官田令孜為神<lb/>
策中尉怙權用事督賦益急王仙芝黄巢等起天下遂<lb/>
亂公私困竭昭宗在鳯翔為兵所圍城中人相食父食<lb/>
其子天子食粥六官及宗室多饑死而唐祚遂亡<lb/>
<pb n="KR2m0044_WYG_001-21a"/>
　　煟曰當太宗時元年饑二年蝗三年大水上憂勤<lb/>
　　而撫之至四年而米斗四五錢觀此則知廣明之<lb/>
　　亂雖起於饑荒之餘亦上之人無憂民之念耳葢<lb/>
　　天下非有水旱之可憂而無水旱之備者為可懼<lb/>
同光三年大水兩河流徙莊宗與后畋逰是時大雪軍<lb/>
士寒凍宰相請出庫物以給軍后不許宰相論於延英<lb/>
后居屏間屬耳因取粧奩及皇子滿喜置帝前曰諸侯<lb/>
所貢給賜已盡宮中惟有此耳請鬻以給軍及趙在禮<lb/>
<pb n="KR2m0044_WYG_001-21b"/>
亂始出庫物以賚之軍士負而訴曰吾妻子已餓死得<lb/>
此何為上曰適得魏王報平蜀得金銀五十萬盡給爾<lb/>
等曰與之太晚得之亦不感恩<lb/>
　　煟曰嘗考周人財用之制有内府以受其藏有職<lb/>
　　内以受其用宜可以縱一人之欲然天子無私藏<lb/>
　　王后無移用者以冡宰制財用之故歲荒民乏則<lb/>
　　權或薄征或散利皆可以通融筭有無天子歛其<lb/>
　　財特以為天下之用而吾身無與焉自漢人以私<lb/>
<pb n="KR2m0044_WYG_001-22a"/>
　　藏歸之少府專供上用後世因之為私有於是民<lb/>
　　雖告病而上不知恤海内旣貧而人主獨富凡内<lb/>
　　庫所蓄欲損尺帛斗粟以及民而重如丘山盖流<lb/>
　　弊之極有如莊宗者可不鍳哉<lb/>
國朝建隆元年遣户部郎中沈倫使呉越歸奏揚泗饑<lb/>
民多死郡中軍儲尚百餘萬斛可貸於民至秋復収新<lb/>
粟有司沮倫曰今以軍儲賑饑民嵗若荐饑惡所収取<lb/>
孰任其咎帝以難倫倫曰國家以廪粟濟民自當召和<lb/>
<pb n="KR2m0044_WYG_001-22b"/>
樂而致豐年豈復有水旱耶帝即命𤼵廩貸民<lb/>
　　煟曰聖主所為其英謀睿斷自有出人意表者敬<lb/>
　　觀太祖皇帝不惑羣議𤼵軍儲以救民飢真得通<lb/>
　　融有無以陳易新之術<lb/>
乾徳元年夏四月詔諸州長吏視民田旱甚者則蠲其<lb/>
租不俟報<lb/>
　　煟曰嵗之灾變旱傷至易曉也歴時不雨孰不知<lb/>
　　旱旱則命長吏上聞而蠲其租何必俟報臣見今<lb/>
<pb n="KR2m0044_WYG_001-23a"/>
　　時州縣或遇灾傷兩次差官檢覆使生民先被騷<lb/>
　　擾之苦然後量减租入之數所得幾不償所費矣<lb/>
　　宜以乾徳之詔為法<lb/>
至道二年詔官倉𤼵粟數十萬石貸京畿及内郡民為<lb/>
種有司言請量留以供國馬太宗曰民田無種不能盡<lb/>
地利且竭廩以給之國馬以蒭藁可矣<lb/>
　　煟曰廐焚子退朝曰傷人乎不問馬孟子曰廐有<lb/>
　　肥馬民有饑色野有餓莩此率獸而食人也聖人<lb/>
<pb n="KR2m0044_WYG_001-23b"/>
　　貴人賤物如此饑荒之年其忍以菽粟給馬哉<lb/>
祥符中澶州上言民訴水旱二十畝以下求蠲租者所<lb/>
傷不多望勿受其訴真宗曰若此貧民田少者常不及<lb/>
矣朕以灾沴蠲租正為貧民下户豈以多少為限耶獨<lb/>
慮諸州不曉此意當徧戒之<lb/>
　　煟曰自田制壊而兼并之法行貧民下户極多而<lb/>
　　中産之家賑貸之所不及一遇水旱狼狽無䇿祗<lb/>
　　有流離餓莩耳今真宗以災沴蠲租正為貧民下<lb/>
<pb n="KR2m0044_WYG_001-24a"/>
　　户此非聖謨宏逺灼見閭閻之病乎<lb/>
大中祥符詔江淮𤼵運司嵗留上供米五千石以備饑<lb/>
年賑濟<lb/>
　　煟曰祖宗之時上供之米猶每歳截留以備賑濟<lb/>
　　則常平義倉無所吝惜可知矣然則祥符之詔可<lb/>
　　不端拜而大書乎<lb/>
仁宗初即位乾興元年十二月以京城穀價翔貴出常<lb/>
平倉米分十四場賤糶以濟貧民慶歴元年十一月以<lb/>
<pb n="KR2m0044_WYG_001-24b"/>
京城穀價湧貴𤼵廩一百萬石減價出糶以濟貧民四<lb/>
年正月詔陜西榖價翔貴其令轉運司出常平倉米减<lb/>
價以濟貧民皇祐三年十二月癸巳詔曰天下常平倉<lb/>
其依元糴價糶以濟貧民毋得収餘利以希恩賞<lb/>
　　煟曰昔蘇軾論救荒大計全在廣糶常平斛斗若<lb/>
　　乗艱食之際便行減價出糶平凖在市米價則人<lb/>
　　皆受賜亦可免流移之灾此外更無長策若巡門<lb/>
　　俵米攔街散粥終無救於饑饉其俵散之利所及<lb/>
<pb n="KR2m0044_WYG_001-25a"/>
　　者狹不如出糶之利所及者廣也觀此則知蘓軾<lb/>
　　所論真得祖宗之遺意但當推行村落尤為盡善<lb/>
　　盡美耳<lb/>
仁宗嘗謂頃者江南嵗饑貸民種糧數十萬斛且屢經<lb/>
倚閣而轉運督責不已民貧不能自償昨遣使安撫始<lb/>
以事聞不爾則民間之弊無由上達其悉蠲之<lb/>
　　煟曰李沆為相毎奏對嘗以四方水旱盜賊為言<lb/>
　　范仲淹為江淮宣撫使見民間以蝗蟲和野菜煮<lb/>
<pb n="KR2m0044_WYG_001-25b"/>
　　食即日取以奏御乞宣示六宮非特下情當上達<lb/>
　　亦誠相業所當為也<lb/>
天禧元年四月濮州侯日成上言本州富民儲蓄斛㪷<lb/>
不少近來不住増其價直乞差使臣與通判㸃檢逐户<lb/>
數目量留一年之費外依祥符八年秋時毎斛上収錢<lb/>
十五文省盡令出糶以濟貧民詔只依前後勅㫖勸誘<lb/>
出糶餘不得行慮擾民也<lb/>
　　煟曰富民有米本欲糶錢官司迫之愈見藏匿須<lb/>
<pb n="KR2m0044_WYG_001-26a"/>
　　當有術以出之其術謂何臣於勸分抑價篇論之<lb/>
　　詳矣然則祖宗不從日成上言真識大體<lb/>
天聖七年閏二月詔河北轉運司契丹流民其令分送<lb/>
唐鄧襄汝州以閒田處之並令所過日人給米二升初<lb/>
河北轉運司言契丹歳大饑民流過界河上謂輔臣曰<lb/>
雖境外之民皆是朕之赤子也可賑救之故降是詔<lb/>
　　煟曰境外之民一遇饑歉流徙過界仁皇尚且賑<lb/>
　　救之聖度廣大如此况同路同郡之民為守令者<lb/>
<pb n="KR2m0044_WYG_001-26b"/>
　　其可不加意乎<lb/>
天聖七年六月河北大水壞澶州浮橋七月命三司刑<lb/>
部郎中鍾離瑾為河北安撫使仍詔瑾所至𤼵官廩以<lb/>
賑貧之其被溺之家見存三口者給錢二千不及者半<lb/>
之溺死而不能収歛者官為瘞埋已檢放稅外聽近輸<lb/>
官權停州縣配率其經水倉庫營壁亟修全之卑下者<lb/>
徙髙阜處水損官物先為給遣坊監亡失官馬者更不<lb/>
加罪止令根究所部官吏貪暴不能存恤者奏劾之見<lb/>
<pb n="KR2m0044_WYG_001-27a"/>
繫獄囚委長吏從輕决遣其備邊事機民間疾苦悉具<lb/>
經畫以聞<lb/>
　　煟曰祖宗救灾非特旱傷禱祈蠲減而已凡大水<lb/>
　　卒然而至漂蕩民廬浸濕官廩其賑恤經畫之方<lb/>
　　尤為詳悉真可端拜為矜式也<lb/>
慶歴四年二月遣内侍齎奉宸庫銀三萬兩下陜西博<lb/>
糴穀麥以濟饑民<lb/>
　　煟曰水旱先𤼵常平賑糶義倉賑濟度其不足則<lb/>
<pb n="KR2m0044_WYG_001-27b"/>
　　預覔度牒借内庫錢於豐熟去處循環糶糴以濟<lb/>
　　饑民祖宗未嘗吝惜今為守令者不知典故惟以<lb/>
　　等第科抑使出米賑糶不知饑荒之年中産之家<lb/>
　　自不給足安能有餘賑糶哉<lb/>
慶厯七年以旱避正殿詔中外臣僚指陳當世切務又<lb/>
下詔曰咎自朕致民實何愆與其降咎於人不若降灾<lb/>
於朕辛丑祈雨炎日却葢不御是歲江東大饑運使楊<lb/>
絃𤼵義倉以賑之吏欲取㫖絃謂吏曰國家置義倉本<lb/>
<pb n="KR2m0044_WYG_001-28a"/>
慮凶嵗今須㫖而𤼵人將殍死上聞乃褒之<lb/>
　　煟曰楊逸為光州刺史荒歉連歳以倉粟賑給有<lb/>
　　司難之逸曰國以人為本人以食為天以此獲戾<lb/>
　　乃所甘心韓韶為嬴長他縣流民入界韶聞之乃<lb/>
　　開倉賑救主藏者争之韶曰長活溝壑之民以此<lb/>
　　獲罪又何歉祖宗毎遇水旱憂懼如此今絃不俟<lb/>
　　取㫖而𤼵義倉誠得二子之用心<lb/>
仁宗毎見天下有奏災傷州郡必加存恤嘉祐中河北<lb/>
<pb n="KR2m0044_WYG_001-28b"/>
蝗澇時霸州文水縣不依編勅告示灾傷百姓狀訴及<lb/>
本州不以時差官檢視轉運以為言上曰朝廷之政寄<lb/>
於郡縣郡縣之政寄於守令守宰之官最為親民民無<lb/>
災傷尚當存恤况有災傷而不為管理豈有心於恤民<lb/>
乎主簿趙師錫罰銅九斤司户晁舜之錄事叅軍周約<lb/>
判官馮泌各罰銅八斤通判王嘉錫罰銅七斤知縣雷<lb/>
守臣衝替上謂左右曰所以必行罰者欲使天下官吏<lb/>
知朝廷恤民之意<lb/>
<pb n="KR2m0044_WYG_001-29a"/>
　　煟曰祖宗之時州縣災傷不時差官檢踏雖主簿<lb/>
　　司户至㣲之官姓名亦徹於上至勞聖㫁責罰可<lb/>
　　見下情無壅聖主留意饑民如是也<lb/>
熈寧間上以乆旱憂見容色毎輔臣進見未嘗不嗟嘆<lb/>
懇惻盡罷保甲方田等事以謂地力亦荒政急務宜即<lb/>
施行王安石曰水旱常數堯湯所不免陛下即位以來<lb/>
累年豐稔今之旱暵但當益修人事以應天灾不足貽<lb/>
聖慮上曰此豈細事朕今所以恐懼者正為人事有所<lb/>
<pb n="KR2m0044_WYG_001-29b"/>
未修也於是中書條奏請蠲減賑恤<lb/>
　　煟曰神宗皇帝毎遇水旱憂見容色至云此豈小<lb/>
　　事聖主憂民誠篤如此社稷安得不乆長哉<lb/>
熈寧間京師乆旱下求直言之詔其略曰朕之聽納有<lb/>
不得於理歟獄訟非其情歟賦歛失其節歟忠謀讜言<lb/>
鬱於上聞而阿諛壅蔽以成其私者衆歟詔出人情大<lb/>
悦是日乃雨<lb/>
　　煟曰謹按是時韓維知制誥京師旱上曰天乆不<lb/>
<pb n="KR2m0044_WYG_001-30a"/>
　　雨朕夙夜焦勞奈何維曰陛下憂憫災傷損膳避<lb/>
　　殿此乃舉行故事恐不足以應天變書曰惟先格<lb/>
　　王正厥事近日畿内諸縣督索青苖錢甚急往往<lb/>
　　鞭撻取足至伐桑為薪以易錢貨旱傷之際重罹<lb/>
　　此苦願陛下𤼵自英㫁過而飬人不猶愈於過而<lb/>
　　殺人也神宗感悟遂下詔<lb/>
熈寧七年正月河陽灾傷常平倉賑濟斛斗不足乞更<lb/>
𤼵省倉詔賜常平榖萬石興修水利以賑濟饑民六月<lb/>
<pb n="KR2m0044_WYG_001-30b"/>
詔常平倉司衛州封樁糧四萬九千餘石貸共城獲嘉<lb/>
等三縣中等闕食户<lb/>
　　煟曰以常平榖萬石興修水利以濟饑民此以工<lb/>
　　役救荒者也凶年饑歳上户力厚可以無饑下户<lb/>
　　賑濟粗可以免饑惟中等之户力旣不逮賑又不<lb/>
　　及最為狼狽今以數萬石貸中等户國家救荒允<lb/>
　　愜人情如此<lb/>
熈寧八年正月詔曰方農作時雨雪頗足流民所在令<lb/>
<pb n="KR2m0044_WYG_001-31a"/>
州縣曉諭丁壯各願歸鄉者並聽保結經所属給糧毎<lb/>
程人給米豆一升㓜者半之婦女凖此州縣毋輒強逐<lb/>
　　煟曰近年江浙流移之民過淮上者接踵於道暨<lb/>
　　至失所悔恨欲歸無策憂愁而死者不可勝數然<lb/>
　　則熈寧之詔州縣宜傚之以為法<lb/>
熈寧八年三月上批沂州淮陽軍灾傷特甚百姓不惟<lb/>
闕食農乏穀種田事殆廢粒食絶望糾集為盜者多實<lb/>
可矜閔若不優加賑恤恐轉至連結羣黨難以擒捕䧟<lb/>
<pb n="KR2m0044_WYG_001-31b"/>
溺其良民投之死地可速議所以賑恤之遂詔京東路<lb/>
轉運提舉司𤼵常平錢省倉米等給散孤貧户聽差待<lb/>
闕得替官就村依乞人例賑濟道殣無主官為収瘞之<lb/>
　　煟曰凶年饑嵗細民得錢亦可雜置他物以充饑<lb/>
　　膓神宗詔𤼵常平錢并省倉米等第給散葢慮米<lb/>
　　不給足而繼之以錢真得救荒之活法然國家所<lb/>
　　失者財用而所得者人心陸贄之言惟神宗得之<lb/>
政和七年九月手詔州縣遏糴以私境内殊失惠養元<lb/>
<pb n="KR2m0044_WYG_001-32a"/>
元之意自今有犯必罰無赦<lb/>
　　煟曰嘉祐四年詔諸路運司凡鄰路災傷而輒閉<lb/>
　　糴者以違制坐之至此復有是詔非州縣不能奉<lb/>
　　行盖俗吏識見淺狹者多也<lb/>
建炎二年七月十九日御批大水飛蝗為害最重之處<lb/>
仰百姓自陳州縣監司次第保明奏聞量輕重與免租<lb/>
税<lb/>
　　煟曰水旱檢放止免田租而已今御批欲與免税<lb/>
<pb n="KR2m0044_WYG_001-32b"/>
　　政合唐人免調之意髙宗真中興聖主哉<lb/>
紹興中福建帥臣奏乞措置拯濟事髙宗曰拯濟為貧<lb/>
民近世拯濟止及城郭市井之内而鄉村之逺者未嘗<lb/>
及之須令措置州下縣縣下之鄉雖幽僻去處亦分委<lb/>
官屬必躬必親則貧民霑實惠矣<lb/>
　　煟曰賑濟當及鄉村嘗於義倉論之詳矣然嘗聞<lb/>
　　蜀道冦作臨汝侯嘲羅研曰卿蜀人何樂禍如此<lb/>
　　研曰蜀中百家為村有食者不過數家貧迫之人<lb/>
<pb n="KR2m0044_WYG_001-33a"/>
　　十常八九束縳之吏十有二三各令有五母雞一母<lb/>
　　彘牀上有百錢甑中有數升麥飯雖蘇張巧説於<lb/>
　　前韓白按劍於後將不能一夫為盜葢賑濟不及<lb/>
　　村落其弊如此髙宗論拯濟謂幽僻去處亦分委<lb/>
　　官屬必躬必親所謂不出户庭而周知天下者歟<lb/>
紹興間户部尚書韓仲通乞以上供之米所餘之數嵗<lb/>
樁一百萬石别廩貯之遇水旱則助軍糧及減収糴號<lb/>
豐儲倉詔從之上曰所儲遇水旱誠為有補非細事也<lb/>
<pb n="KR2m0044_WYG_001-33b"/>
　　煟曰豐儲乃上供所餘本備水旱助軍食耳後之<lb/>
　　經國用者倘遇水旱可不明立倉之本意哉<lb/>
紹興二十八年平江紹興湖秀諸處被水欲除下户積<lb/>
欠宰執擬令户部具有無損嵗計上曰止令具數便於<lb/>
内庫撥還朕平時無妄費所積本欲備水旱爾本是民<lb/>
間錢却為民間用復何所惜<lb/>
　　煟曰王者以天下為家不以私藏為意也髙宗撥<lb/>
　　内庫錢除被水下户之積欠且曰本是民間錢却<lb/>
<pb n="KR2m0044_WYG_001-34a"/>
　　為民間用復何所惜真王者之度歟<lb/>
紹興戊寅户部侍郎趙令衿請將州縣義倉陳米出糶<lb/>
右僕射沈該等言義倉米在法不應糶糴恐失預備上<lb/>
曰逐郡自有米數若量糶十之三樁其價次年復糴亦<lb/>
何所損<lb/>
　　煟曰義倉本民間所寄在法不當糶錢但太陳腐<lb/>
　　則不可食髙宗令樁其價次年復糴與今之糶錢<lb/>
　　移用者有間矣<lb/>
<pb n="KR2m0044_WYG_001-34b"/>
紹興間詔義倉之設所以備凶荒水旱又曰祖宗義倉<lb/>
以待水旱最為良法州縣奉行不䖍寖失本意或遇水<lb/>
旱何以賑救可令監司檢視實數補還侵失<lb/>
　　煟曰屢言義倉本民間以義掊率寄之於官凶荒<lb/>
　　水旱直以還民不宜認為已物吝而不𤼵也髙宗<lb/>
　　詔義倉之設所以備凶荒水旱又令檢視實數補<lb/>
　　還侵失大哉王言矣<lb/>
孝宗乾道御筆有今春閩中艱食朕甚念之向時諸處<lb/>
<pb n="KR2m0044_WYG_001-35a"/>
賑濟多止及於城郭而不及鄉村甚為未均卿等一一<lb/>
奏來<lb/>
　　煟曰韓愈詩云前年闗中旱閭井多死饑我欲進<lb/>
　　短策無由到丹墀聶夷中亦云我願君王心化作<lb/>
　　光明燭不照羅綺筵只照逃亡屋葢傷上之人不<lb/>
　　恤下也今孝宗慮賑濟未均不及村落令卿等一<lb/>
　　一奏來豈有下情之不上達哉<lb/>
乾道七年饒州旱傷措畫賑濟米本州義倉八萬餘石<lb/>
<pb n="KR2m0044_WYG_001-35b"/>
又撥附近州縣義倉五萬石并截留在州樁管上供米<lb/>
三萬石及獻助米二千石并立賞格勸諭上户出米措<lb/>
置賑糶知饒州王秬劄子借㑹子五萬貫接續収糴米<lb/>
麥之類得㫖依江州旱傷亦措置撥本州義倉米四千<lb/>
餘石又截上供米六千五百餘石勸誘到上户認糶米<lb/>
二萬八千六百餘石截留贑州起到一萬石賑糴本錢<lb/>
四萬餘貫作本収糴米斛又撥本路常平米十萬石吉<lb/>
筠等州見起赴建康府米八萬餘石樁管米六萬七千<lb/>
<pb n="KR2m0044_WYG_001-36a"/>
餘石<lb/>
　　煟曰救饑截留本州樁管上供及借㑹子収糴米<lb/>
　　麥賑糶皆所當行然非主聖則事多齟齬孝宗以<lb/>
　　天下生靈為心略無難色然則萬世人主宜以為<lb/>
　　法也<lb/>
乾道九年詔江淮閩浙或荐告饑意者水利不修失所<lb/>
以為旱備朕將即官吏勤惰行殿最各殫厥心毋蹈後<lb/>
悔<lb/>
<pb n="KR2m0044_WYG_001-36b"/>
　　煟曰水利凡農民之與税户自知留心不待上之<lb/>
　　人加勸而後始興也但農夫毎患貧而無力稅户<lb/>
　　雖助之然工用終不堅實古人春省耕而補不足<lb/>
　　意者亦留意於斯歟<lb/>
淳熈令課利場務經災傷者各隨夏秋限依所放分數<lb/>
於租額除豁<lb/>
　　煟曰當歉歳民窮於財而百事減省課利場務安<lb/>
　　得如舊臣竊觀本朝熈寧八年灾傷最甚放苖米<lb/>
<pb n="KR2m0044_WYG_001-37a"/>
　　一百三十萬石而酒課虧減亦六七十萬餘貫此<lb/>
　　可槩見自髙宗中興之後陳亨伯等議立經緫制<lb/>
　　窠名而大抵多出酒税茶鹽與夫税賦之所入自<lb/>
　　紹興三十年臣僚建請始為定額行下諸路提刑<lb/>
　　司毎嵗如數拘催不管拖欠其𤼵納有限其䟎辦<lb/>
　　有賞其違欠有罰自立額之後至凶年饑嵗而有<lb/>
　　司督辦益峻而民始以為病矣孝宗著入令中而<lb/>
　　州縣雖遇灾傷不聞舉行盖不知本末源流也<lb/>
<pb n="KR2m0044_WYG_001-37b"/>
淳熈九年兩降指揮諸路官司不許遏糴多出文榜曉<lb/>
諭如敢違戾令總司覺察申奏<lb/>
　　煟曰本朝列聖一有水旱皆避内殿減膳徹樂或<lb/>
　　出宮人理寃獄此皆得古聖人用心孝宗尤切惓<lb/>
　　惓焉宜其享國長乆恩徳在人雖千百世而未艾<lb/>
　　也<lb/>
　<lb/>
　救荒活民書卷上<lb/>
</p>
<p>
</p>
  </div>
<div>
<head>救荒活民書卷中</head> <lb/>
    <p>
<pb n="KR2m0044_WYG_002-1a"/>
欽定四庫全書<lb/>
　救荒活民書卷中<lb/>
　　　　　　　　　　　　　宋　董煟　撰<lb/>
救荒之法不一而大致有五常平以賑糶義倉以賑濟<lb/>
不足則勸分於有力之家又遏糴有禁抑價有禁能行<lb/>
五者則亦庶乎其可矣至於檢旱也減租也貸種也遣<lb/>
使也弛禁也鬻爵也度僧也優農也治盜也捕蝗也和<lb/>
糴也存恤流民勸種二麥通融有無借貸内庫之類又<lb/>
<pb n="KR2m0044_WYG_002-1b"/>
在隨宜而施行焉<lb/>
　　　常平<lb/>
　　煟曰常平之法專為凶荒賑糶穀賤則増價而糴<lb/>
　　使不害農穀貴則減價而糶使不病民謂之常平<lb/>
　　者此也比年州縣窘匱往往率多移用差官覈實<lb/>
　　亦不過文具而已自乾道間給降㑹子一百萬道<lb/>
　　兊起諸路常平錢一百萬貫而郡縣遂多侵用義<lb/>
　　倉後雖許用㑹子措置和糴其間未免抑配當時<lb/>
<pb n="KR2m0044_WYG_002-2a"/>
　　甚患之然則平糴之法遂不可行乎曰不然臣前<lb/>
　　於李悝後於和糴篇論之詳矣但官司糴時不可<lb/>
　　籍數定價須視歳上中下熟一依民間實直寧毎<lb/>
　　升髙於時價一二文以誘其來何患人之不競售<lb/>
　　哉葢官司措置惟欲救民之病財用非所較若以<lb/>
　　私家理財規式處之則失所以為常平之意矣<lb/>
　一常平法本無嵗不糴無嵗不糶上熟糴三而舍一<lb/>
　　中熟糴二下熟糴一此無歲不糴也小饑則𤼵小<lb/>
<pb n="KR2m0044_WYG_002-2b"/>
　　熟之歛中饑則𤼵中熟之歛大饑則𤼵大熟之歛<lb/>
　　此無嵗不糶也近來熟無所糴饑無所糶其間有<lb/>
　　司之吝閉為埃塵良可嘆息<lb/>
　一常平錢物不許移用不知他費不許移用至於救<lb/>
　　荒正所當用若必待報則事無及矣今遇旱傷去<lb/>
　　處州縣仰一面計度用常平錢於豐熟處循環収<lb/>
　　糴以濟饑民俟結局日以糴本撥還常平可也<lb/>
　一常平賑糶其弊在於不能遍及鄉村今委隅官里<lb/>
<pb n="KR2m0044_WYG_002-3a"/>
　　正監視類多文具無實惠及民宜倣富弼青州監<lb/>
　　散米豆之法變通而行之但水脚之費般運之折<lb/>
　　無所從出故縣不敢請於州村不敢請於縣不知<lb/>
　　饑荒之年人患無米不患無錢毎升増於官中所<lb/>
　　定之價一文以充上件廩費則自無折閱之慮矣<lb/>
　　何患賑糶之米不能遍及村落哉但當逐保給歴<lb/>
　　零賣以防近上户人頻買興販之弊<lb/>
　一紹興庚午髙宗皇帝謂執政曰國家常平以待水<lb/>
<pb n="KR2m0044_WYG_002-3b"/>
　　旱宜令有司以陳易新不得侵用若臨時貸於積<lb/>
　　穀之家徒為文具無實效也<lb/>
　一昔蘇軾奏臣在浙中二年親行荒政只用出糶常<lb/>
　　平米一事更不施行餘䇿若欲抄劄貧民不惟所<lb/>
　　費浩大有出無収而此聲一布貧民雲集盜賊疾<lb/>
　　疫客主俱斃惟有依此條將常平斛㪷出糶即官司<lb/>
　　簡便不勞抄劄勘㑹給納煩費但得數萬石斛㪷<lb/>
　　在市自無壓下物價境内百姓人人受賜古今之<lb/>
<pb n="KR2m0044_WYG_002-4a"/>
　　法莫良於此臣謂蘇軾之法止及於城市若使縣<lb/>
　　鎮通行方為良法也况賑濟自有義倉並行不悖<lb/>
　　此又為政者所當知<lb/>
　一或謂減價出糶官廩以壓物價固善矣然饑荒之<lb/>
　　年常平無米則如之何臣曰不然元祐元年四月<lb/>
　　左司諌王巖叟言訪聞淮南旱甚物價湧貴本路<lb/>
　　監司殊不留意詔發運司截留上供米一十萬石<lb/>
　　比市價量減出糶與闗米人户毎户不得過三石<lb/>
<pb n="KR2m0044_WYG_002-4b"/>
　　其糶到錢起𤼵上京又何患於無米即此例前賢<lb/>
　　行之甚多兹不再舉<lb/>
　　　義倉<lb/>
　　煟曰義倉民間儲蓄以備水旱者也一遇凶歉直<lb/>
　　當給以還民豈可吝而不𤼵𤼵而遽有徳色哉謹<lb/>
　　按隋開皇五年長孫平建言諸州立社倉於當社<lb/>
　　委社司執帳檢校毎年収積遇嵗不熟則均給之<lb/>
　　唐貞觀初尚書左丞戴胄上言隋開皇置天下社<lb/>
<pb n="KR2m0044_WYG_002-5a"/>
　　倉終文皇得無饑太宗曰為百姓先作儲貯以備<lb/>
　　凶年亦非横歛宜下有司具為令王公以下墾田<lb/>
　　畞税六升天寳八年天下義倉無慮六千三百七<lb/>
　　十萬餘石長慶大中以來約束旣嚴貯貸不絶至<lb/>
　　於五代因之以饑饉加之以戰伐而義倉不得不<lb/>
　　廢矣慶歴間王其上言以為舊事乆廢當酌輕法<lb/>
　　以行之如唐田畝之稅其費太重永徽中别頒新<lb/>
　　格自上户以降出粟又且不均方今之宜莫若第<lb/>
<pb n="KR2m0044_WYG_002-5b"/>
　　五等以上於夏秋正税之外毎二㪷納一升隨常<lb/>
　　賦以入各於州邑擇其便地别置倉以儲之領於<lb/>
　　本路轉運司今天下大率取一中郡計之夏秋正<lb/>
　　税粟麥之屬且以十萬石為率則義倉米一中郡<lb/>
　　嵗得五千石矣<hi>若大官斗収一升則又倍之</hi>矧天下所入之廣<lb/>
　　乎使仍嵗豐熟捐有餘補不足實天下之利上於<lb/>
　　是詔天下立義倉然今之州縣因仍既乆忘其所<lb/>
　　以為斯民所寄之物矣<lb/>
<pb n="KR2m0044_WYG_002-6a"/>
　一義倉合於民間散貯逺都擇人掌之如社倉之法<lb/>
　　今輸於州縣非也葢憔悴之民多在鄉村於城郭<lb/>
　　頗少諸儲州軍多時義倉米隨冬苖輸納州倉一<lb/>
　　有饑饉人民難以委棄廬舍逺赴州郡請求今欲<lb/>
　　毎遇凶歉之年相度諸縣饑之大小撥還義倉米<lb/>
　　斛其水脚之需亦於米内量地里逺近消尅縣之<lb/>
　　於鄉亦然如此則山谷之民皆䝉其惠不猶愈於<lb/>
　　閉為埃塵耗於雀鼠仍使斯民饑餓而死乎<lb/>
<pb n="KR2m0044_WYG_002-6b"/>
　一檢准令文州縣鎮寨嵗於十月初差官抄檢内外<lb/>
　　老疾貧乏不能自存之人十一月起支<hi>後到者聽支</hi>每<lb/>
　　人日支一升七嵗以下減半每五日一次併支至<lb/>
　　次年正月終止<hi>遇閏及本土収成早晚者官司相度給散時月日通給百五十日止</hi>
　　今江浙水田種麥不廣冬間民未困乏其困乏多<lb/>
　　在青黄未接之時此為政者所宜究也<lb/>
　一熈寧初陳留知縣蘇消言臣領幾邑請為文下倡<lb/>
　　户五等自二石四㪷出粟有差毎社有倉各置守<lb/>
<pb n="KR2m0044_WYG_002-7a"/>
　　者耆為輸納官為籍記嵗凶則出以賑民藏之乆<lb/>
　　則又為立法使新陳相登即詔行之旣而王安石<lb/>
　　沮之遂不果行石介著書亦謂隋唐義倉最便若<lb/>
　　每村立一倉委有年徳者主之遇饑饉量口以給<lb/>
　　則民不乏矣此法向來福建亦行之若乃民間再<lb/>
　　自出米不若即義倉行之之為善<lb/>
　一紹聖著令諸縣義倉米㪷収五合即元豐舊法也<lb/>
　　大觀初乃令増㪷収一升以備賑荒至今行之然<lb/>
<pb n="KR2m0044_WYG_002-7b"/>
　　義倉米不留諸鄉而入縣倉悉為官吏移用始也<lb/>
　　縣倉於民猶近取後上三等户皆令輸郡則義米<lb/>
　　帶入郡倉轉充軍食或資頒費豈復還民故遇凶<lb/>
　　年無以救民之死今若以常歳所取義米令諸鄉<lb/>
　　各建倉貯之縣籍其數主以有年徳之輩遇饑饉<lb/>
　　還以賑民且不勞逺致推行諸鄉即民被實惠豈<lb/>
　　不勝於科抑賑糶之策乎<lb/>
　一慶元六年六月臣寮劄子言常平義倉國家專恃<lb/>
<pb n="KR2m0044_WYG_002-8a"/>
　　以待賑救據諸路提舉司申户部數目常平錢七<lb/>
　　十餘萬緡義倉錢五十餘萬緡二司之米各幾二<lb/>
　　百萬石縁提舉主管略不經意徒存虚名二司遂<lb/>
　　為虛設臣謂常平有糴本固當有錢義倉五十餘<lb/>
　　萬緡則誠非令典也攘民所寄之物而私用糶錢<lb/>
　　廷臣方且昌言而不怪習俗之移人如此<lb/>
　一賑濟之弊如麻抄劄之時里正乞覔強梁者得之<lb/>
　　善弱者不得也附近者得之逺僻者不得也胥吏<lb/>
<pb n="KR2m0044_WYG_002-8b"/>
　　里正之所厚者得之鰥寡孤獨疾病無告者未必<lb/>
　　得也賑或已是深冬官司疑之又令覆實使饑民<lb/>
　　自備餱粮數赴㸃集空手而歸困踏於風霜凛冽<lb/>
　　之時甚非古人視民如傷之意今縣令宜毎鄉委<lb/>
　　請一土户平時信義為鄉里推服官員一名為提<lb/>
　　督賑濟官令其逐都擇一二有聲譽行止公幹之<lb/>
　　人為監視每月送朱墨㸃心錢縣道委令監里正<lb/>
　　分團抄劄不許邀阻乞覔如有乞覔可徑於提督<lb/>
<pb n="KR2m0044_WYG_002-9a"/>
　　官投状申縣斷治如更抑遏可自於本縣或佐官<lb/>
　　㕔陳訴當痛懲一二以勵其餘其𤼵米賑糶亦如<lb/>
　　之若此則庶乎少革耳<lb/>
　一賑濟所以救饑民者多以支米為便不知支米最<lb/>
　　為重費弊倖又多不係沿流及産米去處般運極<lb/>
　　為費力往往夫脚與米價相等更有在路減竊拌<lb/>
　　和之弊若是大荒年分穀米絶無民間艱食不容<lb/>
　　不措置移運米斛若不是十分荒歉米斛流通物<lb/>
<pb n="KR2m0044_WYG_002-9b"/>
　　價不湧不如支錢最省便更無偽濫之弊小民將<lb/>
　　錢可以抽贖典過斛斗或是一㪷米錢可買二㪷<lb/>
　　雜斛以三二升拌和菜茄煮以為食則是二㪷之<lb/>
　　糶斛可供一家五七口數日之費然恐官於支錢<lb/>
　　所委不得其人亦有減尅之弊不若錢米兼支實<lb/>
　　為兩利<lb/>
　　　勸分<lb/>
　　煟曰民户有米得價糶錢何待官司之勸只縁官<lb/>
<pb n="KR2m0044_WYG_002-10a"/>
　　司以户等髙下一例科配且不測到場檢㸃故人<lb/>
　　户憂恐藉以為名閉糴深藏以備不測其往還道<lb/>
　　路與無厯頭之人反無告糴之所推原其弊皆縁<lb/>
　　吏無策但欲認米之足數假勸分之美名欺罔上<lb/>
　　司以圖觀美不知適以病民也臣居村落日觀其<lb/>
　　弊謂上户固所當勸自餘中下之家不必勸所謂<lb/>
　　上户者田畝之跨連阡陌蓄積之紅腐相因然今<lb/>
　　之鄉落所謂上户者亦不多矣中下之户凶荒之<lb/>
<pb n="KR2m0044_WYG_002-10b"/>
　　餘所入未能供所出安能有餘以賑糶哉人之常<lb/>
　　情勸之出米則愈不出惟以不勸勸之則其米自<lb/>
　　出臣謂今莫若勸誘上户及富商巨賈俾之出錢<lb/>
　　官差牙吏於豐熟去處販米豆各歸鄉里以濟小<lb/>
　　民結局日以本錢還之村落無巨賈處許十餘家<lb/>
　　率錢共販或鄉人不願以錢輸官而願自糶販者<lb/>
　　聽官不抑價利之所在自然樂趨富室亦恐後時<lb/>
　　争先𤼵廩則米不期而自出矣此勸分之要術更<lb/>
<pb n="KR2m0044_WYG_002-11a"/>
　　宜斟酌而行之若山路不通舟楫處又有抄劄賑<lb/>
　　給就食散錢之法初非執一<lb/>
　一呉遵路知通州時淮甸災傷民多流轉惟遵路勸<lb/>
　　誘富豪之家得錢萬貫遣牙吏二十六次和賃海<lb/>
　　船往蘇秀収糴米豆歸本處依元價出糶使通州<lb/>
　　災傷之地常與蘇秀米價不殊當時范仲淹乞宣<lb/>
　　付史館誠以饑荒之年人旣闕米官復以認米責<lb/>
　　之則其勢頗逆惟俾之出錢各自運來其策為最<lb/>
<pb n="KR2m0044_WYG_002-11b"/>
　一天下有有田而富之民有無田而富之民有田而<lb/>
　　富者每嵗輸官固藉苗利一遇饑饉自能出其餘<lb/>
　　以濟佃客至於無田而富者平時射利浸漁百姓<lb/>
　　緩急之際可不出力斡旋以救饑民為異時根本<lb/>
　　之地哉漢家重困商賈盖為此耳今饑饉之年勸<lb/>
　　誘此曹使出錢糶販初非重困又况救荒乃暫時<lb/>
　　之役彼亦安得而辭<lb/>
　一淳熈間臣寮上言州縣荒政所謂勸分者葢以豪<lb/>
<pb n="KR2m0044_WYG_002-12a"/>
　　家富室儲積旣多因而勸之賑𤼵以惠窮民以濟<lb/>
　　鄉里此亦所當然臣訪聞去歲州縣勸諭賑糶乃<lb/>
　　有不問有無只以戸等髙下科定數目俾之出備<lb/>
　　賑糶於是吏乗為姦多少任情至有人户名係上<lb/>
　　等家實貧窘至鬻田糴米以應期限而豪民得以<lb/>
　　計免者其餘乗日中之急濟其姦利縁此多受其<lb/>
　　害臣竊見朝廷重立賞格勸諭賑糶已是詳備所<lb/>
　　有用等則科糶理宜禁止臣愚欲望睿㫖下諸路<lb/>
<pb n="KR2m0044_WYG_002-12b"/>
　　漕臣嚴戒所部如有依前用等則科糶即許按劾<lb/>
　　仍許人户越訴重作施行尋得㫖止行勸諭毋得<lb/>
　　科抑則聖意誠知科抑之弊擾民矣<lb/>
　一凶年糶粟以活百姓可謂惠而不費况所及者皆<lb/>
　　鄉曲鄰里可以結恩惠可以積隂徳可以感召和<lb/>
　　氣而馴致豐稔可以使盜賊不作而長保富贍其<lb/>
　　於大姓亦有補矣倘使小民轉死溝壑流移他所<lb/>
　　大姓占田何暇自耕土地荒蕪必有所損况又有<lb/>
<pb n="KR2m0044_WYG_002-13a"/>
　　甚於此者乎止縁間有小民謂官司抑配我所當<lb/>
　　得不知感謝却使大姓有怠於勸分之意此為縣<lb/>
　　令者所宜知而以此意曉諭可也<lb/>
　　　禁遏糴<lb/>
　　煟曰嘉祐四年諫官呉及言春秋之時諸侯相傾<lb/>
　　竊地專封固不以天下生靈為憂然同盟之國有<lb/>
　　救患分災之義秦饑晉閉之糴而春秋誅之聖朝<lb/>
　　恩施動植視民如傷然州郡之間官司各專其民<lb/>
<pb n="KR2m0044_WYG_002-13b"/>
　　擅造閉糴之令一路饑則鄰路為之閉糴一郡饑<lb/>
　　則鄰郡為之閉糴夫<hi>闕</hi>以上所宜同國休戚而宣布<lb/>
　　主恩坐視流離又甚於春秋之時豈聖朝所以子<lb/>
　　育兆民之意者故丁丑詔諸路轉運司凡鄰郡灾<lb/>
　　傷而輒閉糴者以違制坐之<lb/>
　一或者謂遏糴固非美名然聴他處之人恣行般運<lb/>
　　不加禁止本州本縣自至艱糴臣曰此見識狹陋<lb/>
　　之論也天下一家饑荒亦有路分今鄰郡以吾境<lb/>
<pb n="KR2m0044_WYG_002-14a"/>
　　内豐稔而來告糴義所當恤此宜物色上流豐熟<lb/>
　　去處勸誘大姓或本州𤼵錢差人轉糴循環糶販<lb/>
　　非惟可活吾境内之民又且可活鄰郡鄰路之饑<lb/>
　　民尚何艱糴之有脱使此間之米不許出吾界他<lb/>
　　處之米亦不許入吾界一有饑饉環視壁立無告<lb/>
　　糴之所則饑民必起而作亂以延旦夕之命此禍<lb/>
　　亂之尤速者也淳熈八年八月勅今嵗間有旱傷<lb/>
　　州縣全藉鄰境或旁近豐熟去處通放客販米斛<lb/>
<pb n="KR2m0044_WYG_002-14b"/>
　　已降指揮不得遏糴訪聞上流得熟州郡尚不能<lb/>
　　體認朝廷均一愛民之意輒將客販米斛邀阻禁<lb/>
　　遏聖㫖劄付諸路帥漕司各檢坐條法遍行所部<lb/>
　　州軍恪意奉行如敢違戾仰逐司覺察按劾尚或<lb/>
　　容蔽委御史臺彈奏小民聞官司有榜禁遏每遇<lb/>
　　外人糴米則數十為羣脅持取錢毆人傷損村民<lb/>
　　亦不敢擔米入市民間遂致闕食其令下詐起類<lb/>
　　如此<lb/>
<pb n="KR2m0044_WYG_002-15a"/>
　一檢㑹編勅諸興販斛㪷雖遇災傷官司不得禁止<lb/>
　　又條法興販斛㪷及以柴炭草木博糴糧食者並<lb/>
　　免納脚力稅錢注云舊收稅處依舊即災傷地分<lb/>
　　雖有舊例亦免觀此則知條勅不許遏糴明矣<lb/>
　　　不抑價<lb/>
　　煟曰常平令文諸糶糴不得抑勒謂之不得抑勒<lb/>
　　則米價隨時低昻官司不得禁抑可知也比年為<lb/>
　　政者不明立法之意謂民間無錢須當籍定其價<lb/>
<pb n="KR2m0044_WYG_002-15b"/>
　　不知官抑其價則客米不來若他處騰湧而此間<lb/>
　　之價獨低則誰肯興販興販不至則境内乏食上<lb/>
　　户之民有蓄積者愈不敢出矣饑民手持其錢終<lb/>
　　日皇皇無告糴之所其不肯甘心就死者必起而<lb/>
　　為亂人情易於扇搖此莫大之患何者饑荒之年<lb/>
　　人雖賣妻鬻産以延旦夕之命亦所不顧若客販<lb/>
　　不來上户閉糴有饑死而已耳有刼掠而已耳可<lb/>
　　不思所以救之哉惟不抑價非惟舟車輻凑而上<lb/>
<pb n="KR2m0044_WYG_002-16a"/>
　　户亦恐後時争先𤼵廩而米價亦自低矣<lb/>
　一昔范仲淹知杭州二浙阻饑穀價方湧㪷計百二<lb/>
　　十文仲淹増至百八十衆不知所為仍多出榜文<lb/>
　　具述杭饑及米價所増之數於是商賈聞之晨夕<lb/>
　　争先惟恐後且虞後者繼來米旣輻凑價亦隨減<lb/>
　　包拯知廬州亦不限米價而賈至益多不日米賤<lb/>
　　此皆前賢已行之明驗<lb/>
　一臣在村落嘗見蓄積之家不肯糶米與土居百姓<lb/>
<pb n="KR2m0044_WYG_002-16b"/>
　　而外縣牙人在鄉村収糴其數頗多旣是鄰邑救<lb/>
　　荒官司自不敢輒加禁遏止縁上司指揮不得妄<lb/>
　　増米價本欲少抑兼并存恤細民不知四境之外<lb/>
　　米價差髙小民欲増錢糴於上户輒為小人脅持<lb/>
　　獨牙儈乃平立文字私加錢於糶主謂之暗㸃人<lb/>
　　之趨利如水就下是以牙儈可糴而土民闕食今<lb/>
　　若不抑其價彼將由近而及逺矣安忍專糶於外<lb/>
　　邑人哉<lb/>
<pb n="KR2m0044_WYG_002-17a"/>
　一紹興五年行在㪷米千錢時留守叅政孟庾户部<lb/>
　　尚書章誼亦不抑價大出陳廩毎升糶二十五文<lb/>
　　僅得時價四之一旣於小民大有所濟次年米賤<lb/>
　　令諸路以上供錢収糴復多贏餘况村落騰湧極<lb/>
　　不過三兩月民若食新則價自定矣<lb/>
　　　檢旱<lb/>
　　煟曰災傷水旱而告之官豈民間之得已今之守<lb/>
　　令專辦財賦貪豐熟之美名諱聞荒歉之事不受<lb/>
<pb n="KR2m0044_WYG_002-17b"/>
　　災傷之状責令里正伏熟為里正者亦慮委官經<lb/>
　　過所費不一故妄行供認以免目前陪費不慮他<lb/>
　　日流離餓莩刼奪之禍良可嘆也<lb/>
　一在法陳訴旱傷之限至八月終止訴在限外不得<lb/>
　　受理昨來臣寮奏請晚禾成熟乃在八月之後今<lb/>
　　旱有淺深得雨之處有早晚之不同乞寛期限得<lb/>
　　㫖展半月臣寮申請乞以指揮到縣日為始<lb/>
　一淳熈元年孝宗御劄委帥臣監司令從實檢放不<lb/>
<pb n="KR2m0044_WYG_002-18a"/>
　　得信憑保正伏熟時憲司揭榜許人户經本州陳<lb/>
　　狀别差官檢放時已十一月矣及帳目到户部户<lb/>
　　部以令文至八月終止出限者不合受理皆不為<lb/>
　　除放而人户恃憲司榜示不肯輸納鞭撻過多反<lb/>
　　為民害<lb/>
　一元祐元年諫議大夫孫覺言諸路災傷各以實言<lb/>
　　不實者坐之災傷雖小而言涉過當者不問今民<lb/>
　　間縱有被訴災傷縣道往往多不受理間有受理<lb/>
<pb n="KR2m0044_WYG_002-18b"/>
　　去處又不及時差官檢踏比至秋成田間所有雖<lb/>
　　曰無幾其服田之家只得隨多少収割以就耕墾<lb/>
　　官司惟見民間収割已畢便指作十分豐熟不容<lb/>
　　檢収是時開場受納遂即舉催全苗貧民下户欲<lb/>
　　訴則田無可騐之禾欲納則家無見儲之粟於是<lb/>
　　始伐桑柘鬻田産流離轉徙棄墳墓而之四方矣<lb/>
　　　減租<lb/>
　　煟曰謹按唐人水旱損四則免租損六則免調損<lb/>
<pb n="KR2m0044_WYG_002-19a"/>
　　七則租庸調俱免今之夏稅則唐人之調絹也役<lb/>
　　錢則庸直也今州縣水旱十分去處而夏税役錢<lb/>
　　未有減免之文至於檢放止及田租耳猶切切焉<lb/>
　　勺合之是計全未識古人用其一緩其二之意臣<lb/>
　　㓜讀畢仲衍元豐備對錄記熈寧全盛時天下兩<lb/>
　　稅錢五百五十餘萬緡頃年户部侍郎劉邦翰上<lb/>
　　奏天下經總制錢嵗額二千萬緡而實到者亦千<lb/>
　　萬緡夫斯錢者唐人除陌之類而其數乃倍於承<lb/>
<pb n="KR2m0044_WYG_002-19b"/>
　　平時正賦且又東南之一隅民困極矣脱遇水旱<lb/>
　　是可不為寒心而思所以寛恤之哉<lb/>
　　　貸種<lb/>
　　煟曰貸種固所以惠民然不必責其償也人情易<lb/>
　　于貸而難于償征催不集必有勾追鞭撻之患青<lb/>
　　苗之法可見矣仁宗朝江南嵗饑貸民種糧十萬<lb/>
　　斛屢經倚閣而官司督責不已貧民不能自償上<lb/>
　　憐而蠲之周世宗亦謂淮南饑當以之貸民或曰<lb/>
<pb n="KR2m0044_WYG_002-20a"/>
　　民貧恐不能償世宗曰安有子倒垂而父不為之<lb/>
　　解者安在責其必償也今之議貸種糧者當識此<lb/>
　　意名之曰貸防其濫請之弊耳其所可憂者抄劄<lb/>
　　之際利未之及而擾先之若措置施行之得人此<lb/>
　　等皆不足為慮<lb/>
　　　恤農<lb/>
　　煟曰耕而食者農民也不耕而食者游手浮食之<lb/>
　　民也自來官司之賑給常先市井之游手與鄉落<lb/>
<pb n="KR2m0044_WYG_002-20b"/>
　　之浮食而緩於農民耕夫且農家寒耕熱耘以供<lb/>
　　衆人之食及其饑也不耕者得食而耕者反不得<lb/>
　　食不免採掘蕨根野葛以充飢腸豈不甚可憐哉<lb/>
　　臣謂今行抄劄之時自五家為甲遞相保委同其<lb/>
　　罪罰曰某人為游手某人為工某人為商某人為<lb/>
　　農而官之賑給以農為先浮食者次之此誘民務<lb/>
　　本之一術也<lb/>
　　　遣使<lb/>
<pb n="KR2m0044_WYG_002-21a"/>
　　煟曰古人救荒或遣使開倉遣使賑恤遣使循行<lb/>
　　周詢民間疾苦然法令尚簡故所過無擾比來諸<lb/>
　　道置使民間利害悉以上聞安有水旱之不知其<lb/>
　　所缺者在於賑濟無術類多虛文耳今但責監司<lb/>
　　郡縣推救荒之實政則民受其惠不然民方飢餓<lb/>
　　官方窘匱而王人之來所至煩擾未必實惠及民<lb/>
　　而先被其擾者多矣神宗時司馬光曰今朝廷毎<lb/>
　　有一事不委之將帥監司守宰使自為方略責以<lb/>
<pb n="KR2m0044_WYG_002-21b"/>
　　成效而施刑賞常好遣使者銜命奔走旁午於道<lb/>
　　徒有煩擾之弊而於事未必有益不若勿遣之為<lb/>
　　愈也<lb/>
　　　弛禁<lb/>
　　煟曰古人澤梁無禁闗市譏而不征今山林河泊<lb/>
　　各有所主又民心不醇一聞榜示因而砍伐墳林<lb/>
　　大起争競則弛澤梁之禁已為難行惟有場務邀<lb/>
　　阻米船此當禁約耳然比年場務課額稍重多藉<lb/>
<pb n="KR2m0044_WYG_002-22a"/>
　　舟車雖令文米麥不許収稅而場務别為名色號<lb/>
　　曰公使錢多端邀阻雖累降指揮諸處埸務不得<lb/>
　　將客米船違法収稅庻幾商賈興販然終未能革<lb/>
　　臣謂為監司太守莫若每遇凶荒去處相度饑年<lb/>
　　大小奏之朝廷乞權減場務課額一月或半月如<lb/>
　　此則少寛煎逼之弊自然不敢重困米船亦古人<lb/>
　　凶年弛禁之意况淳熈令課利場務經災傷者各<lb/>
　　隨夏秋限依所放分數於租額除豁<lb/>
<pb n="KR2m0044_WYG_002-22b"/>
　　　鬻爵<lb/>
　　煟曰名器固不可濫然饑荒之年假此以活百姓<lb/>
　　之命權以濟事又何患焉謹按乾道七年八月勅<lb/>
　　節文湖南江南旱傷委州縣守令勸誘有米斛富<lb/>
　　室上户如有賑濟饑民今來立定格目補授名次<lb/>
　　今具下項　無官人一千五百石補進義校尉<hi>願補</hi>
　　<hi>不理選限將仕郎聽</hi>二千石進武校尉<hi>如係進士與免文解一次如不係進士候</hi>
　　<hi>到部與免短使一次</hi>四千石補承信郎<hi>如係進士與補上州文學</hi>五千石<lb/>
<pb n="KR2m0044_WYG_002-23a"/>
　　承節郎<hi>如進士補廸功郎</hi>文臣一千石減二年磨勘<hi>係選人循</hi>
　　<hi>一資</hi>二千石減三年磨勘<hi>係選人循一資</hi>仍與占射差遣一<lb/>
　　次三千石轉一官<hi>係選人循兩資</hi>仍占射差遣一次五千<lb/>
　　石以上<hi>取㫖優異推恩</hi>武臣一千石減二年磨勘陞一年<lb/>
　　名次二千石減三年磨勘占射差遣一次三千石<lb/>
　　補轉一官占射差遣一次五千石以上<hi>取㫖優異推恩</hi>勘<lb/>
　　㑹旱傷州縣勸誘積粟之家賑濟係崇尚風誼即<lb/>
　　與進納事體不同三省同奉聖㫖依擬定令帥臣<lb/>
<pb n="KR2m0044_WYG_002-23b"/>
　　監司將勸誘到米斛依數著實置厯拘収委官賑<lb/>
　　濟務令實惠及民仍開具出米人姓名并米數保<lb/>
　　明申取朝廷指揮依人米立定賞格推恩出給付<lb/>
　　身其賑糶之家依此減放推賞如有不實官吏重<lb/>
　　作施行臣謂民間納米而即得官誰不樂為只縁<lb/>
　　入米之後所費倍多未能遽得故多疑畏今上下<lb/>
　　若能懲革此弊先給空名告身付之則救荒不患<lb/>
　　無米矣或謂大將軍告身才易一醉其弊若何不<lb/>
<pb n="KR2m0044_WYG_002-24a"/>
　　知鳯翔軍興用之無節今只饑荒地分數月計耳<lb/>
　　就豐熟即已之何濫之有<lb/>
　　　度僧<lb/>
　　煟曰度牒換米葢亦一時權宜所當行議者咸謂<lb/>
　　度牒廣行人丁喪失不知今日游民甚多而所謂<lb/>
　　童行者不可數計今日度牒一本度一人為僧而<lb/>
　　活有十人之命何憚而不為然平時所以不輕出<lb/>
　　者政為緩急之舉也淳熈九年勅勘㑹已降指揮<lb/>
<pb n="KR2m0044_WYG_002-24b"/>
　　令廣東福建帥臣曉諭願為僧道之人每名備米<lb/>
　　三百石請換度牒一道續降指揮給到空名度牒<lb/>
　　一百道付紹興府毎道許人户以米三百石請換<lb/>
　　慮恐米數稍多聖㫖毎道特與減五十石餘依已<lb/>
　　降指揮今乞依倣孝宗之法施行然須州郡相度<lb/>
　　申請可也<lb/>
　　　治盜<lb/>
　　煟曰凶年飢歳民之不肯就死亡者必起而為盜<lb/>
<pb n="KR2m0044_WYG_002-25a"/>
　　以延旦夕之命倘不禁戢則嘯聚猖獗其患有不<lb/>
　　可勝言者臣嘗聞乾道間饒郡大饑諸處嘯聚開<lb/>
　　廩刼奪者紛然時通守柴瑾封劔付諸縣曰敢為<lb/>
　　渠魁者斬之羣盜望風遯匿淳熈十五年徳興饑<lb/>
　　荒民有剽掠道路者縣令曽棐亷得二人鎻項號<lb/>
　　令於地頭日給米一升俟來年麥熟日放盜賊由<lb/>
　　是衰止紹興四年樂平饑村民攜錢市米山路遇<lb/>
　　亡命縛而取之邑宰楊簡曰此曹㫁刺則復為盜<lb/>
<pb n="KR2m0044_WYG_002-25b"/>
　　配去則復逃歸㫁一足筋𫝊都示衆一境肅然此<lb/>
　　雖一時之政然深合周公荒政除盜賊之意<lb/>
　　　捕蝗<lb/>
　　煟曰太宗吞蝗姚崇捕蝗或者譏其以人勝天臣<lb/>
　　曰不然天災非一有可以用力者有不可以用力<lb/>
　　者凡水與霜非人力所為姑得任之至於旱傷則<lb/>
　　有車戽之利蝗蝻則有捕瘞之法凡可以用力者<lb/>
　　豈可坐視而不救耶為守宰者當激勸斯民使自<lb/>
<pb n="KR2m0044_WYG_002-26a"/>
　　為方略以禦之可也呉遵路知蝗不食豆苗且慮<lb/>
　　其遺種為患故廣収豌豆教民種食非惟蝗虫不<lb/>
　　食次年三四月間民大獲其利古人處事其周悉<lb/>
　　如此臣謹按熈寧八年八月詔有蝗蝻處委縣令<lb/>
　　佐躬親打撲如地里廣闊分差通判職官監司提<lb/>
　　舉仍募人得蝻五升或蝗一㪷給細色穀一斗蝗<lb/>
　　種一升給麤色穀二升給價錢者作中等實直仍<lb/>
　　委官燒瘞監司差官覆按以聞即因穿掘打撲損<lb/>
<pb n="KR2m0044_WYG_002-26b"/>
　　苗種者除其税仍計價官給地主錢數毋過一頃<lb/>
　　則本朝之法尤為詳悉<lb/>
　　　和糴<lb/>
　　煟前嘗論和糴之弊在於籍數定價不能因嵗上<lb/>
　　中下熟須一依民間實直寧毎升髙於時價一二<lb/>
　　文以誘其來或難臣以此説不可行葢今民間無<lb/>
　　錢若官司和糴増長米價則小民目下之患大為<lb/>
　　不便臣曰不然和糴本穀賤傷農増價以稱提之<lb/>
<pb n="KR2m0044_WYG_002-27a"/>
　　耳若此處不熟米價騰湧又何於此而糴哉古人<lb/>
　　和糴皆行於豐熟去處其間止縁官司識見淺陋<lb/>
　　以得小利為己功糴買之官低價滿量以備交納<lb/>
　　之折交量之所飛斛弄㪷以為乞索之端上下誅<lb/>
　　求遂致失時艱於及數將來計無所出必有配抑<lb/>
　　之患今誠能及時収之多寡相時水脚之費交量<lb/>
　　之弊抑價之説一切盡革又何患焉然臣之所深<lb/>
　　慮者在于官司知糴而不知糶夫積而不散非惟<lb/>
<pb n="KR2m0044_WYG_002-27b"/>
　　化為埃塵虧折常平糴本而民間之米由是愈少<lb/>
　　矣此為政者所當致思然饑荒之年非獨収糴粳<lb/>
　　米而已凡粟豆蕎麥之類茍可以救民命者亦何<lb/>
　　所擇<lb/>
　　　存恤流民<lb/>
　　煟曰流民如水之流治其源則易為力遏其末則<lb/>
　　難為功若本處地分賦歛稍寛自然安土重遷誰<lb/>
　　肯移徙凡所以離鄉井去親戚棄墳墓皆非其所<lb/>
<pb n="KR2m0044_WYG_002-28a"/>
　　得已也臣親見浙人流移過淮甸者始焉扶老攜<lb/>
　　㓜接踵于道或轉死于溝壑者多矣然本處不可<lb/>
　　存活而抑之使不得動於理固逆至於一動之後<lb/>
　　中途官司禁遏抑勒使之復囘此又非所宜也臣<lb/>
　　謂今未流者固宜賑救已流者莫若令所過州縣<lb/>
　　多方存恤推行富弼之法以濟之然富弼之法人<lb/>
　　罕得其詳臣今編録于末卷<lb/>
　　　勸種二麥<lb/>
<pb n="KR2m0044_WYG_002-28b"/>
　　煟曰春秋於他不書惟無麥即書仲舒建議令民<lb/>
　　廣種宿麥無令後時葢二麥以新陳未接之時最<lb/>
　　為得力不可不廣也按四時纂要及諸家種藝之<lb/>
　　書八月三夘日種麥十倍全収今民非不知種但<lb/>
　　貧而無力故後時耳古人春省耕而補不足秋省<lb/>
　　歛而助不給今為政者於饑之年能捐帑廩推行<lb/>
　　補助之法此非徒救荒亦因寓務農重本之意<lb/>
　　　通融有無<lb/>
<pb n="KR2m0044_WYG_002-29a"/>
　　煟曰通融有無真救荒活法然而其法有公有私<lb/>
　　何謂公曰支撥官廩借兊内庫如假軍儲以救民<lb/>
　　饑者是也何謂私曰勸人𤼵廩勸人糴販勸誘商<lb/>
　　賈率錢販米歸鄉共濟鄉人者是也臣謹按淳熈<lb/>
　　九年常州無錫饑臣寮奏乞令提舉司速急於平<lb/>
　　江府通融支常平斗斛或借撥别邑米前去接續<lb/>
　　賑恤得㫖於平江府朝廷樁管米内支三千石接<lb/>
　　續賑濟又乾道元年浙西被水臣寮言太平州蕪<lb/>
<pb n="KR2m0044_WYG_002-29b"/>
　　湖見樁管常平米一十六萬石未有支使聖㫖令<lb/>
　　臨安府於内取撥五萬石平江府常州三萬石湖<lb/>
　　秀各二萬石鎮江府一萬石仰逐州舊下差官押<lb/>
　　𤼵人船前去般取專充賑糴不得他用其糶到錢<lb/>
　　逐項樁管秋成収糴撥還此則孝宗誠知通融之<lb/>
　　術今日宜當舉行之<lb/>
　　　借貸内庫<lb/>
　　煟曰天子不當有私財私財充羨則侈心生李迪<lb/>
<pb n="KR2m0044_WYG_002-30a"/>
　　在翰林仍歳旱蝗國用不足一日歸沐忽𫝊詔對<lb/>
　　内東門上出三司所上歲出入財用數目問何以<lb/>
　　濟迪曰祖宗初置内藏庫復西北故土及以支凶<lb/>
　　荒今邊無他費陛下用此佐國用財賦寛則民不<lb/>
　　勞矣上曰今當出金帛數百萬借三司迪曰天子<lb/>
　　於財無内外願下詔賜三司以顯示徳澤何必曰<lb/>
　　借上恱從之然則今之州郡間有仍歳凶歉去處<lb/>
　　而匱乏無策者可不斟酌多寡撥賜以為糴本耶<lb/>
<pb n="KR2m0044_WYG_002-30b"/>
　　　守臣到任預講救荒之政<lb/>
　　煟曰救荒無定法風土不一山川異宜惟在預先<lb/>
　　講究而已今欲諸州守臣到任不以逺近限一月<lb/>
　　以後詢究本州管下諸縣鎮可以為救荒之備及<lb/>
　　其他措置之策講求實惠斷然可行者不拘件數<lb/>
　　條具奏聞與斟酌可否行下責令本州守臣自守<lb/>
　　其説如任内設遇旱澇即檢舉施行不得自有違<lb/>
　　戾外委監司内委臺諫常切覺察臣謂救荒有賑<lb/>
<pb n="KR2m0044_WYG_002-31a"/>
　　糶有賑濟有賑貸三者其名各不同而其用亦各<lb/>
　　有體誠能識認其體則實惠及民矣今條陳於後<lb/>
賑糶<lb/>
　此係用常平米其法在於平凖市價黙消閉糴之風<lb/>
　如市價三十文一升常平只等糴時本錢或十五六<lb/>
　至二十文一升出糶然出糶之時亦須遍及鄉縣村<lb/>
　落之民不可止及城郭游手而已若所蓄之米度不<lb/>
　足支用當以常平錢委官四出於有米去處循環糶<lb/>
<pb n="KR2m0044_WYG_002-31b"/>
　糴務在救民不得計較所費規圖小利以為己能然<lb/>
　施行之際須令上下官吏咸識此意乃可<lb/>
賑濟<lb/>
　此係用義倉米其法當及老㓜殘疾孤貧不能自存<lb/>
　之人使無告者免於夭亡然亦不可止及城郭或米<lb/>
　不足則近來州縣有義倉錢當用此錢廣糴豆麥穀<lb/>
　粟之類同共賑給或散錢與之但抄劄之際須當革<lb/>
　弊<hi>臣親見徽州婺源村落賑濟里正先赴門抄劄每家覔錢無錢者不與抄名逮至官司散米皆陳腐</hi>
<pb n="KR2m0044_WYG_002-32a"/>
　<hi>沙土不可食之物得不償失極為可恨</hi>然全在施行委選得人村落之<lb/>
　間又各委本土公正有望為鄉閭所信服者<hi>不可信憑公人</hi>
　<hi>所舉須參寄居及土人賢者之論庻人望稍服</hi>仍先延見委諭之因察其人<lb/>
　物<hi>不許子弟代名出官</hi>時以盃酒禮貎激動使樂為效命又須<lb/>
　有術察其任私不職者略責一二以警其餘然此等<lb/>
　設施非可一概論又在臨機應變也<lb/>
賑貸<lb/>
　此係截留上供米或者省倉米或為朝廷乞封樁米<lb/>
<pb n="KR2m0044_WYG_002-32b"/>
　或於諸色倉厫權時那用一面申奏朝廷借内庫乞<lb/>
　度牒糴米補還其法專及中等之户與夫農民耕夫<lb/>
　之無力者既不取息其勢必償此真得以陳易新之<lb/>
　術家計不過一石但支給之際戒有虛偽催索之時<lb/>
　戒有搔擾交納之時戒有乞覔仍不得用小㪷量出<lb/>
　大㪷交入須用収支㪷斛一同又不得取民間頭子<lb/>
　朱墨勘合抄紙等錢其間實係流亡或有不能償者<lb/>
　姑已之譬之賑濟一散無収亦豈有責其必償哉此<lb/>
<pb n="KR2m0044_WYG_002-33a"/>
　乃官司一時救荒之舉縱有陪費失䧟居上者亦當<lb/>
　以社稷報本為念是乃利國家之大者也<lb/>
　　　唐劉景先進救荒仙方<lb/>
唐永寧三年七月二十七日黄門侍郎劉景先上表云<lb/>
臣遇太白山隱士傳此法聞京師米糧大貴飢死人民<lb/>
吾將此法令人服食即得不飢顔色充恱氣力加倍可<lb/>
以濟人之命臣聞之驚愕謂是狂言又云吾服此藥五<lb/>
年不食矣但依吾法貴賤皆服不問少長永可不飢臣<lb/>
<pb n="KR2m0044_WYG_002-33b"/>
遂依法修製令家中兒女大小服之五箇月不食耳目<lb/>
聰明身輕體健氣力強壯臣家中七十餘口更不食别<lb/>
物惟飲水一巵若不如斯臣一家甘受誅戮具方於後<lb/>
　　四季用黒豆五㪷淘洗乾後蒸三遍去皮大麻子<lb/>
　　三㪷浸一宿控出蒸三遍令開口去殻<hi>用豆五升麻子三升</hi>
　　<hi>作小料亦可</hi>
右先搗豆黄為細末然後搗麻子仁極細漸漸下豆黄<lb/>
令匀作圓子如拳頭大入甑内蒸過從晨著火至夜半<lb/>
<pb n="KR2m0044_WYG_002-34a"/>
子時住火直至天曉出甑至午時曬乾搗為細末服之<lb/>
但以不飢為度不得食一切别物第一頓七日不飢第<lb/>
二頓四十九日不飢第三頓得三百日不飢第四頓得<lb/>
三千四百日不飢如更服永不飢也不問老少但依服<lb/>
食令人強壯面色紅白無有憔悴渴中飲新汲井水或<lb/>
研火麻子漿飲之若要重喫物用葵菜子碾為末煎湯<lb/>
冷服當下藥如金色但喫諸物並無所損<lb/>
　　　今具旱傷勅令格式下項<lb/>
<pb n="KR2m0044_WYG_002-34b"/>
淳熈令<lb/>
　諸官私田灾傷夏田以四月秋田以七月水田以八<lb/>
　　月聽經縣陳訴至月終止若應訴月并次兩月過<lb/>
　　閏者各展半月訴在限外不得受理<hi>非時灾傷者不拘月分自</hi>
　　<hi>被灾傷後限一月止</hi>其所訴狀縣錄式曉示又具二本不得<lb/>
　　連名如未檢覆而改種者並量留根查以備檢視<lb/>
　　<hi>不願作灾傷者聴</hi>
　諸受訴灾傷狀限當日量傷灾多少以元狀差通判<lb/>
<pb n="KR2m0044_WYG_002-35a"/>
　　或幕職官<hi>本州缺官即申轉運司差</hi>州給籍用印限一日起𤼵<lb/>
　　仍同令佐同詣田所躬親先檢見存苗畝次檢災<lb/>
　　傷田改具所詣田所檢村及姓名應放分數注籍<lb/>
　　毎五日一申州其籍候檢畢繳申州州以狀對籍<lb/>
　　㸃檢自往受訴狀復通限四十日具應放税租色<lb/>
　　額外分數榜示元不曽布種者不在放限仍報縣<lb/>
　　申州州自受狀及檢放畢申所屬監司檢察即檢<lb/>
　　放有不當監司選差隣州官覆檢<hi>若非親檢次第照依州委官法</hi>
<pb n="KR2m0044_WYG_002-35b"/>
　　失檢察者提舉刑獄司覺察究治以上被差官不<lb/>
　　許辭避<lb/>
　諸官私田災傷而訴狀多者令佐分受置籍其載以<lb/>
　　税租簿勘同受狀五日内繳申州本州限一日以<lb/>
　　聞<lb/>
　諸訴災傷狀不依全式者即時籍記退換理元下狀<lb/>
　　日月不得出違申州日限<lb/>
淳熈勅<lb/>
<pb n="KR2m0044_WYG_002-36a"/>
　諸縣灾傷應訴而過時不受狀或抑遏者徒二年州<lb/>
　　及監司不覺察者減三等<lb/>
　諸鄉書手貼司代人户訴災傷者各杖一百因而受<lb/>
　　乞財物贓重者坐贓論加一等許人告<lb/>
　諸州縣及被差檢覆灾傷於令有違者杖一百檢放<lb/>
　　官不躬親徧諸田者以違制論<lb/>
　諸詐稱災傷減免稅租者論迴避詐匿不論律許人<lb/>
　　告<lb/>
<pb n="KR2m0044_WYG_002-36b"/>
淳熈格<lb/>
　告獲詐稱灾傷減免税租者<lb/>
　　杖罪錢一十貫　　　　　徒罪錢二十貫<lb/>
　　流罪錢三十貫<lb/>
　告獲鄉書手貼司代人户訴災傷狀者毎名錢五十<lb/>
　　貫<hi>三百貫止</hi>
淳熈式<lb/>
　　　勅訴災傷狀<lb/>
<pb n="KR2m0044_WYG_002-37a"/>
　某縣某鄉村姓名今具本户災傷如後<lb/>
　　一户内元管田若干頃畞某都計夏秋税若干<lb/>
　　　夏稅某色若干　　　秋稅某色若干<lb/>
　　　<hi>非已業田依此别為開拆</hi>
　　一今種到夏或秋某色田若干頃計<lb/>
　　　某色若干田係旱傷損<hi>或損餘灾傷處隨狀言之</hi>
　　　某色若干田苗色見存<hi>如全損亦言灾傷及見存田並每叚開折</hi>
　右所訴田段各立土埄牌子如經差官檢量却與今<lb/>
<pb n="KR2m0044_WYG_002-37b"/>
　狀不同先甘虛妄之罪復此額不詢謹狀年月日姓<lb/>
　名<lb/>
　　　檢覆灾傷狀<lb/>
檢覆官具位准某處牒帖據某鄉申人户被訴灾傷某<lb/>
等尋與本縣某官姓名詣所訴田段檢覆到合放稅租<lb/>
數取責村鄉又結罪保證狀入案如後<lb/>
　　某縣據某人等若干户某月終以前<hi>兩縣以上各依此例</hi>
　　　披訴狀為某色災傷<hi>如限外非時灾傷則别具某日月至某月日投披訴</hi>
<pb n="KR2m0044_WYG_002-38a"/>
　　　<hi>之非</hi>
　　正色共若干　合放每色若干　租課作正税<lb/>
　右件狀如前所檢覆只是權放某年夏或秋一料内<lb/>
　租即無夾帶種時不敷及無狀披訴并不係灾傷妄<lb/>
　破稅租保明是實如後具同甘俟朝典謹具申某處<lb/>
　謹狀年月日依常式<lb/>
淳熈令<lb/>
　諸承買官田宅納錢有限而遇灾傷本户放稅及五<lb/>
<pb n="KR2m0044_WYG_002-38b"/>
　　分者再展半年再遇者各准此<lb/>
　諸州雨雪過常或愆亢提舉常平司體量次第申尚<lb/>
　　書户部<lb/>
　　蟲蝗水旱州申監司各具施行次第以聞如本州<lb/>
　　隱蔽或所申不盡不實監司體訪奏聞<lb/>
淳熈令<lb/>
　諸州縣豐熟灾傷轉運司約分數奏聞其未収者監<lb/>
　　司知州不許預奏豐熟<lb/>
<pb n="KR2m0044_WYG_002-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0044_WYG_002-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　救荒活民書卷中<lb/>
</p>
<p>
</p>
  </div>
<div>
<head>救荒活民書卷下</head> <lb/>
    <p>
<pb n="KR2m0044_WYG_003-1a"/>
欽定四庫全書<lb/>
　救荒活民書卷下<lb/>
　　　　　　　　　　　　　宋　董煟　撰<lb/>
救荒雜説<lb/>
　　臣嘗謂救荒之政有人主所當行者有宰執所當<lb/>
　　行者有監司太守縣令所當行者監司守令所當<lb/>
　　行人主宰執之所不必行人主宰執之所行又非<lb/>
　　監司太守縣令之所宜行今各條列於后<lb/>
<pb n="KR2m0044_WYG_003-1b"/>
人主救荒所當行一曰恐懼修省二曰減膳徹樂三曰<lb/>
降詔求直言四曰遣使𤼵廩五曰省奏章而從諫諍六<lb/>
曰散積藏以厚黎元　宰執救荒所當行一曰以爕調為<lb/>
己責二曰以饑溺為己任三曰啟人主警畏之心四曰<lb/>
慮社稷顛危之漸五曰陳緩征固本之言六曰建散財<lb/>
𤼵粟之策七曰擇監司以察守令八曰開言路以通下<lb/>
情　監司救荒所當行一曰察鄰路豐熟上下以為告<lb/>
糴之備二曰視部内旱傷大小而行賑救之策三曰通融<lb/>
<pb n="KR2m0044_WYG_003-2a"/>
有無四曰紏察官吏五曰寛州縣之財賦六曰𤼵常平<lb/>
之滯積七曰無崇遏糴八曰毋啟抑價九曰無厭奏請<lb/>
十曰無拘文法　太守救荒所當行一曰稽考常平以<lb/>
賑糶二曰凖備儲蓄以賑濟三曰視州縣三等之饑而<lb/>
為之計<hi>小饑則勸分𤼵廩中饑則賑濟賑糴大饑則告朝廷截上供乞度牒乞鬻爵借内庫錢為糴本</hi>
四曰視鄰郡三等之熟而為之備<hi>纔覺旱澇先𤼵常平錢遣牙吏於鄰郡豐</hi>
<hi>熟處告糴以備賑糶米豆雜料皆可</hi>五曰申明遏糴之禁六曰寛弛抑價<lb/>
之令七曰計州用之虛盈<hi>存下一歳官吏支遣餘皆以救荒不給則告糴他郡</hi>八<lb/>
<pb n="KR2m0044_WYG_003-2b"/>
曰察縣吏之能否<hi>縣令不職劾罷則有迎送之費姑委佐官以輔之不然對移他邑之賢者</hi>
九曰委諸縣各條賑濟之方十曰因民情各施賑救之<lb/>
術十有一曰差官祈禱十有二曰存恤流民十有三曰<lb/>
早檢放以安人情十有四曰預措備以寛州用十有五<lb/>
曰因所積以濟民飢十有六曰散藥餌以救民疾　縣<lb/>
令救荒所當行一曰聞旱則誠心祈禱二曰已旱則一<lb/>
面申州三曰告旱不可邀阻四曰檢旱不可後時五曰<lb/>
申上司乞常平以賑糶六曰申上司覔義倉以賑濟七<lb/>
<pb n="KR2m0044_WYG_003-3a"/>
曰勸巨室之𤼵廩八曰誘富民之興販九曰防滲漏之<lb/>
姦十曰戢虛文之弊十有一曰聽客人之糶糴十有二<lb/>
曰任米價之低昻十有三曰請提督十有四曰擇監視<lb/>
十有五曰叅考是非十有六曰激勸功勞十有七曰旌<lb/>
賞孝弟以勵俗<hi>饑荒之年有骨肉不相保者今婦有遜食於姑孫能養其祖父母者密物色之</hi>
十有八曰散施藥餌以救民<hi>饑荒之際必有疾病</hi>十有九曰寛征<lb/>
催二十曰除盜賊<lb/>
　　田錫論救災<lb/>
<pb n="KR2m0044_WYG_003-3b"/>
臣近見滄州奏全家飢死一十七口雖有指揮下轉運<lb/>
司相度減價賑糶却未見别有指揮若有司只如此行<lb/>
道實未稱陛下憂勞之心陛下為民父母使百姓飢死<lb/>
乃是陛下辜負百姓也宰相調爕隂陽啟導聖徳而惠<lb/>
澤不下流王道未融明是宰相辜負陛下也今陛下何<lb/>
不引咎如禹湯罪已降玉音下飢餓州府使民心知陛<lb/>
下憂恤然後賑廩給貸人以救其死若倉廩虛而饋運<lb/>
不足日即無可給貸則是執政素不用心所致昔伊尹<lb/>
<pb n="KR2m0044_WYG_003-4a"/>
作相恥一夫不獲今餓死人如此所謂焉用彼相今陛<lb/>
下可將此事略面責宰相觀其何辭以對待三日而後<lb/>
無所建明不拜章求退疑忍人也忍人而猶相之是陛<lb/>
下不以百姓為心矣若不别進用賢臣恐危亂之萌將<lb/>
來滋蔓語曰十室之邑必有忠信况皇家富有萬國豈<lb/>
無人焉可於常參官自來五日一轉對中觀其所上之<lb/>
言有逺大謀略經綸才業者可以非次擢用不然臣恐<lb/>
國家未能早致太平也<lb/>
<pb n="KR2m0044_WYG_003-4b"/>
　　畢仲游救荒<lb/>
耀州大旱野無青草仲游謂郡縣賑濟多後時力愈勞<lb/>
而民不救故先民之未飢多揭榜示曰郡將賑濟且平<lb/>
糴若干萬石實大張其數勸諭以無出境民皆歡然安<lb/>
堵已而果漸艱食乃出粟以賑且平糴以給之鄰境流<lb/>
散殆盡而耀民之當徙就食者乃十七萬九千口顧所<lb/>
𤼵粟不及萬石以民粟繼之而家給人足無一人逃者<lb/>
監司乃故搜於長安得二人焉曰此耀之流民也送還<lb/>
<pb n="KR2m0044_WYG_003-5a"/>
郡仲游驗問皆中民之逐利者所賫持自厚即非流民<lb/>
監司愧沮<lb/>
　　滕達道賑濟<lb/>
滕達道知鄆州嵗方饑乞淮南米二十萬石為備後淮<lb/>
南東京皆大饑達道獨有所乞米召城市富民與約曰<lb/>
流民且至無以處之則疾疫起併及汝矣吾得城外廢<lb/>
營田欲為席屋以待之民曰諾為屋二千五百間一夕<lb/>
而成流民至以次授地井竈器用皆具以兵法部勒少<lb/>
<pb n="KR2m0044_WYG_003-5b"/>
者炊壯者樵婦女汲民至如歸上遣工部侍郎王古按<lb/>
視廬舍道巷引䋲碁布肅然如營陣古大驚圖上其事<lb/>
有詔褒美所活者凡五萬人<lb/>
　　呉遵路賑濟<lb/>
民既俵米即令採薪芻出官錢収買却於常平倉市米<lb/>
物歸贍老穉凡買柴二十二萬束比至嚴冬雨雪市無<lb/>
束薪即依元價化鬻官不傷財民再獲利又以飛蝗遺<lb/>
種勸種豌豆民卒免艱食之患其説已見捕蝗門<lb/>
<pb n="KR2m0044_WYG_003-6a"/>
　　文彦博減價糶米<lb/>
文彦博在成都米價騰貴因就諸城門相近寺院凡十<lb/>
八處減價糶米仍不限其數張榜通衢翌日米價遂減<lb/>
前此或限升㪷出糶或抑市井價值適足以増其氣熖<lb/>
而價終不能平大抵臨事須當有術臣謂此非特能止<lb/>
騰湧亦以陳易新之法也<lb/>
　　韓琦平價濟村民<lb/>
韓琦論自來常平倉遇年歳不稔物價稍髙合減元價<lb/>
<pb n="KR2m0044_WYG_003-6b"/>
出糶出糶之時令諸縣取逐鄉近下等第户姓名印給<lb/>
闗子令収執赴倉每户糶與三石或兩石惟是坊郭則<lb/>
每日零細糶與浮居之人每日五升或一㪷故民受實<lb/>
惠甚濟飢乏即未曽見坊郭有物業人户乃來零糶常<lb/>
平倉斛㪷者前賢處事精審如此臣謂穀可留而米不<lb/>
可乆留若過三年以上則不可食不於饑荒之時糶錢<lb/>
他日易新則終化埃塵而已<lb/>
　　彭思永賑救水災<lb/>
<pb n="KR2m0044_WYG_003-7a"/>
彭思永通判睦州㑹海水夜敗台州城郭人多死詔監<lb/>
司擇良吏往撫之思永選行將至吏民皆號訴於道思<lb/>
永悉心救養不憚勞苦至忘寢食盡𦵏溺死者為文以<lb/>
祭之問疾苦賑飢乏去盜賊撫羸弱其始至也城無全<lb/>
舍思永周行相視為之規畫朝夕暴露未嘗憩息民貧<lb/>
不能營葺者命工伐木以助之數日而公私舎畢完人復<lb/>
安其居思永視故城頺壞僅有髣髴思為逺圖召僚屬<lb/>
而謂之曰郡瀕海而無城此水所以為害也當與諸君<lb/>
<pb n="KR2m0044_WYG_003-7b"/>
圖之程役勸功民忘其勞城遂為永利天子嘉之錫書<lb/>
奬諭後去台還睦二州之民喜躍啼戀者交於道<lb/>
　　吕公著賑濟<lb/>
元祐三年冬頻雪民苦寒多有凍死者吕公著為相日<lb/>
與同列議所以救禦之術乃𤼵官米炭遣官數十分置<lb/>
塲於京師賤鬻以惠貧民又出内庫錢十萬緡委開封<lb/>
府官吏走遍閭閻周視而賑之又遣官按視四福田院<lb/>
存撫丐者給以日廩須春暮而止農民貸種糧流移在<lb/>
<pb n="KR2m0044_WYG_003-8a"/>
道者所過州縣存恤寓以官舍續其食流配罪人隨所<lb/>
在寄禁亦委官吏安存之或為饘粥湯藥以救疾或為<lb/>
氊笠綿衣以禦寒民有棄老稚於路者皆設法救養之<lb/>
凡待賑而活者一路或數十萬口賴貸以濟者又倍焉<lb/>
　　曽鞏勸諭賑糶<lb/>
曽鞏知越州嵗饑度常平不足以賑給而田居野處之<lb/>
人不能皆至城郭至者羣聚有疾癘之虞前期諭屬縣<lb/>
召富人使自實粟數總得十五萬石視常平價稍増以<lb/>
<pb n="KR2m0044_WYG_003-8b"/>
予民民得從便受粟不出田里而食有餘粟價自平又<lb/>
出粟五萬貸民為種糧使隨處賦入官農事賴以不乏<lb/>
臣曰此策固善但視常平價稍増則視時價必稍損矣<lb/>
恐成科抑非本朝詔㫖不若前期勸諭商賈富民出錢<lb/>
循環糶販之為愈亦須官司先有以表率之<lb/>
　　范祖禹乞常平糴本<lb/>
元祐三年范祖禹言今以常平所有之錢収糴亦未廣<lb/>
陛下誠能出内庫金帛數十萬以為糴本專備水旱凶<lb/>
<pb n="KR2m0044_WYG_003-9a"/>
荒𤼵歛以時則官本常存而民被惠澤無窮矣濟民之<lb/>
惠無大於此况祖宗内藏庫本備軍旅非常之用仁宗<lb/>
常出錢一百萬緡以供常平糴本此仁惠所以深結於<lb/>
民心夫財出於民復以濟民但使民存不致流亡則今<lb/>
年散之明年復有何患無財也<lb/>
　　蘓軾乞糶官米<lb/>
出糶官米雖是數目浩瀚然止於糶買不失官本亦易<lb/>
應副但令浙西官場糶米不絶直至來年十月終則雖<lb/>
<pb n="KR2m0044_WYG_003-9b"/>
天災流行不能盡害陛下赤子也如蒙施行即乞先降<lb/>
手詔令監司出榜曉諭軍民令一路曉然知朝廷已有<lb/>
指揮令𤼵運司將上供對樁斛㪷應副浙西諸郡糶米<lb/>
直至明年七月終不惟安慰人心破姦雄之謀亦使蓄<lb/>
積之家知不乆官米豆至自然趁時出賣所濟不少惟<lb/>
望聖明深愍一方危急早賜施行<lb/>
　　程珦遇水種豆<lb/>
程珦知徐州沛縣㑹乆雨平原出水穀旣不登晚種不<lb/>
<pb n="KR2m0044_WYG_003-10a"/>
入民無卒歳珦謂俟可耕而種時已過矣乃募富家得<lb/>
豆數十石以貸民使布之水中水未盡涸而甲巳露矣<lb/>
是時遂不艱食<lb/>
　　王曽論水災宜寛賦<lb/>
天聖五年八月河北大水上謂輔臣曰比令内侍往沿<lb/>
邊視水灾如聞有龍堰於海口可遣致祭王曽對曰邊<lb/>
郡數大水正洪範所謂不潤下之證海口恐非龍堰宜<lb/>
寛民賦以應天灾於是下詔河北水災州軍免今年秋<lb/>
<pb n="KR2m0044_WYG_003-10b"/>
稅<lb/>
　　謝絳論救蝗<lb/>
竊見比日蝗蟲亘野坌入郛郭而使者數出府縣監捕<lb/>
驅逐蹂踐田舍民不聊生謹按春秋書螟為哀公賦歛<lb/>
之虐又漢儒推蝗為兵象臣願令公卿以下舉州府守<lb/>
臣而使自辟屬縣令長務求方略不限資格然後寛以<lb/>
約束許便宜從事期年條上理状叅考不誣奏之朝廷<lb/>
旌賞錄用以示激勸<lb/>
<pb n="KR2m0044_WYG_003-11a"/>
　　范鎮論救荒<lb/>
范鎮知諫院言今歳荒歉朝廷為放税免役及開常平<lb/>
倉軍食拯貸存恤不為不至然而人民流離父母妻子<lb/>
不能相保者平居無事時不能寛其力役輕其租賦雖<lb/>
大熟使民不得終嵗之飽及小歉雖重施固已無及矣<lb/>
此無他重歛之政在前故也臣竊以為水旱之作由民<lb/>
生不足憂愁無聊之歎上薄天地之和耳<lb/>
　　程頥論賑濟<lb/>
<pb n="KR2m0044_WYG_003-11b"/>
不制民之産無儲蓄之備飢而後𤼵廩以食之廩有竭<lb/>
而飢者不可勝濟也今不暇論其本且救月前之死亡<lb/>
惟有節則所及者廣常見今時州縣濟飢之法或給之<lb/>
米豆或食之粥飯來者與之不復有辨中雖欲辨之不<lb/>
能也穀貴之時何人不願得倉廩旣竭則殍死者在前<lb/>
無以救之矣鷄鳴而起親視俵散官吏後至者必責怒<lb/>
之於是流民歌詠至者日衆未幾穀盡殍者滿道愚嘗<lb/>
矜其用心而嗤其不善處事救飢者使之免死而已非<lb/>
<pb n="KR2m0044_WYG_003-12a"/>
欲其豐肥也當擇寛廣之處宿戒使辰入至巳則闔門<lb/>
不納午而後與之食申而出之<hi>給來者午時出</hi>日得一食則不<lb/>
死矣其力自能營一食者皆不來矣比之不擇而與者<lb/>
當活數倍之多也凡濟飢當分兩處擇羸弱者作稀粥<lb/>
早晚兩給勿使至飽使氣稍平然後一給第一先營寛<lb/>
廣居處切不得令狼籍如作粥飯須官員親嘗恐生及<lb/>
入石灰或不給浮浪游手無此理也平日當禁游惰至<lb/>
其飢餓哀矜則一也<hi>此論固髙但日與一食恐飢民易成疾痛未甚為稳</hi>
<pb n="KR2m0044_WYG_003-12b"/>
　　李之純論糶不可廢<lb/>
李之純為成都路運判時成都每嵗官出米六萬斛減<lb/>
其直出糶以濟貧民議者謂幸民而損上詔下其議之<lb/>
純曰成都蜀部根本民恃此為生百年矣茍奪之將轉<lb/>
徙無所不至願仍舊貫議遂格<lb/>
　　王堯臣乞飢民減死<lb/>
堯臣知光州嵗大饑羣盜𤼵民倉廩吏以法當死堯臣<lb/>
曰此飢民求食爾荒政之所恤也乃請以減死論其後<lb/>
<pb n="KR2m0044_WYG_003-13a"/>
遂以著令至今用之真宗時陳從易知處州時歳饑有<lb/>
持杖盜𤼵囷倉者請一切減死論於是全活千餘人<lb/>
　　劉彛給米收棄子<lb/>
劉彛所至多善政其知處州也㑹江西饑歉民多棄子<lb/>
於道上彛揭榜通衢召人収養日給廣惠倉米二升每<lb/>
月一次抱至官中看視又推行於縣鎮細民利二升之<lb/>
給皆為字養故一境生子無夭閼者<lb/>
　　晁補之活飢民𦵏遺體<lb/>
<pb n="KR2m0044_WYG_003-13b"/>
晁補之知齊州歳饑河北流民道齊境不絶補之請粟<lb/>
於朝得萬斛乃為流民者治舍次具器用人旣集居又<lb/>
且日給麋粥藥物補之皆躬臨治之凡活數千人擇髙<lb/>
原以葬死者男女異墟使者頗<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>其功欲有以撓之旣<lb/>
至境按視乃更嘆服<lb/>
　　劉安世救荒<lb/>
劉安世請刪常平之法將一路所有錢衮同應副一路<lb/>
之中不得偏聚一州一州之境不得偏聚一縣各隨户<lb/>
<pb n="KR2m0044_WYG_003-14a"/>
口之多寡以置糶此通融有無之法但今亦艱行然為<lb/>
政者當識前輩規模廣大不局一隅之意<lb/>
　　范純仁救荒法<lb/>
范純仁為襄邑宰因歳大旱度來年必歉於是盡籍境<lb/>
内客舟誘之運粟許為主糶明春客米大至而邑人遂<lb/>
賴以無飢<lb/>
　　折克柔保借米賑貸<lb/>
熈寜七年知河東府折克柔奏今嵗河外饑饉雖䝉賑<lb/>
<pb n="KR2m0044_WYG_003-14b"/>
貸尚未周給人欲流散必求生路恐北人因而招誘遂<lb/>
擄北邊民户臣乞保借米三萬石粟二萬石賑貸俟熟<lb/>
令償詔賜省倉粟二萬石賑濟米三萬石借貸<lb/>
　　蘇杲賣田賑濟鄉里<lb/>
蘇杲眉州蘇洵之父杲輕財好施急人之病孜孜若不<lb/>
及凶嵗賣田以賑濟其鄰里鄉黨逮熟人將償之君辭<lb/>
不受以至數破其業危於飢寒然未嘗以為悔而好施<lb/>
益甚<lb/>
<pb n="KR2m0044_WYG_003-15a"/>
　　上官均賑恤五術<lb/>
元祐初河北京東淮南災傷監察御史上官均言賑恤<lb/>
五術一欲施予得實二移粟就民<hi>此循環糶糴也</hi>三隨厚薄散<lb/>
施四選擇官吏五告諭免納夏秋二稅上嘉納<lb/>
　　王孝先不限時月糶米<lb/>
紹聖元年七月司農卿王孝先言置場糴米今後遇斛<lb/>
㪷價髙須正月半已後方許出糶至麥熟罷詔今後所<lb/>
在置場糶米更不限時月如遇在京斛價髙户部取㫖<lb/>
<pb n="KR2m0044_WYG_003-15b"/>
出糶<lb/>
　　黄寔乞減價出糶封樁米<lb/>
元符元年六月河北轉運副使黄寔言乞將封樁斛㪷<lb/>
今後於新陳未接間不虧元本量減市價出糶從之<lb/>
　　張詠減價糶米<lb/>
張詠守蜀季春糶廩米其價比時減三之一以濟貧民<lb/>
凡土户為保一家犯罪一保皆坐不得糴民以此少敢<lb/>
犯法王文康知益州獻議者變詠之法窮民無所濟復<lb/>
<pb n="KR2m0044_WYG_003-16a"/>
為冦文康奏復之蜀人大喜為之謠曰蜀守之良先張<lb/>
後王惠我赤子俾無流亡何以報之俾壽而康<lb/>
　　張詠賑糶法<lb/>
宣和五年正月臣寮上言聞蜀父老謂本朝名臣治蜀<lb/>
非一獨張詠徳政居多如賑糶米事著在皇祐中令常<lb/>
刻石遵守至今行且百年其法一㪷止約小鐵錢三百<lb/>
五十文人日二升團甲給厯赴場請糶嵗計米六萬石<lb/>
始二月一日至七月終貧民缺食之際悉被朝廷實惠<lb/>
<pb n="KR2m0044_WYG_003-16b"/>
　　向經以圭田租賑飢民<lb/>
向經知河陽大旱蝗民乏食經度官廩嵗支無餘乃先<lb/>
以已圭田所入租賑救之已而富人皆争效慕出粟所<lb/>
全活甚衆<lb/>
　　扈稱出禄米賑濟<lb/>
仁宗時扈稱為梓州路轉運使屬嵗飢道殣相望稱先<lb/>
出禄米賑民故富家大族皆願以米輸入官而全活者<lb/>
數萬人降勅奬諭<lb/>
<pb n="KR2m0044_WYG_003-17a"/>
　　蘇軾乞預救荒<lb/>
救災恤患尤當在早若災傷之民救之於未飢則用物<lb/>
約而所及廣不過寛減上供糶賣常平官無大失而人<lb/>
人受賜今嵗之事是也若救之於已飢則用物博而所<lb/>
及㣲至於耗散省倉虧損課利官為一困而已飢之民<lb/>
終於死亡熈寜之事是也熈寜之災傷本縁天旱米貴<lb/>
而沈起張靚之流不先事奏聞但立賞閉糴富民皆争<lb/>
藏穀小民無所得食流殍既作然後朝廷知之始勅運<lb/>
<pb n="KR2m0044_WYG_003-17b"/>
江西及截本路上供米一百二十三萬石濟之沿門俵<lb/>
米攔街散粥終不能救飢饉旣成繼之以疫疾本路死<lb/>
者五十餘萬人城郭蕭條田野丘墟兩税課利皆失其<lb/>
舊勘㑹熈寜八年本路放税米一百三十萬石酒稅虧<lb/>
減六十七萬餘貫略計所失共計三百餘萬石其餘耗<lb/>
散不可悉數至今轉運司貧乏不能舉手此無他不先<lb/>
事處置之過也去年浙西數郡先水後旱災傷不減熈<lb/>
寜二聖仁智聰明於去年十一月中首𤼵徳音截撥本<lb/>
<pb n="KR2m0044_WYG_003-18a"/>
路上供斛㪷二十萬石賑糶又於十二月時寛減轉運<lb/>
司元祐四年上供㪷斛三分之二為米五千餘斛賑糶<lb/>
盡用其錢買銀絹上供了無一毫虧損縣官而命下之<lb/>
日在在歡呼官旣住糶米價自落又自正月開倉糶常<lb/>
平米仍免數路税場所収五穀力勝錢且賜度牒三百<lb/>
道以助賑濟本路帖然絶無一人餓殍者此無他先事<lb/>
處置之力也由此觀之事豫則立不豫則廢其禍福相<lb/>
絶如此<lb/>
<pb n="KR2m0044_WYG_003-18b"/>
　　富弼青州賑濟行道<lb/>
此河北流移之民逐熟青淄五州非如本界分災傷而<lb/>
行賑濟也盖豐稔而出米濟流民則其勢易荒歉而出<lb/>
米濟飢民則其勢難此凡為政者所當知也要識前輩<lb/>
處事規模不茍如此<lb/>
　　擘畫屋舍安泊流民事指揮<lb/>
當司訪聞青淄登濰萊五州地分甚有河北災傷流移<lb/>
人民逐熟過來其鄉村縣鎮人户不那䟎房屋安泊多<lb/>
<pb n="KR2m0044_WYG_003-19a"/>
是暴露並無居止目下漸向冬寒竊慮老少人口别致<lb/>
飢凍死傷甚損和氣須議别行擘畫下項<lb/>
　一州縣坊郭等人户雖有房屋人縁見是出賃與人<lb/>
　　户居住難得空閒屋室今逐等合那䟎房屋間數如后<lb/>
　　　第一等五間　　　　第二等三間<lb/>
　　　第三等兩間　　　　第四等五等一間<lb/>
　一鄉村人户甚有空閑房屋易得小可屋合逐等合<lb/>
　　那䟎間數如后<lb/>
<pb n="KR2m0044_WYG_003-19b"/>
　　　第一等七間　　　　第二等五間<lb/>
　　　第三等三間　　　　第四等五等兩間<lb/>
右各請體認見今流民不少在州即請本州出榜在縣<lb/>
鎮鄉村即指揮縣司曉示人户依前項房屋間數各令<lb/>
那䟎立定日限須官數足數内城郭勒廂界管當其鄉<lb/>
村即指揮逐地分耆壮抄㸃逐等姓名䟎那到房屋間<lb/>
數申官仍叮嚀約束管當人等不得因縁騷擾乞覔人<lb/>
户錢物如有違犯嚴行㫁決仍指揮州縣城鎮門頭人<lb/>
<pb n="KR2m0044_WYG_003-20a"/>
常切辨認才候見有上件災傷流民老小到門内其在<lb/>
州則引於司理處出頭其在鄉即引於知縣處出頭其<lb/>
在鎮内即引於監務處出頭各仰逐官相度人數指定<lb/>
那䟎房屋主人姓名令幹當人盡將引押於抄㸃下房<lb/>
屋内安泊如門頭不肯引領者許流民於隨處官員處<lb/>
出頭速取勸決訖當使指揮安泊了當如有流民欲前<lb/>
去未肯安泊者亦聽從便如有流民不奔州縣直往鄉<lb/>
村内安泊者仰耆壯盡將引領於䟎那下房内安泊訖<lb/>
<pb n="KR2m0044_WYG_003-20b"/>
申報本縣及當職官員躬親勸誘逐家量口數各與桑<lb/>
土或貸種救濟種植度日内有見在房數少者亦令収<lb/>
拾小可材料權與盖造應副若有下等人户委的貧虚<lb/>
别無房屋那應不得一例施行除此擘畫之外如更有<lb/>
安泊不盡老少即指揮逐處僧尼等寺道士女冠宮觀<lb/>
門樓廊廡及更别䟎那新居房屋安泊河北逐熟老小<lb/>
如有指揮不及事件亦請當職官員相度利害一面指<lb/>
揮施行務要流民安居不至暴露失所<lb/>
<pb n="KR2m0044_WYG_003-21a"/>
　　曉示流民許令諸般採取營運事指揮<lb/>
當司訪聞近者被灾流民多在山林泊野打刈柴薪衣<lb/>
食不充已逼飢寒時棄溝壑坐見死亡之阨豈無賑恤<lb/>
之方又緣倉廩所収簿書有數流民不絶濟贍難周欲<lb/>
盡救災必須衆力庻幾凍餒稍可安存况乎今年田苗<lb/>
旣大豐於累載而又諸郡物價復數倍於常時盖因流<lb/>
民之來遂収踊貴之直豈可只思厚己不肯救人共覩<lb/>
災傷諒皆痛憫兼日來累據諸處申報以斛㪷不住増<lb/>
<pb n="KR2m0044_WYG_003-21b"/>
長價例乞當司指揮諸州縣城郭鄉村百姓不得私下<lb/>
擅添物價所貴飢民易得粮食見今别路州縣城郭鄉<lb/>
村並皆有此指揮惟當司不曽行葢恐止定價例則傷<lb/>
我土居之人須至期作擘畫可使兩無所失其上須五<lb/>
州鄉村人户分等第並令量出口食以濟急難施斗石<lb/>
之㣲在我則無所損聚萬千之數於彼則甚有功凡在<lb/>
部封共成利濟歛本路之物救鄰封之民實用通其有<lb/>
無豈復分於彼此令其逐家均定所出斛米數目如后<lb/>
<pb n="KR2m0044_WYG_003-22a"/>
　　　第一等二石　　　第二等一石五斗<lb/>
　　　第三等一石　　　第四等七斗<lb/>
　　　第五等四斗　　　客户三斗<lb/>
　　　　已上並米豆中半送納<lb/>
右件事須降此告諭當云各令知悉隨有其餘約束事<lb/>
件並從别牒處分慶厯八年十月日告諭<lb/>
　　　　約束事件逐一指揮如后<lb/>
　一逐州據封去告諭米數約量縣分大小擘畫逐縣<lb/>
<pb n="KR2m0044_WYG_003-22b"/>
　　仍令逐縣亦相度耆分大小散與耆分司令遍告<lb/>
　　示鄉村等第大户一依告諭上六等糶斛碩㪷出<lb/>
　　辦救濟流民務在及時措置附近州城鎮縣耆分<lb/>
　　内第一第二等人户即於逐州縣送納其第三第<lb/>
　　四第五等并客户及不近州縣鎮城逺處第一等<lb/>
　　以下應條合納斛㪷人户並只於本耆送納仰縣<lb/>
　　司據逐耆人户合納都數均分與當耆内第一等<lb/>
　　人户令圓那房室盛貯如耆長係第一等即亦令<lb/>
<pb n="KR2m0044_WYG_003-23a"/>
　　均分収附仍仰耆長同共專切提舉管幹在耆都<lb/>
　　數不至散失及别致疎虞<lb/>
右具如前各牒青淄濰登萊五州候到將降去本使告<lb/>
諭若干本數収管限管日内一依上項逐件約束指揮<lb/>
施行仍仰指揮逐縣官員分頭專切提舉管幹斷定不<lb/>
得信縱交納幹當人等亂有邀難住滯人户乞覔錢物<lb/>
并指揮逐縣按此人户収成之際限三五日内早令送<lb/>
納了足專候催納了訖開坐逐縣納到石斗諸實事状<lb/>
<pb n="KR2m0044_WYG_003-23b"/>
入馬遞供申當司定取日近俵散飢民不得信縱拖延<lb/>
誤事若是内有係大段災傷人户委的難為出辦郡不<lb/>
得一例施行亦不得為有此指揮别生弊情透漏有力<lb/>
人户如稍有違罪無輕恕所有將來俵散救濟流民次<lb/>
第别聽狀當司指揮<hi>臣曰此係豐熟州軍令民間出米故行移稍峻</hi>
　　支散流民斛㪷畫一指揮<lb/>
當司昨為河北遭水失業流民擁併過河南於京東青<lb/>
淄濰登萊五州豐熟處逐處散在城郭鄉村不少當司<lb/>
<pb n="KR2m0044_WYG_003-24a"/>
雖已諸般擘畫採取事件指揮逐州官吏多方安泊存<lb/>
恤救濟施行本使體量尚恐流民失所尋出給告諭文<lb/>
字送逐州給散諸縣令逐耆長將告諭指揮鄉村等第<lb/>
人户并客户依所定石斗出辦米豆數内近州縣鎮只<lb/>
於城郭内送納其去州縣鎮城逺處只於逐耆令耆長<lb/>
置厯受納於逐耆第一等人户處圓那房屋盛貯収附<lb/>
封鎻施行去訖日後據逐州申報已告諭到斛㪷數目<lb/>
受納各有次第今體量得飢餓死損須至令上項五州<lb/>
<pb n="KR2m0044_WYG_003-24b"/>
一例於正月一日委官分頭支散上件勘諭到斛㪷救<lb/>
濟飢民者<lb/>
　一請本州才候牒到立便酌量逐縣耆分多少差官<lb/>
　　每一官令專管十耆或五七耆據耆分合用員數<lb/>
　　除逐縣正官外請於見任并前資寄居及文學助<lb/>
　　教長史等官員内須是揀擇有行止清亷幹當得<lb/>
　　事不作過犯官員仍勘㑹所差官員本貫將縣分<lb/>
　　交互差委支散免致所居縣分親故顔情不肯盡<lb/>
<pb n="KR2m0044_WYG_003-25a"/>
　　公及將封去帖牒書填定官員職位姓名所管耆<lb/>
　　分去處給與逐官収執火急𤼵遣往差定縣分計<lb/>
　　㑹縣司盡時將在縣収到城罰錢或頭子錢并檢<lb/>
　　取逺年不用放紙賣錢収買小紙依封去式様字<lb/>
　　號空敬雕遍印板酌量流民多少寛剰出給印押<lb/>
　　厯子頭各於厯子後粘連空紙三兩張便令差定<lb/>
　　官員令本縣約度逐耆流民家數分擘厯子與所<lb/>
　　差官員使令親自収執分頭下鄉勒耆壮引領排<lb/>
<pb n="KR2m0044_WYG_003-25b"/>
　　門㸃檢抄劄流民每見流民逐家盡底喚出本家<lb/>
　　骨肉親自當面審問的實人口填定姓名口數逐<lb/>
　　家便各給厯子一道收執照證准備請領米豆即<lb/>
　　不曽差委公人耆壮抄劄别致作弊虛偽重疊請<lb/>
　　却厯子<lb/>
　一指揮差委官抄劄給厯子時仔細㸃檢逐處流民<lb/>
　　如内有雖是流民見今已與人家作客鋤田養種<lb/>
　　及有錢本機織販舂諸般買賣圖運過日不致失<lb/>
<pb n="KR2m0044_WYG_003-26a"/>
　　所人更不得一例抄劄姓名給與厯子請領米豆<lb/>
　一應保流民雖有房舍權時居住只是旋打州柴草<lb/>
　　日逐旋求口食人等並盡底抄劄給與厯子令請<lb/>
　　領米豆<lb/>
　一應有流民老小羸瘦全然單寒及孤獨之人只是<lb/>
　　尋村乞丐安泊居止不定等人委所差官員擘畫<lb/>
　　歸著耆分或在廟寺院安泊亦使出給厯子請領<lb/>
　　米豆又不得謂難為拘管輒敢違棄却致抛擲死<lb/>
<pb n="KR2m0044_WYG_003-26b"/>
　　損請提舉官常切覺察<lb/>
　一應係土居貧窮年老殘患孤獨見求乞貧子等仰<lb/>
　　抄劄流民官員躬親檢㸃如果不是虛偽亦各給<lb/>
　　厯子令依此請領米豆<lb/>
　一指揮差委官員須是於十二月二十五日已前抄<lb/>
　　劄集定流民家口數給散厯子了當須管自皇祐<lb/>
　　元年正月一日起首一齊支給不得拖延有誤至<lb/>
　　日支散亦不得日數前後不齊<lb/>
<pb n="KR2m0044_WYG_003-27a"/>
　一流民所支米豆十五嵗以上毎人日支一升十五<lb/>
　　嵗以下毎人日給五合五嵗以下男女不在支給<lb/>
　　仍厯子頭上分别細筭定一家口數合請米豆都<lb/>
　　數逐旋依都數支給所貴更不臨時旋討者<lb/>
　一縁已就門抄劄見流民逐家口數及嵗數則支散<lb/>
　　日更不令全家到來只每家一名親執厯子請領<lb/>
　一逐官如管十耆即每日支兩耆逐耆併支五日口<lb/>
　　食候五日支遍十耆即却從頭支散所貴逐耆每<lb/>
<pb n="KR2m0044_WYG_003-27b"/>
　　日有官員躬親支散如管五七耆者即將耆分大<lb/>
　　者每日支散一耆其耆分小者每日支散兩耆亦<lb/>
　　須每日一次支遍逐次併支五日口食仍預先於<lb/>
　　村莊明出曉示及令本耆壮丁四散告報流民指<lb/>
　　定支散日分去處分明開説甚字號耆分仍仰差<lb/>
　　去官員須是及早親自先到闗支斛斗去處等候<lb/>
　　流民到來逐旋支散才候支絶一耆速往下次合<lb/>
　　支耆分不得自作違慢拖延過時别至流民歸家<lb/>
<pb n="KR2m0044_WYG_003-28a"/>
　　遲晚道塗凍露<lb/>
　一指揮差委官員相度逐處受納下米豆如内有在<lb/>
　　耆分遙逺第一等户人家収附恐流民所去請領<lb/>
　　遙逺即勒耆壮量事圖那車乗般赴本耆地分中<lb/>
　　心穏便人家房室内収附就彼便行支散貴要一<lb/>
　　耆之内流民盡得就近請領<lb/>
　一指揮所差官員除抄劄籍定給散流民外如有逐<lb/>
　　旋新到流民並須官員親到審問仔細㸃檢本家<lb/>
<pb n="KR2m0044_WYG_003-28b"/>
　　的實口數安泊去處如委不是重疊虛偽立便給<lb/>
　　與厯子據所到日分起請如有已得厯子流民起<lb/>
　　移仰居停主人畫時令流民將元給厯子於監散<lb/>
　　官員處毁抹若是不來申報及稱帶却厯子並仰<lb/>
　　量行科决不得鹵莽重疊給印厯子亦不得阻滯<lb/>
　　流民<lb/>
　一逐耆各均匀納下斛斗竊恐流民於逐耆分安泊<lb/>
　　不均仰縣司勘㑹據流民多處耆分酌量人數𤼵<lb/>
<pb n="KR2m0044_WYG_003-29a"/>
　　遣䟎併於少處耆分安泊令逐耆均匀支散救濟<lb/>
　　若是流民安泊處穏便不願起移即䟎併别耆斛<lb/>
　　斗就便支俵不得抑勒流民須令起移<lb/>
　一州縣鎮城郭内流民只差委本處見任官員亦先<lb/>
　　且躬親排門抄劄逐户家口數依此給與厯子每<lb/>
　　一度併支五日米豆候食盡挨排日分接續支給<lb/>
　　米豆一般施行<lb/>
　一逐州除逐處監散官員仍請與通判或選差清幹<lb/>
<pb n="KR2m0044_WYG_003-29b"/>
　　職官一員往本州界内往來都大提舉諸縣支散<lb/>
　　米豆官吏仍㸃檢逐耆元納并逐官支散文歴一<lb/>
　　依逐件鈐束指揮施行仍親到所支散米豆處子<lb/>
　　細體問流民所請米豆委得均濟别無漏落如有<lb/>
　　官員弛慢不切用心信縱手下公人作弊減尅流<lb/>
　　民合請米豆不得均濟即密具事由申報本州别<lb/>
　　選差官員衝替訖申當司不得盖庇<lb/>
　一所支斛斗如州縣内支絶已納到告諭斛斗外有<lb/>
<pb n="KR2m0044_WYG_003-30a"/>
　　未催到數目便且於省食斛斗内權時借支據見<lb/>
　　欠斛斗立便催納依數撥填其鄉村所納斛斗如<lb/>
　　未足處亦逐旋請𦂳切催促不得闕絶支散閃誤<lb/>
　　流民<lb/>
　一每官一員在縣摘差手分㪷子各一名隨行幹官<lb/>
　　仍給升㪷各一隻差本縣公人三兩人當直如在<lb/>
　　縣公人數少即權差壮丁亦不得過三人<lb/>
　一所差官員除見任官外應係權差請官如手下幹<lb/>
<pb n="KR2m0044_WYG_003-30b"/>
　　當人并耆壮等及流民内有作過者本官不得一<lb/>
　　面區分具事由押送本縣勘㫁施行<lb/>
　一權差官每月於前項贓罰頭子等錢内支給食直<lb/>
　　錢五貫文見任官不得一例支給<lb/>
　一權差官已有當司封去帖牒若差見任官員即請<lb/>
　　本州出給文字幹當其賞罰一依當司封去權差<lb/>
　　官帖牒内事理施行<lb/>
　一才候起支當司必然别州差官遍詣逐州逐縣逐<lb/>
<pb n="KR2m0044_WYG_003-31a"/>
　　耆㸃檢如有一事一件違慢本州承牒手分并縣<lb/>
　　司官吏必然勘罪嚴㫁的不虚行指揮<lb/>
　一逐州縣鎮候差定官員將印行指揮畫一抄劄一<lb/>
　　本付逐官収執照㑹施行<lb/>
　一勘㑹二麥將熟諸處流民盡欲歸鄉尋指揮逐州<lb/>
　　并監散官員將見今籍定流民據毎人合請米豆<lb/>
　　數目自五月初一日筭至五月終一併支與流民<lb/>
　　充路糧令各任便歸鄉<lb/>
<pb n="KR2m0044_WYG_003-31b"/>
　一指揮出榜青淄等州河口曉示與免流民税渡錢<lb/>
　　仍不得邀難住滯<lb/>
　一指揮青淄等州曉示道店不得要流民房宿錢事<lb/>
右具如前事頒各牒青淄濰萊登五州候到各請遵依<lb/>
前項逐件指揮施行就報所有當司封去帖牒如有剰<lb/>
數却請封送當司不得有違<lb/>
　　宣問救濟流民事劄子<lb/>
臣伏奉聖㫖取索擘畫救濟流民事件令節略編纂作<lb/>
<pb n="KR2m0044_WYG_003-32a"/>
四策具状繳奏去訖臣部下九州軍其間近河五州頗<lb/>
熟逐醵於民得粟十五萬斛<hi>第二等兩石第五等三斗而已民甚樂輸</hi>只令<lb/>
人户就本村耆隨處収納貴不勞我土民<hi>多差官員領之見任不足</hi>
<hi>即指請前資寄任待闕閒官</hi>又先時已於州縣城鎮鄉村抄下舍宇<lb/>
十餘萬間流民來者隨其意散處民舍中逐家給一厯<lb/>
厯各有號使不相侵欺仍於厯前計定逐家口數及合<lb/>
給物數令官員詣逐鄉逐耆就流人所居近處每人日<lb/>
給生豆米各半升流民至者安居而日享食物又以其<lb/>
<pb n="KR2m0044_WYG_003-32b"/>
散在村野薪水之利甚不難致似此直養活至去年五<lb/>
月終麥熟仍各給與一去路糧而遣歸而按籍緫三十<lb/>
餘萬人此是於必死之中救得活者也與夫只於城中<lb/>
煮粥使四逺飢羸老弱毎日奔走屯聚城下終日等候<lb/>
或得或不得閃誤死者大不侔也其餘未至羸病老弱<lb/>
稍營運自給者不預此籍然亦遍曉示五州人民應是<lb/>
山林河泊有利可取者其地主不得占却一任流民採<lb/>
掇如此救活者甚多即不見數目山林河泊地主寜無<lb/>
<pb n="KR2m0044_WYG_003-33a"/>
所損然損者無大害而流民獲利者便活性命其利害<lb/>
較然也又減利物廣招兵徒一萬人尋常利物毎一人<lb/>
可招三人或四五口及四五萬人大約通計不下四五<lb/>
十萬人傳云生全百萬者妄也謹具劄子奏聞<lb/>
　　程迥代能仁院賑濟疏<lb/>
伏以釋迦如來以無礙神通放大光明照見一切衆生<lb/>
受諸苦惱乃𤼵大慈悲願力救度無量衆生凡有飢渴<lb/>
皆得飽滿我釋氏子躬受佛教成就志願亦復如是㳟<lb/>
<pb n="KR2m0044_WYG_003-33b"/>
惟知縣某公知丞某公仙尉某公皆宿植善根與我士<lb/>
民有大因縁故受天子命來為民主宰今嵗在庚子水<lb/>
旱飢饉委鄉官抄劄鰥寡孤獨跛眇廢疾不能自存之<lb/>
人計一千五百九十九人雖屢申上司乞𤼵下義倉米<lb/>
賑濟然使府所臨一郡八縣監司所統一路百城雖許<lb/>
量撥至今未下度其米斛不足霑濟今用米一升可活<lb/>
一人一日之命積之百五十日則麥熟可自活是用米<lb/>
石五官斗可活一人之命今我大檀越諸公能傾囷倒<lb/>
<pb n="KR2m0044_WYG_003-34a"/>
廩救活一人二人三人以至十人百人之命獲福無量<lb/>
皆與佛等下至貧庻之家老節衣食以救飢困以至童<lb/>
男女能輟餅果之資以為布施一錢已上皆獲善果今<lb/>
敬對三寳前焚香禮拜𤼵此大願天地鬼神實臨之凡<lb/>
我施主官員則願加秩進禄三錫九遷儒士則聰明穎<lb/>
開早掇科第民庻公吏則家道昌盛子孫榮顯所求稱<lb/>
意逢遇吉慶至於僧道童行皆於道法早得超度晉童<lb/>
子聚沙以戯見佛施佛佛為受記為轉輪如來四之一<lb/>
<pb n="KR2m0044_WYG_003-34b"/>
其後百年阿育王是也是以布施受福若影隨形如響<lb/>
應聲不可誣也伏願仁慈見聞喜捨俟圓滿日具名宣<lb/>
懴是時勸分賑糶無所不至復用此策令僧道勸諭之<lb/>
可見其不敢科亦明矣<lb/>
　　曽鞏救災議<lb/>
河北地震水災隳城郭壞廬舍百姓暴露乏食主上憂<lb/>
憫下緩刑之令遣拊循之使恩甚厚也然百姓患於暴<lb/>
露非錢不可以立屋患於乏食非粟不可以飽二者不<lb/>
<pb n="KR2m0044_WYG_003-35a"/>
易之理然非得此二者雖主上憂勞於上使者旁午於<lb/>
下無以救其患塞其求也有司建言請𤼵倉廩與之粟<lb/>
壮者人日二升㓜者人日一升主上不旋日而許之賜<lb/>
之可謂大矣然有司之言特常行之法非審計終始見<lb/>
於衆人之所未見也今河北地震水災所毁敗者甚衆<lb/>
可謂非常之變也遭非常之變者亦有非常之恩然後<lb/>
可以振之今百姓暴露乏食已廢其業矣使之相率日<lb/>
待二升之廩於上則其勢必不暇乎他為是農不復得<lb/>
<pb n="KR2m0044_WYG_003-35b"/>
修其畎畝商不復得治其貨賄工不復得利其器用閒<lb/>
民不復得轉移執事一切棄百事而專意於待升合之<lb/>
食以偷為性命之計是直以餓殍養之而已非深思逺<lb/>
慮為百姓長計也以中户計之户為十人壮者六人月<lb/>
當受粟三石六斗㓜者四人月當受粟一石二斗率一<lb/>
户月當受粟五石難可以乆行也不行則百姓何以贍<lb/>
其後乆行之則被水之地旣無秋成之望非至來嵗麥<lb/>
熟賑之未可以罷自今至於麥熟凡十月一户當受粟<lb/>
<pb n="KR2m0044_WYG_003-36a"/>
五十石今被災者十餘州州以二十萬户計之中户以<lb/>
上及非災害所被不仰食縣官者去其半則仰食縣官<lb/>
者為十萬户食之不遍則為施不均而民有無吿者也<lb/>
食之遍則當用粟五百萬石而足何以辦此又非深思<lb/>
逺慮為公家長計也至於給授之際有淹速有均否有<lb/>
真偽有㑹集之擾有辨察之煩措置一差皆足致弊又<lb/>
羣而處之氣乆蒸薄必生疾癘此皆必至之害也且此<lb/>
不過能使之得旦暮之食耳其於屋廬修築之費將安<lb/>
<pb n="KR2m0044_WYG_003-36b"/>
取哉屋廬修築之費旣無所取而就食於州縣必相率<lb/>
而去其故居雖有頽牆壞屋之尚可全者故材舊瓦之<lb/>
尚可因者什器衆物之尚可賴者必棄之而不暇顧甚<lb/>
則殺牛馬而去之者有之伐桑棗而去之者有之其害<lb/>
又可謂甚也今秋氣已半霜露方始而民露處不知所<lb/>
蔽葢流亡者亦已衆矣如不可止則將空近塞之地空<lb/>
近塞之地失戰鬭之民此衆士大夫之所慮而不可謂<lb/>
無患者也空近塞之地失耕桑之民此衆士大夫之所<lb/>
<pb n="KR2m0044_WYG_003-37a"/>
未慮而患之尤甚者也何則失戰鬭之民異時有警邊<lb/>
戍不可以不増爾失耕桑之民異時無事邊糴不可以<lb/>
不貴矣二者皆可不深念歟萬一或出於無聊之計有<lb/>
窺倉庫盜一囊之粟一束之帛者彼知己負有司之禁<lb/>
則必鳥駭䑕竄竊弄鋤挺於草茅之中以扞游徼之吏<lb/>
強者旣囂而動則弱者必隨而聚矣不幸或連一二城<lb/>
之地有桴鼓之警國家胡能晏然而已乎况夫外有邊<lb/>
陲之可慮内有郊祀之將行安得不防之於未然而銷<lb/>
<pb n="KR2m0044_WYG_003-37b"/>
之於未萌也然則為今之策下方紙之詔賜之以錢五<lb/>
十萬貫貸之以粟一百萬石而事定矣何則今被災之<lb/>
州為十萬户如一户得粟十石得錢五千下户常産之<lb/>
貲平日未有及此者也彼得錢以全其居得粟以給其<lb/>
食則農得修其畎畆商得治其貨賄工得利其器用閒<lb/>
民得轉移執事一切得復其業而不失夫常生之計與<lb/>
專意以待二升之廩於上而勢不暇乎他為豈不逺哉<lb/>
此可謂深思逺慮為百姓長計者也由有司之説則用<lb/>
<pb n="KR2m0044_WYG_003-38a"/>
十月之費為粟五百萬石由今之説則用兩月之費為<lb/>
粟一百萬石况貸之於今而收之於後足以賑其艱乏<lb/>
而終無損於儲蓄之實則所實費者錢五鉅萬貫而已<lb/>
此可謂深思逺慮為公家長計者也又無給授之弊疾<lb/>
癘之憂民不必去其故居茍有頽牆壞屋之尚可全者<lb/>
故材舊瓦之尚可因者什器衆物之尚可賴者皆得而<lb/>
不失况於全牛馬保桑棗其利又可謂甚也雖寒氣方<lb/>
始而無暴露之患民安居足食則有樂生自重之心各<lb/>
<pb n="KR2m0044_WYG_003-38b"/>
復其業則勢不暇乎他為雖驅之不去誘之不為盜矣<lb/>
夫飢嵗聚餓殍之民而與升合之食無益於救災補敗<lb/>
之數此常行之弊法也今破去常行之弊法以錢與粟<lb/>
一舉而賑之足以救其患復其業河北之民因詔令之<lb/>
出必皆喜上之足賴而自安於畎畝之中負錢與粟而<lb/>
歸與其父母妻子脫於流轉死亡之禍則戴上之施而<lb/>
懐欲報之心豈有已哉天下之民聞國家措置如此恩<lb/>
澤之厚其誰不震動感激悦主上之義於無窮乎如是<lb/>
<pb n="KR2m0044_WYG_003-39a"/>
而人和不可致天意不可悦者未之有也人和洽於下<lb/>
天意悦於上然後玉輅徐動就陽而郊荒裔殊陬奉幣<lb/>
來享疆内安輯里無囂聲豈不遏變於可為之時消患<lb/>
於無形之内乎此所謂審計終始見於衆人之所未見<lb/>
也不早出此或至於一有枹皷之警則雖欲為之將不<lb/>
及矣或謂方今錢粟恐不足以辦此夫王者之富藏之<lb/>
於民有餘則取不足則與此理之不易者也故曰百姓<lb/>
足君孰與不足百姓不足君孰與足盖百姓富實而國<lb/>
<pb n="KR2m0044_WYG_003-39b"/>
獨貧與百姓饑殍而上獨能保其富者自古及今未之<lb/>
有也故又曰不患貧而患不安此古今之至戒者也是<lb/>
故古者二十七年耕有九年之蓄足以備水旱之災然<lb/>
後謂之王政之成堯水湯旱而民無捐瘠者以是故也<lb/>
今國家倉庫之積固不獨為公家之費而已凡以為民<lb/>
也雖倉無餘粟庫無餘財至於救災補敗尚不可已况<lb/>
今倉庫之積尚可以用獨安可以過憂將來之不足而<lb/>
立視夫民之死乎古人有言曰剪爪宜及膚割髪宜及<lb/>
<pb n="KR2m0044_WYG_003-40a"/>
體先王之於救災髪膚尚無足愛况外物乎且今河北<lb/>
軍州凡三十七災害所被十餘州軍而已他州之田秋<lb/>
稼足望今有司於糴米常價斗増一二十錢非獨足以<lb/>
利農其餘増糴一百萬石易矣斗増一二十錢吾權一<lb/>
時之事有以為之耳以實錢給其常價以茶荈香藥之<lb/>
類佐其虛估不過捐茶荈香藥之類為錢數萬貫其費<lb/>
已足茶荈香藥之類與百姓之命孰為可惜不待議而<lb/>
可知也夫費錢五鉅萬貫又捐茶荈香藥之類為錢數<lb/>
<pb n="KR2m0044_WYG_003-40b"/>
鉅萬貫而足以救一時之患為天下之計利害輕重又<lb/>
非難明也願吾之有司能越拘攣之見破常行之法與<lb/>
否而已此時事之急也故述斯議焉<lb/>
　　趙抃救菑記<lb/>
熈寜八年呉越大旱抃以資政殿大學士知越州前民<lb/>
之未飢為書問属縣菑所被者有幾鄉民能自食者有<lb/>
幾當廩於官者幾人溝防興築可僦民使治之者幾所<lb/>
庫錢倉粟可𤼵者幾何富人可募出粟者幾家僧道士<lb/>
<pb n="KR2m0044_WYG_003-41a"/>
食之羡粟書於籍其幾具存使各書以對而謹其備州<lb/>
縣吏錄民之孤老疾弱不能自食者二萬一千九百餘人<lb/>
以告故事嵗廪窮人當給粟三十石而止抃檢富人所輸<lb/>
及僧道士食之羡者得粟四萬八千餘石佐其費使自<lb/>
十月朔日人受粟日一升㓜小者半之憂其衆相蹂也<lb/>
使受粟者男女異日而人受二日之食憂其且流亡也<lb/>
於城市郊野為給粟之所五十有七使各以便受之而<lb/>
告以去其家者勿給計官為不足用也取吏之不在職<lb/>
<pb n="KR2m0044_WYG_003-41b"/>
而寓於境者給其食而任以事告富人無得閉糴又為<lb/>
之出官粟得五萬二千餘石平其價予民為糶粟之所<lb/>
凡十有八使糴者自便如受粟又僦民修城四千一百<lb/>
丈為工三萬五千下户乏食者賑糶有田無力耕者與賑貸<lb/>
闔境五邑以鄉村逺近均粟置場每場以一總首主出<lb/>
納十場以一官吏專伺察越人至今稱之<lb/>
　　馮檝勸諭賑濟詩<lb/>
　　　紹興辛未嵗歉米貴瀘帥馮檝出俸錢買米減<lb/>
<pb n="KR2m0044_WYG_003-42a"/>
　　　價糶賣賑濟救民賦詩示幹事人<lb/>
我昔未第日鄉間逢嵗饑兩率閭里人相共行賑濟飢<lb/>
民僅得食免困餓而斃及我登第後被罪歸田里尋復<lb/>
拜召命迤邐治行計忽見道途間小兒有遺棄復自勸<lb/>
鄉邦割已用施惠日飯八千人八旬乃休止于時已麥<lb/>
熟糧食相接濟我始趨行朝䝉恩長宗寺初本不望報<lb/>
人以為能事制司具切奏還官不容避今年又少歉我<lb/>
適帥瀘水無户備飯食所濟俱用米聊舍三百斛十中<lb/>
<pb n="KR2m0044_WYG_003-42b"/>
活一二又以一千石減價平行市毎石減十錢庻幾無<lb/>
湧貴更有不熟處資簡潼川類計用減價糶所祈均獲<lb/>
濟我非財有餘但愍民不易一時所施行樂為之識記<lb/>
　　洪浩救荒法<lb/>
宣和六年浩為秀州録事秋大水田不没者十一流民<lb/>
塞路倉庫空虚無賑救策公白於郡守以荒政自任悉<lb/>
籍境内粟留一年食𤼵其餘糶於城之四隅不能自食<lb/>
官為主之立屋於西南兩廢寺十人一室男女異處防<lb/>
<pb n="KR2m0044_WYG_003-43a"/>
其殽偽湼黒子識其手東五之南三之負㸑樵汲有職<lb/>
民羸不可杖有侵牟鬭囂者亂其手文逐之借用所掌<lb/>
𤼵運名錢且盡㑹浙東綱常平米斛四萬過城下公遣<lb/>
吏鎻津柵諭守便截留守禁不肯曰此御筆所起也罪<lb/>
死不赦浩曰民仰哺當至麥熟今臘猶未盡中道而止<lb/>
則如勿救寜以一身易十萬人命訖留之居無何亷訪<lb/>
使者王孝竭至郡曰平江哀號訴飢者旁午此獨無何<lb/>
也守具以對郡延公如兩寺騐視孝竭曰吾嘗行邊軍<lb/>
<pb n="KR2m0044_WYG_003-43b"/>
法不過是也違制抵罪為君脱之又請得二萬石所活<lb/>
九萬五千餘人後諸卒以城畔虜掠無一家免過門曰<lb/>
此洪佛子家也汝毋得入<lb/>
　　趙令良賑濟法<lb/>
趙令良隆興二年帥紹興是時流民聚城郭待賑濟餓<lb/>
而死者不可勝計通判王恬閻立寜孫建策云今盡常<lb/>
平義倉之米賑給之至來年麥熟止恐無以為繼况旬<lb/>
給斗升之米官不勝其勞民不勝其病莫若計其地里<lb/>
<pb n="KR2m0044_WYG_003-44a"/>
之逺近日數之多寡人給兩月之糧令歸治本業不猶<lb/>
愈於聚於城郭待斗升之給困餓而死乎趙行其言委<lb/>
官抄劄給糧以遣之不旬日間城中無一死人歡呼盈<lb/>
道全活者甚衆此用曽南豐之美意<lb/>
　　徐寧孫建賑濟三策<lb/>
　一賑濟飢民今請自本州縣當職官多方措置從實<lb/>
　　抄劄實係孤老殘疾并貧乏不能自存闕食飢民<lb/>
　　大人小兒數目籍定姓名將義倉斛㪷各逐坊巷<lb/>
<pb n="KR2m0044_WYG_003-44b"/>
　　逐村逐鎮分散賑濟不必聚落逐處勸請鄉官或<lb/>
　　士人各三人鄉村無上户士人處請税户主管置<lb/>
　　立収支給散闗子每五日一次併給内大人日支<lb/>
　　一升小兒減半州縣鎮市鄉村並令同日以巳時<lb/>
　　支散用革重疊冐請之弊仍將本州縣見養濟乞<lb/>
　　丐人亦同日别作一處支米不得衮合飢民賑給<lb/>
　　臣謂其說固是但不言義倉之米如何得到村鎮<lb/>
　一糶賣米斛本謂接濟艱食之民今訪聞州縣却是<lb/>
<pb n="KR2m0044_WYG_003-45a"/>
　　在市牙儈與有力強猾之徒借倩人力假為繿縷<lb/>
　　之服與賣所合干人通同攙奪不及鄉村無食之<lb/>
　　民今仰本州立賞錢一百貫約束密切委官譏察<lb/>
　　不得容牙子停貯販有力強猾公吏軍兵之家假<lb/>
　　作貧民請買務要實及鄉村民無致冐濫如有違<lb/>
　　犯之人斷罪追償<lb/>
　一賑濟當支散日用五色旗分為五處每處分差指<lb/>
　　使二員吏人二名抄劄飢民毎一名給與牌子并<lb/>
<pb n="KR2m0044_WYG_003-45b"/>
　　小色旗候支俵及數前來賑濟所報覆一處先了<lb/>
　　先令赴請所貴分頭集事又且飢民不致併就一<lb/>
　　處喧閙<lb/>
　　趙雄乞樁積錢給散<lb/>
契勘前件諸州多是不通水路若從外臺乞米搬運實<lb/>
非良策欲望聖慈特降睿㫖於緫所朝廷積錢内支降<lb/>
錢引二十萬道撥赴帥司計臣同本路漕臣視諸州旱<lb/>
傷人户數隨宜給散令守臣多力措置於得熟去處趁<lb/>
<pb n="KR2m0044_WYG_003-46a"/>
時収糴米不足則糴菽粟麥蕎之類茍可以救死亦何<lb/>
所擇目今若不預為之備更俟十月刈穫見得十分飢<lb/>
荒方行奏請則緩不及事矣<lb/>
　　蘇次參賑濟法<lb/>
蘇次參澧州賑濟患抄劄不公給印厯一本用紙半幅<lb/>
上書某家口數若干大人若干小兒若干合請米若干<lb/>
實貼於各人門首壁上内聲迹如有虚偽許人告首甘<lb/>
伏㫁罪以備委官檢㸃又患請米冗併今幾人為一隊<lb/>
<pb n="KR2m0044_WYG_003-46b"/>
逐隊用旗引卯時一刻引第一隊二刻第二隊以至辰<lb/>
巳皆用前法則自無冗雜且老㓜疾病婦女皆得均糴<lb/>
又任澧陽司户日權安鄉縣正值大澇始至令典押將<lb/>
縣圖逐鄉抹出全澇者用緑半澇者用青無水之鄉用<lb/>
黄不以示人又令鄉司抹麥參合方請鄉耆逐鄉為圖<lb/>
復以青緑黄色别其村分出圖參驗故不檢澇而可知<lb/>
分數催科賑濟亦視此為先後其法甚簡要也<lb/>
　　救荒報應<lb/>
<pb n="KR2m0044_WYG_003-47a"/>
張詠鎮蜀時夢謁紫府真君接語未乆吏忽報請到西<lb/>
門黄兼濟黄幅巾道服真君降階迎接甚謹且揖詠坐<lb/>
黄之下詢顧詳欵似有欽嘆之意詠翊日命吏請黄戒<lb/>
令常服來比至一如夢中所見遂以夢告因問黄有何<lb/>
隂徳蒙真君禮遇如此黄曰無他長惟每嵗禾麥熟時<lb/>
以三萬緡収糴民或艱食即以元糴斛㪷不増價糶之<lb/>
在兼濟初無損於小民頗有補詠曰此君所以居詠上<lb/>
也命二吏掖持黄令坐索公裳拜之三四世之富民逸<lb/>
<pb n="KR2m0044_WYG_003-47b"/>
居飽煖無所用心不為嗜欲所惑則必為慳慢貪嫉強<lb/>
横姦詐所惱矣黄能如此宜為真君所重<lb/>
饒州富民段二十八紹興丁卯嵗大飢流民滿道段積<lb/>
穀數倉閉不肯糶一日方與家人評論物斛低昻間忽<lb/>
天雨晦㝠火光滿屋段遂為震雷所擊家人𤼵倉求救<lb/>
其所貯穀亦為天火所燒盡矣葢飢者嵗之不幸雖㝠<lb/>
數如此而上帝豈不念之安有不能賑濟而又利其價<lb/>
之踴貴耶宜其自取誅戮也<lb/>
<pb n="KR2m0044_WYG_003-48a"/>
慶厯八年大水嵗饑流民滿道韓琦大𤼵倉廩并募人<lb/>
入粟分命官吏設粥食之日往按視逺近歸之不可勝<lb/>
數明年皆給路糧遣各還業所活甚多明詔嘉奬琦薨<lb/>
後數年侍禁孫勉以殺黿為泰山所追至一公府見㕔<lb/>
上金紫而坐者乃韓琦勉以老㓜無託告之琦已惻然<lb/>
密諭勉云今到彼若告不下即報乞檢房簿勉出又至<lb/>
一公府守衛者愈嚴惡見㕔上有三金紫者坐在案頭<lb/>
黿亦在側勉大怖屢吿不允遂報乞檢房簿金紫者怒<lb/>
<pb n="KR2m0044_WYG_003-48b"/>
曰汝安知有房簿耶誰泄此事命加凌窘勉不禁其苦<lb/>
遂以實告三金紫者皆首肯嗟嘆曰韓侍中在陽間常<lb/>
存心救濟天下往年水災所活七百萬人今在此尚欲<lb/>
活人吾儕所不及也即命檢房簿少頃數鬼<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>一大木<lb/>
㭱至三吏由㕔而下檢簿上呈西向坐者讀畢諭黿云<lb/>
孫勉已伏償命然尚餘一十五年壽至期當令受罪黿<lb/>
滅勉亦得還昨州府嵗飢大疫郡守憐之勸諭士民出<lb/>
粟拯濟委官專領其事此官煩於應對且不欲飢民在<lb/>
<pb n="KR2m0044_WYG_003-49a"/>
市悉載過江置諸壩中但日以一粥飯食之而已然日<lb/>
出雨至皆無所避無何水暴至飢民盡被漂溺不數日<lb/>
此官亦病疫死回視韓琦相去逺甚一入㝠路事知如<lb/>
何<lb/>
漢州長者李𤼵遇嵗不登輒為食以食餓者自春徂冬<lb/>
日以千數乾道戊子民飢甚官為𤼵廩勸分而就食李<lb/>
家者日至三四萬人明年流逋未復而荒政已罷民愈<lb/>
困敝數百里間扶老携幼挈釡采薪而以李為歸者其<lb/>
<pb n="KR2m0044_WYG_003-49b"/>
衆又倍於前葢李之為此自紹興之丙辰至此三十餘<lb/>
年嵗以為常所出捐不知其若干㪷所全活不知其幾<lb/>
何人矣及是而惠益廣績愈茂故州郡及諸使者始上<lb/>
其事孝宗皇帝嘉之授初品官其後孫寅仲登第唱名<lb/>
第三世皆以為賑濟之報<lb/>
　<lb/>
　<lb/>
　救荒活民書卷下<lb/>
</p>
<p>
</p>
  </div>
<div>
<head>救荒活民書拾遺</head> <lb/>
    <p>
<pb n="KR2m0044_WYG_004-1a"/>
欽定四庫全書<lb/>
　救荒活民書拾遺<lb/>
　　　　　　　　　　　　　宋　董煟　撰<lb/>
貞元九年鹽鐡使張滂奏去嵗水灾減稅用度不足請<lb/>
税茶以足之自明年以往税茶之錢令所在别貯俟有<lb/>
水旱以代民田稅自是嵗収茶税錢四十萬緡未嘗以<lb/>
救水旱<lb/>
　　煟曰張滂初請稅茶本欲别貯其錢俟有水旱代<lb/>
<pb n="KR2m0044_WYG_004-1b"/>
　　民田租其建議非不善徳宗収税錢後已不能行<lb/>
　　故當時陸䞇亦謂嵗収五十萬緡未嘗以救水旱<lb/>
　　比年𣙜貨務上言茶鹽稅錢額二千萬緡今每遇<lb/>
　　水旱盍亦推原鹽茶之本意少捐數十萬緡以濟<lb/>
　　之可乎<lb/>
梁末侯景作亂江南連年旱蝗江揚尤甚百姓流亡相<lb/>
與入山谷江湖採草根木葉菱芡而食之所在皆斃死<lb/>
者蔽野富室無食皆烏面鵠形衣羅綺懐金玉俯伏床<lb/>
<pb n="KR2m0044_WYG_004-2a"/>
帷待命聽終千里絶烟人迹罕見白骨聚如丘山<lb/>
　　煟曰春秋之時戰争相尋秦晉之飢猶且乞糴梁<lb/>
　　末旱蝗土宇雖狹盜賊雖起然百里之地猶足以<lb/>
　　朝諸侯况據大江之南乎時宇文泰在魏方講行<lb/>
　　府兵有惠養黎元之志儻走一介賫寳玉以告滯<lb/>
　　積仍乞䕶送彼以生民為念其忍坐視而弗救乎<lb/>
　　惜也梁之君臣昏庸不知布徳施惠百姓轉死乎<lb/>
　　溝壑甚至衣羅錦懐金玉以待盡悲夫<lb/>
<pb n="KR2m0044_WYG_004-2b"/>
大業七年煬帝謀討髙麗𤼵民夫運米積於瀘河懐逺<lb/>
耕稼失時田疇多荒飢饉荐臻穀價湧貴米㪷直數百<lb/>
錢所運米或麤惡令民糴以償之重以官吏侵漁不知<lb/>
困窮財力俱竭安居則不勝凍餒剽掠則猶得延生於<lb/>
是始相聚為羣盜<lb/>
　　煟曰自古盜賊之起未嘗不始於飢饉上之人不<lb/>
　　惜財用知所以賑救之則庻幾其少安不然鮮有<lb/>
　　不殃及社稷者况夫軍旅之後必有凶年耕稼失<lb/>
<pb n="KR2m0044_WYG_004-3a"/>
　　時田疇多荒民力殊難也於此猶欲以和糴抑配<lb/>
　　之可不鑒乎<lb/>
十四年煬帝幸江都郡縣競刻剥以充貢獻外為盜賊<lb/>
所掠内為郡縣所賊生計無遺加之飢饉無食始採木<lb/>
皮葉或擣藁為末或煮土而食之然官廩猶充牣吏皆<lb/>
畏法莫敢賑救<lb/>
　　煟曰張官置吏本以為民今吏皆畏法莫敢賑救<lb/>
　　是必上之人諱聞荒歉也以荒歉為諱者其禍至<lb/>
<pb n="KR2m0044_WYG_004-3b"/>
　　此然天子者民之父母也子既飢餓父母其忍坐<lb/>
　　視乎今民至採木皮擣藁末以充飢腸而上猶不<lb/>
　　知煬帝不亡何待哉<lb/>
隋末河南山東大水餓殍滿野死者數萬人徐世勣言<lb/>
於李密曰天下大亂本為飢饉今更得黎陽倉大事濟<lb/>
矣密遣世勣於黎陽開倉恣民就食<lb/>
　　煟曰為人上者平居暇日其所貯積正為斯民飢<lb/>
　　饉計爾不知發廩賑恤乃至英雄散之以沽譽迹<lb/>
<pb n="KR2m0044_WYG_004-4a"/>
　　其禍患可不鑒歟然嘗觀密至洛口倉散米無防<lb/>
　　守取之者隨意多少或就倉之後力不能致委棄<lb/>
　　衢路自倉城至郭門米厚數寸為車馬所躪踐羣<lb/>
　　盜來就食者并家屬近百萬口無甕盎織荆筐淘<lb/>
　　米洛水西岸千里之間望之如白沙密喜謂賈閏<lb/>
　　甫曰此可謂足食矣噫食也者民所賴以為命而<lb/>
　　輕棄若此使密得志豈生靈之福歟<lb/>
隋末馬邑太守王仁㳟不能賑施劉武周欲謀作亂宣<lb/>
<pb n="KR2m0044_WYG_004-4b"/>
言曰今百姓飢饉僵尸滿道王府君閉倉不賑抑豈為<lb/>
民父母之意衆皆憤怒武周稱疾卧家豪傑候問武周<lb/>
椎牛縱酒因大言曰壯士豈能坐待溝壑倉粟閉積誰<lb/>
能與我共取之豪傑皆許諾未幾以計斬仁㳟郡中無<lb/>
敢動者開倉賑貧民境内屬城皆下之<lb/>
　　煟曰饑饉而不𤼵廩往往姦雄多假此號召百姓<lb/>
　　以倡亂臣觀義寕元年左翊衛郭子和坐徙榆林<lb/>
　　㑹郡中大饑子和潜結敢死士十八人執郡丞王<lb/>
<pb n="KR2m0044_WYG_004-5a"/>
　　才數以不恤百姓之罪斬之開倉賑施此雖盜賊<lb/>
　　之行不足汚齒頰然亦足以為不留意賑恤者之<lb/>
　　戒<lb/>
天寳十三年水旱相繼闗中大飢楊國忠惡京兆尹李<lb/>
峴不附已以災沴歸咎於是貶長沙太守上憂雨傷稼<lb/>
國忠取禾之善者獻之曰雨雖多不害稼也上以為然<lb/>
扶風太守房琯言所部水灾國忠使御史推之是嵗天<lb/>
下無敢言災者髙力士侍側上曰淫雨不已卿可盡言<lb/>
<pb n="KR2m0044_WYG_004-5b"/>
對曰自陛下以權假宰相賞罰無章隂陽失度臣何敢<lb/>
言上黙然<lb/>
　　煟曰自古姦臣固位惟欲謟事人主不樂聞四方<lb/>
　　水旱盜賊之警故多為掩遏之計不知稔成禍基<lb/>
　　非國之福孟子曰入則無法家拂士出則無敵國<lb/>
　　外患者國恒亡是欲使人主常懐恐懼也况水旱<lb/>
　　不恤民心日離國忠不學無術何足以知之<lb/>
唐盧坦為宣歙觀察使到郡嵗飢穀價日増或請損之<lb/>
<pb n="KR2m0044_WYG_004-6a"/>
坦曰所部土狹穀少仰四方之來者若價賤穀不復來<lb/>
益困矣旣而商米輻凑市估遂平民賴以生<lb/>
　　煟曰不抑價則商賈來此不易之論昧者反之其<lb/>
　　意止欲沽譽不知絶市無告糴之所適以召變而<lb/>
　　起謗也坦有定見如此哉<lb/>
　　　除蝗條令<lb/>
淳熈勅<lb/>
　諸蟲蝗初生若飛落地主鄰人隱蔽不言耆保不即<lb/>
<pb n="KR2m0044_WYG_004-6b"/>
　　時申舉撲除者各杖一百許人告當職官承報不<lb/>
　　受理及受理而不即親臨撲除或撲除未盡而妄<lb/>
　　申盡静者各加二等<lb/>
　諸官私荒田<hi>収地同</hi>經飛蝗住落處令佐應差募人取<lb/>
　　掘蟲子而取不盡因致次年生𤼵者杖一百<lb/>
　諸蝗蟲生𤼵飛落及遺子而撲掘不盡致再生長者<lb/>
　　地主耆保各杖一百<lb/>
　諸給散捕取蟲蝗穀而減尅者論如吏人鄉書手攬<lb/>
<pb n="KR2m0044_WYG_004-7a"/>
　　納税受乞財物法<lb/>
　諸係公人因撲掘蟲蝗乞取人户財物者論如重禄<lb/>
　　公人因職受乞法<lb/>
　諸令佐遇有蟲蝗生𤼵雖已差出而不離本界者若<lb/>
　　縁蟲蝗論罪並依在任法<lb/>
　　煟竊謂本朝捕蝗之法甚嚴然蝗蟲初生最易捕<lb/>
　　打往往村落之民惑於祭拜不敢打撲以故遺患<lb/>
　　未已是未知姚崇倪若水盧懐慎之辯論也臣今<lb/>
<pb n="KR2m0044_WYG_004-7b"/>
　　錄於後或遇蝗蝻生𤼵去處宜急刋此作手榜散<lb/>
　　示煩士夫父老轉相告諭亦開曉愚俗之一端也<lb/>
　　開元四年山東大蝗民祭拜坐視食苖不敢捕宰<lb/>
　　相姚崇奏云秉彼蟊賊付畀炎火此古除蝗義也<lb/>
　　乃出御史為捕蝗使分道殺蝗汴州刺史倪若水<lb/>
　　上言除天災者當以徳昔劉聰除蝗不克而害愈<lb/>
　　甚崇移書誚之曰聰偽主德不勝妖今妖不勝德<lb/>
　　古者良守蝗避其境今坐視食苗因以無年刺史<lb/>
<pb n="KR2m0044_WYG_004-8a"/>
　　其謂何若水懼乃縱捕得蝗十四萬石時議者喧<lb/>
　　譁帝疑復問崇曰庸儒泥文不知變且討蝗縱不<lb/>
　　能盡不愈於養以遺患乎帝然之盧懐慎曰凡天<lb/>
　　災安可以人力制也且殺蝗多必戾和氣崇曰昔<lb/>
　　楚王吞蛭而厥疾瘳叔敖斷蛇而福乃降今蝗幸<lb/>
　　可驅若縱之穀且盡殺虫救人禍歸於崇不以諉<lb/>
　　公也蝗害遂息<lb/>
　　　捕蝗法<lb/>
<pb n="KR2m0044_WYG_004-8b"/>
　一蝗在麥苗禾稼深草中者每日侵晨盡聚草梢食<lb/>
　　露體重不能飛躍宜用筲箕褚栲之類左右抄掠<lb/>
　　傾入布袋或蒸或焙或澆以沸湯或掘坑焚火傾<lb/>
　　入其中若只瘞埋隔宿多能穴地而出不可不知<lb/>
　一蝗最難死初生如蟻之時用竹作撘非惟擊之不<lb/>
　　救且易損壞莫若只用舊皮鞋底或草鞋舊鞋之<lb/>
　　類蹲地摑撘應手而斃且狹小不損傷苗稼一張<lb/>
　　牛皮或裁數十杖散與甲頭復収之北人聞亦用<lb/>
<pb n="KR2m0044_WYG_004-9a"/>
　　此法<lb/>
　一蝗有在光地者宜掘坑於前長濶為佳兩旁用板<lb/>
　　及門扇接連八字鋪擺却集衆用木板𤼵喊趕逐<lb/>
　　入坑又於對坑用掃箒十數把俟有跳躍而上者<lb/>
　　復掃下覆以乾草𤼵火焚之然其下終是不死須<lb/>
　　以土壓之過一宿乃可<hi>一法先燃火於坑然後趕入</hi>
　一捕蝗不必差官下鄉非惟文具且一行人從未免<lb/>
　　蠶食里正其里正又只取之民户未見除蝗之利<lb/>
<pb n="KR2m0044_WYG_004-9b"/>
　　百姓先被捕蝗之擾不可不戒<lb/>
　一附郭鄉村即印捕蝗法作手榜告示每米一升換<lb/>
　　蝗一㪷不問婦人小兒携到即時交支如此則囘<lb/>
　　環數十里内者可盡矣<lb/>
　一五家為甲姑且警衆使知不可不捕其要法只在<lb/>
　　不惜常平義倉錢米博換蝗虫雖不驅之使捕而<lb/>
　　四逺自輻凑矣然須是稽考錢米必支儻或減尅<lb/>
　　邀勒則捕者沮矣國家貯積本為斯民今蝗害稼<lb/>
<pb n="KR2m0044_WYG_004-10a"/>
　　民有餓殍之憂譬之賑濟因以捕蝗豈不勝於化<lb/>
　　為埃塵耗於䑕雀乎<lb/>
　一燒蝗法掘一坑深闊約五尺長倍之下用乾柴茅<lb/>
　　草𤼵火正炎將袋中蝗虫傾下坑中一經火氣無<lb/>
　　能跳躍此詩所謂秉畀炎火是也古人亦知瘞埋<lb/>
　　可復出故以火治之事不師古鮮克有濟誠哉是<lb/>
　　言<lb/>
右件雖不仁之術倘不屏除則遺種昌熾誠何以堪姚<lb/>
<pb n="KR2m0044_WYG_004-10b"/>
崇所謂殺虫救人禍歸於崇不以諉公真賢相識見也<lb/>
　　李珏賑濟法<lb/>
將災傷都分作四等抄劄仁字係有産税物業之家義<lb/>
字係中下户雖有産稅災傷實無所収之家禮字係五<lb/>
等下户及佃人之田并薄有藝業而飢荒難於求趁之<lb/>
人智字係孤寡貧弱疾廢乞丐之人除仁字不係賑救<lb/>
義字賑糶禮字半濟半糶信字全濟並給厯計口如常<lb/>
法惟濟米預散榜文十日一次委官支毗陵與鄱陽常<lb/>
<pb n="KR2m0044_WYG_004-11a"/>
行此法民至於今稱之<lb/>
　　鄱陽賑救法<lb/>
丁卯鄱陽旱暵憲使李珏招臣措置荒政李昔守毗陵<lb/>
賑救有聲臣見約束簡明無俟更改但乞將義倉米每<lb/>
日就城中多置場減價出糶先救城内外之民却以此<lb/>
錢納價計口逐月一頓支給以濟村落之民非惟深山<lb/>
窮谷皆沾實惠且免減竊拌和之弊一物兩用其利甚<lb/>
博㑹李不權州臣迫官期出局故行之未免作輟良可<lb/>
<pb n="KR2m0044_WYG_004-11b"/>
嘆息或謂賑飢給錢非法令所載臣曰此庸儒之論且<lb/>
村民得錢非惟取贖農器經理生業以係其心又可抽<lb/>
贖種子収買糴斛和野菜煮食一日之糧可化為數日<lb/>
之糧豈不簡便<hi>已上見中卷賑濟條</hi>
　　不俟勸分村落有米法<lb/>
𤼵米下鄉般運水脚減竊拌和弊端非一故今税户等<lb/>
第認米謂之勸分非惟抑配擾民且適啟閉糴今莫若<lb/>
責隅官交領常平錢逐都給與所保土户每都數千緡<lb/>
<pb n="KR2m0044_WYG_004-12a"/>
隨都分大小増損令於豐熟處循環収糴米豆歸鄉置<lb/>
場隨時價出糶麥熟日以本錢還官饑荒甚處賑至小<lb/>
熟官不抑價只認都内有米其領錢不興販及興販而<lb/>
不歸本鄉糶者皆有罰利之所在人自樂為富室亦恐<lb/>
後時争先發廩矣何必勸分擾擾<lb/>
　　　雜記條畫<lb/>
　一尋常官司賑濟初無竒策只下保抄劄丁口姓名<lb/>
　　云已勸分到若干數目用好紙装寫數本申諸司<lb/>
<pb n="KR2m0044_WYG_004-12b"/>
　　此是故紙救荒徒擾百姓實無所益今宜革之供<lb/>
　　報上司只用幅紙申述施行之方可也<lb/>
　一抄劄最當留意急則鹵莽多遺落緩則玩弛不及<lb/>
　　事其間有多狥私意者須明賞罰以勵之㫁在必<lb/>
　　行不當姑息仍多出手榜嚴行禁約更用蘓次參<lb/>
　　實粘姓名口數於門首之法<lb/>
　一檢㸃抄劄須逐縣得人以行之然其法繁𤨏姦弊<lb/>
　　最多若夫要法有三城市則減價出糶常平米村<lb/>
<pb n="KR2m0044_WYG_004-13a"/>
　　落則一頓支散義倉錢<hi>解見於前</hi>其不係賑濟之人則<lb/>
　　有逐都上户領錢興販循環糶糴之法簡要便民<lb/>
　　無踰於此<lb/>
　一近臣寮劄子官司平日預先抄劄五家為甲有死<lb/>
　　亡遷徙當月里正申縣改正此意亦善今用四等<lb/>
　　之法每知縣到任責令用心抄劄存留當縣以備<lb/>
　　緩急庶免臨期里正賣弄之弊一遇荒歉按籍可<lb/>
　　憑賑救矣<lb/>
<pb n="KR2m0044_WYG_004-13b"/>
　一臣嘗親任州縣救荒不先措置臨時倉卒鞭撻里<lb/>
　　正抄劄大段鹵莽迨抄劄既畢未見施行村民扶<lb/>
　　携入郡請米官司米即支散褁糧旣竭餒死紛然<lb/>
　　是以賑濟之名誤其來而殺之也亦有詐作流民<lb/>
　　經過請乞官吏多厭煩之然此皆飢窮實非得已<lb/>
　　官司積蔵本為斯民正當矜憐豈可坐視今凡賑<lb/>
　　恤須預印手榜曉諭以見行措置𤼵錢米下鄉未<lb/>
　　可輕動恐名籍紊亂反無所得庻革飢貧雲集之<lb/>
<pb n="KR2m0044_WYG_004-14a"/>
　　弊<lb/>
　一昨江東運判俞亨宗賑濟踏殺婦人一百六十二<lb/>
　　人乞待罪是未知分場分隊逐隊用旗引之法徐<lb/>
　　寧孫建蘇次參皆有成式似可通變而行大抵百人<lb/>
　　已上便慮冗雜不可平日無紀律者况飢羸之軀<lb/>
　　易蹂踐乎<lb/>
　一徽州婺源東門縣學前姓胡人平日不以賑恤為<lb/>
　　念出納㪷秤大小不同開禧丙寅五月坐閣上閲<lb/>
<pb n="KR2m0044_WYG_004-14b"/>
　　簿書忽震雷擊死簿書焚毁㪷秤剖折其妻為神<lb/>
　　物提下肢體無傷閭巷之人皆知之<lb/>
淳熈八年敇浙西常平司奏本路去嵗旱傷輕重不均<lb/>
在法五分以上方許賑濟今来逐縣各鄉都分有分數<lb/>
不等若以統縣言之則不該賑濟若據各鄉都分有旱<lb/>
至重去處則理當存恤除已逐一從實括責五分以上<lb/>
量行賑濟五分以下量行賑糶得㫖依<lb/>
　　煟曰飢荒大小不同儻不分都分等降則惠不均<lb/>
<pb n="KR2m0044_WYG_004-15a"/>
　　而力不給今五分已上賑濟五分已下賑糶其法<lb/>
　　固簡易然三分以下都分貧弱狼狽之人亦多不<lb/>
　　若四等抄劄為均濟也<lb/>
代宗廣徳中嵗大飢蕭復家百口不自振議鬻昭應墅<lb/>
宰相王縉欲得之使其弟絃說曰以君之才宜在左右<lb/>
胡不以墅奉丞相取右職復曰鬻先人之墅以濟孀單<lb/>
吾何用美官使門内寒且餒乎縉憾之由是坐廢數嵗<lb/>
改同州刺史嵗歉有京畿觀察使儲粟復𤼵之以貸百<lb/>
<pb n="KR2m0044_WYG_004-15b"/>
姓有司劾治詔削停刺史或弔之復曰茍利於人胡責<lb/>
之辭其後拜兵部尚書<lb/>
　　煟曰官職自有定分以巧得之不若拙而見稱於<lb/>
　　後世蕭復以墅奉宰相豈不立取富貴不𤼵觀察<lb/>
　　使儲粟豈至削停刺史然一時齟齬其後亦為兵<lb/>
　　部尚書豈非官職自有分定雖巧何益耶後之賑<lb/>
　　濟者但當誠心為民可行即行一己利害非所當<lb/>
　　計<lb/>
<pb n="KR2m0044_WYG_004-16a"/>
儀鳯間王方翼為肅州刺史蝗獨不至方翼境而鄰郡<lb/>
民或餒死皆重繭走方翼治下乃出私錢作水磑簿其<lb/>
直濟飢瘵起舍數十百楹居之全活甚衆<lb/>
　　煟曰流民至當為法以處之富弼令樵採打魚之<lb/>
　　數地主不得為主是也但一時未免侵擾莫若修<lb/>
　　堤浚河興水利公私兩便不然官司出錢租賃民<lb/>
　　間蘆場或柴蓧山近縣郭市各去處縱流民樵採<lb/>
　　官復置場買之非惟流民得自食其力雪寒平價<lb/>
<pb n="KR2m0044_WYG_004-16b"/>
　　出賣亦可濟應細民<lb/>
南楚新聞孫儒之亂米㪷四十千將金玉換易僅得一<lb/>
撮一合謂之通腸米言飢人不可食他物惟廣煎水飲<lb/>
可以稍通腸胃<lb/>
　　煟曰昔唐兵圍洛陽城中乏食民食草根木葉皆<lb/>
　　盡相與澄浮泥投米屑作餅食之皆病身腫脚弱<lb/>
　　死者相枕倚葢乆飢腸胃噎塞乍飽多死惟米飲<lb/>
　　可以通腸嘗記乾道間江西大饑民有食白膳土<lb/>
<pb n="KR2m0044_WYG_004-17a"/>
　　築殺者時帥出勸農飢民入状借錢販糶度荒帥<lb/>
　　判云紛紛黨與立三朝五十餘年積未消野老不<lb/>
　　知當日事尚持片紙覔青苗當時若責上户領錢<lb/>
　　往他處収買雜斛循環糶糴以救飢民未必若此<lb/>
　　也惜哉<lb/>
馬尋明習法律皇祐四年知襄州㑹嵗饑或羣入人家<lb/>
掠園粟獄吏鞫以強盜尋曰此脱死耳其情與為盜異<lb/>
奏得減死論遂著為例<lb/>
<pb n="KR2m0044_WYG_004-17b"/>
　　煟曰荒政除盜亦當原情頃有尹京者以死囚代<lb/>
　　為盜者沉之於江此最為得策葢凶荒之年強有<lb/>
　　力者好倡亂須當有以聳動之使逺邇自肅之為<lb/>
　　上不然則羣聚而起殺傷多矣<lb/>
隋末河内饑人相食李軌興義兵僣稱帝號傾家財以<lb/>
賑之不足欲𤼵倉粟召羣臣議曹珍等曰國以民為本<lb/>
豈恡倉粟坐視委死乎時有隋官心不服排珍曰百姓<lb/>
飢者自是羸弱勇壯之士終不至此國家倉粟以備不<lb/>
<pb n="KR2m0044_WYG_004-18a"/>
虞豈可散之以餉羸弱僕射苟恱人情不為國計非忠<lb/>
臣也軌以為然由是士民離散尋致敗<lb/>
　　煟曰李軌飢賊耳固不足論然行反間者多倡為<lb/>
　　倉粟不可散之説使失士民之心况夫萬乗之主<lb/>
　　欲為根本慮者豈愛惜倉粟坐視百姓死亡乎<lb/>
建州甌寧縣有洞曰囘源其北與建陽接境乃建炎初<lb/>
劇賊范汝為竊𤼵之地民性悍而習為暴小遇飢饉羣<lb/>
起剽掠去嵗因旱凶民社八子乗時嘯聚首破建陽逐<lb/>
<pb n="KR2m0044_WYG_004-18b"/>
官吏殺居民至夏張大一李大二復於洞中作過本路<lb/>
帥臣仍嵗遣官軍蕩定時進士魏掞之謂民易動葢縁<lb/>
艱食乃請於提舉常平官得米一千六百石以貸鄉民<lb/>
至冬而取逺置倉於邑之長灘舖自後每嵗散歛如常<lb/>
民得以濟不復思亂而草冦遂息人謂掞之所請乃社<lb/>
倉遺意使諸鄉各有倉儲粟則緩急可恃矣<lb/>
　　煟曰社倉乃公私儲積救濟小民使兼併者無所<lb/>
　　肆其侵漁之心儻天下郡邑諸鄉皆能行之為利<lb/>
<pb n="KR2m0044_WYG_004-19a"/>
　　甚博今列社倉規約於後<lb/>
　　朱熹社倉奏請<lb/>
淳熈八年十一月浙東提舉朱熹奏臣所居建寧府崇<lb/>
安縣開耀鄉有社倉一所係乾道四年鄉民艱食本府<lb/>
給常平米六百石委臣與土居朝奉郎劉如愚同共賑<lb/>
貸至冬収到元米次年夏間本府復令依前貸與人户<lb/>
冬間納還臣等申府措置每石量収息米二斗自後逐<lb/>
年從此歛散或遇少歉即蠲其息之半大歉則盡蠲之<lb/>
<pb n="KR2m0044_WYG_004-19b"/>
至今十有四年量支息米造成倉厫三間収貯已將元<lb/>
米六百石納還本府其見管三千一百石並是累年人<lb/>
户納到息米已申本府照㑹人衆依前歛散更不収息<lb/>
每石只収耗米三升係臣差本鄉土居官及士人數人<lb/>
同共掌管遇歛散時即申府差縣官一員監視出納以<lb/>
此之故一鄉四五十里之間雖遇凶年人不闕食竊謂<lb/>
其法可以推廣行之他處而法令無文人情難保妄意<lb/>
欲乞聖慈特依義役體例行下諸路州軍曉諭人户有<lb/>
<pb n="KR2m0044_WYG_004-20a"/>
願依此置立社倉者州縣量支常平米斛責與本都上<lb/>
富等人户主執歛散每石収米二㪷仍差本都土居或<lb/>
寄居官員士人有行義者與本縣同共出納収到息米<lb/>
十倍本米之數即送元米還官却將息米歛散每石只<lb/>
収耗米三升其有富家情願出米本者亦從其便息米<lb/>
及數亦與撥還如有鄉土風俗不同者更許隨宜立約<lb/>
申官遵守實為乆逺之利其不願置立去處官司不得<lb/>
抑勒則亦不至紛擾此在今日言之雖無濟於目前之<lb/>
<pb n="KR2m0044_WYG_004-20b"/>
急然實公私儲蓄預備乆逺之計人必願從者伏望聖<lb/>
慈詳察施行聖㫖户部看詳聞奏本部看詳欲行下諸<lb/>
路提舉司隨下本路諸州縣曉示任從民便如照依上<lb/>
件施行而本鄉土居或寄居官員有行義者具状赴本<lb/>
州縣自陳量於義倉米内支撥其歛散之事與本鄉耆<lb/>
老公共措置州縣並不得干預抑勒十二月日三省囘<lb/>
奉聖㫖依户部看詳到事理施行<lb/>
　　　崇安社倉條約<lb/>
<pb n="KR2m0044_WYG_004-21a"/>
　一逐年二月分委諸都社首保正副將舊保簿重行<lb/>
　　編排産錢六百文以上及有營運衣食不缺之人<lb/>
　　即注不合請米字外有合請米人户即仰詢問願<lb/>
　　與不願請米各令親押字三月内將所排保簿赴<lb/>
　　官交納鄉官㸃檢抽摘審問仍出榜許人告首如<lb/>
　　有漏落及新添一户一口不實即申縣根治如無<lb/>
　　欺弊即與支貸<lb/>
　一逐年五月下旬前後新陳未接之際預於四月上<lb/>
<pb n="KR2m0044_WYG_004-21b"/>
　　旬申縣乞依例支貸<lb/>
　一申縣訖一面出榜排定日分分都支散<hi>先逺後近</hi>曉示<lb/>
　　人户各依日限具狀<hi>状内開説大人小兒口數</hi>結保<hi>每十人為一保遞相</hi>
　　<hi>委保如保内有逃亡之人同保均備取定十人以下不成保不支</hi>正身赴倉請米<lb/>
　　仍仰社首保正副隊長並各赴倉識認面目照對<lb/>
　　保簿如無偽冐重疊即與全押保明其日鄉官同<lb/>
　　入倉據状支散給闗子具本息耗米數付令収執<lb/>
　一人户所貸官米至冬納還<hi>不得過十一月下句</hi>先於十月上<lb/>
<pb n="KR2m0044_WYG_004-22a"/>
　　旬定日申縣乞差吏㪷前來収納兩平交量每石<lb/>
　　収息米二斗<hi>小歉除息之半大歉全免収息</hi>候滿十年以本米送<lb/>
　　還元借官司每石量収耗米三升凖備折閱及支<lb/>
　　吏㪷等人飯米其米正行附厯収支每遇支散交<lb/>
　　納日本縣人吏一名㪷子一名倉子兩名每名支<lb/>
　　飯米一㪷鄉官并人役每名支飯米五升<hi>人從每位不過</hi>
　　<hi>二人</hi>
　　　金華縣社倉規約<lb/>
<pb n="KR2m0044_WYG_004-22b"/>
　　社倉穀本五百石<lb/>
　　社倉只置都簿一面紙盡置第二面<lb/>
　一甲不許過三十人甲頭一人不滿十人附甲不許<lb/>
　　詭名冐借<hi>犯者出社甲頭改替許同甲告罰甲頭所納給賞</hi>
　　散穀以三時<hi>謂除夜或舊不接新並須甲頭相度</hi>
　　一户借一户甲頭倍之無居止及有藝人不借<hi>若口</hi>
　　<hi>累家多作田廣甲頭保明别議増倍</hi>
　　借穀上簿不立契<hi>還穀就簿内銷</hi>
<pb n="KR2m0044_WYG_004-23a"/>
　　借穀日每户納錢五十文甲頭免<hi>十五文給甲頭十文守倉人十</hi>
　　<hi>文雜支十五文掌倉量錢此外不許分文乞索許甲内人告以所得錢支賞</hi>
　　量穀本甲甲頭執概<hi>並見清量掌倉分擅執概改替</hi>
　　選以三限限以三日<hi>謂如十甲每甲若干人一限納若干並甲頭預報定日子</hi>
　　<hi>一人不到甲内穀並留倉候足交量</hi>
　　息穀二分<hi>謂石取息二斗</hi>中飢減半大飢盡免本户納息<lb/>
　　已滿十年免収息<hi>謂第一年納至十一年免</hi>
　　耗穀三釐<hi>謂穀一石取耗三升以備折閲及充每嵗社倉雜費</hi>
<pb n="KR2m0044_WYG_004-23b"/>
　　甲内逃亡甲頭同甲内均填甲頭倍之<hi>若係時疾户絶甲頭</hi>
　　<hi>申倉差人審實候還穀日銷落若不循理者雖已還出社</hi>
　　息穀有餘遇飢荒給散<hi>許所有每人大人二升小兒一升十日止並以户口</hi>
　　<hi>為定</hi>
　　社衆於規約犯一事不借一年再犯出籍<lb/>
　　　清江縣社倉規約<lb/>
　一所給借貴均平亦慮失䧟米本其支借時鄉官審<lb/>
　　問社首及甲内人某人可借若干衆以為可方可<lb/>
<pb n="KR2m0044_WYG_004-24a"/>
　　支借其素號游手及雖農業而衆以為懶惰頑慢<lb/>
　　者亦不支貸<lb/>
　一鄉官踏逐善書冩百姓一人<hi>不得用罷任過犯人</hi>專充書冩<lb/>
　　簿書如収支執概就差社首遇収支日日支飯米<lb/>
　　一㪷<lb/>
　一倉中事務並委鄉官掌管但差使保正編排人户<lb/>
　　驅磨簿厯彈壓歛散踏逐倉厫追㫁逋負之類須<lb/>
　　官司行遣於縣官内擇一時可委之人以司其事<lb/>
<pb n="KR2m0044_WYG_004-24b"/>
　一鄉官從本軍給帖及木朱記主執行遣<lb/>
　一籍厯紙札每嵗於息内支破<lb/>
　　煟曰社倉規約雖不同使天下郡邑皆能欽此意<lb/>
　　以行之雖有水旱民不困乏矣<lb/>
　<lb/>
　<lb/>
　<lb/>
　救荒活民書拾遺<lb/>
</p>
<p>
</p>
  </div></body>
</text>\m</TEI>
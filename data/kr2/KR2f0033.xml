<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>周忠愍奏疏巻上</head> <lb/>
    <p>
<pb n="KR2f0033_WYG_001-1a"/>
欽定四庫全書<lb/>
　周忠愍奏疏巻上<lb/>
　　　　　　　　　　　　明　周起元　撰<lb/>
　西臺奏疏<lb/>
　　題為僕臣利口飾辯大乖名教事疏<lb/>
臣惟士人立身稍有識嚮莫不仰止賢哲豈惟考槃之<lb/>
英不忍當吾世而失之即前修往矣弔古而想見其人<lb/>
猶津津有餘慕焉近見太僕寺少卿徐兆魁與言官抵<lb/>
<pb n="KR2f0033_WYG_001-1b"/>
辯學步王國已屬縱恣矣猶曰自覆其穢跡也迺疏中<lb/>
有偽學之詆古今載籍所列一語臣尤深不滿焉夫詆<lb/>
偽學之見於載籍者非韓伌胄柄政時沈繼祖劉三傑<lb/>
為言官建疏力申偽學禁而蔡元定黄直卿諸儒縁坐<lb/>
貶斥者乎古今載籍多矣兆魁何不摘名教中一二美<lb/>
事言之而獨引此偽學一條以為考信於載籍甘同調<lb/>
於繼祖三傑為也最可恨者楊時羅汝芳等諸儒亦敢<lb/>
肆譏評即就臣少時所識羅汝芳一人言之汝芳學嚴<lb/>
<pb n="KR2f0033_WYG_001-2a"/>
屋漏遵度率軌一言一行為世凖的臣頃閱粤東請諡<lb/>
冊内稱原任吏部侍郎楊起元執贄羅先生而稟學焉<lb/>
往復㕘證因大悟性命之宗又云一聞羅先生之學服<lb/>
膺無須臾忘離雕一小像出必告反必面歳時約同志<lb/>
奠於所祀之居以為常由兹言之是粤之名臣且授業<lb/>
自汝芳以成命世而光地靈兆魁顧妄加譏誚其為粤<lb/>
有識者之共棄可知也夫人有髙出一世之行者而後<lb/>
可以俯品流俗豈以賢者而程材於不肖乎彼直以攻<lb/>
<pb n="KR2f0033_WYG_001-2b"/>
淮撫一節為䕶身符夫淮撫一人進退何足論哉孫丕<lb/>
揚因沈思孝之故惡淮撫卒不移怒於端人貞士此丕<lb/>
揚之所以為丕揚也兆魁倚王國攻淮撫因而施鉗網<lb/>
之術邀其徒黨謀立四欵之單擊名流於當年甚至誅<lb/>
前修於身後隂嗾攻秦以為利使人角𤣥黄而已又有<lb/>
術以自固此兆魁之所以為兆魁也只縁以偽學二字<lb/>
横據胸中故有種種作用凡天下慷慨直節之士為流<lb/>
俗所忌即推入於偽學之門户以錮之畧辨明救正即<lb/>
<pb n="KR2f0033_WYG_001-3a"/>
以依傍詆之果行兆魁之說其壊人心術禍人國家豈<lb/>
淺哉李膺范滂意氣葢亦過於激昻其初只因爭成縉<lb/>
匿張儉一二事而釀成黨禁然千古之評不過曰諸君<lb/>
子激以招禍已耳卒何嘗屈膺滂而直覽節乎以此為<lb/>
衡而邪正可立覆也臣於兆魁無怨而有徳獨不忍其<lb/>
沉迷不返姑為㸃破以俟其悔醒使不終為名教中罪<lb/>
人耳伏乞皇上將臣疏發議果不合公論將臣罷斥以<lb/>
謝兆魁臣不勝惶悚待命之至<lb/>
<pb n="KR2f0033_WYG_001-3b"/>
　　題為差船屯擁糧艘滯礙乞速完封典以快輿情<lb/>
　　以通新運事䟽<lb/>
臣奉命儹漕計領隨大小材官四百餘員輓運漕軍不<lb/>
啻十萬餘衆臣受事以來兢兢焉惟恐當振刷之後復<lb/>
釀廢弛之漸也竭力催儹凡舊冬奉單運官立令趨事<lb/>
不許在家度歳凡漕軍駕船回南俱促今赴兌不許回<lb/>
衞住泊臣豈事苛峻而不體人情哉無非奉新命之嚴<lb/>
切懼凍阻之重累期復漕規使轉輸之卒庶幾今冬早<lb/>
<pb n="KR2f0033_WYG_001-4a"/>
回得邀數日寧處也幸官旗各稟約束以次飛輓而進<lb/>
茍非積缺多船不敢自甘殿後日已聨棹揚帆而渡淮<lb/>
邳矣乃近日各軍咸向臣禀云傳聞封船尚集通灣開<lb/>
駕未有定期河道填塞抵灣起剥皆甚不便恐前此拮<lb/>
据徒勞今冬必復阻凍等情夫此十萬漕軍盡有父母<lb/>
兄弟妻子也經嵗勤動彼獨不念其家乎然所以冒霜<lb/>
雪而南歸旋衝風浪而北進絶内顧之念以赴公家之<lb/>
役者何哉誠以期㑹在前鞭箠在後國儲綦重阻凍艱<lb/>
<pb n="KR2f0033_WYG_001-4b"/>
難是以割恩愛捐私戀奉功令備勞瘁而不辭也漕河<lb/>
水程四千餘里即甚疏利尚虞或決或淺或風或雨不<lb/>
能刻日轉粟以登大廪況復加以千艘之攔壅萬役之<lb/>
喧擠寧無滯礙此六七省運卒豈私憂過計也耶先是<lb/>
布分封之㫖合漕員役莫不歡欣色動此軍士忠於國<lb/>
家之公願也兹者稽啓行之期合漕員役又莫不相對<lb/>
憂惶此軍士自慮阻滯之隠情也陛下奈何停閣此必<lb/>
不容已之典章以拂天下之公願而不恤軍士之隠情<lb/>
<pb n="KR2f0033_WYG_001-5a"/>
乎哉夫藩服世爵榮莫逾焉衆建維城典莫重焉朝家<lb/>
舉動非士庶比當循以禮制斷以大義順乎人情顧乃<lb/>
以剛明英果之主操此濡忍不決之心徇小慈而稽大<lb/>
典其何以昭示臣庶而光垂史冊乎臣在漕言漕謹補<lb/>
牘以聞伏乞蚤定吉期而臣因得飛軍糈以實上國蚤<lb/>
發運艘回空即七省軍士頌明主而祝萬年歡聲且雷<lb/>
動矣<lb/>
　　題為銓臣蔑㫖擅權戀位脩怨謹循職掌糾㕘以<lb/>
<pb n="KR2f0033_WYG_001-5b"/>
　　肅朝政并祈勅令停推三臣以俟論定以存台綱<lb/>
　　事疏<lb/>
臣惟皇上御極四十餘年於言官獻替雖罕採納而每<lb/>
遇批犯輒多優容惟觸權奥迕巨奸者其敗不旋踵其<lb/>
錮終身忠臣義士扼腕久矣謹按吏部尚書趙煥平生<lb/>
虧喪大節難以縷陳今營據要地結權璫而招黨與逐<lb/>
總憲而傾善良借事誅鋤兇險狠惡近日例推孫振基<lb/>
等三臣皆惡其異已一時芟盡此三臣者非有玷官常<lb/>
<pb n="KR2f0033_WYG_001-6a"/>
干清議而獲罪於皇上也特以議論異同居恒建白詞<lb/>
多與趙焕相觸犯焕恐終不利於已而急修嫌怨預為<lb/>
翦除以僥倖長竊銓柄耳例推一事烺烺明㫖令科院<lb/>
從公擬議原是慎重之意而趙焕獨擅雌黄畧無顧忌<lb/>
之心是焕之權尊於皇上也乃悻然以職掌為爭則吏<lb/>
部侍郎方從哲不由㑹推徑竇躐進此古今希見之事<lb/>
職掌之廢而銓部之羞也顧未聞敢爭執半語何其蓄<lb/>
縮於大臣而狠毒於小臣也鮑應鰲起廢謫籍清貞端<lb/>
<pb n="KR2f0033_WYG_001-6b"/>
謹薫蕕不同宜遭焕忌謂不當以祠部改銓似矣乃科<lb/>
推正閏自有往例任意轉移巧用猾手何其苛求於賢<lb/>
者而通融於所暱也世有江陵尚可焚疏賣兄人非瑾<lb/>
保何妨媚納固寵有科臣周永春亓詩教為之畫策何<lb/>
攻不克有司屬李養正郭士望為之布網何算弗周彼<lb/>
皆度皇上待大臣有禮不輕呵譴遂敢蔑明㫖而弄威<lb/>
權逐異議以固爵位夫議論原有兩端雷同誠非國福<lb/>
在皇上尚容臣下盡言以㕘酌是非之衡在諸臣亦誰<lb/>
<pb n="KR2f0033_WYG_001-7a"/>
願因殿上之爭而自傷和氣趙焕不能擴大公以秉衡<lb/>
渙小羣而事主乃挑彼此之鬭以收一網借言路之岐<lb/>
以營三窟雖自恃羽翼堪耐彈抨恐公論久而澄清豪<lb/>
傑代將輩出雖有善畫三策者無能為煥効一籌矣例<lb/>
轉何足為三臣辱特台綱自此廢墜權奸自此縱横長<lb/>
此不已將令言官俯首喪氣盡折而入於權門羞熙朝<lb/>
而譏青史臣台臣也豈能坐視台綱決裂嘿無一言以<lb/>
希全禄位哉伏乞皇上勅下九院九卿科道㑹議如果<lb/>
<pb n="KR2f0033_WYG_001-7b"/>
趙煥植黨擅權掃滅台規違㫖報怨即立賜三臣仍入<lb/>
班行以褫奸謀而肅憲紀若臣所奏不實即將臣與三<lb/>
臣同罷以謝趙煥臣雖抱膝丘園有餘榮矣<lb/>
　　題為漕屬災重乞速定本折以便新漕事疏<lb/>
臣奉命巡漕幸藉皇上如天之福大小臣工協濟於下<lb/>
起納全完獲免阻凍矣顧臣今年之漕乃民間去嵗之<lb/>
米惟去年稍稔有司之徴收早故漕卒之轉運亦早若<lb/>
明年之漕則今年之米也此雖新漕臣為政乎而臣目<lb/>
<pb n="KR2f0033_WYG_001-8a"/>
擊江南漕屬地方若南直𨽻江西湖廣等處淫雨為祟<lb/>
洪水稽天見於彼處撫按之所敷奏僉謂數十年所未<lb/>
有業經户部陸續題覆大約不出緩逋留賑改折三端<lb/>
除帶徴錢糧及留稅備賑與苧布折色之𩔖非闗職掌<lb/>
不敢槩及外惟是漕例以十月開徴先期派單十二月<lb/>
兌完開行今十月杪矣該部所覆各省全折半改之數<lb/>
尚未即奉俞㫖派者不敢派徴者不敢徴君門萬里小<lb/>
民引領望澤但見勘報疏上便喁喁然以為有折有蠲<lb/>
<pb n="KR2f0033_WYG_001-8b"/>
竟無完漕之心矣且被災地方野無青草室如懸磬或<lb/>
執技藝以餬口於四方或業樵漁度命於山澤朝不謀<lb/>
夕安能挾貲鏹越他邦販本色以供牛車如往年江西<lb/>
等處鮮米率石價三錢今聞騰湧在六錢之上加以副<lb/>
米脚耗統而計之率官民米一石費價八九錢有竒改<lb/>
折利害之數不待持籌而自明也日下即亟頒恩㫖著<lb/>
該部飛檄傳示已逾漕例兩月倘再遲延則漕數本折<lb/>
不定京通邊之數皆不能定各處被災地方漕司無所<lb/>
<pb n="KR2f0033_WYG_001-9a"/>
憑以發派單府縣無所稟以徴稅額豈不本折兩躭軍<lb/>
需大悞而明嵗轉運必倍費新臣拮据矣伏乞勅下户<lb/>
部先將災傷地方原題漕糧南糧各改折分數馬上差<lb/>
人傳檄以便派徴其餘蠲賑浩蕩之恩另候皇上漸次<lb/>
施行國計幸甚蒼生幸甚<lb/>
　　題為政柄旁落近習蔽明乞攬乾剛以新盛治事<lb/>
　　疏<lb/>
臣仰惟皇上臨御以來英明果毅一號一令悉稟裁奪<lb/>
<pb n="KR2f0033_WYG_001-9b"/>
自以為無太阿倒持魁罡失馭之病矣其實靜攝日久<lb/>
斧鬵彌深百凡庶政有漸流於下移而莫覺者夫蔽明<lb/>
之奸行於下而不韙之名歸吾君甚可痛也臣不敢瀆<lb/>
引謹以二三時事諸臣所焦舌而陳者申之近者賢令<lb/>
李嗣善䝉釋人人加額忻聲震地矣至若滿朝薦等救<lb/>
萬人之命功在嗣善上而梁永等戕萬人之命罪又浮<lb/>
於馮進朝乃釋累之仁此已沾矣而彼猶不免與獄吏<lb/>
伍則以進朝及於寛政獲赦重辟故嗣善得與均宥而<lb/>
<pb n="KR2f0033_WYG_001-10a"/>
朝薦等獨居縲絏之中罪閹不付庭理是以恩綸垂渙<lb/>
而中寢也則三臣之長困於三木也葢皇上之左右幽<lb/>
縶之也然而禁良令之名則皇上受之矣舊制駙馬統<lb/>
體甚隆今駙馬冉興讓以被辱逃蒙顯罰矣顧婦寺負<lb/>
辜未聞重創公主不能以保其夫天子不能以芘其女<lb/>
煬竈售奸其何疑焉是興讓之覆寃莫照也葢皇上之<lb/>
左右壅抑之也然而辱戚臣之名則皇上受之矣今以<lb/>
四海之蓄加以礦稅之括入僅僅三殿箭樓耳久乖龍<lb/>
<pb n="KR2f0033_WYG_001-10b"/>
見之期累年不得報竣豈土木不足供版築丁匠不足<lb/>
供驅使乎良由大工未竣墨胥家於是貪璫家於是稅<lb/>
使又幾幸以免掣而家於是乃别立一種忌諱邪說以<lb/>
黙聳而逗遛是工役之不得早就輪奐也皇上之左右<lb/>
因此以為利也然而廢朝常之名則皇上受之矣放棄<lb/>
諸臣批鱗者不罪觸權者永錮竊規皇上原無成心第<lb/>
廢臣鯁直之性多為姦璫所恨在廷一二宵小圖報效<lb/>
於權門者又從而媒蘖焉是以有偽學之牘有說事之<lb/>
<pb n="KR2f0033_WYG_001-11a"/>
單大察有林下黨人之欵又慮台省中為之發憤而明<lb/>
其不然則先設依傍之名目以震懾之甚且造為蜚語<lb/>
曰考選時某人推轂某欲科即科欲道即道不惟布之<lb/>
道路且明告君父使人憂讒畏譏不敢昌言昭雪而䕶<lb/>
持正人者日益寡一任彼摧殘蹂躙莫敢誰何而後愉<lb/>
快又廣為之挑怨一切不得於輿評者皆歸其禍始於<lb/>
草野曰是某林下所搆害也如湯賔尹事未發時徐兆<lb/>
魁且預為之疏曰東林所以逆折賔尹者其跡已見諸<lb/>
<pb n="KR2f0033_WYG_001-11b"/>
如此𩔖難以枚舉是以怨毒益騰而忌且怒之者日益<lb/>
衆䕶持既寡忌怒又衆即大小臣工虚心旁觀者漸至<lb/>
熒聴且咎諸賢之不隠鱗戢羽而為此孤憤也是以正<lb/>
勢漸孤又有奸人隂通於禁中安排謗訕而中止之是<lb/>
廢臣之不獲賜環也葢皇上之左右挫遏而沉淪之也<lb/>
然而錮忠良之名則皇上受之矣此數者其事至不美<lb/>
叔季茍且之紕政非熙朝所宜見也皇上清夜思維必<lb/>
不願被此名而今皆冒而行之昭之臣庶垂之史冊天<lb/>
<pb n="KR2f0033_WYG_001-12a"/>
下後世以皇上為何如主然實非皇上之本情由左右<lb/>
近習為搆鬬或於酣樂之餘為有心之蒙蔽以塞明或<lb/>
以閒暇之際為無心之㸃掇以先入嵗月浸淫落其術<lb/>
中而不覺久之且習為故然矣伏乞皇上憬然發寤收<lb/>
攬乾剛於滿朝薦等釋之囹圄楊應吉梁盈女重加刑<lb/>
治大役立限報竣薖軸之英檢本章盡拔淹滯布列庶<lb/>
位此不過頃刻一轉念而叔季紕政變而為熙朝盛事<lb/>
天下後世稱英君誼辟必歸皇上矣臣一念朴忠忘其<lb/>
<pb n="KR2f0033_WYG_001-12b"/>
忌諱補牘陳言仰垂清覽臣不勝惶悚待命之至<lb/>
　　題為稅監剥民掯價戕殺生命事疏<lb/>
福建稅監髙寀素行貪殘甚於别璫歴年海商一切貴<lb/>
重美麗竒巧之珍百入於寀與㕘隨未必一貢於朝廷<lb/>
臣生長之地耳而目之久矣谿壑既盈虐聲久著不意<lb/>
益肆䲭張大開狼噬剋削閭閻殫膏竭髓皇上取用各<lb/>
行物料即一草一木莫不按數予值而寀剡刳樓船連<lb/>
舸接舳掲百尺之帷檣窮雕飾之極麗所取物料槩欲<lb/>
<pb n="KR2f0033_WYG_001-13a"/>
白沒彼市鬻貿易之夫挾貲何幾令一旦盡付烏有誰<lb/>
能甘之相率控取自無足怪何乃簡梟雄以作威陳利<lb/>
兵而相向揮刀戮二十餘人又放火延燒二十餘家越<lb/>
日披堅執銳統率驍騎乗守衞之偶撤徑弄兵於轅門<lb/>
撫臣袁一驥節制一方寀不能遂其竭澤之貪夙懐忿<lb/>
憤按劍要挾副使李思誠僉事吕純如捋虎鬚以解厄<lb/>
寀復留而要盟皇上試思從來稅監最貪最狠最毒如<lb/>
髙淮梁永陳奉孫朝楊榮輩曾有殺人放火刼節鉞要<lb/>
<pb n="KR2f0033_WYG_001-13b"/>
留方面如寀之大逆不道者乎皇上利根未肯全撤釀<lb/>
成時事至此臣讀撫按疏掲㕘以鄉人見聞不覺髮指<lb/>
而繼之以痛哭也近者邢洪馳兵器於禁地盧受假狐<lb/>
威於票擬皆漫不處分今寀又見告矣所當亟行兩觀<lb/>
之誅用雪三山之忿非僅撤回墩鎖可以了事者臣聞<lb/>
省㑹人情洶洶莫不欲得寀而甘心焉頼巡方與在事<lb/>
諸臣安輯撫綏幸未告變臣恐防川不決決必滔天宿<lb/>
火不發發必燎原萬一戈矛起於肘腋海濵因而揺動<lb/>
<pb n="KR2f0033_WYG_001-14a"/>
倭夷乗以生心寀粉骨不足惜皇上豈善為社稷計乎<lb/>
寀之言曰多進孝順便可保全首領寀以累年之括搜<lb/>
挾百萬葢藏出其珍玩綺縠歌舞角觝享用作樂之剰<lb/>
貲可以結左右之歡而及於寛政倘一遂其奸是皇上<lb/>
不惜太阿之重而僅易此阿堵也示之臣庶昭之史冊<lb/>
虧累令名豈淺鮮哉<lb/>
　　題為時政最急乞速俞用以舒輿情事疏<lb/>
邇來時政至吃𦂳而未快於人情者無如李瑾科印凌<lb/>
<pb n="KR2f0033_WYG_001-14b"/>
漢翀倉差兩事夫朝廷衆置官聫領文憑者出而展采<lb/>
候考選者入而紓丹今垣長久缺於彼縶垂行之足於<lb/>
此阻嚮用之心乃若視儲臺差寜獨供玉粒而實倉箱<lb/>
七省利病三軍命脈於是乎係今既滿者疲於積勞註<lb/>
差者稽於受事此二官者於本等名位非有躋崇陟膴<lb/>
之榮也而闗皇上用人理財之務則綦大此二臣者即<lb/>
未蒙允用猶然瑣闥柏臺之重也而廢皇上之紀綱法<lb/>
度則已多諸臣亦既焦唇敝舌連篇累牘以入告矣而<lb/>
<pb n="KR2f0033_WYG_001-15a"/>
天聴彌髙也求其故而不得咸責望於閣臣閣臣不能<lb/>
得咸歸罪於閹豎夫李瑾不嘗覈工料而杜中涓之侵<lb/>
牟乎凌漢翀不嘗持三尺以撼寺人之兇焰乎此於陛<lb/>
下謀則忠於陛下之左右則拂二三用事之貂璫盡是<lb/>
同心之狐兔窺伺已熟煬竈成奸傕牘或未塵於宸覽<lb/>
俞綸乃忽越乎半年不然纍纍若若銜恩命而奉職業<lb/>
者未嘗終吝弗予何獨靳此七品官也天下其孰能為<lb/>
皇上解乎葢皇上雖英明天縱然與士大夫隔絶既久<lb/>
<pb n="KR2f0033_WYG_001-15b"/>
九閽崇邃中獨此輩朝夕宻邇必有潛受其欺蔽而不<lb/>
及覺者此端一開將掃除之役漸至竊弄官爵之權唐<lb/>
宋宦官之害行伏見於今日矣職等不勝私憂過訃於<lb/>
是合詞奏請惟聖明少垂聴焉職等不勝激切待命之<lb/>
至<lb/>
　　題為蜀方物刀已竭藩國請求宜裁懇乞軫民瘼<lb/>
　　收明㫖事疏<lb/>
臣聞天子不言有無諸侯不言多寡夫豈盡忘其有無<lb/>
<pb n="KR2f0033_WYG_001-16a"/>
多寡之心哉誠不敢括公賦為私積而欲藏殷富於百<lb/>
姓耳是以善為君者每作法於儉以昭子孫臣庶之則<lb/>
而君之善愛子者亦必範以禮義定以經制教之賤貨<lb/>
而尊讓逺利而尚亷以毋損令名臣接邸報見福王一<lb/>
本為比例懇乞賜給鹽井茶銀奉聖㫖著查照潞王例<lb/>
行該部知道欽此臣竊歎福藩之拙於自謀陛下之薄<lb/>
於愛子也陛下以天下為家未有不保其民而保其子<lb/>
者福藩之所為邀恩寵而算錙銖者亦既不遺餘力而<lb/>
<pb n="KR2f0033_WYG_001-16b"/>
攘利矣猶覬及四川之鹽井乎試思今日四川如何景<lb/>
象乎播土征魂尚作春閨之夢建昌戍血復染瘴草之<lb/>
煙水西伏戎時露跋扈之形衆豕入笠每懐走壙之想<lb/>
蜀固羸國也天未厭禍焉又剝利以佐災無乃不可乎<lb/>
頃者皇太后遺詔蒙陛下推廣孝思加惠四海維時二<lb/>
三老臣曾蒞蜀者力陳鹽課之累是以恩詔鹽井有課<lb/>
無井者著撫按官議豁蜀人方引領望澤而可頓壅徳<lb/>
意乎夫陵谷尚遷徙無常鹽水歴㡬時而盈竭異又歴<lb/>
<pb n="KR2f0033_WYG_001-17a"/>
幾時而醎淡異非永永濬於不涸之源也井敗課存竈<lb/>
户之賠納不堪相率棄業逃亡矣賦額且不能取盈<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>派賠州縣以足京邊之需彼土之官自撫按而下莫<lb/>
不計露於捉襟而籌窮於借筯矣潞府之例舊稱難支<lb/>
福藩之富無容再益前者求開鹽厰今者復求鹽課長<lb/>
此不已意欲何極將扣之額徵之内乎抑增之額徴之<lb/>
外乎扣之則軍國餽餉之需嵗有常數不可虧縮也増<lb/>
之則巴蜀罷敝之餘倍算加緡又必不能輸應也況陛<lb/>
<pb n="KR2f0033_WYG_001-17b"/>
下聖子神孫振振方興今日引潞藩以為例他日必有<lb/>
引福藩以為例者陛下又將同之以槩為賜乎抑異之<lb/>
而靳其予乎異之則等屬天潢之派未可厚薄視也同<lb/>
之則盡括惟正之供又未必足為宗室贍也臣竊謂福<lb/>
藩之規規此請也於殖貨則利於徳義則愆陛下之沾<lb/>
沾此愛也於私情則牽於法制則違夫素約之家常有<lb/>
餘饒兼并之室日懼不給何者奢儉之致異也計福藩<lb/>
所入不為不厚矣以好善為樂則保有令名以節嗇為<lb/>
<pb n="KR2f0033_WYG_001-18a"/>
寶則永不乏匱陛下何不裁之以義教之以儉俾知國<lb/>
家有一定之賦分封無濫乞之規事必師古法以制情<lb/>
不以反汗為嫌收回成命則福藩沐皇上之慈愛更倍<lb/>
於錫予之恩其為子孫黎民之利不亦溥乎臣又有請<lb/>
焉一人作法天下之則也涼貪之弊其應不爽陛下年<lb/>
來務鳩聚而廣誅求藩王象之又何責焉願皇上下明<lb/>
制遵太樸愛人力惜國用一切支討盡從削減竒珍異<lb/>
綵不為飾峻宇雕甍不為崇方物曲獻不為喜弛山澤<lb/>
<pb n="KR2f0033_WYG_001-18b"/>
之禁而為散財發粟之仁損貨利之私而為投珠抵璧<lb/>
之念行見風聲一倡臣庶景從天子不言有無而諸侯<lb/>
王敢於言多寡者未之有也此躬行之效身教之說陛<lb/>
下誠能俯採臣言翻然更始則薄海内外咸仰聖明毓<lb/>
徳於青宫者將習睹節用之規而消欲賄之萌況屏翰<lb/>
於列藩者其敢聴宵小之謀而恣無厭之請哉臣區區<lb/>
上陳不勝屏息待罪之至<lb/>
　　題為銓部職在知人官評要於核實事疏<lb/>
<pb n="KR2f0033_WYG_001-19a"/>
張光房等五人吏部詳於文單而置其圈㸃備於北員<lb/>
而虚其南額輕去奉㫖之言官空懸急缺之風憲臣具<lb/>
疏糾駁非不知救者愈力忌者轉深吏部終持成心糚<lb/>
㸃當且朋出諸臣所謂愛之而實以害之良非虚語然<lb/>
衆論雖爾紛淆人品自有定價官秩不以冷要别五人<lb/>
之生平天下且以處置定吏部之當否即台臣劉光復<lb/>
亦云五臣未見端倪衆論過為揣度近太宰鄭繼之疏<lb/>
稱不願有單若有意於虚受者然摘出濮中玉考語冊<lb/>
<pb n="KR2f0033_WYG_001-19b"/>
中有識闇行窒頗有怨聲兩言吏治以清端通明為最<lb/>
闇窒致怨斯誠有司之疵纇矣中玉既負此疵纇何以<lb/>
計典不黜幽巡方不白簡舊嵗咨訪不外推累年吏部<lb/>
不覺察而令其得並與考選言官之列乎其或才善粉<lb/>
飾智工彌縫以有今日耶如此則真為不肖其或清直<lb/>
似欠員通執持隣於任怨久而論定耶如此則未可謂<lb/>
非賢吏部以甄敘流品辨論官材為職者也不肖者以<lb/>
碔砆而混玉斯當與天下共棄之誰得曲而庇焉從前<lb/>
<pb n="KR2f0033_WYG_001-20a"/>
吏部且當追坐不察之罪若賢者以萋菲而鑠金當亟<lb/>
為湔雪以明其不然似未可抹截上下全文單摘出一<lb/>
二字面而盡置各撫按司道連篇累牘清真之上考百<lb/>
千言於不道也總之人品之賢者不一有純瑜而無瑕<lb/>
者有似瑕而實瑜者不能察其真實之分又不究其毁<lb/>
摘之故其可輕相天下士而稱知人之哲乎吏部惟覆<lb/>
舉劾降調斥黜之疏可以單欵上聞今即欲改彼部曹<lb/>
豈宜輕置雌黄之口此一舉也職謂苛求於應别去留<lb/>
<pb n="KR2f0033_WYG_001-20b"/>
之日已非愛惜人才之意苛求於不應别去留之時益<lb/>
非保全善𩔖之心繼之而非賢者則已如其賢者必有<lb/>
以受職言矣若辛亥以來韓敬科塲覺發竒事疊出朝<lb/>
端紛紛多故彼此攻擊飛語欵單不絶於長安或張一<lb/>
以為百或憑虚以搆實重則遭撲滅輕則蒙繒繳大小<lb/>
臣工未易悉數極此不已世道何所底止伏乞陛下速<lb/>
下新考選諸臣以廣言路之益仍將張光房等速賜裁<lb/>
斷擬授以結目前之局世道幸甚<lb/>
<pb n="KR2f0033_WYG_001-21a"/>
　　題為摘陳漕河喫𦂳要務以禆國計事疏<lb/>
漕弊亟宜湔除莫過於陋規常例遞而下之武弁吸軍<lb/>
而軍吸民遞而上之軍奉武弁武弁奉各衙門諸役使<lb/>
費此其弊誠罄竹難書要之臣力所能制者臣得禁之<lb/>
臣力所不及制者賴在事諸臣共禁之不敢贅陳楮上<lb/>
以瀆聖覽惟事有最急而必仰賴天言之叮嚀者有二<lb/>
謹掇其樞要為皇上陳之其一曰治舟其一曰治水無<lb/>
舟則無漕無金錢則無舟清江厰積缺漕船不止千艘<lb/>
<pb n="KR2f0033_WYG_001-21b"/>
矣查據淮安府冊開南京工部歳應解漕庫銀一萬八<lb/>
千餘兩無論逺者止以十載計之且欠七萬有竒矣此<lb/>
項銀取給蕪闗船料倘使本闗逋該部而該部逋漕猶<lb/>
可言也臣詢清江厰索查蕪闗誌歳徴解俱如額今漕<lb/>
帑窘匱極矣在别欵者猶宜酌盈濟虚況本項而容拖<lb/>
欠乎應將歴年掛欠銀兩發解補造舊缺即未能全完<lb/>
缺額亦可足七百艘之料事在燃眉同舟共濟計該部<lb/>
必不秦越視矣至於董造之官或專責本厰以畢役或<lb/>
<pb n="KR2f0033_WYG_001-22a"/>
如蘇松常鎮事例分任道府以効猷聴總漕另議請奪<lb/>
此治舟之說也兌糧在北幇者約千餘隻此不由閘可<lb/>
五六月竣事者也以南幇言漕規不有十二月過淮者<lb/>
乎淮離泇三百里可二十日達今泇必以三月濬完始<lb/>
啓閘也由閘約有八千艘窮一日力可過重運六十通<lb/>
漕積之必百四五十日乃竣已五閱月矣首幇入閘以<lb/>
三月尾幇入閘必以七月泇至壩亦須百餘日首幇抵<lb/>
壩以六七月則尾幇抵壩必以九十月此挨次相乗必<lb/>
<pb n="KR2f0033_WYG_001-22b"/>
然之勢也不有風雨灣泊乎不又有漂撈停閣乎一舟<lb/>
阻則一幇俱滯一幇阻則各幇皆滯況白河剝船多缺<lb/>
稍稍延緩轉眼便入冬序凍糧數十萬易易耳今應嚴<lb/>
為二月開泇之令泇河冬間挑濬約百日可完向者募<lb/>
邳睢桃宿滕嶧等州縣里甲民夫赴泇開挑近者數十<lb/>
里逺者離二三百里往返途程既稽時日又客夫無地<lb/>
住宿憚逺役如赴湯火於是爭出重費貼夫頭及賄督<lb/>
工官官之墨者率以賄脫之虚報名數十不得五之用<lb/>
<pb n="KR2f0033_WYG_001-23a"/>
而民間又稱疲敝所在怨讟臣查得泇河貧民食力於<lb/>
挽拽者趾相錯也已行淮徐兖東濟寜三道㑹議就泇<lb/>
河原額夫東直兩地共一千三百餘名後有泇工議就<lb/>
額夫著於沿河土著居民跨募應用不得慿信夫頭逺<lb/>
募各州縣里甲騷動各屬可以蘇民間之積累可以活<lb/>
泇河之貧傭而又無往返之苦住宿之艱督工官易於<lb/>
稽查已經屬道呈詳有成畫矣但濬挑稍遲漕事便誤<lb/>
宜每嵗勒限於十一月初旬興工正月刻期集事二月<lb/>
<pb n="KR2f0033_WYG_001-23b"/>
務使通利行漕報巡漕御史督舟入泇有違限者分别<lb/>
議懲庶人心肅而諸艘蚤達漕規可復矣此治水之説<lb/>
也以上二說無竒而切於實用伏乞勅下工部亟為議<lb/>
覆咨行南京工部於節慎庫貯蕪闗料銀查解漕司轉<lb/>
發勒限補造積缺船數將挑濬泇工咨行總理河臣分<lb/>
委嚴督務依今限開通正月末旬報完以禆利涉運務<lb/>
庶得早完而國計民生均有賴矣<lb/>
　　題為河道淤潰宜防河工疏築當飭事疏<lb/>
<pb n="KR2f0033_WYG_001-24a"/>
臣觀黄河徐邳一帶狼矢溝亘其北三山口繞其南決<lb/>
於北則水灌磨臍溝及周栁等湖溢衝泇直而運道阻<lb/>
三十九年狼矢決壩是已決於南則水射符離浸灌徐<lb/>
宿靈睢之間川陸連濤原隰通望甚則漲漫歸仁即不<lb/>
甚而決口斜分正道水落泇流徑瀉難以積蓄猫兒窩<lb/>
直口等處必致淺澀而運道亦滯四十年三山決口是<lb/>
已臣盱衡極慮竊求所為善後之䇿為皇上陳之聞之<lb/>
善為川者決之使導凡黄水旁溢於衝崩之地必蕩刷<lb/>
<pb n="KR2f0033_WYG_001-24b"/>
轉深而於故道必突生澱淤從有河患以來未之有改<lb/>
也今三山徒堵塞決口而正道淤土未濬上流宣洩不<lb/>
利勢必侵齧兩旁新堤土脆既力不能抵而徐靈地形<lb/>
卑窪又為水性所趨奈何不重潰也據淮徐道右㕘議<lb/>
袁應泰勘報韓壩應挑開故道淤土不過三里兼築埽<lb/>
臺戧水衝刷功力不繁刻日可就此實為喫緊第一務<lb/>
則濬淤澱以通下流宜亟也遥縷格三堤捍障歸仁今<lb/>
三堤漸就磽薄葢因先河臣曹時聘蘇莊太行之役糜<lb/>
<pb n="KR2f0033_WYG_001-25a"/>
用百萬盡移徐邳睢宿桃清之河銀為曹單蕭碭之用<lb/>
致迤南土堤累嵗缺修凌夷坍塌葢積漸以至於今矣<lb/>
倘值伏秋怒流長河激浪為患匪細豈可泄泄此時以<lb/>
貽萬一於異日則修遥縷以保歸仁宜亟也捧沙塞溜<lb/>
諺之所譏黄河多浮沙而少老土今夫役憚於揀取膠<lb/>
泥輒就便以沙土雜築一時雖漸累髙遇流便復刷去<lb/>
宜擇認油泥河官先立標記然後挑用不得希圖省便<lb/>
雜用鬆沙查先年總河臣曾製鐵錐其銳造為團圏於<lb/>
<pb n="KR2f0033_WYG_001-25b"/>
告完時巡行挿取底土出驗分别功罰此法甚善則辨<lb/>
土以固堤根宜飭也調集丁夫萬室奔命置買物料行<lb/>
市傾資非有亷幹河員以綜理調劑其間不特虚冒欺<lb/>
蒙公私困匱而追呼凌厲科貼繁興衆口怨咨流離載<lb/>
道有甚洪水為災者後有缺員宜於濵河州縣擇其仁<lb/>
亷明幹者總河㑹撫按咨掲送部以充其選三年内有<lb/>
能先事預防臨事克濟又能綏輯窮民不致怨咨者優<lb/>
以殊擢若怠玩失事尅削侵漁者輕則斥逐重則拏問<lb/>
<pb n="KR2f0033_WYG_001-26a"/>
庶激勸行而人知鼓舞則揀賢能以充河員宜亟也蘇<lb/>
軾有言曰水官之利興河工猶邉臣之喜聞邊事臣訪<lb/>
沿河胥典徭作河少決則小利大決則大利葢工額廣<lb/>
繁可恣包冒毎遇封築外形非不繕完中實鬆脆未嘗<lb/>
竭力奋夯以求牢固幾幸旦夕有患以覬營為何者彼<lb/>
其自活之計必出於此也夫千仞之堤潰於螘穴方易<lb/>
為力時不加料理及至水勢漨湧世界陸沉淖桑田而<lb/>
漂廬舍乃始議動大役搜竭帑銀以充浩費而竟莫奏<lb/>
<pb n="KR2f0033_WYG_001-26b"/>
負薪之効毎留匏子之歌良可痛也此無他故失事之<lb/>
罰不嚴而先事之備不預也宜將各役董督處所按段<lb/>
勒名登之冊案三年内若上流不漲而無故自決者罪<lb/>
無赦往者值伏秋時飭各夫常住舖舍晝則鳴鑼巡視<lb/>
夜則擊柝傳籌一處破綻立刻𫝊集衆夫協力葺治又<lb/>
險要之區原各置有厰塲貯樁木栁枝柴草繩檾等料<lb/>
以待急需宜申嚴舊制責令徭夫時時以各處單薄罅<lb/>
隙之狀上聞預加封培仍量動歳修銀買料貯厰卒有<lb/>
<pb n="KR2f0033_WYG_001-27a"/>
告急管河頭目傳聚衆夫用裹頭填築若有將決而失<lb/>
於預報又報決而物料不畢集舖夫不齊到者罪無赦<lb/>
則嚴失事以絶姦玩預積備以防倉卒宜講也約而言<lb/>
之治河之䇿要不越疏與築古者疆理區甸不與水爭<lb/>
地度其所必趨而利導之故其疏也易今田廬城郭星<lb/>
羅棋布畧無剰壤如徐邳間北控泇直南瞰歸仁惟中<lb/>
存一線通此急溜寧復别有可注之壑施疏決之功哉<lb/>
往者黄堌議留水口貽患全河繼之黄家壩議開分黄<lb/>
<pb n="KR2f0033_WYG_001-27b"/>
四十餘萬竟填巨壑以往事劵之疏之情形未易言矣<lb/>
臣所請復故道不過就本河稍決堆積挑澱淤耳䇿無<lb/>
竒而實切於利害所恃又全在牢其地脚厚其隄防以<lb/>
約束之使不旁泛臣又觀徐邳隄形髙並民舍湍與隄<lb/>
平無異以垣居水稍稍衝破傷殘無數逾歴數月尚未<lb/>
乾涸昔歐陽修言汴隄與居民簷廡相等力請開淘與<lb/>
增築並行今之徐邳何以異此乃若連興工作募役輸<lb/>
料嵗無寧日嗟此孑遺苦於水復苦於治水則於勞民<lb/>
<pb n="KR2f0033_WYG_001-28a"/>
時寓安集撫綏至意誠不可不亟圖也伏乞皇上省覽<lb/>
臣奏下采葑言於河事或小補而生靈亦永頼矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0033_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周忠愍奏疏巻上<lb/>
</p>
<p>
</p>
  </div>
<div>
<head>周忠愍奏疏巻下</head> <lb/>
    <p>
<pb n="KR2f0033_WYG_002-1a"/>
欽定四庫全書<lb/>
　周忠愍奏疏巻下<lb/>
　　　　　　　　　　　　明　周起元　撰<lb/>
　撫吳奏疏<lb/>
　　奏為夙疾日增主恩難報乞速賜允放以延殘喘<lb/>
　　以無悞地方事疏<lb/>
臣荷皇上任使畀以撫綏重寄駑足雖不能以騁其長<lb/>
驅鉛刀亦願勉効其一割茍非身實不任何敢托病求<lb/>
<pb n="KR2f0033_WYG_002-1b"/>
歸臣有犬馬之疾下血嘔逆縁昔年栁州救荒染瘴一<lb/>
病濵危載移潞河以戎馬之役終年拮据神氣益耗自<lb/>
奔馳南北以歴今官葢八載於兹鬚髮如絲蒲姿欲謝<lb/>
簿書鞅掌舊疴頓劇去冬今夏曾兩疏乞骸我皇上不<lb/>
即擯斥且諭以安心供職又諭以盡職著勞值兹年荒<lb/>
又諭以拯救便宜矣屢荷天語叮嚀仰見皇上之待臣<lb/>
下也有恩有禮至厚至隆敢愛頂踵而忘報塞惟是臣<lb/>
自遭地方水災以來凡荒政所宜行者非不與有司次<lb/>
<pb n="KR2f0033_WYG_002-2a"/>
第講求然欲為皇上普如天之徳而不能作無米之炊<lb/>
欲為司農分仰屋之憂而不忍行剜肉之政兩念躊躇<lb/>
思慮困衡食不下咽寢不帖席臣才之不慧於此㮣見<lb/>
而臣病之侵尋亦縁是轉增矣從來荒與亂相因黄巢<lb/>
王仙芝之亂皆因饑饉而起今數月間仗皇上威靈雖<lb/>
保循暫安而水族聚居之民轉徙殆盡江湖緑林之警<lb/>
又時防竊發必得一𢎞猷碩望者方勝其任而臣猥以<lb/>
頽廢之軀長處非據欲莅事則病深欲理病則事廢豈<lb/>
<pb n="KR2f0033_WYG_002-2b"/>
惟素尸竊位有靦面目恐以養疴而轉釀廢弛遺封疆<lb/>
之累不少矣竊見此時卿寺多賢濟濟布列伏望皇上<lb/>
念臣累疏允臣歸休一簡用間則賢者毋致歎於積薪<lb/>
而臣亦以免貽譏於負乗也<lb/>
　　題為織造舊例當循濫需宜節仰冀聖明俯念時<lb/>
　　詘稍寛物力事疏<lb/>
臣查得江南有袍段有嵗造有改造此三役者即江南<lb/>
之所出而還以竭江南者也我皇上龍飛初御備五服<lb/>
<pb n="KR2f0033_WYG_002-3a"/>
以明尊均九式以盡制其誰曰不可而敢襲腐儒之見<lb/>
侈言澣衣焚裘往事以減損山龍黼黻之大觀乎顧朝<lb/>
家舉動每有奢而不度當裁其濫觴而外間奉行亦毎<lb/>
有公以營私宜塞其弊竇皇上當無以服御一節而忘<lb/>
衣被天下之仁臣亦安敢不效補衮微忠而自貽鵜翼<lb/>
之誚也哉頃者織監李實糾不得糾之有司且欲屬不<lb/>
當屬之禮節驟變歴年規例創一駭人觀聴之說其果<lb/>
為典衣而忠於職分耶抑為盈橐而便其身圖耶天下<lb/>
<pb n="KR2f0033_WYG_002-3b"/>
人知之諒皇上必能照之已經按臣交疏彈駁外今臣<lb/>
仰稽舊制下採輿情臚列利弊數端皆可無損於上供<lb/>
而有裨於窮簷者望皇上留神採擇施行一曰額數之<lb/>
宜酌臣案查神宗四年所派袍段僅五萬八千七百六<lb/>
十六疋後隨蠲免二千四百疋我皇上新御原派九萬<lb/>
五千八百四十四疋奉明㫖減三分之一是尚有六萬<lb/>
三千八百九十六疋也今邊境侵削勤師數年公私交<lb/>
匱視神宗時豐亨豫大景象甚不同矣謂宜倍崇儉約<lb/>
<pb n="KR2f0033_WYG_002-4a"/>
乃反浮出五千一百有竒其何不明乎盈詘之數耶合<lb/>
照萬厯四年例再酌減派一曰解數之當覈查得往時<lb/>
織造派多而解少臣訪往日之弊監書與府胥輒先期<lb/>
串通那動庫貯及其解運疋數多有短少時久匠累撫<lb/>
按不得已為之合詞請蠲縱使蠲免而銀已先支殊不<lb/>
見有分毫節省機户亦並無受惠今蘇松庫藏如洗一<lb/>
有軍興之需各束手仰屋坐此弊也合無毎運即開實<lb/>
造若干疋實給若干銀一曰價料之當節查得段疋原<lb/>
<pb n="KR2f0033_WYG_002-4b"/>
無正派今就蘇松兩府而言止於四司料銀支用乃合<lb/>
兩府料銀春秋兩運共四萬四千餘兩合十八運該銀<lb/>
三十九萬六千兩此僅蘇松四分之數而浙六不與焉<lb/>
浙直合之以百餘萬計亦綦奢矣嵗額雖係惟正之供<lb/>
然窮民難十分全足時完至七八分而止臣不敢不嚴<lb/>
行催督共圖急公然於料銀有終歳鞭朴不能全完者<lb/>
宜蠲一二分以甦凋瘵若必銖錙取盈民何以堪總之<lb/>
段價原估浮時值數倍織監茍稍稍存心濟物必不藉<lb/>
<pb n="KR2f0033_WYG_002-5a"/>
口短價而弗留不盡於民間也一曰船隻之難增臣查<lb/>
得神宗四十四年蘇松每年二運今織監於蘇松又欲<lb/>
增二隻不惟水手船頭工食銀兩終難加派而一路夫<lb/>
廩之費幾當袍價之半實則一運之袍可二三船而足<lb/>
今每船不過寥寥數杠皆地方射利之徒攬貨進京沿<lb/>
途免稅計所免之稅又可當袍價之米也合照舊額裝<lb/>
運若欲加派以添船臣不敢也一曰蘇松只遜之宜免<lb/>
查得只遜舊派應天等數府蘇松既織袍段從來不派<lb/>
<pb n="KR2f0033_WYG_002-5b"/>
只遜葢龍章為重則他造不得再與非獨以緩物力亦<lb/>
以隆盛典也近不知縁何又派蘇松造只遜二千副豈<lb/>
惟匠役不堪亦且深乖典制一曰浙直道途之宜酌查<lb/>
得嵗計段疋祖制原屬有司萬厯三十年鹽監魯保招<lb/>
權貪利將此項攬收監督各匠怨詈後撫按言其不便<lb/>
遂仍歸有司今織監又奏奪歸監有司從此豈不省一<lb/>
畨勤勞但在有司則隨府可驗可解在該監則一領一<lb/>
驗一解自南直應天等各府至杭往返逺者跋涉千餘<lb/>
<pb n="KR2f0033_WYG_002-6a"/>
里近亦不下數百里往返病民之狀然則該監亦豈應<lb/>
踵魯保之故智而皇上豈可不法神祖之轉圜也耶一<lb/>
曰羨餘之當積查得萬厯年間每疋扣羨四錢解進已<lb/>
蒙恩詔豁免矣然拖欠者免追而在庫者宜貯若一槩<lb/>
花銷既不在民又不在官徒飽奸胥之腹而已合行將<lb/>
前項清查存貯以備緩急斯亦節用裕餉之一端也以<lb/>
上七欵不過述已然之成例剔將來之弊端皆事理明<lb/>
白易見切實可行者非敢厚望皇上撙節但求不大耗<lb/>
<pb n="KR2f0033_WYG_002-6b"/>
公帑又非故與該監齟齬但求不大拂民情耳至於假<lb/>
㕘劾以竊弄威福議屬禮以顯肆恣睢則江南數十年<lb/>
來中使之所未嘗見人情共為不平而該監亦自悔其<lb/>
謬妄不待臣言之畢也伏乞勅下該部覆議亟賜採擇<lb/>
施行天啓三年四月初八日具題奉聖㫖織造已有屢<lb/>
㫖内外官當恊心調劑勿以爭執誤事該部知道<lb/>
　　題為只遜派增太濫地方匱乏難支伏乞聖明查<lb/>
　　照舊額特允減派以昭節儉以杜浮估事疏<lb/>
<pb n="KR2f0033_WYG_002-7a"/>
案准工部咨開該錦衣衞題稱只遜駕衣不敷移咨前<lb/>
來備開大紅青緑只遜紵絲一萬一千五百副大紅青<lb/>
緑通袖膝襴九千五百副新添大紅青緑改機紬六千<lb/>
五百副其應天等府聴南京供應機房織造内監兼督<lb/>
其浙江蘇松二府聴蘇杭織造内監兼督等因到臣隨<lb/>
行應天府并蘇常徽寧四道查處料價去後隨據各屬<lb/>
回稱今次所派只遜數倍於昔兼以新添改機紬五千<lb/>
副地方疲困已極何堪額外辦造等因各稟呈前來竊<lb/>
<pb n="KR2f0033_WYG_002-7b"/>
照鑾駕出入鹵簿自有常員寶位初登服御焕然一改<lb/>
旗尉駕衣誠不可缺然從來未有増至三萬餘副者增<lb/>
之自今日始從來未有創織機紬者創之自今日始不<lb/>
覈實用多寡之數不循祖宗相沿之制濫行派織蠧國<lb/>
病民帑藏為之一空姦機因以自潤嗟乎今東南之財<lb/>
乃襟肘畢露之時今東南之民乃皮骨僅存之日惟正<lb/>
之供輸尚思節省不經之額數豈宜漫徴此數如題自<lb/>
工部則工部宜力請改正此數如出自中裁望皇上亟<lb/>
<pb n="KR2f0033_WYG_002-8a"/>
為轉圜臣等固不敢請盡罷免以詘典禮之需亦不敢<lb/>
因循浮估以飽宵人之慾伏乞勅下該部將原數特減<lb/>
三分之二仍將神宗所存留未盡者檢出應用在聖主<lb/>
尚思澣衣在旗尉豈棄舊服并乞查臣前疏所陳溷派<lb/>
蘇松者盡行停免以復舊制所謂省一分地方受一分<lb/>
之惠斷不宜以輿從之服困鶉結之民以濫觴之需竭<lb/>
公私之藏皇上下念恤民上求裕國必不以臣言為妄<lb/>
矣天啓三年五月二十五日具題奉聖㫖工部知道<lb/>
<pb n="KR2f0033_WYG_002-8b"/>
　　題為匠役自有定籍局匠自有定制宜聴有司之<lb/>
　　核實難憑織監之瀆陳乞慎明㫖以一政體以安<lb/>
　　人心事疏<lb/>
臣接邸報見蘇杭織造太監李實一本為屬匠違㫖抗<lb/>
織等事臣尚未見全疏先是曾接該監手本謂工部所<lb/>
派數目加昔數倍必僉勾匠役以協織近又見松江府<lb/>
官審萬程等是民非匠詳文報該監意該監必不聴宵<lb/>
人之妄掜貽民間之騷然乃不意竟以匠役萬程等上<lb/>
<pb n="KR2f0033_WYG_002-9a"/>
聒聖聴臣不能無說而處此謹將始末為皇上陳之該<lb/>
本府知府張宗衡㸔得織造之命出自朝廷設監府以<lb/>
統其成將段疋之美惡精粗於是焉致詰至一切堂長<lb/>
錢糧則各地方有司事也舊例僉派匠役本監牌行該<lb/>
<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>轉行局官查明申報所從來久逺矣誠以本監自内<lb/>
廷出稱天子親近臣無繇知民間情偽不欲以瑣瑣事<lb/>
相煩且并以寓防微杜漸之意云爾今本監信小甲陶<lb/>
孫及張宻掲定名差拘豈真未諳典章妄欲越俎於本<lb/>
<pb n="KR2f0033_WYG_002-9b"/>
等職分之外耶抑或有意雄行先故為此非分舉動以<lb/>
相嘗試耶本監輕入蜚語垂涎素封該<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>駁之不得本<lb/>
府持之不得勢不至㮣松江殷實之家而盡匠焉不止<lb/>
害有不可勝言者且浙直相去甚逺何以知某某為真<lb/>
正殷實何以知殷實家為真正匠户噫惟其以殷實故<lb/>
是以不匠而匠適以自掲其肺腑耳等因到臣嚴批禁<lb/>
私報之人正欲移文該監照舊規行府<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>審僉報頂毋<lb/>
聴奸人弄播忽見李實妄陳捧誦明㫖著撫按拏送臣<lb/>
<pb n="KR2f0033_WYG_002-10a"/>
不勝駭愕謹㑹同巡按直𨽻監察御史潘士良㸔得織<lb/>
造之價民間一之官家五之然而有餘之利不歸於匠<lb/>
也匠至猾者方能同猫鼠之眠稍拙者不足供豺虎之<lb/>
壑於是有告頂者有逃頂者而僉報之間又是宵人一<lb/>
畨利藪矣舊例報以局官審以府佐酌其户籍定其去<lb/>
留稍有不公衆匠得而譁之院道得而問之故法畫一<lb/>
而人情安未有么麽之小甲㕘隨之假官私報於該監<lb/>
徑坐名以行提者也撫按事無大小必批行於道府聽<lb/>
<pb n="KR2f0033_WYG_002-10b"/>
其斟酌妥當而後允行今松江府同知孫應崑遵該監<lb/>
之牌行逐名研審孰為民不溷匠孰為貧不堪役分别<lb/>
已悉更申明職守之不可移小甲所官之不可聴此雖<lb/>
拂其所欲而實為忠告未有薄愬逢怒信狐假之宵人<lb/>
凌奉法之府佐如該監者也今不憬然開悟速改前迷<lb/>
乃更以小甲之細言溷聖聴於九重以猥瑣之蟻役煩<lb/>
煌赫之天語憑㕘隨為線䌇視有司為水火埋暗地之<lb/>
鈎鉅張彌天之網羅借絲綸以明徙木之威枉萬乗而<lb/>
<pb n="KR2f0033_WYG_002-11a"/>
遂彈雀之謀此㫖一布則吳民之殷實者人人自危而<lb/>
㕘隨之私報者人人飽慾怨叢於李實而貽皇上以不<lb/>
美之名臣等為明㫖惜也夫實得㫖易臣等得㫖難臣<lb/>
等豈不知然臣終不敢撓三尺以斂一方之怨毒而朋<lb/>
為欺罔以悞陛下近又見青浦縣招報奸棍顧松先年<lb/>
賣田與朱春因索貼銀不遂宻囑㕘隨所官張永成誣<lb/>
春為匠户沈阿仝後裔致列名其中此即一縣一人而<lb/>
言餘尚不止此今人心臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>監役縱横將恐家户驚惶<lb/>
<pb n="KR2f0033_WYG_002-11b"/>
事極變生其害可勝言哉伏乞立賜乾斷收回成命勅<lb/>
下工部覆請將僉報堂長遵照舊例府<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>申詳不許小<lb/>
甲㕘隨藉開騙局為匠為民容臣等所屬從公審别僉<lb/>
報庶奸棍不得肆嚇詐之詭計而閭閻銷無窮之隠憂<lb/>
矣天啓三年八月二十五日具題奉聖㫖這奸匠萬程<lb/>
等仍遵前㫖嚴拘解監應役勿得曲庇致悞上供該部<lb/>
知道<lb/>
　　題為料銀濫取難徇府佐被誣非罪仰乞聖明酌<lb/>
<pb n="KR2f0033_WYG_002-12a"/>
　　定數以節嵗支并燭虚詞以絶熒聴事疏<lb/>
臣於邸報中見織監李實一本奉聖㫖蘇松料銀毫不<lb/>
給發同知楊姜貪贜敗露抗㫖冒罪希圖掩飾本當差<lb/>
官拏治姑著撫按官嚴查贜私㕘提具奏欽此袍價取<lb/>
給於料銀而蘇松嵗徴料銀不過四萬有竒額編止有<lb/>
此數往年織造孫隆與近時吕貴皆未嘗過溢於編數<lb/>
之外也今織監李實謬張虚額一味誅求倚信㕘隨百<lb/>
計冒破葢有必不可聴者四請得而悉言之臣查部咨<lb/>
<pb n="KR2f0033_WYG_002-12b"/>
今次袍數派九萬五千餘疋蒙減三分之一則為六萬<lb/>
三千餘疋臣又查神宗即位初年止派五萬餘疋仍有<lb/>
蠲免是以臣等曾合詞疏懇皇上祖述成憲以蘇物力<lb/>
工部亦諄諄具請矣而李實反謂皇上原派十五萬以<lb/>
誑堂匠臣遍閲並無一十五萬之派文無非派多則取<lb/>
利多而故張虚數耳此其必不可聴者一臣又據實初<lb/>
估價以百萬計僉云虚冒之極誠得一奉公之内臣任<lb/>
之此中可省五六十萬然而無望於李實矣即就百萬<lb/>
<pb n="KR2f0033_WYG_002-13a"/>
之估浙六直四浙若得六十萬蘇松亦止應四十萬以<lb/>
四十萬分為十八運毎年兩運應得四萬有竒而蘇松<lb/>
解已足數矣今織監兩運造冊移臣乃索取蘇松九萬<lb/>
二千而且以三運續解之銀欲併入於兩運之數以此<lb/>
積筭是十八運將索蘇松九十萬并浙價而盡輸也臣<lb/>
於是時若不講明則此後十五運必將沿為定例而臣<lb/>
以一時之因循貽蘇松無窮之累臣罪滋大矣此其必<lb/>
不可聴者二織造監局各役咸以通融那借為請臣思<lb/>
<pb n="KR2f0033_WYG_002-13b"/>
此時搜括已窮庫藏如洗蘇郡財賦所出之區也而庫<lb/>
無千金之儲將那京邊乎將那金花乎將那遼餉乎項<lb/>
項有欵朝入庫而夕起批尚苦於不足分數有司時蒙<lb/>
㕘罰又烏能悉停別項之急征而槩充織局無藝之誅<lb/>
求也此其必不可聴者三段疋顔色之中大紅與淺色<lb/>
金閃與暗花料價不啻懸矣部派原有定數大都紅閃<lb/>
居十之二三毎運數原無㡬歴來舊案班班可考今實<lb/>
多遺淺色暗花於蘇州府段數開大紅金閃等色數倍<lb/>
<pb n="KR2f0033_WYG_002-14a"/>
若將盡舉後運貴價之色而取給於一時無非假飾揑<lb/>
造紅閃多則濡染多耳二運蘇州給解逾額三運蘇州<lb/>
止應找段三百五十疋堂匠交段不收直欲駕此局面<lb/>
以為挑激計而顯施辣手此其必不可聴者四是役也<lb/>
臣愚區區一念為地方惜已空之皮骨為該監塞無涯<lb/>
之漏巵以致大拂其心於府同知楊姜無異也祗因該<lb/>
監恨其不破例行屬禮以為所司之倡於天啓二年揑<lb/>
情妄㕘今復巧於下石不惟顯誣之以抗㫖而且隂中<lb/>
<pb n="KR2f0033_WYG_002-14b"/>
之以犯贜頃者一二㕘隨嘗布流言謂中傷一同知而<lb/>
屬禮可定庫銀任取臣以為細人蜚語不足信而不意<lb/>
實之謀果出於此而皇上誤聴之也今闔郡士民見本<lb/>
官杜門惶惶泣留而通屬薦紳將士無不稱<graphic n="KR2817" url="https://raw.githubusercontent.com/kanripo/KR-Gaiji/master/images/KR2817.png" mimeType="image/png"/>願借實<lb/>
仇有司則拂百姓拂百姓則百姓必將仇實念及於此<lb/>
可不寒心而況暗干糾劾大權將置撫按何地不獨下<lb/>
拂輿情抑且上闗國體誠有如科臣所抄㕘者至於袍<lb/>
服之外為嵗造為改造為只遜皆有司事自陳增以包<lb/>
<pb n="KR2f0033_WYG_002-15a"/>
攬致禍劉呂兩監皆未嘗過而問焉不意該監之復以<lb/>
身為谿壑也毋論朘削無屬厭之期而一領一解一驗<lb/>
一發既自北而之南復自南而之北紆迴千餘里轉運<lb/>
必至後時臣觀薊遼宣大延綏等鎮邊賞不過差一能<lb/>
幹佐領官至蘇杭平買其為值也甚亷其竣事也不過<lb/>
數旬若定欲併歸該監以厚利貽李實則可若為公家<lb/>
計臣見其無濟於事而且階厲也總之袍服之銀臣欲<lb/>
其照常取於條編四司料銀之内而實必欲溢取於條<lb/>
<pb n="KR2f0033_WYG_002-15b"/>
編四司料銀之外徽寧等府嵗改及協濟料銀民機止<lb/>
願就近領造而實聴信監棍必勒其赴杭往返近諸蠧<lb/>
鑽差四出大肆騷擾鎮江匠役又纍纍赴告矣臣為皇<lb/>
上保守江南一方所慮者在呼吸安危之變而實所見<lb/>
者僅在阿堵多寡之間臣為皇上經理財用所圖者在<lb/>
酌盈濟虚之計而實所急者常在吮膏吸髓之謀實身<lb/>
如撲滿臣言如沃石即欲與之同心勢必不能要非臣<lb/>
敢有意於異同也伏乞皇上俯念蘇府料銀已盡起解<lb/>
<pb n="KR2f0033_WYG_002-16a"/>
原無拖欠松鎮徽州等府嵗改與楊姜無干特賜開宥<lb/>
以昭令徳仍嚴諭李實節取料價於額數之中段疋勿<lb/>
虚張數目紅閃勿併取一時料價勿多扣入已毋憑㕘<lb/>
隨之撥置而與有司為枘鑿毋設緩急之機闗而揑虚<lb/>
詞以萋菲則地方受李實安靜之賜而臣等亦可與同<lb/>
心以效上供矣天啓三年閏十月初五日具題奉聖㫖<lb/>
袍段儹造不前皆因料價稽誤楊姜貪肆久著借端掩<lb/>
罪撫按官亦不論官評輒便偏䕶還遵㫖從公㕘處依<lb/>
<pb n="KR2f0033_WYG_002-16b"/>
限回奏如再仍前曲庇不行提究定行差官拏治該部<lb/>
知道<lb/>
　　題為仰懇天恩宥負累之屬吏以恢聖度罷不稱<lb/>
　　之微臣以定官評事疏<lb/>
臣為織造事奏報錢糧欵額并辯府佐楊姜無罪被誣<lb/>
皆字字實録不敢飾說偏䕶自干欺罔伏蒙聖㫖袍段<lb/>
儹造不前皆因料價稽誤楊姜貪肆久著借端掩罪撫<lb/>
按官亦不論官評輒便偏䕶還遵㫖從公叅處勒限回<lb/>
<pb n="KR2f0033_WYG_002-17a"/>
奏如再仍前曲庇不行提究定行差官拏治該部知道<lb/>
欽此除㑹行提查外恭繹天語若謂楊姜真貪真肆假<lb/>
織造之事以掩罪而臣庇貪庇肆溺糾劾之職以縱姦<lb/>
矣臣蒙皇恩拔擢為一方長吏有糾劾之責假令屬官<lb/>
果有一二不法之事安敢喋喋焉倒墨為素翻黒作白<lb/>
不憚以身翼蔽令其流毒一方此則不忠之大義所不<lb/>
敢出者也自再奉嚴㫖臣思不得其故尚恐本官前膺<lb/>
持斧使者幾十薦或躐虚聲復再三詢訪求其劣狀竟<lb/>
<pb n="KR2f0033_WYG_002-17b"/>
無所得而且有賢名各州縣官咸為之發憤出掲士民<lb/>
亦各具呈掲歴數政蹟以告及詢所以被萋菲之故不<lb/>
過曰彊項不善求容如與李實爭照各監舊規不肯倡<lb/>
行屬禮而已今本官凛奉天威束身待罪累呈求臣等<lb/>
㕘糾輕重之處惟皇上所命此固臣子敬畏一念其情<lb/>
真其詞切然而臣終不敢抹殺公評以欺聖明尤不忍<lb/>
瞞昧本心以錮屬吏也楊姜一小吏耳訶之譴之何足<lb/>
惜獨惜賢姦從此混淆紀綱從此倒置凡有求不遂者<lb/>
<pb n="KR2f0033_WYG_002-18a"/>
皆得挾私忿中人以不測之禍甚非清世所宜見耳伏<lb/>
望皇上開日月之明恢天地之度初焉疑其抗違而責<lb/>
之既焉亷其無他而釋之則天下臣工皆誦聖心虚明<lb/>
聖恩廣大宥一楊姜而為外吏者無不人人感奮而李<lb/>
實亦可與人情相安不至釀怨毒而被不美之名矣夫<lb/>
誅譽言日至之阿而封毁言日至之即墨威王所以塞<lb/>
讒也賜阻蹕之上東門候而貶奉詔之中東門候光武<lb/>
所以飭吏也執法骯髒者近於肆而職業克修軟熟狐<lb/>
<pb n="KR2f0033_WYG_002-18b"/>
媚者近於謹而簠簋多議此吏治賢否之大概臣又愿<lb/>
皇上之熟思而詳察也惟是臣以至庸極劣謬任撫綏<lb/>
誠不足以動聴言不足以見信一疏再疏回天無術則<lb/>
負君尸素經年官評尚無確據屢煩嚴督則負官臣不<lb/>
能徇織監以滿其欲而鰓鰓焉講明料價致其誣㕘葛<lb/>
藤難斷則負屬吏然則不稱任使而速當議罷者無如<lb/>
臣矣臣罷則屬吏貪亷自有一段真公案而不至以疑<lb/>
臣者轉疑臺臣之曲庇臣罷則察吏安民自有賢撫而<lb/>
<pb n="KR2f0033_WYG_002-19a"/>
不至以遺於耳目之近者反得之深宫之中伏乞皇上<lb/>
將臣先賜罷斥然後覆查本官貪贜事跡有無的據勘<lb/>
明回奏則水落石出晛見氷消而臣朴忠一念縱不見<lb/>
亮於在事尤冀終明於去後也惟是織造一事當泰昌<lb/>
時已盡撤回李實鑽領此差因而再遣若肯照依兩府<lb/>
料銀額編之數按運解給不創從前未有之例貽江南<lb/>
官民之擾則銜命天使臣等豈有不願同心協力而故<lb/>
生枝節分枘鑿以成水火之形哉今戎馬生郊江南安<lb/>
<pb n="KR2f0033_WYG_002-19b"/>
則邉事可支京都可守江南不安則雖有謀臣猛士其<lb/>
不能枵腹而為皇上修戰守之事也明矣此何等時可<lb/>
令一綺使破成例冒錢糧騷動列郡蹂躙生靈激生意<lb/>
外之變哉又望皇上與執政之臣㕘酌而為社稷計也<lb/>
先臣端毅王恕撫江南奏停織造而文忠楊廷和為閣<lb/>
臣不撰織造勅則亦豈非盛事哉臣可勝激切待命之<lb/>
至天啓三年十二月十七日具題奉聖㫖楊姜這厮抗<lb/>
㫖擅減袍服致誤上供深屬不敬本當差官挐治念撫<lb/>
<pb n="KR2f0033_WYG_002-20a"/>
臣力請姑著革職為民發回原籍當差永不敘用其誤<lb/>
運袍段并嵗改造段疋料價該地方掌印官作速措辦<lb/>
解監上𦂳儹織補解應用再有違慢的定行重治不饒<lb/>
周起元著安心供職該部知道<lb/>
　　題為微臣荷恩有愧屬吏重褫可矜謹因監疏欺<lb/>
　　罔再申料額之原無減與舊制之必宜遵事疏<lb/>
臣以蘇松兩郡料額有定無㸃金之術以遂織監谿壑<lb/>
之求李實因此肆螫於同知楊姜臣願一罷以白此丞<lb/>
<pb n="KR2f0033_WYG_002-20b"/>
之無他而皇上不加臣以譴逐更令安心供職又念臣<lb/>
力請免楊同知之逮治而革職為民此不惟臣荷優容<lb/>
之仁即楊姜亦深感寛處之徳然而姜原無擅減之事<lb/>
以此坐錮臣雖靦顔就列誠有大不安於心者頃又見<lb/>
李實摭拾逞辯鋒深詞遁措詞倨侮垂涎無厭皆繇宵<lb/>
小指㸃提弄臣不明白㕘透定貽不了釁端夫袍段以<lb/>
四十萬分為十八運按運支銀原編額止有此數即實<lb/>
之疏亦不敢謂蘇松料額有溢此數之外事理甚明不<lb/>
<pb n="KR2f0033_WYG_002-21a"/>
煩喋喋楊姜奉法急公並未擅減昔漢文帝以皁綈革<lb/>
履致海内之殷富宋仁宗因陜西用兵行三司議節省<lb/>
宫壼服御假令姜果能為皇上減省冒費是以中興之<lb/>
主望皇上則固敬君之至者豈不卓然賢吏然而原非<lb/>
有減也皇上聴實之言而以擅減不敬坐姜此天下所<lb/>
共憐臣之所大不安而皇上所當轉圜而照其覆盆者<lb/>
也實來蘇杭一味營利兼饒辣手講屬吏之禮罰官府<lb/>
之俸開宻訪之門捉民機為匠人甚苦之乃又有背違<lb/>
<pb n="KR2f0033_WYG_002-21b"/>
成憲決裂舊章兩事則嵗改與袍船是已夫李實初時<lb/>
之營領袍差也不具疏欲踵孫隆行事乎試問孫隆曾<lb/>
於蘇松袍服之外侵管鎮徽寧廣各府州嵗改乎此數<lb/>
處向無貂璫之跡今一旦添一中涓騷動其間不但㕘<lb/>
隨絡繹驛遞怨咨萬一奸民搆出事端誠恐禍生叵測<lb/>
臣之所慮不徒在為有司存累年之規而深為地方防<lb/>
意外之隠憂近來數郡中攫取已收去銀鉅萬並未聞<lb/>
一縷解京濟用則無益公家而有害於地方不再計而<lb/>
<pb n="KR2f0033_WYG_002-22a"/>
明矣此其必不可紛更者一也又袍船每歳八隻神宗<lb/>
已裁定著為例劉吕兩監行之久矣今忽增造二隻歳<lb/>
歳要加派修造之費驛驛要設處夫廩之費李實不過<lb/>
得奸猾舩頭等些小微利而有司加派之擾不顧也萬<lb/>
里挽曳之苦不恤也漏關閘萬千之稅不念也此其必<lb/>
不可紛更者二也大凡管織造之官多勸皇上奢侈少<lb/>
勸皇上節儉臣何敢以盛徳事望實但望其照舊例循<lb/>
行不至格外作耗足矣仇士良言固寵之術必使人主<lb/>
<pb n="KR2f0033_WYG_002-22b"/>
廣侈其耳目而後我輩可以得志吕强每事直諌力求<lb/>
先裁一切之虚冒實自視於此兩人者何居則所謂不<lb/>
敬莫大乎是伏乞皇上嚴諭李實於歳改袍船一事但<lb/>
令照舊勿聴宵人撥置恣意更張此江南之大幸皇上<lb/>
之至明至斷也楊姜雖已飄然逺引甘為聖世逸民更<lb/>
當諒其無擅減之罪曲賜輕處則臣言見采地方蒙庥<lb/>
雖加三褫臣官有餘榮矣天啓四年二月二十五日具<lb/>
題奉聖㫖楊姜稽誤袍段把持運船且貪横素著已從<lb/>
<pb n="KR2f0033_WYG_002-23a"/>
輕處巡撫官表率一方職專察吏豈得漫無甄别一味<lb/>
庇䕶如再瀆陳楊姜定行挐問袍船歳造段疋已有屢<lb/>
㫖著照舊行該部知道<lb/>
　文震孟曰璫勢方張巧者以緘口為知幾卑者以阿<lb/>
　附卸禍公道何由而明良心何由而挽周公不避權<lb/>
　倖一疏再疏改逮為削猶且辯姜無擅減之事實有<lb/>
　擅增之罪語語剴切是非了然公真銕漢哉<lb/>
　　題為亟興水利以備瀦洩以救歳荒以裕國用事<lb/>
<pb n="KR2f0033_WYG_002-23b"/>
　　疏<lb/>
江南蘇松常鎮四郡幅員不過五百里歳輸租粒二百<lb/>
餘萬最急莫如水利而水利之最大者莫如吳淞白茒<lb/>
劉河三江葢環蘇松常與嘉湖數郡之湖澤咸歸翕於<lb/>
此為宣泄入海之道近劉河一線僅通吐納而吳淞與<lb/>
白茒二水則淤為平陸前代屢濬具有史志可考國朝<lb/>
永樂二年尚書夏原吉來濬之正統六年工部侍郎周<lb/>
忱濬之隆慶四年都御史海瑞濬之至今而五十餘年<lb/>
<pb n="KR2f0033_WYG_002-24a"/>
並未興工以致吳淞江自澳塘以至新涇口及東西蘆<lb/>
浦三壩等處六七十里淤澱不通白茒則梅林塘墩鎮<lb/>
涇等處俱久填塞先後建議之臣皆以為請本屬鄉紳<lb/>
亦每每叩閽求濬而輒以費浩中寢三吳百千萬生靈<lb/>
之命脉引領此舉而皇上未有治水之命地方不敢擅<lb/>
興大役邇年小有水災低田輒渰沒直浙數郡皆受其<lb/>
患如長洲吳江常熟崑嘉上青無宜等邑之間荒田數<lb/>
萬頃每遇漕白兌運之時有司但得派髙鄉攤補而髙<lb/>
<pb n="KR2f0033_WYG_002-24b"/>
鄉賦役原重又不甘心為低區白賠以此有司常考成<lb/>
降罰而小民受敲朴追呼亦終不能完額今年巨浸暴<lb/>
漲瀰漫千里者水之為害也雨後停蓄經旬不消者水利<lb/>
不修之為害也若今日又因循不治則東南水患日甚<lb/>
一日而國賦與民生兩受其累矣臣查都御史海瑞開<lb/>
吳淞用銀七萬有竒前按臣薛貞曾委官估計數目亦<lb/>
不相逺白茒則知縣宋賢力請疏濬大約工力可五萬<lb/>
而足通計兩江工費以十二萬計查三十六年除應天<lb/>
<pb n="KR2f0033_WYG_002-25a"/>
六府賑濟不計外蘇松等府實蒙發賑銀五萬今時詘<lb/>
度皇上不能多發帑金而賑災不可少或可就以賑數<lb/>
再添一二萬發開河工臣檄各鄉饑民盡赴工作計丈<lb/>
定工計人授糈計日給值所全活必無量而水利亦興<lb/>
後雖有霖澇不至傷稼昔宋臣范仲淹守臨安遇嵗凶<lb/>
轉乃大興工作募饑民赴役就食賴以全活者不可勝<lb/>
訃今臣所言實師此意尚欠五萬兩容臣於所屬再搜<lb/>
括積欠導河銀并贜贖再查照往牘或量行募派以奏<lb/>
<pb n="KR2f0033_WYG_002-25b"/>
其績若夫濬之之法惟在尋其故道淺者深之窄者廣<lb/>
之應閘者閘應堰者堰應石者石豪民有於淤地之傍<lb/>
墾成業者如不大妨河心寧稍縮其河面以存之期於<lb/>
水通而止但不許一二姦猾占淤塞為私業者囑堪輿<lb/>
播為風水之說以隂行阻撓查上海地方𢎞治間開濬<lb/>
而錢福大魁嘉靖間開濬而徐階入相水道通達文運<lb/>
亦顯赫若此今設不可信之堪輿而貽數郡之水害即<lb/>
真有小礙尚當擇利從大而況原無闗風氣第為阻撓<lb/>
<pb n="KR2f0033_WYG_002-26a"/>
占墾之謀乎昔成祖命尚書夏原吉出治水遣官齎水<lb/>
利集以賜原吉其注意如此是以奉行者皆殫其心力<lb/>
克有成功今皇上若肯留神此舉乞於工部司屬中簡<lb/>
任練達官一員來董其事以明聖意之決方不為道傍<lb/>
之築至於分任府佐等官則就所屬可揀用也天啓四<lb/>
年六月<hi>闕</hi>　日具題奉聖㫖工部知道<lb/>
　　題為地震再告人事可虞懇乞聖明亟修實政以<lb/>
　　圖消弭事䟽<lb/>
<pb n="KR2f0033_WYG_002-26b"/>
㸔得坤道以靜為主震動實乖其常春當陽氣發生之<lb/>
候陽伏而不能起與隂相搏故震而有聲為照松江一<lb/>
屬自滬瀆澱湖以外蕩漾無際東接諸畨蘇常諸郡藉<lb/>
為藩籬者也今四日之間震動者再變不虚生人情驚<lb/>
恐皆臣等奉職無狀所致除痛加修省及申飭文武諸<lb/>
臣矢心慎毖共圖消弭外臣等於𤣥象雖非所知然於<lb/>
人事實切隠憂稽之象占有曰地震其民擾江南賦稅<lb/>
最重猶曰則壤之供義無所逃乃年來軍旅之絡繹加<lb/>
<pb n="KR2f0033_WYG_002-27a"/>
派之追呼織造之需求遼米之帶運民間騷擾漸成蕭<lb/>
條景象此臣等之所大慮也占又曰地震嵗不豐夫京<lb/>
邊倉盈庾億皆取給江南此中預防水澇惟水利最急<lb/>
乃濬築之政數年不舉皆由邇來摉括太盡有司工作<lb/>
無從措辦萬一流行及於昏墊愆降爽乎月離則匱乏<lb/>
之害豈獨一郡一邑受之此臣之所大慮也占又曰地<lb/>
震下有謀去嵗姦人馬文元造妖言以煽惑愚民又有<lb/>
逋盜周忠結徒黨而隂行叵測已經按臣及道府相機<lb/>
<pb n="KR2f0033_WYG_002-27b"/>
撲滅然而草澤尚有伏戎刀犢未易向化又臣之所大<lb/>
慮也此皆就江南防未然之咎徴而實上闗朝政之缺<lb/>
失伏乞聖明留意修省俯念軍國宫府之需無一不資<lb/>
於江南必江南安而後京師安慨然發徳音下明詔滌<lb/>
煩去苛與民休息將兆庶之懽呼即為清寧之維軸詎<lb/>
直祥桑萎於一朝熒惑退於三舍已哉臣等覩兹災異<lb/>
不敢不仰干天聴因效欵欵之忠如此云天啓三年四<lb/>
月初十日具題奉聖㫖禮部知道<lb/>
<pb n="KR2f0033_WYG_002-28a"/>
　　題為留宫災以示警懇乞明主警以弭災事疏<lb/>
竊照嚴宻禁地忽遭回禄固云人事之疎虞而隂陽失<lb/>
調離火為眚實縁神明之黙告春秋兩觀災書桓釐宮<lb/>
災書凡書災十有二無非以天人感召之故不可忽而<lb/>
筆之為後世垂戒也金陵王迹始基佳氣蒼鬱天之所<lb/>
鍾也上帝眷顧方隆百靈必為呵䕶曷為而有今日之<lb/>
災臣曰此天意也留都鼎建宫闕髙皇帝之靈實式憑<lb/>
之雖豐鎬之卜遷實歆馨而棲饗曷為而有今日之災<lb/>
<pb n="KR2f0033_WYG_002-28b"/>
臣又曰此髙皇帝意也臣觀史見髙皇帝講洪範休咎<lb/>
之徴諭羣臣曰天道微𣺌難知人事感通易見天人一<lb/>
理𩔖應如響箕子以是告武王今宜體此意上下交修<lb/>
斯為格天之本㫖哉言乎誠洞釋箕疇至義兹不意火<lb/>
災告變乃在皇祖締造之宫臣於是即以祖訓交警之<lb/>
說進臣備員江南受事數月奉職無狀閭里之葢藏已<lb/>
罄而持牒追呼不能不急絲縷之杼軸幾空而濫額浮<lb/>
派不能不催非不日討兵戎而海上每聞鹽盜之出沒<lb/>
<pb n="KR2f0033_WYG_002-29a"/>
非不日清錢穀而藏中時有奸胥之蠧嚙吏治似多循<lb/>
良而堪掛抨彈之章者未必盡清民風似覺文雅而好<lb/>
逞雀角之訟者難使頓化此皆臣痛自責咎而并與所<lb/>
屬共圖刻勵省愆者也至於時事每有隠憂時政間多<lb/>
缺失戎馬牧於郊有燎原之勢師旅老於戍有不戢之<lb/>
虞薙芟施於民有藴崇之怨燕雀處於堂有厝火之危<lb/>
威福脫於柄有蔽明之象此皆天心所垂仁髙皇帝之<lb/>
靈所告戒而我皇上所宜速下罪已之詔併勅大小臣<lb/>
<pb n="KR2f0033_WYG_002-29b"/>
工求直言交修務使憲舊章以出治通粹徳於𤣥穹天<lb/>
下安而股肱之地自寜祖靈安而上帝之心自順矣<lb/>
　　題為地震屢告人事可虞懇祈聖明亟修實政慨<lb/>
　　賜徳音以回天變以固根本事疏<lb/>
㸔得臣屬松江去春已有地震之異今次且震亘數百<lb/>
里揺動數郡矣抑且有一二時而兩三震矣震而瓦木<lb/>
有聲至有圮城頺屋者矣稽之史曰陽為隂所填而不<lb/>
得升則震姑勿論占驗之說豈有隂壓陽而二氣不干<lb/>
<pb n="KR2f0033_WYG_002-30a"/>
五行不愆災疹不生人物不戾者乎伏見報京師地震<lb/>
奉聖㫖今嵗各處災異及京師地震朕深懐儆惕封疆<lb/>
多事著内外臣工盡心職業務修安攘實政毋事虚文<lb/>
臣等躬值此異皆奉職無狀所致除痛加脩省及申飭<lb/>
文武將吏矢心慎毖共圖消弭外竊照江南祖宗陵寢<lb/>
之地財賦數百萬所出之區此地安危天下治亂之候<lb/>
也而今日天時人事有大可憂者江左不素尚風流重<lb/>
儒雅乎近乃好談兵語亂伏覩皇上銳意求治臣等方<lb/>
<pb n="KR2f0033_WYG_002-30b"/>
以為是中興之象而左道妖言狂妄不逞之徒見邊事<lb/>
尚急派徴無藝且曰是季世之象偏袒而奮白梃之秋<lb/>
也轉相愚惑遂漸遘逆萌雖各各就捕而餘黨豈盡消<lb/>
滅臣即條教與刀鋸並行未便回心嚮道不可不謂人<lb/>
心之變也又去嵗七八月忽旱垂黄之穎轉為半實之<lb/>
穗綿花則半顆不結而歳征布縷皆謀轉鬻於中州各<lb/>
河道處處乾涸即孟河太湖之間素汪洋澎湃且枯澁<lb/>
不可行舟貨物柴薪一時湧貴父老皆以為百年未見<lb/>
<pb n="KR2f0033_WYG_002-31a"/>
之異臣於歳災未敢轉報以啓小民觀望負稅於水涸<lb/>
亦不敢輕報以不祥災異傳播中外然而不可不謂天<lb/>
時之變也有此二變而地震隨之臣等又虞其召災於<lb/>
將來也震後不十日而浙之長興遭大盜慘變此亦其<lb/>
徴應而臣等又慮其未盡消融於巳事也昔漢宣帝聞<lb/>
地震下詔求直言舉賢良方正又假貸貧民而災變亦<lb/>
遂消弭伏乞皇上求極言敢諌之臣舉巖穴忠讜之士<lb/>
亟講所為盡人事以回災變之䇿又望俯念江南虚耗<lb/>
<pb n="KR2f0033_WYG_002-31b"/>
已極百姓殫其地之出竭其廬之入以奉敲吸長此不<lb/>
已必馴至不可救藥目前笳塞未靖庚癸時呼即不能<lb/>
下蠲租貸貧之令亦宜速沛徳音一切煩苛盡行報罷<lb/>
行郡縣吏務於催科中求撫字之仁臣等凡民間疾苦<lb/>
具疏請命者祈一一允之施行則閭巷無怨讟之聲而<lb/>
奸徒亦不敢有越軼之志根本安而仁氣和祖宗陵寢<lb/>
奠而天地變異自消矣天啓四年正月二十二日具題<lb/>
奉聖㫖禮部知道<lb/>
<pb n="KR2f0033_WYG_002-32a"/>
　　題為災荒舊逋難完地方調停宜亟懇賜酌量題<lb/>
　　豁以蘇民困以收人心事疏<lb/>
㸔得長洲為姑蘇巖邑有殷富之名而處凋疲之實葢<lb/>
田多下下賦皆上上不必陽侯肆虐民始有魚鼈之憂<lb/>
即暑雨稍頻水勢微漲便若洪波白浪禾稼率付波臣<lb/>
故為令於兹邑其拮据甚難其受罰甚易如知縣葉成<lb/>
章任内四十七八兩年俱因水區被災將漕糧五萬三<lb/>
萬議改熟區代完而以折銀派令荒區認納以示矜恤<lb/>
<pb n="KR2f0033_WYG_002-32b"/>
乃糧完而銀欠遂不免奉部查㕘矣今國用方殷持籌<lb/>
者每厪仰屋之歎賦額有定司牧者敢後則壤之供惟<lb/>
是長洲素稱澤國比各縣田地獨多窪下如荻溪席墟<lb/>
青丘等低鄉共十八水區即在豐歳猶無半熟稍有水<lb/>
澇便罹大荒知縣葉成章抵任以來疊遭萬厯四十七<lb/>
八兩年霪雨為災低田悉成巨浸漕糧亦難輸將是時<lb/>
即當具題請蠲而境内未全歉例不敢請本官不得已<lb/>
調劑申請令髙鄉代災區完糧災區代髙鄉完折無奈<lb/>
<pb n="KR2f0033_WYG_002-33a"/>
災黎困敝髙鄉之本色既已代輸而低鄉之折色竟爾<lb/>
拖負非不日費敲朴而無肉可剜非不日嚴追呼而無<lb/>
户可催以致京邊分數不及致累本官向蒙降罰實與<lb/>
他邑之不及分數者不同今部文咨臣覆查隨行道府<lb/>
查勘所據造送災區細冊與初詳相同設非真正災荒<lb/>
則通縣髙區誰肯為之攤納漕白二糧而該縣非目擊<lb/>
時艱法窮力竭寧能身甘降罰終不敢向頑民以責逋<lb/>
欠哉臣近又檄行履畆繪圖道府所報並非虚冒竊睹<lb/>
<pb n="KR2f0033_WYG_002-33b"/>
先帝遺詔有加派一年量免帶徴一年之例今該縣加<lb/>
派已三年矣則四十八年以前積欠政應在豁免年分<lb/>
相應具題俯准本官開俸豁其舊欠令督催見年錢糧<lb/>
務如數完解再照知縣葉成章之治長洲拮据首邑勵<lb/>
精化理以清靜寓神明以撫字兼催科革除一切耗羨<lb/>
操守不染纎毫葢勞吏亦亷吏也臣不敢以積年之舊<lb/>
逋而使先帝遺詔不信於天下又不敢以應豁之積欠<lb/>
而使循令考成竟受乎降罰是以瀝悃具陳仰求寛政<lb/>
<pb n="KR2f0033_WYG_002-34a"/>
伏乞勅下户部查議覆請將四十七八兩年災銀豁免<lb/>
知縣葉成章即開復俸考滿所以沛皇恩而勸吏治在<lb/>
此舉矣天啓三年五月十一日具題奉聖㫖户部知道<lb/>
　　題為恭報地方異常水災事疏<lb/>
臣屬江南地勢卑窪素稱澤國外瀕滄海受西來羣山<lb/>
之委流内布蕩湖淺而漫衍易涸亦易漲易旱亦易潦<lb/>
舊秋七八月旱乾西成大減分數臣此時以災未甚重<lb/>
不敢具請以啓納户觀望彼農夫忍饑餒服襏襫稱貸<lb/>
<pb n="KR2f0033_WYG_002-34b"/>
竭胼胝之苦以盡力於南畆者誠冀時和嵗豐下以佐<lb/>
俯仰之資而上以輸國家之賦耳詎期今歳蘇松常鎮<lb/>
應徽等府自三月末旬至五月末旬霪雨連綿傾盆注<lb/>
下晝夜無頃刻之停隄岸潰裂江湖泛溢百川逆流浩<lb/>
淼無涯髙下盡渰祈禱不應城垣坍圮屋廬漂沒即臣<lb/>
署亦渰倒寮垣圍兵而宿閭井小民欷歔之聲與簷溜<lb/>
相徹慘不可聞又據各屬來報見麰麳皆變為葅其粒<lb/>
不可以甞饑者炒以充腹輒吐逆而傷人其麥之幹皆<lb/>
<pb n="KR2f0033_WYG_002-35a"/>
自水中撈出朽腐而不可以作爨所挿秧苖未出土者<lb/>
已絶根芽方出土者盡捲泥淖一望耰鋤之區頓成舟<lb/>
子鼔棹之大澤至於嘉定太倉等種棉之地宜燥不宜<lb/>
濕者根株芽蘖盡付東流又不待問矣父老相傳萬厯<lb/>
三十六年曾遇此災但其時二麥已收又在屢稔之後<lb/>
無兵興加派之苦帑有積鏹民有宿儲公私尚可勉支<lb/>
然猶且搶奪四起費㡬許拯救方克寧帖此時災傷視<lb/>
三十六年更甚且加派頻仍箘簏已匱乃復凶歉薦至<lb/>
<pb n="KR2f0033_WYG_002-35b"/>
譬之病夫軀殼僅存精血幾耗更益之以家無葢藏饔<lb/>
餐不給又安望其有起色哉當此司農仰屋恨無㸃金<lb/>
之術以噉邊圉戰士為臣子者方將東那西括共濟公<lb/>
家之急設百姓非萬分愁苦詎敢故為呻吟之詞以罔<lb/>
聖聴惟地方實實罹眚之慘報災係臣職分臣疏恨不<lb/>
能委曲描寫夫無災而虚張以報是為病國臣決不敢<lb/>
有災而隠不以聞是為病民臣尤不敢日漕臣來督儲<lb/>
糈見駐鎮江目擊顛連之狀未嘗不痛心蹙額憂形於<lb/>
<pb n="KR2f0033_WYG_002-36a"/>
色也臣奉職無狀痛自警戒除一面檄行道府竭誠齋<lb/>
戒祈禱并通商廣糶積榖買米一切救災之政所屬道<lb/>
府亮皆不敢泄泄從事又令各州縣長吏親往郊原冒<lb/>
雨巡行勞來家咻户噢水可疏者決渠以殺之堤可築<lb/>
者捧土以掬之其飄廬沉竈顛連無告者量給倉穀以<lb/>
賑之總亦修救於萬分之一二耳臣方抱病求去而遭<lb/>
此厄景酸楚之餘臣病益深即竭駑力撑持終無所濟<lb/>
非皇上大賜惻隠破格蠲賑安能拯數郡阽危之蒼赤<lb/>
<pb n="KR2f0033_WYG_002-36b"/>
而登之袵席哉<lb/>
　　題為水患連月不退撫屬無地不災窮民無食無<lb/>
　　居萬懇聖慈急勘急賑急蠲急折事疏<lb/>
臣於五月間以稽天巨浸漫連數郡菽麥蔬菜連莖葉<lb/>
以俱沉棉花禾秧浥洪濤而盡腐桑田化為滄海號泣<lb/>
徧於郊原業具䟽報聞諒聖心惻隠覽疏必愀然動念<lb/>
臣猶謂三吳雖地不堪於兩種而六月尚可播烏苗通<lb/>
行災重地方有司官親往各鄉勞來督令堰潰者捧土<lb/>
<pb n="KR2f0033_WYG_002-37a"/>
畚築溝塞者決淤濬通富户令其捐資借貸貧佃令其<lb/>
竭力戽車私計稍髙之區或可補挿薄穫不謂自臣拜<lb/>
疏以後又經一月今且三秋入序而晴霽之後水且益<lb/>
漲兼以吳淞白泖二江五十餘年不開入海故道湮塞<lb/>
而浙省苕霅諸派與江海翻波逆湧蘇松常等數郡地<lb/>
形如坐釡底不能宣洩今舟楫往來不循河道每見飛<lb/>
帆鼓枻於田畆之閒以取㨗徑臣令人往驗地淺者可<lb/>
沒頂深者則沒數竿其地勢最髙者亦當褰裳而涉補<lb/>
<pb n="KR2f0033_WYG_002-37b"/>
挿晚稻嗟已絶望且村落屋廬盡如水中亭榭久為魚<lb/>
蝦之宅叩之則閴其無人而散之四方者亦不知其所<lb/>
之甚至有枕籍死亡於水崖而不知其姓氏者矣大都<lb/>
無郡不災無邑不災或川騰谷沸人畜蔽溪而下或城<lb/>
圮屋漂男婦巢樹而居或<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>署泛汪洋之浸或圩堰瀉<lb/>
澎湃之波或舟筏撈人於城郭或杖鉢呻饑於道傍此<lb/>
等景象見者垂涕聞者酸鼻父老皆言此災比萬厯三<lb/>
十六年甚數倍葢三十六年髙鄉未甚浸而今則髙低<lb/>
<pb n="KR2f0033_WYG_002-38a"/>
並渰三十六年一漲便消而今則兼旬不退三十六年<lb/>
菜麥已收而今則饑饉薦至三十六年積貯尚饒而今<lb/>
則十室九空三十六年地方寧戢而今則人心思亂臣<lb/>
而言及於人心思亂則固有不敢言又有不得不言者<lb/>
我皇上方以江南為治安顧決禍患於旦夕似欲以危<lb/>
詞徼浩蕩臣是以不敢言然而蛇豕之徒無日不包藏<lb/>
禍心雖倡亂者不必饑而以無居無食之民誘為斬木<lb/>
掲竿之舉其號召甚易是以臣又不得不言嗟夫罄土<lb/>
<pb n="KR2f0033_WYG_002-38b"/>
之毛不足供食指之衆矣而鄰境又無可乞糴鉏犂既<lb/>
賖牛犢亦賣始於搶奪究而弄兵夫豈盡不必然之慮<lb/>
哉周禮荒政十二究之以除盜賊明荒之必亂也荒則<lb/>
必亂故弭亂莫如救荒而救荒莫先足食足食莫先於<lb/>
賑濟與蠲折今東西跋扈師老數年餉耗無算皇上與<lb/>
閣部諸臣舉軍國最急最乏之需以待濟於江南而臣<lb/>
欲以江南最危最苦望澤於皇上似乎見一隅而遺全<lb/>
局臣惟計全局是以益重一隅今日所望皇上亦不過<lb/>
<pb n="KR2f0033_WYG_002-39a"/>
大施一年之惠蠲折賑濟以救此襏襫耰鋤小民俾歳<lb/>
歳為國家急公好義之百姓萬一荒而致亂變出叵測<lb/>
如前所逆料者即大費軍需未必便可收拾一年之不<lb/>
割而數年蠲之乎臣所謂顧全局而益重此一隅者也<lb/>
又有言者曰折米利在有田之家不在貧民不知粟出<lb/>
於富人之藏而入於貧者之腹江南豐歳且資客米儉<lb/>
歳益不可支若不先下折令則富室有所積必曰此自<lb/>
留以糊口者也富商有所囤必曰此徐鬻以上供者也<lb/>
<pb n="KR2f0033_WYG_002-39b"/>
如是而米日乏價日貴民即持錢無可買處近見松江<lb/>
十二錢買米一升視京師等貴而奸徒洶洶所屬至有<lb/>
强開粟舍之厫强搶販夫之米非不懸重典以創之政<lb/>
恐徒法不足以止亂七八月後景象當不止此誠於災<lb/>
重縣分速允蠲耗折米則民間稍有葢藏及商賈之囤<lb/>
聚者皆出鬻以啗貧民雖價髙不能禁抑而有貴米可<lb/>
鬻就中所全活亦不知其幾千百萬生靈此所寛在殷<lb/>
實而所活實在貧窮者也葢列祖皆深知江南賦稅其<lb/>
<pb n="KR2f0033_WYG_002-40a"/>
輸將獨多江南安危其闗係極重是以凡遇災沴之歳<lb/>
特沛浩蕩之恩誠以所豁者小而所保者大也今歳撫<lb/>
屬漕白正耗米二百五十餘萬石俱輓輸以達太倉如<lb/>
查儲積通算可濟若干時即於全災縣分允漕白蠲耗<lb/>
議折至於賑濟乞照往例特遣官員齎賑更望留滸墅<lb/>
闗稅一年及稅契事例贜贖魚課行賑誠災重民饑事<lb/>
勢急迫不得不為不達時務之請今皇上仁慈天縱眷<lb/>
念定鼎之區在事諸臣軫恤時艱特先本根之計必有<lb/>
<pb n="KR2f0033_WYG_002-40b"/>
大沛徳音以慰雲霓矣天啓四年六月二十七日具題<lb/>
奉聖㫖江南水災已有㫖了著作速勘奏蠲賑其目前<lb/>
拯救緊要事宜不及奏的便宜行<lb/>
　　題為水災半載不消小民艱食堪憫乞照勘報特<lb/>
　　普𢎞仁事疏<lb/>
臣屬蘇松等郡自四月被水至今九月嚴霜已降應是<lb/>
川澤收斂之候而茫茫巨浸僅退一尺各屬低區之田<lb/>
園猶在水中也各鄉農夫之廬舍猶在水中也市間菜<lb/>
<pb n="KR2f0033_WYG_002-41a"/>
蔬米穀並貴是饑與饉並告矣此時已宜種麥而一望<lb/>
瀰漫無際圩岸盡裂明春麥黍又賖矣臣病苦中荷天<lb/>
恩勉留供職又諭以便宜救荒仰體仁聖雖深居九重<lb/>
而心已周於江左民間聞此天語靡不動色相告忍死<lb/>
以待濡沫而臣敢不力疾從事以副皇上其咨之念惟<lb/>
是救荒原自無竒而臣才謭劣亦不能於人所常行之<lb/>
外别出肘後之方不過通商勸糶使民間自為流注不<lb/>
平價不遏糶以聚商賈禁搶奪禁勒借以安富民勸施<lb/>
<pb n="KR2f0033_WYG_002-41b"/>
貸發倉廪以字窮獨下借力於有司上待命於朝廷而<lb/>
已夫本地之毛既不足供土著之民又安能別措續命<lb/>
之粒以完漕白之輸縱改折而折色之銀已屬賠納此<lb/>
每石米不過沾皇上二三錢之惠耳若猶靳其折色則<lb/>
立見逃徙而危亂在旦夕矣官買之說葢司農為百姓<lb/>
為軍國之慮極苦極忠有司何惜竭蹶為民受勞然而<lb/>
少或可辦多實難行且與賈子爭販與餓夫爭食將米<lb/>
價益湧而病在官仍在民臣不悉知太倉每月軍糧若<lb/>
<pb n="KR2f0033_WYG_002-42a"/>
干今歳全漕完若干無災地方可完若干度可足若干<lb/>
時之軍糈而餘可折也以輸者養軍而以折者充餉太<lb/>
倉不病也以守凍之船議折而以明年秋冬開兌為限<lb/>
漕規可復凍開米亦抵灣也臣曩曾待罪漕役頗聞國<lb/>
家歳徴之入額浮於所出原祖宗朝徴派初意亦慮及<lb/>
四方水旱而寛其數以待折不折則數歳或可餘一年<lb/>
折則亦足供一年之支放惟是此時多新增之耗是以<lb/>
司農厪仰屋之憂今臣再有陳瀆誠不達時務然而為<lb/>
<pb n="KR2f0033_WYG_002-42b"/>
消危亂保根本之計不得不出於此日伏祈皇上憫念<lb/>
重地災黎勅下户部覆議照按臣所勘疏欵一一采行<lb/>
地方幸甚臣愚幸甚<lb/>
　　題為乞速分别改折以救危急以便徴輸事疏<lb/>
日按臣張文熙勘疏具報荷皇上於被災十分地方准<lb/>
其全折四郡中若吳江崑山青浦三邑受災十分者皆<lb/>
霑皇上如天之仁不啻起溝中而肉白骨尚以酌議蠲<lb/>
恤未有畫一喁喁懸望部臣之速覆也至若長洲常熟<lb/>
<pb n="KR2f0033_WYG_002-43a"/>
無錫三邑雖報九分七八釐之災而臣於八九月間細<lb/>
核三邑皆傍湖久淹巨浸西成盡虛佃户並無輸納業<lb/>
主並無登庾即折色銀兩俱是賠貱小民饔餐俱是取<lb/>
給客米及販米豆麥鄉村耕農之窮窶者半是覔拾菜<lb/>
蔬充饑此三邑誠當與吳江崑山青浦等觀併沾十分<lb/>
之惠不可因一二釐之參差而分别太懸使抱向隅之<lb/>
悲也其太倉宜興江隂吳縣金壇武進華亭上海嘉定<lb/>
丹徒丹陽災有九分以上有八分以上者亦乞照原勘<lb/>
<pb n="KR2f0033_WYG_002-43b"/>
疏分別多寡等第速賜定奪行臣著有司遵照徴納一<lb/>
則使重災者全活其性命早得辦折色以供輸一則使<lb/>
次災者明定其分數早得辦本色以兌運上利國下利<lb/>
民䇿無逾此不則日復一日其不容不折者施恩既已<lb/>
後時若饑望食而空垂涎其可以量折者日久亦漸花<lb/>
費不難罄官儲以博一飽如是則雖責有司日取災民<lb/>
付箠楚以助繭絲之急徒令衆心解體而軍輸亦就嚙<lb/>
耗是兩誤也臣之罪乃滋大此其利害至易明矣臣屬<lb/>
<pb n="KR2f0033_WYG_002-44a"/>
東西十府一州商羊作虐雖無地不澇然而傍山之地<lb/>
水漲兩三日即消消後猶可補游青晚禾以取薄穫皆<lb/>
不敢徼折今之言折皆水之經秋不退無寸莖登場者<lb/>
然東郡災分為三等原不敢槩望全折西府最重僅報<lb/>
溧陽望江髙淳三邑報八九分者不過十邑而臣屬州<lb/>
縣之本色應納者尚多也葢念國家匱乏非真正饑荒<lb/>
不敢為百姓市恩兩按臣之疏具在諒不能逃於部臣<lb/>
之詢訪民既不産米尚要賠銀漕即不盡得米亦可協<lb/>
<pb n="KR2f0033_WYG_002-44b"/>
搭以銀裒益之間知計臣為小民嘔心區畫不遺餘力<lb/>
臣竊謂四年之米目下抵京通二倉明年輕災之地又<lb/>
未嘗廢運誠令全折之地秋成早輸凍後似可望接濟<lb/>
也臣具胸心敢不念太倉之匱乏然事勢至此不得不<lb/>
瀝情哀懇陸䞇有言曰茍不失人何患無財臣今為江<lb/>
南人心計政深於為財用計也有戰鬭之士尤不可無<lb/>
耕桑之民無耕桑之民則何必羌夷接踵於疆場萬一<lb/>
桴鼓忽弄耰鋤間以干吾游徼之吏能晏然而已乎又<lb/>
<pb n="KR2f0033_WYG_002-45a"/>
將何以為飽戰士計耶<lb/>
　　題為遵照部疏再陳均平之議以安荒民以速漕<lb/>
　　運事疏<lb/>
臣見邸報户部覆蘇松等四郡水災之疏内開江南值<lb/>
霪雨為祟禾麥失望災之重者以十分計稍輕者以九<lb/>
分以上計最輕者亦以八分七分計當此在在號荒家<lb/>
家懸罄誰不仰賴皇上施浩蕩之鴻恩以惠此顛連之<lb/>
遺黎也然思下民之銖□皆為歳派之正額按臣所為<lb/>
<pb n="KR2f0033_WYG_002-45b"/>
列欵而陳第其中播利溥而受益廣者無如改折漕糧<lb/>
查蘇松常鎮四府州縣除嘉定靖江外餘共計一百一<lb/>
十萬四百五十七石就中三分折其一則該折三十六<lb/>
萬六千八百一十九石然以此除被災十分者遵㫖全<lb/>
折外其餘聴撫按道府從公議折以災傷之重輕為改<lb/>
折之多寡毋俾偏觭致有不均其改折之數議定每石<lb/>
折銀六錢災輕者加五分席板耗羨並在其内月糧脚<lb/>
價之費自應免派等因題奉有明㫖矣於是臣四郡中<lb/>
<pb n="KR2f0033_WYG_002-46a"/>
吳江崑山青浦十分災三邑遂得全折既為三軍圖宿<lb/>
飽又為三農軫災祲仰見皇上以天為心者也必使草<lb/>
木咸遂其生計臣體皇上之心以地為徳者也不使軍<lb/>
民偏受其瘠秉軸之臣不啻饑溺在躬所為達民隠而<lb/>
普皇仁者不知㡬廢籌畫此中全活何啻百萬生靈臣<lb/>
何敢復有陳瀆惟是部疏以折三分之一為詞四郡共<lb/>
允折三十六萬餘石而全災三邑已折去二十七萬有<lb/>
竒矣所剰不過九萬有竒耳其九分之災民羣擁而問<lb/>
<pb n="KR2f0033_WYG_002-46b"/>
臣曰部有三分折一之說而今何在也其九分以上七<lb/>
八釐之災民羣擁而問臣曰全災有十分之折何差之<lb/>
毫釐而懸之霄壤也是計臣責臣以均平而臣更無均<lb/>
平之術可以報計臣也呼號之聲震於遐邇臣以大義<lb/>
責之謂朝廷適當軍興匱乏非昔年京坻有餘積比又<lb/>
不得已而陳刑杖以威之謂不靜聴而譁者罪無赦葢<lb/>
臣檄有司諭百姓無一牒不嚴督其完課然自十月至<lb/>
今倉庾並無顆粒重災者無可完稅輕災者且慮觀望<lb/>
<pb n="KR2f0033_WYG_002-47a"/>
臣日夕憂惶寢處不寧察人情酌事勢非於九萬石外<lb/>
量為增益必無以安衆志而鼔其輸納臣查被災九分<lb/>
以上州縣分為等第如長洲常熟實為最重原與吳崑<lb/>
青三邑相等無錫吳縣宜興太倉武進江隂次之華亭<lb/>
上海金壇等邑又次之不敢瑣瑣塵覽俱逐一臚列具<lb/>
掲於計臣以待裁奪一面嚴催徴以赴起運大抵户部<lb/>
合三邑而算三分之一臣所乞則除三邑而算三分之<lb/>
一所爭止二十一萬石若合白糧全完而論之所爭止<lb/>
<pb n="KR2f0033_WYG_002-47b"/>
六萬餘石耳查三十六年災各屬多徼全折其所允之<lb/>
折色當年又止徴一半留一半緩之豐年此例班班具<lb/>
在百姓滿望照行今臣不敢援舊例以求多僅僅於三<lb/>
邑外以三分之一請而輕重布之雖未足厭災民之屬<lb/>
望聊以昭朝廷徳意使毋抱不均之歎而臣等亦得畢<lb/>
力傕儹以了明年漕運之局耳倘謂軍需匱乏本色定<lb/>
當取盈則所浮之數如部臣鄭三俊議將原折銀貯庫<lb/>
候來歳豐熟發折米縣分陸續通融運補為數不多衆<lb/>
<pb n="KR2f0033_WYG_002-48a"/>
擎亦自易舉自有遼事以來派餉則應徴米則應誠於凶<lb/>
荒饑餓呼吸存亡間救其眼前之顛連延其僅存之喘<lb/>
息小民感恩圖報時和年豐未有不願竭蹶以趨事者<lb/>
也葢臣伏見太倉告絀絶不敢寛假催科凡士紳來謁<lb/>
皆勸以勉强賠納讓所折之數於小民而此邦士大夫<lb/>
賢而好義者亦自不乏惟是無告窮黎農夫菜傭極窶<lb/>
極窘之下户滂沱久住村絶新登之囷江楚遏糶市鮮<lb/>
賣穀之販饑軍半載枵腹野希竈突之烟有司五月停<lb/>
<pb n="KR2f0033_WYG_002-48b"/>
徴庭多鵠立之狀縱令鮮血淋漓於杖頭徒使閭閻傷<lb/>
心而解體葢仁行則輸納之風自鼔恩靳而桁楊之威<lb/>
亦窮臣不敢盡言亦有不待盡言者洪水泛漲數月陸<lb/>
沉舊按臣親見之矣客米不至列郡嗷嗷有司蹙額儲<lb/>
庾盡空新按臣入境備知之矣蘇松地處浙之下流長<lb/>
吳常崑諸邑如居釡底即在廷言事之臣亦盡悉之矣<lb/>
邑令之俸深者豈無釋負之心倘非地方真正窮窘萬<lb/>
不可乏員臣何故拂人情不予其赴輯瑞之㑹而令其<lb/>
<pb n="KR2f0033_WYG_002-49a"/>
與此地相守上受功令之督責下受災民之怨嗟哉皇<lb/>
上試查此俸深縣官之所以留而知臣之所以再三控<lb/>
懇於皇上者非飾説也謹㑹同巡按直𨽻監察御史徐<lb/>
吉合詞上請除將臣酌定各邑折數咨部外伏乞勅下<lb/>
户部憐臣不得已苦心再於前折外照臣掲中所酌之<lb/>
數亟為覆議咨臣等遵行既活數郡之遺黎又杜輕災<lb/>
之觀望溝中之瘠可漸甦而臣屬漕白百餘萬之輓輸<lb/>
亦可早檄有司以催完是為民生政以為國計也<lb/>
<pb n="KR2f0033_WYG_002-49b"/>
　　題為布征勉盈分數勞吏應宥㕘罰事疏<lb/>
嘉定縣土瘠則壤之初以粗布係積貯之物可緩可急<lb/>
輕徭薄賦之中黙寓節宣之意葢念此沙地之苦有司<lb/>
徴運之難也三十五年間不知縁何載入考成今據道<lb/>
府復酌為三分蠲一本一折一之說更申前請葢以蠲<lb/>
者為閭閻之惠以解本色一分為備賞之需以解折色<lb/>
一分為實濟之用又舖墊悉如常數此不獨為嘉定緩<lb/>
布縷之徴有司寛買辦之累實為内庫畫經久之策也<lb/>
<pb n="KR2f0033_WYG_002-50a"/>
雖經前院具疏而轉移實在計部此今日之所以目擊<lb/>
艱難而為此方民請命也展轉圖迴求公私兩利之䇿<lb/>
經久可行之規請於三分中停緩一分而徴二分之本<lb/>
色乎葢所停者僅三萬有竒軍國之錙銖即為窮簷之<lb/>
鉅億未有不見徳而生其共者而所征者計六萬疋有<lb/>
竒實數之綜核何如虚名之空掛未有不著實而勉為<lb/>
赴者也主計者亦何愛此三萬疋空懸之額而不以誘<lb/>
其六萬疋必輸之數耶及按臣士良回文到部亦謂當<lb/>
<pb n="KR2f0033_WYG_002-50b"/>
緩徴一分實徴本色二分以救將盡之遺黎夫嘉定之<lb/>
民亦皆我皇上所撫摩之赤子也如謂民之頑㝠何至<lb/>
甘于受比而不顧即謂官之怠玩何至甘于受罰而不<lb/>
辭臣察以虚衷㕘之輿論總縁該縣土瘠民貧兼之連<lb/>
年重困於加派則誅求到骨計畫無復之耳豈惟皇上<lb/>
宜予以浩蕩之恩即臣部亦宜示以通融之法無已則<lb/>
請從按臣緩徴一分之議可乎夫當國計殷煩之時而<lb/>
獨徼寛恤如是儻其逋負仍前朝廷三尺具在即該縣<lb/>
<pb n="KR2f0033_WYG_002-51a"/>
亦何說之辭是議也可以安濵海囂競之人心可以裕<lb/>
皮毛盡落之民力可以彰皇上省刑薄斂之深仁一議<lb/>
而三美具況經年不解該縣且沿以為常今特緩三萬<lb/>
之虚名而却收六萬有竒之實數計皇上聽臣或不待<lb/>
詞之畢也臣竊觀我神祖最稱綜覈之主也數十年來<lb/>
通算嘉定解布歳不過輸一二萬疋止矣我皇上初登<lb/>
之年天下方喁喁望澤乃歳解三四萬疋而猶然下嚴<lb/>
㫖責催部臣於是以徴二緩一請矣皇上督臣臣督縣<lb/>
<pb n="KR2f0033_WYG_002-51b"/>
官而縣官轉督小民不知幾費鞭箠以得此數也皇上<lb/>
亦惻然動念乎假令此布果有當於實用如線梭布之<lb/>
必不可已誰敢輕議折色試執此布一疋與銀一錢予<lb/>
軍士臣等固知其領值而不領布也外間解役有脚價<lb/>
利及至收入有鋪墊利耗費且浮於價值以倍矣本一<lb/>
折一之議所以持而不得行者臣等知重在彼而不在<lb/>
此皇上所未察臣亦不敢盡言以激聒也伏乞勅下户<lb/>
部覆議上請將知縣卓邁准其開俸考滿併乞俯念嘉<lb/>
<pb n="KR2f0033_WYG_002-52a"/>
定雖有布縷之征原非本地機杼仍依臣等原請緩一<lb/>
本一折一之說則不獨一邑謌衣被之仁而天下皆誦<lb/>
明聖如天之徳矣天啓三年七月十四日具題奉聖㫖<lb/>
布疋著遵屢㫖征解堪用本色不得輕議緩折致悞急<lb/>
需卓邁准查明開俸該部知道<lb/>
　　題為錢糧㑹計久稽印信繇單不給謹具題責成<lb/>
　　監司郡邑以振積玩以釐宿弊事疏<lb/>
臣惟錢糧之有㑹計也所以總一州一邑本折徭役之<lb/>
<pb n="KR2f0033_WYG_002-52b"/>
數而定其派則者也比較之有繇單也所以晰各甲各<lb/>
户本折徭役之數而限其輸納者也㑹計定於秋間繇<lb/>
單發於冬初家各一單單各一印雖至愚者具知應輸<lb/>
之數目至奸者難肆額外之誅求此海内之通規不易<lb/>
之良法也數年來所屬有司無不用心力於催科顧於<lb/>
㑹計繇單一節多憑總書延閣即間有賢者能依時具<lb/>
請而府道又或以各縣未齊髙閣置之於是比較率用<lb/>
胥役所造無印冊單本折多寡之數小民無從得曉惟<lb/>
<pb n="KR2f0033_WYG_002-53a"/>
縣總與一二包攬脈脈自知即有司尚多茫然也是以<lb/>
積猾巨蠧得髙下其手所增減者毫釐而所差已至千<lb/>
百矣所飛灑者數户而貽害已偏通邑矣臣於二月間<lb/>
受事首以此諮詢各道則見徴天啓二年稅糧三年徭<lb/>
里條編未有派單今軍國財賦大半仰給三吳公家之<lb/>
派額既重奸胥之科斂更横自升合分釐而上凡官之<lb/>
所輕為拔毛皆下之所痛為剜心者也吏此邦者惟清<lb/>
理錢穀為首務家户所倚賴者惟徴輸之政所及為最<lb/>
<pb n="KR2f0033_WYG_002-53b"/>
廣此處儻不著力更有何事可以留心其為劣吏不問<lb/>
而可知也今天啓三年稅糧四年徭里又於十月起徴<lb/>
矣臣恐申飭不嚴則積習相沿牢不可轉用是不避煩<lb/>
聒特為題請伏乞勅下户部行臣嚴飭道府轉相督責<lb/>
盡破積玩急將户部頒發㑹計單欵及徭里銀數限於<lb/>
九月間將派徴規則𩔖造通詳查核刋刻書冊印信繇<lb/>
單通限十月初一日頒布務使家户通曉胥吏不得為<lb/>
奸如府縣仍芘吏總監司曲徇郡屬遷延沉閣縱容弊<lb/>
<pb n="KR2f0033_WYG_002-54a"/>
派不遵明例者容臣不時紏㕘並乞聖明查處施行天<lb/>
啓三年八月初八日具題奉聖㫖該部即與覆行<lb/>
　<hi>附</hi>遺詩七首<lb/>
　　　送鄒南臯先生還山三首<lb/>
一出青門氣色新傾都惆悵望車塵批鱗往日思明主<lb/>
執法當朝見大臣世路風波應解組文江煙水好垂綸<lb/>
但愁四海干戈急難向東山老此身<lb/>
　　　其二<lb/>
<pb n="KR2f0033_WYG_002-54b"/>
燕市初傳講席開豸冠又見出西臺髙名自昔能招忌<lb/>
時論于今不重才天逺禁廷蒼珮去月明匡阜絳騶回<lb/>
知君久是忘機者沙上羣鷗莫亂猜<lb/>
　　　其三<lb/>
生平原恥說輕肥一領鵷班便拂衣天意總留吾道在<lb/>
主恩應許老臣歸甘陵有部分南北塵世無心問是非<lb/>
此去山中長講徳彈文應不到巖扉<lb/>
　　余䝉譴言歸文文起先生有别詩依韻奉酬四首<lb/>
<pb n="KR2f0033_WYG_002-55a"/>
吳門到日更思征世路乗除早已明每詠伐檀虚歳月<lb/>
轉從寒柏問枯榮層林不禁幽禽往激浪端非片石爭<lb/>
獨有邦人抛不下荒年老稚最闗情<lb/>
　　　其二<lb/>
盟心矢不逐風依幾見戈能轉夕暉天步無疆憑厯數<lb/>
君門難叩味樞機空言乳虎横當道任借山龍潤典衣<lb/>
竟是寸丹慚貫日敢尤雲狗一時飛<lb/>
　　　其三<lb/>
<pb n="KR2f0033_WYG_002-55b"/>
塵事閒時謁大羅經年能得幾迴過倔强頗詫英雄少<lb/>
感慨勿縁坎壈多愁可開襟唯見放别無灑淚只清歌<lb/>
但期聖世容林澤君樂衡門我著蓑<lb/>
　　　其四<lb/>
江天浩浩色悠悠欲往從之思末由道契獨知存小節<lb/>
事暌時論待千秋人文惟有東南在公望詎應閩海侔<lb/>
去婦恥頻回首話蕭蕭煙雨駕扁舟<lb/>
　周忠愍奏疏巻下<lb/>
</p>
<p>
</p>
  </div></body>
</text>\m</TEI>
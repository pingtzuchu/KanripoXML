<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六朝通鑑博議</head>
    <p>
<pb n="KR2o0010_WYG_000-1a"/>
欽定四庫全書　　　　　史部十五<lb/>
　六朝通鑑博議　　　　　史評類<lb/>
　　提要<lb/>
　　　　<hi>臣</hi>等謹案六朝通鑑博議十卷宋李燾撰燾<lb/>
　　　　字仁甫眉州丹稜人登紹興八年進士官至<lb/>
　　　　敷文閣學士提舉佑神觀贈光禄大夫諡文<lb/>
　　　　簡事跡具宋史本傳燾博極載籍慨然以史<lb/>
　　　　學自任宋代典故尤悉力研覈所撰續通鑑<lb/>
<pb n="KR2o0010_WYG_000-1b"/>
　　　　長編卷帙浩繁最稱贍博精審今已别著於<lb/>
　　　　録此書詳載三國六朝勝負攻守之迹而繫<lb/>
　　　　以斷論案燾本傳載所著述無此書之名而<lb/>
　　　　有南北攻守録三十卷其同異無可考見核<lb/>
　　　　其義例葢亦江東十鑑之類専為南宋立言<lb/>
　　　　者然十鑑徒侈地形飾虚詞以厲戰氣可謂<lb/>
　　　　夸張無寔此則得失兼陳法戒具備主于修<lb/>
　　　　人事以自强視李舜臣所論較為切寔史稱<lb/>
<pb n="KR2o0010_WYG_000-2a"/>
　　　　燾嘗奏孝宗以即位二十餘年志在富强而<lb/>
　　　　兵弱財匱與教民七年可以即戎者異又孝<lb/>
　　　　宗有功業不足之嘆燾復言功業見于變通<lb/>
　　　　人事既修天應乃至葢其納規進誨惟拳拳<lb/>
　　　　以立國根本為先而不侈陳恢復之計是書<lb/>
　　　　之作用意頗同其忠藎亦殊足尚也乾隆四<lb/>
　　　　十三年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2o0010_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
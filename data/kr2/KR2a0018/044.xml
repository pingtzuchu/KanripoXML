<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷四十四</head> <lb/>
    <p>
<pb n="KR2a0018_WYG_044-1a"/>
欽定四庫全書<lb/>
　梁書卷四十四<lb/>
　　唐　散　騎　常　侍　姚　思　廉　撰<lb/>
　列𫝊第三十八<lb/>
　　太宗十一王　　　世祖二子<lb/>
太宗王皇后生哀太子大器南郡王大連陳㳤容生潯<lb/>
陽王大心左夫人生南海王大臨安陸王大春謝夫人<lb/>
生瀏陽公大雅張夫人生新興王大荘包昭華生西陽<lb/>
<pb n="KR2a0018_WYG_044-1b"/>
王大鈞范夫人生武寜王大威褚修華生建平王大球<lb/>
陳夫人生義安王大昕朱夫人生綏建王大摰自餘諸<lb/>
子本書不載<lb/>
潯陽王大心字仁恕糿而聰朗善屬文中大通四年以<lb/>
皇孫封當陽公邑一千五百戸大同元年出為使持節<lb/>
都督郢南北司定新五州諸軍事輕車将軍郢州刺史<lb/>
時年十三太宗以其幼恐未達民情戒之曰事無大小<lb/>
悉委行事纎毫不湏措懐大心雖不親州務發言每合<lb/>
<pb n="KR2a0018_WYG_044-2a"/>
於理衆皆驚服七年徴為侍中兼石頭戍軍事太清元<lb/>
年出為雲麾将軍江州刺史二年侯景寇京邑大心招<lb/>
集士卒逺近歸之衆至數萬與上流諸軍赴援宫闕三<lb/>
年城陷上甲侯蕭韶南奔宣密詔加散騎常侍進號平<lb/>
南将軍大寳元年封潯陽王邑二千戸初厯陽太守荘<lb/>
鐵以城降侯景既而又奉其母來奔大心以鐵舊将厚<lb/>
為其禮軍旅之事悉以委之仍以為豫章内史侯景數<lb/>
遣軍西上寇抄大心輙令鐵擊破之賊不能進時鄱陽<lb/>
<pb n="KR2a0018_WYG_044-2b"/>
王範率衆棄合肥屯於柵口待援兵總集欲俱進大心<lb/>
聞之遣要範西上以湓城處之廪饋甚厚與戮力共除<lb/>
禍難㑹荘鐵據豫章反大心令中兵恭軍韋約等将軍<lb/>
擊之鐵敗績又乞降鄱陽世子嗣先與鐵逰處因稱其<lb/>
人才畧從横且舊将也欲舉大事當資其力若降江州<lb/>
必不全其首領嗣請援之範從之乃遣将侯瑱率精甲<lb/>
五千往救鐵夜襲破韋約等營大心聞之大懼於是二<lb/>
藩舋起人心離貳景将任約畧地至于湓城大心遣司<lb/>
<pb n="KR2a0018_WYG_044-3a"/>
馬韋質拒戰敗績時帳下猶有勇士千餘人咸説曰既<lb/>
無粮儲難以守固若輕騎往建州以圖後舉策之上者<lb/>
也大心未決其母陳淑容曰即日聖御年尊儲宫萬福<lb/>
汝久奉違顔色不念拜謁闕庭且吾已老而欲逺渉險<lb/>
路粮儲不給豈謂孝子吾終不行因撫胸慟哭大心乃<lb/>
止遂與約和二年秋遇害時年二十九<lb/>
南海王大臨字仁宣大同二年封寜國縣公邑一千五<lb/>
百戸少而敏慧年十一遭左夫人憂哭泣毁瘠以孝聞<lb/>
<pb n="KR2a0018_WYG_044-3b"/>
後入國學眀經射策甲科拜中書侍郎遷給事黄門侍<lb/>
郎十一年為長兼侍中出為輕車将軍琅邪彭城二郡<lb/>
太守侯景亂為使持節宣恵将軍屯新亭俄又徴還屯<lb/>
端門都督城南諸軍事時議者皆勸收外財物擬供賞<lb/>
賜大臨獨曰物乃賞士而牛可犒軍命取牛得千餘頭<lb/>
城内賴以饗士大寳元年封南海郡王邑二千戸出為<lb/>
使持節都督揚南徐二州諸軍事安南将軍揚州刺史<lb/>
又除安東将軍吳郡大守時張彪起義於㑹稽吳人陸<lb/>
<pb n="KR2a0018_WYG_044-4a"/>
令公潁川庾孟卿等勸大臨走投彪大臨曰彪若成功<lb/>
不資我力如其撓敗以我說焉不可往也二年秋遇害<lb/>
于郡時年二十五<lb/>
南郡王大連字仁靖少俊爽能屬文舉止風流雅有巧<lb/>
思妙達音樂兼善丹青大同二年封臨城縣公邑一千<lb/>
五百户七年與南海王俱入國學射策甲科拜中書侍<lb/>
郎十年髙祖幸朱方大連與兄大臨並從髙祖問曰汝<lb/>
等習騎不對曰臣等未奉詔不敢輙習敇各給馬試之<lb/>
<pb n="KR2a0018_WYG_044-4b"/>
大連兄弟據鞍往還各得馳驟之節髙祖大悅即賜所<lb/>
乘馬及為啓謝詞又甚美髙祖佗日謂太宗曰昨見大<lb/>
臨大連風韻可愛足以慰吾年老遷給事黄門侍郎轉<lb/>
侍中尋兼石頭戍軍事太清元年出為使持節輕車将<lb/>
軍東揚州刺史侯景入寇京師大連率衆四萬來赴及<lb/>
臺城沒援軍散復還揚州三年㑹稽山賊田領羣聚黨<lb/>
數萬來攻大連命中兵叅軍張彪擊斬之大寳元年封<lb/>
為南郡王邑二千戸景仍遣其将趙伯超劉神茂來討<lb/>
<pb n="KR2a0018_WYG_044-5a"/>
大連設備以待之㑹将留異以城應賊大連棄城走至<lb/>
信安為賊所獲侯景以為輕車将軍行揚州事遷平南<lb/>
将軍江州刺史大連既廹寇手恒思逃竄乃與賊約曰<lb/>
軍民之事吾不預焉候我存亡但聽鍾響欲簡與相見<lb/>
囙得亡逸賊亦信之事未果二年秋遇害時年二十五<lb/>
安陸王大春字仁经少博涉書記天性孝謹體貎瓌偉<lb/>
腰帶十圍大同六年封西豐縣公邑一千五百戸拜中<lb/>
書侍郎後為寜逺将軍知石頭戍軍事侯景内寇大春<lb/>
<pb n="KR2a0018_WYG_044-5b"/>
奔京口隨邵陵王入援戰於鍾山為賊所獲京城既陥<lb/>
大寶元年封安陸郡王邑二千戸出為使持節雲麾将<lb/>
軍東揚州刺史二年秋遇害時年二十二<lb/>
瀏陽公大雅字仁風大同九年封瀏陽縣公邑一千五<lb/>
百戸少聰警美姿儀特為髙祖所愛太清三年京城陥<lb/>
賊已乘城大雅猶命左右格戰賊至漸衆乃自縋而下<lb/>
因發憤感疾薨時年十七<lb/>
新興王大莊字仁禮大同九年封髙唐縣公邑一千五<lb/>
<pb n="KR2a0018_WYG_044-6a"/>
百戸大寳元年封新興郡王邑二千戸嘗為使持節都<lb/>
督南徐州諸軍事宣毅将軍南徐州刺史二年秋遇害<lb/>
時年十八<lb/>
西陽王大鈞字仁輔性厚重不妄戱弄年七嵗髙祖嘗<lb/>
問讀何書對曰學詩囙命諷誦音韻清雅髙祖因賜王<lb/>
羲之書一卷大寳元年封西陽郡王邑二千戸出為宣<lb/>
恵将軍丹陽尹二年監揚州将軍如故至秋遇害時年<lb/>
十三<lb/>
<pb n="KR2a0018_WYG_044-6b"/>
武寜王大威字仁容美風儀眉目如畫大寳元年封武<lb/>
寜郡王邑二千戸二年出為信威将軍丹陽尹其年秋<lb/>
遇害時年十三<lb/>
建平王大球字仁珽大寳元年封建平郡王邑二千户<lb/>
性眀恵夙成初侯景圍京城髙祖素歸心釋教每發誓<lb/>
願恒云若有衆生應受諸苦悉衍身代當時大球年甫<lb/>
七嵗聞而驚謂母曰官家尚爾兒安敢辭乃六時禮佛<lb/>
亦云凡有衆生應獲苦報悉大球代受其早慧如此二<lb/>
<pb n="KR2a0018_WYG_044-7a"/>
年出為輕車将軍兼石頭戍軍事其年秋遇害時年十<lb/>
一<lb/>
義安王大昕字仁朗年四嵗母陳夫人卒便哀慕毁顇<lb/>
有若成人及髙祖崩大昕奉慰太宗嗚咽不能自勝左<lb/>
右見之莫不掩泣大寳元年封義安郡王邑二千戸二<lb/>
年出為寜逺将軍琅邪彭城二郡太守未之鎮遇害時<lb/>
年十一<lb/>
綏建王大摰字仁瑛幼雄壮有膽氣及京城陥乃歎曰<lb/>
<pb n="KR2a0018_WYG_044-7b"/>
大丈夫㑹當滅虜屬妳媼驚掩其口曰勿妄言禍将及<lb/>
大摰笑曰禍至非由此言大寳元年封綏建郡王邑二<lb/>
千户二年為寜逺将軍遇害時年十嵗<lb/>
世祖諸男徐妃生忠壮世子方等王夫人生貞恵世子<lb/>
方諸其愍懐太子方矩本書不載所生别有𫝊夏賢妃<lb/>
生敬皇帝自餘諸子並本書無𫝊<lb/>
忠壮世子方等字實相世祖長子也母曰徐妃少聰敏<lb/>
有俊才善騎射尤長巧思性愛林泉特好散逸嘗著論<lb/>
<pb n="KR2a0018_WYG_044-8a"/>
曰人生處世如白駒過隙耳一壺之酒足以養性一簟<lb/>
之食足以怡形生在蓬蒿死在溝壑瓦棺石槨何以異<lb/>
兹吾嘗夢為魚囙化為鳥當其梦也何樂如之及其覺<lb/>
也何憂斯類良由吾之不及魚鳥者逺矣故魚鳥飛浮<lb/>
任其志性吾之進退恒存掌握舉手懼觸摇足恐墮若<lb/>
使吾终得與魚鳥同逰則去人間如脫屣耳初徐妃以<lb/>
嫉妬失寵方等意不自安世祖聞之又惡方等方等益<lb/>
懼故述論以申其志焉㑹髙祖欲見諸王長子世祖遣<lb/>
<pb n="KR2a0018_WYG_044-8b"/>
方等入侍方等欣然升舟兾免憂辱行至繇水值侯景<lb/>
亂世祖召之方等唘曰昔申生不愛其死方等豈頋其<lb/>
生世祖省書嘆息知無還意乃配歩騎一萬使援京都<lb/>
賊毎來攻方等必身當矢石宫城陥方等歸荆州收集<lb/>
士馬甚得衆和世祖始嘆其能方等又勸修築城柵以<lb/>
僃不虞既成樓雉相望周廻七十餘里世祖觀之甚恱<lb/>
入謂徐妃曰若更有一子如此吾復何憂徐妃不荅垂<lb/>
泣而退世祖忿之囙疏其穢行牓於大閣方等入見益<lb/>
<pb n="KR2a0018_WYG_044-9a"/>
以自危時河東王為湘州刺史不受督府之令方等乃<lb/>
乞征之世祖許焉拜為都督令帥精卒二萬南討方等<lb/>
臨行謂所親曰吾此叚出征必死無二死而獲所吾豈<lb/>
愛生及至麻溪河東王率軍逆戰方等擊之軍敗遂溺<lb/>
死時年二十二世祖聞之不以為慼後追思其才贈待<lb/>
中中軍将軍揚州刺史諡曰忠壮世子并為招魂以哀<lb/>
之方等注范曄後漢書未就所撰三十國春秋及静住<lb/>
子行于世<lb/>
<pb n="KR2a0018_WYG_044-9b"/>
貞恵世子方諸字智相世祖第二子母王夫人幼聰警<lb/>
博學眀老易善談𤣥風采清越辭辯鋒生特為世祖所<lb/>
愛母王氏又有寵及方等敗沒世祖謂之曰不有所廢<lb/>
其何以興囙拜為中撫軍以自副又出為郢州刺史鎮<lb/>
江夏以鮑泉為行事防遏下流時世祖遣徐文盛督衆<lb/>
軍與侯景将任約相持未決方諸恃文盛在近不恤軍<lb/>
政日與鮑泉蒲酒為樂侯景知之乃遣其将宋子仙率<lb/>
輕騎數百從間道襲之屬風雨晦冥子仙至百姓奔告<lb/>
<pb n="KR2a0018_WYG_044-10a"/>
方諸與鮑泉猶不信曰徐文盛大軍在下虜安得來始<lb/>
命閉門賊騎已入城遂䧟子仙執方諸以歸王僧辯軍<lb/>
至蔡洲景遂害之世祖追贈侍中大将軍諡曰貞恵世<lb/>
子<lb/>
史臣曰太宗世祖諸子雖開土宇運屬亂離既拘寇賊<lb/>
多殞非命吁可嗟矣<lb/>
　<lb/>
　<lb/>
<pb n="KR2a0018_WYG_044-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷四十四<lb/>
<pb n="KR2a0018_WYG_044-11a"/>
　梁書卷四十四考證<lb/>
太宗十一王𫝊范夫人生武寜王大威○威南本作盛<lb/>
自餘諸子本書不載○<hi>臣人龍</hi>按簡文帝有二十子今<lb/>
　本𫝊載十一王其别見者有大成大封大圜大訓四<lb/>
　人餘則不可考矣<lb/>
西陽王大鈞𫝊大鈞字仁輔○輔南史作博<lb/>
建平王大球𫝊大球字仁珽○珽南史作玉<lb/>
忠壮世子方等𫝊所撰三十國春秋及靜住子行于世<lb/>
<pb n="KR2a0018_WYG_044-11b"/>
　○静住南史作篤静<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷四十四考證<lb/>
</p>
<p>
</p>
  </div>
</body>
</text>
</TEI>
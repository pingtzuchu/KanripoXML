<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷三十八</head> <lb/>
    <p>
<pb n="KR2a0018_WYG_038-1a"/>
欽定四庫全書<lb/>
　梁書卷三十八<lb/>
　　唐　散　騎　常　侍　姚　思　廉　撰<lb/>
　列𫝊第三十二<lb/>
　　朱异　　賀琛<lb/>
朱异字彦和吴郡錢唐人也父巽以義烈知名官至齊<lb/>
江夏王叅軍吴平令异年數嵗外祖顧歡撫之謂异祖<lb/>
昭之曰此兒非常器當成卿門户年十餘嵗好羣聚蒲<lb/>
<pb n="KR2a0018_WYG_038-1b"/>
博頗為鄊黨所患既長乃折節従師遍治五經尤眀禮<lb/>
易渉獵文史兼通雜藝博奕書算皆其所長年二十詣<lb/>
都尚書令沈約面試之因戯异曰卿年少何乃不廉异<lb/>
逡廵未達其旨約乃曰天下唯有文義棊書卿一時将<lb/>
去可謂不廉也其年上書言建康宜置獄司比廷尉敕<lb/>
付尚書議詳従之舊制年二十五方得釋褐時异適二<lb/>
十一特敕擢為揚州議曹従事史尋有詔求異能之士<lb/>
五經博士眀山賓表薦异曰竊見錢唐朱异年時尚少<lb/>
<pb n="KR2a0018_WYG_038-2a"/>
徳備老成在獨無散逸之想處闇有對賓之色器宇𢎞<lb/>
深神表峯峻金山萬丈縁陟未登玉海千尋窺映不測<lb/>
加以珪璋新琢錦組初構觸響鏗鏘值采便𤼵觀其信<lb/>
行非惟十室所稀若使負重遥途必有千里之用髙祖<lb/>
召見使說孝經周易義甚悦之謂左右曰朱异實異後<lb/>
見眀山賓謂曰卿所舉殊得其人仍召异直西省俄兼<lb/>
太學博士其年髙祖自講孝經使异執讀遷尚書儀曹<lb/>
郎入兼中書通事舎人累遷鴻臚卿太子右衛率尋加<lb/>
<pb n="KR2a0018_WYG_038-2b"/>
員外常侍普通五年大舉北伐魏徐州刺史元法僧遣<lb/>
使請舉地内屬詔有司議其虚實异曰自王師北討剋<lb/>
獲相繼徐州地轉削弱咸願歸罪法僧法僧懼禍之至<lb/>
其降必非偽也髙祖仍遣异報法僧并敕衆軍應接受<lb/>
异節度既至法僧遵承朝旨如异䇿焉中大通元年遷<lb/>
散騎常侍自周捨卒後异代掌機謀方鎮改換朝儀國<lb/>
典詔誥敕書竝兼掌之每四方表疏當局簿領諮詢詳<lb/>
斷填委於前异屬辭落紙覽事下議従横敏贍不暫停<lb/>
<pb n="KR2a0018_WYG_038-3a"/>
筆頃刻之間諸事便了大同四年遷右衛将軍六年异<lb/>
唘於儀賢堂奉述髙祖老子義敕許之及就講朝士及<lb/>
道俗聴者千餘人為一時之盛時城西又開士林館以<lb/>
延學士异與左丞賀琛遞日述髙祖禮記中庸義皇太<lb/>
子又召异扵𤣥圃講易八年改加侍中太清元年遷左<lb/>
衛将軍領歩兵二年遷中領軍舍人如故髙祖夢中原<lb/>
平舉朝稱慶旦以語异异對曰此宇内方一之徴及侯<lb/>
景歸降敕召羣臣議尚書僕射謝舉等以為不可髙祖<lb/>
<pb n="KR2a0018_WYG_038-3b"/>
欲納之未决嘗夙興至武徳閤自言我國家承平若此<lb/>
今便受地詎是事宜脱致終紜悔無所及异探髙祖㣲<lb/>
旨應聲答曰聖眀御宇上應蒼𤣥北土遺黎誰不慕仰<lb/>
為無機㑹未達其心今侯景分魏國大半輸誠送欵逺<lb/>
歸聖朝豈非天誘其𠂻人奨其計原心審事殊有可嘉<lb/>
今若不容恐絶後来之望此誠易見願陛下無疑髙祖<lb/>
深納异言又感前夢遂納之及貞陽敗沒自魏遣使還<lb/>
述魏相髙澄欲更申和睦敕有司定議异又以和為允<lb/>
<pb n="KR2a0018_WYG_038-4a"/>
髙祖果従之其年六月遣建康令謝挺通直郎徐陵使<lb/>
北通好是時侯景鎮夀春累唘絶和及請追使又致書<lb/>
與异辭意甚切异但述敕旨以報之八月景遂舉兵反<lb/>
以討异為名募兵得三千人及景至仍以其衆守大司<lb/>
馬門初景謀反合州刺史鄱陽王範司州刺史羊鴉仁<lb/>
竝累有唘聞异以景孤立寄命必不應爾乃謂使者鄱<lb/>
陽王遂不許國家有一客竝抑而不奏故朝廷不為之<lb/>
備及寇至城内文武咸尤之皇太子又製圍城賦其末<lb/>
<pb n="KR2a0018_WYG_038-4b"/>
章云彼髙冠及厚履竝鼎食而乗肥升紫霄之丹地排<lb/>
玉殿之金扉陳謀謨之唘沃宣政刑之福威四郊以之<lb/>
多壘萬邦以之未綏問豺狼其何者訪虺蜴之為誰盖<lb/>
以指异异因慙憤發病卒時年六十七詔曰故中領軍<lb/>
异器宇𢎞通才力優贍諮謀帷幄多厯年所方賛朝經<lb/>
永申寄任奄先物化惻悼兼懐可贈侍中尚書右僕射<lb/>
給秘器一具凶事所湏随由資辦舊尚書官不以為贈<lb/>
及异卒髙祖惜之方議贈事左右有善异者乃唘曰异<lb/>
<pb n="KR2a0018_WYG_038-5a"/>
忝厯雖多然平生所懐願得執法髙祖因其宿志特有<lb/>
此贈焉异居權要三十餘年善窺人主意曲能阿諛以<lb/>
承上旨故特被寵任厯官自員外常侍至侍中四官皆<lb/>
珥貂自右衛率至領軍四職竝驅鹵簿近代未之有也<lb/>
异及諸子自潮溝列宅至青溪其中有臺池翫好每暇<lb/>
日與賓客遊焉四方所饋財貨充積性恡嗇未嘗有散<lb/>
施㕑下珍羞腐爛每月常棄十數車雖諸子别房亦不<lb/>
分贍所撰禮易講疏及儀注文集百餘篇亂中多亡逸<lb/>
<pb n="KR2a0018_WYG_038-5b"/>
長子肅官至國子博士次子閏司徒掾竝遇亂卒<lb/>
賀琛字國寳㑹稽山隂人也伯父㻛歩兵校尉為世碩<lb/>
儒琛幼㻛授其經業一聞便通義理㻛異之常曰此兒<lb/>
當以眀經致貴㻛卒後琛家貧常往還諸暨販粟以自<lb/>
給閑則習業尤精三禮初瑒於郷里聚徒教授至是又<lb/>
依琛焉普通中刺史臨川王辟為祭酒従事史琛始出<lb/>
都髙祖聞其學術召見文徳殿與語悅之謂僕射徐勉<lb/>
曰琛殊有世業仍補王國侍郎俄兼太學博士稍遷中<lb/>
<pb n="KR2a0018_WYG_038-6a"/>
衛叅軍事尚書通事舍人叅禮儀事累遷通直正員郎<lb/>
舎人如故又征西鄱陽王中録事兼尚書左丞滿嵗為<lb/>
真詔琛撰新諡法至今施用時皇太子議大功之末可<lb/>
以冠子嫁女琛駮之曰令旨以大功之末可得冠子嫁<lb/>
女不得自冠自嫁推以記文竊猶致惑案嫁冠之禮本<lb/>
是父之所成無父之人乃可自冠故稱大功小功竝以<lb/>
冠子嫁子為文非闗惟得為子己身不得也小功之末<lb/>
既得自嫁娶而亦云冠子娶婦其義益眀故先列二服<lb/>
<pb n="KR2a0018_WYG_038-6b"/>
毎眀冠子嫁子結扵後句方顯自娶之義既眀小功自<lb/>
娶即知大功自冠矣盖是約言而見旨若謂縁父服大<lb/>
功子服小功小功服輕故得為子冠嫁大功服重故不<lb/>
得自嫁自冠者則小功之末非眀父子服殊不應復云<lb/>
冠子嫁子也若謂小功之文言已可娶大功之文不言<lb/>
已冠故知身有大功不得自行嘉禮但得為子冠嫁竊<lb/>
謂有服不行嘉禮本為吉凶不可相干子雖小功之末<lb/>
可得行冠嫁猶應湏父得為其嫁冠若父扵大功之末<lb/>
<pb n="KR2a0018_WYG_038-7a"/>
可以冠子嫁子是於吉凶禮無礙吉凶禮無礙豈不得<lb/>
自冠自嫁若自冠自嫁於事有礙則冠子嫁子寜獨可<lb/>
通今許其冠子而塞其自冠是琛之所惑也又令旨推<lb/>
下殤小功不可娶婦則降服大功亦不得為子冠嫁伏<lb/>
尋此旨若謂降服大功不可冠子嫁子則降服小功亦<lb/>
不可自冠自娶是為凡厥降服大功小功皆不得冠娶<lb/>
矣記文應云降服則不可寜得惟稱下殤今不言降服<lb/>
的舉下殤實有其義夫出嫁出後或有再降出後之身<lb/>
<pb n="KR2a0018_WYG_038-7b"/>
於本姊妹降為大功若是大夫服士又以尊降則成小<lb/>
功其於冠嫁義無以異所以然者出嫁則有受我出後<lb/>
則有𫝊重竝欲薄於此而厚扵彼此服雖降彼服則隆<lb/>
昔實朞親雖再降猶依小功之禮可冠可嫁若夫朞降<lb/>
大功大功降為小功止是一等降殺有倫服末嫁冠若<lb/>
無有異惟下殤之服特眀不娶之義者盖縁以幼稚之<lb/>
故夭䘮情深既無受厚佗姓又異𫝊重彼宗嫌其年稚<lb/>
服輕頓成殺略故特眀不娶以示本重之恩是以凡厥<lb/>
<pb n="KR2a0018_WYG_038-8a"/>
降服冠嫁不殊惟在下殤乃眀不娶其義若此則不得<lb/>
言大功之降服皆不可冠嫁也且記云下殤小功言下<lb/>
殤則不得通扵中上語小功則不得兼於大功若實大<lb/>
小功降服皆不冠嫁上中二殤亦不嫁冠者記不得直<lb/>
云下殤小功則不可恐非文意此又琛之所疑也遂從<lb/>
琛議遷員外散騎常侍舊尚書南坐無貂貂自琛始也<lb/>
頃之遷御史中丞叅禮儀事如先琛家産既豐買主第<lb/>
為宅為有司所奏坐免官俄復為尚書左丞遷給事黄<lb/>
<pb n="KR2a0018_WYG_038-8b"/>
門侍郎兼國子博士未拜改為通直散騎常侍領尚書<lb/>
左丞竝叅禮儀事琛前後居職凡郊廟諸儀多所創定<lb/>
每見髙祖與語常移晷刻故省中為之語曰上殿不下<lb/>
有賀雅琛容止都雅故時人呼之遷散騎常侍叅禮儀<lb/>
如故是時髙祖任職者皆縁飾姦諂深害時政琛遂唘<lb/>
陳事條封奏曰臣荷拔擢之恩曾不能効一職居獻納<lb/>
之任又不能薦一言竊聞慈父不愛無益之子眀君不<lb/>
畜無益之臣臣所以當食廢飱中宵而歎息也輒言時<lb/>
<pb n="KR2a0018_WYG_038-9a"/>
事列之於後非謂謀猷寜云唘沃獨緘胷臆不語妻子<lb/>
辭無粉飾削槀則焚脫得聴覽試加省鑒如不允合亮<lb/>
其戇愚其一事曰今北邉稽服戈甲解息政是生聚教<lb/>
訓之時而天下户口減落誠當今之急務雖是處彫流<lb/>
而闗外彌甚郡不堪州之控總縣不堪郡之裒削更相<lb/>
呼擾莫得治其政術惟以應赴徴歛為事百姓不能堪<lb/>
命各事流移或依扵大姓或聚扵屯封盖不獲已而竄<lb/>
亡非樂之也國家於闗外賦税盖㣲乃至年常租課動<lb/>
<pb n="KR2a0018_WYG_038-9b"/>
致逋積而民失安居寜非牧守之過東境戶口空虚皆<lb/>
由使命繁數夫犬不夜吠故民得安居今大邦大縣舟<lb/>
舸銜命者非惟十數復窮幽之鄊極逺之邑亦皆必至<lb/>
每有一使屬所搔擾况復煩擾積理深為民害駑困邑<lb/>
宰則拱手聴其漁獵桀黠長吏又因之而為貪殘縦有<lb/>
廉平郡猶掣肘故邑宰懐印類無考績細民棄業流冗<lb/>
者多雖年降復業之詔屢下蠲賦之恩而終不得反其<lb/>
居也其二事曰聖主恤隐之心納隍之念聞之遐邇至<lb/>
<pb n="KR2a0018_WYG_038-10a"/>
扵翾飛蠕動猶且度脱况在兆庶而州郡無恤民之志<lb/>
故天下顒顒惟注仰於一人誠所謂愛之如父母仰之<lb/>
如日月敬之如鬼神畏之如雷霆茍湏應痛逗藥豈可<lb/>
不治之㦲今天下宰守所以皆尚貪殘罕有廉白者良<lb/>
由風俗侈靡使之然也滛奢之弊其事多端粗舉二條<lb/>
言其尤者夫食方丈於前所甘一味今之燕喜相競誇<lb/>
豪積果如山岳列肴同綺繡露臺之産不周一燕之資<lb/>
而賓主之間裁取滿腹未及下堂已同臭腐又歌姬儛<lb/>
<pb n="KR2a0018_WYG_038-10b"/>
女本有品制二八之錫良待和戎今言妓之夫無有等<lb/>
秩雖復庶賤微人皆盛姬姜務在貪汚爭飾羅綺故為<lb/>
吏牧民者競為剝削雖致貲巨億罷歸之日不支數年<lb/>
便已消散盖由宴醑所費既破數家之産歌謡之具必<lb/>
俟千金之資所費事等丘山為歡止在俄頃乃更追恨<lb/>
向所取之少今所費之多如復傅翼增其搏噬一何悖<lb/>
㢤其餘滛侈著之凡百習以成俗日見滋甚欲使人守<lb/>
廉隅吏尚清白安可得邪今誠宜嚴為禁制道之以節<lb/>
<pb n="KR2a0018_WYG_038-11a"/>
儉貶黜雕飾糾奏浮華使衆皆知變其耳目改其好惡<lb/>
夫失節之嗟亦民所自患正恥不及羣故勉彊而為之<lb/>
茍力所不至還受其弊矣今若釐其風而正其失易扵<lb/>
反掌夫論至治者必以淳素為先正雕流之弊莫有過<lb/>
儉樸者也其三事曰聖躬荷負蒼生以為任𢎞濟四海<lb/>
以為心不憚胼胝之勞不辭癯瘦之苦豈止日仄忘飢<lb/>
夜分廢寝至於百司莫不奏事上息責下之嫌下無逼<lb/>
上之咎斯實道邁百王事超千載但斗筲之人藻棁之<lb/>
<pb n="KR2a0018_WYG_038-11b"/>
子既得伏奏帷扆便欲詭競求進不說國之大體不知<lb/>
當一官處一職貴使理其紊亂匡其不及心在眀恕事<lb/>
乃平章但務吹毛求疵擘肌分理運挈缾之智徼分外<lb/>
之求以深刻為能以繩逐為務迹雖似於奉公事更成<lb/>
其威福犯罪者多巧避滋甚曠官廢職長弊增姦寔由<lb/>
扵此今誠願責其公平之效黜其䜛愚之心則下安上<lb/>
謐無徼倖之患矣四事曰自征伐北境帑藏空虚今天<lb/>
下無事而猶日不暇給者良有以也夫國弊則省其事<lb/>
<pb n="KR2a0018_WYG_038-12a"/>
而息其費事省則養民費息則財聚止五年之中尚於<lb/>
無事必能使國豐民阜若積以嵗月斯乃范蠡㓕吴之<lb/>
行管仲覇齊之由今應内省職掌各檢其所部凡京師<lb/>
治署邸肆應所為或十條宜省其五或三條宜除其一<lb/>
及國容戎備在昔應多在今宜少雖於後應多即事未<lb/>
湏皆悉减省應四方屯𫝊邸治或舊有或無益或妨民<lb/>
有所宜除除之有所宜减减之凡厥興造凡厥費財有<lb/>
非急者有役民者又凡厥討召凡厥徴求雖闗國計權<lb/>
<pb n="KR2a0018_WYG_038-12b"/>
其事宜皆息費休民不息費則無以聚財不休民則無<lb/>
以聚力故蓄其財者所以大用之也息其民者所以大<lb/>
役之也若言小事不足害財則終年不息矣以小役不<lb/>
足妨民則終年不止矣擾其民而欲求生聚殷阜不可<lb/>
得矣耗其財而務賦歛繁興則姦詐盗竊彌生是弊不<lb/>
息而其民不可使也則難可以語富彊而圗逺大矣自<lb/>
普通以来二十餘年刑役荐起民力彫流今魏氏和親<lb/>
疆塲無警若不及於此時大息四民使之生聚减省國<lb/>
<pb n="KR2a0018_WYG_038-13a"/>
費令府庫蓄積一旦異境有虞闗河可掃則國弊民疲<lb/>
安能振其逺略事至方圖知不及矣言奏髙祖大怒召<lb/>
主書於前口授敕責琛曰謇謇有聞殊稱所期但朕有<lb/>
天下四十餘年公車讜言見聞聴覽所陳之事與卿不<lb/>
異常欲承用無替懐抱每苦倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>更増惽惑卿珥貂紆<lb/>
組博問洽聞不宜同於闟茸止取名字宣之行路言我<lb/>
能上事眀言得失恨朝廷之不能用或誦離騷蕩蕩其<lb/>
無人遂不御乎千里或誦老子知我者希則我貴矣如<lb/>
<pb n="KR2a0018_WYG_038-13b"/>
是獻替莫不能言正旦獸鐏皆其人也卿可分别言事<lb/>
唘乃心沃朕心卿云今北邉稽服政是生聚教訓之時<lb/>
而民失安居牧守之過朕無則哲之知觸向多弊四聰<lb/>
不開四眀不達内省責躬無處逃咎堯為聖主四凶在<lb/>
朝况乎朕也能無惡人但大澤之中有龍有蛇縦不盡<lb/>
善不容皆惡卿可分眀顯出某刺史横暴某太守貪殘<lb/>
某官長凶虐尚書蘭臺主書舍人某人姦猾某人取與<lb/>
眀言其事得以黜陟向令舜但聴公車上書四凶終自<lb/>
<pb n="KR2a0018_WYG_038-14a"/>
不知堯亦永為闇主卿又云東境户口空虚良由使命<lb/>
繁多但未知此是何使卿云駕困邑宰則拱手聴其漁<lb/>
獵桀黠長吏又因之而為貪殘竝何姓名廉平掣肘復<lb/>
是何人朝廷思賢有如饑渴廉平掣肘實為異事宜速<lb/>
條聞當更擢用凡所遣使多由民訟或復軍糧諸所飈<lb/>
急盖不獲已而遣之若不遣使天下枉直云何綜理事<lb/>
實云何濟辦惡人日滋善人日蔽欲求安卧其可得乎<lb/>
不遣使而得事理此乃佳事無足而行無翼而飛能到<lb/>
<pb n="KR2a0018_WYG_038-14b"/>
在所不威而伏豈不幸甚卿既言之應有深見宜陳秘<lb/>
術不可懐寳迷邦卿又云守宰貪殘皆由滋味過度貪<lb/>
殘糜費已如前答漢文雖愛露臺之産鄧通之錢布扵<lb/>
天下以此而治朕無愧焉若以下民飲食過差亦復不<lb/>
然天監之初思之已甚其勤力營産則無不富饒惰遊<lb/>
緩事則家業貧窶勤修産業以營盤案自己營之自己<lb/>
食之何損扵天下無賴子弟惰營産業致於貧窶無可<lb/>
施設此何益於天下且又意雖曰同富富有不同慳而<lb/>
<pb n="KR2a0018_WYG_038-15a"/>
富者終不能設奢而富者於事何損若使朝廷緩其刑<lb/>
此事終不可斷若急其制則曲屋密房之中云何可知<lb/>
若家家搜檢其細已甚欲使吏不呼門其可得乎更相<lb/>
恐脅以求財帛足長禍萌無益治道若以此指朝廷我<lb/>
無此事昔之牲牢久不宰殺朝中㑹同菜蔬而已意粗<lb/>
得奢約之節若復減此必有蟋蟀之譏若以為功徳事<lb/>
者皆是園中之所産育功徳之事亦無多費變一𤓰為<lb/>
數十種食一菜為數十味不變𤓰菜亦無多種以變故<lb/>
<pb n="KR2a0018_WYG_038-15b"/>
多何損於事亦豪芥不闗國家如得財如法而用此不<lb/>
愧乎人我自除公宴不食國家之食多厯年稔乃至宫<lb/>
人亦不食國家之食積累嵗月凡所營造不闗材官及<lb/>
以國匠皆資雇借以成其事近之得財頗有方便民得<lb/>
其利國得其利我得其利營諸功徳或以卿之心度我<lb/>
之心故不能得知所得財用暴扵天下不得曲辭辯論<lb/>
卿又云女妓越濫此有司之責雖然亦有不同貴者多<lb/>
畜妓樂至於勲附若兩掖亦復不聞家有二八多畜女<lb/>
<pb n="KR2a0018_WYG_038-16a"/>
妓者此並宜具言其人當令有司振其霜豪卿又云乃<lb/>
追恨所取為少如復傅翼增其搏噬一何悖㦲勇怯不<lb/>
同貪廉各用勇者可使進取怯者可使守城貪者可使<lb/>
捍禦廉者可使牧民向使叔齊守於西河豈能濟事吴<lb/>
起育民必無成功若使吴起而不重用則西河之功廢<lb/>
今之文武亦復如此取其搏噬之用不能得不重更任<lb/>
彼亦非為朝廷為之傅翼卿以朝廷為悖乃自甘之當<lb/>
思致悖所以卿云宜導之以節儉又云至治者必以淳<lb/>
<pb n="KR2a0018_WYG_038-16b"/>
素為先此言大善夫子言其身正不令而行其身不正<lb/>
雖令不從朕絶房室三十餘年無有滛佚朕頗自計不<lb/>
與女人同屋而寝亦三十餘年至於居處不過一牀之<lb/>
地雕飾之物不入於宫此亦人所共知受生不飲酒受<lb/>
生不好音聲所以朝中曲宴未嘗奏樂此羣賢之所觀<lb/>
見朕三更出理事随事多少事少或中前得竟或事多<lb/>
至日昃方得就食日常一食若晝若夜無有定時疾苦<lb/>
之日或亦再食昔要腹過於十圍今之瘦削裁二尺餘<lb/>
<pb n="KR2a0018_WYG_038-17a"/>
舊帶猶存非為妄説為誰為之救物故也書曰股肱惟<lb/>
人良臣惟聖向使朕有股肱可得中主今乃不免居九<lb/>
品之下不令而行徒虚言耳卿今慊言便罔知所答卿<lb/>
又云百司莫不奏事詭競求進此又是誰何者復是詭<lb/>
事今不使外人呈事於義可否無人廢職職可廢乎職<lb/>
廢則人亂人亂則國安乎以咽廢飱此之謂也若斷呈<lb/>
事誰尸其任専委之人云何可得是故古人云専聴生<lb/>
姦獨任成亂猶二世之委趙髙元后之付王莾呼鹿為<lb/>
<pb n="KR2a0018_WYG_038-17b"/>
馬卒有閻樂望夷之禍王莾亦終移漢鼎卿云吹毛求<lb/>
疵復是何人所吹之疵擘肌分理復是何人乎事及深<lb/>
刻繩逐竝復是誰又云治署邸肆何者宜除何者宜省<lb/>
國容戎備何者宜省何者未湏四方屯𫝊何者無益何<lb/>
者妨民何處興造而是役民何處費財而是非急若為<lb/>
討召若為徴賦朝廷從来無有此事静息之方復何者<lb/>
宜各出其事具以奏聞卿云若不及於時大息其民事<lb/>
至方圖知無及也如卿此言即時便是大役其民是何<lb/>
<pb n="KR2a0018_WYG_038-18a"/>
處所卿云國弊民疲誠如卿言終湏出其事不得空作<lb/>
漫語夫能言之必能行之富國彊兵之術急民省役之<lb/>
宜號令逺近之法竝宜具列若不具列則是欺罔朝廷<lb/>
空示頬舌凡人有為先湏内省惟無瑕者可以戮人卿<lb/>
不得厯詆内外而不極言其事佇聞重奏當後省覽付<lb/>
之尚書班下海内庶亂羊永除害馬長息惟新之美復<lb/>
見今日琛奉勑但謝過而已不敢復有指斥久之遷太<lb/>
府卿太清二年遷雲騎将軍中軍宣城王長史侯景舉<lb/>
<pb n="KR2a0018_WYG_038-18b"/>
兵襲京師王移入臺内留琛與司馬楊曒守東府賊尋<lb/>
攻陷城放兵殺害深被槍未至死賊求得之轝至闕下<lb/>
求見僕射王克領軍朱异勸開城納賊克等讓之涕泣<lb/>
而止賊復轝送荘嚴寺療治之眀年臺城不守琛逃歸<lb/>
鄊里其年冬賊進寇㑹稽復執琛送出都以為金紫光<lb/>
禄大夫後遇疾卒年六十九琛所撰三禮講疏五經滯<lb/>
義及諸儀法凡百餘萹子詡太清初自儀同西昌侯掾<lb/>
出為巴山太守在郡遇亂卒<lb/>
<pb n="KR2a0018_WYG_038-19a"/>
陳吏部尚書姚察云夏侯勝有言曰士患不眀經術經<lb/>
術眀取青紫如拾地芥耳朱异賀琛竝起微賤以經術<lb/>
逢時致於貴顯符其言矣而异遂徼寵幸任事居權不<lb/>
能以道佐君茍取容媚及延冦敗國實异之由禍難既<lb/>
彰不眀其罪至於身死寵贈猶殊罰既弗加賞亦斯濫<lb/>
失扵勸沮何以為國君子是以知太清之亂能無及是<lb/>
乎<lb/>
　<lb/>
<pb n="KR2a0018_WYG_038-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十八<lb/>
<pb n="KR2a0018_WYG_038-20a"/>
　梁書卷三十八考證<lb/>
朱异𫝊父巽以義烈知名○巽南史作巽之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_038-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十八考證<lb/>
</p>
<p>
</p>
  </div>
</body>
</text>
</TEI>
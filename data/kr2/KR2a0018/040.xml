<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷四十</head> <lb/>
    <p>
<pb n="KR2a0018_WYG_040-1a"/>
欽定四庫全書<lb/>
　梁書卷四十<lb/>
　　唐　散　騎　常　侍　姚　思　廉　撰<lb/>
　列傳第三十四<lb/>
　　司馬褧　　到溉　　劉顯　　劉之遴<hi>弟之亨</hi>
　　許懋<lb/>
司馬褧字元素河内温人也曽祖純之晉大司農髙密<lb/>
敬王祖讓之員外常侍父變善三禮仕齊官至國子博<lb/>
<pb n="KR2a0018_WYG_040-1b"/>
士褧少傳家業強力專精手不釋卷其禮文所涉書畧<lb/>
皆遍覩沛國劉瓛為儒者宗嘉其學深相賞好少與樂<lb/>
安任昉善昉亦雅重焉初為國子生起家奉朝請稍遷<lb/>
王府行參軍天監初詔通儒治五禮有司舉褧治嘉禮<lb/>
除尚書祠部郎中是時創定禮樂褧所議多見施行除<lb/>
步兵校尉兼中書通事舎人褧學尤精於事數國家吉<lb/>
凶禮當世名儒明山賔賀瑒等疑不能斷皆取决焉累<lb/>
遷正員郎鎮南諮議參軍兼舎人如故遷尚書右丞出<lb/>
<pb n="KR2a0018_WYG_040-2a"/>
為仁威長史長沙内史還除雲騎將軍兼御史中丞頃<lb/>
之即真十六年出為宣毅南康王長史行府國并石頭<lb/>
戍軍事褧雖居外官有敕預文徳武徳二殿長名問訊<lb/>
不限日十七年遷明威將軍晉安王長史未幾卒王命<lb/>
記室庾肩吾集其文為十卷所撰嘉禮儀注一百一十<lb/>
二卷<lb/>
到溉字茂灌彭城武原人曽祖彦之宋驃騎將軍祖仲<lb/>
度驃騎江夏王從事中郎父坦齊中書郎溉少孤貧與<lb/>
<pb n="KR2a0018_WYG_040-2b"/>
弟洽俱聰敏有才學早為任昉所知由是聲名益廣起<lb/>
家王國左常侍轉後軍法曹行參軍歴殿中郎出為建<lb/>
安内史遷中書郎兼吏部太子中庶子湘東王繹為㑹<lb/>
稽太守以溉為輕車長史行府郡事髙祖敕王曰到溉<lb/>
非直為汝行事足為汝師閒有進止每須詢訪遭母憂<lb/>
居喪盡禮朝廷嘉之服闋猶蔬食布衣者累載除通直<lb/>
散騎常侍御史中丞太府卿都官尚書郢州長史江夏<lb/>
太守加招逺將軍入為左民尚書溉身長八尺美風儀<lb/>
<pb n="KR2a0018_WYG_040-3a"/>
善容止所莅以清白自修性又率儉不好聲色虚室單<lb/>
牀傍無姬侍自外車服不事鮮華冠履十年一易朝服<lb/>
或至穿補傳呼清路示有朝章而已頃之坐事左遷金<lb/>
紫光禄大夫俄授散騎常侍侍中國子祭酒溉素謹厚<lb/>
特被髙祖賞接每與對棊從夕達旦溉第山池有奇石<lb/>
髙祖戲與賭之并禮記一部溉並輸焉未進髙祖謂朱<lb/>
异曰卿謂到溉所輸可以送未溉歛板對曰臣既事君<lb/>
安敢失禮髙祖大笑其見親愛如此後因疾失明詔以<lb/>
<pb n="KR2a0018_WYG_040-3b"/>
金紫光禄大夫散騎常侍就第飬疾溉家門雍睦兄弟<lb/>
特相友愛初與弟洽常共居一齋洽卒後便捨為寺因<lb/>
斷腥壇終身蔬食别營小室朝夕從僧徒禮誦髙祖每<lb/>
月三致浄饌恩禮甚篤蔣山有延賢寺者溉家世創立<lb/>
故生平公俸咸以供焉畧無所取性又不好交游惟與<lb/>
朱异劉之遴張綰同志友密及卧疾家園門可羅雀三<lb/>
君每歳時常鳴騶枉道以相存問置酒叙生平極歡而<lb/>
去臨終託張劉勒子孫以薄葬之禮卒時年七十二詔<lb/>
<pb n="KR2a0018_WYG_040-4a"/>
贈本官有集二十卷行於世時以溉洽兄弟比之二陸<lb/>
故世祖贈詩曰魏世重雙丁晉朝稱二陸何如今兩到<lb/>
復似凌寒竹子鏡字圓照安西湘東王法曹行參軍太<lb/>
子舎人早卒鏡子藎早聰慧起家著作佐郎歴太子舎<lb/>
人宣城王主簿太子洗馬尚書殿中郎嘗從髙祖幸京<lb/>
口登北顧樓賦詩藎受詔便就上覽以示溉曰藎定是<lb/>
才子翻恐卿從来文章假手於藎因賜溉連珠曰研磨<lb/>
墨以騰文筆飛毫以書信如飛蛾之赴火豈焚身之可<lb/>
<pb n="KR2a0018_WYG_040-4b"/>
吝必耄年其已及可假之於少藎其見知賞如此除丹<lb/>
陽尹丞太清亂赴江陵卒<lb/>
劉顯字嗣芳沛國相人也父鬷晉安内史顯幼而聰敏<lb/>
當世號曰神童天監初舉秀才解褐中軍臨川王行參<lb/>
軍俄署法曹顯好學博涉多通任昉嘗得一篇缺簡書<lb/>
文字零落歴示諸人莫能識者顯云是古文尚書所刪<lb/>
逸篇昉檢周書果如其說昉因大相賞異丁母憂服闋<lb/>
尚書令沈約命駕造焉於坐䇿顯經史十事顯對其九<lb/>
<pb n="KR2a0018_WYG_040-5a"/>
約曰老夫昬忘不可受策雖然聊試數事不可至十也<lb/>
顯問其五約對其二陸倕聞之歎曰劉郎可謂差人雖<lb/>
吾家平原詣張壯武王粲謁伯喈必無此對其為名流<lb/>
推賞如此及約為太子少傅乃引為五官掾俄兼廷尉<lb/>
正五兵尚書傅昭掌著作撰國史引顯為佐九年始革<lb/>
尚書五都選顯以本官兼吏部郎又除司空臨川王外<lb/>
兵參軍遷尚書儀曹郎嘗為上朝詩沈約見而美之時<lb/>
約郊居宅新成因命工書人題之於壁出為臨川王記<lb/>
<pb n="KR2a0018_WYG_040-5b"/>
室參軍建康平復入為尚書儀曹侍郎兼中書通事舎<lb/>
人出為秣陵令又除驃騎鄱陽王記室兼中書舎人累<lb/>
遷步兵校尉中書侍郎舎人如故顯與河東裴子野南<lb/>
陽劉之遴吳郡顧協連職禁中遞相師友時人莫不慕<lb/>
之顯博聞強記過於裴顧時魏人獻古器有隱起字無<lb/>
能識者顯案文讀之無有滯礙考校年月一字不差髙<lb/>
祖甚嘉焉遷尚書左丞除國子博士出為宣逺岳陽王<lb/>
長史行府國事未拜遷雲麾邵陵王長史尋陽太守大<lb/>
<pb n="KR2a0018_WYG_040-6a"/>
同九年王遷鎮郢州除平西諮議參軍加戎昭將軍其<lb/>
年卒時年六十三友人劉之遴啟皇太子曰之遴嘗聞<lb/>
夷叔栁惠不逢仲尼一言則西山餓夫東國黜士名豈<lb/>
施於後世信哉生有七尺之形終為一棺之土不朽之<lb/>
事寄之題目懐珠抱玉有殁世而名不稱者可為長太<lb/>
息孰過於斯竊痛友人沛國劉顯韞櫝藝文研精覃奥<lb/>
聰明特達出類㧞羣闔棺郢都歸魂有日須鐫墓板之<lb/>
遴已畧撰其事行今輙上呈伏願鴻慈降兹睿藻榮其<lb/>
<pb n="KR2a0018_WYG_040-6b"/>
枯骴以慰幽魂冐昧塵聞戰慄無地乃蒙令為志銘曰<lb/>
繁弱挺質空桑吐聲分器見重播樂傳名誰其均之美<lb/>
有髦士禮著㓜年業明壯齒厭飫典墳研精名理一見<lb/>
弗忘過目則託若訪賈逵如問伯始頴脱斯出學優而<lb/>
仕議獄既佐芸蘭乃握搏鳳池水推羊太學内參禁中<lb/>
外相藩岳斜光已道殞彼西浮百川到海還逐東流營<lb/>
營返魄汎汎虚舟白馬向郊丹旒背鞏野埃興伏山雲<lb/>
輕重吕掩書墳楊歸𤣥冡爾其戒行途窮土壟弱葛方<lb/>
<pb n="KR2a0018_WYG_040-7a"/>
施叢柯日拱𡑞栁荑春禽寒歛氄長空常暗隂泉獨湧<lb/>
祔彼故塋流芬相踵顯有三子莠荏臻臻早著名<lb/>
劉之遴字思貞南陽湼陽人也父虬齊國子博士謚文<lb/>
範先生之遴八歳能屬文十五舉茂才對䇿沈約任昉<lb/>
見而異之起家寜朔主簿吏部尚書王瞻嘗候任昉值<lb/>
之遴在坐昉謂瞻曰此南陽劉之遴學優未仕水鏡所<lb/>
宜甄擢瞻即辟為太學博士時張稷新除尚書僕射託<lb/>
昉為讓表昉令之遴代作操筆立成昉曰荆南秀氣果<lb/>
<pb n="KR2a0018_WYG_040-7b"/>
有異才後仕必當過僕御史中丞樂藹即之遴舅憲臺<lb/>
奏彈皆之遴草焉遷平南行參軍尚書起部郎延陵令<lb/>
荆州治中太宗臨荆州仍遷宣惠記室之遴篤學明審<lb/>
博覽羣籍時劉顯韋稜並強記之遴每與討論咸不能<lb/>
過也還除通直散騎侍郎兼中書通事舎人遷正員郎<lb/>
尚書右丞荆州大中正累遷中書侍郎鴻臚卿復兼中<lb/>
書舎人出為征西鄱陽王長史南郡太守髙祖謂曰卿<lb/>
母年徳並髙故令卿衣錦還鄉盡榮養之理後轉為西<lb/>
<pb n="KR2a0018_WYG_040-8a"/>
中郎湘東王長史太守如故初之遴在荆府嘗寄居南<lb/>
郡廨忽夢前太守袁彖謂曰卿後當為折臂太守即居<lb/>
此中之遴後果損臂遂臨此郡丁母憂服闋徵祕書監<lb/>
領步兵校尉出為郢州行事之遴意不願出固辭髙祖<lb/>
手敕曰朕聞妻子具孝衰於親爵禄具忠衰於君卿既<lb/>
内足理忘奉公之節遂為有司所奏免久之為太府卿<lb/>
都官尚書太常卿之遴好古愛竒在荆州聚古器數十<lb/>
百種有一器似甌可容一斛上有金錯字時人無能知<lb/>
<pb n="KR2a0018_WYG_040-8b"/>
者又獻古器四種於東宫其第一種鏤銅鴟夷榼二枚<lb/>
兩耳有銀鏤銘云建平二年造其第二種金銀錯鏤古<lb/>
鐏二枚有篆銘云秦容成侯適楚之歳造其第三種外<lb/>
國澡灌一口銘云元封二年龜兹國獻其第四種古製<lb/>
澡盤一枚銘云初平二年造時鄱陽嗣王範得班固所<lb/>
上漢書真本獻之東宫皇太子令之遴與張纘到溉陸<lb/>
襄等參校異同之遴具異狀十事其大略曰案古本漢<lb/>
書稱永平十六年五月二十一日己酉郎班固上而今<lb/>
<pb n="KR2a0018_WYG_040-9a"/>
本無上書年月日字又案古本叙傳號為中篇今本稱<lb/>
為叙傳又今本叙傳載班彪事行而古本云稚生彪自<lb/>
有傳又今本紀及表志列傳不相合為次而古本相合<lb/>
為次總成三十八卷又今本外戚在西域後古本外戚<lb/>
次帝紀下又今本髙五子文三王景十三王武五子宣<lb/>
元六王雜在諸傳秩中古本諸王悉次外戚下在陳項<lb/>
傳前又今本韓彭英盧吳述云信惟餓𨽻布實黥徒越<lb/>
亦狗盗芮尹江湖雲起龍驤化為侯王古本述云淮隂<lb/>
<pb n="KR2a0018_WYG_040-9b"/>
毅毅杖劍周章邦之傑子實惟彭英化為侯王雲起龍<lb/>
驤又古本第三十七卷觧音釋義以助雅詁而今本無<lb/>
此卷之遴好屬文多學古體與河東裴子野沛國劉顯<lb/>
常共討論書籍因為交好是時周易尚書禮記毛詩並<lb/>
有髙祖義疏惟左氏傳尚闕之遴乃著春秋大意十科<lb/>
左氏十科三傳同異十科合三十事以上之髙祖大悅<lb/>
詔答之曰省所撰春秋義比事論書辭㣲㫖逺編年之<lb/>
教言闡義繁丘明傳洙泗之風公羊禀西河之學鐸椒<lb/>
<pb n="KR2a0018_WYG_040-10a"/>
之解不追瑕丘之說無取繼踵胡母仲舒云盛因脩榖<lb/>
梁千秋最篤張蒼之傳左氏賈誼之襲荀卿源本分鑣<lb/>
指歸殊致詳略紛然其来舊矣昔在弱年乃經研味一<lb/>
從遺置迄將五紀兼晚冬晷促機事罕暇夜分求衣未<lb/>
遑搜括須待夏景試取推尋若温故可求别酬所問也<lb/>
太清二年侯景亂之遴避難還鄉未至卒於夏口時年<lb/>
七十二前後文集五十卷行於世<lb/>
之亨字嘉㑹之遴弟也少有令名舉秀才拜太學博士<lb/>
<pb n="KR2a0018_WYG_040-10b"/>
稍遷兼中書通事舎人步兵校尉司農卿又代兄之遴<lb/>
為安西湘東王長史南郡太守在郡有異績數年卒於<lb/>
官時年五十荆土至今懐之不忍斥其名號為大南郡<lb/>
小南郡云<lb/>
許懋字昭哲髙陽新城人魏鎮北將軍允九世孫祖珪<lb/>
宋給事中著作郎桂陽太守父勇惠齊太子家令冗從<lb/>
僕射懋少孤性至孝居父憂執喪過禮篤志好學為州<lb/>
黨所稱十四入太學受毛詩旦領師說晚而覆講座下<lb/>
<pb n="KR2a0018_WYG_040-11a"/>
聼者常數十百人因撰風雅比興義十五卷盛行於世<lb/>
尤曉故事稱為儀注之學起家後軍豫章王行叅軍轉<lb/>
法曹茂才遷驃騎大將軍儀同中記室文惠太子聞而<lb/>
召之侍講于崇明殿除太子歩兵校尉永元中轉散騎<lb/>
侍郎兼國子博士與司馬褧同志友善僕射江祏甚推<lb/>
重之號為經史笥天監初吏部尚書范雲舉懋叅詳五<lb/>
禮除征西鄱陽王諮議兼著作郎待詔文徳省時有請<lb/>
封㑹稽禪國山者髙祖雅好禮因集儒學之士草封禪<lb/>
<pb n="KR2a0018_WYG_040-11b"/>
儀將欲行焉懋以為不可因建議曰臣案舜幸岱宗是<lb/>
為廵狩而鄭引孝經鉤命決云封于太山考績柴燎禪<lb/>
乎梁甫刻石紀號此緯書之曲説非正經之通義也依<lb/>
白虎通云封者言附廣也禪者言成功相傳也若以禪<lb/>
授為義則禹不應傳啟至桀十七世也湯又不應傳外<lb/>
丙至紂三十七世也又禮記云三皇禪奕奕謂盛徳也<lb/>
五帝禪亭亭特立獨起於身也三王禪梁甫連延不絶<lb/>
父没子繼也若謂禪奕奕為盛惪者古義以伏義神農<lb/>
<pb n="KR2a0018_WYG_040-12a"/>
黄帝是為三皇伏羲封太山禪云云黄帝封太山禪亭<lb/>
亭皆不禪奕奕而云盛惪則無所寄矣若謂五帝禪亭<lb/>
亭特立獨起於身者顓頊封泰山禪云云帝嚳封泰山<lb/>
禪云云堯封太山禪云云舜封太山禪云云亦不禪亭<lb/>
亭若合黄帝以為五帝者少昊即黃帝子又非獨立之<lb/>
義矣若謂三王禪梁甫連延不絶父没子繼者禹封太<lb/>
山禪云云周成王封太山禪社首舊書如此異乎禮說<lb/>
皆道聼所得失其本文假使三王皆封太山禪梁甫者<lb/>
<pb n="KR2a0018_WYG_040-12b"/>
是為封太山則有傳世之義禪梁甫則有揖讓之懐或<lb/>
欲禪位或欲傳子義既矛盾理必不然又七十二君夷<lb/>
吾所記此中世數裁可得二十餘主伏羲神農女媧大<lb/>
庭栢皇中央栗陸驪連赫胥尊盧混沌昊英有巢朱襄<lb/>
葛天隂康無懐黄帝少昊顓頊髙辛堯舜禹湯文武中<lb/>
間乃有共工霸有九州非帝之數云何得有七十二君<lb/>
封禪之事且燧人以前至周之世未有君臣人心淳朴<lb/>
不應金泥玉檢升中刻石燧人伏羲神農三皇結繩而<lb/>
<pb n="KR2a0018_WYG_040-13a"/>
治書契未作未應有鐫文告成且無懐氏伏羲後第十<lb/>
六主云何得在伏羲前封太山禪云云夷吾又曰惟受<lb/>
命之君然後得封禪周成王非受命君云何而得封太<lb/>
山禪社首神農與炎帝是一主而云神農封太山禪云<lb/>
云炎帝封太山禪云云分為二人妄亦甚矣若是聖主<lb/>
不須封禪若是凡主不應封禪當是齊桓欲行此事管<lb/>
仲知其不可故舉怪物以屈之也秦始皇登太山中坂<lb/>
風雨暴至休松樹下封為五大夫而事不遂漢武帝宗<lb/>
<pb n="KR2a0018_WYG_040-13b"/>
信方士廣召儒生皮弁搢紳射牛行事獨與霍嬗俱上<lb/>
既而子侯暴卒厥足用傷至魏明使髙堂隆撰其禮儀<lb/>
聞隆没歎息曰天不欲成吾事髙生捨我亡也晉武太<lb/>
始中欲封禪乃至太康議猶不定竟不果行孫皓遣兼<lb/>
司空董朝兼太常周處至陽羡封禪國山此朝君子有<lb/>
何功徳不思古道而欲封禪皆是主好名於上臣阿㫖<lb/>
於下也夫封禪者不出正經惟左傳說禹會諸侯於塗<lb/>
山執玉帛者萬國亦不謂為封禪鄭元有參柴之風不<lb/>
<pb n="KR2a0018_WYG_040-14a"/>
能推尋正經專信緯候之書斯為謬矣葢禮云因天事<lb/>
天因地事地因名山升中于天因吉土享帝于郊燔柴<lb/>
岱宗即因山之謂矣故曲禮云天子祭天地是也又祈<lb/>
榖一報榖一禮乃不顯祈報地推文則有樂記云大樂<lb/>
與天地同和大禮與天地同節和故百物不失節故祀<lb/>
天祭地百物不失者天生之地養之故知地亦有祈報<lb/>
是則一年三郊天三祭地周官有圜丘方澤者總為三<lb/>
事郊祭天地故小宗伯云兆五帝於四郊此即月令迎<lb/>
<pb n="KR2a0018_WYG_040-14b"/>
氣之郊也舜典有歳二月東廵狩至於岱宗夏南秋西<lb/>
冬北五年一周若為封禪何其數也此為九郊亦皆正<lb/>
義至如大旅於南郊者非常祭也大宗伯國有大故則<lb/>
旅上帝月令云仲春𤣥鳥至祀於髙禖亦非常祭故詩<lb/>
云克禋克祀以弗無子并有雩禱亦非常祭禮云雩禜<lb/>
水旱也是為合郊天地有三特郊天有九非常祀又有<lb/>
三孝經云宗祀文王於明堂以祀上帝雩祭與明堂雖<lb/>
是祭天而不在郊是為天祀有十六地祭有三惟大禘<lb/>
<pb n="KR2a0018_WYG_040-15a"/>
祀不在此數大傳云王者禘其祖之所自出以其祖配<lb/>
之異於常祭以故云大於時祭案繫辭云易之為書也<lb/>
廣大悉備有天道焉有地道焉有人道焉兼三才而兩<lb/>
之故六六者非佗三才之道也乾彖云大哉乾元萬物<lb/>
資始乃統天雲行雨施品物流形大明終始六位時成<lb/>
此則應六年一祭坤元亦爾誠敬之道盡此而備至於<lb/>
封禪非所敢聞髙祖嘉納之因推演懋議稱制㫖以答<lb/>
請者由是遂停十年轉太子家令宋齊舊儀郊天祀帝<lb/>
<pb n="KR2a0018_WYG_040-15b"/>
皆用衮冕至天監七年懋始請造大裘至是有事于明<lb/>
堂儀注猶云服衮冕懋駮云禮云大裘而冕祀昊天上<lb/>
帝亦如之良由天神尊逺須貴誠質今泛祭五帝理不<lb/>
容文改服大裘自此始也又降敇問凡求隂陽應各從<lb/>
其類今雩祭燔柴以火祈水意以為疑懋答曰雩祭燔<lb/>
柴經無其文良由先儒不思故也按周宣雲漢之詩曰<lb/>
上下奠瘞靡神不宗毛注云上祭天下祭地奠其幣瘞<lb/>
其物以此而言為旱而祭天地並有瘞埋之文不見有<lb/>
<pb n="KR2a0018_WYG_040-16a"/>
燔柴之說若以祭五帝必應燔柴者今明堂之禮又無<lb/>
其事且禮又云理少牢以祭時時之功是五帝此又是<lb/>
不用柴之證矣昔雩壇在南方正陽位有乖求神而已<lb/>
移於東實柴之禮猶未革請停用柴其牲牢等物悉從<lb/>
坎瘞以符周宣雲漢之說詔並從之凡諸禮儀多所刋<lb/>
正以足疾出為始平太守政有能名加散騎常侍轉天<lb/>
門太守中大通三年皇太子召諸儒參録長春義記四<lb/>
年拜中庶子是歳卒時年六十九撰述行記四卷有集<lb/>
<pb n="KR2a0018_WYG_040-16b"/>
十五卷<lb/>
陳吏部尚書姚察曰司馬褧儒術博通到溉文義優敏<lb/>
顯懋之遴強學浃洽並職經便繁應對左右斯葢嚴朱<lb/>
之任焉而溉之遴遂至顯貴亟拾青紫然非遇時焉能<lb/>
致此仕也<lb/>
　<lb/>
　<lb/>
　梁書卷四十<lb/>
<pb n="KR2a0018_WYG_040-17a"/>
　梁書卷四十考證<lb/>
司馬褧傳司馬褧字元素○素南史作表<lb/>
褧雖居外官有敇預文徳武徳二殿長名問訊不限日<lb/>
　○日一本作口<lb/>
劉顯傳顯有三子莠荏臻臻早著名○荏南史作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
劉之遴傳案古本漢書○閣本及南本俱脫古字今從<lb/>
　監本<lb/>
雜在諸傳秩中○秩南史作表<lb/>
<pb n="KR2a0018_WYG_040-17b"/>
淮隂毅毅杖劍周章○杖南史作伏<lb/>
繼踵胡母仲舒云盛因修榖梁千秋最篤○修南史作<lb/>
　循<lb/>
許懋傳起家後軍豫章王行參軍○後軍南史訛後為<lb/>
神農與炎帝是一主○監本缺農與二字今補入<lb/>
　<lb/>
　<lb/>
　梁書卷四十考證<lb/>
</p>
<p>
</p>
  </div>
</body>
</text>
</TEI>
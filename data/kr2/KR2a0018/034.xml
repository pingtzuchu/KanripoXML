<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷三十四</head> <lb/>
    <p>
<pb n="KR2a0018_WYG_034-1a"/>
欽定四庫全書<lb/>
　梁書卷三十四<lb/>
　　唐　散　騎　常　侍　姚　思　廉　撰<lb/>
　列𫝊第二十八<lb/>
　　張緬<hi>弟纉</hi>　<hi>綰</hi>
張緬字元長車騎将軍宏策子也年數嵗外祖中山劉<lb/>
仲徳異之嘗曰此兒非常器為張氏寳也齊永元末義<lb/>
師起𢎞策従髙祖入伐留緬襄陽年始十嵗每聞軍有<lb/>
<pb n="KR2a0018_WYG_034-1b"/>
勝負憂喜形扵顔色天監元年𢎞策任衛尉卿為妖賊<lb/>
所害緬痛父之酷䘮過於禮髙祖遣戒喻之服闋襲洮<lb/>
陽縣侯召補國子生起家秘書郎出為淮南太守時年<lb/>
十八髙祖疑其年少未閑吏事乃遣主書封取郡曹文<lb/>
案見其斷决允惬甚稱賞之還除太子舍人雲麾外兵<lb/>
叅軍緬少勤學自課讀書手不輟卷尤眀後漢及晋代<lb/>
衆家客有執卷質緬者随問便對略無遺失殿中郎缺<lb/>
髙祖謂徐勉曰此曹舊用文學且居鵷行之首宜詳擇<lb/>
<pb n="KR2a0018_WYG_034-2a"/>
其人勉舉緬充選頃之出為武陵太守還拜太子洗馬<lb/>
中舎人緬母劉氏以父沒家貧葬禮有闕遂終身不居<lb/>
正室不随子入官府緬在郡所得禄俸不敢用乃至妻<lb/>
子不易衣裳及還都竝供其母賑贍親屬雖累載所畜<lb/>
一朝随盡緬私室常閴然如貧素者累遷北中郎諮議<lb/>
叅軍寜逺長史出為豫章内史緬為政任恩惠不設鈎<lb/>
距吏人化其徳亦不敢欺故老咸云數十年未之有也<lb/>
大通元年徴為司徒左長史以疾不拜改為太子中庶<lb/>
<pb n="KR2a0018_WYG_034-2b"/>
子領羽林監俄遷御史中丞坐收捕人與外國使闘左<lb/>
降黄門郎兼領先職俄復為真緬居憲司推繩無所顧<lb/>
望號為勁直髙祖乃遣畫工圖其形扵臺省以勵當官<lb/>
中大通三年遷侍中未拜卒時年四十二詔贈侍中加<lb/>
貞威将軍侯如故賻錢五萬布五十匹髙祖舉哀昭眀<lb/>
太子亦往臨哭與緬弟纉書曰賢兄學業該通莅事眀<lb/>
敏雖倚相之讀墳典郄縠之敦詩書惟今望古蔑以斯<lb/>
過自列宫朝二紀将及義惟僚屬情實親友文筵講席<lb/>
<pb n="KR2a0018_WYG_034-3a"/>
朝遊夕宴何曽不同兹勝賞共此言寄如何長謝奄然<lb/>
不追且年甫強仕方申才力摧苗落穎彌可傷惋念天<lb/>
倫素睦一旦相失如何可言言及増哽擥筆無次緬性<lb/>
愛墳籍聚書至萬餘卷抄後漢晋書衆家異同為後漢<lb/>
紀四十卷晋抄三十卷又抄江左集未及成文集五卷<lb/>
子傅嗣<lb/>
纉字伯緒緬第三弟也出後從伯𢎞籍𢎞籍髙祖舅也<lb/>
梁初贈廷尉卿纉年十一尚髙祖第四女富陽公主拜<lb/>
<pb n="KR2a0018_WYG_034-3b"/>
駙馬都尉封利亭侯召補國子生起家秘書郎時年十<lb/>
七身長七尺四寸眉目踈朗神彩爽發髙祖異之嘗曰<lb/>
張壮武云後八葉有逮吾者其此子乎纉好學兄緬有<lb/>
書萬餘卷晝夜披讀殆不輟手秘書郎有四員宋齊以<lb/>
来為甲族起家之選待次入補其居職例數十百日便<lb/>
遷任纉固求不徙欲遍觀閣内圗籍嘗執四部書目曰<lb/>
若讀此畢乃可言優仕矣如此數載方遷太子舍人轉<lb/>
洗馬中舍人竝掌管記纉與琅邪王錫齊名普通初魏<lb/>
<pb n="KR2a0018_WYG_034-4a"/>
遣彭城人劉善眀詣京師請和求識纉纉時年二十三<lb/>
善眀見而嗟服累遷太尉諮議叅軍尚書吏部郎俄為<lb/>
長史兼侍中時人以為早達河東裴子野曰張吏部在<lb/>
喉舌之任已恨其晚矣子野性曠達自云年出三十不<lb/>
復詣人初未與纉遇便虛相推重因為忘年之交大通<lb/>
元年出為寜逺華容公長史行琅邪彭城二郡國事二<lb/>
年仍遷華容公北中郎長史南蘭陵太守加貞威將軍<lb/>
行府州事三年入為度支尚書母憂去職服闋出為吴<lb/>
<pb n="KR2a0018_WYG_034-4b"/>
興太守纉治郡省煩苛務清静民吏便之大同二年徴<lb/>
為吏部尚書纉居選其後門寒素有一介皆見引拔不<lb/>
為貴要屈意人士翕然稱之五年髙祖手詔曰纉外氏<lb/>
英華朝中領袖司空以後名冠范陽可尚書僕射初纉<lb/>
與參掌何敬容意趣不協敬容居權軸賓客輻奏有過<lb/>
詣纉者輒距不前曰吾不能對何敬容殘客及是遷為<lb/>
表曰自出守股肱入尸衡尺可以仰首伸眉論列是非<lb/>
者矣而寸衿所滯近蔽耳目深淺清濁豈有能預加以<lb/>
<pb n="KR2a0018_WYG_034-5a"/>
矯心飾貌酷非所閑不喜俗人與之共事此言以指敬<lb/>
容也纉在職議南郊御乗素輦適古今之𠂻又議印綬<lb/>
官備朝服宜竝著綬時竝施行九年遷宣惠将軍丹陽<lb/>
尹未拜改為使持節都督湘桂東寜三州諸軍事湘州<lb/>
刺史述職經途乃作南征賦其詞曰嵗次娵訾月惟中<lb/>
吕余謁帝於承眀将述職於南楚忽中川而反顧懐舊<lb/>
鄉而延佇路漫澷以無端情容容而莫與乃弭節歎曰<lb/>
人之寓於宇宙也何異夫栖蝸之争戰附蜹之遊禽而<lb/>
<pb n="KR2a0018_WYG_034-5b"/>
盈虛倚伏俯仰浮沉矜榮華於尺景總萬慮於寸隂彼<lb/>
忘機於粹日乃聖達之眀箴妙品物扵貞觀曽何足而<lb/>
繫心撫余躬之末迹屬興王之盛世蒙三欒之休寵荷<lb/>
通家之渥惠登石渠之三閣典校文乎六藝振長纓於<lb/>
承華眷儲皇之上叡居銜觴而接席出方舟以同濟彼<lb/>
華坊與禁苑常宵盤而晝憇思徳音其在耳若清塵之<lb/>
未逝經二紀以及兹悲明離之永翳惟平生之褊能實<lb/>
有志於棲息慙滅沒之千里謝韓哀於八極如蓑裘之<lb/>
<pb n="KR2a0018_WYG_034-6a"/>
代用譬輪轅之曲直愧周任之清規諒無取於陳力逢<lb/>
濯纓之嘉運遇井汲之眀時懐君恩而未荅顧靈瑣而<lb/>
依遲縂端揆以居副長庶僚而稱師猶深泉之短綆若<lb/>
髙墉而無基伊吾人之罪薄豈斯滿之能持奉皇命以<lb/>
奏舉方驅𫝊於衡疑遵夕宿以言邁戒晨装而永辭行<lb/>
摇摇於南逝心眷眷而西悲爾乃横濟牽牛傍瞻雉庫<lb/>
前觀隐脹却視雲布追晋氏之唘戎覆中州之鼎祚鞠<lb/>
三川於茂草霑兩京於朝露故黄旗紫盖運在震方金<lb/>
<pb n="KR2a0018_WYG_034-6b"/>
陵之兆允符厥祥及歸命之銜璧爰獻璽於武王唘中<lb/>
興之英主宣十世而重光觀其内招人望外攘干紀草<lb/>
創江南締構基址豈徒能布其徳主晋有祀雲漢作詩<lb/>
斯干見美而已㢤乃得正朔相承于兹四代多厯年所<lb/>
二百餘載割疆場於華戎拯生靈於宇内不被髪而左<lb/>
衽繄明徳其是賚次臨滄之層巘尋叔寳之舊埏藴珠<lb/>
玉之餘潤昭羅綺之遺妍懐若人之逺理豈喜慍其能<lb/>
遷雖魂埋於百世猶映澈於九泉經法王之梵宇覩因<lb/>
<pb n="KR2a0018_WYG_034-7a"/>
時之或躍従四海之宅心故取亂而誅虐在蒼精之将<lb/>
季翦洪柯以銷落既觀蝎而逞刑又施獸而為謔候髙<lb/>
燧以巧笑俟長星而懽噱何惵惵之黔首思假命其無<lb/>
託信人欲而天従爰物覩而聖作我皇帝膺籙受圗聪<lb/>
眀神武乗璺而運席卷三楚師克在和仁義必取形猶<lb/>
積决應若颷舉於是殪桑林之封狶繳青丘之大風戢<lb/>
干戈以耀徳肆時夏而成功放流聲於鄭衛屏豔質於<lb/>
傾宫配軒皇以邁迹豈商周之比隆化致升平于兹四<lb/>
<pb n="KR2a0018_WYG_034-7b"/>
紀六夷膜拜八蠻同軌教穆於上庠寃申於大理顯三<lb/>
光之照燭降五靈之休祉諒殊功於百王固無得而稱<lb/>
矣沂金牛之迅渚覩靈山之雄壮實江南之丘墟平雲<lb/>
霄而竦状摽素嶺乎青壁葺頳文於翠嶂跳巨石以驚<lb/>
湍批衝巖而駭浪鏟千尋之峭岸潨萬流之大壑隐日<lb/>
月以蔽虧搏風煙而回薄崕映川而晃朗水騰光而倐<lb/>
爍積霜霰之往還鼓波濤之前却下流沫以洊險上岑<lb/>
崟而将落聞知命之是虞故違風而靡託訊㑹骸之詭<lb/>
<pb n="KR2a0018_WYG_034-8a"/>
状云怒特之来奔及漁人之垂餌沉潛鎖於洪源鑒幽<lb/>
塗於忠武馳四馬之髙軒不語神以徴怪情存之而勿<lb/>
論曬姑熟之舊朔訪遺迹兮宣武挟仲謀之雄氣朝委<lb/>
裘而作輔厯祖宗之眀君猶負芒於盛主勢傾河以覆<lb/>
岱威回天而震宇雖眀允之篤誠在伊稷而未舉矧有<lb/>
功而無志豈季葉其能處懼貽笑於文景憂象賢之覆<lb/>
餗雖苞蘖以代興終夷宗而殄族彼儋石之贏儲尚邀<lb/>
之而俟福况神眀之大寳乃闇干於天禄造扃鍵之候<lb/>
<pb n="KR2a0018_WYG_034-8b"/>
司𤼵𫝊書於闗尉據轘轅乎伊洛守衡津於河渭無矯<lb/>
且以招賓闕捐繻而待貴實祗敬於王典懐鞠躬而屏<lb/>
氣惟函谷之襟帶疑武庫之精兵採風謡於往昔聞乳<lb/>
虎於甯成在當今而簡易止譏鑒其姦情陋文仲之廢<lb/>
職鄙耏門之食征於是近睇赭岑遥瞻鵲岸島嶼蒼茫<lb/>
風雲蕭散屬時雨之新晴觀百川之浩涆水泓澄以闇<lb/>
夕山參𦍑而辨旦忽臨睨於故鄉眇江天其無畔遡洄<lb/>
流而右阻遵長薄而左貫獨向風以舒情搴芳洲其誰<lb/>
<pb n="KR2a0018_WYG_034-9a"/>
翫息銅山而繫纜訪叔文之靈宇得舊名而猶存皆攅<lb/>
蕪而積椘想夫君之令問實有聲於前古拯巴漢之廢<lb/>
業爰配名於鄒魯辨山精以息訟對祠星而寤主每撫<lb/>
事以懐人非末學其能覩嘉梅根之孝女尚乗肥於媵<lb/>
姬嗟吴人之重辟憂峻網於将貽彼沉𤓰而顯義指滄<lb/>
波而為期此浮履以眀節赴丹爓其何疑信禮感而情<lb/>
悼實悽悵於余悲空沉吟以遐想愧邯鄲之妙詞望南<lb/>
陵以寓目美牙門之守志當晋師之席卷豈藩籬而不<lb/>
<pb n="KR2a0018_WYG_034-9b"/>
庇携老弱於窮城猶區區乎一簣雖挈瓶之小善寔君<lb/>
子之所識<hi>闕一句</hi>是謂事人之禮入雷池之長浦想恭<lb/>
岱之芳塵臨魚官以輟膳踐寒蒲之抽筠又有生為令<lb/>
徳沒為眀神或捐家事主携手拜親或正身殉義哀感<lb/>
市人所以家稱純孝國號能臣揚清徽於上列竝異世<lb/>
而為鄰發曉渚而遡風苦神吴之難習㟁曜舟而不進<lb/>
水騰沙以驚急天曀曀其垂隂雨霏霏而来集愍征夫<lb/>
之勞瘁每搴帷而佇立由江沲之派别望彭匯之通津<lb/>
<pb n="KR2a0018_WYG_034-10a"/>
塗未中乎及絳日已盈於浃旬於是千流共歸萬嶺分<lb/>
状倒景懸髙浮天瀉壮清江洗滌平湖夷暢飜光轉彩<lb/>
出沒摇漾岷山嶓冡悠逺寂寥青湓赤㟁控汐引潮望<lb/>
歸雲之蓊蓊揚清風之飄飄界飛流於翠薄耿長虹於<lb/>
青霄若夫灌莾川涯層潭水府游泳之所往還喧鳴之<lb/>
所攅聚羣飛沙漲掩薄草渚竒甲異鱗雕文綷羽聴寡<lb/>
鶴之偏鳴聞孤鴻之慕侣在客行而多思獨傷魂而悽<lb/>
楚美中流之衝要因習坎以守固既因之而設險又居<lb/>
<pb n="KR2a0018_WYG_034-10b"/>
之而務徳南通珠崕夜郎西欵玉津華墨莫不内清姦<lb/>
宄外弭苛慝籬屏京師事有均於齊徳也眄匡嶺以躊<lb/>
躇想霞裳於雲仭流姮娥之逸響發王子之清韻若夜<lb/>
光而可投豈榮華之難擯羡還丹其何術佇一丸扵来<lb/>
信徑遵途乎鄂渚迹孫氏之霸基陳利兵而蓄粟抗十<lb/>
倍之鋭師在賢才之必用寜推誠而忍欺圗富強以法<lb/>
立屬貞臣而日嬉識徐基於江畔云釣臺之舊址方戰<lb/>
國之多虞猶従容而宴喜欽輔吴之忠諒歎仲謀之虛<lb/>
<pb n="KR2a0018_WYG_034-11a"/>
已處君臣而竝得良致霸其有以伊文侯之雅望誠一<lb/>
代之偉人禰觀書以心服玉比徳而譽均遘時雄之應<lb/>
運方協義以經綸名既逼而愈賞言雖聞而彌親惜勤<lb/>
王扵延獻俾漢京之惟新何天命其弗與悲盛業之未<lb/>
申汛蘆洲以延佇聞伍員之所濟出懐珠而免讐歸投<lb/>
金以荅惠彼無求於萬鍾唯長歌而鼓枻慨斯誠之未<lb/>
感乃沉軀以眀誓空負恨其何追徒臨飡而先祭及旋<lb/>
師於鄭國美邀福於来裔入郢都而抵掌壮天險之難<lb/>
<pb n="KR2a0018_WYG_034-11b"/>
窺允分荆之勝略成百代之良規賈生方扵指大應侯<lb/>
譬之木披所以居宗振末強夲弱枝聞古今之通制厯<lb/>
盛衰而不移可不謂然與美經國之逺體也酌忠言於<lb/>
城郢播終古之芳猷忘我躬之匪閱顧社稷而懐憂服<lb/>
荘王之髙義乃徴名於夏州恥蹊田之過罰納申叔之<lb/>
嘉謀觀巫臣之獻箴鑒周書以眀喻何自謀其多僻要<lb/>
桑中而逺赴若葆申之誅丹實匡君以成務在兩臣而<lb/>
優劣居二主其竝裕臨赤崕而慷愾㩁雄圗於魏武乗<lb/>
<pb n="KR2a0018_WYG_034-12a"/>
戰勝以長驅志吞吴而并楚縂八州之毅卒期姑蘇而<lb/>
振旅時有便乎建瓴事無留扵蕭斧覇孫赫其霆奮杖<lb/>
萬俗之英輔裂宇宙而三分誠决機乎一舉嗟元徳之<lb/>
矯矯思興復於舊京招卧龍於當世配管仲而稱英收<lb/>
散亡之餘弱結與國而連横延五紀乎岷漢紹四百於<lb/>
炎精望巴丘以邅囘遵洞庭而敞怳沉輕舟而不繫何<lb/>
靈胥之浩蕩眺君褊之雙峯徒臨風以増想償瑶觴而<lb/>
一酌駕彩蜺而獨往爾乃南奠衡霍北距沮漳包括沅<lb/>
<pb n="KR2a0018_WYG_034-12b"/>
澧汲引瀟湘滮滮長邁漫澷回翔蕩雲沃日吐霞含光<lb/>
青碧潭嶼萬頃澄澈綺蘭従風素沙被雪雜雲霞以舒<lb/>
卷閒河洲而斷絶回曉仄於中川起長颷而半滅税遺<lb/>
構之舊浦瞻汨羅以隕泗豈懐寳而迷邦猶殷勤而一<lb/>
致蘊芳華以襞積非黨人之所媚合小雅之怨辭兼國<lb/>
風之美志譬弹冠而振衣猶自别於泥滓且殺身以成<lb/>
義寜露才而揚已悲先生之不辰逢椒蘭之妬美有驊<lb/>
騮而不馭焉遑遑於千里既踐境以思人彌流連其無<lb/>
<pb n="KR2a0018_WYG_034-13a"/>
已修行潦之薄薦敢慿誠於沼沚謁黄陵而展敬奠瑶<lb/>
席乎川湄具蘭香以膏沐懐椒糈而要之延帝子于三<lb/>
后降夔龍於九疑騰河靈之水駕下太一之靈旗撫安<lb/>
歌以㑹儛踈緩節而依遲日徘徊以将暮情眇黙而無<lb/>
辭慍秦皇之川幸尤土壤以加戮昧天道之無親勤望<lb/>
祀以祈福将人怨而神怒故飛川而蕩谷推㝠理以歸<lb/>
諐遂刋山而赭木於是下車入部班條理務砥課庸薄<lb/>
夕惕兢懼存問長老隐恤氓庶奉宣皇恩寛徭省賦逺<lb/>
<pb n="KR2a0018_WYG_034-13b"/>
哉盛乎斯邦之舊也有虞廵方以託終夏后開圗而䟽<lb/>
决太伯讓嗣以来遊<hi>闕</hi>臣祈仙而齊潔固是眀王之塵<lb/>
軌聖賢之蹤轍也若夫屈平懐沙之賦賈子遊湘之萹<lb/>
史遷摛文以投弔揚雄反騷而沉川其風謡雅什又是<lb/>
詞人之所流連也亦有仲寜咸徳仍世相繼父子三台<lb/>
緇衣改敝古初抱於烈火劉先髙而忤世蔣公琰之𢎞<lb/>
通桓伯緒之匡濟鄧兖時之絶述谷思恭之藻䴡實川<lb/>
嶽之精靈常閒出而無替也至於殊庭之客帝鄊之賢<lb/>
<pb n="KR2a0018_WYG_034-14a"/>
神奔鬼化吐吸雲煙玉笥登之而却老金人植杖以尊<lb/>
泉蘇生騎龍而出入處静駕鹿以周旋配北燭之神女<lb/>
偶南榮之偓佺時髣髴其遥見亦往往而有焉爾乃厯<lb/>
省府庭周行街術山川逺覽邑居近悉割黔中以置守<lb/>
獻青陽而背質鄒生所謂還舟楚王於焉垂馹廵髙山<lb/>
之累仭襃吴文之為宰彼非劉而八王皆國士而身醢<lb/>
在長沙而著令經五葉其未改知天道之福謙勝一時<lb/>
之經始尋太傅之故宅今築室以安禪邑無改於舊井<lb/>
<pb n="KR2a0018_WYG_034-14b"/>
尚開流而冽泉懐伊管之政術遇庸臣而見遷終被知<lb/>
於時主嗟漢宗之得賢受齊居之逺託豈理謝而生全<lb/>
哀懐王之不秀遂抱恨而傷年修定祀于北郭對林野<lb/>
而幽藹庶無吐於馨香祀瓊茅而沃酹景十三以唘國<lb/>
惟君王其能大迨炎正之中微實斯藩而是頼顧四阜<lb/>
之紆餘乍升髙以遊目審山川之面帶将取名於衡麓<lb/>
下彌漫以爽塏上欽虧而重複風瑟瑟以鳴松水琤琤<lb/>
而響谷低四照於若華竦千尋於建木冀囂塵之可屏<lb/>
<pb n="KR2a0018_WYG_034-15a"/>
登巖阿而寤宿捨域中之常戀慕遊仙之靈族是時凉<lb/>
風暮節萬實西成華池逈逺飛閣淒眀嘉南州之炎徳<lb/>
愛蘭蕙之秋榮下名柑於曲榭採芳菊於髙城樹羅軒<lb/>
而竝列竹被嶺而叢生翫棲禽之夕返送旅鴈之晨征<lb/>
悲去郷而逺客寄覽物而娱情惟𫝊車之所騖實鷹揚<lb/>
其是掌或解組以立威乍露服而加賞遵聖主之恩刑<lb/>
荷天地之厚徳沾河潤扵九里澤自家而刑國闕小道<lb/>
之可觀寜畏塗其易克眄髙衢而願騁憂取累於長纆<lb/>
<pb n="KR2a0018_WYG_034-15b"/>
聞困石之非據承烱戒乎明則愧夀陵之餘子學邯鄲<lb/>
而匍匐也纉至州停遣十郡尉勞解放老疾吏役及闗<lb/>
市戍邏先所防人一皆省併州界零陵衡陽等郡有莫<lb/>
徭蠻者依山險為居厯政不賓服因此向化益陽縣人<lb/>
作田二頃皆異畆同穎纉在政四年流人自歸户口増<lb/>
益十餘萬州境大安太清二年徴為領軍俄改授使持<lb/>
節都督雍梁北秦東益郢州之竟陵司州之随郡諸軍<lb/>
事平北将軍寜蠻校尉纉初聞邵陵王綸當代已為湘<lb/>
<pb n="KR2a0018_WYG_034-16a"/>
州其後更用河東王譽纉素輕少王州府候迎及資待<lb/>
甚薄譽深銜之及至州遂託疾不見纉仍檢括州府庶<lb/>
事留纉不遣㑹聞侯景宼京師譽飾装當下援時荆州<lb/>
刺史湘東王赴援軍次郢州武城纉馳信報曰河東已<lb/>
竪檣上水将襲荆州王信之便回軍鎮荆湘因構嫌隙<lb/>
尋棄其部伍單舸赴江陵王即遣使責讓譽索纉部下<lb/>
既至仍遣纉向襄陽前刺史岳陽王詧推遷未去鎮但<lb/>
以城西白馬寺處之㑹聞賊䧟京師詧因不受代州助<lb/>
<pb n="KR2a0018_WYG_034-16b"/>
防杜岸紿纉曰觀岳陽殿下必不容使君使君素得物<lb/>
情若走入西山招聚義衆逺近必當投集又帥部下繼<lb/>
至以此義舉無往不克纉信之與結盟約因夜遁入山<lb/>
岸反以告詧仍遣㟁帥軍追纉纉衆望㟁軍大喜謂是<lb/>
赴期既至即執纉并其衆竝俘送之始被囚縶尋又逼<lb/>
纉剃髪為道人其年詧舉兵襲江陵常戴纉随後及軍<lb/>
退敗行至湕水南防守纉者慮追兵至遂害之棄屍而<lb/>
去時年五十一元帝承制贈纉侍中中衛将軍開府儀<lb/>
<pb n="KR2a0018_WYG_034-17a"/>
同三司諡簡憲公纉有識鑒自見元帝便推誠委結及<lb/>
元帝即位追思之嘗為詩其序曰簡憲之為人也不事<lb/>
王侯負才任氣見余則申旦達夕不能己巳懐夫人之<lb/>
徳何日忘之纉著鴻寳一百卷文集二十卷次子希字<lb/>
子顔早知名選尚太宗第九女海鹽公主承聖初官至<lb/>
黄門侍郎<lb/>
綰字孝卿纉第四弟也初為國子生射策髙第起家長<lb/>
兼秘書郎遷太子舍人洗馬中舍人竝掌管記累遷中<lb/>
<pb n="KR2a0018_WYG_034-17b"/>
書郎國子博士出為北中郎長史蘭陵太守還除員外<lb/>
散騎常侍時丹陽尹西昌侯蕭淵藻以久疾未拜敕綰<lb/>
權知尹事遷中軍宣城王長史俄徙御史中丞髙祖遣<lb/>
其弟中書舍人絢宣旨曰為國之急惟在執憲直繩用<lb/>
人夲不限升降晋宋之世周閔蔡廓竝以侍中為之卿<lb/>
勿疑是左遷也時宣城王府望重故有此旨焉大同四<lb/>
年元日舊制僕射中丞坐位東西相當時綰兄纉為僕<lb/>
射及百司就列兄弟導騶分趨兩陛前代未有也時人<lb/>
<pb n="KR2a0018_WYG_034-18a"/>
榮之嵗餘出為豫章内史綰在郡述制旨禮記正言義<lb/>
四姓衣冠士子聴者常數百人八年安成人劉敬官挟<lb/>
祅道遂聚黨攻郡内史蕭侻棄城走賊轉宼南康廬陵<lb/>
屠破縣邑有衆數萬人進宼豫章新淦縣南中久不習<lb/>
兵革吏民恇擾奔散或勸綰宜避其鋒綰不從仍修城<lb/>
隍設戰備募召敢勇得萬餘人刺史湘東王遣司馬王<lb/>
僧辯帥兵討賊受綰節度旬月間賊黨悉平十年復為<lb/>
御史中丞加通直散騎常侍綰再為憲司弹糾無所回<lb/>
<pb n="KR2a0018_WYG_034-18b"/>
避豪右憚之是時城西開士林舘聚學者綰與右衛朱<lb/>
异太府卿賀琛遞述制旨禮記中庸義太清二年遷左<lb/>
衛将軍㑹侯景寇至入守東掖門三年遷吏部尚書宫<lb/>
城䧟綰出奔外轉至江陵湘東王承制授侍中左衛将<lb/>
軍相國長史侍中如故出為持節雲麾将軍湘東内史<lb/>
承聖二年徴為尚書右僕射尋加侍中眀年江陵陷朝<lb/>
士皆俘入闗綰以疾免後卒於江陵時年六十三次子<lb/>
交字少游頗渉文學選尚太宗第十一女安陽公主承<lb/>
<pb n="KR2a0018_WYG_034-19a"/>
聖二年官至太子洗馬秘書丞掌東宫管記<lb/>
陳吏部尚書姚察曰太清版蕩親屬離貳纉不能叶和<lb/>
藩岳成溫陶之舉茍懐私怨構隙瀟湘遂及禍於身非<lb/>
由忠節繼以江陵淪覆實萌於此以纉之風格卒為梁<lb/>
之亂階惜矣㦲<lb/>
　<lb/>
　<lb/>
　<lb/>
<pb n="KR2a0018_WYG_034-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十四<lb/>
<pb n="KR2a0018_WYG_034-20a"/>
　梁書卷三十四考證<lb/>
張緬𫝊此兒非常器為張氏寳也○南史作非止為張<lb/>
　氏寳方為海内令名也<lb/>
綰𫝊南中久不習兵革○監夲缺兵字今従各本増入<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_034-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十四考證<lb/>
</p>
<p>
</p>
  </div>
</body>
</text>
</TEI>
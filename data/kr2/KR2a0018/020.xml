<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷二十</head> <lb/>
    <p>
<pb n="KR2a0018_WYG_020-1a"/>
欽定四庫全書<lb/>
　梁書卷二十<lb/>
　　唐　散　騎　常　侍　姚　思　廉　撰<lb/>
　列傳第十四<lb/>
　　劉季連　陳伯之<lb/>
劉季連字惠續彭城人也父思考以宋高祖族弟顯於<lb/>
宋世位至金紫光禄大夫季連有名譽早歴清官齊高<lb/>
帝受禪悉誅宋室近屬將及季連等太宰褚淵素善之<lb/>
<pb n="KR2a0018_WYG_020-1b"/>
固請乃免建元中季連為尚書左丞永明初出為江夏<lb/>
内史累遷平南長沙内史冠軍長史廣陵太守並行府<lb/>
州事入為給事黄門侍郎轉太子中庶子建武中又出<lb/>
為平西蕭遥欣長史南郡太守時明帝諸子幼弱内親<lb/>
則仗遥欣兄弟外親則倚后弟劉暄内弟江祏遥欣之<lb/>
鎮江陵也意寄甚隆而遥欣至州多招賔客厚自封殖<lb/>
明帝甚惡之季連族甥琅邪王會為遥欣諮議参軍美<lb/>
容貌頗才辯遥欣遇之甚厚會多所慠忽於公座與遥<lb/>
<pb n="KR2a0018_WYG_020-2a"/>
欣競侮季連季連憾之乃宻表明帝稱遥欣有異迹明<lb/>
帝納焉乃以遥欣為雍州刺史明帝心徳季連四年以<lb/>
為輔國將軍益州刺史令據遥欣上流季連父宋世為<lb/>
益州貪鄙無政績州人猶以義故善待季連季連下車<lb/>
存問故老撫納新舊見父時故吏皆對之流涕辟遂寧<lb/>
人龔愜為府主簿惬龔穎之孫累世有學行故引焉東<lb/>
昏即位永元元年徵季連為右衞將軍道斷不至季連<lb/>
聞東昏失徳京師多故稍自驕矜本以文吏知名性忌<lb/>
<pb n="KR2a0018_WYG_020-2b"/>
而褊狹至是遂嚴愎酷狠土人始懷怨望其年九月季<lb/>
連因聚會𤼵人丁五千人聲以講武遂遣中兵参軍宋<lb/>
買率之以襲中水穰人李託豫知之設備守險買與戰<lb/>
不利還州郡縣多叛亂矣是月新城人趙續伯殺五城<lb/>
令逐始平太守十月晋原人樂寳稱李難當殺其太守<lb/>
寳稱自號南秦州刺史難當益州刺史十二月季連遣<lb/>
参軍崔茂祖率衆二千討之齎三日糧值嵗大寒羣賊<lb/>
相聚伐樹塞路軍人水火無所得大敗而還死者十七<lb/>
<pb n="KR2a0018_WYG_020-3a"/>
八明年正月新城人帛飬逐遂寧太守譙希淵三月巴<lb/>
西人雍道晞率羣賊萬餘逼巴西去郡數里道晞稱鎮<lb/>
西將軍號建義巴西太守魯休烈與涪令李膺嬰城自<lb/>
守季連遣中兵參軍李奉伯率衆五千救之奉伯至與<lb/>
郡兵破擒道晞斬之涪市奉伯因獨進巴西之東鄊討<lb/>
餘賊李膺止之曰卒惰將驕乗勝履險非良策也不如<lb/>
小緩更思後計奉伯不納悉衆入山大敗而出遂奔還<lb/>
州六月江陽人程延期反殺太守何法藏魯休烈懼不<lb/>
<pb n="KR2a0018_WYG_020-3b"/>
自保奔投巴東相蕭慧訓十月巴西人趙續伯又反有<lb/>
衆二萬出廣漢乘佛輿以五綵裹青石誑百姓云天與<lb/>
我玉印當王蜀愚人從之者甚衆季連進討之遣長史<lb/>
趙越常前驅兵敗季連復遣李奉伯由涪路討之奉伯<lb/>
别軍自潺亭與大軍會於城進攻其柵大破之時會稽<lb/>
人石文安守休隠居鄉里專行禮讓代季連為尚書左<lb/>
丞出為江夏内史又代季連入為御史中丞與季連相<lb/>
善子仲淵字欽囘聞義師起率鄉人以應高祖天監初<lb/>
<pb n="KR2a0018_WYG_020-4a"/>
拜郢州别駕從高祖平京邑明年春遣左右陳建孫送<lb/>
季連弟通直郎子淵及季連二子使蜀喻㫖慰勞季連<lb/>
受命飭還裝高祖以西臺將鄧元起為益州刺史元起<lb/>
南郡人季連為南郡之時素薄元起典籖朱道琛者嘗<lb/>
為季連府都録無賴小人有罪季連欲殺之逃叛以免<lb/>
至是說元起曰益州亂離已久公私府庫必多耗失劉<lb/>
益州臨歸空竭豈辦復能逺遣候逓道琛請先使檢校<lb/>
緣路奉迎不然萬里資糧未易可得元起許之道琛既<lb/>
<pb n="KR2a0018_WYG_020-4b"/>
至言語不恭又歴造府州人士見器物輙奪之有不獲<lb/>
者語曰會當屬人何湏苦惜於是軍府大懼謂元起至<lb/>
必誅季連禍及黨與競言之於季連季連亦以為然又<lb/>
惡昔之不禮元起也益憤懣司馬朱士畧說季連求為<lb/>
巴西郡留三子為質季連許之頃之季連遂召佐史矯<lb/>
稱齊宣徳皇后令聚兵復反收朱道琛殺之書報朱士<lb/>
畧兼召李膺膺士畧並不受使使歸元起收兵於巴西<lb/>
以待之季連誅士畧三子天監元年六月元起至巴西<lb/>
<pb n="KR2a0018_WYG_020-5a"/>
季連遣其將李奉伯等拒戰兵交互有得失乆之奉伯<lb/>
乃敗退還成都季連驅畧居人閉城固守元起稍進圍<lb/>
之是冬季連城局参軍江希之等謀以城降不果季連<lb/>
誅之蜀中䘮亂已二年矣城中食盡升米三千亦無所<lb/>
糴餓死者相枕其無親黨者又殺而食之季連食粥累<lb/>
月飢窘無計二年正月高祖遣主書趙景悅宣詔降季<lb/>
連季連肉袒請罪元起遷季連于城外俄而造焉待之<lb/>
以禮季連謝曰早知如此豈有前日之事元起誅李奉<lb/>
<pb n="KR2a0018_WYG_020-5b"/>
伯并諸渠帥送季連還京師季連將𤼵人莫之視惟龔<lb/>
愜送焉初元起在道懼事不集無以為賞士之至者皆<lb/>
許以辟命於是受别駕治中檄者將二千人季連既至<lb/>
詣闕謝高祖引見之季連自東掖門入數歩一稽顙以<lb/>
至高祖前高祖笑謂曰卿欲慕劉備而曾不及公孫述<lb/>
豈無臥龍之臣乎季連復稽顙謝赦為庶人四年正月<lb/>
因出建陽門為蜀人藺道恭所殺季連在蜀殺道恭父<lb/>
道恭出亡至是而報復焉<lb/>
<pb n="KR2a0018_WYG_020-6a"/>
陳伯之濟隂睢陵人也幼有膂力年十三四好著獺皮<lb/>
冠帶刺刀候伺隣里稻熟輙偷刈之嘗為田主所見呵<lb/>
之云楚子莫動伯之謂田主曰君稻幸多一擔何苦田<lb/>
主將執之伯之因杖刀而進將刺之曰楚子定何如田<lb/>
主皆反走伯之徐擔稻而歸及年長在鍾離數為刼盜<lb/>
嘗援面覘人船船人斫之獲其左耳後隨鄊人車騎將<lb/>
軍王廣之廣之愛其勇每夜臥下榻征伐嘗自隨齊安<lb/>
陸王子敬為南兖州頗持兵自衛明帝遣廣之討子敬<lb/>
<pb n="KR2a0018_WYG_020-6b"/>
廣之至歐陽遣伯之先驅因城開獨入斬子敬又頻有<lb/>
戰功以勲累遷為冠軍將軍驃騎司馬封魚復縣伯邑<lb/>
五百户義師起東昏假伯之節督前驅諸軍事豫州刺<lb/>
史將軍如故尋轉江州據尋陽以拒義軍郢城平高祖<lb/>
得伯之幢主蘓隆之使說伯之即以為安東將軍江州<lb/>
刺史伯之雖受命猶懷兩端偽云大軍未湏便下高祖<lb/>
謂諸將曰伯之此答其心未定及其猶豫宜逼之衆軍<lb/>
遂次尋陽伯之退保南湖然後歸附進號鎮南將軍與<lb/>
<pb n="KR2a0018_WYG_020-7a"/>
衆俱下伯之頓籬門尋進西明門建康城未平每降人<lb/>
出伯之輙喚與耳語高祖恐其復懷翻覆宻語之曰聞<lb/>
城中甚忿卿舉江州降欲遣刺客中卿宜以為慮伯之<lb/>
未之信會東昏將鄭伯倫降高祖使過伯之謂曰城中<lb/>
甚忿卿欲遣信誘卿以封賞湏卿復降當生割卿手脚<lb/>
卿若不降復欲遣刺客殺卿宜深為備伯之懼自是無<lb/>
異志矣力戰有功城平進號征南將軍封豐城縣公邑<lb/>
二千戸遣還之鎮伯之不識書及還江州得文牒辭訟<lb/>
<pb n="KR2a0018_WYG_020-7b"/>
惟作大諾而已有事典籖傳口語與奪决於主者伯之<lb/>
與豫章人鄧繕永興人戴永忠竝有舊繕經藏伯之息<lb/>
英免禍伯之尤徳之及在州用繕為别駕永忠記室参<lb/>
軍河南褚緭京師之薄行者齊末為揚州西曹遇亂居<lb/>
閭里而輕薄互能自致惟緭獨不達高祖即位緭頻造<lb/>
尚書范雲雲不好緭堅距之緭益怒私語所知曰建武<lb/>
以後草澤底下悉化成貴人吾何罪而見棄今天下草<lb/>
創饑饉不已䘮亂未可知陳伯之擁彊兵在江州非代<lb/>
<pb n="KR2a0018_WYG_020-8a"/>
來臣有自疑意且熒惑守南斗詎非為我出今者一行<lb/>
事若無成入魏何遽減作河南郡於是遂投伯之書佐<lb/>
王思穆事之大見親狎及伯之鄊人朱龍符為長流参<lb/>
軍竝乘伯之愚闇恣行姦險刑政通塞悉共專之伯之<lb/>
子虎牙時為直閣將軍高祖手疏龍符罪親付虎牙虎<lb/>
牙封示伯之高祖又遣代江州别駕鄧繕伯之竝不受<lb/>
命答高祖曰龍符驍勇健兒鄧繕事有績効臺所遣别<lb/>
駕請以為治中繕於是日夜說伯之云臺家府庫空竭<lb/>
<pb n="KR2a0018_WYG_020-8b"/>
復無器仗三倉無米東境饑流此萬代一時也機不可<lb/>
失緭永忠等每賛成之伯之謂繕今段啓卿若復不得<lb/>
便與卿共下使反髙祖敇部内一郡處繕伯之於是集<lb/>
府州佐史謂曰奉齊建安王敎率江北義勇十萬已次<lb/>
六合見使以江州見力運糧速下我荷明帝厚恩誓死<lb/>
以報今便纂嚴備辦使緭詐為蕭寳夤書以示僚佐於<lb/>
㕔事前為壇殺牲以盟伯之先飲長史以下次第歃血<lb/>
緭說伯之曰今舉大事宜引衆望程元沖不與人同心<lb/>
<pb n="KR2a0018_WYG_020-9a"/>
臨川内史王觀僧䖍之孫人身不惡便可召為長史以<lb/>
代元沖伯之從之仍以緭為尋陽太守加討逆將軍永<lb/>
忠輔義將軍龍符為豫州刺史率五百人守大雷大雷<lb/>
戍主沈慧休鎮南参軍李延伯又遣鄉人孫隣李景受<lb/>
龍符節度隣為徐州景為郢州豫章太守鄭伯倫起郡<lb/>
兵距守程元沖既失職於家合率數百人使伯之典籖<lb/>
吕孝通戴元則為内應伯之每旦常作伎日晡輙臥左<lb/>
右仗身皆休息元沖因其觧㢮從北門入徑至㕔事前<lb/>
<pb n="KR2a0018_WYG_020-9b"/>
伯之聞呌聲自率出盪元沖力不能敵走逃廬山初元<lb/>
沖起兵要尋陽張孝季孝季從之既敗伯之追孝季不<lb/>
得得其母郎氏蠟灌殺之遣信還都報虎牙兄弟虎牙<lb/>
等走盱眙盱眙人徐安莊興紹張顯明邀擊之不能禁<lb/>
反見殺高祖遣王茂討伯之伯之聞茂來謂緭等曰王<lb/>
觀既不就命鄭伯倫又不肯從便應空手受困今先平<lb/>
豫章開通南路多𤼵丁力益運資糧然後席卷北向以<lb/>
撲饑疲之衆不憂不濟也乃留鄊人唐葢人守城遂相<lb/>
<pb n="KR2a0018_WYG_020-10a"/>
率趣豫章太守鄭伯倫堅守伯之攻之不能下王茂前<lb/>
軍既至伯之表裏受敵乃敗走間道亡命出江北與子<lb/>
虎牙及褚緭俱入魏魏以伯之為使持節散騎常侍都<lb/>
督淮南諸軍事平南將軍光禄大夫曲江縣侯天監四<lb/>
年詔太尉臨川王宏率衆軍北討宏命記室丘遲私與<lb/>
伯之書曰陳將軍足下無恙幸甚將軍勇冠三軍才為<lb/>
世出棄䴏雀之小志慕鴻鵠以高翔昔因機變化遭逢<lb/>
明主立功立事開國承家朱輪華轂擁旄萬里何其壯<lb/>
<pb n="KR2a0018_WYG_020-10b"/>
也如何一旦為奔亡之虜開鳴鏑而股戰對穹廬以屈<lb/>
膝又何劣耶尋君去就之際非有他故直以不能内審<lb/>
諸已外受流言沉迷猖蹷以至於此聖朝赦罪論功棄<lb/>
瑕録用收赤心於天下安反側於萬物將軍之所知非<lb/>
假僕一二談也朱鮪涉血於友于張繡倳刃於愛子漢<lb/>
主不以為疑魏君待之若舊況將軍無昔人之罪而勲<lb/>
重於當代夫迷塗知反往哲是與不逺而復先典攸高<lb/>
主上屈法申恩吞舟是漏將軍松栢不翦親戚安居高<lb/>
<pb n="KR2a0018_WYG_020-11a"/>
臺未傾愛妾尚在悠悠爾心亦何可述今功臣名將鴈<lb/>
行有序懷黄佩紫贊帷幄之謀乘軺建節奉疆場之任<lb/>
並刑馬作誓傳之子孫將軍獨靦顔惜命驅馳異域寧<lb/>
不哀哉夫以慕容超之强身送東市姚泓之盛靣縛西<lb/>
都故知霜露所均不育異類姬漢舊邦無取雜種北虜<lb/>
僭盜中原多歴年所惡積禍盈理至燋爛況偽孽昏狡<lb/>
自相夷戮部落携離酋豪猜貳方當繫頸蠻邸懸首藁<lb/>
街而將軍魚游於沸鼎之中燕巢於飛幕之上不亦惑<lb/>
<pb n="KR2a0018_WYG_020-11b"/>
乎暮春三月江南草長雜花生樹羣鸎亂飛見故國之<lb/>
旗鼓感平生於疇日撫弦登陴豈不愴恨所以廉公之<lb/>
思趙將吳子之泣西河人之情也將軍獨無情哉想早<lb/>
勵良圖自求多福伯之乃於夀陽擁衆八千歸虎牙為<lb/>
魏人所殺伯之既至以為使持節都督西豫州諸軍事<lb/>
平北將軍西豫州刺史永新縣侯邑千戸未之任復以<lb/>
為通直散騎常侍驍騎將軍又為太中大夫乆之卒於<lb/>
家其子猶有在魏者褚緭在魏魏人欲擢用之魏元會<lb/>
<pb n="KR2a0018_WYG_020-12a"/>
緭戲為詩曰帽上著籠冠袴上著朱衣不知是今是不<lb/>
知非昔非魏人怒出為始平太守日日行獵墮馬死<lb/>
史臣曰劉季連之文吏小節而不能以自保全習亂然<lb/>
也陳伯之小人而乘君子之器羣盜又誣而奪之安能<lb/>
長乆矣<lb/>
　<lb/>
　<lb/>
　<lb/>
<pb n="KR2a0018_WYG_020-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷二十<lb/>
<pb n="KR2a0018_WYG_020-13a"/>
　梁書卷二十考證<lb/>
陳伯之傳宻語之曰聞城中甚忿卿舉江州降欲遣刺<lb/>
　客中卿○監本脫舉江州三字今從閣本増入<lb/>
及在州用繕為别駕永忠記室参軍○監本脫及在州<lb/>
　三字用字下脫繕字永忠下衍為字今俱從閣本改<lb/>
　正<lb/>
伯之子虎牙時為直閣將軍高祖手疏龍符罪親付虎<lb/>
　牙虎牙封示伯之○各本作伯之子虎牙封示伯之<lb/>
<pb n="KR2a0018_WYG_020-13b"/>
　脫去十九字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷二十考證<lb/>
</p>
<p>
</p>
  </div>
</body>
</text>
</TEI>
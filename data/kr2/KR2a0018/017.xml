<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷十七</head> <lb/>
    <p>
<pb n="KR2a0018_WYG_017-1a"/>
欽定四庫全書<lb/>
　梁書卷十七<lb/>
　　唐　散　騎　常　侍　姚　思　廉　撰<lb/>
　列傳第十一<lb/>
　　王珍國　馬仙琕　張齊<lb/>
王珍國字徳重沛國相人也父廣之齊世良將官至散<lb/>
騎常侍車騎將軍珍國起家冠軍行参軍累遷虎賁中<lb/>
郎將南譙太守治有能名時郡境苦飢乃𤼵米散財以<lb/>
<pb n="KR2a0018_WYG_017-1b"/>
拯窮乏齊高帝手敕云卿愛人治國甚副吾意也永明<lb/>
初遷桂陽内史討捕盜賊境内肅清罷任還都路經江<lb/>
州刺史柳世隆臨渚餞别見珍國還裝輕素乃歎曰此<lb/>
真可謂良二千石也還為大司馬中兵参軍武帝雅相<lb/>
知賞每歎曰晚代將家子弟有如珍國者少矣復出為<lb/>
安成内史入為越騎校尉冠軍長史鍾離太守仍遷巴<lb/>
東建平二郡太守還為游擊將軍以父憂去職建武末<lb/>
魏軍圍司州明帝使徐州刺史裴叔業攻拔渦陽以為<lb/>
<pb n="KR2a0018_WYG_017-2a"/>
聲援起珍國為輔國將軍率兵助焉魏將楊大眼大衆<lb/>
奄至叔業懼棄軍走珍國率其衆殿故不至大敗永泰<lb/>
元年會稽太守王敬則反珍國又率衆拒之敬則平遷<lb/>
寧朔將軍青冀二州刺史將軍如故義師起東昬召珍<lb/>
國以衆還京師入頓建康城義師至使珍國出屯朱雀<lb/>
門為王茂軍所敗乃入城仍密遣郄纂奉明鏡獻誠於<lb/>
高祖高祖斷金以報之時城中咸思從義莫敢先𤼵侍<lb/>
中衛尉張稷都督衆軍珍國濳結稷腹心張齊要稷稷<lb/>
<pb n="KR2a0018_WYG_017-2b"/>
許之十二月丙寅旦珍國引稷於衞尉府勒兵入自雲<lb/>
龍門即東昬於内殿斬之與稷會尚書僕射王亮等於<lb/>
西鍾下使中書舍人裴長穆等奉東昬首歸高祖以功<lb/>
授右衛將軍辭不拜又授徐州刺史固乞留京師復賜<lb/>
金帛珍國又固譲敕答曰昔田子泰固辭絹穀卿體國<lb/>
情深良在可嘉後因侍宴帝問曰卿明鏡尚存昔金何<lb/>
在珍國答曰黄金謹在臣肘不敢失墜復為右衛將軍<lb/>
加給事中遷左衛將軍加散騎常侍天監初封灄陽縣<lb/>
<pb n="KR2a0018_WYG_017-3a"/>
侯邑千户除都官尚書常侍如故五年魏任城王元澄<lb/>
寇鍾離高祖遣珍國因問討賊方略珍國對曰臣常患<lb/>
魏衆少不苦其多高祖壯其言乃假節與衆軍同討焉<lb/>
魏軍退班師出為使持節都督梁秦二州諸軍事征虜<lb/>
將軍南梁秦二州刺史會梁州長史夏侯道遷以州降<lb/>
魏珍國歩道出魏興將襲之不果遂留鎮焉以無功累<lb/>
表請觧高祖弗許改封宜陽縣侯户邑如前徴還為員<lb/>
外散騎常侍太子右衞率加後軍頃之復為左衞將軍<lb/>
<pb n="KR2a0018_WYG_017-3b"/>
九年出為使持節都督湘州諸軍事信武將軍湘州刺<lb/>
史視事四年徴還為䕶軍將軍遷通直散騎常侍丹陽<lb/>
尹十四年卒詔贈車騎將軍給鼓吹一部賻錢十萬布<lb/>
百匹諡曰威子僧度嗣<lb/>
馬仙琕字靈馥扶風郿人也父伯鸞宋冠軍司馬仙琕<lb/>
少以果敢聞遭父憂毁瘠過禮負土成墳手植松栢起<lb/>
家郢州主簿遷武騎常侍為小將隨齊安陸王蕭緬緬<lb/>
卒事明帝永元中蕭遥光崔慧景亂累有戰功以勲至<lb/>
<pb n="KR2a0018_WYG_017-4a"/>
前將軍出為龍驤將軍南汝隂譙二郡太守會夀陽新<lb/>
陷魏將王肅侵邉仙琕力戰以寡克衆魏人甚憚之復<lb/>
以功遷寧朔將軍豫州刺史義師起四方多響應高祖<lb/>
使仙琕故人姚仲賔說之仙琕於軍斬仲賔以殉義師<lb/>
至新林仙琕猶持兵於江西日鈔運漕建康城陷仙琕<lb/>
號哭經宿乃觧兵歸罪高祖勞之曰射鈎斬祛昔人弗<lb/>
忌卿勿以戮使斷運茍自嫌絶也仙琕謝曰小人如失<lb/>
主犬後主飼之便復為用高祖笑而美之俄而仙琕母<lb/>
<pb n="KR2a0018_WYG_017-4b"/>
卒高祖知其貧賻給甚厚仙琕號泣謂弟仲艾曰蒙大<lb/>
造之恩未獲上報今復荷殊澤當與爾以心力自効耳<lb/>
天監四年王師北討仙琕每戰勇冠三軍當其衝者莫<lb/>
不摧破與諸將論議口未嘗言功人問其故仙琕曰丈<lb/>
夫為時所知當進不求名退不逃罪乃平生願也何功<lb/>
可論授輔國將軍宋安安蠻二郡太守遷南義陽太守<lb/>
累破山蠻郡境清謐以功封浛洭縣伯邑四百戸仍遷<lb/>
都督司州諸軍事司州刺史輔國將軍如故俄進號貞<lb/>
<pb n="KR2a0018_WYG_017-5a"/>
威將軍魏豫州人白皁生殺其刺史琅邪王司馬慶曾<lb/>
自號平北將軍推鄉人胡遊為刺史以懸瓠來降高祖<lb/>
使仙琕赴之又遣直閤將軍武㑹超馬廣率衆為援仙<lb/>
琕進頓楚王城遣副將齊茍兒以兵二千助守懸瓠魏<lb/>
中山王元英率衆十萬攻懸瓠仙琕遣廣㑹超等守三<lb/>
關十二月英破懸瓠執齊茍兒遂進攻馬廣又破廣生<lb/>
擒之送雒陽仙琕不能救㑹超等亦相次退散魏軍遂<lb/>
進據三關仙琕坐徵還為雲騎將軍出為仁威司馬府<lb/>
<pb n="KR2a0018_WYG_017-5b"/>
主豫章王轉號雲麾復為司馬加振逺將軍十年朐山<lb/>
民殺琅邪太守劉昕以城降魏詔假仙琕節討之魏徐<lb/>
州刺史盧昶以衆十餘萬赴焉仙琕與戰累破之昶遁<lb/>
走仙琕縱兵乗之魏衆免者十一二收其兵糧牛馬器<lb/>
械不可勝數振旅還京師遷太子左衛率進爵為侯増<lb/>
邑六百戸十一年遷持節督豫北豫霍三州諸軍事信<lb/>
武將軍豫州刺史領南汝隂太守初仙琕幼名仙婢及<lb/>
長以婢名不典乃以玉代女因成琕云自為將及居州<lb/>
<pb n="KR2a0018_WYG_017-6a"/>
郡能與士卒同勞逸身衣不過布帛所居無帷幕衾屏<lb/>
行則飲食與厮飬最下者同其在邊境常單身潜入敵<lb/>
庭伺知壁壘村落險要處所故戰多克㨗士卒亦甘心<lb/>
為之用高祖雅愛仗之在州四年卒贈左衛將軍諡曰<lb/>
剛子巖夫嗣<lb/>
張齊字子響馮翊郡人世居横桑或云横桑人也少有<lb/>
膽氣初事荆府司馬桓歴生歴生酗酒遇下嚴酷不甚<lb/>
禮之歴生罷官歸吳郡張稷為荆府司馬齊復從之稷<lb/>
<pb n="KR2a0018_WYG_017-6b"/>
甚相知重以為心腹雖家居細事皆以任焉齊盡心事<lb/>
稷無所辭憚隨稷歸京師稷為南兗州又擢為府中兵<lb/>
参軍始委以軍旅齊永元中義師起東昬徵稷歸都督<lb/>
宫城諸軍事居尚書省義兵至外圍漸急齊日造王珍<lb/>
國隂與定計計定夜引珍國就稷造膝齊自執燭以成<lb/>
謀明旦與稷珍國即東昬於内殿齊手刃焉明年高祖<lb/>
受禪封齊安昌縣侯邑五百戸仍為寧朔將軍歴陽太<lb/>
守齊手不知書目不識字而在郡有清政吏事甚修天<lb/>
<pb n="KR2a0018_WYG_017-7a"/>
監二年還為虎賁中郎將未拜遷天門太守寧朔將軍<lb/>
如故四年魏將王足寇巴蜀高祖以齊為輔國將軍救<lb/>
蜀未至足退走齊進戍南安七年秋使齊置大劒寒冡<lb/>
二戍軍還益州其年遷武旅將軍巴西太守尋加征逺<lb/>
將軍十年郡人姚景和聚合蠻蜑抄斷江路攻破金井<lb/>
齊討景和於平昌破之初南鄭沒於魏乃於益州西置<lb/>
南梁州州鎮草創皆仰益州取足齊上夷獠義租得米<lb/>
二十萬斛又立臺傳興冶鑄以應贍南梁十一年進假<lb/>
<pb n="KR2a0018_WYG_017-7b"/>
節督益州外水諸軍十二年魏將傅豎眼寇南安齊率<lb/>
衆距之豎眼退走十四年遷信武將軍巴西梓潼二郡<lb/>
太守是嵗葭萌人任令宗因衆之患魏也殺魏晋夀太<lb/>
守以城歸款益州刺史鄱陽王遣齊帥衆三萬督南梁<lb/>
州長史席宗範諸軍迎令宗十五年魏東益州刺史元<lb/>
法僧遣子景隆來拒齊師南安太守皇甫諶及宗範逆<lb/>
擊之大破魏軍於葭萌屠十餘城魏將丘突王穆等皆<lb/>
降而魏更増傅豎眼兵復來拒戰齊兵少不利軍引還<lb/>
<pb n="KR2a0018_WYG_017-8a"/>
於是葭萌復没於魏齊在益部累年討擊蠻獠身無寕<lb/>
嵗其居軍中能身親勞辱與士卒同其勤苦自畫頓舍<lb/>
城壘皆委曲得其便調給衣糧資用人人無所困乏既<lb/>
為物情所附蠻獠亦不敢犯是以威名行於庸蜀巴西<lb/>
郡居益州之半又當東道衝要刺史經過軍府逺渉多<lb/>
所窮匱齊縁路聚糧食種蔬菜行者皆取給焉其能濟<lb/>
辦多此類也十七年遷持節都督南梁州諸軍事智武<lb/>
將軍南梁州刺史普通四年遷信武將軍征西鄱陽王<lb/>
<pb n="KR2a0018_WYG_017-8b"/>
司馬新興永寧二郡太守未𤼵而卒時年六十七追贈<lb/>
散騎常侍右衛將軍賻錢十萬布百匹諡曰壯<lb/>
陳吏部尚書姚察曰王珍國申胄徐元瑜李居士齊末<lb/>
咸為列將擁彊兵或面縛請罪或斬關獻㨗其能後服<lb/>
馬仙琕而已仁義何常蹈之則為君子信哉及其臨邉<lb/>
撫衆雖李牧無以加矣張齊之政績亦有異焉胄元瑜<lb/>
居士入梁事迹鮮故不為之傳<lb/>
　梁書卷十七<lb/>
<pb n="KR2a0018_WYG_017-9a"/>
　梁書卷十七考證<lb/>
馬仙琕𫝊乃觧兵歸罪髙祖勞之○南史附仙琕於袁<lb/>
　昂𫝊後叙其義烈甚詳此特從畧<lb/>
以功封浛洭縣伯○浛南史作含<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_017-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷十七考證<lb/>
</p>
<p>
</p>
  </div>
</body>
</text>
</TEI>
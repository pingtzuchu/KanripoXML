<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷二十二</head> <lb/>
    <p>
<pb n="KR2a0018_WYG_022-1a"/>
欽定四庫全書<lb/>
　梁書卷二十二<lb/>
　　唐　散　騎　常　侍　姚　思　亷　撰<lb/>
　列𫝊第十六<lb/>
　　太祖五王<lb/>
太祖十男張皇后生長沙宣武王懿永陽昭王敷髙祖<lb/>
衡陽宣王暢李太妃生桂陽簡王融懿及融齊永明中<lb/>
為東昏所害敷暢建武中卒髙祖踐阼竝追封郡王陳<lb/>
<pb n="KR2a0018_WYG_022-1b"/>
太妃生臨川静恵王宏南平元襄王偉吴太妃生安成<lb/>
康王秀始興忠武王憺費太妃生鄱陽忠烈王恢<lb/>
臨川静恵王宏字宣逹太祖第六子也長八尺美鬚眉<lb/>
容止可觀齊永明十年為衛軍廬陵王法曹行參軍遷<lb/>
太子舍人時長沙王懿鎮梁州為魏所圍明年給宏精<lb/>
兵千人赴援未至魏軍退遷驃騎晋安王主簿尋為北<lb/>
中即桂陽王功曹史衡陽王暢有美名為始安王蕭遙<lb/>
光所禮及遙光作亂逼暢入東府暢懼禍先赴臺髙祖<lb/>
<pb n="KR2a0018_WYG_022-2a"/>
在雍州常懼諸弟及禍謂南平王偉曰六弟明於事理<lb/>
必先還臺及信至果如髙祖策髙祖義師下宏至新林<lb/>
奉迎拜輔國将軍建康平遷西平即将中䕶軍領石頭<lb/>
戍軍事天監元年封臨川郡王邑二千戸尋為使持節<lb/>
散騎常侍都督揚南徐州諸軍事後将軍揚州刺史又<lb/>
給鼓吹一部三年加侍中進號中軍將軍四年髙祖詔<lb/>
北伐以宏為都督南北兖北徐青冀豫司霍八州北討<lb/>
諸軍事宏以帝之介弟所領皆器械精新軍容甚盛北<lb/>
<pb n="KR2a0018_WYG_022-2b"/>
人以為百數十年所未之有軍次洛口宏前軍剋梁城<lb/>
斬魏將鼂清會征役久有詔班師六年夏遷驃騎将軍<lb/>
開府儀同三司侍中如故其年遷司徒領太子太傅八<lb/>
年夏為使持莭都督揚南徐二州諸軍事司空揚州刺<lb/>
史侍中如故其年冬以公事左遷驃騎大将軍開府同<lb/>
三司之儀侍中如故未拜遷使持莭都督揚徐二州諸<lb/>
軍事揚州刺史侍中将軍如故十二年遷司空使持莭<lb/>
侍中都督刺史将軍竝如故十五年春所生母陳太妃<lb/>
<pb n="KR2a0018_WYG_022-3a"/>
寝疾宏與母弟南平王偉侍疾竝衣不觧帶每二宫叅<lb/>
問輙對使涕泣及太妃薨水浆不入口者五日髙祖每<lb/>
臨幸慰勉之宏少而孝謹齊之末年避難潛伏與太妃<lb/>
異處每遣使叅問起居或謂宏曰逃難湏宻不宜徃來<lb/>
宏銜涙荅曰乃可無我此事不容暫廢尋起為中書監<lb/>
驃騎大将軍使持節都督如故固辭弗許十七年夏以<lb/>
公事左遷侍中中軍将軍行司徒其年冬遷侍中中書<lb/>
監司徒普通元年遷使持莭都督揚南徐州諸軍事太<lb/>
<pb n="KR2a0018_WYG_022-3b"/>
尉揚州刺史侍中如故二年改創南北郊以本官領起<lb/>
部尚書事竟罷七年三月以疾累表自陳詔許觧揚州<lb/>
餘如故四月薨時年五十四自疾至于薨輿駕七出臨<lb/>
視及葬詔曰侍中太尉臨川王宏器宇沖貴雅量𢎞通<lb/>
爰初弱齡行彰素履逮于應務嘉猷載緝自皇業啓基<lb/>
地惟介弟久司神甸歴位台階論道登朝物無異議朕<lb/>
友于之至家國兼情方𢎞燮贊儀刑列辟天不憗遺奄<lb/>
焉不永哀痛抽切震慟于厥心宜増峻禮秩式昭懋典<lb/>
<pb n="KR2a0018_WYG_022-4a"/>
可贈侍中大將軍揚州牧假黄鉞王如故并給羽葆鼓<lb/>
吹一部増班劒為六十人給温明秘器歛以衮服諡曰<lb/>
靖恵宏性寛和䔍厚在州二十餘年未甞以吏事按郡<lb/>
縣時稱其長者宏有七子正仁正義正徳正則正立正<lb/>
表正信世子正仁為吴興太守有治能天監十年卒諡<lb/>
曰哀世子無子髙祖詔以羅平侯正立為世子由宏意<lb/>
也宏薨正立表讓正義為嗣髙祖嘉而許之改封正立<lb/>
為建安侯邑千戸卒子貴嗣正義先封平樂侯正徳西<lb/>
<pb n="KR2a0018_WYG_022-4b"/>
豐侯正則樂山侯正立羅平侯正表封山侯正信武化<lb/>
侯正徳别有𫝊<lb/>
安成康王秀字彦逹太祖第七子也年十二所生母吴<lb/>
太妃亡秀母弟始興王憺時年九嵗竝以孝聞居喪累<lb/>
日不進漿飲太祖親取粥授之哀其早孤命側室陳氏<lb/>
并母二子陳亦無子有母徳視二子如親生焉秀既長<lb/>
美風儀性方静雖左右近侍非正衣冠不見也由是親<lb/>
友及家人咸敬焉齊世弱冠為著作佐即累遷後軍法<lb/>
<pb n="KR2a0018_WYG_022-5a"/>
曹行叅軍太子舎人永元中長沙宣武王懿入平崔慧<lb/>
景為尚書令居端右弟衡陽王暢為衛尉掌管籥東昬<lb/>
日夕逸逰出入無度衆頗勸懿因其出閉門舉兵廢之<lb/>
懿不聽帝左右既惡懿勲髙又慮廢立竝間懿懿亦危<lb/>
之自是諸王侯咸為之備及難作臨川王宏以下諸弟<lb/>
姪各得奔避方其逃也皆不出京師而罕有發覺惟桂<lb/>
陽王融及禍髙祖義師至新林秀與諸王侯竝自㧞赴<lb/>
軍髙祖以秀為輔國將軍是時東昏弟晋熈王寳嵩為<lb/>
<pb n="KR2a0018_WYG_022-5b"/>
冠軍将軍南徐州刺史鎮京口長史范岫行府州事遣<lb/>
使降且請兵於髙祖以秀為冠軍長史南東海太守鎮<lb/>
京口建康平仍為使持莭都督南徐兖二州諸軍事南<lb/>
徐州刺史輔國将軍如故天監元年進號征虜将軍封<lb/>
安成郡王邑二千戸京口自崔慧景作亂累被兵革民<lb/>
戸流散秀招懐撫納恵爱大行仍值年饑以私財贍百<lb/>
姓所濟活甚多二年以本號徵領石頭戍軍加散騎常<lb/>
侍三年進號右將軍五年加領軍中書令給鼓吹一部<lb/>
<pb n="KR2a0018_WYG_022-6a"/>
六年出為使持莭都督江州諸軍事平南将軍江州刺<lb/>
史将發主者求堅船以為齋舫秀曰吾豈愛財而不愛<lb/>
士乃教所由以牢者給叅佐下者載齋物既而遭風齋<lb/>
舫遂破及至州聞前刺史取徵士陶?曽孫為里司秀<lb/>
歎曰陶潛之徳豈可不及後世即日辟為西曹時盛夏<lb/>
水汎長津梁斷絶外司請依舊僦度收其價直秀教曰<lb/>
刺史不徳水潦為患可利之乎給船而已七年遭慈母<lb/>
陳太妃憂詔起視事尋遷都督荆湘雍益寕南北梁秦<lb/>
<pb n="KR2a0018_WYG_022-6b"/>
州九州諸軍事平西将軍荆州刺史其年遷號安西将<lb/>
軍立學校招隠逸下教曰夫鶉火之禽不匿影於丹山<lb/>
昭華之寳乍耀采於藍田是以江漢有濯纓之歌空谷<lb/>
著来思之詠𢎞風闡道靡不由兹處士河東韓懐明南<lb/>
平韓望南郡庾承先河東郭麻竝脫落風塵髙蹈其事<lb/>
两韓之孝友純深庾郭之形骸枯槁或橡飯菁羮帷日<lb/>
不足或葭牆艾席樂在其中昔伯武貞堅就仕河内史<lb/>
雲孤劭屈志陳留豈曰塲苗實惟攻玉可加引辟并遣<lb/>
<pb n="KR2a0018_WYG_022-7a"/>
喻意既同魏侯致禮之請庻無辟彊三緘之歎是嵗魏<lb/>
懸瓠城民反殺豫州刺史司馬恱引司州刺史馬仙琕<lb/>
仙琕籖荆州求應赴衆咸謂宜待臺報秀曰彼待我而<lb/>
為援援之宜速待勅雖舊非應急也即遣兵赴之先是<lb/>
巴陵馬營蠻為縁江㓂害後軍司馬髙江産以郢州軍<lb/>
伐之不剋江産死之蠻遂盛秀遣防閤文熾率衆討之<lb/>
燔其林木絶其蹊<graphic n="KR0985" url="https://raw.githubusercontent.com/kanripo/KR-Gaiji/master/images/KR0985.png" mimeType="image/png"/>蠻失其嶮期歳而江路清於是州<lb/>
境盗賊遂絶及沮水暴長頗敗民田秀以榖二萬斛贍<lb/>
<pb n="KR2a0018_WYG_022-7b"/>
之使長史蕭琛簡府州貧老單丁吏一日散遣五百餘<lb/>
人百姓甚恱十一年徵為侍中中衛将軍領宗正卿石<lb/>
頭戍事十三年復出為使持莭散騎常侍都督郢司霍<lb/>
三州諸軍事安西将軍郢州刺史郢州當涂為劇地百<lb/>
姓貧至以婦人供役其弊如此秀至鎮務安之主者或<lb/>
求召吏秀曰不識救弊之術此州凋殘不可擾也於是<lb/>
務存約已省去逰費百姓安堵境内晏然先是夏口常<lb/>
為兵衝露骸積骨於黄鶴樓下秀祭而埋之一夜夢數<lb/>
<pb n="KR2a0018_WYG_022-8a"/>
百人拜謝而去每冬月常作襦袴以賜凍者時司州叛<lb/>
蠻田魯生弟魯賢超秀據蒙籠来降髙祖以魯生為北<lb/>
司州刺史魯賢北豫州刺史超秀定州刺史為北境捍<lb/>
蔽而魯生超秀互相讒毁有去就心秀撫喻懐納各得<lb/>
其用當時賴之十六年遷使持莭都督雍梁南北秦四<lb/>
州郢州之竟陵司州之随郡諸軍事鎮北将軍寧蠻校<lb/>
尉雍州刺史便道之鎮十七年春行至竟陵之石梵薨<lb/>
時年四十四髙祖聞之甚痛悼焉遣皇子南康王績縁<lb/>
<pb n="KR2a0018_WYG_022-8b"/>
道迎候初秀之西也郢州民相送出境聞其疾百姓商<lb/>
賈咸為請命既薨四州民裂裳為白㡌哀哭以迎送之<lb/>
雍州蠻迎秀聞薨祭哭而去喪至京師髙祖使使冊贈<lb/>
侍中司空諡曰康秀有容觀每朝百僚屬目性仁恕喜<lb/>
愠不形於色左右甞以石擲殺所養鵠齋帥請治其罪<lb/>
秀曰吾豈以鳥傷人在京師旦臨公事厨人進食誤而<lb/>
覆之去而登車竟朝不飯亦不之誚也精意術學搜集<lb/>
經記招學士平原劉孝摽使撰類苑書未及畢而已行<lb/>
<pb n="KR2a0018_WYG_022-9a"/>
於世秀於髙祖布衣昆弟及為君臣小心畏敬過於踈<lb/>
賤者髙祖益以此賢之少偏孤於始興王憺尤䔍梁興<lb/>
憺久為荆州刺史自天監初帝以所得俸中分與秀秀<lb/>
稱心受之亦弗辭多也昆弟之睦時議歸之故吏夏侯<lb/>
亶等表立墓碑詔許焉當世髙才遊王門者東海王僧<lb/>
孺吴郡陸倕彭城劉孝綽河東裴子野各製其文古未<lb/>
之有也世子機嗣機字智通天監二年除安成國世子<lb/>
六年為寕逺将軍㑹稽太守還為給事中普通元年襲<lb/>
<pb n="KR2a0018_WYG_022-9b"/>
封安成郡王其年為太子洗馬遷中書侍即二年遷明<lb/>
威将軍丹陽尹三年遷持莭督湘衡桂三州諸軍事寜<lb/>
逺将軍湘州刺史大通二年薨于州時年三十機美姿<lb/>
容善吐納家既多書博學彊記然而好弄尚力逺士子<lb/>
近小人為州専意聚歛無治績頻被案劾及將葬有司<lb/>
請諡髙祖詔曰王好内怠政可諡曰煬所著詩賦數千<lb/>
言世祖集而序之子操嗣南浦侯推字智進機次弟也<lb/>
少清敏好屬文深為太宗所賞普通六年以王子例封<lb/>
<pb n="KR2a0018_WYG_022-10a"/>
歴寜逺将軍淮南太守遷輕車将軍晋陵太守給事中<lb/>
太子洗馬秘書丞出為戎昭将軍吴郡太守所臨必赤<lb/>
地大旱吴人號旱母焉侯景之亂守東府城賊設樓車<lb/>
盡銳攻之推隨方抗拒頻擊挫之至夕東北樓主許鬰<lb/>
華啓闗延賊城遂䧟推握莭死之<lb/>
南平元襄王偉字文逹太祖第八子也幼清警好學齊<lb/>
世起家晋安鎮北法曹行叅軍府遷驃騎轉外兵髙祖<lb/>
為雍州慮天下将亂求迎偉及始興王憺来襄陽俄聞<lb/>
<pb n="KR2a0018_WYG_022-10b"/>
已入沔髙祖欣然謂佐吏曰吾無憂矣義師起南康王<lb/>
承制板為冠軍将軍留行雍州開府事義師發後州内<lb/>
儲備及人皆虚竭魏興太守裴師仁齊興太守顔僧都<lb/>
竝據郡不受命舉兵将襲雍州偉與始興王憺遣兵於<lb/>
始平郡待師仁等要擊大破之州境以安髙祖既剋郢<lb/>
魯下尋陽圍建業而巴東太守蕭慧訓子璝及巴西太<lb/>
守魯休烈起兵逼荆州屯兵上眀連破荆州鎮軍蕭頴<lb/>
胄遣将劉孝慶䓁距之反為璝所敗頴胄憂憤暴疾卒<lb/>
<pb n="KR2a0018_WYG_022-11a"/>
西朝洶懼尚書僕射夏侯詳議徵兵雍州偉乃割州府<lb/>
将吏配始興王憺徃赴之憺既至璝䓁皆降和帝詔以<lb/>
偉為使持莭都督雍梁南北秦四州郢州之竟陵司州<lb/>
之随郡諸軍事寧蠻校尉雍州刺史将軍如故尋加侍<lb/>
中進號鎮北将軍天監元年加散騎常侍進督荆寕二<lb/>
州餘如故封建安郡王食邑二千戸給鼓吹一部四年<lb/>
徙都督南徐州諸軍事南徐州刺史使持莭常侍将軍<lb/>
如故五年至都改為撫軍将軍丹陽尹常侍如故六年<lb/>
<pb n="KR2a0018_WYG_022-11b"/>
遷使持莭都督揚南徐二州諸軍事右軍将軍揚州刺<lb/>
史未拜進號中權将軍七年以疾表觧州改侍中中撫<lb/>
軍知司徒事九年遷䕶軍石頭戍軍事侍中将軍鼓吹<lb/>
如故其年出為使持莭散騎常侍都督江州諸軍事鎮<lb/>
南将軍江州刺史鼓吹如故十一年以本號加開府儀<lb/>
同三司其年復以疾陳觧十二年徵為中撫将軍儀同<lb/>
常侍如故以疾不拜十三年改為左光祿大夫加親信<lb/>
四十人嵗給米萬斛布絹五千匹藥直二百四十萬厨<lb/>
<pb n="KR2a0018_WYG_022-12a"/>
供月二十萬并二衛兩營雜役二百人倍先置防閤白<lb/>
直左右職局一百人偉末年疾浸劇不復出藩故俸秩<lb/>
加焉十五年所生母陳太妃寝疾偉及臨川王宏侍疾<lb/>
竝衣不觧帶及太妃薨毁頓過禮水漿不入口累日髙<lb/>
祖每臨幸譬抑之偉雖奉詔而毁瘠殆不勝喪十七年<lb/>
髙祖以建安土瘠改封南平郡王邑戸如故遷侍中左<lb/>
光祿大夫開府儀同三司普通四年増邑一千戸五年<lb/>
進號鎮衛大将軍中大通元年以本官領太子太傅四<lb/>
<pb n="KR2a0018_WYG_022-12b"/>
年遷中書令大司馬五年薨時年五十八詔歛以衮冕<lb/>
給東園秘器又詔曰旌徳紀功前王令典慎終追逺列<lb/>
代通規故侍中中書令大司馬南平王偉器宇宏曠鍳<lb/>
識𢎞簡爰在弱齡清風載穆翼佐草昧勲髙樊沔契濶<lb/>
艱難劬勞任寄及贊務論道𢎞兹衮職奄焉薨逝朕用<lb/>
震慟於厥心冝隆寵命式昭茂典可贈侍中太宰王如<lb/>
故給羽葆鼓吹一部并班劍四十人諡曰元襄偉少好<lb/>
學䔍誠通恕趋賢重士常如不及由是四方逰士當世<lb/>
<pb n="KR2a0018_WYG_022-13a"/>
知名者莫不畢至齊世青溪宫改為芳林苑天監初賜<lb/>
偉為第偉又加穿築増植嘉樹珍果窮極雕麗每與賓<lb/>
客逰其中命從事中郎蕭子範為之記梁世藩邸之盛<lb/>
無以過焉而性多恩恵尤愍窮乏甞遣腹心左右歴訪<lb/>
閭里人士其有貧困吉㓙不舉者即遣贍卹之太原王<lb/>
曼頴卒家貧無以殯歛友人江革徃哭之其妻兒對革<lb/>
號訴革曰建安王當知必為營埋言未訖而偉使至給<lb/>
其喪事得周濟焉每祁寒積雪則遣人載樵米随乏絶<lb/>
<pb n="KR2a0018_WYG_022-13b"/>
者即賦給之晚年崇信佛理尤精𤣥學著二旨義别為<lb/>
新通又製性情幾神等論其義僧寵及周捨殷釣陸倕<lb/>
竝名精觧而不能屈偉四子恪恭䖍祗世子恪嗣恭字<lb/>
敬範天監八年封衡山縣侯以元襄功加邑至千戸初<lb/>
樂山侯正則有罪勑讓諸王獨謂元襄曰汝兒非直無<lb/>
過竝有義方恭起家給事中遷太子洗馬出為督齊安<lb/>
䓁十一郡事寧逺将軍西陽武昌二郡太守徵為秘書<lb/>
丞遷中書即監丹陽尹行徐南徐州事轉衡州刺史母<lb/>
<pb n="KR2a0018_WYG_022-14a"/>
憂去職尋起為雲麾将軍湘州刺史恭善觧吏事所在<lb/>
見稱而性尚華侈廣營第宅重齋歩櫩摸寫宫殿尤好<lb/>
賓友酣讌終辰座客滿筵言談不倦時世祖居藩頗事<lb/>
聲譽勤心著述巵酒未嘗妄進恭每從容謂人曰下官<lb/>
歴觀世人多有不好歡樂乃仰眠床上㸔屋梁而著書<lb/>
千秋萬嵗誰𫝊此者勞神苦思竟不成名豈如臨清風<lb/>
對朗月登山泛水肆意酣歌也尋以雍州蠻文道拘引<lb/>
魏冦詔恭赴援仍除持莭仁威将軍寕蠻校尉雍州刺<lb/>
<pb n="KR2a0018_WYG_022-14b"/>
史便道之鎮太宗少與恭逰特被賞狎至是手令曰彼<lb/>
士流骯髒有闗輔餘風黔首扞格但知重劍輕死降胡<lb/>
惟尚貪惏邉蠻不知敬讓懐抱不可皁白法律無所用<lb/>
施願充實邉戍無数遷徙諜候惟逺箱庾惟積長以控<lb/>
短静以制躁早蒙愛念敢布腹心恭至州治果有聲績<lb/>
百姓陳奏乞於城南立碑頌徳詔許焉先髙祖以雍為<lb/>
邉鎮運數州之粟以實儲倉恭後多取官米贍給私宅<lb/>
為荆州刺史廬陵王所啓由是免官削爵數年竟不叙<lb/>
<pb n="KR2a0018_WYG_022-15a"/>
用侯景亂卒於城中時年五十二詔特復本封世祖追<lb/>
贈侍中左衛将軍諡曰僖世子静字安仁有美名號為<lb/>
宗室後進有文才而䔍志好學既内足於財多聚經史<lb/>
散書滿席手自讎校何敬容欲以女妻之静忌其太盛<lb/>
距而不納時人服焉歴官太子舎人東宫領直遷丹陽<lb/>
尹丞給事黄門侍即深為太宗所愛賞太清三年卒贈<lb/>
侍中<lb/>
鄱陽忠烈王恢字𢎞逹太祖第九子也幼聰頴年七嵗<lb/>
<pb n="KR2a0018_WYG_022-15b"/>
能通孝經論語義發擿無所遺既長美風表渉獵史籍<lb/>
齊隆昌中明帝作相内外多虞明帝就長沙宣武王懿<lb/>
求諸弟有可委以腹心者宣武言恢焉眀帝以恢為寕<lb/>
逺将軍甲仗百人衛東府且引為驃騎法曹行叅軍明<lb/>
帝即位東宫建為太子舎人累遷北中即外兵叅軍前<lb/>
軍主簿宣武之難逃在亰師髙祖義兵至恢於新林奉<lb/>
迎以為輔國将軍時三吴多亂髙祖命出頓破崗建康<lb/>
平還為冠軍将軍右衛将軍天監元年為侍中前将軍<lb/>
<pb n="KR2a0018_WYG_022-16a"/>
領石頭戍軍事封鄱陽郡王食邑二千戸二年出為使<lb/>
持莭都督南徐州諸軍事征虜将軍南徐州刺史四年<lb/>
改授都督郢司二州諸軍事後将軍郢州刺史持莭如<lb/>
故義兵初郢城内疾疫死者甚多不及藏殯及恢下車<lb/>
遽命埋掩又遣四使廵行州部境内大治七年進號雲<lb/>
麾將軍進督霍州八年復進號平西将軍十年徵為侍<lb/>
中䕶軍将軍石頭戍軍事領宗正卿十一年出為使持<lb/>
莭都督荆湘雍益寧南北梁南北秦九州諸軍事平西<lb/>
<pb n="KR2a0018_WYG_022-16b"/>
将軍荆州刺史給鼓吹一部十三年遷散騎常侍都督<lb/>
益寧南北秦沙七州諸軍事鎮西将軍益州刺史使持<lb/>
莭如故便道之鎮成都去新城五百里陸路徃來悉訂<lb/>
私馬百姓患焉累政不能改恢乃市馬千匹以付所訂<lb/>
之家資其騎乗有用則以次發之百姓賴焉十七年徵<lb/>
為侍中安前将軍領軍将軍十八年出為使持莭散騎<lb/>
常侍都督荆湘雍梁益寕南北秦八州諸軍事征西将<lb/>
軍開府儀同三司荆州刺史普通五年進號驃騎大将<lb/>
<pb n="KR2a0018_WYG_022-17a"/>
軍七年九月薨於州時年五十一詔曰故使持莭散騎<lb/>
常侍都督荆湘雍梁益寕南北秦八州諸軍事驃騎大<lb/>
将軍開府儀同三司荆州刺史鄱陽王恢風度開朗器<lb/>
情凝質爰在弱嵗美譽克宣洎於從政嘉猷載緝方入<lb/>
正論道𢎞燮台階奄焉薨逝朕用傷慟於厥心宜隆寵<lb/>
命以申朝典可贈侍中司徒王如故并給班劍二十人<lb/>
諡曰忠烈遣中書舎人劉顯䕶喪事恢有孝性初鎮蜀<lb/>
所生費太妃猶停都後於都下不豫恢未之知一夜忽<lb/>
<pb n="KR2a0018_WYG_022-17b"/>
夢還侍疾既覺憂皇便廢寝食俄而都信至太妃已瘳<lb/>
後又目有疾乆廢視瞻有北渡道人慧龍得治眼術恢<lb/>
請之既至空中忽見聖僧及慧龍下針豁然開朗咸謂<lb/>
精誠所致恢性通恕輕財好施凡歴四州所得俸禄随<lb/>
而散之在荆州常從容問賓僚曰中山好酒趙王好吏<lb/>
二者孰愈衆未有對者顧謂長史蕭琛曰漢時王侯藩<lb/>
屏而已視事親民自有其職中山聴樂可得任性彭祖<lb/>
代吏近於侵官今之王侯不守藩國當佐天子臨民清<lb/>
<pb n="KR2a0018_WYG_022-18a"/>
白其優乎坐賓咸服世子範嗣範字世儀温和有器識<lb/>
起家太子洗馬秘書即歴黄門即遷衛尉卿每夜自廵<lb/>
警髙祖嘉其勞苦出為益州刺史開通劒道剋復華陽<lb/>
増邑一千戸加鼓吹徵為領軍將軍侍中範雖無學術<lb/>
而以籌畧自命爱竒翫古招集文才率意題章亦時有<lb/>
竒致復出為使持莭都督雍梁東益南北秦五州諸軍<lb/>
事鎮北将軍雍州刺史範作牧莅民甚得時譽撫循将<lb/>
士盡獲歡心太清元年大舉北伐以範為使持莭征北<lb/>
<pb n="KR2a0018_WYG_022-18b"/>
大将軍總督漢北征討諸軍事進伐穣城尋遷安北將<lb/>
軍南豫州刺史侯景敗於渦陽退保夀陽乃改範為合<lb/>
州刺史鎮合肥時景已蓄姦謀不臣将露範屢啓言之<lb/>
朱异每抑而不奏及景圍京邑範遣世子嗣與裴之髙<lb/>
䓁入援遷開府儀同三司進號征北将軍京城不守範<lb/>
乃棄合肥出東闗請兵于魏遣二子為質魏人據合肥<lb/>
竟不出師助範範進退無計乃泝流西上軍于摐陽遣<lb/>
信告尋陽王尋陽要還九江欲共治兵西上範得書大<lb/>
<pb n="KR2a0018_WYG_022-19a"/>
喜乃引軍至湓城以晋熙為晋州遣子嗣為刺史江州<lb/>
郡縣輙更改易尋陽政令所行惟存一郡時論以此少<lb/>
之既商旅不通信使距絶範數萬之衆皆無復食人多<lb/>
餓死範恚發背薨時年五十二世子嗣字長𦙍容貌豐<lb/>
偉腰帶十圍性驍果有膽畧倜儻不䕶細行而能傾身<lb/>
養士皆得其死力範之薨也嗣猶據晋熙城中食盡士<lb/>
乏絶景遣任約来攻嗣躬擐甲胄出壘拒之時賊勢方<lb/>
盛咸勸且止嗣按劍叱之曰今之戰何有退乎此蕭嗣<lb/>
<pb n="KR2a0018_WYG_022-19b"/>
效命死莭之秋也遂中流矢卒於陣<lb/>
始興忠武王憺字僧逹太祖第十一子也數嵗所生母<lb/>
吴太妃卒憺哀感傍人齊世弱冠為西中即法曹行叅<lb/>
軍遷外兵叅軍義師起南康王承制以憺為冠軍将軍<lb/>
西中即諮議叅軍遷相國從事中即與南平王偉留守<lb/>
和帝立以憺為給事黄門侍即時巴東太守蕭慧訓子<lb/>
璝䓁及巴西太守魯休烈舉兵逼荆州屯軍上明鎮軍<lb/>
将軍蕭頴胄暴疾卒西朝甚懼尚書僕射夏侯詳議徵<lb/>
<pb n="KR2a0018_WYG_022-20a"/>
兵雍州南平王偉遣憺赴之憺以書喻璝等旬日皆請<lb/>
降是冬髙祖平建業明年春和帝将發江陵詔以憺為<lb/>
使持莭都督荆湘益寕南北秦六州諸軍事平西将軍<lb/>
荆州刺史未拜天監元年加安西将軍都督刺史如故<lb/>
封始興郡王食邑三千戸時軍旅之後公私空乏憺厲<lb/>
精為治廣闢屯田減省力役存問兵死之家供其窮困<lb/>
民甚安之憺自以少年始居重任思欲開導物情乃謂<lb/>
佐吏曰政之不臧士君子所冝共惜言可用用之可也<lb/>
<pb n="KR2a0018_WYG_022-20b"/>
如不用於我何傷吾開懐矣爾其無吝於是小人知恩<lb/>
而君子盡意民辭訟者皆立前待符教决於俄頃曹無<lb/>
留事下無滯獄民益悦焉三年詔加鼓吹一部六年州<lb/>
大水江溢堤壊憺親率府将吏冐雨賦丈尺築治之雨<lb/>
甚水壮衆皆恐或請憺避焉憺曰王尊尚欲身塞河堤<lb/>
我獨何心以免乃刑白馬祭江神俄而水退堤立邴州<lb/>
在南岸數百家見水長驚走登屋緣樹憺募人救之一<lb/>
口賞一萬估客數十人應募救焉州民乃以免又分遣<lb/>
<pb n="KR2a0018_WYG_022-21a"/>
行諸郡遭水死者給棺槥失田者與糧種是嵗嘉禾生<lb/>
於州界吏民歸美憺謙讓不受七年慈母陳太妃薨水<lb/>
浆不入口六日居喪過禮髙祖優詔勉之使攝州任是<lb/>
冬詔徵以本號還朝民為之歌曰始興王民之爹<hi>徒可反</hi>
赴人急如水火何時復來哺乳我八年為平北將軍䕶<lb/>
軍将軍領石頭戍事尋遷中軍将軍中書令俄領衛尉<lb/>
卿憺性勞謙降意接士常與賓客連榻而坐時論稱之<lb/>
是秋出為使持莭散騎常侍都督南北兖徐青冀五州<lb/>
<pb n="KR2a0018_WYG_022-21b"/>
諸軍事鎮北将軍南兖州刺史九年春遷都督益寕南<lb/>
梁南北秦沙六州諸軍事鎮西将軍益州刺史開立學<lb/>
校勸課就業遣子映親受經焉由是多向方者時魏襲<lb/>
巴南西圍南安南安太守垣季珪堅壁固守憺遣軍救<lb/>
之魏人退走所收器械甚衆十四年遷都督荆湘雍寧<lb/>
南梁南北秦七州諸軍事鎮右将軍荆州刺史同母兄<lb/>
安成王秀将之雍州薨於道憺聞喪自投於地席槀哭<lb/>
泣不飲不食者数日傾財産賻送部伍小大皆取足焉<lb/>
<pb n="KR2a0018_WYG_022-22a"/>
天下稱其悌十八年徵為侍中中撫将軍開府儀同三<lb/>
司領軍将軍普通三年十一月薨時年四十五追贈侍<lb/>
中司徒驃騎将軍給班劍三十人羽葆鼓吹一部冊曰<lb/>
咨故侍中司徒驃騎将軍始興王夫忠為令徳武謂止<lb/>
戈于以用之載在前志王有佐命之元勲利民之厚徳<lb/>
契濶二紀始終不渝是用方軌徃賢稽擇故訓鴻名美<lb/>
義允臻其極今遣兼大鴻臚程爽諡曰忠武魂而有靈<lb/>
歆兹顯號嗚呼哀哉憺未薨前夢改封中山王䇿授如<lb/>
<pb n="KR2a0018_WYG_022-22b"/>
他日意頗惡之數旬而卒世子亮嗣<lb/>
史臣曰自昔王者創業廣植親親割裂州國封建子弟<lb/>
是以大旂少帛崇於魯衛盤石凝脂樹斯梁楚髙祖逺<lb/>
遵前軌藩屏懿親至於安城南平鄱陽始興俱以名跡<lb/>
著盖亦漢之閒平矣<lb/>
　<lb/>
　<lb/>
　梁書卷二十二<lb/>
</p>
<p>
</p>
  </div>
</body>
</text>
</TEI>
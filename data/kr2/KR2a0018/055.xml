<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷五十五</head> <lb/>
    <p>
<pb n="KR2a0018_WYG_055-1a"/>
欽定四庫全書<lb/>
　梁書卷五十五<lb/>
　　唐　散　騎　常　侍　姚　思　廉　撰<lb/>
　列𫝊第四十九<lb/>
　　豫章王綜　　武陵王紀　　臨賀王正徳<lb/>
　　河東王譽<lb/>
豫章王綜字世謙髙祖第二子也天監三年封豫章郡<lb/>
王邑二千戸五年出為使持節都督南徐州諸軍事仁<lb/>
<pb n="KR2a0018_WYG_055-1b"/>
威将軍南徐州刺史尋進號北中郎將十年遷都督郢<lb/>
司霍三州諸軍事雲麾將軍郢州刺史十三年遷安右<lb/>
將軍領石頭戍軍事十五年遷西中郎将兼䕶軍将軍<lb/>
又遷安前将軍丹陽尹十六年復為北中郎将南徐州<lb/>
刾史普通二年入為侍中鎮右将軍置佐史初其母吴<lb/>
淑媛自齊東昬宫得幸於髙祖七月而生綜宫中多疑<lb/>
之者及淑媛寵衰怨望遂陳疑似之說故綜懐之既長<lb/>
有才學善屬文高祖御諸子以禮朝見不甚數綜恒怨<lb/>
<pb n="KR2a0018_WYG_055-2a"/>
不見知每出藩淑媛恒随之鎮至年十五六尚躶袒嬉<lb/>
戯於前晝夜無别内外咸有穢議綜在徐州政刑酷暴<lb/>
又有勇力手制奔馬常㣲行夜出無有期度每髙祖有<lb/>
敕疏至輒忿恚形於顔色羣臣莫敢言者恒於别室祀<lb/>
齊氏七廟又微服至曲阿拜齊眀帝陵然猶無以自信<lb/>
聞俗說以生者血瀝死者骨滲即為父子綜乃私𤼵齊<lb/>
東昬墓出骨瀝臂血試之并殺一男取其骨試之皆有<lb/>
驗自此常懐異志四年出為使持節都督南兖兗徐青<lb/>
<pb n="KR2a0018_WYG_055-2b"/>
冀五州諸軍事平北将軍南兗州刺史給鼓吹一部聞<lb/>
齊建安王蕭寳寅在魏遂使人入北與之相知謂為叔<lb/>
父許舉鎮歸之㑹大舉北伐六年魏將元法僧以彭城<lb/>
降高祖乃令綜都督衆軍鎮于彭城與魏将安豐王元<lb/>
延眀相持髙祖以連兵既久慮有釁生敕綜退軍綜懼<lb/>
南歸則無因復與寳寅相見乃與數騎夜奔于延眀魏<lb/>
以為侍中太尉高平公丹陽王邑七千戸錢三百萬布<lb/>
絹三千匹雜彩千匹馬五十匹羊五百口奴婢一百人<lb/>
<pb n="KR2a0018_WYG_055-3a"/>
綜乃改名纉字徳文追為齊東昬服斬衰於是有司奏<lb/>
削爵土絶屬籍改其姓為悖氏俄有詔復之封其子直<lb/>
為永新侯邑千戸大通二年蕭寳寅在魏據長安反綜<lb/>
自洛陽北遁将赴之為津吏所執魏人殺之時年四十<lb/>
九初綜既不得志嘗作聽鍾鳴悲落葉辭以申其志大<lb/>
畧曰聽鍾鳴當知在帝城参差定難數厯亂百愁生去<lb/>
聲懸窈窕来響急徘徊誰憐𫝊漏子辛苦建章䑓聽鍾<lb/>
鳴聽聽非一所懐瑾握瑜空擲去攀松折桂誰相許昔<lb/>
<pb n="KR2a0018_WYG_055-3b"/>
朋舊愛各東西譬如落葉不更齊漂漂孤雁何所栖依<lb/>
依别鶴夜半啼聽鍾鳴聽此何窮極二十有餘年淹留<lb/>
在京域窺眀鏡罷容色雲悲海思徒揜抑其悲落葉云<lb/>
悲落葉連翩下重叠落且飛従横去不歸悲落葉落葉<lb/>
悲人生譬如此零落不可持悲落葉落葉何時還凡昔<lb/>
共根本無復一相關當時見者莫不悲之<lb/>
武陵王紀字世詢高祖第八子也少勤學有文才屬辭<lb/>
不好輕華甚有骨氣天監十三年封為武陵郡王邑二<lb/>
<pb n="KR2a0018_WYG_055-4a"/>
千戸歴位寕逺将軍琅邪彭城二郡太守輕車将軍丹<lb/>
陽尹出為㑹稽太守尋以其郡為東揚州仍為刾史加<lb/>
使持節東中郎将徴為侍中領石頭戍軍事出為宣恵<lb/>
将軍江州刺史徵為使持節宣恵将軍都督揚南徐二<lb/>
州諸軍事揚州刺史尋改授持節都督益梁等十三州<lb/>
諸軍事安西将軍益州刺史加鼓吹一部大同十一年<lb/>
授散騎常侍征西大将軍開府儀同三司初天監中震<lb/>
太陽門成字曰紹宗梁位唯武王解者以為武王者武<lb/>
<pb n="KR2a0018_WYG_055-4b"/>
陵王也於是朝野屬意焉及太清中侯景亂紀不赴援<lb/>
髙祖崩後紀乃僭號扵蜀改年曰天正立子圎照為皇<lb/>
太子圎正為西陽王圎滿竟陵王圎普南譙王圎肅宜<lb/>
都王以巴西梓潼二郡太守永豐侯撝為征西大将軍<lb/>
益州刺史封秦郡王司馬王僧畧直兵參軍徐怦竝固<lb/>
諫紀以為貳於己皆殺之永豐侯撝歎曰王不免矣夫<lb/>
善人國之基也今反誅之不亡何待又謂所親曰昔桓<lb/>
𤣥年號大亨識者謂之二月了而𤣥之敗實在仲春今<lb/>
<pb n="KR2a0018_WYG_055-5a"/>
年曰天正在文為一止其能久乎太清五年夏四月紀<lb/>
帥軍東下至巴郡以討侯景為名将圖荆陕聞西魏侵<lb/>
蜀遣其将南梁州刾史譙淹廻軍赴援五月日西魏將<lb/>
尉遲迥帥衆逼涪水潼州刺史楊乾運以城降之逈分<lb/>
軍據守即趨成都丁丑紀次于西陵舳艫翳川旌甲曜<lb/>
日軍容甚盛世祖命䕶軍将軍陸法和於硖口夾岸築<lb/>
二壘鎮江以斷之時陸納未平蜀軍復逼物情恇擾世<lb/>
祖憂焉法和告急旬日相繼世祖乃拔任約於獄以為<lb/>
<pb n="KR2a0018_WYG_055-5b"/>
晉安王司馬撤禁兵以配之并遣宣猛将軍劉棻共約<lb/>
西赴六月約築連城攻絶鐡鏁世祖復於獄拔謝答仁<lb/>
為歩兵校尉配衆一旅上赴法和世祖與紀書曰皇帝<lb/>
敬問假黄鉞太尉武陵王自九黎侵軼三苗宼擾天長<lb/>
䘮亂獯醜馮陵䖍劉象魏黍離王室朕枕戈東望泣血<lb/>
西浮殞愛子於二方無諸侯之八百身被屬甲手貫流<lb/>
矢俄而風樹之酷萬恨始纒霜露之悲百憂繼集扣心<lb/>
飲膽志不圖全直以宗社綴旒鯨鯢未翦嘗膽待旦龔<lb/>
<pb n="KR2a0018_WYG_055-6a"/>
行天罰獨運四聪坐揮八柄雖復結壇待将褰帷納士<lb/>
拒赤壁之兵無謀於魯肅燒烏巢之米不訪於荀攸才<lb/>
智將殫金貝殆竭傍無寸助險阻備嘗遂得斬長狄於<lb/>
駒門挫蚩尤於楓木怨恥既雪天下無塵經營四方専<lb/>
資一力方與岳牧同兹清靜隆暑炎赫弟比何如文武<lb/>
具僚當有勞弊今遣散騎常侍光州刺史鄭安忠指宣<lb/>
往懐仍令喻意於紀許其還蜀専制岷方紀不従命報<lb/>
書如家人禮庚申紀將侯叡率衆緣山将規進取任約<lb/>
<pb n="KR2a0018_WYG_055-6b"/>
謝答仁與戰破之既而陸納平諸軍竝西赴世祖又與<lb/>
紀書曰甚苦大智季月煩暑流金爍石聚蚊成雷封狐<lb/>
千里以兹玉體辛苦行陣乃眷西顧我勞如何自獯醜<lb/>
慿陵羯胡叛換吾年為一日之長屬有平亂之功膺此<lb/>
樂推事歸當璧儻遣使乎良所遲也如曰不然於此投<lb/>
筆友于兄弟分形共氣兄肥弟痩無復相代之期譲棗<lb/>
推梨長罷懽愉之日上林靜拱聞四鳥之哀鳴宣室披<lb/>
圖嗟萬始之長逝心乎愛矣書不盡言大智紀之别字<lb/>
<pb n="KR2a0018_WYG_055-7a"/>
也紀遣所署度支尚書樂奉業至于江陵論和緝之計<lb/>
依前喻還蜀世祖知紀必破遂拒而不許丙戍巴興人<lb/>
符昇徐子初等斬紀硖口城主公孫晃降于衆軍王琳<lb/>
宋簉任約謝答仁等因進攻侯叡陷其三壘於是兩岸<lb/>
十餘城遂俱降將軍樊猛獲紀及其第三子圎滿俱殺<lb/>
之於硖口時年四十六有司奏請絶其屬籍世祖許之<lb/>
賜姓饕餮氏初紀將僭號妖恠非一其最異者内寢柏<lb/>
殿柱繞節生花其莖四十有六靃靡可愛状似荷花識<lb/>
<pb n="KR2a0018_WYG_055-7b"/>
者曰王敦杖花非佳事也紀年號天正與蕭棟暗合僉<lb/>
曰天字二人也正字一止也棟紀僭號各一年而滅<lb/>
臨賀王正徳字公和臨川靖恵王第三子也少麤險不<lb/>
拘禮節初高祖未有男養之為子及髙祖踐極便希儲<lb/>
貳後立昭眀太子封正徳為西豐侯邑五百戸自此怨<lb/>
望恒懐不軌睥睨宫扆顗幸灾變普通六年以黄門侍<lb/>
郎為輕車将軍置佐史頃之遂逃奔于魏有司奏削封<lb/>
爵七年又自魏逃歸髙祖不之過也復其封爵仍除征<lb/>
<pb n="KR2a0018_WYG_055-8a"/>
虜将軍中大通四年為信武將軍吴郡太守徵為侍中<lb/>
撫軍将軍置佐史封臨賀郡王邑二千戸又加左衞将<lb/>
軍而凶暴日甚招聚亡命侯景知其有姦心乃密令誘<lb/>
說厚相要結遺正徳書曰今天子年尊奸臣亂國憲章<lb/>
錯謬政令顛倒以景觀之計日必敗况大王屬當儲貳<lb/>
中被廢辱天下義士竊所痛心在景愚忠能無忿慨今<lb/>
四海業業歸心大王大王豈得顧此私情棄兹億兆景<lb/>
雖不武實思自奮願王允副蒼生鑒斯誠款正徳覽書<lb/>
<pb n="KR2a0018_WYG_055-8b"/>
大喜曰侯景意暗與我同此天贊也遂許之及景至江<lb/>
正徳潜運空舫詐稱迎荻以濟景焉朝廷未知其謀猶<lb/>
遣正徳守朱雀航景至正徳乃引軍與景倶進景推正<lb/>
徳為天子改年為正平元年景為丞相臺城沒復太清<lb/>
之號降正徳為大司馬正徳有怨言景聞之慮其為變<lb/>
矯詔殺之<lb/>
河東王譽字重孫昭眀太子第二子也普通二年封枝<lb/>
江縣公大通三年改封河東郡王邑二千戸除寕逺将<lb/>
<pb n="KR2a0018_WYG_055-9a"/>
軍石頭戍軍事出為琅邪彭城二郡太守還除侍中輕<lb/>
車将軍置佐史出為南中郎将湘州刺史未㡬侯景宼<lb/>
京邑譽率軍入援至青草湖臺城沒有詔班師譽還湘<lb/>
鎮時世祖軍於武城新除雍州刺史張纉密報世祖曰<lb/>
河東起兵岳陽聚米共為不逞將襲江陵世祖甚懼因<lb/>
歩道間還遣諮議周宏直至譽所督其糧衆譽曰各自<lb/>
軍府何忽隷人前後使三反譽竝不従世祖大怒乃遣<lb/>
世子方等征之反為譽所敗死又令信州刺史鮑泉討<lb/>
<pb n="KR2a0018_WYG_055-9b"/>
譽并與書陳示禍福許其遷善譽不答修浚城池為拒<lb/>
守之計謂鮑泉曰敗軍之将勢豈語勇欲前即前無所<lb/>
多說泉軍于石槨寺譽帥衆逆撃之不利而還泉進軍<lb/>
於橘洲譽又盡銳攻之不剋㑹已暮士卒疲獘泉因出<lb/>
撃大敗之斬首三千級溺死者萬餘人譽於是焚長沙<lb/>
郭邑驅居民於城内鮑泉度軍圍之譽幼而驍勇兼有<lb/>
膽氣能撫循士卒甚得衆心及被圍既久雖外内斷絶<lb/>
而備守猶固後世祖又遣領軍将軍王僧辯代鮑泉攻<lb/>
<pb n="KR2a0018_WYG_055-10a"/>
譽僧辯築土山以臨城内日夕苦攻矢石如雨城中将<lb/>
士死傷者太半譽窘急乃潛装海船将潰圍而出㑹其<lb/>
麾下將慕容華引僧辯入城譽顧左右皆散遂被執謂<lb/>
守者曰勿殺我得一見七官申此讒賊死亦無恨主者<lb/>
曰奉命不許遂斬之𫝊首荆鎮世祖反其首以𦵏焉初<lb/>
譽之将敗也私引鏡照靣不見其頭又見長人蓋屋兩<lb/>
手據地瞰其齋又見白狗大如驢従城而出不知所在<lb/>
譽甚惡之俄而城陷<lb/>
<pb n="KR2a0018_WYG_055-10b"/>
史臣曰蕭綜蕭正徳竝悖逆猖狂自致夷滅宜矣太清<lb/>
之宼蕭紀據庸蜀之資遂不勤王赴難申臣子之莭及<lb/>
賊景誅翦方始起兵師出無名成其釁禍嗚呼身當管<lb/>
蔡之罰盖自貽哉<lb/>
　<lb/>
　<lb/>
　<lb/>
　梁書卷五十五<lb/>
</p>
<p>
</p>
  </div>
</body>
</text>
</TEI>
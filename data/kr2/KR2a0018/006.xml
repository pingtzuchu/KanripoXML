<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷六</head> <lb/>
    <p>
<pb n="KR2a0018_WYG_006-1a"/>
欽定四庫全書<lb/>
　梁書卷六<lb/>
　　唐　散　騎　常　侍　姚　思　廉　撰<lb/>
　本紀第六<lb/>
　　敬帝<lb/>
敬皇帝諱方智字慧相小字法真世祖第九子也太清<lb/>
三年封興梁侯承聖元年封晉安王邑二千戸二年出<lb/>
為平南将軍江州刺史三年十一月江陵䧟太尉揚州<lb/>
<pb n="KR2a0018_WYG_006-1b"/>
刺史王僧辯司空南徐州刺史陳覇先定議以帝為太<lb/>
宰承制奉迎還京師四年二月癸丑至自尋陽入居朝<lb/>
堂以太尉王僧辯為中書監録尚書驃騎将軍都督中<lb/>
外諸軍事加司空陳覇先班劒三十人以豫州刺史侯<lb/>
瑱為江州刺史儀同三司湘州刺史蕭循為太尉儀同<lb/>
三司廣州刺史蕭勃為司徒鎮東将軍張彪為郢州刺<lb/>
史三月齊遣其上黨王高渙送貞陽侯蕭淵明來主梁<lb/>
嗣至東闗遣呉興太守裴之横與戰敗績之横死太尉<lb/>
<pb n="KR2a0018_WYG_006-2a"/>
王僧辯率衆出屯姑孰四月司徒陸法和以郢州附于<lb/>
齊遣江州刺史侯瑱討之七月辛丑王僧辯納貞陽侯<lb/>
蕭淵明自采石濟江甲辰入于京師以帝為皇太子九<lb/>
月甲辰司空陳覇先舉義襲殺王僧辯黜蕭淵眀丙午<lb/>
帝即皇帝位<lb/>
紹泰元年冬十月己巳詔曰王室不造嬰罹禍釁西都<lb/>
失守朝廷淪覆先帝梓宫播越非所王基傾㢮率土罔<lb/>
載朕以荒㓜仍屬艱難泣血枕戈志復讐逆大恥未雪<lb/>
<pb n="KR2a0018_WYG_006-2b"/>
夙宵鯁憤羣公卿尹勉以太義越登寡闇嗣奉洪業顧<lb/>
惟夙心念不至此庶仰慿元靈傍資将相克清元惡謝<lb/>
寃陵寝今墜命載新宗祊更祀慶流億兆豈予一人可<lb/>
改承聖四年為紹泰元年大赦天下内外文武賜位一<lb/>
等以貞陽侯淵眀為司徒封建安郡公食邑三千戸壬<lb/>
子以司空陳覇先為尚書令都督中外諸軍事車騎将<lb/>
軍揚南徐二州刺史司空如故震州刺史杜龕舉兵攻<lb/>
信武将軍陳蒨於長城義興太守韋載據郡以應之癸<lb/>
<pb n="KR2a0018_WYG_006-3a"/>
丑進太尉蕭循為太保新除司徒建安公淵眀為太傅<lb/>
司徒蕭勃為太尉以鎮南将軍王琳為車騎将軍開府<lb/>
儀同三司戊午尊所生夏貴妃為皇太后立妃王氏為<lb/>
皇后鎮東将軍揚州刺史張彪進號征東大将軍鎮北<lb/>
将軍譙秦二州刺史徐嗣徽進號征北大将軍征南将<lb/>
軍南豫州刺史任約進號征南大将軍辛未詔司空陳<lb/>
覇先東討韋載丙子任約徐嗣徽舉兵反乗京師無偹<lb/>
竊據石頭丁丑韋載降義興平遣晉陵太守周文育率<lb/>
<pb n="KR2a0018_WYG_006-3b"/>
軍援長城十一月庚辰齊安州刺史翟子崇楚州刺史<lb/>
劉仕榮淮州刺史栁逹摩率衆赴任約入于石頭庚寅<lb/>
司空陳覇先旋于京師十二月庚戌徐嗣徽任約又相<lb/>
率至采石迎齊援丙辰遣猛烈将軍侯安都水軍於江<lb/>
寧邀之賊衆大潰嗣徽約等奔于江西庚申翟子崇等<lb/>
請降並放還北<lb/>
太平元年春正月戊寅大赦天下其與任約徐嗣徽叶<lb/>
契同謀一無所問追贈簡文皇帝諸子以故永安侯確<lb/>
<pb n="KR2a0018_WYG_006-4a"/>
子後襲封邵陵王奉擕王後癸未鎮東将軍震州刺史<lb/>
杜龕降詔賜死曲赦呉興郡己亥以太保宜豐侯蕭循<lb/>
襲封鄱陽王東揚州刺史張彪圍臨海太守王懐振於<lb/>
剡巖二月庚戌遣周文育陳蒨襲㑹稽討彪癸丑彪長<lb/>
史謝岐司馬沈泰軍主吳寳真等舉城降彪敗走以中<lb/>
衞将軍臨川王大款即本號開府儀同三司中䕶軍桂<lb/>
陽王大成為䕶軍将軍丙辰若耶村人斬張彪傳首京<lb/>
師曲赦東揚州己未罷震州還復呉興郡癸亥賊徐嗣<lb/>
<pb n="KR2a0018_WYG_006-4b"/>
徽任約襲采石戌執戌主眀州刺史張懐鈞入于齊甲<lb/>
子以東土經杜龕張彪抄暴遣大使廵省三月丙子罷<lb/>
東揚州還復㑹稽郡壬午班下逺近並雜用古今錢戊<lb/>
戌齊遣大将蕭軌出柵口向梁山司空陳覇先軍主黄<lb/>
菆逆撃大破之軌退保蕪湖遣周文育侯安都衆軍據<lb/>
梁山拒之夏四月丁巳司空陳覇先表詣梁山撫廵将<lb/>
帥壬午侯安都輕兵襲齊行䑓司馬恭於歴陽大破之<lb/>
俘獲萬計五月癸未太𫝊建安公淵眀薨庚寅齊軍水<lb/>
<pb n="KR2a0018_WYG_006-5a"/>
歩入丹陽縣丙申至秣陵故治敕周文育還頓方丘徐<lb/>
度頓馬牧杜稜頓大桁癸卯齊軍進據兒塘輿駕出頓<lb/>
趙建故籬門内外纂嚴六月甲辰齊潛軍至蔣山龍尾<lb/>
斜趨莫府山北至𤣥武廟西北乙卯司空陳覇先授衆<lb/>
軍節度與齊軍交戰大破之斬齊北兗州刺史杜方慶<lb/>
及徐嗣徽弟嗣宗生擒徐嗣産蕭軌東方老王敬寳李<lb/>
希光裴英起劉歸義等皆誅之戊午大赦天下軍士身<lb/>
殞戰塲悉遣歛祭其無家属即為瘞埋辛酉觧嚴秋七<lb/>
<pb n="KR2a0018_WYG_006-5b"/>
月丙子車騎将軍司空陳覇先進位司徒加中書監餘<lb/>
如故丁亥以開府儀同三司侯瑱為司空八月己酉太<lb/>
保鄱陽王循薨九月壬寅改元大赦孝悌力田賜爵一<lb/>
級殊才異行所在奏聞饑難流移勒歸本土進新除司<lb/>
徒陳覇先為丞相録尚書事鎮衞大将軍揚州牧封義<lb/>
興郡公中權将軍王沖即本號開府儀同三司吏部尚<lb/>
書王通為尚書右僕射丁巳以郢州刺史徐度為領軍<lb/>
将軍冬十一月乙卯起雲龍神虎門十二月壬申進太<lb/>
<pb n="KR2a0018_WYG_006-6a"/>
尉鎮南将軍蕭勃為太保驃騎将軍以新除左衞将軍<lb/>
歐陽頠為安南将軍衡州刺史壬午平南将軍劉法瑜<lb/>
進號安南将軍甲午以前夀昌令劉叡為汝隂王前鎮<lb/>
西法曹行參軍蕭紞為巴陵王奉宋齊二代後<lb/>
二年春正月壬寅詔曰夫子降靈體喆經仁緯義允光<lb/>
素王載闡𤣥功仰之者彌髙誨之者不倦立忠立孝徳<lb/>
被蒸民制禮作樂道冠羣后雖泰山頽峻一簣不遺而<lb/>
泗水餘瀾千載猶在自皇圗屯阻祀薦不修奉聖之門<lb/>
<pb n="KR2a0018_WYG_006-6b"/>
𦙍嗣殱滅敬神之寝簠簋寂寥永言聲烈寔兼欽愴外<lb/>
可搜舉魯國之族以為奉聖後并繕廟堂供偹祀典四<lb/>
時薦秩一皆遵舊是日又詔諸州各置中正依舊訪舉<lb/>
不得輒承單状序官皆湏中正押上然後量授詳依品<lb/>
制務使精實其荆雍青兗雖暫為隔閡衣冠多寓淮海<lb/>
猶宜不廢司存㑹計罷州尚為大郡人士殷曠可别置<lb/>
邑居至如分割郡縣新號州牧並係本邑不勞兼置其<lb/>
選中正每求耆徳該悉以他官領之以車騎将軍開府<lb/>
<pb n="KR2a0018_WYG_006-7a"/>
儀同三司王琳為司空驃騎大将軍分尋陽太原齊昌<lb/>
髙唐新蔡五郡置西江州即於尋陽仍充州鎮又詔宗<lb/>
室在朝開國承家者今猶稱世子可悉聽襲本爵以尚<lb/>
書右僕射王通為尚書左僕射丁巳鎮西将軍益州刺<lb/>
史長沙王韶進號征南将軍二月庚午領軍将軍徐度<lb/>
入東闗太保廣州刺史蕭勃舉兵反遣偽帥歐陽頠傅<lb/>
㤗勃從子孜為前軍南江州刺史余孝頃以兵㑹之詔<lb/>
平西将軍周文育平南将軍侯安都等率衆軍南討戊<lb/>
<pb n="KR2a0018_WYG_006-7b"/>
子徐度至合肥燒齊船三千艘癸巳周文育軍於巴山<lb/>
生獲歐陽頠三月庚子文育前軍丁法洪於蹠口生俘<lb/>
傅㤗蕭孜余孝頃軍退走甲辰以新除司空王琳為湘<lb/>
郢二州刺史甲寅徳州刺史陳法武前衡州刺史譚世<lb/>
逺於始興攻殺蕭勃夏四月癸酉曲赦江廣衡三州并<lb/>
督内為賊所拘逼者並皆不問己邜鑄四柱錢一准二<lb/>
十齊遣使請和壬辰改四柱錢一准十丙申復閉細錢<lb/>
蕭勃故主帥前直閣蘭敱襲殺譚世逺敱仍為亡命夏<lb/>
<pb n="KR2a0018_WYG_006-8a"/>
侯眀徹所殺勃故記室李寳臧奉懷安侯蕭任據廣州<lb/>
作亂戊戌侯安都進軍余孝頃棄軍走蕭孜請降豫章<lb/>
平五月乙巳平西将軍周文育進號鎮南将軍侯安都<lb/>
進號鎮北将軍並以本號開府儀同三司丙午以鎮軍<lb/>
将軍徐度為南豫州刺史戊辰余孝頃遣使詣丞相府<lb/>
乞降秋八月甲午加丞相陳覇先黄鉞領太傅劒履上<lb/>
殿入朝不趨贊拜不名給羽葆鼔吹九月辛丑崇丞相<lb/>
為相國總百揆封十郡為陳公備九錫之禮如璽紱逺<lb/>
<pb n="KR2a0018_WYG_006-8b"/>
遊冠位在王公上加相國緣綟綬置陳國百司冬十月<lb/>
戊辰進陳公爵為王増封十郡并前為二十郡命陳王<lb/>
冕十有二旒建天子旌旂出警入蹕乗金根車駕六馬<lb/>
備五時副軍置旄頭雲罕樂儛八佾設鍾虡宫縣王后<lb/>
王子女爵命之典一依舊儀辛未詔曰五運更始三正<lb/>
迭代司牧黎庶是属聖賢用能經緯乾坤彌綸區字大<lb/>
庇黔首闡揚洪烈革晦以眀積代同軌百王踵武咸此<lb/>
由則梁徳湮微禍難荐發太清云始用困長蛇承聖之<lb/>
<pb n="KR2a0018_WYG_006-9a"/>
年又罹封豕爰至天成重竊神器三光亟改七廟乏祀<lb/>
含生已泯鼎命斯墜我皇之祚𦕈若綴旒静惟屯剥夕<lb/>
惕載懐相國陳王有縱自天降神惟嶽天地合徳晷曜<lb/>
齊眀拯社稷之横流提億兆之塗炭東誅叛逆北殱獯<lb/>
醜威加四海仁漸萬國復張崩樂重紀絶禮儒館聿修<lb/>
戎亭虗候雖大功在舜盛績維禹巍巍蕩蕩無得而稱<lb/>
來獻白環豈直皇虞之世入貢素雉非止隆周之日故<lb/>
効珍川陸表瑞煙雲玉露醴泉旦夕凝涌嘉禾瑞草孳<lb/>
<pb n="KR2a0018_WYG_006-9b"/>
植郊甸道昭於悠代勲格於皇穹眀眀上天光華日月<lb/>
革故著於𤣥象代徳彰於䜟圖獄訟有違謳謌爰適天<lb/>
之歴數寔有攸在朕雖庸藐闇於古昔永稽崇替為日<lb/>
已乆敢忘烈代之至願乎今便遜位别宫敬禪于陳一<lb/>
依唐虞宋齊故事陳王踐阼奉帝為江隂王薨于外邸<lb/>
時年十六追諡敬皇帝<lb/>
史臣曰梁季横潰䘮亂屢臻當此之時天歴去矣敬皇<lb/>
髙讓将同釋負焉<lb/>
<pb n="KR2a0018_WYG_006-10a"/>
史臣侍中鄭國公魏徵曰髙祖固天攸縱聰明稽古道<lb/>
亞生知學為博物允文允武多藝多才爰自諸生有不<lb/>
羈之度属昏凶肆虐天倫及禍収合義旅将雪家寃曰<lb/>
紂可伐不期而會龍躍樊漢電撃湘郢翦離徳如振槁<lb/>
取獨夫如拾遺其雄才大略固無得而稱矣既懸白旗<lb/>
之首方應皇天之睠布徳施恵悦近來逺開蕩蕩之王<lb/>
道革靡靡之商俗大脩文教盛飾禮容鼔扇𤣥風闡揚<lb/>
儒業介胄仁義折衝罇爼聲振寰宇澤流遐裔干戈載<lb/>
<pb n="KR2a0018_WYG_006-10b"/>
戢凡數十年濟濟焉洋洋焉魏晉已來未有若斯之盛<lb/>
然不能息末敦本斵彫為樸慕名好事崇尚浮華抑揚<lb/>
孔墨流連釋老或經夜不寝或終日不食非𢎞道以利<lb/>
物惟飾智以驚愚且心未遺榮虗厠蒼頭之伍髙談脱<lb/>
屣終戀黄屋之尊夫人之大欲在乎飲食男女至於軒<lb/>
冕殿堂非有切身之急髙祖屏除嗜慾眷戀軒冕得其<lb/>
所難而滯於所易可謂神有所不逹智有所不通矣逮<lb/>
夫精華稍竭鳳德已衰惑於聼受權在姦佞儲后百辟<lb/>
<pb n="KR2a0018_WYG_006-11a"/>
莫得盡言險躁之心暮年愈甚見利而動愎諫違卜開<lb/>
門揖盗棄好即讐釁起蕭墻禍成戎羯身殞非命災被<lb/>
億兆衣冠斃鋒鏑之下老幼粉戎馬之足瞻彼黍離痛<lb/>
深周廟永言麥秀悲甚殷墟自古以安為危既成而敗<lb/>
顚覆之速書契所未聞也易曰天之所助者信人之所<lb/>
助者順髙祖之遇斯屯剥不得其死蓋動而之險不由<lb/>
信順失天人之所助其能免於此乎太宗聰睿過人神<lb/>
彩秀發多聞博逹富贍詞藻然文豔用寡華而不實體<lb/>
<pb n="KR2a0018_WYG_006-11b"/>
窮淫麗義罕疏通哀思之音遂移風俗以此而貞萬國<lb/>
異乎周誦漢荘矣我生不辰載離多難桀逆搆扇巨猾<lb/>
滔天始自牖里之拘終類望夷之禍悠悠蒼天其可問<lb/>
哉昔國歩初屯兵纒魏闕羣后釋位投袂勤王元帝以<lb/>
磐石之宗受分陜之任属君親之難居連率之長不能<lb/>
撫劒嘗膽枕戈泣血躬先士卒致命前驅遂乃擁衆逡<lb/>
廵内懐觖望坐觀時變以為身幸不急莾卓之誅先行<lb/>
昆弟之戮又沉猜忌酷多行無禮騁智辯以飾非肆忿<lb/>
<pb n="KR2a0018_WYG_006-12a"/>
戾以害物爪牙重将心膂謀臣或顧眄以就拘囚或一<lb/>
言而及葅醢朝之君子相顧懔然自謂安若太山舉無<lb/>
遺䇿怵於邪説即安荆楚雖元惡克翦社稷未寧而西<lb/>
隣責言禍敗旋及上天降鑒此焉假手天道人事其可<lb/>
誣乎其篤志藝文採浮淫而棄忠信戎昭果毅先骨肉<lb/>
而後寇讐雖口誦六經心通百氏有仲尼之學有公旦<lb/>
之才適足以益其驕矜増其禍患何補金陵之覆没何<lb/>
救江陵之滅亡哉敬帝遭家不造紹兹屯運征伐有所<lb/>
<pb n="KR2a0018_WYG_006-12b"/>
自出政刑不由於已時無伊霍之輔焉得不為髙讓歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷六<lb/>
<pb n="KR2a0018_WYG_006-13a"/>
　梁書卷六考證<lb/>
敬帝紀北至元武廟西北○廟陳書南史俱作湖<lb/>
甲午以前夀昌令劉叡為汝隂王○監本脱夀字今從<lb/>
　南史増入<lb/>
前鎮西法曹行參軍蕭紞為巴陵王○紞南史作沇<lb/>
夏四月癸酉曲赦江廣衡三州并督内為賊所居逼者<lb/>
　並皆不同○居南史作拘<lb/>
　<lb/>
<pb n="KR2a0018_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷六考證<lb/>
</p>
<p>
</p>
  </div>
</body>
</text>
</TEI>
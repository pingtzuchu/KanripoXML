<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷五十三</head> <lb/>
    <p>
<pb n="KR2a0018_WYG_053-1a"/>
欽定四庫全書<lb/>
　梁書卷五十三<lb/>
　　唐　散　騎　常　侍　姚　思　亷　撰<lb/>
　列傳第四十七<lb/>
　良吏<lb/>
　　庾　蓽　　沈　瑀　　范述曽　　丘仲孚<lb/>
　　孫　謙　　伏　暅　　何　逺<lb/>
昔漢宣帝以為政平訟理其惟良二千石乎前史亦云<lb/>
<pb n="KR2a0018_WYG_053-1b"/>
今之郡守古之諸侯也故長吏之職號為親民是以導<lb/>
徳齊禮移風易俗咸必由之齊末昏亂政移羣小賦調<lb/>
雲起徭役無度守宰多倚附權門互長貪虐掊克聚斂<lb/>
侵愁細民天下搖動無所厝其手足髙祖在田知民疾<lb/>
苦及梁臺建仍下寛大之書昏時雜調咸悉除省於是<lb/>
四海之内始得息肩逮踐皇極躬覽庶事日昃聼政求<lb/>
民之瘼乃命輶軒以省方俗置肺石以逹窮民務加隱<lb/>
卹舒其急病元年始去人貲計丁為布身服浣濯之衣<lb/>
<pb n="KR2a0018_WYG_053-2a"/>
御府無文飾宫掖不過綾綵無珠璣錦繡太官撤牢饌<lb/>
毎日膳菜蔬飲酒不過三<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以儉先海内毎選長吏務<lb/>
簡亷平皆召見御前親朂治道始擢尚書殿中郎到溉<lb/>
為建安内史左民侍郎劉鬷為晉安太守溉等居官竝<lb/>
以亷潔著又著令小縣有能遷為大縣大縣有能遷為<lb/>
二千石於是山隂令丘仲孚治有異績以為長沙内史<lb/>
武康令何逺清公以為宣城太守剖符為吏者往往承<lb/>
風焉若新野庾蓽諸任職者以經術潤飾吏政或所居<lb/>
<pb n="KR2a0018_WYG_053-2b"/>
流惠或去後見思盖後來之良吏也綴為良吏篇云<lb/>
庾蓽字休野新野人也父深之宋應州刺史蓽年十嵗<lb/>
遭父憂居喪毁瘠為州黨所稱弱冠為州迎主簿舉秀<lb/>
才累遷安西主簿尚書殿中郎驃騎功曹史博渉羣書<lb/>
有口辯齊永明中與魏和親以蓽兼散騎常侍報使還<lb/>
拜散騎侍郎知東宫管記事鬰林王即位廢掌中書詔<lb/>
誥出為荆州别駕仍遷西中郎諮議參軍復為州别駕<lb/>
前後綱紀皆致富饒蓽再為之清身率下杜絶請託布<lb/>
<pb n="KR2a0018_WYG_053-3a"/>
被蔬食妻子不免飢寒明帝聞而嘉焉手敕褒羙州里<lb/>
榮之遷司徒諮議參軍通直散騎常侍髙祖平亰邑霸<lb/>
府建引為驃騎功曹參軍遷尚書左丞出為輔國長史<lb/>
㑹稽郡丞行郡府事時承凋弊之後百姓凶荒所在榖<lb/>
貴米至數千人多流散蓽撫循甚有治理唯守公禄清<lb/>
節逾厲至有經日不舉火太守襄陽王聞而饋之蓽謝<lb/>
不受天監元年卒停屍無以殮柩不能歸髙祖聞之詔<lb/>
賜絹百匹米五十斛初蓽為西楚望族早厯顯官鄉人<lb/>
<pb n="KR2a0018_WYG_053-3b"/>
樂藹有幹用素與蓽不平互相陵競藹事齊豫章王嶷<lb/>
嶷薨藹仕不得志自歩兵校尉求助戌歸荆州時蓽為<lb/>
州别駕益忽藹及髙祖踐阼藹以西朝勲為御史中丞<lb/>
蓽始得㑹稽行事既恥之矣㑹職事㣲有譴髙祖以藹<lb/>
其鄉人也使宣㫖誨之蓽大憤故發病卒<lb/>
沈瑀字伯瑜吳興武康人也叔父昶事宋建平王景素<lb/>
景素謀反昶先去之及敗坐繫獄瑀詣臺陳請得免罪<lb/>
由是知名起家州從事奉朝請嘗詣齊尚書右丞殷濔<lb/>
<pb n="KR2a0018_WYG_053-4a"/>
濔與語及政事甚器之謂曰觀卿才幹當居吾此職司<lb/>
徒竟陵王子良聞瑀名引為府參軍領揚州部𫝊從事<lb/>
時建康令沈徽孚恃勢陵瑀瑀以法繩之衆憚其彊子<lb/>
良甚相知賞雖家事皆以委瑀子良薨瑀復事刺史始<lb/>
安王遥光嘗被使上民丁速而無怨遙光謂同使曰爾<lb/>
何不學沈瑀所為乃令専知州獄事湖熟縣方山埭髙<lb/>
峻冬月公私行侣以為艱難明帝使瑀行治之瑀乃開<lb/>
四洪斷行客就作三日立辦揚州書佐私行詐稱州使<lb/>
<pb n="KR2a0018_WYG_053-4b"/>
不肯就作瑀鞭之三十書佐歸訴遥光遥光曰沈瑀必<lb/>
不枉鞭汝覆之果有詐明帝復使瑀築赤山塘所費減<lb/>
材官所量數十萬帝益善之永泰元年為建徳令教民<lb/>
一丁種十五株桑四株柿及梨栗女丁半之人咸歡悦<lb/>
頃之成林去官還亰師兼行選曹郎隨陳伯之軍至江<lb/>
州㑹義師圍郢城瑀説伯之迎髙祖伯之泣曰余子在<lb/>
都不得出城不能不愛之瑀曰不然人情匈匈皆思改<lb/>
計若不早圖衆散難合伯之遂舉衆降瑀從在髙祖軍<lb/>
<pb n="KR2a0018_WYG_053-5a"/>
中初瑀在竟陵王家素與范雲善齊末嘗就雲宿夢坐<lb/>
屋梁柱上仰見天中字曰范氏宅至是瑀為髙祖説之<lb/>
髙祖曰雲得不死此夢可驗及髙祖即位雲深薦瑀自<lb/>
暨陽令擢兼尚書右丞時天下初定陳伯之表瑀催督<lb/>
運轉軍國獲濟髙祖以為能遷尚書駕部郎兼右丞如<lb/>
故瑀薦族人沈僧隆僧照有吏幹髙祖竝納之以母憂<lb/>
去職起為振武將軍餘姚令縣大姓虞氏千餘家請謁<lb/>
如市前後令長莫能絶自瑀到非訟所通其有至者悉<lb/>
<pb n="KR2a0018_WYG_053-5b"/>
立之堦下以法繩之縣南又有豪族數百家子弟縱横<lb/>
逓相庇蔭厚自封植百姓甚患之瑀召其老者為石頭<lb/>
倉監少者補縣僮皆號泣道路自是權右屏跡瑀初至<lb/>
富吏皆鮮衣羙服以自彰别瑀怒曰汝等下縣吏何自<lb/>
擬貴人耶悉使著芒屩麤布侍立終日足有蹉跌輒加<lb/>
榜棰瑀微時嘗自至此鬻瓦器為富人所辱故因以報<lb/>
焉由是士庶駭怨然瑀亷白自守故得遂行其志後王<lb/>
師北伐徴瑀為建威將軍督運漕尋兼都水使者頃之<lb/>
<pb n="KR2a0018_WYG_053-6a"/>
遷少府卿出為安南長史尋陽太守江州刺史曹景宗<lb/>
疾篤瑀行府州事景宗卒仍為信威蕭頴逹長史太守<lb/>
如故瑀性崛彊每忤頴逹頴逹銜之天監八年因入諮<lb/>
事辭又激厲頴逹作色曰朝廷用君作行事耶瑀出謂<lb/>
人曰我死而後已終不能傾側面從是日於路為盗所<lb/>
殺時年五十九多以為頴逹害焉子續累訟之遇頴逹<lb/>
亦尋卒事遂不窮竟續乃布衣蔬食終其身<lb/>
范述曽字子元吳郡錢唐人也㓜好學從餘杭吕道恵<lb/>
<pb n="KR2a0018_WYG_053-6b"/>
受五經略通章句道恵學徒常有百數獨稱述曾曰此<lb/>
子必為王者師齊文恵太子竟陵文宣王幼時髙帝引<lb/>
述曽為之師友起家為宋晉熙王國侍郎齊初至南郡<lb/>
王國郎中令遷尚書主客郎太子歩兵校尉帶開陽令<lb/>
述曽為人謇諤在官多所諫諍太子雖不能全用然亦<lb/>
弗之罪也竟陵王深相器重號為周舎時太子左衞率<lb/>
沈約亦以述曽方汲黯以父母年老乞還就養乃拜中<lb/>
散大夫明帝即位除游撃將軍出為永嘉太守為政清<lb/>
<pb n="KR2a0018_WYG_053-7a"/>
平不尚威猛民俗便之所部横陽縣山谷嶮峻為逋逃<lb/>
所聚前後二千石討捕莫能息述曽下車開示恩信凡<lb/>
諸凶黨繈負而出編户屬籍者二百餘家自是商賈流<lb/>
通居民安業在郡厲志清白不受饋遺明帝甚嘉之下<lb/>
詔褒羙焉徴為游撃將軍郡送故舊錢二十餘萬述曽<lb/>
一無所受始之郡不將家屬及還吏無荷擔者民無老<lb/>
少皆出拜辭號哭聞于數十里東昏時拜中散大夫還<lb/>
鄉里髙祖踐阼乃輕舟出詣闕仍辭還東髙祖詔曰中<lb/>
<pb n="KR2a0018_WYG_053-7b"/>
散大夫范述曽昔在齊世忠直奉主往莅永嘉治身亷<lb/>
約宜加禮秩以厲清操可太中大夫賜絹二十匹述曾<lb/>
生平得奉禄皆以分施及老遂壁立無所資以天監八<lb/>
年卒時年七十九注易文言著雜詩賦數十篇<lb/>
丘仲孚字公信吳興烏程人也少好學從祖靈鞠有人<lb/>
倫之鍳常稱為千里駒也齊永明初選為國子生舉髙<lb/>
第未調還鄉里家貧無以自資乃結羣盗為之計畫劫<lb/>
掠三吳仲孚聰明有智略羣盗畏而服之所行皆果故<lb/>
<pb n="KR2a0018_WYG_053-8a"/>
亦不發太守徐嗣召補主簿歴揚州從事太學博士于<lb/>
湖令有能名太守吕文顯當時倖臣陵詆屬縣仲孚獨<lb/>
不為之屈以父喪去職明帝即位起為烈武將軍曲阿<lb/>
令值㑹稽太守王敬則舉兵反乘朝廷不備反問始至<lb/>
而前鋒已届曲阿仲孚謂吏民曰賊乗勝雖鋭而烏合<lb/>
易離今若収船艦鑿長崗埭瀉瀆水以阻其路得留數<lb/>
日臺軍必至則大事濟矣敬則軍至值瀆涸果頓兵不<lb/>
得進遂敗散仲孚以距守有功遷山隂令居職甚有聲<lb/>
<pb n="KR2a0018_WYG_053-8b"/>
稱百姓為之謠曰二傅沈劉不如一丘前世傅琰父子<lb/>
沈憲劉𤣥明相繼宰山隂竝有政績言仲孚皆過之也<lb/>
齊末政亂頗有贓賄為有司所舉將收之仲孚竊逃逕<lb/>
還亰師詣闕㑹赦得不治髙祖踐阼復為山隂令仲孚<lb/>
長於撥煩善適權變吏民敬服號稱神明治為天下第<lb/>
一起遷車騎長史長沙内史視事未朞徴為尚書右丞<lb/>
遷左丞仍擢為衞尉卿恩任甚厚初起雙闕以仲孚領<lb/>
大匠事畢出為安西長史南郡太守遷雲麾長史江夏<lb/>
<pb n="KR2a0018_WYG_053-9a"/>
太守行郢州州府事遭母憂起攝職坐事除名復起為<lb/>
司空參軍俄遷豫章内史在郡更厲清節頃之卒時年<lb/>
四十八詔曰豫章内史丘仲孚重試大邦責以後效非<lb/>
直悔吝云亡實亦政績克舉不幸殞喪良以傷惻可贈<lb/>
給事黄門侍郎仲孚喪將還豫章老㓜號哭攀送車輪<lb/>
不得前仲孚為左丞撰皇典二十卷南宫故事百卷又<lb/>
撰尚書具事雜儀行於世焉<lb/>
孫謙字長遜東莞莒人也少為親人趙伯符所知謙年<lb/>
<pb n="KR2a0018_WYG_053-9b"/>
十七伯符為豫州刺史引為左軍行參軍以治幹稱父<lb/>
憂去職客居厯陽躬耕以養弟妹鄉里稱其敦睦宋江<lb/>
夏王義恭聞之引為行參軍歴仕大司馬太宰二府出<lb/>
為句容令清慎彊記縣人號為神明泰始初事建安王<lb/>
休仁休仁以為司徒參軍言之明帝擢為明威將軍巴<lb/>
東建平二郡太守郡居三峽恒以威力鎮之謙將述職<lb/>
敕募千人自隨謙曰蠻夷不賓盖待之失節耳何煩兵<lb/>
役以為國費固辭不受至郡布恩恵之化蠻獠懐之競<lb/>
<pb n="KR2a0018_WYG_053-10a"/>
餉金寳謙慰喻而遣一無所納及掠得生口皆放還家<lb/>
俸秩出吏民者悉原除之郡境翕然威信大著視事三<lb/>
年徴還為撫軍中兵參軍元徽初遷梁州刺史辭不赴<lb/>
職遷越騎校尉征北司馬府主簿建平王將稱兵患謙<lb/>
彊直託事遣使亰師然後作亂及建平誅遷左軍將軍<lb/>
齊初為寧朔將軍錢唐令治煩以簡獄無繋囚及去官<lb/>
百姓以謙在職不受餉遺追載縑帛以送之謙却不受<lb/>
毎去官輙無私宅常借官空車廄居焉永明初為冠軍<lb/>
<pb n="KR2a0018_WYG_053-10b"/>
長史江夏太守坐被代輒去郡繋尚方頃之免為中散<lb/>
大夫明帝將廢立欲引謙為心膂使兼衞尉給甲仗百<lb/>
人謙不願處際㑹輒散甲士帝雖不罪而弗復任焉出<lb/>
為南中郎司馬東昏永元元年遷<hi>缺二字</hi>大夫天監六年<lb/>
出為輔國將軍零陵太守已衰老猶彊力為政吏民安<lb/>
之先是郡多虎暴謙至絶迹及去官之夜虎即害居民<lb/>
謙為郡縣常勤勸課農桑務盡地利收入常多於隣境<lb/>
九年以年老徴為光禄大夫既至髙祖嘉其清潔甚禮<lb/>
<pb n="KR2a0018_WYG_053-11a"/>
異焉毎朝見猶請劇職自效髙祖笑曰朕使卿智不使<lb/>
卿力十四年詔曰光禄大夫孫謙清慎有聞白首不怠<lb/>
髙年舊齒宜加優秩可給親信二十人并給扶謙自少<lb/>
及老厯二縣五郡所在亷潔居身儉素牀施蘧蒢屏風<lb/>
冬則布被莞席夏日無幬帳而夜卧未嘗有蚊蚋人多<lb/>
異焉年逾九十彊壯如五十者毎朝㑹輒先衆到公門<lb/>
力於仁義行已過人甚逺兄靈慶常病寄於謙謙出行<lb/>
還問起居靈慶曰向飲冷熱不調即時猶渴謙退遣其<lb/>
<pb n="KR2a0018_WYG_053-11b"/>
妻有彭城劉融者行乞疾篤無所歸友人輿送謙舎謙<lb/>
開廰事以待之及融死以禮殯葬之衆咸服其行義十<lb/>
五年卒官時年九十二詔賻錢三萬布五十匹髙祖為<lb/>
舉哀甚悼惜之謙從子亷便辟巧宦齊時已歴大縣尚<lb/>
書右丞天監初沈約范雲當朝用事亷傾意奉之及中<lb/>
書舎人黄睦之等亦尤所結附凡貴要毎食亷必日進<lb/>
滋旨皆手自煎調不辭勤劇遂得為列卿御史中丞晉<lb/>
陵吳興太守時廣陵髙爽有險薄才客於亷亷委以文<lb/>
<pb n="KR2a0018_WYG_053-12a"/>
記爽嘗有求不稱意乃為屐謎以喻亷曰刺鼻不知嚏<lb/>
蹋面不知嗔齧齒作歩數持此得勝人譏其不計耻辱<lb/>
以此取名位也<lb/>
伏暅字𤣥耀曼容之子也幼𫝊父業能言𤣥理與樂安<lb/>
任昉彭城劉曼俱知名起家齊奉朝請仍兼太學博士<lb/>
尋除東陽郡丞秩滿為鄞令時曼容已致仕故頻以外<lb/>
職處暅令其得養焉齊末始為尚書都官郎仍為衛軍<lb/>
記室參軍髙祖踐阼遷國子博士父憂去職服闋為車<lb/>
<pb n="KR2a0018_WYG_053-12b"/>
騎諮議參軍累遷司空長史中書侍郎前軍將軍兼五<lb/>
經博士與吏部尚書徐勉中書侍郎周捨總知五禮事<lb/>
出為永陽内史在郡清潔治務安静郡民何貞秀等一<lb/>
百五十四人詣州言狀湘州刺史以聞詔勘有十五事<lb/>
為吏民所懐髙祖善之徴為東陽太守在郡清恪如永<lb/>
陽時民賦税不登者輒以太守田米助之郡多麻苧家<lb/>
人乃至無以為繩其厲志如此屬縣始新遂安海寧竝<lb/>
同時生為立祠徴為國子博士領長水校尉時始興内<lb/>
<pb n="KR2a0018_WYG_053-13a"/>
史何逺累著清績髙祖詔擢為黄門侍郎俄遷信武將<lb/>
軍監吳郡暅自以名輩素在逺前為吏俱稱亷白逺累<lb/>
見擢暅遷階而已意望不滿多託疾居家尋求假到東<lb/>
陽迎妹喪因留㑹稽築宅自表觧髙祖詔以為豫章内<lb/>
史暅乃出拜治書御史虞㬭奏曰臣聞失忠與信一心<lb/>
之道以虧貌是情非兩觀之誅宜及未有陵犯名教要<lb/>
冒君親而可緯俗經邦者也風聞豫章内史伏暅去嵗<lb/>
啟假以迎妹喪為解因停㑹稽不去入東之始貨宅賣<lb/>
<pb n="KR2a0018_WYG_053-13b"/>
車以此而推則是本無還意暅厯典二邦少免貪濁此<lb/>
自為政之本豈得稱功常謂人才品望居何逺之右而<lb/>
逺以清公見擢名位轉隆暅深誹怨形於辭色興居歎<lb/>
咤寤寐失圖天髙聽卑無私不照去年十二月二十一<lb/>
日詔曰國子博士領長水校尉伏暅為政亷平宜加將<lb/>
養勿使恚望致虧士風可豫章内史豈有人臣奉如此<lb/>
之詔而不亡魂破膽歸罪有司擢髪抽腸少自論謝而<lb/>
循奉慠然了無異色暅識見所到足逹此㫖而冒寵不<lb/>
<pb n="KR2a0018_WYG_053-14a"/>
辭吝斯茍得故以士流解體行路沸騰辨跡求心無一<lb/>
可恕竊以暅踉蹡落魄三十餘年皇運勃興咸與維始<lb/>
除舊布新濯之江漢一紀之間三世隆顯曽不能少懐<lb/>
感激仰答萬分反覆拙謀成茲巧罪不忠不敬於斯已<lb/>
極請以暅大不敬論以事詳法應棄市刑輒収所近獄<lb/>
洗結以法從事如法所稱暅即主臣謹案豫章内史臣<lb/>
伏暅含疵表行藉悖成心語嘿一違資敬兼盡幸屬昌<lb/>
時擢以不次溪壑可盈志欲無滿要君東走豈曰止足<lb/>
<pb n="KR2a0018_WYG_053-14b"/>
之歸負志解巾異乎激處之致甘此脂膏孰非荼苦佩<lb/>
茲龜組豈殊縲緤宜明風憲肅正簡書臣等參議請以<lb/>
見事免暅所居官凡諸位任一皆削除有詔勿治暅遂<lb/>
得就郡視事三年徴為給事黄門侍郎領國子博士未<lb/>
及起普通元年卒於郡時年五十九尚書右僕射徐勉<lb/>
為之墓誌其一章曰東區南服愛結民胥相望伏闕繼<lb/>
軌奏書或卧其轍或扳其車或圖其像或式其閭思耿<lb/>
借㓂曷以尚諸初暅父曼容與樂安任瑶皆暱於齊太<lb/>
<pb n="KR2a0018_WYG_053-15a"/>
尉王儉瑶子昉及暅竝見知頃之昉才遇稍盛齊末昉<lb/>
已為司徒右長史暅猶滯於參軍事及其終也名位畧<lb/>
相侔暅性儉素車服麤惡外雖退静内不免心競故見<lb/>
譏於時能推薦後來常若不及少年士子或以此依之<lb/>
何逺字義方東海郯人也父慧炬齊尚書郎逺釋褐江<lb/>
夏王國侍郎轉奉朝請永元中江夏王寳𤣥於亰口為<lb/>
䕶軍將軍崔慧景所奉入圍宫城逺豫其事事敗乃亡<lb/>
抵長沙宣武王王深保匿焉逺求得桂陽王融保藏之<lb/>
<pb n="KR2a0018_WYG_053-15b"/>
既而發覺收捕者至逺逾垣以免融及逺家人皆見執<lb/>
融遂遇禍逺家屬繫尚方逺亡渡江使其故人髙江産<lb/>
共聚衆欲迎髙祖義師東昬黨聞之使捕逺等衆復潰<lb/>
散逺因降魏入壽陽見刺史王肅欲同義舉肅不能用<lb/>
乃求迎髙祖肅許之遣兵援送得逹髙祖髙祖見逺謂<lb/>
張𢎞䇿曰何逺羙丈夫而能破家報舊徳未易人也板<lb/>
輔國將軍隨軍東下既破朱雀軍以為建康令髙祖踐<lb/>
阼為歩兵校尉以奉迎勲封廣興男邑三百户遷建武<lb/>
<pb n="KR2a0018_WYG_053-16a"/>
將軍後軍鄱陽王恢録事參軍逺與恢素善在府盡其<lb/>
志力知無不為恢亦推心仗之恩寄甚密頃之遷武昌<lb/>
太守逺本倜儻尚輕俠至是乃折節為吏杜絶交遊饋<lb/>
遺秋毫無所受武昌俗皆汲江水盛夏逺患水温毎以<lb/>
錢買民井寒水不取錢者則摙水還之其佗事率多如<lb/>
此跡雖似偽而能委曲用意焉車服尤弊素器物無銅<lb/>
漆江左多水族甚賤逺毎食不過乾魚數片而已然性<lb/>
剛嚴吏民多以細事受鞭罰者遂為人所訟徴下廷尉<lb/>
<pb n="KR2a0018_WYG_053-16b"/>
被劾數十條當時士大夫坐法皆不受立逺度已無贓<lb/>
就立三七日不欵猶以私藏禁仗除名後起為鎮南將<lb/>
軍武康令愈厲亷節除滛祀正身率職民甚稱之太守<lb/>
王彬巡屬縣諸縣盛供帳以待焉至武康逺獨設糗水<lb/>
而已彬去逺送至境進斗酒隻鵝為别彬戱曰卿禮有<lb/>
過陸納將不為古人所笑乎髙祖聞其能擢為宣城太<lb/>
守自縣為近畿大郡近代未之有也郡經㓂抄逺盡心<lb/>
綏理復著名迹朞年遷樹功將軍始興内史時泉陵侯<lb/>
<pb n="KR2a0018_WYG_053-17a"/>
淵朗為桂州緣道剽掠入始興界草木無所犯逺在官<lb/>
好開途巷修葺牆屋民居市里城隍廄庫所過若營家<lb/>
焉田秩俸錢竝無所取嵗暮擇民尤窮者充其租調以<lb/>
此為常然其聽訟猶人不能過絶而性果斷民不敢非<lb/>
畏而惜之所至皆生為立祠表言治狀髙祖毎優詔答<lb/>
焉天監十六年詔曰何逺前在武康已著亷平復莅二<lb/>
邦彌盡清白政先治道恵留民愛雖古之良二千石無<lb/>
以過也宜升内榮以顯外績可給事黄門侍郎逺即還<lb/>
<pb n="KR2a0018_WYG_053-17b"/>
仍為仁威長史頃之出為信武將軍監吳郡在吳頗有<lb/>
酒失遷東陽太守逺處職疾彊富如仇讐視貧細如子<lb/>
弟特為豪右所畏憚在東陽嵗餘復為受罰者所謗坐<lb/>
免歸逺耿介無私曲居民間絶請謁不造詣與貴賤書<lb/>
疏抗禮如一其所㑹遇未嘗以顔色干人以此多為俗<lb/>
士所惡其清公實為天下第一居數郡見可欲終不變<lb/>
其心妻子飢寒如下貧者及去東陽歸家經年嵗口不<lb/>
言榮辱士類益以此多之其輕財好義周人之急言不<lb/>
<pb n="KR2a0018_WYG_053-18a"/>
虚妄盖天性也毎戲語人云卿能得我一妄語則謝卿<lb/>
以一縑衆共伺之不能記也後復起為征西諮議參軍<lb/>
中撫司馬普通二年卒時年五十二髙祖厚贈賜之<lb/>
陳吏部尚書姚察曰前史有循吏何哉世使然也漢武<lb/>
役繁姦起循平不能故有苛酷誅戮以勝之亦多怨濫<lb/>
矣梁興破觚為圎斵雕為樸教民以孝悌勸之以農桑<lb/>
於是桀黠化為由余輕薄變為忠厚淳風已洽民自知<lb/>
禁堯舜之民比屋可封信矣若夫酷吏於梁無取焉<lb/>
<pb n="KR2a0018_WYG_053-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書巻五十三<lb/>
</p>
<p>
</p>
  </div>
</body>
</text>
</TEI>
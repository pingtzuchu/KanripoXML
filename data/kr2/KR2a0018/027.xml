<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷二十七</head> <lb/>
    <p>
<pb n="KR2a0018_WYG_027-1a"/>
欽定四庫全書<lb/>
　梁書卷二十七<lb/>
　　唐　散　騎　常　侍　姚　思　亷　撰<lb/>
　列𫝊第二十一<lb/>
　　陸倕　　到洽　　明山賓　　殷鈞<lb/>
　　陸襄<lb/>
陸倕字佐公吴郡吴人也晋太尉玩六世孫祖子真宋<lb/>
東陽太守父慧曉齊太常卿倕少勤學善屬文於宅内<lb/>
<pb n="KR2a0018_WYG_027-1b"/>
起兩間茅屋杜絶徃來晝夜讀書如此者數載所讀一<lb/>
遍必誦於口嘗借人漢書失五行志四卷乃暗寫還之<lb/>
畧無遺脱幼為外祖張岱所異岱嘗謂諸子曰此兒汝<lb/>
家之陽元也十七舉本州秀才刺史竟陵王子良開西<lb/>
邸延英俊倕亦預焉辟議曹從事叅軍廬陵王法曹行<lb/>
參軍天監初為右軍安成王外兵參軍轉主簿倕與樂<lb/>
安任昉友善為感知已賦以贈昉昉因此名以報之曰<lb/>
信偉人之世篤本侯服於陸鄉緬風流於道素襲衮衣<lb/>
<pb n="KR2a0018_WYG_027-2a"/>
與繡裳還伊人而世載竝三駿而龍光過龍津而一息<lb/>
望鳯條而曽翔彼白玉之雖潔此幽蘭之信芳思在物<lb/>
而取譬非斗斛之能量匹聳峙於東岳比凝厲於秋霜<lb/>
不一飯以妄過每三錢以投渭匪蒙𬒮之敢嗟豈溝壑<lb/>
之能衣既藴藉其有餘又淡然而無味得意同乎卷懐<lb/>
違方似乎仗氣類平叔而靡雕似子雲之不朴冠衆善<lb/>
而貽操綜羣言而名學折髙戴於后臺異鄒顔乎董幄<lb/>
採三詩於河間訪九師於淮曲術兼口𫝊之書藝廣鏗<lb/>
<pb n="KR2a0018_WYG_027-2b"/>
鏘之樂時坐睡而梁懸裁枝梧而錐握既文過而意深<lb/>
又理勝而辭縟咨余生之荏苒追嵗暮而傷情測徂隂<lb/>
於堂下聼鳴鍾於洛城惟忘年之陸子定一遇於班荆<lb/>
余獲田蘇之價爾得海上之名信落魄而無産終長對<lb/>
於短生飢虛表於徐歩逃責顯於疾行子比我於叔則<lb/>
又方余於耀卿心照情交流言靡惑萬類闇求千里懸<lb/>
得言象可廢蹄筌自黙居非連棟行則同車冬日不足<lb/>
夏日靡餘肴核非餌絲竹豈娱我未捨駕子已回輿中<lb/>
<pb n="KR2a0018_WYG_027-3a"/>
飯相頋悵然動色邦壤既殊離會莫測存異山陽之居<lb/>
沒非要離之側似膠投漆中離婁豈能識其為士友所<lb/>
重如此遷驃騎臨川王東曹掾是時禮樂制度多所創<lb/>
革髙祖雅愛倕才乃敕撰新漏刻銘其文甚美遷太子<lb/>
中舎人管東宫書記又詔為石闕銘記奏之敕曰太子<lb/>
中舍人陸倕所製石闕銘辭義典雅足為佳作昔虞丘<lb/>
辨物邯鄲獻賦賞以金帛前史美談可賜絹三十匹遷<lb/>
太子庶子國子博士母憂去職服闋為中書侍即給事<lb/>
<pb n="KR2a0018_WYG_027-3b"/>
黄門侍即揚州别駕從事史以疾陳觧遷鴻臚卿入為<lb/>
吏部即參選事出為雲麾晋安王長史晋陽太守行江<lb/>
州府州事以公事免左遷中書侍郎司徒司馬太子中<lb/>
庻子廷尉卿又為中庶子加給事中揚州大中正復除<lb/>
國子博士中庻子中正竝如故守太常卿中正如故普<lb/>
通七年卒年五十七文集二十卷行於世第四子纘早<lb/>
慧十嵗通經為童子奉車即卒<lb/>
到洽字茂㳂彭城武原人也宋驃騎将軍彦之曽孫祖<lb/>
<pb n="KR2a0018_WYG_027-4a"/>
仲度驃騎江夏王從事中即父坦齊中書即洽年十八<lb/>
為南徐州迎西曹行事洽少知名清警有才學士行謝<lb/>
脁文章盛於一時見洽深相賞好日引與談論毎謂洽<lb/>
曰君非直名人乃亦兼資文武脁後為吏部洽去職脁<lb/>
欲薦之洽覩世方亂深相拒絶除晋安王國左常侍不<lb/>
就遂築室巖阿幽居者積嵗樂安任昉有知人之鑒與<lb/>
洽兄沼溉竝善嘗訪洽於田舎見之歎曰此子日下無<lb/>
雙遂申拜親之禮天監初沼溉俱蒙擢用洽尤見知賞<lb/>
<pb n="KR2a0018_WYG_027-4b"/>
從弟沆亦相與齊名髙祖問待詔丘遲曰到洽何如沆<lb/>
溉遲對曰正清過於沆文章不减溉加以清言殆将難<lb/>
及即詔為太子舎人御華光殿詔洽及沆蕭琛任昉侍<lb/>
讌賦二十韻詩以洽辭為工賜絹二十匹髙祖謂昉曰<lb/>
諸到可謂才子昉對曰臣常竊議宋得其武梁得其文<lb/>
二年遷司徒主簿直待詔省敕使抄甲部書五年遷尚<lb/>
書殿中即洽兄弟羣從遞居此職時人榮之七年遷太<lb/>
子中舎人與庶子陸倕對掌東宫管記俄為侍讀侍讀<lb/>
<pb n="KR2a0018_WYG_027-5a"/>
省仍置學士二人洽復充其選九年遷國子博士奉敕<lb/>
撰太學碑十二年出為臨川内史在郡稱職十四年入<lb/>
為太子家令遷給事黄門侍郎兼國子博士十六年遷<lb/>
太子中庻子普通元年以本官領博士頃之入為尚書<lb/>
吏部郎請託一無所行俄遷員外散騎常侍復領博士<lb/>
母憂去職五年復為太子中庶子領歩兵校尉未拜仍<lb/>
遷給事黄門侍郎領尚書左丞凖绳不避貴戚尚書省<lb/>
賄賂莫敢通時鑾輿欲親戎軍國容禮多自洽出六年<lb/>
<pb n="KR2a0018_WYG_027-5b"/>
遷御史中丞彈紏無所顧望號為勁直當時肅清以公<lb/>
事左降猶居職舊制中丞不得入尚書下舎洽兄溉為<lb/>
左民尚書洽引服親不應有礙刺省詳决左丞蕭子雲<lb/>
議許入溉省亦以其兄弟素篤不能相别也七年出為<lb/>
貞威将軍雲麾長史尋陽太守大通元年卒於郡時年<lb/>
五十一贈侍中諡曰理子昭眀太子與晋安王綱令曰<lb/>
明北兗到長史遂相係凋落傷怛悲惋不能己巳去嵗<lb/>
陸太常殂殁今兹二賢長謝陸生資忠履貞冰清玉潔<lb/>
<pb n="KR2a0018_WYG_027-6a"/>
文該四始學遍九流髙情勝氣貞然直上明公儒學稽<lb/>
古淳厚䔍誠立身行道始終如一儻值夫子必升孔堂<lb/>
到子風神開爽文義可觀當官莅事介然無私皆海内<lb/>
之俊乂東序之秘寳此之嗟惜更復何論但逰處周旋<lb/>
竝淹嵗序造膝忠規豈可勝說幸免祗悔實二三子之<lb/>
力也談對如昨音言在耳零落相仍皆成異物毎一念<lb/>
至何時可言天下之寳理當惻愴近張新安又致故其<lb/>
人文筆𢎞雅亦足嗟惜随弟府朝東西日久尤當傷懐<lb/>
<pb n="KR2a0018_WYG_027-6b"/>
也比人物零落特可傷惋屬有今信乃復及之洽文集<lb/>
行於世子伯淮仲舉<lb/>
眀山賓字孝若平原鬲人也父僧紹隠居不仕宋末徵<lb/>
國子博士不就山賓七嵗能言𤣥理十三博通經𫝊居<lb/>
喪盡禮服闋州辟從事史起家奉朝請兄仲璋嬰痼疾<lb/>
家道屢空山賓乃行干祿齊始安王蕭遥光引為撫軍<lb/>
行参軍後為廣陽令頃之去官義師至髙祖引為相府<lb/>
田曹參軍梁臺建為尚書駕部即遷治書侍御史右軍<lb/>
<pb n="KR2a0018_WYG_027-7a"/>
記室參軍掌治吉禮時初置五經博士山賓首膺其選<lb/>
遷北中即諮議參軍侍皇太子讀累遷中書侍即國子<lb/>
博士太子率更令中庻子博士如故天監十五年出為<lb/>
持莭督縁淮諸軍事征逺将軍北兗州刺史普通二年<lb/>
徵為太子右衛率加給事中遷御史中丞以公事左遷<lb/>
黄門侍即司農卿四年遷散騎常侍領青冀二州大中<lb/>
正東宫新置學士又以山賓居之俄以本官兼國子祭<lb/>
酒初山賓在州所部平陸縣不稔啓出倉米以贍人後<lb/>
<pb n="KR2a0018_WYG_027-7b"/>
刺史檢州曹失簿書以山賓為耗闕有司追責籍其宅<lb/>
入官山賓黙不自理更市地造宅昭明太子聞築室不<lb/>
就有令曰明祭酒雖出撫大藩擁旄推轂珥金拖紫而<lb/>
恒事屢空聞構宇未成今送薄助并貽詩曰平仲古稱<lb/>
竒夷吾昔擅美令則挺伊賢東秦固多士築室非道傍<lb/>
置宅歸仁里庚桑方有係原生今易擬必来三逕人将<lb/>
招五經士山賓性篤實家中嘗乏用貨所乗牛既售受<lb/>
錢乃謂買主曰此牛經患漏蹄治差已久恐後脫發無<lb/>
<pb n="KR2a0018_WYG_027-8a"/>
容不相語買主遽追取錢處士阮孝緒聞之歎曰此言<lb/>
足使還淳反朴激薄停澆矣五年又為國子博士常侍<lb/>
中正如故其年以本官假節權攝北兗州事大通元年<lb/>
卒時年八十五詔贈侍中信威将軍諡曰質子昭明太<lb/>
子為舉哀賻錢十萬布百匹并使舍人王顒監䕶喪事<lb/>
又與前司徒左長史殷芸令曰北兗信至明常侍遂至<lb/>
殞逝聞之傷怛此賢儒術該通志用稽古温厚淳和倫<lb/>
雅𢎞篤授經以来迄今二紀若其上交不謟造膝忠規<lb/>
<pb n="KR2a0018_WYG_027-8b"/>
非顯外迹得之胷懐者盖亦積矣攝官連率行當言歸<lb/>
不謂長徃眇成疇日追憶談緒皆為悲端徃矣如何昔<lb/>
經聨事理當酸愴也山賓累居學官甚有訓導之益然<lb/>
性頗疎通接於諸生多所狎比人皆愛之所著吉禮儀<lb/>
注二百二十四卷禮儀二十卷孝經喪禮服儀十五卷<lb/>
子震字興道亦𫝊父業歴官太學博士太子舍人尚書<lb/>
祠部即餘姚令<lb/>
殷鈞字季和陳郡長平人也晋太常融八世孫父叡有<lb/>
<pb n="KR2a0018_WYG_027-9a"/>
才辨知名齊世歴官司徒從事中即叡妻王奐女奐為<lb/>
雍州刺史鎮北将軍乃言於朝以叡為鎮北長史河南<lb/>
太守奐誅叡并見害鈞時年九嵗以孝聞及長恬静簡<lb/>
交遊好學有思理善𨽻書為當時楷法南郡范雲樂安<lb/>
任昉竝稱賞之髙祖與叡少舊故以女妻鈞即永興公<lb/>
主也天監初拜駙馬都尉起家祕書即太子舍人司徒<lb/>
主簿秘書丞鈞在職啓校定秘閣四部書更為目錄又<lb/>
受詔料檢西省法書古迹别為品目遷驃騎從事中即<lb/>
<pb n="KR2a0018_WYG_027-9b"/>
中書即太子家令掌東宫書記頃之遷給事黄門侍即<lb/>
中庻子尚書吏部即司徒左長史侍中東宫置學士復<lb/>
以鈞為之公事免復為中庻子領國子博士左驍騎将<lb/>
軍博士如故出為眀威將軍臨川内史鈞體羸多疾閉<lb/>
閣卧治而百姓化其徳劫盗皆奔出境嘗禽劫帥不加<lb/>
考掠但和言誚責劫帥稽顙乞改過鈞便命遣之後遂<lb/>
為善人郡舊多山瘧更暑必動自鈞在任郡境無復瘧<lb/>
疾母憂去職居喪過禮昭明太子憂之手書誡諭曰知<lb/>
<pb n="KR2a0018_WYG_027-10a"/>
比諸徳哀頓為過又所進殆無一溢甚以酸耿迥然一<lb/>
身宗奠是寄毁而滅性聖教所不許宜㣲自遣割俯存<lb/>
禮制饘粥果蔬少加勉彊憂懐既深指故有及并令繆<lb/>
道臻口具鈞荅曰奉賜手令并繆道臻宣旨伏讀感咽<lb/>
肝心塗地小人無情動不及禮但禀生尫劣假推年嵗<lb/>
罪戾所鍾復加横疾頃者綿㣲守盡晷漏目亂𤣥黄心<lb/>
迷哀樂惟救危苦未能以逺理自制薑桂之滋實聞前<lb/>
典不避梁肉復沗今慈臣亦何人降此憂愍謹當循復<lb/>
<pb n="KR2a0018_WYG_027-10b"/>
聖言思自補續如脫申延實由亭造服闋遷五兵尚書<lb/>
猶以頓瘵經時不堪拜受乃更授散騎常侍領步兵校<lb/>
尉侍東宫尋改領中庻子昭明太子薨官屬罷又領右<lb/>
游擊除國子祭酒常侍如故中大通四年卒時年四十<lb/>
九諡曰貞子二子構渥<lb/>
陸襄字師卿吴郡吴人也父閑齊始安王遙光揚州治<lb/>
中永元末遙光據東府作亂或勸閑去之閑曰吾為人<lb/>
吏何所逃死臺軍攻䧟城閑見執将刑第二子絳求代<lb/>
<pb n="KR2a0018_WYG_027-11a"/>
死不獲遂以身蔽刃刑者俱害之襄痛父兄之酷喪過<lb/>
于禮服釋後猶若居憂天監三年都官尚書范岫表薦<lb/>
襄起家擢拜著作佐即除永寧令秩满累遷司空臨川<lb/>
王法曹外兵輕車廬陵王記室參軍昭明太子聞襄業<lb/>
行啓髙祖引與遊處除太子洗馬遷中舍人竝掌管記<lb/>
出為揚州治中襄父終此官固辭職髙祖不許聽與府<lb/>
司馬換廨居之昭明太子敬耆老襄母年将八十與蕭<lb/>
琛傅昭陸杲每月常遣存問加賜珍羞衣服襄母嘗卒<lb/>
<pb n="KR2a0018_WYG_027-11b"/>
患心痛醫方湏三升粟漿是時冬月日又逼暮求索無<lb/>
所忽有老人詣門貨漿量如方劑始欲酬直無何失之<lb/>
時以襄孝感所致也累遷國子博士太子家令復掌管<lb/>
記母憂去職襄年已五十毁頓過禮太子憂之日遣使<lb/>
誡喻服闋除太子中庻子復掌管記中大通三年昭明<lb/>
太子薨官屬罷妃蔡氏别居金華宫以襄為中散大夫<lb/>
領歩兵校尉金華宫家令知金華宫事七年出為鄱陽<lb/>
内史先是郡民鮮于琛服食脩道法嘗入山採藥拾得<lb/>
<pb n="KR2a0018_WYG_027-12a"/>
五色幡眊又於地中得石璽竊怪之琛先與妻别室望<lb/>
琛所處常有異氣益以為神大同元年遂結其門徒殺<lb/>
廣晋令王筠號上願元年署置官屬其黨轉相誑惑有<lb/>
衆萬餘人将出攻郡襄先已帥民吏脩城隍為備禦及<lb/>
賊至連戰破之生獲琛餘衆逃散時隣郡豫章安成等<lb/>
守宰案治黨與因求賄貨皆不得其實或有善人盡室<lb/>
離禍惟襄郡部枉直無濫民作歌曰鮮于平後善惡分<lb/>
民無枉死賴有陸君又有彭李二家先因忿争遂相誣<lb/>
<pb n="KR2a0018_WYG_027-12b"/>
告襄引入内室不加責誚但和言觧喻之二人感恩深<lb/>
自咎悔乃為設酒食令其盡歡酒罷同載而還因相親<lb/>
厚民又歌曰陸君政無怨家闘既罷讐共車在政六年<lb/>
郡中大治民李睍䓁四百二十人詣闕拜表陳襄徳化<lb/>
求於郡立碑降敕許之又表乞留襄襄固求還徵為吏<lb/>
部即遷秘書監領揚州大中正太清元年遷度支尚書<lb/>
中正如故二年侯景舉兵圍宫城以襄直侍中省三年<lb/>
三月城陷襄逃還吴賊尋冦東境沒吴郡景将宋子仙<lb/>
<pb n="KR2a0018_WYG_027-13a"/>
進攻錢塘會海鹽人陸黯舉義有衆數千人夜出襲郡<lb/>
殺偽太守蘇單于推襄行郡事時淮南太守文成侯蕭<lb/>
寧逃賊入吴襄遣迎寧為盟主遣黯及兄子映公帥衆<lb/>
拒子仙子仙聞兵起乃退還與黯等戰於松江黯敗走<lb/>
吴下軍聞之亦各奔散襄匿於墓下一夜憂憤卒時年<lb/>
七十襄弱冠遭家禍終身蔬食布衣不聽音樂口不言<lb/>
殺害五十許年侯景平世祖追贈侍中雲麾将軍以建<lb/>
義功追封餘千縣侯邑五百戸<lb/>
<pb n="KR2a0018_WYG_027-13b"/>
陳吏部尚書姚察曰陸倕博渉文理到洽匪躬貞勁明<lb/>
山賓儒雅篤實殷鈞静素恬和陸襄淳深孝性雖任遇<lb/>
有異皆列於名臣矣<lb/>
　<lb/>
　<lb/>
　<lb/>
　<lb/>
　梁書卷二十七<lb/>
<pb n="KR2a0018_WYG_027-14a"/>
　梁書卷二十七考證<lb/>
陸倕𫝊祖子真宋東陽太守○東陽南史作海陵<lb/>
殷鈞𫝊又受詔料檢西省法書古迹别為品目○法監<lb/>
　本訛注今從南史<lb/>
廻然一身宗奠是寄○迴字疑訛<lb/>
陸襄𫝊民作歌曰鮮于平後善惡分民無枉死賴有陸<lb/>
　君○南史無有字<lb/>
　<lb/>
<pb n="KR2a0018_WYG_027-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷二十七考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷十四</head> <lb/>
    <p>
<pb n="KR2a0018_WYG_014-1a"/>
欽定四庫全書<lb/>
　梁書卷十四<lb/>
　　唐　散　騎　常　侍　姚　思　廉　撰<lb/>
　列傳第八<lb/>
　　江淹　任昉<lb/>
江淹字文通濟陽考城人也少孤貧好學沉静少交遊<lb/>
起家南徐州從事轉奉朝請宋建平王景素好士淹隨<lb/>
景素在南兗州廣陵令郭彦文得罪辭連淹繫州獄淹<lb/>
<pb n="KR2a0018_WYG_014-1b"/>
獄中上書曰昔者賤臣叩心飛霜擊於燕地庶女告天<lb/>
振風襲於齊臺下官每讀其書未嘗不廢卷流涕何者<lb/>
士有一定之論女有不易之行信而見疑貞而為戮是<lb/>
以壮夫義士伏死而不顧者此也下官聞仁不可恃善<lb/>
不可依始謂徒語乃今知之伏願大王蹔停左右少加<lb/>
憐鑒下官本蓬戸桑樞之民布衣韋帶之士退不飾詩<lb/>
書以驚愚進不買名聲於天下日者謬得升降承明之<lb/>
闕出入金華之殿何嘗不局影凝嚴側身扄禁者乎竊<lb/>
<pb n="KR2a0018_WYG_014-2a"/>
慕大王之義為門下之賔備鳴盗淺術之餘豫三五賤<lb/>
伎之末大王惠以恩光眄以顔色實佩荆卿黄金之賜<lb/>
竊感豫讓國士之分矣常欲結纓伏劒少謝萬一剖心<lb/>
摩踵以報所天不圖小人固陋坐貽謗缺迹墜昭憲身<lb/>
限幽圄履影弔心酸鼻痛骨下官聞虧名為辱虧形次<lb/>
之是以每一念來忽若有遺加以渉旬月迫季秋天光<lb/>
沉隂左右無色身非木石與獄吏為伍此少卿所以仰<lb/>
天搥心泣盡而繼之以血者也下官雖乏鄉曲之譽然<lb/>
<pb n="KR2a0018_WYG_014-2b"/>
嘗聞君子之行矣其上則隠於簾肆之間卧於巖石之<lb/>
下次則結綬金馬之庭高議雲臺之上次則虜南越之<lb/>
君係單于之頸俱啓丹冊並圖青史寧當爭分寸之末<lb/>
競刀錐之利哉然下官聞積毁銷金積讒糜骨古則直<lb/>
生取疑於盗金近則伯魚被名於不義彼之二才猶或<lb/>
如此况在下官焉能自免昔上將之恥絳侯幽獄名臣<lb/>
之羞史遷下室如下官當何言哉夫魯連之智辭禄而<lb/>
不反接輿之賢行歌而忘歸子陵閉關於東越仲蔚杜<lb/>
<pb n="KR2a0018_WYG_014-3a"/>
門於西秦亦良可知也若使下官事非其虚罪得其實<lb/>
亦當鉗口吞舌伏匕首以殞身何以見齊魯竒節之人<lb/>
燕趙悲歌之士乎方今聖歴欽明天下樂業青雲浮雒<lb/>
榮光塞河西洎臨洮狄道北距飛狐陽原莫不浸仁沭<lb/>
義照景飲醴而下官抱痛圜門含憤獄戸一物之微有<lb/>
足悲者仰惟大王少垂明白則梧丘之魂不愧於沉首<lb/>
鵠亭之鬼無恨於灰骨不任肝膽之切敬因執事以聞<lb/>
此心既照死且不朽景素覽書即日出之尋舉南徐州<lb/>
<pb n="KR2a0018_WYG_014-3b"/>
秀才對冊上第轉巴陵王國左常侍景素為荆州淹從<lb/>
之鎮少帝即位多失徳景素專據上流咸勸因此舉事<lb/>
淹每從容諫曰流言納禍二叔所以同亡抵局衘怨七<lb/>
國於焉俱斃殿下不求宗廟之安而信左右之計則復<lb/>
見麋鹿霜露棲於姑蘇之臺矣景素不納及鎮京口淹<lb/>
又為鎮軍參軍事領南東海郡丞景素與腹心日夜謀<lb/>
議淹知禍機將發乃贈詩十五首以諷焉會南東海太<lb/>
守陸澄丁艱淹自謂郡丞應行郡事景素用司馬柳世<lb/>
<pb n="KR2a0018_WYG_014-4a"/>
隆淹固求之景素大怒言於選部黜為建安呉興令淹<lb/>
在縣三年昇明初齊帝輔政聞其才召為尚書駕部郎<lb/>
驃騎參軍事俄而荆州刺史沈攸之作亂高帝謂淹曰<lb/>
天下紛紛若是君謂何如淹對曰昔項彊而劉弱袁衆<lb/>
而曹寡羽號令諸侯卒受一劒之辱紹跨躡四州終為<lb/>
奔北之虜此謂在徳不在鼎公何疑哉帝曰聞此言者<lb/>
多矣試為慮之淹曰公雄武有竒畧一勝也寛容而仁<lb/>
恕二勝也賢能畢力三勝也民望所歸四勝也奉天子<lb/>
<pb n="KR2a0018_WYG_014-4b"/>
而伐叛逆五勝也彼志鋭而器小一敗也有威而無恩<lb/>
二敗也士卒觧體三敗也搢紳不懷四敗也懸兵數千<lb/>
里而同惡相濟五敗也故雖豺狼十萬而終為我獲焉<lb/>
帝笑曰君談過矣是時軍書表記皆使淹具草相國建<lb/>
補記室參軍事建元初又為驃騎建安王記室帶東武<lb/>
令參掌詔冊并典國史尋遷中書侍郎永明初遷驃騎<lb/>
將軍掌國史出為建武將軍廬陵内史視事三年還為<lb/>
驍騎將軍兼尚書左丞尋復以本官領國子博士少帝<lb/>
<pb n="KR2a0018_WYG_014-5a"/>
初以本官兼御史中丞時明帝作相因謂淹曰君昔在<lb/>
尚書中非公事不妄行在官寛猛能折衷今為南司足<lb/>
以震肅百寮淹答曰今日之事可謂當官而行更恐才<lb/>
劣志薄不足以仰稱明㫖耳於是彈中書令謝朏司徒<lb/>
左長史王繢䕶軍長史庾𢎞逺並以久疾不預山陵公<lb/>
事又奏前益州刺史劉悛梁州刺史隂智伯並贓貨巨<lb/>
萬輙收付廷尉治罪臨海太守沈昭畧永嘉太守庾曇<lb/>
隆及諸郡二千石并大縣官長多被劾治内外肅然明<lb/>
<pb n="KR2a0018_WYG_014-5b"/>
帝謂淹曰宋世以來不復有嚴明中丞君今日可謂近<lb/>
世獨歩明帝即位為車騎臨海王長史俄除廷尉卿加<lb/>
結事中遷冠軍長史加輔國將軍出為宣城太守將軍<lb/>
如故在郡四年還為黄門侍郎領歩兵校尉尋為祕書<lb/>
監永元中崔惠景舉兵圍京城衣冠悉投名刺淹稱疾<lb/>
不往及事平世服其先見東昏末淹以祕書監兼衞尉<lb/>
固辭不獲免遂親職謂人曰此非吾任路人所知正取<lb/>
吾空名耳且天時人事尋當翻覆孔子曰有文事者必<lb/>
<pb n="KR2a0018_WYG_014-6a"/>
有武備臨事圖之何憂之有頃之又副領軍王瑩及義<lb/>
師至新林淹微服來奔高祖板為冠軍將軍秘書監如<lb/>
故尋兼司徒左長史中興元年遷吏部尚書二年轉相<lb/>
國右長史冠軍將軍如故天監元年為散騎常侍左衞<lb/>
將軍封臨沮縣開國伯食邑四百戸淹乃謂子弟曰吾<lb/>
本素宦不求富貴今之忝竊遂至於此平生言止足之<lb/>
事亦以備矣人生行樂耳須富貴何時吾功名既立正<lb/>
欲歸身草萊耳其年以疾遷金紫光禄大夫改封醴陵<lb/>
<pb n="KR2a0018_WYG_014-6b"/>
侯四年卒時年六十二高祖為素服舉哀賻錢三萬布<lb/>
五十匹諡曰憲伯淹少以文章顯晚節才思微退時人<lb/>
皆謂之才盡凡所著述百餘篇自撰為前後集并齊史<lb/>
十志並行於世子蒍襲封嗣自丹陽尹丞為長城令有<lb/>
罪削爵普通四年高祖追念淹功復封蒍呉昌伯邑如<lb/>
先<lb/>
任昉字彦昇樂安博昌人漢御史大夫敖之後也父遥<lb/>
齊中散大夫遥妻裴氏嘗晝寢夢有彩旗葢四角懸鈴<lb/>
<pb n="KR2a0018_WYG_014-7a"/>
自天而墜其一鈴落入裴懷中心悸動既而有娠生昉<lb/>
身長七尺五寸㓜好學早知名宋丹陽尹劉秉辟為主<lb/>
簿時昉年十六以氣忤秉子久之為奉朝請舉兗州秀<lb/>
才拜太常博士遷征北行參軍永明初衞將軍王儉領<lb/>
丹陽尹復引為主簿儉雅欽重昉以為當時無軰遷司<lb/>
徒刑獄參軍事入為尚書殿中郎轉司徒竟陵王記室<lb/>
參軍以父憂去職性至孝居喪盡禮服闋續遭母憂常<lb/>
廬于墓側哭泣之地草為不生服除拜太子歩兵校尉<lb/>
<pb n="KR2a0018_WYG_014-7b"/>
管東宫書記初齊明帝既廢鬱陵王始為侍中中書監<lb/>
驃騎大將軍開府儀同三司揚州刺史録尚書事封宣<lb/>
城郡公加兵五千使昉具表草其辭曰臣本庸才智力<lb/>
淺短太祖高皇帝篤猶子之愛降家人之慈世祖武皇<lb/>
帝情等布衣寄深同氣武皇大漸實奉詔言雖自見之<lb/>
明庸近所蔽愚夫一至偶識量已實不忍自固於綴衣<lb/>
之辰拒違於玉几之側遂荷顧託導揚末命雖嗣君棄<lb/>
常獲罪宣徳王室不造職臣之由何者親則東牟任惟<lb/>
<pb n="KR2a0018_WYG_014-8a"/>
博陸徒懷子孟社稷之對何救昌邑爭臣之譏四海之<lb/>
議於何逃責陵土未乾訓誓在耳家國之事一至於斯<lb/>
非臣之尤誰任其咎將何以肅拜高寢䖍奉武園悼心<lb/>
失圖泣血待旦寧容復徼榮於家恥宴安於國危驃騎<lb/>
上將之元勲神州儀刑之列岳尚書是稱司㑹中書實<lb/>
管王言且虛飾寵章委成禦侮臣知不愜物誰謂宜但<lb/>
命輕鴻毛責重山岳存沒同歸毁譽一貫辭一官不减<lb/>
身累増一職已黷朝經便當自同體國不為飾讓至於<lb/>
<pb n="KR2a0018_WYG_014-8b"/>
功均一匡賞同千室光宅近甸奄有全邦殞越為期不<lb/>
敢聞命亦願曲留降鑒即垂聽許鉅平之懇誠必固永<lb/>
昌之丹慊獲申乃知君臣之道綽有餘裕茍曰易昭敢<lb/>
守難奪帝惡其辭斥甚愠昉由是終建武中位不過列<lb/>
校昉雅善屬文尤長載筆才思無窮當世公王表奏莫<lb/>
不請焉昉起草即成不加㸃竄沈約一代詞宗深所推<lb/>
挹明帝崩遷中書侍郎永元末為司徒右長史高祖克<lb/>
京邑霸府初開以昉為驃騎記室參軍始高祖與昉過<lb/>
<pb n="KR2a0018_WYG_014-9a"/>
竟陵王西邸從容謂昉曰我登三府當以卿為記室昉<lb/>
亦戲高祖曰我若登三事當以卿為騎兵謂高祖善騎<lb/>
也至是故引昉符昔言焉昉奉牋曰伏承以今令辰肅<lb/>
膺典策徳顯功高光副四海含生之倫庇身有地况昉<lb/>
受教君子將二十年咳唾為恩眄睞成飾小人懷惠顧<lb/>
知死所昔承清宴屬有緒言提挈之㫖形乎善謔豈謂<lb/>
多幸斯言不渝雖情謬先覺而迹淪驕餌湯沐具而非<lb/>
弔大厦構而相驩明公道冠二儀勲超邃古將使伊周<lb/>
<pb n="KR2a0018_WYG_014-9b"/>
奉轡桓文扶轂神功無紀化物何稱府朝初建俊賢驤<lb/>
首惟此魚目唐突璵璠顧己循涯寔知塵忝千載一逄<lb/>
再造難答雖則殞越且知非報梁臺建禪讓文誥多昉<lb/>
所具高祖踐阼拜黄門侍郎遷吏部郎中尋以本官掌<lb/>
著作天監二年出為義興太守在任清潔兒妾食麥而<lb/>
已友人彭城到溉溉弟洽從昉共為山澤游及被代登<lb/>
舟止有米五斛既至無衣鎮軍將軍沈約遣裙衫迎之<lb/>
重除吏部郎中參掌大選居職不稱尋轉御史中丞秘<lb/>
<pb n="KR2a0018_WYG_014-10a"/>
書監領前軍將軍自齊永元以來秘閣四部篇卷紛雜<lb/>
昉手自讐校由是篇目定焉六年春出為寧朔將軍新<lb/>
安太守在郡不事邊幅率然曵杖徒行邑郭民通辭訟<lb/>
者就路决焉為政清省吏民便之視事期歳卒於官舍<lb/>
時年四十九闔境痛惜百姓共立祠堂於城南高祖聞<lb/>
問即日舉哀哭之甚慟追贈太常卿諡曰敬子昉好交<lb/>
結奨進士友得其延譽者率多升擢故衣冠貴遊莫不<lb/>
爭與交好坐上賔客恒有數十時人慕之號曰任君言<lb/>
<pb n="KR2a0018_WYG_014-10b"/>
如漢之三君也陳郡殷芸與建安太守到溉書曰哲人<lb/>
云亡儀表長謝元龜何寄指南誰託其為士友所推如<lb/>
此昉不治生産至乃居無室宅世或譏其多乞貸亦隨<lb/>
復散之親故昉常歎曰知我亦以叔則不知我亦以叔<lb/>
則昉墳籍無所不見家雖貧聚書至萬餘卷率多異本<lb/>
昉卒後高祖使學士賀縱共沈約勘其書目官所無者<lb/>
就昉家取之昉所著文章數十萬言盛行於世初昉立<lb/>
於士大夫間多所汲引有善己者則厚其聲名及卒諸<lb/>
<pb n="KR2a0018_WYG_014-11a"/>
子皆㓜人罕瞻卹之平原劉孝標為著論曰客問主人<lb/>
曰朱公叔絶交論為是乎為非乎主人曰客奚此之問<lb/>
客曰夫草蟲鳴則阜螽躍雕虎嘯而清風起故絪緼相<lb/>
感霧涌雲蒸嚶鳴相召星流電激是以王陽登則貢公<lb/>
喜罕生逝而國子悲且心同琴瑟言鬱郁於蘭茝道叶<lb/>
膠漆志婉孌於塤箎聖賢以此鏤金版而鐫盤盂書玉<lb/>
牒而刻鍾鼎若匠人輟成風之妙巧伯牙息流波之雅<lb/>
引范張款款於下泉尹班陶陶於永夕駱驛縱横烟霏<lb/>
<pb n="KR2a0018_WYG_014-11b"/>
雨散皆巧歴所不知心計莫能測而朱益州汨彛叙越<lb/>
謨訓捶直切絶交遊視黔首以鷹鸇嫓人靈於豺虎䝉<lb/>
有猜焉請辨其惑主人忻然曰客所謂撫絃徽音未逹<lb/>
燥濕變響張羅沮澤不覩鵠鴈高飛葢聖人握金鏡闡<lb/>
風烈龍驤蠖屈從道汙隆日月聨璧歎斖斖之𢎞致雲<lb/>
飛電薄顯棣華之微㫖若五音之變化濟九成之妙曲<lb/>
此朱生得𤣥珠於赤水謨神睿而為言至夫組織仁義<lb/>
琢磨道徳驩其愉樂恤其陵夷寄通靈臺之下遺迹江<lb/>
<pb n="KR2a0018_WYG_014-12a"/>
湖之上風雨急而不輟其音霜雪零而不渝其色斯賢<lb/>
逹之素交歴萬古而一遇逮叔世民訛狙詐颷起谿谷<lb/>
不能踰其險鬼神無以究其變競毛羽之輕趨錐刀之<lb/>
末於是素交盡利交興天下蚩蚩鳥驚雷駭然利交同<lb/>
源派流則異較言其畧有五術焉若其寵鈞董石權壓<lb/>
梁竇雕刻百工鑪錘萬物吐潄興雲雨呼吸下霜露九<lb/>
域聳其風塵四海疊其燻灼靡不望影星奔藉響川騖<lb/>
鷄人始唱鶴葢成隂高門旦開流水接軫皆願摩頂至<lb/>
<pb n="KR2a0018_WYG_014-12b"/>
踵隳膽抽腸約同要離焚妻子誓狥荆卿湛七族是曰<lb/>
勢交其流一也富埒陶白貲巨程羅山擅銅陵家藏金<lb/>
穴出平原而聨騎居里閈而鳴鍾則有窮巷之賔繩樞<lb/>
之士冀宵燭之末光邀潤屋之微澤魚貫鳬踊颯沓鱗<lb/>
萃分鴈鶩之稻粱沾玉斚之餘瀝衘恩遇進款誠援青<lb/>
松以示心指白水而旌信是曰賄交其流二也陸大夫<lb/>
燕喜西都郭有道人倫東國公卿貴其籍甚搢紳羡其<lb/>
登仙加以顩頤蹙頞涕唾流沬騁黄馬之劇談縱碧鷄<lb/>
<pb n="KR2a0018_WYG_014-13a"/>
之雄辯叙温燠則寒谷成暄論嚴苦則春叢零葉飛沉<lb/>
出其顧指榮辱定其一言於是弱冠王孫綺紈公子道<lb/>
不絓於通人聲未遒於雲閣攀其鱗翼丐其餘論附騏<lb/>
驥之髦端軼歸鴻於碣石是曰談交其流三也陽舒隂<lb/>
慘生民大情憂合驩離品物恒性故魚以泉涸而煦沬<lb/>
鳥因将死而悲鳴同病相憐綴河上之悲曲恐懼寘懷<lb/>
昭谷風之盛典斯則斷金由於湫隘刎頸起於苫葢是<lb/>
以伍員濯溉於宰噽張王撫翼於陳相是曰窮交其流<lb/>
<pb n="KR2a0018_WYG_014-13b"/>
四也馳騖之俗澆薄之倫無不操權衡秉纎纊衡所以<lb/>
揣其輕重纊所以屬其鼻息若衡不能舉纊不能飛雖<lb/>
顔冉龍翰鳳鶵曾史蘭薰雪白舒向金玉淵海卿雲黼<lb/>
黻河漢視若遊塵遇同土梗莫肯費其半菽罕有落其<lb/>
一毛若衡重錙銖纊微彯撇雖共工之蒐慝驩兜之掩<lb/>
義南荆之䟦扈東陵之巨猾皆為匍匐委蛇折枝䑛痔<lb/>
金膏翠羽将其意脂韋便辟導其誠故輪葢所遊必非<lb/>
夷惠之室苞苴所入實行張霍之家謀而後動芒毫寡<lb/>
<pb n="KR2a0018_WYG_014-14a"/>
忒是曰量交其流五也凡斯五交義同賈鬻故桓譚譬<lb/>
之於闤闠林回喻之於甘醴夫寒暑遞進盛衰相襲或<lb/>
前榮而後瘁或始富而終貧或初存而未亡或古約而<lb/>
今泰循環翻覆迅彼波瀾此則狥利之情未嘗異變化<lb/>
之道不得一由是觀之張陳所以凶終蕭朱所以隙末<lb/>
斷焉可知矣而翟公方規規然勒門以箴客何所見之<lb/>
晚乎然因此五交是生三舋敗徳殄義禽獸相若一舋<lb/>
也難固易攜讐訟所聚二舋也名䧟饕餮貞介所羞三<lb/>
<pb n="KR2a0018_WYG_014-14b"/>
舋也古人知三舋之為梗懼五交之速尤故王丹威子<lb/>
以檟楚朱穆昌言而示絶有㫖哉近世有樂安任昉海<lb/>
内髦傑早綰銀黄夙招民譽遒文麗藻方駕曹王英特<lb/>
儁邁聨横許郭類田文之愛客同鄭荘之好賢見一善<lb/>
則盱衡扼腕遇一才則揚眉抵掌雌黄出其脣吻朱紫<lb/>
由其月旦於是冠葢輻凑衣裳雲合輜軿擊轊坐客恒<lb/>
滿蹈其閫閾若升闕里之堂入其奥隅謂登龍門之坂<lb/>
至於顧盼增其倍價翦拂使其長鳴彯組雲臺者摩肩<lb/>
<pb n="KR2a0018_WYG_014-15a"/>
趨走丹墀者疊迹莫不締恩狎結綢繆想惠荘之清塵<lb/>
庶羊左之徽烈及瞑目東越歸骸雒浦繐帳猶懸門罕<lb/>
漬酒之彦墳未宿草野絶動輪之賔藐爾諸孤朝不謀<lb/>
夕流離大海之南寄命瘴癘之地自昔把臂之英金蘭<lb/>
之友曾無羊舌下泣之仁寧慕郈成分宅之徳嗚呼世<lb/>
路險嶬一至於此太行孟門寧云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>絶是以耿介之士<lb/>
疾其若斯裂裳裹足棄之長騖獨立高山之頂懽與麋<lb/>
鹿同羣皦皦然絶其雰濁誠恥之也誠畏之也昉撰雜<lb/>
<pb n="KR2a0018_WYG_014-15b"/>
傳二百四十七卷地記二百五十二卷文章三十三卷<lb/>
昉第四子東里頗有父風官至尚書外兵郎<lb/>
陳吏部尚書姚察曰觀夫二漢求賢率先經術近世取<lb/>
人多由文史二子之作辭藻壮麗允值其時淹能沉静<lb/>
昉持内行並以名位終始宜哉江非先覺任無舊恩則<lb/>
上秩顯贈亦末由也已<lb/>
　<lb/>
　梁書卷十四<lb/>
</p>
<p>
</p>
  </div>
</body>
</text>
</TEI>
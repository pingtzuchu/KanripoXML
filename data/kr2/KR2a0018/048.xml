<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷四十八</head> <lb/>
    <p>
<pb n="KR2a0018_WYG_048-1a"/>
欽定四庫全書<lb/>
　梁書卷四十八<lb/>
　　唐　散　騎　常　侍　姚　思　亷　撰<lb/>
　列傳第四十二<lb/>
　儒林<lb/>
　　伏曼容　　何佟之　　范縝　　嚴植之<lb/>
　　賀瑒<hi>子革</hi>　司馬筠　　卞華　　崔靈恩<lb/>
　　孔僉　　　盧廣　　　沈峻<hi>太史叔明</hi>
<pb n="KR2a0018_WYG_048-1b"/>
　　孔子祛　　皇偘<lb/>
漢氏承秦燔書大𢎞儒訓太學生徒動以萬數郡國黌<lb/>
舍悉皆充滿學於山澤者至或就為列肆其盛也如是<lb/>
漢末喪亂其道遂衰魏正始以後仍尚𤣥虚之學為儒<lb/>
者盖寡時荀覬摯虞之徒雖刪定新禮改官職未能易<lb/>
俗移風自是中原横潰衣冠殄盡江左草創日不暇給<lb/>
以迄於宋齊國學時或開置而勸課未博建之不及十<lb/>
年盖取文具廢之多歴世祀其棄也忽諸鄉里莫或開<lb/>
<pb n="KR2a0018_WYG_048-2a"/>
館公卿罕通經術朝廷大儒獨學而弗肯飬衆後生孤<lb/>
陋擁經而無所講習三徳六藝其廢乆矣髙祖有天下<lb/>
深愍之詔求碩學治五禮定六律改斗歴正權衡天監<lb/>
四年詔曰二漢登賢莫非經術服膺雅道名立行成魏<lb/>
晉浮蕩儒教淪歇風節罔樹抑此之由朕日昃罷朝思<lb/>
聞俊異收士得人實惟醻獎可置五經博士各一人廣<lb/>
開館宇招内後進於是以平原明山賓吳興沈峻建平<lb/>
嚴植之㑹稽賀瑒補博士各主一館館有數百生給其<lb/>
<pb n="KR2a0018_WYG_048-2b"/>
餼廪其射䇿通明者即除為吏十數月間懷經負笈者<lb/>
雲㑹京師又選遣學生如㑹稽雲門山受業於廬江何<lb/>
𦙍分遣博士祭酒到州郡立學七年又詔曰建國君民<lb/>
立教為首砥身礪行由乎經術朕肇基明命光宅區宇<lb/>
雖耕耘雅業傍闡藝文而成器未廣志本猶闕非以鎔<lb/>
範貴遊納諸軌度思欲式敦讓齒自家刑國今聲訓所<lb/>
漸戎夏同風宜大啓庠斆博延胄子務彼十倫𢎞此三<lb/>
徳使陶鈞逺被㣲言載表於是皇太子皇子宗室王侯<lb/>
<pb n="KR2a0018_WYG_048-3a"/>
始就業焉高祖親屈輿駕釋奠於先師先聖申之以讌<lb/>
語勞之以束帛濟濟焉洋洋焉大道之行也如是其伏<lb/>
曼容何佟之范縝有舊名于世為時儒者嚴植之賀瑒<lb/>
等首膺兹選今竝綴為儒林傳云<lb/>
伏曼容字公儀平昌安丘人曽祖滔晉著作郞父允之<lb/>
宋司空主簿曼容早孤與母兄客居南海少篤學善老<lb/>
易倜儻好大言常云何晏疑易中九事以吾觀之晏了<lb/>
不學也故知平叔有所短聚徒教授以自業為驃騎行<lb/>
<pb n="KR2a0018_WYG_048-3b"/>
參軍宋明帝好周易集朝臣於清暑殿講詔曼容執經<lb/>
曼容素美風采帝恒以方嵇叔夜使吳人陸探㣲畫叔<lb/>
夜像以賜之遷司徒參軍袁粲為丹陽尹請為江寜令<lb/>
入拜尚書外兵郞昇明末為輔國長史南海太守齊初<lb/>
為通直散騎侍郞永明初為太子率更令侍皇太子講<lb/>
衞將軍王儉深相交好令與河内司馬憲吳郡陸澄共<lb/>
撰喪服義既成又欲與之定禮樂㑹儉薨遷中書侍郎<lb/>
大司馬諮議參軍出為武昌太守建武中入拜中散大<lb/>
<pb n="KR2a0018_WYG_048-4a"/>
夫時明帝不重儒術曼容宅在瓦官寺東施高坐於聼<lb/>
事有賓客輒升髙坐為講説生徒常數十百人梁臺建<lb/>
以曼容舊儒召拜司馬出為臨海太守天監元年卒官<lb/>
時年八十二為周易毛詩喪服集觧老莊論語義子暅<lb/>
在良吏傳<lb/>
何佟之字士威廬江灊人豫州刺史惲六世孫也祖劭<lb/>
之宋員外散騎常侍父歆齊奉朝請佟之少好三禮師<lb/>
心獨學彊力專精手不輟卷讀禮論二百篇畧皆上口<lb/>
<pb n="KR2a0018_WYG_048-4b"/>
時太尉王儉為時儒宗雅相推重起家揚州從事仍為<lb/>
總明館學士頻遷司徒車騎參軍事尚書祠部郞齊建<lb/>
武中為鎮北記室參軍侍皇大子講領丹陽邑中正時<lb/>
歩兵校尉劉瓛徴士吳苞皆已卒京邑碩儒唯佟之而<lb/>
已佟之明習事數當時國家吉凶禮則皆取决焉名重<lb/>
於世歴歩兵校尉國子博士尋遷驃騎諮議參軍轉司<lb/>
馬永元末京師兵亂佟之常集諸生講論孜孜不怠中<lb/>
興初拜驍騎將軍高祖踐阼尊重儒術以佟之為尚書<lb/>
<pb n="KR2a0018_WYG_048-5a"/>
左丞是時百度草創佟之依禮定議多所禆益天監二<lb/>
年卒官年五十五高祖甚悼惜將贈之官故事左丞無<lb/>
贈官者特詔贈黃門侍郞儒者榮之所著文章禮義百<lb/>
許篇子朝隱朝晦<lb/>
范縝字子真南鄉舞陰人也晉安北將軍汪六世孫祖<lb/>
璩之中書郞父濛早卒縝少孤貧事母孝謹年未弱冠<lb/>
聞沛國劉瓛聚衆講説始徃從之卓越不羣而勤學瓛<lb/>
甚竒之親為之冠在瓛門下積年去来歸家恒芒屩布<lb/>
<pb n="KR2a0018_WYG_048-5b"/>
衣徒行於路瓛門多車馬貴游縝在其門聊無恥愧既<lb/>
長博通經術尤精三禮性質直好危言髙論不為士友<lb/>
所安唯與外弟蕭琛善琛名曰口辯每服縝簡詣起家<lb/>
齊寜蠻主簿累遷尚書殿中郞永明年中與魏氏和親<lb/>
歳通聘好特簡才學之士以為行人縝及從弟雲蕭琛<lb/>
琅邪顔幼明河東裴昭明相繼將命皆著名隣國於時<lb/>
竟陵王子良盛招賓客縝亦預焉建武中遷領軍長史<lb/>
出為宜都太守母憂去職歸居於南州義軍至縝墨絰<lb/>
<pb n="KR2a0018_WYG_048-6a"/>
来迎髙祖與縝有西邸之舊見之甚悅及建康城平以<lb/>
縝為晉安太守在郡清約資公禄而已視事四年徴為<lb/>
尚書左丞縝去還雖親戚無所遺唯餉前尚書令王亮<lb/>
縝仕齊時與亮同臺為郞舊相友至是亮被擯棄在家<lb/>
縝自迎王師志在權軸既而所懷未滿亦常怏怏故私<lb/>
相親結以矯時云後竟坐亮徙廣州語在亮傳初縝在<lb/>
齊世嘗侍竟陵王子良子良精信釋教而縝盛稱無佛<lb/>
子良問曰君不信因果世間何得有富貴何得有貧賤<lb/>
<pb n="KR2a0018_WYG_048-6b"/>
縝答曰人之生譬如一樹花同發一枝俱開一蔕隨風<lb/>
而墮自有拂簾幌墜於茵席之上自有闗籬牆落于溷<lb/>
糞之側墜茵席者殿下是也落糞溷者下官是也貴賤<lb/>
雖復殊途因果竟在何處子良不能屈深怪之縝退論<lb/>
其理著神滅論曰或問予云神滅何以知其滅也荅曰<lb/>
神即形也形即神也是以形存則神存形謝則神滅也<lb/>
問曰形者無知之稱神者有知之名知與無知即事有<lb/>
異神之與形理不容一形神相即非所聞也荅曰形者<lb/>
<pb n="KR2a0018_WYG_048-7a"/>
神之質神者形之用是則形稱其質神言其用形之與<lb/>
神不得相異也問曰神故非用不得為異其義安在荅<lb/>
曰名殊而體一也問曰名既已殊體何得一荅曰神之<lb/>
於質猶利之於刀形之於用猶刀之於利利之名非刀<lb/>
也刀之名非利也然而捨利無刀捨刀無利未聞刀没<lb/>
而利存豈容形亡而神在問曰刀之與利或如来説形<lb/>
之與神其義不然何以言之木之質無知也人之質有<lb/>
知也人既有如木之質而有異木之知豈非木有一人<lb/>
<pb n="KR2a0018_WYG_048-7b"/>
有二邪荅曰異哉言乎人若有如木之質以為形又有<lb/>
異木之知以為神則可如来論也今人之質質有知也<lb/>
木之質質無知也人之質非木質也木之質非人質也<lb/>
安有如木之質而復有異木之知哉問曰人之質所以<lb/>
異木質者以其有知耳人而無知與木何異荅曰人無<lb/>
無知之質猶木無有知之形問曰死者之形骸豈非無<lb/>
知之質邪荅曰是無人質問曰若然者人果有如木之<lb/>
質而有異木之知矣荅曰死者如木而無異木之知生<lb/>
<pb n="KR2a0018_WYG_048-8a"/>
者有異木之知而無如木之質也問曰死者之骨骼非<lb/>
生之形骸邪荅曰生形之非死形死形之非生形區已<lb/>
革矣安有生人之形骸而有死人之骨骼哉問曰若生<lb/>
者之形骸非死者之骨骼非死者之骨骼則應不由生<lb/>
者之形骸不由生者之形骸則此骨骼從何而至此邪<lb/>
荅曰是生者之形骸變為死者之骨骼也問曰生者之<lb/>
形骸雖變為死者之骨骼豈不從生而有死則知死體<lb/>
猶生體也荅曰如因榮木變為枯木枯木之質寜是榮<lb/>
<pb n="KR2a0018_WYG_048-8b"/>
木之體問曰榮體變為枯體枯體即是榮體丝體變為<lb/>
縷體縷體即是丝體有何别焉荅曰若枯即是榮榮即<lb/>
是枯應榮時凋零枯時結實也又榮木不應變為枯木<lb/>
以榮即枯無所復變也榮枯是一何不先枯後榮要先<lb/>
榮後枯何也絲縷之義亦同此破問曰生形之謝便應<lb/>
豁然都盡何故方愛死形綿歴未已耶荅曰生滅之體<lb/>
要有其次故也夫欻而生者必欻而滅漸而生者必漸<lb/>
而滅欻而生者飄驟是也漸而生者動植是也有欻有<lb/>
<pb n="KR2a0018_WYG_048-9a"/>
漸物之理也問曰形即是神者手等亦是邪荅曰皆是<lb/>
神之分也問曰若皆是神之分神既能慮手等亦應能<lb/>
慮也荅曰手等亦應能有痛癢之知而無是非之慮問<lb/>
曰慮為一為異荅曰知即是慮淺則為知深則為慮問<lb/>
曰若爾應有二乎荅曰人體惟一神何得二問曰若不<lb/>
得二安有痛癢之知復有是非之慮荅曰如手足雖異<lb/>
總為一人是非痛癢雖復有異亦總為一神矣問曰是<lb/>
非之慮不闗手足當闗何處荅曰是非之意心器所主<lb/>
<pb n="KR2a0018_WYG_048-9b"/>
問曰心器是五藏之心非邪荅曰是也問曰五藏有何<lb/>
殊别而心獨有是非之慮乎荅曰七竅亦復何殊而司<lb/>
用不均問曰慮思無方何以知是心器所主荅曰五藏<lb/>
各有所司無有能慮者是以心為慮本問曰何不寄在<lb/>
眼等分中荅曰若慮可寄於眼分何故不寄於耳分邪<lb/>
問曰慮體無本故可寄之於眼分眼目有本不假寄於<lb/>
佗分也荅曰眼何故有本而慮無本茍無本於我形而<lb/>
可徧寄於異地亦可張甲之情寄王乙之軀李丙之性<lb/>
<pb n="KR2a0018_WYG_048-10a"/>
託趙丁之體然乎哉不然也問曰聖人形猶凡人之形<lb/>
而有凡聖之殊故知形神異矣荅曰不然金之精者能<lb/>
昭穢者不能昭有能昭之精金寜有不昭之穢質又豈<lb/>
有聖人之神而寄凡人之器亦無凡人之神而託聖人<lb/>
之體是以八采重瞳勛華之容龍顔馬口軒皥之狀形<lb/>
表之異也比干之心七竅列角伯約之膽其大若拳此<lb/>
心器之殊也是知聖人定分每絶常區非惟道革羣生<lb/>
乃亦形超萬有凡聖均體所未敢安問曰子云聖人之<lb/>
<pb n="KR2a0018_WYG_048-10b"/>
形必異於凡者敢問陽貨類仲尼項籍似大舜舜項孔<lb/>
陽智革形同其故何邪荅曰珉似玉而非玉雞類鳳而<lb/>
非鳳物誠有之人故宜爾項陽貌似而非實似心器不<lb/>
均雖貌無益問曰凡聖之殊形器不一可也圓極理無<lb/>
有二而丘旦殊姿湯文異狀神不侔色於此益明矣荅<lb/>
曰聖同於心器形不必同也猶馬殊毛而齊逸玉異色<lb/>
而均美是以晉棘荆和等價連城驊騮騄驪俱致千里<lb/>
問曰形神不二既聞之矣形謝神滅理固宜然敢問經<lb/>
<pb n="KR2a0018_WYG_048-11a"/>
云為之宗廟以鬼饗之何謂也荅曰聖人之教然也所<lb/>
以弭孝子之心而厲偷薄之意神而明之此之謂矣問<lb/>
曰伯有被甲彭生豕見墳素著其事寜是設教而已邪<lb/>
荅曰妖怪茫茫或存或亡彊死者衆不皆為鬼彭生伯<lb/>
有何獨能然乍為人豕未必齊鄭之公子也問曰易稱<lb/>
故知鬼神之情狀與天地相似而不違又曰載鬼一車<lb/>
其義云何荅曰有禽焉有獸焉飛走之别也有人焉有<lb/>
鬼焉幽明之别也人滅而為鬼鬼滅而為人則未之知<lb/>
<pb n="KR2a0018_WYG_048-11b"/>
也問曰知此神滅有何利用邪荅曰浮屠害政桑門蠧<lb/>
俗風驚霧起馳蕩不休吾哀其獘思拯其溺夫竭財以<lb/>
赴僧破産以趨佛而不恤親戚不憐窮匱者何良由厚<lb/>
我之情深濟物之意淺是以圭撮渉於貧友吝情動於<lb/>
顔也千鍾委於富僧歡意暢於容髮豈不以僧有多稌<lb/>
之期友無遺秉之報務施闕於周急歸徳必於在已又<lb/>
惑以茫昧之言懼以阿鼻之苦誘以虚誕之辭欣以兠<lb/>
率之樂故捨逢掖襲横衣廢爼豆列缾鉢家家棄其親<lb/>
<pb n="KR2a0018_WYG_048-12a"/>
愛人人絶其嗣續致使兵挫於行間吏空於官府粟罄<lb/>
於惰遊貨殫於泥木所以姦宄弗勝頌聲尚擁惟此之<lb/>
故其流莫已其病無限若陶甄禀於自然森羅均於獨<lb/>
化忽焉自有怳爾而無來也不禦去也不追乘夫天理<lb/>
各安其性小人甘其壟畆君子保其恬素耕而食食不<lb/>
可窮也蠶而衣衣不可盡也下有餘以奉其上上無為<lb/>
以待其下可以全生可以匡國可以覇君用此道也此<lb/>
論出朝野諠譁子良集僧難之而不能屈縝在南累年<lb/>
<pb n="KR2a0018_WYG_048-12b"/>
追還京既至以為中書郞國子博士卒官文集十卷子<lb/>
胥字長才傳父學起家太學博士胥有口辯大同中常<lb/>
兼主客郞對接北使遷平西湘東王諮議參軍侍宣城<lb/>
王讀出為鄱陽内史卒於郡<lb/>
嚴植之字孝源建平秭歸人也祖欽宋通直散騎常侍<lb/>
植之少善莊老能𤣥言精觧喪服孝經論語及長徧治<lb/>
鄭氏禮周易毛詩左氏春秋性淳孝謹厚不以所長髙<lb/>
人少遭父憂因菜食二十三載後得風冷疾乃止齊永<lb/>
<pb n="KR2a0018_WYG_048-13a"/>
明中始起家為廬陵王國侍郞遷廣漢王國右常侍王<lb/>
誅國人莫敢視植之獨奔哭手營殯殮徒跣送喪墓所<lb/>
為起冢葬畢乃還當時義之建武中遷員外郎散騎常<lb/>
侍尋為康樂侯相在縣清白民吏稱之天監二年板後<lb/>
軍騎兵參軍事高祖詔求通儒治五禮有司奏植之治<lb/>
凶禮四年初置五經博士各開舘教授以植之兼五經<lb/>
博士植之館在潮溝生徒常百數植之講五館生必至<lb/>
聼者千餘人六年遷中撫軍記室參軍猶兼博士七年<lb/>
<pb n="KR2a0018_WYG_048-13b"/>
卒於館時年五十二植之自疾後便不受廪俸妻子困<lb/>
乏既卒喪無所寄生徒為市宅乃得成喪焉植之性仁<lb/>
慈好陰徳雖在闇室未嘗怠也少嘗山行見一患者植<lb/>
之問其姓名不能荅載與俱歸為營醫藥六日而死植<lb/>
之為棺殮殯之卒不知何許人也嘗縁柵塘行見患人<lb/>
臥塘側植之下車問其故云姓黃氏家本荆州為人傭<lb/>
賃疾既危篤船主將發棄之於岸植之心惻然載還治<lb/>
之經年而黄氏差請終身充奴僕以報厚恩植之不受<lb/>
<pb n="KR2a0018_WYG_048-14a"/>
遺以資糧遣之其義行多如此撰凶禮儀注四百七十<lb/>
九卷<lb/>
賀瑒字徳璉㑹稽山陰人也祖道力善三禮仕宋為尚<lb/>
書三公郞建康令瑒少傳家業齊時沛國劉瓛為㑹稽<lb/>
府丞見瑒深器異之嘗與俱造吳郡張融指瑒謂融曰<lb/>
此生神明聰敏將來當為儒者宗瓛還薦之為國子生<lb/>
舉明經揚州祭酒俄兼國子助教歴奉朝請太學博士<lb/>
太常丞遭母憂去職天監初復為太常丞有司舉治賓<lb/>
<pb n="KR2a0018_WYG_048-14b"/>
禮召見説禮義髙祖異之詔朝朔望預華林講四年初<lb/>
開五館以瑒兼五經博士别詔為皇太子定禮撰五經<lb/>
義瑒悉禮舊事時高祖方創定禮樂瑒所建議多見施<lb/>
行七年拜歩兵校尉領五經博士九年遇疾遣醫藥省<lb/>
問卒於館時年五十九所著禮易老莊講疏朝廷博議<lb/>
數百篇賓禮儀注一百四十五卷瑒於禮尤精館中生<lb/>
徒常百數弟子明經對䇿至數十人二子革字文明少<lb/>
通三禮及長徧治孝經論語毛詩左傳起家晉安王國<lb/>
<pb n="KR2a0018_WYG_048-15a"/>
侍郞兼太學博士侍湘東王讀敕於永福省為邵陵湘<lb/>
東武陵三王講禮稍遷湘東王府行參軍轉尚書儀曹<lb/>
郞尋除秣陵令遷國子博士於學講授生徒常數百人<lb/>
出為西中郎湘東王諮議參軍帶江陵令王初於府置<lb/>
學以革領儒林祭酒講三禮荆楚衣冠聼者甚衆前後<lb/>
再監南平郡為民吏所徳尋加貞威將軍兼平西長史<lb/>
南郡太守革性至孝常恨貪祿代耕不及飬在荆州歴<lb/>
為郡縣所得俸秩不及妻孥專擬還鄉造寺以申感思<lb/>
<pb n="KR2a0018_WYG_048-15b"/>
大同六年卒官時年六十二弟季亦明三禮歴官尚書<lb/>
祠部郎兼中書通事舍人累遷歩兵校尉中書黃門郎<lb/>
兼著作<lb/>
司馬筠字貞素河内溫人晉驃騎將軍譙烈王承七世<lb/>
孫祖亮宋司空從事中郞父端齊奉朝請筠孤貧好學<lb/>
師事沛國劉瓛彊力專精深為瓛所器異既長博通經<lb/>
術尤明三禮齊建武中起家奉朝請遷王府行參軍天<lb/>
監初為本州治中除暨陽令有清績入拜尚書祠部郎<lb/>
<pb n="KR2a0018_WYG_048-16a"/>
七年安成太妃陳氏薨江州刺史安成王秀荆州刺史<lb/>
始興王憺竝以慈母表解職詔不許還攝本任而太妃<lb/>
在都喪祭無主舍人周捨議曰賀彦先稱慈母之子不<lb/>
服慈母之黨婦又不從夫而服慈姑小功服無從故也<lb/>
庾蔚之云非徒子不從母而服其黨孫又不從父而服<lb/>
其慈由斯而言慈祖母無服明矣尋門内之哀不容自<lb/>
同於常按父之祥<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>子竝受弔今二王諸子宜以成服<lb/>
日單衣一日為位受弔制曰二王在逺諸子宜攝祭事<lb/>
<pb n="KR2a0018_WYG_048-16b"/>
捨又曰禮云縞冠𤣥武子姓之冠則世子衣服宜異於<lb/>
常可著細布衣絹為領帶三年不聼樂又禮及春秋庶<lb/>
母不世祭盖謂無王命者耳吳太妃既朝命所加得用<lb/>
安成禮秩則當祔廟五世親盡乃毁陳太妃命數之重<lb/>
雖則不異慈孫既不從服廟食理無傳祀子祭孫止是<lb/>
㑹經文髙祖因是敕禮官議皇子慈母之服筠議宋朝<lb/>
五服制皇子服訓飬母禮依庶母慈已宜從小功之制<lb/>
按曽子問曰子游曰喪慈母禮歟孔子曰非禮也古者<lb/>
<pb n="KR2a0018_WYG_048-17a"/>
男子外有傅内有慈母君命所使教子也何服之有鄭<lb/>
𤣥注云此指謂國君之子也若國君之子不服則王者<lb/>
之子不服可知又喪服經云君子子為庶母慈已者傳<lb/>
曰君子子者貴人子也鄭元引内則三母止施於卿大<lb/>
夫以此而推則慈母之服上不在五等之嗣下不逮三<lb/>
士之息儻其服者止卿大夫尋諸侯之子尚無此服況<lb/>
乃施之皇子謂宜依禮刋除以反前代之惑髙祖以為<lb/>
不然曰禮言慈母凡有三條一則妾子之無母使妾之<lb/>
<pb n="KR2a0018_WYG_048-17b"/>
無子者飬之命為母子服以三年喪服齊衰章所言慈<lb/>
母是也二則嫡妻之子無母使妾飬之慈撫隆至雖均<lb/>
乎慈愛但嫡妻之子妾無為母之義而恩深事重故服<lb/>
以小功喪服小功章所以不直言慈母而云庶母慈已<lb/>
者明異於三年之慈母也其三則子非無母正是擇賤<lb/>
者視之義同師保而不無慈愛故亦有慈母之名師保<lb/>
既無其服則此慈亦無服矣内則云擇於諸母與可者<lb/>
使為子師其次為慈母其次為保母此其明文此言擇<lb/>
<pb n="KR2a0018_WYG_048-18a"/>
諸母是擇人而為此三母非謂擇取兄弟之母也何以<lb/>
知之若是兄弟之母其先有子者則是長妾長妾之禮<lb/>
實有殊加何容次妾生子乃退成保母斯不可也又有<lb/>
多兄弟之人於義或可若始生之子便應三母俱闕耶<lb/>
由是推之内則所言諸母是謂三母非兄弟之母明矣<lb/>
子游所問自是師保之慈非三年小功之慈也故夫子<lb/>
得有此對豈非師保之慈母無服之證乎鄭𤣥不辯三<lb/>
慈混為訓釋引彼無服以注慈已後人致謬實此之由<lb/>
<pb n="KR2a0018_WYG_048-18b"/>
經言君子子者此雖起於大夫明大夫猶爾自斯以上<lb/>
彌應不異故傳云君子子者貴人之子也總言曰貴則<lb/>
無所不包經傳互文交相顯發則知慈加之義通乎大<lb/>
夫以上矣宋代此科不乖禮意便加除削良是所疑於<lb/>
是筠等請依制改定嫡妻之子母没為父妾所飬服之<lb/>
五月貴賤竝同以為永制累遷王府諮議權知左丞事<lb/>
尋除尚書左丞出為始興内史卒官子壽傳父業明三<lb/>
禮大同中歴官尚書祠部郞出為曲阿令<lb/>
<pb n="KR2a0018_WYG_048-19a"/>
卞華字昭丘濟陰寃句人也晉驃騎將軍忠貞公壼六<lb/>
世孫父倫之給事中華㓜孤貧好學年十四召補國子<lb/>
生通周易既長徧治五經與平原明山賓㑹稽賀瑒同<lb/>
業友善起家齊豫章王國侍郎累遷奉朝請征西行參<lb/>
軍天監初遷臨川王參軍事兼國子助教轉安成王功<lb/>
曹參軍兼五經博士聚徒教授華博渉有機辯説經析<lb/>
理為當時之冠江左以來鍾律絶學至華乃通焉遷尚<lb/>
書儀曹郞出為吳令卒<lb/>
<pb n="KR2a0018_WYG_048-19b"/>
崔靈恩清河武城人也少篤學從師徧通五經尤精三<lb/>
禮三傳先在北仕為太常博士天監十三年歸國髙祖<lb/>
以其儒術擢拜員外散騎侍郞累遷歩兵校尉兼國子<lb/>
博士靈恩聚徒講授聼者常數百人性拙朴無風采及<lb/>
觧經析理甚有精致京師舊儒咸稱重之助敎孔僉尤<lb/>
好其學靈恩先習左傳服解不為江東所行及改説杜<lb/>
義每文句常申服以難杜遂著左氏條義以明之時有<lb/>
助敎虞僧誕又精杜學因作申杜難服以報靈恩世竝<lb/>
<pb n="KR2a0018_WYG_048-20a"/>
行焉僧誕㑹稽餘姚人以左氏敎授聼者亦數百人其<lb/>
該通義例當時莫及先是儒者論天互執渾盖二義論<lb/>
盖不合於渾論渾不合於盖靈恩立義以渾盖為一焉<lb/>
出為長沙内史還除國子博士講衆尤盛出為明威將<lb/>
軍桂州刺史卒官靈恩集注毛詩二十二卷集注周禮<lb/>
四十卷制三禮義宗四十七卷左氏經傳義二十二卷<lb/>
左氏條例十卷公羊穀梁文句義十卷<lb/>
孔僉㑹稽山陰人少師事何𦙍通五經尤明三禮孝經<lb/>
<pb n="KR2a0018_WYG_048-20b"/>
論語講説竝數十徧生徒亦數百人歴官國子助敎三<lb/>
為五經博士遷尚書祠部郞出為海鹽山陰二縣令僉<lb/>
儒者不長政術在縣無績太清亂卒於家子俶𤣥頗涉<lb/>
文學官至太學博士僉兄子元素又善三禮有盛名早<lb/>
卒<lb/>
盧廣范陽涿人自云晉司空從事中郞諶之後也諶没<lb/>
死冉閔之亂晉中原舊族諶有後焉廣少明經有儒術<lb/>
天監中歸國初拜員外散騎侍郞出為始安太守坐事<lb/>
<pb n="KR2a0018_WYG_048-21a"/>
免頃之起為折衝將軍配千兵北伐還拜歩兵校尉兼<lb/>
國子博士徧講五經時北來人儒學者有崔靈恩孫詳<lb/>
蔣顯竝聚徒講説而音辭鄙拙惟廣言論清雅不類北<lb/>
人僕射徐勉兼通經術深相賞好尋遷員外散騎常侍<lb/>
博士如故出為信武桂陽嗣王長史尋陽太守又為武<lb/>
陵王長史太守如故卒官<lb/>
沈峻字士嵩吳興武康人家世農夫至峻好學與舅太<lb/>
史叔明師事宗人沈麟士門下積年晝夜自課時或睡<lb/>
<pb n="KR2a0018_WYG_048-21b"/>
寐輙以杖自擊其篤志如此麟士卒後乃出都徧遊講<lb/>
肆遂博通五經尤長三禮初為王國中尉稍遷侍郞竝<lb/>
兼國子助敎時吏部郞陸倕與僕射徐勉書薦峻曰五<lb/>
經博士庾季逹湏換計公家必欲詳擇其人凡聖賢可<lb/>
講之書必以周官立義則周官一書實為羣經源本此<lb/>
學不傳多歴年世北人孫詳蔣顯亦經聼習而音革楚<lb/>
夏故學徒不至惟助教沈峻特精此書比日時開講肆<lb/>
羣儒劉嵒沈宏沈熊之徒竝執經下坐北靣受業莫不<lb/>
<pb n="KR2a0018_WYG_048-22a"/>
歎服人無間言第謂宜即用此人命其專此一學周而<lb/>
復始使聖人正典廢而更興累世絶業傳於學者勉從<lb/>
之奏峻兼五經博士於館講授聽者常數百人出為華<lb/>
容令還除員外散騎侍郞復兼五經博士時中書舍人<lb/>
賀琛奉敕撰梁官乃啓峻及孔子袪補西省學士助撰<lb/>
錄書成入兼中書通事舍人出為武康令卒官子文阿<lb/>
傳父業尤明左氏傳太清中自國子助教為五經博士<lb/>
傳峻業者又有吳郡張及㑹稽孔子雲官皆至五經博<lb/>
<pb n="KR2a0018_WYG_048-22b"/>
士尚書祠部郞太史叔明吳興烏程人吳太史慈後也<lb/>
少善莊老兼治孝經禮記其三𤣥尤精解當世冠絶每<lb/>
講説聼者常五百餘人歴官國子助教邵陵王綸好其<lb/>
學及出為江州携叔明之鎮王遷郢州又隨府所至輒<lb/>
講授江外人士皆傳其學焉大同十三年卒時年七十<lb/>
三<lb/>
孔子袪㑹稽山隂人少孤貧好學耕耘樵採常懷書自<lb/>
隨投閑則誦讀勤苦自勵遂通經術尤明古文尚書初<lb/>
<pb n="KR2a0018_WYG_048-23a"/>
為長沙嗣王侍郞兼國子助教講尚書四十徧聼者常<lb/>
數百人中書舍人賀琛受敕撰梁官啓子袪為西省學<lb/>
士助撰錄書成兼司文侍郞不就乆之兼主客郞舍人<lb/>
學士如故累遷湘東王國侍郞常侍員外散騎侍郞又<lb/>
雲麾廬江公記室參軍轉兼中書通事舍人尋遷歩兵<lb/>
校尉舍人如故髙祖撰五經講䟽及孔子正言專使子<lb/>
袪檢閲羣書以為義證事竟敕子袪與右衛朱异左丞<lb/>
賀琛於士林館遞日執經累遷通直正員郞舍人如故<lb/>
<pb n="KR2a0018_WYG_048-23b"/>
中大同元年卒官時年五十一子祛凡著尚書義二十<lb/>
巻集注尚書三十卷續朱异集注周易一百卷續何承<lb/>
天集禮論一百五十卷<lb/>
皇偘吳郡人青州刺史皇象九世孫也偘少好學師事<lb/>
賀瑒精力專門盡通其業尤明三禮孝經論語起家兼<lb/>
國子助教於學講説聼者數百人撰禮記講䟽五十巻<lb/>
書成奏上詔付秘閣頃之召入壽光殿講禮記義髙祖<lb/>
善之拜員外散騎侍郞兼助教如故性至孝常日限誦<lb/>
<pb n="KR2a0018_WYG_048-24a"/>
孝經二十徧以擬觀世音經丁母憂解職還鄉里平西<lb/>
邵陵王欽其學厚禮迎之偘既至因感心疾大同十一<lb/>
年卒於夏首時年五十八所撰論語義十卷與禮記義<lb/>
竝見重於世學者傳焉<lb/>
陳吏部尚書姚察曰昔叔孫通講論馬上桓榮精力凶<lb/>
荒既逄平定自致光寵若夫崔伏何嚴互有焉曼容佟<lb/>
之講道於齊季不為時改賀瑒嚴植之之徒遭梁之崇<lb/>
儒重道咸至髙官稽古之力諸子各盡之矣范縝墨絰<lb/>
<pb n="KR2a0018_WYG_048-24b"/>
儌倖不遂其志宜哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷四十八<lb/>
<pb n="KR2a0018_WYG_048-25a"/>
　梁書卷四十八考證<lb/>
賀瑒傳常恨貪祿代耕不及飬○貪南史作食應從之<lb/>
司馬筠傳喪服齊衰章所言慈母是也○慈母下南史<lb/>
　有如母二字<lb/>
崔靈恩傳制三禮義宗四十七卷○四十七南史作三<lb/>
　十<lb/>
孔子袪傳常懷書自隨投聞則誦讀○投南史作役<lb/>
　<lb/>
<pb n="KR2a0018_WYG_048-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷四十八考證<lb/>
</p>
<p>
</p>
  </div>
</body>
</text>
</TEI>
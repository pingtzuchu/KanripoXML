<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷三十</head> <lb/>
    <p>
<pb n="KR2a0018_WYG_030-1a"/>
欽定四庫全書<lb/>
　梁書卷三十<lb/>
　　唐　散　騎　常　侍　姚　思　廉　撰<lb/>
　列傳第二十四<lb/>
　　裴子野　顧協　徐摛　鮑泉<lb/>
裴子野字幾原河東聞喜人晉太子左率康八世孫兄<lb/>
黎弟楷綽竝有盛名所謂四裴也曾祖松之宋太中大<lb/>
夫祖駰南中郎外兵參軍父昭明通直散騎常侍子野<lb/>
<pb n="KR2a0018_WYG_030-1b"/>
生而偏孤爲祖母所養年九歲祖母亡泣血哀慟家人<lb/>
異之少好學善屬文起家齊武陵王國左常侍右軍江<lb/>
夏王參軍遭父憂去職居喪盡禮每之墓所哭泣處草<lb/>
爲之枯有白兎馴擾其側天監初尚書僕射范雲嘉其<lb/>
行將表奏之會雲卒不果樂安任昉有盛名爲後進所<lb/>
慕遊其門者昉必相薦逹子野於昉爲從中表獨不至<lb/>
昉亦恨焉久之除右軍安成王參軍俄遷兼廷尉正時<lb/>
三官通署獄牒子野嘗不在同僚輒署其名奏有不允<lb/>
<pb n="KR2a0018_WYG_030-2a"/>
子野從坐免職或勸言諸有司可得無咎子野笑而答<lb/>
曰雖慙柳季之道豈因訟以受服自此免黜久之終無<lb/>
恨意二年呉平侯蕭景爲南兗州刺史引爲冠軍錄事<lb/>
府遷職解時中書范縝與子野未遇聞其行業而善焉<lb/>
會遷國子博士乃上表讓之曰伏見前冠軍府錄事參<lb/>
軍河東裴子野年四十字幾原㓜禀至人之行長厲國<lb/>
士之風居喪有禮毁瘠幾滅免憂之外蔬水不進栖遲<lb/>
下位身賤名微而性不憛憛情無汲汲是以有識嗟推<lb/>
<pb n="KR2a0018_WYG_030-2b"/>
州閭歎服且家傳素業世習儒史苑囿經籍遊息文藝<lb/>
著宋畧二十卷彌綸首尾勒成一代屬辭比事有足觀<lb/>
者且章句洽悉訓故可傳脫置之膠庠以𢎞奨後進庻<lb/>
一夔之辯可尋三豕之疑無謬矣伏惟皇家淳耀多士<lb/>
盈庭官人邁乎有媯棫樸越於姬氏茍片善宜錄無論<lb/>
厚薄一介可求不由等級臣歴觀古今人君欽賢好善<lb/>
未有聖朝孜孜若是之至也敢縁斯義輕陳愚瞽乞以<lb/>
臣斯忝回授子野如此則賢否之宜各全其所訊之物<lb/>
<pb n="KR2a0018_WYG_030-3a"/>
議誰曰不允臣與子野雖未嘗銜杯訪之邑里差非虛<lb/>
謬不勝慺慺微見冐昧陳聞伏願陛下哀憐悾款鍳其<lb/>
愚實干犯之諐乞垂赦宥有司以資歴非次弗爲通尋<lb/>
除尚書比部郎仁威記室參軍出爲諸暨令在縣不行<lb/>
鞭罸民有爭者示之以理百姓稱悅合境無訟初子野<lb/>
曾祖松之宋元嘉中受詔續修何承天宋史未及成而<lb/>
卒子野常欲繼成先業及齊永明末沈約所撰宋書旣<lb/>
行子野更刪撰爲宋畧二十卷其敘事評論多善約見<lb/>
<pb n="KR2a0018_WYG_030-3b"/>
而歎曰吾弗逮也蘭陵蕭琛北地傳昭汝南周捨咸稱<lb/>
重之至是吏部尚書徐勉言之於髙祖以爲著作郎掌<lb/>
國史及起居注頃之兼中書通事舎人尋除通直正員<lb/>
郎著作舎人如故又敕掌中書詔誥是時西北徼外有<lb/>
白題及滑國遣使由岷山道入貢此二國歴代弗賔莫<lb/>
知所出子野曰漢潁陰侯斬胡白題將一人服䖍注云<lb/>
白題胡名也又漢定遠侯擊虜八滑從之此其後乎時<lb/>
人服其博識敕仍使撰方國使圖廣述懐來之盛自要<lb/>
<pb n="KR2a0018_WYG_030-4a"/>
服至于海表凡二十國子野與沛國劉顯南陽劉之遴<lb/>
陳郡殷芸陳留阮孝緒吳郡顧協京兆韋棱皆博極羣<lb/>
書深相賞好顯尤推重之時吳平侯蕭勵范陽張纘每<lb/>
討論墳籍咸折中於子野焉普通七年王師北伐敕子<lb/>
野爲喻魏文受詔立成髙祖以其事體大召尚書僕射<lb/>
徐勉太子詹事周捨鴻臚卿劉之遴中書侍郞朱异集<lb/>
壽光殿以觀之時竝歎服髙祖目子野而言曰其形雖<lb/>
弱其文甚壯俄又敕爲書喻魏相元乂其夜受㫖子野<lb/>
<pb n="KR2a0018_WYG_030-4b"/>
謂可待旦方奏未之爲也及五鼓敕催令開齋速上子<lb/>
野徐起操筆昧爽便就旣奏髙祖深嘉焉自是凡諸符<lb/>
檄皆令草創子野爲文典而速不尚麗靡之詞其制作<lb/>
多法古與今文體異當時或有詆訶者及其末皆翕然<lb/>
重之或問其爲文速者子野答云人皆成於手我獨成<lb/>
於心雖有見否之異其於刋改一也俄遷中書侍郎餘<lb/>
如故大通元年轉鴻臚卿尋領歩兵校尉子野在禁省<lb/>
十餘年靜黙自守未嘗有所請謁外家及中表貧乏所<lb/>
<pb n="KR2a0018_WYG_030-5a"/>
得俸悉分給之無宅借官地二畝起茅屋數間妻子恒<lb/>
苦飢寒唯以敎誨爲本子姪祗畏若奉嚴君末年深信<lb/>
釋氏持其教戒終身飯麥食蔬中大通二年卒官年六<lb/>
十二先是子野自剋死期不過庚戌歲是年自省移病<lb/>
謂同官劉之亨曰吾其逝矣遺命儉約務在節制髙祖<lb/>
悼惜爲之流涕詔曰鴻臚卿領歩兵校尉知著作郞兼<lb/>
中書通事舎人裴子野文史足用廉白自居劬勞通事<lb/>
多歴年所奄致喪逝惻愴空懐可贈散騎常侍賻錢五<lb/>
<pb n="KR2a0018_WYG_030-5b"/>
萬布五十匹卽日舉哀諡曰貞子子野少時集注喪服<lb/>
續裴氏家傳各二卷抄合後漢事四十餘卷又敕撰衆<lb/>
僧傳二十卷百官九品二卷附益諡法一卷方國使圖<lb/>
一卷文集二十卷竝行於世又欲撰齊梁春秋始草創<lb/>
未就而卒子謇官至通直郞<lb/>
顧協字正禮吳郡吳人也晉司空和七世孫協幼孤隨<lb/>
母養於外氏外從祖宋右光祿張永嘗攜内外孫姪遊<lb/>
虎丘山協年數歲永撫之曰兒欲何戲協對曰兒正欲<lb/>
<pb n="KR2a0018_WYG_030-6a"/>
枕石潄流永歎息曰顧氏興於此子旣長好學以精力<lb/>
稱外氏諸張多賢逹有識鑒從内弟率尤推重焉起家<lb/>
揚州議曹從事史兼太學博士舉秀才尚書令沈約覽<lb/>
其策而歎曰江左以來未有此作遷安成王國左常侍<lb/>
兼廷尉正太尉臨川王聞其名召掌書記仍侍西豐侯<lb/>
正徳讀正徳爲巴西梓潼郡協除所部安都令未至縣<lb/>
遭母憂服闋出補西陽郡丞還除北中郎行參軍復兼<lb/>
廷尉正久之出爲廬陵郡丞未拜㑹西豐侯正徳爲吳<lb/>
<pb n="KR2a0018_WYG_030-6b"/>
郡除中軍參軍領郡五官遷輕車湘東王參軍事兼記<lb/>
室普通六年正徳受詔北討引爲府錄事參軍掌書記<lb/>
軍還會有詔舉士湘東王表薦恊曰臣聞貢玉之士歸<lb/>
之潤山論珠之人出於枯岸是以芻蕘之言擇於廊廟<lb/>
者也臣府兼記室參軍吳郡顧協行稱郷閭學兼文武<lb/>
服膺道素雅量邃遠安貧守靜奉公抗直傍闕知已志<lb/>
不自營年方六十室無妻子臣欲言於官人申其屈滯<lb/>
協必苦執貞退立志難奪可謂東南之遺寳矣伏惟陛<lb/>
<pb n="KR2a0018_WYG_030-7a"/>
下未明求衣思賢如渴爰發明詔各舉所知臣識非許<lb/>
郭雖無知人之鑒若守固無言懼胎蔽賢之咎昔孔愉<lb/>
表韓纘之才庾亮薦翟湯之徳臣雖未齒二臣協實無<lb/>
慙兩士卽召拜通直散騎侍即兼中書通事舎人累遷<lb/>
歩兵校尉守鴻臚卿員外散騎常侍卿舎人竝如故大<lb/>
同八年卒時年七十三髙祖悼惜之手詔曰員外散騎<lb/>
常侍鴻臚卿兼中書通事舎人顧協亷潔自居白首不<lb/>
衰久在省闥内外稱善奄然殞喪惻怛之懐不能己巳<lb/>
<pb n="KR2a0018_WYG_030-7b"/>
傍無近親彌足哀者大殮旣畢卽送其喪柩還鄉并營<lb/>
冢槨竝皆資給悉使周辦可贈散騎常侍令便舉哀諡<lb/>
曰温子協少清介有志操初爲廷尉正冬服單薄寺卿<lb/>
蔡法度謂人曰我願解身上襦與顧郎恐顧郎難衣食<lb/>
者竟不敢以遺之及爲舎人同官者皆潤屋協在省十<lb/>
六載器服飲食不改於常有門生始來事協知其廉潔<lb/>
不敢厚餉止送錢二千協發怒杖二十因此事者絶於<lb/>
饋遺自丁難憂遂終身布衣蔬食少時將娉舅息女未<lb/>
<pb n="KR2a0018_WYG_030-8a"/>
成婚而協母亡免喪後不復娶至六十餘此女猶未他<lb/>
適協義而迎之晚雖判合卒無𦙍嗣協博極羣書於文<lb/>
字及禽獸草木尤稱精詳撰異姓苑五卷瑣語十卷竝<lb/>
行於世<lb/>
徐摛字士秀東海郯人也祖憑道宋海陵太守父超之<lb/>
天監初仕至員外散騎常侍摛㓜而好學及長遍覽經<lb/>
史屬文好爲新變不拘舊體起家太學博士遷左衛司<lb/>
馬㑹晉安王綱出戍石頭髙祖謂周捨曰爲我求一人<lb/>
<pb n="KR2a0018_WYG_030-8b"/>
文學俱長兼有行者欲令與晉安遊處捨曰臣外弟徐<lb/>
摛形質陋小若不勝衣而堪此選髙祖曰必有仲宣之<lb/>
才亦不簡其容貌以摛爲侍讀後王出鎮江州仍補雲<lb/>
麾府記室參軍又轉平西府中記室王移鎮京口復隨<lb/>
府轉爲安北中錄事參軍帶郯令以母憂去職王爲丹<lb/>
陽尹起摛爲秣陵令普通四年王出鎮襄陽摛固求隨<lb/>
府西上遷晉安王諮議參軍大通初王總戎北伐以摛<lb/>
兼寧蠻府長史參贊戎政教命軍書多自摛出王入爲<lb/>
<pb n="KR2a0018_WYG_030-9a"/>
皇太子轉家令兼掌管記尋帶領直摛文體旣别春坊<lb/>
盡學之宮體之號自斯而起髙祖聞之怒召摛加讓及<lb/>
見應對明敏辭義可觀髙祖意釋因問五經大義次問<lb/>
歴代史及百家雜說末論釋敎摛商較縱横應答如響<lb/>
髙祖甚加歎異更被親狎寵遇日隆領軍朱异不說謂<lb/>
所親曰徐叟出入兩宫漸來逼我須早爲之所遂承間<lb/>
白髙祖曰摛年老又愛泉石意在一郡以自怡養髙祖<lb/>
謂摛欲之乃召摛曰新安大好山水任昉等竝經爲之<lb/>
<pb n="KR2a0018_WYG_030-9b"/>
卿爲我臥治此郡大通三年遂出爲新安太守至郡爲<lb/>
治清静敎民禮義勸課農桑朞月之中風俗便改秩滿<lb/>
還爲中庻子加戎昭將軍是時臨城公納夫人王氏即<lb/>
太宗妃之姪女也晉宋已來初婚三日婦見舅姑衆賔<lb/>
皆列觀引春秋義云丁丑夫人姜氏至戊寅公使大夫<lb/>
宗婦覿用幣戊寅丁丑之明日故禮官據此皆云宜依<lb/>
舊貫太宗以問摛摛曰儀禮云質明贊見婦於舅姑雜<lb/>
記又云婦見舅姑兄弟姊妹皆立于堂下政言婦是外<lb/>
<pb n="KR2a0018_WYG_030-10a"/>
宗未審嫺令所以停坐三朝觀其七徳舅延外客姑率<lb/>
内賔堂下之儀以備盛禮近代婦於舅姑本有戚屬不<lb/>
相瞻看夫人乃妃姪女有異他姻覿見之儀謂應可畧<lb/>
太宗從其議除太子左衛率太清三年侯景攻陷臺城<lb/>
時太宗居永福省賊衆奔入舉兵上殿侍衛奔散莫有<lb/>
存者摛獨嶷然侍立不動徐謂景曰侯公當以禮見何<lb/>
得如此凶威遂折侯景乃拜由是常憚摛太宗嗣位進<lb/>
授左衛將軍固辭不拜太宗後被幽閉摛不獲朝謁因<lb/>
<pb n="KR2a0018_WYG_030-10b"/>
感氣疾而卒年七十八長子陵最知名<lb/>
鮑泉字潤岳東海人也父機湘東王諮議參軍泉博渉<lb/>
史傳兼有文筆少事元帝早見擢任及元帝承制累遷<lb/>
至信州刺史太清三年元帝命泉征河東王譽於湘州<lb/>
泉至長沙作連城以逼之譽率衆攻泉泉據柵堅守譽<lb/>
不能克泉因其弊出擊之譽大敗盡俘其衆遂圍其城<lb/>
久未能拔世祖乃數泉罪遣平南將軍王僧辯代泉爲<lb/>
都督僧辯至泉愕然顧左右曰得王竟陵助我經畧賊<lb/>
<pb n="KR2a0018_WYG_030-11a"/>
不足平矣僧辯旣入乃背泉而坐曰鮑郎有罪令㫖使<lb/>
我鎖卿卿勿以故意見期因出令示泉鎖之牀下泉曰<lb/>
稽緩王師甘罪是分但恐後人更思鮑泉之憒憒耳乃<lb/>
爲啓謝淹遲之罪世祖尋復其任令與僧辯等率舟師<lb/>
東逼邵陵王於郢州郢州平元帝以長子方諸爲刺史<lb/>
泉爲長史行府州事侯景密遣將宋子仙任約率精騎<lb/>
襲之方諸與泉不恤軍政唯蒲酒自樂賊騎至百姓奔<lb/>
告方諸與泉方雙陸不信曰徐文盛大軍在東賊何由<lb/>
<pb n="KR2a0018_WYG_030-11b"/>
得至旣而傳告者衆始令闔門賊縱火焚之莫有抗者<lb/>
賊騎遂入城乃陷執方諸及泉送之景所後景攻王僧<lb/>
辯於巴陵不克敗還乃殺泉於江夏沉其屍於黄鵠磯<lb/>
初泉之爲南討都督也其友人夢泉得罪於世祖覺而<lb/>
告之後未旬果見囚執頃之又夢泉着朱衣而行水上<lb/>
又告泉曰君勿憂尋得免矣因説其夢泉密記之俄而<lb/>
復見任皆如其夢泉於儀禮尤明撰新儀四十卷行於<lb/>
世<lb/>
<pb n="KR2a0018_WYG_030-12a"/>
陳吏部尚書姚察曰阮孝緒常言仲尼論四科始乎徳<lb/>
行終乎文學有行者多尚質朴有文者少蹈規矩故衛<lb/>
石靡餘論可𫝊屈賈無立徳之譽若夫憲章游夏祖述<lb/>
囬騫體兼文行於裴幾原見之矣<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_030-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　梁書卷三十<lb/>
<pb n="KR2a0018_WYG_030-13a"/>
　梁書卷三十考證<lb/>
顧協𫝊協除所部安都令○安都南史作新安<lb/>
鮑泉𫝊父機○機南史作幾<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_030-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷三十五</head> <lb/>
    <p>
<pb n="KR2a0018_WYG_035-1a"/>
欽定四庫全書<lb/>
　梁書卷三十五<lb/>
　　唐　散　騎　常　侍　姚　思　廉　撰<lb/>
　列𫝊第二十九<lb/>
　　蕭子恪<hi>弟子範</hi>　<hi>子顯/</hi>　<hi>子雲/</hi>　<hi>子暉</hi>
蕭子恪字景沖蘭陵人齊豫章文獻王嶷第二子也永<lb/>
眀中以王子封南康縣侯年十二和從兄司徒竟陵王<lb/>
髙松賦衛軍王儉見而竒之初為寜朔将軍淮陵太守<lb/>
<pb n="KR2a0018_WYG_035-1b"/>
建武中遷輔國将軍吴郡太守及司馬王敬則於㑹稽<lb/>
舉兵反以奉子恪為名眀帝悉召子恪兄弟親従七十<lb/>
餘人入西省至夜當害之㑹子恪棄郡奔歸是日亦至<lb/>
眀帝乃止以子恪為太子中庶子東昏即位遷祕書監<lb/>
領右軍将軍俄為侍中中興二年遷輔國諮議叅軍天<lb/>
監元年降爵為子除散騎常侍領歩兵校尉以疾不拜<lb/>
徙為光禄大夫俄為司徒左長史子恪與弟子範等嘗<lb/>
因事入謝髙祖在文徳殿引見之從容謂曰我欲與卿<lb/>
<pb n="KR2a0018_WYG_035-2a"/>
兄弟有言夫天下之寳本是公器非可力得茍無期運<lb/>
雖有項籍之力終亦敗亡所以班彪王命論云所求不<lb/>
過一金然終轉死溝壑卿不應不讀此書宋孝武為性<lb/>
猜忌兄弟粗有令名者無不因事鴆毒所遺唯有景和<lb/>
至於朝臣之中或疑有天命而致害者枉濫相繼然而<lb/>
或疑有天命而不能害者或不知有天命而不疑者于<lb/>
時雖疑卿祖而無如之何此是疑而不得又有不疑者<lb/>
如宋眀帝本為庸常被免豈疑而得全又復我于時已<lb/>
<pb n="KR2a0018_WYG_035-2b"/>
年二嵗彼豈知我應有今日當知有天命者非人所害<lb/>
害亦不能得我初平建康城朝廷内外皆勸我云時代<lb/>
革異物心湏一宜行處分我于時依此而行誰謂不可<lb/>
我政言江左以来代謝必相誅戮此是傷於和氣所以<lb/>
國祚例不靈長所謂殷鑒不逺在夏后之代此是一義<lb/>
二者齊梁雖曰革代義異往時我與卿兄弟雖復絶服<lb/>
二世宗屬未逺卿勿言兄弟是親人家兄弟自有周旋<lb/>
者有不周旋者况五服之屬邪齊業之初亦是甘苦共<lb/>
<pb n="KR2a0018_WYG_035-3a"/>
嘗腹心在我卿兄弟年少理當不悉我與卿兄弟便是<lb/>
情同一家豈當都不念此作行路事此是二義我有今<lb/>
日非是本意所求且建武屠滅卿門致卿兄弟塗炭我<lb/>
起義兵非惟自雪門恥亦是為卿兄弟報仇卿若能在<lb/>
建武永元之世撥亂反正我雖起樊鄧豈得不釋戈推<lb/>
奉其雖欲不已亦是師出無名我今為卿報仇且時代<lb/>
革異望卿兄弟盡節報我耳且我自藉䘮亂代眀帝家<lb/>
天下耳不取卿家天下昔劉子輿自稱成帝子光武言<lb/>
<pb n="KR2a0018_WYG_035-3b"/>
假使成帝更生天下亦不復可得况子輿乎梁初人勸<lb/>
我相誅滅者我答之猶如向孝武時事彼若茍有天命<lb/>
非我所能殺若其無期運何忽行此政足示無度量曹<lb/>
志親是魏武帝孫陳思之子事晋武能為晋室忠臣此<lb/>
即卿事例卿是宗室情義異佗方坦然相期卿無復懐<lb/>
自外之意小待自當知我寸心又文獻王時内齋直帳<lb/>
閹人趙叔祖天監初入為臺齋帥在夀光省髙祖呼叔<lb/>
祖曰我本識汝在北第以汝舊人故每驅使汝比見北<lb/>
<pb n="KR2a0018_WYG_035-4a"/>
第諸郎不叔祖奉答云比多在直出外甚疎假使蹔出<lb/>
亦不能得往髙祖曰若見北第諸郎道我此意我今日<lb/>
雖是革代情同一家但今磐石未立所以未得用諸郎<lb/>
者非惟在我未宜亦是欲使諸郎得安耳但閉門髙枕<lb/>
後自當見我心叔祖即出外具宣敕語子恪尋出為永<lb/>
嘉太守還除光禄卿秘書監出為眀威将軍零陵太守<lb/>
十七年入為散騎常侍輔國将軍普通元年遷宗正卿<lb/>
三年遷都官尚書四年轉吏部六年遷太子詹事大通<lb/>
<pb n="KR2a0018_WYG_035-4b"/>
二年出為寜逺将軍吴郡太守三年卒于郡舍時年五<lb/>
十二詔贈侍中中書令諡曰恭子恪兄弟十六人竝仕<lb/>
梁有文學者子恪子質子顯子雲子暉五人子恪嘗謂<lb/>
所親曰文史之事諸弟備之矣不煩吾復□率但退食<lb/>
自公無過足矣子恪少亦渉學頗屬文随棄其本故不<lb/>
𫝊文集子瑳亦知名太清中官至吏部郎避亂東陽後<lb/>
為盗所害<lb/>
子範字景則子恪第六弟也齊永眀十年封祁陽縣侯<lb/>
<pb n="KR2a0018_WYG_035-5a"/>
拜太子洗馬天監初降爵為子除後軍記室叅軍復為<lb/>
太子洗馬俄遷司徒主簿丁所生母憂去職子範有孝<lb/>
性居䘮以毁聞服闋又為司徒主簿累遷丹陽尹丞太<lb/>
子中舍人出為建安太守還除大司馬南平王户曹屬<lb/>
從事中郎王愛文學士子範偏被恩遇嘗曰此宗室竒<lb/>
才也使製千字文其辭甚美王命記室蔡薳注釋之自<lb/>
是府中文筆皆使草之王薨子範遷宣惠諮議參軍護<lb/>
軍臨賀王正徳長史正徳為丹陽尹復為正徳信威長<lb/>
<pb n="KR2a0018_WYG_035-5b"/>
史領尹丞厯官十餘年不出藩府常以自慨而諸弟竝<lb/>
登顯列意不能平及是為到府牋曰上藩首佐於兹再<lb/>
忝河南雌伏自此重昇以老少異時盛衰殊日雖佩恩<lb/>
寵還羞年鬢子範少與弟子顯子雲才名畧相比而風<lb/>
采容止不逮故官途有優劣毎讀漢書杜緩六弟五人<lb/>
至大官唯中弟欽官不至而最知名常吟諷之以況已<lb/>
也尋復為宣惠武陵王司馬不就仍除中散大夫遷光<lb/>
禄廷尉卿出為戎昭将軍始興内史還除太中大夫遷<lb/>
<pb n="KR2a0018_WYG_035-6a"/>
秘書監太宗即位召為光禄大夫加金章紫綬以逼賊<lb/>
不拜其年𦵏簡皇后使與張纉俱製哀策文太宗覽讀<lb/>
之曰今𦵏禮雖闕此文猶不減扵舊尋遇疾卒時年六<lb/>
十四賊平後世祖追贈金紫光禄大夫諡曰文前後文<lb/>
集三十卷二子滂確竝少有文章太宗東宫時嘗與邵<lb/>
陵王數諸蕭文士滂確亦預焉滂官至尚書殿中郎中<lb/>
軍宣城王記室先子範卒確太清中厯官宣城王友司<lb/>
徒右長史賊平後赴江陵因沒闗西<lb/>
<pb n="KR2a0018_WYG_035-6b"/>
子顯字景陽子恪第八弟也幼聪慧文獻王異之愛過<lb/>
諸子七嵗封寜都縣侯永元末以王子例拜給事中天<lb/>
監初降爵為子累遷安西外兵仁威記室叅軍司徒主<lb/>
簿太尉録事子顯偉容貌身長八尺好學工屬文嘗著<lb/>
鴻序賦尚書令沈約見而稱曰可謂得眀道之髙致盖<lb/>
幽通之流也又採衆家後漢考正同異為一家之書又<lb/>
唘撰齊史書成表奏之詔付秘閣累遷太子中舍人建<lb/>
康令邵陵王友丹陽尹丞中書郎守宗正卿出為臨川<lb/>
<pb n="KR2a0018_WYG_035-7a"/>
内史還除黄門郎中大通二年遷長兼侍中髙祖雅愛<lb/>
子顯才又嘉其容止吐納每御筵侍坐偏顧訪焉甞従<lb/>
容謂子顯曰我造通史此書若成衆史可廢子顯對曰<lb/>
仲尼讃易道黜八索述職方除九丘聖製符同復在茲<lb/>
日時以為名對三年以本官領國子博士髙祖所製經<lb/>
義未列學官子顯在職表置助教一人生十人又唘撰<lb/>
髙祖集并普通北伐記其年遷國子祭酒又加侍中扵<lb/>
學遞述髙祖五經義五年選吏部尚書侍中如故子顯<lb/>
<pb n="KR2a0018_WYG_035-7b"/>
性凝簡頗負其才氣及掌選見九流賔客不與交言但<lb/>
舉扇一撝而已衣冠竊恨之然太宗素重其為人在東<lb/>
宫時每引與促宴子顯甞起更衣太宗謂坐客曰甞聞<lb/>
異人間出今日始知是蕭尚書其見重如此大同三年<lb/>
出為仁威将軍吴興太守至郡未㡬卒時年四十九詔<lb/>
曰仁威将軍吳興太守子顯神韻峻舉宗中佳器分竹<lb/>
未久奄到䘮殞惻愴于懐可贈侍中中書令今便舉哀<lb/>
及𦵏請諡手詔恃才傲物宜諡曰驕子顯甞為自序其<lb/>
<pb n="KR2a0018_WYG_035-8a"/>
畧云余為邵陵王友忝還京師逺思前比即楚之唐宋<lb/>
梁之嚴鄒追尋平生頗好辭藻雖在名無成求心已足<lb/>
若乃登髙目極臨水送歸風動春朝月眀秋夜早鴈初<lb/>
鸎開花落葉有来斯應毎不能已也前世賈傅崔馬邯<lb/>
鄲繆路之徒並以文章顯所以屢上歌頌自比古人天<lb/>
監十六年始預九日朝宴稠人廣坐獨受旨云今雲物<lb/>
甚美卿得不斐然賦詩詩既成又降帝旨曰可謂才子<lb/>
余退謂人曰一顧之恩非望而至遂方賈誼何如㦲未<lb/>
<pb n="KR2a0018_WYG_035-8b"/>
易當也每有製作特寡思功湏其自来不以力構少来<lb/>
所為詩賦則鴻序一作體兼衆製文備多方頗為好事<lb/>
所𫝊故虚聲易逺子顯所著後漢書一百卷齊書六十<lb/>
卷普通北伐記五卷貴儉𫝊三十卷文集二十卷二子<lb/>
序愷竝少知名序太清中厯官太子家令中庶子竝掌<lb/>
管記及亂於城内卒愷初為國子生對策髙第州又舉<lb/>
秀才起家秘書郎遷太子中舍人王府主簿太子洗馬<lb/>
父憂去職服闋復除太子洗馬遷中舎人竝掌管記累<lb/>
<pb n="KR2a0018_WYG_035-9a"/>
遷宣城王文學中書郎太子家令又掌管記愷才學譽<lb/>
望時論以方其父太宗在東宫早引接之時中庶子謝<lb/>
嘏出守建安於宣猷堂宴餞竝召時才賦詩同用十五<lb/>
劇韻愷詩先就其辭又美太宗與湘東王令曰王筠本<lb/>
自舊手後進有蕭愷可稱信為才子先是時太學博士<lb/>
顧野王奉令撰玉萹太宗嫌其書詳略未當以愷博學<lb/>
於文字尤善使更與學士刪改遷中庶子未拜徙為吏<lb/>
部郎太清二年遷御史中丞頃之侯景寇亂愷於城内<lb/>
<pb n="KR2a0018_WYG_035-9b"/>
遷侍中尋卒官時年四十四文集竝亡逸<lb/>
子雲字景喬子恪第九弟也年十二齊建武四年封新<lb/>
浦縣侯自製拜章便有文彩天監初降爵為子既長勤<lb/>
學以晋代竟無全書弱冠便留心撰著至年二十六書<lb/>
成表奏之詔付秘閣子雲性沉静不樂仕進年三十方<lb/>
起家為秘書郎遷太子舎人撰東宫新記奏之勅賜束<lb/>
帛累遷北中郎外兵叅軍晋安王文學司徒主簿丹陽<lb/>
尹丞時湘東王為京尹深相賞好如布衣之交遷北中<lb/>
<pb n="KR2a0018_WYG_035-10a"/>
郎廬陵王諮議叅軍兼尚書左丞大通元年除黄門郎<lb/>
俄遷輕車将軍兼司徒左長史二年入為吏部三年遷<lb/>
長兼侍中中大通元年轉太府卿三年出為貞威将軍<lb/>
臨川内史在郡以和理稱民吏悦之還除散騎常侍俄<lb/>
復為侍中大同二年遷員外散騎常侍國子祭酒領南<lb/>
徐州大中正頃之復為侍中祭酒中正如故梁初郊廟<lb/>
未革牲牷樂辭皆沈約撰至是承用子雲始建言宜改<lb/>
唘曰伏惟聖敬率由尊嚴郊廟得西隣之心知周孔之<lb/>
<pb n="KR2a0018_WYG_035-10b"/>
迹載革牢爼徳通神眀黍稷蘋藻竭誠嚴配經國制度<lb/>
方懸日月垂訓百王於是乎在臣比兼職齊官見伶人<lb/>
所歌猶用未革牲前曲圜丘眡燎尚言式備牲牷北郊<lb/>
諴雅亦奏牲云孔備清廟登歌而稱我牲以潔三朝食<lb/>
舉猶詠朱尾碧鱗聲被鼓鍾未符盛制臣職司儒訓意<lb/>
以為疑未審應改定樂辭以不敕答曰此是主者守株<lb/>
宜急改也仍使子雲撰定敕曰郊廟歌辭應湏典誥大<lb/>
語不得雜用子史文章淺言而沈約所撰亦多舛謬子<lb/>
<pb n="KR2a0018_WYG_035-11a"/>
雲答敇曰殷薦朝饗樂以雅名理應正採五經聖人成<lb/>
教而漢来此製不全用經典約之所撰彌復淺雜臣前<lb/>
所易約十曲惟知牲牷既革宜改歌辭而猶承例不嫌<lb/>
流俗乖體既奉令旨始得發矇臣夙本庸滯昭然忽朗<lb/>
謹依成旨悉改約制惟用五經為本其次爾雅周易尚<lb/>
書大戴禮即是經誥之流愚意亦取兼用臣又尋唐虞<lb/>
諸書殷頌周雅稱美是一而復各述時事大梁革服偃<lb/>
武脩文制禮作樂義髙三正而約撰歌辭惟浸稱聖徳<lb/>
<pb n="KR2a0018_WYG_035-11b"/>
之美了不序皇朝制作事雅頌前例於體為違伏以聖<lb/>
旨所定樂論鍾律緯緒文思深微命世一出方懸日月<lb/>
不刋之典禮樂之教致治所成謹一二採綴各随事顯<lb/>
義以眀制作之美覃思累日今始克就謹以上呈敇竝<lb/>
施用子雲善草𨽻書為世楷法自云善効鍾元常王逸<lb/>
少而微變字體答敇云臣昔不能拔賞随世所貴規摹<lb/>
子敬多厯年所年二十六著晋史至二王列𫝊欲作論<lb/>
草𨽻法言不盡意遂不能成略指論飛白一勢而已十<lb/>
<pb n="KR2a0018_WYG_035-12a"/>
許年来始見敕旨論書一卷商略筆勢洞澈字體又以<lb/>
逸少之不及元常猶子敬之不及逸少自此研思方悟<lb/>
𨽻式始變子敬全範元常逮爾以来自覺功進其書迹<lb/>
雅為髙祖所重甞論子雲書曰筆力勁駿心手相應巧<lb/>
踰杜度美過崔寔當與元常竝驅争先其見賞如此七<lb/>
年出為仁威将軍東陽太守中大同元年還拜宗正卿<lb/>
太清元年復為侍中國子祭酒領南徐州大中正二年<lb/>
侯景冦逼子雲逃民間三年三月宫城失守東奔晋陵<lb/>
<pb n="KR2a0018_WYG_035-12b"/>
餒卒于顯靈寺僧房年六十二所著晋書一百一十卷<lb/>
東宫新記二十卷第二子特字世達早知名亦善草𨽻<lb/>
髙祖甞謂子雲曰子敬之書不及逸少近見特迹遂逼<lb/>
於卿厯官著作佐郎太子舍人宣惠主簿中軍記室出<lb/>
為海鹽令坐事免年二十五先子雲卒<lb/>
子暉字景光子雲弟也少渉書史亦有文才起家員外<lb/>
散騎侍郎遷南中郎記室出為臨安令性恬静寡嗜好<lb/>
嘗預重雲殿聴制講三慧經退為講賦奏之甚見稱賞<lb/>
<pb n="KR2a0018_WYG_035-13a"/>
遷安西武陵王諮議帶新繁令随府轉儀同從事中騎<lb/>
長史卒<lb/>
陳吏部尚書姚察曰昔魏藉兵威而革漢運晋因宰輔<lb/>
乃移魏厯異乎古之禪授以徳相𫝊故抑前代宗枝用<lb/>
絶民望然劉曄曹志猶顯於朝及宋遂為廢姓而齊代<lb/>
宋之戚屬一皆殱焉其祚不長抑亦由此有梁革命弗<lb/>
取前規故子恪兄弟及羣従竝随才任職通貴滿朝不<lb/>
失於舊豈惟魏與晋顯而已㦲君子以是知髙祖之𢎞<lb/>
<pb n="KR2a0018_WYG_035-13b"/>
量度越前代矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十五<lb/>
<pb n="KR2a0018_WYG_035-14a"/>
　梁書卷三十五考證<lb/>
蕭子恪𫝊眀帝悉召子恪兄弟親従七十餘人入西省<lb/>
　○西省南史作永福省<lb/>
子範𫝊王命記室蔡薳注釋之○顧炎武日知録隋書<lb/>
　經籍志千字文一卷梁國子祭酒蕭子雲注子雲乃<lb/>
　子範之弟與本𫝊謂子範作之而蔡薳為之注釋者<lb/>
　又異矣<lb/>
子雲𫝊三年遷長兼侍中中大通元年○監本脱中字<lb/>
<pb n="KR2a0018_WYG_035-14b"/>
子暉𫝊随府轉儀同従事中騎長史卒○中南本作驃<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十五考證<lb/>
</p>
<p>
</p>
  </div>
</body>
</text>
</TEI>
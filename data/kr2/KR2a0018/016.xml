<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷十六</head> <lb/>
    <p>
<pb n="KR2a0018_WYG_016-1a"/>
欽定四庫全書<lb/>
　梁書卷十六<lb/>
　　唐　散　騎　常　侍　姚　思　廉　撰<lb/>
　列傳第十<lb/>
　　王亮　張稷　王瑩<lb/>
王亮字奉叔琅邪臨沂人晉丞相導之六世孫也祖偃<lb/>
宋右光禄大夫開府儀同三司父攸給事黄門侍郎亮<lb/>
以名家子宋末選尚公主拜駙馬都尉祕書郎累遷桂<lb/>
<pb n="KR2a0018_WYG_016-1b"/>
陽王文學南郡王友祕書丞齊竟陵王子良開西邸延<lb/>
才俊以為士林館使工圖畫其像亮亦預焉遷中書侍<lb/>
郎大司馬從事中郎出為衡陽太守以南土卑濕辭不<lb/>
之官遷給事黄門侍郎尋拜晉陵太守在職清公有羙<lb/>
政時齊明帝即位聞而嘉之引為領軍長史甚見賞納<lb/>
及即位累遷太子中庶子尚書吏部郎詮序著稱遷侍<lb/>
中建武末為吏部尚書是時尚書右僕射江祏管朝政<lb/>
多所進㧞為士子所歸亮自以身居選部每持異議始<lb/>
<pb n="KR2a0018_WYG_016-2a"/>
亮未為吏部郎時以祏帝之内弟故深友祏祏為之延<lb/>
譽益為帝所器重至是與祏眤之如初及祏遇誅羣小<lb/>
放命凡所除拜悉由内寵亮更弗能止外若詳審内無<lb/>
明鑒其所選用拘資次而已當世不謂為能頻加通直<lb/>
散騎常侍太子右衞率為尚書右僕射中䕶軍既而東<lb/>
昬肆虐滛刑已逞亮傾側取容竟以免戮義師至新林<lb/>
内外百僚皆道迎其未能㧞者亦間路送誠疑亮獨不<lb/>
遣及城内既定獨推亮為首亮出見高祖高祖曰顛而<lb/>
<pb n="KR2a0018_WYG_016-2b"/>
不扶安用彼相而弗之罪也霸府開以為大司馬長史<lb/>
撫軍將軍琅邪清河二郡太守梁臺建授侍中尚書令<lb/>
固讓不拜乃為侍中中書監兼尚書令高祖受禪遷侍<lb/>
中尚書令中軍將軍引參佐命封豫寧縣公邑二千户<lb/>
天監二年轉左光禄大夫侍中中軍如故元日朝會萬<lb/>
國亮辭疾不登殿設饌别省而語笑自若數日詔公卿<lb/>
問訊亮無疾色御史中丞樂藹奏大不敬論棄市刑詔<lb/>
削爵廢為庶人四年夏高祖讌於華光殿謂羣臣曰朕<lb/>
<pb n="KR2a0018_WYG_016-3a"/>
日昃聽政思聞得失卿等可謂多士宜各盡獻替尚書<lb/>
左丞范縝起曰司徒謝朏本有虚名陛下擢之如此前<lb/>
尚書令王亮頗有治實陛下棄之如彼是愚臣所不知<lb/>
高祖變色曰卿可更餘言縝固執不已高祖不悦御史<lb/>
中丞任昉因奏曰臣聞息夫歴詆漢有正刑白襃一奏<lb/>
晉以明罰况乎附下訕上毁譽自口者哉風聞尚書左<lb/>
丞臣范縝自晉安還語人云我不詣餘人惟詣王亮不<lb/>
餉餘人惟餉王亮輙收縝白從左右萬休到臺辨問與<lb/>
<pb n="KR2a0018_WYG_016-3b"/>
風聞符同又今月十日御饑梁州刺史臣珍國宴私既<lb/>
洽羣臣竝已謁退時詔留侍中臣昻等十人訪以政道<lb/>
縝不答所問而横議沸騰遂貶裁司徒臣朏襃舉庶人<lb/>
王亮臣於時預奉恩留肩隨竝立耳目所接差非風聞<lb/>
竊尋王有遊豫親御軒陛義深推轂情均湛露酒闌宴<lb/>
罷當扆正立記事在前記言在後軫早朝之念深求瘼<lb/>
之情而縝言不遜妄陳襃貶傷濟濟之風缺側席之望<lb/>
不有嚴裁憲准將頽縝即主臣謹案尚書左丞臣范縝<lb/>
<pb n="KR2a0018_WYG_016-4a"/>
衣冠緒餘言行舛駮誇諧里落喧詬周行曲學謏聞未<lb/>
知去代弄口鳴舌祗足飾非乃者義師近次縝丁罹艱<lb/>
棘曽不呼門墨縗景附頗同先覺實奉龍顔而今黨協<lb/>
疊餘飜為矛楯人而無恒成兹姦詖日者飲至策勲功<lb/>
微賞厚出守名邦入司管轄苞篚罔遺而假稱折轅衣<lb/>
裙所弊讒激失所許與疵廢廷辱民宗自居樞憲糾奏<lb/>
寂寞顧望縱容無至公之議惡直醜正有私訐之談宜<lb/>
寘之徽纆肅正國典臣等參議請以見事免縝所居官<lb/>
<pb n="KR2a0018_WYG_016-4b"/>
輙勒外收付廷尉法獄治罪應諸連逮委之獄官以法<lb/>
制從事縝位應黄紙臣輙奉白簡詔聞可璽書語縝曰<lb/>
亮少之才能無聞時輩昔經冒入羣英相與豈薄晚節<lb/>
謟事江祏為吏部末協附梅蟲兒茹法珍遂執昏政比<lb/>
屋罹禍盡家塗炭四海沸騰天下横潰此誰之咎食亂<lb/>
君之禄不死於治世亮協固凶黨作威作福靡衣玉食<lb/>
女樂盈房勢危事逼自相吞噬建石首題啓靡請罪朕<lb/>
錄其白旗之來貰其既往之咎亮反覆不忠姦賄彰暴<lb/>
<pb n="KR2a0018_WYG_016-5a"/>
有何可論妄相談述具以狀對所詰十條縝答支離而<lb/>
已亮因屏居閉埽不通賓客遭母憂居喪盡禮八年詔<lb/>
起為祕書監俄加通直散騎常侍數日遷太常卿九年<lb/>
轉中書監加散騎常侍其年卒詔賻錢三萬布五千匹<lb/>
諡曰煬子<lb/>
張稷字公喬呉郡人也父永宋右光禄大夫稷所生母<lb/>
遘疾歴時稷始年十一夜不觧衣而養永異之及母亡<lb/>
毁瘠過人杖而後起性疎率朗悟有才略與族兄充融<lb/>
<pb n="KR2a0018_WYG_016-5b"/>
卷等俱知名時稱之曰充融卷稷是為四張起家著作<lb/>
佐郎不拜頻居父母憂六載廬于墓側服除為驃騎法<lb/>
曹行參軍遷外兵參軍齊永明中為剡縣令略不視事<lb/>
多為山水遊㑹賊唐瑶作亂稷率厲縣人保全縣境入<lb/>
為太子洗馬大司馬東曹掾建安王友大司馬從事中<lb/>
郎武陵王曅為䕶軍轉䕶軍司馬尋為本州治中明帝<lb/>
領牧仍為别駕時魏冦夀春以稷為寧朔将軍軍主副<lb/>
尚書僕射沈文季鎮豫州魏衆稱百萬圍城累日時經<lb/>
<pb n="KR2a0018_WYG_016-6a"/>
略處分文季悉委稷焉軍退遷平西司馬寧朔將軍南<lb/>
平内史魏又冦雍州詔以本號都督荆雍諸軍事時雍<lb/>
州刺史曹虎度樊城岸以稷知州事虎師退稷還荆州<lb/>
就拜黄門侍郎復為司馬新興永寧二郡太守郡犯私<lb/>
諱改永寧為長寧尋遷司徒司馬加輔國將軍及江州<lb/>
刺史陳顯逹舉兵反以本號鎮歴陽南譙二郡太守遷<lb/>
鎮南長史尋陽太守輔國将軍行江州事尋徴還為持<lb/>
節輔國將軍都督北徐州諸軍事北徐州刺史出次白<lb/>
<pb n="KR2a0018_WYG_016-6b"/>
下仍遷都督南兗州諸軍事南兗州刺史俄進督北徐<lb/>
徐兗青冀五州諸軍事將軍竝如故永元末徴為侍中<lb/>
宿衞宫城義師至兼衞尉江淹出奔稷兼衞尉副王瑩<lb/>
都督城内諸軍事時東昬滛虐義師圍城已久城内思<lb/>
亡而莫有先發北徐州刺史王珍國就稷謀之乃使直<lb/>
閤張齊害東昬于含徳殿稷召尚書右僕射王亮等列<lb/>
坐殿前西鍾下謂曰昔桀有昬徳鼎遷于殷商紂暴虐<lb/>
鼎遷于周今獨夫自絶于天四海已歸聖主斯實微子<lb/>
<pb n="KR2a0018_WYG_016-7a"/>
去殷之時項伯歸漢之日可不勉哉乃遣國子博士范<lb/>
雲舍人裴長穆等使石頭城詣高祖高祖以稷為侍中<lb/>
左衞將軍高祖總百揆遷大司馬左司馬梁臺建為散<lb/>
騎常侍中書令高祖受禪以功封江安縣侯邑一千户<lb/>
又為侍中國子祭酒領驍騎將軍遷䕶軍將軍揚州大<lb/>
中正以事免尋為度支尚書前將軍太子右衞率又以<lb/>
公事免俄為祠部尚書轉散騎常侍都官尚書揚州大<lb/>
中正以本職知領軍事尋遷領軍將軍中正侯如故時<lb/>
<pb n="KR2a0018_WYG_016-7b"/>
魏冦青州詔假節行州事會魏軍退仍出為散騎常侍<lb/>
將軍呉興太守秩中二千石下車存問遺老引其子孫<lb/>
置之右職政稱寛恕進號雲麾將軍徴尚書左僕射輿<lb/>
駕將欲如稷宅以盛暑留幸僕射省舊臨幸供具皆酬<lb/>
大官饌直帝以稷清貧手詔不受出為使持節散騎常<lb/>
侍都督青冀二州諸軍事安北將軍青冀二州刺史會<lb/>
魏宼朐山詔稷權頓六里都督衆軍還進號鎮北將軍<lb/>
初鬱州接邊陲民俗多與魏人交市及朐山叛或與魏<lb/>
<pb n="KR2a0018_WYG_016-8a"/>
通既不自安矣且稷寛㢮無防僚吏頗侵漁之州人徐<lb/>
道角等夜襲州城害稷時年六十三有司奏削爵土稷<lb/>
性烈亮善與人交歴官無蓄聚俸禄皆頒之親故家無<lb/>
餘財初去呉興郡以僕射徴道由呉鄉候稷者滿水陸<lb/>
稷單装徑還京師人莫之識其率素如此稷長女楚瑗<lb/>
適會稽孔氏無子歸宗至稷見害女以身蔽刃先父卒<lb/>
稷子嵊别有傳卷字令遠稷從兄也少以知理著稱能<lb/>
清言仕至都官尚書天監初卒<lb/>
<pb n="KR2a0018_WYG_016-8b"/>
王瑩字奉光琅邪臨沂人也父懋光禄大夫南鄉僖侯<lb/>
瑩選尚宋臨淮公主拜駙馬都尉除著作佐郎累遷太<lb/>
子舍人撫軍功曹散騎侍郎司徒左西屬齊高帝為驃<lb/>
騎將軍引為從事中郎頃之出為義興太守代謝超宗<lb/>
超宗去郡與瑩交惡既還間瑩於懋懋言之於朝廷以<lb/>
瑩供養不足坐失郡廢棄久之為前軍諮議參軍中書<lb/>
侍郎大司馬從事中郎未拜丁母憂服闋為給事黄門<lb/>
郎出為宣城太守遷為驃騎長史復為黄門侍郎司馬<lb/>
<pb n="KR2a0018_WYG_016-9a"/>
太子中庶子仍遷侍中父憂去職服闋復為侍中領射<lb/>
聲校尉又為冠軍將軍東陽太守居郡有惠政遷呉興<lb/>
太守明帝勤憂庶政瑩頻處二郡皆有能名甚見襃羙<lb/>
還為太子詹事中領軍永元初政由羣小瑩守職而不<lb/>
能有所是非瑩從弟亮既當朝於瑩素雖不善時欲引<lb/>
與同事遷尚書左僕射未拜會䕶軍崔慧景自京口奉<lb/>
江夏王入伐瑩假節率衆拒慧景於湖頭夜為慧景所<lb/>
襲衆散瑩赴水乗榜入樂遊因得還臺城慧景敗還居<lb/>
<pb n="KR2a0018_WYG_016-9b"/>
領軍府義師至復假節都督宫城諸軍事建康平高祖<lb/>
為相國引瑩為左長史加冠軍將軍奉法駕迎和帝于<lb/>
江陵帝至南洲遜位于别宫高祖踐阼遷侍中撫軍將<lb/>
軍封建城縣公邑千戸尋遷尚書左僕射侍中撫軍如<lb/>
故頃之為䕶軍將軍復遷散騎常侍中軍將軍丹陽尹<lb/>
視事三年遷侍中光禄大夫領左衞將軍俄遷尚書令<lb/>
雲麾將軍侍中如故累進號左中權將軍給鼔吹一部<lb/>
瑩性清慎居官恭恪高祖深重之天監十五年遷左光<lb/>
<pb n="KR2a0018_WYG_016-10a"/>
禄大夫開府儀同三司丹陽尹侍中如故瑩將拜印工<lb/>
鑄其印六鑄而龜六毁既成頸空不實補而用之居職<lb/>
六日暴疾卒贈侍中左光禄大夫開府儀同三司<lb/>
陳吏部尚書姚察曰孔子稱殷有三仁微子去之箕子<lb/>
為之奴比干諫而死王亮之居亂世勢位見矣其於取<lb/>
捨何與三仁之異歟及奉興王䝉寛政為佐命固將愧<lb/>
於心廼自取廢敗非不幸也易曰非所據而據之身必<lb/>
危亮之進退失所據矣惜哉張稷因機制變亦其時也<lb/>
<pb n="KR2a0018_WYG_016-10b"/>
王瑩印章六毁豈神之害盈乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷十六<lb/>
<pb n="KR2a0018_WYG_016-11a"/>
　梁書卷十六考證<lb/>
張稷傳新興永寧二郡太守郡犯私諱改永寧為長寧<lb/>
　○<hi>臣人龍</hi>按諱謂稷父名永也以私諱而改郡名僅<lb/>
　見於此<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_016-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷十六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷四十七</head> <lb/>
    <p>
<pb n="KR2a0018_WYG_047-1a"/>
欽定四庫全書<lb/>
　梁書卷四十七<lb/>
　　唐　散　騎　常　侍　姚　思　廉　撰<lb/>
　列𫝊第四十一<lb/>
　孝行<lb/>
　　滕曇恭<hi>徐普濟子宛陵女</hi>　　沈崇傃　　荀匠<lb/>
　　庾黔婁　　吉翂　　甄恬　　　韓懐眀<lb/>
　　劉曇浄　　何烱　　庾沙彌　　江紑<lb/>
<pb n="KR2a0018_WYG_047-1b"/>
　　劉霽　　　禇脩　　謝藺<lb/>
經云夫孝徳之本也此生民之為大有國之所先歟髙<lb/>
祖創業開基飭躬化俗澆弊之風以革孝治之術斯著<lb/>
每𤼵絲綸逺加旌表而淳和比屋罕要詭俗之譽潛晦<lb/>
成風俯列踰羣之迹彰扵視聽盖無幾焉今採綴以備<lb/>
遺逸云爾<lb/>
滕曇恭豫章南昌人也年五嵗母楊氏患熱思食寒𤓰<lb/>
土俗所不産曇恭厯訪不能得銜悲哀切俄值一桑門<lb/>
<pb n="KR2a0018_WYG_047-2a"/>
問其故曇恭具以告桑門曰我有兩𤓰分一相遺曇恭<lb/>
拜謝因捧𤓰還以薦其母舉室驚異尋訪桑門莫知所<lb/>
在及父母卒曇恭水漿不入口者旬日感慟嘔血絶而<lb/>
復蘓隆冬不著蠒絮蔬食终身每至忌日思慕不自堪<lb/>
晝夜哀慟其門外有冬生樹二株時忽有神光自樹而<lb/>
起俄見佛像及夾侍之儀容光顯著自門而入曇恭家<lb/>
人大小咸共禮拜久之乃滅逺近道俗咸傳之太守王<lb/>
僧度引曇恭為功曹固辭不就王儉時随僧度在郡號<lb/>
<pb n="KR2a0018_WYG_047-2b"/>
為滕曾子天監元年陸璉奉使廵行風俗表言其狀曇<lb/>
恭有子三人皆有行業時有徐普濟者長沙臨湘人居<lb/>
喪未及葬而隣家火起延及其舍普濟號慟伏棺上以<lb/>
身蔽火隣人徃救之焚炙已悶絶累日方蘓宣城宛陵<lb/>
有女子與母同床寢母為猛虎所搏女號呌拏虎虎毛<lb/>
盡落行十數里虎乃棄之女抱母還猶有氣經時乃絶<lb/>
太守蕭琛賻焉表言其狀有詔旌其門閭<lb/>
沈崇傃字思整吳興武康人也父懐眀宋兖州刺史崇<lb/>
<pb n="KR2a0018_WYG_047-3a"/>
傃六嵗丁父憂哭踊過禮及長傭書以養母焉齊建武<lb/>
初起家為奉朝請永元末遷司徒行參軍天監初為前<lb/>
軍鄱陽王參軍事三年太守栁惲辟為主簿崇傃從惲<lb/>
到郡還迎其母母卒崇傃以不及侍疾將欲致死水漿<lb/>
不入口晝夜號哭旬日殆將絶氣兄弟謂之曰殯葬未<lb/>
申遽自毁滅非全孝之道也崇傃之瘞所不避雨雪倚<lb/>
墳哀慟每夜恒有猛獸来望之有聲狀如歎息者家貧<lb/>
無以遷窆乃行乞經年始獲葬焉既而廬扵墓側自以<lb/>
<pb n="KR2a0018_WYG_047-3b"/>
初行喪禮不備復以葬後更治服三年久食麥屑不噉<lb/>
鹽酢坐卧扵單薦因虚腫不能起郡縣舉其至孝髙祖<lb/>
聞即遣中書舍人慰勉之乃下詔曰前軍沈崇傃少有<lb/>
志行居喪踰禮齋制不终未得大葬自以行乞淹年哀<lb/>
典多闕方欲以永慕之晨更為再朞之始雖即情可矜<lb/>
禮有眀斷可便令除釋擢補太子洗馬旌彼門閭敦兹<lb/>
風教崇傃奉詔釋服而涕泣如居喪固辭不受官苦自<lb/>
陳讓經年乃得為永寧令自以禄不及養怛恨愈甚哀<lb/>
<pb n="KR2a0018_WYG_047-4a"/>
思不自堪至縣卒時年三十九<lb/>
荀匠字文師潁隂人晋太保朂九世孫也祖瓊年十五<lb/>
復父仇扵成都市以孝聞宋元嘉末渡淮赴武陵王義<lb/>
為元凶追兵所殺贈員外散騎侍即父法超齊中興末<lb/>
為安復令卒扵官凶問至匠號慟氣絶身體皆冷至夜<lb/>
乃蘓既而奔喪每宿江渚商旅皆不忍聞其哭聲服未<lb/>
闋兄斐起家為鬰林太守征俚賊為流矢所中死扵陣<lb/>
喪還匠迎扵豫章望舟投水傍人赴救僅而得全既至<lb/>
<pb n="KR2a0018_WYG_047-4b"/>
家貧不得時葬居父憂并兄服厯四年不出廬戸自括<lb/>
髪後不復櫛沐髪皆秃落哭無時聲盡則係之以泣目<lb/>
眥皆爛形體枯顇皮骨裁連雖家人不復識郡縣以狀<lb/>
言髙祖詔遣中書舍人為其除服擢為豫章王國左常<lb/>
侍匠雖即吉毁顇逾甚外祖孫謙誡之曰主上以孝治<lb/>
天下汝行過古人故𤼵眀詔擢汝此職非唯君父之命<lb/>
難拒故亦揚名後世所顯豈獨汝身哉匠扵是乃拜竟<lb/>
以毁卒扵家時年二十一<lb/>
<pb n="KR2a0018_WYG_047-5a"/>
庾黔婁字子貞新野人也父易司徒主簿徴不至有髙<lb/>
名黔婁少好學多講誦孝經未嘗失色扵人南陽髙士<lb/>
劉虬宗測並歎異之起家本州主簿遷平西行叅軍出<lb/>
為編令治有異績先是縣境多虎暴黔婁至虎皆渡徃<lb/>
臨沮界當時以為仁化所感齊永元初除孱陵令到縣<lb/>
未旬易在家遘疾黔婁忽然心驚舉身流汗即日棄官<lb/>
歸家家人悉驚其忽至時易疾始二日醫云欲知差劇<lb/>
但嘗糞甜苦易泄痢黔婁輒取嘗之味轉甜滑心逾憂<lb/>
<pb n="KR2a0018_WYG_047-5b"/>
苦至夕每稽顙北辰求以身代俄聞空中有聲曰徴君<lb/>
夀命盡不復可延汝誠禱既至止得申至月末及晦而<lb/>
易亡黔婁居喪過禮廬扵冡側和帝即位將起之鎮軍<lb/>
蕭頴胄手書敦譬黔婁固辭服闋除西臺尚書儀曹即<lb/>
梁臺建鄧元起為益州刺史表黔婁為府長史巴西梓<lb/>
潼二郡太守及成都平城中珍寳山積元起悉分與僚<lb/>
佐惟黔婁一無所取元起惡其異衆厲聲曰長史何獨<lb/>
爾為黔婁示不違之請書數篋尋除蜀郡太守在職清<lb/>
<pb n="KR2a0018_WYG_047-6a"/>
素百姓便之元起死扵蜀部曲皆散黔婁身營殯殮擕<lb/>
持喪柩歸鄉里還為尚書金部郎遷中軍表記室參軍<lb/>
東宫建以本官侍皇太子讀甚見知重詔與太子中庶<lb/>
子殷鈞中舍人到洽國子博士眀山賓等遞日為太子<lb/>
講五經義遷散騎侍即荆州大中正卒時年四十六<lb/>
吉翂字彦霄馮翊蓮勺人也世居襄陽翂糿有孝性年<lb/>
十一遭所生母憂水漿不入口殆將滅性親黨異之天<lb/>
監初父為呉興原鄉令為姦吏所誣逮詣廷尉翂年十<lb/>
<pb n="KR2a0018_WYG_047-6b"/>
五號泣衢路祈請公卿行人見者皆為隕涕其父理雖<lb/>
清白恥為吏訊乃虚自引咎罪當大辟翂乃撾登聞鼓<lb/>
乞代父命髙祖異之敕廷尉鄉蔡法度曰吉翂請死贖<lb/>
父義誠可嘉但其㓜童未必自能造意卿可嚴加脅誘<lb/>
取其款實法度受敕還寺盛陳徽纒備列官司厲色問<lb/>
翂曰爾求代父死敕已相許便應伏法然刀鋸至劇審<lb/>
能死不且爾童孺志不及此必為人所教姓名是誰可<lb/>
具列答若有悔異亦相聴許翂對曰囚雖蒙弱豈不知<lb/>
<pb n="KR2a0018_WYG_047-7a"/>
死可畏憚顧諸弟稚藐唯囚為長不忍見父極刑自延<lb/>
視息所以内斷胷臆上干萬乗今欲殉身不測委骨泉<lb/>
壤此非細故柰何受人教邪眀詔聽代不異登仙豈有<lb/>
回貳法度知翂至心有在不可屈撓乃更和顔誘語之<lb/>
曰主上知尊侯無罪行當釋亮觀君神儀眀秀足稱佳<lb/>
童今若轉辭幸父子同濟奚以此妙年苦求湯鑊翂對<lb/>
曰凡鯤鮞螻蟻尚惜其生况在人斯豈願虀粉但囚父<lb/>
挂深劾必正刑書故思殞仆冀延父命今瞑目引領以<lb/>
<pb n="KR2a0018_WYG_047-7b"/>
聽大戮情殫意極無言復對翂初見囚獄掾依法備加<lb/>
桎梏法度矜之命脫其二械更令著一小者翂弗聽曰<lb/>
翂求代父死死罪之囚唯宜増益豈可減乎竟不脫械<lb/>
法度具以奏聞髙祖乃宥其父丹陽尹王志求其在廷<lb/>
尉故事并請鄉居欲扵嵗首舉充純孝之選翂曰異哉<lb/>
王尹何量翂之薄乎夫父辱子死斯道固然若翂有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>
靣目當其此舉則是因父買名一何甚辱拒之而止年<lb/>
十七應辟為本州主簿出監萬年縣攝官朞月風化大<lb/>
<pb n="KR2a0018_WYG_047-8a"/>
行自雍還至郢湘州刺史栁悅復召為主簿後鄉人裴<lb/>
儉丹陽尹丞臧盾揚州中正張仄連名薦翂以為孝行<lb/>
純至眀通易老敇付太常旌舉初翂以父陷罪因成悸<lb/>
疾後因𤼵而卒<lb/>
甄恬字彦約中山無極人也世居江陵祖欽之長寧令<lb/>
父摽之州從事恬數嵗喪父哀感有若成人家人矜其<lb/>
小以肉汁和飯飼之恬不肯食年八嵗問其母恨生不<lb/>
識父遂悲泣累日忽若有見言其形貌則其父也時以<lb/>
<pb n="KR2a0018_WYG_047-8b"/>
為孝感家貧養母常得珍羞及居喪廬扵墓側恒有鳥<lb/>
元黄雜色集扵廬樹恬哭則鳴哭止則止又有白雀栖<lb/>
宿其廬州將始興王憺表其行狀詔曰朕虚已欽賢寤<lb/>
寐盈想詔彼羣岳務盡搜揚恬既孝行殊異聲著邦壤<lb/>
敦風厲俗𢎞益兹多牧守騰聞義同親覽可旌表室閭<lb/>
加以爵位恬官至安南行參軍<lb/>
韓懐眀上黨人也客居荆州年十嵗母患屍疰每𤼵輙<lb/>
危殆懐眀夜扵星下稽顙祈禱時寒甚切忽聞香氣空<lb/>
<pb n="KR2a0018_WYG_047-9a"/>
中有人語曰童子母須臾永差無勞自苦未曉而母豁<lb/>
然平復鄉里異之十五喪父幾至滅性負土成墳贈助<lb/>
無所受免喪與鄉人郭黁俱師事南陽劉虬虬嘗一日<lb/>
廢講獨居涕泣懐眀竊問其故虬家人答云是外祖亡<lb/>
日時虬母亦亡矣懐眀聞之即日罷學還家就飬虬歎<lb/>
曰韓生無虞丘之恨矣家貧常肆力以供甘脆嬉怡膝<lb/>
下朝夕不離母側母年九十一以壽终懐眀水漿不入<lb/>
口一旬號哭不絶聲有雙白鳩巢其廬上字乳馴狎若<lb/>
<pb n="KR2a0018_WYG_047-9b"/>
家禽焉服釋乃去既除喪蔬食终身衣衾無改天監初<lb/>
刺史始興王憺表言之州累辟不就卒扵家<lb/>
劉曇浄字元光彭城莒人也祖元真淮南太守居郡得<lb/>
罪父慧鏡厯詣朝士乞哀懇惻甚至遂以孝聞曇浄篤<lb/>
行有父風解褐安成王國左常侍父卒扵郡曇浄奔喪<lb/>
不食飲者累日絶而又蘓每哭輒嘔血服闋因毁瘠成<lb/>
疾會有詔士姓各舉四科曇浄叔父慧斐舉以應孝行<lb/>
髙祖用為海寧令曇浄以兄未為縣因以讓兄乃除安<lb/>
<pb n="KR2a0018_WYG_047-10a"/>
西行參軍父亡後事母尤淳至身營飱粥不以委人母<lb/>
疾衣不解帶及母亡水漿不入口者殆一旬母喪權瘞<lb/>
藥王寺時天寒曇浄身衣單布廬扵瘞所晝夜哭泣不<lb/>
絶聲哀感行路未及朞而卒<lb/>
何烱字士光廬江灊人也父撙太中大夫烱年十五從<lb/>
兄𦙍受業一朞並通五經章句烱白晳美容貌從兄求<lb/>
㸃每稱之曰叔寶神清𢎞治膚清今觀此子復見衛杜<lb/>
在目烱常慕恬退不樂進仕從叔昌㝢謂曰求㸃皆已<lb/>
<pb n="KR2a0018_WYG_047-10b"/>
髙蹈爾無宜復爾且君子出處亦各一途年十九解褐<lb/>
揚州主簿舉秀才累遷王府行參軍尚書兵庫部二曹<lb/>
即出為永康令以和理稱還為仁威南康王限内記室<lb/>
遷治書侍御史以父疾經旬衣不解帶頭不櫛沐信宿<lb/>
之間形貌頓改及父卒號慟不絶聲枕凷藉地腰虚脚<lb/>
腫竟以毁卒<lb/>
庾沙彌潁隂人也晋司空冰六世孫父佩玉輔國長史<lb/>
長沙内史宋昇眀中坐沈攸之事誅沙彌時始生年至<lb/>
<pb n="KR2a0018_WYG_047-11a"/>
五嵗所生母為製采衣輒不肯服母問其故流涕對曰<lb/>
家門禍酷用是何為既長终身布衣蔬食起家臨川王<lb/>
國左常侍遷中軍田曹行參軍嫡母劉氏寢疾沙彌晨<lb/>
昏侍側衣不解帶或應鍼炙輒以身先試之及母亡水<lb/>
漿不入口累日终喪不解衰絰不出廬戸晝夜號慟隣<lb/>
人不忍聞墓在新林因有旅松百餘株自生墳側族兄<lb/>
都官尚書詠表言其狀應純孝之舉髙祖召見嘉之以<lb/>
補歙令還除輕車邵陵王參軍事随府會稽復丁所生<lb/>
<pb n="KR2a0018_WYG_047-11b"/>
母憂喪還都濟浙江中流遇風舫將覆沒沙彌抱柩號<lb/>
哭俄而風静盖孝感所致服闋除信威刑獄參軍兼丹<lb/>
陽郡<hi>缺三字</hi>累遷寧逺録事參軍轉司馬出為長城令<lb/>
卒<lb/>
江紑字含潔濟陽考城人也父蒨光禄大夫紑糿有孝<lb/>
性年十三父患眼紑侍疾將朞月衣不解帶夜夢一僧<lb/>
云患眼者飲慧眼水必差及覺說之莫能解者紑第三<lb/>
叔禄與草堂寺智者法師善徃訪之智者曰無量壽經<lb/>
<pb n="KR2a0018_WYG_047-12a"/>
云慧眼見真能渡彼岸蒨乃因智者啟捨同夏縣界牛<lb/>
屯里舍為寺乞賜嘉名敇答云純臣孝子徃徃感應晋<lb/>
世顔含遂見冥中送藥近見智者知卿第二息感夢云<lb/>
飲慧眼水慧眼則是五眼之一號若欲造寺可以慧眼<lb/>
為名及就創造泄故井井水清冽異扵常泉依夢取水<lb/>
洗眼及煮藥稍覺有瘳因此遂差時人謂之孝感南康<lb/>
王為南州召為迎主簿紑性静好老莊𤣥言尤善佛義<lb/>
不樂進仕及父卒紑廬扵墓終日號慟不絶聲月餘卒<lb/>
<pb n="KR2a0018_WYG_047-12b"/>
劉霽字士烜平原人也祖乗民宋冀州刺史父聞慰齊<lb/>
工員即霽年九嵗能誦左氏𫝊宗黨咸異之十四居父<lb/>
憂有至性每哭輒嘔血家貧與弟杳歊相篤勵學既長<lb/>
博渉多通天監中起家奉朝請稍遷宣恵晋安王府參<lb/>
軍兼限内記室出補西昌相入為尚書主客侍即未朞<lb/>
除海鹽令霽前後宰二邑並以和理著稱遷為建康正<lb/>
非所好頃之以疾免尋除建康令不拜母眀氏寢疾霽<lb/>
年已五十衣不解帶者七旬誦觀世音經數至萬遍夜<lb/>
<pb n="KR2a0018_WYG_047-13a"/>
因感夢見一僧謂曰夫人算盡君精誠篤至當相為申<lb/>
延後六十餘日乃亡霽廬扵墓哀慟過禮常有雙白鶴<lb/>
馴翔廬側處士阮孝緒致書抑譬霽思慕不已服未終<lb/>
而卒時年五十二著釋俗語八卷文集十卷弟杳在文<lb/>
士𫝊歊在處士𫝊<lb/>
禇脩吳郡錢塘人也父仲都善周易為當時最天監中<lb/>
厯官五經博士脩少𫝊父業兼通孝經論語善尺牘頗<lb/>
解文章初為湘東王國侍即稍遷輕車湘東府行參軍<lb/>
<pb n="KR2a0018_WYG_047-13b"/>
並兼國子助教武陵王為揚州引為宣恵參軍限内記<lb/>
室脩性至孝父喪毁瘠過禮因患冷氣及丁母憂水漿<lb/>
不入口二十三日氣絶復蘓每號慟嘔血遂以毁卒<lb/>
謝藺字希如陳郡陽夏人也晋太傅安八世孫父經中<lb/>
即諮議參軍藺五嵗每父母未飯乳媪欲令藺先飯藺<lb/>
曰既不覺飢彊食終不進舅阮孝緖聞之歎曰此兒在<lb/>
家則曽子之流事君則藺生之匹因名之曰藺稍受以<lb/>
經史過目便能諷誦孝緒每曰吾家陽元也及丁父憂<lb/>
<pb n="KR2a0018_WYG_047-14a"/>
晝夜號慟毁瘠骨立母阮氏常自守視譬抑之服闋後<lb/>
吏部尚書蕭子顯表其至行擢為王府法曹行參軍累<lb/>
遷外兵記室參軍時甘露降士林館藺獻頌髙祖嘉之<lb/>
因有詔使製北兖州刺史蕭楷徳政碑又奉令製宣城<lb/>
王奉述中庸頌太清元年遷散騎侍郎兼散騎常侍使<lb/>
扵魏會侯景舉地入附境上交兵藺母慮不得還感氣<lb/>
卒及藺還入境爾夕夢不祥旦便投劾馳歸既至號慟<lb/>
嘔血氣絶久之水漿不入口親友慮其不全相對悲慟<lb/>
<pb n="KR2a0018_WYG_047-14b"/>
彊勸以飲粥藺初勉彊受之終不能進經月餘日因夜<lb/>
臨而卒時年三十八藺所製詩賦碑頌數十篇<lb/>
史臣曰孔子稱毁不滅性教民無以死傷生也故制喪<lb/>
紀為之節文高柴仲由伏膺聖教曽參閔損虔恭孝道<lb/>
或水漿不入口泣血終年豈不知創鉅痛深蓼莪慕切<lb/>
所謂先王制禮賢者俯就至如丘吳終扵毁滅若劉曇<lb/>
浄何烱江紑謝藺者亦二子之志歟<lb/>
<pb n="KR2a0018_WYG_047-15a"/>
　梁書卷四十七考證<lb/>
滕曇恭𫝊太守王僧度引曇恭為功曹固辭不就王儉<lb/>
　時隨僧度在郡號為滕曽子○度南史作虔<hi>臣人龍</hi>
　按南齊書王儉為叔父僧䖍所飬僧䖍嘗為豫章内<lb/>
　史則南史是也<lb/>
荀匠𫝊赴武陵王義為元凶追兵所殺○義字上南史<lb/>
　有舉字<lb/>
　<lb/>
<pb n="KR2a0018_WYG_047-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷四十七考證<lb/>
</p>
<p>
</p>
  </div>
</body>
</text>
</TEI>
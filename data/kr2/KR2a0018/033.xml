<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷三十三</head> <lb/>
    <p>
<pb n="KR2a0018_WYG_033-1a"/>
欽定四庫全書<lb/>
　梁書卷三十三<lb/>
　　唐　散　騎　常　侍　姚　思　廉　撰<lb/>
　列𫝊第二十七<lb/>
　　王僧孺　張　率　劉孝綽　王　筠<lb/>
王僧孺字僧孺東海郯人魏衛将軍肅八代孫曾祖雅<lb/>
晉左光禄大夫儀同三司祖准宋司徒左長史僧孺年<lb/>
五嵗讀孝經問授者此書所載述曰論忠孝二事僧孺<lb/>
<pb n="KR2a0018_WYG_033-1b"/>
曰若爾常願讀之六嵗能屬文既長好學家貧常傭書<lb/>
以養母所寫既畢諷誦亦通仕齊起家王國左常侍太<lb/>
學博士尚書僕射王晏深相賞好晏為丹陽尹召補郡<lb/>
功曹使僧孺撰東宫新記遷大司馬豫章王行叅軍又<lb/>
兼太學博士司徒竟陵王子良開西邸招文學僧孺亦<lb/>
遊焉文惠太子聞其名召入東宫直崇眀殿欲擬為宫<lb/>
僚文惠薨不果時王晏子得元出為晋安郡以僧孺補<lb/>
郡丞除候官令建武初有詔舉士揚州刺史始安王遥<lb/>
<pb n="KR2a0018_WYG_033-2a"/>
光表薦秘書丞王暕及僧孺曰前候官令東海王僧孺<lb/>
年三十五理尚棲約思致悟敏既筆耕為養亦傭書成<lb/>
學至乃照螢映雪編蒲緝栁先言往行人物雅俗甘泉<lb/>
遺儀南宫故事畫地成圗抵掌可述豈直鼮鼠有必對<lb/>
之辯竹書無落簡之謬訪對不休質疑斯在除尚書儀<lb/>
曹郎遷治書侍御史出為唐令初僧孺與樂安任昉遇<lb/>
竟陵王西邸以文學友㑹及是将之縣昉贈詩其略曰<lb/>
惟子見知惟余知子觀行視言要終猶始敬之重之如<lb/>
<pb n="KR2a0018_WYG_033-2b"/>
蘭如芷形應影随曩行今止百行之首立人斯著子之<lb/>
有之誰毁誰譽修名既立老至何遽誰其執鞭吾為子<lb/>
御劉略班藝虞志荀録伊昔有懐交相欣朂下帷無倦<lb/>
升髙有屬嘉爾晨燈惜余夜燭其為士友推重如此天<lb/>
監初除臨川王後軍記室叅軍待詔文徳省尋出為南<lb/>
海太守郡常有髙凉生口及海舶每嵗數至外國賈人<lb/>
以通貨易舊時州郡以半價就市又買而即賣其利數<lb/>
倍厯政以為常僧孺乃歎曰昔人為蜀部長史終身無<lb/>
<pb n="KR2a0018_WYG_033-3a"/>
蜀物吾欲遺子孫者不在越裝竝無所取視事朞月有<lb/>
詔徴還郡民道俗六百人詣闕請留不許既至拜中書<lb/>
郎領著作復直文徳省撰中表簿及起居注遷尚書左<lb/>
丞領著作如故俄除游擊将軍兼御史中丞僧孺㓜貧<lb/>
其母鬻紗布以自業嘗擕僧孺至市道遇中丞鹵簿驅<lb/>
廹溝中及是拜日引騶清道悲感不自勝尋以公事降<lb/>
為雲騎将軍兼職如故頃之即真是時髙祖製春景眀<lb/>
志詩五百字敕在朝之人沈約已下同作髙祖以僧孺<lb/>
<pb n="KR2a0018_WYG_033-3b"/>
詩為工遷少府卿出監吴郡還除尚書吏部郎参大選<lb/>
請謁不行出為仁威南康王長史行府州國事王典籤<lb/>
湯道愍暱於王用事府内僧孺每裁抑之道愍遂謗訟<lb/>
僧孺逮詣南司奉牋辭府曰下官不能避溺山隅而正<lb/>
冠李下既貽疵辱方致徽繩解籙收簮且歸初服竊以<lb/>
董生偉器止相驕王賈子上才爰傅卑土下官生年有<lb/>
值謬仰清塵假翼西雍竊歩東閣多慚袨服取亂長裾<lb/>
髙榻相望直居坐右長階如畫獨在僚端借其従容之<lb/>
<pb n="KR2a0018_WYG_033-4a"/>
詞假以寛和之色恩禮逺過申白榮望多厠應徐厚徳<lb/>
難逢小人易説方謂離腸隕首不足以報一言露膽披<lb/>
誠何能以酬屢顧寜謂罻羅裁舉微禽先落閶闔始吹<lb/>
細草仍墜一辭九畹方去五雲縦天網是漏聖恩可恃<lb/>
亦復孰寄心骸何施眉目方當横潭亂海就魚鼈而為<lb/>
羣披榛捫樹従虺虵而相伍豈復仰聼金聲式瞻玉色<lb/>
顧歩髙軒悲如霰委踟蹰下席淚若綆縻僧孺坐免官<lb/>
久之不調友人廬江何烱猶為王府記室乃致書於烱<lb/>
<pb n="KR2a0018_WYG_033-4b"/>
以見其意曰近别之後将隔暄寒思子為勞未能忘弭<lb/>
昔季叟入秦梁生適越猶懐悵恨且或吟謡况岐路之<lb/>
日将離嚴網辭無可憐罪有不測盖畫地刻木昔人所<lb/>
惡叢棘既累於何可聞所以握手戀戀離别珍重弟愛<lb/>
同鄒季淫淫承睫吾猶復抗手分背羞學婦人素鍾肇<lb/>
節金飈戒序起居無恙動静履宜子雲筆札元瑜書記<lb/>
信用既然可樂為甚且使目眀能袪首疾甚善甚善吾<lb/>
無昔人之才而有其病癫眩屢動消渴頻增委化任期<lb/>
<pb n="KR2a0018_WYG_033-5a"/>
故不復呼醫飲藥但恨一旦離大辱蹈眀科去皎皎而<lb/>
非自汙抱鬱結而無誰告丁年蓄積與此銷亡徒切髙<lb/>
價厚名横叨公器人爵智能無所報筋力未之酬所以<lb/>
悲至撫膺泣盡而繼之以血顧惟不肖文質無所底盖<lb/>
困於衣食廹於飢寒依隐易農所志不過鍾庾久為尺<lb/>
板斗食之吏以従皁衣黑綬之役非有竒才絶學雄略<lb/>
髙謨吐一言可以匡俗振民動一議可以固邦興國全<lb/>
璧歸趙飛矢救燕偃息藩魏甘卧安郢腦日逐髄月支<lb/>
<pb n="KR2a0018_WYG_033-5b"/>
擁十萬而横行提五千而深入将能執圭裂壤功勒景<lb/>
鍾錦繡為衣朱丹被轂斯大丈夫之志非吾曹之所能<lb/>
及已直以章句小才蟲篆末藝含吐緗縹之上翩躚罇<lb/>
爼之側委曲同之鍼縷繁碎譬之米鹽孰致顕榮何能<lb/>
至到加性踈澁拙於進取未嘗去来許史遨遊梁竇俛<lb/>
首脅肩先意承旨是以三葉靡遘不與運并十年未徙<lb/>
孰非能薄及除舊布新清晷方旦抱樂銜圗訟謳有主<lb/>
而猶限一吏扵岑石隔千里於泉亭不得奉板中涓預<lb/>
<pb n="KR2a0018_WYG_033-6a"/>
衣裳之㑹提戈後勁厠龍豹之謀及其投劾歸来恩均<lb/>
舊𨽻升文石登玉陛一見而降顔色再覩而接話言非<lb/>
藉左右之容無勞羣公之助又非同席共研之夙逢笥<lb/>
餌巵酒之早識一旦陪武帳仰文陛備聃佚之柱下充<lb/>
嚴朱之席上入班九棘出専千里據操撮之雄官參人<lb/>
倫之顯職雖古之爵人不次取士無名未有躡景追風<lb/>
奔驟之若此者也盖基薄牆髙塗遥力躓傾蹷必然顛<lb/>
匐可俟竟以福過灾生人指鬼瞰将均宥器有驗傾巵<lb/>
<pb n="KR2a0018_WYG_033-6b"/>
是以不能早従曲影遂乃取疑邪徑故司𨽻懔懔思得<lb/>
應弦譬縣厨之獸如離繳之鳥将充庖鼎以餌鷹鸇雖<lb/>
事異鑚皮文非刺骨猶復因兹舌杪成此筆端上可以<lb/>
投畀北方次可以論輸左校變為丹赭充彼舂薪幸聖<lb/>
主留善貸之徳紆好生之施解網祝禽下車泣罪愍兹<lb/>
恚詬憐其觳觫加肉朽胔布葉枯株輟薪止火得不銷<lb/>
爛所謂還魂斗極追氣泰山止復除名為民幅巾家巷<lb/>
此五十年之後人君之賜焉木石感隂陽犬馬識厚薄<lb/>
<pb n="KR2a0018_WYG_033-7a"/>
員首方足孰不戴天而竊自有悲者盖士無賢不肖在<lb/>
朝見嫉女無美惡入宫見妬家貧無苞苴可以事朋類<lb/>
惡其鄉原耻彼戚施何以従人何以狥物外無奔走之<lb/>
友内乏強近之親是以構市之徒随相媒糵及一朝捐<lb/>
棄以快怨者之心吁可悲矣盖先貴後賤古富今貧季<lb/>
倫所以發此哀音雍門所以和其悲曲又廹以嚴秋殺<lb/>
氣具物多悲長夜展轉百憂俱至况復霜銷草色風摇<lb/>
樹影寒蟲夕叫合輕重而同悲秋葉晚傷雜黄紫而俱<lb/>
<pb n="KR2a0018_WYG_033-7b"/>
墜蜘蛛絡幕熠燿争飛故無車轍馬聲何聞鳴雞吠犬<lb/>
俛眉事妻子舉手謝賔遊方與飛走為隣永用蓬蒿自<lb/>
沒愾其長息忽不覺生之為重素無一㕓之田而有數<lb/>
口之累豈曰匏而不食方當長為傭保糊口寄身溘死<lb/>
溝渠以實螻蟻悲夫豈復得與二三士友抱接膝之歡<lb/>
履足差肩摛綺縠之清文談希微之道徳唯吴馮之遇<lb/>
夏馥范彧之值孔嵩愍其留賃憐此行乞耳儻不以垢<lb/>
累時存寸札則雖先犬馬猶松喬焉去矣何生髙樹芳<lb/>
<pb n="KR2a0018_WYG_033-8a"/>
烈裁書代面筆淚俱下久之起為安西安成王叅軍累<lb/>
遷鎮右始興王中記室北中郎南康王諮議叅軍入直<lb/>
西省知撰譜事普通三年卒時年五十八僧孺好墳籍<lb/>
聚書至萬餘卷率多異本與沈約任昉家書相埓少篤<lb/>
志精力扵書無所不覩其文麗逸多用新事人所未見<lb/>
者世重其富僧孺集十八州譜七百一十卷百家譜集<lb/>
十五卷東南譜集抄十卷文集三十卷兩臺弹事不入<lb/>
集内為五卷及東宫新記竝行扵世<lb/>
<pb n="KR2a0018_WYG_033-8b"/>
張率字士簡吴郡呉人祖永宋右光禄大夫父瓌齊世<lb/>
顯貴歸老鄉邑天監初授右光禄加給事中率年十二<lb/>
能屬文常日限為詩一萹稍進作賦頌至年十六向二<lb/>
千許首齊始安王蕭遥光為揚州召迎主簿不就起家<lb/>
著作佐郎建武三年舉秀才除太子舍人與同郡陸倕<lb/>
㓜相友狎常同載詣左衛将軍沈約適值任昉在焉約<lb/>
乃謂昉曰此二子後進才秀皆南金也卿可與定交由<lb/>
此與昉友善遷尚書殿中郎出為西中郎南康王功曹<lb/>
<pb n="KR2a0018_WYG_033-9a"/>
史以疾不就久之除太子洗馬髙祖霸府建引為相國<lb/>
主簿天監初臨川王已下竝置友學以率為鄱陽王友<lb/>
遷司徒謝朏掾直文徳待詔省敕使抄乙部書又使撰<lb/>
婦人事二十餘條勒成百卷使工書人琅邪王深吴郡<lb/>
范懐約褚洵等繕寫以給後宫率又為待詔賦奏之甚<lb/>
見稱賞手敕荅曰省賦殊佳相如工而不敏枚臯速而<lb/>
不工卿可謂兼二子扵金馬矣又侍宴賦詩髙祖乃别<lb/>
賜率詩曰東南有才子故能服官政余雖慚古昔得人<lb/>
<pb n="KR2a0018_WYG_033-9b"/>
今為盛率奏詩往返數首其年遷秘書丞引見玉衡殿<lb/>
髙祖曰秘書丞天下清官東南胄望未有為之者今以<lb/>
相處足為卿譽其恩遇如此四年三月禊飲華光殿其<lb/>
日河南國獻舞馬詔率賦之曰臣聞天用莫如龍地用<lb/>
莫如馬故禮稱驟騵詩誦駵駱先景遺風之美世所得<lb/>
聞吐圗騰光之異有時而出洎我大梁光有區夏廣運<lb/>
自中貟照無外日入之所浮琛委贄風被之域越險効<lb/>
珍軨服鳥號之駿騊駼豢龍之名而河南又獻赤龍駒<lb/>
<pb n="KR2a0018_WYG_033-10a"/>
有竒貌絶足能拜善舞天子異之使臣作賦曰維梁受<lb/>
命四載元符既臻協律之事具舉膠庠之教必陳檀輿<lb/>
之用已偃玉輅之御方廵考帝文而率通披皇圗以大<lb/>
觀慶惟道而必先靈匪聖其誰賛見河龍之瑞唐矚天<lb/>
馬之禎漢既叶符而比徳且同條而共貫詢國美於斯<lb/>
今邁皇王於曩昔散大眀以燭幽揚義聲而逺斥固施<lb/>
之於不窮諒無所乎朝夕竝承流以請吏咸向風而率<lb/>
職納竒貢於絶區致龍媒於殊域伊况古而赤文爰在<lb/>
<pb n="KR2a0018_WYG_033-10b"/>
兹而朱翼既効徳於炎運亦表祥於尚色資皎月而載<lb/>
生祖河房而挺授種北唐之絶類嗣西宛之鴻胄禀妙<lb/>
足而逸倫有殊姿而特茂善環旋扵薺夏知蹈躧於今<lb/>
奏超六種扵周閑踰八品於漢廄伊自然之有質寜改<lb/>
觀於肥瘦豈徒服皁而養安與進駕以馳驟爾其挟尺<lb/>
縣鑿之辨附蟬伏兎之别十形五觀之姿三毛八肉之<lb/>
勢臣何得而稱焉固已詳於前製徒觀其神爽視其豪<lb/>
異軼跨野而忽踰輪齊秀騏而竝末駟貶代盤而陋小<lb/>
<pb n="KR2a0018_WYG_033-11a"/>
華越定單而少天驥信無等於漏面孰有取扵决鼻可<lb/>
以迹章亥之所未遊踰禹益之所未至将不得而屈指<lb/>
亦何暇以理轡若跡遍而忘反非我皇之所事方潤色<lb/>
於前古邈深文而儲思既而機事多暇青春未移時惟<lb/>
上已美景在斯遵鎬飲之故實陳洛讌之舊儀漕伊川<lb/>
而分派引激水以回池集國良於民儁列樹茂於皇枝<lb/>
紛髙冠以連袵鏘鳴玉而肩随清輦道於上林肅華臺<lb/>
之金座望發色於緑苞佇流芬於紫裹聴磬鎛之畢舉<lb/>
<pb n="KR2a0018_WYG_033-11b"/>
聆韶夏之咸播承六奏之既闋及九變之已成均儀禽<lb/>
於唐序同舞獸於虞庭懐夏后之九代想陳王之紫辭<lb/>
乃命涓人効良駿經周衛入鉤陳言右牽之已来寜執<lb/>
朴而後進既傾首於律同又蹀足於鼓振擢龍首回鹿<lb/>
軀睨兩鏡蹙雙鳬既就塲而雅拜時赴曲而徐趨敏躁<lb/>
中於促節㨗繁外於驚桴騏行驥動虎發龍驤雀躍鷰<lb/>
集鵠引鳬翔妍七盤之綽約陵九劒之抑揚豈借儀於<lb/>
褕袂寜假器於髦皇婉脊投頌俛膺合雅露沫歕紅沾<lb/>
<pb n="KR2a0018_WYG_033-12a"/>
汗流赭乃却走於集靈馴惠養於豐夏鬱風雷之壮心<lb/>
思展足於南野若彼符瑞之富可以臻介丘而昭卒業<lb/>
搢紳羣后誠希末光天子深穆為度未之訪也何則進<lb/>
讓殊事豈非帝者之彌文㢤今四衛外封五岳内郡宜<lb/>
𢎞下禪之規增上封之訓背清都而日行指云郊而𤣥<lb/>
運将絶塵而弭轍類飛鳥與驅驉縂三才而驅騖按五<lb/>
御而超攄翳卿雲於華盖翼條風於屬車無逸御於玉<lb/>
軫不泛駕於金輿飾中岳之絶軌營奉髙之舊墟訓厚<lb/>
<pb n="KR2a0018_WYG_033-12b"/>
况扵人神𢎞施育於黎獻垂景炎於長世集繁祉於斯<lb/>
萬在庸臣之方剛有従軍之大願必自兹而展采将同<lb/>
畀於庖煇悼長卿之遺書憫周南之留恨時與到洽周<lb/>
興嗣同奉詔為賦髙祖以率及興嗣為工其年父憂去<lb/>
職其父侍妓數十人善謳者有色貌邑子儀曹郎顧玩<lb/>
之求娉焉謳者不願遂出家為尼嘗因齋㑹率宅玩之<lb/>
乃飛書言與率姦南司以事奏聞髙祖惜其才寝其奏<lb/>
然猶致世論焉服闋後久之不仕七年敕召出除中權<lb/>
<pb n="KR2a0018_WYG_033-13a"/>
建安王中記室參軍預長名問訊不限日俄有敇直夀<lb/>
光省治丙丁部書抄八年晋安王戍石頭以率為雲麾<lb/>
中記室王遷南兖州轉宣毅諮議叅軍竝兼記室王還<lb/>
都率除中書侍郎十三年王為荆州復以率為宣惠諮<lb/>
議領江陵令府遷江州以諮議領記室出監豫章臨川<lb/>
郡率在府十年恩禮甚篤還除太子僕累遷招逺将軍<lb/>
司徒右長史揚州别駕率雖厯居職務未嘗留心簿領<lb/>
及為别駕奏事髙祖覽牒問之竝無對但奉荅云事在<lb/>
<pb n="KR2a0018_WYG_033-13b"/>
牒中髙祖不悦俄遷太子家令與中庶子陸倕僕射劉<lb/>
孝綽對掌東宫管記遷黄門侍郎出為新安太守秩滿<lb/>
還都未至丁所生母憂大通元年服未闋卒時年五十<lb/>
三昭眀太子遣使贈賻與晉安王綱令曰近張新安又<lb/>
致故其人才筆𢎞雅亦足嗟惜随弟府朝東西日久尤<lb/>
當傷懐也比人物零落特可澘慨屬有今信乃復及之<lb/>
率嗜酒事事寛恕於家務尤忘懐在新安遣家僮載米<lb/>
三千石還吳宅既至遂耗太半率問其故荅曰雀鼠耗<lb/>
<pb n="KR2a0018_WYG_033-14a"/>
也率笑而言曰壮㢤雀鼠竟不研問少好屬文而七略<lb/>
及藝文志所載詩賦今亡其文者竝補作之所著文衡<lb/>
十五卷文集三十卷行扵世子長公嗣<lb/>
劉孝綽字孝綽彭城人本名冉祖勔宋司空忠昭公父<lb/>
繪齊大司馬霸府従事中郎孝綽㓜聪敏七嵗能屬文<lb/>
舅齊中書郎王融深賞異之常與同載適親友號曰神<lb/>
童融每言曰天下文章若無我當歸阿士阿士孝綽小<lb/>
字也繪齊世掌詔誥孝綽年未志學繪常使代草之父<lb/>
<pb n="KR2a0018_WYG_033-14b"/>
黨沈約任昉范雲等聞其名竝命駕先造焉昉尤相賞<lb/>
好范雲年長繪十餘嵗其子季才與孝綽年竝十四五<lb/>
及雲遇孝綽便申伯季乃命季才拜之天監初起家著<lb/>
作佐郎為歸沐詩以贈任昉昉報章曰彼美洛陽子投<lb/>
我懐秋作詎慰耋嗟人徒深老夫託直史兼襃貶轄司<lb/>
専疾惡九折多美疹匪報庶良藥子其崇鋒頴春耕勵<lb/>
秋穫其為名流所重如此遷太子舍人俄以本官兼尚<lb/>
書水部郎奉唘陳謝手敕荅曰美錦未可便製簿領亦<lb/>
<pb n="KR2a0018_WYG_033-15a"/>
宜稍習頃之即真髙祖雅好蟲篆時因宴幸命沈約任<lb/>
昉等言志賦詩孝綽亦見引嘗侍宴於坐為詩七首髙<lb/>
祖覽其文萹篇嗟賞由是朝野改觀焉尋有敇知青北<lb/>
徐南徐三州事出為平南安成王記室随府之鎮尋補<lb/>
太子洗馬遷尚書金部侍郎復為太子洗馬掌東宫管<lb/>
記出為上虞令還除秘書丞髙祖謂舎人周捨曰第一<lb/>
官當用第一人故以孝綽居此職公事免尋復除祕書<lb/>
丞出為鎮南安成王諮議入以事免起為安西記室累<lb/>
<pb n="KR2a0018_WYG_033-15b"/>
遷安西驃騎諮議叅軍敕權知司徒右長史事遷太府<lb/>
卿太子僕復掌東宫管記時昭眀太子好士愛文孝綽<lb/>
與陳郡殷芸吴郡陸倕琅邪王筠彭城到洽等同見賔<lb/>
禮太子起樂賢堂乃使畫工先圗孝綽焉太子文章繁<lb/>
富羣才咸欲撰録太子獨使孝綽集而序之遷貟外散<lb/>
騎常侍兼廷尉卿頃之即真初孝綽與到洽友善同遊<lb/>
東宫孝綽自以才優扵洽每於宴坐嗤鄙其文洽銜之<lb/>
及孝綽為廷尉正攜妾入官府其母猶停私宅洽尋為<lb/>
<pb n="KR2a0018_WYG_033-16a"/>
御史中丞遣令史案其事遂劾奏之云携少妹於華省<lb/>
棄老母於下宅髙祖為隐其惡改妹為姝坐免官孝綽<lb/>
諸弟時随藩皆在荆雍乃與書論共洽不平者十事其<lb/>
辭皆鄙到氏又寫别本封呈東宫昭眀太子命焚之不<lb/>
開視也時世祖出為荆州至鎮與孝綽書曰君屏居多<lb/>
暇差得肆意典墳吟詠情性比復稀數古人不以委約<lb/>
而能不伎癢且虞卿史遷由斯而作想摛屬之興益當<lb/>
不少洛地紙貴京師名動彼此一時何其盛也近在道<lb/>
<pb n="KR2a0018_WYG_033-16b"/>
務閑微得㸃翰雖無紀行之作頗有懐舊之萹至此已<lb/>
来衆諸屑役小生之詆恐取辱扵廬江遮道之姦慮興<lb/>
謀於従事方且褰帷自厲求瘼不休筆墨之功曽何暇<lb/>
豫至於心乎愛矣未嘗有歇思樂惠音清風靡聞譬夫<lb/>
夢想温玉飢渇眀珠雖愧卞随猶為好事新有所製想<lb/>
能示之勿等清慮徒虛其請無由賞悉遣此代懐數路<lb/>
計行遲還芳札孝綽荅曰伏承自辭皇邑爰至荆臺未<lb/>
勞刺舉且摛髙䴡近雖預觀尺錦而不覩全玉昔臨淄<lb/>
<pb n="KR2a0018_WYG_033-17a"/>
詞賦悉與楊修未殫寳笥顧慙先哲渚宫舊俗朝衣多<lb/>
故季固之薦二邦徐珍之奏七邑威懐之道兼而有之<lb/>
當欲使金石流功恥用翰墨垂迹雖乖知二偶達聖心<lb/>
爰自退居素里却掃窮閈比楊倫之不出譬張摯之杜<lb/>
門昔趙卿窮愁肆言得失漢臣鬱志廣叙盛衰彼此一<lb/>
時擬非其匹竊以文豹何辜以文為罪由此而談又何<lb/>
容易故韜翰吮墨多厯寒暑既闕子幼南山之歌又微<lb/>
敬通渭水之賦無以自同獻笑少酬褒誘且才乖體物<lb/>
<pb n="KR2a0018_WYG_033-17b"/>
不擬作於𤣥根事殊宿諾寜貽懼於朱亥顧已反躬載<lb/>
懐累息但瞻言漢廣邈若天涯區區一心分宵九逝殿<lb/>
下降情白屋存問相尋食椹懐音矧伊人矣孝綽免職<lb/>
後髙祖數使僕射徐勉宣旨慰撫之每朝宴常引與焉<lb/>
及髙祖為藉田詩又使勉先示孝綽時奉詔作者數十<lb/>
人髙祖以孝綽尤工即日有敕起為西中郎湘東王諮<lb/>
議唘謝曰臣不能銜珠避顛傾柯衛足以兹踈倖與物<lb/>
多忤兼逢匿怨之友遂居司𨽻之官交構是非用成萋<lb/>
<pb n="KR2a0018_WYG_033-18a"/>
斐日月昭回俯眀枉直獄書每御輒鑒蒋濟之寃炙髪<lb/>
見眀非闗陳正之辯遂漏斯密網免彼嚴棘得使還同<lb/>
士伍比屋唐民生死肉骨豈侔其施臣誠無識孰不戴<lb/>
天踈逺畆隴絶望髙闕而降其接引優以旨喻於臣㣲<lb/>
物足為榮隕况剛條落葉忽沾雲露周行所寘復齒盛<lb/>
流但雕朽汚糞徒成延奨捕影繫風終無効荅又唘謝<lb/>
東宫曰臣聞之先聖以衆惡之必監焉衆好之必監焉<lb/>
豈非孤特則積毁所歸比周則積譽斯信知好惡之間<lb/>
<pb n="KR2a0018_WYG_033-18b"/>
必待眀鑒故晏嬰再為阿宰同前毁後譽後譽出於阿<lb/>
意前毁由於直道是以一犬所噬旨酒貿其甘酸一手<lb/>
所摇嘉樹變其生死又鄒陽有言士無賢愚入朝見嫉<lb/>
至若臧文之下展季靳尚之放靈均絳侯之排賈生平<lb/>
津之陷主父自兹厥後其徒實繁曲筆短辭不暇殫述<lb/>
寸管所窺常由切齒殿下誨道觀書俯同好學前載枉<lb/>
直備該神覽臣昔因立侍親承緒言飄風貝錦譬彼讒<lb/>
慝聖旨殷勤深以為歎臣資愚履直不能杜漸防㣲曾<lb/>
<pb n="KR2a0018_WYG_033-19a"/>
未㡬何逢訧罹難雖吹毛洗垢在朝而同嗟而嚴文峻<lb/>
法肆姦其必奏不顧賣友志欲要君自非上帝運超已<lb/>
之光昭陵陽之虐舞文虚謗不取信於宸眀在縲嬰纆<lb/>
幸得蠲於庸暗裁下免黜之書仍頒朝㑹之旨小人未<lb/>
識通方縶馬懸車息絶朝覲方願滅影銷聲遂移林谷<lb/>
不悟天聴罔已造次必彰不以距違見疵復使引籍雲<lb/>
陛降寛和之色垂布帛之言形之千載所蒙已厚况乃<lb/>
恩等特召榮同起家望古自惟彌覺多忝但未渝丹石<lb/>
<pb n="KR2a0018_WYG_033-19b"/>
永蔵輪軌相彼工言構兹媒諓且款冬而生已凋柯葉<lb/>
空延徳澤無謝陽春後為太子僕母憂去職服闋除安<lb/>
西湘東王諮議叅軍遷黄門侍郎尚書吏部郎坐受人<lb/>
絹一束為餉者所訟左遷信威臨賀王長史頃之遷秘<lb/>
書監大同五年卒官時年五十九孝綽少有盛名而仗<lb/>
氣負才多所陵忽有不合意極言詆訾領軍臧盾太府<lb/>
卿沈僧杲等竝被時遇孝綽尤輕之每於朝集㑹同處<lb/>
公卿閒無所與語反呼騶卒訪道途閒事由此多忤於<lb/>
<pb n="KR2a0018_WYG_033-20a"/>
物孝綽辭藻為後進所宗世重其文每作一萹朝成暮<lb/>
遍好事者咸諷誦𫝊寫流聞絶域文集數十萬言行於<lb/>
世孝綽兄弟及羣従諸子姪當時有七十人竝能屬文<lb/>
近古未之有也其三妹適琅邪王叔英吴郡張嵊東海<lb/>
徐悱竝有才學悱妻文尤清拔悱僕射徐勉子為晋安<lb/>
郡卒䘮還京師妻為祭文辭甚悽愴勉本欲為哀文既<lb/>
覩此文於是閣筆孝綽子諒字有信少好學有文才尤<lb/>
博悉晋代故事時人號曰皮褁晋書厯官著作佐郎太<lb/>
<pb n="KR2a0018_WYG_033-20b"/>
子舍人王府主簿功曹史中城王記室參軍<lb/>
王筠字元禮一字徳柔琅邪臨沂人祖僧䖍齊司空簡<lb/>
穆公父楫太中大夫筠㓜警寤七嵗能屬文年十六為<lb/>
芍藥賦甚美及長清静好學與從兄泰齊名陳郡謝覽<lb/>
覽弟舉亦有重譽時人為之語曰謝有覽舉王有養炬<lb/>
炬是泰養即筠竝小字也起家中軍臨川王行參軍遷<lb/>
太子舍人除尚書殿中郎王氏過江以来未有居郎署<lb/>
者或勸逡廵不就筠曰陸平原東南之秀王文度獨歩<lb/>
<pb n="KR2a0018_WYG_033-21a"/>
江東吾得比蹤昔人何所多恨乃欣然就職尚書令沈<lb/>
約當世辭宗每見筠文咨嗟吟咏以為不逮也嘗謂筠<lb/>
昔蔡伯喈見王仲宣稱曰王公之孫也吾家書籍悉當<lb/>
相與僕雖不敏請附斯言自謝脁諸賢零落已後平生<lb/>
意好殆将都絶不謂疲暮復逢於君約於郊居宅造閣<lb/>
齋筠為草木十詠書之於壁皆直寫文詞不加萹題約<lb/>
謂人云此詩指物呈形無假題署約製郊居賦構思積<lb/>
時猶未都畢乃要筠示其草筠讀至雌霓<hi>五激反</hi>連踡約<lb/>
<pb n="KR2a0018_WYG_033-21b"/>
撫掌欣抃曰僕嘗恐人呼為霓<hi>五雞反</hi>次至墜石磓星及<lb/>
氷懸埳而帶坻筠皆擊節稱賛約曰知音者希真賞殆<lb/>
絶所以相要政在此數句耳筠又嘗為詩呈約即報書<lb/>
云覽所示詩實為䴡則聲和被紙光影盈字夔牙接響<lb/>
顧有餘慙孔翠羣翔豈不多愧古情拙目每佇新竒爛<lb/>
然總至權輿已盡㑹昌昭𤼵蘭揮玉振克諧之義寜比<lb/>
笙簧思力所該一至乎此歎服吟研周流忘念昔時㓜<lb/>
壮頗愛斯文含咀之閒倐焉疲暮不及後進誠非一人<lb/>
<pb n="KR2a0018_WYG_033-22a"/>
擅美推能實歸吾子遲此閑日清覯乃申筠為文能壓<lb/>
強韻每公宴竝作辭必妍美約常従容唘髙祖曰晚来<lb/>
名家唯見王筠獨歩累遷太子洗馬中舍人竝掌東宫<lb/>
管記昭眀太子愛文學士常與筠及劉孝綽陸倕到洽<lb/>
殷芸等遊宴𤣥圃太子獨執筠袖撫孝綽肩而言曰所<lb/>
謂左把浮丘袖右拍洪崕肩其見重如此筠又與殷芸<lb/>
以方雅見禮焉出為丹陽尹丞北中郎諮議叅軍遷中<lb/>
書郎奉敕製開善寺寳誌大師碑文詞甚麗逸又敕撰<lb/>
<pb n="KR2a0018_WYG_033-22b"/>
中書表奏三十卷及所上賦頌都為一集俄兼寜逺湘<lb/>
東王長史行府國郡事除太子家令復掌管記普通元<lb/>
年以母憂去職筠有孝性毁瘠過禮服闋後疾廢久之<lb/>
六年除尚書吏部郎遷太子中庶子領羽林監又改領<lb/>
歩兵中大通二年遷司徒左長史三年昭眀太子薨敕<lb/>
為哀䇿文復見嗟賞尋出為貞威将軍臨海太守在郡<lb/>
被訟不調累年大同初起為雲麾豫章王長史遷秘書<lb/>
監五年除太府卿眀年遷度支尚書中大同元年出為<lb/>
<pb n="KR2a0018_WYG_033-23a"/>
眀威将軍永嘉太守以疾固辭徙為光禄大夫俄遷雲<lb/>
騎将軍司徒左長史太清二年侯景宼逼筠時不入城<lb/>
眀年太宗即位為太子詹事筠舊宅先為賊所焚乃寓<lb/>
居國子祭酒蕭子雲宅夜忽有盗攻之驚懼墜井卒時<lb/>
年六十九家人十餘人同遇害筠状貌寝小長不滿六<lb/>
尺性𢎞厚不以藝能髙人而少擅才名與劉孝綽見重<lb/>
當世其自序曰余少好書老而彌篤雖遇見瞥觀皆即<lb/>
疏記後重省覽懽興彌深習與性成不覺筆倦自年十<lb/>
<pb n="KR2a0018_WYG_033-23b"/>
三四齊建武二年乙亥至梁大同六年四十載矣㓜年<lb/>
讀五經皆七八十遍愛左氏春秋吟諷常為口實廣略<lb/>
去取凡三過五抄餘經及周官儀禮國語爾雅山海經<lb/>
夲草竝再抄子史諸集皆一遍未嘗倩人假手竝躬自<lb/>
抄録大小百餘卷不足𫝊之好事盖以備遺忘而已又<lb/>
與諸兒書論家世集云史𫝊稱安平崔氏及汝南應氏<lb/>
竝累世有文才所以范蔚宗世擅雕龍然不過父子兩<lb/>
三世耳非有七葉之中名徳重光爵位相繼人人有集<lb/>
<pb n="KR2a0018_WYG_033-24a"/>
如吾門世者也沈少傅約語人云吾少好百家之言身<lb/>
為四代之史自開闢已来未有爵位蟬聮文才相繼如<lb/>
王氏之盛者也汝等仰觀堂構思各努力筠自撰其文<lb/>
章以一官為一集自洗馬中書中庶子吏部佐臨海太<lb/>
府各十卷尚書三十卷凡一百卷行於世<lb/>
史臣陳吏部尚書姚察曰王僧孺之巨學劉孝綽之詞<lb/>
藻主非不好也才非不用也其拾青紫取極貴何難㦲<lb/>
而孝綽不拘言行自躓身名徒鬱抑當年非不遇也<lb/>
<pb n="KR2a0018_WYG_033-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十三<lb/>
<pb n="KR2a0018_WYG_033-25a"/>
　梁書卷三十三考證<lb/>
張率𫝊率奏詩往返數首○奏詩南本作奉詔<lb/>
劉孝綽𫝊先聖以衆惡之必監焉衆好之必監焉○顧<lb/>
　炎武日知録察作監者梁宣帝諱詧故改之盖襄陽<lb/>
　以来國史之原文也<lb/>
王筠𫝊史臣陳吏部尚書姚察○夲書史臣論或稱史<lb/>
　臣或稱陳吏部尚書姚察此則稱史臣陳吏部尚書<lb/>
　姚察前後卷縂不畫一<lb/>
<pb n="KR2a0018_WYG_033-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十三考證<lb/>
</p>
<p>
</p>
  </div>
</body>
</text>
</TEI>
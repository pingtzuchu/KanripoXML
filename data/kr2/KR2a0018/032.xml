<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷三十二</head> <lb/>
    <p>
<pb n="KR2a0018_WYG_032-1a"/>
欽定四庫全書<lb/>
　梁書卷三十二<lb/>
　　唐　散　騎　常　侍　姚　思　亷　撰<lb/>
　列𫝊第二十六<lb/>
　　陳慶之　蘭欽<lb/>
陳慶之字子雲義興國山人也㓜而随従髙祖髙祖性<lb/>
好棊每従夜達旦不輟等軰皆倦寐惟慶之不寝聞呼<lb/>
即至甚見親賞従髙祖東下平建鄴稍為主書散財聚<lb/>
<pb n="KR2a0018_WYG_032-1b"/>
士常思効用除奉朝請普通中魏徐州刺史元法僧於<lb/>
彭城求入内附以慶之為武威将軍與胡龍牙成景儁<lb/>
率諸軍應接還除宣猛将軍文徳主帥仍率軍二千送<lb/>
豫章王綜入鎮徐州魏遣安豐王元延眀臨淮王元彧<lb/>
率衆二萬来拒屯據陟<hi>缺</hi>延眀先遣其别将丘大千築<lb/>
壘潯梁觀兵近境慶之進薄其壘一鼓便潰後豫章王<lb/>
棄軍奔魏衆皆潰散諸将莫能制止慶之乃斬闗夜退<lb/>
軍士得全普通七年安西将軍元樹出征夀春除慶之<lb/>
<pb n="KR2a0018_WYG_032-2a"/>
假節縂知軍事魏豫州刺史李憲遣其子長鈞别築兩<lb/>
城相拒慶之攻之憲力屈遂降慶之入據其城轉東宫<lb/>
直閣賜爵闗中侯大通元年𨽻領軍曹仲宗伐渦陽魏<lb/>
遣征南将軍常山王元昭等率馬歩十五萬来援前軍<lb/>
至駞澗去渦陽四十里慶之欲逆戰韋放以賊之前鋒<lb/>
必是輕鋭與戰若㨗不足為功如其不利沮我軍勢兵<lb/>
法所謂以逸待勞不如勿擊慶之曰魏人逺来皆已疲<lb/>
倦去我既逺必不見疑及其未集湏挫其氣出其不意<lb/>
<pb n="KR2a0018_WYG_032-2b"/>
必無不敗之理且聞虜所據營林木甚盛必不夜出諸<lb/>
君若疑惑慶之請獨取之於是與麾下二百騎奔擊破<lb/>
其前軍魏人震恐慶之乃還與諸将連營而進據渦陽<lb/>
城與魏軍相持自春至冬數十百戰師老氣衰魏之援<lb/>
兵復欲築壘於軍後仲宗等恐腹背受敵謀欲退師慶<lb/>
之杖節軍門曰共来至此渉厯一嵗糜費糧仗其數極<lb/>
多諸軍竝無闘心皆謀退縮豈是欲立功名直聚為抄<lb/>
暴耳吾聞置兵死地乃可求生湏虜大合然後與戰審<lb/>
<pb n="KR2a0018_WYG_032-3a"/>
欲班師慶之别有密敕今日犯者便依眀詔仲宗壮其<lb/>
計乃従之魏人掎角作十三城慶之銜枚夜出陷其四<lb/>
壘渦陽城主王緯乞降所餘九城兵甲猶盛乃陳其俘<lb/>
馘鼓噪而攻之遂大奔潰斬獲畧盡渦水咽流降城中<lb/>
男女三萬餘口詔以渦陽之地置西徐州衆軍乗勝前<lb/>
頓城父髙祖嘉焉賜慶之手詔曰本非将種又非豪家<lb/>
觖望風雲以至於此可深思竒略善克令終開朱門而<lb/>
待賓揚聲名於竹帛豈非大丈夫哉大通初魏北海王<lb/>
<pb n="KR2a0018_WYG_032-3b"/>
元顥以夲朝大亂自拔来降求立為魏主髙祖納之以<lb/>
慶之為假節飈勇将軍送元顥還北顥於渙水即魏帝<lb/>
號授慶之使持節鎮北将軍護軍前軍大都督𤼵自銍<lb/>
縣進拔滎城遂至雎陽魏将丘大千有衆七萬分築九<lb/>
城以相拒慶之攻之自旦至申陷其三壘大千乃降時<lb/>
魏征東将軍濟隂王元徽業率羽林庶子二萬人求救<lb/>
梁宋進屯考城城四面縈水守備嚴固慶之命浮水築<lb/>
壘攻陷其城生擒徽業獲租車七千八百輛仍趣大梁<lb/>
<pb n="KR2a0018_WYG_032-4a"/>
望旗歸款顥進慶之衛将軍徐州刺史武都公仍率衆<lb/>
而西魏左僕射楊昱西阿王元慶撫軍将軍元顯恭率<lb/>
御仗羽林宗子庶子衆凡七萬據滎陽拒顥兵既精強<lb/>
城又險固慶之攻未能拔魏将元天穆大軍復将至先<lb/>
遣其驃騎将軍爾朱吐沒兒領胡騎五千騎将魯安領<lb/>
夏州歩騎九千援楊昱又遣右僕射爾朱隆西荆州刺<lb/>
史王羆騎一萬據虎牢天穆沒兒前後繼至旗鼓相望<lb/>
時滎陽未拔士衆皆恐慶之乃解鞍秣馬宣喻衆曰吾<lb/>
<pb n="KR2a0018_WYG_032-4b"/>
至此以来屠城略地實為不少君等殺人父兄畧人子<lb/>
女又為無算天穆之衆竝是仇讐我等纔有七千虜衆<lb/>
三十餘萬今日之事義不圗存吾以虜騎不可争力平<lb/>
原及未盡至前湏平其城壘諸君無假狐疑自貽屠膾<lb/>
一鼓悉使登城壮士東陽宋景休義興魚天愍踰堞而<lb/>
入遂克之俄而魏陣外合慶之率騎三千背城逆戰大<lb/>
破之魯安於陣乞降元天穆爾朱吐沒兒單騎獲免収<lb/>
滎陽儲實牛馬榖帛不可勝計進赴虎牢爾朱隆棄城<lb/>
<pb n="KR2a0018_WYG_032-5a"/>
走魏主元子攸懼奔并州其臨淮王元彧安豐王元延<lb/>
眀率百僚封府庫備法駕奉迎顥入洛陽宫御前殿改<lb/>
元大赦顥以慶之為侍中車騎大将軍左光禄大夫增<lb/>
邑萬户魏大将軍上黨王元天穆王老生李叔仁又率<lb/>
衆四萬攻陷大梁分遣老生費穆兵二萬據虎牢刀宣<lb/>
刀䨇入梁宋慶之随方掩襲竝皆降欵天穆與十餘騎<lb/>
北渡河髙祖復賜手詔稱美焉慶之麾下悉著白袍所<lb/>
向披靡先是洛陽童謡曰名師大将莫自牢千兵萬馬<lb/>
<pb n="KR2a0018_WYG_032-5b"/>
避白袍自發銍縣至于洛陽十四旬平三十二城四十<lb/>
七戰所向無前初元子攸止單騎奔走宫衛嬪侍無改<lb/>
於常顥既得志荒于酒色乃日夜宴樂不復視事與安<lb/>
豐臨淮共立姦計将背朝恩絶賓貢之禮直以時事未<lb/>
安且資慶之之力用外同内異言多忌刻慶之心知之<lb/>
亦密為其計乃説顥曰今逺来至此未伏尚多若人知<lb/>
虛實方更連兵而安不忘危湏預為其䇿宜唘天子更<lb/>
請精兵并勒諸州有南人沒此者悉湏部送顥欲従之<lb/>
<pb n="KR2a0018_WYG_032-6a"/>
元延眀説顥曰陳慶之兵不出數千已自難制今增其<lb/>
衆寜肯復為用乎權柄一去動轉聴人魏之宗社於斯<lb/>
而滅顥由是致疑稍成踈貳慮慶之密唘乃表髙祖曰<lb/>
河北河南一時已定唯爾朱榮尚敢跋扈臣與慶之自<lb/>
能擒討今州郡新服正湏綏撫不宜更復加兵摇動百<lb/>
姓髙祖遂詔衆軍皆停界首洛下南人不出一萬羌夷<lb/>
十倍軍副馬佛念言於慶之曰功髙不賞震主身危二<lb/>
事既有将軍豈得無慮自古以来廢昬立眀扶危定難<lb/>
<pb n="KR2a0018_WYG_032-6b"/>
鮮有得終今将軍威震中原聲動河塞屠顥據洛則千<lb/>
載一時也慶之不從顥前以慶之為徐州刺史因固求<lb/>
之鎮顥心憚之遂不遣乃曰主上以洛陽之地全相任<lb/>
委忽聞捨此朝寄欲往彭城謂君遽取富貴不為國計<lb/>
手敕頻仍恐成僕責慶之不敢復言魏天柱将軍爾朱<lb/>
榮右僕射爾朱隆大都督元天穆驃騎将軍爾朱吐沒<lb/>
兒榮長史髙歡鮮卑芮芮勒衆號百萬挟魏主元子攸<lb/>
来攻顥顥據洛陽六十五日凡所得城一時反叛慶之<lb/>
<pb n="KR2a0018_WYG_032-7a"/>
渡河守北中郎城三日中十有一戰傷殺甚衆榮将退<lb/>
時有劉助者善天文乃謂榮曰不出十日河南大定榮<lb/>
乃縛木為筏濟自硤石與顥戰於河橋顥大敗走至臨<lb/>
潁遇賊被擒洛陽陷慶之馬步數千結陣東反榮親自<lb/>
来追值嵩髙山水洪溢軍人死散慶之乃落鬚髪為沙<lb/>
門間行至豫州豫州人程道雍等?送出汝隂至都仍<lb/>
以功除右衛将軍封永興縣侯邑一千五百户出為持<lb/>
節都督縁淮諸軍事奮武将軍北兗州刺史㑹有妖賊<lb/>
<pb n="KR2a0018_WYG_032-7b"/>
沙門僧強自稱為帝土豪蔡伯龍起兵應之僧強頗知<lb/>
幻術更相扇惑衆至三萬攻陷北徐州濟隂太守楊起<lb/>
文棄城走鍾離太守單希寳見害使慶之討焉車駕幸<lb/>
白下臨餞謂慶之曰江淮兵勁其鋒難當卿可以䇿制<lb/>
之不宜决戰慶之受命而行曾未浃辰斬伯龍僧強𫝊<lb/>
其首中大通二年除都督南北司西豫豫四州諸軍事<lb/>
南北司二州刺史餘竝如故慶之至鎮遂圍懸瓠破魏<lb/>
潁州刺史婁起揚州刺史是云寳於溱水又破行臺孫<lb/>
<pb n="KR2a0018_WYG_032-8a"/>
騰大都督侯進豫州刺史堯雄梁州刺史司馬恭扵楚<lb/>
城罷義陽鎮兵停水陸轉運江湖諸州竝得休息開田<lb/>
六千頃二年之後倉廪充實髙祖每嘉勞之又表省南<lb/>
司州復安陸郡置上眀郡大同二年魏遣将侯景率衆<lb/>
七萬宼楚州刺史桓和陷沒景仍進軍淮上貽慶之書<lb/>
使降敕遣湘潭侯退右衛夏侯夔等赴援軍至黎漿慶<lb/>
之已擊破景時大寒雪景棄輜重走慶之收之以歸進<lb/>
號仁威将軍是嵗豫州饑慶之開倉賑給多所全濟州<lb/>
<pb n="KR2a0018_WYG_032-8b"/>
民李昇等八百人表請樹碑頌徳詔許焉五年十月卒<lb/>
時年五十六贈散騎常侍左衛将軍鼓吹一部諡曰武<lb/>
敕義興郡𤼵五百丁㑹䘮慶之性祗慎衣不紈綺不好<lb/>
絲竹射不穿札馬非所便而善撫軍士能得其死力長<lb/>
子昭嗣第五子昕字君章七嵗能騎射十二随父入洛<lb/>
路遇疾還京師詣鴻臚卿朱异异訪北閒形勢昕聚土<lb/>
畫地指麾分别异甚竒之大同四年為邵陵王常侍文<lb/>
徳主帥右衛仗主敕遣助防義陽魏豫州刺史堯雄北<lb/>
<pb n="KR2a0018_WYG_032-9a"/>
間驍将兄子寳樂特為敢勇慶之圍懸瓠雄来赴其難<lb/>
寳樂求單騎校戰昕躍馬直趣寳樂雄即散潰仍陷溱<lb/>
城六年除威逺将軍小峴城主以公事免十年妖賊王<lb/>
勤宗起於巴山郡以昕為宣猛将軍假節討焉勤宗平<lb/>
除隂陵戍主北譙太守以疾不之官又除驃騎外兵俄<lb/>
為臨川太守太清二年侯景圍厯陽敕召昕還昕唘云<lb/>
采石急湏重鎮王質水軍輕弱恐慮不濟乃板昕為雲<lb/>
騎将軍代質未及下渚景已渡江仍遣率所領遊防城<lb/>
<pb n="KR2a0018_WYG_032-9b"/>
外不得入守欲奔京口乃為景所擒景見昕殷勤因留<lb/>
極飲曰我至此得卿餘人無能為也令昕收集部曲将<lb/>
用之昕誓而不許景使其儀同范桃棒嚴禁之昕因説<lb/>
桃棒令率所領歸降襲殺王偉宋子仙為信桃棒許之<lb/>
遂盟約射唘城中遣昕夜縋而入髙祖大喜敕即受降<lb/>
太宗遲疑累日不决外事𤼵洩昕弗之知猶依期而下<lb/>
景邀得之乃逼昕令更射書城中云桃棒且輕将數十<lb/>
人先入景欲裹甲随之昕既不肯為書期以必死遂為<lb/>
<pb n="KR2a0018_WYG_032-10a"/>
景所害時年三十三<lb/>
蘭欽字休眀中昌魏人也父子雲天監中軍功官至雲<lb/>
麾将軍冀州刺史欽㓜而果决趫㨗過人随父北征授<lb/>
東宫直閤大通元年攻魏蕭城拔之仍破彭城别将郊<lb/>
仲進攻擬山城破其大都督劉屬衆二十萬進攻籠城<lb/>
獲馬千餘匹又破其大将柴集及襄城太守髙宣别将<lb/>
范思念鄭承宗等仍攻厥固張龍子城未拔魏彭城守<lb/>
将楊目遣子孝邕率輕兵来援欽逆擊走之又破譙州<lb/>
<pb n="KR2a0018_WYG_032-10b"/>
刺史劉海㳺還拔厥固收其家口楊目又遣都督范思<lb/>
念别将曹龍牙數萬衆来援欽與戰於陣斬龍牙𫝊首<lb/>
京師又假欽節都督衡州三郡兵討桂陽陽山始興叛<lb/>
蠻至即平破之封安懐縣男邑五百户又破天漆蠻帥<lb/>
晚時得㑹衡州刺史元慶和為桂陽人嚴容所圍遣使<lb/>
告急欽往應援破容羅溪於是長樂諸洞一時平蕩又<lb/>
密敕欽向魏興經南鄭屬魏将托跋勝宼襄陽仍敕赴<lb/>
援除持節督南梁南北秦沙四州諸軍事光烈将軍平<lb/>
<pb n="KR2a0018_WYG_032-11a"/>
西校尉梁南秦二州刺史增封五百户進爵為侯破通<lb/>
生擒行臺元子禮大将薛儁張菩薩魏梁州刺史元羅<lb/>
遂降梁漢底定進號智武将軍增封二千户俄改授持<lb/>
節都督衡桂二州諸軍事衡州刺史未及赴職魏遣都<lb/>
督董紹張獻攻圍南鄭梁州刺史杜懐珤請救欽率所<lb/>
領援之大破紹獻於髙橋城斬首三千餘紹獻奔退追<lb/>
入斜谷斬獲略盡西魏相宇文黑泰致馬二千匹請結<lb/>
隣好詔加散騎常侍進號仁威将軍增封五百户仍令<lb/>
<pb n="KR2a0018_WYG_032-11b"/>
述職經廣州因破俚帥陳文徹兄弟竝擒之至衡州進<lb/>
號平南将軍改封曲江縣公增邑五百户在州有惠政<lb/>
吏民詣闕請立碑頌徳詔許焉徴為散騎常侍左衛将<lb/>
軍尋改授散騎常侍安南将軍廣州刺史既至任所前<lb/>
刺史南安侯密遣厨人置藥於食欽中毒而卒時年四<lb/>
十二詔贈侍中中衛将軍鼓吹一部子夏禮侯景至厯<lb/>
陽率其部曲邀擊景兵敗死之<lb/>
史臣曰陳慶之蘭欽俱有将略戰勝攻取盖頗牧衛霍<lb/>
<pb n="KR2a0018_WYG_032-12a"/>
之亞歟慶之警悟早侍髙祖既預舊恩加之謹肅蟬冕<lb/>
組珮亦一世之榮矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_032-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十二<lb/>
<pb n="KR2a0018_WYG_032-13a"/>
　梁書卷三十二考證<lb/>
陳慶之𫝊屯據陟<hi>缺</hi>○南史刪此句故缺字不可考<lb/>
破魏潁州刺史婁起揚州刺史是云寳扵溱水○各夲<lb/>
　或作元云寳或注一作是元寳今従北史魏書及姓<lb/>
　氏譜訂正<lb/>
蘭欽𫝊前刺史安南侯宻○安南一本作南安<lb/>
　<lb/>
　<lb/>
<pb n="KR2a0018_WYG_032-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十二考證<lb/>
</p>
<p>
</p>
  </div>
</body>
</text>
</TEI>
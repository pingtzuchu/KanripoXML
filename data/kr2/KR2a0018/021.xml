<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷二十一</head> <lb/>
    <p>
<pb n="KR2a0018_WYG_021-1a"/>
欽定四庫全書<lb/>
　梁書卷二十一<lb/>
　　唐　散　騎　常　侍　姚　思　廉　撰<lb/>
　列傳第十五<lb/>
　　王瞻　　王志　　王峻　　王暕<hi>子訓</hi>
　　王泰　　王份<hi>孫錫</hi>　<hi>僉</hi>
　　張充　　柳惲　　蔡撙　　江蒨<lb/>
王瞻字思範琅邪臨沂人宋太保𢎞從孫也祖栁光禄<lb/>
<pb n="KR2a0018_WYG_021-1b"/>
大夫東亭侯父猷廷尉卿瞻年數嵗嘗從師受業時有<lb/>
伎經其門同學皆出觀瞻獨不視習誦如初從父尚書<lb/>
僕射僧達聞而異之謂瞻父曰吾宗不衰寄之此子年<lb/>
十二居父憂以孝聞服闋襲封東亭侯瞻㓜時輕薄好<lb/>
逸逰為閭里所患及長頗折節有士操渉獵書記於棊<lb/>
射尤善起家著作佐郎累遷太子舍人太尉主簿太子<lb/>
洗馬頃之出為鄱陽内史秩滿授太子中舍人又為齊<lb/>
南海王友尋轉司徒竟陵王從事中郎王甚相賔禮南<lb/>
<pb n="KR2a0018_WYG_021-2a"/>
海王為䕶軍將軍瞻為長史又出補徐州别駕從事史<lb/>
遷驃騎將軍王晏長史晏誅出為晋陵太守瞻潔已為<lb/>
政妻子不免飢寒時大司馬王敬則舉兵作亂路經晋<lb/>
陵郡民多附敬則軍敗臺軍討賊黨瞻言於朝曰愚人<lb/>
易動不足窮法明帝許之所全活者萬數徴拜給事黄<lb/>
門侍郎撫軍建安王長史御史中丞高祖霸府開以瞻<lb/>
為大司馬相國諮議参軍領録事梁臺建為侍中遷左<lb/>
民尚書俄轉吏部尚書瞻性率亮居選部所舉多行其<lb/>
<pb n="KR2a0018_WYG_021-2b"/>
意頗嗜酒每飲或竟日而精神益朗贍不廢簿領髙祖<lb/>
每稱瞻有三術射棊酒也尋加左軍將軍以疾不拜仍<lb/>
為侍中領驍騎將軍未拜卒時年四十九諡康侯子長<lb/>
𤣥著作佐郎早卒<lb/>
王志字次道琅邪臨沂人祖曇首宋左光禄大夫豫寧<lb/>
文侯父僧䖍齊司空簡穆公竝有重名志年九嵗居所<lb/>
生母憂哀容毁瘠為中表所異弱冠選尚宋孝武女安<lb/>
固公主拜駙馬都尉秘書郎累遷太尉行参軍太子舍<lb/>
<pb n="KR2a0018_WYG_021-3a"/>
人武陵王文學褚淵為司徒引志為主簿淵謂僧䖍曰<lb/>
朝廷之恩本為殊特所可光榮在屈賢子累遷鎮北竟<lb/>
陵王功曹史安陸南郡二王友入為中書侍郎尋除宣<lb/>
城内史清謹有恩惠郡民張倪吳慶爭田經年不决志<lb/>
到官父老乃相謂曰王府君有徳政吾曹鄊里乃有此<lb/>
爭倪慶相擕請罪所訟地遂為閑田徵拜黄門侍郎尋<lb/>
遷吏部侍郎出為寧朔將軍東陽太守郡獄有重囚十<lb/>
餘人冬至日悉遣還家過節皆返唯一人失期獄司以<lb/>
<pb n="KR2a0018_WYG_021-3b"/>
為言志曰此自太守事主者勿憂明旦果自詣獄辭以<lb/>
婦孕吏民益歎服之視事三年齊永明二年入為侍中<lb/>
未拜轉吏部尚書在選以和理稱崔慧景平以例加右<lb/>
軍將軍封臨汝侯固讓不受改領右衞將軍義師至城<lb/>
内害東昏百僚署名送其首志聞而歎曰冠雖獘可加<lb/>
足乎因取庭中樹葉挼服之偽悶不署名高祖覽牋無<lb/>
志署心嘉之弗以讓也霸府開以志為右軍將軍驃騎<lb/>
大將軍長史梁臺建遷散騎常侍中書令天監元年以<lb/>
<pb n="KR2a0018_WYG_021-4a"/>
本官領前軍將軍其年遷冠軍將軍丹陽尹為政清静<lb/>
去煩苛京師有寡婦無子姑亡舉債以歛葬既葬而無<lb/>
以還之志愍其義以俸錢償焉時年饑每旦為粥於郡<lb/>
門以賦百姓民稱之不容口三年為散騎常侍中書令<lb/>
領游擊將軍志為中書令及居京尹便懷止足常謂諸<lb/>
子姪曰謝莊在宋孝武世位止中書令吾自視豈可以<lb/>
過之因多謝病簡通賔客遷前將軍太常卿六年出為<lb/>
雲麾將軍安西始興王長史南郡太守明年遷軍師將<lb/>
<pb n="KR2a0018_WYG_021-4b"/>
軍平西鄱陽郡王長史江夏太守竝加秩中二千石九<lb/>
年遷為散騎常侍金紫光禄大夫十二年卒時年五十<lb/>
四志善草𨽻當時以為楷法齊游擊將軍徐希秀亦號<lb/>
能書常謂志為書聖志家世居建康禁中里馬蕃巷父<lb/>
僧䖍以來門風多寛恕志尤惇厚所歴職不以罪咎劾<lb/>
人門下客嘗盜脱志車<graphic n="KR1707" url="https://raw.githubusercontent.com/kanripo/KR-Gaiji/master/images/KR1707.png" mimeType="image/png"/>賣之志知而不問待之如初<lb/>
賔客游其門者専覆其過而稱其善兄弟子姪皆篤實<lb/>
謙和時人號馬蕃諸王為長者普通四年志改葬高祖<lb/>
<pb n="KR2a0018_WYG_021-5a"/>
厚賻賜之追諡曰安有五子緝休諲操素竝知名<lb/>
王峻字茂逺琅邪臨沂人曾祖敬𢎞有重名於宋世位<lb/>
至左光禄大夫開府儀同三司祖瓚之金紫光禄大夫<lb/>
父秀之吳興太守峻少美風姿善舉止起家著作佐郎<lb/>
不拜累遷中軍廬陵王法曹行参軍太子舍人邵陵王<lb/>
文學太傅主簿府主齊竟陵王子良甚相賞遇遷司徒<lb/>
主簿以父憂去職服闋除太子洗馬建安王友出為寧<lb/>
逺將軍桂陽内史會義師起上流諸郡多相驚擾峻閉<lb/>
<pb n="KR2a0018_WYG_021-5b"/>
門静坐一郡帖然百姓頼之天監初還除中書侍郎高<lb/>
祖甚悅其風采與陳郡謝覽同見賞擢俄遷吏部當官<lb/>
不稱職轉征虜安成王長史又為太子中庶子游擊將<lb/>
軍出為宣城太守為政清和吏民安之視事三年徴拜<lb/>
侍中遷度支尚書又以本官兼起部尚書監起太極殿<lb/>
事畢出為征逺將軍平西長史南郡太守尋為智武將<lb/>
軍鎮西長史蜀郡太守還為左民尚書領歩兵校尉遷<lb/>
吏部尚書處選甚得名譽峻性詳雅無趨競心嘗與謝<lb/>
<pb n="KR2a0018_WYG_021-6a"/>
覽約官至侍中不復謀進仕覽自吏部尚書出為吳興<lb/>
郡平心不畏彊禦亦由處世之情既薄故也峻為侍中<lb/>
以後雖不退身亦淡然自守無所營務乆之以疾表觧<lb/>
職遷金紫光禄大夫未拜普通二年卒時年五十六諡<lb/>
惠子子琮玩琮為國子生尚始興王女繁昌縣主不惠<lb/>
為學生所嗤遂離婚峻謝王王曰此自上意僕極不願<lb/>
如此峻曰臣太祖是謝仁祖外孫亦不藉殿下姻媾為<lb/>
門户<lb/>
<pb n="KR2a0018_WYG_021-6b"/>
王暕字思晦琅邪臨沂人父儉齊太尉南昌文憲公暕<lb/>
年數歲而風神警㧞有成人之度時文憲作宰賔客盈<lb/>
門見暕即謂曰公才公望復在此矣弱冠選尚淮南長<lb/>
公主拜駙馬都尉除員外散騎侍郎不拜改授晋安王<lb/>
文學遷廬陵王友秘書丞明帝詔求異士始安王遥光<lb/>
表薦暕及東海王僧孺曰臣聞求賢暫勞垂拱永逸方<lb/>
之疏壤取類導川伏唯陛下道隐旒纊信充符璽白駒<lb/>
空谷振鷺在庭猶懼隠鱗卜祝藏器屠估物色關下委<lb/>
<pb n="KR2a0018_WYG_021-7a"/>
裘河上非取製於一狐諒求味於兼采而五聲倦響九<lb/>
工是詢寢議廟堂借聽輿皁臣位任隆重義兼邦家實<lb/>
欲使名實不違徼幸路絶勢門上品猶當格以清談英<lb/>
俊下僚不可限以位貌竊見秘書丞琅邪王暕年二十<lb/>
一七葉重光海内冠冕神清氣茂允廸中和叔寳理遣<lb/>
之談彦輔名教之樂故以暉映先達領袖後進居無塵<lb/>
雜家有賜書辭賦清新屬言𤣥逺室邇人曠物疎道親<lb/>
飬素丘園台階虚位庠序公朝萬夫傾首豈徒荀令可<lb/>
<pb n="KR2a0018_WYG_021-7b"/>
想李公不亡而已哉乃東序之秘寶瑚璉之茂器除驃<lb/>
騎從事中郎高祖霸府開引為户曹屬遷司徒左長史<lb/>
天監元年除太子中庻子領驍騎將軍入為侍中出為<lb/>
寧朔將軍中軍長史又為侍中領射聲校尉遷五兵尚<lb/>
書加給事中出為晋陵太守徴為吏部尚書俄領國子<lb/>
祭酒暕名公子少致美稱及居選曹職事脩理然世貴<lb/>
顯與物多隔不能留心寒素衆頗謂為刻薄遷尚書右<lb/>
僕射尋加侍郎復遷右僕射以母憂去官起為雲麾將<lb/>
<pb n="KR2a0018_WYG_021-8a"/>
軍吳郡太守還為侍中尚書左僕射領國子祭酒普通<lb/>
四年冬暴疾卒時年四十七詔贈侍中中書令中軍將<lb/>
軍給東園秘器朝服一具衣一襲錢十萬布百匹諡曰<lb/>
靖有四子訓承穉訏竝通顯<lb/>
訓字懷範幼聰警有識量徴士何𦙍見而竒之年十三<lb/>
暕亡憂毁家人莫之識十六召見文德殿應對爽徹上<lb/>
目送乆之顧謂朱异曰可謂相門有相矣補國子生射<lb/>
策高第除秘書郎遷太子舍人秘書丞轉宣城王文學<lb/>
<pb n="KR2a0018_WYG_021-8b"/>
友太子中庻子掌管記俄遷侍中既拜入見高祖從容<lb/>
問何敬容曰褚彦回年幾為宰相敬容對曰少過三十<lb/>
上曰今之王訓無謝彦回訓美容儀善進止文章之美<lb/>
為後進領袖在春宫特被恩禮以疾終于位時年二十<lb/>
六贈本官諡温子<lb/>
王泰字仲通志長兄慈之子也慈齊時歴侍中吳郡知<lb/>
名在志右泰幼敏悟年數嵗時祖母集諸孫姪散棗栗<lb/>
於牀上羣兒皆競之泰獨不取問其故對曰不取自當<lb/>
<pb n="KR2a0018_WYG_021-9a"/>
得賜由是中表異之既長通和溫雅人不見其喜愠之<lb/>
色起家為著作郎不拜改除秘書郎遷前將軍法曹行<lb/>
参軍司徒東閣祭酒車騎主簿高祖霸府建以泰為驃<lb/>
騎功曹史天監元年遷秘書丞齊永元末後宫火延燒<lb/>
秘書圖書散亂殆盡泰為丞表校定繕寫高祖從之頃<lb/>
之遷中書侍郎出為南徐州别駕從事史居職有能名<lb/>
復徴中書侍郎敕掌吏部郎事累遷給事黄門侍郎員<lb/>
外散騎常侍竝掌吏部如故俄即真自過江吏部郎不<lb/>
<pb n="KR2a0018_WYG_021-9b"/>
復典大選令史以下小人求競者輻凑前後少能稱職<lb/>
泰為之不通關求吏先至者即補不為貴賤請囑易意<lb/>
天下稱平累遷為廷尉司徒左長史出為明威將軍新<lb/>
安太守在郡和理得民心徴為寕逺將軍安右長史俄<lb/>
遷侍中尋為太子庻子領歩兵校尉復為侍中仍遷仁<lb/>
威長史南蘭陵太守行南康王府州國事王遷職復為<lb/>
北中郎長史行豫章王府州國事太守如故入為都官<lb/>
尚書泰能接人士士多懷泰每願其居選官頃之為吏<lb/>
<pb n="KR2a0018_WYG_021-10a"/>
部尚書衣冠屬望未及選舉仍疾改除散騎常侍左驍<lb/>
騎將軍未拜卒時年四十五諡夷子初泰無子飬兄子<lb/>
祁晚有子廓<lb/>
王份字季文琅邪人也祖續明宋開府儀同三司元公<lb/>
父粹黄門侍郎份十四而孤解褐車騎主簿出為寧逺<lb/>
將軍始安内史袁粲之誅親故無敢視者份獨往致慟<lb/>
由是顯名遷太子中舍人太尉屬出為晋安内史累遷<lb/>
中書侍郎轉大司農份兄奐於雍州被誅奐子肅奔于<lb/>
<pb n="KR2a0018_WYG_021-10b"/>
魏份自拘請罪齊世祖知其誠款喻而遣之屬肅屢引<lb/>
魏人來侵疆場世祖嘗因侍坐從容謂份曰比有北信<lb/>
不份歛容對曰肅既近忘墳栢寧逺憶有臣帝亦以此<lb/>
亮焉尋除寧朔將軍零陵内史徴為黄門侍郎以父終<lb/>
於此職固辭不拜遷秘書監天監初除散騎常侍領歩<lb/>
兵校尉兼起部尚書高祖嘗於宴席問羣臣曰朕為有<lb/>
為無份對曰陛下應萬物為有體至理為無高祖稱善<lb/>
出為宣城太守轉吳郡太守遷寧朔將軍北中郎豫章<lb/>
<pb n="KR2a0018_WYG_021-11a"/>
王長史蘭陵太守行南徐府州事遷太常卿太子右率<lb/>
散騎常侍侍東宫除金紫光禄大夫復為智武將軍南<lb/>
康王長史秩中二千石復入為散騎常侍金紫光禄南<lb/>
徐州大中正給親信二十人遷尚書左僕射尋加侍中<lb/>
時脩建二郊份以本官領大匠卿遷散騎常侍右光禄<lb/>
大夫加親信為四十人遷侍中特進左光禄復以本官<lb/>
監丹陽尹普通五年三月卒時年七十九詔贈本官賻<lb/>
錢四十萬布四百匹蠟四百斤給東園秘器朝服一具<lb/>
<pb n="KR2a0018_WYG_021-11b"/>
衣一襲諡胡子長子琳字孝璋舉南徐州秀才釋褐征<lb/>
虜建安王法曹司徒東閣祭酒南平王文學尚義興公<lb/>
主拜駙馬都尉累遷中書侍郎衛軍謝朏長史員外散<lb/>
騎常侍出為明威將軍東陽太守徴司徒左長史<lb/>
錫字公嘏琳之第二子也幼而警悟與兄弟受業至應<lb/>
休散常獨留不起年七八嵗猶隨公主入宫高祖嘉其<lb/>
聰敏常為朝士說之精力不勌致損右目公主每節其<lb/>
業為飾居宇雖童稚之中一無所好十二為國子生十<lb/>
<pb n="KR2a0018_WYG_021-12a"/>
四舉清茂除秘書郎與范陽張伯緒齊名俱為太子舍<lb/>
人丁父憂居䘮盡禮服闋除太子洗馬時昭明尚幼未<lb/>
與臣僚相接高祖敕太子洗馬王錫秘書郎張纉親表<lb/>
英華朝中髦俊可以師友事之以戚屬封永安侯除晋<lb/>
安王友稱疾不行敕許受詔停都王冠日以府僚攝事<lb/>
普通初魏始連和使劉善明來聘敕使中書舍人朱异<lb/>
接之預讌者皆歸化北人善明負其才氣酒酣謂异曰<lb/>
南國辯學如中書者幾人异對曰异所以得接賔宴者<lb/>
<pb n="KR2a0018_WYG_021-12b"/>
乃分職是司二國通和所敦親好若以才辯相尚則不<lb/>
容見使善明乃曰王錫張纘北間所聞云何可見异具<lb/>
唘敕即使於南苑設宴錫與張纉朱异四人而已善明<lb/>
造席徧論經史兼以嘲謔錫纘隨方酧對無所稽疑未<lb/>
嘗訪彼一事善明甚相歎揖佗日謂异曰一日見二賢<lb/>
實副所期不有君子安能為國轉中書郎遷給事黄門<lb/>
侍郎尚書吏部郎中時年二十四謂親友曰吾以外戚<lb/>
謬被時知多叨人爵本非其志兼比羸病庶務難擁安<lb/>
<pb n="KR2a0018_WYG_021-13a"/>
能捨其所好而狥所不能乃稱疾不拜便謝遣胥徒拒<lb/>
絶賔客掩扉覃思室宇蕭然中大通六年正月卒時年<lb/>
三十六贈侍中給東園秘器朝服一具衣一襲諡貞子<lb/>
子泛湜<lb/>
僉字公㑹錫第五弟也八嵗丁父憂哀毁過禮服闋召<lb/>
補國子生祭酒袁昻稱為通理䇿高第除長史兼秘書<lb/>
郎中歴尚書殿中郎太子中舍人與吳郡陸襄對掌東<lb/>
宫管記出為建安太守山酋方善謝稀聚徒依險屢為<lb/>
<pb n="KR2a0018_WYG_021-13b"/>
民患僉潛設方畧率衆平之有詔褒美頒示州郡除威<lb/>
武將軍始興内史丁所生母憂固辭不拜又除寕逺將<lb/>
軍南康内史屬盧循作亂復轉僉為安成内史以鎭撫<lb/>
之還除黄門侍郎尋為安西武陵王長史蜀郡太守僉<lb/>
憚岨嶮固以疾辭因以黜免乆之除戎昭將軍尚書左<lb/>
丞復補黄門侍郎遷太子中庶子掌東宫管記太清二<lb/>
年十二月卒時年四十五贈侍中給東園秘器朝服一<lb/>
具衣一襲承聖三年世祖追詔曰賢而不伐曰恭諡恭<lb/>
<pb n="KR2a0018_WYG_021-14a"/>
子<lb/>
張充字延符吳郡人父緒齊特進金紫光禄大夫有名<lb/>
前代充少時不持操行好逸游緒嘗請假還吳始入西<lb/>
郭值充出獵左手臂鷹右手牽狗遇緒船至便放紲脱<lb/>
韝拜於水次緒曰一身両役無乃勞乎充跪對曰充聞<lb/>
三十而立今二十九矣請至來嵗而敬易之緒曰過而<lb/>
能改顔氏子有焉及明年便脩身改節學不盈載多所<lb/>
該覽尤明老易能清言與從叔稷俱有令譽起家撫軍<lb/>
<pb n="KR2a0018_WYG_021-14b"/>
行参軍遷太子舍人尚書殿中郎武陵王友時尚書令<lb/>
王儉當朝用事武帝皆取決焉武帝嘗欲以充父緒為<lb/>
尚書僕射訪於儉儉對曰張緒少有清望誠美選也然<lb/>
東士比無所執緒諸子又多薄行臣謂此宜詳擇帝遂<lb/>
止先是充兄弟皆輕俠充少時又不䕶細行故儉言之<lb/>
充聞而慍因與儉書曰吳國男子張充致書於琅邪王<lb/>
君侯侍者頃日路長愁霖韜晦凉暑未平想無虧攝充<lb/>
幸以魚釣之閑鎌採之暇時復以卷軸自娛逍遥前史<lb/>
<pb n="KR2a0018_WYG_021-15a"/>
縱横萬古動黙之路多端紛綸百年昇降之徒不一故<lb/>
以圓行方止器之異也金剛水柔性之别也善御性者<lb/>
不違金水之質善為器者不易方圎之用所以北海掛<lb/>
籫帶之高河南降璽言之貴充生平少偶不以利欲干<lb/>
懷三十六年差得以棲貧自澹介然之志峭聳霜崖確<lb/>
乎之情峰横海岸彯纓天閣既謝廊廟之華綴組雲臺<lb/>
終慙衣冠之秀所以擯跡江臯陽狂隴畔者寔由氣岸<lb/>
疏凝情塗狷隔獨師懐抱不見許於俗人孤秀神崖每<lb/>
<pb n="KR2a0018_WYG_021-15b"/>
邅回於在世故君山直上蹙壓於當年叔陽夐舉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
乎千載充所以長羣魚鳥畢影松阿半頃之田足以輸<lb/>
稅五畝之宅樹以桑麻嘯歌於川澤之間諷咏於澠池<lb/>
之上泛濫於漁父之遊偃息於卜居之下如此而已充<lb/>
何識焉若夫驚巖罩日壯海逢天竦石崩尋分危落仞<lb/>
桂蘭綺靡叢雜於山幽松栢森隂相繚於澗曲元卿於<lb/>
是乎不歸伯休亦以兹長往若廼飛竿釣渚濯足滄洲<lb/>
獨浪烟霞高臥風月悠悠琴酒岫逺誰來灼灼文談空<lb/>
<pb n="KR2a0018_WYG_021-16a"/>
罷方寸不覺欝然千里路阻江川每至西風何嘗不眷<lb/>
聊因疾隙畧舉諸襟持此片言輕枉高聽丈人嵗路未<lb/>
彊學優而仕道佐蒼生功横海望入朝則恊長倩之誠<lb/>
出議則抗仲子之節可謂盛德維時孤松獨秀者也素<lb/>
履未詳斯旅尚𦕈茂陵之彦望冠蓋而長懷霸山之氓<lb/>
佇衣車而聳嘆得無惜乎若鴻裝撰御鶴駕軒空則岸<lb/>
不辭枯山被其潤奇禽異羽或巖際而逢迎弱霧輕煙<lb/>
乍林端而菴藹東都不足奇南山豈為貴充昆西之百<lb/>
<pb n="KR2a0018_WYG_021-16b"/>
姓岱表之一民蠶而衣耕且食不能事王侯覔知已造<lb/>
時人騁遊說蓬轉於屠博之間其歡甚矣丈人早遇承<lb/>
華中逢崇禮肆上之眷望溢於早辰鄉下之言謬延於<lb/>
造次然舉世皆謂充為狂充亦何能與諸君道之哉是<lb/>
以披聞見掃心胸述平生論語黙所以通夢交魂推衿<lb/>
送抱者其唯丈人而已關山夐阻書罷莫因儻遇樵者<lb/>
妄塵執事儉言之武帝免充官廢處乆之後為司徒諮<lb/>
議参軍與琅邪王思逺同郡陸慧曉等竝為司徒竟陵<lb/>
<pb n="KR2a0018_WYG_021-17a"/>
王賔客入為中書侍郎尋轉給事黄門侍郎明帝作相<lb/>
以充為鎮軍長史出為義興太守為政清静民吏便之<lb/>
尋以母憂去職服闋除太子中庶子遷侍中義師近次<lb/>
東昏召百官入宫省朝士慮禍或往來酣宴充獨居侍<lb/>
中省不出閣城内既害東昏百官集西鍾下召充不至<lb/>
高祖霸府開以充為大司馬諮議参軍遷梁王國郎中<lb/>
令祠部尚書領屯騎校尉轉冠軍將軍司徒左長史天<lb/>
監初除太常卿尋遷吏部尚書居選稱為平允俄為散<lb/>
<pb n="KR2a0018_WYG_021-17b"/>
騎常侍雲騎將軍尋除晋陵太守秩中二千石徴拜散<lb/>
騎常侍國子祭酒充長於義理登堂講說皇太子以下<lb/>
皆至時王侯多在學執經以拜充朝服而立不敢當也<lb/>
轉左衛將軍祭酒如故入為尚書僕射頃之除雲麾將<lb/>
軍吳郡太守下車恤貧老故舊莫不欣悅以疾自陳徴<lb/>
為散騎常侍金紫光禄大夫未及還朝十三年卒於吳<lb/>
時年六十六詔贈侍中護軍將軍諡穆子子最嗣<lb/>
桞惲字文暢河東解人也少有志行好學善尺牘與陳<lb/>
<pb n="KR2a0018_WYG_021-18a"/>
郡謝[卄/瀹]隣居[卄/瀹]深所友爱初宋世有嵇元榮羊蓋竝善<lb/>
彈琴云傳戴安道之法惲幼從之學特窮其妙齊竟陵<lb/>
王聞而引之以為法曹行参軍雅被賞狎王嘗置酒後<lb/>
園有晋相謝安鳴琴在側以授惲惲彈為雅弄子良曰<lb/>
卿巧越嵇心妙臻羊體良質美手信在今辰豈止當世<lb/>
稱奇足可追蹤古烈累遷太子洗馬父憂去官服闋試<lb/>
守鄱陽相聽吏屬得盡三年䘮禮署之文敎百姓稱焉<lb/>
還除驃騎從事中郎高祖至京邑惲候謁石頭以為冠<lb/>
<pb n="KR2a0018_WYG_021-18b"/>
軍將軍征東府司馬時東昏未平士猶苦戰惲上牋陳<lb/>
便宜請城平之日先收圖籍及遵漢祖寛大愛民之義<lb/>
高祖從之會蕭頴胄薨于江陵使惲西上迎和帝仍除<lb/>
給事黄門侍郎領歩兵校尉遷相國右司馬天監元年<lb/>
除長史兼侍中與僕射沈約等共定新律惲立行貞素<lb/>
以貴公子早有令名少工篇什始為詩曰亭臯木葉下<lb/>
隴首秋雲飛琅邪王元長見而嗟賞因書齋壁至是預<lb/>
曲宴必被詔賦詩嘗奉和高祖登景陽樓中篇云太液<lb/>
<pb n="KR2a0018_WYG_021-19a"/>
滄波起長楊高樹秋翠華承漢逺雕輦逐風遊深為高<lb/>
祖所美當時咸共稱傳惲善奕棊帝每敕侍坐仍令定<lb/>
棊譜第其優劣二年出為吳興太守六年徴為散騎常<lb/>
侍遷左民尚書八年除持節都督廣交桂越四州諸軍<lb/>
事仁武將軍平越中郎將廣州刺史徴為秘書監領左<lb/>
軍將軍復為吳興太守六年為政清静民吏懷之於郡<lb/>
感疾自陳觧任父老千餘人拜表陳請事未施行天監<lb/>
十六年卒時年五十三贈侍中中護軍將軍惲既善琴<lb/>
<pb n="KR2a0018_WYG_021-19b"/>
嘗以今聲轉棄古法乃著清調論具有條流少子偃字<lb/>
彦游年十二引見詔問讀何書對曰尚書又曰有何美<lb/>
句對曰德唯善政政在飬民衆咸異之詔尚長城公主<lb/>
拜駙馬都督都亭侯太子舍人洗馬廬陵鄱陽内史大<lb/>
寶元年卒<lb/>
蔡撙字景節濟陽考城人父興宗宋左光禄大夫開府<lb/>
儀同三司有重名前代撙少方雅退黙與兄寅俱知名<lb/>
選補國子生舉高第為司徒法曹行参軍齊左衞將軍<lb/>
<pb n="KR2a0018_WYG_021-20a"/>
王儉高選府僚以撙為主簿累遷建安王文學司徒主<lb/>
簿左西屬明帝為鎮軍將軍引為從事中郎遷中書侍<lb/>
郎中軍長史給事黄門侍郎丁母憂廬於墓側齊末多<lb/>
難服闋因居墓所除太子中庻子大尉長史竝不就梁<lb/>
臺建為侍中遷臨海太守坐公事左遷太子中庻子復<lb/>
為侍中吳興太守天監元年宣城郡吏吳承伯挾祅道<lb/>
聚衆攻宣城殺太守朱僧勇因轉屠旁縣踰山冦吳興<lb/>
所過皆殘破衆有二萬奄襲郡城東道不習兵革吏民<lb/>
<pb n="KR2a0018_WYG_021-20b"/>
恇擾奔散竝請撙避之撙堅守不動募勇敢固郡承伯<lb/>
盡銳攻撙撙命衆出拒戰於門應手摧破臨陣斬承伯<lb/>
餘黨悉平加信武將軍徴度支尚書遷中書令復為信<lb/>
武將軍晋陵太守還除通直散騎常侍國子祭酒遷吏<lb/>
部尚書居選𢎞簡有名稱又為侍中領秘書監轉中書<lb/>
令侍中如故普通二年出為宣毅將軍吳郡太守四年<lb/>
卒時年五十七追贈侍中金紫光禄大夫宣惠將軍諡<lb/>
康子子彦熙歴官中書郎宣城内史<lb/>
<pb n="KR2a0018_WYG_021-21a"/>
江蒨字彦標濟陽考城人曾祖湛宋左光禄儀同三司<lb/>
父斆齊太常卿竝有重名於前世蒨幼聰警讀書過目<lb/>
便能諷誦選為國子生通尚書舉高第起家秘書郎累<lb/>
遷司徒東閣祭酒廬陵王主簿居父憂以孝聞廬於墓<lb/>
側明帝敕遣齊仗二十人防墓所服闋除太子洗馬累<lb/>
遷司徒左南屬太子中舍人秘書丞出為建安内史視<lb/>
事期月義師下次江州遣寕朔將軍劉諓之為郡蒨帥<lb/>
吏民據郡拒之及建康城平蒨坐禁錮俄被原起為後<lb/>
<pb n="KR2a0018_WYG_021-21b"/>
軍臨川王外兵参軍累遷臨川王友中書侍郎太子家<lb/>
令黄門侍郎領南兖州大中正遷太子中庶子中正如<lb/>
故轉中權始興王長史出為伏波將軍晋安内史在政<lb/>
清約務在寛惠吏民便之詔徴為寕朔將軍南康王長<lb/>
史行府州國事頃之遷太尉臨川王長史轉尚書吏部<lb/>
郎右將軍蒨方雅有風格僕射徐勉以權重自遇在位<lb/>
者竝宿士敬之惟蒨及王規與抗禮不為之屈勉因蒨<lb/>
門客翟景為第七兒繇求蒨女婚蒨不答景再言之乃<lb/>
<pb n="KR2a0018_WYG_021-22a"/>
杖景四十由此與勉有忤除散騎常侍不拜是時勉又<lb/>
為子求蒨弟葺及王泰女二人竝拒之葺為吏部郎坐<lb/>
杖曹中幹免官泰以疾假出守乃遷散騎常侍皆勉意<lb/>
也初天監六年詔以侍中常侍竝侍帷幄分門下二局<lb/>
入集書其官品視侍中而非華冑所悅故勉斥泰為之<lb/>
蒨尋遷司徒左長史初王泰出閣高祖謂勉云江蒨資<lb/>
歴應居選部勉對曰蒨有眼患又不悉人物高祖乃止<lb/>
遷光禄大夫大通元年卒時年五十三詔贈本官諡肅<lb/>
<pb n="KR2a0018_WYG_021-22b"/>
子蒨好學尤悉朝儀故事撰江左遺典三十卷未就卒<lb/>
文集十五卷子紑經在孝行傳<lb/>
史臣曰王氏自姬姓以降及乎秦漢繼有英哲洎東晋<lb/>
王茂𢎞經綸江左時人方之管仲其後蟬冕交映台衮<lb/>
相襲勒名帝籍慶流子孫斯為盛族矣王瞻等承藉兹<lb/>
基國華是貴子有才行可得而稱張充少不持操晚乃<lb/>
折節在於典選寔號㢘平桞惲以多藝稱蔡撙以方雅<lb/>
著江蒨以風格顯俱為梁室名士焉<lb/>
<pb n="KR2a0018_WYG_021-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_021-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷二十一<lb/>
</p>
<p>
</p>
  </div>
</body>
</text>
</TEI>
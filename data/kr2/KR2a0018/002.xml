<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷二</head> <lb/>
    <p>
<pb n="KR2a0018_WYG_002-1a"/>
欽定四庫全書<lb/>
　梁書卷二<lb/>
　　唐　散　騎　常　侍　姚　思　亷　撰<lb/>
　本紀第二<lb/>
　　武帝中<lb/>
天監元年夏四月丙寅高祖即皇帝位於南郊設壇柴<lb/>
燎告類於天曰皇帝臣衍敢用𤣥牡昭告於皇天后帝<lb/>
齊氏以歴運斯既否終則亨欽若天應以命于衍夫任<lb/>
<pb n="KR2a0018_WYG_002-1b"/>
是司牧惟能是授天命不于常帝王非一族唐謝虞受<lb/>
漢替魏升爰及晉宋憲章在昔咸以君德馭四海元功<lb/>
子萬姓故能大庇氓黎光宅區宇齊代云季世主昬凶<lb/>
狡焉羣慝是崇是長肆厥姦回暴亂以播虐于我有邦<lb/>
俾溥天惴惴將墜于深壑九服八荒之内連率岳牧之<lb/>
君蹶角頓顙匡救無術臥薪待然援天靡訴衍投𬒮星<lb/>
言摧鋒萬里厲其掛冠之情用拯兆民之切銜膽誓衆<lb/>
覆鋭屠堅建立人主克翦昬亂遂因時來宰司邦國濟<lb/>
<pb n="KR2a0018_WYG_002-2a"/>
民康世實有厥勞而晷緯呈祥川岳効祉朝夕坰牧日<lb/>
月郊畿代終之符既顯革運之期已萃殊俗百蠻重譯<lb/>
獻欵人神遠邇罔不和㑹於是羣公卿士咸致厥誠竝<lb/>
以皇乾降命難以謙拒齊帝脱屣萬邦授以神器衍自<lb/>
惟匪德辭不獲許仰迫上𤣥之睠俯惟億兆之心宸極<lb/>
不可久曠民神不可乏主遂藉樂推膺此嘉祚以兹寡<lb/>
薄臨御萬方顧求夙志永言祗惕敬簡元辰恭兹大禮<lb/>
升壇受禪告類上帝克播休祉以𢎞盛烈式傳厥後用<lb/>
<pb n="KR2a0018_WYG_002-2b"/>
永保于我有梁惟明靈是饗禮畢備法駕即建康宮臨<lb/>
太極前殿詔曰五精遞襲皇王所以受命四海樂推殷<lb/>
周所以改物雖禪代相舛遭㑹異時而微明迭用其流<lb/>
遠矣莫不振民育德光被黎元朕以寡闇命不先後寧<lb/>
濟之功屬當期運乘此時來因心萬物遂振厥弛維大<lb/>
造區夏永言前蹤義均慚德齊氏以代終有徴歴數云<lb/>
改欽若前載集大命于朕躬顧惟菲德辭不獲命寅畏<lb/>
上靈用膺景業執禋柴之禮當與能之祚繼迹百王君<lb/>
<pb n="KR2a0018_WYG_002-3a"/>
臨四海若涉大川罔知攸濟洪基初兆萬品權輿思俾<lb/>
慶澤覃被率土可大赦天下改齊中興二年為天監元<lb/>
年賜民爵二級文武加位二等鰥寡孤獨不能自存者<lb/>
人糓五斛逋布口錢宿債勿復收其犯鄉論清議贓汙<lb/>
淫盜一皆蕩滌洗除前注與之更始封齊帝為巴陵王<lb/>
全食一郡載天子旌旗乘五時副車行齊正朔郊祀天<lb/>
地禮樂制度皆用齊典齊宣德皇后為齊文帝妃齊后<lb/>
王氏為巴陵王妃詔曰興運升降前代舊章齊世王侯<lb/>
<pb n="KR2a0018_WYG_002-3b"/>
封爵悉皆降省其有効著艱難者别有後命惟宋汝隂<lb/>
王不在除例又詔曰大運肇升嘉慶惟始刼賊餘口沒<lb/>
在臺府者悉可蠲放諸流徙之家竝聽還本追尊皇考<lb/>
為文皇帝廟曰太祖皇妣為獻皇后追諡妃郗氏為德<lb/>
皇后追封兄太傅懿為長沙郡王諡曰宣武齊後軍諮<lb/>
議敷為永陽郡王諡曰昭弟齊太常暢為衡陽郡王諡<lb/>
曰宣齊給事黄門侍郎融為桂陽郡王諡曰簡是日詔<lb/>
封文武功臣新除車騎將軍夏侯詳等十五人為公侯<lb/>
<pb n="KR2a0018_WYG_002-4a"/>
食邑各有差以弟中䕶軍宏為揚州刺史封為臨川郡<lb/>
王南徐州刺史秀安成郡王雍州刺史偉建安郡王左<lb/>
衞將軍恢鄱陽郡王荆州刺史憺始興郡王丁卯加領<lb/>
軍將軍王茂鎭軍將軍以中書監王亮為尚書令中軍<lb/>
將軍相國左長史王瑩為中書監撫軍將軍吏部尚書<lb/>
沈約為尚書僕射長兼侍中范雲為散騎常侍吏部尚<lb/>
書詔曰宋氏以來竝恣淫侈傾宮之富遂盈數千推算<lb/>
五都愁窮四海竝嬰罹寃横拘逼不一撫絃命管良家<lb/>
<pb n="KR2a0018_WYG_002-4b"/>
不被蠲織室繡房幽厄猶見役弊國傷和莫斯為甚凡<lb/>
後宮樂府西解暴室諸如此例一皆放遣若衰老不能<lb/>
自存官給廪食戊辰車騎將軍高麗王高雲進號車騎<lb/>
大將軍鎭東大將軍百濟王餘大進號征東大將軍安<lb/>
西將軍宕昌王梁彌頜進號鎭西將軍鎭東大將軍倭<lb/>
王武進號征東將軍鎭西將軍河南王吐谷渾休留代<lb/>
進號征西將軍巴陵王薨於姑孰追諡為齊和帝終禮<lb/>
一依故事己巳以光祿大夫張瓌為右光祿大夫庚午<lb/>
<pb n="KR2a0018_WYG_002-5a"/>
鎭南將軍江州刺史陳伯之進號征南將軍詔曰觀風<lb/>
省俗哲后𢎞規狩岳廵方明王盛軌所以重華在上五<lb/>
品聿修文命肇基四載斯履故能物色幽微耳目屠釣<lb/>
致王業於緝熙被淳風於遐邇朕以寡薄昧于治方藉<lb/>
代終之運當符命之重取監前古懔若馭朽思所以振<lb/>
民育德去殺勝殘解網更張置之仁壽而明慚照遠智<lb/>
不周物兼以歳之不易未遑卜征興言夕惕無忘鑒寐<lb/>
可分遣内侍周省四方觀政聽謡訪賢舉滯其有田野<lb/>
<pb n="KR2a0018_WYG_002-5b"/>
不闢獄訟無章忘公殉私侵魚是務者悉隨事以聞若<lb/>
懷寶迷邦藴奇待價蓄響藏真不求聞逹竝依名騰奏<lb/>
㒺或遺隱使輶軒所届如朕親覽焉又詔曰金作贖刑<lb/>
有聞自昔入縑以免施於中代民悦法行莫尚乎此永<lb/>
言叔世偷薄成風嬰諐入罪厥塗匪一斷弊之書日纒<lb/>
於聽覽鉗欽之刑歳積於牢犴死者不可復生生者無<lb/>
因自返由此而望滋實庸可致乎朕夕惕思治念崇政<lb/>
術斟酌前王擇其令典有可以憲章邦國㒺不由之釋<lb/>
<pb n="KR2a0018_WYG_002-6a"/>
愧心於四海昭情素於萬物俗偽日久禁網彌繁漢文<lb/>
四百邈焉已遠雖省事清心無忘日用而委銜廢䇿事<lb/>
未獲從可依周漢舊典有罪入贖外詳為條格以時奏<lb/>
聞辛未以中領軍蔡道恭為司州刺史以新除謝沐縣<lb/>
公蕭寶義為巴陵王以奉齊祀復南蘭陵武進縣依前<lb/>
代之科徴謝朏為左光祿大夫開府儀同三司何𦙍為<lb/>
右光祿大夫改南東海為蘭陵郡土斷南徐州諸僑郡<lb/>
縣癸酉詔曰商俗甫移遺風尚熾下不上達由來遠矣<lb/>
<pb n="KR2a0018_WYG_002-6b"/>
升中馭索増其懔然可於公車府謗木肺石傍各置一<lb/>
函若肉食莫言山阿欲有横議投謗木函若從我江漢<lb/>
功在可䇿犀兕徒弊龍蛇方縣次身才高妙擯壓莫通<lb/>
懷傅呂之術抱屈賈之歎其理有皦然受困包匭夫大<lb/>
政侵小豪門陵賤四民已窮九重莫達若欲自申竝可<lb/>
投肺石函甲戍詔斷遠近上慶禮又詔曰禮闈文閣宜<lb/>
率舊章貴賤既位各有差等俯仰拜伏以明王度濟濟<lb/>
洋洋具瞻斯在頃因多難治綱弛落官非積及榮由幸<lb/>
<pb n="KR2a0018_WYG_002-7a"/>
至六軍尸四品之職青紫治白簿之勞振衣朝伍長揖<lb/>
卿相趨步廣闥竝驅丞郎遂冠履倒錯珪甑莫辨靜言<lb/>
疚懷思返流弊且翫法惰官動成逋弛罰以常科終未<lb/>
懲革夫檟楚申威蓋代斷趾笞捶有令如或可從外詳<lb/>
共平議務盡厥理癸未詔相國府職吏可依資勞度臺<lb/>
若職限已盈所度之餘及驃騎府竝可賜滿閏月丁酉<lb/>
以行宕昌王梁彌邕為安西將軍河涼二州刺史正封<lb/>
宕昌王壬寅以車騎將軍夏侯詳為右光祿大夫詔曰<lb/>
<pb n="KR2a0018_WYG_002-7b"/>
成務𢎞風肅厲内外實由設官分職互相懲糾而頃壹<lb/>
拘常式見失方奏多容違惰莫肯執咎憲網日弛漸以<lb/>
為俗今端右可以風聞奏事依元熙舊制五月乙亥夜<lb/>
盜入南北掖燒神獸門總章觀害衞尉卿張𢎞䇿戊于<lb/>
江州刺史陳伯之舉兵反以領軍將軍王茂為征南將<lb/>
軍江州刺史率衆討之六月庚戍以行北秦州刺史楊<lb/>
紹先為北秦州刺史武都王是月陳伯之奔魏江州平<lb/>
前益州刺史劉季連據成都反八月戊戌置建康三官<lb/>
<pb n="KR2a0018_WYG_002-8a"/>
乙巳平北將軍西涼州刺史象舒彭進號安西將軍封<lb/>
鄧至王丁未詔中書監王瑩等八人叅定律令是月詔<lb/>
尚書曹郎依昔奏事林邑干陁利國各遣使獻方物冬<lb/>
十一月己未立小廟甲子立皇子統為皇太子十二月<lb/>
丙申以國子祭酒張稷為䕶軍將軍辛亥䕶軍將軍張<lb/>
稷免是歳大旱米斗五千人多餓死<lb/>
二年春正月甲寅朔詔曰三訊五聽著自聖典哀矜折<lb/>
獄義重前誥蓋所以明愼用刑深戒疑枉成功致治罔<lb/>
<pb n="KR2a0018_WYG_002-8b"/>
不由兹朕自藩部常躬訊錄求理得情洪細必盡末運<lb/>
弛綱斯政又闕牢犴沉壅申訴靡從朕屬當期運君臨<lb/>
兆億雖復齋居宣室留心聽斷而九牧遐荒無因臨覽<lb/>
深懼懷寃就鞫匪惟一方可申敕諸州月一臨訊博詢<lb/>
擇善務在確實乙卯以尚書僕射沈約為尚書左僕射<lb/>
吏部尚書范雲為尚書右僕射前將軍鄱陽王恢為南<lb/>
徐州刺史尚書令王亮為左光祿大夫右衞將軍柳慶<lb/>
遠為中領軍丙辰尚書令新除左光祿大夫王亮免夏<lb/>
<pb n="KR2a0018_WYG_002-9a"/>
四月癸卯尚書刪定郎蔡法度上梁律二十卷令三十<lb/>
卷科四十卷五月丁巳尚書右僕射范雲卒乙丑益州<lb/>
刺史鄧元起克成都曲赦益州壬申斷諸郡縣獻奉二<lb/>
宮惟諸州及㑹稽職惟嶽牧許薦任土若非地産亦不<lb/>
得貢六月丁亥詔以東陽信安豐安三縣水潦漂損居<lb/>
民資業遣使周履量蠲課調是夏多癘疫以新除左光<lb/>
祿大夫謝朏為司徒尚書令甲午以中書監王瑩為尚<lb/>
書右僕射秋七月扶南龜兹中天竺國各遣使獻方物<lb/>
<pb n="KR2a0018_WYG_002-9b"/>
冬十月魏寇司州十一月乙卯雷電大雨晦是夜又雷<lb/>
乙亥尚書左僕射沈約以母憂去職<lb/>
三年春正月戊申後將軍揚州刺史臨川王宏進號中<lb/>
軍將軍癸丑以尚書右僕射王瑩為尚書左僕射太子<lb/>
詹事柳惔為尚書右僕射前尚書左僕射沈約為鎭軍<lb/>
將軍二月魏䧟梁州三月隕霜殺草五月丁巳以扶南<lb/>
國王憍陳如闍耶跋摩為安南將軍六月丙子詔曰昔<lb/>
哲王之宰世也每歳卜征躬事巡省民俗政刑㒺不必<lb/>
<pb n="KR2a0018_WYG_002-10a"/>
逮末代風凋久曠兹典雖欲肆遠忘勞究臨幽仄而居<lb/>
今行古事未易從所以日晏踟蹰情同再撫總總九州<lb/>
遠近民庶或川路幽遐或貧羸老疾懷寃抱理莫由自<lb/>
申所以東海匹婦致災邦國西土孤魂登樓請訴念此<lb/>
于懷中夜太息可分將命巡行州部其有深寃鉅害抑<lb/>
鬱無歸聽詣使者依源自列庶以矜隱之念昭被四方<lb/>
逷聽遠聞事均親覽癸未大赦天下秋七月丁未以光<lb/>
祿大夫夏侯詳為車騎將軍湘州刺史湘州刺史楊公<lb/>
<pb n="KR2a0018_WYG_002-10b"/>
則為中䕶軍甲子立皇子綜為豫章郡王八月魏䧟司<lb/>
州詔以南義陽置司州九月壬子以河南王世子伏連<lb/>
籌為鎭西將軍西秦河二州刺史河南王北天竺國遣<lb/>
使獻方物冬十一月甲子詔曰設敎因時淳薄異政刑<lb/>
以世革輕重殊風昔商俗未移民散久矣嬰網䧟辟日<lb/>
夜相尋若悉加正法則赭衣塞路竝申𢎞宥則難用為<lb/>
國故使有罪入贖以全元元之命令遐邇知禁圄犴稍<lb/>
虛率斯以往庶幾刑措金作權典宜在蠲息可除贖罪<lb/>
<pb n="KR2a0018_WYG_002-11a"/>
之科是歳多疾疫<lb/>
四年春正月癸卯朔詔曰今九流常選年未三十不通<lb/>
一經不得解褐若有才同甘顔勿限年次置五經博士<lb/>
各一人以鎭北將軍雍州刺史建安王偉為南徐州刺<lb/>
史南徐州刺史鄱陽王恢為郢州刺史中領軍柳慶遠<lb/>
為雍州刺史丙午省鳯皇銜書伎戊申詔曰夫禋郊饗<lb/>
帝至敬攸在致誠盡慤猶懼有違而往代多令宮人縱<lb/>
觀兹禮帷宮廣設輺軿耀路非所以仰虔蒼昊昭感上<lb/>
<pb n="KR2a0018_WYG_002-11b"/>
靈屬車之閒見譏前世便可自今停止辛亥輿駕親祀<lb/>
南郊赦天下二月壬午遣衞尉卿楊公則率宿衞兵塞<lb/>
洛口壬辰交州刺史李凱據州反長史李畟討平之曲<lb/>
赦交州戊戌以前郢州刺史曹景宗為中護軍是月立<lb/>
建興苑於秣陵建興里夏四月丁巳以行宕昌王梁彌<lb/>
博為安西將軍河涼二州刺史宕昌王是月自甲寅至<lb/>
壬戌甘露連降華林園五月辛卯建康縣朔隂里生嘉<lb/>
禾一莖十二穗六月庚戌立孔子廟壬戌歳星晝見秋<lb/>
<pb n="KR2a0018_WYG_002-12a"/>
七月辛卯右光祿大夫張瓌卒八月庚子老人星見冬<lb/>
十月丙午北伐以中軍將軍揚州刺史臨川王宏都督<lb/>
北討諸軍事尚書右僕射柳惔為副是歳以興師費用<lb/>
王公以下各上國租及田糓以助軍資十一月辛未以<lb/>
都官尚書張稷為領軍將軍甲午天晴朗西南有電光<lb/>
聞如雷聲三十二月司徒尚書令謝朏以所生母憂去<lb/>
職是歳大穰米斛三十<lb/>
五年春正月丁卯朔詔曰在昔周漢取士方國頃代凋<lb/>
<pb n="KR2a0018_WYG_002-12b"/>
訛幽仄罕被人孤地絶用隔聽覽士操淪胥因兹靡勸<lb/>
豈其岳瀆縱靈偏有厚薄實由知與不知用與不用耳<lb/>
朕以菲德君此兆民而兼明廣照屈於堂戸飛耳長目<lb/>
不及四方永言愧懷無忘旦夕凡諸郡國舊族邦内無<lb/>
在朝位者選官搜括使郡有一人乙亥以前司徒謝朏<lb/>
為中書監司徒衞將軍鎭軍將軍沈約為右光祿大夫<lb/>
豫章王綜為南徐州刺史丁丑以尚書左僕射王瑩為<lb/>
䕶軍將軍僕射如故甲申立皇子綱為晉安郡王丁亥<lb/>
<pb n="KR2a0018_WYG_002-13a"/>
太白晝見二月庚戌以太常張充為吏部尚書三月丙<lb/>
寅朔日有蝕之癸未魏宣武帝從弟翼率其諸弟來降<lb/>
輔國將軍劉思效破魏青州刺史元繫於膠水丁亥陳<lb/>
伯之自壽陽率衆歸降夏四月丙申廬陵高昌之仁山<lb/>
獲銅劒二始豐縣獲八目龜一甲寅詔曰朕昧旦齋居<lb/>
惟刑是恤三辟五聽寢興載懷故陳肺石於都街増官<lb/>
司於詔獄殷懃親覽小大以情而明愼未洽囹圄尚擁<lb/>
永言納隍在予興愧凡犴獄之所可遣法官近侍遞錄<lb/>
<pb n="KR2a0018_WYG_002-13b"/>
囚徒如有枉滯以時奏聞五月辛未太子左衞率張惠<lb/>
紹克魏宿預城乙亥臨川王宏前軍克梁城辛巳豫州<lb/>
刺史韋叡克合肥城丁亥廬江太守裴邃克羊石城庚<lb/>
寅又克霍丘城辛卯太白晝見六月庚子青冀二州刺<lb/>
史桓和前軍克朐山城秋七月乙丑鄧至國遣使獻方<lb/>
物八月戊戌老人星見辛酉作太子宮冬十一月甲子<lb/>
京師地震乙丑以師出淹時大赦天下魏寇鍾離遣右<lb/>
衞將軍曹景宗率衆赴援十二月癸卯司徒謝朏薨<lb/>
<pb n="KR2a0018_WYG_002-14a"/>
六年春正月辛酉朔詔曰徑寸之寶或隱沙泥以人廢<lb/>
言君子斯戒朕聽朝晏罷思闡政術雖百辟卿士有懷<lb/>
必聞而蓄響邊遐未臻魏闕或屈以貧陋或間以山川<lb/>
頓足延首無因奏達豈所以沉浮靡漏遠邇兼得者乎<lb/>
四方士民若有欲陳言刑政益國利民淪礙幽遠不能<lb/>
自通者可各詮條布懷於刺史二千石有可申採大小<lb/>
以聞己卯詔曰夫有天下者義非為已凶荒疾癘兵革<lb/>
水火有一於此責歸元首今祝史請禱繼諸不善以朕<lb/>
<pb n="KR2a0018_WYG_002-14b"/>
身當之永使災害不及萬姓俾兹下民稍蒙寧息不得<lb/>
為朕祈福以増其過特班遠邇咸令遵奉二月甲辰老<lb/>
人星見三月庚申朔隕霜殺草是月有三象入京師夏<lb/>
四月壬辰置左右驍騎左右游撃將軍官癸巳曹景宗<lb/>
韋叡等破魏軍於邵陽洲斬獲萬計癸卯以右衛將軍<lb/>
曹景宗為領軍將軍徐州刺史己酉以江州刺史王茂<lb/>
為尚書右僕射中書令安成王秀為平南將軍江州刺<lb/>
史分湘廣二州置衡州丁巳以中軍將軍揚州刺史臨<lb/>
<pb n="KR2a0018_WYG_002-15a"/>
川王宏為驃騎將軍開府儀同三司撫軍將軍建安王<lb/>
偉為揚州刺史右光祿大夫沈約為尚書左僕射尚書<lb/>
左僕射王瑩為中軍將軍五月己未以新除左驍騎將<lb/>
軍長沙王深業為中䕶軍癸亥以侍中袁昂為吏部尚<lb/>
書己巳置中衞中權將軍改驍騎為雲騎游撃為游騎<lb/>
辛未右將軍揚州刺史建安王偉進號中權將軍六月<lb/>
庚戌以車騎將軍湘州刺史夏侯詳為左光祿大夫新<lb/>
除金紫光祿大夫柳惔為安南將軍湘州刺史新呉縣<lb/>
<pb n="KR2a0018_WYG_002-15b"/>
獲四目龜一秋七月甲子太白晝見丙寅分廣州置桂<lb/>
州丁亥以新除尚書右僕射王茂為中衞將軍八月戊<lb/>
子赦天下戊戌大風折木京師大水因濤入加御道七<lb/>
尺九月嘉禾一莖九穗生江陵縣丁亥改閲武堂為德<lb/>
陽堂聽訟堂為儀賢堂丙戌以左衞將軍呂僧珍為平<lb/>
北將軍南兗州刺史豫章内史蕭昌為廣州刺史冬十<lb/>
月壬寅以五兵尚書徐勉為吏部尚書閠月乙丑以驃<lb/>
騎將軍開府儀同三司臨川王宏為司徒行太子太傅<lb/>
<pb n="KR2a0018_WYG_002-16a"/>
尚書左僕射沈約為尚書令行太子少傅吏部尚書袁<lb/>
昂為左僕射戊寅平西將軍荆州刺史始興王憺進號<lb/>
安西將軍甲申以光祿大夫夏侯詳為尚書左僕射十<lb/>
二月丙辰尚書左僕射夏侯詳卒乙丑魏淮陽鎭都軍<lb/>
主常邕和以城内屬分豫州置霍州<lb/>
七年春正月乙酉朔詔曰建國君民立敎為首不學將<lb/>
落嘉植靡由朕肇基明命光宅區宇雖耕耘雅業傍闡<lb/>
藝文而成器未廣志本猶闕非所以鎔範貴遊納諸軌<lb/>
<pb n="KR2a0018_WYG_002-16b"/>
度思欲式敦讓齒自家刑國今聲訓所漸戎夏同風宜<lb/>
大啟庠斆博延胄子務彼十倫𢎞此三德使陶鈞遠被<lb/>
微言載表中行將軍領太子詹事王茂進號車騎將軍<lb/>
戊戌作神龍仁虎闕於端門大司馬門外壬子以領軍<lb/>
將軍曹景宗為中衞將軍衛尉蕭景兼領軍將軍二月<lb/>
乙卯廬江灊縣獲銅鍾二新作國門于越城南乙丑増<lb/>
置鎭衞將軍以下各有差庚午詔於州郡縣置州望郡<lb/>
宗鄉豪各一人專掌搜薦乙亥以車騎大將軍高麗王<lb/>
<pb n="KR2a0018_WYG_002-17a"/>
高雲為撫平大將軍開府儀同三司平北將軍南兗州<lb/>
刺史呂僧珍為領軍將軍丙子以中䕶軍長沙王深業<lb/>
為南兗州刺史兼領軍將軍蕭景為雍州刺史雍州刺<lb/>
史柳慶遠為䕶軍將軍夏四月乙卯皇太子納妃赦大<lb/>
辟以下頒賜朝臣及近侍各有差辛未秣陵縣獲靈龜<lb/>
一戊寅餘姚縣獲古銅劒二五月己亥詔復置宗正太<lb/>
僕大匠鴻臚又増太府大舟仍先為十二卿癸卯以平<lb/>
南將軍江州刺史安成王秀為平西將軍荆州刺史安<lb/>
<pb n="KR2a0018_WYG_002-17b"/>
西將軍荆州刺史始興王憺為䕶軍將軍中衞將軍曹<lb/>
景宗為安南將軍江州刺史六月辛酉復建修二陵周<lb/>
回五里内居民改陵監為令秋七月丁亥月犯氐八月<lb/>
癸丑安南將軍江州刺史曹景宗卒丁巳赦大辟以下<lb/>
未結正者甲戍平西將軍荆州刺史安成王秀進號安<lb/>
西將軍雲麾將軍郢州刺史鄱陽王恢進號平西將軍<lb/>
老人星見九月丁亥詔曰芻牧必往姬文垂則雉兔有<lb/>
刑姜宣致貶藪澤山林毓材是出斧斤之用比屋所資<lb/>
<pb n="KR2a0018_WYG_002-18a"/>
而頃世相承竝加封固豈所謂與民同利惠兹黔首凡<lb/>
公家諸屯戍見封熂者可悉開常禁壬辰置童子奉車<lb/>
郎癸巳立皇子績為南康郡王己亥月犯東井冬十月<lb/>
丙寅以呉興太守張稷為尚書左僕射丙子魏陽關主<lb/>
許敬珍以城内附詔大舉北伐以䕶軍將軍始興王憺<lb/>
為平北將軍率衆入清車騎將軍王茂率衆向宿預丁<lb/>
丑魏懸瓠鎭軍主白皁生豫州刺史胡遜以城内屬以<lb/>
皁生為鎮北將軍司州刺史遜為平北將軍豫州刺史<lb/>
<pb n="KR2a0018_WYG_002-18b"/>
十一月辛巳鄞縣言甘露降<lb/>
八年春正月辛巳輿駕親祀南郊赦天下内外文武各<lb/>
賜勞一年壬辰魏鎭東參軍成景儁斬宿預城主嚴仲<lb/>
寶以城内屬二月壬戍老人星見夏四月以北巴西郡<lb/>
置南梁州戊申以䕶軍將軍始興王憺為中衞將軍司<lb/>
徒行太子太傅臨川王宏為司空揚州刺史車騎將軍<lb/>
領太子詹事王茂即本號開府儀同三司丁卯魏楚王<lb/>
城主李國興以城内附丙子以中軍將軍丹陽尹王瑩<lb/>
<pb n="KR2a0018_WYG_002-19a"/>
為右光祿大夫五月壬午詔曰學以從政殷勤往哲祿<lb/>
在其中抑亦前事朕思闡治綱每敦儒術軾閭闢館造<lb/>
次以之故負袠成風甲科閒出方當置諸周行飾以青<lb/>
紫其有能通一經始末無倦者䇿實之後選可量加叙<lb/>
錄雖復牛監羊肆寒品後門竝隨才試吏勿有遺隔秋<lb/>
七月癸巳巴陵王蕭寶義薨八月戊午老人星見冬十<lb/>
月乙巳以中軍將軍始興王憺為鎭北將軍南兗州刺<lb/>
史南兗州刺史長沙王深業為護軍將軍<lb/>
<pb n="KR2a0018_WYG_002-19b"/>
九年春正月乙亥以尚書令行太子少傅沈約為左光<lb/>
祿大夫行少傅如故右光祿大夫王瑩為尚書令行中<lb/>
撫將軍建安王偉領䕶軍將軍鎭北將軍南兗州刺史<lb/>
始興王憺為鎭西將軍益州刺史太常卿王亮為中書<lb/>
監丙子以輕車將軍晉安王綱為南兗州刺史庚寅新<lb/>
作緣淮塘北岸起石頭迄東冶南岸起後渚籬門迄三<lb/>
橋三月己丑車駕幸國子學親臨講肄賜國子祭酒以<lb/>
下帛各有差乙未詔曰王子從學著自禮經貴遊咸在<lb/>
<pb n="KR2a0018_WYG_002-20a"/>
實惟前誥所以式廣義方克隆敎道今成均大啟元良<lb/>
齒讓自斯以降竝宜肄業皇太子及玉侯之子年在從<lb/>
師者可令入學于闐國遣使獻方物夏四月丁巳革選<lb/>
尚書五都令史用寒流林邑國遣使獻白猴一五月己<lb/>
亥詔曰朕達聽思治無忘日昃而百司羣務其途不一<lb/>
隨時適用各有攸宜若非總㑹衆言無以備兹親覽自<lb/>
今臺閣省府州郡鎮戍應有職僚之所時共集議各陳<lb/>
損益具以奏聞中書監王亮卒六月癸丑盜殺宣城太<lb/>
<pb n="KR2a0018_WYG_002-20b"/>
守朱僧勇癸酉以中撫將軍領護軍建安王偉為鎭南<lb/>
將軍江州刺史閠月己丑宣城盜轉寇呉興縣太守蔡<lb/>
撙討平之秋七月己巳老人星見冬十二月癸未輿駕<lb/>
幸國子學䇿試胄子賜訓授之司各有差<lb/>
十年春正月辛丑輿駕親祀南郊大赦天下居局治事<lb/>
賜勞二年癸卯以尚書左僕射張稷為安北將軍青冀<lb/>
二州刺史郢州刺史鄱陽王恢為䕶軍將軍甲辰以南<lb/>
徐州刺史豫章王綜為郢州刺史輕車將軍南康王績<lb/>
<pb n="KR2a0018_WYG_002-21a"/>
為南徐州刺史戊申騶虞一見荆州華容縣以左民尚<lb/>
書王暕為吏部尚書辛酉輿駕親祀明堂三月辛丑盜<lb/>
殺東莞琅邪二郡太守鄧晰以朐山引魏軍遣振遠將<lb/>
軍馬仙琕討之是月魏徐州刺史盧昶帥衆赴朐山夏<lb/>
五月癸酉安豐縣獲一角𤣥龜丁丑領軍呂僧珍卒己<lb/>
卯以國子祭酒張克為尚書左僕射太子詹事柳慶遠<lb/>
為領軍將軍乙酉嘉蓮一莖三花生樂遊苑秋七月丙<lb/>
辰詔曰昔公卿面陳載在前史令僕陛奏列代明文所<lb/>
<pb n="KR2a0018_WYG_002-21b"/>
以釐彼庻績成兹羣務晉氏陵替虚誕為風自此相因<lb/>
其失彌遠遂使武帳空勞無汲公之奏丹墀徒闢闕鄭<lb/>
生之履三槐八座應有務之百官宜有所論可入陳啟<lb/>
庶藉周爰少匡寡薄九月丙申天西北隆隆有聲赤氣<lb/>
下至地冬十二月癸酉山車見于臨城縣庚辰馬仙琕<lb/>
大破魏軍斬馘十餘萬剋復朐山城是歳初作宮城門<lb/>
三重樓及開二道宕昌國遣使獻方物<lb/>
十一年春正月壬辰詔曰夫刑法悼耄罪不收孥禮著<lb/>
<pb n="KR2a0018_WYG_002-22a"/>
明文史彰前事蓋所以申其哀矜故罰有弗及近代相<lb/>
因厥網彌峻髫年華髪同坐入諐雖懲惡勸善宜窮其<lb/>
制而老幼流離良亦可愍自今逋讁之家及罪應質作<lb/>
若年有老小可停將送加左光祿大夫行太子少傅沈<lb/>
約特進鎭南將軍江州刺史建安王偉儀同三司司空<lb/>
揚州刺史臨川王宏進位為太尉驃騎將軍王茂為司<lb/>
空尚書令雲麾將軍王瑩進號安左將軍安北將軍青<lb/>
冀二州刺史張稷進號領北將軍二月戊辰新昌濟陽<lb/>
<pb n="KR2a0018_WYG_002-22b"/>
二郡野蠶成繭三月丁巳曲赦揚徐二州築西靜壇於<lb/>
鍾山庚申高麗國遣使獻方物四月戊子詔曰去歲朐<lb/>
山大殲醜類宜為京觀用旌武功但伐罪弔民皇王盛<lb/>
軌掩骼埋胔仁者用心其下青州悉使收藏百濟扶南<lb/>
林邑國竝遣使獻方物六月辛巳以司空王茂領中權<lb/>
將軍九月辛亥宕昌國遣使獻方物冬十一月乙未以<lb/>
呉郡太守袁昂兼尚書右僕射己酉降太尉揚州刺史<lb/>
臨川王宏為驃騎將軍開府同三司之儀癸丑齊宣德<lb/>
<pb n="KR2a0018_WYG_002-23a"/>
太妃王氏薨十二月己未以安西將軍荆州刺史安成<lb/>
王秀為中衛將軍䕶軍將軍鄱陽王恢為平西將軍荆<lb/>
州刺史<lb/>
十二年春正月辛卯輿駕親祀南郊赦大辟以下二月<lb/>
辛酉以兼尚書右僕射袁昂為尚書左僕射丙寅詔曰<lb/>
掩骼埋胔義重周經槥櫝有加事美漢䇿朕向隅載懷<lb/>
每勤造次收藏之命亟下哀矜而寓縣遐深遵奉未洽<lb/>
髐然路隅往往而有言愍沉枯彌勞傷惻可明下遠近<lb/>
<pb n="KR2a0018_WYG_002-23b"/>
各廵境界若委骸不葬或蒢衣莫改即就收斂量給棺<lb/>
具庶夜哭之魂斯慰霑霜之骨有歸辛巳新作太極殿<lb/>
改為十三閒三月癸卯以湘州刺史王珍國為䕶軍將<lb/>
軍閠月乙丑特進中軍將軍沈約卒夏四月京邑大水<lb/>
六月癸巳新作太廟増基九尺庚子太極殿成秋九月<lb/>
戊午以鎭南將軍開府儀同三司江州刺史建安王偉<lb/>
為撫軍將軍儀同如故驃騎將軍開府同三司之儀揚<lb/>
州刺史臨川王宏為司空領中權將軍王茂為驃騎將<lb/>
<pb n="KR2a0018_WYG_002-24a"/>
軍開府同三司之儀江州刺史冬十月丁亥詔曰明堂<lb/>
地勢卑濕未稱乃心外可量就埤起以盡誠敬<lb/>
十三年春正月壬戌以丹陽尹晉安王綱為荆州刺史<lb/>
癸亥以平西將軍荆州刺史鄱陽王恢為鎭西將軍益<lb/>
州刺史丙寅以翊右將軍安成王秀為安西將軍郢州<lb/>
刺史二月丁亥輿駕親耕籍田赦天下孝悌力田賜爵<lb/>
一級老人星見三月辛亥以新除中撫將軍開府儀同<lb/>
三司建安王偉為左光祿大夫夏四月辛卯林邑國遣<lb/>
<pb n="KR2a0018_WYG_002-24b"/>
使獻方物壬辰以郢州刺史豫章王綜為安右將軍五<lb/>
月辛亥以通直散騎常侍韋叡為中䕶軍六月己亥以<lb/>
南兗州刺史蕭景為領軍將軍領軍將軍柳慶遠為安<lb/>
北將軍雍州刺史秋七月乙亥立皇子綸為邵陵郡王<lb/>
繹為湘東郡王紀為武陵郡王八月癸卯扶南于闐國<lb/>
各遣使獻方物是歳作浮山堰<lb/>
十四年春正月乙巳朔皇太子冠赦天下賜為父後者<lb/>
爵一級王公以下班賚各有差停遠近上慶禮丙午安<lb/>
<pb n="KR2a0018_WYG_002-25a"/>
左將軍尚書令王瑩進號中權將軍以鎮西將軍始興<lb/>
王憺為中撫將軍辛亥輿駕親祀南郊詔曰朕恭祗明<lb/>
祀昭事上靈臨竹宮而登泰壇服裘冕而奉蒼璧柴望<lb/>
既升誠敬克展思所以對越乾元𢎞宣德敎而缺于治<lb/>
道政法多昧實佇羣才用康庶績可班下遠近博採英<lb/>
異若有確然鄉黨獨行州閭肥遯丘園不求聞達藏器<lb/>
待時未加收採或賢良方正孝悌力田竝即騰奏具以<lb/>
名上當擢彼周行試以邦邑庶百司咸事兆民無隱又<lb/>
<pb n="KR2a0018_WYG_002-25b"/>
世輕世重隨時約法前以劓墨用代重辟猶念改悔其<lb/>
路已壅竝可省除丙寅汝隂王劉𦙍薨二月庚寅芮芮<lb/>
國遣使獻方物戊戌老人星見辛丑以中護軍韋叡為<lb/>
平北將軍雍州刺史新除中撫將軍始興王憺為荆州<lb/>
刺史夏四月丁丑驃騎將軍開府同三司之儀江州刺<lb/>
史王茂薨五月丁巳以荆州刺史晉安王綱為江州刺<lb/>
史秋八月乙未老人星見九月癸亥以長沙王深業為<lb/>
䕶軍將軍狼牙脩國遣使獻方物<lb/>
<pb n="KR2a0018_WYG_002-26a"/>
十五年春正月己巳詔曰觀時設敎王政所先兼而利<lb/>
之實為務本移風致治咸由此作頃因革之令隨事必<lb/>
下而張弛之要未臻厥宜民瘼猶繁亷平尚寡所以竚<lb/>
旒纊而載懷朝玉帛而興歎可申下四方政有不便於<lb/>
民者所在具條以聞守宰若清潔可稱或侵漁為蠧分<lb/>
别奏上將行黜陟長吏勸課躬履堤防勿有不脩致妨<lb/>
農事關市之賦或有未允外時參量優減舊格三月戊<lb/>
辰朔日有蝕之夏四月丁未以安右將軍豫章王綜兼<lb/>
<pb n="KR2a0018_WYG_002-26b"/>
䕶軍高麗國遣使獻方物五月癸未以司空揚州刺史<lb/>
臨川王宏為中書監驃騎大將軍刺史如故六月丙申<lb/>
改作小廟畢庚子以尚書令王瑩為左光祿大夫開府<lb/>
儀同三司尚書右僕射袁昂為尚書左僕射吏部尚書<lb/>
王暕為尚書右僕射秋八月老人星見芮芮河南遣使<lb/>
獻方物九月辛巳左光祿大夫開府儀同三司王瑩薨<lb/>
壬辰赦天下冬十月戊午以丹陽尹長沙王深業為湘<lb/>
州刺史十一月丁卯以兼䕶軍豫章王綜為安前將軍<lb/>
<pb n="KR2a0018_WYG_002-27a"/>
交州刺史李畟斬交州反者阮宗孝傳首京師曲赦交<lb/>
州壬午以雍州刺史韋叡為䕶軍將軍<lb/>
十六年春正月辛未輿駕親祀南郊詔曰朕當扆思治<lb/>
政道未明昧旦劬勞亟移星紀今太皥御氣勾芒首節<lb/>
升中就陽禋敬克展務承天休布兹和澤尤貧之家勿<lb/>
收今年三調其無田業者所在量宜賦給若民有産子<lb/>
即依格優蠲孤老鰥寡不能自存咸加賑䘏班下四方<lb/>
諸州郡縣時理獄訟勿使寃滯竝若親覽二月庚戌老<lb/>
<pb n="KR2a0018_WYG_002-27b"/>
人星見甲寅以安前將軍豫章王綜為南徐州刺史三<lb/>
月丙子河南王遣使獻方物夏四月甲子初去宗廟牲<lb/>
潮溝獲白雀一六月戊申以廬陵王續為江州刺史七<lb/>
月丁丑以郢州刺史安成王秀為鎭北將軍雍州刺史<lb/>
八月辛丑老人星見扶南婆利國各遣使獻方物冬十<lb/>
月去宗廟薦脩始用蔬果<lb/>
十七年春正月丁巳朔詔曰夫樂所自生含識之常性<lb/>
厚下安宅馭世之通規朕矜此庶氓無忘待旦亟𢎞生<lb/>
<pb n="KR2a0018_WYG_002-28a"/>
聚之畧每布寛恤之恩而編戸未滋遷徙尚有輕去故<lb/>
鄉豈其本志資業殆闕自返莫由巢南之心亦何能弭<lb/>
今開元發歳品物惟新思俾黔黎各安舊所將使郡無<lb/>
曠土邑靡游民雞犬相聞桑柘交珍凡天下之民有流<lb/>
移他境在天監十七年正月一日以前可開恩半歳悉<lb/>
聽還本蠲課三年其流寓過遠者量加程日若有不樂<lb/>
還者即使著土籍為民准舊課輸若流移之後本鄉無<lb/>
復居宅者村司三老及餘親屬即為詣縣告請村内官<lb/>
<pb n="KR2a0018_WYG_002-28b"/>
地官宅令相容受使戀本者還有所託凡坐為市埭諸<lb/>
職割盜衰滅應被封籍者其田宅車牛是民生之具不<lb/>
得悉以沒入皆優量分留使得自止其商賈富室亦不<lb/>
得頓相兼併遁叛之身罪無輕重竝許首出還復民伍<lb/>
若有拘限自還本役竝為條格咸使知聞二月癸巳鎭<lb/>
北將軍雍州刺史安成王秀薨甲辰大赦天下乙卯以<lb/>
領石頭戍事南康王績為南兗州刺史三月甲申老人<lb/>
星見丙申改封建安王偉為南平王夏五月戊寅驃騎<lb/>
<pb n="KR2a0018_WYG_002-29a"/>
大將軍揚州刺史臨川王宏免己卯干陁利國遣使獻<lb/>
方物以領軍將軍蕭景為安右將軍監揚州辛巳以臨<lb/>
川王宏為中軍將軍中書監六月乙酉以益州刺史鄱<lb/>
陽王恢為領軍將軍中軍將軍中書監臨川王宏以本<lb/>
號行司徒癸卯以國子祭酒蔡撙為吏部尚書秋八月<lb/>
壬寅老人星見詔以兵騶奴婢男年登六十女年登五<lb/>
十免為平民冬十月乙亥以中軍將軍行司徒臨川王<lb/>
宏為中書監司徒十一月辛亥以南平王偉為左光祿<lb/>
<pb n="KR2a0018_WYG_002-29b"/>
大夫開府儀同三司<lb/>
十八年春正月甲申以領軍將軍鄱陽王恢為征西將<lb/>
軍開府儀同三司荆州刺史荆州刺史始興王憺為中<lb/>
撫將軍開府儀同三司領軍以尚書左僕射袁昂為尚<lb/>
書令尚書右僕射王暕為尚書左僕射太子詹事徐勉<lb/>
為尚書右僕射辛卯輿駕親祀南郊孝悌力田賜爵一<lb/>
級二月戊午老人星見四月丁巳大赦天下秋七月甲<lb/>
申老人星見于闐扶南國各遣使獻方物<lb/>
<pb n="KR2a0018_WYG_002-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷二<lb/>
<pb n="KR2a0018_WYG_002-31a"/>
　梁書卷二考證<lb/>
武帝紀中安西將軍宕昌王梁彌頜○頜一本作頡<lb/>
以扶南國王憍陳如闍耶跋摩為安南將軍○跋南本<lb/>
　作跛<lb/>
六月辛酉復建修二陵周回五里内居民改陵監為令<lb/>
　○南史周回五里内居民下有賜復終身四字今刪<lb/>
　去便文義不全矣<lb/>
男年登六十女年登五十免為平民○南史作男年六<lb/>
<pb n="KR2a0018_WYG_002-31b"/>
　十六女年六十<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷二考證<lb/>
</p>
<p>
</p>
  </div>
</body>
</text>
</TEI>
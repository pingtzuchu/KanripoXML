<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷八</head> <lb/>
    <p>
<pb n="KR2a0018_WYG_008-1a"/>
欽定四庫全書<lb/>
　梁書卷八<lb/>
　　唐　散　騎　常　侍　姚　思　廉　撰<lb/>
　列傳第二<lb/>
　　昭明太子　　哀太子　　愍懷太子<lb/>
昭明太子統字徳施髙祖長子也母曰丁貴嬪初髙祖<lb/>
未有男義師起太子以齊中興元年九月生于襄陽髙<lb/>
祖既受禪有司奏立儲副髙祖以天下始定百度多闕<lb/>
<pb n="KR2a0018_WYG_008-1b"/>
未之許也羣臣固請天監元年十一月立為皇太子時<lb/>
太子年㓜依舊居於内拜東宫官屬文武皆入直永福<lb/>
省太子生而聪叡三嵗受孝經論語五嵗遍讀五經悉<lb/>
能諷誦五年五月庚戍始出居東宫太子性仁孝自出<lb/>
宫恒思戀不樂髙祖知之每五日一朝多便留永福省<lb/>
或五日三日乃還宫八年九月於夀安殿講孝經盡通<lb/>
大義講畢親臨釋奠于國學十四年正月朔旦髙祖臨<lb/>
軒冠太子於太極殿舊制太子著遠遊冠金蟬翠緌纓<lb/>
<pb n="KR2a0018_WYG_008-2a"/>
至是加金博山太子美姿貎善舉止讀書數行竝下過<lb/>
目皆憶每遊宴祖道賦詩至十數韻或命作劇韻賦之<lb/>
皆屬思便成無所㸃易髙祖大𢎞佛教親自講説太子<lb/>
亦崇信三寳遍覽衆經乃於宫内别立慧義殿専為法<lb/>
集之所招引名僧談論不絶太子自立三諦法身義竝<lb/>
有新意普通元年四月甘露降于慧義殿咸以為至徳<lb/>
所感焉三年十一月始興王憺薨舊事以東宫禮絶傍<lb/>
親書翰竝依常儀太子意以為疑命僕射劉孝綽議其<lb/>
<pb n="KR2a0018_WYG_008-2b"/>
事孝綽議曰案張鏡撰東宫儀記稱三朝發哀者踰月<lb/>
不舉樂鼓吹寢奏服限亦然尋傍絶之義義在去服服<lb/>
雖可奪情豈無悲鐃歌輟奏良亦為此既有悲情宜稱<lb/>
兼慕卒哭之後依常舉樂稱悲竟此理例相符謂猶應<lb/>
兼慕請至卒哭僕射徐勉左率周捨家令陸襄竝同孝<lb/>
綽議太子令曰張鏡儀記云依士禮終服月稱慕悼又<lb/>
云凡三朝發哀者踰月不舉樂劉僕射議云傍絶之義<lb/>
義在去服服雖可奪情豈無悲卒哭之後依常舉樂稱<lb/>
<pb n="KR2a0018_WYG_008-3a"/>
悲竟此理例相苻尋情悲之説非止卒哭之後縁情為<lb/>
論此自難一也用張鏡之舉樂棄張鏡之稱悲一鏡之<lb/>
言取捨有異此自難二也陸家令止云多歴年所恐非<lb/>
事證雖復累稔所用意常未安近亦常經以此問外由<lb/>
来立意謂猶應有慕悼之言張豈不知舉樂為大稱悲<lb/>
事小所以用小而忽大良亦有以至如元正六佾事為<lb/>
國章雖情或未安而禮不可廢鐃吹軍樂比之亦然書<lb/>
疏方之事則成小差可緣心聲樂自外書疏自内樂自<lb/>
<pb n="KR2a0018_WYG_008-3b"/>
他書自己劉僕射之議即情未安可令諸賢更共詳𠂻<lb/>
司農卿明山賔歩兵校尉朱异議稱慕悼之解宜終服<lb/>
月於是令付典書遵用以為永準七年十一月貴嬪有<lb/>
疾太子還永福省朝夕侍疾衣不解帶及薨歩従喪還<lb/>
宫至殯水漿不入口每哭輒慟絶髙祖遣中書舎人顧<lb/>
恊宣旨曰毁不滅性聖人之制禮不勝喪比於不孝有<lb/>
我在那得自毁如此可即彊進飲食太子奉勅乃進數<lb/>
合自是至塟日進麥粥一升髙祖又勅曰聞汝所進過<lb/>
<pb n="KR2a0018_WYG_008-4a"/>
少轉就羸瘵我比更無餘病正為汝如此胷中亦圮塞<lb/>
成疾故應强加饘粥不使我恒爾懸心雖屢奉勅勸逼<lb/>
日止一溢不嘗菜果之味體素壯腰帶十圍至是減削<lb/>
過半每入朝士庶見者莫不下泣太子自加元服髙祖<lb/>
便使省萬機内外百司奏事者填塞於前太子明於庶<lb/>
事纖毫必曉每所奏有謬誤及巧妄皆即就辯析示其<lb/>
可否徐令改正未嘗彈糾一人平斷法獄多所全宥天<lb/>
下皆稱仁性寛和容衆喜慍不形於色引納才學之士<lb/>
<pb n="KR2a0018_WYG_008-4b"/>
賞愛無倦恒自討論篇籍或與學士商確古今閒則繼<lb/>
以文章著述率以為常于時東宫有書㡬三萬卷名才<lb/>
竝集文學之盛晉宋以来未之有也性愛山水於𤣥圃<lb/>
穿築更立亭館與朝士名素者遊其中嘗泛舟後池番<lb/>
禺侯軌盛稱此中宜奏女樂太子不荅詠左思招隱詩<lb/>
曰何必絲與竹山水有清音侯慙而止出宫二十餘年<lb/>
不畜聲樂少時勅賜大樂女妓一部畧非所好普通中<lb/>
大軍北討京師榖貴太子因命菲衣減膳改常饌為小<lb/>
<pb n="KR2a0018_WYG_008-5a"/>
食每霖雨積雪遣腹心左右周行閭巷視貧困家有流<lb/>
離道路宻加振賜又出主衣綿帛多作襦袴冬月以施<lb/>
貧凍若死亡無可以斂者為備棺槥每聞遠近百姓賦<lb/>
役勤苦輒歛容色常以戸口未寔重於勞擾吳興郡屢<lb/>
以水災失收有上言當漕大瀆以瀉浙江中大通二年<lb/>
春詔遣前交州刺史王弁假節𤼵吳郡吳興義興三郡<lb/>
民丁就役太子上疏曰伏聞當發王弁等上東三郡民<lb/>
丁開漕溝渠導泄震澤使吳興一境無復水災誠矜恤<lb/>
<pb n="KR2a0018_WYG_008-5b"/>
之至仁經畧之遠㫖暫勞永逸必獲後利未萌難覩竊<lb/>
有愚懷所聞吳興累年失收民頗流移吳郡十城亦不<lb/>
全熟唯義興去秋有稔復非常役之民即日東境榖稼<lb/>
猶貴刼盗屢起在所有司不皆聞奏今征戍未歸彊丁<lb/>
疎少此雖小舉竊恐難合吏一呼門動為民蠧又出丁<lb/>
之處遠近不一比得齊集已妨蠶農去年稱為豐嵗公<lb/>
私未能足食如復今兹失業慮恐為弊更深且草竊多<lb/>
伺候民間虛實若善人從役則抄盗彌增吳興未受其<lb/>
<pb n="KR2a0018_WYG_008-6a"/>
益内地已罹其弊不審可得權停此功待優寔以行聖<lb/>
心垂矜黎庶神量久已有在臣意見庸淺不識事宜茍<lb/>
有愚心願得上啓髙祖優詔以喻焉太子孝謹天至每<lb/>
入朝未五鼓便守城門開東宫雖燕居内殿一坐一起<lb/>
恒向西南面䑓宿被召當入危坐達旦三年三月寝疾<lb/>
恐貽髙祖憂敕叅問輒自力手書啓及稍篤左右欲啓<lb/>
聞猶不許曰云何令至尊知我如此惡因便嗚咽四月<lb/>
乙巳薨時年三十一髙祖幸東宫臨哭盡哀詔歛以衮<lb/>
<pb n="KR2a0018_WYG_008-6b"/>
冕諡曰昭明五月庚寅塟安寕陵詔司徒左長史王筠<lb/>
為哀冊文曰蜃輅俄軒龍驂跼歩羽翿前驅雲旂北御<lb/>
皇帝哀繼明之寢耀痛嗣徳之殂芳御武帳而悽慟臨<lb/>
甲觀而增傷式稽令典載揚鴻烈詔撰徳於旌旒永傳<lb/>
徽於舞綴其辭曰式載明兩實惟少陽既稱上嗣且曰<lb/>
元良儀天比峻儷景騰光奉祀延福守器傳芳睿哲膺<lb/>
期旦暮斯在外𢎞莊肅内含和愷識洞機深量苞瀛海<lb/>
立徳不器至功弗宰寛綽居心溫恭成性循時孝友率<lb/>
<pb n="KR2a0018_WYG_008-7a"/>
由嚴敬咸有種徳恵和齊聖三善遞宣萬國同慶軒緯<lb/>
掩精陰義弛極纒哀在疚殷憂銜恤孺泣無時蔬饘不<lb/>
溢禫遵踰月哀號未畢寔惟監撫亦嗣郊禋問安肅肅<lb/>
視膳恂恂金華玉璪𤣥駟班輪隆家幹國主祭安民光<lb/>
奉成務萬機是理矜慎庶獄勤恤闗市誠存隱惻容無<lb/>
慍喜殷勤博施綢繆恩紀爰初敬業離經斷句奠爵崇<lb/>
師卑躬待傅寧資導習匪勞審諭博約是司時敏斯務<lb/>
辯究空㣲思探㡬賾馳神圗緯研精爻畫沉吟典禮優<lb/>
<pb n="KR2a0018_WYG_008-7b"/>
遊方冊饜飫膏腴含咀肴核括囊流畧包舉藝文遍該<lb/>
緗素殫極丘墳幐帙充積儒墨區分瞻河闡訓望魯揚<lb/>
芬吟詠性靈豈惟薄伎屬詞婉約緣情綺靡字無㸃竄<lb/>
筆不停紙壯思泉流清章雲委縂覽時才網羅英茂學<lb/>
窮優洽辭歸繁富或擅談叢或稱文囿四友推徳七子<lb/>
慙秀望苑招賢華池愛客託乗同舟連輿接席摛文掞<lb/>
藻飛<graphic n="KR1824" url="https://raw.githubusercontent.com/kanripo/KR-Gaiji/master/images/KR1824.png" mimeType="image/png"/>汎醳恩隆置醴賞逾賜璧徽風遐被盛業日新<lb/>
仁器非重徳輶易遵澤流兆庶福降百神四方慕義天<lb/>
<pb n="KR2a0018_WYG_008-8a"/>
下歸仁雲物告徵祲沴蹇象星霾恒耀山頽朽壤靈儀<lb/>
上賔徳音長往具僚無䕃諮承安仰嗚呼哀哉皇情悼<lb/>
愍切心纒痛𦙍嗣長號跗蕚增慟慕結親遊悲動氓衆<lb/>
憂若殄邦懼同折棟嗚呼哀哉首夏司開麥秋紀節容<lb/>
衛徒警菁華委絶書幌空張談筵罷設虚饋饛饛孤燈<lb/>
翳翳嗚呼哀哉簡辰請日筮合龜貞幽埏夙啓𤣥宫獻<lb/>
成武校齊列文物增明昔遊漳滏賔従無聲今歸郊郭<lb/>
徒御相驚嗚呼哀哉背絳闕以遠徂轥青門而徐轉指<lb/>
<pb n="KR2a0018_WYG_008-8b"/>
馳道而詎前望國都而不踐陵脩阪之威夷遡平原之<lb/>
悠緬骥踝足以酸嘶挽悽鏘而流泫嗚呼哀哉混哀音<lb/>
於簫籟變愁容於天日雖夏木之森陰返寒林之蕭瑟<lb/>
既將反而復疑如有求而遂失謂天地其無心遽永潛<lb/>
於容質嗚呼哀哉即𤣥宫之冥漠安神寢之清閟傳聲<lb/>
華於懋典觀徳業於徽諡懸忠貞於日月播鴻名於天<lb/>
地惟小臣之紀言寔含毫而無媿嗚呼哀哉太子仁徳<lb/>
素著及薨朝野惋愕京師男女奔走宫門號泣滿路四<lb/>
<pb n="KR2a0018_WYG_008-9a"/>
方氓庶及疆徼之民聞喪皆慟哭所著文集二十卷又<lb/>
撰古今典誥文言為正序十卷五言詩之善者為文章<lb/>
英華二十卷文選三十卷<lb/>
哀太子大器字仁宗太宗嫡長子也普通四年五月丁<lb/>
酉生中大通三年封宣城郡王食邑二千戸尋為侍中<lb/>
中衛將軍給鼓吹一部大同四年授使持莭都督揚徐<lb/>
二州諸軍事中軍大將軍揚州刺史侍中如故太清二<lb/>
年十月侯景寇京邑敕太子為臺内大都督三年五月<lb/>
<pb n="KR2a0018_WYG_008-9b"/>
太宗即位六月癸酉立為皇太子大寳二年八月賊景<lb/>
廢太宗將害太子時賊黨稱景命召太子太子方講老<lb/>
子將欲下牀而刑人掩至太子顔色不變徐曰久知此<lb/>
事嗟其晚耳刑者欲以衣帶絞之太子曰此不能見殺<lb/>
乃指繫帳竿下䋲命取絞之而絶時年二十八太子性<lb/>
寛和兼神用端嶷在于賊手每不屈意初侯景西上攜<lb/>
太子同行及其敗歸部伍不復整肅太子所乗船居後<lb/>
不及賊衆左右心腹竝勸因此入北太子曰家國喪敗<lb/>
<pb n="KR2a0018_WYG_008-10a"/>
志不圖生主上蒙塵寕忍違離吾今逃匿乃是叛父非<lb/>
謂避賊便涕泗嗚咽令即前進賊以太子有器度每常<lb/>
憚之恐為後患故先及禍承聖元年四月追諡哀太子<lb/>
愍懐太子方矩字徳規世祖第四子也初封南安縣侯<lb/>
隨世祖在荆鎮太清初為使持莭督湘郢桂寕成合羅<lb/>
七州諸軍事鎮南將軍湘州刺史尋徴為侍中中衛將<lb/>
軍給鼓吹一部世祖承制拜王太子改名元良承聖元<lb/>
年十一月丙子立為皇太子及西魏師䧟荆城太子與<lb/>
<pb n="KR2a0018_WYG_008-10b"/>
世祖同為魏人所害太子聰頴頗有世祖風而凶暴猜<lb/>
忌敬帝承制追謚愍懐太子<lb/>
陳史部尚書姚察曰孟軻有言雞鳴而起孳孳為善者<lb/>
舜之徒也若乃布衣韋帶之士在於畎畝之中終日為<lb/>
之其利亦已博矣况乎處重明之位居正體之尊克念<lb/>
無怠烝烝以孝大舜之徳其何遠之有哉<lb/>
　<lb/>
　梁書卷八<lb/>
<pb n="KR2a0018_WYG_008-11a"/>
　梁書卷八考證<lb/>
昭明太子傳為文章英華二十卷○監本脱文章二字<lb/>
　又二十卷上衍集字今從南本<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_008-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷入考證<lb/>
</p>
<p>
</p>
  </div>
</body>
</text>
</TEI>
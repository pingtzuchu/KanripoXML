<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷三十七</head> <lb/>
    <p>
<pb n="KR2a0018_WYG_037-1a"/>
欽定四庫全書<lb/>
　梁書卷三十七<lb/>
　　唐　散　騎　常　侍　姚　思　廉　撰<lb/>
　列𫝊第三十一<lb/>
　　謝舉　　何敬容<lb/>
謝舉字言揚中書令覽之弟也㓜好學能清言與覽齊<lb/>
名舉年十四嘗贈沈約五言詩為約稱賞世人為之語<lb/>
曰王有養炬謝有覽舉養炬王筠王泰小字也起家秘<lb/>
<pb n="KR2a0018_WYG_037-1b"/>
書郎遷太子舎人輕車功曹史秘書丞司空従事中郎<lb/>
太子庶子家令掌東宫管記深為昭眀太子賞接秘書<lb/>
監任昉出為新安郡别舉詩云詎念耋嗟人方深老夫<lb/>
託其屬意如此嘗侍宴華林園髙祖訪舉於覽覽對曰<lb/>
識藝過臣甚逺惟飲酒不及於臣髙祖大悦轉太子中<lb/>
庶子猶掌管記天監十一年遷侍中十四年出為寜逺<lb/>
将軍豫章内史為政和理甚得民心十八年復入為侍<lb/>
中領步兵校尉普通元年出為貞毅將軍太尉臨川王<lb/>
<pb n="KR2a0018_WYG_037-2a"/>
長史四年入為左民尚書其年遷掌吏部尋以公事免<lb/>
五年起為太子中庶子領右軍將軍六年復為左民尚<lb/>
書領歩兵校尉俄徙為吏部尚書尋加侍中出為仁威<lb/>
将軍晋陵太守在郡清静百姓化其徳境内肅然罷郡<lb/>
還吏民詣闕請立碑詔許之大通二年入為侍中五兵<lb/>
尚書未拜遷掌吏部侍中如故舉祖荘宋世再典選至<lb/>
舉又三為此職前代未有也舉少博渉多通尤長𤣥理<lb/>
及釋氏義為晋陵郡時常與義僧遞講經論徴士何允<lb/>
<pb n="KR2a0018_WYG_037-2b"/>
自虎丘山赴之其盛如此先是北渡人盧廣有儒術為<lb/>
國子博士於學發講僕射徐勉以下畢至舉造坐屢折<lb/>
廣辭理通邁廣深歎服仍以所執麈尾薦之以况重席<lb/>
焉四年加侍中五年遷尚書右僕射侍中如故大同三<lb/>
年以疾陳解徙為右光禄大夫給親信二十人其年出<lb/>
為雲麾将軍吴郡太守先是何敬容居郡有羙績世稱<lb/>
為何吴郡及舉為政聲跡略相比六年入為侍中中書<lb/>
監未拜遷太子詹事翊左将軍侍中如故舉父[卄/瀹]齊世<lb/>
<pb n="KR2a0018_WYG_037-3a"/>
終此官累表乞改授敇不許久之方就職九年遷尚書<lb/>
僕射侍中将軍如故舉雖居端揆未嘗肯預時務多因<lb/>
疾陳觧敕輙賜假并手敕處方加給上藥其恩遇如此<lb/>
其年以本官叅掌選事太清二年遷尚書令侍中将軍<lb/>
如故是嵗侯景寇京師舉卒于圍内詔贈侍中中衛将<lb/>
軍開府儀同三司侍中尚書令如故文集亂中竝亡逸<lb/>
二子禧嘏竝少知名嘏太清中厯太子中庶子出為建<lb/>
安太守<lb/>
<pb n="KR2a0018_WYG_037-3b"/>
何敬容字國禮廬江人也祖攸之宋太常卿父昌㝢齊<lb/>
吏部尚書竝有名前代敬容以名家子弱冠選尚齊武<lb/>
帝女長城公主拜駙馬都尉天監初為秘書郎厯太子<lb/>
舍人尚書殿中郎太子洗馬中書舎人秘書丞遷揚州<lb/>
治中出為建安内史清公有美績民吏稱之還除黄門<lb/>
郎累遷太子中庶子散騎常侍侍中司徒左長史普通<lb/>
二年復為侍中領羽林監俄又領本州大中正頃之守<lb/>
吏部尚書銓序眀審號為稱職四年出為招逺将軍吴<lb/>
<pb n="KR2a0018_WYG_037-4a"/>
郡太守為政勤恤民隐辨訟如神視事四年治為天下<lb/>
第一吏民詣闕請樹碑詔許之大通二年徴為中書令<lb/>
未拜復為吏部尚書領右軍将軍俄加侍中中大通元<lb/>
年改太子中庶子敬容身長八尺白晳美鬚眉性矜荘<lb/>
衣冠尤事鮮麗每公庭就列容止出人三年遷尚書右<lb/>
僕射參掌選事侍中如故時僕射徐勉叅掌機密以疾<lb/>
陳解因舉敬容自代故有此授焉五年遷左僕射加宣<lb/>
惠将軍置佐史侍中叅掌如故大同三年正月朱雀門<lb/>
<pb n="KR2a0018_WYG_037-4b"/>
災髙祖謂羣臣曰此門制卑狭我始欲構遂遭天火竝<lb/>
相顧未有答敬容獨曰此所謂陛下先天而天不違時<lb/>
以為名對俄遷中權将軍丹陽尹侍中叅掌佐史如故<lb/>
五年入為尚書令侍中将軍叅掌佐史如故敬容久處<lb/>
臺閣詳悉舊事且聪眀識治勤於簿領詰朝理事日旰<lb/>
不休自晋宋以来宰相皆文義自逸敬容獨勤庶務為<lb/>
世所嗤鄙時蕭琛子廵者頗有輕薄才因制卦名離合<lb/>
等詩以嘲之敬容處之如初亦不屑也十一年坐妾弟<lb/>
<pb n="KR2a0018_WYG_037-5a"/>
費慧眀為導倉丞夜盗官米為禁司所執送領軍府時<lb/>
河東王譽為領軍將軍敬容以書解慧眀譽即封書以<lb/>
奏髙祖大怒付南司推劾御史中丞張綰奏敬容挟私<lb/>
罔上合棄市刑詔特免職初天監中有沙門釋寳誌者<lb/>
嘗遇敬容謂曰君後必貴然終是何敗何耳及敬容為<lb/>
宰相謂何姓當為其禍故抑沒宗族無仕進者至是竟<lb/>
為河東所敗中大同元年三月髙祖幸同泰寺講金字<lb/>
三惠經敬容請預聴敕許之又有敕聴朔望問訊尋起<lb/>
<pb n="KR2a0018_WYG_037-5b"/>
為金紫光禄大夫未拜又加侍中敬容舊時賓客門生<lb/>
諠譁如昔冀其復用㑹稽謝郁致書戒之曰草莱之人<lb/>
聞諸道路君侯已得瞻望朝夕出入禁門醉尉将不敢<lb/>
呵灰然不無其漸甚休甚休敢賀於前又将弔也昔流<lb/>
言裁作公旦東奔燕書始来子孟不入夫聖賢被虚過<lb/>
以自斥未有嬰時釁而求親者也且曝鰓之鱗不念杯<lb/>
勺之水雲霄之翼豈顧籠樊之糧何者所託已盛也昔<lb/>
君侯納言加首鳴玉在要回豐貂以歩文昌聳髙蟬而<lb/>
<pb n="KR2a0018_WYG_037-6a"/>
趨武帳可謂盛矣不以此時薦才㧞士少報聖主之㤙<lb/>
今卒如爰絲之説受責見過方復欲更窺朝廷觖望萬<lb/>
分竊不為左右取也昔竇嬰楊惲亦得罪眀時不能謝<lb/>
絶賓客猶交黨援卒無後福終益前禍僕之所弔實在<lb/>
於斯人人所以頗猶有踵君侯之門者未必皆感惠懐<lb/>
仁有灌夫任安之義乃戒翟公之大署冀君侯之復用<lb/>
也夫在思過之日而挾復用之意未可為智者說矣君<lb/>
侯宜杜門念失無有所通築茅茨於鍾阜聊優游以卒<lb/>
<pb n="KR2a0018_WYG_037-6b"/>
嵗見可憐之意著待終之情復仲尼能改之言惟子貢<lb/>
更也之譬少戢言於衆口微自救於竹帛所謂失之東<lb/>
隅收之桑榆如此令眀主聞知尚有冀也僕東臯鄙人<lb/>
入穴幸無衘寠恥天下之士不為執事道之故披肝膽<lb/>
示情素君侯豈能鍳焉太清元年遷太子詹事侍中如<lb/>
故二年侯景襲京師敬容自府移家臺内初景於渦陽<lb/>
退敗未得審實𫝊者乃云其将暴顯反景身與衆竝沒<lb/>
朝廷以為憂敬容尋見東宫太宗謂曰淮北始更有信<lb/>
<pb n="KR2a0018_WYG_037-7a"/>
侯景定得身免不如所𫝊敬容對曰得景遂死深是朝<lb/>
廷之福太宗失色問其故敬容曰景翻覆叛臣終當亂<lb/>
國是年太宗頻於𤣥圃自講老荘二書學士吴孜時寄<lb/>
詹事府每日入聴敬容謂孜曰昔晋代䘮亂頗由祖尚<lb/>
𤣥虚胡賊殄覆中夏今東宫復襲此殆非人事其将為<lb/>
戎乎俄而侯景難作其言有徴也三年正月敬容卒于<lb/>
圍内詔贈仁威将軍本官竝如故何氏自晋司空充宋<lb/>
司空尚之世奉佛法竝建立塔寺至敬容又捨宅東為<lb/>
<pb n="KR2a0018_WYG_037-7b"/>
伽藍趨勢者因助財造構敬容竝不拒故此寺堂宇校<lb/>
飾頗為宏麗時輕薄者因呼為衆造寺焉及敬容免職<lb/>
出宅止有常用器物及囊衣而已竟無餘財貨時亦以<lb/>
此稱之子㲄秘書丞早卒<lb/>
陳吏部尚書姚察曰魏正始及晋之中朝時俗尚於𤣥<lb/>
虚貴為放誕尚書丞郎以上簿領文案不復經懐皆成<lb/>
於令史逮乎江左此道彌扇惟卞壼以臺閤之務頗欲<lb/>
綜理阮孚謂之曰卿常無閑暇不乃勞乎宋世王敬𢎞<lb/>
<pb n="KR2a0018_WYG_037-8a"/>
身居端右未嘗省牒風流相尚其流遂逺望白署空是<lb/>
稱清貴恪勤匪懈終滯鄙俗是使朝經廢於上職事隳<lb/>
於下小人道長抑此之由嗚呼傷風敗俗曾莫之悟永<lb/>
嘉不競戎馬生郊宜其然矣何國禮之識治見譏薄俗<lb/>
惜㦲<lb/>
　<lb/>
　<lb/>
　<lb/>
<pb n="KR2a0018_WYG_037-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十七<lb/>
</p>
<p>
</p>
  </div>
</body>
</text>
</TEI>
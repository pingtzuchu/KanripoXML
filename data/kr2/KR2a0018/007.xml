<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷七</head> <lb/>
    <p>
<pb n="KR2a0018_WYG_007-1a"/>
欽定四庫全書<lb/>
　梁書卷七<lb/>
　　唐　散　騎　常　侍　姚　思　廉　撰<lb/>
　列傳第一<lb/>
　　太祖張皇后　髙祖郗皇后　太宗王皇后<lb/>
　　髙祖丁貴嬪　髙祖阮脩容　世祖徐妃<lb/>
易曰有天地然後有萬物有萬物然後有男女有男女<lb/>
然後有夫婦夫婦之義尚矣哉周禮王者立后六宫三<lb/>
<pb n="KR2a0018_WYG_007-1b"/>
夫人九嬪二十七世婦八十一御妻以聼天下之内治<lb/>
故昏義云天子之與后猶日之與月隂之與陽相湏而<lb/>
成者也漢初因秦稱號帝母稱皇太后后稱皇后而加<lb/>
以羙人良人八子七子之属至孝武制媫妤之徒凡十<lb/>
四等降及魏晉母后之號皆因漢法自夫人以下世有<lb/>
増損焉髙祖撥亂反正深鑒奢逸惡衣菲食務先節儉<lb/>
配德早終長秋曠位嬪嬙之數無所改作太宗世祖出<lb/>
自儲藩而妃並先殂又不建椒閫今之撰錄正備闕云<lb/>
<pb n="KR2a0018_WYG_007-2a"/>
太祖獻皇后張氏諱尚柔范陽方城人也祖次恵宋濮<lb/>
陽太守后母蕭氏即文帝從姑后宋元嘉中嬪於文帝<lb/>
生長沙宣武王懿永陽昭王敷次生髙祖初后嘗於室<lb/>
内忽見庭前昌蒲生花光彩照灼非世中所有后驚視<lb/>
謂侍者曰汝見不對曰不見后曰甞聞見者當富貴因<lb/>
遽取吞之是月産髙祖将産之夜后見庭内若有衣冠<lb/>
陪列焉次生衡陽宣王暢義興昭長公主令嫕宋㤗始<lb/>
七年殂于秣陵縣因夏里舎𦵏武進縣東城里山天監<lb/>
<pb n="KR2a0018_WYG_007-2b"/>
元年五月甲辰追上尊號為皇后諡曰獻父穆之字思<lb/>
静晉司空華六世孫曾祖輿坐華誅徙興古未至召還<lb/>
及過江為丞相掾太子舎人穆之少方雅有識鑒宋元<lb/>
嘉中為員外散騎侍郎與吏部尚書江湛太子左率袁<lb/>
淑善淑薦之於始興王濬濬深引納焉穆之鑒其禍萌<lb/>
思違其難言於湛求外出湛將用為東縣固乞逺郡乆<lb/>
之得為寧逺將軍交阯太守治有異績會刺史死交土<lb/>
大亂穆之威懷循拊境内以寧宋文帝聞之嘉焉將以<lb/>
<pb n="KR2a0018_WYG_007-3a"/>
為交州刺史會病卒子𢎞籍字真藝齊初為鎮西叅軍<lb/>
卒於官髙祖踐阼追贈穆之光祿大夫加金章又詔曰<lb/>
亡舅齊鎮西叅軍素風雅猷夙肩名軰降年不永早世<lb/>
潛輝朕少離苦辛情地彌切雖宅相克成輅車靡贈興<lb/>
言永往觸目慟心可追贈廷尉卿𢎞籍無子從父弟𢎞<lb/>
䇿以第三子纘為嗣别有傳<lb/>
髙祖德皇后郗氏諱徽髙平金鄉人也祖紹國子祭酒<lb/>
領東海王師父燁太子舎人早卒初后母尋陽公主方<lb/>
<pb n="KR2a0018_WYG_007-3b"/>
娠夢當生貴子及生后有赤光照于室内器物盡明家<lb/>
人皆怪之巫言此女光采異常將有所妨乃於水濵祓<lb/>
除之后幼而明慧善隸書讀史傳女工之事無不閑習<lb/>
宋後廢帝將納為后齊初安陸王𬗟又欲㛰郗氏並辭<lb/>
以女疾乃止建元末髙祖始聘焉生永興公主玉姚永<lb/>
世公主玉婉永康公主玉嬛建武五年髙祖為雍州刺<lb/>
史先之鎮後乃迎后至州未幾永元元年八月殂于襄<lb/>
陽官舎時年三十二其年歸𦵏南徐州南東海武進縣<lb/>
<pb n="KR2a0018_WYG_007-4a"/>
東城里山中興二年齊朝進髙祖位相國封十郡梁公<lb/>
詔贈后為梁公妃髙祖踐阼追崇為皇后有司議諡吏<lb/>
部尚書兼右僕射臣約議曰表號垂名義昭不朽先皇<lb/>
后應祥月德比載坤靈柔範隂化儀形自逺俔天作合<lb/>
義先造舟而神猷夙掩所隔升運宜式遵景行用昭大<lb/>
典謹按諡法忠和純備曰徳貴而好禮曰德宜崇曰德<lb/>
皇后詔從之陵曰脩陵后父燁詔贈金紫光祿大夫燁<lb/>
尚宋文帝女尋陽公主齊初降封松滋縣君燁子泛中<lb/>
<pb n="KR2a0018_WYG_007-4b"/>
軍臨川王記室叅軍<lb/>
太宗簡皇后王氏諱靈賔琅邪臨沂人也祖儉太尉南<lb/>
昌文憲公后幼而柔明淑徳叔父暕見之曰吾家女師<lb/>
也天監十一年拜晉安王妃生哀太子大器南郡王大<lb/>
連長山公主妙䂮大通三年十月拜皇太子妃太清三<lb/>
年三月薨于永福省時年四十五其年太宗即位追崇<lb/>
為皇后謚曰簡大寳元年九月𦵏荘陵先是詔曰簡皇<lb/>
后窀穸有期昔西京覇陵因山為藏東漢夀陵流水而<lb/>
<pb n="KR2a0018_WYG_007-5a"/>
已朕属值時艱歳饑民弊方欲以身率下永示敦朴今<lb/>
所營荘陵務存約儉又詔金紫光祿大夫蕭子範為哀<lb/>
䇿文父騫字思寂本名𤣥成與齊髙帝偏諱同故改焉<lb/>
以公子起家員外郎遷太子洗馬襲封南昌縣公出為<lb/>
義興太守還為驃騎諮議累遷黄門郎司徒右長史性<lb/>
凝簡不狎當世嘗從容謂諸子曰吾家門戸所謂素族<lb/>
自可随流平進不湏茍求也永元末遷侍中不拜髙祖<lb/>
覇府建引為大司馬諮議叅軍俄遷侍中領越騎校尉<lb/>
<pb n="KR2a0018_WYG_007-5b"/>
髙祖受禪詔曰庭堅世祀靡輟於宗周樂毅錫壤乃昭<lb/>
於洪漢齊故太尉南昌公含章履道草昧興齊謨眀翊<lb/>
贊同符在昔雖子房之蔚為帝師文若之隆比王佐無<lb/>
以尚也朕膺歴受圖惟新寳命莘莘玉帛升降有典永<lb/>
言前代敬惟徽烈匪直懋勲義兼懐樹可降封南昌縣<lb/>
公為侯食邑千戸騫襲爵遷度支尚書天監四年出為<lb/>
東陽太守尋徙吴郡八年入為太府卿領後軍將軍遷<lb/>
太常卿十一年遷中書令加員外散騎常侍時髙祖於<lb/>
<pb n="KR2a0018_WYG_007-6a"/>
鍾山造大愛敬寺騫舊墅在寺側有良田八十餘頃即<lb/>
晉丞相王導賜田也髙祖遣主書宣㫖就騫求市欲以<lb/>
施寺騫荅㫖云此田不賣若是敕取所不敢言酬對又<lb/>
脱畧髙祖怒遂付市評田價以直逼還之由是忤㫖出<lb/>
為吴興太守在郡卧疾不視事徴還復為度支尚書加<lb/>
給事中領射聲校尉以母憂去職普通三年十月卒時<lb/>
年四十九詔贈侍中金紫光祿大夫諡曰安子規襲爵<lb/>
别有傳<lb/>
<pb n="KR2a0018_WYG_007-6b"/>
髙祖丁貴嬪諱令光譙國人也世居襄陽貴嬪生于樊<lb/>
城有神光之異紫煙滿室故以光為名相者云此女當<lb/>
大貴髙祖臨州丁氏因人以聞貴嬪時年十四髙祖納<lb/>
焉初貴嬪生而有赤痣在左臂治之不滅至是無何忽<lb/>
失所在事德皇后小心祗敬嘗於供飬經案之側髣髴<lb/>
若見神人心獨異之髙祖義師起昭明太子始誕育貴<lb/>
嬪與太子留在州城京邑平乃還京都天監元年五月<lb/>
有司奏為貴人未拜其年八月又為貴嬪位在三夫人<lb/>
<pb n="KR2a0018_WYG_007-7a"/>
上居于顯陽殿及太子定位有司奏曰禮母以子貴皇<lb/>
儲所生不容無敬宋㤗豫元年六月議百官以吏敬敬<lb/>
帝所生陳太妃則宋眀帝在時百官未有敬臣竊謂母<lb/>
以子貴義著春秋皇太子副貳宸極率土咸執吏禮既<lb/>
盡禮皇儲則所生不容無敬但帝王妃嬪義與外隔以<lb/>
理以例無致敬之道也今皇太子聖睿在躬儲禮夙備<lb/>
子貴之道抑有舊章王侯妃主常得通信問者及六宫<lb/>
三夫人雖與貴嬪同列並應以敬皇太子之禮敬貴嬪<lb/>
<pb n="KR2a0018_WYG_007-7b"/>
宋元嘉中始興武陵國臣並以吏敬敬所生潘淑妃路<lb/>
淑媛貴嬪於宫臣雖非小君其義不異與宋㤗豫朝議<lb/>
百官以吏敬敬帝所生事義正同謂宫閹施敬宜同吏<lb/>
禮詣神虎門奉牋致謁年節稱慶亦同如此婦人無閫<lb/>
外之事賀及問訊牋什所由官報聞而已夫婦人之道<lb/>
義無自專若不仰繫於夫則當俯繫於子榮親之道應<lb/>
極其所榮未有子所行而所從不足者也故春秋凡王<lb/>
命為夫人則禮秩與子等列國雖異於儲貳而從尊之<lb/>
<pb n="KR2a0018_WYG_007-8a"/>
義不殊前代依准布在舊事貴嬪載誕元良克固大業<lb/>
禮同儲君實惟舊典尋前代始置貴嬪位次皇后爵無<lb/>
所視其次職者位視相國爵比諸侯王此貴嬪之禮已<lb/>
髙朝列况母儀春宫義絶常筭且儲妃作配率由盛則<lb/>
以婦踰姑彌乖從序謂貴嬪典章太子不異於是貴嬪<lb/>
備典章禮數同于太子言則稱令貴嬪性仁恕及居宫<lb/>
内接馭自下皆得其歡心不好華飾器服無珍麗未嘗<lb/>
為親戚私謁及髙祖𢎞佛教貴嬪奉而行之屏絶滋腴<lb/>
<pb n="KR2a0018_WYG_007-8b"/>
長進蔬膳受戒日甘露降于殿前方一丈五尺髙祖所<lb/>
立經義皆得其指歸尤精净名經所受供賜悉以充法<lb/>
事普通七年十月庚辰薨殯于東宫臨雲殿年四十二<lb/>
詔吏部即張纉為哀䇿文曰菆塗既啟桂罇虚凝龍帷<lb/>
已薦象服將升皇帝傷璧䑓之永閟悼曽城之不踐罷<lb/>
鄉歌乎燕樂廢徹齊於祀典風有采蘩化行南國爰命<lb/>
史臣俾流嬪德其辭曰軒緯之精江漢之英歸于君袂<lb/>
生此離眀誕自厥初時維載育樞電繞郊神光照屋爰<lb/>
<pb n="KR2a0018_WYG_007-9a"/>
及待年含章早穆聲被洽陽譽宣中谷龍德在田聿恭<lb/>
兹祀隂化代終王風攸始動容諮式出言顧史宜其家<lb/>
人刑于國紀膺斯眷命從此宅心狄綴采珩珮動雅音<lb/>
日中思戒月滿懷箴如何不跼天髙照臨𤣥紞莫脩禕<lb/>
章早缺成物誰能芳猷有烈素魄貞明紫宫炤晰逮下<lb/>
靡傷思賢罔蔽躬儉則節昭事惟䖍金玉無玩筐筥不<lb/>
捐祥流德化慶表親賢甄昌軼啓孕魯陶燕方論婦教<lb/>
明章閫席𤣥池早扄湘沅已穸展衣委華朱幩寝迹慕<lb/>
<pb n="KR2a0018_WYG_007-9b"/>
結儲闈哀深蕃辟嗚呼哀哉令龜兆良葆引遷祖具僚<lb/>
次列承華接武日杳杳以霾春風凄凄而結緒去曽掖<lb/>
以依遲飾新宫而延佇嗚呼哀哉啟丹旗之星斾振容<lb/>
車之黼裳擬靈金而鬱楚泛悽管而凝傷遺備物乎營<lb/>
寝掩重閽於窒皇椒風暖兮猶昔蘭殿幽而不陽嗚呼<lb/>
哀哉側闈髙義彤管有懌道變虞風功參唐跡婉如之<lb/>
人休光赤舄施諸天地而無朝夕嗚呼哀哉有司奏諡<lb/>
曰穆太宗即位追崇曰穆太后太后父仲遷天監初官<lb/>
<pb n="KR2a0018_WYG_007-10a"/>
至兗州刺史<lb/>
髙祖阮脩容諱令嬴本姓石會稽餘姚人也齊始安王<lb/>
遥光納焉遥光敗入東昏宮建康城平髙祖納為綵女<lb/>
天監六年八月生世祖尋拜為脩容常随世祖出蕃大<lb/>
同六年六月薨于江州内寝時年六十七其年十一月<lb/>
歸𦵏江寧縣通望山諡曰宣世祖即位有司奏追崇為<lb/>
文宣太后承聖二年追贈太后父齊故奉朝請靈寳散<lb/>
騎常侍左衞将軍封武康縣侯邑五百戸母陳氏武康<lb/>
<pb n="KR2a0018_WYG_007-10b"/>
侯夫人<lb/>
世祖徐妃諱昭佩東海郯人也祖孝嗣太尉枝江文忠<lb/>
公父緄侍中信武将軍天監十六年十二月拜湘東王<lb/>
妃生世子方等益昌公主含貞太清三年五月被譴死<lb/>
𦵏江陵瓦官寺<lb/>
史臣曰后妃道贊皇風化行天下蓋取葛覃闗雎之義<lb/>
焉至於穆貴嬪徽華早著誕育元良德懋六宮羙矣世<lb/>
祖徐妃之無行自致殱滅宜哉<lb/>
<pb n="KR2a0018_WYG_007-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_007-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷七<lb/>
<pb n="KR2a0018_WYG_007-12a"/>
　梁書卷七考證<lb/>
太祖獻皇后張氏傳宋泰始七年殂于秣陵縣同夏里<lb/>
　舎○同閣本作因<lb/>
從父弟𢎞策○從字下監本脱父字今從閣本<lb/>
髙祖丁貴嬪傳既盡禮皇儲則所生不容無敬○儲監<lb/>
　本作儀今從閣本<lb/>
　<lb/>
　<lb/>
<pb n="KR2a0018_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷七考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷十九</head> <lb/>
    <p>
<pb n="KR2a0018_WYG_019-1a"/>
欽定四庫全書<lb/>
　梁書卷十九<lb/>
　　唐　散　騎　常　侍　姚　思　廉　撰<lb/>
　列傳第十三<lb/>
　　宗夬　劉坦　樂藹<lb/>
宗夬字明敭南陽湼陽人也世居江陵祖景宋時徴太<lb/>
子庶子不就有高名父繁西中郎諮議參軍夬少勤學<lb/>
有局幹弱冠舉郢州秀才歴臨川王常侍驃騎行參軍<lb/>
<pb n="KR2a0018_WYG_019-1b"/>
齊司徒竟陵王集學士於西邸並見圖畫夬亦預焉永<lb/>
明中與魏和親敕夬與尚書殿中郎任昉同接魏使皆<lb/>
時選也武帝嫡孫南郡王居西州以夬管書記夬既以<lb/>
筆札被知亦以貞正見許故任焉俄而文惠太子薨王<lb/>
為皇太孫夬仍管書記及太孫即位多失徳夬頗自疎<lb/>
得為秣陵令遷尚書都官郎隆昌末少帝見誅寵舊多<lb/>
罹其禍惟夬及傅昭以清正免明帝即位以夬為郢州<lb/>
治中有名稱職以父老去官還鄉里南康王為荆州刺<lb/>
<pb n="KR2a0018_WYG_019-2a"/>
史引為别駕義師起遷西中郎諮議參軍别駕如故時<lb/>
西土位望惟夬與同郡樂藹劉坦為州人所推信故領<lb/>
軍将軍蕭頴胄深相委仗每事諮焉高祖師發雍州頴<lb/>
胄遣夬出自楊口靣稟經畧并䕶送軍資高祖甚禮之<lb/>
天興初遷御史中丞以父憂去職起為冠軍将軍衞軍<lb/>
長史天監元年遷征虜長史東海太守将軍如故二年<lb/>
徴為太子右衞率是冬遷五兵尚書參掌大選三年卒<lb/>
時年四十九子曜卿嗣夬從弟岳有名行州里稱之出<lb/>
<pb n="KR2a0018_WYG_019-2b"/>
於夬右仕歴尚書庫部郎郢州治中北中郎録事參軍<lb/>
事<lb/>
劉坦字徳度南陽安衆人也晉鎮東将軍喬之七世孫<lb/>
坦少為從兄虬所知齊建元初為南郡王國常侍尋補<lb/>
孱陵令遷南中郎録事參軍所居以幹濟稱南康王為<lb/>
荆州刺史坦為西中郎中兵參軍領長流義師起遷諮<lb/>
議參軍時輔國将軍楊公則為湘州刺史帥師赴夏口<lb/>
西朝議行州事者坦謂衆曰湘境人情易擾難信若專<lb/>
<pb n="KR2a0018_WYG_019-3a"/>
用武士則百姓畏侵漁若遣文人則威畧不振必欲鎮<lb/>
静一州城軍民足食則無踰老臣先零之役竊以自許<lb/>
遂從之乃除輔國長史長沙太守行湘州事坦嘗在湘<lb/>
州多舊恩道迎者甚衆下車簡選堪事吏分詣十郡悉<lb/>
發人丁運租米三十餘萬斛致之義師資糧用給時東<lb/>
昏遣安成太守劉希祖破西臺所選太守范僧簡於平<lb/>
都希祖移檄湘部於是始興内史王僧粲應之邵陵人<lb/>
逐其内史褚洊永陽人周暉起兵攻始安郡竝應僧粲<lb/>
<pb n="KR2a0018_WYG_019-3b"/>
桂陽人邵曇弄鄧道介報復私讐因合黨亦同焉僧粲<lb/>
自號平西将軍湘州刺史以永陽人周舒為謀主師于<lb/>
建寧自是湘部諸郡悉皆蜂起惟臨湘湘隂瀏陽羅四<lb/>
縣猶全州人咸欲汎舟逃走坦悉聚船焚之遣将尹法<lb/>
畧距僧粲相持未决前湘州鎮軍鍾𤣥紹潛謀應僧粲<lb/>
要結士庶數百人皆連名定計刻日反州城坦聞其謀<lb/>
偽為不知因理訟至夜而城門遂不閉以疑之𤣥紹未<lb/>
及發明旦詣坦問其故坦久留與語密遣親兵收其家<lb/>
<pb n="KR2a0018_WYG_019-4a"/>
書𤣥紹在坐未起而收兵已報具得其文書本末𤣥紹<lb/>
即首伏於坐斬之焚其文書其餘黨悉無所問衆愧且<lb/>
服州部遂安法畧與僧粲相持累月建康城平公則還<lb/>
州羣賊始散天監初論功封荔浦縣男邑三百戸遷平<lb/>
西司馬新興太守天監三年遷西中郎卒時年六十二<lb/>
子泉嗣<lb/>
樂藹字蔚逺南陽淯陽人晉尚書令廣之六世孫世居<lb/>
江陵其舅雍州刺史宗慤嘗陳器物試諸甥姪藹時尚<lb/>
<pb n="KR2a0018_WYG_019-4b"/>
幼而所取惟書慤由此竒之又取史傳各一卷授藹等<lb/>
使讀畢言所記藹畧讀具舉慤益善之宋建平王景素<lb/>
為荆州刺史辟為主簿景素為南徐州復為征北刑獄<lb/>
參軍遷龍陽相以父憂去職吏民詣州請之葬訖起焉<lb/>
時齊豫章王嶷為武陵太守雅善藹為政及嶷為荆州<lb/>
刺史以藹為驃騎行參軍領州主簿參知州事嶷甞問<lb/>
藹風土舊俗城隍基跱山川險易藹隨問立對若按圖<lb/>
牒嶷益重焉州人嫉之或譖藹廨門如市嶷遣覘之方<lb/>
<pb n="KR2a0018_WYG_019-5a"/>
見藹閉閣讀書嶷還都以藹為太尉刑獄參軍典書記<lb/>
遷枝江令還為大司馬中兵參軍轉署記室永明八年<lb/>
荆州刺史巴東王子響稱兵反既敗焚燒府舍官曹文<lb/>
書一時蕩盡武帝引見藹問以西事藹上對詳敏帝悦<lb/>
焉用為荆州治中敇付以脩復府州事藹還州繕脩廨<lb/>
署數百區頃之咸畢而役不及民荆部以為自晉王悦<lb/>
移鎮以來府舍未之有也九年豫章王嶷薨藹觧官赴<lb/>
喪率荆湘二牧故吏建碑墓所累遷車騎平西録事參<lb/>
<pb n="KR2a0018_WYG_019-5b"/>
軍歩兵校尉求助戍西歸南康王為西中郎以藹為諮<lb/>
議參軍義師起蕭頴胄引藹及宗夬劉坦任以經畧梁<lb/>
臺建遷鎮軍司馬中書侍郎尚書左丞時營造器甲舟<lb/>
艦軍糧及朝廷儀憲悉資藹焉尋遷給事黄門侍郎左<lb/>
丞如故和帝東下遷兼衞尉卿天監初遷驍騎将軍領<lb/>
少府卿俄遷御史中丞領本州大中正初藹發江陵無<lb/>
故於船得八車輻如中丞健歩避道者至是果遷焉藹<lb/>
性公彊居憲臺甚稱職時長沙宣武王将葬而車府忽<lb/>
<pb n="KR2a0018_WYG_019-6a"/>
於庫火油絡欲推主者藹曰昔晉武庫火張華以為積<lb/>
油萬石必然今庫若有灰非吏罪也既而檢之果有積<lb/>
灰時稱其博物𢎞恕焉二年出為持節督廣交越三州<lb/>
諸軍冠軍将軍平越中郎将廣州刺史前刺史徐元瑜<lb/>
罷歸道遇始興人士反逐内史崔睦舒因掠元瑜財産<lb/>
元瑜走歸廣州借兵於藹託欲討賊而實謀襲藹藹覺<lb/>
之誅元瑜尋進號征虜将軍卒官藹姊適徴士同郡劉<lb/>
虬亦明識有禮訓藹為州迎姊居官舍參分禄秩西土<lb/>
<pb n="KR2a0018_WYG_019-6b"/>
稱之子法才字元備㓜與弟藏俱有羙名少遊京師造<lb/>
沈約約見而稱之齊和帝為相國召為府參軍鎮軍蕭<lb/>
頴胄辟主簿梁臺建除起部郎天監二年藹出鎮嶺表<lb/>
法才留任京邑遷金部郎父憂去官服闋除中書通事<lb/>
舍人出為本州别駕入為通直散騎侍郎復掌通事遷<lb/>
尚書右丞晉安王為荆州重除别駕從事又復徴為尚<lb/>
書右丞出為招逺将軍建康令不受俸秩比去任将至<lb/>
百金縣曹啓輸臺庫高祖嘉其清節曰居職若斯可以<lb/>
<pb n="KR2a0018_WYG_019-7a"/>
為百城表矣即日遷太府卿尋除南康内史恥以讓俸<lb/>
受名辭不拜俄轉雲騎将軍少府卿出為信武長史江<lb/>
夏太守因被代表便道還鄉至家割宅為寺棲心物表<lb/>
皇太子以法才舊臣累有優令召使東下未及發而卒<lb/>
時年六十三<lb/>
陳吏部尚書姚察曰蕭頴胄起大州之衆以會義當其<lb/>
時人心未之能悟此三人者楚之鎮也經營締構葢有<lb/>
力焉方面之功坦為多矣當官任事藹則兼之咸登寵<lb/>
<pb n="KR2a0018_WYG_019-7b"/>
秩宜乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷十九<lb/>
<pb n="KR2a0018_WYG_019-8a"/>
　梁書卷十九考證<lb/>
宗夬傳西中郎諮議參軍○各本脱郎字<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_019-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷十九考證<lb/>
</p>
<p>
</p>
  </div>
</body>
</text>
</TEI>
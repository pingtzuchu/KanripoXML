<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷十二</head> <lb/>
    <p>
<pb n="KR2a0018_WYG_012-1a"/>
欽定四庫全書<lb/>
　梁書卷十二<lb/>
　　唐　散　騎　常　侍　姚　思　廉　撰<lb/>
　列傳第六<lb/>
　　栁　惔<hi>弟忱</hi>　席闡文　韋　叡<hi>族弟愛</hi>
栁惔字文通河東觧人也父世隆齊司空惔年十七齊<lb/>
武帝為中軍命為叅軍轉主簿齊初入為尚書三公郎<lb/>
累遷太子中舍人巴東王子響友子響為荆州惔隨之<lb/>
<pb n="KR2a0018_WYG_012-1b"/>
鎮子響昵近小人惔知将為禍稱疾還京及難作惔以<lb/>
先歸得免歴中書侍郎中䕶軍長史出為新安太守居<lb/>
郡以無政績免歸久之為右軍諮議參軍事建武末為<lb/>
西戎校尉梁南秦二州刺史及髙祖起兵惔舉漢中應<lb/>
義和帝即位以為侍中領前軍将軍髙祖踐阼徴為䕶<lb/>
軍将軍未拜仍遷太子詹事加散騎常侍論功封曲江<lb/>
縣侯邑千戸髙祖因讌為詩以貽惔曰爾寔冠羣后惟<lb/>
余實念功又甞侍座髙祖曰徐元瑜違命嶺南周書罪<lb/>
<pb n="KR2a0018_WYG_012-2a"/>
不相及朕已宥其諸子何如惔對曰罸不及嗣賞延於<lb/>
世今復見之聖朝時以為知言尋遷尚書右僕射天監<lb/>
四年大舉北伐臨川王宏都督衆軍以惔為副軍還復<lb/>
為僕射以久疾轉金紫光禄大夫加散騎常侍給親信<lb/>
二十人未拜出為使持節安南将軍湘州刺史六年十<lb/>
月卒于州時年四十六髙祖為素服舉哀贈侍中撫軍<lb/>
将軍給皷吹一部諡曰穆惔著仁政傳及諸詩賦粗有<lb/>
辭義子照嗣惔第四弟憕亦有羙譽歴侍中鎮西長史<lb/>
<pb n="KR2a0018_WYG_012-2b"/>
天監十二年卒贈寧逺将軍豫州刺史<lb/>
忱字文若惔第五弟也年數歳父世隆及母閻氏時寝<lb/>
疾忱不觧帶經年及居喪以毁聞起家為司徒行參軍<lb/>
累遷太子中舍人西中郎主簿功曹史齊東昏遣巴西<lb/>
太守劉山陽由荆襲髙祖西中郎長史蕭頴胄計未有<lb/>
定召忱及其所親席闡文等夜入議之忱曰朝廷狂悖<lb/>
為惡日滋頃聞京師長者莫不重足累息今幸在逺得<lb/>
假日自安雍州之事且藉以相斃耳獨不見蕭令君乎<lb/>
<pb n="KR2a0018_WYG_012-3a"/>
以精兵數千破崔氏十萬衆竟為羣邪所䧟禍酷相尋<lb/>
前事之不忘後事之師也若使彼凶心己逞豈知使君<lb/>
不係踵而及且雍州士鋭糧多蕭使君雄姿冠世必非<lb/>
山陽所能擬若破山陽荆州復受失律之責進退無可<lb/>
且深慮之闡文亦深勸同髙祖頴胄乃誘斬山陽以忱<lb/>
為寧朔将軍和帝即位為尚書吏部郎進號輔國将軍<lb/>
南平太守尋遷侍中冠軍将軍太守如故轉吏部尚書<lb/>
不拜郢州平頴胄議遷都夏口忱復同諫以為巴硖未<lb/>
<pb n="KR2a0018_WYG_012-3b"/>
賔不宜輕捨根本摇動民志頴胄不從俄而巴東兵至<lb/>
硖口遷都之議乃息論者以為見機髙祖踐阼以忱為<lb/>
五兵尚書領驍騎将軍論建義功封州陵伯邑七百户<lb/>
天監二年出為安西長史冠軍将軍南郡太守六年徴<lb/>
為員外散騎常侍太子右衛率未發遷持節督湘州諸<lb/>
軍事輔國将軍湘州刺史八年坐輙放從軍丁免俄入<lb/>
為秘書監遷散騎常侍轉祠部尚書未拜遇疾詔改授<lb/>
給事中光禄大夫疾篤不拜十年卒於家時年四十一<lb/>
<pb n="KR2a0018_WYG_012-4a"/>
追贈中書令諡曰穆子範嗣<lb/>
席闡文安定臨涇人也少孤貧渉獵書史齊初為雍州<lb/>
刺史蕭赤斧中兵參軍由是與其子頴胄善復歴西中<lb/>
郎中兵參軍領城局髙祖之将起義也闡文深勸之頴<lb/>
胄同焉仍遣田祖㳟私報髙祖并獻銀装刀髙祖報以<lb/>
金如意和帝稱尊號為給事黄門侍郎尋遷衛尉卿頴<lb/>
胄暴卒州府騷擾闡文以和帝幼弱中流任重時始興<lb/>
王憺留鎮雍部乃與西朝羣臣迎王總州事故頼以寧<lb/>
<pb n="KR2a0018_WYG_012-4b"/>
輯髙祖受禪除都官尚書輔國将軍封山陽伯邑七百<lb/>
户出為東陽太守又改封湘西户邑如故視事二年以<lb/>
清白著稱卒於官詔賻錢三萬布五十匹諡曰威<lb/>
韋叡字懐文京兆杜陵人也自漢丞相賢以後世為三<lb/>
輔著姓祖𤣥避吏隠於長安南山宋武帝入關以太尉<lb/>
掾徴不至伯父祖征宋末為光祿勲父祖歸寧逺長史<lb/>
叡事繼母以孝聞叡兄纂闡竝早知名纂叡皆好學闡<lb/>
有清<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>祖征累為郡守每攜叡之職視之如子時叡内<lb/>
<pb n="KR2a0018_WYG_012-5a"/>
兄王憕姨弟杜惲竝有鄊里盛名祖征謂叡曰汝自謂<lb/>
何如憕惲叡謙不敢對祖征曰汝文章或小減學識當<lb/>
過之然而幹國家成功業皆莫汝逮也外兄杜㓜文為<lb/>
梁州刺史要叡俱行梁土富饒徃者多以賄敗叡時雖<lb/>
㓜獨用亷聞宋永光初袁顗為雍州刺史見而異之引<lb/>
為主簿顗到州與鄧琬起兵叡求出為義成郡故免顗<lb/>
之禍後為晉平王左常侍遷司空桂陽王行參軍隨齊<lb/>
司空柳世隆守郢城拒荆州刺史沈攸之攸之平遷前<lb/>
<pb n="KR2a0018_WYG_012-5b"/>
軍中兵參軍久之為廣徳令累遷齊興太守夲州别駕<lb/>
長水校尉右軍将軍齊末多故不欲逺鄊里求為上庸<lb/>
太守加建威将軍俄而太尉陳顯達䕶軍将軍崔慧景<lb/>
頻逼京師民心惶駭未有所定西土人謀之於叡叡曰<lb/>
陳雖舊将非命世才崔頗更事懦而不武其取赤族也<lb/>
宜哉天下真人殆興於吾州矣乃遣其二子自結於髙<lb/>
祖義兵檄至叡率郡人伐竹為筏倍道來赴有衆二千<lb/>
馬二百匹髙祖見叡甚悅拊几曰他日見君之靣今日<lb/>
<pb n="KR2a0018_WYG_012-6a"/>
見君之心吾事就矣義師剋郢魯平加湖叡多建謀䇿<lb/>
皆見納用大軍發郢謀留守将髙祖難其人久之頋叡<lb/>
曰棄騏驥而不乗焉遑遑而更索即日以為冠軍将軍<lb/>
江夏太守行郢府事初郢城之拒守也男女口垂十萬<lb/>
閉壘經年疾疫死者十七八皆積屍於床下而生者寝<lb/>
䖏其上每屋輙盈滿叡料簡隠卹咸為營理於是死者<lb/>
得埋蔵生者反居業百姓賴之梁臺建徴為大理髙祖<lb/>
即位遷廷尉封梁都子邑三百戸天監二年改封永昌<lb/>
<pb n="KR2a0018_WYG_012-6b"/>
户邑如先東宫建遷太子右衛率出為輔國将軍豫州<lb/>
刺史領歴陽太守三年魏遣衆來寇率州兵擊走之四<lb/>
年王師北伐詔叡都督衆軍叡遣長史王超宗梁郡太<lb/>
守馮道根攻魏小峴城未能㧞叡廵行圍柵魏城中忽<lb/>
出數百人陳於門外叡欲擊之諸将皆曰向夲輕來未<lb/>
有戰備徐還授甲乃可進耳叡曰不然魏城中二千餘<lb/>
人閉門堅守足以自保無故出人於外必其驍勇者也<lb/>
若能挫之其城自㧞衆皆猶遲疑叡指其節曰朝廷授<lb/>
<pb n="KR2a0018_WYG_012-7a"/>
此非以為飾韋叡之法不可犯也乃進兵士皆殊死戰<lb/>
魏軍果敗走因急攻之中宿而城㧞遂進討合肥先是<lb/>
右軍司馬胡略等至合肥久未能下叡按行山川曰吾<lb/>
聞汾水可以灌平陽綘水可以灌安邑即此是也乃堰<lb/>
肥水親自夜率頃之堰成水通舟艦繼至魏初分築東<lb/>
西小城夾合肥叡先攻二城既而魏援将揚靈𦙍帥軍<lb/>
五萬奄至衆懼不敵請表益兵叡笑曰賊己至城下方<lb/>
復求軍臨難鑄兵豈及馬腹且吾求濟師彼亦徴衆猶<lb/>
<pb n="KR2a0018_WYG_012-7b"/>
如呉益巴邱蜀増白帝耳師克在和不在衆古之義也<lb/>
因與戰破之軍人少安初肥水堰立使軍主王懐静築<lb/>
城於岸守之魏攻䧟懐静城千餘人皆没魏人乗勝至<lb/>
叡堤下其勢甚盛軍監潘靈祐勸叡退還巢湖諸将又<lb/>
請走保三义叡怒曰寧有此耶将軍死綏有前無却因<lb/>
令取繖扇麾幢樹之堤下示無動志叡素羸每戰未甞<lb/>
騎馬以板輿自載督厲衆軍魏兵來鑿堤叡親與爭之<lb/>
魏軍少却因築壘於堤以自固叡起鬬艦髙與合肥城<lb/>
<pb n="KR2a0018_WYG_012-8a"/>
等四面臨之魏人計窮相與悲哭叡攻具既成堰水又<lb/>
滿魏救兵無所用魏守将杜元倫登城督戰中弩死城<lb/>
遂潰俘獲萬餘級牛馬萬數絹滿十間屋悉充軍賞叡<lb/>
每晝接客旅夜算軍書三更起張燈達曙撫循其衆常<lb/>
如不及故投募之士爭歸之所至頓舍脩立館宇藩籬<lb/>
牆壁皆應準䋲合肥既平髙祖詔衆軍進次東陵東陵<lb/>
去魏甓城二十里将會戰有詔班師去賊既近懼為所<lb/>
躡叡悉遣輜重居前身乗小輿殿後魏人服叡威名望<lb/>
<pb n="KR2a0018_WYG_012-8b"/>
之不敢逼全軍而還至是遷豫州於合肥五年魏中山<lb/>
王元英寇北徐州圍刺史昌義之於鍾離衆號百萬連<lb/>
城四十餘髙祖遣征北将軍曹景宗都督衆軍二十萬<lb/>
以拒之次邵陽洲築壘相守髙祖詔叡率豫州之衆㑹<lb/>
焉叡自合肥逕道由隂陵大澤行值澗谷輙飛橋以濟<lb/>
師人畏魏軍盛多勸叡緩行叡曰鍾離今鑿穴而處負<lb/>
戸而汲車馳卒奔猶恐其後而況緩乎魏人己墮吾腹<lb/>
中卿曹勿憂也旬日而至邵陽初髙祖敕景宗曰韋叡<lb/>
<pb n="KR2a0018_WYG_012-9a"/>
卿之鄊望宜善敬之景宗見叡禮甚謹髙祖聞之曰二<lb/>
将和師必濟矣叡於景宗營前二十里夜掘長塹樹鹿<lb/>
角截洲為城比曉而營立元英大驚以杖擊地曰是何<lb/>
神也明旦英自率衆來戰叡乗素木輿執白角如意麾<lb/>
軍一日數合英甚彊魏軍又夜來攻城飛矢雨集叡子<lb/>
黯請下城以避箭叡不許軍中驚叡於城上厲聲呵之<lb/>
乃定魏人先於邵陽洲兩㟁為兩橋樹柵數百歩跨淮<lb/>
通道叡装大艦使梁郡太守馮道根廬江太守裴邃秦<lb/>
<pb n="KR2a0018_WYG_012-9b"/>
郡太守李文釗等為水軍值淮水暴長叡即遣之鬬艦<lb/>
競𤼵皆臨敵壘以小船載草灌之以膏從而焚其橋風<lb/>
怒火盛烟塵晦冥敢死之士㧞柵斫橋水又漂疾倐忽<lb/>
之間橋柵盡壊而道根等皆身自搏戰軍人奮勇呼聲<lb/>
動天地無不一當百魏人大潰元英見橋絶脫身遁去<lb/>
魏軍趨水死者十餘萬斬首亦如之其餘釋甲稽顙乞<lb/>
為囚奴猶數十萬所獲軍實牛馬不可勝紀叡遣報昌<lb/>
義之義之且悲且喜不暇答語但呌曰更生更生髙祖<lb/>
<pb n="KR2a0018_WYG_012-10a"/>
遣中書郎周捨勞於淮上叡積所獲於軍門捨觀之謂<lb/>
叡曰君此獲復與熊耳山等以功増封七百戸進爵為<lb/>
侯徴通直散騎常侍右衛将軍七年遷左衛将軍俄為<lb/>
安西長史南郡太守秩中二千石會司州刺史馬仙琕<lb/>
北伐還軍為魏人所躡三闗擾動詔叡督衆軍援焉叡<lb/>
至安陸増築城二丈餘更開大塹起髙樓衆頗譏其示<lb/>
弱叡曰不然為将當有怯時不可專勇是時元英復追<lb/>
仙琕将復邵陽之恥聞叡至乃退帝亦詔罷軍明年遷<lb/>
<pb n="KR2a0018_WYG_012-10b"/>
信武将軍江州刺史九年徴員外散騎常侍右衛将軍<lb/>
累遷左衛将軍太子詹事尋加通直散騎常侍十三年<lb/>
遷智武将軍丹陽尹以公事免頃之起為中䕶軍十四<lb/>
年出為平北将軍寧蠻校尉雍州刺史初叡起兵鄊中<lb/>
客隂儁光泣止叡叡還為州儁光道候叡叡笑謂之曰<lb/>
若從公言乞食於路矣餉耕牛十頭叡於故舊無所遺<lb/>
惜士大夫年七十以上多與假板縣令鄊里甚懐之十<lb/>
五年拜表致仕優詔不許十七年徴散騎常侍䕶軍将<lb/>
<pb n="KR2a0018_WYG_012-11a"/>
軍尋給皷吹一部入直殿省居朝廷恂恂未甞忤視髙<lb/>
祖甚禮敬之性慈愛撫孤兄子過於已子歴官所得祿<lb/>
賜皆散之親故家無餘財後為䕶軍居家無事慕萬石<lb/>
陸賈之為人因畫之於壁以自玩時雖老暇日猶課諸<lb/>
兒以學第三子稜尤明經史世稱其洽聞叡每坐稜使<lb/>
說書其所發摘稜猶弗之逮也髙祖方銳意釋氏天下<lb/>
咸從風而化叡自以信受素薄位居大臣不欲與俗俯<lb/>
仰所行略如他日普通元年夏遷侍中車騎将軍以疾<lb/>
<pb n="KR2a0018_WYG_012-11b"/>
未拜八月卒于家時年七十九遺令薄塟斂以時服髙<lb/>
祖即日臨哭甚慟賜錢十萬布二百匹東園祕器朝服<lb/>
一具衣一襲喪事取給於官遣中書舍人監䕶贈侍中<lb/>
車騎将軍開府儀同三司諡曰嚴初邵陽之役昌義之<lb/>
甚德叡請曹景宗與叡會因設錢二十萬官賭之景宗<lb/>
擲得雉叡徐擲得盧遽取一子反之曰異事遂作塞景<lb/>
宗時與羣帥爭先唘之㨗叡獨居後其不尚勝率多如<lb/>
是世尤以此賢之子放正稜黯放别有𫝊正字敬直起<lb/>
<pb n="KR2a0018_WYG_012-12a"/>
家南康王行參軍稍遷中書侍郎出為襄陽太守初正<lb/>
與東海王僧孺友善及僧孺為尚書吏部郎參掌大選<lb/>
賔友故人莫不傾意正獨澹然及僧孺擯廢之後正復<lb/>
篤素分有踰曩日論者稱焉歴官至給事黄門侍郎稜<lb/>
字威直性恬素以書吏為業博物彊記當世之士咸就<lb/>
質疑起家安成王府行參軍稍遷治書侍御史太子僕<lb/>
光禄卿著漢書續訓三卷黯字務直性彊正少習經史<lb/>
有文詞起家太子舍人稍遷太僕卿南豫州刺史太府<lb/>
<pb n="KR2a0018_WYG_012-12b"/>
卿侯景濟江黯屯六門尋改為都督城西靣諸軍事時<lb/>
景於城外起東西二土山城内亦作以應之太宗親自<lb/>
負土哀太子以下躬執畚鍤黯守西土山晝夜苦戰以<lb/>
功授輕車将軍加持節卒於城内贈散騎常侍左衛将<lb/>
軍叡族弟愛<lb/>
愛字孝友沉静有器局髙祖父廣晉後軍将軍北平太<lb/>
守曽祖軌以孝武太元之初南遷襄陽為本州别駕散<lb/>
騎侍郎祖公循宋義陽太守父義正早卒愛少而偏孤<lb/>
<pb n="KR2a0018_WYG_012-13a"/>
事母以孝聞性清介不妄交逰而篤志好學每虚室獨<lb/>
坐逰心墳素而埃塵滿席寂若無人年十二甞逰京師<lb/>
值天子出逰南苑邑里諠譁老㓜爭觀愛獨端坐讀書<lb/>
手不釋卷宗族見者莫不異焉及長博學有文才尤善<lb/>
周易及春秋左氏義袁顗為雍州刺史辟為主簿遭母<lb/>
憂廬於墓側負土起墳髙祖臨雍州聞之親往臨弔服<lb/>
闋引為中兵參軍義師之起也以愛為壮武将軍冠軍<lb/>
南平王司馬帶襄陽令時京邑未定雍州空虚魏興太<lb/>
<pb n="KR2a0018_WYG_012-13b"/>
守顔僧都等據郡反州内驚擾百姓攜貳愛沉敏有謀<lb/>
素為州里信服乃推心撫御曉示逆順兼率募鄊里得<lb/>
千餘人與僧都等戰於始平郡南大破之百姓乃安蕭<lb/>
頴胄之死也和帝徴兵襄陽愛從始興王憺赴焉先是<lb/>
巴東太守蕭璝巴西太守魯休烈舉兵来逼荆州及憺<lb/>
至令愛書諭之璝即日請降中興二年從和帝東下高<lb/>
祖受禪進號輔國将軍仍為驍騎将軍尋除寧蜀太守<lb/>
與益州刺史鄧元起西上襲劉季連行至公安道病卒<lb/>
<pb n="KR2a0018_WYG_012-14a"/>
贈衛尉卿子乾向官至驍騎将軍征北長史汝陰鍾離<lb/>
二郡太守<lb/>
陳吏部尚書姚察曰昔竇融以河右歸漢終為盛族栁<lb/>
惔舉南鄭響從而家聲弗霣時哉忱之謀畫亦用有成<lb/>
智矣韋叡起上庸以附義其地比惔則薄及合肥邵陽<lb/>
之役其功甚盛推而弗有君子哉<lb/>
　<lb/>
　<lb/>
<pb n="KR2a0018_WYG_012-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷十二<lb/>
</p>
<p>
</p>
  </div>
</body>
</text>
</TEI>
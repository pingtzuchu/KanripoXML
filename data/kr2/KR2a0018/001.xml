<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷一</head> <lb/>
    <p>
<pb n="KR2a0018_WYG_001-1a"/>
欽定四庫全書<lb/>
　梁書卷一<lb/>
　　唐　散　騎　常　侍　姚　思　亷　撰<lb/>
　本紀第一<lb/>
　　武帝上<lb/>
高祖武皇帝諱衍字叔達小字練兒南蘭陵中都里人<lb/>
漢相國何之後也何生酇定侯延延生侍中彪彪生公<lb/>
府掾章章生皓皓生仰仰生太傅望之望之生光祿大<lb/>
<pb n="KR2a0018_WYG_001-1b"/>
夫育育生御史中丞紹紹生光祿勲閎閎生濟隂太守<lb/>
闡闡生呉郡太守冰冰生中山相苞苞生博士周周生<lb/>
虵丘長矯矯生州從事逵逵生孝亷休休生廣陵郡丞<lb/>
豹豹生太中大夫裔裔生淮隂令整整生濟隂太守鎋<lb/>
鎋生州治中副子副子生南臺治書道賜道賜生皇考<lb/>
諱順之齊高帝族弟也參預佐命封臨湘縣侯歴官侍<lb/>
中衛尉太子詹事領軍將軍丹陽尹贈鎮北將軍高祖<lb/>
以宋孝武大明八年甲辰歳生於秣陵縣同夏里三橋<lb/>
<pb n="KR2a0018_WYG_001-2a"/>
宅生而有竒異兩骻駢骨頂上隆起有文在右手曰武<lb/>
帝及長博學多通好籌畧有文武才幹時流名軰咸推<lb/>
許焉所居室常若雲氣人或過者體輒肅然起家巴陵<lb/>
王南中郎法曹行叅軍遷衛將軍王儉東閣祭酒儉一<lb/>
見深相器異謂廬江何憲曰此蕭郎三十内當作侍中<lb/>
出此則貴不可言竟陵王子良開西邸招文學高祖與<lb/>
沈約謝朓王融蕭琛范雲任昉陸倕等竝遊焉號曰八<lb/>
友融俊爽識鑒過人尤敬異高祖每謂所親曰宰制天<lb/>
<pb n="KR2a0018_WYG_001-2b"/>
下必在此人累遷隨王鎭西諮議叅軍尋以皇考艱去<lb/>
職隆昌初明帝輔政起高祖為寧朔將軍鎭壽春服闋<lb/>
除太子庻子給事黄門侍郎入直殿省預蕭諶等定䇿<lb/>
勲封建陽縣男邑三百戸建武二年魏遣將劉昶王肅<lb/>
帥衆寇司州以高祖為冠軍將軍軍主𨽻江州刺史王<lb/>
廣為援距義陽百餘里衆以魏軍盛趑趄莫敢前高祖<lb/>
請為先啓廣即分麾下精兵配高祖爾夜便進去魏軍<lb/>
數里逕上賢首山魏軍不測多少未敢逼黎明城内見<lb/>
<pb n="KR2a0018_WYG_001-3a"/>
援至因出軍攻魏柵高祖帥所領自外進戰魏軍表裏<lb/>
受敵乃棄重圍退走軍罷以高祖為右軍晉安王司馬<lb/>
淮陵太守還為太子中庻子領羽林監頃之出鎭石頭<lb/>
四年魏帝自率大衆寇雍州明帝令高祖赴援十月至<lb/>
襄陽詔又遣左民尚書崔慧景總督諸軍高祖及雍州<lb/>
刺史曹武等竝受節度明年三月慧景與高祖進行鄧<lb/>
城魏主帥十萬餘騎奄至慧景失色欲引退高祖固止<lb/>
之不從乃狼狽自拔魏騎乘之於是大敗高祖獨帥衆<lb/>
<pb n="KR2a0018_WYG_001-3b"/>
距戰殺數十百人魏騎稍却因得結陣斷後至夕得下<lb/>
船慧景軍死傷畧盡惟高祖全師而歸俄以高祖行雍<lb/>
州府事七月仍授持節都督雍梁南北秦四州郢州之<lb/>
竟陵司州之隨郡諸軍事輔國將軍雍州刺史其月明<lb/>
帝崩東昬即位揚州刺史始安王遥光尚書令徐孝嗣<lb/>
尚書右僕射江祏右將軍蕭坦之侍中江祀衛尉劉暄<lb/>
更直内省分日帖敕高祖聞之謂從舅張𢎞䇿曰政出<lb/>
多門亂其階矣詩云一國三公吾誰適從況今有六而<lb/>
<pb n="KR2a0018_WYG_001-4a"/>
可得乎嫌隙若成方相誅滅當今避禍惟有此地勤行<lb/>
仁義可坐作西伯但諸弟在都恐罹世患須與益州圖<lb/>
之耳時高祖長兄懿罷益州還仍行郢州事乃使𢎞䇿<lb/>
詣郢陳計於懿曰昔晉惠庸主諸王争權遂内難九興<lb/>
外寇三作今六貴争權人握王憲制主畫敕各欲專威<lb/>
睚眦成憾理相屠滅且嗣主在東宮本無令譽媟近左<lb/>
右蜂目忍人一總萬幾恣其所欲豈肯虚坐主諾委政<lb/>
朝臣積相嫌貳必大誅戮始安欲為趙倫形迹已見蹇<lb/>
<pb n="KR2a0018_WYG_001-4b"/>
人上天信無此理且性甚猜狹徒取亂機所可當軸惟<lb/>
有江劉而已祏怯而無斷暄弱而不才折鼎覆餗翹足<lb/>
可待蕭坦之胸懷猜忌動言相傷徐孝嗣才非柱石聽<lb/>
人穿鼻若隙開亹起必中外土崩今得守外藩幸圖身<lb/>
計智者見機不俟終日及今猜防未生宜召諸弟以時<lb/>
聚集後相防疑拔足無路郢州控带荆湘西注漢沔雍<lb/>
州士馬呼吸數萬虎眎其閒以觀天下世治則竭誠本<lb/>
朝時亂則為國翦暴可得與時進退此蓋萬全之䇿如<lb/>
<pb n="KR2a0018_WYG_001-5a"/>
不早圖悔無及也懿聞之變色心弗之許𢎞䇿還高祖<lb/>
乃啓迎弟偉及憺是歳至襄陽於是濳造器械多伐竹<lb/>
木沉於檀溪密為舟裝之備時所住齋常有五色回轉<lb/>
狀若蟠龍其上紫氣騰起形如繖蓋望者莫不異焉永<lb/>
元二年冬懿被害信至高祖密召長史王茂中兵呂僧<lb/>
珍别駕柳慶逺功曹史吉士瞻等謀之既定以十一月<lb/>
乙己召僚佐集於㕔事謂曰昔武王㑹孟津皆曰紂可<lb/>
伐今昬主惡稔窮虐極暴誅戮朝賢罕有遺育生人塗<lb/>
<pb n="KR2a0018_WYG_001-5b"/>
炭天命殛之卿等同心疾惡共興義舉公侯將相良在<lb/>
兹日各盡勲效我不食言是日建牙於是收集得甲士<lb/>
萬餘人馬千餘匹船三千艘出檀溪竹木裝艦先是東<lb/>
昬以劉山陽為巴陵太守配精兵三千使過荆州就行<lb/>
事蕭頴胄以襲襄陽高祖知其謀乃遣叅軍王天虎龎<lb/>
慶國詣江陵遍與州府書及山陽西上高祖謂諸將曰<lb/>
荆州本畏襄陽人如脣亡齒寒自有傷弦之急寧不闇<lb/>
同邪我若總荆雍之兵掃定東夏韓白重出不能為計<lb/>
<pb n="KR2a0018_WYG_001-6a"/>
況以無算之昬主役御刀應敕之徒哉我能使山陽至<lb/>
荆便即授首諸君試觀何如及山陽至巴陵高祖復令<lb/>
天虎齎書與頴胄兄弟去後高祖謂張𢎞䇿曰夫用兵<lb/>
之道攻心為上攻城次之心戰為上兵戰次之今日是<lb/>
也近遣天虎往州府人皆有書今叚乘驛甚急止有兩<lb/>
封與行事兄弟云天虎口具及問天虎而口無所説行<lb/>
事不得相聞不容妄有所道天虎是行事心膂彼聞必<lb/>
謂行事與天虎共隱其事則人人生疑山陽惑於衆口<lb/>
<pb n="KR2a0018_WYG_001-6b"/>
判相嫌貳則行事進退無以自明必漏吾謀内是馳兩<lb/>
空函定一州矣山陽至江安聞之果疑不上頴胄大懼<lb/>
乃斬天虎送首山陽山陽信之將數十人馳入穎胄伏<lb/>
甲斬之送首高祖仍以南康王尊號之議來告且曰時<lb/>
月未利當須來年二月遽便進兵恐非廟算高祖答曰<lb/>
今坐甲十萬糧用自竭況所藉義心一時驍鋭事事相<lb/>
接猶恐疑怠若頓兵十旬必生悔吝童兒立異便大事<lb/>
不成今太白出西方仗義而動天時人謀有何不利處<lb/>
<pb n="KR2a0018_WYG_001-7a"/>
分已定安可中息昔武王伐紂行逆太歳復須待年月<lb/>
乎竟陵太守曹景宗遣杜思冲勸高祖迎南康王都襄<lb/>
陽待正尊號然後進軍高祖不從王茂又私於張𢎞䇿<lb/>
曰我奉事節下義無進退然今者以南康置人手中彼<lb/>
便挾天子以令諸侯而節下前去為人所使此豈歳寒<lb/>
之計𢎞䇿言之高祖曰若使前途大事不㨗故自蘭艾<lb/>
同焚若功業克建威讋四海號令天下誰敢不從豈是<lb/>
碌碌受人處分待至石城當面曉王茂曹景宗也於沔<lb/>
<pb n="KR2a0018_WYG_001-7b"/>
南立新野郡以集新附三年二月南康王為相國以高<lb/>
祖為征東將軍給鼓吹一部戊申高祖發襄陽留弟偉<lb/>
守襄陽城總州府事弟憺守壘城府司馬莊丘黒守樊<lb/>
城功曹史吉士詢兼長史白馬戍主黄嗣祖兼司馬鄀<lb/>
令杜永兼别駕小府錄事郭儼知轉漕移檄京邑曰夫<lb/>
道不常夷時無永化險泰相㳂晦明非一皆屯困而後<lb/>
亨資多難以啟聖故昌邑悖德孝宣聿興海西亂政簡<lb/>
文升歴竝拓緒開基紹隆寶命理驗前經事昭往䇿獨<lb/>
<pb n="KR2a0018_WYG_001-8a"/>
夫擾亂天常毁棄君德姦回淫縱歳月滋甚挺虐於鬌<lb/>
翦之年植險於髫丱之日猜忌凶毒觸途而著暴戾昬<lb/>
荒與事而發自大行告漸喜容前見梓宮在殯靦無哀<lb/>
色懽娛遊宴有過平常竒服異衣更極誇麗至於選采<lb/>
妃嬪姊妹無别招侍巾櫛姑姪莫辨掖庭有稗販之名<lb/>
姬姜被干殳之服至乃形體宣露䙝衣顚倒斬斮其間<lb/>
以為懽笑騁肆淫放驅屏郊邑老弱波流士女塗炭行<lb/>
産盈路輿尸竟道母不及抱子不遑哭刼掠剽虜以日<lb/>
<pb n="KR2a0018_WYG_001-8b"/>
繼夜晝伏宵遊曽無休息淫酗醟肆酣歌壚邸寵恣愚<lb/>
豎亂惑妖嬖梅蟲兒茹法珍臧獲厮小專制威柄誅翦<lb/>
忠良屠滅卿宰劉鎮軍舅氏之尊盡忠奉國江僕射外<lb/>
戚之重竭誠事上蕭領軍葭莩之宗志存柱石徐司空<lb/>
沈僕射搢紳冠冕人望攸歸或渭陽餘感或勲庸允穆<lb/>
或誠著艱難或劬勞王室竝受遺託同參顧命送往事<lb/>
居俱竭心力宜其慶溢當年祚隆後裔而一朝齏粉孩<lb/>
稚無遺人神怨結行路嗟憤蕭令君忠公幹伐誠貫幽<lb/>
<pb n="KR2a0018_WYG_001-9a"/>
顯往年寇賊遊魂南鄭危逼㧞刃飛泉孤城獨振及中<lb/>
流逆命憑陵京邑謀猷禁省指授羣帥剋翦鯨鯢清我<lb/>
王度崔慧景竒鋒迅駭兵交象魏武力喪魂義夫奪膽<lb/>
投名送欵比屋交馳負糧景從愚智競赴復誓旅江甸<lb/>
奮不顧身奬厲義徒電掩彊敵克殱大憝以固皇基功<lb/>
出桓文勲超伊呂而勞謙省己事昭心迹功遂身退不<lb/>
祈榮滿敦賞未聞禍酷遄及預禀精靈孰不寃痛而羣<lb/>
孽放命蜂蠆懷毒乃遣劉山陽驅扇逋逃招逼亡命潛<lb/>
<pb n="KR2a0018_WYG_001-9b"/>
圖密構規見掩襲蕭右軍夏侯征虜忠斷夙舉義形於<lb/>
色竒謀宏振應手梟懸天道禍淫罪不容戮至於悖禮<lb/>
違教傷化虐人射天彈路比之猶善刳胎斮脛方之非<lb/>
酷盡寓縣之竹未足紀其過窮山澤之兎不能書其罪<lb/>
自草昧以來圖牒所記昬君暴后未有若斯之甚者也<lb/>
既人神乏主宗稷阽危海内沸騰氓庻板蕩百姓懔懔<lb/>
如崩厥角蒼生喁喁投足無地幕府荷眷前朝義均休<lb/>
戚上懷委付之重下惟在原之痛豈可卧薪引火坐觀<lb/>
<pb n="KR2a0018_WYG_001-10a"/>
傾覆至尊體自高宗特鍾慈寵明竝日月粹昭靈神祥<lb/>
啟元龜符驗當璧作鎮陜藩化流西夏謳歌攸奉萬有<lb/>
樂推右軍蕭頴胄征虜將軍夏侯詳竝同心翼戴即宮<lb/>
舊楚三靈再朗九縣更新升平之運此焉復始康哉之<lb/>
盛在乎兹日然帝德雖彰區宇未定元惡未黜天邑猶<lb/>
梗仰禀宸規率前啟路即日遣冠軍竟陵内史曹景宗<lb/>
等二十軍主長槊五萬驥騄為羣鶚視争先龍驤竝驅<lb/>
步出横江直指朱雀長史冠軍將軍襄陽太守王茂等<lb/>
<pb n="KR2a0018_WYG_001-10b"/>
三十軍主戈船七萬乘流電激摧鋒扼險斜趣白城南<lb/>
中郎諮議叅軍軍主蕭偉等三十九軍主巨艦迅檝衝<lb/>
波噎水旗鼓八萬焱集石頭南中郎諮議叅軍軍主蕭<lb/>
憺等四十二軍主熊羆之士甲楯十萬㳂波馳艓掩據<lb/>
新亭益州刺史劉季連梁州刺史柳惔司州刺史王僧<lb/>
景魏興太守裴師仁上庸太守韋叡新城太守崔僧季<lb/>
竝肅奉明詔龔行天罰蜀漢果鋭㳂流而下淮汝勁勇<lb/>
望波遄騖幕府總率貔貅驍勇百萬繕甲燕弧屯兵冀<lb/>
<pb n="KR2a0018_WYG_001-11a"/>
馬摐金沸地鳴鞞聒天霜鋒曜日朱旗綘㝢方舟千里<lb/>
駱驛係進蕭右軍訏謨上才兼資文武英畧峻遠執鈞<lb/>
匡世擁荆南之衆督四方之師宣讚中權奉衛輿輦旍<lb/>
麾所指威稜無外龍驤虎歩竝集建業黜放愚狡均禮<lb/>
海昏廓清神甸掃定京宇譬猶崩泰山而壓蟻壤決懸<lb/>
河而注熛燼豈有不殄滅者哉今資斧所加止梅蟲児<lb/>
茹法珍而已諸君咸世胄羽儀書勲王府皆俛睂姦黨<lb/>
受制凶威若能因變立功轉禍為福竝誓河岳永紆青<lb/>
<pb n="KR2a0018_WYG_001-11b"/>
紫若執迷不悟距逆王師大衆一臨刑兹㒺赦所謂火<lb/>
烈高原芝蘭同泯勉求多福無貽後悔賞罰之科有如<lb/>
白水高祖至竟陵命長史王茂與太守曹景宗為前軍<lb/>
中兵叅軍張法安守竟陵城茂等至漢口輕兵濟江逼<lb/>
郢城其刺史張冲置陣據石橋浦義師與戰不利軍主<lb/>
朱僧起死之諸將議欲併軍圍郢分兵以襲西陽武昌<lb/>
高祖曰漢口不闊一里箭道交至房僧寄以重兵固守<lb/>
為郢城人掎角若悉衆前進賊必絶我軍後一朝為阻<lb/>
<pb n="KR2a0018_WYG_001-12a"/>
則悔無所及今欲遣王曹諸軍濟江與荆州軍相㑹以<lb/>
逼賊壘吾自後圍魯山以通沔漢鄖城竟陵間粟方舟<lb/>
而下江陵湘中之兵連旗繼至糧食既足士衆稍多圍<lb/>
守兩城不攻自拔天下之事卧取之耳諸將皆曰善乃<lb/>
命王茂曹景宗帥衆濟岸進頓九里其日張冲出軍迎<lb/>
戰茂等邀擊大破之皆棄甲奔走荆州遣冠軍將軍鄧<lb/>
元起軍主王世興田安等數千人㑹大軍於夏首高祖<lb/>
築漢口城以守魯山命水軍主張惠紹朱思遠等遊遏<lb/>
<pb n="KR2a0018_WYG_001-12b"/>
江中絶郢魯二城信使三月乃命元起進據南堂西陼<lb/>
田安之頓城北王世興頓曲水故城是時張冲死其衆<lb/>
復推軍主薛元嗣及冲長史程茂為主乙已南康王即<lb/>
帝位於江陵改永元三年為中興元年遥廢東昬為涪<lb/>
陵王以高祖為尚書左僕射加征東大將軍都督征討<lb/>
諸軍事假黄鉞西臺又遣冠軍將軍蕭頴達領兵㑹于<lb/>
軍是日元嗣軍主沈難當率輕舸數千亂流來戰張惠<lb/>
紹等擊破盡擒之四月高祖出沔命王茂蕭頴達等進<lb/>
<pb n="KR2a0018_WYG_001-13a"/>
軍逼郢城元嗣戰頗疲因不敢出諸將欲攻之高祖不<lb/>
許五月東昬遣寧朔將軍呉子陽軍主光子衿等十三<lb/>
軍救郢州進據巴口六月西臺遣衛尉席闡文勞軍齎<lb/>
蕭頴胄等議謂高祖曰今頓兵兩岸不併軍圍郢定西<lb/>
陽武昌取江州此機已失莫若請救於魏與北連和猶<lb/>
為上䇿高祖謂闡文曰漢口路通荆雍控引秦梁糧運<lb/>
資儲聽此氣息所以兵厭漢口連絡數州今若併軍圍<lb/>
城又分兵前進魯山必阻沔路所謂搤喉若糧運不通<lb/>
<pb n="KR2a0018_WYG_001-13b"/>
自然離散何謂持久鄧元起近欲以三千兵往定尋陽<lb/>
彼若懽然悟機一酈生亦足脱距王師故非三千能下<lb/>
進退無據未見其可西陽武昌取便得耳得便應鎭守<lb/>
守兩城不減萬人糧儲稱是卒無所出脱賊軍有上者<lb/>
萬人攻一城兩城勢不得相救若我分軍應援則首尾<lb/>
俱弱如其不遣孤城必陷一城既没諸城相次土崩天<lb/>
下大事於是去矣若郢州既拔席卷㳂流西陽武昌自<lb/>
然風靡何遽分兵散衆自貽其憂且丈夫舉動言静天<lb/>
<pb n="KR2a0018_WYG_001-14a"/>
步況擁數州之兵以誅羣豎懸河注火奚有不滅豈容<lb/>
北面請救以自示弱彼未必能信徒貽我醜聲此之下<lb/>
計何謂上䇿卿為我白鎭軍前途攻取但以見付事在<lb/>
目中無患不㨗恃鎭軍静鎭之耳呉子陽等進軍武口<lb/>
高祖乃命軍主梁天惠蔡道祐據漁湖城唐脩期劉道<lb/>
曼屯白陽壘夾兩岸而待之子陽又進據加湖去郢三<lb/>
十里傍山帶水築壘柵以自固魯山城主房僧寄死衆<lb/>
復推助防張樂祖代之七月高祖命王茂帥軍主曹仲<lb/>
<pb n="KR2a0018_WYG_001-14b"/>
宗康絢武㑹超等濳師襲加湖將逼子陽水涸不通艦<lb/>
其夜暴長衆軍乘流齊進鼓噪攻之賊俄而大潰子陽<lb/>
等竄走衆盡溺于江王茂虜其餘而旋於是郢魯二城<lb/>
相視奪氣先是東昏遣冠軍將軍陳伯之鎭江州為子<lb/>
陽等聲援高祖乃謂諸將曰夫征討未必須實力所聽<lb/>
威聲耳今加湖之敗誰不弭服陳虎牙即伯之子狼狽<lb/>
奔歸彼間人情理當恟懼我謂九江傳檄可定也因命<lb/>
搜所獲俘囚得伯之幢主蘇隆之厚加賞賜使致命焉<lb/>
<pb n="KR2a0018_WYG_001-15a"/>
魯山城主張樂祖郢城主程茂薛元嗣相繼請降初郢<lb/>
城之閉將佐文武男女口十餘萬人疾疫流腫死者十<lb/>
七八及城開高祖竝加隱䘏其死者命給棺槥先是汝<lb/>
南人胡文超起義於灄陽求討義陽安陸等郡以自効<lb/>
高祖又遣軍主唐脩期攻隨郡竝剋之司州刺史王僧<lb/>
景遣子貞孫入質司部悉平陳伯之遣蘇隆之反命求<lb/>
未便進軍高祖曰伯之此言意懷首鼠及其猶豫急往<lb/>
過之計無所出勢不得暴乃命鄧元起率衆即日㳂流<lb/>
<pb n="KR2a0018_WYG_001-15b"/>
八月天子遣黄門郎蘇回勞軍高祖登舟命諸將以次<lb/>
進路留上庸太守韋叡守郢城行州事鄧元起將至尋<lb/>
陽陳伯之猶猜懼乃收兵退保湖口留其子虎牙守盆<lb/>
城及髙祖至乃束甲請罪九月天子詔高祖平定東夏<lb/>
竝以便宜從事是月留少府長史鄭紹叔守江州城前<lb/>
軍次蕪湖南豫州刺史申胄棄姑孰走至是時大軍進<lb/>
據之仍遣曹景宗蕭頴達領馬步進頓江寧東昬遣征<lb/>
虜將軍李居士率步軍迎戰景宗擊走之於是王茂鄧<lb/>
<pb n="KR2a0018_WYG_001-16a"/>
元起呂僧珍進據赤鼻邏曹景宗陳伯之為遊兵是日<lb/>
新亭城主江道林率兵出戰衆軍擒之於陣大軍次新<lb/>
林命王茂進據越城曹景宗據皂莢橋鄧元起據道士<lb/>
墩陳伯之據籬門道林餘衆退屯航南義軍迫之因復<lb/>
散走退保朱爵憑淮以自固時李居士猶據新亭壘請<lb/>
東昬燒南岸邑屋以開戰塲自大航以西新亭以北蕩<lb/>
然矣十月東昬石頭軍主朱僧勇率水軍二千人歸降<lb/>
東昬又遣征虜將軍王珍國率軍胡獸牙等列征於航<lb/>
<pb n="KR2a0018_WYG_001-16b"/>
南大路悉配精手利器尚十餘萬人閹人王倀子持白<lb/>
虎幡督率諸軍又開航背水以絶歸路王茂曹景宗等<lb/>
掎角奔之將士皆殊死戰無不一當百鼓噪震天地珍<lb/>
國之衆一時土崩投淮死者積屍與航等後至者乘之<lb/>
以濟於是朱爵諸軍望之皆潰義軍追至宣陽門李居<lb/>
士以新亭壘徐元瑜以東府城降石頭白下諸軍竝宵<lb/>
潰壬午高祖鎮石頭命衆軍圍六門東昬悉焚燒門内<lb/>
驅逼營署官府竝入城有衆二十萬青州刺史桓和紿<lb/>
<pb n="KR2a0018_WYG_001-17a"/>
東昬出戰因以其衆來降高祖命諸軍築長圍初義師<lb/>
之逼東昬遣軍主左僧慶鎮京口常僧景鎮廣陵李叔<lb/>
獻屯𤓰步及申胄自姑孰奔歸又使屯破墩以為東北<lb/>
聲援至是高祖遣使曉喻竝率衆降乃遣弟輔國將軍<lb/>
秀鎭京口輔國將軍恢屯破墩從弟寧朔將軍景鎭廣<lb/>
陵呉郡太守蔡夤棄郡赴義師十二月丙寅旦兼衛尉<lb/>
張稷北徐州刺史王珍國斬東昬送首義師高祖命呂<lb/>
僧珍勒兵封府庫及圖籍收嬖妾潘妃及凶黨王咺之<lb/>
<pb n="KR2a0018_WYG_001-17b"/>
以下四十一人屬吏誅之宣德皇后令廢涪陵王為東<lb/>
昬侯依漢海昬侯故事授高祖中書監都督揚南徐二<lb/>
州諸軍事大司馬錄尚書驃騎大將軍揚州刺史封建<lb/>
安郡公食邑萬户給班劒四十人黄鉞侍中征討諸軍<lb/>
事竝如故依晉武陵王遵承制故事己卯高祖入屯閲<lb/>
武堂下令曰皇家不造遘此昬凶禍挺動植虐被人鬼<lb/>
社廟之危蠢焉如綴吾身籍皇宗曲荷先顧受任邊疆<lb/>
推轂萬里眷言瞻烏痛心在目故率其尊主之情厲其<lb/>
<pb n="KR2a0018_WYG_001-18a"/>
忘生之志雖寶歴重升明命有紹而獨夫醜縱方煽京<lb/>
邑投袂援戈克弭多難虐政横流為日既久同惡相濟<lb/>
諒非一族仰禀朝命任在專征思播皇澤被之率土凡<lb/>
厥負舋咸與惟新可大赦天下唯王咺之等四十一人<lb/>
不在赦例又令曰夫樹以司牧非役物以養生視人如<lb/>
傷豈肆上以縱虐廢主棄常自絶宗廟窮凶極悖書契<lb/>
未有征賦不一苛酷滋章緹繡土木菽粟犬馬徴發閭<lb/>
左以充繕築流離寒暑繼以疫癘轉死溝渠曽莫救恤<lb/>
<pb n="KR2a0018_WYG_001-18b"/>
朽肉枯骸烏鳶是厭加以天災人火屢焚宮掖官府臺<lb/>
寺尺椽無遺悲甚黍離痛兼麥秀遂使億兆離心疆徼<lb/>
侵弱斯人何辜離此塗炭今明昬遞運大道公行思治<lb/>
之氓來蘇兹日猥以寡薄屬當大寵雖運距中興艱同<lb/>
草昧思闡皇休與之更始凡昬制謬賦淫刑濫役外可<lb/>
詳檢前源悉皆除蕩其主守散失諸所損耗精立科條<lb/>
咸從原例又曰永元之季乾維落紐政實多門有殊衞<lb/>
文之代權移於下事等曹恭之時遂使閹尹有翁媪之<lb/>
<pb n="KR2a0018_WYG_001-19a"/>
稱高安有法堯之㫖鬻獄販官錮山䕶澤開塞之機奏<lb/>
成小醜直道正義擁抑彌年懷寃抱理莫知誰訴姦吏<lb/>
因之筆削自己豈直賈生流涕許伯哭時而已哉今理<lb/>
運惟新政刑得所矯革流弊實在兹日可通檢尚書衆<lb/>
曹東昬時諸諍訟失理及主者淹停不時施行者精加<lb/>
訊辨依事議奏又下令以義師臨陣致命及疾病死亡<lb/>
者竝加葬歛收恤遺孤又令曰朱爵之㨗逆徒送死者<lb/>
特許家人殯葬若無親屬或有貧苦二縣長尉即為埋<lb/>
<pb n="KR2a0018_WYG_001-19b"/>
掩建康城内不逹天命自取淪滅亦同此科二年正月<lb/>
天子遣兼侍中席闡文兼黄門侍郎樂法才慰勞京邑<lb/>
追贈高祖祖散騎常侍左光祿大夫考侍中丞相高祖<lb/>
下令曰夫在上化下草偃風從世之澆淳恒由此作自<lb/>
永元失德書契未紀窮凶極悖焉可勝言既而璇室外<lb/>
構傾宮内積竒技異服殫所未見上慢下暴淫侈競馳<lb/>
國命朝權盡移近習販官鬻爵賄貨公行竝甲第康衢<lb/>
漸臺廣室長䄂低昻等和戎之賜珍羞百品同伐冰之<lb/>
<pb n="KR2a0018_WYG_001-20a"/>
家愚人因之浸以成俗驕豔競爽夸麗相高至乃市井<lb/>
之家貂狐在御工商之子緹繡是襲日入之次夜分未<lb/>
反昧爽之朝期之清旦聖明肇運厲精惟始雖曰纘戎<lb/>
殆同創革且淫費之後繼以興師巨橋鹿臺凋罄不一<lb/>
孤忝荷大寵務在澄清思所以仰述皇朝大帛之㫖俯<lb/>
厲微躬鹿裘之義解而更張斵雕為樸自非可以奉粢<lb/>
盛脩紱冕習禮樂之容繕甲兵之備此外衆費一皆禁<lb/>
絶御府中署量宜罷省掖庭備御妾之數大享絶鄭衞<lb/>
<pb n="KR2a0018_WYG_001-20b"/>
之音其中有可以率先卿士准的甿庻菲食薄衣請自<lb/>
孤始加羣才竝軌九官咸事若能人務退食競存約己<lb/>
移風易俗庻朞月有成昔毛玠在朝士大夫不敢靡衣<lb/>
偷食魏武歎曰孤之法不如毛尚書孤雖德謝往賢任<lb/>
重先達實望多士得其此心外可詳為條格戊戌宣德<lb/>
皇后臨朝入居内殿拜帝大司馬解承制百僚致敬如<lb/>
前詔進高祖都督中外諸軍事劒履上殿入朝不趨贊<lb/>
拜不名加前後部羽葆鼔吹置左右長史司馬從事中<lb/>
<pb n="KR2a0018_WYG_001-21a"/>
郎掾屬各四人竝依舊辟士餘竝如故詔曰夫日月麗<lb/>
天高明所以表德山岳題地柔博所以成功故能庻物<lb/>
出而資始河海振而不洩二象貞觀代之者人是以七<lb/>
輔四叔致無為於軒昊韋彭齊晉靖衰亂於殷周大司<lb/>
馬攸縱自天體兹齊聖文治九功武苞七德欽惟厥始<lb/>
徽猷早樹誠著艱難功參帷幙錫賦開壤式表厥庸建<lb/>
武升歴邊隙屢啟公釋書輟講經營四方司豫懸切樊<lb/>
漢危殆覆彊寇於沔濵僵胡馬於鄧汭永元肇號難結<lb/>
<pb n="KR2a0018_WYG_001-21b"/>
羣醜專威擅虐毒被含靈溥天惴惴命懸晷刻否終有<lb/>
期神謨載挺首建大䇿惟新鼎祚投𬒮勤王㳂流電舉<lb/>
魯城雲撒夏汭露披加湖羣盗一鼓殄拔姑孰連旍倐<lb/>
焉冰泮取新壘其如拾芥撲朱爵其猶掃塵霆電外駭<lb/>
省闥内傾餘醜纎蠧蚳蝝必盡援彼已溺解此倒懸塗<lb/>
懽里抃自近及遠畿甸夷穆方外肅寧解兹虐網被以<lb/>
寛政積弊窮昬一朝載廓聲敎遐漸無思不被雖伊尹<lb/>
之執兹壹德姬旦之光于四海方斯蔑如也昔呂望翼<lb/>
<pb n="KR2a0018_WYG_001-22a"/>
佐聖君猶享四履之命文侯立功平后尚荷二弓之錫<lb/>
況於盛德元勲超邁自古黔首惵惵待以為命救其已<lb/>
然極其方斮式閭表墓未或能比而大輅渠門輟而莫<lb/>
授眷言前訓無忘終食便宜敬升大典式允羣望其進<lb/>
位相國總百揆揚州刺史封十郡為梁公備九錫之禮<lb/>
加璽紱遠遊冠位在諸王上加相國綠綟綬其驃騎大<lb/>
將軍如故依舊置梁百司䇿曰二儀寂寞由寒暑而代<lb/>
行三才竝用資立人以為寶故能流形品物仰代天工<lb/>
<pb n="KR2a0018_WYG_001-22b"/>
允兹元輔應期挺秀裁成天地之功幽恊神明之德撥<lb/>
亂反正濟俗寧人盛烈光於有道大勲振於無外雖伊<lb/>
陟之保乂王家姬公之有此丕訓方之蔑如也今將授<lb/>
公典䇿其敬聽朕命上天不造難鍾皇室元帝以休明<lb/>
早崩簡文以仁弱不嗣高宗襲統宸居弗永雖夙夜劬<lb/>
勞而隆平不洽嗣君昬暴書契未覩朝權國柄委之羣<lb/>
孽勦戮忠賢誅殘台輔含寃抱痛噍類靡餘實繁非一<lb/>
竝專國命嚬笑致災睚眦及禍嚴科毒賦載離比屋溥<lb/>
<pb n="KR2a0018_WYG_001-23a"/>
天熬熬寘身無所寃頸引決道樹相望無近無遠號天<lb/>
靡告公藉昬明之期因兆人之願爰帥羣后翊成中興<lb/>
宗社之危已固天人之望允塞此實公紐我絶綱大造<lb/>
皇家者也永明季年邊隙大啟荆河連率招引戎荒江<lb/>
淮擾逼勢同履虎公受言本朝輕兵赴襲縻以長算制<lb/>
之環中排危冐險彊柔遞用坦然一方還成藩服此又<lb/>
公之功也在昔隆昌洪基已謝高祖慮深社稷將行權<lb/>
道公定䇿帷帳激揚大節廢帝立王謀猷深著此又公<lb/>
<pb n="KR2a0018_WYG_001-23b"/>
之功也建武闡業厥猷雖遠戎狄内侵憑陵關塞司部<lb/>
危逼淪陷指期公治兵外討卷甲長騖接距交綏電激<lb/>
風掃摧堅覆鋭咽水塗原執俘象魏獻馘海渚焚廬毁<lb/>
帳號哭言歸此又公之功也樊漢阽切羽書續至公星<lb/>
言鞠旅禀命徂征而軍機戎統事非已出善䇿嘉謀抑<lb/>
而莫允鄧城之役胡馬卒至元帥濳及不相告報棄甲<lb/>
損師餌之虎口公南收散卒北禦雕騎全衆方軌案路<lb/>
徐歸拯我邊危重獲安堵此又公之功也漢南廻弱咫<lb/>
<pb n="KR2a0018_WYG_001-24a"/>
尺勍寇兵糧盡闕器甲靡遺公作藩爰始因資靡託整<lb/>
兵訓卒蒐狩有序俾我危城飜為彊鎭此又公之功也<lb/>
永元紀號瞻烏已及雖廢昬有典而伊霍稱難公首建<lb/>
大策爰立明聖義踰邑綸勲高代入易亂以化俾昬作<lb/>
明此又公之功也文王之風雖被江漢京邑蠢動湮為<lb/>
洪流句呉於越巢幕匪喻公投袂萬里事惟拯溺義聲<lb/>
所覃無思不韙此又公之功也魯城夏汭梗據中流乘<lb/>
山置壘縈川自固公御此烏集陵兹地險頓兵坐甲寒<lb/>
<pb n="KR2a0018_WYG_001-24b"/>
往暑移我行永久士忘歸願經以遠圖御以長䇿費無<lb/>
遺矢戰未窮兵踐華之固相望俱拔此又公之功也惟<lb/>
此羣凶同惡相濟緣江負險蟻聚加湖水陸盤據規援<lb/>
夏首桴旝一臨應時褫潰此又公之功也姦孽震皇復<lb/>
懷舉斧蓄兵九𣲖用擬勤王公稜威直指勢踰風電旌<lb/>
斾未臨全州稽服此又公之功也姑孰衝要密邇京畿<lb/>
凶徒熾聚斷塞津路公偏師啟塗排方繼及兵威所震<lb/>
望旗自駭焚舟委壁卷甲宵遁此又公之功也羣豎猖<lb/>
<pb n="KR2a0018_WYG_001-25a"/>
狂志在借一豕突淮涘武騎如雲公爰命英勇因機騁<lb/>
鋭氣冠版泉勢踰洹水追奔逐北奄有通津熊耳比峻<lb/>
未足云擬睢水不流曷其能及此又公之功也琅邪石<lb/>
首襟帶岨固新壘東墉金湯是埒憑險作守兵食兼資<lb/>
風激電駭莫不震疊城復于隍於是乎在此又公之功<lb/>
也獨夫昬狠憑城靡懼鼓鐘鞺鞜慠若有餘狎是邪孽<lb/>
忌斯冠冕凶狡因之將逞孥戮公竒謀密運盛畧濳通<lb/>
忠勇之徒得申厥効白旗宣室未之或比此又公之功<lb/>
<pb n="KR2a0018_WYG_001-25b"/>
也公有拯億兆之勲重之以明德爰初厲志服道儒門<lb/>
濯纓來仕清猷映代時運艱難宗社危殆崑崗己燎玉<lb/>
石同焚驅率貔貅抑揚霆電義等南巢功齊牧野若夫<lb/>
禹功寂寞微管誰嗣拯其將魚驅其被髪解兹亂網理<lb/>
此棼絲復禮衽席反樂河海永平故事聞之者歎息司<lb/>
𨽻舊章見之者隕涕請我民命還之斗極憫憫搢紳重<lb/>
符戴天之慶哀哀黔首復蒙履地之恩德踰嵩岱功隣<lb/>
造物超哉邈矣越無得而言焉朕又聞之疇庸命德建<lb/>
<pb n="KR2a0018_WYG_001-26a"/>
侯作屏咸用剋固四維永隆萬葉是以二南流化九伯<lb/>
斯征王道淳洽刑措罔用覆政弗興歴兹永久如燬既<lb/>
及晉鄭靡依惟公經綸天地寧濟區夏道冠乎伊稷賞<lb/>
薄於桓文豈所以憲章齊魯長轡宇宙敬惟前烈朕甚<lb/>
懼焉今進授相國改揚州刺史為牧以豫州之梁郡歴<lb/>
陽南徐州之義興揚州之淮南宣城呉興㑹稽新安東<lb/>
陽十郡封公為梁公錫兹白土苴以白茅爰定爾邦用<lb/>
建冡社在昔旦奭入居保佑逮于畢毛亦作卿士任兼<lb/>
<pb n="KR2a0018_WYG_001-26b"/>
内外禮實宜之今命使持節兼太尉王亮授相國揚州<lb/>
牧印綬梁公璽紱使持節兼司空王志授梁公茅土金<lb/>
虎符第一至第五左竹使符第一至第十左相國位冠<lb/>
羣后任總百司恒典彛數宜與事革其以相國總百揆<lb/>
去錄尚書之號上所假節侍中貂蟬中書監印中外都<lb/>
督大司馬印綬建安公印䇿驃騎大將軍如故又加公<lb/>
九錫其敬聽後命以公禮律兼修刑德備舉哀矜折獄<lb/>
罔不用情是用錫公大輅戎輅各一𤣥牡二駟公勞心<lb/>
<pb n="KR2a0018_WYG_001-27a"/>
稼穡念在民天丕崇本務惟糓是寶是用錫公衮冕之<lb/>
服赤舄副焉公鎔鈞所被變風以雅易俗陶民載和邦<lb/>
國是用錫公軒懸之樂六佾之舞公文德廣覃義聲遠<lb/>
洽椎髻髽首夷歌請吏是用錫公朱户以居公揚清抑<lb/>
濁官方有序多士聿興棫樸流詠是用錫公納陛以登<lb/>
公正色御下以身軌物式遏不虞折衝惟遠是用錫公<lb/>
虎賁之士三百人公威同夏日志清姦宄放命圯族刑<lb/>
兹罔赦是用錫公鈇鉞各一公跨躡嵩溟陵厲區宇譬<lb/>
<pb n="KR2a0018_WYG_001-27b"/>
諸日月容光必至是用錫公彤弓一彤矢百盧弓十盧<lb/>
矢千公永言惟孝至感通神恭嚴祀典祭有餘敬是用<lb/>
錫公秬鬯一卣圭瓚副焉梁國置丞相以下一遵舊式<lb/>
欽哉其敬循往䇿祗服大禮對揚天眷用膺多福以𢎞<lb/>
我太祖之休命高祖固辭府僚勸進曰伏承嘉命顯至<lb/>
佇䇿明公逡廵盛禮斯實謙尊之㫖未窮遠大之致何<lb/>
者嗣君棄常自絶宗社國命民生翦為仇讐折棟崩榱<lb/>
壓焉自及卿士懷脯斮之痛黔首懼比屋之誅明公亮<lb/>
<pb n="KR2a0018_WYG_001-28a"/>
格天之功拯水火之切再躔日月重綴參辰反龜玉於<lb/>
塗泥濟斯民於阬岸使夫匹婦童兒羞言伊呂鄉校里<lb/>
塾恥談五霸而位卑乎阿衡地狹於曲阜慶賞之道尚<lb/>
其未洽夫大寶公器非要非距至公至平當仁誰讓明<lb/>
公宜祗奉天人允膺大禮無使後予之歌同彼胥怨兼<lb/>
濟之人飜為獨善公不許二月辛酉府僚重請曰近以<lb/>
朝命藴䇿冐奏丹誠奉被還令未蒙虛受搢紳顒顒深<lb/>
所未達蓋聞受金於府通人𢎞致高蹈海隅匹夫小節<lb/>
<pb n="KR2a0018_WYG_001-28b"/>
是以履乘石而周公不以為疑贈玉璜而太公不以為<lb/>
讓況世哲繼軌先德在民經綸草昧歎深微管加以朱<lb/>
方之役荆河是依班師振旅大造王室雖復累繭救宋<lb/>
重胝存楚居今觀古曽何足云而惑甚盜鍾功疑不賞<lb/>
皇天后上不勝其酷是以玉馬駿奔表微子之去金板<lb/>
出地告龍逢之寃明公據鞍輟哭厲三軍之志獨居掩<lb/>
涕激義士之心故能使海若登祗罄圖効祉山戎孤竹<lb/>
束馬景從伐罪弔民一匡静亂匪叨天功實勤濡足且<lb/>
<pb n="KR2a0018_WYG_001-29a"/>
明公本自諸生取樂名教道風素論坐鎭雅俗不習孫<lb/>
呉遘兹神武驅盡誅之氓濟必封之俗龜玉不毁誰之<lb/>
功與獨為君子將使伊周何地於是始受相國梁公之<lb/>
命是日焚東昬淫奢異服六十二種於都街湘東王寶<lb/>
晊謀反賜死詔追贈梁公故夫人為梁妃乙丑南兗州<lb/>
隊主陳文興於桓城内鑿井得玉鏤騏驎金鏤玉璧水<lb/>
精環各二枚又建康令羊瞻解稱鳯皇見縣之桐下里<lb/>
宣德皇后稱美符瑞歸於相國府丙寅詔梁國初建宜<lb/>
<pb n="KR2a0018_WYG_001-29b"/>
須綜理可依舊選諸要職悉依天朝之制高祖上表曰<lb/>
臣聞以言取士士飾其言以行取人人竭其行所謂才<lb/>
生於代窮達惟時而風流遂往馳騖成俗媒孽夸衒利<lb/>
盡錐刀遂使官人之門肩摩轂擊豈直暴蓋露冠不避<lb/>
寒暑遂乃戢屨杖䇿風雨必至良由鄉舉里選不師古<lb/>
始稱肉度骨遺之管庫加以山河梁畢闕輿徴之恩金<lb/>
張許史忘舊業之替吁可傷哉且夫譜諜訛誤詐偽多<lb/>
緒人物雅俗莫肯留心是以冒襲良家即成冠族妄修<lb/>
<pb n="KR2a0018_WYG_001-30a"/>
邊幅便為雅士負俗深累遽遭寵擢墓木已拱方被徽<lb/>
榮故前代選官皆立選簿應在貫魚自有銓次胄籍升<lb/>
降行能臧否或素定懷抱或得之餘論故得簡通賔客<lb/>
無事掃門頃代陵夷九流乖失其有勇退忘進懷質抱<lb/>
眞者選部或以未經朝謁難於進用或有晦善藏聲自<lb/>
埋衡華又以名不素著絶其階緒必須畫刺投狀然後<lb/>
彈冠則是驅廹亷撝奬成澆競愚謂自今選曹宜精隱<lb/>
括依舊立簿使冠屨無爽名實不違庻人識涯涘造請<lb/>
<pb n="KR2a0018_WYG_001-30b"/>
自息且聞中閒立格甲族以二十登仕後門以過立試<lb/>
吏求之愚懷抑有未達何者設官分職惟才是務若八<lb/>
元立年居皁𨽻而見抑四凶弱冠處鼎族而宜甄是則<lb/>
世祿之家無意為善布衣之士肆心為惡豈所以𢎞奬<lb/>
風流希向後進此實巨蠧尤宜刋革不然將使周人有<lb/>
路傍之泣晉臣興漁獵之歎且俗長浮競人寡退情若<lb/>
限歳登朝必増年就宦故貌實昬童籍已踰立滓穢名<lb/>
敎於斯為甚臣總司内外憂責是任朝政得失義不容<lb/>
<pb n="KR2a0018_WYG_001-31a"/>
隱伏願陛下垂聖淑之姿降聽覽之末則彛倫自穆憲<lb/>
章惟允詔依高祖表施行丙戌詔曰嵩高惟岳配天所<lb/>
以流稱大啓南陽覇德所以光闡忠誠簡帝番君膺上<lb/>
爵之尊勤勞王室姬公増附庸之地前王令典布諸方<lb/>
䇿長祚字甿罔不由此相國梁公體兹上哲齊聖廣淵<lb/>
文敎内洽武功外暢推轂作藩則威懷被於殊俗治兵<lb/>
敎戰則霆雷赫於萬里道喪時昬䜛邪孔熾豈徒宗社<lb/>
如綴神器莫主而已哉至於兆庻殱亡衣冠殄滅餘類<lb/>
<pb n="KR2a0018_WYG_001-31b"/>
殘喘指命崇朝含生業業投足無所遂乃山川反覆草<lb/>
木塗地與夫仁被行葦之時信及豚魚之日何其遼夐<lb/>
相去之遠歟公命師鞠旅指景長騖而本朝危切樊鄧<lb/>
遐遠凶徒盤據水陸相望爰自姑孰届于夏首嚴城勁<lb/>
卒憑川為固公㳂漢浮江電激風掃舟徒水覆地險雲<lb/>
傾藉兹義勇前無彊陣拯危京邑清我帝畿撲既燎於<lb/>
原火免將誅於比屋悠悠兆庶命不在天茫茫六合咸<lb/>
受其賜匡俗正本人不失職仁信竝行禮樂同暢伊周<lb/>
<pb n="KR2a0018_WYG_001-32a"/>
未足方軌桓文遠有慙德而爵後藩牧地終秦楚非所<lb/>
以式酬光烈允答元勲寔由公履謙為本形於造次嘉<lb/>
數未申晦朔増佇便宜崇斯禮秩允副遐邇之望可進<lb/>
梁公爵為王以豫州之南譙廬江江州之尋陽郢州之<lb/>
武昌西陽南徐州之南琅邪南東海晉陵揚州之臨海<lb/>
永嘉十郡益梁國并前為二十郡其相國揚州牧驃騎<lb/>
大將軍如故公固辭有詔斷表相國左長史王瑩等率<lb/>
百僚敦請三月辛卯延陵縣華陽邏主戴車牒稱云十<lb/>
<pb n="KR2a0018_WYG_001-32b"/>
二月乙酉甘露降茅山彌漫數里正月己酉邏將潘道<lb/>
蓋於山石穴中得毛龜一二月辛酉邏將徐靈符又於<lb/>
山東見白麞一丙寅平旦山上雲霧四合須臾有𤣥黄<lb/>
之色狀如龍形長十餘丈乍隱乍顯久乃從西北升天<lb/>
丁卯兗州刺史馬元和籖所領東平郡壽張縣見騶虞<lb/>
一癸巳受梁王之命令曰孤以虛昧任執國鈞雖夙夜<lb/>
勤止念在興治而育德振民邈然尚遠聖朝永言舊式<lb/>
隆此眷命侯伯盛典方軌前烈嘉錫隆被禮數昭崇徒<lb/>
<pb n="KR2a0018_WYG_001-33a"/>
守愿節終隔體諒羣后百司重兹敦奬勉兹厚顔當此<lb/>
休祚望昆彭以長想欽桓文而歎息思𢎞政塗莫知津<lb/>
濟邦甸初啓藩宇惟新思覃嘉慶被之下國國内殊死<lb/>
以下今月十五日昧爽以前一皆原赦鰥寡孤獨不能<lb/>
自存者賜糓五斛府州所統亦同蠲蕩丙午命王冕十<lb/>
有二旒建天子旌旗出警入蹕乘金根車駕六馬備五<lb/>
時副車置旄頭雲罕樂舞八佾設鐘虡宮縣王妃王子<lb/>
王女爵命之號一依舊儀丙辰齊帝禪位于梁王詔曰<lb/>
<pb n="KR2a0018_WYG_001-33b"/>
夫五德更始三正迭興馭物資賢登庸啓聖故帝跡所<lb/>
以代昌王度所以改耀革晦以明由來尚矣齊德淪微<lb/>
危亡荐襲隆昌凶虐寔違天地永元昬暴取紊人神三<lb/>
光再沉七廟如綴鼎業幾移含識知泯我高明之祚𦕈<lb/>
焉將墜永惟屯難冰谷載懷相國梁王天誕睿哲神縱<lb/>
靈武德格𤣥祇功均造物止宗社之横流反生人之塗<lb/>
炭扶傾頽構之下拯溺逝川之中九區重緝四維更紐<lb/>
絶禮還紀崩樂復張文館盈紳戎亭息警浹海㝢以馳<lb/>
<pb n="KR2a0018_WYG_001-34a"/>
風罄輪裳而稟朔八表呈祥五靈効祉豈止鱗羽禎奇<lb/>
雲星瑞色而已哉勲茂于百王道昭乎萬代固以明配<lb/>
上天光華日月者也河嶽表革命之符圖䜟紀代終之<lb/>
運樂推之心幽顯共積謌頌之誠華裔同著昔水政既<lb/>
微木德升緒天之歴數寔有所歸握鏡璇樞允集明哲<lb/>
朕雖庸蔽闇于大道永鑒崇替為日已久敢忘列代之<lb/>
高義人祇之至願乎今便敬禪于梁即安姑孰依唐虞<lb/>
晉宋故事四月辛酉宣德皇后令曰西詔至帝憲章前<lb/>
<pb n="KR2a0018_WYG_001-34b"/>
代敬禪神器于梁明可臨軒遣使恭授璽紱未亡人便<lb/>
歸于别宮壬戍䇿曰咨爾梁王惟昔邃古之載肇有生<lb/>
人皇雄大庭之辟赫胥尊盧之后斯竝龍圖鳥跡以前<lb/>
慌惚杳冥之世固無得而詳焉洎乎農軒炎皥之代放<lb/>
勲重華之主莫不以大道君萬姓公器御八紘居之如<lb/>
執朽索去之若捐重負一駕汾陽便有窅然之志蹔適<lb/>
箕嶺即動讓王之心故知戴黄屋服玉璽非所以示貴<lb/>
稱尊乘大輅建旂旌蓋欲令歸趣有地是故忘已而字<lb/>
<pb n="KR2a0018_WYG_001-35a"/>
兆人殉物而君四海及於精華内竭畚橇外勞則撫兹<lb/>
歸運惟能是與況兼乎笙管革文威圖啓瑞攝提夜朗<lb/>
熒光晝發者哉四百告終有漢所以高揖黄德既謝魏<lb/>
氏所以樂推爰及晉宋亦𢎞斯典我太祖握河受歴應<lb/>
符啓運二葉重光三聖係軌嗣君喪德昬棄紀度毁紊<lb/>
天綱凋絶地紐茫茫九域翦為仇讐溥天相顧命懸晷<lb/>
刻斮渉刳孕於事已輕求雞徴杖曽何足譬是以谷滿<lb/>
川枯山飛鬼哭七廟己危人神無主惟王體兹上哲明<lb/>
<pb n="KR2a0018_WYG_001-35b"/>
聖在躬禀靈五緯明竝日月彜倫攸序則端冕而協邕<lb/>
熙時難孔棘則推鋒而拯塗炭功踰造物德濟蒼生澤<lb/>
無不漸仁無不被上達蒼昊下及川泉文敎與鵬翼齊<lb/>
舉武功與日車竝運固以幽顯宅心謳訟斯屬豈徒桴<lb/>
鼓播地卿雲叢天而已哉至如晝覩爭明夜飛枉矢土<lb/>
淪彗刺日既星亡除舊之徴必顯更姓之符允集是以<lb/>
義師初踐芳露凝甘仁風既被素文自擾北闕藁街之<lb/>
使風車火徼之民膜拜稽首願為臣妾鍾石畢變事表<lb/>
<pb n="KR2a0018_WYG_001-36a"/>
於遷虞蛟魚竝出義彰於事夏若夫長人御衆為之司<lb/>
牧本同已於萬物乃因心於百姓寶命無常主帝王非<lb/>
一族今仰祗乾象俯藉人願敬禪神器授帝位於爾躬<lb/>
大祚告窮天祿永終於戲王允執其中式遵前典以副<lb/>
昊天之望禋上帝而臨億兆格文祖而膺大業以傳無<lb/>
疆之祚豈不盛歟又璽書曰夫生者天地之大德人者<lb/>
含生之通稱竝首同本未知所以異也而禀靈造化賢<lb/>
愚之情不一託性五常彊柔之分或舛羣后靡一爭犯<lb/>
<pb n="KR2a0018_WYG_001-36b"/>
交興是故建君立長用相司牧非謂尊驕在上以天下<lb/>
為私者也兼以三政迭改五運相遷綠文赤字徴河表<lb/>
洛在昔勛華深達兹義眷求明哲授以蒸人遷虞事夏<lb/>
本因心於百姓化殷為周實受命於蒼昊爰自漢魏罔<lb/>
不率由降及晉宋亦遵斯典我高皇所以格文祖而撫<lb/>
歸運畏上天而恭寶歴者也至于季世禍亂荐臻王度<lb/>
紛糾姦回熾積億兆夷人刀爼為命已然之逼若綫之<lb/>
危跼天蹐地逃形無所羣凶挾煽志逞殘戮將欲先殄<lb/>
<pb n="KR2a0018_WYG_001-37a"/>
衣冠次移龜鼎衡保周召竝列宵人巢幕累卵方此非<lb/>
切自非英聖遠圖仁為己任則鴟梟厲吻翦焉已及惟<lb/>
王崇高則天博厚儀地鎔鑄六合陶甄萬有鋒馹交馳<lb/>
振靈武以遐畧雲雷方扇鞠義旅以勤王揚旍斾於遠<lb/>
路戮姦宄於魏闕德冠往初功無與二𢎞濟艱難緝熙<lb/>
王道懷柔萬姓經營四方舉直錯枉較如畫一待旦同<lb/>
乎殷后日昃過於周文風化肅穆禮樂交暢加以赦過<lb/>
宥罪神武不殺盛德昭於景緯至義感於鬼神若夫納<lb/>
<pb n="KR2a0018_WYG_001-37b"/>
彼大麓膺此歸運烈風不迷樂推攸在治五韙於已亂<lb/>
重九鼎於既輕自聲敎所及車書所至革靣回首謳吟<lb/>
德澤九山滅祲四瀆安流祥風扇起淫雨靜息𤣥甲遊<lb/>
於芳荃素文馴於郊苑躍九川於清漢鳴六象於高崗<lb/>
靈瑞雜杳𤣥符昭著至於星孛紫宮水効孟月飛鴻滿<lb/>
野長彗横天取新之應既昭革故之徴必顯加以天表<lb/>
秀特軒狀堯姿君臨之符諒非一揆書云天鑒厥德用<lb/>
集大命詩云文王在上於昭于天所以二儀乃眷幽明<lb/>
<pb n="KR2a0018_WYG_001-38a"/>
允叶豈惟宅是萬邦緝兹謳訟而已哉朕是用擁璇沉<lb/>
首屬懷聖哲昔水行告厭我太祖既受命代終在日天<lb/>
祿云謝亦以木德而傳於梁遠尋前典降惟近代百辟<lb/>
遐邇莫違朕心今遣使持節兼太保侍中中書監兼尚<lb/>
書令汝南縣開國侯亮兼太尉散騎常侍中書令新呉<lb/>
縣開國侯志奉皇帝璽紱受終之禮一依唐虞故事王<lb/>
其陟兹元后君臨萬方式傳洪烈以答上天之休命高<lb/>
祖抗表陳讓表不獲通於是齊百官豫章王元琳等八<lb/>
<pb n="KR2a0018_WYG_001-38b"/>
百一十九人及梁臺侍中臣雲等一百一十七人竝上<lb/>
表勸進高祖謙讓不受是日太史令蔣道秀陳天文符<lb/>
䜟六十四條事竝明著羣臣重表固請乃從之<lb/>
　<lb/>
　<lb/>
　<lb/>
　<lb/>
　梁書卷一<lb/>
<pb n="KR2a0018_WYG_001-39a"/>
　梁書卷一考證<lb/>
武帝紀上虎眎其間以觀天下○凡虎字南史俱作武<lb/>
　閣本俱作獸避諱也今獨作虎不知何時所改<lb/>
必漏吾謀内是馳兩空函定一州矣○南史無必漏吾<lb/>
　謀内五字<lb/>
旌斾未臨全州稽服○未南本作小<lb/>
以豫州之梁郡歴陽南徐州之義興揚州之淮南宣城<lb/>
　呉興㑹稽新安東揚十郡封公為梁公○呉興上應<lb/>
<pb n="KR2a0018_WYG_001-39b"/>
　從舊本尚有一呉字方與十郡之數合<lb/>
南兖州隊主陳文興於桓城内鑿井○桓南史作宣武<lb/>
　<lb/>
　<lb/>
　<lb/>
　<lb/>
　<lb/>
　　梁書卷一考證<lb/>
</p>
<p>
</p>
  </div>
</body>
</text>
</TEI>
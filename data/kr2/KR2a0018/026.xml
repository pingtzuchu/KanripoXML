<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷二十六</head> <lb/>
    <p>
<pb n="KR2a0018_WYG_026-1a"/>
欽定四庫全書<lb/>
　梁書卷二十六<lb/>
　　唐　散　騎　常　侍　姚　思　廉　撰<lb/>
　列𫝊第二十<lb/>
　　范岫　　傅昭<hi>弟映</hi>　　蕭琛　　陸杲<lb/>
范岫字懋賓濟陽考城人也髙祖宣晋徴士父羲宋兗<lb/>
州别駕岫早孤事母以孝聞與吴興沈約俱為蔡興宗<lb/>
所禮泰始中起家奉朝請興宗為安西將軍引為主簿<lb/>
<pb n="KR2a0018_WYG_026-1b"/>
累遷臨海長城二縣令驃騎參軍尚書刪定即䕶軍司<lb/>
馬齊司徒竟陵王子良記室參軍累遷太子家令文恵<lb/>
太子之在東宫沈約之徒以文才見引岫亦預焉岫文<lb/>
雖不逮約而名行為時軰所與博渉多通尤悉魏晋以<lb/>
來吉㐫故事約常稱曰范公好事該博胡廣無以加南<lb/>
鄉范雲謂人曰諸君進止威儀當問范長頭以岫多識<lb/>
前代舊事也遷國子博士永眀中魏使至有詔妙選朝<lb/>
士有詞辯者接使於界首以岫兼淮隂長史迎焉還遷<lb/>
<pb n="KR2a0018_WYG_026-2a"/>
尚書左丞母憂去官尋起攝職出為寕朔將軍南蠻長<lb/>
史南羲陽太守未赴職遷右軍諮議參軍郡如故除撫<lb/>
軍司馬出為建威将軍安成内史入為給事黄門侍郎<lb/>
遷御史中丞領前軍將軍南北兗二州大中正永元末<lb/>
出為輔國將軍冠軍晋安王長史行南徐州事義師平<lb/>
京邑承制徵為尚書吏部郎參大選梁臺建為度支尚<lb/>
書天監五年遷散騎常侍光禄大夫侍皇太子給扶六<lb/>
年領太子左衛率七年徙通直散騎常侍右衛将軍中<lb/>
<pb n="KR2a0018_WYG_026-2b"/>
正如故其年表致事詔不許八年出為晋陵太守秩中<lb/>
二千石九年入為祠部尚書領右驍騎将軍其年遷金<lb/>
紫光祿大夫加親信二十人十三年卒官時年七十五<lb/>
賻錢五萬布百匹岫身長七尺八寸恭敬儼恪進止以<lb/>
禮自親喪之後蔬食布衣以終身每所居官恒以亷潔<lb/>
著稱為長城令時有梓材巾箱至數十年經貴遂不改<lb/>
易在晋陵惟作牙管筆一雙猶以為費所著文集禮論<lb/>
雜儀字訓行於世二子襃偉<lb/>
<pb n="KR2a0018_WYG_026-3a"/>
傅昭字茂逺北地靈州人晋司𨽻校尉咸七世孫也祖<lb/>
和之父淡善三禮知名宋世淡事宋竟陵王劉誕誕反<lb/>
淡坐誅昭六嵗而孤哀毁如成人者宗黨咸異之十一<lb/>
隨外祖於朱雀航賣厯日為雍州刺史袁顗客顗常来<lb/>
昭所昭讀書自若神色不改顗歎曰此兒神情不凡必<lb/>
成佳器司徒建安王休仁聞之因欲致昭昭以宋氏多<lb/>
故遂不徃或有稱昭於廷尉虞愿愿遣車迎昭時愿宗<lb/>
人通之在坐竝當世名流通之贈昭詩曰英妙擅山東<lb/>
<pb n="KR2a0018_WYG_026-3b"/>
才子傾洛陽清塵誰能嗣及爾遘遺芳太原王延秀薦<lb/>
昭於丹陽尹袁粲深為所禮辟為郡主簿使諸子從昭<lb/>
受學㑹明帝崩粲造哀䇿文乃引昭定其所制毎經昭<lb/>
戸輙歎曰經其戸寂若無人披其帷其人斯在豈非名<lb/>
賢尋為總明學士奉朝請齊永眀中累遷貟外即司徒<lb/>
竟陵王子良參軍尚書儀曹郎先是御史中丞劉休薦<lb/>
昭於武帝永明初以為南郡王侍讀王嗣帝位故時臣𨽻争<lb/>
求權寵惟昭及南陽宗夬保身守正無所參入竟不罹其禍<lb/>
<pb n="KR2a0018_WYG_026-4a"/>
眀帝踐阼引為中書通事舎人時居此職者皆勢傾天<lb/>
下昭獨亷静無所干豫器服率陋身安麤糲常挿燭板<lb/>
牀明帝聞之賜漆合燭盤䓁敕曰卿有古人之風故賜<lb/>
卿古人之物累遷車騎臨海王記室參軍長史校尉太<lb/>
子家令驃騎晋安王諮議參軍尋除尚書左丞本州大<lb/>
中正髙祖素悉昭能建康平引為驃騎録事參軍梁臺<lb/>
建遷給事黄門侍即領著作即頃之兼御史中丞黄門<lb/>
著作中正竝如故天監三年兼五兵尚書參選事四年<lb/>
<pb n="KR2a0018_WYG_026-4b"/>
即真六年徙為左民尚書未拜出為建威将軍平南安<lb/>
成王長史尋陽太守七年入為振逺将軍中權長史八<lb/>
年遷通直散騎常侍領歩兵校尉復領本州大中正十<lb/>
年復為左民尚書十一年出為信武将軍安成内史安<lb/>
成自宋已來兵亂郡舎號㐫及昭為郡郡内人夜夢見<lb/>
兵馬鎧甲甚盛又聞有人云當避善人軍衆相與騰虛<lb/>
而逝夢者驚起俄而疾風暴雨倐忽便至數閒屋俱倒<lb/>
即夢者所見軍馬踐蹈之所也自後郡舎遂安咸以昭<lb/>
<pb n="KR2a0018_WYG_026-5a"/>
正直所致郡溪無魚或有暑月薦昭魚者昭既不納又<lb/>
不欲拒遂餧于門側十二年入為秘書監領後軍将軍<lb/>
十四年遷太常卿十七年出為智武将軍臨海太守郡<lb/>
有蜜巖前後太守皆自封固專收其利昭以周文之囿<lb/>
與百姓共之大可喻小乃教勿封縣令常餉粟置絹于<lb/>
薄下昭笑而還之普通二年入為通直散騎常侍光禄<lb/>
大夫領本州大中正尋領秘書監五年遷散騎常侍金<lb/>
紫光禄大夫中正如故昭所莅官常以清静為政不尚<lb/>
<pb n="KR2a0018_WYG_026-5b"/>
嚴肅居朝廷無所請謁不畜私門生不交私利終日端<lb/>
居以書記為樂雖老不衰博極古今尤善人物魏晋以<lb/>
來官宦簿伐姻通内外舉而論之無所遺失性尤䔍慎<lb/>
子婦甞得家餉牛肉以進昭召其子曰食之則犯法告<lb/>
之則不可取而埋之其居身行已不負闇室類皆如此<lb/>
京師後進宗其學重其道人人自以為不逮大通二年<lb/>
九月卒時年七十五詔賻錢三萬布五十匹即日舉哀<lb/>
諡曰貞子長子諝尚書即臨安令次子肱<lb/>
<pb n="KR2a0018_WYG_026-6a"/>
映字徽逺昭弟也三嵗而孤兄弟友睦脩身厲行非禮<lb/>
不行始昭之守臨海陸倕餞之賓主俱懽日昏不反映<lb/>
以昭年髙不可連夜極樂乃自徃迎候同乗而歸兄弟<lb/>
竝已斑白時人美而服焉及昭卒映喪之如父年踰七<lb/>
十哀戚過禮服制雖除每言輙感慟映泛渉記傳有文<lb/>
才而不以萹什自命少時與劉繪蕭琛相友善繪之為<lb/>
南康相映時為府丞文教多令具草褚彦囬聞而恱之<lb/>
乃屈與子賁等逰處年未弱冠彦囬欲令仕映以昭未<lb/>
<pb n="KR2a0018_WYG_026-6b"/>
觧褐固辭湏昭仕乃官永元元年參鎮軍江夏王軍事<lb/>
出為武康令及髙祖師次建康吴興太守袁昂自謂門<lb/>
世忠貞固守誠莭乃訪於映曰卿謂時事云何映荅曰<lb/>
元嘉之末開闢未有故太尉殺身以眀莭司徒當寄托<lb/>
之重理無苟全所以不頋夷險以殉名義今嗣主昏虐<lb/>
狎近羣小親賢誅戮君子道消外難屢作曽無悛改今<lb/>
荆雍恊舉乗據上流背昏向眀勢無不濟百姓思治天<lb/>
人之意可知既眀且哲忠孝之途無爽願眀府更當雅<lb/>
<pb n="KR2a0018_WYG_026-7a"/>
慮無祗悔也尋以公事免天監初除征虜鄱陽王參軍<lb/>
建安王中權錄事參軍領軍長史烏程令所受俸祿悉<lb/>
歸于兄復為臨川王錄事參軍南臺治書安成王錄事<lb/>
太子翊軍校尉累遷中散大夫光祿卿太中大夫大同<lb/>
五年卒年八十三子𢎞<lb/>
蕭琛字彦瑜蘭陵人祖僧珍宋廷尉卿父恵訓太中大<lb/>
夫琛年數嵗從伯恵開撫其背曰必興吾宗琛少而朗<lb/>
悟有縱横才辯起家齊太學博士時王儉當朝琛年少<lb/>
<pb n="KR2a0018_WYG_026-7b"/>
未為儉所識負其才氣欲候儉時儉宴於樂遊苑琛乃<lb/>
著虎皮靴䇿桃枝杖直造儉坐儉與語大恱儉為丹陽<lb/>
尹辟為主簿舉為南徐州秀才累遷司徒記室永明九<lb/>
年魏始通好琛再銜命至桑乾還為通直散騎侍即時<lb/>
魏遣李道固來使齊帝讌之琛於御筵舉酒勸道固道<lb/>
固不受曰公庭無私禮不容受勸琛徐荅曰詩所謂雨<lb/>
我公田遂及我私座者皆服道固乃受琛酒遷司徒右<lb/>
長史出為晉熙王長史行南徐州事還兼少府卿尚書<lb/>
<pb n="KR2a0018_WYG_026-8a"/>
左丞東昏初嗣立時議以無廟見之典琛議據周頌烈<lb/>
文閔予皆為即位朝廟之典於是從之髙祖定京邑引<lb/>
為驃騎諮議領錄事遷給事黄門侍郎梁臺建為御史<lb/>
中丞天監元年遷庻子出為宣城太守徵為衛尉卿俄<lb/>
遷員外散騎常侍三年除太子中庶子散騎常侍九年<lb/>
出為寜逺将軍平西長史江夏太守始琛在宣城有北<lb/>
僧南度惟賫一葫蘆中有漢書序𫝊僧曰三輔舊老相<lb/>
𫝊以為班固真本琛固求得之其書多有異今者而紙<lb/>
<pb n="KR2a0018_WYG_026-8b"/>
墨亦古文字多如龍舉之例非𨽻非篆琛甚秘之及是<lb/>
行也以書饟鄱陽王範範乃獻于東宫琛尋遷安西長<lb/>
史南郡太守母憂去官又丁父艱𧺫為信武將軍䕶軍<lb/>
長史俄為貞毅将軍太尉長史出為信威将軍東陽太<lb/>
守遷吴興太守郡有項羽廟土民名為憤王甚有靈驗<lb/>
遂於郡廰事安施牀幕為神座公私請禱前後二千石<lb/>
皆於廰拜祀而避居他室琛至徙神還廟處之不疑又<lb/>
禁殺牛觧祀以脯代肉琛頻莅大郡不治産業有闕則<lb/>
<pb n="KR2a0018_WYG_026-9a"/>
取不以為嫌普通元年徵為宗正卿遷左民尚書領南<lb/>
徐州大中正太子右衛率徙度支尚書左驍騎将軍領<lb/>
軍将軍轉秘書監後軍将軍遷侍中髙祖在西邸早與<lb/>
琛狎每朝讌接以舊恩呼為宗老琛亦奉陳昔恩以早<lb/>
簉中陽夙忝同閈雖迷興運猶荷洪慈上答曰雖云早<lb/>
契濶乃自非同志勿談興運初且道狂奴異琛常言少<lb/>
壮三好音律書酒年長以來二事都廢惟書籍不衰而<lb/>
琛性通脫常自觧竈事畢餕餘必陶然致醉大通二年<lb/>
<pb n="KR2a0018_WYG_026-9b"/>
為金紫光祿大夫加特進給親信三十人中大通元年<lb/>
為雲麾将軍晋陵太守秩中二千石以疾自觧改授侍<lb/>
中特進金紫光祿大夫卒年五十二遺令諸子與妻同<lb/>
墳異藏祭以蔬菜葬日止車十乗事存率素乗輿臨哭<lb/>
甚哀詔贈本官加雲麾將軍給東園秘器朝服一具衣<lb/>
一襲賻錢二十萬布百匹諡曰平子<lb/>
陸杲字明霞吴郡吴人祖徽宋輔國将軍益州刺史父<lb/>
叡揚州治中杲少好學工書畫舅張融有髙名杲風韻<lb/>
<pb n="KR2a0018_WYG_026-10a"/>
舉動頗類於融時稱之曰無對日下惟舅與甥起家齊<lb/>
中軍法曹行參軍太子舍人衛軍王儉主簿遷尚書殿<lb/>
中曹即拜日八座丞即竝到上省交禮而杲至晚不及<lb/>
時刻坐免官久之以為司徒竟陵王外兵參軍遷征虜<lb/>
宜都王功曹史驃騎晋安王諮議參軍司徒從事中即<lb/>
梁臺建以為驃騎記室參軍遷相國西曹掾天監元年<lb/>
除撫軍長史母憂去職服闋拜建威将軍中軍臨川王<lb/>
諮議參軍尋遷黄門侍即右軍安成王長史五年遷御<lb/>
<pb n="KR2a0018_WYG_026-10b"/>
史中丞杲性婞直無所顧望山隂令虞肩在任贜汙數<lb/>
百萬杲奏收治中書舎人黄睦之以肩事託杲杲不答<lb/>
髙祖聞之以問杲杲荅曰有之髙祖曰卿識睦之不杲<lb/>
答曰臣不識其人時睦之在御側上指示杲曰此人是<lb/>
也杲謂睦之曰君小人何敢以罪人屬南司睦之失色<lb/>
領軍将軍張稷是杲從舅杲嘗以公事彈稷稷因侍宴<lb/>
訴髙祖曰陸杲是臣通親小事彈臣不貸髙祖曰杲職<lb/>
司其事卿何得為嫌杲在臺號稱不畏彊禦六年遷秘<lb/>
<pb n="KR2a0018_WYG_026-11a"/>
書監頃之為太子中庻子光禄卿八年出為義興太守<lb/>
在郡寛恵為民下所稱還為司空臨川王長史領揚州<lb/>
大中正十四年遷通直散騎侍郎俄遷散騎常侍中正<lb/>
如故十五年遷司徒左長史十六年入為左民尚書遷<lb/>
太常卿普通二年出為仁威将軍臨川内史五年入為<lb/>
金紫光祿大夫又領揚州大中正中大通元年加特進<lb/>
中正如故四年卒時年七十四諡曰質子杲素信佛法<lb/>
持戒甚精著沙門𫝊三十卷弟煦學渉有思理天監初<lb/>
<pb n="KR2a0018_WYG_026-11b"/>
歴中書侍即尚書左丞太子家令卒撰晋書未就又著<lb/>
陸史十五卷陸氏驪泉志一卷竝行於世子罩少䔍學<lb/>
有文才仕至太子中庶子光禄卿<lb/>
史臣曰范岫傅昭竝篤行清慎善始令終斯石建石慶<lb/>
之徒矣蕭琛陸杲俱以才學著名琛朗悟辨㨗加諳究<lb/>
朝典髙祖在田與琛遊舊及踐天歴任遇甚隆美矣杲<lb/>
性婞直無所忌憚既而執法憲臺紏绳不避權幸可謂<lb/>
允兹正色詩云彼其之子邦之司直杲其有焉<lb/>
<pb n="KR2a0018_WYG_026-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_026-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷二十六<lb/>
</p>
<p>
</p>
  </div>
</body>
</text>
</TEI>
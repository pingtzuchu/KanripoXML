<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷四十二</head> <lb/>
    <p>
<pb n="KR2a0018_WYG_042-1a"/>
欽定四庫全書<lb/>
　梁書卷四十二<lb/>
　　　唐　散　騎　常　侍　姚　思　亷　撰<lb/>
　列𫝊第三十六<lb/>
　　臧盾<hi>弟厥</hi>　　傅岐<lb/>
臧盾字宣卿東莞莒人高祖燾宋左光禄大夫祖潬之<lb/>
左民尚書父未甄博渉文史有才幹少為外兄汝南周<lb/>
顒所知宋末起家為領軍主簿所奉即齊武帝入齊歴<lb/>
<pb n="KR2a0018_WYG_042-1b"/>
太尉祭酒尚書主客郎建安廬陵二王府記室前軍功<lb/>
曹史通直郎南徐州中正丹陽尹丞高祖平京邑霸府<lb/>
建引為驃騎刑獄叅軍天監初除後軍諮議中郎南徐<lb/>
州别駕入拜黄門郎遷右軍安成王長史少府卿出為<lb/>
新安太守有能名還為太子中庶子司農卿太尉長史<lb/>
丁所生母憂三年廬于墓側服闋除廷尉卿出為安成<lb/>
王長史江夏太守卒官盾幼從徵士琅邪諸葛璩受五<lb/>
經通章句璩學徒常有數十百人盾處其間無所狎比<lb/>
<pb n="KR2a0018_WYG_042-2a"/>
璩異之歎曰此生重器王佐人也初為撫軍行恭軍遷<lb/>
尚書中兵郎盾美風儀善舉止每趨奏高祖甚悅焉入<lb/>
兼中書通事舍人除安右錄事叅軍舍人如故盾有孝<lb/>
性随父宿直於廷尉母劉氏在宅夜暴亡左手中指忽<lb/>
痛不得寢及曉宅信果報凶問其感通如此服制未終<lb/>
父又卒盾居喪五年不出廬舍形骸枯顇家人不復識<lb/>
鄉人王端以狀聞高祖嘉之敇累遣抑譬服闋除丹陽<lb/>
尹丞轉中書郎復兼中書舍人遷尚書左丞為東中即<lb/>
<pb n="KR2a0018_WYG_042-2b"/>
武陵王長史行府州國事領會稽郡丞還為少府卿領<lb/>
步兵校尉遷御史中丞盾性公彊居憲臺甚稱職中大<lb/>
通五年二月高祖幸同泰寺開講設四部大會衆數萬<lb/>
人南越所獻馴象忽於衆中狂逸乘轝羽衛及會皆駭<lb/>
散惟盾與散騎郎裴之禮嶷然自若高祖甚嘉焉俄有<lb/>
詔加散騎常侍未拜又詔曰總一六軍非才勿授御史<lb/>
中丞新除散騎常侍盾志懐忠宻識用詳慎當官平允<lb/>
處務勤恪必能緝斯戎政可兼領軍常侍如故大同二<lb/>
<pb n="KR2a0018_WYG_042-3a"/>
年遷中領軍領軍管天下兵要監局事多盾為人敏贍<lb/>
有風力長於撥繁職事甚理天監中吳平侯蕭景居此<lb/>
職著聲稱至是盾復繼之五年出為仁威將軍吳郡太<lb/>
守視事未朞以疾陳解拜光禄大夫加金章紫綬七年<lb/>
疾愈復為領軍將軍九年卒時年六十六即日有詔舉<lb/>
哀贈侍中領軍如故給東園秘器朝服一具衣一襲錢<lb/>
布各有差諡曰忠子長博字孟𢎞桂陽内史次子仲博<lb/>
曲阿令盾弟厥<lb/>
<pb n="KR2a0018_WYG_042-3b"/>
厥字獻卿亦以幹局稱初為西中即行叅軍尚書主客<lb/>
即入兼中書通事舍人累遷正員即鴻臚卿舍人如故<lb/>
遷尚書右丞未拜出為晉安太守郡居山海常結聚逋<lb/>
逃前二千石雖募討捕而冦盗不止厥下車宣風化凡<lb/>
諸凶黨皆襁負而出居民復業商旅流通然為政嚴酷<lb/>
少恩吏民小事必加杖罸百姓謂之臧虎還除驃騎廬<lb/>
陵王諮議叅軍復兼舍人遷員外散騎常侍兼司農卿<lb/>
舍人如故大同八年卒官時年四十八厥前後居職所<lb/>
<pb n="KR2a0018_WYG_042-4a"/>
掌之局大事及蘭臺廷尉所不能決者敕並付厥厥辨<lb/>
斷精詳咸得其理厥卒後有撾登聞鼓訴者求付清直<lb/>
舍人高祖曰臧厥既亡此事便無可付其見知如此子<lb/>
操尚書三公即<lb/>
傅岐字景平北地靈州人也高祖𢎞仁宋太常祖琰齊<lb/>
世為山隂令有治能自縣擢為益州刺史父翽天監中<lb/>
歴山隂建康令亦有能名官至驃騎諮議岐初為國子<lb/>
明經生起家南康王宏常侍遷行參軍兼尚書金部即<lb/>
<pb n="KR2a0018_WYG_042-4b"/>
母憂去職居喪盡禮服闋後疾廢乆之是時改創北郊<lb/>
壇初起岐監知繕築事畢除如新令縣民有因鬬相歐<lb/>
而死者死家訴郡郡録其仇人考掠備至終不引咎郡<lb/>
乃移獄於縣岐即命脫械以和言問之便即首服法當<lb/>
償死會冬節至岐乃放其還家使過節一日復獄曹掾<lb/>
固爭曰古者乃有此於今不可行岐曰其若負信縣令<lb/>
當坐主者勿憂竟如期而反太守深相歎異遽以狀聞<lb/>
岐後去縣民無老小皆出境拜送啼號之聲聞於數十<lb/>
<pb n="KR2a0018_WYG_042-5a"/>
里至都除廷尉正入兼中書通事舍人遷寧逺岳陽王<lb/>
記室叅軍舍人如故出為建康令以公事免俄復為舍<lb/>
人累遷安西中記室鎮南諮議叅軍兼舍人如故岐美<lb/>
容止博渉能占對大同中與魏和親其使嵗中再至常<lb/>
遣岐接對焉太清元年累遷太僕司農卿舍人如故在<lb/>
禁省十餘年機事宻勿亞於朱异此年冬豫州刺史貞<lb/>
陽侯蕭淵明率衆伐彭城兵敗陷魏二年淵明遣使還<lb/>
述魏人欲更通和好敇有司及近臣定議左衞朱异曰<lb/>
<pb n="KR2a0018_WYG_042-5b"/>
高澄此意當復欲繼好不爽前和邉境且得静冦息民<lb/>
於事為便議者並然之岐獨曰高澄既新得志其勢非<lb/>
弱何事須和此必是設間故令貞陽遣使令侯景自疑<lb/>
當以貞陽易景景意不安必圗禍亂今若許澄通好正<lb/>
是堕其計中且彭城去嵗喪師渦陽新復敗退令便就<lb/>
和益示國家之弱若如愚意此和宜不可許朱异等固<lb/>
執高祖遂從异議及遣和使侯景果有此疑累啟請追<lb/>
使敕但依違報之至八月遂舉兵反十月入冦京師請<lb/>
<pb n="KR2a0018_WYG_042-6a"/>
誅朱异三年遷中領軍舍人如故二月景於闕前通表<lb/>
乞割江右四州安其部下當解圍還鎭詔許之乃於城<lb/>
西立盟求遣宣城王出送岐固執宣城嫡嗣之重不宜<lb/>
許遣石城公大款送之及與景盟訖城中文武喜躍望<lb/>
得解圍岐獨言於衆曰賊舉兵為逆未遂求和夷情獸<lb/>
心必不可信此和終為賊所詐也衆並怨怪之及景背<lb/>
盟莫不歎服尋有詔以岐勤勞封南豐縣侯邑五百户<lb/>
固辭不受宮城失守岐帶疾出圍卒於宅<lb/>
<pb n="KR2a0018_WYG_042-6b"/>
陳吏部尚書姚察曰夫舉事者定於謀故萬舉無遺䇿<lb/>
信哉是言也傅岐識齊氏之偽和可謂善於謀事是時<lb/>
若納岐之議太清禍亂固其不作申子曰一言倚天下<lb/>
靡此之謂乎<lb/>
　<lb/>
　<lb/>
　<lb/>
　梁書卷四十二<lb/>
</p>
<p>
</p>
  </div>
</body>
</text>
</TEI>
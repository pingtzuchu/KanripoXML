<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷三十一</head> <lb/>
    <p>
<pb n="KR2a0018_WYG_031-1a"/>
欽定四庫全書<lb/>
　梁書卷三十一<lb/>
　　唐　散　騎　常　侍　姚　思　廉　撰<lb/>
　列𫝊第二十五<lb/>
　　袁昻<hi>子君正</hi>
袁昻字千里陳郡陽夏人祖詢宋征虜将軍吴郡太守<lb/>
父顗冠軍将軍雍州刺史泰始初舉兵奉尋陽王子勛<lb/>
事敗誅死昂時年五嵗乳媪攜抱匿於廬山㑹赦得出<lb/>
<pb n="KR2a0018_WYG_031-1b"/>
猶徙晋安至元徽中聴還時年十五初顗敗𫝊首京師<lb/>
蔵扵武庫至是始還之昻號慟嘔血絶而復蘓従兄彖<lb/>
嘗撫視抑譬昻更制服廬于墓次後與彖同見従叔司<lb/>
徒粲粲謂彖曰其幼孤而能至此故知名器自有所在<lb/>
齊初起家冠軍安成王行叅軍遷征虜主簿太子舎人<lb/>
王儉鎮軍府功曹史儉時為京尹經於後堂獨引見昂<lb/>
指北堂謂昻曰卿必居此累遷秘書丞黄門侍郎昻本<lb/>
名千里齊永眀中武帝謂之曰昻昂千里之駒在卿有<lb/>
<pb n="KR2a0018_WYG_031-2a"/>
之今改卿名為昻即千里為字出為安南鄱陽王長史<lb/>
尋陽公相還為太孫中庶子衛軍武陵王長史丁内憂<lb/>
哀毁過禮服未除而従兄彖卒昻㓜孤為彖所養乃制<lb/>
期服人有怪而問之者昻致書以喻之曰竊聞禮由恩<lb/>
斷服以情申故小功他邦加制一等同㸑有緦眀之典<lb/>
籍孤子夙以不天㓜傾乾廕資敬未奉過庭莫承藐藐<lb/>
冲人未達朱紫従兄提養訓教示以義方每假其談價<lb/>
虛其聲譽得及人次實亦有由兼開拓房宇處以華曠<lb/>
<pb n="KR2a0018_WYG_031-2b"/>
同財共有恣其取足爾来三十餘年憐愛之至無異於<lb/>
已姊妹孤姪成就一時篤念之深在終彌固此恩此愛<lb/>
畢壤不追既情若同生而服為諸従言心即事實未忍<lb/>
安昔馬棱與弟毅同居毅亡棱為心服三年由也之不<lb/>
除䘮亦縁情而致制雖識不及古誠懐感慕常願千秋<lb/>
之後従服期齊不圗門衰禍集一旦草土殘息復罹今<lb/>
酷尋惟慟絶彌劇彌深今以餘喘欲遂素志庶寄其罔<lb/>
慕之痛少申無已之情雖禮無眀據乃事有先例率迷<lb/>
<pb n="KR2a0018_WYG_031-3a"/>
而至必欲行之君問禮所歸謹以諮白臨紙號哽言不<lb/>
識次服闋除右軍邵陵王長史俄遷御史中丞時尚書<lb/>
令王晏弟詡為廣州多納賕貨昻依事劾奏不憚權豪<lb/>
當時號為正直出為豫章内史丁所生母憂去職以䘮<lb/>
還江路風浪暴駭昻乃縛衣著柩誓同沉溺及風止餘<lb/>
船皆没唯昂所乗船獲全咸謂精誠所致𦵏訖起為建<lb/>
武将軍呉興太守永元末義師至京師州牧郡守皆望<lb/>
風降欵昻獨拒境不受命髙祖手書喻曰夫禍福無門<lb/>
<pb n="KR2a0018_WYG_031-3b"/>
興亡有數天之所棄人孰能匡機来不再圗之宜早頃<lb/>
藉聴道路承欲狼顧一隅既未<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>雅懐聊申往意獨夫<lb/>
狂悖振古未聞窮凶極虐嵗月滋甚天未絶齊聖眀唘<lb/>
運兆民有頼百姓来蘇吾荷任前驅掃除京邑方撥亂<lb/>
反正伐罪弔民至止以来前無横陣今皇威四臨長圍<lb/>
已合遐邇畢集人神同奮鋭卒萬計鐡馬千羣以此攻<lb/>
戰何往不克况建業孤城人懐離阻面縛軍門日夕相<lb/>
繼屠潰之期勢不云逺兼熒惑出端門太白入氐室天<lb/>
<pb n="KR2a0018_WYG_031-4a"/>
文表於上人事符扵下不謀同契實在兹辰且范岫申<lb/>
胄久薦誠款各率所由仍為掎角沈法瑀孫肸朱端已<lb/>
先肅清吳㑹而足下欲以區區之郡禦堂堂之師根本<lb/>
既傾枝葉安附童兒牧豎咸謂其非求之眀鑒實所未<lb/>
達今竭力昬主未足為忠家門屠滅非所謂孝忠孝俱<lb/>
盡将欲何依豈若飜然改圗自招多福進則逺害全身<lb/>
退則長守禄位去就之宜幸加詳擇若執迷遂往同惡<lb/>
不悛大軍一臨誅及三族雖貽後悔寜復云補欲布所<lb/>
<pb n="KR2a0018_WYG_031-4b"/>
懐故致今白昻荅曰都史至辱誨承藉以衆論謂僕有<lb/>
勤王之舉兼蒙誚責獨無送欵循復嚴㫖若臨萬仞三<lb/>
吴内地非用兵之所况以偏隅一郡何能為役近奉敕<lb/>
以此境多虞見使安慰自承麾斾届止莫不膝袒軍門<lb/>
惟僕一人敢後至者政以内揆庸素文武無施直是東<lb/>
國賤男子耳雖欲獻心不增太師之勇置其愚黙寜沮<lb/>
衆軍之威幸藉将軍含宏之大可得従容以禮竊以一<lb/>
飡㣲施尚復投殞况食人之禄而頓忘一旦非惟物議<lb/>
<pb n="KR2a0018_WYG_031-5a"/>
不可亦恐眀公鄙之所以躊躇未遑薦璧遂以輕微爰<lb/>
降重命震灼于心忘其所厝誠推理鑒猶懼威臨建康<lb/>
城平昻束身詣闕髙祖宥之不問也天監二年以為後<lb/>
軍臨川王叅軍事昻奉唘謝曰恩降絶望之辰慶集寒<lb/>
心之日焰灰非喻荑枯未擬摳衣聚足顛狽不勝臣遍<lb/>
厯三墳備詳六典廵校賞罰之科調檢生死之律莫不<lb/>
嚴五辟扵眀君之朝峻三章於聖人之世是以塗山始<lb/>
㑹致防風之誅酆邑方構有崇侯之伐未有緩憲於斮<lb/>
<pb n="KR2a0018_WYG_031-5b"/>
戮之人賖刑扵耐罪之族出萬死入一生如臣者也推<lb/>
恩及罪在臣實大披心瀝血敢乞言之臣東國賤人學<lb/>
行何取既殊鳴鴈直木故無結綬弹冠従藉羽儀易農<lb/>
就仕往年濫職守秩東隅仰屬龔行風驅電掩當其時<lb/>
也負鼎圗者日至執玉帛者相望獨在愚臣頓昬大義<lb/>
殉鴻毛之輕忘同徳之重但三吴險薄五湖交通屢起<lb/>
田儋之變每懼殷通之禍空慕君魚保境遂失師涓抱<lb/>
器後至者斬臣甘斯戮眀刑殉衆誰曰不然幸約法之<lb/>
<pb n="KR2a0018_WYG_031-6a"/>
宏承解網之宥猶當降等薪粲遂乃頓釋鉗赭歛骨吹<lb/>
魂還編黔庶濯疵蕩穢入楚逰陳天波既洗雲油遽沐<lb/>
古人有言非死之難處死之難臣之所荷曠古不書臣<lb/>
之死所未知何地髙祖荅曰朕遺射鉤卿無自外俄除<lb/>
給事黄門侍郎其年遷侍中眀年出為尋陽太守行江<lb/>
州事六年徴為吏部尚書累表陳讓徙為左民尚書兼<lb/>
右僕射七年除國子祭酒兼僕射如故領豫州大中正<lb/>
八年出為仁威将軍呉郡太守十一年入為五兵尚書<lb/>
<pb n="KR2a0018_WYG_031-6b"/>
復兼右僕射未拜有詔即真封尋以本官領起部尚書<lb/>
加侍中十四年馬仙琕破魏軍於朐山詔權假昻節往<lb/>
勞軍十五年遷右僕射尋為尚書令宣惠将軍普通三<lb/>
年為中書監丹陽尹其年進號中衛将軍復為尚書令<lb/>
即本號開府儀同三司給鼓吹未拜又領國子祭酒大<lb/>
通元年加中書監給親信三十人尋表解祭酒進號中<lb/>
撫軍大将軍遷司空侍中尚書令親信鼓吹竝如故五<lb/>
年加特進左光禄大夫增親信為八十人大同六年薨<lb/>
<pb n="KR2a0018_WYG_031-7a"/>
時年八十詔曰侍中特進左光禄大夫司空昻奄至薨<lb/>
逝惻怛于懐公器㝢凝素志誠貞方端朝燮理嘉猷載<lb/>
緝追榮表徳實惟令典可贈本官鼓吹一部給東園祕<lb/>
器朝服一具衣一襲錢二十萬絹布一百匹蠟二百斤<lb/>
即日舉哀初昻臨终遺疏不受贈諡敕諸子不得言上<lb/>
行状及立誌銘凡有所須悉皆停省復曰吾釋褐従仕<lb/>
不期富貴但官序不失等倫衣食粗知榮辱以此闔棺<lb/>
無慙郷里往忝吴興屬在昬眀之際既闇扵前覺無識<lb/>
<pb n="KR2a0018_WYG_031-7b"/>
於聖朝不知天命甘貽顯戮幸遇殊恩遂得全門户自<lb/>
念罪私門階榮望絶保存性命以為幸甚不謂叨竊寵<lb/>
靈一至於此常欲竭誠酬報申吾乃心所以朝廷每興<lb/>
師北伐吾輒唘求行誓之丹款實非矯言既庸懦無施<lb/>
皆不蒙許雖欲罄命其議莫従今日瞑目畢恨泉壤若<lb/>
魂而有知方期結草聖朝遵古知吾名品或有追逺之<lb/>
恩雖是經國恒典在吾無應致此脱有贈官慎勿祗奉<lb/>
諸子累表陳奏詔不許冊諡曰穆正公<lb/>
<pb n="KR2a0018_WYG_031-8a"/>
子君正美風儀善自居處以貴公子得當世名譽頃之<lb/>
兼吏部郎以母憂去職服闋為邵陵王友北中郎長史<lb/>
東陽太守尋徴還都郡民徴士徐天祐等三百人詣闕<lb/>
乞留一年詔不許仍除豫章内史尋轉吴興太守侯景<lb/>
亂率數百人随邵陵王赴援及京城陷還郡君正當官<lb/>
莅事有名稱而蓄聚財産服玩靡麗賊遣于子悦攻之<lb/>
新成戍主戴僧易勸令拒守吴陸映公等懼賊脱勝略<lb/>
其資産乃曰賊軍甚銳其鋒不可當今若拒之恐民心<lb/>
<pb n="KR2a0018_WYG_031-8b"/>
不從也君正性怯懦乃送米及牛酒郊迎子悦子悦既<lb/>
至掠奪其財物子女因是感疾卒<lb/>
史臣曰夫天尊地卑以定君臣之位松筠等質無革嵗<lb/>
寒之心袁千里命屬崩離身逢厄季雖獨夫䘮徳臣志<lb/>
不移及抗䟽髙祖無虧忠節斯亦存夷叔之風矣終為<lb/>
梁室台鼎何其美焉<lb/>
　<lb/>
　梁書卷三十一<lb/>
<pb n="KR2a0018_WYG_031-9a"/>
　梁書卷三十一考證<lb/>
袁昻𫝊憐愛之至無異於已○無異於已南史作言無<lb/>
　異色<lb/>
且范岫申胄久薦誠欵○申南本作甲訛<lb/>
子君正𫝊賊遣于子悦攻之○于子悦南史作張君墨<lb/>
吴陸映公等○監本缺陸映二字今従南史增入<lb/>
　<lb/>
　<lb/>
<pb n="KR2a0018_WYG_031-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷三十一考證<lb/>
</p>
<p>
</p>
  </div>
</body>
</text>
</TEI>
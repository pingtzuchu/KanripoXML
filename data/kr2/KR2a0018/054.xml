<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷五十四</head> <lb/>
    <p>
<pb n="KR2a0018_WYG_054-1a"/>
欽定四庫全書<lb/>
　梁書卷五十四<lb/>
　　唐　散　騎　常　侍　姚　思　廉　撰<lb/>
　列傳第四十八<lb/>
　諸夷<lb/>
　　海南諸國　　　東夷　　　西北諸戎<lb/>
海南諸國大抵在交州南及西南大海洲上相去近者<lb/>
三五千里逺者二三萬里其西與西域諸國接漢元鼎<lb/>
<pb n="KR2a0018_WYG_054-1b"/>
中遣伏波將軍路博徳開百越置日南郡其徼外諸國<lb/>
自武帝以来皆朝貢後漢桓帝世大秦天竺皆由此道<lb/>
遣使貢獻及呉孫權時遣宣化従事朱應中郎康泰通<lb/>
焉其所經及𫝊聞則有百數十國因立記𫝊晉代通中<lb/>
國者蓋尠故不載史官及宋齊至者有十餘國始為之<lb/>
𫝊自梁革運其奉正朔脩貢職航海嵗至踰於前代矣<lb/>
今採其風俗粗著者綴為海南𫝊云<lb/>
林邑國者本漢日南郡象林縣古越裳之界也伏波將<lb/>
<pb n="KR2a0018_WYG_054-2a"/>
軍馬援開漢南境置此縣其地縦廣可六百里城去海<lb/>
百二十里去日南界四百餘里北接九徳郡其南界水<lb/>
歩道二百餘里有西國夷亦稱王馬援植兩銅柱表漢<lb/>
界䖏也其國有金山石皆赤色其中生金金夜則出飛<lb/>
状如螢火又出瑇瑁貝齒吉貝沉木香吉貝者樹名也<lb/>
其華成時如鵞毳抽其緒紡之以作布潔白與紵布不<lb/>
殊亦染成五色織為斑布也沉木者土人斫㫁之積以<lb/>
嵗年朽爛而心莭獨在置水中則沉故名曰沉香次不<lb/>
<pb n="KR2a0018_WYG_054-2b"/>
沉不浮者曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>香也漢末大亂功曹區達殺縣令自立<lb/>
為王𫝊數世其後王無嗣立外甥范熊熊死子逸嗣晉<lb/>
成帝咸康三年逸死奴文簒立文本日南西捲縣夷帥<lb/>
范稚家奴常牧牛於山澗得鱧魚二頭化而為鐡因以<lb/>
鑄刀鑄成文向石而呪曰若斫石破者文當王此國因<lb/>
舉刀斫石如㫁芻藳文心獨異之范稚常使之商賈至<lb/>
林邑因教林邑王作宫室及兵車噐械王寵任之後乃<lb/>
讒王諸子各奔餘國及王死無嗣文偽於隣國迓王子<lb/>
<pb n="KR2a0018_WYG_054-3a"/>
置毒於漿中而殺之遂脅國人自立舉兵攻旁小國皆<lb/>
吞滅之有衆四五萬人時交州刺史姜荘使所親韓戢<lb/>
謝稚前後監日南郡竝貪殘諸國患之穆帝永和三年<lb/>
臺遣夏侯覽為太守侵刻尤甚林邑先無田土貪日南<lb/>
地肥沃常欲畧有之至是因民之怨遂舉兵襲日南殺<lb/>
覽以其屍祭天留日南三年乃還林邑交州刺史朱藩<lb/>
後遣督䕶劉雄戍日南文復屠滅之進㓂九徳郡殘害<lb/>
吏民遣使告藩願以日南北境横山為界藩不許又遣<lb/>
<pb n="KR2a0018_WYG_054-3b"/>
督䕶陶綬李衢討之文歸林邑尋復屯日南五年文死<lb/>
子佛立猶屯日南征西將軍桓温遣督䕶滕畯九真太<lb/>
守灌邃帥交廣州兵討之佛嬰城固守邃令畯盛兵於<lb/>
前邃帥勁卒七百人自後踰壘而入佛衆驚潰奔走邃<lb/>
追至林邑佛乃請降哀帝昇平初復為㓂暴刺史温放<lb/>
之討破之安帝隆安三年佛孫湏達復㓂日南執太守<lb/>
炅源又進宼九徳執太守曹炳交趾太守杜瑗遣都䕶<lb/>
鄧逸等擊破之即以瑗為刺史義熈三年須達復宼日<lb/>
<pb n="KR2a0018_WYG_054-4a"/>
南殺長史瑗遣海邏督䕶阮斐討破之斬獲甚衆九年<lb/>
湏達復宼九真行郡事杜慧期與戰斬其息交龍王甄<lb/>
知及其將范健等生俘湏達息那䏻及虜獲百餘人自<lb/>
瑗卒後林邑無嵗不宼日南九徳諸郡殺蕩甚多交州<lb/>
遂致虚弱須達死子敵真立其弟敵鎧擕母出奔敵真<lb/>
追恨不䏻容其母弟捨國而之天竺禪位於其甥國相<lb/>
藏驎固諫不従其甥既立而殺藏驎藏驎子又攻殺之<lb/>
而立敵鎧同母異父之弟曰文敵文敵後為扶南王子<lb/>
<pb n="KR2a0018_WYG_054-4b"/>
當根純所殺大臣范諸農平其亂而自立為王諸農死<lb/>
子陽邁立宋永初二年遣使貢獻以陽邁為林邑王陽<lb/>
邁死子咄立簒其父復曰陽邁其國俗居䖏為閣名曰<lb/>
于闌門戸皆北向書樹葉為紙男女皆以横幅吉貝繞<lb/>
腰以下謂之干漫亦曰都縵穿耳貫小鐶貴者著革屣<lb/>
賤者跣行自林邑扶南以南諸國皆然也其王著法服<lb/>
加瓔珞如佛像之飾出則乗象吹螺擊鼓罩吉貝繖以<lb/>
吉貝為幡旗國不設刑法有罪者使象踏殺之其大姓<lb/>
<pb n="KR2a0018_WYG_054-5a"/>
號婆羅門嫁娶必用八月女先求男由賤男而貴女也<lb/>
同姓還相婚姻使婆羅門引壻見婦握手相付咒曰吉<lb/>
利吉利以為成禮死者焚之中野謂之火𦵏其寡婦孤<lb/>
居散髪至老國王事尼乾道鑄金銀人像大十圍元嘉<lb/>
初陽邁侵暴日南九徳諸郡交州刺史杜𢎞文建牙欲<lb/>
討之聞有代乃止八年又宼九徳郡入四會浦口交州<lb/>
刺史阮彌之遣隊主相道生帥兵赴討攻區栗城不剋<lb/>
乃引還爾後頻年遣使貢獻而宼盗不已二十三年使<lb/>
<pb n="KR2a0018_WYG_054-5b"/>
交州刺史檀和之振武将軍宗慤伐之和之遣司馬蕭<lb/>
景憲為前鋒陽邁聞之懼欲輸金一萬斤銀十萬斤還<lb/>
所略日南民戸其大臣䓯僧達諫止之乃遣大帥范扶<lb/>
龍戍其北界區栗城景憲攻城剋之斬扶龍首獲金銀<lb/>
雜物不可勝計乗勝逕進即剋林邑陽邁父子竝挺身<lb/>
逃奔獲其珍異皆是未名之寳又銷其金人得黄金數<lb/>
十萬斤和之後病死見胡神為祟孝武建元大眀中林<lb/>
邑王范神成累遣長史奉表貢獻眀帝泰豫元年又遣<lb/>
<pb n="KR2a0018_WYG_054-6a"/>
使獻方物齊永眀中范文贊累遣使貢獻天監九年文<lb/>
贊子天凱奉獻白猴詔曰林邑王范天凱介在海表乃<lb/>
心款至逺脩職貢良有可嘉宜班爵號被以榮澤可持<lb/>
莭督縁海諸軍事威南将軍林邑王十年十三年天凱<lb/>
累遣使獻方物俄而病死子弼毳跋摩立奉表貢獻普<lb/>
通七年王髙式勝鎧遣使獻方物詔以為持節督縁海<lb/>
諸軍事綏南將軍林邑王大通元年又遣使貢獻中大<lb/>
通二年行林邑王髙式律陁羅跋摩遣使貢獻詔以為<lb/>
<pb n="KR2a0018_WYG_054-6b"/>
持節督縁海諸軍事綏南將軍林邑王六年又遣使獻<lb/>
方物<lb/>
扶南國在日南郡之南海西大灣中去日南可七千里<lb/>
在林邑西南三千餘里城去海五百里有大江廣十里<lb/>
西北流東入於海其國輪廣三千餘里土地洿下而平<lb/>
博氣候風俗大較與林邑同出金銀銅錫沉木香象牙<lb/>
孔翠五色鸚鵡其南界三千餘里有頓遜國在海崎上<lb/>
地方千里城去海十里有五王竝覊屬扶南頓遜之東<lb/>
<pb n="KR2a0018_WYG_054-7a"/>
界通交州其西界接天竺安息徼外諸國往還交市所<lb/>
以然者頓遜迴入海中千餘里漲海無崖岸船舶未曾<lb/>
得逕過也其市東西交㑹日有萬餘人珍物寳貨無所<lb/>
不有又有酒樹似安石榴采其花汁停瓮中數日成酒<lb/>
頓遜之外大海洲中又有毗騫國去扶南八千里𫝊其<lb/>
王身長丈二頭長三尺自古来不死莫知其年王神聖<lb/>
國中人善惡及將来事王皆知之是以無敢欺者南方<lb/>
號曰長頸王國俗有室屋衣服噉粳米其人言語小異<lb/>
<pb n="KR2a0018_WYG_054-7b"/>
扶南有山出金金露生石上無所限也國法刑罪人竝<lb/>
於王前噉其肉國内不受估客有往者亦殺而噉之是<lb/>
以商旅不敢至王常樓居不血食不事鬼神其子孫生<lb/>
死如常人唯王不死扶南王數遣使與書相報答常遺<lb/>
扶南王純金五十人食器形如圎盤又如瓦塸名為多<lb/>
羅受五升又如椀者受一升王亦能作天竺書書可三<lb/>
千言說其宿命所由與佛經相似竝論善事又𫝊扶南<lb/>
東界即大漲海海中有大洲洲上有諸薄國國東有馬<lb/>
<pb n="KR2a0018_WYG_054-8a"/>
五洲復東行漲海千餘里至自然大洲其上有樹生火<lb/>
中洲左近人剥取其皮紡績作布極得數尺以為手巾<lb/>
與焦麻無異而色微青黒若小垢洿則投火中復更精<lb/>
潔或作燈炷用之不知盡扶南國俗本躶文身被髪不<lb/>
制衣裳以女人為王號曰栁葉年少壮健有似男子其<lb/>
南有徼國有事鬼神者字混填夢神賜之弓乗賈人舶<lb/>
入海混填晨起即詣廟於神樹下得弓便依夢乗船入<lb/>
海遂入扶南外邑栁葉人衆見舶至欲取之混填即張<lb/>
<pb n="KR2a0018_WYG_054-8b"/>
弓射其舶穿度一面矢及侍者栁葉大懼舉衆降混填<lb/>
混填乃教栁葉穿布貫頭形不復露遂治其國納栁葉<lb/>
為妻生子分王七邑其後王混盤況以詐力間諸邑令<lb/>
相疑阻因舉兵攻并之乃遣子孫中分治諸邑號曰小<lb/>
王盤況年九十餘乃死立中子盤盤以國事委其大將<lb/>
范蔓盤盤立三年死國人共舉蔓為王蔓勇健有權畧<lb/>
復以兵威攻伐旁國咸服屬之自號扶南大王乃治作<lb/>
大船窮漲海攻屈都昆九稚典孫等十餘國開地五六<lb/>
<pb n="KR2a0018_WYG_054-9a"/>
千里次當伐金鄰國蔓遇疾遣太子金生代行蔓姊子<lb/>
旃時為二千人將因簒蔓自立遣人詐金生而殺之蔓<lb/>
死時有乳下兒名長在民間至年二十乃結國中壯士<lb/>
襲殺旃旃大將范尋又殺長而自立更繕治國内起觀<lb/>
閣遊戱之朝旦中晡三四見客民人以焦蔗龜鳥為禮<lb/>
國法無牢獄有罪者先齋戒三日乃燒斧極赤令訟者<lb/>
捧行七歩又以金鐶雞卵投沸湯中令探取之若無實<lb/>
者手即焦爛有理者則不又扵城溝中養鰐魚門外圈<lb/>
<pb n="KR2a0018_WYG_054-9b"/>
猛獸有罪者輒以餵猛獸及鰐魚魚獸不食為無罪三<lb/>
日乃放之鰐大者長二丈餘狀如鼉有四足喙長六七<lb/>
尺兩邉有齒利如刀劍常食魚遇得麞鹿及人亦噉之<lb/>
蒼梧以南及外國皆有之吴時遣中郎康泰宣化従事<lb/>
朱應使於尋國國人猶祼唯婦人著貫頭泰應謂曰國<lb/>
中實佳但人褻露可怪耳尋始令國内男子著横幅横<lb/>
幅今干縵也大家乃截錦為之貧者乃用布晉武帝太<lb/>
康中尋始遣使貢獻穆帝升平元年王竺旃檀奉表獻<lb/>
<pb n="KR2a0018_WYG_054-10a"/>
馴象詔曰此物勞費不少駐令勿送其後王憍陳如本<lb/>
天竺婆羅門也有神語曰應王扶南憍陳如心恱南至<lb/>
盤盤扶南人聞之舉國欣戴迎而立焉復改制度用天<lb/>
竺法憍陳如死後王持梨陁跋摩宋文帝世奉表獻方<lb/>
物齊永眀中王闍邪跋摩遣使貢獻天監二年跋摩復<lb/>
遣使送珊瑚佛像并獻方物詔曰扶南王憍陳如闍邪<lb/>
跋摩介居海表世纂南服厥誠逺著重譯獻賝宜䝉酬<lb/>
納班以榮號可安南将軍扶南王今其國人皆醜黒拳<lb/>
<pb n="KR2a0018_WYG_054-10b"/>
髪所居不穿井數十家共一池引汲之俗事天神天神<lb/>
以銅為像二面者四手四面者八手手各有所持或小<lb/>
兒或鳥獸或日月其王出入乗象嬪侍亦然王坐則偏<lb/>
踞翹膝垂左膝至地以白疊敷前設金盆香罏於其上<lb/>
國俗居丧則剃除鬚髪死者有四𦵏水𦵏則投之江流<lb/>
火𦵏則焚為灰燼土𦵏則瘞埋之鳥𦵏則棄之中野人<lb/>
性貪吝無禮義男女恣其奔随十年十三年跋摩累遣<lb/>
使貢獻其年死庶子留陁跋摩殺其嫡弟自立十六年<lb/>
<pb n="KR2a0018_WYG_054-11a"/>
遣使竺當抱老奉表貢獻十八年復遣使送天竺旃檀<lb/>
瑞像婆羅樹葉并獻火齊珠欝金蘓合等香普通元年<lb/>
中大通二年大同元年累遣使獻方物五年復遣使獻<lb/>
生犀又言其國有佛髪長一丈二尺詔遣沙門釋雲寳<lb/>
随使往迎之先是三年八月髙祖改造阿育王寺塔出<lb/>
舊塔下舎利及佛爪髪髪青紺色衆僧以手伸之随手<lb/>
長短放之則旋屈為蠡形案僧伽經云佛髪青而細猶<lb/>
如藕莖絲佛三昧經云我昔在宫沐頭以尺量髪長一<lb/>
<pb n="KR2a0018_WYG_054-11b"/>
丈二尺放已右旋還成蠡文則與髙祖所得同也阿育<lb/>
王即鐡輪王王閻浮提一天下佛滅度後一日一夜役<lb/>
鬼神造八萬四千塔此即其一也吴時有尼居其地為<lb/>
小精舎孫綝尋毁除之塔亦同泯吴平後諸道人復於<lb/>
舊䖏建立焉晉中宗初渡江更修飾之至簡文咸安中<lb/>
使沙門安法師程造小塔未及成而亡弟子僧顯繼而<lb/>
修立至孝武太元九年上金相輪及承露其後西河離<lb/>
石縣有胡人劉薩何遇疾暴亡而心下猶暖其家未敢<lb/>
<pb n="KR2a0018_WYG_054-12a"/>
便殯經十日更蘓說云有兩吏見録向西北行不測逺<lb/>
近至十八地獄随報重輕受諸楚毒見觀世音語云汝<lb/>
縁未盡若得活可作沙門洛下齊城丹陽㑹稽竝有阿<lb/>
育王塔可往禮拜若夀終則不堕地獄語竟如堕髙巖<lb/>
忽然醒寤因此出家名慧達遊行禮塔次至丹陽未知<lb/>
塔處乃登越城四望見長千里有異氣色因就禮拜果<lb/>
是育王塔所屢放光眀由是定知必有舎利乃集衆就<lb/>
掘之入一丈得三石碑竝長六尺中一碑有鐡函函中<lb/>
<pb n="KR2a0018_WYG_054-12b"/>
有銀函函中又有金函盛三舎利及爪髪各一枚髪長<lb/>
數尺即遷舎利近北對簡文所造塔西造一層塔十六<lb/>
年又使沙門僧尚伽為三層即髙祖所開者也初穿土<lb/>
四尺得龍窟及昔人所捨金銀鐶釧釵鑷等諸雜寳物<lb/>
可深九尺許方至石磉磉下有石函函内有鐡壺以盛<lb/>
銀坩坩内有金鏤罌盛三舎利如粟粒大圎正光潔函<lb/>
内又有琉璃椀内得四舎利及髪爪爪有四枚竝為沉<lb/>
香色至其月二十七日髙祖又到寺禮拜設無㝵大㑹<lb/>
<pb n="KR2a0018_WYG_054-13a"/>
大赦天下是日以金鉢盛水泛舎利其最小者𨼆鉢不<lb/>
出髙祖禮數十拜舎利乃於鉢内放光旋囘久之乃當<lb/>
鉢中而止髙祖問大僧正慧念今日見不可思議事不<lb/>
慧念荅曰法身常住湛然不動髙祖曰弟子欲請一舎<lb/>
利還臺供養至九月五日又於寺設無㝵大㑹遣皇太<lb/>
子王侯朝貴等奉迎是日風景眀和京師傾屬觀者百<lb/>
數十萬人所設金銀供具等物竝留寺供養并施錢一<lb/>
千萬為寺基業至四年九月十五日髙祖又至寺設無<lb/>
<pb n="KR2a0018_WYG_054-13b"/>
㝵大㑹竪二刹各以金罌次玉罌重盛舎利及爪髪内<lb/>
七寳塔中又以石函盛寳塔分入兩刹下及王侯妃主<lb/>
百姓富室所捨金銀鐶釧等珍寳充積十一年十一月<lb/>
二日寺僧又請髙祖於寺𤼵般若經題爾夕二塔俱放<lb/>
光眀敕鎮東將軍邵陵王綸製寺大功徳碑文先是二<lb/>
年改造㑹稽鄮縣塔開舊塔出舎利遣光宅寺釋敬脫<lb/>
等四僧及舎人孫照蹔迎還臺髙祖禮拜竟即送還縣<lb/>
入新塔下此縣塔亦是劉薩何所得也晉咸和中丹陽<lb/>
<pb n="KR2a0018_WYG_054-14a"/>
尹髙悝行至張侯橋見浦中五色光長數尺不知何怪<lb/>
乃令人於光處掊視之得金像未有光趺悝乃下車載<lb/>
像還至長干巷首牛不肯進悝乃令馭人任牛所之牛<lb/>
徑牽車至寺悝因留像付寺僧每至中夜常放光眀又<lb/>
聞空中有金石之響經一嵗捕魚人張係世於海口忽<lb/>
見有銅花趺浮出水上係世取送縣縣以送臺乃施像<lb/>
足宛然合㑹簡文咸安元年交州合浦人董宗之採珠<lb/>
沒水於底得佛光豔交州押送臺以施像又合焉自咸<lb/>
<pb n="KR2a0018_WYG_054-14b"/>
和中得像至咸安初厯三十餘年光趺始具初髙悝得<lb/>
像後西域胡僧五人来詣悝曰昔於天竺得阿育王造<lb/>
像来至鄴下值胡亂埋像於河邉今尋覓失所五人嘗<lb/>
一夜俱夢見像曰已出江東為髙悝所得悝乃送此五<lb/>
僧至寺見像嘘欷涕泣像便放光照燭殿宇又瓦官寺<lb/>
慧邃欲模寫像形寺主僧尚慮虧損金色謂邃曰若能<lb/>
令像放光回身西向乃可相許慧邃便懇到拜請其夜<lb/>
像即轉坐放光回身西向眀旦便許模之像趺先有外<lb/>
<pb n="KR2a0018_WYG_054-15a"/>
國書莫有識者後有三藏那求跋摩識之云是阿育王<lb/>
為第四女所造也及大同中出舊塔舎利敕市寺側數<lb/>
百家宅地以廣寺域造諸堂殿并瑞像周囘閣等窮於<lb/>
輪奐焉其圖諸經變竝吴人張繇運手繇丹靑之工一<lb/>
時冠絶<lb/>
盤盤國宋文帝元嘉孝武孝建大眀中竝遣使貢獻大<lb/>
通元年其王使使奉表曰揚州閻浮提震旦天子萬善<lb/>
莊嚴一切恭敬猶如天淨無雲眀耀滿目天子身心清<lb/>
<pb n="KR2a0018_WYG_054-15b"/>
淨亦復如是道俗濟濟竝蒙聖王光化濟度一切永作<lb/>
舟航臣聞之慶善我等至誠敬禮常勝天子足下稽首<lb/>
問訊今奉薄獻願垂哀受中大通元年五月累遣使貢<lb/>
牙像及塔并獻沉檀等香數十種六年八月復使送菩<lb/>
提國真舎利及畫塔并獻菩提樹葉詹糖等香<lb/>
丹丹國中大通二年其王遣使奉表曰伏承聖主至徳<lb/>
仁治信重三寳佛法興顯衆僧殷集法事日盛威嚴整<lb/>
肅朝望國執慈愍蒼生八方六合莫不歸服化隣諸天<lb/>
<pb n="KR2a0018_WYG_054-16a"/>
非可言喻不任慶善若蹔奉見尊足謹奉送牙像及塔<lb/>
各二軀并獻火齊珠吉貝雜香藥等大同元年復遣使<lb/>
獻金銀瑠琉雜寳香藥等物<lb/>
干陁利國在南海洲上其俗與林邑扶南畧同出斑布<lb/>
吉貝㯽榔㯽榔特精好為諸國之極宋孝武世王釋婆<lb/>
羅那憐陁遣長史竺留陁獻金銀寳器天監元年其王<lb/>
瞿曇脩跋陁羅以四月八日夢見一僧謂之曰中國今<lb/>
有聖主十年之後佛法大興汝若遣使貢奉敬禮則土<lb/>
<pb n="KR2a0018_WYG_054-16b"/>
地豐樂商旅百倍若不信我則境土不得自安修跋陁<lb/>
羅初未能信既而又夢此僧曰汝若不信我當與汝往<lb/>
觀之乃於夢中来至中國拜覲天子既覺心異之陁羅<lb/>
本工畫乃寫夢中所見髙祖容質飾以丹青仍遣使并<lb/>
畫工奉表獻玉盤等物使人既至模寫髙祖形以還其<lb/>
國比本畫則符同焉因盛以寳函日加禮敬後跋陁死<lb/>
子毗邪跋摩立十七年遣長史毗貟跋摩奉表曰常勝<lb/>
天子陛下諸佛世尊常樂安樂六通三達為世間尊是<lb/>
<pb n="KR2a0018_WYG_054-17a"/>
名如来應供正覺遺形舎利造諸塔像莊嚴國土如湏<lb/>
彌山邑居聚落次第羅滿城郭館宇如忉利天宫具足<lb/>
四兵能伏怨敵國土安樂無諸患難人民和善受化正<lb/>
法慶無不通猶䖏雪山流注雪水八味清淨百川洋溢<lb/>
周囘屈曲順趨大海一切衆生咸得受用於諸國土殊<lb/>
勝第一是名震旦大梁揚郡天子仁廕四海徳合天心<lb/>
雖人是天降生䕶世功徳寳藏救世大悲為我尊生威<lb/>
儀具足是故至誠敬禮天子足下稽首問訊奉獻金芙<lb/>
<pb n="KR2a0018_WYG_054-17b"/>
蓉雜香藥等願垂納受普通元年復遣使獻方物<lb/>
狼牙脩國在南海中其界東西三十日行南北二十日<lb/>
行去廣州二萬四千里土氣物産與扶南畧同偏多<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
沉婆律香等其俗男女皆袒而被髪以吉貝為干縵其<lb/>
王及貴臣乃加雲霞布覆胛以金绳為絡帶金鐶貫耳<lb/>
女子則被布以瓔珞繞身其國累塼為城重門樓閣王<lb/>
出乗象有幡眊旗鼓罩白蓋兵衛甚設國人說立國以<lb/>
来四百餘年後嗣衰弱王族有賢者國人歸之王聞知<lb/>
<pb n="KR2a0018_WYG_054-18a"/>
乃加囚執其鏁無故自斷王以為神因不敢害乃斥逐<lb/>
出境遂奔天竺天竺妻以長女俄而狼牙王死大臣迎<lb/>
還為王二十餘年死子婆伽達多立天監十四年遣使<lb/>
阿撤多奉表曰大吉天子足下離淫怒癡哀愍衆生慈<lb/>
心無量端嚴相好身光眀朗如水中月普照十方眉間<lb/>
白毫其白如雪其色照耀亦如月光諸天善神之所供<lb/>
養以垂正法寳梵行衆増莊嚴都邑城閣高峻如乾陁<lb/>
山樓觀羅列道途平正人民熾盛快樂安穩著種種衣<lb/>
<pb n="KR2a0018_WYG_054-18b"/>
猶如天服於一切國為極尊勝天王愍念羣生民人安<lb/>
樂慈心深廣律儀清淨正法化治供養三寳名稱宣揚<lb/>
布滿世界百姓樂見如月初生譬如梵王世界之主人<lb/>
天一切莫不歸依敬禮大吉天子足下猶如現前忝承<lb/>
先業慶嘉無量今遣使問訊大意欲自往復畏大海風<lb/>
波不達今奉薄獻願大家曲垂領納<lb/>
婆利國在廣州東南海中洲上去廣州二月日行國界<lb/>
東西五十日行南北二十日行有一百三十六聚土氣<lb/>
<pb n="KR2a0018_WYG_054-19a"/>
暑熱如中國之盛夏榖一嵗再熟草木嘗榮海出文螺<lb/>
紫貝有石名蚶貝羅初採之柔軟及刻削為物乾之遂<lb/>
大堅彊其國人披吉貝如帊及為都縵王乃用斑絲布<lb/>
以瓔珞繞身頭著金冠髙尺餘形如弁綴以七寳之飾<lb/>
帶金裝劍偏坐金髙坐以銀蹬支足侍女皆為金花雜<lb/>
寶之飾或持白眊拂及孔雀扇王出以象駕輿輿以雜<lb/>
香為之上施羽蓋珠簾其導従吹螺擊鼔王姓憍陳如<lb/>
自古未通中國問其先及年數不能記焉而言白淨王<lb/>
<pb n="KR2a0018_WYG_054-19b"/>
夫人即其國女也天監十六年遣使奉表曰伏承聖王<lb/>
信重三寳興立塔寺校飾莊嚴周徧國土四衢平坦清<lb/>
淨無穢臺殿羅列狀若天宫壯麗㣲妙世無與等聖主<lb/>
出時四兵具足羽儀導従布滿左右都人士女麗服光<lb/>
飾市廛豐富充積珍寳王法清整無相侵奪學徒皆至<lb/>
三乗競集敷說正法雲布雨潤四海流通交㑹萬國長<lb/>
江渺漫清泠深廣有生咸資莫能消穢陰陽和暢灾厲<lb/>
不作大梁揚都聖王無等臨覆上國有大慈悲子育萬<lb/>
<pb n="KR2a0018_WYG_054-20a"/>
民平等忍辱怨親無二加以周窮無所藏積靡不照燭<lb/>
如日之眀無不受樂猶如淨月宰輔賢良羣臣貞信盡<lb/>
忠奉上心無異想伏惟皇帝是我真佛臣是婆利國主<lb/>
今敬稽首禮聖王足下惟願大王知我此心此心久矣<lb/>
非適今也山海阻逺無縁自達今故遣使獻金席等表<lb/>
此丹誠普通三年其王頻伽復遣使珠貝智貢白鸚鵡<lb/>
靑蟲兜鍪瑠璃器吉貝螺杯雜香藥等數十種<lb/>
中天竺國在大月支東南數千里地方三萬里一名身<lb/>
<pb n="KR2a0018_WYG_054-20b"/>
毒漢世張騫使大夏見卭竹杖蜀布國人云市之身毒<lb/>
身毒即天竺蓋𫝊譯音字不同其實一也従月支髙附<lb/>
以西南至西海東至槃越列國數十每國置王其名雖<lb/>
異皆身毒也漢時覊屬月支其俗土著與月支同而卑<lb/>
溼暑熱民弱畏戰弱於月支國臨大江名新陶源出崑<lb/>
崙分為五江總名曰恒水其水甘美下有眞鹽色正白<lb/>
如水精土俗出犀象貂鼲瑇瑁火齊金銀鐡金縷織成<lb/>
金皮罽細摩白叠好裘毾㲪火齊狀如雲母色如紫金<lb/>
<pb n="KR2a0018_WYG_054-21a"/>
有光耀别之則薄如蟬翼積之則如紗縠之重沓也其<lb/>
西與大秦安息交市海中多大秦珍物珊瑚琥珀金碧<lb/>
珠璣琅玕欝金蘓合蘓合是合諸香汁煎之非自然一<lb/>
物也又云大秦人採蘓合先笮其汁以為香膏乃賣其<lb/>
滓與諸國賈人是以展轉来達中國不大香也鬱金獨<lb/>
出罽賔國華色正黄而細與芙蓉華裏被蓮者相似國<lb/>
人先取以上佛寺積日香稿乃糞去之賈人従寺中徴<lb/>
雇以轉賣與佗國也漢桓帝延熹九年大秦王安敦遣<lb/>
<pb n="KR2a0018_WYG_054-21b"/>
使自日南徼外来獻漢世唯一通焉其國人行賈往往<lb/>
至扶南日南交趾其南徼諸國人少有到大秦者孫權<lb/>
黄武五年有大秦賈人字秦論来到交趾交趾太守吴<lb/>
邈遣送詣權權問方土謡俗論具以事對時諸葛恪討<lb/>
丹陽獲黝歙短人論見之曰大秦希見此人權以男女<lb/>
各十人差吏㑹稽劉咸送論咸於道物故論乃徑還本<lb/>
國漢和帝時天竺數遣使貢獻後西域反叛遂絶至桓<lb/>
帝延熹二年四年頻従日南徼外来獻魏晉世絶不復<lb/>
<pb n="KR2a0018_WYG_054-22a"/>
通唯吴時扶南王范旃遣親人蘓物使其國従扶南發<lb/>
投拘利口循海大灣中正西北入厯灣邉數國可一年<lb/>
餘到天竺江口逆水行七千里乃至焉天竺王驚曰海<lb/>
濵極逺猶有此人即呼令觀視國内仍差陳宋等二人<lb/>
以月支馬四匹報旃遣物等還積四年方至其時吴遣<lb/>
中郎康泰使扶南及見陳宋等具問天竺土俗云佛道<lb/>
所興國也人民敦厖土地鐃沃其王號茂論所都城郭<lb/>
水泉分流繞于渠壍下注大江其宫殿皆雕文鏤刻街<lb/>
<pb n="KR2a0018_WYG_054-22b"/>
曲市里屋舎樓觀鍾鼓音樂服飾香華水陸通流百賈<lb/>
交㑹竒玩珍瑋恣心所欲左右嘉維舎衛葉波等十六<lb/>
大國去天竺或二三千里共尊奉之以為在天地之中<lb/>
也天監初其王屈多遣長史竺羅達奉表曰伏聞彼國<lb/>
據江傍海山川周固衆妙悉備莊嚴國土猶如化城宫<lb/>
殿莊飾街巷平坦人民充滿歡娱安樂大王出遊四兵<lb/>
随従聖眀仁愛不害衆生國中臣民循行正法大王仁<lb/>
聖化之以道慈悲羣生無所遺棄常修淨戒式導不及<lb/>
<pb n="KR2a0018_WYG_054-23a"/>
無上法船沉弱以濟百官氓庶受樂無恐諸天䕶持萬<lb/>
神侍従天魔降服莫不歸仰王身端嚴如日初出仁澤<lb/>
普潤猶如大雲於彼震旦最為殊勝臣之所住國土首<lb/>
羅天守䕶令國安樂王王相承未曾斷絶國中皆七寳<lb/>
形像衆妙莊嚴臣自修檢如化王法臣名屈多奕世王<lb/>
種惟願大王聖體和平今以此國羣臣民庶山川珍重<lb/>
一切歸屬五體投地歸誠大王使人竺達多由来忠信<lb/>
是故今遣大王若有所須珍奇異物悉當奉送此之境<lb/>
<pb n="KR2a0018_WYG_054-23b"/>
土便是大王之國王之法令善道悉當承用願二國信<lb/>
使往来不絶此信返還願賜一使具宣聖命備𠡠所宜<lb/>
款至之誠望不空返所白如允願加採納今奉獻琉璃<lb/>
唾壺雜香吉貝等物<lb/>
師子國天竺旁國也其地和適無冬夏之異五榖随人<lb/>
所種不湏時莭其國舊無人民止有鬼神及龍居之諸<lb/>
國商估来共市易鬼神不見其形但出珍寳顯其所堪<lb/>
價商人依價取之諸國人聞其土樂因此競至或有停<lb/>
<pb n="KR2a0018_WYG_054-24a"/>
住者遂成大國晉義熙初始遣獻玉像經十載乃至像<lb/>
髙四尺二寸玉色潔潤形製殊特殆非人工此像厯晉<lb/>
宋世在瓦官寺寺先有徴士戴安道手製佛像五軀及<lb/>
顧長康維摩畫圖世人謂為三絶至齊東昏遂毁玉像<lb/>
前截臂次取身為嬖妾潘貴妃作釵釧宋元嘉六年十<lb/>
二年其王刹利摩訶遣使貢獻大通元年後王伽葉伽<lb/>
羅訶梨邪使奉表曰謹白大梁眀主雖山海殊隔而音<lb/>
信時通伏承皇帝道徳髙逺覆載同於天地眀照齊乎<lb/>
<pb n="KR2a0018_WYG_054-24b"/>
日月四海之表無有不従方國諸王莫不奉獻以表慕<lb/>
義之誠或泛海三年陸行千日畏威懐德無逺不至我<lb/>
先王以来唯以修徳為本不嚴而治奉事正法道天下<lb/>
欣人為善慶若已身欲與大梁共𢎞三寶以度難化信<lb/>
還伏聽告敕今奉薄獻願垂納受<lb/>
東夷之國朝鮮為大得箕子之化其器物猶有禮樂云<lb/>
魏時朝鮮以東馬韓辰韓之屬世通中國自晉過江泛<lb/>
海東使有髙句驪百濟而宋齊間常通職貢梁興又有<lb/>
<pb n="KR2a0018_WYG_054-25a"/>
加焉扶桑國在昔未聞也普通中有道人稱自彼而至<lb/>
其言元本尤悉故并録焉<lb/>
髙句驪者其先出自東眀東眀本北夷櫜離王之子離<lb/>
王出行其侍兒於後任娠離王還欲殺之侍兒曰前見<lb/>
天上有氣如大雞子来降我因以有娠王囚之後遂生<lb/>
男王置之豕牢豕以口氣嘘之不死王以為神乃聽收<lb/>
養長而善射王忌其猛復欲殺之東眀乃奔走南至淹<lb/>
滯水以弓擊水魚鼈皆浮為橋東眀乗之得渡至夫餘<lb/>
<pb n="KR2a0018_WYG_054-25b"/>
而王焉其後支别為句驪種也其國漢之𤣥莵郡也在<lb/>
遼東之東去遼東千里漢魏世南與朝鮮穢貊東與沃<lb/>
沮北與夫餘接漢武帝元封四年滅朝鮮置𤣥莵郡以<lb/>
髙句驪為縣以屬之句驪地方可二千里中有遼山遼<lb/>
水所出其王都於丸都之下多大山深谷無原澤百姓<lb/>
依之以居食澗水雖土著無良田故其俗莭食好治宫<lb/>
室於所居之左立大屋祭鬼神又祠零星社稷人性㐫<lb/>
急喜宼抄其官有相加對盧沛者古鄒加主簿優台使<lb/>
<pb n="KR2a0018_WYG_054-26a"/>
者皂衣先人尊卑各有等級言語諸事多與夫餘同其<lb/>
性氣衣服有異本有五族有消奴部絶奴部愼奴部雚<lb/>
奴部桂婁部本消奴部為王㣲弱桂婁部代之漢時賜<lb/>
衣幘朝服鼓吹常従𤣥莵郡受之後稍驕不復詣郡但<lb/>
於東界築小城以受之至今猶名此城為幘溝婁溝婁<lb/>
者句驪名城也其置官有對盧則不置沛者有沛者則<lb/>
不置對盧其俗喜歌儛國中邑落男女每夜羣聚歌戲<lb/>
其人潔清自喜善藏釀跪拜申一脚行歩皆走以十月<lb/>
<pb n="KR2a0018_WYG_054-26b"/>
祭天大㑹名曰東眀其公㑹衣服皆錦繡金銀以自飾<lb/>
大加主簿頭所著似幘而無後其小加著折風形如弁<lb/>
其國無牢獄有罪者則㑹諸加評議殺之沒入妻子其<lb/>
俗好淫男女多相奔誘已嫁娶便稍作送終之衣其死<lb/>
𦵏有椁無棺好厚𦵏金銀財幣盡於送死積石為封列<lb/>
植松柏兄死妻嫂其馬皆小便登山國人尚氣力便弓<lb/>
矢刀矛有鎧甲習戰鬭沃沮東穢皆屬焉王莽初發高<lb/>
驪兵以伐胡不欲行彊迫遣之皆亡出塞為宼盗州郡<lb/>
<pb n="KR2a0018_WYG_054-27a"/>
歸咎於句驪侯騶嚴尤誘而斬之王莽大恱更名髙句<lb/>
驪為下句驪當此時為侯矣光武八年髙句驪王遣使<lb/>
朝貢始稱王至殤安之間其王名宫數宼遼東𤣥莵太<lb/>
守蔡風討之不能禁宫死子伯固立順和之間復數犯<lb/>
遼東宼抄靈帝建寕二年𤣥莵太守耿臨討之斬首虜<lb/>
數百級伯固乃降屬遼東公孫度之雄海東也伯固與<lb/>
之通好伯固死子伊夷摸立伊夷摸自伯固時已數宼<lb/>
遼東又受亡胡五百餘戶建安中公孫康出軍擊之破<lb/>
<pb n="KR2a0018_WYG_054-27b"/>
其國焚燒邑落降胡亦叛伊夷摸伊夷摸更作新國其<lb/>
後伊夷摸復擊𤣥莵𤣥莵與遼東合擊大破之伊夷摸<lb/>
死子位宫立位宫有勇力便鞍馬善射獵魏景初二年<lb/>
遣太傅司馬宣王率衆討公孫淵位宫遣主簿大加將<lb/>
兵千人助軍正始三年位宫宼西安嘉平五年幽州刺<lb/>
史毋丘儉將萬人出𤣥莵討位宫位宫將歩騎二萬人<lb/>
逆軍大戰於沸流位宫敗走儉軍追至峴懸車東馬登<lb/>
丸都山屠其所都斬首虜萬餘級位宫單將妻息逺竄<lb/>
<pb n="KR2a0018_WYG_054-28a"/>
六年儉復討之位宫輕將諸加奔沃沮儉使將軍王頎<lb/>
追之絶沃沮千餘里到肅慎南界刻石紀功又到丸都<lb/>
山銘不耐城而還其後復通中夏晉永嘉亂鮮卑慕容<lb/>
廆據昌黎大棘城元帝授平州刺史句驪王乙弗利頻<lb/>
宼遼東廆不能制弗利死子劉代立康帝建元元年慕<lb/>
容廆子晃率兵伐之劉與戰大敗單馬奔走晃乗勝追<lb/>
至丸都焚其宫室掠男子五萬餘口以歸孝武太元十<lb/>
年句驪攻遼東𤣥莵郡後燕慕容垂遣弟農伐句驪復<lb/>
<pb n="KR2a0018_WYG_054-28b"/>
二郡垂死子寳立以句驪王安為平州牧封遼東帶方<lb/>
二國王安始置長史司馬參軍官後畧有遼東郡至孫<lb/>
髙璉晉安帝義熙中始奉表通貢職厯宋齊竝授爵位<lb/>
年百餘嵗死子雲齊隆昌中以為使持莭散騎常侍都<lb/>
督營平二州征東大將軍樂浪公髙祖即位進雲車騎<lb/>
大將軍天監七年詔曰髙驪王樂浪郡公雲乃誠款著<lb/>
貢驛相尋宜隆秩命式𢎞朝典可撫東大將軍開府儀<lb/>
同三司持莭常侍都督王竝如故十一年十五年累遣<lb/>
<pb n="KR2a0018_WYG_054-29a"/>
使貢獻十七年雲死子安立普通元年詔安纂龍封爵<lb/>
持節督營平二州諸軍事寕東將軍七年安卒子延立<lb/>
遣使貢獻詔以延襲爵中大通四年六年大同元年七<lb/>
年累奉表獻方物太清二年延卒詔以其子襲延爵位<lb/>
百濟者其先東夷有三韓國一曰馬韓二曰辰韓三曰<lb/>
弁韓弁韓辰韓各十二國馬韓有五十四國大國萬餘<lb/>
家小國數千家總十餘萬戶百濟即其一也後漸彊大<lb/>
兼諸小國其國本與句驪在遼東之東晉世句驪既畧<lb/>
<pb n="KR2a0018_WYG_054-29b"/>
有遼東百濟亦據有遼西晉平二郡地矣自置百濟郡<lb/>
晉太元中王須義熙中王餘映宋元嘉中王餘毗竝遣<lb/>
獻生口餘毗死立子慶慶死子牟都立都死立子牟太<lb/>
齊永眀中除大都督百濟諸軍事鎮東大將軍百濟王<lb/>
天監元年進太號征東將軍尋為髙句驪所破衰弱者<lb/>
累年遷居南韓地普通二年王餘隆始復遣使奉表稱<lb/>
累破句驪今始與通好而百濟更為彊國其年髙祖詔<lb/>
曰行都督百濟諸軍事鎮東大將軍百濟王餘隆守藩<lb/>
<pb n="KR2a0018_WYG_054-30a"/>
海外逺修貢職廼誠款到朕有嘉焉宜率舊章授兹榮<lb/>
命可使持節都督百濟諸軍事寕東大將軍百濟王五<lb/>
年隆死詔復以其子眀為持節督百濟諸軍事綏東將<lb/>
軍百濟王號所治城曰固麻謂邑曰檐魯如中國之言<lb/>
郡縣也其國有二十二檐魯皆以子弟宗族分據之其<lb/>
人形長衣服淨潔其國近倭頗有文身者今言語服章<lb/>
畧與髙驪同行不張拱拜不申足則異呼帽曰冠襦曰<lb/>
複衫袴曰褌其言參諸夏亦秦韓之遺俗云中大通六<lb/>
<pb n="KR2a0018_WYG_054-30b"/>
年大同七年累遣使獻方物并請湼盤等經義毛詩博<lb/>
士并工匠畫師等敕竝給之太清三年不知京師宼賊<lb/>
猶遣使貢獻既至見城闕荒毁竝號慟涕泣侯景怒囚<lb/>
執之及景平方得還國<lb/>
新羅者其先本辰韓種也辰韓亦曰秦韓相去萬里𫝊<lb/>
言秦世亡人避役来適馬韓馬韓亦割其東界居之以<lb/>
秦人故名之曰秦韓其言語名物有似中國人名國為<lb/>
邦弓為弧賊為宼行酒為行觴相呼皆為徒不與馬韓<lb/>
<pb n="KR2a0018_WYG_054-31a"/>
同又辰韓王常用馬韓人作之世相係辰韓不得自立<lb/>
為王眀其流移之人故也恒為馬韓所制辰韓始有六<lb/>
國稍分為十二新羅則其一也其國在百濟東南五千<lb/>
餘里其地東濵大海南北與句驪百濟接魏時曰新盧<lb/>
宋時曰新羅或曰斯羅其國小不能自通使聘普通二<lb/>
年王名募泰始使使随百濟奉獻方物其俗呼城曰健<lb/>
牟羅其邑在内曰啄評在外曰邑勒亦中國之言郡縣<lb/>
也國有六啄評五十二邑勒土地肥美宜植五榖多桑<lb/>
<pb n="KR2a0018_WYG_054-31b"/>
麻作縑布服牛乗馬男女有别其官名有子賁旱支齊<lb/>
旱支謁旱支壹告支竒貝旱支其冠曰遺子禮襦曰尉<lb/>
解袴曰柯半靴曰洗其拜及行與髙驪相類無文字刻<lb/>
木為信語言待百濟而後通焉<lb/>
倭者自云太伯之後俗皆文身去帶方萬二千餘里大<lb/>
抵在㑹稽之東相去絶逺従帶方至倭循海水行厯韓<lb/>
國乍東乍南七千餘里始度一海海闊千餘里名瀚海<lb/>
至一支國又度一海千餘里名未盧國又東南陸行五<lb/>
<pb n="KR2a0018_WYG_054-32a"/>
百里至伊都國又東南行百里至奴國又東行百里至<lb/>
不彌國又南水行二十日至投馬國又南水行十日陸<lb/>
行一月日至祁馬臺國即倭王所居其官有伊支馬次<lb/>
曰彌馬獲支次曰奴往鞮民種禾稻紵麻蠺桑織績有<lb/>
薑桂橘椒蘓出黒雉真珠靑玉有獸如牛名山䑕又有<lb/>
大蛇吞此獸蛇皮堅不可斫其上有孔乍開乍閉時或<lb/>
有光射之中蛇則死矣物産畧與儋耳朱崖同地温暖<lb/>
風俗不淫男女皆露紒富貴者以錦繡雜采為帽似中<lb/>
<pb n="KR2a0018_WYG_054-32b"/>
國胡公頭食飲用籩豆其死有棺無槨封土作冡人性<lb/>
皆嗜酒俗不知正嵗多壽考多至八九十或至百嵗其<lb/>
俗女多男少貴者至四五妻賤者猶兩三妻婦人無婬<lb/>
妬無盗竊少諍訟若犯法輕者沒其妻子重則滅其宗<lb/>
族漢靈帝光和中倭國亂相攻伐歴年乃共立一女子<lb/>
卑彌呼為王彌呼無夫壻挟鬼道能惑衆故國人立之<lb/>
有男弟佐治國自為王少有見者以婢千人自侍唯使<lb/>
一男子出入𫝊教令所䖏宫室常有兵守衛至魏景初<lb/>
<pb n="KR2a0018_WYG_054-33a"/>
三年公孫淵誅後卑彌呼始遣使朝貢魏以為親魏王<lb/>
假金印紫綬正始中卑彌呼死更立男王國中不服更<lb/>
相誅殺復立卑彌呼宗女臺與為王其後復立男王竝<lb/>
受中國爵命晉安帝時有倭王賛賛死立弟彌彌死立<lb/>
子濟濟死立子興興死立弟武齊建元中除武持莭督<lb/>
新羅任那伽羅秦韓慕韓六國諸軍事鎮東大將軍高<lb/>
祖即位進武號征東將軍其南有侏儒國人長三四尺<lb/>
又南黒齒國裸國去倭四千餘里船行可一年至又西<lb/>
<pb n="KR2a0018_WYG_054-33b"/>
南萬里有海人身黑眼白裸而醜其肉美行者或射而<lb/>
食之<lb/>
文身國在倭國東北七千餘里人體有文如獸其額上<lb/>
有三文文直者貴文小者賤土俗歡樂物豐而賤行客<lb/>
不齎糧有屋宇無城郭其王所居飾以金銀珍麗繞屋<lb/>
為壍廣一丈實以水銀雨則流于水銀之上市用珍寶<lb/>
犯輕罪者則鞭杖犯死罪則置猛獸食之有枉則猛獸<lb/>
避而不食經宿則赦之<lb/>
<pb n="KR2a0018_WYG_054-34a"/>
大漢國在文身國東五千餘里無兵戈不攻戰風俗竝<lb/>
與文身國同而言語異<lb/>
扶桑國者齊永元元年其國有沙門慧深来至荆州說<lb/>
云扶桑在大漢國東二萬餘里地在中國之東其土多<lb/>
扶桑木故以為名扶桑葉似桐而初生如笋國人食之<lb/>
實如棃而赤績其皮為布以為衣亦以為綿作板屋無<lb/>
城郭有文字以扶桑皮為紙無兵甲不攻戰其國法有<lb/>
南北獄若犯輕者入南獄重罪者入北獄有赦則赦南<lb/>
<pb n="KR2a0018_WYG_054-34b"/>
獄不赦北獄在北獄者男女相配生男八嵗為奴生女<lb/>
九嵗為婢犯罪之身至死不出貴人有罪國乃大㑹坐<lb/>
罪人於坑對之宴飲分訣若死别焉以灰繞之其一重<lb/>
則一身屏退二重則及子孫三重則及七世名國王為<lb/>
乙祁貴人第一者為大對盧第二者為小對盧第三者<lb/>
為納咄沙國王行有鼓角導従其衣色随年改易甲乙<lb/>
年青丙丁年赤戊巳年黄庚辛年白壬癸年黒有牛角<lb/>
甚長以角載物至勝二十斛車有馬車牛車鹿車國人<lb/>
<pb n="KR2a0018_WYG_054-35a"/>
養鹿如中國畜牛以乳為酪有桑棃經年不壊多蒲桃<lb/>
其地無鐡有銅不貴金銀市無租估其㛰姻壻往女家<lb/>
門外作屋晨夕灑掃經年而女不悅即驅之相悅乃成<lb/>
㛰㛰禮大抵與中國同親喪七日不食祖父母喪五日<lb/>
不食兄弟伯叔姑姊妹三日不食設靈為神像朝夕拜<lb/>
奠不制縗絰嗣王立三年不視國事其俗舊無佛法宋<lb/>
大眀二年罽賔國嘗有比丘五人游行至其國流通佛<lb/>
法經像教令出家風俗遂改慧深又云扶桑東千餘里<lb/>
<pb n="KR2a0018_WYG_054-35b"/>
有女國容貌端正色甚潔白身體有毛髪長委地至二<lb/>
三月競入水則任娠六七月産子女人胸前無乳項後<lb/>
生毛根白毛中有汁以乳子一百日能行三四年則成<lb/>
人矣見人驚避偏畏丈夫食鹹草如禽獸鹹草葉似邪<lb/>
蒿而氣香味鹹天監六年有晉安人渡海為風所飄至<lb/>
一島登岸有人居止女則如中國而言語不可曉男則<lb/>
人身而狗頭其聲如吠其食有小豆其衣如布築土為<lb/>
牆其形圎其戸如竇云<lb/>
<pb n="KR2a0018_WYG_054-36a"/>
西北諸戎漢世張騫始發西域之迹甘英遂臨西海或<lb/>
遣侍子或奉貢獻于時雖窮兵極武僅而克㨗比之前<lb/>
代其畧逺矣魏時三方鼎跱日事干戈晉氏平吴以後<lb/>
少獲寕息徒置戊巳之官諸國亦未賔従也繼以中原<lb/>
䘮亂胡人遞起西域與江東隔礙重譯不交呂光之渉<lb/>
龜兹亦猶蠻夷之伐蠻夷非中國之意也自是諸國分<lb/>
并勝負強弱難得詳載眀珠翆羽雖仞於後宫蒲梢龍<lb/>
文希入於外署有梁受命其奉正朔而朝闕庭者則仇<lb/>
<pb n="KR2a0018_WYG_054-36b"/>
池宕昌髙昌鄧至河南龜茲于闐滑諸國焉今綴其風<lb/>
俗為西北戎𫝊云<lb/>
河南王者其先出自鮮卑慕容氏初慕容奕洛干有二<lb/>
子庶長曰吐谷渾嫡曰廆洛干卒廆嗣位吐谷渾避之<lb/>
西徙廆追留之而牛馬皆西走不肯還因遂徙上隴度<lb/>
枹罕出凉州西南至赤水而居之其地則張掖之南隴<lb/>
西之西在河之南故以為號其界東至壘川西鄰于闐<lb/>
北接髙昌東北通秦嶺方千餘里蓋古之流沙地焉乏<lb/>
<pb n="KR2a0018_WYG_054-37a"/>
草木少水潦四時恒有冰雪唯六七月雨雹甚盛若睛<lb/>
則風飄沙礫常蔽光景其地有麥無榖有青海方數百<lb/>
里放牝馬其側輒生駒土人謂之龍種故其國多善馬<lb/>
有屋宇雜以百子帳即穹廬也著小䄂袍小口袴大頭<lb/>
長裙帽女子披髮為辮其後吐谷渾孫葉延頗識書記<lb/>
自謂曾祖奕洛干始封昌黎公吾蓋公孫之子也禮以<lb/>
王父字為國氏因姓吐谷渾亦為國號至其末孫阿犲<lb/>
始受中國官爵弟子慕延宋元嘉末又自號河南王慕<lb/>
<pb n="KR2a0018_WYG_054-37b"/>
延死従弟拾寅立乃用書契起城池築宮殿其小王竝<lb/>
立宅國中有佛法拾寅死子度易侯立易侯死子休留<lb/>
代立齊永眀中以代為使持莭都督西秦河沙三州鎮<lb/>
西將軍䕶羗校尉西秦河二州刺史梁興進代為征西<lb/>
將軍代死子休運籌襲爵位天監十三年遣使獻金裝<lb/>
馬腦鍾二口又表於益州立九層佛寺詔許焉十五年<lb/>
又遣使獻赤舞龍駒及方物其使或嵗再三至或再嵗<lb/>
一至其地與益州隣常通商賈民慕其利多往従之教<lb/>
<pb n="KR2a0018_WYG_054-38a"/>
其書記為之辭譯稍桀黠矣普通元年又奉獻方物籌<lb/>
死子呵羅真立大通三年詔以為寕西將軍䕶羗校尉<lb/>
西秦河二州刺史真死子佛輔襲爵位其世子又遣使<lb/>
獻白龍駒於皇太子<lb/>
髙昌國闞氏為主其後為河西王沮渠茂䖍弟無諱襲<lb/>
破之其王闞爽奔于芮芮無諱據之稱王一世而滅國<lb/>
人又立麴氏為王名嘉元魏授車騎將軍司空公都督<lb/>
秦州諸軍事秦州刺史金城郡開國公在位二十四年<lb/>
<pb n="KR2a0018_WYG_054-38b"/>
卒諡曰昭武王子子堅使持節驃騎大將軍散騎常侍<lb/>
都督𤓰州諸軍事𤓰州刺史河西郡開國公儀同三司<lb/>
髙昌王嗣位其國蓋車師之故地也南接河南東連燉<lb/>
煌西次龜茲北鄰敕勒置四十六鎮交河田地高寜臨<lb/>
川横截栁婆洿林新興由寜始昌篤進白刀等皆其鎮<lb/>
名官有四鎮將軍及雜號將軍長史司馬門下校郎中<lb/>
兵校郎通事舎人通事令史諮議校尉主簿國人言語<lb/>
與中國畧同有五經歴代史諸子集面貌類髙驪辮髮<lb/>
<pb n="KR2a0018_WYG_054-39a"/>
垂之於背著長身小袖袍縵襠袴女子頭髮辮而不垂<lb/>
著錦纈纓珞環釧姻有六禮其地髙燥築土為城架木<lb/>
為屋土覆其上寒暑與益州相似備植九榖人多噉麨<lb/>
及羊牛肉出良馬蒲陶酒石鹽多草木草實如璽蠒中<lb/>
絲如細纑名為白叠子國人多取織以為布布甚軟白<lb/>
交市用焉有朝烏者旦旦集王殿前為行列不畏人日<lb/>
出然後散去大同中子堅遣使獻鳴鹽枕蒲陶良馬氍<lb/>
毹等物<lb/>
<pb n="KR2a0018_WYG_054-39b"/>
滑國者車師之别種也漢永建元年八滑從班勇擊北<lb/>
虜有功勇上八滑為後部親漢侯自魏晉以来不通中<lb/>
國至天監十五年其王厭帶夷栗陁始遣使獻方物普<lb/>
通元年又遣使獻黄師子白貂裘波斯錦等物七年又<lb/>
奉表貢獻元魏之居桑乾也滑猶為小國屬芮芮後稍<lb/>
彊大征其旁國波斯盤盤罽賔焉耆龜茲疎勒姑墨于<lb/>
闐句盤等國開地千餘里土地温暖多山川樹木有五<lb/>
榖國人以麨及羊肉為糧其獸有師子兩脚駱駝野驢<lb/>
<pb n="KR2a0018_WYG_054-40a"/>
有角人皆善射著小袖長身袍用金玉為帶女人被裘<lb/>
頭上刻木為角長六尺以金銀飾之少女子兄弟共妻<lb/>
無城郭氊屋為居東向開戶其王坐金牀随太嵗轉與<lb/>
妻竝坐接客無文字以木為契與旁國通則使旁國胡<lb/>
為胡書羊皮為紙無職官事天神火神毎日則出戶祀<lb/>
神而後食其跪一拜而止𦵏以木為槨父母死其子截<lb/>
一耳𦵏訖即吉其言語待河南人譯然後通<lb/>
周古柯國滑旁小國也普通元年使使随滑来獻方物<lb/>
<pb n="KR2a0018_WYG_054-40b"/>
呵跋檀國亦滑旁小國也凡滑旁之國衣服容貌皆與<lb/>
滑同普通元年使使随滑使来獻方物胡蜜丹國亦滑<lb/>
旁小國也普通元年使使随滑使来獻方物白題國王<lb/>
姓支名史稽毅其先蓋匈奴之别種胡也漢灌嬰與匈<lb/>
奴戰斬白題騎一人今在滑國東去滑六日行西極波<lb/>
斯土地出粟麥𤓰菓食物畧與滑同普通三年遣使獻<lb/>
方物<lb/>
龜兹者西域之舊國也後漢光武時其王名宏為莎車<lb/>
<pb n="KR2a0018_WYG_054-41a"/>
王賢所殺滅其族賢使其子則羅為龜兹王國人又殺<lb/>
則羅匈奴立龜兹貴人身毒為王由是屬匈奴然龜兹<lb/>
在漢世常為大國所都曰延城魏文帝初即位遣使貢<lb/>
獻晉太康中遣子入侍太元七年秦主苻堅遣將呂光<lb/>
伐西域至龜兹龜兹王帛純載寳出奔光入其城城有<lb/>
三重外城與長安城等室屋壯麗飾以琅玕金玉光立<lb/>
帛純弟震為王而歸自此與中國絶不通普通二年王<lb/>
尼瑞摩珠那勝遣使奉表貢獻<lb/>
<pb n="KR2a0018_WYG_054-41b"/>
于闐國西域之屬也後漢建武末王俞為莎車王賢所<lb/>
破徙為驪歸王以其弟君得為于闐王暴虐百姓患之<lb/>
永平中其種人都末殺君得大人休莫覇又殺都末自<lb/>
立為王覇死兄子廣得立後擊虜莎車王賢以歸殺之<lb/>
遂為彊國西北諸小國皆服従其地多水潦沙石氣温<lb/>
宜稻麥蒲桃有水出玉名曰玉河國人善鑄銅器其治<lb/>
曰西山城有屋室市井菓蓏菜蔬與中國等尤敬佛法<lb/>
王所居室加以朱畫王冠金幘如今胡公㡌與妻竝坐<lb/>
<pb n="KR2a0018_WYG_054-42a"/>
接客國中婦人皆辮髮衣裘袴其人恭相見則跪其跪<lb/>
則一膝至地書則以木為筆札以玉為印國人得書戴<lb/>
於首而後開札魏文帝時王山習獻名馬天監九年遣<lb/>
使獻方物十三年又獻波羅婆歩障十八年又獻瑠璃<lb/>
罌大同七年又獻外國刻玉佛<lb/>
渇盤陁國于闐西小國也西鄰滑國南接罽賔國北連<lb/>
沙勒國所治在山谷中城周迴十餘里國有十二城風<lb/>
俗與于闐相類衣吉貝布著長身小袖袍小口袴地宜<lb/>
<pb n="KR2a0018_WYG_054-42b"/>
小麥資以為糧多牛馬駱駞羊等出好氊金玉王姓葛<lb/>
沙氏中大同元年遣使獻方物<lb/>
末國漢世且末國也勝兵萬餘戸北與丁零東與白題<lb/>
西與波斯接土人剪髮著氊帽小袖衣為衫則開頸而<lb/>
縫前多牛羊騾驢其王安末深盤普通五年遣使来貢<lb/>
獻<lb/>
波斯國其先有波斯匿王者子孫以王父字為氏因為<lb/>
國號國有城周迴三十二里城髙四丈皆有樓觀城内<lb/>
<pb n="KR2a0018_WYG_054-43a"/>
屋宇數百千間城外佛寺二三百所西去城十五里有<lb/>
土山山非過髙其勢連接甚逺中有鷲鳥噉羊土人極<lb/>
以為患國中有優鉢曇花鮮華可愛出龍駒馬鹹池生<lb/>
珊瑚樹長一二尺亦有琥珀馬腦真珠玫㻁等國内不<lb/>
以為珍市買用金銀㛰姻法下聘訖女壻將數十人迎<lb/>
婦壻著金線錦袍師子錦袴戴天冠婦亦如之婦兄弟<lb/>
便来捉手付度夫婦之禮於兹永畢國東與滑國西及<lb/>
南俱與婆羅門國北與汎慄國接中大通二年遣使獻<lb/>
<pb n="KR2a0018_WYG_054-43b"/>
佛牙<lb/>
宕昌國在河南之東南益州之西北隴西之西羗種也<lb/>
宋孝武世其王梁瓘怱始獻方物天監四年王梁彌博<lb/>
来獻甘草當歸詔以為使持節都督河凉二州諸軍事<lb/>
安西將軍東羗校尉河凉二州刺史隴西公宕昌王佩<lb/>
以金章彌博死子彌泰立大同十年復授以父爵位其<lb/>
衣服風俗與河南畧同<lb/>
鄧至國居西凉州界羗别種也世號持節平北將軍西<lb/>
<pb n="KR2a0018_WYG_054-44a"/>
凉州刺史宋文帝時王象屈躭遣使獻馬天監元年詔<lb/>
以鄧至王象舒彭為督西凉州諸軍事號安北將軍五<lb/>
年舒彭遣使獻黄耆四百斤馬四匹其俗呼㡌曰突何<lb/>
其衣服與宕昌同<lb/>
武興國本仇池楊難當自立為秦王宋文帝遣裴方眀<lb/>
討之難當奔魏其兄子文徳又聚衆茄盧宋因授以爵<lb/>
位魏又攻之文徳奔漢中従弟僧嗣又自立復戍茄盧<lb/>
卒文徳弟文度立以弟文洪為白水太守屯武興宋世<lb/>
<pb n="KR2a0018_WYG_054-44b"/>
以為武都王武興之國自於此矣難當族弟廣香又攻<lb/>
殺文度自立為陰平王茄盧鎮主卒子炅立炅死子崇<lb/>
祖立崇祖死子孟孫立齊永眀中魏氏南梁州刺史仇<lb/>
池公楊靈珍據泥切山歸欵齊世以靈珍為北梁州刺<lb/>
史仇池公文洪死以族人集始為北秦州刺史武都王<lb/>
天監初以集始為使持莭都督秦雍二州諸軍事輔國<lb/>
將軍平羗校尉北秦州刺史武都王靈珍為冠軍將軍<lb/>
孟孫為假莭督沙州刺史陰平王集始死子紹先襲爵<lb/>
<pb n="KR2a0018_WYG_054-45a"/>
位二年以靈珍為持莭督隴右諸軍事左將軍北梁州<lb/>
刺史仇池王十年孟孫死詔贈安沙將軍北雍州刺史<lb/>
子定襲封爵紹先死子智慧立大同元年剋復漢中智<lb/>
慧遣使上表求率四千戸歸國詔許焉即以為東益州<lb/>
其國東連秦嶺西接宕昌去宕昌八百里南去漢中四<lb/>
百里北去岐州三百里東去長安九百里本有十萬戸<lb/>
世世分減其大姓有符氏姜氏言語與中國同著烏皁<lb/>
突騎㡌長身小袖袍小口袴皮鞾地植九榖㛰姻備六<lb/>
<pb n="KR2a0018_WYG_054-45b"/>
禮知書疏種桑麻出紬絹精布漆蠟椒等山出銅鐡<lb/>
芮芮國蓋匈奴别種魏晉世匈奴分為數百千部各有<lb/>
名號芮芮其一部也自元魏南遷因擅其故地無城郭<lb/>
随水草畜牧以穹廬為居辮髮衣錦小袖袍小口袴深<lb/>
雍鞾其地苦寒七月流澌亘河宋昇眀中遣王洪軌使<lb/>
焉引之共伐魏齊建元元年洪軌始至其國國王率三<lb/>
十萬騎出燕然山東南三千餘里魏人閉關不敢戰後<lb/>
稍侵弱永眀中為丁零所破更為小國而南移其居天<lb/>
<pb n="KR2a0018_WYG_054-46a"/>
監中始破丁零復其舊土始築城郭名曰木末城十四<lb/>
年遣使獻烏貂裘普通元年又遣使獻方物是後數嵗<lb/>
一至焉大同七年又獻馬一匹金一斤其國能以術祭<lb/>
天而致風雪前對皎日後則泥潦横流故其戰敗莫能<lb/>
追及或於中夏為之則曀而不雨問其故以㬉云<lb/>
史臣曰海南東夷西北戎諸國地窮邉裔各有疆域若<lb/>
山竒海異怪類殊種前古未聞往諜不記故知九州之<lb/>
外八荒之表辯方物土莫究其極髙祖以徳懐之故朝<lb/>
<pb n="KR2a0018_WYG_054-46b"/>
貢嵗至美矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷五十四<lb/>
<pb n="KR2a0018_WYG_054-47a"/>
　梁書卷五十四考證<lb/>
海南諸國𫝊叙自武帝以来皆朝貢○朝貢南本作獻<lb/>
　見<lb/>
林邑國𫝊陽邁死子咄立簒其父復曰陽邁○簒疑作<lb/>
　纂然考南史亦同此<lb/>
扶南國𫝊十六年又使沙門僧尚加為三層○伽南史<lb/>
　作加<lb/>
中天竺國𫝊積日香稿○稿應作槁<lb/>
<pb n="KR2a0018_WYG_054-47b"/>
滑國𫝊自魏晉以来不通中國○監本来字下缺三字<lb/>
　今増入<lb/>
　<lb/>
　<lb/>
　<lb/>
　<lb/>
　<lb/>
　梁書卷五十四考證<lb/>
</p>
<p>
</p>
  </div>
</body>
</text>
</TEI>
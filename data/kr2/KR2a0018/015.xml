<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梁書卷十五</head> <lb/>
    <p>
<pb n="KR2a0018_WYG_015-1a"/>
欽定四庫全書<lb/>
　梁書卷十五<lb/>
　　唐　散　騎　常　侍　姚　思　㢘　撰<lb/>
　列傳第九<lb/>
　　謝朏<hi>弟子覽</hi>
謝朏字敬沖陳郡陽夏人也祖𢎞微宋太常卿父莊右<lb/>
光禄大夫並有名前代朏幼聰慧莊器之常置左右年<lb/>
十歳能屬文莊遊土山賦詩使朏命篇朏攬筆便就琅<lb/>
<pb n="KR2a0018_WYG_015-1b"/>
邪王景文謂荘曰賢子足稱神童復為後來特逹荘笑<lb/>
因撫朏背曰真吾家千金孝武帝遊姑孰勑荘擕朏從<lb/>
駕詔使為洞井贊於坐奏之帝曰雖小竒童也起家撫<lb/>
軍法曹行參軍遷太子舍人以父憂去職服闋復為舍<lb/>
人歴中書郎衞将軍袁粲長史粲性簡峻罕通賓客時<lb/>
人方之李膺朏謁既退粲曰謝令不死尋遷給事黄門<lb/>
侍郎出為臨川内史以賄見劾案經袁粲粲寢之齊髙<lb/>
帝為驃騎将軍輔政選朏為長史勑與河南褚炫濟陽<lb/>
<pb n="KR2a0018_WYG_015-2a"/>
江斆彭城劉俁俱入侍宋帝時號為天子四友續拜侍<lb/>
中并掌中書散騎二省詔册髙帝進太尉又以朏為長<lb/>
史帶南東海太守高帝方圖禪代思佐命之臣以朏有<lb/>
重名深所欽屬論魏晉故事因曰晉革命時事久兆石<lb/>
苞不早勸晉文死方慟哭方之馮異非知機也朏答曰<lb/>
昔魏臣有勸魏武即帝位者魏武曰如有用我其為周<lb/>
文王乎晉文世事魏氏将必身終北面假使魏早依唐<lb/>
虞故事亦當三讓爾髙帝不悅更引王儉為左長史以<lb/>
<pb n="KR2a0018_WYG_015-2b"/>
朏侍中領秘書監及齊受禪朏當日在直百僚陪位侍<lb/>
中當觧璽朏佯不知曰有何公事傳詔云觧璽授齊王<lb/>
朏曰齊自應有侍中乃引枕卧傳詔懼乃使稱疾欲取<lb/>
兼人朏曰我無疾何所道遂朝服歩出東掖門乃得車<lb/>
仍還宅是日遂以王儉為侍中觧璽既而武帝言於髙<lb/>
帝請誅朏帝曰殺之則遂成其名正應容之度外耳遂<lb/>
廢于家永明元年起家拜通直散騎常侍累遷侍中領<lb/>
國子博士五年出為冠軍将軍義興太守加秩中二千<lb/>
<pb n="KR2a0018_WYG_015-3a"/>
石在郡不省雜事悉付綱紀曰吾不能作主者吏但能<lb/>
作太守耳視事三年徴都官尚書中書令隆昌元年復<lb/>
為侍中領新安王師未拜固求外出仍為征虜将軍呉<lb/>
興太守受召便述職時明帝謀入嗣位朝之舊臣皆引<lb/>
參謀策朏内圖止足且實避事弟瀹時為吏部尚書朏<lb/>
至郡致瀹數斛酒遺書曰可力飲此勿豫人事朏居郡<lb/>
每不治而常務聚歛衆頗譏之亦不屑也建武四年詔<lb/>
徴為侍中中書令遂抗表不應召遣諸子還京師獨與<lb/>
<pb n="KR2a0018_WYG_015-3b"/>
母留築室郡之西郭明帝下詔曰夫超然榮觀風流自<lb/>
逺蹈彼幽人英華罕值故長揖楚相見稱南國髙謝漢<lb/>
臣取貴良史新除侍中中書令朏早藉羽儀夙標清尚<lb/>
登朝樹績出守馳聲遂歛跡康衢拂衣林沚抱箕潁之<lb/>
餘芳甘顦顇而無悶撫事懐人載留欽想宜加優禮用<lb/>
旌素槩可賜牀帳褥席俸以卿禄常出在所時國子祭<lb/>
酒廬江何𦙍亦抗表還會稽永明二年詔徵朏為散騎<lb/>
常侍中書監𦙍為散騎常侍太常卿並不屈三年又詔<lb/>
<pb n="KR2a0018_WYG_015-4a"/>
徴朏為侍中太子少傅𦙍散騎常侍太子詹事時東昏<lb/>
皆下在所使迫遣之值義師已近故並得不到及髙祖<lb/>
平京邑進位相國表請朏𦙍曰夫窮則獨善逹以兼濟<lb/>
雖出處之道其揆不同用捨惟時賢哲是蹈前新除侍<lb/>
中太子少傅朏前新除散騎常侍太子詹事都亭侯𦙍<lb/>
羽儀世胄徽猷冠冕道業徳聲康濟雅俗昔居朝列素<lb/>
無宦情賓客簡通公卿罕預簪紱未褫而風塵擺落且<lb/>
文宗儒肆互居其長清規雅裁兼擅其羙並逹照深識<lb/>
<pb n="KR2a0018_WYG_015-4b"/>
預覩亂萌見庸質之如初知貽厥之無寄拂衣東山𦕈<lb/>
絶塵軌雖觧組昌運實避昏時家膺鼎食而甘兹橡艾<lb/>
世襲青紫而安此懸鶉自澆風肇扇用南成俗淳流素<lb/>
軌餘烈頗存誰其激貪功歸有道康俗振民朝野一致<lb/>
雖在江海而勲同魏闕今泰運甫開賤貧為恥况乎久<lb/>
藴瑚璉暫厭承明而可得求志海隅永追松子臣負荷<lb/>
殊重參贊萬機寔頼羣才共成棟幹思挹清源取鏡止<lb/>
水愚欲屈居僚首朝夕諮諏庶足以翼宣寡薄式是王<lb/>
<pb n="KR2a0018_WYG_015-5a"/>
度請並補臣府軍諮祭酒朏加後将軍並不至髙祖踐<lb/>
阼徴朏為侍中光禄大夫開府儀同三司𦙍散騎常侍<lb/>
特進右光禄大夫又並不屈仍遣領軍司馬王果宣㫖<lb/>
敦譬明年六月朏輕舟出詣闕自陳既至詔以為侍中<lb/>
司徒尚書令朏辭脚疾不堪拜謁乃角巾肩輿詣雲龍<lb/>
門謝詔見於華林園乗小車就席明旦輿駕出幸朏宅<lb/>
醼語盡懽朏固陳本志不許因請自還東迎母乃許之<lb/>
臨發輿駕復臨幸賦詩錢别王人送迎相望於道到京<lb/>
<pb n="KR2a0018_WYG_015-5b"/>
師勑材官起府於舊宅髙祖臨軒遣謁者於府拜授詔<lb/>
停諸公事及朔望朝謁三年元會詔朏乗小輿升殿其<lb/>
年遭母憂尋有詔攝職如故後五年改授中書監司徒<lb/>
衞将軍並固讓不受遣謁者敦授乃拜受焉是冬薨於<lb/>
府時年六十六輿駕出臨哭詔給東園祕器朝服一具<lb/>
衣一襲錢十萬布百匹蠟百斤贈侍中司徒諡曰靖孝<lb/>
朏所著書及文章並行於世子諼官至司徒右長史坐<lb/>
殺牛免官卒於家次子篹頗有文才仕至晉安太守卒<lb/>
<pb n="KR2a0018_WYG_015-6a"/>
官<lb/>
覽字景滌朏弟瀹之子也選尚齊錢唐公主拜駙馬都<lb/>
尉秘書郎太子舍人髙祖為大司馬召補東閤祭酒遷<lb/>
相國户曹天監元年為中書侍郎掌吏部事頃之即真<lb/>
覽為人羙風神善辭令髙祖深器之嘗侍坐受敕與侍<lb/>
中王暕為詩答贈其文甚工髙祖善之仍使重作復合<lb/>
㫖乃賜詩云雙文既後進二少實名家豈伊止棟隆信<lb/>
乃俱國華以母憂去職服闋除中庶子又掌吏部郎事<lb/>
<pb n="KR2a0018_WYG_015-6b"/>
尋除吏部郎遷侍中覽頗樂酒因醼席與散騎常侍蕭<lb/>
琛辭相詆毁為有司所奏髙祖以覽年少不直出為中<lb/>
權長史頃之敕掌東宫管記遷明威将軍新安太守九<lb/>
年夏山賊呉承伯破宣城郡餘黨散入新安叛吏鮑敘<lb/>
等與合攻沒黟歙諸縣進兵擊覽覽遣郡丞周興嗣於<lb/>
錦沙立塢拒戰不敵遂棄郡奔㑹稽臺軍平山冦覽復<lb/>
還郡左遷司徒諮議參軍仁威長史行南徐州事五兵<lb/>
尚書尋遷吏部尚書覽自祖至孫三世居選部當世以<lb/>
<pb n="KR2a0018_WYG_015-7a"/>
為榮十二年春出為呉興太守中書舍人黄睦之家居<lb/>
烏程子弟專横前太守皆折節事之覽未到郡睦之子<lb/>
弟來迎覽逐去其船杖吏為通者自是睦之家杜門不<lb/>
出不敢與公私門通郡邑多劫為東道患覽下車肅然<lb/>
一境清謐初齊明帝及覽父瀹東海徐孝嗣並為吳興<lb/>
號為明守覽皆欲過之昔覽在新安頗聚斂至是遂稱<lb/>
廉潔時人方之王懷祖卒於官時年三十七詔贈中書<lb/>
令子罕早卒<lb/>
<pb n="KR2a0018_WYG_015-7b"/>
陳吏部尚書姚察曰謝朏之於宋代葢忠義者歟當齊<lb/>
建武之世拂衣止足永元多難確然獨善其疎蔣之流<lb/>
乎洎髙祖龍興旁求物色角巾來仕首陟台司極出處<lb/>
之致矣覽終能善政君子韙之<lb/>
　<lb/>
　<lb/>
　<lb/>
　梁書卷十五<lb/>
<pb n="KR2a0018_WYG_015-8a"/>
　梁書卷十五考證<lb/>
謝朏傳乃角巾肩輿詣雲龍門謝詔○肩監本訛自今<lb/>
　從南本改正<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0018_WYG_015-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁書卷十五考證<lb/>
</p>
<p>
</p>
  </div>
</body>
</text>
</TEI>
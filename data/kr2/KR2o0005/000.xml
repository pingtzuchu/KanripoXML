<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐書直筆目録</head>
    <p>
<pb n="KR2o0005_WYG_000-1a"/>
欽定四庫全書　　　　　史部十五<lb/>
　唐書直筆目録　　　　　史評類<lb/>
　卷一<lb/>
　　帝紀<lb/>
　卷二<lb/>
　　帝紀<lb/>
　卷三<lb/>
　　列傳<lb/>
<pb n="KR2o0005_WYG_000-1b"/>
　　志<lb/>
　　摘舊史繁文闕誤<lb/>
　卷四<lb/>
　　新例須知<lb/>
　　　　<hi>臣</hi>等謹案唐書直筆宋吕夏卿撰夏卿字縉<lb/>
　　　　叔泉州晉江人舉進士為江寧尉歴官宣徳<lb/>
　　　　郎守秘書丞以預修唐書告成擢直秘閣同<lb/>
　　　　知禮院後出知潁州卒于官事迹具宋史夲<lb/>
<pb n="KR2o0005_WYG_000-2a"/>
　　　　傳攷曽公亮進唐書表所列預纂修者七人<lb/>
　　　　夏卿居其第六本傳稱夏卿學長于史貫穿<lb/>
　　　　唐書博采傳記雜説數百家折衷整比又通<lb/>
　　　　譜學創為世系諸表于新唐書最有功是唐<lb/>
　　　　書雖分題歐陽脩宋祁之名而夏卿編摩之<lb/>
　　　　力亦不在脩祁下也據晁公武讀書志是書<lb/>
　　　　乃其在書局時所建明歐宋間有取焉所有<lb/>
　　　　未符乃歐宋所未取者然是丹者非素論甘<lb/>
<pb n="KR2o0005_WYG_000-2b"/>
　　　　者忌辛著述之家各行所見其取者未必皆<lb/>
　　　　是其不取者亦未必皆非觀前三卷論紀傳<lb/>
　　　　志之修改及舊史繁文闕誤第四卷為新例<lb/>
　　　　須知即所擬發凡也晁氏别載夏卿兵志三<lb/>
　　　　卷稱得于宇文時中季䝉題其後曰夏卿修<lb/>
　　　　唐史别著兵志三篇自秘之戒其子弟勿妄<lb/>
　　　　傳鮑欽止吏部好藏書苦求得之其子無為<lb/>
　　　　太守恭孫偶言及因懇借鈔録于吳興之山<lb/>
<pb n="KR2o0005_WYG_000-3a"/>
　　　　齋云云然則夏卿之于唐書蓋别有所見特<lb/>
　　　　弗似吳縝之顯攻耳今兵志已不可見刋存<lb/>
　　　　是書以資互攷亦未始非參訂異同之助矣<lb/>
　　　　乾隆四十七年五月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷五十一</head>
    <p>
<pb n="KR2k0029_WYG_050-1a"/>
欽定四庫全書<lb/>
　姑蘇志卷五十一　　　　　明　王鏊　撰<lb/>
　　　人物九<hi>名臣</hi>
王棠字子思紹興五年以進士左朝奉郎知江隂軍請<lb/>
　立學官教授員給田以養士遂詔范雩充教授棠又<lb/>
　刻春秋三傳于學雩亦篤意訓率風俗為變又請於<lb/>
　尚書截留秋苗以為軍儲其畧謂江隂自昔為屯戍<lb/>
　之地而庫無儲金廪無餘粟全藉内郡撥發錢穀以<lb/>
<pb n="KR2k0029_WYG_050-1b"/>
　實邉壘今本軍税賦僅充嵗額之上供而利源不足<lb/>
　以給按月之發納一錢一粒皆赴漕司其後民力益<lb/>
　困則羣譟而越訴前後官吏以兊借敷率得罪囚繫<lb/>
　者相踵然棠設以罪逐何足筭哉誠恐上誤國家邉<lb/>
　備雖死無益愚意欲留本軍秋苗一二萬石每嵗樁<lb/>
　留凖備警急支用候至次年新苗入倉却將陳米起<lb/>
　發其於漕司嵗計並無虧損直有遲速之少異所貴<lb/>
　常有儲積以備不虞耳其他善政率多𩔖此<lb/>
<pb n="KR2k0029_WYG_050-2a"/>
陳字字伯愛侍讀襄諸孫也自宜興徙常熟以父澤為<lb/>
　莆田尉得劇賊格當霑賞字愀然曰吾其可藉人命<lb/>
　為自進之階卒辭之調紹興府司法隆興中改知富<lb/>
　陽縣分差鎮江府糧料院知潮州提轄行在𣙜貨務<lb/>
　知房州歸卒年六十一字孝友廉㓗居母喪鬚髪盡<lb/>
　白撫愛諸弟俸祿不入私室家無金銀之器常自謂<lb/>
　先世以清白遺子孫豈惟富不可求亦所不願也<lb/>
趙思字再可其先洛人從父孝孫字仲修建炎避地來<lb/>
<pb n="KR2k0029_WYG_050-2b"/>
　常熟思生甫三嵗及長通春秋登第調鍾離簿以邉<lb/>
　賞循從政郎改通直郎乾道中虞允文薦之孝宗引<lb/>
　見便殿首問恢復大計奏對稱旨除大府寺簿大常<lb/>
　丞兼度支郎官台州闕守上問大臣誰可任者僉以<lb/>
　思對亟出御筆以授不數月翕然稱治上親書姓名<lb/>
　於御屏除直秘閣淮南路轉運判官兼提㸃刑獄過<lb/>
　闕辭上曰天台之政朕鉅細悉聞知卿忠實可仗就<lb/>
　陞副使除户部郎官總領淮東軍馬錢糧未㡬奏計<lb/>
<pb n="KR2k0029_WYG_050-3a"/>
　遷起居舍人充金國賀生辰使先是國信所錄大旨<lb/>
　遇御名䖏皆闕不書蓋嘗有稱之者思曰臣子安得<lb/>
　名君父及致詞于廷敵使從旁呫囁亟令道名思弗<lb/>
　之顧敵以為慢斥之朝廷以金國有詞遂罷歸奉祠<lb/>
　八載有使北者言人間問趙運使安否不絶起為廣<lb/>
　西提刑上曰朕每愛卿才不令逺出改知湖州除直<lb/>
　龍圖閣再任尋除起居郎權吏部侍郎奉祠再知静<lb/>
　江府廣西經畧以職事修舉除祕閣修撰後以集英<lb/>
<pb n="KR2k0029_WYG_050-3b"/>
　殿修撰再奉興國祠累轉中大夫卒年七十<lb/>
顔度字魯子兖公五十三世孫自唐魯公眞卿兄子顥<lb/>
　為常熟令其後遂為呉人度居崑山以文章政事名<lb/>
　一時歴海門簿臨海令有去思乾道五年知長興縣<lb/>
　遇事慈恕以善惡福應之說諭人人不忍欺其聴訟<lb/>
　於淳樸中時出智計以得其實聞者稱為神明一日<lb/>
　某王自寧國入朝舟次縣界皆以婦人挽韅王怪問<lb/>
　之皆云知縣顔佛子愛惜民力縱男子耕種卒難召<lb/>
<pb n="KR2k0029_WYG_050-4a"/>
　集恐累顔公故婦女悉當其役洎入對孝宗問卿治<lb/>
　郡得人乎即以度對未㡬召拜監察御史遷軍器監<lb/>
　司農宗正太常少卿權工部侍郎直寳文閣江東福<lb/>
　建運副知湖州江東京西運副以中大夫祕閣修撰<lb/>
　提舉冲佑觀封長洲縣男卒年七十五度與朱熹友<lb/>
　善孝宗謂度每出一言不動如山因以如山自號焉<lb/>
范成大字致能呉縣人父雩字伯逹入太學聲譽翕然<lb/>
　擢第入館除祕書郎成大在懐抱中已識屏間字年<lb/>
<pb n="KR2k0029_WYG_050-4b"/>
　十二徧讀經史十四能文詞父亡讀書崑山薦嚴寺<lb/>
　十年不出取唐人只在此山中語自號此山居士又<lb/>
　慕元魯山為人字已㓜元先友王葆勉之曰子之先<lb/>
　君期爾祿仕志不可違也課以舉業登紹興進士第<lb/>
　授户曹監和劑局隆興初纂𩔖髙宗朝政除樞宻院<lb/>
　編修官遷正字乾道初升校書郎編修國史歴著作<lb/>
　郎轉吏部郎官言者論其超躐罷奉祠起知䖏州陛<lb/>
　對論力之所及者三曰日力曰國力曰天力今盡以<lb/>
<pb n="KR2k0029_WYG_050-5a"/>
　虛文耗之上嘉納至州剙義役隨户富貧輸金置田<lb/>
　助當役者甲乙輪第其後入奏言之詔頒其法於諸<lb/>
　路作通濟堰蒐訪故迹疊石築防置隄閼立水則溉<lb/>
　灌有序民食其利刻重修堰規于石除禮部員外郎<lb/>
　兼崇政殿說書以文學材氣為上所知乾道令以絹<lb/>
　計贓估價輕而論罪重成大奏承平時絹疋不及千<lb/>
　錢而估價過倍紹興初年遞増五分為錢三千足今<lb/>
　絹實貴當倍時直上驚曰是陷民深文遂増為四千<lb/>
<pb n="KR2k0029_WYG_050-5b"/>
　而刑輕矣隆興再講和失定受書之禮右相虞允文<lb/>
　建議遣使遷成大起居郎假資政大學士侍讀國公<lb/>
　充金祈請國信使國書專求陵寢乃汎使也上臨遣<lb/>
　之曰卿氣宇不羣朕親加選擇聞外議<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                    <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>官屬皆<lb/>
　憚行成大對曰無故遣汎使近於求釁不執則戮臣<lb/>
　已立後仍區䖏家事為不還計心甚安之上愀然曰<lb/>
　朕不敗盟發兵何至害卿齧雪餐氊或有之不欲明<lb/>
　言恐負卿耳成大乞併載受書事不從金迓使者慕<lb/>
<pb n="KR2k0029_WYG_050-6a"/>
　成大名至求巾幘效之成大知其法嚴附請决不可<lb/>
　達一不泄語二使不復疑至燕山夜蔽帷秉燭宻草<lb/>
　奏具言他日北使至欲令親王受書其辭云云懐之<lb/>
　以入初進國書辭氣慷慨金君臣方傾聽成大忽奏<lb/>
　曰兩朝既為叔姪而受書禮未稱昨嘗附完顔仲李<lb/>
　若川口陳久未得報臣有奏搢笏出之金主大駭顧<lb/>
　誶宣徽副使韓鋼曰有請當語館伴此豈獻書䖏邪<lb/>
　厲聲令綽起者再三成大不為動再啓曰奏不達歸<lb/>
<pb n="KR2k0029_WYG_050-6b"/>
　必死寧死於此鋼復以笏導成大拜成大跪之如初<lb/>
　曰若奏達當下殿百拜以謝時金廷紛然太子欲殺<lb/>
　成大其兄越王止之既還館所金主遣伴使宣旨取<lb/>
　奏鋼押宴謂成大曰公早來殿上甚心勤主上嘉歎<lb/>
　可以激勸兩朝臣子廷議方殷㑹夏國有任徳敬者<lb/>
　乃夏酋外祖號任令再世用事謀簒事敗而族蜀宣<lb/>
　撫司故嘗以蠟書通問為夏人所獲致之金主益怒<lb/>
　成大朝辭遂令傳諭詰之成大答以姦細之偽不可<lb/>
<pb n="KR2k0029_WYG_050-7a"/>
　測退朝而館伴持眞書來印文皦然可識成大笑曰<lb/>
　御寶可偽况印文乎金人直其詞遂不竟十月使還<lb/>
　金國報書有抑聞附請之辭欲變受書之禮出於不<lb/>
　意要以必從之語上由是知其忠勁有大用意除中<lb/>
　書舍人初上書崔寔政論賜輔臣成大奏曰御書政<lb/>
　論意在飭綱紀振積敝而近日大理議刑遞加一等<lb/>
　此非以嚴治平乃酷也上稱為知言成大立朝多竒<lb/>
　節上用知閤門事樞宻都承㫖張說為簽書成大留<lb/>
<pb n="KR2k0029_WYG_050-7b"/>
　詞頭七日不下忽請對良乆乃出制草納榻前上色<lb/>
　遽厲成大徐奏曰臣願引諭以聞今朝廷尊嚴雖不<lb/>
　可下擬州郡然分之有别大小畧同閤門官日日引<lb/>
　班乃今郡典謁吏耳執政大臣倅貳比也陛下作福<lb/>
　之柄固無容議但聖意以謂有一州郡一旦驟㧞客<lb/>
　將吏為通判職曹官顧謂何邪官屬總俛首吏民觀<lb/>
　聴又謂何邪上霽威乆之說命竟寢後月餘成大丐<lb/>
　去上曰卿言引班事甚當朕方聽言納諫卿乃爾邪<lb/>
<pb n="KR2k0029_WYG_050-8a"/>
　尋以集賢殿修撰知静江府奏鈔鹽科抑之敝格互<lb/>
　市馬法除敷文閣待制四川制置使知成都教閱將<lb/>
　兵修置堡砦上賜度牒四十萬緡蜀中名士孫松壽<lb/>
　樊漢廣皆挂冠不仕成大表其節徴之不起由是逺<lb/>
　近歸心進敷文閣學士入對除權吏部尚書淳熈五<lb/>
　年遷中大夫參知政事兩月為言者所論以資政殿<lb/>
　學士知婺州奉祠而歸起知明州兼沿海制置使奏<lb/>
　罷海物之獻除端明殿學士尋擢江東安撫使兼行<lb/>
<pb n="KR2k0029_WYG_050-8b"/>
　宫留守知建康府歳旱奏移軍儲米二十萬以賑饑<lb/>
　民減租米五萬捕斬水賊徐伍以病請閒十六年進<lb/>
　資政殿學士起知福州封呉郡開國侯再領洞霄宫<lb/>
　紹熙三年加大學士知太平州尋納祿以歸封呉國<lb/>
　公明年卒官至通議大夫贈銀青少師追封崇國公<lb/>
　謚文穆成大天資俊朗輔以博學為文贍麗清逸自<lb/>
　成一家尤工於詩四方傳誦上嘗命陳俊卿擇文士<lb/>
　掌内制俊卿以成大及張震對成大所歴名藩興利<lb/>
<pb n="KR2k0029_WYG_050-9a"/>
　除害不顧難易去思遺愛所在歌舞之嘗自號石湖<lb/>
　居士有石湖集一百三十六卷使北有擥轡錄在廣<lb/>
　有虞衡志出蜀有呉船錄家居時與郡士龔頥周南<lb/>
　滕宬采緝郡事為呉郡志五十卷弟成績建康府通<lb/>
　判從兄成象字至先紹興進士嘗提舉湖南常平訪<lb/>
　衡州石鼔山諸葛武侯廢祠修之張宣公栻為記其<lb/>
　事歴福建轉運判官工部郎中浙東福建兩路提刑<lb/>
　成大事之如嚴師成象子藻<lb/>
<pb n="KR2k0029_WYG_050-9b"/>
樂備字順之一字功成由淮海徙崑山有學行名能文<lb/>
　章尤長於詩與范成大馬先覺結詩社由進士官至<lb/>
　軍器監簿<lb/>
趙磻老字渭師東平人居呉江黎里孝宗朝以書狀官<lb/>
　隨范成大奉使金國成大薦之擢正言乾道八年以<lb/>
　右通直郎知楚州入為太府寺丞復由兩浙轉運副<lb/>
　使知臨安府除秘閣修撰權工部侍郎<lb/>
湯璹字君寶本瀏陽人淳熈中第進士與王容易祓號<lb/>
<pb n="KR2k0029_WYG_050-10a"/>
　長沙三俊調徳安府教授除太學錄光宗内禪議修<lb/>
　㤗安宫太上重於迻御璹貽書趙汝愚引唐武徳九<lb/>
　年八月甲子太宗即位于東宫顯徳殿至貞觀二年<lb/>
　四月乙亥太上皇徙居泰安宫甲午太宗始御太極<lb/>
　殿則是太宗聴政于東宫者三年不遽遷髙祖也今<lb/>
　日或可仿比别營聴政之所上皇仍居大内事體甚<lb/>
　順汝愚答書稱其援據精博深合事宜越九日有旨<lb/>
　秋暑方隆太上皇帝皇后宜用唐武德貞觀故事未<lb/>
<pb n="KR2k0029_WYG_050-10b"/>
　須遷宫因名宫以壽康而泰安之役遂寢尋升博士<lb/>
　慶元初通判贛州常平以嵗饑發粟賑糶璹適慮囚<lb/>
　至寧都民以不能均糶赴愬而所糶皆胥吏有産之<lb/>
　家遂除去二等减口三千盡發餘廪移文巡尉勸分<lb/>
　全活饑民以萬數又改吉州嘉泰初遷國子博士時<lb/>
　召朱熹為侍講尋匄祠去璹疏熹以正學為講官啟<lb/>
　沃之益曾未踰時輒聽其去必駭物論宜追召熹仍<lb/>
　授講職不報由是忤權臣意而直聲大著歴樞宻國<lb/>
<pb n="KR2k0029_WYG_050-11a"/>
　子兩院編修除書丞兼權禮部郎官例掌三省奏記<lb/>
　四年京城火應詔直言謂左氏說天火曰災人火曰<lb/>
　火後世遂謂出於天者乃譴告之昭彰不可不畏出<lb/>
　於人者由防微之不謹可以無懼不知春秋書法雖<lb/>
　因天人以變文而天明畏自我民明威其為譴告則<lb/>
　一也五行者之説曰信道不篤惑燿虛偽讒夫昌邪<lb/>
　勝正則火失其性自上而降或濫炎妄起雖興師旅<lb/>
　不能救也夫自上而降者天火濫炎妄起者人火二<lb/>
<pb n="KR2k0029_WYG_050-11b"/>
　者雖異其失均本於人其變均之為火失其性也因<lb/>
　推原今日天變之由生而歸之於郡守監司之貪黷<lb/>
　執政臺諫之非其人時韓侂胄陳自强皆銜其言及<lb/>
　草宰執率百寮請皇帝御正殿三表引善則稱君過<lb/>
　則歸已之義出知台州開禧初連書詆侂胄用兵任<lb/>
　人之失侂胄益怒兩易知常州修器械積糧料葺城<lb/>
　砦謹江防究水利恤流散三年降三官謫居贛州嘉<lb/>
　定中丁父憂特旨自便四年叙復元官寓居平江主<lb/>
<pb n="KR2k0029_WYG_050-12a"/>
　管台州崇道觀亳州明道宫起知信州乂除駕部郎<lb/>
　官未赴除太府大理二少卿未兩月以疾請郡待次<lb/>
　贛州封瀏陽縣開國男寶慶初以中大夫直徽猷閣<lb/>
　致仕卒年六十九璹負直㮣與韓侂胄陳自强不合<lb/>
　屢嗾言者中傷故奉祠閒居之日多於敭歴屬辭務<lb/>
　持大體不為阿曲所著春秋要論詩文奏議凡百卷<lb/>
　又有建炎徳安守禦錄子誼伯湖州户曹曾孫暉老<lb/>
　咸淳進士暉老子彌昌<lb/>
<pb n="KR2k0029_WYG_050-12b"/>
彌昌字師言父子授受皆以周禮發卿解及元舉教官<lb/>
　由長洲崑山儒學教諭鄱江清獻兩書院山長建康<lb/>
　路學教授轉從政郎瑞安州判官致仕平生篤志義<lb/>
　理之學以文名于時有周禮解義碧山𩔖藁湘江櫂<lb/>
　歌若干卷<lb/>
林樸字伯振長洲人乾道中為長興簿知武昌縣嘗云<lb/>
　交代有子孫之契不<hi>闕</hi>　惡金穀儻有虧欠當即與<lb/>
　交頭無令滯其批書時人稱其長厚弟琰字玉圭善<lb/>
<pb n="KR2k0029_WYG_050-13a"/>
　篆書同舉進士<lb/>
趙公豫字仲謙自父少卿家常熟公豫幼聰警記左氏<lb/>
　傳不謬一字登進士第調無為縣尉無為軍錄參福<lb/>
　建運司主管帳司改差行在激賞北酒庫知仁和縣<lb/>
　兩易餘姚縣分差鎮江糧料院知髙郵軍真常二州<lb/>
　提舉淛東常平茶鹽除倉部郎官兼刪修勑令官遷<lb/>
　大理少卿差充接送伴金國賀正旦使遷太府卿除<lb/>
　祕閣修撰知太平州江東轉運副使進集英殿修撰<lb/>
<pb n="KR2k0029_WYG_050-13b"/>
　宫觀開禧初陞寶謨閣待制致仕嘉定五年卒年七<lb/>
　十八公豫沈厚清苦平居以清坐為適無豪髪干請<lb/>
　州縣居官廉正常言吾求為循吏不求為健吏有奏<lb/>
　藁一卷燕堂𩔖藁五卷弟公升公頥仕皆至麾節𩔖<lb/>
　有政績可紀<lb/>
王伯廣字師徳常熟梅里人少從中書舍人楊邦弼學<lb/>
　由進士乙科調德清尉歸郷里悉以家産予諸弟一<lb/>
　毫不自取也嘗徃臨安謁通判同縣張柟柟曰試教<lb/>
<pb n="KR2k0029_WYG_050-14a"/>
　官乎遂指授蹊徑未踰月以程文示之柟大驚曰天<lb/>
　才也即魁教官選授温州平江教授改常州未上卒<lb/>
　伯廣文章出於天性尤工於詩四六亦為人膾炙與<lb/>
　張孝祥友善所著聽雨集藏于家<lb/>
冷世光字賓王常熟人與弟世修世南同入太學時稱<lb/>
　為三冷與世修同登紹興進士第調歸安簿知歴陽<lb/>
　寧國二縣廣徳軍教授改秩知龍遊縣朱熹為常平<lb/>
　使者旁邑令見訴于民熹命世光體實世光辭熹强<lb/>
<pb n="KR2k0029_WYG_050-14b"/>
　之世光乃徃遂得其情兩省交薦幹辦行在諸軍審<lb/>
　計司除監察御史遷殿中侍御史條奏忠切彈劾無<lb/>
　所避周必大獨相初除吏世光即論之施聖與以元<lb/>
　樞出知泉州亦遭劾罷人謂之冷靣御史既而去國<lb/>
　奉祠尋知嚴州匄祠得請既又引年以歸里居泊如<lb/>
　年八十卒世光事親孝居䘮哀與諸弟和於子孫盡<lb/>
　其教自父通奉力賑施邑里世光兄弟率行之不替<lb/>
　鄉人至今髙仰之有奏議彈章若千卷東堂𩔖槀二十卷<lb/>
<pb n="KR2k0029_WYG_050-15a"/>
世修字良器調崇徳縣簿知州張瑜異之移攝理掾獄<lb/>
　屢空隆興初知興化縣辟監行在北外門激賞庫改<lb/>
　秩乞囘一階封垂白之母上特命詞以寵之逺近歆<lb/>
　豔知上元縣民有互訟者諭之曰骨肉争鬭非美事<lb/>
　也今以律繩汝終身不可復聚矣民感泣願息争通<lb/>
　判和州守尚峻嚴世修濟以寛秩滿吏民詣臺乞留<lb/>
　得知南康軍未上即丐祠卒年七十三終朝奉大夫<lb/>
　有雜文三十卷詞科𩔖要十卷<lb/>
<pb n="KR2k0029_WYG_050-15b"/>
崔敦詩字大雅世家静海晚寓常熟紹興末由進士主<lb/>
　髙郵簿兩淛運幹除祕書省正字繼兼翰林權直早<lb/>
　有文名制詞温潤詳雅兼崇政殿說書權給事中遭<lb/>
　内外艱時學士周必大乞補外夀皇中批問吏部尚<lb/>
　書韓元吉曰崔某今安在元吉具言之召見除樞宻<lb/>
　院編修官復為權直既拜命即言翰林權直為名未<lb/>
　正乃更為學士院權直遷著作郎兼權吏部郎官又<lb/>
　兼崇正殿說書進國子司業改權直學士院拜中書<lb/>
<pb n="KR2k0029_WYG_050-16a"/>
　舍人加侍講直學士院敦詩賦性端厚議論疏通知<lb/>
　大體自直宿遞講遇引對所陳必剴切至造膝宻啟<lb/>
　有家人不得覘其藁者上深所器許九年以疾卒年<lb/>
　四十四贈中大夫有文集三十卷内外制藁二十三<lb/>
　卷奏議總要五卷通鑑要覽六十卷制海十編監韻<lb/>
　五編<lb/>
胡元質字長文長洲人父珣治生大穰所親為之宰負<lb/>
　金萬數珣焚其書待之如常元質少穎悟尚行義中<lb/>
<pb n="KR2k0029_WYG_050-16b"/>
　進士初寓臨安聞鄰有貧士夜哭乃為人責償鬻其<lb/>
　女與别元質慨然垂槖予之光宗即政用薦入為太<lb/>
　學正歴祕書省正字校書郎終給事中嘗極論人主<lb/>
　言動不可不謹至累百言帝書之座右恩眷特厚為<lb/>
　書王襃聖主得賢臣頌及親製大才論以賜出守和<lb/>
　州太平建康皆有政績淳熈中四川制置使知成都<lb/>
　奏减蜀鹽虛額錢大畧謂蜀鹽虛額者惟茶鹽酒三<lb/>
　事為最鹽之為害尤甚扵酒鹽井重額沈痼百姓垂<lb/>
<pb n="KR2k0029_WYG_050-17a"/>
　五六十年蓋蜀鹽取之於井山谷之民相地穿鑿深<lb/>
　至六七十丈幸而得泉以石甃砌大者方五六尺以<lb/>
　木革為囊數十人引大繩汲取之自子至午泉派漸<lb/>
　竭乃縋人入井以手掬取投之於井引繩而上此數<lb/>
　十人晝夜號呼推車挽繩不息然後得水入竈燒煎<lb/>
　成鹽此東南煑海人力所及與陜西解池工力百倍<lb/>
　又有小井謂之卓筒大不過數寸深亦數十丈以竹<lb/>
　筒設機抽泉窮日之力所得無幾鹽户窮困可以㮣<lb/>
<pb n="KR2k0029_WYG_050-17b"/>
　見解池則不須煎煑止於池旁各分畦瀧導水而入<lb/>
　一夕得風並皆凝結鹹水之在江海既無限量又省<lb/>
　工役故其鹽沛然有利無害四川産鹽地分除太寧<lb/>
　監依山厓間鹹泉流出若小路澗稍易分給燒煎其<lb/>
　他州縣皆係鹽井汲泉煎煑大段費力簡州鹽額最<lb/>
　重虛額尤多由是每嵗計豁除折估錢五萬四千九<lb/>
　百餘貫又請蠲䕫路九州民間嵗置金銀重弊蜀人<lb/>
　德之關外西河階成鳳四州所聚民兵謂之忠勇皆<lb/>
<pb n="KR2k0029_WYG_050-18a"/>
　以土兵為之先是虞允文團結二千九十四人其後<lb/>
　不能增募元質奏令四州守臣添招仍立賞格詔每<lb/>
　州各先募五百人及奏唐之季年吐蕃寇至必入黎<lb/>
　文南詔寇至必入沈黎吐蕃南詔合入寇必出灌口<lb/>
　其文黎兩州去成都尚千里關隘險阻足以阻隔唯<lb/>
　灌口一路去成都止百里又皆平陸朝發夕至大率<lb/>
　沿邊諸州城資堡砦以為蔽堡砦賴州城以為援惟<lb/>
　威茂兩州其堡砦㕘錯於中州城孤立於外而屬部<lb/>
<pb n="KR2k0029_WYG_050-18b"/>
　蕃落周分環據二三百里之間官路僅留一線逹于<lb/>
　兩州若邊事不寧孤城坐見隔絶所奏利害似者尚<lb/>
　多元質呉中舊居即程公闢南園故阯既歸杜門自<lb/>
　適奉祠逾六七年以正奉大夫敷文閣學士吳郡侯<lb/>
　致仕卒年六十三贈金紫光禄大夫少師諡獻惠平<lb/>
　居未嘗疾言厲色及評人短長或告以人之傾已輒<lb/>
　俛首欲寐每自謂於人無怨惡其心休休然好善樂<lb/>
　施家資多推予諸弟不較子綰綱絳弟元功<lb/>
<pb n="KR2k0029_WYG_050-19a"/>
黄由字子由長洲人父雲字景祥嘗為淮西總所酒官<lb/>
　由弱冠有聲太學淳熈八年廷對時甘昇為入内押<lb/>
　班見知用事二十年招權市賄與曾覿王抃相盤結<lb/>
　由對策及之遂舉進士第一吳自有科目以來由始<lb/>
　冠多士時人榮之授南安軍簽判秩滿通判紹興府<lb/>
　往新<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>督行荒政由改糶為賑擅發米五萬石予民<lb/>
　不取其直除正字遷著作佐郎使金還遷將作監嘉<lb/>
　王府賛讀紹熈五年孝宗疾亟光宗不能視疾人情<lb/>
<pb n="KR2k0029_WYG_050-19b"/>
　益懼由請嘉王過重華宫問安孝宗為之感動寧宗<lb/>
　即位累除權禮部尚書兼吏部將大用之㑹知綿州<lb/>
　王沇朝辭乞詔廟堂銓選若嘗受偽學薦舉陞改及<lb/>
　衆論指為偽黨者籍記姓名且與勿用由入奏謂人<lb/>
　主不可待天下以黨與不必置籍以示不廣繼擢沇<lb/>
　利州路轉運判官由亦出知成都張巖奏由阿附權<lb/>
　臣植立黨與遂以雜學士奉祠嘉定初以正議大夫<lb/>
　知紹興府浙東安撫使聞嵊縣昔有虎患訛言謂虎<lb/>
<pb n="KR2k0029_WYG_050-20a"/>
　嵗久有神變化叵測或為僧形或為猨狙儵忽莫可<lb/>
　蹤跡由禱於神厚賞募人捕之殄滅無遺種民賴以<lb/>
　安三年除刑部尚書兼直學士院官至正奉大夫自<lb/>
　號盤野居士卒贈少師<lb/>
衛涇字清叔其先齊人唐末避亂南遷多居華亭祖闐<lb/>
　始占籍崑山之石浦父季敏通判鎮江府涇少有異<lb/>
　操入行在從永嘉李去智學李卒為制服執喪人咸<lb/>
　義之淳熙十一年孝宗擢涇進士第一比唱名御筆<lb/>
<pb n="KR2k0029_WYG_050-20b"/>
　殿試上三名欲觀其政事可特與添差差遣仍釐務<lb/>
　授涇承事郎添差鎮東軍簽判涇以對䇿嘗陳添差<lb/>
　之弊三上表乞待次上以涇力踐所言知重始進特<lb/>
　從其請故事狀元初任垂滿必通謝于宰執始頒召<lb/>
　命時王淮秉政涇不通謝雖被召三月不得引見十<lb/>
　四年除祕書省正字輪對言陛下即位之初銳意事<lb/>
　功不次用將相痛憤以圖恢復二十六年之久無一<lb/>
　事足以少稱陛下意者而陛下大有為之志亦少弛<lb/>
<pb n="KR2k0029_WYG_050-21a"/>
　矣一祖八宗之業太上皇付託之重子孫億萬年之<lb/>
　基緒陛下一身任之豈可僅取茍安無事而遂已耶<lb/>
　庸常之才持禄保身而風俗日壞士氣日卑民生日<lb/>
　困臣恐天下之患將有出於意慮之外者事幾易失<lb/>
　時不再來願陛下堅自强之志振紀綱以張國勢作<lb/>
　氣節以厲媮墮則靜可以强根本動可以復土疆而<lb/>
　事功立矣光宗初立政尚修謹涇以著作佐郎賜對<lb/>
　言今日風俗頺靡百度縱弛人材削弱國勢未張汲<lb/>
<pb n="KR2k0029_WYG_050-21b"/>
　汲有為尚恐不濟若猶因循其敝将至於不可為矣<lb/>
　又言中國之與北敵其勢决不能兩立名為和好實<lb/>
　則仇敵名為息兵實則觀釁復讎之志直須時耳今<lb/>
　以偏方之勢與敵持久自紹興來五十年無大戰自<lb/>
　隆興來三十年無小鬭敵帥新立血氣方剛間隙之<lb/>
　生逺不過五六年耳願陛下奮發英㫁䂓恢逺圖卧<lb/>
　薪嘗膽不忘北鄉聖志先定然後與二三重臣講求<lb/>
　大計委任而責成之内治外備則大讎可復中興可<lb/>
<pb n="KR2k0029_WYG_050-22a"/>
　期矣又言自陛下踐祚臺諫給舍多不得其職今日<lb/>
　士氣向衰風采銷落陛下所當長養振作而反陰銷<lb/>
　潜沮之將使羣臣上懼陛下之威命下虞羣小之中<lb/>
　傷茍且成風諂諛充位脫有大姦巨惡誰為陛下言<lb/>
　者紹熈元年遷著作郎兼司封郎官二年正月震雷<lb/>
　雨電大雪繼作涇應詔上封事言雷陽也雪陰也陽<lb/>
　氣方升而陰制之此雪所以降也以象𩔖而求則君<lb/>
　欺於臣夫陵於妻外藩謀王畿小人害君子皆隂勝<lb/>
<pb n="KR2k0029_WYG_050-22b"/>
　陽之證也有一於此皆能致亂陛下不可不預防也<lb/>
　時佞倖漸肆李后悍妬故涇以為言出為淮東浙東<lb/>
　二路提舉慶元初召為尚右郎官上殿論壽皇孝養<lb/>
　禮曠以為太上之於陛下親父子也天性之愛血氣<lb/>
　之屬慈孝之心宜無毫髪疑間雖太上疾勢未平語<lb/>
　言舉動若未容於進見者然陛下孝心純篤豈以吾<lb/>
　親之不可見而遂已乎臣聞㕘天地贊化育曰誠而<lb/>
　已金石之無情鬼神之至幽猶以誠而能動矧人子<lb/>
<pb n="KR2k0029_WYG_050-23a"/>
　之事親誠極其至焉有不能感動者乎願陛下兢業<lb/>
　於中以親之未順為憂以期於見親為念積此誠意<lb/>
　庶幾太上之懽心可得而喜付託之得人矣三年以<lb/>
　起居舍人假工部尚書使金國還言彼有危亡之兆<lb/>
　而吾無自治之策使吾治具畢張備禦無闕敵雖强<lb/>
　不足畏倘偷安嵗月僅了目前一弱國滅一强敵生<lb/>
　猶未足以為喜也初涇之徃寧宗諭使覘國而金為<lb/>
　䝉古所攻我有乗釁之意涇深懼其輕動故還奏如<lb/>
<pb n="KR2k0029_WYG_050-23b"/>
　此除直煥章閣知慶元府沿海制置使以言者論罷<lb/>
　是時權姦用事涇不為勢怵斥去十年不調於里中<lb/>
　闢西園取范文正公之言名其堂曰後樂開禧元年<lb/>
　得旨入朝明年除中書舍人兼直學士院應詔論北<lb/>
　伐非計不聽三年自吏部尚書拜御史中丞請誅韓<lb/>
　侂胄論罷陳自强拜參知政事封崑山縣開國伯嘉<lb/>
　定初兼太子賓客始侂胄之誅涇功居多既又患史<lb/>
　彌逺有專恣之漸因欲去之彌逺為景獻舊學知涇<lb/>
<pb n="KR2k0029_WYG_050-24a"/>
　謀諷御史劾罷之五年知潭州八年知隆興府上以<lb/>
　涇三世同居有堂曰友順御書二大字太子亦為書<lb/>
　後樂堂牓賜之九年知揚州十七年除資政殿學士<lb/>
　金紫光祿大夫致仕進封吳郡開國公寶慶二年卒<lb/>
　理宗輟視朝一日特贈太師追封秦國公賜諡文節<lb/>
　涇仕三朝出入内外四十餘年憂國忘家始終一節<lb/>
　謀深慮逺不徼近功其進退之際與時升降嘗語人<lb/>
　曰官職自有定分名誼千古不磨故其在朝孤立自<lb/>
<pb n="KR2k0029_WYG_050-24b"/>
　守不畏强禦以賢才為立國之基薦進搜舉汲汲如<lb/>
　不及如李燔輔廣倪思陳韡皆其人也在潭時與朱<lb/>
　熹有交承之好侂胄斥熹侂胄死涇奏召熹還朝而<lb/>
　熹巳卒復移文新安取熹諸經四書傳註刋刻以傳<lb/>
　又請為張栻賜諡表章正學之力為多别號後樂居<lb/>
　士所著文章五十卷曰後樂集涇弟湜字正叔好古<lb/>
　博學除太府寺丞將作少監皆不赴嘗集禮記諸家<lb/>
　傳註為一百六十卷名曰禮記集說寶慶二年上之<lb/>
<pb n="KR2k0029_WYG_050-25a"/>
　終朝散大夫直寶謨閣知袁州學者稱為櫟齋先生<lb/>
糜師旦字周卿其先朐山人建炎間始來平江遂為郡<lb/>
　中大姓父鍇字公範登政和進士第為確山縣市易<lb/>
　務由博士持使節與秦檜議不合棄官去以終贈金<lb/>
　紫光祿大夫師旦年十七登進士第歴髙郵西安二<lb/>
　縣尉通州南康軍衢州三郡教授授宣教郎知富陽<lb/>
　縣歳旱澇民饑極力拯救易鹽官丞究心荒政兩邑<lb/>
　多所全活淳熈十三年辟御史臺主簿轉朝奉大夫<lb/>
<pb n="KR2k0029_WYG_050-25b"/>
　除祕書郎紹熈三年權刑曹郎官五年知秀州賑䘏<lb/>
　荒災民不告病慶元初以尚書左司郎中召適金國<lb/>
　賀生辰使至以顯謨閣學士正議大夫提舉萬壽觀<lb/>
　兼侍讀咸安郡開國侯充接伴使卒年六十七累贈<lb/>
　正奉大夫子溧<lb/>
溧字子長初以郊恩授如皋尉登慶元龍飛進士第改<lb/>
　和州司户㕘軍有嘯聚盗伐山林者溧詰責其尤而<lb/>
　貸其衆悍卒或出怨言從容撫諭列營帖然嘉定七<lb/>
<pb n="KR2k0029_WYG_050-26a"/>
　年知廣濟縣崇庠序督課試先是邑苦役法溧喻民<lb/>
　自得差次率無横擾獄訟衰止為民請雨憂悴懃懇<lb/>
　蝗不為災講行荒政勸率富民得樁積三萬緍告糴<lb/>
　旁近米直頓平於郷落多置子塲濟糶逺近均惠嵗<lb/>
　不知歉郡守監司列狀于朝有旨中書籍記後一年<lb/>
　麥大稔兩岐叢生連接畦畛邑人圖繪稱頌將白于<lb/>
　州溧謝止之又請於秋苗外别置義倉出公帑糴米<lb/>
　儲之謂之官社有田于郷者更勸出粟謂之民社各<lb/>
<pb n="KR2k0029_WYG_050-26b"/>
　廪於鄉每一鄉為兩倉擇鄉所推信者三人掌之謂<lb/>
　之社長又聚穀於倉每春量丁口多寡許鄉借貸秋<lb/>
　成每石取息二斗耗五升以折庸賃之費五年息及<lb/>
　本則歸本於主又五年息又及本復以息之半酬之<lb/>
　民社既豐則賑糶以還官社仍再糴以實穀廪焉其<lb/>
　區畫事目凡十條編次成帙上之於州州鏤版下屬<lb/>
　邑且為申請旌賞邑據徃來之衝將受代邉遽旁午<lb/>
　戍役經從資給需用尤夥溧訓習民兵招刺萬弩手<lb/>
<pb n="KR2k0029_WYG_050-27a"/>
　聲援響應凡所抑配民以溧至誠不忍紓緩洎去官<lb/>
　民又白於上官借留泣送至百里外又即學宫佛舍<lb/>
　為立生祠十五年通判吉州歳歉守將委溧推行蠲<lb/>
　租平糶之法民被其恵如廣濟時十六年通判臨安<lb/>
　府京尹舉自代十七年差監察御史首論汚玷臺列<lb/>
　輕儇妄庸之人中外稱快且言士大夫均受爵祿負<lb/>
　責任辭難就易逺怨市恩欲進則自誓赴蹈既得則<lb/>
　臨事依違迹似謹飾中實茍容甚至鼓惑是非撰造<lb/>
<pb n="KR2k0029_WYG_050-27b"/>
　飛語更相傳播動涉誣妄始焉傾心植黨幾同膠漆<lb/>
　終則叛交背毁殆甚仇讐食肉偷安尚忍傾覆設有<lb/>
　緩急其足仗乎時人稱其有仁者之勇又論年來受<lb/>
　納秋苖之弊誅求日甚有增無損詔下諸路轉運鏤<lb/>
　版禁約理宗即位除右正言奏畏天悦親講學仁民<lb/>
　四事又疏謂淳熙之厲精不在於信賞必罰激勸羣<lb/>
　工而在於深明究弊之原嘉定之更化不在於誅翦<lb/>
　權姦肅清邉圉而在於不偏羣用之材若學術求相<lb/>
<pb n="KR2k0029_WYG_050-28a"/>
　髙則必至於激議論求相勝則必至於矯職守求相<lb/>
　陵則必至於争願執中守正深體建極之道而二三<lb/>
　大臣益求治泰之宜又論邉備冝蓄威望以開重寄<lb/>
　示恩信以服義旅廣招刺以固邉障便收糴以省漕<lb/>
　運又論賞罰之弊及官屬泛濫請從省罷科目具文<lb/>
　請定限制三軍招刺請先擇子弟差役紛爭乞主義<lb/>
　役時臺臣請上謁原廟議自溧始也又上定規模正<lb/>
　紀綱振起人才肅清官列擇監司守令選將帥愛民<lb/>
<pb n="KR2k0029_WYG_050-28b"/>
　强兵八事詔舉賢能首以丹陽劉宰為薦嘗奏謹微<lb/>
　謹獨勸上持守勿失溧在臺諫所劾者十一人每疏<lb/>
　成焚香禱云某人得罪清議非溧已私彈章傳播悉<lb/>
　當其罰或有與溧意趣不同者恐修睚眦之怨溧曰<lb/>
　此豈報復私隙地哉寶慶初除宗正少卿明年改太<lb/>
　常少卿上疏論思睿作聖之功甚切又奏請修寧宗<lb/>
　玉牒尋乞外任除直顯謨閣浙東提刑俾郡縣各置<lb/>
　代厯以絶欺蔽劾治屬吏之故縱失入留獄任情者<lb/>
<pb n="KR2k0029_WYG_050-29a"/>
　風裁凜然三年詔兼本路常平侍御李知孝奏對論<lb/>
　及監司因言近所遣麋溧葉宰皆好監司上稱善以<lb/>
　疾轉朝議大夫祕閣修撰致仕年五十六贈銀青光<lb/>
　祿大夫溧學問充實性禀純厚退静清介居家孝友<lb/>
　雍睦臨政勤敏而能急吏緩民誅鉏豪右立朝正色<lb/>
　剛直平易有循吏之風大臣之節其居諫職不肯順<lb/>
　旨劾真徳秀由是去國名重當世子<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>
<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>字伯升初以祖郊恩補將仕郎中銓試授迪功郎端<lb/>
<pb n="KR2k0029_WYG_050-29b"/>
　平初監無為軍襄安鎮實濡須要衝三年北兵益張<lb/>
　<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>習射訓兵修器械易旗幟軍容士氣一新境内以<lb/>
　安知軍丁仁以三鄉民兵俾<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>總統命旁邑取以為<lb/>
　法提舉羅愿特薦于朝嘉熙二年以兵射發䇿<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>即<lb/>
　所閲歴敷陳知貢舉游佀異之擢進士第差行在豐<lb/>
　儲西倉斛面譏察官淳祐初北兵至通州時議以防<lb/>
　江為急<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>上五事曰置砦屋以廣江防給閒田以復<lb/>
　流散選土豪以任團結嚴間探以闖敵情復山水砦<lb/>
<pb n="KR2k0029_WYG_050-30a"/>
　以限敵騎之衝六年知長興縣釐賦役平訟獄適嵗<lb/>
　荒艱糴<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>出告身抵義倉米千餘石以活餓人帥祁<lb/>
　嚴勘與鄰境鬪爭嘯聚數千人<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>奮身撫諭皆得其<lb/>
　平尋改來安縣秩滿充淮西安撫機宜築浚揚州堡<lb/>
　城屢受陞賞轉朝散大夫差知亷州未行改安慶府<lb/>
　又改無為軍開慶初以趙葵薦除將作監丞沿江宣<lb/>
　撫司參議官差知䖏州改安慶府景定初疏法堯舜<lb/>
　十二事上奬納且戒以惠養逺民下車首遏貪暴扶<lb/>
<pb n="KR2k0029_WYG_050-30b"/>
　植善良重賞格以嚴教閲决滯訟正誣枉在官四年<lb/>
　境有嘉穀之瑞父老生為立祠轉朝議大夫封呉縣<lb/>
　開國男卒年七十七弟弇<lb/>
弇字仲昭以父致仕恩調崇仁丞知山隂縣邑舊苦催<lb/>
　科往往抑税長代輸至郡議排甲以易之弇言在於<lb/>
　擇令税長有弊排甲豈獨無之復釐正稅長所收不<lb/>
　趣而辦移丹徒縣先是縣令接送凡納堂日用百需<lb/>
　悉出於吏吏並縁為姦名白納錢里正破産不能支<lb/>
<pb n="KR2k0029_WYG_050-31a"/>
　春夏之交輒預借苗以取曰子錢縣多山田率苦旱<lb/>
　每一體放度其價直反倍於納苗民以重困弇首嚴<lb/>
　納堂之禁催科則給引使經承設匭使自投繳民不<lb/>
　復用一錢又每都置人直縣給里正紫袋俾往來有<lb/>
　公事吏不得髙下其手舊有折羅折麥二錢弇併為<lb/>
　一遇旱輒躬自檢實不以屬吏由是執役户或終嵗<lb/>
　不入縣門小民號為太平官府又以餘力新作㕔事<lb/>
　諸司交薦以為八郡之最邑人立碑頌徳由淮東安<lb/>
<pb n="KR2k0029_WYG_050-31b"/>
　撫機宜通判揚州改江東安撫司參議知建昌軍縣<lb/>
　給袋厯使申述民隠境内旱暵齋祓而雨除太府寺<lb/>
　丞改度支郎官舊本部五司印通用無所考柅弇白<lb/>
　長貳支帖止用度支印輪對首奏畏天愛民講學修<lb/>
　政求賢聴言六事上問近日貪風未革弇乞奬廉首<lb/>
　以陳塏陳昉對稱旨尋兼權右司時丁大全隂奪政<lb/>
　柄弇守正不阿有季全者其父及叔父皆為富民潘<lb/>
　應芾威使殺之事下憲司應芾數年不就逮反以其<lb/>
<pb n="KR2k0029_WYG_050-32a"/>
　弟争産事訟季于漕司弇立督之俾直其寃出知台<lb/>
　州州有鬨卒驕蹇日甚弇宻訪倡亂者上制司誅之<lb/>
　弛其餘不問一州慴伏卒為大全所中罷去除侍左<lb/>
　郎中遷尚書右郎中弇在銓衡人皆憚於私請或規<lb/>
　弇性過於執方弇曰性拙所致豈能復刓為圓尋又<lb/>
　罷去除將作監淮東總領兼知鎮江府圍田租取斛<lb/>
　靣尤甚弇至悉從寛减舊買軍需取嬴弇按舊籍率<lb/>
　三數年後方能追及倍稱之息又零取於將校所攤<lb/>
<pb n="KR2k0029_WYG_050-32b"/>
　之家囚繫多死者弇抑不行力請宣限支給恒使有<lb/>
　儲至於飾江防寛苗税抑供需理寃滯聲績可紀乆<lb/>
　之差知安吉州兩易知吉州挨實苗額繕完城郭甓<lb/>
　衢路作簽㕔又葺浮梁州人名曰糜公橋詔兼提舉<lb/>
　江西常平景定五年卒年五十九弇性孝友睦族䘏<lb/>
　貧畧倣范公義荘規約秉麾持節生業無所増所至<lb/>
　吏不能欺豪右屏迹立朝議政尤號知大體平居奉<lb/>
　養清約燕逰玩好絶不留意<lb/>
<pb n="KR2k0029_WYG_050-33a"/>
鄭起潛字子升父時發閩縣人遊學呉中寓居天心橋<lb/>
　生起潛起潛篤志力學長通易寧宗朝登甲第累遷<lb/>
　崇政殿說書侍讀侍講為大禮執綏官除禮部侍郎<lb/>
　遷中書起居舍人轉直學士權兵部尚書貶贛州起<lb/>
　潛好浮圖說以端午日坐逝有旨歸𦵏陽山<lb/>
陳振字震亨襄之後也父遵出贅李衡女因家崑山遵<lb/>
　死振㓜貧無以𦵏得地圓明村卜者云不利長子振<lb/>
　曰使親藏得寧或不宜於振二弟尚可主祭遂𦵏焉<lb/>
<pb n="KR2k0029_WYG_050-33b"/>
　天性至孝以祿不逮養刻木為親像一飯必祭急義<lb/>
　樂善好汲引後進有過失必規正之為文簡健髙雅<lb/>
　無宋季陋習有止安集五十卷好楷書有歐虞氣骨<lb/>
　官至太府寺丞知永瑞二州以朝議大夫致仕卒贈<lb/>
　通議大夫養子昌世亦以文鳴兼優吏事初為府丞<lb/>
　知信州以最聞擢吏部郎召對理宗有一亷可喜之<lb/>
　褒後知瑞州秩朝散大夫中嵗絶欲自奉菲薄居官<lb/>
　所至有遺愛皆以節用愛人為本昌世子師尹明復<lb/>
<pb n="KR2k0029_WYG_050-34a"/>
　明復官朝奉郎通判慶元府<lb/>
王可大郡人也嘉泰中知武岡軍有惠政疲氓得蘇清<lb/>
　静鎮俗嘗以郡民不喜醫藥多殞非命刻方書以恵<lb/>
　之<lb/>
楊應龍字汝濟系出關西曾祖敏求仕徽宗朝官至朝<lb/>
　散大夫徙居崑山之外岡應龍才兼文武為戚里呉<lb/>
　郡王壻寧宗朝授武功大夫浙西兵馬鈐轄暮年匄<lb/>
　祠主管建寧府冲佑觀使所著五十萬言名曰進授<lb/>
<pb n="KR2k0029_WYG_050-34b"/>
　册嘉言讜論發於忠忱手鈔六經百家之説為性齋<lb/>
　知見錄凡三十卷又有性齋詩稿王衮黄由皆以將<lb/>
　帥薦之未㡬卒子光輔終承節郎孫滋生有神異殁<lb/>
　于邉功理宗贈䕶國惠忠侯廟食里中<lb/>
王介字元石郡人也由進士授昭慶軍簽書節度判官<lb/>
　㕔公事光宗乆不覲重華宫介走書諷趙汝愚宜率<lb/>
　百僚守和寧門竢六飛之動入為學官又上疏懇言<lb/>
　之寧宗即位韓侂胄用御筆罷諫官介力改之開禧<lb/>
<pb n="KR2k0029_WYG_050-35a"/>
　二年為尚書度支郎首陳用兵之禍侂胄怒諷御史<lb/>
　斥去侂胄誅召為吏部兼右司累遷宗正少卿兼中<lb/>
　書舍人㑹不雨詔百官言得失介乞册免宰相令史<lb/>
　彌逺終喪制張允濟以閤門宣贊舍人兼臨安府鈐<lb/>
　轄介謂此細事而用權君側破祖宗制不可封還詞<lb/>
　頭丞相語介此中宫意介正色曰宰相逢宫禁意給<lb/>
　舍承宰相風旨朝綱掃地矣數日徙起居舍人出知<lb/>
　嘉興府又尹臨安改知慶元府卒年五十六諡忠簡<lb/>
<pb n="KR2k0029_WYG_050-35b"/>
　介初學於吕祖謙徙居金華娶鄭僑女僑實壻汪應<lb/>
　辰故介文學有原委子埜<lb/>
埜字子文以父蔭補官登第歴樞宻院編修兼檢詳繼<lb/>
　為副都承旨拜禮部尚書所奏陳皆明切可行為兩<lb/>
　浙轉運判官以察訪使出視江防自嘉興至行在增<lb/>
　修官民兵船守險備具嘉熈四年以江南西路轉運<lb/>
　副使知隆興府除大理少卿歴沿江制置使江東安<lb/>
　撫使行宫留守寳祐二年拜端明殿學士封呉郡侯<lb/>
<pb n="KR2k0029_WYG_050-36a"/>
　三年僉書樞宻院事時丁大全用事嘗不快於埜誣<lb/>
　以在建康日盗用官錢遂主管洞霄宫憂憤而卒贈<lb/>
　特進埜師事眞徳秀知朱熹之學剙建安書院祠二<lb/>
　先生工歌詩書效歐陽詢署書尤清勁官浙漕時嘗<lb/>
　被論埜以母年老托言改除母曰我已知之昔汝父<lb/>
　以忤時相去國今汝又如此我方以為喜汝復何憂<lb/>
　時人稱為賢母<lb/>
周虎字叔子世為臨淮人靖康中徙居常熟為人倜儻<lb/>
<pb n="KR2k0029_WYG_050-36b"/>
　輕財尚氣慶元二年武舉進士第一授殿司步軍同<lb/>
　正將除武學諭閤門舍人充金國賀生辰接伴副使<lb/>
　知光楚二州開禧二年知和州時敵㑹諸道兵加渠<lb/>
　帥以平南盪江等號長驅直入圍和州甚急虎部分<lb/>
　將士乘城拒守其母何氏擁孫息期與兒偕存亡虎<lb/>
　謂父老曰吾國家守臣一朝去此則為奔亡之人失<lb/>
　節敗名生不如死效死弗去雖歿猶生吾計决矣合<lb/>
　戰凡三十四殺敵驍將以十數最後射死其右帥薩<lb/>
<pb n="KR2k0029_WYG_050-37a"/>
　克達敵引去於是和議堅決而江淮安焉虎推功歸<lb/>
　母進封永國太夫人故賞不及虎州人徳之生為母<lb/>
　子立祠特轉武功大夫正任文州刺史除主管侍衛<lb/>
　馬軍行司公事特授成州團練使侍衛馬軍都虞候<lb/>
　帶御械器兼幹辦皇城匄閒提舉佑神觀言者指為<lb/>
　權黨坐謫徽州得旨自便復元官未幾母死誓不出<lb/>
　仕歸呉杜門托躄除知和州特轉行一官者再辭表<lb/>
　至八九上得請乃已家居十二年雖舊所部候之亦<lb/>
<pb n="KR2k0029_WYG_050-37b"/>
　堅不與接紹定二年轉和州防禦使卒年六十九諡<lb/>
　忠惠廟號忠烈虎有大將器功在江淮忠節罕比而<lb/>
　文詞贍敏尤善大字名重一時<lb/>
王柟字汝良節愍公倫之孫父述通判平江府初述負<lb/>
　倫骨自河間返𦵏郡之陽山遂家呉中開禧中和議<lb/>
　始成柟為城南廂官帥臣言其有異才被命出使擢<lb/>
　帥淮西進尹臨安皆有聲績<lb/>
孟猷字良甫元祐后族也祖忠厚封信安郡王判平江<lb/>
<pb n="KR2k0029_WYG_050-38a"/>
　府自有傳父嵩字嶠之直祕閣浙西安撫司參議官<lb/>
　猷居郡之閭丘坊嚴已恕物不立厓岸立朝無黨與<lb/>
　未嘗示人以同異之迹歴婺州通判又知婺州四持<lb/>
　使節所至皆安其政令官至朝議大夫太府卿兼刑<lb/>
　部侍郎卒年六十七子繼華奉直大夫繼顯進士弟<lb/>
　導<lb/>
導字逹甫與猷俱學於葉適導通判臨安府盡心職務<lb/>
　諸司交薦之三遷大理正知江隂軍官至大中大夫<lb/>
<pb n="KR2k0029_WYG_050-38b"/>
　導孫文龍字震翁浙東常平幹官在儒林傳<lb/>
朱天錫郡人也嘉定十年知丹陽縣盡心撫字務在不<lb/>
　擾修創公宇留意學校邑人生立祠十四年以通直<lb/>
　郎知武進縣官至知台州<lb/>
趙琳字君善忠簡公鼎曾孫也父監字孺文范之柔以<lb/>
　女兄妻之遂家崑山終知興國軍琳自進士嘉定十<lb/>
　年為常州教授作亭表鄒浩墓歴宗正丞都官郎理<lb/>
　宗欲用為諫官有沮之者出知吉州不赴匄祠而歸<lb/>
<pb n="KR2k0029_WYG_050-39a"/>
　後以朝散大夫直寶章閣致仕清修寡欲室無媵妾<lb/>
　惟藏書萬卷卒年七十八<lb/>
方萬里字子萬其先嚴州人元符以来世登儒科萬里<lb/>
　幼失父伯兄永嘉簿賜復擕之侍母来呉因家焉登<lb/>
　進士教授江陰軍儲義廪置小學謹禮儀紹定五年<lb/>
　以朝奉郎知江陰軍累至太常寺簿贈正奉大夫萬<lb/>
　里問學履行逺近敬之趙汝述守平江遇之甚至汝<lb/>
　述卒賓客皆散去萬里獨䕶䘮數程時人義之子洪<lb/>
<pb n="KR2k0029_WYG_050-39b"/>
　字養原進士<lb/>
王萬字䖏一其先定逺人萬少居濠梁學舍慨然有求<lb/>
　道之志熟讀論語忽覺有得登甲科授和州教授吏<lb/>
　部架閣國子錄添差鎭江府通判除樞宻院編修官<lb/>
　兼屯田員外郎知台州嘉熙二年乞宫觀又辭召命<lb/>
　來居常熟復入為屯田貟外郎兼編修改尚書右司<lb/>
　仍兼編修崇政殿說書除監察御史首論史宅之故<lb/>
　相之子曩昔弄權不當復玷侍從上命丞相諭旨迄<lb/>
<pb n="KR2k0029_WYG_050-40a"/>
　不奉詔尋出宅之知平江府又論之疏凡五上時䝉<lb/>
　古屢敗我師帝悔於用兵命學士呉泳草詔罪已泳以<lb/>
　萬忠伉有大志精於邉防遂以上意訪之萬曰兵固<lb/>
　失矣言之過甚恐亦不可今邊民生意如髪宜以振<lb/>
　厲奮興感發人心因為條具沿邉事宜泳從其説具<lb/>
　藁上進㑹時相有不協公論者萬上疏劾之且引歐<lb/>
　陽修之論趙括謂天下皆知其不可獨其主不悟者<lb/>
　最為莫大之患疏入即除大理少卿尋改太常少卿<lb/>
<pb n="KR2k0029_WYG_050-40b"/>
　知寧國府召赴行在奏事除直寶章閣宫觀再令赴<lb/>
　行在奏事仍直寶章閣福建提刑除直煥章閣四川<lb/>
　宣諭使司參謀官太常少卿並累辭不受家居累年<lb/>
　凝塵滿席淡如也淳祐三年卒年四十八五年詔王<lb/>
　萬立朝謇諤古之遺直為郡廉平古之遺愛可特贈<lb/>
　集英殿修撰仍撥官田五百畝㑹子五千貫贍給其<lb/>
　家十二年賜諡忠恵萬聞道甚早其學由於自得談<lb/>
　經不涉支離不為崖岸之行藴畜深厚人莫窺察每<lb/>
<pb n="KR2k0029_WYG_050-41a"/>
　書事天二字以自警在朝與曹豳郭磊卿徐清叟俱<lb/>
　負直聲號嘉熙四諫有文集時習編書志編若干卷<lb/>
王圭字君玉崑山人范成大外孫也父邁字徳逺安吉<lb/>
　人依妻家以居登進士終通判太平州圭起進士主<lb/>
　松陽簿以才幹陞為令講行經界為天下式淳祐八<lb/>
　年以監行在諸司糧料院出知常州屢䝉陞賞十年<lb/>
　又以職事修舉轉朝奉大夫再任入為司封郎官終<lb/>
　朝奉大夫其居官廉家無餘貲有文集十卷子敏學<lb/>
<pb n="KR2k0029_WYG_050-41b"/>
　强學<lb/>
劉必成字與謀其先福安人来居崑山之湓浦必成少<lb/>
　游國學嘉熈初七士同叩閽極言時事必成實為之<lb/>
　倡是年七士俱與計偕而必成為武舉解元明年遂<lb/>
　魁天下淳祐九年復中鎖㕔盖以文武全才自負也<lb/>
　嘗兩入閣輪對慷慨言邉事上深褒美次日宣諭宰<lb/>
　執曰必成所言極好後皆行之歴知潯州卒官湖南<lb/>
　安撫副使有三分詩藁<lb/>
<pb n="KR2k0029_WYG_050-42a"/>
阮登炳字顯之其先由閩徙吳曾祖簡迪功郎浙東安<lb/>
　撫司幹官祖大遇承信郎都督府幹官父諴贈朝奉<lb/>
　郎登炳世習禮記淳祐六年與計偕咸淳初免上南<lb/>
　宫以亮陰賜狀元恩例授承事郎紹興府簽判兼福<lb/>
　王府教導官改承議郎祕書省正字以論公田抗言<lb/>
　迕衆斥予宫觀起為建寧府添差通判入為祕書省<lb/>
　校書郎歴著作郎祕書監丞權少監陞祕書監官至<lb/>
　朝請郎元兵取臨安隨例入燕以病還鄉里年八十<lb/>
<pb n="KR2k0029_WYG_050-42b"/>
　二卒<lb/>
王都中字元俞福寧州人父積翁仕宋寳章閣學士福<lb/>
　建制置使宋主納土以全閩圖籍上元世祖授中奉<lb/>
　大夫刑部尚書福建道宣慰使兼提刑按察使尋除<lb/>
　參知政事行省江西俄為國信使宣諭日本遇害於<lb/>
　海上都中三嵗即以恩授從事郎順昌縣尹七嵗從<lb/>
　其母訴闕下世祖閔之給驛券俾南還賜平江田八<lb/>
　千畝宅一區已而追念其父功不置特授少中大夫<lb/>
<pb n="KR2k0029_WYG_050-43a"/>
　平江路總管府治中時年甫十七僚吏見其遇事剖<lb/>
　析動中肯綮皆<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙不敢欺崑山有詭易官田吳江<lb/>
　有違拒有司築堤䕶田者皆舉按其罪學舍久壞首<lb/>
　新禮殿秩滿除浙東道宣慰副使遷荆湖北道宣慰<lb/>
　副使嵗侵躬履山谷以拯民饑除江淮泉貨監所鑄<lb/>
　錢號最精改郴州路總管谿洞猺獠皆悅服大治學<lb/>
　舍俗為之變隣州茶陵富民覃乙死無子惟一小妻<lb/>
　及其贅壻拜屍成婚蔵隠玉杯夜明珠悉得其情而<lb/>
<pb n="KR2k0029_WYG_050-43b"/>
　正其罪郡歳貢金而金户貧富不常考得其實乃更<lb/>
　定包銀之法以憂去民為立祠服闋除兩浙都轉運<lb/>
　鹽使未上擢海北海南道肅政廉訪使中書省奏國<lb/>
　計莫重於鹽筴乃仍如前除徧歴三十四塲驗其物<lb/>
　力髙下以損益之役既平而課亦足擢福建閩海道<lb/>
　肅政廉訪使遷福建道宣慰使都元帥又改浙東道<lb/>
　宣慰使都元帥天厯初被省檄整七路軍馬境内晏<lb/>
　然徙廣東道宣慰使都元帥三易鎮皆佩元降虎符<lb/>
<pb n="KR2k0029_WYG_050-44a"/>
　元統初以兩淮鹽法久壞命以正奉大夫行户部尚<lb/>
　書兩淮都轉運鹽使尋拜河南行省參知政事道以<lb/>
　疾歸上閔其老詔即其家拜江浙行省參知政事卒<lb/>
　諡清獻都中歴仕五十餘年所至政譽輒暴著而治<lb/>
　郡之績尤偉有詩集三卷<lb/>
劉岳字公泰祖開宋神醫世居星子岳讀書於白鹿書<lb/>
　院宋季來居吳元世祖詔求南士岳應聘入見世祖<lb/>
　詢其先世以開事對命以奉議大夫官太醫院時稱<lb/>
<pb n="KR2k0029_WYG_050-44b"/>
　為劉三㸃以其指㸃三下洞知六脈受病之源也未<lb/>
　㡬詔以其文合古作可掌誥命改翰林學士中順大<lb/>
　夫知制誥同修國史廷事輒與議求外補授嘉議大<lb/>
　夫建昌路總管所著有東厓小藳<lb/>
干文傳字壽道其先汴人五代祖武節大夫㳟建炎南<lb/>
　渡僑於呉子孫因占籍文傳少嗜學十嵗能屬文未<lb/>
　冠用薦為吳及金壇兩縣學教諭饒州慈湖書院山<lb/>
　長延祐中詔著取士令首以江浙鄉貢㑹試京師登<lb/>
<pb n="KR2k0029_WYG_050-45a"/>
　乙科授承事郎同知昌國州事州居海隖民頑獷羣<lb/>
　行剽掠海中文傳柔以恩信俗為之革遷承務郎長<lb/>
　洲縣尹諜訴轇轕歳輸糧四十餘萬文傳聽决趣辦<lb/>
　具有條理居公署未嘗輒出親舊莫敢通謁㑹行助<lb/>
　役法行省檄専任本縣之事召縣民善諭之無敢為<lb/>
　詭寄者再遷承徳郎烏程縣尹胡瑗墓為僧壞據復<lb/>
　而表樹之丹徒民周有一女二子而二子共殺女獄<lb/>
　久不决憲司俾徃鞫立得其情周母乞貸二子命文<lb/>
<pb n="KR2k0029_WYG_050-45b"/>
　傳謂二子所承有重輕乃議為首者當殺姊罪從者<lb/>
　免死使養母咸稱明允陞奉議大夫婺源州知州朱<lb/>
　熹先業并於豪民文傳呼豪折以理不俟窮治悉歸<lb/>
　之富民江出遊娶娼張氏為婦江既客死張間關數<lb/>
　千里返其䘮<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>前妻之子遇之不以禮重困苦之張<lb/>
　不能堪子恐生它變乃與弟共殺之瘞屍山谷間官<lb/>
　知其情利賄不問文傳曰為子而戕其庶母人道滅<lb/>
　矣遂論死朱某妻王無子朱納妾於外生子未周嵗<lb/>
<pb n="KR2k0029_WYG_050-46a"/>
　王誘之來逐妾而留其子湛之水不死以帛經之乃<lb/>
　死夜以醬塗死兒焚之朱知而無如之何文傳發其<lb/>
　事死兒餘骨已至官王厚賄妾父母買鄰家兒以為<lb/>
　妾兒初不死文傳令妾抱乳之兒啼不就乳妾父母<lb/>
　遂吐實乃呼鄰婦至庭兒見親母躍入其懷就乳王<lb/>
　遂伏殺兒之辜人以為神明陞朝列大夫呉江州知<lb/>
　州以均徭賦為先催科追逮信立程限民亦不違村<lb/>
　落之間不識吏胥至正三年召擢集賢待制朝請大<lb/>
<pb n="KR2k0029_WYG_050-46b"/>
　夫俾居宋史前局供職勤恪雖憊不少休三史以次<lb/>
　成燕賚優渥乞閒以禮部尚書致仕陞嘉議大夫歸<lb/>
　卒文傳為文務雅正不事浮藻有仁里漫稿若干卷<lb/>
陳謙字子平呉人兒時即知孝後父病革思鱖父没遂<lb/>
　終身不食鱖師事䖏士林寛教授龔璛皆勉令試有<lb/>
　司既入院兵士搜檢無狀謙歎曰待士如此尚可以<lb/>
　徼倖失得為哉即罷歸盡棄其業屏除世好潜心六<lb/>
　藝旁覽百家而守之以約為文章馳騁上下尤善詩<lb/>
<pb n="KR2k0029_WYG_050-47a"/>
　賦虞集黄溍張翥皆論薦力辭乃止喜施予孫子翼<lb/>
　貧有女不能嫁謙許助之後孫病篤謙持貲徃為畢<lb/>
　嫁事謙事兄訓甚謹丙申嵗訓為江浙省照磨假還<lb/>
　張士誠兵適至訓謂謙曰汝無官守宜自為計謙曰<lb/>
　兄在吾何所之俄而兵突入室脅訓使拜不屈遂刃<lb/>
　其胷謙以身翼蔽之并遇害年六十三所著述甚富<lb/>
　兵後散亡獨易解詁二卷及古今詩數十篇傳<lb/>
蔣堂字子中呉人父為州幙長堂聰敏過人幼讀書有<lb/>
<pb n="KR2k0029_WYG_050-47b"/>
　大志及長以孝友稱與人誠敬中泰定鄉試後隠居<lb/>
　教授至正間用大府薦為嘉定州儒學教授有詩文<lb/>
　藏于家<lb/>
朱徳潤字澤民崑山人㓜誦讀一過能記壯攻詩文間<lb/>
　得許道寧畫試加塗抹遂臻其妙延祐末遊燕京趙<lb/>
　孟頫薦之召見命為編修明年授鎮東儒學提舉以<lb/>
　歸喀喇庫庫袁桷皆與友善至正中浙省辟為參謀後<lb/>
　攝守長興招徠流離尋以病免卒有存復齋藁十卷<lb/>
<pb n="KR2k0029_WYG_050-48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0029_WYG_050-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑蘇志卷五十一<lb/>
</p>
<p>
</p>
  </div>
</body>
</text>
</TEI>
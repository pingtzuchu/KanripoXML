<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷三十五</head>
    <p>
<pb n="KR2k0029_WYG_034-1a"/>
欽定四庫全書<lb/>
　姑蘇志卷三十五　　　　　明　王鏊　撰<lb/>
　　　吳世家<hi>封爵氏族附</hi>
　　自古君兹土者惟吳最乆自泰伯至夫差歴二十<lb/>
　　五君其流風遺俗至今人猶道之故歴著焉凡後<lb/>
　　之寄爵者亦牽連書之<hi>僭稱者不書</hi>至若孫氏楊氏錢<lb/>
　　氏李氏雖亦嘗據有而不為都故不及錄也<lb/>
泰伯姫姓周太王之子太王三子長泰伯次仲雍次季<lb/>
<pb n="KR2k0029_WYG_034-1b"/>
　歴季歴生聖子昌太王意屬之泰伯知其意與仲雍<lb/>
　俱逃荆蠻斷髪文身示不可用太王卒泰伯仲雍歸<lb/>
　執喪還犇荆蠻荆蠻之人義而歸之者千餘家乃自<lb/>
　號勾吳居數年民人殷富遭殷之末中國數用兵恐<lb/>
　及於難泰伯始令人城荆蠻之地耕其中泰伯卒葬<lb/>
　於梅里平墟無子仲雍立<lb/>
仲雍一名吳仲初泰伯既號勾吳吳人或問何象泰伯<lb/>
　曰吾以伯長居國絶嗣後當有封者吳仲也勾吳非<lb/>
<pb n="KR2k0029_WYG_034-2a"/>
　其方乎仲雍卒子季簡立季簡卒子叔達立叔達卒<lb/>
　子周章立<lb/>
周章時武王克殷求泰伯仲雍之後因封周章為吳伯<lb/>
　周章卒子熊遂立熊遂卒子柯相立柯相卒子疆鳩<lb/>
　夷立疆鳩夷卒子餘橋疑吾立餘橋疑吾卒子柯盧<lb/>
　立柯盧卒子周繇立周繇卒子屈羽立屈羽卒子夷<lb/>
　吾立夷吾卒子禽處立禽處卒子轉立轉卒子頗髙<lb/>
　立頗髙卒子句卑立<hi>吳越春秋周章子熊熊子遂橋作喬盧作廬轉作專譙周古史</hi>
<pb n="KR2k0029_WYG_034-2b"/>
　<hi>考作柯轉卑作畢</hi>句卑卒子去齊立去齊卒子夀夢立<lb/>
夀夢立而吳始大稱王夀夢二年楚之亡大夫申公巫<lb/>
　臣適吳教吳射御以其子狐庸為行人導之伐楚蠻<lb/>
　夷屬於楚者吳盡取之乃朝周適楚觀諸侯禮樂㑹<lb/>
　魯成公于鍾離十六年楚共王伐吳至衡山二十五<lb/>
　年王夀夢卒初夀夢食不二味屋不重席室不崇壇<lb/>
　器不彫鏤宫室不觀舟車不飾衣服財用擇不取費<lb/>
　在國天有菑癘親巡其孤寡而共其乏困在軍熟食<lb/>
<pb n="KR2k0029_WYG_034-3a"/>
　者分而後食其所嘗者卒乗與焉有子四人長曰諸<lb/>
　樊次曰餘祭次曰餘昧次曰季札季札賢壽夢欲立<lb/>
　之季札讓曰禮有制奈何廢前王之禮而行父子之<lb/>
　私乎壽夢乃命諸樊曰我欲傳國及札爾無忘我言<lb/>
　諸樊曰昔太王知西伯之聖廢長立少王道果興今<lb/>
　欲授國於札臣誠願耕於野王曰周之徳加於四海<lb/>
　今汝以區區之國荆蠻之鄉奚能成天子業乎惟子<lb/>
　不忘吾言必以次及札諸樊曰敢不如命於是乃立<lb/>
<pb n="KR2k0029_WYG_034-3b"/>
　諸樊攝行事當國<lb/>
諸樊已除喪讓位季札季札不受棄其室而耕於野乃<lb/>
　舍之王諸樊卒弟餘祭立<lb/>
王餘祭三年齊相慶封來犇封以朱方之縣四年使季<lb/>
　札聘於魯觀周樂十年楚靈王㑹諸侯伐吳之朱方<lb/>
　以誅慶封吳亦攻楚取三邑十二年楚復攻吳次于<lb/>
　乾谿楚師敗走十七年王餘祭卒弟餘昧立<lb/>
王餘昧在位四年卒欲授位季札季札遂逃去國人立<lb/>
<pb n="KR2k0029_WYG_034-4a"/>
　餘昧子僚<lb/>
王僚二年使公子光伐楚戰于長㟁吳師敗亡其餘皇<lb/>
　舟<hi>亦作艅艎</hi>光請於衆曰喪先君之乗舟豈惟光之罪衆<lb/>
　亦有焉請襲取之以救死衆許之使長鬛者三人潛<lb/>
　伏於舟側曰我呼餘皇則對師夜從之三呼皆迭對<lb/>
　楚人起戰師亂吳人大敗之取餘皇以歸五年楚之<lb/>
　亡臣伍子胥來犇公子光客之欲與為他謀八年僚<lb/>
　使公子伐楚大敗之迎故太子建母以歸九年使光<lb/>
<pb n="KR2k0029_WYG_034-4b"/>
　伐楚初楚邉邑卑梁之氏處女<hi>吳越春秋作脾梁</hi>與吳邉邑<lb/>
　女争桑兩國邉邑長相攻吳不勝至是伐楚取二都<lb/>
　十三年吳使掩餘燭庸<hi>吳越春秋掩作蓋庸作傭</hi>圍楚使季札於<lb/>
　晉以觀諸侯之變楚發兵絶吳後吳兵不得還初光<lb/>
　以僚之立不恱曰先君不與子而與弟者凡為季子<lb/>
　也不從先君之命而與子我宜立者也僚焉得為君<lb/>
　哉至是光心動謀之鱄設諸鱄設諸曰僚可殺也母<lb/>
　老子弱弟絶於楚内無骨鯁之臣光從之伏甲於窟<lb/>
<pb n="KR2k0029_WYG_034-5a"/>
　室<hi>窟左傳作堀吳越春秋作窋</hi>請王僚飲酒僚入專設諸置魚腸<lb/>
　劒炙魚中進之遂刺王僚貫甲達背僚死光自立是<lb/>
　為闔閭<lb/>
闔閭即位始任賢能施恩惠以仁義聞於諸侯舉伍子<lb/>
　胥為行人與謀國政闔閭問計於子胥子胥言安君<lb/>
　治民要在於立城郭設守備實倉廪治兵庫王乃委<lb/>
　計於子胥元年伯嚭來奔王問子胥伯嚭曰吾欲出<lb/>
　兵何如皆對曰臣願用命吳王内計二子皆怨楚深<lb/>
<pb n="KR2k0029_WYG_034-5b"/>
　恐以兵徃破滅而已登臺向南風而嘯有頃而嘆群<lb/>
　臣莫有曉者子胥深知王意之不定乃薦孫武而用<lb/>
　之二年闔閭使徐人執掩餘鍾吾人執燭庸二公子<lb/>
　奔楚吳子執鍾吾子遂伐徐滅之三年吳侵楚伐夷<lb/>
　侵灊六圍弦始用伍員之謀五年吳伐越敗之六年<lb/>
　楚攻吳吳迎擊之大敗于豫章取楚之居巢獲楚公<lb/>
　子繁以歸九年王謂子胥孫武曰始子言郢未可入<lb/>
　今何如二子對曰唐蔡怨楚必得唐蔡乃可冬蔡侯<lb/>
<pb n="KR2k0029_WYG_034-6a"/>
　吳子唐侯伐楚自豫章與楚夾漢三戰十一月庚午<lb/>
　二師陳于柏舉闔閭之弟夫㮣以計破之敗諸雍澨<lb/>
　五戰及郢楚昭王出奔吳師入郢十年春越聞吳王<lb/>
　之在郢以兵入吳夫㮣亡歸吳自立闔閭歸攻夫㮣<lb/>
　夫㮣奔楚楚封於堂谿十九年吳伐越越子勾踐敗<lb/>
　吳師于攜李闔閭傷指將死使人立太子夫差謂曰<lb/>
　爾使人立於庭出入必謂己曰爾忘勾踐之殺汝父<lb/>
　乎則對曰不敢三年乃報越<lb/>
<pb n="KR2k0029_WYG_034-6b"/>
夫差元年以伯嚭為太宰二年王悉精兵以伐越敗越<lb/>
　於夫椒遂入越越王勾踐以甲五千棲於㑹稽使大<lb/>
　夫種因太宰嚭以行成吳王將許之伍貟諌不聴退<lb/>
　而告人曰越十年生聚十年教訓二十年之外吳其<lb/>
　為沼乎越及吳平五年㑹魯哀公于鄫徴百牢欲霸<lb/>
　中國也六年吳城䢴通江淮七年子貢説吳王伐齊<lb/>
　又説越王勾踐佐兵以徼吳而連魯以制吳敝吳王<lb/>
　從之伍貟諫不聴遂㑹魯哀公伐齊十一年復伐齊<lb/>
<pb n="KR2k0029_WYG_034-7a"/>
　越王勾踐率其衆以朝厚獻遺之吳王喜唯子胥懼<lb/>
　曰是豢吳也諫王不聴以伍貟使齊貟屬其子於齊<lb/>
　鮑氏因還報吳王王大怒賜屬鏤之劍以死十三年<lb/>
　召魯衛之君㑹于槖皋十四年北㑹諸侯于黄池越<lb/>
　伐吳虜太子友遂入吳吳人告敗于王王惡其聞也<lb/>
　斬七人於幕下於是與晉定公争長吳人曰於周室<lb/>
　我為長晉人曰於姫姓我為伯趙鞅怒將伐吳乃長<lb/>
　晉吳王歸與越平十八年越遂圍吳二十三年越王<lb/>
<pb n="KR2k0029_WYG_034-7b"/>
　勾踐欲遷吳王于甬東王辭曰孤老矣焉能事君乃<lb/>
　縊吳國遂亡<lb/>
　　　封爵<lb/>
劉濞漢髙帝兄子<hi>事見平亂條</hi>
曹彪魏太祖子黄初三年封<lb/>
司馬晏晉武帝子太康十年封敬王食吳丹陽吳興三<lb/>
　郡諡曰敬<lb/>
晉康帝嶽咸和元年以皇子封九年改封瑯琊猶食吳<lb/>
<pb n="KR2k0029_WYG_034-8a"/>
　郡<lb/>
齊明帝鸞永元元年廢封<lb/>
蕭岑梁宣帝子<lb/>
後魏可博真南安王余俱太武帝子<lb/>
杜伏威唐武徳二年封<lb/>
李元軌唐髙祖子武徳六年封<lb/>
李元璹武徳七年封<lb/>
李恪太宗子貞觀十年封<lb/>
<pb n="KR2k0029_WYG_034-8b"/>
李榮蔡王位下<lb/>
李宙見栁宗元文未詳所出<lb/>
趙元傑宋太宗第五子淳化五年封<lb/>
趙宗絳太宗曽孫熈寜中嗣封吳國公進爵為王<lb/>
趙顥英宗長子卒追封<lb/>
趙佖神宗第九子卒追封<lb/>
吳近髙宗憲聖慈烈皇后之父以后貴追封<lb/>
　　　右吳王<lb/>
<pb n="KR2k0029_WYG_034-9a"/>
長孫陵後魏封<lb/>
東魏孝静帝善見梁朝以蘭陵公封<lb/>
陳藩陳後主第十子禎明三年封<lb/>
　　　右吳郡王<lb/>
言偃唐開元中追封吳侯宋咸平三年封吳公<lb/>
　　　右吳公<lb/>
尉遲綱後周武成元年追封諡武<lb/>
馮盎唐武徳中封<lb/>
<pb n="KR2k0029_WYG_034-9b"/>
尉遲恭武徳五年封<lb/>
李孝逸唐宗室光宅元年<lb/>
李禬吳王祗弟<lb/>
李保𤣥宗孫<lb/>
武行徳宋乾徳元年封<lb/>
侯童乾徳五年封<lb/>
苗繼宗女為仁宗貴妃<lb/>
趙樞徽宗第五子崇寜二年以皇子封<lb/>
<pb n="KR2k0029_WYG_034-10a"/>
趙植徽宗第十二子大觀中累封<lb/>
趙璩藝祖七世孫髙宗朝命不果行又封崇國<lb/>
林希<lb/>
　　　右吳國公<lb/>
陸扆唐光化三年封食邑一千五百户<lb/>
陸佃宋封<lb/>
　　　右吳郡國<lb/>
鄧泛漢光武封<lb/>
<pb n="KR2k0029_WYG_034-10b"/>
孫策建安三年封<lb/>
孫紹策子吳黄龍元年封<lb/>
孫英登次子<lb/>
孫基魯王霸子五鳯中封<lb/>
孫壹仕魏封<lb/>
　　　右吳侯<lb/>
魏憲宋紹興中封<lb/>
范成大淳熈十六年封<lb/>
<pb n="KR2k0029_WYG_034-11a"/>
胡元質<lb/>
王埜寶祐二年封<lb/>
　　　右吳郡侯<lb/>
陸遜漢建安二十四年封<lb/>
張昭吳黄龍元年封邑萬户子休嗣<lb/>
　　　右婁王<lb/>
庾氷晉咸和中封<lb/>
　　　右吳縣侯<lb/>
<pb n="KR2k0029_WYG_034-11b"/>
黄由宋封<lb/>
　　　右長洲縣子<lb/>
范之柔嘉定八年封加食邑三百户<lb/>
　　　右崑山縣子<lb/>
陸長源唐封<lb/>
　　　右吳郡男<lb/>
陸元朗髙宗朝封<lb/>
顧少連<lb/>
<pb n="KR2k0029_WYG_034-12a"/>
陸兼物<lb/>
張鎰<lb/>
張聿<lb/>
鄭作肅宋食邑三百户<lb/>
糜<graphic n="KR2064" url="https://raw.githubusercontent.com/kanripo/KR-Gaiji/master/images/KR2064.png" mimeType="image/png"/>
　　　右吳縣男<lb/>
顔度宋封<lb/>
鄭起潛食邑三百户<lb/>
<pb n="KR2k0029_WYG_034-12b"/>
王景齊食邑三百户<lb/>
　　　右長洲縣男<lb/>
衛涇<lb/>
鄭準<lb/>
鄭竦<lb/>
　　　右崑山縣男<lb/>
　　　氏族<lb/>
朱氏<lb/>
<pb n="KR2k0029_WYG_034-13a"/>
　千姓編云朱髙陽之後周封于邾後為楚所滅子孫<lb/>
　乃去邑氏朱望出沛國又吳郡或曰朱氏盛大者有<lb/>
　九族吳郡居其一今郡之穹窿山有朱氏墓碣字已<lb/>
　漫滅其可讀者云一十六世四百二十九年居下邳<lb/>
　自平始三年避地至㑹昌壬戌凡八百四十二年籍<lb/>
　于吳此唐時子孫追叙其先過江嵗月也<lb/>
張氏<lb/>
　白氏文云漢侍中張肱避地渡江始居於吳故其子<lb/>
<pb n="KR2k0029_WYG_034-13b"/>
　孫稱吳郡人晉丞相嘉以孝弟聞于郡故其所居號<lb/>
　孝張里元和姓纂云吳郡張氏本出嵩第四子睦宇<lb/>
　選公後漢蜀郡太守始居吳郡裔孫顯齊廬江太守<lb/>
　紹梁零陵太守<lb/>
顧氏<lb/>
　本越王勾踐七代孫封於顧余<hi>顧城在濮州范陽</hi>漢初居㑹<lb/>
　稽以邑為氏韋夏卿撰顧少連碑謂顧氏復徙吳㑹<lb/>
　自晉司空和洎梁給事中耀至少連十三代矣世說<lb/>
<pb n="KR2k0029_WYG_034-14a"/>
　敘錄有顧氏譜甚詳姓苑云吳郡顧氏漢有荆州刺<lb/>
　史顧容又晉有固乗亦有故姓<lb/>
陸氏<lb/>
　媯姓田敬仲之後也十一世齊宣王少子通封於平<lb/>
　原般縣陸鄉即陸終氏之故地因以為氏通諡元侯<lb/>
　生恭侯發為齊上大夫生二子曰萬曰皋孫賈為漢<lb/>
　大中大夫萬生烈為吳令死葬胥屏亭子孫遂為吳<lb/>
　縣人十世孫潁川太守閌生三子曰夘曰温曰威號<lb/>
<pb n="KR2k0029_WYG_034-14b"/>
　潁川枝威生揚州别駕續文生三子曰稠曰逢曰褒<lb/>
　稠為荆州刺史號荆州枝稠生二子曰肅曰謙肅為<lb/>
　丹徒令號丹徒枝世說叙錄有陸氏譜陸景獻自有<lb/>
　吳郡陸氏宗系譜一卷<lb/>
暨氏<lb/>
　暨姓出吳郡元祐間唱名有暨濤時作洎濤呼不應<lb/>
　刑部侍郎蘇頌以結呼之即應三國志有暨豔乃吳<lb/>
　人既而問之果平江人<lb/>
<pb n="KR2k0029_WYG_034-15a"/>
歸氏<lb/>
　左傳胡子國姓歸為楚所滅子孫或以國為氏或以<lb/>
　姓為氏以姓為氏者世居吳郡<lb/>
夀氏<lb/>
　吳王夀夢之後吳大夫夀越又有夀於姚今吳中尚<lb/>
　有此氏<lb/>
賞氏<lb/>
　姓苑云賞氏吳中八族也晉有賞慶為郄鑒主簿<lb/>
<pb n="KR2k0029_WYG_034-15b"/>
兒氏<lb/>
　吳郡有語兒生而能語子孫氏焉<lb/>
姚氏<lb/>
　舜生於姚墟故因生以為姓王莽亂舜後子恢過江<lb/>
　居吳郡改姓媯氏<lb/>
虞氏<lb/>
　武王封仲雍之後於虞城晉滅虞子孫以國為氏<lb/>
吳氏<lb/>
<pb n="KR2k0029_WYG_034-16a"/>
　本勾吳國越滅吳子孫以國為氏<lb/>
孫氏<lb/>
　姫姓衛武丁之後孫耳食邑於威生武仲亦曰孫仲<lb/>
　以王父字為氏齊孫武奔吳為將武之子明食邑於<lb/>
　富春自是世為吳人<lb/>
諸氏<hi>音遮</hi>
　後漢洛陽令諸施吳郡人今吳郡有此氏<lb/>
藇氏<hi>音胥又音湑</hi>
<pb n="KR2k0029_WYG_034-16b"/>
　望出吳郡見姓苑<lb/>
言氏<lb/>
　孔子弟子言偃吳人今後裔多居常熟<lb/>
帛氏<lb/>
　姓苑云吳郡人漢五威將軍帛敞後漢有帛宣神僊<lb/>
　傳有帛和晉有髙僧帛道佺<lb/>
笮氏<hi>側迫切亦作迮</hi>
　風俗通楚有笮倫今吳郡有此姓吳志漢中有笮融<lb/>
<pb n="KR2k0029_WYG_034-17a"/>
　居丹陽<lb/>
岑氏<lb/>
　諱晊字公孝黨錮難起逃于江夏山中徙居郡生亮<lb/>
　亮生伯伯生軻為吳郡㑹稽鄱陽太守<hi>唐書姓系表</hi>
閻氏<lb/>
　姫姓武王封泰伯曽孫仲奕於閻鄉因以為氏又云<lb/>
　王少子生而有文在手曰閻康王封於閻城今蘇州<lb/>
　有閻橋<lb/>
<pb n="KR2k0029_WYG_034-17b"/>
麴氏<lb/>
　本鞠氏也周人漢尚書鞠譚子閟避難改為麴唐有<lb/>
　麴信陵吳郡人居洞庭<lb/>
湯氏<lb/>
　宋有道人湯惠休正元道人湯靈澈宋州刺史湯柔<lb/>
　<hi>並吳人</hi>
崇氏<lb/>
　商時侯國也周文王滅之子孫以國為氏唐開元登<lb/>
<pb n="KR2k0029_WYG_034-18a"/>
　科有崇穎宋朝登進士第有崇大年皆吳郡人<lb/>
沃氏<lb/>
　商王沃丁之後神僊傳有沃焦吳人<lb/>
胥門氏<lb/>
　左傳吳大夫胥門巢巢居吳門胥以所居為號其後<lb/>
　遂為氏今作胥氏<lb/>
甪里氏<lb/>
　漢初商山四皓有甪里先生者本與周同姓名術泰<lb/>
<pb n="KR2k0029_WYG_034-18b"/>
　伯之後在洞庭西山居故以自號子孫遂以為氏或<lb/>
　作甪氏後漢有甪若叔者乃其後也<lb/>
冷氏<lb/>
　即伶氏風俗通云黄帝時典樂伶倫之後今多作上<lb/>
　音唐貞元中監察御史冷朝陽吳人<lb/>
是氏<lb/>
　是儀鬻書衣判是儀無首族變勾吳三國志是儀本<lb/>
　姓氏孔融嘲儀氏字民無上故改為是<hi>文苑聨珠</hi>
<pb n="KR2k0029_WYG_034-19a"/>
錢氏<lb/>
　彭祖裔孫孚為周錢府上士因官命氏子孫多居下<lb/>
　邳漢哀平間錢遜避王莽亂徙居吳之烏程五代時<lb/>
　廣陵王元璙為中吳軍節度使卒葬吳下子孫因家<lb/>
　焉<lb/>
范氏<lb/>
　陶唐之苗裔周宣王殺杜伯其子隰叔奔吳為范氏<lb/>
　越有范蠡滅吳辭越居洞庭之東山唐又有范隋為<lb/>
<pb n="KR2k0029_WYG_034-19b"/>
　麗水縣丞屬時亂遂家吳地子孫遂為吳人即文正<lb/>
　公之髙祖也<lb/>
富氏<lb/>
　世家京洛嘉祐中富嚴守蘇州善吳中風物之美因<lb/>
　居不去子孫遂為吳郡人<lb/>
章氏<lb/>
　本出姜姓太公望之後封於鄣子孫以邑為氏後去<lb/>
　邑作章嘉祐中浦城章楶為蘇州教官就居於此故<lb/>
<pb n="KR2k0029_WYG_034-20a"/>
　有南北二族楶居城北號北章惇居城南號南章其<lb/>
　二氏甚盛<lb/>
傅氏<lb/>
　廣韻餘字下註云傅餘氏本自傅說既為相其後有<lb/>
　留於傅巖者因號傅餘氏秦亂自清河入吳漢興還<lb/>
　本郡餘不還者傅氏今吳郡有之<lb/>
　　吳之著姓凡三十餘自漢以來朱張顧陸望於郡<lb/>
　　故有朱文張武陸忠顧厚之目又云虞魏顧陸吳<lb/>
<pb n="KR2k0029_WYG_034-20b"/>
　　之舊姓或云虞魏之昆顧陸之裔岐嶷繼體老成<lb/>
　　奕世陸士衡云八族未足侈四姓實名家文徳熈<lb/>
　　淳懿武功侔山河正謂此也<lb/>
　<lb/>
　<lb/>
　<lb/>
　<lb/>
　姑蘇志卷三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷十一</head>
    <p>
<pb n="KR2k0029_WYG_010-1a"/>
欽定四庫全書<lb/>
　姑蘇志卷十一　　　　　　眀　王鏊　撰<lb/>
　　　水利上<lb/>
　　吳地卑下多水患昔人治法詳矣今其書具在雖<lb/>
　　地或變遷古今異宜而一時考訂經畫至為精審<lb/>
　　近時建議者莫或逾焉故歴著其事而<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>載諸書<lb/>
　　庶他日可考見云<lb/>
禹貢云三江既入震澤底定司馬遷云昔禹之治水扵<lb/>
<pb n="KR2k0029_WYG_010-1b"/>
　吳則通渠三江五湖<lb/>
宋元嘉二十二年揚州刺史始興王濬以松江滬瀆壅<lb/>
　噎不利欲從武康紵谿直出海口穿渠浛功竟不立<lb/>
梁大通中吳郡水災有上言當漕大瀆以㵼浙江者詔<lb/>
　遣前交州刺史王奕假節發吳吳興信義三郡人丁<lb/>
　就役<lb/>
隋大業六年敕穿江南河自京口至餘杭郡八百餘里<lb/>
　廣十餘丈備東廵<lb/>
<pb n="KR2k0029_WYG_010-2a"/>
唐貞元中蘇州刺史于頔繕完隄防䟽鑿畎澮列樹以<lb/>
　表道決水以溉田元和中觀察使韓皋刺史李素開<lb/>
　常熟塘湖州刺史范傳正開平望官河淤澱<lb/>
元和五年王仲舒治蘇隄松江為路<lb/>
吳越錢氏嘗置都水營田使以主水事募卒為都號曰<lb/>
　撩淺<lb/>
宋天禧間江淮發運副使張綸同郡守經度於崐山常<lb/>
　熟䟽五湖導太湖入海復嵗租六十萬斛<lb/>
<pb n="KR2k0029_WYG_010-2b"/>
乾興元年五月丁<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>詔蘇湖秀州積水害稼其發鄰郡<lb/>
　兵䟽導壅閼仍令發運使董之甲午遣尚書職方員<lb/>
　外郎楊及往蘓湖秀州催督疏𨗳<lb/>
天聖初蘇州水壊太湖外塘又海旁支渠堙塞廢民耕<lb/>
　田八月詔轉運使徐奭江淮發運使趙賀董其事閠<lb/>
　九月敕入内供奉官張永和相度自市涇以北赤門<lb/>
　以南築石隄九十里起橋十有八<hi>或云四十餘</hi>浚積潦自<lb/>
　吳江東赴海復良田數千頃流民得自占者二萬六<lb/>
<pb n="KR2k0029_WYG_010-3a"/>
　千家嵗出租苗三十萬<lb/>
景祐初范仲淹守鄉郡議䟽導諸邑之水上書宰臣具<lb/>
　言水利時轉運使亦委平江節度推官張去惑分捍<lb/>
　水道以功授將作監丞<hi>范仲淹上吕相書某連蹇之人常欲省事及觀民患不忍</hi>
　<hi>自安去年姑蘇之水踰秋不退計司議之扵上窮俗語之扵下某為民之長豈敢曲沮焉然初未甚曉惑</hi>
　<hi>扵羣說及按而視之究而思之則了然可照今得一二以陳焉姑蘇四郊畧平窊而為湖者十之二三西</hi>
　<hi>南之澤尤大謂之太湖納數郡之水湖東一𣲖浚入于河謂之松江積雨之時湖溢而江壅横沒而已雖</hi>
　<hi>北壓揚子江而東抵巨浸河渠至多湮塞已久莫能分其勢矣惟松江退落漫流始下或一嵗大水久而</hi>
<pb n="KR2k0029_WYG_010-3b"/>
　<hi>未耗來年暑雨復為沴焉人必荐飢可不經畫今䟽導者不惟使東南入于松江又使東北入扵揚子之</hi>
　<hi>扵海也其利在此夫水之為物蓄而渟之何為而不害決而流之何為而不利或曰江水已髙不納此流</hi>
　<hi>某謂不然江海所以為百谷王者以其善下耳豈獨不下于此耶江流若髙則必㴞㴞旁來豈復姑蘇之</hi>
　<hi>有乎矧今開畎之處下流不息亦眀驗矣或曰日有潮來水安得下某謂不然大江長淮無不潮也來之</hi>
　<hi>時刻少而退之時刻多故大江長淮會天下之水畢能歸于海也或曰沙因潮至數年復塞豈人力之可</hi>
　<hi>支某謂不然新導之河必設諸閘常時扄之以禦來潮沙不能塞也每春理其閘外工減數倍矣旱嵗亦</hi>
　<hi>扄之駐水溉田可救熯涸之灾澇嵗則唘之䟽積水之患或謂開畝之役重勞民力某謂不然東南之田</hi>
　<hi>所植惟稲大水一至秋無他望灾沴之後必有疾疫乗其羸憊十不救一謂之天灾寔由饑耳如能使民</hi>
<pb n="KR2k0029_WYG_010-4a"/>
　<hi>以時導達溝瀆保其稼穡俾百姓不飢而死曷為其勞哉民勤而生不猶愈扵惰而死乎或謂力役之際</hi>
　<hi>大費軍食某謂不然姑蘇嵗納苗米三十四萬斛官司之糴又不下數百萬斛去秋蠲放者三十萬官司</hi>
　<hi>之糴無復有焉如豐穰之嵗春役萬人日食三升一月而罷用米九千石耳荒歉之嵗日以五升召民為</hi>
　<hi>役因而賑濟一月而罷用米萬五千石耳量此之出較彼之入孰謂費軍食哉或謂陂澤之田動成𣺌瀰</hi>
　<hi>導川而無益也某謂不然吳中之田非水不植減之使淺則可播種非必決而涸之然後為功也昨開五</hi>
　<hi>河洩去積水今嵗平和秋望七八積而未去者猶有二三未能播種復請増理數道以分其流使不停壅</hi>
　<hi>縱遇大水其去必速而無來嵗之患矣又松江一曲號曰盤龍父老傳云出水尤利如總數道而開之灾</hi>
　<hi>必大減蘇秀間有秋之半利已大矣畎澮之事職在郡縣不時開導刺史縣令之職也然今之世有所興</hi>
<pb n="KR2k0029_WYG_010-4b"/>
　<hi>作横議先至非朝廷主之則無功而有毁守土之人恐無建事之意矣蘇常湖秀膏腴千里國之倉庾也</hi>
　<hi>浙漕之任及數郡之守宜擇精心盡力之吏不可以尋常資格而授恐功利不至重為朝廷之憂且失東</hi>
　<hi>南之利也</hi>
寳元元年葉清臣為兩浙轉運副使並太湖有民田豪<lb/>
　右據上㳺水不得泄而民不敢訴遂請䟽盤龍匯及<lb/>
　滬瀆入海民頼其利<lb/>
慶厯中通判李禹卿隄太湖八十里為渠益漕運其口<lb/>
　蓄水溉田千餘頃嵗饑出羡粟三萬活飢民萬餘時<lb/>
<pb n="KR2k0029_WYG_010-5a"/>
　知常熟范琪浚金泾鶴瀆二浦溉田千頃吳江志慶<lb/>
　厯中修荻塘通湖州凡九十里<hi>按單鍔云慶厯二年以松江風濤漕運多</hi>
　<hi>敗官舟遂築長隄界于松江太湖之間横截五十六里</hi>
至和二年崑山主簿邱與權等作崐山塘為橋梁五十<lb/>
　二名至和塘<hi>邱與權記吳城東闉距崑山縣七十里俗謂之崑山塘北納陽城湖南吐松江</hi>
　<hi>由隄防之不立故風波相憑以馳突廢民田以瀦魚鱉其民病賦入之侵蟊相從以逋徙奸人縁之以邀</hi>
　<hi>刧行旅通塩賈以自利吏莫能禁父老相傳自唐至今三百餘年欲有營作而弗克也有宋至道二年陳</hi>
　<hi>令公之守蘇嘗與中貴人按行之邑人朱珏父子相繼論其事為州縣者亦繼經度之皆以横絶巨浸費</hi>
<pb n="KR2k0029_WYG_010-5b"/>
　<hi>用十數萬緡中議而沮皇祐中發運使許公建言蘇之田膏腴而地下嘗苦水患乞置官司以畎洩之請</hi>
　<hi>令舒州通判殿中丞王安石先相視焉朝廷從之王君既至從縣吏拏荒梗浮傾沮訊其鄉人盡得其利</hi>
　<hi>害度長繩短順其故道施之圖繪䟽曰請議如許公朝廷未之行也至和初今太守吕公既下車問民所</hi>
　<hi>疾苦盖有意扵䟽導矣眀年與權為崑山主簿始陳五利一曰便舟楫二曰闢田疇三曰復租賦四曰止</hi>
　<hi>盗賊五曰禁奸啇其餘所濟非可以勝擬願約古制役民以興作經費寡而售効速若其不成請以身塞</hi>
　<hi>責既而令錢君復言之太守嘗念所以興利之計喜其謀之恊從于是列而上聞其副以决于監司乃誡</hi>
　<hi>庸力經逺邇興屯舎宿餱薪既成以授有司郡相元君實總之粤十月甲午治役先設外防以遏其上流</hi>
　<hi>立横埭以限之乃自下流浚而決焉畚鍤所至皆于平陸其始戒也猖風號霾迅雷驟雨乃用牲于神至</hi>
<pb n="KR2k0029_WYG_010-6a"/>
　<hi>癸巳夜半雨息逮眀休霽以卒其役人皆以為有相之者始計月餘盖旬有九日而成深五尺廣六十尺</hi>
　<hi>用民力纔一十五萬六千工費民財若干貫米纔四千六百八十石為橋梁五十二蒔榆栁五萬七千八</hi>
　<hi>百其貳河植茭蒲芙蕖稱是計其入以為修完料民之餘治小虞自嚴村至于鰻[魚*黎]瀼治新洋江自朱瀝</hi>
　<hi>至于清港治山塘自山南至于東浚渚涇六十四浦四十四塘六于是陽城諸湖若瀼皆道而及江田無</hi>
　<hi>洿瀦民不病渉矣初治河至唯亭得古牐用柏合抱以為楹盖古渠况今深數尺設牐者以限松江之潮</hi>
　<hi>勢耳耆舊莫能詳之乃知昔無水患由隄防之廢則有之嗚呼為民者因循而至此乎是役也自城東走</hi>
　<hi>二十里曰任浦崑山治其東長洲治其西以俗名非便于是論請更之曰至和識年號也建亭曰乙未紀</hi>
　<hi>嵗功也太守嘉其有成謂與權寔區區于其間其言必詳命之為記嘉祐六年十二月立于乙未亭沈氏</hi>
<pb n="KR2k0029_WYG_010-6b"/>
　<hi>筆談云至和塘自崑山縣達于婁門凡七十里自古皆積水無陸途民頗病渉久欲為長堤抵郡城澤國</hi>
　<hi>無處求土嘉祐中人有獻計就水中以籧篨為墻栽兩行相去三尺去墻六丈又為一墻亦如此漉水中</hi>
　<hi>淤泥寔籧篨中候乾則以水車畎去兩墻間舊水墻間六丈皆留半以為堤脚掘其半為渠取土以為堤</hi>
　<hi>每三四里則為一橋以通南北之水不日堤成至今為利詳沈氏所記盖至和塘既成于至和二年立石</hi>
　<hi>其間濬水道已成塘陸塗尚未<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>至是始<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>岸未及成後郟亶謂至和塘所以不踰一二年而壊也盖邱</hi>
　<hi>與權塘記雖作于至和二年立石乃嘉祐六年或是新塘成之時也</hi>
嘉祐三年轉運使沈立開崑山之顧浦頗為深浚五年<lb/>
　轉運使王純臣建議請令蘇湖常秀修作田塍位位<lb/>
<pb n="KR2k0029_WYG_010-7a"/>
　相接以禦風濤令縣官教誘殖利之户自作塍岸定<lb/>
　其勸課為殿最當時推行之四年招置蘇州開江兵<lb/>
　士立吳江常熟崑山城下四指揮八年五月轉運司<lb/>
　奏常州望亭廢堰兵士撥𨽻蘇州開江指揮扵崐山<lb/>
　置營興修至和塘岸六年知州蔡抗行縣按水時轉<lb/>
　運使李復圭知崑山韓正彦大修至和塘益加完厚<lb/>
　民得立塍堨以免水患而正彦又開松江之白鶴匯<lb/>
　如盤龍之法皆為民利<lb/>
<pb n="KR2k0029_WYG_010-7b"/>
熙寧元年六月有詔興修水利七月命雍元直自昭文<lb/>
　編校治浙西河渠二年十二月頒農田水利約束<lb/>
熙寧三年崐山人郊亶自廣東安撫機宜上言蘇州水<lb/>
　利具書于圖首言六失六得因上其所著書數千言<lb/>
　及治田利害七事有㫖令亶至兩浙運司與本路提<lb/>
　舉倉司同共相度亶乞先詣司農陳白利害五年十<lb/>
　一月除亶司農寺丞提舉兩浙興修水利熙寧元年<lb/>
　正月有㫖罷奪<hi>所謂六失者一曰水性就下蘇東枕海北接江但東開崐山之張浦茜涇</hi>
<pb n="KR2k0029_WYG_010-8a"/>
　<hi>七丫三塘而導諸海北開常熟之許浦白茒二浦而導諸江殊不知此五處者去水皆逺百餘里近亦三</hi>
　<hi>四十里地形頗髙髙者七八尺方其水盛時決之則或入江海水稍退則向之欲東導于海者反西流欲</hi>
　<hi>北導于江者反南下故自景祐以來屢開之而卒無効也二曰蘇之壓水以其無隄防也故崑山常熟吳</hi>
　<hi>江皆峻其堤岸設官置兵以廵治之是不知塘雖設而水行於堤之兩旁何益乎治田故徒有通往來禦</hi>
　<hi>風濤之小功而無衛民田去水害之大効三曰書云三江既入震澤底定今松江在其南可決水而同歸</hi>
　<hi>于海崑山之下駕新洋小虞大虞朱塘新瀆平樂戴墟等十餘浦是也殊不知諸浦雖有決水之道未能</hi>
　<hi>使水之必泄于江也何則水方汙漫與江俱平雖大決之而隄防不立適足以通潮勢之衝急増風波之</hi>
　<hi>洶怒耳四曰蘇州之水自常州來古者設望亭堰所以禦常之水使入太湖不為蘇害謂望亭之堰不當</hi>
<pb n="KR2k0029_WYG_010-8b"/>
　<hi>廢也殊不知蘇聚數郡之水而常居其一常之水數路望亭居其一豈一望亭之水而能為蘇之患耶故</hi>
　<hi>望亭堰廢則常被其利而蘇未必有害存之則蘇未必利而常先被害矣故治蘇州之水不在乎望亭堰</hi>
　<hi>之廢否也五曰蘇水所以不泄者以松江盤曲而決水遲也古之曲其江者所以激之而使深也激之既</hi>
　<hi>久其曲愈甚故漕使葉内翰開盤龍匯沈諌議開顧浦謂松江之曲若今槎浦及金竈子等浦皆可決也</hi>
　<hi>是説僅為得之但未知蘇之水與江齊平決江之曲者足以使江之水疾趨于海而未能使田之水必趨</hi>
　<hi>於江也六曰蘇本是江海陂潮之地謂之澤國自當漫然容納數州之水不當盡為田也故國初之税纔</hi>
　<hi>十七八萬石今乃至于三十四五萬石是障陂湖而為田之過也是說最為踈閭殊不知國初之逃民未</hi>
　<hi>復今乃盡為編户税所以昔少而今多也借使變湖為田増十七八萬為三十四五萬乃國之利何過之</hi>
<pb n="KR2k0029_WYG_010-9a"/>
　<hi>有且今蘇州除太湖外止有四湖常熟有昆承二湖崑山有陽城湖長洲有沙湖是四湖者自有定名而</hi>
　<hi>其闊各不過十餘里其餘若崑山之所謂邪塘大泗黄瀆夷亭髙墟巴城雉城武城䕫家江家柏家鰻[魚*黎]</hi>
　<hi>等瀼及常熟之市宅碧宅五衢練塘等村長洲之長蕩黄天蕩之𩔖皆積水而不耕之田也其水之深不</hi>
　<hi>過五尺淺者可二三尺其間尚有古岸隐見水中俗謂之老岸或有古之民家堦甃之遺址在焉故其地</hi>
　<hi>或以城或以家或以宅為名嘗求其契劵以騐云皆全税之田也是皆古之良田而今廢之耳已上六說</hi>
　<hi>者皆執一偏之論而未能通其理也必欲治之固當去其六失行其六得曰辯地形髙下之殊求古人蓄</hi>
　<hi>泄之跡治田有先後之宜興役順貧富之便取浩博之大利舎姑息之小恩也一何謂地形髙下之殊曰</hi>
　<hi>蘇州五縣闕南水田其寔崐山之東接于海之<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>隴東西僅百里  北僅二百里其地東髙而西下向所</hi>
<pb n="KR2k0029_WYG_010-9b"/>
　<hi>謂東導于海而水反西流者是也常熟之北接于北海之漲沙南北七八十里東西僅二百里其地皆北</hi>
　<hi>髙而南下向所謂欲北導于江而水反南下者是也是二處皆謂之髙田而其崑山<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之西抵于常州</hi>
　<hi>之境僅一百五十里常熟之南抵于湖秀之境僅二百里其地低下皆謂之水田髙田者常欲水今水乃</hi>
　<hi>流而不蓄故常患旱也唯若景祐皇祐嘉祐中則一大熟爾水田者常患水今西南既有太湖數州之水</hi>
　<hi>而東北又有崑山常熟二縣<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之流故常患水也唯若康定至和中則一大熟爾但水田多而髙田少</hi>
　<hi>水田近於城郭為人所見而税復重髙田逺于城郭人所不見而税復輕故議者唯知治水而不知治旱</hi>
　<hi>也二何謂古人蓄泄之跡曰今崑山之東地名太倉俗號<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之東有一塘焉西徹松江北過常熟</hi>
　<hi>謂之横瀝又有小塘或二里或三里貫横瀝而東西流者多謂之門若所謂錢門張<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門沙堰門吳<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>顧</hi>
<pb n="KR2k0029_WYG_010-10a"/>
　<hi>廟堽丁<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>李<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門及斗門之𩔖是也夫南北其塘則/謂之横櫪東西其塘則謂之<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門堰門斗門者是古</hi>
　<hi>者堰水于<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之東灌溉髙田而又為<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門者恐水/之或壅則決之而横瀝所以分其流也故<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之東</hi>
　<hi>其田尚有邱畝經界溝洫之跡在焉是皆古之良田因<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門壊不能蓄水而為旱田耳<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門之壊豈非五</hi>
　<hi>代之季民各從其行舟之便而廢之邪此治髙田之遺跡也若夫水田之遺跡即今崐山之南向所謂下</hi>
　<hi>駕小虞等浦者皆決水于松江之道也其浦之舊跡濶者二十餘丈狹者十餘丈又有横塘以貫其中而</hi>
　<hi>棋布之是故者既為縱浦以通于江又為横塘以分其勢使水行于外田成於内有圩田之象焉故水雖</hi>
　<hi>大而不能為田之害必歸於江海而後已以是推之則一州之田可知矣故蘇州五門舊皆有堰今俗呼</hi>
　<hi>城下為堰下而齊門猶有舊堰之稱是則隄防既完則水無所瀦容設堰者恐其暴而流入于城也至和</hi>
<pb n="KR2k0029_WYG_010-10b"/>
　<hi>二年前知蘇州吕侍郎開崐山塘而得古閘扵夷亭之側是古者水不亂行之眀驗也及夫隄防既壊水</hi>
　<hi>亂行于田間而有所瀦容故蘇州得以廢其堰而夷亭亦無所用其閘也為民者因利其浦之濶攘其旁</hi>
　<hi>以為田又利其行舟安舟之便決其隄以為涇今崐山諸浦之間有半里或一里二里而為小涇命之為</hi>
　<hi>某家涇某家浜者皆破古隄而為之也浦日以壊故水道陻而流遲涇日以多故田隄壊而不固日隳月</hi>
　<hi>壊遂蕩然而為陂湖矣此古人之跡也今秀州濵海之地皆有堰以蓄水而海鹽一縣有堰近百餘所湖</hi>
　<hi>州皆築隄于水中以固田而西塘之岸至有髙一丈有餘者此其遺法獨蘇州壊之耳三何謂治田有先</hi>
　<hi>後之宜曰地勢之髙下既如彼古人之遺跡又如此今欲先取崑山之東常熟之北凡所謂髙田者一切</hi>
　<hi>設堰瀦水以灌溉之又浚其所謂經界溝洫使水周流于其間以浸潤之立<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門以防其壅則髙田常無</hi>
<pb n="KR2k0029_WYG_010-11a"/>
　<hi>枯旱之患而水田亦減數百里流注之勢然後取今之凡謂水田者除四湖外一切罷去其某家涇某家</hi>
　<hi>浜之𩔖循古今遺跡或五里七里而為一縱浦又七里或十里而為一横塘因塘浦之土以為堤岸使塘</hi>
　<hi>浦閣深而堤岸髙厚塘浦濶深則水通流而不能為田之害也堤岸髙厚則田自固而水可壅而必趨于</hi>
　<hi>江也然後擇江之曲者若所謂槎浦金竈子浦而決之使水必趨扵海又究五堰之遺址而復之使水不</hi>
　<hi>入扵城是雖有大水不能為蘇州之患也如此則髙低皆利而無水旱之憂然後倣錢氏遺法收圖回之</hi>
　<hi>利養撩清之卒更休迭役以浚其髙田之溝洫與水田之塘浦則百世之利也四何謂興役順貧富之便</hi>
　<hi>曰蘇州五縣之民自五等已上至一等不下十五萬户可約古制而户借七日則嵗約百萬夫矣又自三</hi>
　<hi>等已上至一等不下五千户可量其財而取之則足以供萬夫之食與其費矣夫借七曰之力故不勞量</hi>
<pb n="KR2k0029_WYG_010-11b"/>
　<hi>取財于富者故不虐以不勞不虐之役五年而治之何田之不可興也五何謂取浩博之大利蘇州之地</hi>
　<hi>四至餘三百里若以開方之法而約之尚可方二百餘里為田六同有畸三分去一以為溝池城郭陂湖</hi>
　<hi>山林其餘不下四同之地為三十六萬夫之田又以上中下不易再易而去其半當有十八萬夫之田常</hi>
　<hi>出租税也國朝之法一夫之田為四十畝出米四石則十八萬夫之田可出米七十二萬石矣今蘇州止</hi>
　<hi>有三十四五萬石借使全熟則常失三四十萬石之租又况因水旱而蠲除者嵗常不下十餘萬石而甚</hi>
　<hi>者或蠲除三十餘萬石是則遺利不少矣今或得髙低皆利而水旱無憂則三四十萬之税必可增也公</hi>
　<hi>家之利如此則民間從可知也六何謂舎姑息之小恵曰是議之興或者必曰向者蘇州或治一浦或調</hi>
　<hi>一縣而役一月則民勞且怨矣今欲盡一州之境役五縣之民五年而治之其工力盖百倍于向時是役</hi>
<pb n="KR2k0029_WYG_010-12a"/>
　<hi>未興而數千百萬之民己呶呶矣非養民之道也曰向者之興役也多興于大水方盛之際是時公私匱</hi>
　<hi>乏疾癘間作故民勞且怨也今或於平嵗無事之時借力以成利何勞怨之有傳曰使民以時又曰以佚</hi>
　<hi>道使民雖勞無怨又曰恱以使民民忘其勞是雖至治之世未嘗不役民以使之也唯近世不求所以養</hi>
　<hi>之之道使躋于富庶但務其姑息之末使至於饑餓而不能相生然後又從而賙之故上乏而下益困有</hi>
　<hi>可以除數百年未去之患興數百里無窮之利使公私皆獲其利豈可區區計國家五嵗之勞惜百姓七</hi>
　<hi>日之力邪</hi>
亶又上治田利害大㮣有七<hi>一論古人治低田髙田之法者昔禹之時震澤為患</hi>
　<hi>東有<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜以隔截其流禹乃鑿斷<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜流為三江東入于海而震澤始定震澤雖定扵環湖之地尚有二</hi>
<pb n="KR2k0029_WYG_010-12b"/>
　<hi>百餘里可以為田而地皆卑下猶在江水之下與江湖相連民既不能耕植而水面又復平闊足以容受</hi>
　<hi>震澤下流使水勢散漫而三江不能疾趨於海其㳂海之地亦有數百里可以為田而地皆髙仰反在江</hi>
　<hi>水之上與江湖相逺民既不能取之以灌溉而地勢又多西流不得蓄聚春夏之雨澤以浸潤其地是環</hi>
　<hi>湖之地常有水患而㳂海之地常有旱灾如之何而可以種藝邪古人遂因其地勢之髙下井之而為田</hi>
　<hi>其環湖卑下之地則于江水南北為縱浦以通于江又於浦之東西為横塘以分其勢而棊布之有圩田</hi>
　<hi>之象焉其塘浦闊者三十餘丈狹者不下二十餘丈深者二三丈淺者不下一丈且蘇州除太湖之外江</hi>
　<hi>之南北别無水源而古人使塘深濶若此者盖欲取土以為堤岸髙厚足以禦其湍悍之流故塘浦因而</hi>
　<hi>濶深水亦因之而流耳非専為濶其塘浦以決積水也故古者堤岸髙者湏及二丈低者亦不下一丈借</hi>
<pb n="KR2k0029_WYG_010-13a"/>
　<hi>令大水之年江湖之水髙於民田五七尺而隄岸尚出于塘浦之外三五尺至一丈故雖大水不能入于</hi>
　<hi>民田也民田既不容水則塘浦之水自髙于江而江之水亦髙于海不湏決泄而水自湍流矣故三江常</hi>
　<hi>浚而水田常熟其<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地亦因江水稍髙得以畎引以灌溉此古人浚三江治低田之法也所有㳂海</hi>
　<hi>髙仰之地近于江者既因江流稍髙可以畎引近于海者又有早晚兩潮可以灌溉故亦于沿海之地及</hi>
　<hi>江之南北或五里七里而為一縱浦又五里七里而為一横塘港之濶狹與低田同而其深往往過之且</hi>
　<hi>
                        <graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地髙于積水之處四五尺至七八尺逺于積水之處四五十里至百餘里固非決水之道也然古</hi>
　<hi>人為塘浦濶深若此者盖欲畎引江海之水周流于<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地雖大旱之嵗亦可車畎以溉田而大水之</hi>
　<hi>嵗積水或從此而流泄耳非専為闊深其塘浦以決低田之積水也至於地勢西流之處又說<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門㪷門</hi>
<pb n="KR2k0029_WYG_010-13b"/>
　<hi>以瀦蓄之是雖大旱之嵗<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之地皆可耕以為田此古人治髙田蓄雨澤之法也故低田常無水患髙</hi>
　<hi>田常無旱灾而數百里之地常獲豐熟此古人治低田旱田之法也二論後世廢低田髙田之法者古人</hi>
　<hi>治田髙下既皆有法方是時也田各成圩圩必有長每一年或二年率逐圩之人修築隄防浚治浦港故</hi>
　<hi>低田之隄防常固旱田之浦港常通也古之田雖各成圩然所名不同或謂之叚或謂之圍今崑山低田</hi>
　<hi>皆沉在水中而俗呼之名猶有野鴨叚大泗叚湛叚及和尚圍盛熟圍之𩔖至錢氏有國而尚有撩清指</hi>
　<hi>揮之名者此其遺法也洎乎年祀綿逺古法隳壊其水田之隄防或因田户行舟及安舟之便而破其圩</hi>
　<hi>古者人户各有田舎在田圩之中浸以為家欲其行舟之便乃鑿其圩岸以為小涇小浜即臣昨来所陳</hi>
　<hi>某家涇某家浜之𩔖是也說者謂浜者安船溝也涇浜既小是岸不髙遂至壊郤田圩都為白水也今崑</hi>
<pb n="KR2k0029_WYG_010-14a"/>
　<hi>山栢家灢水底之下尚有民家堦甃之遺址此古者民在圩中住居之舊跡也今崑山富户如陳顧辛晏</hi>
　<hi>陶沈等田舎皆在田圍之中每至大水之年亦是外水髙于田舎數尺此今人在田圩中作田舎之驗也</hi>
　<hi>或因人户請射下脚而廢其堤或因官中開淘而減少丈尺臣少時見小虞浦及至和塘並闊三二十丈</hi>
　<hi>累經開淘之後今小虞浦只濶十餘丈至和塘祇闊六七丈此目所覩也或因田主祇收租課而不修堤</hi>
　<hi>岸或因租户利于易田而故要渰没吳人以一易再易之田謂之白塗田所收倍于常稔之田而所納租</hi>
　<hi>米亦依舊數故租户樂于間年渰沒也或因決破古堤張捕魚蝦而漸致破損或因邉圩之人不肯出田</hi>
　<hi>興衆做岸或因一圩雖完傍圩無力而連延隳壞或因貧富同圩而出力不齊或因公私相吝而因循不</hi>
　<hi>治故隄防盡壊而低田漫然復在江水之下也每春夏之交天雨未盈尺湖水未漲二三尺而蘇州低田</hi>
<pb n="KR2k0029_WYG_010-14b"/>
　<hi>一抹盡為白水其間雖有堤岸亦皆狹小沈在水底不能固田唯大旱之嵗常潤杭秀之田及蘇州<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜</hi>
　<hi>之地並皆枯旱其堤岸方始露見而蘇州水田幸得一熟耳盖由無隄防為禦水之先具也民田既容水</hi>
　<hi>故水與江平江與海平而海潮直至蘇州之東一二十里之地反與江湖民田之水相接故水不能湍流</hi>
　<hi>而三江不浚臣伏覩昨來議狹汴河者詔汴河闊處水面散漫不至深快故汴河<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>澱今蘇州水面動連</hi>
　<hi>一二百里而太湖之水又不及黄河之湍迅而欲三江不<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>不可得也今二江已塞而一江又淺倘不完</hi>
　<hi>復堤岸驅低田之水盡入于松江而使江流湍急但恐數十年之後松江愈塞震澤之患不止于蘇州而</hi>
　<hi>已也此低田不治之由也其髙田之廢始由田法隳壊民不相率以治港浦其港浦既淺地勢既髙㳂于</hi>
　<hi>海者則海潮不應㳂于江者又因水田隄防隳壊水得瀦聚于民田之間而江水漸低故髙田復在江之</hi>
<pb n="KR2k0029_WYG_010-15a"/>
　<hi>上至於西流之處又因人户利于行舟之便壊其<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門而不能蓄水故髙田一望盡為旱地毎至四五月</hi>
　<hi>間春水未退低田尚未能施工而<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之田已乾枯矣唯大水之嵗湖秀二州與蘇州之低田渰沒浄盡</hi>
　<hi>則<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜之田幸得一大熟耳此盖不浚浦港以畎引/江海之水不得<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門以蓄聚春夏之雨澤也此髙田</hi>
　<hi>廢之之由也故蘇州不有旱灾即有水患但水田多而旱田少水田近于城郭為人之所見而税復重旱</hi>
　<hi>田逺于城郭人所不見而稅復輕故議者祇論治水而不論治旱也三論自來議者祇知決水不知治田</hi>
　<hi>盖治田者本也本當在先決水者末也末當在後今乃不治其本而但決其末故自景祐以來上至朝廷</hi>
　<hi>之搢紳下至農田之匹夫謀議擘畫三四十年而蘇州之田百末治一二此治水之失也惟嘉祐中兩浙</hi>
　<hi>轉運使王建議謂蘇州民間一概白水至深處不過三尺以上當復修作田位使位位相接以禦風濤則</hi>
<pb n="KR2k0029_WYG_010-15b"/>
　<hi>自無水患若不修作塍岸縱使決盡河水亦無所濟此說最為切當又縁當時建議之時正值兩浙連年</hi>
　<hi>治水無効不知大叚擘畫令官中逐年調發夫力更互修治及不曽立定逐縣治田年額以辦不辦為賞</hi>
　<hi>罰之格而上令逐縣令做概例勸導逐位植利人户一二十家自作塍岸各髙五尺縁民間所鳩工力不</hi>
　<hi>多盖不能齊整借令多出工力則各家所收之利不償其所費之本兼當時都水監立下官員賞典不重</hi>
　<hi>故上下因循未曽併聚公私之力大叚修治臣今欲乞檢會王安石所陳利害郤將臣下項擘畫修築堤</hi>
　<hi>岸以固民田則蘇州之灾可計日而取効也議者或謂曩年吳及知華亭縣常率逐叚人户各自治田亦</hi>
　<hi>不曽煩費官司而人獲其利今可舉用其法以治蘇州水田不湏重煩官司也曰蘇州水田與華亭不同</hi>
　<hi>華亭之田地連<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>阜無暴怒之流浚河不過一二尺修岸不過三五尺而田已大稔矣然不踰三五年間</hi>
<pb n="KR2k0029_WYG_010-16a"/>
　<hi>尚有堙塞今蘇州逺接江湖水常暴怒故崐山常熟吳江三縣堤岸髙者七八尺低者不下五六尺或用</hi>
　<hi>石甃或用樁篠或二年一治或年年修葺而風濤洗蕩動有隳壊今若以華亭之法而治之或水退之後</hi>
　<hi>一二年間暫獲豐稔盖不可知求其久逺之効則不可得也夫以華亭之法而治蘇州之髙田則可矣若</hi>
　<hi>治蘇州之田譬之以一家之法而治一國也其規摹法度則近之至于措置施設之方則小大不可同也</hi>
　<hi>貼黄自來人所議欲開通諸大浦盧瀝浦松江諸匯并決水入江隂軍等亦皆治水之一説但隄防未立</hi>
　<hi>行之無功候隄防既成之後前項諸説又不可不行盖水勢湍急卻馬諸處分減水勢故也故曰治田者</hi>
　<hi>先也決水者後也臣今究窮得古人治田之本委可施行若令臣先往兩浙相度不過訂之於諸縣官吏</hi>
　<hi>考之於諸鄉父老而已況諸縣官吏乍來倐去固不若臣之生長鄉里世為農人而<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>知利害也父老之</hi>
<pb n="KR2k0029_WYG_010-16b"/>
　<hi>智未必過于范仲淹葉清臣况范仲淹葉清臣尚不能窺見古人治田之跡父老安得而知伏望令臣略</hi>
　<hi>到司農寺陳白委不至有誤朝廷候敕㫖四論今來乞以治田為先決水為後田既先成水亦從而可決</hi>
　<hi>不過五年而蘇州之水患息矣然治田之法若總而論之則瀚漫而難行析而論之則簡約而易治何也</hi>
　<hi>今蘇州水田之最合行修治處如前項所陳南北不過一百二十餘里東西不過一百里今若于上項水</hi>
　<hi>田之内循古人之跡五里而為一縱浦七里為一横塘不過為縱浦二十餘條每條長一百二十餘里横</hi>
　<hi>塘十七條每條長一百餘里共計四千餘里每里用夫五千人約用二千餘萬夫至和中開崑山塘每里</hi>
　<hi>用夫二千五百人塘面濶六丈底濶四丈深四尺每里積土計三十萬尺分為兩岸每岸底祇濶一丈四</hi>
　<hi>五尺面祇濶四五尺髙不及六七尺故不踰一二年又至隳壊故曰總而言之則瀚漫而難行也今且以</hi>
<pb n="KR2k0029_WYG_010-17a"/>
　<hi>二千萬夫開河四千里而言之分為五年每年用夫四百萬開河八百里蘇秀常湖四州之民不下四十</hi>
　<hi>萬三分去一以為髙田之民自治髙田外尚有二千七萬夫每夫一年借雇半月計得四百餘萬夫可開</hi>
　<hi>河八百里却以上項四百餘萬夫分為十縣逐縣毎年當夫四十萬開河八十里以四十萬夫分為六箇</hi>
　<hi>月逐縣每月計役六萬六千餘夫開河十三里有零以六萬六千夫分為三十日則逐縣每日只役夫二</hi>
　<hi>千二百人開河一百三十二歩將二千二百人又為兩頭項祇役一千一百人開河六十六歩雖縣有大</hi>
　<hi>小田有廣狹民有衆寡及逐日所開河溝所役夫數多少不同大率治田多者頭項多治田少者頭項少</hi>
　<hi>雖千百項可以一頭項盡也臣故曰析而論之則簡約而易治也如此而治之五年之内蘇州與隣州之</hi>
　<hi>水田殆亦盡矣塘浦既浚矣隄防既成矣則田之水必髙于江江之水亦髙於海然後擇江之曲者而決</hi>
<pb n="KR2k0029_WYG_010-17b"/>
　<hi>之及或開盧瀝浦皆有功也何則江水湍流故也故曰治田者先也決水者後也江流既髙矣然後又究</hi>
　<hi>五堰之遺址而復之使水不入于城是雖有大水不能為蘇州之患也此治水田之大畧也昔有七堰今</hi>
　<hi>復五堰者今祇有五門故也蘇州設堰固亦舊矣劉公著作嘗引唐白居易九日蘇州登髙詩云酒酣慿</hi>
　<hi>檻起四顧七堰八門六十坊是唐之世已有堰矣至端拱二年轉運使喬惟岳方始廢之盖隄防既壊水</hi>
　<hi>得瀦容於民田之間水勢稍低故可廢其堰也其旱田則乞用上項一分之夫浚治港浦以畎引江海之</hi>
　<hi>水及設<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門以瀦春夏之雨澤則髙低皆治而水旱無虞矣五論乞循古人之遺跡治田者臣昨來所乞</hi>
　<hi>蘇州水田一節罷去其某家涇某家浜之𩔖五里七里而為一縱浦七里十里而為一横塘因塘浦之土</hi>
　<hi>以為隄岸使塘浦濶深而隄岸髙厚塘浦濶深則水流通而不能為田之害堤岸髙厚則田自固而水可</hi>
<pb n="KR2k0029_WYG_010-18a"/>
　<hi>必趨于江今具蘇州秀州及沿江沿海水田旱田見存塘浦港瀝<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門之數凡臣所能記者總七項共二</hi>
　<hi>百六十五條并臣擘畫將來治田大約各附逐項之下謹具下項一具水田塘浦之跡凡四項共一百三</hi>
　<hi>十二條一吳松江南岸自北平浦北岸自徐公浦西至吳江口皆是水田約一百二十餘里南岸有大浦</hi>
　<hi>二十七條北岸有大浦二十八條是古者五里而為一縱浦之跡也其横浦在松江之南者臣不能記其</hi>
　<hi>名在松江之北六七里間曰浪市横塘又下北六七里而為至和塘是七里而為一横塘之跡也松江南</hi>
　<hi>大浦二十七條北平浦破江浦艾祈浦愧浦顧匯浦養蠶浦大盈浦南解浦梁乾浦石臼浦直浦分桑浦</hi>
　<hi>内薫浦趙屯浦石浦道褐浦千墩浦錐浦張潭浦陸直浦甫里浦浮髙浦塗頭浦順徳浦大姚浦破墩浦</hi>
　<hi>盞頭浦松江北大浦二十八條徐公浦北解浦瓦浦沈浦蔣浦三林浦周浦顧墓浦金城浦水𤓰浦蔡浦</hi>
<pb n="KR2k0029_WYG_010-18b"/>
　<hi>下駕浦浜浦洛舎浦楊梨浦新洋浦淘仁浦小虞浦大虞浦馬仁浦浪市浦尤涇浦下里浦戴墟浦上顧</hi>
　<hi>浦青邱浦奉里浦任浦松江北横塘二條浪布横塘至和塘已上松江塘浦五十七條並當松江之上流</hi>
　<hi>皆是闊其塘浦髙其堤岸以固田也祇因久不修治遂至隳壊每遇大水上項塘浦之岸並沉在水底不</hi>
　<hi>能固田議者不知此塘浦元有大岸以固田乃謂古人浚此大浦祇欲泄水此不知治田之本也臣今擘</hi>
　<hi>畫並當浚治其浦修成隄岸以禦水灾不湏逺治他處塘浦求決積水而田自成矣一至和塘自崑山西</hi>
　<hi>至蘇州計六十餘里今其南北兩岸各有大浦十二條是五里而為一縱浦之跡也其横浦南六七里而</hi>
　<hi>有浪市塘是也外此皆為風濤洗刷不見其跡臣前所謂至和塘徒有通往來禦風濤之小功而無衛民</hi>
　<hi>田去水患之大利者謂至和塘南北縱浦横塘皆廢故也謹具下項至和塘南大浦十二條小虞浦大虞</hi>
<pb n="KR2k0029_WYG_010-19a"/>
　<hi>浦尤涇浦新瀆浦平樂浦戴墟浦真義浦朱塘浦界浦鳯凰涇任浦蠡塘至和塘北大浦十二條小虞浦</hi>
　<hi>大虞浦尤涇浦髙墟浦雍里浦諸昌涇界浦任浦上雉瀆下雉瀆蠡塘官瀆横塘在南者曰浪市塘已具</hi>
　<hi>松江項内更不再出在此者皆廢已上至和塘兩岸塘浦二十四條在塘北者今猶有其名而或無其跡</hi>
　<hi>在塘南者雖存其跡而並皆狹小㫁續不能固田其間南岸又有朱涇王村涇北岸又有司馬涇季涇周</hi>
　<hi>涇小蕭涇大蕭涇歸涇吳涇清涇譚涇楮涇楊涇之𩔖皆是民間自開私浜即臣向所謂某家涇某家浜</hi>
　<hi>之𩔖是也今並乞廢罷柢擇其浦之大者闊開其塘髙築其岸南修起浪市横塘北則或五里七里為一</hi>
　<hi>横塘以固田自近以及逺則良田漸多白水漸狹風濤漸小矣一常熟塘自蘇州齊門北至常熟縣一百</hi>
　<hi>餘里東岸有涇二十一條西岸有涇十二條是亦七里十里而為一横塘之跡也但目今並皆狹小非大叚</hi>
<pb n="KR2k0029_WYG_010-19b"/>
　<hi>塘浦盖古人之横塘隳壊而百姓侵占及擅開私浜相雜于其間即臣所謂某家涇某家浜之類是也謹</hi>
　<hi>具目今兩岸涇浜之名下項常熟塘東横涇二十一條闕墓涇楊涇米涇樊涇蠡涇南湖涇湖涇朱涇永</hi>
　<hi>昌涇茅涇薛涇界涇吳塔涇尚涇川涇黄土涇圃涇廟涇卞莊涇新橋涇黄母涇常熟塘西横涇十二條</hi>
　<hi>石師涇楊涇玉婆涇髙姚涇蘇宅涇蠡涇皮涇廟涇永昌涇野長涇譚涇墓門涇已上常熟塘兩岸横涇</hi>
　<hi>三十三條盖記其畧耳今但乞廢其小者擇其大者深開其塘髙修其岸除西岸自擘畫為圩外其東岸</hi>
　<hi>合與至和塘北及常熟縣南新修縱浦交加棊布以為圩自近以及逺則良田漸多白水漸狹風濤漸小</hi>
　<hi>矣一崑山之東至太倉堽身凡三十五里兩岸各有塘浦七八條是五里而為一縱浦之跡也其横塘在</hi>
　<hi>塘之南六七里而為朱瀝塘張湖塘郭石塘黄姑塘在塘之北為風濤洗刷與諸湖相連不見其跡謹具</hi>
<pb n="KR2k0029_WYG_010-20a"/>
　<hi>下項崑山塘南有塘浦七條次里浦新洋江任里浦下駕浦下吳浦上吳浦太倉横瀝崑山塘北有塘浦</hi>
　<hi>七條婁縣上塘婁縣下塘新洋江低里浦黄剪涇上吳塘下吳塘横塘四條朱瀝塘張湖塘郭石塘黄姑</hi>
　<hi>塘已上塘瀝十八除新洋江下駕浦曽經開浚餘並未嘗開浚今河底之土反髙于田中毎遇天雨稍闕</hi>
　<hi>則更不通舟船天雨未盈尺而田盡渰沒今並乞開浚以固田已具下項一具旱田塘浦之跡凡三項一</hi>
　<hi>百二十三條一松江南岸自小來浦北岸自北陳浦東至海口並是旱田約長一百餘里南有大浦一十</hi>
　<hi>八條北有大浦二十條是五里而為一縱浦之跡也其横浦之在江南者臣不記其名在江北者七八里</hi>
　<hi>而為雞鳴塘練祈塘是七里而為一横塘之跡也謹具下項松江南岸有大浦一十八條小來浦盤龍浦</hi>
　<hi>朱市浦松子浦野奴浦張整浦許浦魚浦上燠浦丁灣浦蘆子浦滬瀆浦釘鈎浦上海浦下海浦南及浦</hi>
<pb n="KR2k0029_WYG_010-20b"/>
　<hi>江苧浦爛泥浦松江北岸有大浦二十條北陳浦顧浦桑浦大黄肚浦小黄肚浦章浦樊浦楊林浦上河</hi>
　<hi>浦下河浦仙天浦鎮浦新華浦槎浦秦公浦雙浦大塲浦唐章浦貴州浦商量灣横塘二條雞鳴浦練祈</hi>
　<hi>浦已上塘浦四十條各是畎引江水以灌溉髙田祇因久不浚治浦底既髙而江水又低故逐年常患旱</hi>
　<hi>也議者乃謂于此諸浦決泄蘇州崑山長洲及秀州之積水是未知古人設浦之意也今當令髙田之民</hi>
　<hi>治之以<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>旱灾則髙田獲其利也一太倉<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之東至茜涇約四五十里凡有南北大塘八條其横塘南</hi>
　<hi>自練祈塘北至許浦共一百二十餘里有<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門及塘浜約五十餘條臣能記其二十五條旱田而横塘多</hi>
　<hi>欲水之周流于其間灌溉之意也今皆淺淤不能引水以灌于田謹具下項南北之塘八條太倉東横瀝</hi>
　<hi>半涇塘青<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>横瀝五家<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>横瀝鴨頭塘支涇楊墓子/涇茜涇東西之塘及<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門等二十五條方秦塘錢門</hi>
<pb n="KR2k0029_WYG_010-21a"/>
　<hi>塘劉塘張<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門薛市門黄姑塘吉涇塘沙堰門太倉/塘包涇古塘吳<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門顧<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門廟<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門岳瀝李<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門丁</hi>
　<hi>
                        <graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>門湖川門黄涇杜漕塘雙鳯塘㪷門直塘支塘李/墓塘以上<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身已東塘浜門瀝共三十三條南北者</hi>
　<hi>各長一百餘里接連天浦並當浚治以灌溉髙田東西者横貫三重<graphic n="KR1278" url="https://raw.githubusercontent.com/kanripo/KR-Gaiji/master/images/KR1278.png" mimeType="image/png"/>身之田而西通諸湖若深浚之大</hi>
　<hi>者則置閘㪷門或置堰而下或水亟遇大旱則可以車畎諸湖之水以灌田大水則可以通放湖水以灌</hi>
　<hi>田而分減低田之水勢於平時則瀦聚春夏之雨澤使堽身之水常髙于低田不湏車畎而民田足用一</hi>
　<hi>沿海之地自松江下口南連秀州界約一百餘里有大浦二十條臣今能記其七條自松江下口北繞崑</hi>
　<hi>山常熟之境接江隂界約三百餘里有港浦六十餘條臣能記其四十九條是五里為一縱浦之跡也其</hi>
　<hi>横塘在崑山則為八尺涇花莆涇在常熟則為福山東横塘福山西横塘謹具下項松江口下南連秀州</hi>
<pb n="KR2k0029_WYG_010-21b"/>
　<hi>界有大浦七條三林浦杜浦周浦大臼浦䘏瀝浦戚崇浦羅公浦松江口下北繞蘇州崑山常熟縣界至</hi>
　<hi>江隂軍界有港浦四十九條北及浦下田浦掘浦上夾浦下練祈浦桃源浦練祈浦顧涇浦六岳浦採桃</hi>
　<hi>浦川沙浦下張浦新漕浦茜涇浦楊林浦七丫浦<graphic n="KR2806" url="https://raw.githubusercontent.com/kanripo/KR-Gaiji/master/images/KR2806.png" mimeType="image/png"/>港浦北浦尹公浦甘草浦唐相浦陳涇浦錢涇浦湴</hi>
　<hi>湖浦吳泗浦鐺脚浦下六河浦黄浜浦沙營浦白茒浦金涇浦髙浦許浦塢溝浦千步涇耿涇浦新涇浦</hi>
　<hi>崔浦水門浦鰻[魚*黎]浦吳涇髙涇西陽浦新涇陳浦張涇湖涇奚浦黄泗浦横塘四條八尺涇花浦涇福山</hi>
　<hi>東横塘福山西横塘以上沿海港浦共六十條各是古人東取海潮北取楊子江水灌田各開入堽阜之</hi>
　<hi>地七里十里或十五里間作横塘一條通灌諸浦使水周流于髙阜之地以浸潤髙田非専欲決積水也</hi>
　<hi>其間雖有大浦五七條自積水之處直可通海然各逺三五十里至一百餘里地髙四五尺至七八尺積</hi>
<pb n="KR2k0029_WYG_010-22a"/>
　<hi>水既被低田堤岸隳壊一時漫流瀦聚于底下平濶之地雖開得上項大浦其積水終不肯逺從髙處而</hi>
　<hi>流入於海唯大水之年決之則暫或東流爾今不拘大浦小浦並皆淺淤自當開浚東引海潮北引江水</hi>
　<hi>以灌田臣所擘畫治蘇州田至易曉也水田則做岸防水以固田髙田則浚塘引水以灌田此衆人所共</hi>
　<hi>知也但自來治水者舎常而求異忽近而求逺而反謂做岸固田浚塘引水之說為淺近而不肯留意遂</hi>
　<hi>因循至此今欲知蘇州水田旱田不治之由觀此萹可見其大畧以上水田旱田塘浦之跡共七項總二</hi>
　<hi>百六十四條皆是古人因地之髙下而治田之法也其低田則濶其塘浦髙其隄岸以固田其髙田則深</hi>
　<hi>浚港浦畎引江海以灌田後之人不知古人灌田固田之意乃謂低田髙田之所以濶深其塘浦者皆欲</hi>
　<hi>決泄積水也更不計量其逺近相視其髙下一例擇其塘浦之尤大者十數條以決水其餘差小者更不</hi>
<pb n="KR2k0029_WYG_010-22b"/>
　<hi>浚治及興工役動費國家三五十萬貫石而大塘大浦終不能泄水其塘浦之差小者更不曽開浚也而</hi>
　<hi>議者猶謂此小塘小浦亦可泄水以致朝廷逾不見信而大小塘浦一例更不浚治積嵗累年而水田之</hi>
　<hi>隄防盡壊使二三百里肥腴之地㮣為白水髙田之港浦皆塞而使數百里沃衍潮田盡為荒蕪不毛之</hi>
　<hi>地深可痛惜臣竊思之上項塘浦既非天生亦非地出又非神化是皆人力所為也然自國朝統御已來</hi>
　<hi>百餘年間除十數條大者間或浚治外其餘塘浦官中則不曽浚治今當不問髙低不拘小大亦不問可</hi>
　<hi>以決水與不可以決水但係古人遺跡而非私浜者一切併合公私之力更休迭役旋決修治係低田則</hi>
　<hi>髙作堤岸以防水係髙田則深浚港浦以灌田其堽身西流之處又設斗門或堽門或堰閘以瀦水如此</hi>
　<hi>則髙低皆治而水旱無憂矣後二項非要切不録亶之書甚多今獨摘其要者録于此亶既累上其説五</hi>
<pb n="KR2k0029_WYG_010-23a"/>
　<hi>年九月許詣司農寺陳白寺以其說上聞詔以亶為司農寺丞提領两浙路興修水利六年亶以其說鏤</hi>
　<hi>板徧下州縣許諸色人者詳合議焉初亶言蘇州水利其書與圖大抵以為環湖之地稍低常多水㳂海</hi>
　<hi>之地稍髙常多旱故古人治水之跡縱則有浦横則有塘又有門堰涇瀝而碁布之亶所能記者總二百</hi>
　<hi>六十餘所今欲畧循古人之法七里為一縱浦十里為一横塘又因出土以為堤岸度用十萬夫水治</hi>
　<hi>髙田旱治下澤要以三年而蘇之田治矣</hi>朝廷始得亶書以為可行遂真<lb/>
　除司農寺丞令提舉興修亶至蘇興役凡六郡三十<lb/>
　四縣比户調夫同日舉役轉運提刑皆受約束民以<lb/>
　為擾多逃移會吕恵卿被召言其措置乖方熙寧元<lb/>
<pb n="KR2k0029_WYG_010-23b"/>
　年正月一日有㫖郟亶修圩未得興工官吏所見不<lb/>
　同各具利害聞奏人皆驩然十五日庭下方張燈吏<lb/>
　民二百餘人交入驛庭喧閧斥罵燈悉蹂踐驛門亦<lb/>
　破亶幞頭墮地一小兒在旁亦為人所挈前此方盡<lb/>
　遣諸縣令出郊標遷圩地至是諸令鳴鐃散衆遂罷<lb/>
　役亶追司農寺丞送吏部流内銓<lb/>
亶既歿其子將仕郎僑又嗣緝其説因嵗事亦有所建<lb/>
　眀今亦録其大畧<hi>僑書大畧云浙西有營田司自唐至錢氏時其來源去委悉有堤防</hi>
<pb n="KR2k0029_WYG_010-24a"/>
　<hi>堰閘之制旁分其支脉之流不使溢聚以畎腹内畎畝之患是以錢氏百年間嵗多豐稔唯長興中一遭</hi>
　<hi>水耳暨納土之後至于今日其患方劇盖由端拱中轉運使喬維岳不究堤岸堰閘之制與夫溝洫畎澮</hi>
　<hi>之利姑務便于轉漕舟楫一切毁之初則故道猶存尚可尋繹今則去古既久莫知其利營田之局又謂</hi>
　<hi>閒司冗職既已罷廢則堤防之法䟽決之理無以考據水害無已至乾興天禧之間朝廷専遣使者興修</hi>
　<hi>水利逺來之人不識三吳地勢髙下與夫水源來歴及前人營田之利皆失舊聞受命而來恥于空還不</hi>
　<hi>過遽採愚農道路之言以為得計但以目前之見為長久之策指常熟崑山枕江之地為可導諸港而決</hi>
　<hi>之江開福山茜涇等十餘浦殊不知古人建立堤堰所以防太湖泛溢渰沒腹内良田今若就東北諸渚</hi>
　<hi>決水入江是導湖水經由腹内之田瀰漫盈溢然後入海所以浩𣺌之勢常逆行而瀦于蘇之長洲常熟</hi>
<pb n="KR2k0029_WYG_010-24b"/>
　<hi>崑山常之宜興武進湖之烏程歸安秀之華亭嘉禾民田悉已被害然後方及北江東海之港浦又以水</hi>
　<hi>勢之方出于港浦復為潮勢抑回所以皆聚于太湖四郡之境當潦嵗積水而上源不絶瀰漫不可治也</hi>
　<hi>此足以驗開東北諸渚為謬論矣又况太湖盖積十縣之水一水自江南諸郡而下出領阪重復間當其</hi>
　<hi>霖潦積貯溪澗奔湍迤邐而至長塘湖又潤州之金壇延陵丹陽丹徒諸邑皆有山源併會于宜興以入</hi>
　<hi>太湖一水自杭睦宣歙山源與天目等山衆流而下杭之臨安餘杭及湖之安吉武康長興以入太湖即</hi>
　<hi>古所謂震澤也昔禹治水凡以三江決此一湖之水今則二江已絶唯吳松一江存焉䟽洩之道既隘于</hi>
　<hi>昔又為權豪侵占植以菰蒲蘆葦又于吳江之南築為石塘以障太湖東流之勢又于江之中流多置罾</hi>
　<hi>斷以遏水勢是致吳江不能吞來源之瀚漫日淤月澱下流淺狹迨元符初遽漲潮沙半為平地積雨滋</hi>
<pb n="KR2k0029_WYG_010-25a"/>
　<hi>久十縣山源併溢太湖當蘇湖常秀之間陂淹浦港悉皆瀰漫四郡之民惴惴然有為魚之患凝望廣野</hi>
　<hi>千里一白少有風勢駕浪動輙數尺雖有中髙不易之地積已成實頃刻蕩盡此吳民畏風甚于畏雨也</hi>
　<hi>吳松古江故道深廣可敵千浦向之積潦尚或壅滯議者但以開數十浦為筞而不知臨江濵海地勢髙</hi>
　<hi>仰徒勞無益愚今者所究治水之利必先于江寜治水陽江與銀林江等五堰體勢故跡決于四江潤州</hi>
　<hi>治丹陽練湖相視大崗尋究凾管水道決于北海常州治宜興滆湖沙子淹及江隂港浦入北海以望亭</hi>
　<hi>堰分屬蘇州以絶常州輕廢之患如此則西北之水不入太湖為害矣又扵蘇州治諸邑限水之制闢吳</hi>
　<hi>江之南石塘多置橋梁以決太湖㑹於青龍華亭而入海仍開浚吳松江官司以隣郡上户熟田例敷錢</hi>
　<hi>粮于農事之隙和雇工役以漸闢之其諸江湖風濤為害之處並築為石塘及於彭匯與諸湖瀼等處尋</hi>
<pb n="KR2k0029_WYG_010-25b"/>
　<hi>究昔有江港自南涇北以漸築為堤岸所在陂淹築為水堰秀州治華亭海鹽港浦仍體究枯湖澱山湖</hi>
　<hi>等處向因民户有田髙壤障遏水勢而䟽決不行者並與開通達諸港浦杭州遷長河堰以宣歙杭睦等</hi>
　<hi>山源決于浙江如此則東南之水不入太湖為害矣此前所謂旁分某支脉之流不為腹内畎畝之患者</hi>
　<hi>此也水為東南患其來乆矣獻其端者大抵二說一則以導青龍江開三十浦為說一則以使植利户浚</hi>
　<hi>涇浜作圩垾為說是二者各得其一偏未容俱是何以言之若止於導江開浦則必無近効若止于浚涇</hi>
　<hi>作垾則難以禦暴流要當合二者之説相為首尾乃盡其善但施行先後自有次第耳必不得已欲兩者</hi>
　<hi>兼行以規近効亦有其説若欲決蘇州湖州之水莫若先開崐山縣之茜涇浦使水東入于大海開崑山</hi>
　<hi>之新安浦顧浦使水南入扵松江開常熟縣之許浦梅里浦使水北入於揚子江復浚常州無錫縣界之</hi>
<pb n="KR2k0029_WYG_010-26a"/>
　<hi>望亭堰俾蘇州管轄謹其開閉以遏常潤之水則蘇州等水患可漸息而民田可治矣若欲決常州潤州</hi>
　<hi>之水則莫若決無錫縣之五卸堰使水趨于揚子江則常州等水患可漸息而民田可治矣世之言水利</hi>
　<hi>者非不知此然開浦未久而汗泥尋塞決堰未多而良田被患何也盖雖知置堰閘以防江潮而不知浚</hi>
　<hi>流以泄沙漲故有堙塞之患雖知決五卸堰水而不知築堤以障民田故有飄溺之虞且復一于開浦決</hi>
　<hi>堰而不知勸民作圩垾浚涇浜以治田是以不問有水無水之年蘇湖常秀之田不治十常五六愚故曰</hi>
　<hi>要當合二者之說相為首尾則可盡其善某所乞開崑山常熟縣之茜涇等浦必置堰閘者且以茜涇浦</hi>
　<hi>在蘇州之東南去海止二十里泄水甚徑然其地浸浦髙比之蘇州及崑山縣地形不啻丈餘而往年開此</hi>
　<hi>者但為文具所開不過三四尺一二尺而已又止于以地面為丈尺而不知以水面為丈尺不問髙下而</hi>
<pb n="KR2k0029_WYG_010-26b"/>
　<hi>匀其淺深欲水之東注不可得也水既不東注兼又浦口不置堰閘賺入潮沙無上流水勢可衝遂致浦</hi>
　<hi>塞愚故乞開茜涇等浦湏置堰閘所以外防潮之漲沙也或聞范恭政仲淹葉内翰清臣昔年開茜涇</hi>
　<hi>等浦亦皆有閘但無官司管轄而豪强耆保利于所得不時唘閉遂致廢壊鄉人往往能道其事若推究</hi>
　<hi>而行之則所開之浦可久而無弊某所乞復常州無錫縣界望亭堰閘俾蘇州管轄者盖以常潤之地比</hi>
　<hi>蘇州為差髙而蘇州之東勢接海岸其地亦髙蘇州介于两髙之間故每遇大水西則為常潤之水所注</hi>
　<hi>東則為大海岸道所障其水瀦蓄無縁通泄若不令蘇州管轄望亭堰閘則無復有防遏之理故愚先乞</hi>
　<hi>開茜涇等浦以決水有東流之便次乞謹守望亭閘俾水無西衝之憂既望亭之西自有五瀉堰可以決</hi>
　<hi>水徑入于北江若使常潤之水決下北堰則不唯少舒蘇州之水勢而常潤之水亦自可以就近順流而</hi>
<pb n="KR2k0029_WYG_010-27a"/>
　<hi>入於江矣某所乞決常州無錫縣界之五㵼堰使水北入于揚子江者此堰決水其勢甚径往者官吏非</hi>
　<hi>不施行然決堰未多而民田已沒何也盖止知決堰而不知預築堰下民田之堤岸以防水勢故也五卸</hi>
　<hi>地形與民田相去幾及丈餘平居微雨水即溢堰而過已有浸溺之憂今直欲決去其堰使諸路之水舉</hi>
　<hi>自此而出又不增髙其民田圩岸以為隄防則決堰未多而民田已沒某嘗論天下之水以十分率之自</hi>
　<hi>淮南而北五分由九河入海書所謂同為逆河入于海是也自淮而南五分由三江入海書所謂三江既</hi>
　<hi>入震澤底定是也而三江所決之水其源甚大由宣歙而來至于浙界合常潤諸州之水鍾于震澤震澤</hi>
　<hi>之大幾四萬頃導其水而入海止三江爾二江已不得見今止松江又復淺汙不能通泄且復百姓便于</hi>
　<hi>己私於松江古河之外多開溝港故上流日出之郡水不能径入于海支分𣲖别自三十餘浦北入吳</hi>
<pb n="KR2k0029_WYG_010-27b"/>
　<hi>界内即先父比部水利奏中所謂向欲導諸江者復南而北矣雖于崑山常熟两縣開導河浦修築圩垾</hi>
　<hi>然上流不息諸水輻湊或風濤間作或洪雨繼至所開浦河必皆壅滯所築圩垾必有衝蕩盖㳂江北岸</hi>
　<hi>三十餘浦唯鹽鐵一塘可直㵼水北入楊子江外其餘皆連接平江湖瀼合而為一非徒無益為害大矣</hi>
　<hi>今乞措置一面開導河浦即便相度松江諸浦除鹽鐵塘及大浦開導置閘外其餘小河一切並為大堰</hi>
　<hi>或設水竇以防江水即吳松江水徑入東海而吳之河浦不為賊水所壅諸縣圩岸亦免風波所破某聞</hi>
　<hi>錢氏循漢唐法自吳江縣松江而東至于海又㳂海而北至于楊子江又沿江而西至于常州江隂界一</hi>
　<hi>河一浦皆有堰閘所以賊水不入久無患害嘗考漢晉隋唐以來地理志今之平江乃古吳郡至隋平陳</hi>
　<hi>始置蘇州漢時封境甚濶隋開皇中始移于横山下唐貞觀中復徙于闔閭舊城而又湖州乃隋時仁夀</hi>
<pb n="KR2k0029_WYG_010-28a"/>
　<hi>中于蘇之烏程縣分置秀州乃五代晉時吳越王以蘇之嘉興縣分置所謂錢塘毘陵在古皆吳之屬縣</hi>
　<hi>以地勢卑下㳂江邉海有為堤岸以防遏水勢如唐志所載秀州之海鹽今李諤開古涇三百有一而又</hi>
　<hi>稱去縣西北六十里有漢塘大和中再開疑即僑今所謂開鹽鐵塘以泄吳松江水者也又載杭州之餘</hi>
　<hi>杭令歸某築再道髙廣径直百餘里以禦水患又載杭州鹽官縣亦有捍海塘堤二百十四里即知古人</hi>
　<hi>治平江之水不専于河而築堤以遏水亦兼行之矣故為今之筞莫若先究上源水勢而築吳松两岸塘</hi>
　<hi>堤不唯水不北入于蘇而南亦不入于秀兩州之田乃可墾治今之言治水者不知根源始謂欲去水患</hi>
　<hi>湏開吳松江殊不知開吳松江而不築两岸堤塘則所導上源之水輻湊而來適為两州之患盖江水溢</hi>
　<hi>入南北溝浦而不能徑趨于海故也倘效漢唐以來堤塘之法修築吳松江岸則去水之患已十九矣震</hi>
<pb n="KR2k0029_WYG_010-28b"/>
　<hi>澤之大纔三萬六千餘頃而平江五縣積水㡬四萬頃然非若太湖之深廣瀰漫一區也分在五縣逺接</hi>
　<hi>民田亦有髙下之異淺深之殊非皆積水不可治也但與田相通極目無際所以風濤一作囬環四合無</hi>
　<hi>非水者既非全積之水亦有可治之田瀦㵼之餘其淺淤者皆可修治永為良田况五縣積水中所謂湖</hi>
　<hi>瀼陂淹若湖則有澱山湖練湖陽城湖巴湖昆湖承湖尚湖石湖沙湖瀼則有大泗瀼斜塘瀼江家瀼百</hi>
　<hi>家瀼鰻[魚*黎]瀼蕩則有龍墩蕩任周蕩傀儡蕩白坊蕩黄天蕩雁長蕩淹則有光福淹尹山淹施墟淹赭墩</hi>
　<hi>淹金涇淹眀杜淹僅三十餘所雖水勢相接畧無限隔然其間深者不過三四尺淺者一二尺而已今乞</hi>
　<hi>措置深者如練湖大作隄防以匱其水復于隄防四傍設為斗門水瀬即大水之年足以瀦蓄湖瀼之水</hi>
　<hi>使不與外水相通而水田之圩垾無衝激之患大旱之年可以決斗門水瀬以浸灌民田而旱田之溝洫</hi>
<pb n="KR2k0029_WYG_010-29a"/>
　<hi>有畎畝之利其餘若斜塘瀼大泗瀼百家瀼之𩔖深不過三四尺淺止一二尺而已本是民田皆可相視</hi>
　<hi>分勒人户借貸錢粮修築圩垾開導涇浜即前所謂湖瀼三十餘處者往往可治者過半矣某聞江南有</hi>
　<hi>萬春□吳有陳滿塘皆積水之地今悉治為良田坐收苗賦以助國用郟氏再世有水利之學雖不能為</hi>
　<hi>必可行然用心甚専為説甚詳故録之以僃論議者之叅稽焉</hi>
熙寧六年八月檢正中書刑房工事沈括復言淛西江<lb/>
　浦淺涸者當濬淛東隄防川瀆堙沒者當修請下司<lb/>
　農貨錢募役從之仍命括相度两淛水利<hi>土人傳肱欲決松江</hi>
　<hi>之千墩金城諸匯又欲開無錫之五㵼堰以洩太湖而入于北江導海鹽之蘆瀝浦以分吳松而入于海</hi>
<pb n="KR2k0029_WYG_010-29b"/>
　<hi>扵崑山常熟二縣深闢諸浦遇東南風則水北下于楊子遇西北風則水南下扵松江庶可紓患夫治水</hi>
　<hi>者當浚其下流下流既通則上流可道也范文正公嘗與人書云天造澤國衆流所聚或滛雨不能無災</hi>
　<hi>而江海之涯地勢頗髙溝瀆雖髙不決不下如無所壅良可減害若其浚深江潮乃來愆亢之時萬户畎</hi>
　<hi>溉此所以旱澇皆為利矣此智者之言也范公之跡固未逺求其舊而纉其功不亦善哉至于羣言衆説</hi>
　<hi>各有見焉擇其便者裁而用之可也</hi>
元祐中宜興人單諤作陽羡風土記専論單子發荆谿<lb/>
　吳中水利其說本専為荆谿横塘百瀆之塞以及於<lb/>
　松江震澤之水勢其略謂荆谿受宣歙蕪湖江東數<lb/>
<pb n="KR2k0029_WYG_010-30a"/>
　郡之水行四十五里至震澤古人以谿流不足以勝<lb/>
　數郡奔注之勢復扵震澤之口開瀆百條各有地方<lb/>
　之名而總謂之百瀆又開横塘瀆一條綿亘四十里<lb/>
　以貫百瀆而通瀕湖諸鄉阡陌之水盖横塘直南北<lb/>
　以經之百瀆直東西以緯之既分荆溪之流下震澤<lb/>
　由震澤入太湖抵松江由江入海是以昔年未嘗有<lb/>
　水患而震澤亦不為吳中害今荆谿受數郡之水不<lb/>
　少減而百瀆横塘大半堙塞又蘇湖常三州之水瀦<lb/>
<pb n="KR2k0029_WYG_010-30b"/>
　為太湖由松江以入海慶厯二年以松江風濤漕運<lb/>
　多敗官舟遂接續築松江長堤界扵江湖之間堤東<lb/>
　則江堤西則湖江之東即大海堤横截江流五六十<lb/>
　里震澤受吳中數郡之水乃遏以長堤雖時有橋梁<lb/>
　而流勢不快又自松江至海浦諸港復多沙泥漲塞<lb/>
　茭蘆叢生隄傍亦沙漲為田是以三春霖雨則蘇湖<lb/>
　常秀皆憂瀰漫雖増吳江一邑之賦顧三州逋失者<lb/>
　不貲今欲洩太湖之水莫若先開江尾茭蘆之地遷沙<lb/>
<pb n="KR2k0029_WYG_010-31a"/>
　村之民運其漲泥鑿吳江隄為木橋千所以通陸行<lb/>
　隨橋硔開茭蘆為港走水仍扵下流開白蜆安亭二<lb/>
　江使太湖水繇華亭青龍以入海則三州無水患又<lb/>
　以陽羡言之臨江數里皆民廬墓今皆在風波浩𣺌<lb/>
　中矣風静水澄樹根磚石畢見官能扵農隙率清泉<lb/>
　祠山君山三鄉瀕湖植利人户尋百瀆與横塘舊界牌分<lb/>
　力開通遇嵗大水則可䟽荆谿交合之流順注震澤<lb/>
　若嵗大旱則可引百瀆及横塘之水灌溉民田雖有<lb/>
<pb n="KR2k0029_WYG_010-31b"/>
　水旱豈能侵嵗哉諤又有書名荆谿集亦載此説時<lb/>
　蘇文忠公在翰苑奏其書請行之弗果<hi>單諤吳中水利書切觀蘇</hi>
　<hi>常湖三州之水為患滋乆較舊賦之入十常減其五六以日月指之則水為害于三州逾五十年矣朝廷</hi>
　<hi>屢責監司監司毎督州縣又間出使者尋按舊跡使講眀利害之原然而西州之官求東州之利目未嘗</hi>
　<hi>厯覽地形之髙下耳未嘗講聞湍流之所從來州縣憚其經營百姓厭其出力均曰水之患天數也按行</hi>
　<hi>者駕輕舟于汪洋之波視之茫然猶擿埴索途以為不可治也聞有忠于國志于民深求而力究之然有</hi>
　<hi>知其一而不知其二知其末而不知其本詳于此而畧于彼以諤視其跡自溧陽五堰東至吳江岸猶之</hi>
　<hi>一身也堰□則首也宜興荆谿則咽喉也百瀆則心也震澤則腹也旁通震澤衆瀆則絡脉衆竅也吳江</hi>
<pb n="KR2k0029_WYG_010-32a"/>
　<hi>則足也今上廢五堰之固而宣歙池九陽江之水不入蕪湖反東注震澤下又有吳江岸之阻而震澤之</hi>
　<hi>水積而不洩是猶有人焉桎其手縛其足塞其衆竅以水沃其口沃而不已腹滿而氣絶視者恬然猶不</hi>
　<hi>謂之已死且未築吳江岸已前五堰其廢乆矣然而三州之田尚十年之間熟有五六五堰猶未為大患</hi>
　<hi>自吳江築岸已後十年之間熟無一二欲具驗之閱三州嵗賦所入可見矣諤視熙寜八年雖大旱然連</hi>
　<hi>百瀆之田皆魚逰鱉處之地低汙之甚也其田去百瀆無多逺而田之苗是時亦皆旱死何哉盖百瀆及</hi>
　<hi>旁穿小港厯年不遇旱皆為泥沙湮塞與平地無異雖去震澤甚邇民力難以私舉時官又無㽜意䟽導</hi>
　<hi>者苗卒歸乎槁死迄今十四載其田即未有可耕之日昔嘉祐中邑尉阮洪深眀水利屢上書監司乞開</hi>
　<hi>百瀆監司允其請遂鳩工于食利之民䟽導四十九條是年大熟此百瀆之驗嵗水旱皆不可不開也夫</hi>
<pb n="KR2k0029_WYG_010-32b"/>
　<hi>吳江岸界扵吳松江震澤之間岸東則江岸西則震澤江之東則大海也百川莫不趨海地傾東南其勢</hi>
　<hi>然也自慶厯二年欲便粮運遂築此隄横截江流五六十里遂致震澤之水常溢而不洩浸灌三州之田</hi>
　<hi>毎至五六月之間湍流峻急之時視之則吳江岸之東水常低于岸西之水一二尺此堤岸阻水之跡可</hi>
　<hi>覽矣又覩岸東江尾與海相接之處茭蘆叢生沙泥漲塞而又江岸之東自築岸以來沙漲成一村昔為</hi>
　<hi>湍流奔湧之地今為民居民田桑棗塲圃吳江縣由是嵗増舊賦不少雖然増一邑之賦反損三州之賦</hi>
　<hi>不知㡬百倍也夫江尾昔無茭蘆壅障今何致此盖未築岸之前源流東下峻急築岸之後水勢遲緩無</hi>
　<hi>以滌蕩泥沙以至增積而茭蘆生茭蘆生則水道狹水道狹則流洩不快雖欲震澤之水不積不可得也</hi>
　<hi>今欲洩震澤之水莫若先開江尾茭蘆之地遷沙村之民運其所漲之泥然後以吳江岸鑿其土為木橋</hi>
<pb n="KR2k0029_WYG_010-33a"/>
　<hi>千所橋谼各濶二丈每十橋可開水面二十丈千橋共開水面二千丈隨橋谼開茭蘆為港走水仍于下</hi>
　<hi>流開白蜆安亭二江使湖水由華亭青龍入海則三州之患必大衰減常州運河之北偏古有洩水入江</hi>
　<hi>一十四瀆曰孟瀆曰黄汀瀆曰東函港曰戚氏港曰五㵼港曰梨溶港曰蔣瀆曰歐瀆曰魏瀆曰支子港</hi>
　<hi>曰蠡瀆曰牌涇昔皆以洩衆水北下江隂之江今存者無㡬二浙之粮船不過五百石運河止可常存五</hi>
　<hi>六尺之水足可以勝五百石之舟以其一十四瀆立為斗門每瀆扵岸北先築隄岸以制水入江若無隄</hi>
　<hi>防則水泛溢而不制將見灌浸江隂之民田民居矣昔熙寜中有提舉沈括者輙去五㵼堰走運河之水</hi>
　<hi>此下江中遂害江隂之民田為百姓所訟即罷提舉始欲以為利而適足以害之此未達古人之智以至</hi>
　<hi>敗事也諤覩主簿張宴進狀言吳江岸為阻水之患涇函不通其言然則然矣雖言吳江岸而不言措置</hi>
<pb n="KR2k0029_WYG_010-33b"/>
　<hi>之術盖古之所創涇函在運河之下用梓木為之中用銅輪刀之衝水則草可刹也置在運河底下暗走</hi>
　<hi>水入江今常州有東西二函地名有此也今先開鑿江河故道堙塞之䖏洩得積水他日治函管則可若</hi>
　<hi>未能開故道而先治函管是知末而不知本也宜興縣西有夾苧千瀆洩長塘湖東入滆湖由滆湖入大</hi>
　<hi>吳瀆塘口瀆白魚灣髙梅瀆及白鶴溪而北入常州之運河由運河而入一十四港北入大江今皆存名</hi>
　<hi>而實亡累有知利便者獻議欲依古開通皆為彼豪民計搆不行倘開夾苧于通流則西來入震澤之水</hi>
　<hi>可以殺其勢深利于三州之田也熙寜八年嵗大旱諤觀太湖水退數里其地皆有昔日邱墓街井枯木</hi>
　<hi>之根在數里之間信知昔為民田今為湖也以是推之太湖寛廣愈于昔時昔云三萬六千頃自築吳江</hi>
　<hi>岸及諸港湮塞積水不洩又不知其愈廣㡬多頃也昨熈寜間校正張諤命屬吏殿丞張慤相視蘇秀二</hi>
<pb n="KR2k0029_WYG_010-34a"/>
　<hi>州海口諸浦將欲䟽鑿以快流水慤相視回申以謂若開海口諸浦則東風駕海水倒注反灌民田諤謂</hi>
　<hi>慤曰地傾東南百川歸海古人開諸浦所以通百川也若反灌民田古人何為置諸浦也百川東流則有</hi>
　<hi>常西流則有時因東風雖致西流風息則其流亦復歸于海其勢然也凡江湖諸浦勢亦一同諤又覩秀</hi>
　<hi>州青龍鎮有安亭江自吳江東至青龍由青龍洩水入海昔監司恐走透商税遂塞此一江夫籠截商税</hi>
　<hi>利國能有㡬耶湮塞湍流其害寔大又况措置商税不為難事竊聞近日華亭青龍人户相率陳狀情願</hi>
　<hi>出錢開浚本縣官吏未與施行諤觀合開三州諸港瀆不必全籍官錢盖三州人民憔悴之乆人人樂開</hi>
　<hi>故半可以資食利户之力也或者謂昔人創望亭奔牛吕城三堰盖為丹陽下至無錫地形東傾古人創</hi>
　<hi>三堰慮運河之水不制是以創堰以節之以通漕運自熈寜治平間廢去望亭吕城二堰然亦不妨綱運</hi>
<pb n="KR2k0029_WYG_010-34b"/>
　<hi>者何耶諤曰昔之太湖及西來衆水無吳江岸之阻又一切通江河道未嘗湮塞故運河之水嘗慮走洩</hi>
　<hi>是以置堰以節之今自慶厯以來築置吳江岸及諸港浦一切湮塞是以三州之水常溢而不洩二堰雖</hi>
　<hi>廢無害今若洩江湖之水則二堰尤宜先復不復則運河將見涸而粮運不可行此灼然之利害也或曰</hi>
　<hi>切觀諸縣髙源陸野皆有塘圍或三四十畝盖古之人蓄水以灌田以今視之其塘之外皆水塘之中未</hi>
　<hi>嘗蓄水又未嘗植苗徒牧養牛羊畜放鳬雁而已塘之所創有何益也諤曰塘之為塘是猶堰之為堰也</hi>
　<hi>昔日置塘蓄水以防旱嵗今自三州之水乆溢而不洩則置而為無用之地若決吳江岸洩三州之水則</hi>
　<hi>塘亦不可不開以蓄水猶堰之不可不復也此亦灼然之利害矣茍堰與塘為無益則古人奚為之邪盖</hi>
　<hi>古之賢人君子大智經營莫不除害興利出于人之未到後人之淺謀管見不達古人之大智顛倒穿鑿</hi>
<pb n="KR2k0029_WYG_010-35a"/>
　<hi>徒見其害而莫見其利也若吳江岸止知欲便粮運而不知遏三州之水反以為害又若廢安亭江使之</hi>
　<hi>不漏商税又不知反狹水道以遏百川今之人所以戾古者凡如此也嘗見蘇州之茜涇昔范仲淹命工</hi>
　<hi>開導以洩積水當時諌官不知蘇州患在積水不洩咸上䟽言仲淹走洩姑蘇之水不知其利而反以為</hi>
　<hi>害諤存心三州水利凡三十年矣每觀一溝一瀆未嘗不眀古人之微意其間曲折宛轉皆非徒然惟執</hi>
　<hi>事者上之朝廷則庶㡬三州憔悴之民有望于今日</hi>
　<lb/>
　<lb/>
　<lb/>
<pb n="KR2k0029_WYG_010-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑蘇志卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷三十九</head>
    <p>
<pb n="KR2k0029_WYG_038-1a"/>
欽定四庫全書<lb/>
　姑蘇志卷三十九　　　　　明　王鏊　撰<lb/>
　　　宦蹟三<lb/>
閻象鉅野人吳越納土被命領禁兵千人至蘇安撫軍<lb/>
　民遂知州事能知其風俗而揉以善政或摩以漸或<lb/>
　革以宜推凡上之所欲施寛凡民之所不堪恩涵澤<lb/>
　沛民以蘇息政成召還改濟晉黄棣青等州卒<lb/>
梁周翰字元褒管城人太平興國五年以知髙郵徙蘇<lb/>
<pb n="KR2k0029_WYG_038-1b"/>
　州周翰善音律喜蒱博州有伶官錢氏家數百人日<lb/>
　令百人供伎每出以博具自隨郡務不治以本官分<lb/>
　司西京<lb/>
柴成務字寳臣濟隂人太平興國中以殿中侍御史知<lb/>
　蘇州除兩浙轉運使成務有詞學博聞稽古善談論<lb/>
　然為郡乏廉稱<hi>按王禹偁文成務雍熈元年自治書侍御史典郡四年三月任滿四月改</hi>
　<hi>戸部員外郎直史館兩浙轉運使</hi>
許衮字公儀燕人雍熈中為均州防禦判官郡將表其<lb/>
<pb n="KR2k0029_WYG_038-2a"/>
　能狀拜太子右賛善大夫通判蘇州時二浙之地始<lb/>
　歸朝廷宿政如棼絲衮善理之就進殿中丞<lb/>
宋璫字寳臣渭南人淳化中三吳嵗饑民疫擇長吏治<lb/>
　養之命璫知蘇州璫體豐碩素病足州地卑濕疾益<lb/>
　甚或勸其謝疾北歸璫曰天子以民病俾我撫綏我<lb/>
　又以疾辭非臣子之義也先是太白犯南斗璫曰斗<lb/>
　為吳分民方饑天象如此長吏得無咎乎四年十月<lb/>
　庚午卒上嗟悼録其子明逺為蒲城主簿璫性清簡<lb/>
<pb n="KR2k0029_WYG_038-2b"/>
　歴官三十年未嘗問家事唯聚書以貽子孫且曰使<lb/>
　不忘本也<lb/>
陳省華字善則閬中人智辯有吏幹至道初以祠部員<lb/>
　外郎知蘇州賜金紫時遇水災省華復流民數千戸<lb/>
　莩者悉瘞之詔書褒美官終左諫議大夫<lb/>
裴莊字端已閬中人在蜀以眀經及第真宗即位以河<lb/>
　南轉運使移知蘇州咸平二年命巡撫江南景德中<lb/>
　安撫兩浙莊有吏幹慷慨敢言太宗奬其忠讜多所<lb/>
<pb n="KR2k0029_WYG_038-3a"/>
　聽納好為規畫頗疎於學術云<lb/>
喬維嶽字伯周南頓人咸平初自海州刺史知蘇州仍<lb/>
　帶前任維嶽素病風上以吳中多食魚蠏乃徙夀州<lb/>
　命太醫馳療之四年卒<lb/>
陳彭年字永年南城人歴懐州推官深為知州喬維嶽<lb/>
　所委任真宗朝為祕書郎惟嶽刺海州及知蘇夀二<lb/>
　州並表彭年通判州事咸平中直史館上大寳箴拜<lb/>
　參知政事進兵部侍郎卒諡文僖彭年性敏給博聞<lb/>
<pb n="KR2k0029_WYG_038-3b"/>
　強記朝廷典禮無不參預<lb/>
張去華字信臣襄邑人㓜勵學敏於屬辭咸平二年自<lb/>
　知杭州徙蘇州頃之以疾求安得守本官分司西京<lb/>
　去華美姿貌善談論有藴藉頗尚氣節<lb/>
仲華<hi>姓里缺</hi>咸平四年以太常少卿知永興軍移蘇州五<lb/>
　年十一月改右諫議大夫知杭州<hi>盧志云按本傳轉運使任中正上其</hi>
　<hi>治狀拜右諫議知杭州既而謝泌為使奏劾仲華徙任冒請蘇州添給詔罰金移䖍州</hi>
康懐珪宋初任平江軍節度推官<hi>見王禹儞作神道碑</hi>
<pb n="KR2k0029_WYG_038-4a"/>
梅詢字昌言宣城人自通判杭州知蘇州<hi>按實録以右司諫除知蘇</hi>
　<hi>州壁記云朝散大夫太常卿直集賢院與本傳同而祥符九年十一月虎丘詩刻云尚書祠部員外郎</hi>
　就徙兩浙轉運副使入判三司開岸司遷太常博士<lb/>
　出知濠州湖北轉運使降通判襄州知鄂州又徙蘇<lb/>
　州歴樞宻直學士出知許州卒詢性卞急好進侈於<lb/>
　奏養至老不衰然數為朝廷言兵<lb/>
曾致堯字正臣南豐人以直史館為京東轉運鉤得匿<lb/>
　貨五百萬計稱㫖除祕書丞兩浙轉運副使改正使<lb/>
<pb n="KR2k0029_WYG_038-4b"/>
　淳化五年致堯言所部秋租惟湖州督納及期而蘇<lb/>
　常潤三州悉有逋負請各按賞罰以勸懲之太宗以<lb/>
　其刻薄又以江淮頻年水災蘇常潤特甚詔致堯倍<lb/>
　加安撫勿得搔擾民或失所罪有所歸始諫議大夫<lb/>
　知蘇州魏庠侍御史知越州王柄惰於政治喜怒縱<lb/>
　入百姓病之庠介舊恩以進柄喜持上致堯獻書條<lb/>
　劾之帝覽書驚曰曾致堯乃敢治魏庠可畏也庠柄<lb/>
　由此被絀久之致堯移知夀州景德四年以尚書吏<lb/>
<pb n="KR2k0029_WYG_038-5a"/>
　部員外郎自知泉州移蘇尋徙揚州卒<lb/>
黄震字伯起浦城人累擢江淮發運使發李溥姦贓溥<lb/>
　坐廢震亦奪官後至廣東轉運使<hi>本傳不言知蘇州壁記亦無今從范</hi>
　<hi>盧二志據吳江學記碑補入</hi>
秦羲字致堯江寧人大中祥符中以東染院使知蘇州<lb/>
　改崇儀使除提舉在京諸司庫羲知書好為詩喜賓<lb/>
　客頗有士風歴財貨之任凡十餘年精勤練習號為<lb/>
　稱職<lb/>
<pb n="KR2k0029_WYG_038-5b"/>
王罕字師言華陽人贄之子大中祥符三年以父任補<lb/>
　官再調為平江軍節度推官終光禄卿<lb/>
孫冕字伯純新淦人咸平中為兩浙轉運使天禧中以<lb/>
　大中大夫行尚書禮部侍郎<hi>一作郎中</hi>直史館上柱國賜<lb/>
　紫金魚袋知蘇州治獄不濫斷訟如神弛張在已無<lb/>
　所吐茹吏畏而民愛之嘗病癰州人爭為詣佛寺祈<lb/>
　福復立生祠於萬夀寺甫及引年大書一詩於㕔壁<lb/>
　拂衣歸九華山朝廷髙其風許再任召之不起<lb/>
<pb n="KR2k0029_WYG_038-6a"/>
徐奭字武卿建安人祥符中進士第一天聖初通判蘇<lb/>
　州時東南大水詔奭與趙賀督治奭周視盡得水利<lb/>
　舊跡乃築石塘九十里建橋十八所復良田數十萬<lb/>
　畝疏隠田者二萬六十户得苖三十萬<hi>詳水利條</hi>塘成遷<lb/>
　兩浙轉運使封晉寧侯致仕遂家吳中子孫别有傳<lb/>
盛度字公量先居應天徙餘杭世仕吳越真宗時為翰<lb/>
　林學士自知滁州遷集賢院學士知蘇州還知審刑<lb/>
　院官至參知政事知樞宻院以尚書右丞罷卒諡文<lb/>
<pb n="KR2k0029_WYG_038-6b"/>
　肅<hi>麈史云諡安肅</hi>度好學家居手不釋卷然性猜險平居僚<lb/>
　友不敢易言語所至下貧無賴多所縱舍稍有貲者<lb/>
　一切繩之以法<lb/>
王鬷字總之臨城人歴官著作佐郎太常博士侍御史<lb/>
　三司戸部副使樞宻使曹利用得罪鬷以同里為利<lb/>
　用所厚出知湖州徙蘇州卒諡忠穆<lb/>
章岷字伯鎮浦城人天聖中為平江軍節度推官時知<lb/>
　州盛度黄宗旦多以事委之度嘗俾閱經史凡及吳<lb/>
<pb n="KR2k0029_WYG_038-7a"/>
　事者録為一書書成藏盛氏人不復見岷時名籍甚<lb/>
　廣新㕔廨記刻多岷文與弟峴岵皆侍親居郡中士<lb/>
　大夫多稱之<lb/>
岵字伯望為兩浙轉運使有威名及知蘇州始下車會<lb/>
　暴風湖海之濱民或漂溺岵遣吏巡視賑䘏請蠲田<lb/>
　租人不失所鉏治姦吏飭治衆職大小悉舉豪右莫<lb/>
　不畏懾以政最聞詔曰吏不數易然後得以究其才<lb/>
　今夫蘇劇郡而爾為之守克有能稱嘉省厥勞仍其<lb/>
<pb n="KR2k0029_WYG_038-7b"/>
　舊服往惟率職不懈以稱吾久任之意哉時議欲大<lb/>
　修郡城浚治運河岵務愛民力請罷其役民甚德之<lb/>
　性剛介不屈人目為章硬頸<lb/>
王質字子野莘人用伯父旦䕃三遷至大理丞年尚未<lb/>
　冠以楊億劉筠薦召試賜第聲動京師除太常博士<lb/>
　集賢校理尋拜祠部員外郎通判蘇州知州黄宗旦<lb/>
　得盜銷鑄者百餘人以詫質質曰事發無跡何從得<lb/>
　之曰吾以術隂鉤之質曰仁者之政以術鉤人寘之<lb/>
<pb n="KR2k0029_WYG_038-8a"/>
　死地而又喜乎宗旦不覺身去坐榻謝曰微君之言<lb/>
　吾幾失矣竟薄其罪入朝判吏部南曹<lb/>
吳育字春卿建安人仁宗朝蘇州僉判又舉賢良方正<lb/>
　擢著作郎直集賢院通判蘇州知州黄宗旦負材自<lb/>
　喜頗以新進少育議事則曰少年乃與丈人爭事育<lb/>
　曰受命佐君有事當爭職也宗旦雖屢屈而政常得<lb/>
　無失頗德育助已為之加禮育性眀果強學博辯所<lb/>
　至作條教疎簡易行而不可犯辨論眀白使人聽之<lb/>
<pb n="KR2k0029_WYG_038-8b"/>
　不疑體素羸少時力學因得心疾在蘇得古方和丹<lb/>
　砂餌之大醉一夕而愈官至尚書右丞諡正肅<lb/>
趙㮣字叔平虞城人以秘閣除蘇州明年丁母憂服除<lb/>
　召為翰林學士卒諡康靖㮣為人怨怒不形於色専<lb/>
　務掩惡揚善以德報怨出於至誠非事矯強人以為<lb/>
　劉寛婁師德之徒云<lb/>
張去惑景祐初為平江節度推官郡適水災轉運使委<lb/>
　去惑分捍水道朝廷録功除將作監丞<lb/>
<pb n="KR2k0029_WYG_038-9a"/>
滕宗諒字子京河南人慶厯中知岳州治為時最移知<lb/>
　蘇州未逾月江浙間喧然稱有神眀之政俄卒于郡<lb/>
張伯玉字公達江西人慶厯初為郡從事剛介有守文<lb/>
　藝甚髙范文正公愛重之舉詞有云天賦才敏學窮<lb/>
　閫奥善言皇王之治博達古今之宜素藴甚充清節<lb/>
　自處後應詔赴制科去<lb/>
杜曾字孝先雷澤人舉進士蘇州司法參軍明於法律<lb/>
　改潁州團練判官慶厯中選吏部郎中<lb/>
<pb n="KR2k0029_WYG_038-9b"/>
胡宿字武平晉陵人慶厯中知蘇州移兩浙轉運使終<lb/>
　樞宻副使宿清謹忠實臨事重慎言不輒發亦不可<lb/>
　囬止其篤行自勵至於貴達常如布衣時卒諡文恭<lb/>
梅摯字公儀新繁人歴知昭州二浙饑官貸種食已而<lb/>
　督償頗急摯奏借貸本以行惠乃重困民不便詔下<lb/>
　其事併他州亦得緩期擢殿中侍御史以戸部副使<lb/>
　出知海州徙蘇州<hi>摯以慶厯八年正月除有五日公燕詩云到官三月始開筵</hi>入<lb/>
　為度支副使摯性淳靜不為矯厲之行政跡如其為<lb/>
<pb n="KR2k0029_WYG_038-10a"/>
　人喜為詩有奏議四十餘篇<lb/>
王琪字君玉華陽人歴兩浙淮南轉運使以龍圖閣待<lb/>
　制知蘇州移潤州江寧府復以知制誥知蘇州坐失<lb/>
　舉保任徙知饒州後以禮部尚書致仕琪性孤介不<lb/>
　與時合數臨東南名鎮政尚簡靜每疾俗吏餙厨傳<lb/>
　以沽名譽故待賓客頗濶略云<lb/>
蔣續<hi>一作結</hi>堂之孫也皇祐中僉判平江軍堂卒續自言<lb/>
　少孤育于祖乞服衰以報朝議以堂有子不許遂辭<lb/>
<pb n="KR2k0029_WYG_038-10b"/>
　疾謁醫去職行服嘉祐中復知吴縣事<lb/>
蔡抗字子直宋城人歴平江節度掌書記嘉祐中通判<lb/>
　秦州吴中荐饑朝廷擇守將經制其事遂以祕閣校<lb/>
　理太常博士知蘇州到任行縣按水又置射堂於州<lb/>
　宅明年改廣東路轉運使<lb/>
鞠真卿字顔叔慶厯中守將作監主簿知長洲縣所至<lb/>
　有威名嘉祐中知蘇州政事無他施設而人自憚之<lb/>
　訟庭寂然每平明視事無訟者真卿即歸休客至多<lb/>
<pb n="KR2k0029_WYG_038-11a"/>
　不及見治平初除兩浙提刑後貶南安軍道過蘇郡<lb/>
　人相戒不敢過其泊舟處五日左右不聞人聲其見<lb/>
　憚如此<lb/>
司馬光字君實涑水人寳元中除奉禮郎時其父池仕<lb/>
　於杭光求僉書蘇州判官事以便省親許之元祐中<lb/>
　拜相<lb/>
蒲宗孟字行正新井人為蘇州推官英宗以水災求直<lb/>
　言宗孟上疏言極剴切既又地震復上疏指斥大臣<lb/>
<pb n="KR2k0029_WYG_038-11b"/>
　宫禁宦官遂除祕閣校勘神宗朝為尚書左丞<lb/>
沈兼字子達歴太子中舍通判蘇州能名籍甚性好剛<lb/>
　遇事果急不顧計與守爭可否不為少屈重犯轉運<lb/>
　使守使相與害兼入之法除名免官兼歸怡然無趮<lb/>
　戚言<lb/>
李禹卿字君益唐宰相吉甫八世孫自郢州僉判除通<lb/>
　判蘇州隄太湖八十里為渠益漕運其口蓄水溉田<lb/>
　千餘頃嵗饑出羨粟三萬全活萬餘人移通判袁州<lb/>
<pb n="KR2k0029_WYG_038-12a"/>
　㑹知州翁及死禹卿哀其貧適吳人歸職田錢二十<lb/>
　萬立分其半遺及家僚屬乃亦合錢二十萬以賻遷<lb/>
　知澤隨二州既去民懐其恩官至司農少卿<lb/>
黄鑑字唐卿浦城人少敏慧過人師同郡楊億嘉祐中<lb/>
　以直集賢院奉詔同修唐書㑹司諫劉隨上疏乞章<lb/>
　獻太后還政出知濟州鑑抗章乞留隨以重朝廷併<lb/>
　排劉從義馬崇正之横言極鯁切太后怒出通判蘇<lb/>
　州宋祁歐陽修范仲淹率館中同僚祖餞舉酒相弔<lb/>
<pb n="KR2k0029_WYG_038-12b"/>
　君以直言不得自安於朝廷吾儕有愧安能久尸位<lb/>
　邪未幾仲淹等皆調外職鑑奉母之官繼丁家艱逮<lb/>
　服除沐浴秉笏端坐而卒詔官其一子<lb/>
李清臣字邦直魏人治平二年以虞部員外郎秘書郎<lb/>
　僉書平江軍判官名聲籍甚歐陽修以館職薦召試<lb/>
　擢集賢校理歴官尚書左丞門下侍郎<lb/>
陳軒字元輿建陽人嘉祐八年四月授平江軍節度推<lb/>
　官歴官兵部侍郎<lb/>
<pb n="KR2k0029_WYG_038-13a"/>
潘夙字伯恭鄭王美從孫知桂鄜蘇潭鄂等州以將家<lb/>
　子而能留心政務用當其材舉能其官<hi>夙自蘇移潭續志作自潭</hi>
　<hi>移蘇誤</hi>
邊珣字仲寳楚丘人歴鹽亭尉以孫沔辟書寫河東路<lb/>
　經歴安撫都總管司機宜文字改平江軍節度推官<lb/>
　㑹沔知杭州以事斥珣亦並縁被譴英宗起沔經略<lb/>
　陜西有司亦言珣無罪狀乃復其官始赴平江任崑<lb/>
　山旱蝗檄珣督捕瀕海萑葦盤互蝗集其下莫知為<lb/>
<pb n="KR2k0029_WYG_038-13b"/>
　計珣命連挺碎根植于上而斃之諸郡取以為法又<lb/>
　嘗直盜牛之寃後其家言輒流涕歴邠州觀察支使<lb/>
　揚州觀察推官紹聖二年卒于蘇珣性孝悌與人交<lb/>
　有終始在官有能名公卿皆所推重子裕自有傳<lb/>
孫覺字莘老髙郵人治平三年夏以民曹椽權吴江縣<lb/>
　有江橋延袤二百許丈役大難集覺募民修治之勢<lb/>
　愈雄壯及河塘兩岸甚繁前政科買竹篠率數年一<lb/>
　修易敗而遄致潰決覺又市石增築遂得支久祠廟<lb/>
<pb n="KR2k0029_WYG_038-14a"/>
　廢缺者新之上官信任而吏民樂從才既通敏優逸<lb/>
　有餘復葺如歸垂虹兩亭詮次邑中留題百餘篇為<lb/>
　松江詩集歴館閣校勘直集賢院右司諫知潤州以<lb/>
　喪不赴服除知蘇州卒官御史中丞<lb/>
王覿字明叟如臯人以直龍圖閣知蘇州州有狡吏善<lb/>
　刺守將意以撓權前守用是得譏議覿窮其姦狀寘<lb/>
　于法一郡肅然民歌詠其政有吏行氷上人在鏡心<lb/>
　之語徙江淮發運使歴官御史中丞覿清修簡澹人<lb/>
<pb n="KR2k0029_WYG_038-14b"/>
　莫見其喜愠持正論始終再罹譴逐不少變無疾而<lb/>
　終<lb/>
黄履字安中邵武人哲宗朝徙翰林學士附麗章蔡歴<lb/>
　舒洪蘇三州移江寧府終尚書右丞<lb/>
賈青字春卿韓城人丞相昌朝子也紹聖中知蘇州除<lb/>
　兩浙轉運使元符初臺臣追論青在蘇州粉壁出賞<lb/>
　㫁人穢語罰錢入官造樂籍堂貧民力不能輸金自<lb/>
　縊死者數人改知河中府子公望<lb/>
<pb n="KR2k0029_WYG_038-15a"/>
公望字表之資稟甚豪嘗謂仕宦當作御史排擊姦邪<lb/>
　否則為將攻討羗戎餘不足為也通判蘇州疾朱勔<lb/>
　父子與奔競其門者為詩自厲因以刺之有陽光一<lb/>
　銷爍不復見妖魔之句時勔子為浙西路分賜金帶<lb/>
　公望亦衣三品服嘗以朝謁同集天慶觀勔從者睨<lb/>
　視公望佩魚公望厲聲叱之曰此是年及得來非縁<lb/>
　花石左右皆錯愕勔竟擠之罷去晩知泗洲翁彦國<lb/>
　勤王不進久留泗上公望靣訶責之且約不復餉其<lb/>
<pb n="KR2k0029_WYG_038-15b"/>
　軍及張邦昌偽命至率官屬哭於天慶觀聖祖殿而<lb/>
　焚其赦書遂不能越泗而南時人服其壯烈<lb/>
陳師錫字伯脩建陽人熈寧中游太學有俊聲神宗知<lb/>
　其材及廷試奏名在甲乙間帝閱其文屢讀屢嘆賞<lb/>
　擢為第三調安慶軍掌書記郡守蘇軾倚以為政歴<lb/>
　監察御史遷工部貟外郎知解宣蘇三州徽宗召拜<lb/>
　殿中侍御史抗章言蔡京典刑未正願受竄貶出知<lb/>
　潁州坐黨論監衡州酒削官置郴州卒師錫初論京<lb/>
<pb n="KR2k0029_WYG_038-16a"/>
　卞者四章惇者三因與陳瓘同論二蔡時號二陳<lb/>
蹇序辰字授之雙流人歴官中書舎人奏司馬光變亂<lb/>
　典刑由是縉紳之禍無可脱者徽宗立除名放歸田<lb/>
　里蔡京為相復拜刑禮二部侍郎尋黜知汝州二年<lb/>
　徙蘇州坐縱部民盜鑄錢謫單州團練副使江州安<lb/>
　置移廬永二州大觀初言者以序辰守蘇時以天寧<lb/>
　節同其父忌日輒於前一日設燕及節日不張樂有<lb/>
　詔勒停㑹赦復官<lb/>
<pb n="KR2k0029_WYG_038-16b"/>
劉羲仲字壯輿髙安人祕書丞恕之子太史范祖禹以<lb/>
　恕修書功奏補郊社齋郎清操有父祖風仕至國史<lb/>
　檢討忤蔡京不復仕曰吾知有天子不知有權臣<lb/>
胡宗愈字完夫晉陵人屢遷祕書丞熈寧三年同知諫<lb/>
　院㑹李定自秀州推官除監察御史裏行宗愈論奏<lb/>
　坐奪職通判真州移蘇州七年㑹赦就改太常博士<lb/>
　歴尚書右丞吏部侍郎卒諡修簡<lb/>
練定字公權元豐中為推官與朱長文方子通酬唱<lb/>
<pb n="KR2k0029_WYG_038-17a"/>
陳幾道東明人為蘇州録事參軍民有負公府錢自牖<lb/>
　出刺弱吏者度不可免乃行賂以族弟代之幾道正<lb/>
　其罪嵗大凶承郡命賑救多所全活<lb/>
唐充之字廣仁大名人博學善議論有幹局監蘇州酒<lb/>
　稅務知州李孝夀治尚峻猛不任僚屬充之權幕官<lb/>
　與之辯論曲直州人多賴之後守盛章於充之為姻<lb/>
　家初相友善時朱勔恃勢守歆附之衆多詭隨而充<lb/>
　之毎著憎嫉之跡守不能堪勔亦羞怨竟傅致以酤<lb/>
<pb n="KR2k0029_WYG_038-17b"/>
　法坐罷充之既廢貧困不能北歸寓寳應惟以讀書<lb/>
　教子為事<lb/>
莊徽字彦猷江都人居宜興政和初兩浙運副二年召<lb/>
　還歴徽猷閣待制知興仁府徙平江六年四月御筆<lb/>
　仰徽究心治水八月徽奏趙霖治水事宜時郡豪朱<lb/>
　勔挾寵蔑視州縣中貴人縁勔而使者冠蓋相望皆<lb/>
　能禍福人於齒頰間官吏無不傾身事之至郡守亦<lb/>
　有出其門者徽獨不少假借勔輩深所畏憚訖不敢<lb/>
<pb n="KR2k0029_WYG_038-18a"/>
　讒當勔盛時朝廷命官造乗輿服御之珍於浙西諸<lb/>
　郡有㫖令徽與勔管當繼下詔罷郡人讙呼而旁郡<lb/>
　方遷延幸其復徽曰此天子盛德事人臣當奉承不<lb/>
　暇敢顧望乎即日結罷在官六年丐閒不允久之提<lb/>
　舉洞霄宫卒<lb/>
盛章字季文襄陽人政和元年以朝奉郎直龍圖閣京<lb/>
　畿轉運副使充集賢殿修撰知蘇州二年四月以治<lb/>
　狀有功就除顯謨閣待制轉朝請郎賜紫金魚袋三<lb/>
<pb n="KR2k0029_WYG_038-18b"/>
　年二月春進木心大吉字及申請府額重建譙樓閏<lb/>
　四月除知真定府五月仍知蘇州六月以招徠賈客<lb/>
　鋪戸勾過新鈔轉一官九月詔赴闕陞顯謨閣直學<lb/>
　士依前知平江府十二月除樞宻直學士宣和元年<lb/>
　七月臣僚言章守平江日於豪民居世英家借貸動<lb/>
　數千百緡請求囑託悉出其手物論喧騰章遂以女<lb/>
　妻之以弭外議<lb/>
應安道無為軍人重和元年自祕閣修譔除中奉大夫<lb/>
<pb n="KR2k0029_WYG_038-19a"/>
　充徽猷閣待制知平江軍府管勾神霄玉清萬夀宫<lb/>
　提舉學事六月八日詔以兩浙霖雨渰民田平江尤<lb/>
　甚仰安道依已得指揮權撥米二十萬石賑之宣和<lb/>
　元年八月進直學士二年與祠四年六月臣僚言安<lb/>
　道在州日政無大小曲直咸以賄成安道生日吏民<lb/>
　依例以大銀香爐焚香致禱悉以入已尋起知宣州<lb/>
　言者復論之詔寢新命<lb/>
樓异字試可奉化人鑰之祖也累官直祕閣知秀隨明<lb/>
<pb n="KR2k0029_WYG_038-19b"/>
　州賜金紫睦冦起以善理城戍有績進徽猷閣直學<lb/>
　士知平江卒<lb/>
賈諲宣和二年自將作監除大中大夫充徽猷閣待制<lb/>
　知蘇州三年轉通奉大夫三月以備禦方臘有勞陞<lb/>
　顯謨閣直學士七月提舉南京鴻慶宫四年三月坐<lb/>
　在任出入人死罪失覺察降一官九月臣僚追論諲<lb/>
　在郡惟務游燕衣紅銷金勒帛直繫出入持紅紗籠<lb/>
　燭百數椽燭數十驕蹇侈靡恬不恤民頃縁縱釋重<lb/>
<pb n="KR2k0029_WYG_038-20a"/>
　罪失入平人及擅用御前錢物詔落職罷祠<lb/>
胡直孺字少汲奉新人宣和三年為兩浙轉運五年由<lb/>
　江淮發運使除知平江入為户部侍郎靖康中知南<lb/>
　京統兵勤王力戰為金所執以老得歸建炎中拜刑<lb/>
　部尚書<lb/>
李邴字漢老任城人建炎中以資政殿學士提舉洞霄<lb/>
　宫未閲月起知平江視事三日坐累罷任依舊宫祠<lb/>
　明年引赦復元官邴嘗奉詔編𩔖平江勤王及奏請<lb/>
<pb n="KR2k0029_WYG_038-20b"/>
　本末付禮部鏤板一時定計具草手疏皆邴及朱勝<lb/>
　非之筆也執政署名而已閒居十餘年卒諡文肅<lb/>
湯東野字德廣丹陽人建炎二年以祕閣修撰自江西<lb/>
　轉運副使知平江兼兩浙路兵馬鈐轄時州兵驕玩<lb/>
　為甚東野視事信宿兩卒入嫠婦家取酒不與直敺<lb/>
　主人壊釀器掉臂去東野取斬以狥列營慴肅三年<lb/>
　車駕幸杭苖劉作難明受赦至東野疑之時張浚參<lb/>
　賛御營軍事留平江東野與謀欲匿赦不宣浚曰事<lb/>
<pb n="KR2k0029_WYG_038-21a"/>
　如此胡可匿且卒徒觖於望賜吾徒先受禍矣因與<lb/>
　宻謀取故府所藏登極赦書置輿中迎登譙門讀而<lb/>
　張之即捐其階禁毋輒登者而散金帛如常時郊賚<lb/>
　之數人情略定又與浚議勤王㑹張俊提兵往行在<lb/>
　道遇偽詔還秦鳯師薄城下東野大喜夜叩浚開城<lb/>
　納俊師未幾間使持偽詔令東野斬二張東野慮俊<lb/>
　武人易動即先攜見浚與偕謁俊斬使者而焚偽詔<lb/>
　於是謀益堅貽書抵吕熈浩於江寧推為盟主招韓<lb/>
<pb n="KR2k0029_WYG_038-21b"/>
　世忠劉光世皆以兵㑹軍中百須東野實主之師既<lb/>
　東東野獨為後備髙宗復位以功超拜徽猷閣待制<lb/>
　入為工部侍郎三年五月被命扈太后駕幸鄴九月<lb/>
　以兵部侍郎自鄴銜命先至平江應辦南幸尋兼權<lb/>
　建康府駕幸越州同知樞宻院周望宣撫浙西將屯<lb/>
　平江奏言非東野莫可守仍命東野知平江兼本路<lb/>
　安撫使進徽猷閣直學士兼制置使東野度望不足<lb/>
　與成功辭至七八不獲已而行既至調民夫置守城<lb/>
<pb n="KR2k0029_WYG_038-22a"/>
　五壁部隊官及遣機宜邵彪王彦環用防城免夫錢<lb/>
　募士及修治城壘樓櫓為戰守具甚悉望無所措畫<lb/>
　東野所言悉棄不用即以蠟書具所與望議論本末<lb/>
　馳奏乞别自將不然秪與俱死奏十餘上帝手勑報<lb/>
　曰朕知卿甚深仗卿甚重宜與望協心同力以扞一<lb/>
　方勿相同異於是不敢復言金兵薄城與望俱遁尋<lb/>
　引咎自劾不報而臺評繼上請正失守之罪上特下<lb/>
　詔曰湯東野昨累有奏陳守禦頗有倫理只縁事權<lb/>
<pb n="KR2k0029_WYG_038-22b"/>
　不専遂至失守與其他棄城不同可止落職尋再乞<lb/>
　祠上猶以東野可任繁劇移江東都轉運使言者奏<lb/>
　東野守平江敵騎迫近乃先期榜示禁約郡人毋得<lb/>
　出城而自脱身逃遁前後科率民間錢米無慮百萬<lb/>
　貫石以守城為名而卒不能保故於大中大夫上特<lb/>
　降三官依舊差遣遂罷奉祠紹興初從張俊討李成<lb/>
　以功復職為江淮發運使知揚州致仕卒<lb/>
趙彦倓字安卿彭城侯叔褧曾孫初調溧陽尉有能名<lb/>
<pb n="KR2k0029_WYG_038-23a"/>
　改平江節度推官攝宜興縣以牧馬劵料為負嘗預<lb/>
　用二年後税民以此病彦倓請諸司各奏釋舊逋禁<lb/>
　預借百年弊事一日遽絶歴典郡邑具有政績卒官<lb/>
　江西轉運使<lb/>
姜浩字浩然明州人以承信郎監平江府都税務甫冠<lb/>
　入仕厲志宦業動有可稱建炎中金將陷平江郡人<lb/>
　驚奔而閽者阻之浩叱吏開關去者不勝計浩殿後<lb/>
　幾不免人皆德之及胡松年為守擇官僚十人日供<lb/>
<pb n="KR2k0029_WYG_038-23b"/>
　所事右列中惟浩得與選所陳又切中時病云<lb/>
胡松年字茂老懐仁人<hi>一云朐山人</hi>建炎四年以右文殿修<lb/>
　撰起復知平江府未入境貪吏解印歛跡以興利除<lb/>
　害十七事揭於都市百姓便之明年進徽猷閣待制<lb/>
　時朝廷以邵琪張青反覆為盜命諸將毋得招安松<lb/>
　年上言大軍四合連旬不能破敵今敵據通州崇明<lb/>
　鎮沙上砦栅之外水淺舟不可行泥深人不可涉本<lb/>
　府錢糧已費十三萬貫石公私騷然而敵未可睥睨<lb/>
<pb n="KR2k0029_WYG_038-24a"/>
　况劉光世兵將多西北人一旦從事江海有掉眩不<lb/>
　能飲食者安能與賊較勝負於矢石間遂詔光世措<lb/>
　置及奏防江利害召為中書舎人言武昌江州建康<lb/>
　鎮江吳江錢唐明越宜各屯水戰士三千為備歴官<lb/>
　吏部尚書諜報劉豫侵邊詔遣松年往江上與諸將<lb/>
　進討因覘敵情帝决意親征遂次平江命松年權參<lb/>
　知政事専治戰艦張浚専治軍器俄以疾提舉洞霄<lb/>
　宫卒方秦檜秉政天下識與不識率以疑忌置之死<lb/>
<pb n="KR2k0029_WYG_038-24b"/>
　故士大夫多曲意阿附為自安計松年至死不通一<lb/>
　書世以此髙之<lb/>
趙子晝字叔問燕王五世孫少警敏強記工書翰建炎<lb/>
　四年遷徽猷閣直學士知秀州平江府除兵部侍郎<lb/>
李光字泰發上虞人崇寧五年進士知常熟縣朱勔父<lb/>
　冲倚勢暴横光械治其家僮勔怒誡轉運使移令吳<lb/>
　江光不為屈勔終不能害也歴知湖州時中書舎人<lb/>
　任申先因奏事上言及輔郡守臣曰湖非控扼之地<lb/>
<pb n="KR2k0029_WYG_038-25a"/>
　今平江方擇人無如李光者乃授顯謨閣直學士知<lb/>
　平江㑹朝廷以乏軍儲措置和糴數以萬計户部郎<lb/>
　官霍蠡奉命至郡光謂之曰主上自南渡以來屢有<lb/>
　約束戒科歛今米或可得第未知本錢安所取辦乎<lb/>
　殆有言利之臣惑上聴者光適論奏其事蠡聞亟引<lb/>
　去疏入有㫖降本錢和糴不踰月而畢召拜禮部尚<lb/>
　書卒諡莊簡<lb/>
蔣燦字宣卿宜興人樞宻魏公之竒從子也以户部侍<lb/>
<pb n="KR2k0029_WYG_038-25b"/>
　郎除集賢院修撰知平江府進敷文閣待制右大中<lb/>
　大夫禁戢姦偷鉏刈強梗植善柔拊貧弱獄市為清<lb/>
　諸軍牧馬有廐屋數百區茨以茅竹嵗一更之用財<lb/>
　與力皆出於民燦請出内帑金佐其費掄材陶瓦覆<lb/>
　之堅壯可支數世州人歡呼相率詣北禪寺作佛事<lb/>
　以報諸將持人為兵補軍籍率用大舟往來漕河無<lb/>
　人處遇彊壯少年束縛鉗梏之惡少因利其貲囚閉<lb/>
　栅中無脱者燦盡得其姓名窮治株穴捕寘於法其<lb/>
<pb n="KR2k0029_WYG_038-26a"/>
　事遂絶郡潦大饑詔發常平粟燦調十二萬石給之<lb/>
　計道里逺近視男子婦人老㓜強弱分日異處各有<lb/>
　法度悉無餓者已而長洲鬻獄燦與諸司皆坐貶降<lb/>
　右中大夫提舉洪州玉隆觀燦在郡時年已七十日<lb/>
　閱訟牒百餘雖精練少年不能過之作韋白劉三賢<lb/>
　祠以展邦人尊賢之意卒贈右正議大夫<lb/>
章誼字宜叟浦城人歴官殿中侍御史邵青自太平乗<lb/>
　舟抵平江所至刼掠誼請置水軍於駐蹕之地以備<lb/>
<pb n="KR2k0029_WYG_038-26b"/>
　戰守詔從之紹興六年以龍圖閣學士自温州移守<lb/>
　平江時將臨幸供億繁夥誼處之皆當理召對賜帶<lb/>
　笏帝曰此不足以償卿之勞其勿謝又請均平本府<lb/>
　税役㑹召為戸部尚書卒諡忠恪<lb/>
梁汝嘉字仲謨麗水人建炎中直祕閣提舉浙西茶鹽<lb/>
　紹興初奏亭戸未嘗墾田令輸本色非便又言本路<lb/>
　嵗收鈔錢一百十九萬緡詔進秩一等除兩浙運判<lb/>
　陞副使知臨安府遷戸部侍中紹興七年以寳文閣<lb/>
<pb n="KR2k0029_WYG_038-27a"/>
　直學士知平江又知台州十年再任既而殿中侍御<lb/>
　史羅汝楫論浙西海道可虞以汝嘉兼浙西沿海制<lb/>
　置使未幾升學士知明州汝嘉長於吏治在臨安風<lb/>
　績尤著<lb/>
仇悆字泰然益都人自知明州改平江陛辭言我軍已<lb/>
　習戰非復前日比故劉錡能以少撃衆敵大挫衂若<lb/>
　乗已振之勢鼓行而前中原可傳檄而定上甚嘉之<lb/>
　洎到官為政刻急軍士頗不安朝廷亟罷之悆端方<lb/>
<pb n="KR2k0029_WYG_038-27b"/>
　挺特自入官至貴顯無所附麗治郡典軍皆有遺澤<lb/>
　善政可紀史稱為愷悌君子<lb/>
向子諲字伯恭臨江人文簡公敏中𤣥孫歴兩浙都運<lb/>
　使紹興八年擢徽猷閣直學士知平江御書薌林二<lb/>
　大字賜之陛辭奏曰陛下踐祚以來除學士待制無<lb/>
　慮數十百人此衆人所同拜賜薌林散人之號則臣<lb/>
　之所獨得其榮至矣願納禄復歸舊隠上弗許又賜<lb/>
　舟親題曰泛宅之官子諲到任未幾金使議和將入<lb/>
<pb n="KR2k0029_WYG_038-28a"/>
　境子諲不肯拜其詔乃上章言自古人主屈已和戎<lb/>
　未聞甚於此時宜郤勿受忤秦檜意累奏乞休致詔<lb/>
　曰卿從朕羈紲晩登禁途昔漢二疏以宦成名立乞<lb/>
　骸未若方被寵遇神明未衰如卿今日也由是轉官<lb/>
　致仕<lb/>
周葵字立義宜興人紹興十三年知平江時兩浙運使<lb/>
　李椿年即本郡行經界法郡故田租不滿四十萬椿<lb/>
　年披榛莽按倉碣欲以七十萬為率葵辨之曰記中<lb/>
<pb n="KR2k0029_WYG_038-28b"/>
　所言嵗儲榖數耳今法以榖二斛得米一斛正今日<lb/>
　數也可強增耶椿年遂以圖經三十萬為準初葵為<lb/>
　侍御史欲奏論户部尚書梁汝嘉汝嘉致辭於秦檜<lb/>
　出葵知湖州檜蓄怒未巳又易平江葵既以經界事<lb/>
　忤椿年椿年還都希檜意奏葵在郡宴金使飲食臭<lb/>
　敗致行人有詞遂落職罷任葵謝表有云雖宰夫是<lb/>
　供各司其職耳然王事有缺是誰之過歟自是投閑<lb/>
　十五年後卒官㕘知政事諡簡惠<lb/>
<pb n="KR2k0029_WYG_038-29a"/>
王㬇字顯道華陽人太師岐國公珪之孫也為秦檜妻<lb/>
　之兄<hi>或云妻弟</hi>紹興中知郡事時兵火之餘公署學校靡<lb/>
　不興葺又録入城小舟出必載瓦礫以培塘人以為<lb/>
　便石之碎者積而焚之以泥官舍不賦於民而用有<lb/>
　餘其規為多可取者然峻以聚歛用刑尤酷嘗於黄<lb/>
　堂前鎔錢鑄大士像而人不敢言每刺鹿血入熱酒<lb/>
　飲之疽發背死<lb/>
鄭若虚為録事㕘軍以文學受知於知府王㬇既獲薦<lb/>
<pb n="KR2k0029_WYG_038-29b"/>
　書四章意㬇必為造就㬇亦留一牘以待適四舉主<lb/>
　皆由儒科進其幕僚欲以計攘者往謁匄先容於府<lb/>
　君通判云使君舉牘定與鄭糾他無可得之理幕僚<lb/>
　曰竊聞糾曹不欲受府君薦恐或可久通判復叩其<lb/>
　說曰視其爵里状所列舉將頭銜可見既覩則四字<lb/>
　聫翩而㬇與通判皆門䕃也異日従容為之申懇㬇<lb/>
　言所以留之之意通判具以告㬇怒若虚遂以坐廢<lb/>
蘓師徳字仁仲丹陽人魏公頌之孫紹興中為樞宻院<lb/>
<pb n="KR2k0029_WYG_038-30a"/>
　計議官時同僚胡銓上書詆秦檜貶竄師徳亦株連<lb/>
　去國久之通判平江適王晌知府事揣檜意日窺伺<lb/>
　師德師德廉直無所肆毒未幾周三畏繼晌後㑹康<lb/>
　與之前監杭州太和酒庫盜官錢飾翠羽為妓金盼<lb/>
　履坐免來吴三畏雖法家而北客例收䘏舊族待之<lb/>
　甚篤與之又挾秦氏子弟請落妓趙芷籍攜去三畏<lb/>
　謀之師德師德謂此事乃與之終身之累三畏因追<lb/>
　還芷與之貽憾師德未幾常同卒於海鹽遂誣三畏<lb/>
<pb n="KR2k0029_WYG_038-30b"/>
　以庫金二百賻之師德為祭文有姦人在位公棄而<lb/>
　死之語檜大怒命中丞俞堯弼劾三畏落職併罷師<lb/>
　德又委提舉王珏鞫之獄上雖無左騐師德送汀州<lb/>
　編管子玭勒停同師德之壻玭之婦翁也<hi>或云師德同之壻</hi>
任盡言字元受眉州人右正言伯雨之孫通判平江先<lb/>
　是陳正同在郡弛縱不治盡言能助之朝廷録其勞<lb/>
　除京西運判紹興三十年也既而盡言至都堂白母<lb/>
　老不願居邊郡尋改淮東提舉<lb/>
<pb n="KR2k0029_WYG_038-31a"/>
趙雋之左文林郎平江軍節度推官紹興四年同知太<lb/>
　宗正事士㒟言其在建炎間有勤王之請詔改京官<lb/>
湯鵬舉字致逺金壇人累官兩浙轉運使時鄭滋兩任<lb/>
　平江政令縱弛鵬舉欲俟應辦金使至郡按之滋求<lb/>
　援於秦檜鵬舉詣檜辭行檜托致書於滋其緘題稱<lb/>
　門下士具位秦檜謹封鵬舉尋薦滋治狀改知建康<lb/>
　紹興更化力治秦黨鵬舉擢侍御史風采震動檜家<lb/>
　裒鵬舉平昔干請之書繳進由是出知平江右正言<lb/>
<pb n="KR2k0029_WYG_038-31b"/>
　張扶論其竊倖直之名濟貪汚之行長惡不悛治郡<lb/>
　無狀遂罷後至參知政事卒諡敏肅<lb/>
孟忠厚字仁仲其先洺州人昭慈聖獻太后兄子也靖<lb/>
　康元年知海州東京陷忠厚持后書遺康王王即位<lb/>
　後以保寧軍節度使判平江改紹興浙東安撫使忠<lb/>
　厚避逺權勢不敢以私干朝廷<lb/>
朱翌字新仲龍舒人忠靖公勝非之孫以秘閣修撰知<lb/>
　平江府撙節浮費積緡錢四十萬於帑藏髙宗視師<lb/>
<pb n="KR2k0029_WYG_038-32a"/>
　江上後守洪遵以獻賜詔奬諭<lb/>
洪遵字景嚴鄱陽人禮部尚書皓次子也紹興三十年<lb/>
　平江府湖秀二州水無以輸秋苖有司抑令輸麥遵<lb/>
　時為起居舎人試吏部侍郎上言麥價殊不在米下<lb/>
　民困如是奈何指夏為秋衍一以為二使擠溝壑乎<lb/>
　願量取其半而被水害者悉免之明年金主亮使蘇<lb/>
　保衡由海道窺二浙朝廷以浙西副總管李寳禦之<lb/>
　寳駐兵平江守臣朱翌素與寳異上以遵嘗薦寳乃<lb/>
<pb n="KR2k0029_WYG_038-32b"/>
　命遵知平江時步帥李捧請㫁吳江橋或議塹常熟<lb/>
　福山以限敵騎者遵曰審爾是將棄吳以西邪凡堂<lb/>
　帖與監司符移皆留不行及寳以舟師擣膠西凡資<lb/>
　糧器械舟楫皆遵供億寳成功而歸遵之助為多車<lb/>
　駕幸建康衛士匄索無藝他郡隨與不饜至吳乃相<lb/>
　告曰内翰在此勿復然先是朝廷慮商船為敵有悉<lb/>
　拘入官又並海縣團萃巨艦募水手民兵皆縶留未<lb/>
　得去遵悉奏論以船還商而聴水手自便吳人德之<lb/>
<pb n="KR2k0029_WYG_038-33a"/>
　髙宗倦勤諭吕頥浩曰朕將為揖遜之舉擇侍臣善<lb/>
　辭令者使預為之庻體製温純可以傳逺頥浩薦遵<lb/>
　召除翰林學士承㫖一時詔令皆出其手官至同知<lb/>
　樞宻院江東安撫使卒諡文安<lb/>
沈介字德和德清人歴中書舎人以次對知平江召歸<lb/>
　上疏甚剴切備言敵必為患明年敵犯兩淮乃以兵<lb/>
　部尚書為荆湖制置風采震聳邊郡及再知郡上諭<lb/>
　以平江輔郡極難其人知卿政事特加遴選當為朕<lb/>
<pb n="KR2k0029_WYG_038-33b"/>
　撫恤百姓均財節用使恩威並施為佳如常平錢米<lb/>
　以備凶荒訓兵令精不必增補至於兵器亦令堅緻<lb/>
　其眷遇如此又知成都所蒞繁劇綽有餘暇豪猾歛<lb/>
　避焉<lb/>
彭爚通直郎平江僉判江文忠公萬里薦之云士林前<lb/>
　輩有學有文貧而能亷老而練事曾躋政府尚淹郡<lb/>
　幕寘之館學庶無棄才<lb/>
劉洵直字子浩莆田人性至孝有德望歴紹興府教授<lb/>
<pb n="KR2k0029_WYG_038-34a"/>
　虞允文等薦通判平江同列多貴逰豪縦洵直以儒<lb/>
　素禮法開警之久悉感厲時部使者得㫖興水利檄<lb/>
　與共事洵直辭曰是役非鄭渠召埭之比已而同列<lb/>
　督役受賞進秩隨復鐫去識者服其先見<lb/>
劉之華朐山人紹興三十一年魏勝領兵收復海州之<lb/>
　華與文儼謀罄家財輸軍借補將仕郎兩上書陳六<lb/>
　事皆恢復大計孝宗韙之特賜進士出身為平江通<lb/>
　判<lb/>
<pb n="KR2k0029_WYG_038-34b"/>
髙溶字慶逺宣仁后族初調平江糧料院通判軍府事<lb/>
　長官如父兄職守不便立法亟改郡有勢家圍田壅<lb/>
　下流溶視水勢所向廢之人不敢怨移知荆門軍官<lb/>
　至司農少卿<lb/>
沈虚中字太虚廣德人紹興間為平江儀曹掾攝郡事<lb/>
　㑹軍中有謀變者虚中挺身造其營語以禍福白郡<lb/>
　守開府庫贍給之皆驩呼投甲論功就擢僉判時丞<lb/>
　相朱勝非充御營使置幕府多所禆賛累遷吏部尚<lb/>
<pb n="KR2k0029_WYG_038-35a"/>
　書<hi>一云紹興中有潰卒譟于市守倅倉卒遽亡虚中攝府事移文主將梟一人以令衆軍乃不譁丞相</hi>
　<hi>吕頥浩張浚聞之召赴都堂論議就擢僉判</hi>
趙慶孫右從事郎平江軍節度推官紹興六年十月翰<lb/>
　林學士朱震等言其内行孝友施於政事明敏可觀<lb/>
　引對特改右承事郎<lb/>
吳芾字明可僊居人紹興十一年調平江府録事參軍<lb/>
　除𠡠所删定官歴殿中侍御史給事中吏禮二部侍<lb/>
　郎歴守六郡各因其俗為寛猛吏莫容姦民懐惠利<lb/>
<pb n="KR2k0029_WYG_038-35b"/>
　嘗曰視官物當如己物視公事當如私事與其得罪<lb/>
　於百姓寧得罪於上官立朝不偶時論惜之諡康肅<lb/>
蕭燧字照鄰新喻人紹興十八年授平江府觀察推官<lb/>
　二十三年秦檜親黨宻告燧秋試必主文漕臺燧詰<lb/>
　其故曰丞相有子就舉欲以屬公燧怒曰初仕敢欺<lb/>
　心邪檜懐之既而被檄秀州至則員溢就院易一員<lb/>
　往漕闈秦熺果中前列秩滿當為學官避檜調靜江<lb/>
　府察推而歸浮湛州縣十餘年淳熈中累遷至國子<lb/>
<pb n="KR2k0029_WYG_038-36a"/>
　司業刑部侍郎出知嚴州移婺州嵗旱浙西常平司<lb/>
　請移粟于蘇燧謂東西異路不當與然安忍坐視舊<lb/>
　治之災為請諸朝發太倉米賑之官至參知政事權<lb/>
　知樞宻院諡正肅<lb/>
嚴瑀字元瑜江山人紹興中進士卒官平江府録事參<lb/>
　軍卜居汎仙山之溪以文字名家有溪上翁集<lb/>
張孝祥字安國烏江人紹興中廷試第一歴知撫州年<lb/>
　未三十按事精確老於州縣者有所不及孝宗初以<lb/>
<pb n="KR2k0029_WYG_038-36b"/>
　集英殿修撰知平江郡務煩劇剖决無滯屬邑大姓<lb/>
　並海囊橐為姦利孝祥捕治籍其家得穀粟數萬明<lb/>
　年吳中大饑迄賴以濟張浚薦召赴行在除中書舎<lb/>
　人<lb/>
虞允文字彬甫仁夀人<hi>一云僊井人</hi>隆興初除兵部尚書湖<lb/>
　北京西宣撫使時朝廷遣使詣金請和湯思退又欲<lb/>
　棄唐鄧海泗允文五上疏力爭思退怒奏允文大言<lb/>
　誤國以邀羙名允文上印猶以四州不可棄為請乞<lb/>
<pb n="KR2k0029_WYG_038-37a"/>
　致仕除知平江思退竟决和議尋改潼川府未上再<lb/>
　除平江到任未一月召除端明殿學士同僉樞宻院<lb/>
　事初允文自荆襄召還其子公亮遣書扣所向於蜀<lb/>
　術士楊抽馬楊荅云得蘇不得蘇半月去作同僉書<lb/>
　僉書不帶同字已久時錢端禮先為僉書遂加同字<lb/>
　果符其説後封雍國公卒諡忠肅<lb/>
沈度以考功郎中除直秘閣知平江乾道二年七月召<lb/>
　赴行在上曰甲申之嵗委卿守吳門未幾治行昭著<lb/>
<pb n="KR2k0029_WYG_038-37b"/>
　果如朕所料可謂得人又詢吳中嵗事如何具以豐<lb/>
　穰對上曰二年以來水澇軫憂惟恐懼修省以百姓<lb/>
　為念耳度奏臣初到郡水歉囏食荷陛下捐四萬餘<lb/>
　石馬料以賑濟全活甚衆上曰正賴良守措置漢宣<lb/>
　帝所謂與我共理者其惟良二千石乎即以為中書<lb/>
　門下省檢正諸房公事<hi>按周必大吕紫薇詩跋云乾道二年平江守沈公雅疑即</hi>
　<hi>度字也</hi>
姚憲字令則嵊人父舜明字廷輝宣和初知崑山縣月<lb/>
<pb n="KR2k0029_WYG_038-38a"/>
　餘以母憂去欽宗朝為御史偽楚之際守節不汚南<lb/>
　渡後至户部侍郎卒贈太師憲以父任累官知秀州<lb/>
　浙西大水蘇常尤甚憲請輸粟萬斛以賑之上賜書<lb/>
　奬諭除提舉浙西常平遷提刑又以直秘閣知平江<lb/>
　時羣盜毛鼎等出殁海道為害召捕弗獲朝命専以<lb/>
　屬憲不數月悉擒之轉階除兩浙轉運判官歴官至<lb/>
　參知政事<lb/>
徐嚞字吉卿衢州人乾道中自道州移知平江髙宗語<lb/>
<pb n="KR2k0029_WYG_038-38b"/>
　孝宗曰是嘗手奪國書者詔過闕覲兩宫在官踰年<lb/>
　累章匄祠<lb/>
汪應辰字聖錫玉山人紹興進士第一累官吏部尚書<lb/>
　與丞相虞允文議事不合遂以端明殿學士知平江<lb/>
　韓玉被㫖簡馬建康過郡應辰略其禮玉歸譛於上<lb/>
　曰臣所過州縣未有若平江之不治者上疑之及平<lb/>
　江米綱至有折閱事遂貶秩應辰剛方正直少從吕<lb/>
　居仁胡安國游張栻吕祖謙深器許之<lb/>
<pb n="KR2k0029_WYG_038-39a"/>
魏杞字南夫夀春人<hi>一云開封人居明州</hi>累官參知政事右僕射<lb/>
　兼樞宻使以使金不辱命繇庶官一嵗登相位上銳<lb/>
　意恢復杞左右其説後以災異䇿免守左諫議大夫<lb/>
　觀文殿學士知平江被論奪職卒諡文節<lb/>
丘崇字宗卿江隂人歴國子博士虞允文薦其才遷太<lb/>
　常博士知華亭縣捍海堰廢且百年醎潮嵗大入壊<lb/>
　並海田蘇湖皆被其害崇至海口訪遺阯已淪沒乃<lb/>
　奏剙築三月堰成三州斥鹵復為良田除直秘閣知<lb/>
<pb n="KR2k0029_WYG_038-39b"/>
　平江府改吉鄂二州江西轉運判官提㸃浙東刑獄<lb/>
　進直徽猷閣再知平江以提刑日捕盜賞除直秘閣<lb/>
　後改兩浙轉運副使卒諡忠定<hi>一作文定</hi>
方滋字務德少寓吴江應天寺建炎間歴浙西提舉司<lb/>
　幹官乾道中知紹興平江二府<lb/>
趙善擇字守道寓居金壇乾道中任平江司户廉公不<lb/>
　私物莫能奪而疾惡良甚部使者郡守見之必竦然<lb/>
　起敬平江府添司户柴某貪濁善擇疾之反以其罪<lb/>
<pb n="KR2k0029_WYG_038-40a"/>
　去為湖州録事參軍<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0029_WYG_038-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑蘇志卷三十九<lb/>
</p>
<p>
</p>
  </div>
</body>
</text>
</TEI>
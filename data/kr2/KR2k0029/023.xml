<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷二十四</head>
    <p>
<pb n="KR2k0029_WYG_023-1a"/>
欽定四庫全書<lb/>
　姑蘇志卷二十四　　　　　明　王鏊　撰<lb/>
　　　學校<hi>書院附</hi>
　　今天下言學校必首蘇盖有范文正胡安定之風<lb/>
　　焉其中島池亭榭尚多吳越元璙之遺其勝亦他<lb/>
　　郡之所鮮也况人才徃徃為天下先乎若夫作興<lb/>
　　敦率使教化行風俗美則不能無望於上之人焉<lb/>
府學在城南延袤一萬九千丈周一百五十畝按唐史<lb/>
<pb n="KR2k0029_WYG_023-1b"/>
　李棲筠増學廬宋祥符圖經子城西南有文宣王廟<lb/>
　俱不言學所在景祐元年范文正公<hi>仲淹</hi>守鄉郡因州<lb/>
　人朱公綽等請始為奏聞立學今所<hi>地故廣陵王錢元璙南園公得</hi>
　<hi>其一隅將為宅相地者謂當踵生公卿公曰吾家貴孰若中吳之士咸貴其無已乎遂以為學</hi>仍給<lb/>
　田五頃以贍學徒延安定胡先生<hi>瑗</hi>主教事嘉祐中<lb/>
　刑部郎中富嚴建六經閣<hi>張伯玉記六經閣諸子百家皆在焉不書尊經也吳</hi>
　<hi>郡州學始由髙平范公經構之至今尚書富郎中十年更入政學始大成而六經閣又建先時書籍草創</hi>
　<hi>未暇緝厨之後廡澤地汙晦日滋散脱觀者惻然非古人藏象魏拜六經之意至是富公始與吳邑長洲</hi>
<pb n="KR2k0029_WYG_023-2a"/>
　<hi>二大夫以學本之餘錢僦工市材直公堂之南臨泮池構層屋起夏六月乙酉至秋八月甲申九旬有七</hi>
　<hi>浹計庸千有二百作楹十有六棟三架霤八桷三百八十有四二户六牖梯衡楶梲圬墁陶甓稱是祈於</hi>
　<hi>久後爽而不庳酌於道故文而不華經南嚮史西嚮子集東嚮標之以油素揭之以油黄澤然區處如</hi>
　<hi>蛟龍之鱗麗如日月之在紀不可得而亂矣則天地之極致皇王之髙道生人之紀律舉在是矣古者聖</hi>
　<hi>人之設教也知函夏之至廣生齒之至衆不可以頥解耳授故教之有方導之有原乃本庠序之風師儒</hi>
　<hi>之説始於邦逹於鄉至於室莫不有學烜之以文物聳之以聲名先用警筞其耳目然後清發其靈腑故</hi>
　<hi>其習之也易其得之也深其教不肅而成不煩而治毆元元之入善域優而柔之俾自得之萬世之後尊</hi>
　<hi>三王四代法者無他焉教化之本末馴漸也然則觀是閣者知六經之在則知有聖人之道知有聖人之</hi>
<pb n="KR2k0029_WYG_023-2b"/>
　<hi>道則知有朝廷之化知有朝廷之化則嚮方之心日懋一日禮義之澤流於外絃誦之聲格於内其為惡</hi>
　<hi>也無所從其為善也有所歸雖不欲徙善逺罪納諸太和不可召康公之詩曰豈弟君子來游來歌子思</hi>
　<hi>子之說云布在方冊人存則政舉凡百君子繇斯道覺斯民暢皇極序彛倫者捨此而安適得無盡心焉</hi>
　<hi>諸儒謂伯玉嘗從事此州㳺學滋久宜刋諸石庶幾永永無忽</hi>熈寧中校理李綖又<lb/>
　割南園地廣之元祐中生徒日衆公綽之子長文掌<lb/>
　教事議欲盡南園餘地為齋廬㑹范公子純禮制置<lb/>
　江淮漕事過家為奏請詔給度牒十紙充費户部郎<lb/>
　中劉瑾直龍圖閣王覿大修<hi>長文自為記神宋受命興治乗輿常幸國庠親</hi>
<pb n="KR2k0029_WYG_023-3a"/>
　<hi>臨講席一時鴻儒碩生聞風以起有若戚堅素在睢水种明逸在終南皆聚徒講授髦俊歸之景祐中范</hi>
　<hi>文正公作學於吳又剏於潤滕子京建於湖慶厯之盛公參預機政而石守道孫明復首居太學是時仁</hi>
　<hi>宗開天章閣召輔臣問以治要公復以學校為對於是詔天下皆立學及公以天章閣待制守是邦相地</hi>
　<hi>之勝莫如南園乃割其巽隅以建焉廣殿在左公堂在右前有泮池旁有齋室是時學者才逾二十人或</hi>
　<hi>言其太廣公曰吾恐異日以為小也於是召安定先生首當師席英才雜遝自逺而至厥後登科者逾百</hi>
　<hi>數多致顯近訖今五十餘歳學者倍蓗於當時而居不加闢也長文適忝命掌學周視黌舎傾陊褊迫寒</hi>
　<hi>薄暑焮諸生病之乃與同僚議請南園隙地以廣齋廬元祐四年㑹公之子兵部侍郎公純禮自奉常制</hi>
　<hi>置江淮六路漕事擁節過鄉遂以白公公即延見諸生感慨陳迹奏言蘇潤之學皆先臣所建後人久不</hi>
<pb n="KR2k0029_WYG_023-3b"/>
　<hi>葺而齋室不芘風雨講習無所願給錢修廣有詔給以度牒十紙充費前守户部劉公選官治役度用賦</hi>
　<hi>工而今太守王公益以闗賦之材助以亡命之卒完舊剏新累工逾萬朞歳而告成不以一分取於民公</hi>
　<hi>堂廓如也廊廡翼如也齋室凡二十二而始作者十為屋總百有五十楹而初建者三之一立文正安定</hi>
　<hi>祠宇遷校試㕔於公堂之隂榜曰傳道庖厨澡室莫不嚴潔窈然而深曠然而明其處也寛其容也衆南</hi>
　<hi>窓引愛日北牖延清風咸適其宜矣</hi>建炎兵燬紹興十一年直學士梁<lb/>
　汝嘉建大成殿鄭仲熊記十五年直學士王㬇繪兩<lb/>
　廡像復建講堂闢齋舎鄭億年記乾道四年直祕閣<lb/>
　姚憲闢正路疏泮池立采芹亭九年直祕閣邱崈建<lb/>
<pb n="KR2k0029_WYG_023-4a"/>
　直廬淳熈二年脩撰韓彦古作仰髙亭十四年脩撰<lb/>
　趙彦操即六經閣址建御書閣<hi>藏髙宗所書石刻六經</hi>洪邁記<lb/>
　堂左建五賢堂<hi>祀陸贄范仲淹純禮胡瑗朱長文</hi>寳慶三年大風殿<lb/>
　閣壞紹定二年復學田租於時直祕閣林介朝請郎<lb/>
　王與權朝請大夫王斌直寳謨閣李夀朋相繼新之<lb/>
　吳潜記淳祐六年待制魏峻修<hi>李起記吾鄉學宫甲于淛右儀門正殿授</hi>
　<hi>經之堂肄業之室直廬廊廡莫不雄深巨麗殆非一人一日之力起甲戌歳入太學宦逰南北有自吳來</hi>
　<hi>者僉謂頹圮日甚私竊有憂焉不特為學校惜也太守為民師帥非惟富之庶之又從而教之中吳號富</hi>
<pb n="KR2k0029_WYG_023-4b"/>
　<hi>庶郡今貧矣民貧而官亦貧取之錙銖用之泥沙調度不足凛凛是虞方從事於簿書期㑹之不暇而何</hi>
　<hi>暇於他哉朝虀莫鹽僅循故事毁墉傾屋委而不葺心非固然力不逮也貳卿方泉魏公來守二年踈剔</hi>
　<hi>舊弊而作新之民不益賦官有餘用倉盈帑羨取之不匱於是郡博士何徳新因以修學為請侯即捐五</hi>
　<hi>萬緍就命徳新主其事又簡幕僚以董斯役凡為屋二百一十三間始於淳祐六年二月越四月而訖工</hi>
　<hi>士之職於學者相率以告曰子盍為記之起夙預教育與諸生同一憂喜今貳卿能治其昔所未治者前</hi>
　<hi>日之憂轉而為喜矣</hi>寳祐三年學士趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>拓地鑿池作橋門<lb/>
　建齋九曰敏行育徳中立就正隆本<hi>教宗室子弟</hi>曰立武<lb/>
　<hi>教武舉士</hi>曰養正<hi>教童/子</hi>曰興賢登俊<hi>教士之俊秀</hi>閣後建堂曰<lb/>
<pb n="KR2k0029_WYG_023-5a"/>
　成徳曰傳道堂後建泳涯書堂立雪亭右建道山亭<lb/>
　<hi>山南園故邱即朱長文所題泮山</hi>王景齊記元大徳初殿宇壞治中<lb/>
　王都中謀於兩浙鹽運使朱虎以私財撒而新之燕<lb/>
　公楠記至治元年總管師圖里托重修延祐間重建<lb/>
　六經閣取張伯玉記文首句名曰尊經<hi>楊載記宋康定間吳學始</hi>
　<hi>造六經閣請浙東帥張伯玉為記以屬其佐曽公鞏文成置弗用伯玉自為之鞏歎服其文傳天下至淳</hi>
　<hi>熈間郡守趙彦操即其地改造御書閣有元大徳五年東海有颶風之灾閣碎為虀粉延祐五年鄧公文</hi>
　<hi>原持部使者節來勉勵學校誦伯玉之文歎是閣之不復見也則語教官陳君伯曰吾聞吳郡學租頗多</hi>
<pb n="KR2k0029_WYG_023-5b"/>
　<hi>茍畢入無負以之贍士不寧尚有餘也取以營閣則前賢之遺跡不終泯矣陳君克已自厲敏於應事徃</hi>
　<hi>時學租之不可責者唯陳君能責之繇是聚米如山及倉廪皆溢明年鄧公復來以此責郡守班布爾實侯</hi>
　<hi>曹侯宜奉行詔書興起學校檄郡幕官之長李仲英使董凡役事屬議咸曰嘉定義士沈君文輝以漕海</hi>
　<hi>有功拜忠翊校尉其人樂於施捨強力有幹習於工役之事遂具禮聘焉沈君承命唯謹召大匠陸文隆</hi>
　<hi>與定制掄材李君屬徒以㑹其役舊閣前距大池僅半步後迫明倫堂嶷然為屏蔽惟正晝陽景不下燭</hi>
　<hi>居常憒憒然稍北五十步當止善堂之後有隙地乃移構焉閻凡三間兩翼三簷二十八楹為髙八十尺</hi>
　<hi>東西一百尺南北五十六尺倚檻而望郡郭之内浮屠老子之宫雖樓觀相連凌虚特起其勢皆詘伏在</hi>
　<hi>下無敢與之爭為長雄其剏制之竒偉如此凡六閲月而閣成用中統鈔千五百四十錠有竒米五百五</hi>
<pb n="KR2k0029_WYG_023-6a"/>
　<hi>十石沈君所捐以相之者復二百錠又増置垣外地五百四十丈環植松柏萬餘株為屋以周於四阿經</hi>
　<hi>史子集各以其函櫝刻金石絲竹匏土革木八字以識之又大書尊經閣以掲於楣間壯麗特與閣相稱</hi>
　<hi>屬筆於載以著不忘</hi>至治二年錢光弼修廟學<hi>栁貫記彭城錢侯光弼自大梁</hi>
　<hi>移牧斯郡至之三日修禮於先聖先師顧瞻堂庭荒茀弗治退即教授趙晉之問其故晉之曰比歳吳田</hi>
　<hi>敗於水廪粟之入不贏二三吾興土木其將疇資公能責其逋租而視其不可緩者完葺之學得不毁而</hi>
　<hi>功則有繼侯曰然為擇謹敏吏司校計簿而督其當輸不輸者得中統鈔五十餘錠乃相禮殿論堂門廡</hi>
　<hi>齋舘及尊經閣先賢祠易撓腐為堅良化刓缺為麗宻而以其餘力築垣墉一千五百尺凡所經營必諦</hi>
　<hi>必審圖為可久毋繳速成厥既僝功釋菜於先聖卒徹觴客貫時與在賔席學之師生揖貫言曰自侯之</hi>
<pb n="KR2k0029_WYG_023-6b"/>
　<hi>至歳屬荐饑軺傳沓來符檄叢委人謂侯将爬梳綜理之不暇而暇加意於學侯則不然凡所以惠綏吾</hi>
　<hi>學者愈於整暇之時今考成有薦薦已有宴子實執爵以酬乃為我著之以示方來</hi>至正五年<lb/>
　總管吳重修十五年監郡六十築廟垣凡五百七十<lb/>
　丈<hi>魏俊民記吳郡之西南偏孔子廟學在焉廟居學之左繚以宫墻九百餘尺築土為之雨淋日炙弗</hi>
　<hi>克堅久教授徐震學正徐昭文學録邾經一日相與慨曰自宋迄今三百餘年而宫墻歳加墁飾始免頹</hi>
　<hi>圯計其費幾萬貫矣無寧易以甎石為悠久計乎上言於監郡六十公經厯白公樞二公曰是吾志也爰</hi>
　<hi>命教授偕府史劉鼎計工度程躬董其事其費一出於廩粟歳用之餘墻之基内外為石三層凡五百七</hi>
　<hi>十丈其袤九十五丈髙盈丈而隆其三下廣殺髙之數丈有六寸上廣如下之數而又殺寸之三甎一十</hi>
<pb n="KR2k0029_WYG_023-7a"/>
　<hi>五萬瓦三萬六千九百役傭二千三百他物稱是用粟一千斛始事於至正十五年之六月告成於其年</hi>
　<hi>八月</hi>十九年總管周仁又修之鄭元祐記二十六年總<lb/>
　管王椿建樂軒<hi>周伯琦記學之有殿以崇祀也殿之有軒以合樂也殿作於大徳戊戌修</hi>
　<hi>於延祐戊午聲容叙秩每病其隘盖將七十年矣郡守海臨王侯時䖍奠謁傷焉於懷爰重改作誕謀恢</hi>
　<hi>益廼乗露臺伉南甍而增作新軒起於至正二十六年丙午之歳四月至七月而訖功其制三間中廣二</hi>
　<hi>丈左右各殺三尺四寸棟隆二丈七尺六寸深殺隆一丈一尺藻井中帟八觚齊緻金鱗錦羽蛟挐鸞騫</hi>
　<hi>文版夾覆玉采輝絢遐睇山立仰瞻雲升軒以殿崇殿以軒邃體勢宏麗庭陛肅嚴於是虡業之設鐘磬</hi>
　<hi>之縣琴瑟搏拊之陳簫管笙籥壎箎柷敔之列秩乎其倫粲乎其章登歌合聲恊律諧節以達薦饗以熈</hi>
<pb n="KR2k0029_WYG_023-7b"/>
　<hi>獻酬陟降旋折綽如裕如所以昭格欽報者儀文咸具於乎詩書禮樂四代之學所以立教淑人者也禮</hi>
　<hi>之節以經邦紀民樂之和以移風變俗其功用廣矣大矣釋奠於先聖先師尊其道報其徳禮之隆者也</hi>
　<hi>翕五聲六音以致敬享貫神明章教化樂之殷者也古者典教用樂故樂正崇四術立四教以造士升其</hi>
　<hi>賢秀材而官之内則臣工外則民神以是成己以是成人馴致雍熈而人人有士君子之行王侯之有功</hi>
　<hi>於學校其以古道自任者哉殿軒之作雖一役也可以㮣其政矣</hi>國朝洪武六年魏<lb/>
　守觀即成徳舊址建明倫堂<hi>滕用衡篆扁</hi>復地之侵於民<lb/>
　者五百四十丈展靈星門以臨南衢<hi>宋□記蒲圻魏公守姑蘇之明</hi>
　<hi>年乃鉏暴樹良徳綏化孚上下洽和百廢具興惟孔子廟學顛危弗治公顧瞻良久喟然嘆曰皇帝大興</hi>
<pb n="KR2k0029_WYG_023-8a"/>
　<hi>文教詔頒明經六藝諸科嘉惠多士將以人文化成天下今弊陋至是非所以靈承帝意公即捐俸為倡</hi>
　<hi>唯興修是圖其僚屬與郡之人士驩然而趨功以廟言之穹殿脩廊敞以靈星之門以學言之論堂中居</hi>
　<hi>兩廡相嚮挾以六齋於以達於前門至善之堂尊經之閣又巍然而聳其後嚮也棟橈級夷黯昧而無輝</hi>
　<hi>今焉丹雘炳煥簷牙而翬飛已而泮池有梁采芹有亭先賢有祠亦皆次第就緒而公拜蜀省參政之命</hi>
　<hi>將之官有㫖還守姑蘇民大欣慶公復命補其墻墉四千八百尺有竒唯廟學之前乃吳江寗開之園局</hi>
　<hi>於封畛蹙迫殊甚至是從化盡以其地六百尺入於學宫始獲闢門於前用正地勢内厯洗馬來秀二池</hi>
　<hi>架梁以通徃來外臨康莊左右有坊曰狀元曰晝錦其嘉名符契若有開必先者閣後之地奪於比隣久</hi>
　<hi>矣公察知其奸其地乃歸又懼逺而或堙也遂圖廟學四疆勒堅珉以志之始事於洪武六年正月甲子</hi>
<pb n="KR2k0029_WYG_023-8b"/>
　<hi>而訖功十一月較之承平舊觀或有過無不及焉公名觀字杞山通周易王彛記惟蘇州學肇基於范文</hi>
　<hi>正公父子學之左别有廟而靈星門南不十數歩即畫於鄰垣於是旁趨東偏為門而地勢鬱塞弗稱鄰</hi>
　<hi>垣之地廣袤若干畝在宋為錢氏園及元而業更寗氏先後為郡者屢欲拓之然不可以力得至正間郡</hi>
　<hi>守六十公貿其地於寗開得其三之一㮣入國朝前國子祭酒魏公以正學碩徳出守兹土政修令行大</hi>
　<hi>修廟學開説公化盡以其地歸焉公因命教授貢頴之繪圖而經營之郡士願出私錢以助乃通道自靈</hi>
　<hi>星門以極於南城之涂凡若干丈故有洗馬池適當其前遂表文廟之道於洗馬池南而架梁以入道南</hi>
　<hi>北之半故又有假山山之隂有池曰來秀其水自太湖入南城沿至南園之小河而注之學自來秀南流</hi>
　<hi>則進之洗馬而止其北流則歸泮池而止又即來秀池南闢假山遺址為門以正南靣焉至是學與廟出</hi>
<pb n="KR2k0029_WYG_023-9a"/>
　<hi>入之道殊矣故入其門則循池之東以趨於廟出其門則折而西又折而北為梁者再以達泮池之梁始</hi>
　<hi>趨於學示神人之不可雜也方廟學造成翰林侍講學士金華宋公既為之記僉謂以為此一役也范公</hi>
　<hi>所未得為而魏公乃得為之始終幾三百年而廟學大備有不可不特書者命記之</hi>十五年張<lb/>
　守冠塑聖賢像况守鍾重建明倫堂五間宏壯逾舊<lb/>
　建齋四左曰隆禮中立右曰養正志道齋後有室<hi>訓導</hi>
　<hi>授業所</hi>齋上下建兩廊學舎堂後重建止善堂易名至<lb/>
　善又建毓賢堂於後教授何澄記正統九年李守從<lb/>
　智築墻六百三十丈景泰元年朱守勝建㑹饌堂三<lb/>
<pb n="KR2k0029_WYG_023-9b"/>
　年汪守滸増建學舎三十間於毓賢堂後初范公及<lb/>
　先賢文昌三祠俱在殿後天順四年姚守堂徙范公<lb/>
　與先賢二祠泮池南撤文昌祠易隆禮中立二齋名<lb/>
　成徳達材建杏壇學門内覆之亭重建道山亭<hi>教授黎擴</hi>
　<hi>記蘇為南圻大郡其學制之雄麗池圃之幽䆳為江南諸學之冠尊經閣之西數步有小邱隆然而起髙</hi>
　<hi>約四五丈廣約畝有畸名之曰道山山之前後冇大池繞山上下羅植松柏雜木隂鬱森聳干雲蔽日登</hi>
　<hi>其巔可以盡得一城内外之景宣徳間太守南昌况公鍾始作亭於上四隅之柱以石四靣之窓以魫深</hi>
　<hi>廣各二十尺崇比廣而減四之一壁間嵌古文碑刻翼然竒偉之觀師生於勤業之隙得為㳺息之所後</hi>
<pb n="KR2k0029_WYG_023-10a"/>
　<hi>將三十年亭日就壞去年夏四明姚公堂來守是邦蒞學勸課之餘乃登斯亭俯仰低徊徐而歎曰前人</hi>
　<hi>之蹟忍坐視其廢矧有益於師生紓勞釋瘁者乎於是捐已俸市羣材易腐以堅補缺以完加以藻繪題</hi>
　<hi>以華扁既訖厥功煥乎其改觀矣</hi>六年林守鶚改建廟兩廡諸賢塑<lb/>
　像歳久且壞始易以木主成化二年邢守宥重建泮<lb/>
　橋移射圃於學後四年賈守奭作游息所前鑿方池<lb/>
　布橋立坊曰衆芳惟大成殿自宋元至今凡三改作<lb/>
　皆隘不稱成化十年邱守霽乃大規度之建殿重簷<lb/>
　五間三軒兩廡四十二間撤舊材作㦸門七間掖門<lb/>
<pb n="KR2k0029_WYG_023-10b"/>
　二間學門故東向歴廟道折而南入仍厚價售居民<lb/>
　地拓之與靈星門並由是基趾方整規制大備邱去<lb/>
　劉守瑀繼其事<hi>學士吳寛記蘇有學于城南實創于魏國范文正公更五百年來所以修</hi>
　<hi>葺而開拓者惟賢守是賴至於今日規模益壯天下之言學者莫能過之故四方之賢士大夫之道郡中</hi>
　<hi>以一遊其地為快然猶病文廟與學之弗稱也其制似非特視學為陋歳久且敝爾乃成化壬辰鄱陽丘</hi>
　<hi>侯霽來知府事政既克舉境内悉治歎曰事神吾職也有如文廟敝陋孰任其過乃請於廵撫左副都御</hi>
　<hi>史畢公從之則計財度工擇日而從事始改作大成殿於舊址之北而侵西者五丈有竒復作靈星門南</hi>
　<hi>與殿直以甲午三月興工功垂成侯報政之京遂去任矣其年蠡吾劉侯瑀自監察御史來代乃畢其事</hi>
<pb n="KR2k0029_WYG_023-11a"/>
　<hi>他日知長洲縣劉君輝知吳縣文君貴暨教授林君智輩合言於寛以二侯之功不可泯者願記之嗟夫</hi>
　<hi>孔子之道大如天地與之相參髙如日月無得而踰萬世之下被其膏澤者區區土木豈能報其功邪人</hi>
　<hi>復為此無亦盡所以尊崇之禮以免有司之過爾盖比歳儒臣建請有欲加以籩豆佾舞之數者下羣臣</hi>
　<hi>議亦謂此不足為孔子輕重而朝廷竟從其請行於天下惟所以尊崇之者無所不致其極也詔下為丙</hi>
　<hi>申之秋適當丁祭之期籩豆既陳佾舞斯列而棟宇深廣足以有容觀禮者美之寛故學之諸生也於二</hi>
　<hi>侯無能為役因諸君之請敢忘其淺陋而書之初學門在廟街之東凡出入於學必涉街以行邱侯以神</hi>
　<hi>人之分當嚴也顧旁近多居民民既喻其意皆樂徙去乃徙其門於靈星之西更為門於泮池之北以達</hi>
　<hi>於廟然後廟左學右截然以正後有賢守以廟學為事者尚修之葺之以無隳其成功也哉</hi>二十<lb/>
<pb n="KR2k0029_WYG_023-11b"/>
　三年又以先賢分為名宦鄉賢各一祠<hi>名宦祀宋王旦富弼歐陽</hi>
　<hi>修蘇軾王㬇富嚴王燉趙希懌陳豈倪普趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>葉適李侗陸九淵楊簡魏了翁國朝周忱夏元吉况鍾</hi>
　<hi>孫鼎陳選鄉賢祠祀唐陸元朗陸贄宋滕元發朱長文周南老王蘋滕茂實陳長文國朝陳鎰陳繼陳祚</hi>
　<hi>劉鉉杜瓊按名宦所祀多有不係於蘇者當更詳之若韋應物則有特祠在文廟傍其扁曰集賢太守及</hi>
　<hi>考本傳未嘗稱集賢學士史或失之</hi>𢎞治三年孟守俊以安定宜專祀<lb/>
　建祠范公祠左十二年曹守鳯建嘉㑹㕔學門外為<lb/>
　師生迎候之所十七年林守世逺以朱長文有功於<lb/>
　學遷入安定祠今學制前臨通衢衢南皆平郊左廟<lb/>
<pb n="KR2k0029_WYG_023-12a"/>
　外為靈星門郊之當門處壘土為小崗隠起入門則<lb/>
　洗馬池<hi>上有石橋錢氏故迹也</hi>為神道道左右有碑亭二一宋<lb/>
　濂修學記一舊廟學圖又北為紅門為神厨省牲所<lb/>
　省牲亭又北為㦸門門西為神庫置祭器<hi>銅器一千五百六十</hi>
　<hi>竹器三百四十木器六十五</hi>樂器<hi>琴瑟等九十有六樂舞生冠帶六十有六衣二百八十</hi>門<lb/>
　内廣庭髙陛厯露臺始至殿右學外為嘉㑹㕔與學<lb/>
　門相直門之前為泮宫坊入門東則杏壇直北為來<lb/>
　秀橋入鍾秀門路左右名宦鄉賢二祠又北范公文<lb/>
<pb n="KR2k0029_WYG_023-12b"/>
　定祠又北泮池<hi>上有石橋</hi>又北儀門門内有大池跨以長<lb/>
　橋石洞凡七<hi>名七星橋</hi>過橋始上露臺<hi>臺上有范公手植柏二今存其一</hi>
　登明倫堂堂後至善堂又後毓賢堂又後尊經閣閣<lb/>
　後過衆芳橋至游息所左采芹亭<hi>有小池</hi>右道山亭<hi>前有</hi>
　<hi>大池</hi>直北射圃中有觀徳亭教官之廨宇諸生之庾厨<lb/>
　布分畫列其後又有池沼畦圃長松古檜望之不見<lb/>
　其際云正徳十二年廵撫孫御史樂提學張御史鰲<lb/>
　山恊恭修建仍令郡守徐讚主其事嘉靖間詔天下<lb/>
<pb n="KR2k0029_WYG_023-13a"/>
　起啟聖祠敬一亭乃於大成殿後造祠六經閣前建<lb/>
　亭<lb/>
吳縣學宋景祐時始立在舊縣治東南<hi>今三皇廟基</hi>紹定初<lb/>
　縣令趙善翰改立於舊貢院南<hi>今為南察院</hi>司憲林介撥<lb/>
　公産贍之嘉熈四年知縣魏廷玉主學孔煜重修<hi>施清</hi>
　<hi>臣記天地以理而位天理以學而明若稽隆古由内達外畿服皆學所以扶植三極而為降衷之宗主也</hi>
　<hi>周備之我宋繼之國於東南三輔之邦倚郭分學惟呉有之吳學肇端於景祐初自後兩邑皆附郡泮吳</hi>
　<hi>最壯縣臺府鼎屹賦輿租簿急符終訟文書程上者日有千緒雖強敏者救過不贍奚暇以教養為急寳</hi>
<pb n="KR2k0029_WYG_023-13b"/>
　<hi>慶丙戌永嘉趙侯整棼夷𩔖材諝老練細大畢張一日謀剏黌宫選寛卜勝賔興坊之近城有勲府遺業</hi>
　<hi>貿之良稱置𣙗相址層峰峙西津流亘東貢闡都左客舘規右豁然形勢之環合是時飛亷振林拔偃虞</hi>
　<hi>麓松杉杞梓不索駢獻自尚匠至崇成役匪淹朞為廣厦四十餘楹外聨四齋中嚴一殿從祀有像講習</hi>
　<hi>有堂游息有亭凡什器備焉實紹定初元也其間以序養士以田制食司憲林公介先撥公産五百餘石</hi>
　<hi>綉衣吳公淵守符鄒公應博續增一百餘石前美後裕輔教思不窮之良圖又閱十有六歳嘉熈庚子宛</hi>
　<hi>陵魏侯屬意學事支傾風雨之漂搖提綱歳月之湮墜鳩田畝於鐫刻汰浮冗於竄名有養必有教先是</hi>
　<hi>𨽻之佐㕔吏借影私長屬不相誰何遂更鄉官舎選為之範模里彦文行為之領袖潤色縝宻士皆徳之</hi>
　<hi>昔嘗謁記辭不敢為今謂礱石久矣無文何以詔徃汔不容已輒為之言體具則慿藉牢慮逺則植立耐</hi>
<pb n="KR2k0029_WYG_023-14a"/>
　<hi>廼經營是學者也志續則其用新弊隄則其傳夀廼維持是學者也原民生而俾返民生之懿秉寓有司</hi>
　<hi>而不負有司之法度廼訓廸是學者也趙侯剪莱築官置犂供粒百須均足以為善教之地經營固難而</hi>
　<hi>維持亦未易魏侯值多艱之時倥偬不給由後紹前所以扶植教法者心心脗契絶出債視償邑之見兩</hi>
　<hi>侯致力於學者豈欲羣居諸子始以餔啜而來後以利禄而計要當造伊洛下學上達之妙充朱張切問</hi>
　<hi>近思之端訓朝廸夕希聖齊賢儻或外騖辭溺彫浮過眼風花之不留好鑽虚詭旋踵霜管之非實茍而</hi>
　<hi>已矣孟軻氏云人倫明於上小民親於下即理也豈不與天地並哉趙侯善瀚壬戌進士遺愛去思魏侯</hi>
　<hi>庭王輔政世家載美相濟新池陽校官孔君煜壁海前郎今主教席淳祐三年立夏節日記</hi>淳祐<lb/>
　七年趙汝證又修之建采芹亭風雩壇元至正間縣<lb/>
<pb n="KR2k0029_WYG_023-14b"/>
　長馬祖憲復新殿堂齋舎更塑宣聖四配像繪兩廡<lb/>
　先賢像縣尹張經為靈星石門楊彛又脩之繚以周<lb/>
　垣俱有記國朝洪武五年魏守觀闢射圃建觀徳亭<lb/>
　宣徳九年周廵撫忱况守鍾以地逼西城且隘乃遷<lb/>
　昇平橋東官地<hi>故偽李司徒宅</hi>殿廡堂齋鼎新為之<hi>楊榮記吳縣學</hi>
　<hi>舊在城西南隅賔興坊其地卑隘廟學皆簡陋旁逼軍營諠雜相接春夏水潦四集墻壁傾仆誦習常輟</hi>
　<hi>郡縣之長貳暨師生徃徃興慨欲改之而未有能當其任者宣徳七年工部右侍郎廬陵周君忱奉命撫</hi>
　<hi>廵東吳諸郡偕知府豫章况君鍾同謁廟學見其不稱因恊謀更造之得隙地於縣治西南視舊學地廣</hi>
<pb n="KR2k0029_WYG_023-15a"/>
　<hi>四倍髙爽平曠衆咸謂宜况君具其事得請於朝二君復相與議曰是役不可重費吾民遂計郡之諸倉</hi>
　<hi>歳積葦蓆得五十餘萬鬻米可五千餘石凡木石陶冶之資匠作力役之需悉於是取給而一毫不干於</hi>
　<hi>民復擇耆民王信等董其事經始於宣徳九年冬十月訖工於明年夏五月以日計之二十三旬有竒成</hi>
　<hi>功速而人不知其勞享禮有殿講誦有堂藏書有閣宴休有亭以及門廡齋舎庖湢各以序列通為屋以</hi>
　<hi>間計之二百三十有餘材用堅而人不知其費</hi>成化八年知縣雍泰重建靈<lb/>
　星門墻壁皆板石為之𢎞治十年知縣鄺璠以學門<lb/>
　回曲與儀門不相直乃徙教諭訓導廨宇於射圃且<lb/>
　買民居廣之門内鑿泮池上作石橋又於學東得長<lb/>
<pb n="KR2k0029_WYG_023-15b"/>
　洲民沈鈺舎地為射圃<hi>吳寛記蘇多屬縣惟吳之建最古縣皆有學惟吳學之遷</hi>
　<hi>為近盖學初迫於西城甚陋宣徳乙夘周文襄公廵撫吳中與知府况侯始遷於今昇平橋東可謂美矣</hi>
　<hi>然人復以為有可改作者門偏而不直爾前令仍舊皆未暇及會監察御史海陽吳君一貫廵按至諸生</hi>
　<hi>言之君以為宜於是任邱鄺君璠以進士來為縣曰此費不甚固無難者未幾規制端整徑亦不迂而學</hi>
　<hi>益美矣君又以校官宅舎填塞門内而藏書閣後有菜圃復築而遷之學前舊有隙地獨缺其西南又購</hi>
　<hi>民居以廣之至於跨池以作梁臨衝以樹表凡所傾壞無不修治𢎞治丁巳春功既訖教諭李仁訓導熊</hi>
　<hi>永昌甘澤率諸生來言曰願有記也予家居二年見鄺君為政精敏若修學特其一耳惟今之人率以改</hi>
　<hi>作為勞民而以仍舊為省事者盖出於魯人為長府之説也夫長府之制釋者以為藏貨財之所當時改</hi>
<pb n="KR2k0029_WYG_023-16a"/>
　<hi>作或病其庳隘而欲新之未可知者若然則以利為意而刻剥攘奪之患必不能免此閔子所以止之而</hi>
　<hi>孔子則是之也如學校之設聚人才於斯明人倫於斯自昔惟患居上者不之務耳盖鼓舞振作使游息</hi>
　<hi>之士感動其心自有不能已於學者此正教養之機也吳君克持憲體固不妄舉事者故記之以示後人</hi>
　今學制左靈星門次㦸門中為大成殿夾以兩廡靈<lb/>
　星門之左為杏壇㦸門之右為慈湖楊先生祠<hi>石刻云慈</hi>
　<hi>湖先生文元楊公嘗就養吳學者思弗忘立祠縣之學嘉熈庚子門人青田趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>以郡守兼淮浙發運</hi>
　<hi>古鄮陳塤提㸃刑獄敬瞻遺像崇飾一新孟夏丁未舎菜奉安金壇湯逺永嘉葉某金華汪真卿麗水胡</hi>
　<hi>宗臣西安劉籈於潛何光華合沙葉悊左吳興畢衝以官僚來門人為僚者會稽楊瑾龍泉張然里居者</hi>
<pb n="KR2k0029_WYG_023-16b"/>
　<hi>新㳂海制帥何元壽天台陳繼申自太學來咸相禮宜教郎知平江府吳縣主管勸農公事兼軍正胡宗</hi>
　<hi>臣立石</hi>殿後為詠歸亭四圍鑿方池甃以文石欄楯如<lb/>
　之池後有石橋入射圃<hi>橋木外通大河以受太湖之水</hi>後為校官廨<lb/>
　宇右學門内為泮池跨以石橋次儀門為明倫堂傍<lb/>
　列兩齋東曰升俊西曰毓徳齋上下皆學舎堂左為<lb/>
　先賢祠堂後為時雨堂為藏書閣閣左為廪庾右為<lb/>
　會饌堂<hi>正統間邑人王信許美捐田一十八畝在本縣十一都以供月朔釋菜</hi>
長洲縣初未有學附於府學名曰麗澤齋宋景定三年<lb/>
<pb n="KR2k0029_WYG_023-17a"/>
　主學宋楚材率邑人請於守陳均即廣化寺藏室改<lb/>
　焉在今府城東北講堂曰禮堂<hi>魏文靖公篆</hi>四齋曰富文<lb/>
　貴徳廣業博學又建景文堂<hi>企慕范文正公故名俞琰記唐置長洲縣距今</hi>
　<hi>三百餘年而學不建豈簿書期㑹不暇爼豆之事未之聞歟景定壬戌詔縣增主學用丕儒教宋君楚材</hi>
　<hi>實在兹選至之日乃嘆曰官以主學名居無廬士無廪師倚席不講惕然以懼鄉寓劉公震孫列其行於</hi>
　<hi>郡即近縣廢寺為肄習之所士不閒逺近褁糧而來旬有講月有試考徳問業於此可觀宋君又懼無以</hi>
　<hi>繼乃裒俸餘與束脩之入輸於郡因寺建學以惠悠久太守陳公均親來相度指前一塔矗如文筆顧而</hi>
　<hi>揖曰殆天相歟於是徙佛像於他所宋君遂與諸生經之營之斵者斤者亦各自獻其藝繇禮殿至學門</hi>
<pb n="KR2k0029_WYG_023-17b"/>
　<hi>煥然一新齋舎庖湢靡不具備起於乙丑春成於丙寅夏民有爭田不决前守撥充養士且上於朝會召</hi>
　<hi>入季公輔來守是邦悉以歸之而士有所養宋君之志亦少舒究矣</hi>八年提刑洪起畏<lb/>
　拓地闢門南面後毁元至正三年縣長元童俾教諭<lb/>
　顧元龍耆儒邊景元勸前徽州路教授郡人陸徳源<lb/>
　剏建之<hi>陳旅記皇元混一六合興起學校以崇化基當時邑令即長洲馹舎為孔子廟大徳六年</hi>
　<hi>縣徒麗郡明年移馹材構縣治故址庳隘簡陋師弟子登降周旋相盪摩又無所於休息郡人陸徳源顧</hi>
　<hi>而嘆曰席先世之貲産足以供公土之賦而具衣食於吾私矣於此而用其羸不亦可乎縣長官元童公</hi>
　<hi>聞而喜曰是能紓吾責者益以禮勸成之於是筮吉日除故縣治地築長垣周之前起禮殿闢廣庭穹門</hi>
<pb n="KR2k0029_WYG_023-18a"/>
　<hi>翼以邃廡後為西齋為論堂為庖庾凡所宜有者以㳄皆為之材必良工必善規制嚴壯而改作堅緻浙</hi>
　<hi>右邑校盖未有能勝之者又屬名工凝土為先聖四侑十哲之像而繪羣賢於從祀之位道徳之光宛然</hi>
　<hi>具在至元之三年三月經始明年十月告成觀者咨嗟謂世之人率罄其所有以為老佛氏之宫今亦有</hi>
　<hi>為是者乎徳源又以為學雖美而歳入不足以養士則徒為是虚器也乃又以田如干畝為學田以實之</hi>
　<hi>旅以國史之命如京師道出吳門邑之士夫請記之徳源字静逺今為徽州路儒學教授</hi>國朝洪<lb/>
　武七年知縣宋敏文張翔修葺闢學門於廟之右故<lb/>
　有孔子燕居像<hi>乃席地坐如跽然顔淵子路立侍</hi>又有先賢祠<hi>祀季札韋</hi>
　<hi>應物陸龜䝉范仲淹魏了翁文天祥</hi>俱廢成化九年邱守霽隘之乃拓<lb/>
<pb n="KR2k0029_WYG_023-18b"/>
　地東南改建焉今學制廟左前為靈星門次㦸門中<lb/>
　為大成殿夾以西廡外為泮池跨以石橋傍列碑亭<lb/>
　二右為學門内甬路左右列教諭訓導廨宇次儀門<lb/>
　中為明倫堂<hi>周伯琦篆扁</hi>兩齋䧛峙東曰進徳西曰脩業<lb/>
　左右皆學舎東會饌堂西厨房倉房射圃在大成殿<lb/>
　東成化十年邑人華嵒捐田二十畝為月朔釋菜<hi>田在</hi>
　<hi>習義鄉二十三都第九圖</hi>嘉靖二十年諸生與教諭蕭文佐議以<lb/>
　此地湫隘不稱倫魁乃白於廵按御史舒公汀謀遷<lb/>
<pb n="KR2k0029_WYG_023-19a"/>
　之郡守王侯廷宻與謀議嘿為規度仲冬猝舉事廢<lb/>
　福寧寺為學官飭工就謀事遂克舉其制廟左學右<lb/>
　門皆南向廟前為櫺星門㦸門中為大成殿殿後有<lb/>
　啟聖祠六經閣閣後有土阜建亭其上置曰道山亭<lb/>
　學前有門有儀門有明倫堂有兩齋曰進徳曰修業<lb/>
　庭有碑亭右有射圃剏橋跨玊帶河其隂有鄉賢祠<lb/>
　祠後山丘有亭三楹置御製敬一箴其上其陽有名<lb/>
　宦祠有嘉樹館小淇園河之東為雲川書院西為宰<lb/>
<pb n="KR2k0029_WYG_023-19b"/>
　牲所教諭訓導衙舎分列左右學之外有昇龍橋面<lb/>
　陽樹綽楔曰萬代宗師東為玉帶橋亦有坊曰會元<lb/>
　西為折桂橋亦有坊曰狀元規模爽闓甲於天下時<lb/>
　咸稱舒公有風裁恇怯者風斯下矣吏部尚書朱希<lb/>
　周侍郎徐縉皆有記<lb/>
崑山縣學初在縣治之東唐有文宣王廟以兵火廢大<lb/>
　厯九年始建學於廟垣之右設博士訓學徒<hi>梁肅記學之制</hi>
　<hi>與政損益故學舉則道舉政汚則道汚崑吳東鄙之縣先是有文宣王廟廟之後有學室中年兵饉荐臻</hi>
<pb n="KR2k0029_WYG_023-20a"/>
　<hi>堂宇大壞方郡縣多故未遑繕完其後長民者或因而葺之以民尚未泰故講習之事設而未備大厯九</hi>
　<hi>年太原王綱以大理司直兼縣令既釋奠於廟退而嘆曰夫化民成俗以學為本是而不崇何政之為乃</hi>
　<hi>諭三老主吏整序民飾班事大啟室於廟垣之右聚五經於其間以邑人沈嗣宗躬履經學俾為博士於</hi>
　<hi>是遐邇學徒或童或冠不召而至如歸市焉公聴治之暇則徃敷大猷以聳之博考明徳以翼之優而柔</hi>
　<hi>之使自得之竭而厲之使自趨之故民見徳興行始於鄉黨洽於四境父篤其子兄勉其弟有不被儒服</hi>
　<hi>而行莫不耻焉僉曰公之設教嚮其末不墜其本易其俗不失其宜傳曰本立而道生昔崔瑗有南陽文</hi>
　<hi>學志王粲有荆州文學志皆表儒訓以著不朽遂繼其流為縣學記俾來者知我邑經藝文教之所以興</hi>
　<hi>也</hi>五季廟毁宋雍熈四年因遺址重建<hi>王禹偁記吳之諸郡姑蘇</hi>
<pb n="KR2k0029_WYG_023-20b"/>
　<hi>稱其尊郡之屬邑崑山出其右雜以魚鹽之利溉乎朝夕之潮昔在皇唐是為名邑降及錢氏兹惟上腴</hi>
　<hi>距海之田民斯阜矣然而庠序或缺儒素弗興實倉廩而禮義未知既富庶而教化不至為邑之長得無</hi>
　<hi>咎乎縣大夫邊公世為儒流時號甲族自起家之調厯宰邑之資所在播其能名儕𩔖驚其久次大來之</hi>
　<hi>望固未易知皇上嗣位之明年淮海王如京師且獻圖籍尊王室也主上思泰逺人精擇循吏銅墨之任</hi>
　<hi>尤難其才始得公以宰吳民受賜降璽書以勞之旌善政也秩滿受代將選於天官會兹邑有令尹之乏</hi>
　<hi>者二千石命公以承之且叙政績聞諸冕旒未幾有即真之命免常調也公因民所利期月而治以為人</hi>
　<hi>者教之本儒者教之先茍非師嚴而道尊烏可移風易俗哉先是文宣王廟但有基址盡為蓁蕪廢而不</hi>
　<hi>修六十年矣公乃出俸金以營之同僚悦隨郡吏弗違乃庀工徒乃度材用一畝之宫薙蔓以出之數仭</hi>
<pb n="KR2k0029_WYG_023-21a"/>
　<hi>之墻樹土而揭之殿堂既嚴門闕斯備麗以丹漆飾以圬墁制度合乎禮文力役當乎農隙乃像素王被</hi>
　<hi>華衮垂珠旒王者之制彰矣乃狀十哲冠章甫衣縫掖儒者之服備矣廟之興也既如彼像之設也又如</hi>
　<hi>此粤上丁之晨行釋奠之禮所以列豆籩陳簠簋潔牲宰具罍洗贄幣有數尸祝有辭八音作而人和三</hi>
　<hi>獻終而神悦禮無違者道不虚行觀之如堵墻化之猶影響爼豆之事修矣禮樂之道興矣十室之邑其</hi>
　<hi>忠信以如丘一變之風闡詩書而及魯議者曰吳地祼國也崑山海隅也舊染霸俗未行儒風非明君以</hi>
　<hi>文徳敷萬邦非賢宰以儒術化百里又安能遵先王之教移小國之風者哉禹偁幸忝徳鄰熟聞異政爰</hi>
　<hi>旌茂績俾𫐠斯文難言雖在於聖門不朽願刋於貞石</hi>元豐四年壞於風潮元<lb/>
　祐初知縣杜采遷今縣治西南作廟堂齋廡紹興二<lb/>
<pb n="KR2k0029_WYG_023-21b"/>
　十八年知縣程沂闢垣墻外門張九成記郡守蔣璨<lb/>
　名堂曰致道隆興間知縣李結葉子強周承勛李禂<lb/>
　相繼修之慶元間章萬里又修之改堂曰明倫<hi>莫子純記</hi>
　<hi>壯哉崑山之為縣也摎結峻絶白石如玉沃野墳腴秔稻油油控江帶湖與海通波山川孕靈人物魁殊</hi>
　<hi>則所謂玉人生此山山亦傳此名著於荆國文正公之詠豈徒竦榮於徃號抑亦延光於將來也洪惟我</hi>
　<hi>朝用儒立國考辟雍泮宫之制京師郡國皆立學飾祠廟以奉先聖闡黌宇以育多士崇稽古之洪道茂</hi>
　<hi>長世之善經由是文治勃興炳然與三代同風猶慮湛恩未廣聲教之未洽也申命縣司更置學宫先聖</hi>
　<hi>廟如郡國之制景祐四年之詔也嘉猷四塞六合時雍沐浴膏澤漸潤徳教祁祁生徒濟濟儒術而崑山</hi>
<pb n="KR2k0029_WYG_023-22a"/>
　<hi>三十載其美焉藻掞天庭考四海而有雋折瓊枝而繼珮固衆芳之所在也日引月長鮮克修事夏絃春</hi>
　<hi>誦家自為學先聖之居亦窘風雨朝奉郎知縣事章君萬里大懼不任以墜教基授模梓匠夙嚴神棲飾</hi>
　<hi>南端之特闡立應門之將將華觀相邀采題交輝乃營新堂乃恢廊廡浚以玉甃繚以崇垣奢未及侈規</hi>
　<hi>遵王度是以經始勿亟成之不日庀工於慶元五年六月而以八月畢之於顯新宫既閟且康思欲復之</hi>
　<hi>而無斁申之而有裕也於是捐供給嬴貲斥圭租之羨賈易民田幾二頃括姦民隠占之田益三頃民之</hi>
　<hi>訟田法當没入者復益其二頃畇畇菑町既夷且大俾其儲積供久而可繼也又為之新舘舎之器用潔</hi>
　<hi>祭祀之籩豆亦衣布之餘財而非重費於公也既壯其室亦豐其儀躬率諸生行釋菜禮告奠於先聖昭</hi>
　<hi>事是肅敬謹威儀示民不佻煌煌乎兹文容之壯觀而王制之巨麗也而後乃知流大宋之徳馨咸在於</hi>
<pb n="KR2k0029_WYG_023-22b"/>
　<hi>此仁風行而四達義方敭而遐騖聲名布䕶溢浹邑區菲言原行陶化染學昭光振耀立事立功劾當年</hi>
　<hi>之用以對前修之純淑則崖風穴水不特清越餘馨而已宜伐石以志使是道也不替於後章君以子純</hi>
　<hi>嘗參吳門之幕乃列其事來告俾書之</hi>嘉定間巫似修重建大成殿淳<lb/>
　祐初徐聞詩脩袁歟増建直舎齋凡六曰居仁由義<lb/>
　教忠履信致道成徳十二年攝令吳堅建尊道貴徳<lb/>
　二祠<hi>尊道祀張子朱周子二程子貴徳祀陸龜䝉張方平范仲淹李衡子南軒張氏知縣林桂發於</hi>
　<hi>尊道増祀邵子司馬咸淳十一年貴徳則移張方平於守令祠温公吕東萊増范成大衛經陳振今俱廢</hi>
　元元貞初陞為州學延祐元年州移太倉學隨之至<lb/>
<pb n="KR2k0029_WYG_023-23a"/>
　正十七年州復舊知州費復初仍建於此楊維禎記<lb/>
　國朝洪武二年改為縣學額定齋二宣徳元年教諭<lb/>
　曹昇修㦸門知縣羅永年修兩廡景泰天順間知縣<lb/>
　吳昭等改建大成殿𢎞治五年知縣楊子器建尊經<lb/>
　閣今學制左廟前為靈星門次㦸門中為大成殿夾<lb/>
　以兩廡神庫在東廡北神厨在㦸門外右為學門中<lb/>
　為明倫堂後堂<hi>扁曰育賢</hi>後為尊經閣兩齋東曰居仁西<lb/>
　曰由義各有學舎北為退省堂西會膳堂倉庫皆具<lb/>
<pb n="KR2k0029_WYG_023-23b"/>
　射圃凡八畝堂東西教官廨宇列焉<lb/>
常熟縣學　縣治東南前臨運河<hi>河東西俱通潮朝夕到學門相值中止</hi>
　宋祥符圖經云縣東五十步有文宣王廟初不言學<lb/>
　<hi>僅有舊梁紀至和年盖宋仁宗時云</hi>淳熈十年曽棨建堂曰進學紹熈<lb/>
　五年葉知幾改名明倫自書扁齋凡九曰崇徳時習<lb/>
　好謀朋來利仁隆禮育英守卓隆徳未幾又改四齋<lb/>
　名曰尚志尚徳尚賢尚文慶元三年孫應時建吳公<lb/>
　子游祠<hi>朱文公記常熟縣學丹陽公向者祀孔門髙第弟子言偃子游也按太史公記孔門諸子</hi>
<pb n="KR2k0029_WYG_023-24a"/>
　<hi>多東州之士獨公為吳人而此縣有巷名子游有橋名文學相傳至今圖經又言公之故宅在縣西北而</hi>
　<hi>舊井存焉今雖不復可見而公為此縣之人盖不誣矣慶元三年七月知縣事通直郎會稽孫應時乃即</hi>
　<hi>其學宫講堂之東偏作為此堂以奉祠事而以書來曰願有記熹惟三代之前帝王之興率在中土以故</hi>
　<hi>徳行道藝之教其行於近者著而人之觀感服習以入焉者深若夫句吳之墟則在虞夏五服為要荒之</hi>
　<hi>外爰自太伯采藥荆蠻始得其民而端委以臨之然亦僅没其身而虞仲之後相傳累世乃能有以自通</hi>
　<hi>於上國其俗盖亦朴鄙而不文矣公生其間乃獨能恱周公仲尼之道而北學於中國遂因文學以得聖</hi>
　<hi>人之一體豈不可謂豪傑之士哉今以論語考其語言𩔖皆簡易疎通髙暢宏達其曰本之則無者雖若</hi>
　<hi>見詘於子夏然要為知有本也則其所謂文學固宜有以異乎今世之學矣既又考其行事則武成之政</hi>
<pb n="KR2k0029_WYG_023-24b"/>
　<hi>不小其邑而必以詩書禮樂為先務其視有勇足民之效盖有不足道者至使聖師聞之莞爾而笑則其</hi>
　<hi>與之之意豈淺淺哉及其取人則又以二事之細而得滅明之賢亦其意氣之感黙有以相契者以故近</hi>
　<hi>世論者意其為人必當敏於聞道而不滯於形器豈所謂南方之學得其精華者自古而已然邪矧今全</hi>
　<hi>吳通為畿輔文物之盛絶異曩時孫君於此又能稽古崇徳以勵其學者則武城絃歌之意於是乎在故</hi>
　<hi>熹喜聞其事而樂為之書至於孔門設科之法與公之言所謂本所謂道及其所以取人者則願諸生相</hi>
　<hi>與勉焉以造其實使此邑之人百世之下復有如公者出而又有以一灑夫媮懦憚事無亷耻嗜飲食之</hi>
　<hi>譏焉是則孫君之志而亦熹之願也公之追爵自唐開元始封吳侯我宋大中祥符改封丹陽公云</hi>開<lb/>
　禧三年業凱修廟學端平初王爚倣郡學制東為廟<lb/>
<pb n="KR2k0029_WYG_023-25a"/>
　徙吳公祠於後建六先生祠<hi>廉溪横渠明道伊川晦菴南軒</hi>西為學<lb/>
　扁堂曰明徳凡六齋曰志道據徳依仁游義稽古<hi>儲祭</hi>
　<hi>器祭服官書</hi>象賢<hi>為小學教/言氏子孫</hi>總百二十楹<hi>魏了翁記常熟縣令會稽王爚</hi>
　<hi>屬邑士胡給胡淳以修學既成求記於了翁竊惟朱子嘗記子游之祠矣如魯論所載二三事皆發揮無</hi>
　<hi>餘藐兹孤陋安敢復措一辭然嘗讀禮書而竊有見焉因附其載夫檀弓不知何人所作而一篇之書獨</hi>
　<hi>於子游極其稱譽於孔門諸子率多譏評又以言曽並列其是言而非曽者非一幾若偏於抑揚然即其</hi>
　<hi>書以攷之大抵當典禮訛闕無所考訂之時人之有疑弗决者以質諸子游故前後典禮所關者士有四</hi>
　<hi>皆以游一言為可否亦足以見其為時人之耳目雖汰哉叔氏一語若譏之而實尊之然則游以習禮列</hi>
<pb n="KR2k0029_WYG_023-25b"/>
　<hi>文學兹其為文學盖三代典章之遺賴游以有存者嗚呼信其為豪傑之士矣昔栁宗元謂論語所載弟</hi>
　<hi>子必以字惟曽子有子不字遂謂是書出於曽門盖字與子皆得兼稱如門人之於孔子進而稱子不敢</hi>
　<hi>氏退而稱仲尼不言子其次亦有既子且字如閔子等不一二人或子或字者又數人然淵弓至游夏最</hi>
　<hi>號髙弟字而不能子也有子曽子子而不得字也就二者而論則字為尊盖子雖有師道之稱係於氏者</hi>
　<hi>不過男子之美稱耳故孝經字仲尼而子曽子禮運字仲尼而名言偃至今人之字仲尼者無敢以為疑</hi>
　<hi>仲尼作春秋二百四十二年間字而不名者僅十有二人而游夏諸子之門人亦各字其師相承至於漢</hi>
　<hi>初猶未敢輕以字許之即是而觀則子游以勾吳孤逺之士遂得字而不子以列於髙弟之目此又豈易</hi>
　<hi>易然者今吳門宻邇行都而常熟為壯縣有如游之北學洙泗遂以習禮輩行顔閔寥寥千載間豈終無</hi>
<pb n="KR2k0029_WYG_023-26a"/>
　<hi>其人邪或者狃於習俗未有以自振我朱子既嘗表其事以風厲之予又何言獨惟山川風氣古猶夫人</hi>
　<hi>也誦先聖之書服先賢之訓嗚呼其必有聞風興起以無負建學尊賢之意者士其勉之</hi>元陞州<lb/>
　學國朝改縣學洪武八年建先賢祠於子游祠東<hi>奉文</hi>
　<hi>正范公安定胡公修齋王公爚</hi>闢射圃建觀徳亭宣徳九年知縣郭<lb/>
　南修兩廡學門及厨庫大學士楊榮記正統二年况<lb/>
　守鍾修兩齋正統六年縣丞陳澄建尊經閣<hi>吳訥記癸亥歳</hi>
　<hi>五月朔訥抱病家居教諭趙永言來謁曰正統辛酉冬縣丞陳澄掌邑事永言告曰本學曩承太祖髙皇</hi>
　<hi>帝頒降大明律等書暨太宗文皇帝五經四書大全等集俱置廡下地土卑濕厯閱蒸浥倘得樓閣以藏</hi>
<pb n="KR2k0029_WYG_023-26b"/>
　<hi>庶盡其宜貳令聞而善之廼撤堂後寢屋捐俸為倡復勸邑人鳩匠市材建閣五間二夾室名曰尊經之</hi>
　<hi>閣時縣令郭南公出而歸出俸完其未備敢求一言垂示不朽然永言讀諸碑誌心竊有疑徽國朱子為</hi>
　<hi>知縣孫應時記言公祠記中所謂南方之學得其精華及一灑媮懦無廉耻嗜飲食之譏幸併開釋以告</hi>
　<hi>後學於戯訥蚤遊邑庠竊有得其一二焉按隋書儒林傳序云南北所為章句南人約簡得其精華又按</hi>
　<hi>荀况非十二子篇云媮懦憚事無廉耻嗜飲食是子游氏之儒夫子游聖門髙弟論子夏門人之學知大</hi>
　<hi>學之本治武城知禮樂之道豈有荀况所譏者乎荀去子游幾一百載其時弟子郷人或狃於習俗遂乃</hi>
　<hi>譏及子游故記云願諸生勉進所謂本所謂道使此邑之人百世之下復有如公者出一灑其弊期望後</hi>
　<hi>學至深切矣</hi>成化二年知縣甘澤修廟學徐有貞記𢎞治<lb/>
<pb n="KR2k0029_WYG_023-27a"/>
　八年廵按御史劉廷瓚重修學士李傑記今學制左<lb/>
　為大成殿夾以兩廡神庫厨皆具右為學門次儀門<lb/>
　中為明倫堂傍列兩齋東曰致道西曰據徳齋上下<lb/>
　皆學舎又有射圃尊經閣會饌堂<lb/>
吳江縣學在縣治東南初有文宣王廟在縣治西宋大<lb/>
　中祥符間詔天下修廟學縣令李恭尉聶復始作新<lb/>
　之轉運使陳堯佐記慶厯七年縣令李問尉王庭堅<lb/>
　欲重建廟學勸民輸錢數百萬會詔止不果<hi>乃以其財建長</hi>
<pb n="KR2k0029_WYG_023-27b"/>
　<hi>橋</hi>元祐間知縣程端始竟其事建炎金兵燬紹興間<lb/>
　知縣石轍即東門外開江營舊基改建邑人王份獻<lb/>
　地廣之即今址也淳熈初知縣趙公廣拓其地建齋<lb/>
　三十楹歳入米幾千斛錢若干以給學費<hi>陳榮古記學校者政</hi>
　<hi>本之所自出講禮閲樂習射考藝養老齒胄獻囚告馘無不寓焉詎可一日廢也乾道之初知縣趙公領</hi>
　<hi>事之始慨然嘆曰學校鞠為園蔬邑之父兄鮮以夫子之道詔其子弟甚者先聖殿廬上兩旁風春秋奠</hi>
　<hi>菜無所于庇此令所當憂也卜日鳩徒撤舊更新夷荒剔蠧周以重階堊以兩廡廟室環列繪象生師有</hi>
　<hi>舎禮器有所賔客之廬庖廪之次無一不具公曰學具矣無資財以養士徒學焉於是將舊籍漁貌月計</hi>
<pb n="KR2k0029_WYG_023-28a"/>
　<hi>錢二十萬永為廪餼之費凡片瓦尺椽市於旁邑民不告勞丞俞希尹實賛其事經始於乙未之秋落成</hi>
　<hi>於是歳之冬邑之羣士皷篋驩趍以後為耻弦歌之聲夜以繼日公又嚴規程以防其怠者則公之慮逺</hi>
　<hi>不為朝夕計益可嘉也公名公廣字徳儉今為南徐别駕邑之人不忘公惠相與請記於予欲刻之樂石</hi>
　<hi>以告後人</hi>嘉定八年孫仁榮重建大成殿十年知縣吕祖<lb/>
　憲修之宋季悉毁於兵元至元十三年都元帥寗玉校<lb/>
　尉杜福重建殿宇塑繪聖賢像三十一年知縣王柔<lb/>
　建講堂齋舎元貞二年陞縣為州改州學立四齋大<lb/>
　徳二年教授謝起東建兩廡繪從祀諸賢四年知州<lb/>
<pb n="KR2k0029_WYG_023-28b"/>
　李玘建靈星門七年州判王英重飾聖賢像延祐至<lb/>
　正間知州髙仁孔文相邵子敬達嚕噶齊咱雅津相<lb/>
　繼修之國朝洪武二年仍改縣學定為齋二正統十<lb/>
　三年周廵撫忱朱守勝隘之徙左右民居以展宫墻<lb/>
　景泰六年知縣賈亮建廟於堂左今學制左廟外為<lb/>
　靈星門次㦸門中為大成殿夾以兩廡傍有宰牲房<lb/>
　神厨神庫右學外為門次儀門中為明倫堂次為後<lb/>
　堂兩齋左曰日新右曰時習齋上下俱學舎堂後為<lb/>
<pb n="KR2k0029_WYG_023-29a"/>
　膳堂厨房倉房與俱㦸門左為鄉賢祠射圃在學南<lb/>
　一里<lb/>
嘉定縣學在縣治南宋嘉定十二年知縣髙演孫建堂<lb/>
　曰化成齋曰博文敦行立忠履信凡四紹定二年王<lb/>
　選修改堂名明倫齋名正心博學篤行明徳淳祐九<lb/>
　年林應炎塑聖像作直舎咸淳初史俊卿修飾殿宇<lb/>
　元至元間邑民王子昭入田租若干元貞二年陞為<lb/>
　州學大徳三年教授楊巽申所司繪從祀諸賢像増<lb/>
<pb n="KR2k0029_WYG_023-29b"/>
　置祭器樂器及租田天厯二年知州趙道泰重建大<lb/>
　成殿移堂於殿南至正十二年郭良弼易諸賢塑像<lb/>
　建燕居殿十六年堂燬明年張元良建儀門兩齋國<lb/>
　朝洪武二年改縣學六年知縣文殊努修靈星門大<lb/>
　成殿射圃亭二十二年教諭劉愷呈所司建神厨庫<lb/>
　房宰牲所二十三年御史張文富建學舎及會饌堂<lb/>
　宣徳元年知縣祖述重建燕居廟作春風堂及兩廡<lb/>
　天順四年龍晉重建殿及門廡堂舎築土山學南成<lb/>
<pb n="KR2k0029_WYG_023-30a"/>
　化間知縣洪冕白思明吳哲相繼修建泮池石橋尊<lb/>
　經閣𢎞治間知縣王術修兩廡今學制左廟外為靈<lb/>
　星門内泮池次㦸門中為大成殿夾以兩廡後為燕<lb/>
　居殿神厨在門西神庫宰牲房稍南上右為學門次<lb/>
　儀門中為明倫堂兩齋東曰進徳西曰修業週圍學<lb/>
　舎會膳之所名春風堂射圃亭在學門南<hi>天台周仁榮大成樂</hi>
　<hi>記大徳十一年詔尊夫子加號大成至聖文宣王於是夫子之殿與祭祀之學舊名大成者始益尊明越</hi>
　<hi>十有七禩嘉定州儒學大成樂成教授劉徳載以知州周思明書請記仁榮曰自漢以降祀夫子用六樂</hi>
<pb n="KR2k0029_WYG_023-30b"/>
　<hi>用軒縣用宫縣至用大成樂制樂章十二篇叙一徳以降神備衆善以致饗然後名正實著因用無損益</hi>
　<hi>其器金之音編鐘十有六石之音編磬十有六為一肆絲之音琴瑟十有二琴五絃至九絃凡五等等各</hi>
　<hi>二瑟之數如其等簫二箎二為竹之音笣笙二為匏之音土則塤二革則搏拊二木則柷二以簨虎牙業</hi>
　<hi>籈麾暈竿流蘇之屬為之飭以五聲六律六吕為之用夫樂與升歌旋相為之宫也樂之宫在律則吕為</hi>
　<hi>升歌之宫樂之宫在吕則升歌之宫乃在律隂陽之氣和宫商始得合矣漢儒謂祭尚柔無商音失旋相</hi>
　<hi>之義也旋相之樂無射為宫則黄鍾為商宫君象商臣象君聲不可小臣聲不可大因半黄鍾之管為四</hi>
　<hi>清宫以是旋相之奏有四清聲者抑臣以尊君也八音與政通樂云乎哉樂像成也夫子之聖猶金聲玉</hi>
　<hi>振始終條理合衆小成為一大成故樂修於學可以通神明美教化移風俗古大司樂掌成均之法以治</hi>
<pb n="KR2k0029_WYG_023-31a"/>
　<hi>建國之學政樂徳樂語樂舞皆教之事今之日知州與教授興學而脩樂知古之教也夫豈曰用於祭祀</hi>
　<hi>哉</hi>嘉靖十五年縣令李資坤重修廟學吳惠記增置<lb/>
　學田周鳴鳯記二十一年縣令馬麟改建啟聖祠徐<lb/>
　階記又築輔文山於學宫左<lb/>
太倉州學在州治西元至正間州徙崑山學廢國朝洪<lb/>
　武初設太倉鎮海二衞正統間周廵撫忱始建衞學<lb/>
　於故水軍都萬户府第即其堂宇為明倫及後堂新<lb/>
　作靈星㦸門大成殿兩廡并祭器之屬景泰三年増<lb/>
<pb n="KR2k0029_WYG_023-31b"/>
　建神厨神庫宰牲房及學舎教授李亨記天順四年<lb/>
　訓導徐璧建鄉賢祠於㦸門右<hi>祀宋郟亶元余詮馬麐郭翼殷奎陸仁鄭</hi>
　<hi>明徳國朝盧熊項駕秦約袁華陳潛夫文質王履沈璵楊濓夫</hi>成化六年廵撫滕昭<lb/>
　又増建學舎十年廵撫畢亨重建明倫堂𢎞治十年<lb/>
　始立太倉州知州李端增造兩齋今學之制右為靈<lb/>
　星門次㦸門中為大成殿傍為兩廡神庫神厨宰牲<lb/>
　房皆具右為學門中為明倫堂兩齋左曰忠義右曰<lb/>
　孝敬學舎若干堂右有文會堂後有射圃及教官公<lb/>
<pb n="KR2k0029_WYG_023-32a"/>
　廨學田凡二頃二十三畝二分租一百一十一石有<lb/>
　竒亦周廵撫所置云嘉靖九年知州陳璜建六經閣<lb/>
　十七年知州林壆増置學田<lb/>
崇明縣學在州治之崇文坊宋嘉熈間奉使趙崇侯始<lb/>
　建書堂元陞為州學泰定間建殿堂齋廡未幾壞於<lb/>
　潮至正間乃遷今地修撰張士堅記國朝洪武二年<lb/>
　改為縣學宣徳初邑人給事中彭仲玉為置祭器成<lb/>
　化二十年邑民傅謹捐資建靈星門以石今學左廟<lb/>
<pb n="KR2k0029_WYG_023-32b"/>
　前為靈星門次㦸門中為大成殿夾以兩廡後為射<lb/>
　圃右為學門中為明倫堂傍為兩齋東曰博文西曰<lb/>
　約禮教官㕔宇分列焉<hi>徐有貞記成化紀元之六年崇明縣新修廟學成廼秋八</hi>
　<hi>月上丁既釋奠於先師教諭武平胡泰司訓餘姚李居義宜陽王巖率諸生陸孟剛等具是始末來曰惟</hi>
　<hi>兹廟學之新實今知縣事廣信汪君士逵之績也願有記今天下惟崇明新造邦其始本海涌之沙也沙</hi>
　<hi>積而土乂焉土乂而民聚焉民聚而官興焉然在唐為游徼之鎮在宋為權鹽之塲時猶未入職方也乃</hi>
　<hi>自元及我朝始為州隸揚於江外今為縣𨽻蘇於畿内畿内縣眎江外州為重矧殿國良維鍵制海道其</hi>
　<hi>重眎諸赤縣又加焉故雖一邑而常宿重兵守之地之重則官守亦從而重然以沙塗之壤中海而居風</hi>
<pb n="KR2k0029_WYG_023-33a"/>
　<hi>濤之所齧蝕蛟龍之所齚齶靡有定時故自入職方以來僅二百年而城治之徙者三矣城治徙則學宫</hi>
　<hi>從而徙焉盖地之勢北髙而南下故徙而益北至是垂六十年而民無昬墊之虞城守則可謂固矣而學</hi>
　<hi>宫未備然自洪武以來為令於斯者厯數十政矣而其於城治於學校而俱能成之者惟前令永平王允</hi>
　<hi>威及士逵爾盖二君皆名進士也允威遷絫郡守方伯至都憲自其去崇明後又更數政政龎事隳迨兹</hi>
　<hi>繇士逵振之士逵勞績不惟廟學而廟學其尤用心之至者也</hi>
　　　社學<lb/>
　洪武八年詔府州縣每五十家設社學一本府城市<lb/>
　鄉村共建七百三十七所歳久漸廢正統十二年朱<lb/>
<pb n="KR2k0029_WYG_023-33b"/>
　守勝乃總建一所於清嘉坊東雍熈寺橋西堂五間<lb/>
　西齋一十二間左立朱文公祠堂外立升俊育英二<lb/>
　坊選長吳二縣民間俊秀子弟三百餘名教之<hi>徐珵記言</hi>
　<hi>吏治於三代之下而能以教道為先務固君子之所為也然知此鮮矣若吾郡太守朱侯其知先務者哉</hi>
　<hi>初侯之至也既行三學率儒官敦教事則又以謂古之學者必自小學而入大學䝉養既正而後進之以</hi>
　<hi>成徳故其所至之大非後世之士所可及焉今鄉校不立小學教弛士業失序躐等以進安望其才之古</hi>
　<hi>若也乃行視郡城清嘉坊之東有地焉負隂面陽挾爽塏而臨髙明卜之食諗之地主繆賢氏賢固善士</hi>
　<hi>亦樂以為學宫也遂獻之侯乃鳩工庀材審方定位中作講堂旁闢兩齋又相其左建祠以祀先師朱子</hi>
<pb n="KR2k0029_WYG_023-34a"/>
　　<hi>以鄉先生之應從祀者配焉繚以周垣錠以重門庫庖湢無不飭具經始於正統丁夘之秋落成於</hi>
　<hi>戊辰之冬禮聘聞儒鄭鏐徳輝陳寛孟賢以主師席選吳長二邑䝉士之秀者充弟子員而教之遇三學</hi>
　<hi>之士有闕員者則進其良以補焉侯於臨政之暇輒至學引師儒坐講堂進諸生親課之以故民間俊秀</hi>
　<hi>彬彬焉興於學有古鄒魯之風於乎侯於是可與漢之文翁唐之韓愈宋之范仲淹異世而同功矣侯名</hi>
　<hi>勝字仲髙金華人也</hi>
　若各縣社學皆成化二年提學御史陳選所建<lb/>
　　書院<lb/>
　書院凡六設官主教事者四<hi>學道文學和靖甫里</hi>子孫奉祠事<lb/>
<pb n="KR2k0029_WYG_023-34b"/>
　者二<hi>文正鶴山</hi>今唯文正鶴山存而鶴山又為廵撫公署<lb/>
　乃以後屋為祭所云<lb/>
學道書院為吳公言偃立初在府城東北隅<hi>今長洲縣學南</hi>宋<lb/>
　咸淳五年知府趙順孫營度武狀元坊北普賢子院<lb/>
　故址未成去黄鏞繼之奏以學道為額選言氏與先<lb/>
　賢後及民間俊秀教之别建殿曰燕居以奉先聖建<lb/>
　堂曰師友淵源齋凡四曰正己選賢問禮知本撥官<lb/>
　田以贍士又别為育材莊專充孔顔言氏子孫費<hi>非土</hi>
<pb n="KR2k0029_WYG_023-35a"/>
　<hi>著者不預</hi>六年落成鏞行釋菜禮山長陳宗亮升堂講學<lb/>
　道愛人之義堂講顔堯煥胡應清分講論孟衣冠森<lb/>
　列聴者充然<hi>陳宜中記昔者夫子講道齊魯之郊從遊多北方之士由勾吳之墟登聖門者</hi>
　<hi>獨吳公子游一人今常熟其故里也故有祠紫陽先生嘗記之矣而郡則未講非前此司人風者闕歟今</hi>
　<hi>樞宻趙公順孫守吳甫欲經始而召余友黄侯鏞繼之鳩工度材命元僚陳宗亮董其事三越月而堂成</hi>
　<hi>請於朝扁以學道書院取愛人易使之義而屬余記之余按公以文學列四科嘉言善行可傳者不一獨</hi>
　<hi>以二語乃親得於聖人而見於用復以印可於聖人者思昔三代盛時聖教流行滿天地之間無非道舉</hi>
　<hi>天下之人無非學康衢童子如詠舞雩中林武夫如見大賔漢廣遊女如在汶上由後世言雖若未嘗學</hi>
<pb n="KR2k0029_WYG_023-35b"/>
　<hi>問而其所得所見訓詁章句豈能傳之哉流風未逺列國遺民途歌巷詠發乎情而止乎先生之澤夫子</hi>
　<hi>拾其斷句殘篇而存之非但疏越遺音寥寥於後而其吟咏性情於辭意之外亦非尋行數墨者所能知</hi>
　<hi>也道在天地終古常新何昔能為天下公而今幾為君子隠邪此余所以慨然正學絶續之際想弦歌之</hi>
　<hi>聲而不可得聞猶幸登斯堂者能有感於命名之義人心未喪斯文或因之而興起也歟</hi>七年常<lb/>
　琳於堂西建先賢祠<hi>祀顔曽思孟左次澹臺子羽兩序列周程以下九賢</hi>元初<lb/>
　僧楊總統據為僧司田悉奪去至元二十九年山長<lb/>
　祖宗震金徳修共買徐貴子橋髙氏園第改創<hi>即今書院</hi>
　儒職劉徳剛訴復學田不果今廢國朝嘉靖二年知<lb/>
<pb n="KR2k0029_WYG_023-36a"/>
　府胡纘宗閲郡乗載書院者四今獨存文正鶴山為<lb/>
　祠餘悉結民廬乃以景徳廢寺改建書院其前為門<lb/>
　扁曰東南鄒魯儀門曰學道書院塞門曰學得精華<lb/>
　堂曰學孔堂塑吳公言子像於其中夾以兩廊各有<lb/>
　三十餘號舎其後又為堂三楹堂後有樓曰弦歌樓<lb/>
　樓前各有屋三楹公每課士頻蒞此地學道愛人之<lb/>
　㫖諄復不勌一時文學勃興甲於東南識者盖亦知<lb/>
　有自云院之東因割隙地為文恪公祠<lb/>
<pb n="KR2k0029_WYG_023-36b"/>
文學書院在常熟縣行春坊内元至順三年縣人曹善<lb/>
　誠建有司上其事省部准設山長翰林待制楊剛中<lb/>
　記宣慰使王都中題扁今廢<lb/>
甫里書院唐魯望先生之故第在府城東南<hi>今長洲縣治東</hi>元<lb/>
　元統二年裔孫徳原請於郡以己貲建書院有宣聖<lb/>
　殿明倫堂大小學二齋設山長主教事今廢<lb/>
文正書院在禪興寺橋西咸淳中郡守潛說友立祠祀<lb/>
　公撥公田三百餘畝以公大宗子孫主奉祠事歳時<lb/>
<pb n="KR2k0029_WYG_023-37a"/>
　率僚屬致祭元至正六年總管吳秉彛奏公有道學<lb/>
　功請改祠為書院<hi>李祁記吳郡祀范文正公舊矣自公貴顯時置義田義學以淑其族</hi>
　<hi>之人公殁而子孫世守之不廢然而未有專祠也咸淳甲戌郡守潛公說友始請建祠而割田以供祀事</hi>
　<hi>公之子孫亦世守之不廢然而未冇書院也至正丙戌郡守吳公秉彛建議請以書院易祠僉憲趙公承</hi>
　<hi>禧按行吳中是其議遂得請於行省行省上之中書中書議以兹事有闗世道且不設教官而以其子孫</hi>
　<hi>之居嫡者世主之於事便乃下從其請公八世孫文英適主祠事竭力殫慮改制増擴亦既宏且逺矣祁</hi>
　<hi>時佐領江浙儒學以公事來謁祠下式指其成衆謂不可以無紀而祁也幸際其㑹宜為文辭既不獲則</hi>
　<hi>取其家傳而徵之公之生當宋端拱己丑其殁也以皇祐壬辰至潛公為守時二百二十年天下郡縣凡</hi>
<pb n="KR2k0029_WYG_023-37b"/>
　<hi>公之所至䝉其澤而聞其風者率為公立祠而於吳獨為缺典至吳公為守時又七十年他郡縣且有以</hi>
　<hi>祠為書院者矣而於吳尚仍舊規盖吳為公父母之邦公之父祖墳墓在焉子孫居焉族之人比屋而羣</hi>
　<hi>處焉所以表異而褒崇之者宜有加於他郡而反若不及者是宜賢郡守之有請也是宜廟堂之上之從</hi>
　<hi>之也昔公以正大之學卓冠羣賢以忠義之氣振厲天下其功之被當時而澤後世者固不可徧舉其切</hi>
　<hi>而近者則公於所在開設學校以教育多士至吳郡則以己地建學規制崇廣迨公之子恭獻公復割田</hi>
　<hi>以成公之志當是時天下郡縣未嘗皆置學也而學校之徧天下自公始若其舉泰山孫氏於貧窶中使</hi>
　<hi>得以究其業延安定胡公入太學為學者師卒之泰山以經術大鳴于時安定之門人才輩出而河南程</hi>
　<hi>叔子尤遇賞拔公之造就人才已如此其後横渠張子以盛氣自負公復折之以儒者名教且授之以中</hi>
<pb n="KR2k0029_WYG_023-38a"/>
　<hi>庸卒之闗陜之教與伊洛相表裏盖自六經晦蝕聖人之道不傳為治者不知所尊尚寥寥以至於公而</hi>
　<hi>後開學校隆師儒誘掖勸奬以成就天下之士且以開萬世道統之傳則公之有功名教夫豈小哉夫以</hi>
　<hi>公之有功名教如此則後世之宗而祀之為學校以廣之固宜與夫子之道相為無窮盖夫子之道與天</hi>
　<hi>地為無窮而公之功則與夫子之道為無窮也此書院之所以立也</hi>國朝列於祀典子<lb/>
　孫世守其所<lb/>
和靖書院祀宋尹肅公初公讀書虎邱西菴題齋曰三<lb/>
　畏嘉定七年士人黄士毅請於知府陳希繪像祀之<lb/>
　端平二年胡淳請即其地為學倉司曹豳因奏立書<lb/>
<pb n="KR2k0029_WYG_023-38b"/>
　院以和靖為額齋凡四曰三省務本朋來時習提舉<lb/>
　馬述建君子堂嘉熈四年提舉陳振孫作藏書堂景<lb/>
　定二年陳淳祖建曹豳祠堂咸淳初提舉李芾建燕<lb/>
　居堂以奉先聖建時習齋持敬亭元初為雲巖寺僧<lb/>
　所據延祐元年始移置今所<hi>在長洲縣治東烏鵲橋北即宋常平提舉司故</hi>
　<hi>址</hi>郡守道通重建殿廡門堂總若干間今廢國朝嘉<lb/>
　靖二年郡守胡纉宗又以吳縣學生多在湖山徃復<lb/>
　險阻然憇寓假賃靡所寧止弗稱養士遂因學後有<lb/>
<pb n="KR2k0029_WYG_023-39a"/>
　龍興寺改復書院堂宇廡舎仍舊而脩飾之其後吳<lb/>
　尹汪旦以肅公専祠當在虎邱乃請於廵按御史何<lb/>
　春以後堂三楹置義夫馬瑢木主其中<lb/>
金鄉書院在西市坊内亦國朝郡守胡纉宗以長洲學<lb/>
　諸生多家川澤來則就□䑿莫獲棲息乃示永定寺<lb/>
　僧曰僧殘寺廢今改建書院庶寺廢而僧存遂因殿<lb/>
　宇為門廡亭館窮鄉僻處始入城郭者若寧家焉<lb/>
鶴山書院在南宫坊内宋魏文靖公了翁之賜第也公<lb/>
<pb n="KR2k0029_WYG_023-39b"/>
　蜀人仕至參知政事學者稱為鶴山先生端平三年<lb/>
　理宗親書鶴山書院四字賜之元至順元年曾孫起<lb/>
　即故居教學奉祠<hi>虞集記昔者儒先論道統之傳自伏羲神農黄帝堯舜禹湯文武周</hi>
　<hi>公至於孔子而後學者傳焉顔子没其學不傳曽子以其傳授之聖孫子思而孔子之精㣲益以明著孟</hi>
　<hi>子得以擴而充之後千五百年以至於宋汝南周氏又深有取於曾子之學以成己而教人而張子厚氏</hi>
　<hi>又多得於孟子者也顔曽之學均出於夫子豈有異哉因其資之所及而用力有不同焉者爾然則所謂</hi>
　<hi>道統者其可以妄議乎哉朱元晦氏論定諸君子之言而集其成盖天運也而一時小人用事惡其厲已</hi>
　<hi>倡邪説以為之禁士大夫深蹈其禍而學者公自絶以茍全及其禁開則又皆竊取緒餘徼倖仕進而已</hi>
<pb n="KR2k0029_WYG_023-40a"/>
　<hi>論世道者能無䀌然于兹乎方是時蜀之臨卭有魏華父氏起於白鶴山之下奮然有以倡其說於摧廢</hi>
　<hi>之餘拯其弊於口耳之末故其立朝惓惓焉以周程張朱四子易名為請尊其統而接其傳非直為之名</hi>
　<hi>也及既得列祀孔廟而贊書乃以屬諸魏氏士君子之公論固以與之矣及我聖朝奄有區夏至於延祐</hi>
　<hi>之歳文治益盛仍以四君子并河南邵氏洓水司馬氏新安朱氏廣漢張氏東萊吕氏與我朝許文正公</hi>
　<hi>十儒者在從祀之列魏氏曽孫曰起者隠居吳中讀詔書而有感焉曰此吾曽大父之志也何幸親復見</hi>
　<hi>諸聖明之朝哉今天下學校並興凡儒先之所經厯徃徃列為學官而我先世鶴山書院者臨卭之灌莽</hi>
　<hi>莫之翦治其僑諸靖州者存亦無幾而曽大父實𦵏吳先廬在焉願規為講誦之舎奉祀先君子而推明</hi>
　<hi>其學雖然不敢專也泰定甲子之秋廼來京師將有請焉徘徊久之莫伸其説至順元年八月乙亥皇帝</hi>
<pb n="KR2k0029_WYG_023-40b"/>
　<hi>在奎章之閣思道無為博士柯九思得侍左右因及魏氏所傳之學與其孫起之志上嘉念焉命臣集題</hi>
　<hi>鶴山書院著記以賜之臣聞魏氏之為學即物以明義反身以求仁審夫小學文藝之細以推致乎典禮</hi>
　<hi>㑹通之大本諸平居室陋之隱而充極於天地鬼神之著儼然立朝之大節不以夷險而少變而立言埀</hi>
　<hi>世又足以作新乎斯人盖庶幾乎不悖不惑者矣若夫聖賢之書實由秦漢以來諸儒誦而傳之得至於</hi>
　<hi>今其師弟子所授受以顓門相尚雖卒莫得其要然而古人之遺制前哲之緒言或者存於其間盖有不</hi>
　<hi>可廢者自濓洛之説行朱氏祖述而發明之於是學者知趨乎道徳性命之本廓如也而從事於斯者誦</hi>
　<hi>習其成言惟日不足所謂傳文多識之事若得畧焉則亦有所未盡者矣况乎近世之弊好為鹵莽其求</hi>
　<hi>於此者或未切於身心而攷諸彼者曽弗及於詳博於是傳注之所存者其舛譌牴牾之相承既無以明</hi>
<pb n="KR2k0029_WYG_023-41a"/>
　<hi>辯其非是而名物度數之幸在者又不察其本原誠使有為於世何以徵聖人制作之意而為因革損益</hi>
　<hi>之器哉魏氏又有憂於此也故其致知之日加意於儀禮周官大小戴之記及取諸經注疏正義之文據</hi>
　<hi>事别𩔖而録之謂之九經要義其志將以見夫道器之不離而有以正其臆說聚訟之惑世此正張氏以</hi>
　<hi>禮為教而程氏所謂徹上徹下之語者也而後人莫究其説以兼致其力焉昔之所謂鹵莽日以彌甚甘</hi>
　<hi>心自棄於孤陋寡聞之歸嗚呼魏氏之學其可不講乎今起之言曰起幸其身逢聖天子文治之盛追念</hi>
　<hi>先世深惜舊名起將於斯與明師良友教其族人子孫昆弟及鄉黨州閭之俊秀庶乎先君子之遺意而</hi>
　<hi>魏氏子孫世奉其祀事精神血氣之感通亦於是乎在其有託於永久而不墜也不亦悲乎臣之曽大父</hi>
　<hi>實與魏氏同學於蜀西故臣得其粗者如此敢輒書以為記</hi>
<pb n="KR2k0029_WYG_023-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑蘇志卷二十四<lb/>
</p>
<p>
</p>
  </div>
</body>
</text>
</TEI>
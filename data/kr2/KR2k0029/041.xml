<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷四十二</head>
    <p>
<pb n="KR2k0029_WYG_041-1a"/>
欽定四庫全書<lb/>
　姑蘇志卷四十二　　　　　明　王鏊　撰<lb/>
　　　宦蹟六<lb/>
申公巫臣楚大夫也亡在晉而使於呉教呉以乗車射<lb/>
　御驅侵之法使之叛楚寘其子狐庸以為行人呉用<lb/>
　其術以伐巢取駕克棘入州來蠻夷屬楚者呉盡取<lb/>
　之後狐庸聘於晉趙文子問曰延州來季子其果立<lb/>
　乎巢隕諸樊閽殺戴呉天似啓之何如對曰不立是<lb/>
<pb n="KR2k0029_WYG_041-1b"/>
　二王之命也非啓季子也若天所啓其在今嗣君乎<lb/>
　甚徳而度徳不失民度不失事民親而事有序其天<lb/>
　所啓也有呉國者必此君之子孫實終之季子守節<lb/>
　者也雖有國不立<lb/>
孫武齊人也以兵法見呉王闔閭闔閭曰可試以婦人<lb/>
　勒兵乎曰可乃出宫中美人百八十人孫武分為二<lb/>
　隊以王寵姫二人為隊長使持㦸令曰前則視心左<lb/>
　視左手右視右手後則視背婦人曰諾乃設鈇鉞三<lb/>
<pb n="KR2k0029_WYG_041-2a"/>
　令五申之於是鼔之右婦人大笑孫武曰約束不明<lb/>
　申令不熟將之罪也復三令五申而鼔之左婦人復<lb/>
　大笑孫武曰約束申令既明而不如法者吏士之罪<lb/>
　乃令斬二隊長王觀見趣使令止之孫武曰臣已受<lb/>
　命為將將在軍君命有所不受遂斬二隊長以徇用<lb/>
　其次為隊長復鼔之左右前後跪起皆中䂓矩繩墨<lb/>
　無譁孫武使報王曰兵已整齊維王所用之雖赴水<lb/>
　火可也王曰將軍罷休寡人不願觀於是王卒以孫<lb/>
<pb n="KR2k0029_WYG_041-2b"/>
　武為將破楚入郢威齊晉以顯於諸侯武之力也<lb/>
伍子胥楚人也名貟其父曰奢兄曰尚費無忌讒奢於<lb/>
　平王王囚奢使謂之曰致汝二子則生不然則死奢<lb/>
　曰尚為人仁必來員剛戾忍訽能成大事彼見求之<lb/>
　其勢并禽必不來使者往員謂尚曰楚召我兄弟非<lb/>
　欲生我父也恐脫後生患耳到則俱死何益尚不聴<lb/>
　就執員乃奔宋及鄭更奔呉到昭闗闗欲執之貟脫<lb/>
　走至江江上漁父急渡之既渡貟解劒謝父父不受<lb/>
<pb n="KR2k0029_WYG_041-3a"/>
　曰楚法得子胥者賜粟五萬爵執珪豈徒百金劒耶<lb/>
　貟去乞食至呉因公子光以見王僚說以破楚光沮<lb/>
　之貟知光有内志退耕於野後光欲圗僚貟乃進専<lb/>
　諸於光以弑僚光立召為行人貟請為三師以肄楚<lb/>
　楚出則歸楚歸則出俟楚敝而後以三師乗之王從<lb/>
　之三年貟將兵伐楚六年楚伐呉呉使貟迎撃破之<lb/>
　於豫章取居巢九年又伐楚五戰至郢昭王出奔初<lb/>
　貟亡謂申包胥曰我必覆楚包胥曰我必存之及貟<lb/>
<pb n="KR2k0029_WYG_041-3b"/>
　入郢求昭王已出奔乃掘平王墓鞭其尸三百包胥<lb/>
　使人諭解貟貟曰吾日暮塗逺故倒行而逆施之也<lb/>
　時呉用貟謀破楚威齊晉服越人後越敗呉闔閭及<lb/>
　夫差立敗越越王句踐乃厚遺呉請委國為臣貟諫<lb/>
　不聴呉伐齊貟又諫亦不聴既而大敗齊師益疏貟<lb/>
　後四年越王重寶賂太宰嚭嚭日夜為言於呉王貟<lb/>
　諫曰越在腹心今得志於齊猶獲石田無所用之願<lb/>
　釋齊而先越又不聴使之於齊貟臨行謂其子曰吾<lb/>
<pb n="KR2k0029_WYG_041-4a"/>
　數諫王不用今呉亡矣汝與俱亡無益乃屬之齊鮑<lb/>
　牧而還報呉嚭讒於王曰員恨計不用常怏怏怨望<lb/>
　請早圗之王曰微子之言吾亦疑之乃使人賜貟屬<lb/>
　鏤之劒以死貟告其舎人曰樹吾墓上以梓令可以<lb/>
　為器抉吾目縣東門之上以觀越冦之入滅呉也乃<lb/>
　自剄死王取其屍盛以䲭夷革浮之江中呉人憐之<lb/>
　為立祠於江上命曰胥山<lb/>
黄歇楚人也游學博聞事頃襄王王卒考烈王即位以<lb/>
<pb n="KR2k0029_WYG_041-4b"/>
　為相封春申君賜淮北地十二縣後十五嵗歇請獻<lb/>
　淮北地而封於江東王許之歇因城故呉墟以自為<lb/>
　都邑其子為假君王卒李園使人刺殺歇滅其家<lb/>
劉牢之字道堅彭城人孫恩之亂都督呉郡諸軍事使<lb/>
　參軍劉裕討平之詳見平亂條<lb/>
王允之字深猷舒之子也蘇峻之亂督䕶呉郡義興晉<lb/>
　陵三郡征討軍事賊平以功封彭城縣侯詳平亂條<lb/>
周山圗字季寂義興人有氣幹仕宋為呉郡晉陵坊郡<lb/>
<pb n="KR2k0029_WYG_041-5a"/>
　隊主元嘉中以功加鎮軍將軍武帝時轉黄門郎領<lb/>
　羽林西廂直衛<lb/>
劉晏字士安南華人唐𤣥宗封泰山晏始八嵗獻頌行<lb/>
　在帝竒其㓜命張說試之曰邦瑞也即授太子正字<lb/>
　公卿邀請旁午號神童名震一時天寶中累調夏令<lb/>
　舉賢良方正補温令再遷侍御史禄山亂辟地襄陽<lb/>
　永王璘署晏右職固辭詔拜度支郎中兼侍御史領<lb/>
　江淮租庸事晏至呉郡而璘反乃與採訪使李希言<lb/>
<pb n="KR2k0029_WYG_041-5b"/>
　謀拒之希言假晏守餘杭希言戰不利走依晏晏為<lb/>
　陳可守計因發戰兵堅壁㑹王敗欲轉畧州縣聞晏<lb/>
　有備遂自晉陵西走晏終不言功召拜彭原太守累<lb/>
　官吏部尚書同中書門下平章事<lb/>
閻濟美貞元末繇婺州刺史為福建觀察使徙浙西為<lb/>
　治簡易居鎮未嘗増常賦<lb/>
李徳裕字文饒栖筠孫吉甫子也卓犖有大節以䕃補<lb/>
　校書郎拜監察御史穆宗即位擢翰林學士李逢吉<lb/>
<pb n="KR2k0029_WYG_041-6a"/>
　以舊怨擯之出為蘇州刺史浙西觀察使南方信機<lb/>
　巫雖父母癘疾子棄不敢養徳裕擇長老諭以孝慈<lb/>
　大義使歸相曉勑違約者顯寘以法惡俗大變又按<lb/>
　屬州非經祠者毁千餘所撤私邑山房千四百舎冦<lb/>
　無所廋蔽詔褒揚之敬宗立詔浙西上脂盝䊋具徳<lb/>
　裕奏度銀二萬三千兩金百三十兩物非土産雖力<lb/>
　營索尚恐不逮願宰相議何以俾臣不違詔㫖軍興<lb/>
　不疲人不歛怨則前敕後詔咸可遵承又詔索盤絛<lb/>
<pb n="KR2k0029_WYG_041-6b"/>
　繚綾千匹復奏文彩恠麗唯乗輿當御今廣用千匹<lb/>
　臣所未喻願裁賜節減則海隅蒼生畢受賜矣優詔<lb/>
　為停元和後徐州王智興紿言天子誕月築壇泗州<lb/>
　度人以資福徳裕劾智興募願度人輸錢二千不復<lb/>
　勘詰普加髠落自淮而右有三丁男則一祝髪規影<lb/>
　徭賦所度無筭臣聞度江日數百蘇常齊民十固八<lb/>
　九若不禁遏則至誕月江淮失丁男六十萬不為細<lb/>
　變詔禁止徳裕三在浙西出入十年後為中書門下<lb/>
<pb n="KR2k0029_WYG_041-7a"/>
　平章事封賛皇伯改封衛國公性孤峭明辨有文采<lb/>
　善為文章雖至大位猶不去書生平所論著多行於<lb/>
　世<lb/>
杜審權字殷衡如晦六世孫也第進士辟浙西幕府舉<lb/>
　拔萃中為右拾遺宣宗時入翰林為學士累遷兵部<lb/>
　侍郎學士承㫖懿宗立進同中書門下平章事再遷<lb/>
　門下侍郎出為鎮海軍節度使<lb/>
孫承祐錢塘人呉越王錢俶納其姊為妃因授要職國<lb/>
<pb n="KR2k0029_WYG_041-7b"/>
　事無不領轄時稱為孫總監開寶中詔光禄大夫檢<lb/>
　校太保鎮東鎮海等軍行營司馬俶又私署中呉軍<lb/>
　節度七年王師渡江詔俶攻常潤承祐從俶克常州<lb/>
　功居多八年詔改中呉軍直授承祐節度<lb/>
任中正字慶之濟隂人通判大名府轉運使陳緯徙陜<lb/>
　西舉以自代太宗曰朕自知之召為秘書丞江南轉<lb/>
　運副使擢監察御史兩浙轉運使民饑中正不俟詔<lb/>
　發廪賑之累遷禮部尚書卒諡康懿中正軀幹頎特<lb/>
<pb n="KR2k0029_WYG_041-8a"/>
　副使江南時帝特賜大笏仍取長緋衣賜之<lb/>
丁守節晉公謂之祖陳贊明太子中允之竒之祖范夢<lb/>
　齡文正公仲淹之曾祖謝崇禮太子賓客濤之父錢<lb/>
　元璙父子節度中呉時四人皆為節度推官其子孫<lb/>
　皆至大官<lb/>
邢昺字叔明濟隂人太平興國初舉五經廷試擢九經<lb/>
　及第歴官右諫議大夫國子祭酒咸平二年為翰林<lb/>
　侍講學士轉淮南兩浙巡撫使終禮部尚書<lb/>
<pb n="KR2k0029_WYG_041-8b"/>
胡則字子正永康人果敢有材氣以進士起家歴官憲<lb/>
　州録事參軍時靈夏用兵則以邉餉乏入奏太宗因<lb/>
　問邉䇿奏對稱㫖上顧左右曰州縣豈乏人命記姓<lb/>
　名後以太常博士提舉兩浙𣙜茶<lb/>
侍其曙字景昇舉進士不第咸平間以閤門秪候為蘇<lb/>
　杭湖秀等州都巡檢遷左侍禁領東西排岸司祥符<lb/>
　中累遷西京作坊使惠州刺史知桂滑鄆三州曙沈<lb/>
　敏有幹畧善論利害事朝廷知其人數任使之<lb/>
<pb n="KR2k0029_WYG_041-9a"/>
姚鉉字寶之合肥人太平興國中進士甲科歴京西河<lb/>
　東京東轉運使徙兩浙路鉉雋爽頗尚氣薛暎知杭<lb/>
　州與之不協事多矛盾摭鉉罪數條以聞詔使劾之<lb/>
　當奪一官特除名貶連州文學大中祥符五年會赦<lb/>
　後以舒州團練副使卒鉉文辭敏麗善筆札藏書至<lb/>
　富多有異本雖被竄斥猶傭夫荷擔以自隨有集二<lb/>
　十卷及編唐文粹百卷<lb/>
陳堯佐字希元閬中人太子少師省華仲子歴知四縣<lb/>
<pb n="KR2k0029_WYG_041-9b"/>
　累遷開封推官言事忤㫖降通判潮州召直史舘知<lb/>
　夀州提㸃開封府界事後為兩浙轉運副使徙京西<lb/>
　轉運使<lb/>
趙賀字餘慶封丘人真宗時累遷尚書工部郎中提舉<lb/>
　諸司庫務為江淮制置發運使蘇州太湖塘岸壞及<lb/>
　並海支渠多湮廢水侵民田詔賀與兩浙轉運使徐<lb/>
　奭兼領其事賀等伐石築隄浚積潦自呉江東赴海<lb/>
　民歸占田嵗出苗租甚多終知夀州<lb/>
<pb n="KR2k0029_WYG_041-10a"/>
叚少連字希逸開封人舉服勤詞學歴官三司度支判<lb/>
　官出為兩浙轉運副使舊使者所至郡縣索簿書不<lb/>
　暇殫閱往往委之吏胥吏胥顧為竒貨少連命郡縣<lb/>
　上簿書悉緘識指取一二自閱擿其非是者按之餘<lb/>
　不及閱者全緘識以還由是吏不能為奸而州縣簿<lb/>
　書莫敢不治部吏有過召詰曰聞子所為若此有諸<lb/>
　有當告我我容汝自新茍以為無吾不使善人被謗<lb/>
　即為汝辨明矣吏不能欺皆以實對少連每得其情<lb/>
<pb n="KR2k0029_WYG_041-10b"/>
　諄諄戒飭使去後有能改者猶保任之徙使淮南累<lb/>
　遷龍圗閣直學士知涇州少連通敏有才遇事無大<lb/>
　小決遣如流不為權勢所屈既卒仁宗歎惜之<lb/>
胡瑗字翼之海陵人湖州貢進士景祐初范仲淹知蘇<lb/>
　州奏請立學延瑗為教授瑗以經術首居師席英才<lb/>
　雜遝自逺而至其後登科名者甚衆明年仲淹入朝<lb/>
　又薦其通知古樂白衣對崇政殿授校書郎仲淹經<lb/>
　畧陜西辟丹州推官密州觀察推官以保寧節度推<lb/>
<pb n="KR2k0029_WYG_041-11a"/>
　官教授湖州從游者數百人慶厯中興太學下湖州<lb/>
　取其法著為令瑗以疾致仕皇祐中召典作樂事除<lb/>
　大理評事兼太常主簿尋復辭罷嵗餘授光禄寺丞<lb/>
　國子監直講樂成遷大理寺丞賜緋衣銀魚嘉祐初<lb/>
　擢天章閣侍講仍治太學尋以疾授太常博士致仕<lb/>
　卒瑗嘗患隋唐以來仕進尚文辭而遺經業茍趨禄<lb/>
　利及教授蘇湖嚴條約以身先之雖大暑必公服以<lb/>
　見諸生設師弟子之禮解經至有要義懇懇為諸生<lb/>
<pb n="KR2k0029_WYG_041-11b"/>
　言其所以治已而後治乎人者學徒千數日月刮劘<lb/>
　為文章皆傅經誼必以理勝信其師說敦尚行實後<lb/>
　為太學其徒益衆庠序不能容其弟子散在四方隨<lb/>
　其人賢愚皆循循雅飭其言談舉止遇之不問皆知<lb/>
　為瑗弟子其學者相與稱先生不問知為胡公也從<lb/>
　游者郡人滕甫范純祐錢藻尤知名當世云<lb/>
孫瑜字叔禮博平人以父任歴官秘閣校理除兩浙轉<lb/>
　運使入辭仁宗訪其家世謂曰卿孫奭子耶奭大儒<lb/>
<pb n="KR2k0029_WYG_041-12a"/>
　也久以道輔朕因面賜金紫先是郡縣倉庾以斗斛<lb/>
　大小為姦瑜奏均其制黜吏之無狀者民大喜有言<lb/>
　其變新器非便下遷知曹州尋有言瑜所作量法均<lb/>
　一誠便者乃還其原資累官工部侍郎始奭之亡朝<lb/>
　廷録其後瑜子為諸孫長當録瑜不忍因父喪而官<lb/>
　其子以兄之孤上之<lb/>
孫甫字之翰陽翟人初舉進士得同學䆒出身為汝陽<lb/>
　簿再舉進士及第為華州推官歴官江東兩浙轉運<lb/>
<pb n="KR2k0029_WYG_041-12b"/>
　使范仲淹知杭州多以便宜從事甫曰范公大臣也<lb/>
　吾屈於此則不得伸於彼矣一切繩之以法然退未<lb/>
　嘗不稱其賢累遷至天章閣待制侍讀甫性勁果善<lb/>
　持論每言唐君臣行事以推見當時治亂若身履其<lb/>
　間聴者曉然如目見之時人言終日讀史不如一日<lb/>
　聴孫之翰論也<lb/>
鍾離瑾字公瑜合淝人以開封府推官出提㸃兩浙刑<lb/>
　獄衢州饑者聚食之頗廢農作瑾請發米二萬斛賑<lb/>
<pb n="KR2k0029_WYG_041-13a"/>
　給累官至龍圗閣待制權知開封府<lb/>
田諭字資忠夀安人慶厯中以荆湖北路轉運使徙兩<lb/>
　浙轉運按察使官終龍圗閣直學士知澶州<lb/>
王鼎字鼎臣舘陶人累遷太常博士歴江東兩浙河北<lb/>
　提㸃刑獄召為開封府判官改鹽鐵判官遷司封貟<lb/>
　外郎淮南兩浙荆湖制置發運副使尋擢為使前使<lb/>
　者多漁市方物因奏計京師持遺權貴鼎一無所市<lb/>
　獨悉意精吏事事無大小必出於已凡調發綱吏度<lb/>
<pb n="KR2k0029_WYG_041-13b"/>
　漕路逺近定先後為成法於是勞逸均吏不能為重<lb/>
　輕官舟禁私載舟兵無以自給則盡盜官米為奸有<lb/>
　能居販自贍者市人推以法不肎償所逋鼎為移州<lb/>
　縣督償之舟人有以自給不為奸而所運米未嘗不<lb/>
　足也入為三司鹽鐵副使累遷河東都轉運司鼎性<lb/>
　亷不欺嘗攝知新繁縣多職田斗粟不以自入奉使<lb/>
　契丹得千縑散之族人一日而盡當官明敏強直不<lb/>
　可撓所薦士多知名有終身不識面者<lb/>
<pb n="KR2k0029_WYG_041-14a"/>
張逸字大隱滎陽人真宗朝歴官中外後以開封府推<lb/>
　官使契丹遷兩淛轉運使<lb/>
王益柔字勝之河南人性伉直尚氣喜論天下事用父<lb/>
　曙䕃至殿中丞除集賢校理開封府推官鹽鐵判官<lb/>
　出為兩浙京東西轉運使上言今考課法區别長吏<lb/>
　能否必明有顯狀顯狀必取其更置興作大利夫小<lb/>
　政小善積而不已然後能成其大取其大而遺其細<lb/>
　將競利圗功恐事之不舉者日多而虚名無實之風<lb/>
<pb n="KR2k0029_WYG_041-14b"/>
　日起願參以唐四善兼取行實列為三等不報熈寧<lb/>
　元年入判度支審院累遷龍圗閣直學士秘書監知<lb/>
　應天府益柔少力學通羣書為文日數千言尹洙司<lb/>
　馬光亟稱之<lb/>
孫沔字元規㑹稽人以尚書工部貟外郎提舉兩浙刑<lb/>
　獄為人跌蕩自放不拘小節然居官以才力聞彊直<lb/>
　少所憚後以觀文殿學士知慶州<lb/>
王逢字㑹之當塗人博學能屬文尤長於講說慶厯中<lb/>
<pb n="KR2k0029_WYG_041-15a"/>
　蘇州士人從轉運使乞逢主其學學者常數百人奬<lb/>
　養成就者極多洎登第補南雄州軍事判官歸為國<lb/>
　子監直講兼隴西郡王宅教授久之以太常博士通<lb/>
　判徐州以疾不行求監蘇州酒嘉祐八年卒官逢為<lb/>
　人樂易篤於友朋與胡瑗最善所著易傳十卷乾徳<lb/>
　指說一卷復書七卷<lb/>
呉奎字長文北海人性強記於書無所不讀舉五經為<lb/>
　大理丞慶厯間䇿賢良方正入等歴太常博士右司<lb/>
<pb n="KR2k0029_WYG_041-15b"/>
　諫起居舎人同知諫院唐介論文彦博指奎為黨出<lb/>
　知密州加直集賢院徙兩浙轉運使<lb/>
杜祀字偉長<hi>闕</hi>　人用父鎬䕃歴官廣南西路轉運按<lb/>
　察安撫使徙兩浙轉運使<lb/>
趙屼字景仁衢州人清獻公抃之子也由䕃登第通判<lb/>
　温州代還神宗命為太僕丞擢監察御史時抃已謝<lb/>
　事屼以父老請外乃轉提舉兩淛常平以便養屼奉<lb/>
　抃遍游諸名山人以為榮<lb/>
<pb n="KR2k0029_WYG_041-16a"/>
陳公輔字國佐臨海人政和三年上舎第一授承事郎<lb/>
　平江府學教授時朱勔方嬖倖當官者奴事之公輔<lb/>
　絶不與交勔有兄喪諸生欲往弔公輔不予告勔不<lb/>
　恱諷權要以其壻同審言代移公輔越州除太學博<lb/>
　士累遷權應天府少尹除秘書郎奏蔡京父子懐姦<lb/>
　誤國朱勔罪惡都城之人皆謂已族滅其家乞勿許<lb/>
　其子姪隨上皇入京繼又以言事忤時宰斥監合州<lb/>
　稅髙宗召除尚書左司貟外郎左司諫賜三品服遷<lb/>
<pb n="KR2k0029_WYG_041-16b"/>
　禮部侍郎公輔論事剴切疾惡如仇唯不尚程頥之<lb/>
　學士論少之<lb/>
呉祥字守約麗水人登第為蘇州教授獨不求謁朱勔<lb/>
　終提舉福建路茶事居官以亷稱仕四十年無宅以<lb/>
　芘風雨<lb/>
吕頥浩字元直齊州人歴户吏二部尚書建炎三年金<lb/>
　人逼揚州車駕南渡鎮江召從臣問去留頥浩叩頭<lb/>
　請留為江北聲援駕幸錢塘拜同簽書樞密院江淮<lb/>
<pb n="KR2k0029_WYG_041-17a"/>
　兩淛制置使後又以少保為淛西安撫制置大使<lb/>
張俊字伯英成紀人好騎射負才氣年十六為三陽弓<lb/>
　箭手政和間從討南蠻轉都指揮使歴官浙東制置<lb/>
　使遷兩浙西路江南東路制置使時江浙羣盜蜂起<lb/>
　俊以所部招收羣盜命後軍統制陳思恭𨽻之已而<lb/>
　羣盜悉平改江南招討使後又為兩浙西路江南東<lb/>
　路宣撫使賜安民靖難功臣太傅封益國公清河郡<lb/>
　王南渡後俊握兵最早屢立戰功與韓世忠劉𤦺岳<lb/>
<pb n="KR2k0029_WYG_041-17b"/>
　飛並為名將世稱張韓劉岳云<lb/>
辛永宗明州觀察使為浙西馬步軍副總管平江駐劄<lb/>
　紹興十四年御史中丞李文㑹言建寧軍承宣使解<lb/>
　濳本趙鼎客不從和議及和議既成居常不樂永宗<lb/>
　撰造言語變亂是非二人守官寄居皆在平江衝要<lb/>
　之地倡為異說恐使命傳聞致疑非便詔永宗移湖<lb/>
　南副總管<lb/>
李寶河北人嘗䧟金國拔身從海道來歸金人渝<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>紹<lb/>
<pb n="KR2k0029_WYG_041-18a"/>
　興三十一年將繇海道襲浙江諜聞髙宗謂宰臣曰<lb/>
　李寶以一介脫身還朝陛對無一毫沮懾是必能事<lb/>
　者乃授浙西路馬步軍副總管駐劄平江令與守臣<lb/>
　督海舟捍禦髙宗問舟㡬何寶曰堅全可涉風濤者<lb/>
　百二十艘兵㡬何曰僅三千皆閩浙弓弩手非正兵<lb/>
　也旗幟甲仗亦麤備事急矣臣願亟發乃賜寶衣帶<lb/>
　鞍馬尚方弓刀戈甲及銀絹萬數兼浙西通州海船<lb/>
　兵士篙師合萬人詔武臣有勇畧知海道者副之八<lb/>
<pb n="KR2k0029_WYG_041-18b"/>
　月次江隂將啓行軍士爭言西北風尚勁寶下令敢<lb/>
　沮大計者斬遂發蘇州大洋行三日風甚惡忼慨顧<lb/>
　左右曰天以是試李寶邪寶心如鐵石不變矣酹酒<lb/>
　自誓風即止明日舟散復集將官邉士寧自密州囬<lb/>
　云其子公佐已挾魏勝得海州寶喜士氣百倍抵東<lb/>
　海敵已圍海州寶麾兵登岸以劒畫地令曰此非復<lb/>
　吾境力戰與否在汝等將士賈勇無不一當十勝出<lb/>
　城迎寶遂遣辯者四出招納降附聲振山東豪傑如<lb/>
<pb n="KR2k0029_WYG_041-19a"/>
　王世修各集義勇爭應援多者數萬人大破北軍於<lb/>
　膠西石舊隖斬其渠帥獲符節文書糧械以萬計焚<lb/>
　數百艘俘漢軍三千時亮濟淮聞通泰已䧟還軍駐<lb/>
　東海寶遣使報㨗上喜曰朕用李寶果立功為天下<lb/>
　倡矣是冬賜詔奬諭御書忠勇李寶四字表其旗幟<lb/>
　除靜海軍節度使沿海制置使賜金器玉帶旌節告<lb/>
　身亮聞膠西之敗大怒召諸帥約以三日渡江於是<lb/>
　内變殺亮寶戰具精利宰臣陳康伯取其長槍克敵<lb/>
<pb n="KR2k0029_WYG_041-19b"/>
　弓弩俾所司為式製之卒贈檢校少保<lb/>
王易河南人以故將子從髙宗南渡紹興中為浙西總<lb/>
　管平江駐劄性開爽善屬文為御前應制眷倚甚厚<lb/>
　易嘗遇異人授先天數學成壊皆前知<lb/>
劉錡字信叔徳順軍人紹興末以太尉荆南府帥為江<lb/>
　淮浙西制置使節制逐路軍馬<lb/>
陳桷字季任平陽人紹興六年自直龍圗閣知泉州改<lb/>
　浙西提刑乞置鄉縣三老以厚風俗凡宫室車馬衣<lb/>
<pb n="KR2k0029_WYG_041-20a"/>
　服器械定為差等重侈靡之禁官至廣東經畧安撫<lb/>
　使<lb/>
曾㡬字吉甫河南人髙宗朝浙西提刑㑹兄開為禮部<lb/>
　侍郎與秦檜力爭和議檜怒出知婺州㡬亦罷除廣<lb/>
　西轉運副使檜死復為浙西提刑孝宗受禪遷通奉<lb/>
　大夫致仕擢其子逮為浙西提刑以便養卒謚文清<lb/>
朱倬字漢章閩人宣和進士歴官知惠州陛辭因言嘗<lb/>
　䇿劉豫必敗髙宗記其言問卿久淹何所倬曰厄於<lb/>
<pb n="KR2k0029_WYG_041-20b"/>
　檜上愀然慰諭目送之旬日除國子監丞尋除浙西<lb/>
　提舉且命自今在内除提舉官令朝辭上殿盖為倬<lb/>
　設也既對上曰卿以朕親擢出為部使者使人咸知<lb/>
　内外任均又曰人不知卿朕獨知卿倬每上疏輒夙<lb/>
　興露告若上帝鑒臨奏疏凡數十如發倉廪蠲米價<lb/>
　減私鹽覈軍食率焚稿不傳後以資政殿學士致仕<lb/>
趙令詪字君序以父任補右班殿直浙西提刑襲封安<lb/>
　定郡王蒞事明敏有風采<lb/>
<pb n="KR2k0029_WYG_041-21a"/>
米友仁字元暉襄陽人太學博士黻之子也宣和中通<lb/>
　判太平州大名少尹皆有聲紹興中召見擢尚書郎<lb/>
　提舉浙西茶鹽逾年除將作少監<lb/>
仲并字彌性江都人㓜好學強記讀書率至夜漏盡每<lb/>
　一徧即終身不忘其母一夕屏所觀書几上餘臺厯<lb/>
　一本明旦黙記吉曜惡殺纎悉不悞登第授平江教<lb/>
　授以朱勝非薦特改左承奉郎歴光禄寺丞知鄿州<lb/>
　所著浮山集十六卷周必大為序言其自少卓犖不<lb/>
<pb n="KR2k0029_WYG_041-21b"/>
　羣潜心學問力排王氏之說尤長於詩律上䂓風雅<lb/>
　其四六叙事雖閎肆而闗鍵實密非駢儷所拘官至<lb/>
　左朝請大夫<lb/>
金安節字彦亨休寧人博洽經史尤精於易宣和進士<lb/>
　紹興中為侍御史劾秦檜兄知台州梓檜方怒會以<lb/>
　憂去檜死起知嚴州除浙西提刑入為大理卿言治<lb/>
　道以教化為本孝宗朝拜兵部侍郎權吏部尚書以<lb/>
　敷文閣致仕陛辭搢紳嘉歎以為中興以來全名髙<lb/>
<pb n="KR2k0029_WYG_041-22a"/>
　節鮮有其比<lb/>
顔師魯字㡬聖龍溪人紹興中歴國子丞江東提舉改<lb/>
　使浙西役法敝甚細民至以鷄豚甖榻折産力遇役<lb/>
　輒破家師魯下教屬邑預正流水籍稽其役之序寛<lb/>
　比限免代輸咸便安之鹽課嵗百萬本錢久不給亭<lb/>
　竈私鬻禁不可止刑辟日緐師魯撙帑緡盡償宿負<lb/>
　戒官吏毋侵移比旁路課獨最上謂執政曰儒生能<lb/>
　辦事如此陞直秘閣農民有墾曠土成田未及受租<lb/>
<pb n="KR2k0029_WYG_041-22b"/>
　者姦豪多為已利師魯奏但當正其租賦不可繩以<lb/>
　盜種法失劭農重本意奏可遂著為令卒謚定肅<lb/>
王珏字徳全臨川人荆公安石孫也紹興二年起家鹽<lb/>
　官丞秀州嵗以錢給亭民煑鹽至十五年積十九萬<lb/>
　七千餘緡不給民訴於朝除珏提舉浙西茶鹽逾年<lb/>
　盡償亭民且贏鉅萬開華亭海河二百餘里鹽滋得<lb/>
　流通且資以溉田經界法行甚害者三百六十餘事<lb/>
　其七千二百餘户為尤病珏奏除之兼提㸃刑獄未<lb/>
<pb n="KR2k0029_WYG_041-23a"/>
　閱月正大辟重而輕者三人死而生者五人移湖南<lb/>
　提舉官至直敷文閣太府少卿隆興二年卒於呉縣<lb/>
　横山之私第<lb/>
洪适字景伯鄱陽人忠宣公皓長子也紹興中由嚴州<lb/>
　録事參軍調浙西常平司幹辦公事與弟遵邁俱中<lb/>
　詞科號鄱陽三洪文名滿天下歴知徽州除浙西提<lb/>
　舉以遵知平江引嫌改江東乾道中參知政事尚書<lb/>
　右僕射同中書門下平章事兼樞宻使卒謚文惠<lb/>
<pb n="KR2k0029_WYG_041-23b"/>
劉穎字公實西安人紹興中歴知鉛山常熟常熟素繁<lb/>
　劇穎降心條理更以治稱王佐薦穎為選人日已為<lb/>
　劉珙器重改任蘇邑上應公家之求下撫百姓之隱<lb/>
　政聲籍甚召監進奏院歴兵部郎官提舉浙西常平<lb/>
　還澱山湖以泄呉松江二水禁民侵築毋使逼塞大<lb/>
　流民田賴之又奏備糴本廢圍田二事不果行就遷<lb/>
　提刑以洗寃澤物為任間詣獄察不應繫者縱遣之<lb/>
　御史以介僻劾罷卒官寶謨閣直學士<lb/>
<pb n="KR2k0029_WYG_041-24a"/>
章服字徳文永康人以詞賦登進士第紹興末知鄂州<lb/>
　除浙西提舉漕司嘗貸緡錢二萬至是已數年服立<lb/>
　移督之而户部復請貸三萬銜命小校恥不即得出<lb/>
　不遜語服叱之曰此聖㫖邪常平民命也猶當以法<lb/>
　奏覆汝何敢爾尋召為吏部貟外郎兼皇子慶王府<lb/>
　直講<lb/>
倪千里字起萬東陽人紹興癸丑任蘇學教授因其羡<lb/>
　積以増養士貟復作義廪以資禮文之費其餘以助<lb/>
<pb n="KR2k0029_WYG_041-24b"/>
　士貧而親不能葬與孤孩之遺棄者刻諸學宫條目<lb/>
　井然戴溪黄由葉適為題於後咸紀其事<lb/>
王淮字季海金華人髙宗朝進士歴監察御史右正言<lb/>
　乾道中為浙西提刑後至左丞相卒謚文定<lb/>
鄭興裔字光錫開封人顯肅皇后外家三世孫也初以<lb/>
　恩授成忠郎累差浙東提刑易浙西以郡縣積玩檢<lb/>
　驗法度剙為格目分界屬縣吏不得行其姦因著其<lb/>
　令卒謚忠肅興裔歴仕四朝以才名結主知中興外<lb/>
<pb n="KR2k0029_WYG_041-25a"/>
　族之賢未有其比<hi>周必大撰墓志云謚惠肅</hi>
王師愈字與正一字齊賢婺州人師事楊時授易及論<lb/>
　語紹興中第進士與朱熹同年復從張栻吕祖謙游<lb/>
　熹稱其有本有文徳望隱然為東州之重歴浙西提<lb/>
　刑官終直煥章閣<lb/>
孫峴字舉善以詞學擢第拜中書舎人淳熈初為浙西<lb/>
　提舉以措置支還亭户本錢及増賣鹽袋興修水利<lb/>
　有勞除直敷文閣兩浙轉運判官<lb/>
<pb n="KR2k0029_WYG_041-25b"/>
開趙淳熈中以武功大夫英州刺史添差浙西總管平<lb/>
　江府駐劄嘗取肝救父詔曰開趙昔忠於國今孝於<lb/>
　親特轉濮州團練副使初趙奏歸正人在東南有貧<lb/>
　不能𦵏者已於閶門買地作義墳詔從其請及趙卒<lb/>
　亦𦵏此<lb/>
徐誼字子宜一字宏文温州人乾道進士累官太常丞<lb/>
　知徽州移提舉浙西常平論水利之切於時者曰昔<lb/>
　下流不疏而水上溢故鑿直曲港還三江故道開宜<lb/>
<pb n="KR2k0029_WYG_041-26a"/>
　興百瀆所以順導下流也惟髙原田徑乃瀦隁之爾<lb/>
　昔之言水如單鍔郟亶皆是也今開呉松江下流與<lb/>
　宜興百瀆屬之海者無慮數十百所異時浦港磬折<lb/>
　以趨海今近浦之民多取徑直疏決蘇湖常秀舊為<lb/>
　澤國比年雨或後至種且不入盖圍田衆而疏道多<lb/>
　也小人見利不畏其害圍於淺水既為髙田圍於茭<lb/>
　蕩既為稻田二俱不已復有下脚始之重陂大半為<lb/>
　平始之良田背水自曬十日不雨農廢作業然且承<lb/>
<pb n="KR2k0029_WYG_041-26b"/>
　用舊說又將疏之失利害之實矣故舊田溝澮當濬<lb/>
　治圍田下脚無輒開已開未填當捺合今之言水者<lb/>
　能行是三說則髙原舊田還為衍沃而農不病矣入<lb/>
　為吏部郎守右司郎中寧宗朝知臨安建康隆興三<lb/>
　府卒謚忠文<lb/>
詹體仁字元善浦城人少有異材始冠第進士光宗即<lb/>
　位提舉浙西常平務為民除害興利謂浙右之有漕<lb/>
　渠非止通饋運資國信往來而已蘇秀常潤田之髙<lb/>
<pb n="KR2k0029_WYG_041-27a"/>
　仰者實賴之於是開漕渠浚練湖置斗門為旱潦備<lb/>
　又以餘力立舉子倉創安濟院所活不可勝紀散鹽<lb/>
　本錢數萬紓亭户之力嵗終課利増羡體仁穎邁特<lb/>
　立博極羣書其學以存誠慎獨為主真徳秀早從之<lb/>
　游嘗問居官蒞民之法體仁曰盡心平心而已盡心<lb/>
　則無愧平心則無偏世服其確論<lb/>
應孟明字仲實永康人光宗初遷浙西提刑孟明以儒<lb/>
　學奮身受知人主韓侂胄嘗宻遣客誘以諫官俾誣<lb/>
<pb n="KR2k0029_WYG_041-27b"/>
　趙汝愚孟明不肯士論重之<lb/>
劉爚字晦伯建陽人受學於朱熹吕祖謙乾道中遷浙<lb/>
　西提刑按察不避寒暑多所平反有殺人而匿權家<lb/>
　者吏弗敢捕爚竟獲之遷國子司業上言浙西根本<lb/>
　之地宜詔長吏監司戢強暴撫良善廣儲積禁科歛<lb/>
　官至權工部尚書卒謚文簡<lb/>
葉適字正則永嘉人淳熈進士擢平江節度判官史浩<lb/>
　薦於朝召之不至改浙西提刑司幹辦公事士多從<lb/>
<pb n="KR2k0029_WYG_041-28a"/>
　之游後累官至寶文閣學士卒謚忠定適志意忼慨<lb/>
　雅以經濟自負為文章藻思英發有水心集若干卷<lb/>
　行於世<lb/>
喬行簡字夀朋東陽人受學吕祖謙歴知嘉興府改淮<lb/>
　西提舉常平移浙西提刑後拜左丞相卒謚文惠行<lb/>
　簡歴練老宿識量𢎞逺居官事無不言好薦士多至<lb/>
　顯逹<lb/>
程珌字懐古休寧人歴官江東轉運判官遷浙西提舉<lb/>
<pb n="KR2k0029_WYG_041-28b"/>
　常平<lb/>
潘畤字徳鄜上虞人淳熈中知興化軍召還賜對除浙<lb/>
　西提舉至則罷中都饋餉之不如法者豪貴多不樂<lb/>
　而平江庫錢失䧟守誣富室以取償一郡大擾有致<lb/>
　死者畤檄罷之守怨畤隂以禁兵給白直而訹他司<lb/>
　上其事畤坐削一官移江西未行又易江東<lb/>
羅㸃字春伯崇仁人淳熈中由校書郎除浙西提舉規<lb/>
　畫荒政凡數十奏躬行畎畝實惠甚博先是崑山華<lb/>
<pb n="KR2k0029_WYG_041-29a"/>
　亭之間有澱山湖洩諸水道戚里地豪占以為田水<lb/>
　由是壅㸃亷得其實奏請開濬且為圗以獻上從其<lb/>
　言百姓勇於赴功不日而畢所濟田百萬畝乃刻石<lb/>
　具著其事以防他日築塞之患民甚便之<hi>詳水利條</hi>平江<lb/>
　酒官程師禮嘗為知府王希吕督過罷郡官吏餞别<lb/>
　師禮攘臂詬之㸃上言曰朝廷進退羣臣自有典章<lb/>
　師禮敢肆無狀非所以示衆庶也陵夷之風漸不可<lb/>
　長乞黜之以正名分上允其請權府事凡四閱月時<lb/>
<pb n="KR2k0029_WYG_041-29b"/>
　久旱請雨㸃獨致敬於祀典郡之天慶觀有何蓑衣<lb/>
　道人異時為郡者以為神每禱祀畢或就見焉㸃不<lb/>
　之往何以杖撃僚吏車以示斥辱㸃視之漠然俄大<lb/>
　雨隨車郡人大喜又有故主訟去僕負債者䆒得其<lb/>
　實而僕甚黠反欲汙衊其主自陳嘗通其主饋之妾<lb/>
　物色之則無有也㸃遂令僕自供姦狀竟從姦罪決<lb/>
　配其女使候主人有詞日根䆒聞者無不痛快㸃孝<lb/>
　友端介不為矯激之行或謂天下事非才不辦㸃曰<lb/>
<pb n="KR2k0029_WYG_041-30a"/>
　當論其心心茍不正才雖過人果何取也卒簽書樞<lb/>
　密院事謚文㳟<lb/>
胡堅常字秉彞晉陵人宿曾孫也歴太府少卿將作監<lb/>
　直秘閣浙西提舉常平<lb/>
陳造字唐卿髙郵人淳熈初進士調繁昌尉改平江教<lb/>
　授士子未之知也及被教養咸服其問學議論恨師<lb/>
　承之不早范成大尤愛其文謂龔頥正曰唐卿亦髙<lb/>
　郵人使遇歐蘇盛名當不在少游下撰芹宫講古十<lb/>
<pb n="KR2k0029_WYG_041-30b"/>
　卷歴浙西參議幕時人稱為淮南夫子<lb/>
胡樽字崇禮餘姚人以承務郎為浙西提舉茶鹽司幹<lb/>
　官紹熈慶元間浙西先旱後水湖常二州死無虚室<lb/>
　縣梁河道積屍千數樽泣愬於朝㑹所知為丞相急<lb/>
　轉米多鬻徧走長興安吉山谷中縁門麋飲之民賴<lb/>
　以少蘇既而以勞苦被疾遂不起<lb/>
陳振孫字伯玊安吉人博通今古為浙西提舉仰體祖<lb/>
　宗䘏民之意舉行萬户停廢醋庫邦人徳之<lb/>
<pb n="KR2k0029_WYG_041-31a"/>
劉宰字平國丹陽人紹熈初為浙西常平幹官歴籍田<lb/>
　令直秘閣累召不起除知鄉郡亦不拜時人髙之謚<lb/>
　文清<lb/>
余克濟字淑濟安溪人慶元五年進士歴侯官尉為浙<lb/>
　西常平幹官謩畫明辨諸使交薦之知梅州尤以寛<lb/>
　平著稱有春秋通解十五卷<lb/>
黄灝字商伯都昌人歴太府寺丞出知常州提舉本路<lb/>
　常平海鹽民伐桑柘毁屋廬莩殣盈野或食其子持<lb/>
<pb n="KR2k0029_WYG_041-31b"/>
　一臂行乞而州縣方督促逋欠時有㫖倚閣夏稅灝<lb/>
　遂乞併閣秋苖不俟報行之言者論其専移筠州尋<lb/>
　削兩秩而從其蠲閣之請灝既歸田若素隱者平生<lb/>
　性行端飭以孝友稱<lb/>
李大有字謙仲東陽人慶元二年進士潭州益陽主簿<lb/>
　平江府教授著録公明不可干以私正旦率鄉之大<lb/>
　夫士正齒位倣古郷飲酒禮講行之復刻前賢鄉約<lb/>
　鄉儀風示學者習俗用勸知府趙希懌將舉大有或<lb/>
<pb n="KR2k0029_WYG_041-32a"/>
　請往叩之辭曰求而得之則不如勿得改為太常主<lb/>
　簿尤習於禮輪對上疏言周頤張載程顥學本於正<lb/>
　心修身仕至於致君行道近世張栻朱熹吕祖謙闡<lb/>
　而大之而義理益明自慶元權臣剙道學之名排斥<lb/>
　善𩔖為士者以道徳性命之說為不足學願召宿儒<lb/>
　崇近列推明儒先之訓扶植治本其在外師儒之官<lb/>
　亦以此意風厲作成之遷博士官至朝請郎<lb/>
史彌逺字同叔慶元人越王浩之子也嘉泰四年提舉<lb/>
<pb n="KR2k0029_WYG_041-32b"/>
　浙西常平官至太師左丞相追封衛王謚忠獻<lb/>
徐天麟字仲祥臨江人開禧元年進士撫州臨安二郡<lb/>
　教授浙西常平司幹官終廣西轉運判官著兩漢㑹<lb/>
　要漢兵本末西漢地理疏山經凡若干卷<lb/>
毛鼎新字新甫黄巖人歴興國軍教授浙西提舉茶鹽<lb/>
　司準遣改常平司準遣其長有欲獻羡餘四十萬者<lb/>
　鼎新力爭以置社倉又有賣獄者復力爭得直無錫<lb/>
　民獻缺役田入和靖書堂者又力爭役得不廢居官<lb/>
<pb n="KR2k0029_WYG_041-33a"/>
　精密所至有能名<lb/>
趙㦛夫字惟恭處州人嘉定十五年以浙西提刑兼權<lb/>
　平江府有婦告其姑私酒㦛夫追姑從條勘罪復問<lb/>
　婦曰汝事姑孝乎云極孝順㦛夫曰既能盡孝可代<lb/>
　姑受杖又有僕為主人所訟欲加玷辱乃自供與主<lb/>
　母通㦛夫判云在法奴姦主母罪合流配今某不待<lb/>
　勘證已自供析當從條決配主家訴其悖慢則兇狡<lb/>
　可知所犯主母強而非和免行追䆒令自省循又一<lb/>
<pb n="KR2k0029_WYG_041-33b"/>
　民家稍殷實再從兄弟貪而無行嘗從其借屋居止<lb/>
　不復還凡所需求必滿其欲怨詈不逞妄訴其同産<lb/>
　未分㦛夫䆒證其妄未㡬迫於寒餓投水死預書族<lb/>
　人違法數事束之腰間又皆撰造虚詞逮委府官取<lb/>
　尸驗視初無傷損遂繳申所書㦛夫判生前窮窘無<lb/>
　賴妄訴族人死後陳述有司亦難斷理喻其民量與<lb/>
　𦵏資郡人莫不痛快稱誦訖無敢妄陳者入朝拜刑<lb/>
　部郎中<lb/>
<pb n="KR2k0029_WYG_041-34a"/>
留恭字伯禮永春人丞相正次子也歴右曹郎官提舉<lb/>
　浙西常平境内大饑畢力賑恤全活三十六萬餘人<lb/>
　知紹興府時稱循吏<lb/>
曹豳字西士瑞安人嘉泰中自秘書丞出為浙西提舉<lb/>
　常平力陳和糴折納之弊建虎丘書院以祀尹焞移<lb/>
　浙東提刑召為左司諫有直聲時號嘉熈四諫卒謚<lb/>
　文恭<lb/>
劉漢弼字正甫上虞人嘉定中歴浙西提舉茶鹽司幹<lb/>
<pb n="KR2k0029_WYG_041-34b"/>
　官召試館職遷户部侍郎在職多所建明切於時務<lb/>
　卒諡曰忠<lb/>
王邁字實之僊游人嘉定中由潭州觀察推官調浙西<lb/>
　安撫司幹辦官<lb/>
陸持之字伯徴文安公九淵子也嘉定間以東湖書院<lb/>
　長進迪功郎理宗即位轉差幹辦浙西安撫司<lb/>
丁勝為福州觀察使大將軍嘉熈間以老乞内任朝廷<lb/>
　以功授為浙西總管平江駐劄勝起自群盜知府史<lb/>
<pb n="KR2k0029_WYG_041-35a"/>
　宅之每侮之勝曰丁勝是作賊却來作官尚書作官<lb/>
　了却來作賊宅之自此不復輕之淳祐初馬光祖為<lb/>
　畿憲㑹部内有巨冦許大四聚衆作亂州縣大擾而<lb/>
　憲司首議勝勦捕勝力辭行光祖誚其畏怯勝曰昔<lb/>
　光武見大敵勇見小敵怯今賊勢叵測而先遣一總<lb/>
　管萬一不利後使何人光祖始服<lb/>
馬光祖字華父金華人由浙東提舉常平移浙西提刑<lb/>
　權浙西常平遷浙西安撫使會嵗饑滎王府積粟不<lb/>
<pb n="KR2k0029_WYG_041-35b"/>
　發廪光祖謁王辭以故明日往亦如之又明日往卧<lb/>
　客次王不得已見焉光祖厲聲曰天下孰不知大王<lb/>
　子為儲君大王不於此時收人心乎王以無粟辭光<lb/>
　祖探懐中文書曰某莊某倉若干王無以辭遂得粟<lb/>
　活民甚多進同知樞密院事卒謚莊敏光祖之在外<lb/>
　也練兵豐財朝廷倚之為重尹京時剸治浩穰風績<lb/>
　凜然威惠並行百廢無不舉焉<lb/>
胡穎字叔獻湘潭人初中童子科紹定五年登進士授<lb/>
<pb n="KR2k0029_WYG_041-36a"/>
　京秩歴知平江府兼浙西提刑榮王府十二人行刼<lb/>
　穎悉斬之卒官荆湖總領財賦頴為人正直剛果愽<lb/>
　學強記吐辭成文書判下筆千言援據經史切當事<lb/>
　情倉卒之際對偶皆精讀者驚歎一日輪對理宗曰<lb/>
　聞君好殺意在浙獄穎曰臣不敢屈太祖之法以負<lb/>
　陛下非嗜殺也上黙然<lb/>
潘牥字庭堅閩人端平二年䇿進士牥語最切直歴衢<lb/>
　州推官淳祐中浙西常平幹辦公事<lb/>
<pb n="KR2k0029_WYG_041-36b"/>
李芾字叔章衡州人少自樹立以䕃補歴祁陽尉差知<lb/>
　徳清縣屬浙西飢芾置保伍賑民活數萬計累遷浙<lb/>
　西提刑時所部多盜羣穴太湖中芾跡其出沒按捕<lb/>
　之盜駭散虎丘有書院祠尹焞芾加脩剙置學官為<lb/>
　規約以教之學者甚盛咸淳初入知臨安以忤賈似<lb/>
　道去後知潭州城破舉家自殺謚忠節芾剛介不畏<lb/>
　強禦精力過人望之凛然猶神明而好賢禮下即之<lb/>
　温然居官亷白家無嬴資<lb/>
<pb n="KR2k0029_WYG_041-37a"/>
孫子秀字元實餘姚人紹定中以進士調呉縣主簿有<lb/>
　妖人稱水仙太保知府王遂將使治之莫敢行子秀<lb/>
　奮然請往焚其廬碎其像沈其人於太湖曰實汝水<lb/>
　僊之名矣妖遂絶日詣學宫與諸生討論義理辟淮<lb/>
　東總領所中酒庫開慶初為浙西提舉常平先是丞<lb/>
　相丁大全以私人為之盡奪亭民鹽本錢充獻羡之<lb/>
　數不足則估籍虗攤一路騷動亭民流亡子秀還前<lb/>
　政鹽本錢五十餘萬貫奏省華亭茶鹽分司官定衡<lb/>
<pb n="KR2k0029_WYG_041-37b"/>
　量之非法多取者於是流散復業徙提㸃刑獄兼知<lb/>
　常州淮兵數百人浮寓貢院給餉不時死者相繼子<lb/>
　秀請於朝剙名忠衛軍置砦以居截撥上供贍之盜<lb/>
　刼呉大椿前使者諱其事誣大椿與兄子焴爭財自<lb/>
　刼其家追毁大椿官編置千里外徙黥其臧獲子秀<lb/>
　廉得實悉平反之尋以兼郡行部非便得請專臬事<lb/>
　擊貪舉亷風采凛然進大理少卿累遷湖南轉運副<lb/>
　使以迎養非便辭復移浙西提刑冒暑周行八郡三<lb/>
<pb n="KR2k0029_WYG_041-38a"/>
　十九縣獄為之清安吉州有婦人愬人殺其夫與二<lb/>
　僕守捐賞萬緡逮繫考掠十餘人終莫得其實子秀<lb/>
　密訪之乃婦人賂宗室子殺夫僕救之併害以滅口<lb/>
　一問即伏誅又釋偽會之連逮者逺近稱為神明初<lb/>
　獄訟之滯皆由期限之不應使者下車或親書戒州<lb/>
　縣勿違而違如故則怒之怒之改匣又違則又重怒<lb/>
　之至再三而專卒四出巡尉等司繳限抱匣費不貲<lb/>
　則其勢必違子秀與州縣約到限者徑詣庭下吏不<lb/>
<pb n="KR2k0029_WYG_041-38b"/>
　得要索亦無違者其後剙循環總匣屬各州主管官<lb/>
　凡管内諸司報應皆併入匣一日一遣公移則又總<lb/>
　實於匣以往於是事無大小纎悉畢具而風聞者反<lb/>
　謂專卒凌州縣劾罷之子秀笑而已移江東提刑度<lb/>
　宗朝知臨安府子秀磊落英發神采飛動與人交久<lb/>
　而益親死生患難營救不遺聞一善即手録之<lb/>
陳塤字和仲鄞人歴福建轉運判官遷浙西提刑嵗旱<lb/>
　盜起捕斬之安吉州俞垓與丞相李宗勉有連恃勢<lb/>
<pb n="KR2k0029_WYG_041-39a"/>
　黷貨塤禁革之弓手戴福以獲潘丙功為副尉宗勉<lb/>
　倚為腹心暴横貪害民所不堪塤至福聞風而遁塤<lb/>
　貽書宗勉曰塤治福所以報丞相也傳聞走丞相賢<lb/>
　輔弼不宜有此宗勉荅書曰福罪惡貫盈非君不能<lb/>
　治宗勉雖不才不敢庇姦凶惟君留意及獲福於隆<lb/>
　興衆欲殺之塤曰若是則刑濫矣乃加墨狥於市囚<lb/>
　之圜土初官浙西令官屬各以本司利害為一書新<lb/>
　任者具脚色申狀外不用啓劄其後馬光祖繼之亦<lb/>
<pb n="KR2k0029_WYG_041-39b"/>
　有此例人皆韙之<lb/>
陳宜中字與權永嘉人少貧入太學有文譽景定四年<lb/>
　為浙西提刑徳祐拜相入海卒於暹<lb/>
唐震字景實會稽人少居鄉介然不茍交既登第居官<lb/>
　以公亷稱咸淳六年自知信州擢浙西提刑過闕陛<lb/>
　辭賈似道以公田屬震震謝不能行至部又以疏力<lb/>
　爭之趙氏有守阡僧甚暴横震遣吏捕治似道以書<lb/>
　營救震卒按以法似道怒使侍御史陳堅劾去之後<lb/>
<pb n="KR2k0029_WYG_041-40a"/>
　知饒州元兵入府治執牘張案上使震署降震不屈<lb/>
　投筆於地遂死之贈華文閣待制諡忠介廟號褒忠<lb/>
　官其二子<lb/>
陳肖孫奉化人咸淳元二年以善政事驟用繇大理丞<lb/>
　户部郎中知嘉興府兼浙西提刑尋兼度支郎官<lb/>
王安節節度使監之子始為東南第七副將徳祐初賈<lb/>
　似道師潰蕪浙西節上疏乞募兵為捍禦授閣門祗<lb/>
　候浙西添差兵馬副都監收兵入平江合張世傑兵<lb/>
<pb n="KR2k0029_WYG_041-40b"/>
　戰鳯凰港有功轉三官後守常州與元兵巷戰死之<lb/>
徐道隆字伯謙武康人以兵部尚書為浙西提刑權治<lb/>
　安吉時文天祥去平江潰卒四出剽掠安吉尤甚有<lb/>
　㫖令道隆措置乃捕斬亂者數人梟市中既而范文<lb/>
　虎程鵬飛遺書誘降道隆焚書斬使元兵至臨平皐<lb/>
　亭山令間道入援時水陸皆有屯軍道絶不通議由<lb/>
　太湖徑武康臨安縣境勤王知州趙良淳縊死徳祐<lb/>
　二年正旦道隆為兵所執赴水死贈官賜諡立廟安<lb/>
<pb n="KR2k0029_WYG_041-41a"/>
　吉越三日宋亡<hi>野史道隆為北兵逼逐至太湖三香山不屈被害知安吉州趙與立其公</hi>
　<hi>服同妻縊於㕔事</hi>
吕文煥至元十二年從巴延至平江為安撫使圗治未<lb/>
　久隨軍去任<lb/>
游顯字子明汴州人至元十二年隨巴延下平江入城<lb/>
　撫治軍民興復學校恤問孤寡民受其賜後除浙西<lb/>
　宣慰使<lb/>
雷膺字彦正渾源人元太宗時以郡國選入官為萬户<lb/>
<pb n="KR2k0029_WYG_041-41b"/>
　府掌書記世祖即位授大名路宣撫司貟外郎累遷<lb/>
　江南浙西道提刑按察使時蘇湖多雨傷稼百姓艱<lb/>
　食膺請發廪米二十萬賑之行省以太多議存三之<lb/>
　一膺曰布宣皇澤恵養困窮行省臣職耳豈可效有<lb/>
　司出納之吝耶行省不能奪悉給之卒謚文穆<lb/>
䝉古岱初以萬户從巴延平宋至元十二年行兩浙大<lb/>
　都督事十三年與索多舘伴文天祥會以臨安為兩<lb/>
　浙大都督府遂與范文虎入治府事逾月以都督鎮<lb/>
<pb n="KR2k0029_WYG_041-42a"/>
　浙西<lb/>
劉宣字伯宣太原人由中書省掾為河北河南道行勸<lb/>
　農副使至元十二年入為郎中從巴延及平章阿珠<lb/>
　平江南贊畫居多除知松江府未㡬同知浙西宣慰<lb/>
　司事在官五年威恵並著嘗奉詔理算各鹽運司及<lb/>
　財賦府茶塲都轉運司出納之數宣籍阿哈瑪特妻子<lb/>
　親屬所營資産入官縱其奴婢去為民復以集賢學<lb/>
　士除行臺御史中丞江浙行省丞相䝉古岱悍戾縱<lb/>
<pb n="KR2k0029_WYG_041-42b"/>
　恣常慮臺臣糾之尤忌宣因嗾其黨誣以事朝遣官<lb/>
　鞠問宣就逮自剄於舟中宣忠義節撡為世所重時<lb/>
　皆悼之<lb/>
䝉古台蒙古塔塔爾氏事世祖為博州路鄂囉總管至<lb/>
　元初又為監戰萬户佩金虎符改鄧州新軍蒙古萬<lb/>
　户從巴延阿珠南征有功制授行兩浙大都督府事<lb/>
　四遷為江淮行省平章政事未㡬拜行省左丞相還<lb/>
　鎮江浙時浙西大飢乃弛河泊禁發府庫官貨低其<lb/>
<pb n="KR2k0029_WYG_041-43a"/>
　直貿粟以賑之居六年召還<lb/>
申屠致逺夀張人至元初以荆湖經畧司知事授太常<lb/>
　太祝兼奉禮郎宋平焦友直揚居寛宣慰兩浙舉為<lb/>
　都事首言宋圗籍宜上之朝江南學田當仍以贍學<lb/>
　行省從之累遷江南行臺監察御史江淮行省宣使<lb/>
　郗顯李兼愬平章䝉古岱不法詔以顯等付䝉古岱<lb/>
　鞠之致逺慮囚浙西知其寃狀將縱之䝉古岱脅之<lb/>
　以勢致逺不為動親脫顯等械使從軍自贖改湖廣<lb/>
<pb n="KR2k0029_WYG_041-43b"/>
　行臺卒官僉淮西江北道肅政亷訪司事致逺清脩<lb/>
　苦節恥事權貴家無餘産聚書萬卷教諸子如嚴師<lb/>
　然<lb/>
管如徳黄陂人為江州都統制至元十二年入覲授湖<lb/>
　北招討使總管本部軍馬佩金虎符從阿珠南攻宋<lb/>
　平遷浙西宣慰使上時政五條以權臣抑不得逹後<lb/>
　丞相安塔哈命馳驛奏出征事入見世祖問曰江南<lb/>
　之民得無有二心乎如徳曰往嵗旱澇相仍民不聊<lb/>
<pb n="KR2k0029_WYG_041-44a"/>
　生今累嵗豐稔民沐聖恩多矣敢有二志使果有之<lb/>
　臣亦不敢飾辭以欺陛下帝善其言卒官江西行尚<lb/>
　書省左丞謚武襄<lb/>
史弼字君佐一名塔爾琿博野人以材勇見世祖給事<lb/>
　左右從巴延南征以功進定逺大將軍累遷江淮行<lb/>
　省㕘政改浙西宣慰使時霖雨粟貴弼發米十萬平<lb/>
　價糶之而後聞於省省欲增價弼曰吾不可失信於<lb/>
　民寧輟吾體以足之省不能奪又益出十萬民得不<lb/>
<pb n="KR2k0029_WYG_041-44b"/>
　饑嵗星犯鉤鈐弼言頃以征日本船五百艘科諸民<lb/>
　民病之宜取阿巴齊所有船脩葺以付安塔哈庶寛<lb/>
　民從之官至平章政事<lb/>
寗玊河陽人身長九尺膂力絶人從巴延下江南擢領<lb/>
　軍千户鎮守呉江長橋累官至浙西道都元帥時方<lb/>
　劻勷呉人賴其保障之功復新孔廟學宫禮賢下士<lb/>
　有古良將風卒諡武宣子孫後居呉江同里<lb/>
徹爾鴻吉哩氏㓜孤讀書世祖召見留侍左右嘗使江<lb/>
<pb n="KR2k0029_WYG_041-45a"/>
　南大徳初拜江南諸道行臺御史大夫改江浙行省<lb/>
　平章政事江浙稅甲天下平江嘉興湖州地極下水<lb/>
　鍾為震澤入呉松江以趣海嵗久江淤豪民封為田<lb/>
　浸滛泛溢敗諸郡稼朝廷命行省治之發卒數萬徹<lb/>
　爾董其役四閱月畢工入為平章政事<lb/>
和和字子淵喀喇氏敦黙寡言嗜學能文成宗朝宿衛<lb/>
　擢太常院使至大間調大司農卿除山南亷訪使改<lb/>
　江南行臺治書侍御史遷淮西亷訪使皆有政聲泰<lb/>
<pb n="KR2k0029_WYG_041-45b"/>
　定間陞翰林侍講學士遷江浙行省右丞弟庫庫<lb/>
庫庫字子山由集賢待制累遷集賢直學士轉江南行<lb/>
　臺治書侍御史陞浙西亷訪使與和和皆為時名臣<lb/>
　世號䨇璧<lb/>
鄧文原字善之一字匪石錢塘人在宋時以流寓試浙<lb/>
　西轉運司魁四州士至元末行省辟為杭州路儒學<lb/>
　正歴官翰林待制延祐初出僉江南浙西道肅政亷<lb/>
　訪司事平江僧憾其府判官理熈賄其徒訟以贓罪<lb/>
<pb n="KR2k0029_WYG_041-46a"/>
　熈誣服文原按實罪僧而釋熈後以集賢直學士兼<lb/>
　國子祭酒經筵官致仕卒諡文肅文原内嚴外恕家<lb/>
　貧而行亷有文集若干卷内制集若干卷<lb/>
王克敬字叔能大寧人由江浙行省照磨泰定間歴官<lb/>
　兩浙鹽運使首減紹興民食鹽五千引温州逮犯私<lb/>
　鹽者以一婦人至克敬怒曰豈有逮婦人千百里外<lb/>
　與吏卒雜處者汚教甚矣自今毋得逮婦人議著為<lb/>
　令卒官江浙行省㕘政謚文肅克敬在左司時會議<lb/>
<pb n="KR2k0029_WYG_041-46b"/>
　中書堂言江南包銀民貧不能輸有司責之役户甚<lb/>
　無謂當罷之兩浙煎鹽户牢盆之役其重者尤害民<lb/>
　當免其他役議定以聞悉從之所至有政績時稱名<lb/>
　卿<lb/>
王艮字止巗諸暨人歴官為兩浙都轉運鹽使司經歴<lb/>
　紹興路總管王克敬以計口食鹽不便嘗言於行省<lb/>
　未報而克敬為轉運使欲稍損其額或以為成籍不<lb/>
　可改艮毅然曰民實寡而強賦多今死徙已衆矣顧<lb/>
<pb n="KR2k0029_WYG_041-47a"/>
　重改民籍而輕棄民命乎且浙右六郡髙賈輻輳未<lb/>
　嘗以口計也移其所賦散於商旅之所聚非良法乎<lb/>
　於是議嵗減紹興食鹽五千六百引尋有復排前議<lb/>
　者艮欲辭職去丞相聞之亟遣留艮議遂定遷海道<lb/>
　漕運都萬户府經歴又遷江浙行省檢校官建白時<lb/>
　政視轉運司尤多卒官淮東宣慰副使<lb/>
吕思誠字仲實平定州人由國子學陪堂生擢泰定元<lb/>
　年進士歴官僉廣西亷訪司事移浙西時逹實特穆<lb/>
<pb n="KR2k0029_WYG_041-47b"/>
　爾為南臺御史大夫與江浙省臣有隙嗾思誠劾之<lb/>
　思誠曰吾為天子耳目不為臺臣鷹犬也不聴已而<lb/>
　聞行省平章左右貪墨乃疏其罪流之海南累遷國<lb/>
　子祭酒論事左轉復為中書右丞大司農思誠氣宇<lb/>
　凝定素以勁抜聞不為勢利所屈<lb/>
韓鏞字伯髙濟南人由進士歴翰林編脩國子博士監<lb/>
　察御史天厯初除僉浙西亷訪司事擊姦黜貪特舉<lb/>
　烏程尹干文傅郡邑為之肅然轉江浙財賦副總管<lb/>
<pb n="KR2k0029_WYG_041-48a"/>
　自奉澹泊僚屬化之官至中丞<lb/>
瞻思字得之真定人至元初自陜西行臺監察御史除<lb/>
　僉浙西肅政亷訪司事即按問轉運宣政諸官贓罪<lb/>
　郡縣無以墨聞者復以浙右諸僧寺私蔽猾民所謂<lb/>
　道人道民行童之屬𩔖皆瀆常倫隱徭役使民力日<lb/>
　耗契勘嘉興一路已二千七百人乃請勒歸本族俾<lb/>
　供王賦從之著為令思歴仕所至以理寃澤物為已<lb/>
　任平反大辟之獄甚衆卒謚文孝<lb/>
<pb n="KR2k0029_WYG_041-48b"/>
蘇天爵字伯脩真定人武宗時擢江南行臺監察御史<lb/>
　累官京畿奉使宣撫忤時相坐免至正七年朝廷察<lb/>
　其誣起為江浙行省㕘政條分目别細鉅不遺九年<lb/>
　以疾歸復起為兩浙都轉運使十二年妖冦自淮右<lb/>
　蔓延江東詔仍為江浙㕘政總兵於饒信克復之功<lb/>
　雖宿將不能過之其博學而知要長於紀載著述甚<lb/>
　多<lb/>
樊執敬字時中鄆城人至正十年授江浙行省㕘政十<lb/>
<pb n="KR2k0029_WYG_041-49a"/>
　二年督海運於平江將發宴犒於海口俄有客船至<lb/>
　驗其券信令入而不虞為海冦也既入港即縱火鼔<lb/>
　譟時變起倉猝軍民擾亂賊焚舟刼糧以去執敬走<lb/>
　入崑山自咎不解及還省賊犯餘杭執敬方被命討賊<lb/>
　海上至是事急不得去與賊巷戰射死賊七人賊勢<lb/>
　方盛執敬中鎗死事聞贈翰林學士承㫖榮禄大夫<lb/>
　柱國追封魯國公<lb/>
夏原吉字維哲湘隂人洪武中以鄉薦入太學授户<lb/>
<pb n="KR2k0029_WYG_041-49b"/>
　部主事歴遷至本部尚書永樂初兩浙大水詔原吉<lb/>
　往治令僉都御史俞士吉持水利集賜之凡二錫命<lb/>
　原吉每至詢延耆老講䆒法制身先而勞之却盖徒<lb/>
　步焦苦胼胝恒廢寢食目為發赤役兵民數萬人人<lb/>
　樂趨疏壅滯築堤塍瀹溝洫葺杠梁道滛水以入於<lb/>
　海水患大平奏發粟三十萬賑饑人分牛給種播時<lb/>
　百榖有謂水退淤肥請召民佃耕以益賦者事下原<lb/>
　吉原吉歎曰民疲極矣救死不暇况重役乎即馳奏<lb/>
<pb n="KR2k0029_WYG_041-50a"/>
　曰車戽則徒勞民種殖則已失時何益於國上悟事<lb/>
　遂寢三年八月召總部政諭之曰鄉以部事付郁新<lb/>
　以浙西農務付卿庶内外協濟今新死矣爾其兼之<lb/>
　卒贈太師謚忠靜原吉勲徳寵眷為時元臣詳在國<lb/>
　史其徳量宏厚人莫能及使蘇時庖人烹肉過鹹原<lb/>
　吉不言惟嚥素飯而已瀕出侍卒失燎損一韈原吉<lb/>
　并以予之他若此甚衆或問量可學乎原吉曰吾㓜<lb/>
　時遇犯者則怒始忍於色中忍於心久則自熟殊無<lb/>
<pb n="KR2k0029_WYG_041-50b"/>
　相校意是知量可學而然也又曰處有事當如無事<lb/>
　大事當如小事若先自張皇則中便無主矣世謂庶<lb/>
　㡬韓魏公云<lb/>
周忱字恂如吉水人永樂初以庶吉士歴刑部主事<lb/>
　越府長史宣徳五年擢工部右侍郎賜璽書巡撫南<lb/>
　直𨽻總督糧賦忱與知府况鍾議奏減糧額七十餘<lb/>
　萬石又奏謂四年所定蘇郡秋租運南京倉及光禄<lb/>
　寺等白熟米五府六部官俸米計七十五萬五千有<lb/>
<pb n="KR2k0029_WYG_041-51a"/>
　竒今已逾年纔納得七萬一千有竒未及十一而朝<lb/>
　之受禄者恒缺此坐府縣無専官耳請令每嵗暮遣<lb/>
　治農官分部輸南京從之九年嵗歉有司報飢民三<lb/>
　百餘萬口詔忱振䘏忱以乏儲思廣義倉以為水旱<lb/>
　常備初徴納之際粮長里胥掊剋多狀百姓動至逋<lb/>
　負又與况鍾䆒極其法先除免宿負七百九十餘萬<lb/>
　石創置水次倉塲每嵗算定各户秋粮夏稅加耗則<lb/>
　例填注由帖而分給之俾户自持帖赴倉輸注不涉<lb/>
<pb n="KR2k0029_WYG_041-51b"/>
　里胥又别立粮頭與粮長同收互察粮長惟職催併<lb/>
　官為管督收完而撥運之其積出羡餘籍而貯之以<lb/>
　備賑濟又以往時軍民分運民失農時乃與平江伯<lb/>
　陳瑄議於淮安𤓰洲對船交兊加以支費奏而行之<lb/>
　又嵗運南京倉粮専給北京武職月俸者每石加耗<lb/>
　費六斗忱曰彼能於南京闗支獨不可於三府就支<lb/>
　乎既免勞民因得省耗六十萬請立濟農倉於六縣<lb/>
　移此實之用以濟農農無患矣亦從之又奏三府之<lb/>
<pb n="KR2k0029_WYG_041-52a"/>
　田雖廣而農力甚苦比嵗朝廷屢詔勸糴以備濟䘏<lb/>
　縁旱潦相仍榖價騰踊難以舉行今臣以八年分徴<lb/>
　收之間措得前件耗米六十九萬石遇民乏食則以<lb/>
　給之又不獨以濟荒凡起運有所失損於此借償秋<lb/>
　成還官夫役築圍岸濬河防乏給亦然庶免貸責以<lb/>
　利兼并悉從其言又言驛夫馬役之弊及奏遷呉縣<lb/>
　學肇立太倉衛學治崇明塗蕩呉淞顧浦諸處水利<lb/>
　置范氏義田主管簿籍禁私粥以保文正之澤重建<lb/>
<pb n="KR2k0029_WYG_041-52b"/>
　寶帶尹山夾浦三里諸大橋起百廢墜不能指數以<lb/>
　至琳宫梵刹動成駿功而公帑民財初不知費盖其<lb/>
　才畧超絶善謀果行而居心寛平量抱雄濶接物開<lb/>
　坦簡畧勢分集衆自廣最善於理財用人調停轉移<lb/>
　沛然無滯人謂其善計似劉晏庶㡬有古良相之風<lb/>
　蒞江南凡十九年遷位尚書而巡撫如故民尸而祝<lb/>
　之於虎丘寺諸處景泰三年致仕歸卒諡文襄<lb/>
羅汝敬吉水人宣徳初為工部侍郎奉使看詳蘇郡<lb/>
<pb n="KR2k0029_WYG_041-53a"/>
　嵗賦二百二十餘萬天下無與比而郡民徴運不勝<lb/>
　困弊卒之力不能繼官存其數實未始足列請於朝<lb/>
　得赦常賦三分為數七十萬宿逋為清久之户部復<lb/>
　舉舊負況太守鍾抗言之有失信於民之語詔復賜<lb/>
　免自是民力稍紓然富室田多輕額其重者多屬貧<lb/>
　下貧下猶疲弊望均一之恵繼乃得陳泰<lb/>
陳泰邵武人景泰五年以右僉都御史繼周文襄巡<lb/>
　撫知前免租之詔恩未得均乃推廣調停之令以五<lb/>
<pb n="KR2k0029_WYG_041-53b"/>
　升之田倍其賦而官田之重者止取正額於是澤始<lb/>
　均而賦輿不損上下咸便富者亦不怨之<lb/>
李秉曹州人天順初以都御史巡撫一守陳泰之制<lb/>
　民益安之至其後遂不復改秉有大臣節此不具贅<lb/>
翁紹宗鳯陽人正統十一年巡撫周忱奏脩築沿海<lb/>
　城堡守備倭夷遂以紹宗為都督僉事錫璽書俾總<lb/>
　理軍務紹宗在鎮甚久能舉其職協成事功<lb/>
孫鼎字宜鉉廬陵人永樂間以鄉薦歴松江儒學教<lb/>
<pb n="KR2k0029_WYG_041-54a"/>
　授楊文定公溥薦擢監察御史提督南畿學政先徳<lb/>
　行而後文藝學置本原録録諸生善行以身為帥不<lb/>
　事防察巡行所部令勿先報從單輿猝至諸生既集<lb/>
　便令閉門面試一文或止破題數首隨閱隨定畢便<lb/>
　開門呼名而出案牘隨之先後允愜私屬者自不及<lb/>
　入嘗見庭橘方熟命左右摘嘗因令分畀諸生同㗖<lb/>
　之一生取其二鼎問之以奉親對鼎大賞倍遺之庚<lb/>
　午秋試時上北狩鼎小試罷謂諸生曰諸君從有司<lb/>
<pb n="KR2k0029_WYG_041-54b"/>
　當簮花燕餞今日為臣子枕戈之秋老夫不敢䧟諸<lb/>
　君於不義乃與飲茶令從中道行自步送出諸門既<lb/>
　而詣闕上疏請隨所用以效死不報乃自矢於文信<lb/>
　公祠去復蒞所部道遇金尚書濓慷慨對泣有萬里<lb/>
　丹𠂻扶日月兩人清淚對山河之句<lb/>
陳選字士賢臨海人成化中以監察御史提學南畿<lb/>
　言稱古昔動著儀則至誠相臨物莫不動條頒冠祭<lb/>
　射儀俾諸生時習之每按部就止學宫徐行審觀周<lb/>
<pb n="KR2k0029_WYG_041-55a"/>
　旋磬折絃歌豆豋古風郁然勸導講誦士心感切成<lb/>
　就興起不可縷數前後三年變色之語不見於衿佩<lb/>
　折箠之笞不下於皂輿仕終廣東左布政<lb/>
李謨天台人郡學訓導不受士贄有以時苗留犢圗<lb/>
　請楊尚書翥題詩以贄謨録詩而還其圗韓陽山隂<lb/>
　人伍禮臨川人皆訓導陽郡學禮長洲學皆善教有<lb/>
　文持身不茍陽終廣東右布政禮知曹州聶大年黎<lb/>
　擴皆臨川人擴教授大年呉縣學訓導皆工文詞有<lb/>
<pb n="KR2k0029_WYG_041-55b"/>
　聲大年尤善書陽在永樂謨福正統大年景泰擴天<lb/>
　順間也<lb/>
劉魁字士元髙唐人成化十七年以監察御史巡按<lb/>
　蒞郡不為崖岸而風裁自振時滛雨為沴山崩湖溢<lb/>
　連郡田稼滅沒莩死萬數而當道一不以聞征歛如<lb/>
　故魁排衆議力陳於朝言極剴切大率謂財賦資人<lb/>
　以成人者財之本也今欲取其末而先絶其本假令<lb/>
　盡得其末以快目前後日之計已匱矣況無得乎又<lb/>
<pb n="KR2k0029_WYG_041-56a"/>
　民窮為盜或至狡竊於時誅討則所費亦不止若逋<lb/>
　稅而已也詔户部下郡縣覈實㑹魁代去不果行民<lb/>
　坐是痍瘵久不能復追思甚深<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0029_WYG_041-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑蘇志卷四十二<lb/>
</p>
<p>
</p>
  </div>
</body>
</text>
</TEI>
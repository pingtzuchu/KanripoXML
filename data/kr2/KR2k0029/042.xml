<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷四十三</head>
    <p>
<pb n="KR2k0029_WYG_042-1a"/>
欽定四庫全書<lb/>
　姑蘇志卷四十三　　　　　明　王鏊　撰<lb/>
　　　人物一<lb/>
　　南鏐東箭物有以地貴者人參兩間其亦有藉於<lb/>
　　山川之發歟唐景之稱呉曰家無不孝之子朝無<lb/>
　　不忠之臣文為儒宗武為將帥美哉言乎矧今為<lb/>
　　天府扶馮思皇多士可乏徴載而隱之於貞淑微<lb/>
　　之於一藝外之於異教咸繫之<lb/>
<pb n="KR2k0029_WYG_042-1b"/>
季札呉子夀夢第四子也夀夢以賢欲立之札讓乃立<lb/>
　諸樊攝行事當國諸樊既除喪復讓札札辭曰昔曹<lb/>
　人不義曹君將立子臧子臧去之君子曰能守節札<lb/>
　雖不才願附於子臧之義呉人固之札棄室而耕乃<lb/>
　舎之諸樊卒命授弟餘祭以次必致於札札封延陵<lb/>
　號延陵季子<hi>左傳趙文子問於屈狐庸曰延州來季子其果立乎杜預曰延州來季札邑</hi>
　餘祭四年季札聘魯說叔孫穆子知其不得死請觀<lb/>
　周樂至齊說晏平仲納邑與政平仲從之乃免於欒<lb/>
<pb n="KR2k0029_WYG_042-2a"/>
　髙之難至鄭見子産如舊交謂之曰鄭政將及子子<lb/>
　為政慎以禮不然將敗去適衛說蘧瑗史狗史鰌公<lb/>
　子荆公叔發公子朝曰衛多君子未有患也去如晉<lb/>
　說趙文子韓宣子魏獻子曰晉國其萃於三家矣勉<lb/>
　叔向以自免王餘祭卒餘昧立四年卒欲授札札逃<lb/>
　去呉人乃立王僚十三年呉圍楚使札於魯以觀諸<lb/>
　侯之變公子光弑僚自立札至復命哭僚墓復位而<lb/>
　待初使過徐君徐君好其寶劒口弗敢言及還徐君<lb/>
<pb n="KR2k0029_WYG_042-2b"/>
　已死札解劒繫之徐君冡樹而去曰始吾心已許之<lb/>
　豈以死倍吾心哉其長子死於嬴博之間因葬焉孔<lb/>
　子使子貢觀之其穿深不至泉其歛以時服既𦵏封<lb/>
　其壙左袒右旋號者三言曰骨肉歸復於土命也若<lb/>
　魂氣則無不之也遂行孔子曰延陵季子之於禮其<lb/>
　合矣札卒孔子書其𦵏處曰嗚呼有呉延陵君子之<lb/>
　墓<hi>皇覽曰季子冢在毘陵縣暨陽鄉夫子題刻今存</hi>太史公曰延陵季子之<lb/>
　仁心慕義無窮見微而知清濁又何其閱覽博物君<lb/>
<pb n="KR2k0029_WYG_042-3a"/>
　子也<lb/>
夀越王夀夢臣也魯襄公五年使於晉請聽諸侯之好<lb/>
　晉人遂為之合諸侯魯衛皆來㑹於善道<lb/>
蹶由王餘祭之弟魯昭公五年楚伐呉蹶由犒師楚王<lb/>
　執之將以釁鼔使問曰女卜來吉乎對曰吉寡君聞<lb/>
　君將治兵於敝邑卜之以守龜曰余亟使人犒師請<lb/>
　行以觀王怒之疾徐而為之備尚克知之龜兆告吉<lb/>
　曰克可知也君若驩焉好逆使臣滋敝邑休怠而忘<lb/>
<pb n="KR2k0029_WYG_042-3b"/>
　其死亡無日矣今君奮焉震電馮怒虐執使臣將以<lb/>
　釁鼔則呉知所備矣且呉社稷是卜豈為一人使臣<lb/>
　獲釁軍鼓而敝邑知備吉孰大焉乃弗殺以蹶由歸<lb/>
掩餘<hi>史記作蓋餘</hi>呉公子也魯昭公二十三年呉伐州來楚<lb/>
　及諸侯之師救州來公子光帥右掩餘帥左大敗楚<lb/>
　及諸侯之師於雞父光弑王僚掩餘乃奔徐<lb/>
燭庸呉公子魯昭公二十七年呉欲因楚喪而伐之使<lb/>
　公子掩餘及燭庸帥師圍濳呉師不能退公子光遂<lb/>
<pb n="KR2k0029_WYG_042-4a"/>
　弑王僚燭庸奔鍾吾後與掩餘奔楚二人不與闔廬<lb/>
　者也<lb/>
公子慶忌王僚之子也以勇聞於世萬人莫當走追奔<lb/>
　獸手接飛鳥追之駟馬馳而不及射之接矢而不可<lb/>
　中僚死出奔闔廬得要離用之為離所刺<lb/>
要離呉人闔廬憚慶忌在隣國有萬人之力恐合諸侯<lb/>
　以害呉伍子胥乃進要離曰離雖細人有萬人之力<lb/>
　嘗見其折辱壯士椒丘訢於友人之喪席訢怒須暝<lb/>
<pb n="KR2k0029_WYG_042-4b"/>
　往攻離離至舎誡其妻曰我為勇士椒丘訢於大家<lb/>
　之喪餘恨蔚恚暝必來第勿閉吾門至夜椒丘訢果<lb/>
　往見其門不閉登其堂不關入其室不守放髪僵卧<lb/>
　無所懼訢乃手劒捽離曰子有當死之過三子知之<lb/>
　乎子辱我於大家之衆一死也歸不闗閉二死也卧<lb/>
　不守御三死也子有三死之過欲無得怨要離曰吾<lb/>
　無三死之過子有三不肖之愧子知之乎吾辱子於<lb/>
　千人之衆子無敢報一不肖也入門不咳登堂無聲<lb/>
<pb n="KR2k0029_WYG_042-5a"/>
　二不肖也前抜子劒手挫捽吾頭乃敢大言三不肖<lb/>
　也有三不肖而威我豈不鄙哉於是椒丘訢投劒而<lb/>
　歎曰天下壯士也臣所聞要離若此呉王見之要離<lb/>
　曰臣國東千里之人細小無力迎風則僵負風則伏<lb/>
　大王有命臣敢不盡力呉王黙然要離即進曰大王<lb/>
　患慶忌乎臣能殺之王曰慶忌之勇聞於世今子之<lb/>
　力不如也要離曰王有意焉臣能殺之臣詐以負罪<lb/>
　出奔願王戮臣妻子斷臣右手慶忌必信臣王曰諾<lb/>
<pb n="KR2k0029_WYG_042-5b"/>
　要離乃詐得罪出奔呉王乃取其妻焚棄於市要離<lb/>
　乃奔諸侯以無罪聞於天下遂如衛見慶忌曰闔閭<lb/>
　無道王子所知今戮吾妻子焚之於市無罪見誅呉<lb/>
　國之事吾知其情願因王子之勇闔閭可得也慶忌<lb/>
　信其謀練士卒遂至呉將渡江於中流要離力微坐<lb/>
　慶忌上風因風勢以矛鈎其冠順風而刺慶忌慶忌<lb/>
　顧而揮之三捽其頭於水中乃加於膝上曰嘻天下<lb/>
　之勇士也乃敢加兵於我左右欲殺之慶忌止之曰<lb/>
<pb n="KR2k0029_WYG_042-6a"/>
　豈可一日而殺天下勇士二人哉可令還呉以旌其<lb/>
　忠於是慶忌死要離渡江愍然不行謂從者曰殺吾<lb/>
　妻子以事吾君非仁也為新君而殺故君之子非義<lb/>
　也何面目以視天下之士言訖遂投身於江未絶從<lb/>
　者出之要離乃自斷手足伏劒而死<lb/>
夫㮣王闔廬之弟也魯定公四年呉伐楚楚囊瓦禦之<lb/>
　二師陳於柏舉夫㮣王晨請於闔廬曰楚瓦不仁其<lb/>
　臣莫有死志先伐之其卒必奔而後大師繼之必克<lb/>
<pb n="KR2k0029_WYG_042-6b"/>
　弗許夫㮣王曰所謂臣義而行不待命者其此之謂<lb/>
　也今日我死楚可入也以其屬五千先擊囊瓦之卒<lb/>
　楚師亂呉師大敗之呉遂入郢夫㮣王後奔楚為堂<lb/>
　谿氏<lb/>
被離王闔廬之臣楚白喜既入呉伍子胥言於王以為<lb/>
　大夫被離問子胥曰何見而信喜子胥曰喜伯州犁<lb/>
　之孫吾之怨與喜同子不聞河上歌乎同病相憐同<lb/>
　憂相救不愛其所近悲其所思者乎被離曰吾觀喜<lb/>
<pb n="KR2k0029_WYG_042-7a"/>
　之為人鷹視虎步專功擅殺性不可親也子胥曰不<lb/>
　然竟與共事喜即伯嚭也<lb/>
屈狐庸呉臣呉子僚使聘於晉趙文子問焉曰延州來<lb/>
　季子其果立乎巢隕諸樊閽殺戴呉天似啓之何如<lb/>
　對曰不立是二王之命也非啓季子也若天所啓其<lb/>
　在今嗣君乎甚徳而度徳不失民度不失事民親而<lb/>
　事有序其天所啓也有呉國者必此君之子孫實終<lb/>
　之季子守節者也雖有國不立<lb/>
<pb n="KR2k0029_WYG_042-7b"/>
張胥鄙譚夫吾呉士也前交而後絶張胥鄙有罪拘將<lb/>
　死譚夫吾命徒而取之至於道而後乃知其夫吾也<lb/>
　輟行而辭曰義不同於子故前交而後絶吾聞之君<lb/>
　子不為危易行今吾從子是安則肆志危則易行也<lb/>
　與吾因子而生不若反拘而死闔閭聞之令使釋之<lb/>
　張胥鄙曰吾義不同於譚夫吾故不受其任矣今吏<lb/>
　以是出我以譚夫吾故免也吾庸遽受之乎遂觸墻<lb/>
　而死譚夫吾聞之曰我仕而不受佞也不知而出之愚<lb/>
<pb n="KR2k0029_WYG_042-8a"/>
　也佞不可以接士愚不可以仕君吾行虚矣人惡吾<lb/>
　生吾亦恥以此立於世乃絶頸而死<lb/>
呉赤市使於智氏假道於衛甯文子具紵絺三百製將<lb/>
　以送之大夫豹曰呉雖大國也不可交假之道則亦<lb/>
　敬矣又何禮焉甯文子不聴遂致之呉赤市至於智<lb/>
　氏既得事將歸呉智伯造舟為梁呉赤市曰吾聞之<lb/>
　天子濟於水造舟為梁諸侯維舟為梁大夫方舟方<lb/>
　舟臣之職也其敬太甚必有故使人視之視則用兵<lb/>
<pb n="KR2k0029_WYG_042-8b"/>
　在後矣將以襲衛呉赤市曰衛假呉道而厚贈我我<lb/>
　見難而不告是與為謀也稱疾而留使人告衛衛人<lb/>
　驚戒智伯聞之乃止<lb/>
太子友王夫差子也夫差將伐齊令國中曰敢諌者死<lb/>
　太子友知子胥忠而不用太宰嚭佞而專政欲切言<lb/>
　之恐罹尤乃諷諫王清旦懐丸持彈從後園來衣祫<lb/>
　履濡王怪問之太子曰適遊後園聞秋蜩之聲往觀<lb/>
　之秋蟬登髙樹飲清露隨風撝撓長吟悲鳴自以為<lb/>
<pb n="KR2k0029_WYG_042-9a"/>
　安不知螳蜋超枝縁條曵腰聳距而禝其形螳蜋翕<lb/>
　心而進志在有利不知黄雀徘徊枝隂□□微進欲<lb/>
　啄螳蜋黄雀但知伺螳蜋之有味不知臣挾彈飛丸<lb/>
　而集其背臣但志黄雀不知空塪其旁䧟於深井臣<lb/>
　故祫體濡履焉大王笑曰天下之愚也但貪前利不<lb/>
　覩後患太子曰愚復有甚呉徒知踰境征伐不知越<lb/>
　王將選死士出三江之口入五湖之中天下之危莫甚<lb/>
　於斯王不聴<lb/>
<pb n="KR2k0029_WYG_042-9b"/>
王子地王孫彌庸皆夫差臣也魯哀公十三年越伐呉<lb/>
　為二隊疇無餘謳陽自南方先及郊彌庸見姑蔑之<lb/>
　旗曰吾父之旗也不可以見讐而弗殺也太子友曰<lb/>
　戰而不克將亡國請待之彌庸獲疇無餘地獲謳陽<lb/>
　越子至復戰友與彌庸於姚皆死之<lb/>
子洩夫差之臣魯哀公八年帥師伐魯取武城<lb/>
胥門巢王子姑曹展如皆夫差臣哀公十一年巢將上<lb/>
　軍姑曹將下軍展如將右軍戰於艾陵大敗齊師<lb/>
<pb n="KR2k0029_WYG_042-10a"/>
言偃字子游呉人孔子髙弟在文學之科少孔子四十<lb/>
　五嵗為武城宰孔子過之聞弦歌之聲夫子莞爾而<lb/>
　笑曰割雞焉用牛刀對曰昔者偃也聞諸夫子曰君<lb/>
　子學道則愛人小人學道則易使也夫子曰二三子<lb/>
　偃之言是也前言戱之耳今有宅在常熟縣西<hi>范成大云</hi>
　<hi>世稱常熟為琴川本弦歌之說也</hi>
甪里先生呉人史記正義引周樹洞厯云姓周名術字<lb/>
　元道太伯之後漢髙帝時與東園公綺里季夏黄公<lb/>
<pb n="KR2k0029_WYG_042-10b"/>
　俱出定太子號四皓又云甪里先生一號霸上先生<lb/>
　又云今太湖中洞庭山西南中有甪里村是<lb/>
嚴忌㑹稽呉人時謂之嚴夫子尊之如此<hi>忌本莊姓</hi>
嚴助嚴夫子之子或言族家子也<hi>夫子之族子</hi>郡舉賢良對<lb/>
　䇿百餘人武帝善助對擢為中大夫與朱買臣等並<lb/>
　在左右時征夷開邉軍旅數發内改制度朝廷多事<lb/>
　屢舉賢良文學之士上令助等與公孫𢎞辨論中外<lb/>
　相應以義理之文大臣數詘其尤親幸者助及東方<lb/>
<pb n="KR2k0029_WYG_042-11a"/>
　朔枚皋吾丘夀王司馬相如相如常避事朔皋不根<lb/>
　持論上頗俳優畜之惟助與夀王見任用而助最先<lb/>
　進建元三年閩越圍東甌東甌告急帝問田蚡蚡以<lb/>
　為不足煩中國自秦時棄不屬助詰蚡曰特患力不<lb/>
　能救徳不能覆誠能何故棄之今不振尚何以子萬<lb/>
　國乎上迺遣助以節發兵會稽會稽守欲拒法不為<lb/>
　發助乃斬一司馬諭意指遂發兵浮海救東甌未至<lb/>
　閩越罷兵漢兵遂出踰嶺會閩越王弟餘善殺王以<lb/>
<pb n="KR2k0029_WYG_042-11b"/>
　降漢兵罷上嘉之迺令助諭意風指於南越南越即<lb/>
　遣太子嬰齊隨助入侍助還又諭淮南曰今者大王<lb/>
　以發屯臨越事上書陛下故遣臣助告王其事朝有<lb/>
　闕政遺王之憂陛下甚恨之夫兵固凶器然自五帝<lb/>
　三王禁暴止亂非兵未之聞也漢操生殺之柄以制<lb/>
　海内之命危者望安亂者卬治今閩越王狼戾不仁<lb/>
　陛下為萬民安危久逺之計故遣兩將屯於境上震<lb/>
　威武揚聲鄉屯曽未㑹天誘其𠂻閩王隕命輒遣使<lb/>
<pb n="KR2k0029_WYG_042-12a"/>
　者罷屯毋後農時南越王甚嘉被恵澤故遣太子入<lb/>
　侍此則陛下深計逺慮之所出也事效見前故使臣<lb/>
　助來諭王意於是王稱謝助還上大說助侍燕從容<lb/>
　上問助所欲對願為會稽太守於是拜為會稽太守<lb/>
　數年不聞問賜書制詔會稽太守君厭承明之廬勞<lb/>
　侍從之事懐故土出為郡吏間者濶焉久不聞問具<lb/>
　以春秋對毋以蘇秦從横助恐上書謝稱春秋天王<lb/>
　出居於鄭不能事母故絶之臣事君猶子事父母也<lb/>
<pb n="KR2k0029_WYG_042-12b"/>
　臣助當伏誅陛下不忍加誅願奉三年計最詔許因<lb/>
　留侍中有竒異輒使為文及賦頌數十篇後淮南王<lb/>
　來朝厚賂遺助交私論議及淮南反事與助相連上<lb/>
　薄其罪欲勿誅張湯爭不可助竟棄市<lb/>
朱買臣字翁子呉人也家貧好讀書不治産業常艾薪<lb/>
　樵賣以給食擔束薪行且誦書其妻亦負載相隨數<lb/>
　止買臣毋歌謳道中買臣愈益疾歌妻羞之求去買<lb/>
　臣笑曰我年五十當富貴今已四十餘矣女苦日久<lb/>
<pb n="KR2k0029_WYG_042-13a"/>
　待我富貴報女功妻恚怒曰如公等終餓死溝中耳<lb/>
　何能富貴買臣不能留即聴去其後買臣獨行歌道<lb/>
　中故妻與夫家見買臣饑寒呼飯飲之後數嵗買臣<lb/>
　隨上計吏為卒將重車至長安詣闕上書久不報待<lb/>
　詔公車糧用乏上計吏卒更乞匄之會邑子嚴助貴<lb/>
　幸薦買臣召見說春秋言楚辭帝甚說之拜為中大<lb/>
　夫與助俱侍中是時方築朔方公孫𢎞諫上使買臣<lb/>
　難詘𢎞後買臣坐事免久之召待詔時東越數反覆<lb/>
<pb n="KR2k0029_WYG_042-13b"/>
　買臣因言故東越王居保泉山一人守險千人不得<lb/>
　上今聞東越王更徙處南行去泉山五百里居大澤<lb/>
　中令發兵浮海直指泉山陳舟列兵席卷南行可破<lb/>
　滅也上拜買臣會稽太守上謂買臣曰富貴不歸故<lb/>
　鄉如衣錦夜行今子何如買臣頓首謝詔買臣到郡<lb/>
　治樓船備糧食水戰具須詔書到軍與俱進初買臣<lb/>
　免待詔常從會稽守邸者寄食拜為太守買臣衣故<lb/>
　衣釋其印綬步歸郡邸直上計時㑹稽吏方相與羣<lb/>
<pb n="KR2k0029_WYG_042-14a"/>
　飲不視買臣買臣入室中守邸與共食少見其綬守<lb/>
　邸怪之前引其綬視其印㑹稽太守章也守邸驚白<lb/>
　守丞相推排陳列中庭拜謁買臣徐出户有頃長安<lb/>
　廐吏乗駟馬車來迎買臣遂乗傳去㑹稽聞太守且<lb/>
　至發民除道縣並送迎車百餘乗入呉界見其故妻<lb/>
　妻夫治道買臣駐車呼令後車載其夫妻到太守舎<lb/>
　置園中給食之居一月妻自經死買臣乞其夫錢令<lb/>
　葬悉召見故人與飲食諸嘗有恩皆報復居嵗餘買<lb/>
<pb n="KR2k0029_WYG_042-14b"/>
　臣受召將兵與韓說等俱擊破東越有功徴入爲主<lb/>
　爵都尉數年坐法免復為丞相長史張湯為御史大<lb/>
　夫行丞相事知買臣素貴故陵折之買臣見湯坐牀<lb/>
　上弗為禮買臣深怨嘗欲死之後遂告湯隂事湯自<lb/>
　殺上亦誅買臣子山拊官至右扶風<lb/>
　<lb/>
　<lb/>
　姑蘇志卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷四十五</head>
    <p>
<pb n="KR2k0029_WYG_044-1a"/>
欽定四庫全書<lb/>
　姑蘇志卷四十五　　　　　明　王鏊　撰<lb/>
　　　人物三<lb/>
顧綜字文緯吳人後漢明帝時辟有道歴御史大夫尚<lb/>
　書令殿上三老帝舉三代之禮以正月上日踐辟雍<lb/>
　設杖几乞言受誨吳丞相雍其後也<lb/>
雍字元歎德宇淹深夙播人譽初蔡伯喈嘗避怨於吳<lb/>
　雍從學琴書伯喈歎異之故與伯喈同名而字元歎<lb/>
<pb n="KR2k0029_WYG_044-1b"/>
　州郡表薦爲合肥長轉婁曲阿上虞皆有治跡孫權<lb/>
　領會稽太守不之郡以雍爲丞行太守事討除冦賊<lb/>
　郡界寧靜入爲左司馬權爲吳王累遷大理奉常領<lb/>
　尚書令封陽遂鄉侯拜侯還寺而家人不知迎母至<lb/>
　郡權臨賀之親拜其母太子亦往雍爲人不飲酒寡<lb/>
　言語舉動時當權嘗歎曰顧君不言言必有中至飲<lb/>
　宴歡樂之際左右恐有酒失雍必見之不敢肆情權<lb/>
　亦曰顧公在坐使人不樂其見憚如此是歲改爲太<lb/>
<pb n="KR2k0029_WYG_044-2a"/>
　常進封醴陵侯代孫邵爲丞相其所選用隨能授任<lb/>
　心無適莫時訪逮民間及政職所宜轉密以聞若見<lb/>
　納用則歸之於上不用終不宣泄權以此重之爲相<lb/>
　十九年年七十六赤烏六年卒初疾微時權令醫趙<lb/>
　泉視之拜其少子濟爲騎都尉雍聞悲曰泉善别死<lb/>
　生吾必不起故上欲及吾目見濟拜也權素服臨弔<lb/>
　諡曰肅侯子濟嗣無後絶永安元年詔曰故丞相雍<lb/>
　至德忠賢輔國以禮而侯統廢絶朕甚愍之其以雍<lb/>
<pb n="KR2k0029_WYG_044-2b"/>
　次子裕襲爵爲醴陵侯以明著舊勲<hi>吳録曰裕一名穆終宜都太守</hi>
邵字孝則博覽書傳好樂人倫少與舅陸績齊名而陸<lb/>
　遜張敦卜靜等皆亞焉自州郡及四方人士言議結<lb/>
　交風聲流聞逺近稱之權妻以䇿女年二十七起家<lb/>
　爲豫章太守下車祀徐孺子墓優待其後禁非禮之<lb/>
　祭小吏姿質佳者輒令就學擇其先進擢置右職舉<lb/>
　善以教風化大行初錢唐丁諝出於役伍陽羨張秉<lb/>
　生於庶民烏程吾粲雲陽殷禮起乎微賤邵皆抜而<lb/>
<pb n="KR2k0029_WYG_044-3a"/>
　友之爲立聲譽秉遭大喪親爲制服邵當之豫章發<lb/>
　在近路値秉疾病時送者百數邵辭曰張仲節有疾<lb/>
　苦不能來别恨不見之暫還與訣諸君少待其留心<lb/>
　下士惟善所在皆此𩔖也諝至典軍中郎秉雲陽太<lb/>
　守禮零陵太守粲太子少傅世以邵爲知人在郡五<lb/>
　年卒官終剡令邵子譚<lb/>
譚字子黙弱冠與諸葛恪等爲太子四友從中庶子轉<lb/>
　輔政都尉帝方隆訓導妙簡俊彦四方畢集恪以雄<lb/>
<pb n="KR2k0029_WYG_044-3b"/>
　竒蓋衆而譚以清識絶倫獨見推重自范慎謝景羊<lb/>
　徽之徒悉在譚下赤烏中代恪爲左節度譚初踐官<lb/>
　府上疏陳事帝輟食稱善雅性高亮不脩意氣或以<lb/>
　此望之然權鑒其能見待甚隆數賞賜召請每省簿<lb/>
　書未嘗下籌徒屈指心計盡發疑謬加奉車都尉薛<lb/>
　綜爲選曹尚書固讓譚曰譚心精體宻貫道達微才<lb/>
　照人物德允衆望誠非愚臣所可越先後遂代綜大<lb/>
　父雍卒數月拜太常代雍平尚書事時魯王霸與太<lb/>
<pb n="KR2k0029_WYG_044-4a"/>
　子和齊衡譚疏明嫡庶之禮霸遂與有隙而全琮子<lb/>
　寄爲霸賓素傾邪譚所不納先是譚弟承與張休俱<lb/>
　征壽春琮時與王凌戰凌兵勝陷没我軍休承奮擊<lb/>
　之遂駐魏師時琮群子緒端亦並爲將因敵既住乃<lb/>
　進擊之凌軍用退時行賞以爲駐敵之功大退敵之<lb/>
　功小休承並爲雜號將軍緒端偏禆而已寄父子益<lb/>
　恨共構譚坐徙交州譚幽憤著新言二十篇其知難<lb/>
　篇以自悼也卒年四十二<lb/>
<pb n="KR2k0029_WYG_044-4b"/>
承字子直嘉禾中與舅陸瑁俱以禮徴權賜雍書曰貴<lb/>
　孫子直令問休休至與相見過於所聞拜騎都尉領<lb/>
　羽林兵後爲吳郡西部都尉與諸葛恪等共平山越<lb/>
　别得精兵八千拜昭義中郎將入爲侍中芍陂之役<lb/>
　拜奮威將軍出領京下督數年與兄譚張休等俱徙<lb/>
　交州卒年三十七承從祖徽<lb/>
徽字子歎雍母弟也少㳺學有才辯孫權召署主簿嘗<lb/>
　出見一男子將刑問何罪云盜百錢徽使住馳詣陳<lb/>
<pb n="KR2k0029_WYG_044-5a"/>
　啓方今畜士以圖北虜視此兵壯健且所盜少乞原<lb/>
　之權嘉許焉轉東曹掾或傳曹操欲東權謂徽曰卿<lb/>
　孤腹心今傳孟德懷異意莫足使揣之卿爲吾行拜<lb/>
　輔義都尉往見操操問境内消息徽應對婉順因說<lb/>
　江東大豐山藪宿惡皆慕化爲善義出作兵操笑曰<lb/>
　孤與孫將軍一結婚姻共輔漢室義如家君何為道<lb/>
　此徽曰正以明公與主將義同磐石休戚共之是以<lb/>
　及耳操厚待遣還權問定云何徽曰敵國隱情卒難<lb/>
<pb n="KR2k0029_WYG_044-5b"/>
　探察然徽潛采聽方與袁譚交爭未有他意乃拜徽<lb/>
　巴東太守欲大用之會卒子容字季則少知名位至<lb/>
　鎮東將軍<lb/>
顧榮字彦先宜都太守穆之子也<hi>穆即裕雍之子</hi>機神朗悟仕<lb/>
　吳黃門侍郎太子輔義都尉吳平與陸機兄弟同入<lb/>
　洛時號三俊例拜郎中歴尚書郎太子中舍人廷尉<lb/>
　正恒縱酒謂同郡張翰曰惟酒可以忘憂但無如作<lb/>
　病耳趙王倫誅淮南王允收允僚屬付廷尉榮平心<lb/>
<pb n="KR2k0029_WYG_044-6a"/>
　處當多所全宥及倫簒位以榮爲子大將軍䖍長史<lb/>
　初榮宴飲見執炙者有欲炙之色割炙啗之坐者問<lb/>
　其故榮曰豈有終日執之而不知其味者及倫敗榮<lb/>
　被執將誅而執炙者爲督率救之得免齊王冏召爲<lb/>
　大司馬主簿榮懼及禍昬酣不綜事以情告馮熊能<lb/>
　謂葛旟曰以顧榮爲主簿所以甄拔才望委以事機<lb/>
　不復計南北親疎欲平海内之心也今府大事殷非<lb/>
　酒客之政旟曰榮江南望士且居職日淺不宜輕代<lb/>
<pb n="KR2k0029_WYG_044-6b"/>
　易之熊曰可轉爲中書侍郎榮不失清顯而府更收<lb/>
　實才旟然之白冏以爲中書侍郎在職不復飲酒或<lb/>
　問之曰何前醉而後醒邪榮懼乃復飲與楊彦明書<lb/>
　曰吾爲齊王主簿恒慮禍及見刀與繩每欲自殺及<lb/>
　冏誅榮以討葛旟功封嘉興伯轉太子中庶子長沙<lb/>
　王乂爲驃騎復以榮爲長史乂敗轉成都王穎丞相<lb/>
　從事中郎惠帝幸臨漳以滎兼侍中遣行園陵會張<lb/>
　方據洛不得進避之陳留及帝西遷長安徵爲散騎<lb/>
<pb n="KR2k0029_WYG_044-7a"/>
　常侍以世亂不應遂還吳東海王越聚兵以榮爲軍<lb/>
　諮祭酒屬陳敏反假榮右將軍丹陽内史榮數踐危<lb/>
　亡之際恒以恭遜自免敏欲誅諸人士榮說解之敏<lb/>
　從其言仍遣甘卓出橫江堅甲利器委以精兵榮私於<lb/>
　卓曰若江東之事可濟當共成之然卿觀事勢當有<lb/>
　濟理不敏敗之日使江西諸軍函首送洛題曰逆賊<lb/>
　顧榮甘卓之首辱及萬世可不圖之卓從之明年周<lb/>
　玘紀瞻與榮及卓起兵攻敏榮發橋斂舟於南岸敏<lb/>
<pb n="KR2k0029_WYG_044-7b"/>
　率兵出不獲濟榮麾以羽扇其衆潰散事平還吳永<lb/>
　嘉初徵拜侍中與紀瞻同赴洛在途論易太極至徐<lb/>
　州聞亂甚將不行會刺史裴盾得東海王越書若榮<lb/>
　等顧望以軍禮發遣乃與瞻及陸玩等各解船棄車<lb/>
　牛一日一夜行三百里得還揚州元帝鎮江東以榮<lb/>
　爲軍司加散騎常侍謀畫皆諮焉時帝因鄭貴嬪有<lb/>
　疾頗廢萬機榮牋諫之又表薦甘卓帝皆納之六年<lb/>
　卒官帝臨喪盡哀欲贈榮依齊王功臣格殷祐牋列<lb/>
<pb n="KR2k0029_WYG_044-8a"/>
　以爲報輕乃贈侍中驃騎將軍開府儀同三司諡曰<lb/>
　元及帝爲晉王追封爲公開國食邑子毗嗣官至散<lb/>
　騎侍郎榮兄子顯<lb/>
顯字孟著少有重名嘗以酒勸周顗顗不受顯因移勸<lb/>
　柱而語曰詎可便作棟梁自遇顗得之欣然遂爲衿<lb/>
　契泰興中爲散騎侍郎早卒時惜悼之<lb/>
顧衆字長始榮族弟也祖悌<hi>在孝友傳</hi>父祕字公眞有文武<lb/>
　才幹爲吳興太守石冰畧有揚土周玘等推祕都督<lb/>
<pb n="KR2k0029_WYG_044-8b"/>
　揚州九郡軍事斬冰所置吳興太守區山祕出後伯<lb/>
　父早終事伯母以孝聞州辟主簿舉秀才除餘杭秣<lb/>
　陵令並不行元帝爲鎮東將軍命爲參軍以討華軼<lb/>
　功封東鄉侯辟丞相掾初祕以員外散騎常侍代吾<lb/>
　彦爲交州刺史祕卒州人逼子參領州事參卒弟壽<lb/>
　固求領州殺長史胡肇等又將殺帳下督梁碩碩起<lb/>
　兵討壽禽付壽母令鴆殺之衆往交州迎喪値杜弢<lb/>
　之亂崎嶇六年乃還祕曾蒞吳興吳興義故遺錢助<lb/>
<pb n="KR2k0029_WYG_044-9a"/>
　衆一無所受及帝踐阼徵拜駙馬都尉奉朝請轉尚<lb/>
　書郎大將軍王敦請為從事中郎上輔南康太守會<lb/>
　詔除鄱陽太守加廣武將軍衆徑之鄱陽不過敦敦<lb/>
　甚怪焉及敦搆逆令衆出軍衆遲回不發敦大怒以<lb/>
　軍期召衆還詰之聲色甚厲衆不爲動敦意漸釋時<lb/>
　敦又怒宣城内史陸喈衆又辯明之陸玩在坐爲衆<lb/>
　危懼出謂衆曰卿真所謂剛亦不吐柔亦不茹雖仲<lb/>
　山甫何以加之敦事捷欲以衆爲吳興内史衆固辭<lb/>
<pb n="KR2k0029_WYG_044-9b"/>
　敦鎮姑孰復以爲從事中郎敦平除太子中庶子爲<lb/>
　義興太守加揚威將軍蘇峻反王師敗績衆還吳潛<lb/>
　圖義舉遣人喻張悊復告蔡謨言與悊尅期效節謨<lb/>
　乃以衆爲本國督護揚威將軍衆破峻將𢎞徽軍衆<lb/>
　往海虞備賊而賊率張健據郡城衆由婁縣東倉與<lb/>
　賊别率戰破之進屯烏苞會稽内史王舒吳興内史<lb/>
　虞潭檄衆爲五郡大督護統諸義軍討健潭遣姚休<lb/>
　爲衆前鋒與賊戰没衆還守紫壁咸勸衆過浙江衆<lb/>
<pb n="KR2k0029_WYG_044-10a"/>
　不聽又版范明爲參軍合討健健走衆進住吳城遣<lb/>
　朱祈等九軍守庱亭復破健軍<hi>事詳平亂條</hi>峻平論功衆<lb/>
　推功於謨謨以衆謀非己之力俱表相讓論者美之<lb/>
　封鄱陽縣伯除平南軍司不就更拜丹陽尹本國大<lb/>
　中正入爲侍中轉尚書咸康末遷鎮軍將軍揚州大<lb/>
　中正固讓未拜以母憂去職穆帝即位復徵爲領軍<lb/>
　不起服闋乃就何充崇信佛敎衆每以爲言嘗同經<lb/>
　佛寺充要衆入門衆不下車充優容之以老乞休不<lb/>
<pb n="KR2k0029_WYG_044-10b"/>
　許遷尚書僕射永和二年卒贈特進光禄大夫諡曰<lb/>
　靖<hi>真誥云諡靖伯</hi>長子昌嗣爲建康令第三子會中軍諮議<lb/>
　參軍時稱美士衆族子和<lb/>
和字君孝曾祖容吳荆州刺史祖相臨海太守和總角<lb/>
　便有清操族叔榮曰此吾家麒麟興顧氏者必此子<lb/>
　也時宗人球亦有令聞爲州别駕榮謂之曰卿速歩<lb/>
　君孝超卿矣王導爲揚州辟從事月旦當朝未入停<lb/>
　車門外周顗遇之和方擇蝨夷然不動顗既過顧指<lb/>
<pb n="KR2k0029_WYG_044-11a"/>
　和心曰此中何所有和徐應曰此中最是難測地顗<lb/>
　入謂導曰卿州吏中有一令僕才導亦爲然和嘗詣<lb/>
　導導小極對之疲睡和欲叩會之因謂同坐曰昔每<lb/>
　聞族叔元公道公叶贊中宗保全江表體小不安令<lb/>
　人喘息導覺之謂和曰卿珪璋特達機警有鋒不徒<lb/>
　東南之美實爲海内之俊由是知名既而導遣八部<lb/>
　從事之部還同入見各言官長得失和獨無言導問<lb/>
　之答曰明公作輔寧使網漏吞舟何縁采聽風聞以<lb/>
<pb n="KR2k0029_WYG_044-11b"/>
　察察爲政導咨嗟稱善累遷田徒掾時東海王沖爲<lb/>
　長水校尉妙選僚屬以和爲主簿永昌初除司徒左<lb/>
　曹掾太寧初王敦請爲主簿遷太子舍人車騎參軍<lb/>
　長史王導爲揚州請爲别駕所歴皆著稱遷散騎侍<lb/>
　郎尚書吏部司空郗鑒請爲長史領晉陵太守咸康<lb/>
　初拜御史中丞劾奏戴抗贓汙付法并免傅玩劉傭<lb/>
　官百僚憚之遷侍中初中興東遷舊章多闕冕旒飾<lb/>
　以翡翠珊瑚雜珠和奏舊冕有十二旒皆用玉珠今<lb/>
<pb n="KR2k0029_WYG_044-12a"/>
　用雜珠等非禮若不能用玉可用白琁成帝始下太<lb/>
　常改之帝以保母周有勞欲假其名號和諫止之轉<lb/>
　吏部尚書徙領軍將軍太常卿國子祭酒康帝將郊<lb/>
　祀和議宜親行從之遷尚書僕射以母老固辭詔特<lb/>
　聽暮出朝還朝議以端右之副不宜處外更拜銀青<lb/>
　光禄大夫領國子祭酒頃之母憂去職居喪以孝聞<lb/>
　既練褚裒薦起爲尚書令遣散騎郎喻㫖和每見催<lb/>
　逼輒號咷慟絶帝又下詔强之和表疏十餘上竟不<lb/>
<pb n="KR2k0029_WYG_044-12b"/>
　起服闋然後視職時汝南王統江夏公衞崇並爲庶<lb/>
　母制服三年和乃奏曰禮所以軌物成敎故有國家<lb/>
　者莫不崇正明本以一其統斯人倫之紀不二之道<lb/>
　也爲人後者降其所出奪天屬之性顯至公之義降<lb/>
　殺節文著于周典按汝南王統爲庶母居廬服重江<lb/>
　夏公衞崇本由疎屬開國之緒近喪所生復行重制<lb/>
　違冒禮度肆其私情皆可下太常奪服若不祗王命<lb/>
　應加貶黜詔從之和居任多所獻納雖權臣不苟阿<lb/>
<pb n="KR2k0029_WYG_044-13a"/>
　撓永和七年以疾篤辭位拜左光禄大夫儀同三司<lb/>
　加散騎常侍尚書令如故其年卒追贈侍中司空諡<lb/>
　穆子淳歴尚書吏部郎給事黃門侍郎左衞將軍球<lb/>
　歴尚書郎建武初卒帝將爲舉哀有司奏非例帝曰<lb/>
　衰亂之弊特相痛悼於是哭之甚慟和孫敷字祖根<lb/>
　少聰慧高才令德𢎞泰有雅量殷源謂之曰黒頭公<lb/>
　東南無雙官至著作郎卒和曾孫琛<lb/>
琛字𢎞瑋祖履之父惔並爲司徒左西掾琛謹确不尚<lb/>
<pb n="KR2k0029_WYG_044-13b"/>
　浮華起家州從事駙馬都尉奉朝請景平中除大匠<lb/>
　丞彭城王義康右軍驃騎參軍晉陵令司徒參軍尚<lb/>
　書庫部郎本邑中正元嘉七年到彦之兵敗河南委<lb/>
　棄兵甲武庫爲之空虚後太祖宴會有荒外歸化人<lb/>
　在坐上問琛庫中仗猶有㡬許琛詭答有十萬人仗<lb/>
　舊武庫仗祕不言多少上既發問追悔失言及琛詭<lb/>
　對上甚喜明年坐以宗人入尚書省雜坐遣出免中<lb/>
　正仍爲彭城王義康所請補司徒録事參軍義康欲<lb/>
<pb n="KR2k0029_WYG_044-14a"/>
　委以腹心而琛不能承事劉湛尋斥爲山隂令復爲<lb/>
　司徒録事遷少府十五年出爲義興太守十九年徙<lb/>
　東陽欲使防守義康固辭忤㫖廢黜還家二十七年<lb/>
　魏人南至𤓰歩權假琛建威將軍尋除東海王禕冠<lb/>
　軍司馬行會稽五郡置會州以琛爲會稽太守加五<lb/>
　品將軍置將佐事平遷吳興太守孝建元年徵爲五<lb/>
　兵尚書未拜復爲寧朔將軍吳郡太守以起義功封<lb/>
　永新縣五等侯大明元年吳縣令張闓坐居母喪無<lb/>
<pb n="KR2k0029_WYG_044-14b"/>
　禮下廷尉錢塘令沈文秀判劾違謬應坐被彈琛宣<lb/>
　言於衆闓被劾之始屢相申明又云當啓文秀留縣<lb/>
　世祖聞之大怒謂琛賣惡歸上免官琛母老仍停家<lb/>
　琛爲司空竟陵王誕故佐誕待琛等素厚三年誕據<lb/>
　廣陵反遣陸延稔版琛爲征南將軍琛子前尚書郎<lb/>
　寶素爲諮議參軍寶素弟前司空參軍寶光爲從事<lb/>
　中郎世祖以琛素結事誕或有異志遣使就吳郡太<lb/>
　守王曇生誅琛父子會延稔先至琛等即執斬之遣<lb/>
<pb n="KR2k0029_WYG_044-15a"/>
　二子送延稔首啓世祖世祖所遣誅琛使其日亦至<lb/>
　僅而獲免上嘉之召琛出以爲西陽王子尚撫軍司<lb/>
　馬琛母孔氏時年百餘隆安初王廞於吳中爲亂以<lb/>
　女爲貞烈將軍悉以女人爲官屬以孔氏爲司馬及<lb/>
　孫恩亂後東土饑荒人相食孔氏散家糧以賑邑里<lb/>
　得活者甚衆生子皆以孔爲名焉琛仍爲吳興太守<lb/>
　明年坐郡民多翦錢及盜鑄免官六年起爲大司農<lb/>
　都官尚書新安王子鸞北中郎司馬東海太守行南<lb/>
<pb n="KR2k0029_WYG_044-15b"/>
　徐州事隨府轉撫軍司馬太守如故前廢帝即位復<lb/>
　爲吳郡太守泰始初與四方同反兵敗奉母奔會稽<lb/>
　臺軍既至歸降寶素與琛相失自殺琛尋丁母憂服<lb/>
　闋起爲員外常侍中散大夫後廢帝元徽三年卒年<lb/>
　八十六先是宋世江東貴達者會稽孔季恭季恭子<lb/>
　靈符吳興丘淵之及琛吳音不變寶光見藝術傳<lb/>
顧顗之字偉仁初爲郡主簿謝晦爲荆州以爲南蠻功<lb/>
　曹晦愛其雅素深相知待王𢎞辟爲揚州主簿仍爲<lb/>
<pb n="KR2k0029_WYG_044-16a"/>
　𢎞衞軍參軍鹽宫令衡陽王義季右軍主簿尚書都<lb/>
　官郎護軍司馬時彭城王義康秉權殷劉之隙已著<lb/>
　覬之不欲與殷景仁久接乃辭脚疾自免歸在家每<lb/>
　夜常於牀上行脚家人竊異之而莫曉其故後義康<lb/>
　徙廢朝廷多以異同受禍復爲東遷山隂令山隂劇<lb/>
　邑官長晝夜不得休覬之理繁以約縣用無事晝日<lb/>
　垂簾門階閴寂自宋世爲山隂務簡而蹟修莫能尚<lb/>
　也還爲揚州治中從事史廣陵王誕廬陵王紹北中<lb/>
<pb n="KR2k0029_WYG_044-16b"/>
　郎左司馬揚州别駕從事史尚書吏部郎嘗於太祖<lb/>
　坐論江左人物言及顧榮袁淑謂覬之曰卿南人怯<lb/>
　愞豈作賊覬之正色曰卿乃復以忠義笑人淑有愧<lb/>
　色元㓙弑立朝士無不移任唯覬之不徙官世祖即<lb/>
　位遷御史中丞孝建元年出爲義陽王昶東中郎長<lb/>
　史寧朔將軍行會稽郡事尋徵爲右衞將軍領本邑<lb/>
　中正明年出爲湘州刺史治甚有蹟大明元年徵守<lb/>
　度支尚書領本州中正二年轉吏部尚書有唐賜者<lb/>
<pb n="KR2k0029_WYG_044-17a"/>
　往病吐蠱蟲十餘枚臨死語妻張死後刳腹出病後<lb/>
　張手自破視五臟悉糜碎郡縣以張忍行刳剖子副<lb/>
　又不禁駐事起赦前法不能決劉勰議賜妻痛往遵<lb/>
　言兒識謝及理考事原心非存忍害謂宜哀矜覬之<lb/>
　議曰法移路尸猶爲不道況在妻子而忍行凡人所<lb/>
　不行不宜曲通小情當以大理爲斷謂副爲不孝張<lb/>
　同不道詔如覬之議加左軍將軍出爲吳郡太守八<lb/>
　年復爲吏部尚書加給事中未拜欲以爲會稽不果<lb/>
<pb n="KR2k0029_WYG_044-17b"/>
　還爲吳郡太守戴法興權傾人主而覬之未嘗降意<lb/>
　蔡興宗與覬之善嫌其風節過峻覬之曰辛毗有云<lb/>
　孫劉不過使吾不爲三公耳及世祖晏駕法興遂以<lb/>
　覬之爲光禄大夫加金章紫綬太宗泰始初四方同<lb/>
　反覬之家潯陽潯陽王子房加以位號覬之不受曰<lb/>
　禮年六十不服戎以其筋力衰謝非復軍旅之日況<lb/>
　年將八十殘生無㡬守盡家門不敢聞命時普天叛<lb/>
　逆莫或自免唯覬之心迹清全獨無所與二年東土<lb/>
<pb n="KR2k0029_WYG_044-18a"/>
　既平以爲左將軍吳郡太守加散騎常侍復爲湘州<lb/>
　刺史常侍將軍如故三年卒年七十六追贈鎮軍將<lb/>
　軍常侍刺史如故諡簡子覬之家門雝睦爲州鄉所<lb/>
　重五子約緝綽縝緄綽私財甚豐鄉里士庶多負其<lb/>
　債覬之每禁之不能止及後爲吳郡謂綽曰我常<lb/>
　不許汝出債今思貧薄亦不可居民間與汝交關及<lb/>
　我在郡爲汝督之凡諸券書皆何在綽大喜盡出諸<lb/>
　文劵覬之悉焚燒宣語逺近負三郎債皆不須還凡<lb/>
<pb n="KR2k0029_WYG_044-18b"/>
　劵書悉燒之矣覬之常謂秉命有分定非智力所移<lb/>
　唯應恭已守道信天任運而闇者不達妄求僥倖徒<lb/>
　虧雅道無關得喪乃以其意命弟子愿著定命論愿<lb/>
　字子恭父淵之散騎侍郎愿好學有文詞名於世大<lb/>
　明中舉秀才對䇿稱㫖擢爲著作佐郎太子舍人蚤<lb/>
　卒又弟子惠𦙍永明三年以驃騎參軍徵爲司徒主<lb/>
　簿閒居養志不應辟覬之孫憲之<lb/>
憲之字士思元徽中爲建康令時有盜牛者與本主爭<lb/>
<pb n="KR2k0029_WYG_044-19a"/>
　訟各稱已物前後令莫能決憲之至令解牛任其所<lb/>
　去牛徑還本主宅盜始伏權要請托長吏貪殘據法<lb/>
　直繩無所阿縱性又清儉彊力爲政甚得民和故都<lb/>
　下飲酒者得醇㫖輒號爲顧建康謂其清美也遷車<lb/>
　騎功曹晉熙王友齊高帝執政以爲驃騎録事參軍<lb/>
　遷太尉西曹掾齊臺建爲中書侍郎高帝即位除衡<lb/>
　陽内史先是郡境連歲疾疫死者大半棺木尤貴悉<lb/>
　裹以葦席棄之路傍憲之下車分命屬縣求其親黨<lb/>
<pb n="KR2k0029_WYG_044-19b"/>
　悉令殯葬其家人絶滅者爲出公禄使綱紀營護之<lb/>
　又土俗山民有病輒云先人爲禍皆開冡剖棺水洗<lb/>
　枯骨名爲除祟憲之曉諭生死之别事不相由風俗<lb/>
　遂改時刺史王奐初至唯衡陽獨無訟者乃歎曰顧<lb/>
　衡陽之化至矣若九郡率然吾將何事還爲太尉從<lb/>
　事中郎永明六年爲隨王東中郎長史行會稽郡事<lb/>
　山隂人吕文度有寵於齊武帝於餘姚立邸頗縱橫<lb/>
　憲之至郡即表除之文度後還葬母郡縣爭赴弔憲<lb/>
<pb n="KR2k0029_WYG_044-20a"/>
　之不與相聞文度深衘之卒不能傷也遷南中郎巴<lb/>
　陵王長史南兖南豫二州事典籖諮事未嘗接以顔<lb/>
　色動遵法制加建威將軍行婺州事時竟陵王於宣<lb/>
　武臨成定陵三縣界立屯封山澤數百里禁民樵采<lb/>
　憲之固陳不可言甚切直王答之曰非君無以聞此<lb/>
　德音即命毋禁遷給事黃門侍郎兼尚書吏部郎中<lb/>
　初覬之爲吏部於庭植嘉樹謂人曰吾爲憲之植耳<lb/>
　至是憲之果爲此職出爲征虜長史行南兖州事遭<lb/>
<pb n="KR2k0029_WYG_044-20b"/>
　母憂服闋建武中復除給事黃門侍郎領歩兵校尉<lb/>
　未拜仍遷太子中庶子領吳邑中正出爲寧朔將軍<lb/>
　臨川内史未赴改授輔國將軍晉陵太守頃之遇疾<lb/>
　陳解還鄊里永元初徵爲廷尉不拜除豫章太守有<lb/>
　貞婦萬晞少孀居無子事舅姑尤孝父母欲奪嫁之<lb/>
　誓死不許憲之賜以束帛表其節義梁武帝爲揚州<lb/>
　牧徵憲之爲别駕從事史比至已受禪憲之風疾漸<lb/>
　篤固求還吳天監二年就家受大中大夫憲之雖累<lb/>
<pb n="KR2k0029_WYG_044-21a"/>
　經宰郡資無儋石及歸環堵不免飢寒臨終爲制以<lb/>
　勑其子薄葬素祭文繁不載所著詩賦銘贊并衡陽<lb/>
　郡記數十篇<lb/>
顧邁郡人有才能而輕薄宋始興王濬征北以爲行參<lb/>
　軍待之甚厚深言宻事皆與參之别駕劉瑀性好凌<lb/>
　物而折節事邁邁以其欵盡濬所言悉以語之瑀與<lb/>
　邁進射堂下忽顧左右索單衣幘邁問其故瑀曰公<lb/>
　以家人待卿言無不盡卿外宣洩我是公家吏何得<lb/>
<pb n="KR2k0029_WYG_044-21b"/>
　不啓白濬大怒啓文帝徙廣州値蕭簡爲亂邁爲之<lb/>
　盡力與簡俱死<lb/>
顧少連字夷仲和裔孫也唐代宗朝擢第以拔萃補登<lb/>
　封主簿邑有虎孽少連命塞陷穽移文嶽神虎不爲<lb/>
　害以薦爲監察御史德宗幸奉天徒歩詣謁授水部<lb/>
　員外郎翰林學士再遷中書舍人閱十年以謹密稱<lb/>
　歴吏部侍郎裴延齡方橫嘗與少連會田鎬第酒酣<lb/>
　少連挺笏謂曰段秀實笏擊賊臣今吾笏將擊姦臣<lb/>
<pb n="KR2k0029_WYG_044-22a"/>
　奮且前元友直勸解之改京兆尹政尚寛簡不爲灼<lb/>
　灼名先是京畿租賦薄厚不能一少連以法均之遷<lb/>
　吏部尚書封本縣男徙兵部東都留守表禁苑及汝<lb/>
　閑田募耕以便民閱武力利鎧仗號良吏卒年六十<lb/>
　三贈右僕射諡曰敬子師邕師閔始少連攜師閔奔<lb/>
　行在有詔同止翰林院車駕還授同州參軍<lb/>
師邕字睦之性恬約喜書寡㳺合第進士累遷監察御<lb/>
　史李訓薦爲水部員外郎翰林學士訓遣宦官田全<lb/>
<pb n="KR2k0029_WYG_044-22b"/>
　操等六人按邊既行命師邕爲詔賜六道殺之會訓<lb/>
　敗不果師邕流崖州至藍田賜死<lb/>
　<lb/>
　<lb/>
　<lb/>
　<lb/>
　<lb/>
　姑蘇志卷四十五<lb/>
</p>
<p>
</p>
  </div>
</body>
</text>
</TEI>
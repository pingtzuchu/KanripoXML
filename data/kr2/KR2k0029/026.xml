<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷二十七</head>
    <p>
<pb n="KR2k0029_WYG_026-1a"/>
欽定四庫全書<lb/>
　姑蘇志卷二十七　　　　　明　王鏊　撰<lb/>
　　　壇廟上<lb/>
　　吳中祠廟列祀典者祝文並從内降歳二祀或一<lb/>
　　祀惟其功德之宜而郡人所私祀亦或有義故悉<lb/>
　　列之若郡縣常祀已具洪武禮制此特著其建置<lb/>
　　歳月耳<lb/>
本府社稷壇宋置子城西南四里元移置盤門外洪武<lb/>
<pb n="KR2k0029_WYG_026-1b"/>
　初改建於長洲縣閶門外石牌巷尋遷吳縣義慈巷<lb/>
　初附郭二縣在宋亦有社稷壇今皆統祭于府<hi>宋孫應時</hi>
　<hi>長洲縣社壇記古之制祀以社次郊郊尊而社親尊故天子專之親故達於庶人非土不國非穀不食故</hi>
　<hi>有社斯有稷勾龍於土棄於榖厥有大造開濟萬世故以為配春秋祈報之外救災出火師田行役獻功</hi>
　<hi>戮罪君民上下日相與聽命于社禮樂刑政於是焉出故曰明乎其義治國其如指諸掌乎世衰王制壞</hi>
　<hi>古義隱妖妄百出而祠廟蝟興䙝天蠧民幻為滛威日盛月滋上之人不以禁又縱臾之天下郡縣雖通</hi>
　<hi>祀社稷世守不廢以為三代之舊章然獨其制度之形似儀物之文具而已有司者一歳再祀民不與觀</hi>
　<hi>也民於社日或各從其俚俗鼓舞迎享醉飽相樂不知其何人且何禮也水旱禳祈奔走如織於社稷闕</hi>
<pb n="KR2k0029_WYG_026-2a"/>
　<hi>如也嗚呼知古者得無嘆息於斯乎今令甲守令下車必視社稷飭壇墠而遵用或寡且諉曰小祀祀亦</hi>
　<hi>不親其事至若倚郭之縣自為社於闤闠偪仄之間往往滅裂最甚長洲縣之社在吳郡城内當縣治西</hi>
　<hi>南四十九步荒毁有年慶元四年九月知縣事天台黄侯宜一治新之壇宇中度門垣靚深塗巷觸闢身</hi>
　<hi>率僚吏時祀必謹黄侯儒者為縣如古循吏多善政可誦此其細事若不待書雖然愛禮者存羊因今之</hi>
　<hi>制存古之意君子重之縣實小侯承天子之命司社與民固未有忽畧社稷而能父母其民者也然則凡</hi>
　<hi>黄侯之善政乃自社稷壇始予是以記之因詔來者知所繼焉六年八月記</hi>
風雲雷雨境内山川神壇在吳縣一都盤門外宋在吳<lb/>
　縣西南四里元徙葑門外洪武間再移于此<lb/>
<pb n="KR2k0029_WYG_026-2b"/>
郡厲壇在長洲縣九都虎丘山前<lb/>
郷厲壇<hi>長洲縣在城附郭郷都共七百一十所吳縣在城附郭郷都共五百一十所</hi>
城隍廟在武狀元坊内相傳為周瑜故宅即雍熙寺基<lb/>
　也洪武三年建<lb/>
旗纛廟在蘇州衛治内毎歳霜降日本衛官致祭<lb/>
　　　　　　　　　　　　　已上係通祀<lb/>
至德廟祀吳太伯在吳縣閶門内漢永興二年太守麋<lb/>
　豹建於閶門外<hi>或云韓整守吳所剏</hi>宋元嘉中劉損為郡修葺<lb/>
<pb n="KR2k0029_WYG_026-3a"/>
　後梁乾化間吳越錢氏始徙置於此宋元祐六年黄<lb/>
　履奏改今額元符間制封至德侯崇寧初進封王乾<lb/>
　道初知府沈度重修又作至德橋洪武中改封吳太<lb/>
　伯之神春秋祀之祝文曰三讓至德民無可稱周基<lb/>
　八百由斯而成<hi>宋曾㡬乾道重修記在禮祭法聖王之制祭祀其法五其人之應法者十</hi>
　<hi>有四皆古大聖賢有大功烈於民者非此族也不在祀典夫以大聖賢有大功烈而祀之固宜然祀有祈</hi>
　<hi>焉其施於民又厚厚施不報神其不吐之乎報之之道不獨牲牢酒醴而已千里之邦必有祠所社稷則</hi>
　<hi>有壇先哲則有廟後世於廟尤極其尊嚴崇像設儼侍衛見之者凛如也水潦必祈旱暵必祈皆長吏之</hi>
<pb n="KR2k0029_WYG_026-3b"/>
　<hi>常事應而有報亦事之常儻入其門陟其堂神所馮依曾不足以障風雨區區樽罍簠簋何施之厚而報</hi>
　<hi>之薄歟吳門巨藩神祠之載祀典者十數而泰伯廟為雄甚東漢永興二年郡守麋豹肇建於閶門外吳</hi>
　<hi>越武肅王錢氏始内徙之國朝元祐間太守黄履歴考前政若梅詢若范仲淹若孫覺輩數公滛潦有祈</hi>
　<hi>靡不響答列其事於朝有詔號至德廟崇寧元祀守臣吳伯舉請䟽上爵有詔封至德侯建炎擾攘鞠為</hi>
　<hi>灰燼厥後草創殆無以揭䖍妥靈今天子拔沈公為尚書郎以直秘閣尹是府至則訪及民利病以次罷</hi>
　<hi>行之其為政寛嚴詳簡允蹈厥中治人事神罔不祗肅隆興二歳天作淫雨害於穡事民不奠居乾道改</hi>
　<hi>元春三月公飭躬齋祓走祠下而祈焉神顧饗之是歳麥以有秋府從事請具牢醴以謝公曰不敢廢也</hi>
　<hi>然曷足以報萬分之一於是邦人合辭而進曰侯之施甚厚而廟貌不治之日乆人懼神或怨恫祥慶弗</hi>
<pb n="KR2k0029_WYG_026-4a"/>
　<hi>下願悉力而改造之公曰是吾心也㳙曰恊辰得夏五月庚戌吉乃致昭告乃鳩良工斥少府之餘合私</hi>
　<hi>槖之助瓌材堅甓櫛比墉崇宏舊址直高棟抗修梁藩垣階所盡革而一新之觀繪之容若欣欣然有喜</hi>
　<hi>色民無老稚相扶㩦以觀厥成皆以手加額曰美哉輪焉誠足以塞民望而報神施矣風霽雨休禾則大</hi>
　<hi>熟秋九月甲子落成㡬就養府下目視祈應為不誣公屬㡬紀其實旣牢辭弗獲其若虚公之辱是終無</hi>
　<hi>以揚休事而告後人也於是乎書左通議大夫充敷文閣待制致仕曾幾記潘凱淳祐重修記淳祐壬子</hi>
　<hi>春凱奉聖天子命來司臬于吳詰暴審刑罔敢怠弛旣又懼民之不見德也領事三閲月載以禮欵泰伯</hi>
　<hi>祠顧瞻徘徊屋老苔荒喟然嘆曰至德者百世祀吏奉弗䖍何以存古已而趨兩廡下土妖木魅詭形罔</hi>
　<hi>象簉以滛厲汙以佞慝編氓茍福禍膜拜乞靈滋磨劒好勇之習仍斷髪文身之訛端委雍容之氣象孰</hi>
<pb n="KR2k0029_WYG_026-4b"/>
　<hi>識之俗不美利不溥良有以夫退惕然弗寧亟戒其屬曰崇明祀禮也黜非鬼義也某日度材某日鳩工</hi>
　<hi>某日撤祠之非𩔖者乃攻乃葺乃像仲雍季札侑泰伯祀越月告成率僚吏三獻焉烏乎世澆俗衰馬蠶</hi>
　<hi>猫虎之靈往往嚴事之猥𤨏奸回尸而祀者肩相摩也豈復知禮樂鬼神之奥哉泰伯之血此祠尚矣特</hi>
　<hi>以盛德至善民弗能忘堂皇之修不修龐雜之屏不屏於至德乎何損乃若辨禮息刑宣尚德化正人心</hi>
　<hi>而興民風者吏獨不任責乎昔唐狄公持節江南毁滛祠千七百所留夏禹泰伯季札伍員四祠凱視狄</hi>
　<hi>公無能為役而是廟適在典領抑邪扶正不得辭廟舊在閶門外錢氏徙今址故有祊田一十八畆今益</hi>
　<hi>五十九畆有竒歳入粟五十有五石飯浮屠以守儲其贏為修祠備俾勿壞并敘其系自古公至友為世</hi>
　<hi>三十三刻之石諗來者攷焉其年日南至承議郎直寳章閣兩浙西路提㸃刑獄公事潘凱記皮日休詩</hi>
<pb n="KR2k0029_WYG_026-5a"/>
　<hi>一廟爭祠兩讓君幾千年後轉清芬當時盡解稱髙義誰敢教他草莽臣陸龜蒙故國城荒德未荒年年</hi>
　<hi>椒奠濕中堂邇來父子爭天下不信人間有讓王張詠至德本無名宣尼以此評能將天下讓知有聖人</hi>
　<hi>生南國奔方逺西山道始亨英靈豈不在千古大江横</hi>
吳相伍大夫廟在吳縣盤門内舊在縣西南三十二里<lb/>
　胥山上即子胥死處俗云胥王廟宋元嘉三年吳令<lb/>
　謝詢始徙廟入城宋建中靖國間太守吳伯舉重修<lb/>
　元大德三年嘗著靈異特增為忠孝感惠顯聖王至<lb/>
　正間亷訪僉事李仲善别立廟於胥門上<hi>鄭元祐記</hi>後仍<lb/>
<pb n="KR2k0029_WYG_026-5b"/>
　立今廟成化十五年廟燬御史劉魁重建毎春秋祀<lb/>
　之祝文曰孝以雪讎忠以報國白馬素車威靈赫奕<lb/>
　<hi>梁簡文帝立國資孝本循忠全令名舟裏多竒計蘆中復吐誠偃月交吳艦魚麗入楚兵九功推妙筭千</hi>
　<hi>載籍餘聲洪濤猶鼓怒靈廟尚凄清行潦承椒莫宫懸雜鳳笙無勞晉后璧詎用楚臣纓密樹臨寒水踈</hi>
　<hi>扉望逺城忩寒野霧入衣帳積苔生惟有三春鳥歛翅時逢迎張詠胥也應無憾至哉忠孝門生能酬楚</hi>
　<hi>怨死足報吳恩直氣海濤在片心江月存悠悠當日者千載祗慙魂高啓弔子胥辭覧勾吳之故墟兮灌</hi>
　<hi>莽鬱其蘢蓯館娃廢而為沼兮巋伍胥之遺宫奚千祀而弗毁兮繄若人之死忠昔窮逋而渡江兮奮孤</hi>
　<hi>跡於覊旅旣入郢而雪恥兮又棲越而攘侮使彼吳之强大兮非夫子而孰為何夫差之自喜兮遽忽戒</hi>
<pb n="KR2k0029_WYG_026-6a"/>
　<hi>而荒娭陳昌言之悃欵兮寔不忍視國之阽危衆以子為叵信兮肆讒辭之詆欺夫豈不能全身逺適以</hi>
　<hi>自庇兮顧先王之舊德卒待隕而何言兮恨終不能寤君之嬖惑載鴟夷兮浮游䰟惸惸兮在中流江神</hi>
　<hi>為子兮哀憤皷洪濤於髙秋嗟君子之出輔兮孰不願為伊皋使言從而志行兮致雍熙之陶陶何齟齬</hi>
　<hi>而多患兮惟重華之不可以屢遭鄂侯諍而就醢兮龍逢諌而見屠蓋自古而有之兮匪夫子獨罹乎此</hi>
　<hi>事身雖歿而義安兮又舍是將焉索彼循黙而茍容兮寧獲免乎此厄想子猶念夫故都兮或乘雲而來</hi>
　<hi>歸顧荆棘之多露兮應攬涕而歔欷余亦何為而感慨兮懼直道之墜也聊陳詞而表烈兮亦邦人之志</hi>
　<hi>也沈周詩忠臣有廟千秋祀伯業無蹤一餉烟入幕靈風猶颯颯侵階細草自芊芊存亡好在鴟夷内慚</hi>
　<hi>愧當於幎冐前倚壁題詩重惆悵寒鴉飛散夕陽天○城頭伍相祠堂好眼見香爐生紫烟吳沼已成花</hi>
<pb n="KR2k0029_WYG_026-6b"/>
　<hi>寂寂楚陵何在樹芊芊一時遺事千年後此日清談斗酒前落魄布袍冠葢末悲歌亦得倚秋天</hi>
靈濟廟祀白龍神在長洲縣陽山澄照寺初廟在山顛<lb/>
　太平興國中移建於山南曹巷熙寧九年又遷于此<lb/>
　建炎間主僧覺明重修紹興二十九年賜今額乾道<lb/>
　四年奏封龍母為顯應夫人今載祀典春秋祀之祝<lb/>
　文曰托育著靈變化不測興雲致雨普濟萬物<lb/>
漢㑹稽太守廟在呉縣木瀆北穹窿山南祀漢朱買臣<lb/>
　也世傳買臣負薪往來木瀆嘗藏書於此故傳此為<lb/>
<pb n="KR2k0029_WYG_026-7a"/>
　藏書廟今肖像衣冠猶存漢制<hi>王汝玉記</hi>
漢韓將軍廟在城中官瀆橋南按漢書横海將軍韓説<lb/>
　與朱買臣同受詔在吳中治樓船破東越有功即其<lb/>
　人也<lb/>
漢任使君祠祀唐刺史任昭慶也在天慶觀即今之𤣥<lb/>
　妙觀唐名開元宫宫為任所置故道流祀之慶厯中<lb/>
　觀燬其像猶存<hi>嘗考漢任延為㑹稽都尉聘高尚勉孝行周窮急多有善政而民祀之此</hi>
　<hi>或是延祠而誤云爾</hi>
<pb n="KR2k0029_WYG_026-7b"/>
晉顧元公廟祀驃騎將軍顧榮也在長洲縣黄天蕩東<lb/>
　以其墓在此故其地稱為顧墓元知縣周舜臣重建<lb/>
　<hi>元周伯琦顧元公祠堂碑呉城之東六里有丘焉曰晉散騎常侍顧元公之墓至是千有五十四年矣吳</hi>
　<hi>人謂之顧榮墓又以地形如鳳名鳳凰嶺墓前故有祠歴嵗滋多蚩氓雜祀他鬼䙝而弗䖍過者病之毘</hi>
　<hi>陵謝應芳氏避地其側睹兹汙黷惕焉不寧請於長洲令真定周君舜臣修祀而釐正之復徴工改剏祠</hi>
　<hi>宇新構設具器用秩然完飭祠前故有二墩植以梧桐名雙梧墩以張華嘗稱公為鳳鳴朝陽也他日應</hi>
　<hi>芳介江東薛毅夫熊進德謂余文于麗牲之碑史稱公機鑒絶人器識超朗有文武長材始與陸機兄弟</hi>
　<hi>入洛號三俊方歴朝署自効值宗室相殘宫輿播遷乃沉酣晦迹﨑嶇而南属陳敏阻兵竊㨿溧陽姻族</hi>
<pb n="KR2k0029_WYG_026-8a"/>
　<hi>盤固雖俯首受署佯順風㫖而潛誘同心昭諭大義卒延司馬氏不絶之緒其功不可少也王導表為江</hi>
　<hi>南之望有以哉或謂公與賀循齊名陳敏之亂循以老疾不起疑與公異轍嗚呼守道者以全身為潔徇</hi>
　<hi>義者以致身為忠未可重輕之也永嘉之際運祚屯厄其奸詭險鷙擅權流毒者後世唾斥不啻鬼蜮若</hi>
　<hi>公之忠義而功在天下世所追慕睠睠不已豈可以人力致哉記曰以勞定國則祀之顧公是己作迎送</hi>
　<hi>神詩俾呉民歌以享焉其辭曰羣岳之望兮岱宗南土之望兮顧公岱之雲雨兮歳以豐公之忠義兮功</hi>
　<hi>無窮邑有賢宰兮新其宫率呉民兮潔齋以恭千載一日兮人心同樵蘇逺路兮馬鬛為封公不死兮精</hi>
　<hi>誠上通永望于呉兮配彼穹窿鳳凰翽翽兮棲彼雙桐吳人追慕兮嘉慶是䝉教我以忠兮繄疇之功至</hi>
　<hi>正二十五年仲冬朔旦髙啓詩軍司有國秀機神夙超朗弱冠遊京洛已䝉南金賞崎嶇諸王幕沉湎務</hi>
<pb n="KR2k0029_WYG_026-8b"/>
　<hi>遵養中罹廣陵艱計服匪誠枉風雲一揮扇義旅臻同響事成恥言勲飄然理歸鞅晉社始東遷羣賢悉</hi>
　<hi>收奬道謁真感㑹矯翼丹霄上德聞一代稱跡泯千齡往時屯乏良佐英謨益堪想墳祠託荒郊蕭條並</hi>
　<hi>榛莽蕘童侵雨隧淫巫闖塵幌大夫過停轅式瞻為含愴衣冠復故貌筵几陳新享寡劣沗郷人因歌表</hi>
　<hi>遐仰</hi>
東山廟在虎邱山門内東麓祀晉司徒王珣珣與弟司<lb/>
　空珉捨别業為寺故寺中立祠祀之又立西山廟於<lb/>
　西以祀珉珣廟又稱短簿祠今居民皆祀為土神<hi>髙啓</hi>
　<hi>詩下馬空林問廟扉衣冠寂寞掩塵幃不能復使桓公怒莫怪年來祭客稀</hi>
<pb n="KR2k0029_WYG_026-9a"/>
晉陸内史祠在長洲縣相城益地郷祀晉大將軍右司<lb/>
　馬陸雲士龍也雲為郡人因督糧過呉婁地見歳侵<lb/>
　以所督糧盡賑饑民後遇難民感其惠以衣冠葬此<lb/>
　立祠祀之成化中里人沈貞吉重建<lb/>
宋羊太守廟在子城前烏鵲橋南劉宋時羊𤣥保守呉<lb/>
　亷素寡欲去後民思之故為立祠<lb/>
唐甫里先王祠祀唐處士陸魯望也在長洲縣東五十<lb/>
　里甫里白蓮寺即其故宅或云卒後就葬其旁廟食<lb/>
<pb n="KR2k0029_WYG_026-9b"/>
　于此嘉定十七年錢塘龔時俌别建祠于左元至正<lb/>
　間縣尹馬玉麟重建<hi>齊東埜語云白蓮寺魯望祠堂其像設皆當時物咸淳中有盛</hi>
　<hi>氏子醉仆其像於水滿腹皆平生詩文藁也知府傀普置盛罪更為塑像其腹藁不復得矣宋胡宿甫里</hi>
　<hi>先生碑銘君子之無所失道與世而汙隆聖人之不滯於物因時而遷徙達則奮庸而兼濟否則懷黙而</hi>
　<hi>獨善堯舜許由昔賢標一揆之論禹稷顔子先民有同道之説繼世而作易地則然自風流之聿頽固先</hi>
　<hi>靈之不屬中古以降作者寔繁舊史所存孤風可見咸能自潔身累脫去世紛耕巖石以相高蹈山林而</hi>
　<hi>不返語其玉立之節姑得而云體彼道勝之韻蓋亦無幾若乃揖紛亂而高謝標耿介而長往漁釣一壑</hi>
　<hi>寄傲無何之郷皷吹六經圖芳不朽之事非夫高雅淑靈粹温簡正疇可以議夫是矣先生陸氏諱龜䝉</hi>
<pb n="KR2k0029_WYG_026-10a"/>
　<hi>字魯望笠澤之幽居者也吐崇嶽之符倬生民之俊温其如玉而不加雕琢淵乎似道而無所澄撓神茂</hi>
　<hi>初學聲冠當世屬土行摽季天宇驛騷爼豆委而不收干戈尋而未已先生嘆深鳯鳥志劇鴻㝠刻密函</hi>
　<hi>谷之闗皷枻滄浪之水棄去驕君之餌謝絶畏友之方於是上會稽探禹穴由臨安僊室歸長洲茂苑之</hi>
　<hi>下樂松江甫里之勝乃嘆曰時無明主安能宗予施於有政是亦為政退而賦考槃之詩且有終焉之計</hi>
　<hi>薙草開徑為臨江之居剪地作堂倣在鄒之宅南直岍峯之色西帶重湖之光孤雲無心白鳥可狎道素</hi>
　<hi>自處物累不嬰好事之流或載酒而相訪雅逰之子時欵關而請見户外之屨常滿席間之丈屢啓稻田</hi>
　<hi>一㕓歳供薪水之費魚陂數頃日充庖膾之事至若金樞之月靜夜赤城之霞啓旦花瀬不逺□風甚快</hi>
　<hi>先生則必飾軥牛之乗戒白鶴之舫招來僧社之舊申命朋簮之盍泛覽節物從容談燕筆牀硯格靜置</hi>
<pb n="KR2k0029_WYG_026-10b"/>
　<hi>於左右琴歌酒賦相繼以晝夜擊銅鉢而賦詩指石鼎而聨句清溪之曲亦復何窮白雪之倡其和益寡</hi>
　<hi>飄然聲利之表自適仁智之樂真所謂風塵之外物天地之逸民者也加以癖好聚書本皆有副得以傳</hi>
　<hi>冩則烏欄不計其費躬加校正則鷄距未嘗去手亡一簮而不戚以百城而自喜雖張華海内之祕班超</hi>
　<hi>禁中之副無以過也由是富擁多文優入聖域紬六經之妙論泛九家之清流摘發異聞多黄香之不見</hi>
　<hi>沉研精義皆郭璞之未詳此又稽古之宗師慱物之淵藪也若夫言不詭聖志在拂世英辭闢楊朱之塵</hi>
　<hi>髙論攻墨翟之守潤色夫子之際煥乎有章潛心大業之中卓然不𩔖斯又三代之遺英萬世之先覺也</hi>
　<hi>自頃元和而下風什陵喪多哇之響甚喧大雅之作幾墜先生收五際之長波駕四始之高蹈綜制萬變</hi>
　<hi>入道奥而惟深刻彫衆形等天機之不滓微言之緒旣墜正始之音復聞時皮公日休以髙文大筆為世</hi>
<pb n="KR2k0029_WYG_026-11a"/>
　<hi>元儒先生幅巾過從一面如舊相與文酒之間坐忘形骸之外凡所賡唱溢于几篋莫不研幾深以繹志</hi>
　<hi>叩虚寂以成韻天才艶發縟體交變褭蹄之性百錬而不耗大韻之音九變而彌雅居然嗣響蔚于中興</hi>
　<hi>其命世傑出之雄乎昔子山覯閔辭多主於悲哀韓非遭亂書頗露於孤憤屈平怨刺託方物以寄懷虞</hi>
　<hi>卿窮愁慨詩書而見志何自待之未厚將不遇之所興切況淵高曾未髣髴密而不雨嗟乎西郊之雲瑞</hi>
　<hi>非其時異哉東魯之獸至於青編紀素尚之節鏤板昭炳蔚之文雖與日月爭光金石共盡可也宿仰企</hi>
　<hi>風徽積有年籥經涂所出舊址有焉歸然靈光鞠為茂草憝交照之不接悼園秀之無聞亦猶歴高唐者</hi>
　<hi>想綿駒之謳過夷門者感侯生之事蹈揚盛德其庶幾乎銘曰仰以觀文少微之位含德葆光淪精毓粹</hi>
　<hi>猗歟先生鍾厥靈氣郁哉懿文倬然上智五代尋戈三靈塞霧鶴在衛軒豺盈漢路衰鳯成歌𡨕鴻曷慕</hi>
<pb n="KR2k0029_WYG_026-11b"/>
　<hi>長洲苑下松陵水邊内樂名教中有聖賢擁書萬卷掞藻千篇江山豈助造化無權名理之言有補於世</hi>
　<hi>清尚之風未墜於地壤樹俄空壠書不至清暉𦕈邈幽靈潛翳鞠草寔繁柅車増欷講樹已彫琴臺乆墜</hi>
　<hi>茫茫太素英魄兮何歸杳杳終古香名兮獨飛</hi>
廣陵王祠祀吳越中吳軍節度使錢元璙威顯公祠祀<lb/>
　元璙子節度使文舉二祠俱在薦福山北隖夀聖院<lb/>
　即其葬處也<lb/>
宋翰林王公祠祀宋王禹偁也公嘗為長洲宰天禧四<lb/>
　年子嘉言復宰長洲作堂祀之後又建真堂於虎丘<lb/>
<pb n="KR2k0029_WYG_026-12a"/>
　藏小畜集其中知州康孝基撰碑景祐間范仲淹守<lb/>
　郡常為之贊後其子純禮易之而去淳煕九年知縣<lb/>
　曾栗復繪公象而祀之黄由題記仍刻歐蘇黄三公<lb/>
　詩贊于石慶元間令黄宜又作堂於縣治東偏名企<lb/>
　賢堂由復記之互見官宇<hi>范仲淹讚昔王文正公曾居相位二十年未甞見愛</hi>
　<hi>惡之跡天下謂之大雅冦萊公凖左右天子安中外保社稷天下謂之大忠樞密馬公知節有犯無隱天</hi>
　<hi>下謂之大直此三君子一代偉人也公與三君子深相交許情如金石則公之道可知矣宋黄由記孟子</hi>
　<hi>之言大文夫曰富貴不能滛貧賤不能移威武不能屈蓋古之所謂大丈夫者必有高天下之識容天下</hi>
<pb n="KR2k0029_WYG_026-12b"/>
　<hi>之量蓋天下之氣不得志則獨善其身得志則未嘗不欲行其道乗田委吏不敢辭卑而盡吾職之當然</hi>
　<hi>及乎立人之本朝則謀王斷國以身徇義死生禍福不足以動其心此豈尋常𤨏𤨏者所能為也後世徒</hi>
　<hi>見古人功名鼎盛以為是出於偶然不知胸中涵養蚤正素定非一朝夕而紀旂常汗簡青特其麄也内</hi>
　<hi>翰王公元之自為布衣已慨然有經綸天下之志洎遭明時事聖君正色立朝凜凛乎不可犯文忠蘇公</hi>
　<hi>至追配以漢曹六君子平生大節載在信史夫人能言之若夫服勤小官孜孜民事言誼卓然有大過人</hi>
　<hi>者國史逸其傳或不得而紀也公以雍熙改元宰吳之長洲首論𣙜酒之弊懼遺斯民之害以至激風俗</hi>
　<hi>而厚教化抑兼并而哀流亡形諸壁記而垂詔後來者大帥皆有深㫖非涵養之厚不以職守大小貳其</hi>
　<hi>心者能若是乎公没二百年邦人雖知公之有德於民莫有發其㣲者今緫卿贑川曾侯㮚德寛來宰是</hi>
<pb n="KR2k0029_WYG_026-13a"/>
　<hi>邑始求公像繪之而併鑱歐陽蘇黄三公詩贊于石嘗屬余叙其大槩矣蓋曾侯之去十有七年天台黄</hi>
　<hi>君宜寔來拜公遺像而且歎祠事之禮猶闕乃闢縣治東偏建堂而奠焉而求文以為記竊謂公之雄文</hi>
　<hi>直道暴白天下豈待余之文而後信况獲附名於三公詩讚之尾尚復何言昔王文公介甫宰鄞有聲利</hi>
　<hi>興害除民甚便之其後坐廟堂臨大政乃用其所以治鄞者而治天下惜其學術喜同惡異故為相聲名</hi>
　<hi>減於邑公則不然自令滿召試再陟諌坡三登掖垣而晩入翰苑危言讜論裁抑冗費禁戢游惰緩刑薄</hi>
　<hi>賦修德厚本終始為上言之而愛民之意出於一轍咸平以來卒為名臣然則繇百里之政充而至於致</hi>
　<hi>君澤民果有異乎哉長洲為今壯縣令宰名德前後相望其間因是有聞而登宰輔者豈公風流在人于</hi>
　<hi>今未泯邪黄君舊同學校知其人不茍為政三年去之日如始至燕居之所未嘗葺而獨於此焉惓惓可</hi>
<pb n="KR2k0029_WYG_026-13b"/>
　<hi>謂知所本矣</hi>
忠烈廟在天平山白雲寺宋文正范公先祠也公之先<lb/>
　自徐國公而下三世葬此山宣和五年慶帥宇文虛<lb/>
　中始奏賜今額本在邠慶緒州南渡後陜隴隔絶改<lb/>
　奉於此毎歳上已有司致祭今祭於城中書院此廟<lb/>
　則子孫享焉正統間重修<hi>元牟巘記公自睦移守郷郡再省三世松楸不但漢</hi>
　<hi>人過家上冡之榮而已嘗即白雲菴奉香火洎登政府得追封三世置墳寺始改菴為白雲寺祀徐國公</hi>
　<hi>唐國公周國公先是元昊據靈武納旌節僭位號威脅諸羗肆為邊患朝議舉兵攻討公守邠慶諸郡有</hi>
<pb n="KR2k0029_WYG_026-14a"/>
　<hi>功諸郡與屬羗皆立生祠繪像以事其終也屬羗酋數百舉哀僧舍哭之如父三日乃去宣和間慶帥宇</hi>
　<hi>文虚中以郡人思公不忘祠事甚謹奏賜額忠烈廟他有舊額皆易新榜紹興失秦隴慶陽廟貌邈在他</hi>
　<hi>方始改奉于天平山毎歳上已三司率僚屬郡愽士率前序偕來致祭廟乆頽毁至元乙酉主祭邦瑞提</hi>
　<hi>管士貴共議重建取義學餘米歸之義莊為土木費司計邦翰宗遜等佐之其年四月旣望新廟成丙戌</hi>
　<hi>二月旣望率族奉安前設文正公像内設三國公神儀廟凡十楹黝堊丹漆備極壯麗供具皆完好大德</hi>
　<hi>甲辰行省聞于朝禁治煩擾崇奉尤嚴於是士賢以書抵巘俾記厥成謭焉末學固辭弗獲惟昔文正公</hi>
　<hi>在朝聞延州危急自請代張存直欲委身不測之地人以為難巘竊謂未若公上百官圖詆宰相為張禹</hi>
　<hi>雖觸盛怒坐以越職曾不少沮為尤難蓋不顧其一身之利害禍福故能内肅朝綱外亢方面諡曰文正</hi>
<pb n="KR2k0029_WYG_026-14b"/>
　<hi>廟號忠烈如是之偉也是宜作銘詩刻石列廡下其辭曰南陽諸葛蜀漢再造志決身殱民哭陌道乃廟</hi>
　<hi>沔陽成都䕫子號曰忠武西人悲喜相傳尚記馘雙誅郃於惟文正異世同轍雖老益壯雖死不忘精忠</hi>
　<hi>盛烈夏日秋霜昔討靈武皇威逺加聲勢震焯摧其角牙忠烈有廟參錯西土公像在堂莫予敢侮天平</hi>
　<hi>之山白雲之泉公歸自西廟貌宛然誰寔新之偉矣柱石上公之服揚休山立内祀先公爰備廟制維坦</hi>
　<hi>啓宇光榮三世式濟世美忠宣弟昆粤至斯今代有賢孫迺厚義廪迺廣義學同志合慮新廟攸作潔我</hi>
　<hi>牲醪率我宗黨揭䖍妥靈黙通肸蠁公在帝旁玉虬旣駕神遊逶迤馭風來下佑我後人俾熾而昌廟祀</hi>
　<hi>是保千載奉嘗鄭元祐詩西望層巒草木青魏公祠下拜儀形經綸有䇿迴天地憂樂無時忘國廷異代</hi>
　<hi>蒸嘗遵典禮故山香火下神靈浮雲變滅知何在閑聽楸風語塔鈴倪瓚魏公祠宇青山麓崖石巃嵸森</hi>
<pb n="KR2k0029_WYG_026-15a"/>
　<hi>古木山下居人幾世孫泉道𤓰綿分譜族太湖之水去悠悠異代蒸嘗春復秋吁嗟濟世安邊計今日誰</hi>
　<hi>先天下憂髙啓開閣陳言對御筵共言天子得時賢纔陪上國趨廷内遽撫豪羗出塞邊松栢自依先壠</hi>
　<hi>廟稻禾猶滿義莊田古來直道終難合何必深嗟慶厯年</hi>
濓溪祠在萬夀寺西濓溪坊内祀宋周元公茂叔初茂<lb/>
　叔孫興裔以和州觀察使駐劄平江奏立祠於吳縣<lb/>
　胥臺鄉後其裔孫文英南老屢復而卒廢正統元年<lb/>
　幾世孫淵等始遷于家<hi>泰和王直記</hi>
孫學士祠在萬夀寺天聖中直史館臨江孫冕守郡有<lb/>
<pb n="KR2k0029_WYG_026-15b"/>
　善政吏民敬畏立祠祀之<lb/>
章莊敏公祠在報恩寺東即章太師家廟公名楶涇原<lb/>
　禦夏冦有功徽宗賜廟于懷德軍額曰忠烈嘉定末<lb/>
　其孫請立于此後為天妃廟<lb/>
和靖先生祠祀尹肅公焞也在虎丘西庵焞紹興中嘗<lb/>
　讀書于此扁所居曰三畏齋嘉定七年知府陳芾始<lb/>
　繪象祠之九年郡人孟猷等又遷于上方通幽軒之<lb/>
　南提舉吳格割公田四十畆為修葺之費今廢改祀<lb/>
<pb n="KR2k0029_WYG_026-16a"/>
　于學宫<hi>宋黄幹新建尹先生祠記和靖尹先生寓居平江府虎丘西菴榜曰三畏齋去之七十有</hi>
　<hi>五年郡守直祕閣陳君芾通守太學愽士丁君焴始度菴空地為屋繪先生像祠焉尊前賢厲後學也先</hi>
　<hi>生諱焞洛陽人年二十師程子舉闈䇿士議誅元祐黨人不荅遂棄舉子業靖康初以布衣召不至詔褒</hi>
　<hi>為和靖處士洛陽䧟家殱焉先生死復蘇竄長安山谷中逆豫以禮聘溺水迯去展轉蜀道累年紹興初</hi>
　<hi>以崇政殿說書召凡二十辭八年冬始入見除祕書郎明年遷太常少卿權禮部侍郎毎遷輒辭其冬除</hi>
　<hi>徽猷閣待制提舉萬夀觀辭不已遂奉外祠即虎丘以居年已七十矣後二年竟沒於㑹稽之寓舍先生</hi>
　<hi>所寓於世如此蓋嘗考先生之所學篤於踐行不為虚語未嘗求人之知人亦莫能窺其所藴今其可見</hi>
　<hi>者經帷進講門人記録耳惟即其所寓於世者觀其所處然後知先生之於道卓乎不可及矣至於歴險</hi>
<pb n="KR2k0029_WYG_026-16b"/>
　<hi>難之極而不變處貴顯之驟而不動抱仁戴義終其身而不悔非盛德能若是乎程子之門從游之士皆</hi>
　<hi>宏愽俊偉極天下之選而於先生亟稱之其察之審矣里巷小人顛冥於利害之塗不足道學士大夫則</hi>
　<hi>知義理矣臨利害毫髮即棄其所守聞先生之風得無少愧歟二君為是祠亦名教所係故述其躬行之</hi>
　<hi>大節以示學者庶幾驗之於身而有得云嘉定七年六月旣望記黄士毅重遷祠堂記平江府虎丘西菴</hi>
　<hi>和靖尹公先生祠者嘉定甲戌今軍器少監丁公焴通守吾邦之所創也初在山之西北隅後二年貳卿</hi>
　<hi>孟公猷聞有殯在西階之上甚懼非所以祓不祥而致蠲祀之誠者告于刑獄使者柴公中行乃屬長洲</hi>
　<hi>丞趙君崇偘即上方通幽之軒南闢地而遷焉蓋先生寓居之所也知府事沈公皞悉資其役為堂三間</hi>
　<hi>西向羣山前列環隴近護老木修竹交閟左右髙明靚深稱祀如昔甫成而柴公以召去王公涔繼之復</hi>
<pb n="KR2k0029_WYG_026-17a"/>
　<hi>摹先生晩歳片紙手書聖賢格言五千餘字刋置兩序常平使者吳公格割公田四十六畆俾住菴者為</hi>
　<hi>增葺費孟公以始創遽遷盍有以示來者命士毅書之士毅昔登朱子之門獲聞先生之學嚴於持守之</hi>
　<hi>本用力之真體驗之熟復發主一無適之㫖至講説而不踐行則為虚語問答而少差失則至誤人與夫</hi>
　<hi>未至於磨不磷涅不淄則不可如聖人之見南子之𩔖皆務簡實而戒謹恐懼之意隱然於其間未嘗不</hi>
　<hi>三復警省今兹祠事仰止遺像如親炙之必求先生之學而學焉是乃興起之方豈曰小補之哉旣次其</hi>
　<hi>畧輒附所聞如此然自先生來居積七十有五年未有表其事而出之者而二三年間其役再舉始克就</hi>
　<hi>緒則感夫事之難成而俾終弗壊焉以興起於無窮者又有待於後之君子也先生居之歳月出處之大</hi>
　<hi>致已詳於黄侯幹之前記是役也始於四月甲午而訖於六月庚戌實丙子歳云</hi>
<pb n="KR2k0029_WYG_026-17b"/>
知州事少師閬州陳公省華大卿葉公參祕閣嵊縣姚<lb/>
　公憲三祠並在虎丘雲巖寺乾道五年郡人立教授<lb/>
　陳伯震記今廢<lb/>
參政張公巖祠在瑞光寺初光福民張氏聚其族人抄<lb/>
　掠侵暴三十餘年莫能禁止巖與知吳縣華延年捕<lb/>
　寘于法郡人圖其像祀於寺中併祀延年表曰賢守<lb/>
　令祠郡士許知新記<lb/>
尚書吳公淵侍郎吳公潛學士趙公與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>三祠在承天<lb/>
<pb n="KR2k0029_WYG_026-18a"/>
　寺三公皆嘗為呉郡郡人祀之吳祠嘉熙二年立黄<lb/>
　簡記趙祠寳祐四年立袁萬頃記今並廢<lb/>
楊和王廟祀宋將楊沂中在城習義郷孝亷里沂中有<lb/>
　别館居此後人因祀之<lb/>
知軍事轉運使趙公希懌祠在穹窿山南因其墓而祀<lb/>
　之　　　　　　　　　　　　已上先賢<lb/>
包山廟在洞庭西山唐咸通間郡從事皮日休禱雨有<lb/>
　應與陸龜䝉皆有詩今飛僊金鐸植里渡渚諸山皆<lb/>
<pb n="KR2k0029_WYG_026-18b"/>
　其别祠也俗稱包王廟<hi>皮日休白雲最深處像設盈巖堂村祭足茗粣水奠多桃</hi>
　<hi>漿䇹䉦突古砌薜荔繃頺牆爐灰寂不然風送杉桂香積雨晦州里流波漂稻梁公惟大司諫憫此如發</hi>
　<hi>狂命予傳明禱祗事實不遑一奠若肸蠁再祝如激揚出廟未半日隔雲逢澹光<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                        <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>雨㸃少漸收羽林</hi>
　<hi>槍忽然山家犬起吠白日傍公心與神志相向如𤣥黄我願作一䟽奏之于穹蒼留神千萬祀永福吳封</hi>
　<hi>疆陸龜蒙靜境林麓好古祠烟靄濃自非通靈才敢陟羣僊峯百里波浪沓中堂簫皷重真君具瓊轝髣</hi>
　<hi>髴來相從清露濯巢鳥隂雲生畫龍風飄橘柚香日動幡蓋容將命禮且潔所祈年不凶終當以䟽聞特</hi>
　<hi>用諸侯封</hi>
太湖水神廟在洞庭銷夏灣水心俗號水平王廟宋知<lb/>
<pb n="KR2k0029_WYG_026-19a"/>
　軍州事胡宿嘗奏列祀典神像與几案皆石為之鄉<lb/>
　人祀之甚至其地本水中一洲嘗與水平雖巨浸不<lb/>
　沒故名衆安山湖中多有此廟舊傳神為漢雍州刺<lb/>
　史郁君廟即其廨宅<hi>又郁史君廟在衝山毘陵古云水平王舊傳后稷庶子佐禹平</hi>
　<hi>水至會稽誨人浚導因祀之又水平王廟一在吳縣西北八十里一在呉縣西北二百里</hi>
五龍堂在今長洲縣東南唐真元中建<hi>李紳記</hi>宋淳熙間<lb/>
　賜額靈濟廟紹興四年勅封第一東靈侯第二西成<lb/>
　侯第三中應侯第四南平侯第五北寧侯<hi>宋淳熙十年郡守耿</hi>
<pb n="KR2k0029_WYG_026-19b"/>
　<hi>秉以乆旱齋祓祈雨越三日有小龍如蜥蜴見於五龍神位香案果飣上蜿蜒不去秉與約三日内雨當</hi>
　<hi>奏請廟額翌夕大雨事聞詔賜額靈濟自是郡中水旱守官投鐵牌於祠前潭中必獲響應又呉地記云</hi>
　<hi>石龍在龍壇里其壇并潭猶存今水南之地皆為𬞞圃又有石名定花板為龍宫所有者昔人嘗於居民</hi>
　<hi>金氏船坊水底見之其方不踰丈中作錢文四角有雲氣但以塗泥不得詳辯耳</hi>
水僊廟在子城東南古蒼龍堂神即栁毅也今為上元<lb/>
　郷土社祠頗著靈異<hi>一在城西鴈蕩村</hi>
靈官廟舊名靈順行祠在胥門内朱家園名上善菴宋<lb/>
　嘉定二年建<hi>一在西米巷名如意菴嘉熙四年重建一在葑門外滅渡橋北紹興間建一在</hi>
<pb n="KR2k0029_WYG_026-20a"/>
　<hi>呉江</hi>
五通廟在呉縣西南十五里楞伽山<hi>一在崑山縣東南三百步俗稱五郎</hi>
　<hi>堂一在嘉定縣大塲寺東一在崇明縣鹽塲内</hi>
關王廟祀漢夀亭侯關雲長也在武狀元坊東大街元<lb/>
　甲午歳道士李原祐建<hi>一在常熟縣西至正二年建一在崇明縣東沙寳慶觀之</hi>
　<hi>左</hi>
𤣥壇廟在𤣥妙觀前神姓趙名朗字公明與關聖同時<lb/>
　即趙雲子龍之從兄弟也<hi>一在義慈巷内一在嘉定縣西廣平橋一在崇明縣</hi>
<pb n="KR2k0029_WYG_026-20b"/>
　<hi>西北六里</hi>
江東神祠在報恩寺西教塲内神姓石名固秦人也漢<lb/>
　祖六年灌嬰略定江南至贛城神現于某山告以克<lb/>
　捷之期士卒駭異凱還牲酒欵謁立廟贛江之東至<lb/>
　呉孫氏遷神於吳境祭之時有鐃歌五章見樂府今<lb/>
　在吳城頗著靈異<lb/>
金天王廟在城東南隅楊和王賜第園中<hi>昔人於廟傍土中掘得斷</hi>
　<hi>碑有金天王三大字又有沈𫝊師兼御史大夫祕書鄉貢進士十餘字每字二寸許按唐初封華山神為</hi>
<pb n="KR2k0029_WYG_026-21a"/>
　<hi>金王而傳師蘇人也故附會祀之</hi>
猛將廟在中街路仁風坊之北景定間因瓦塔而剏神<lb/>
　本姓劉名鋭或云即宋名將劉錡弟嘗為先鋒䧟敵<lb/>
　保土者也嘗封吉祥王故廟亦名吉祥菴互見寺觀<lb/>
　<hi>一在閶門南濠一在文德橋東一在嘉定縣馬陸鎮</hi>
祠山廟在雍熙寺東<hi>一在崑山縣永懷舊寺内一在崇明舊縣治前</hi>
顯應行祠一名李王廟在葑門内宋咸淳中創神姓李<lb/>
　名禄長興童莊人累封福濟顯忠等號進侯爵吳城<lb/>
<pb n="KR2k0029_WYG_026-21b"/>
　内外多有之或云即名將李顯忠<hi>一在常熟縣致道觀西廡下名李烈</hi>
　<hi>士廟初理宗時吳興潘壬作亂事聞發兵將屠其城神夜見夢於帝及丞相史彌逺遂宥脅從一城獲全</hi>
　<hi>泰定間道士鄧道樞塑像於此遇有災患禱之輒應</hi>
總管廟在蘇臺郷真豐里神汴人姓金初有二十相公<lb/>
　名和隨駕南渡僑于吳歿而為神其子曰細第八為<lb/>
　太尉者理宗朝嘗著靈異遂封靈祐侯靈祐之子名<lb/>
　昌第十四初封總管總管之子曰元七總管元至正<lb/>
　間能隂翊海運初皆封為總管再進封昌為洪濟侯<lb/>
<pb n="KR2k0029_WYG_026-22a"/>
　元七為利濟侯<hi>一在閶門外白蓮橋橋西一祠祀元王積翁亦名總管廟一在盤門外僊</hi>
　<hi>塘橋下在常熟縣致道觀一在嘉定縣安亭鎮</hi>
晏公廟多在閶胥二門軍營内元以其隂翊海運封平<lb/>
　浪侯今漕運官兵猶祈賽之<lb/>
何山廟在何山南祀白龍并土社神紙錢廟在靈巖山<lb/>
　西伏龍岡下白馬廟在香山西白馬寺前皆祀本境<lb/>
　土穀之神<lb/>
皮塲王廟在府治西成家浜上神本東京顯神坊土神<lb/>
<pb n="KR2k0029_WYG_026-22b"/>
　累封明靈昭惠祐王<lb/>
燕國夫人廟在府治東南燕家橋呉孫權乳母陳夫人<lb/>
　捨宅為通𤣥寺同光中移今所今開元寺亦有其祠<lb/>
　<hi>淳祐中提刑胡頴拓四酒務隙地為射圃鑿河貝古墓得石函上刻燕國夫人篆字舊傳酒務即夫人宅</hi>
慧感夫人祠舊名靈祐廟在郡城承天寺護伽籃神也<lb/>
　一在吳江聖夀寺<hi>林戊碑隂記元符元年歳在戊寅夏吳中大旱徧禱郡祀畧無應者</hi>
　<hi>是歳髙田不穫人多暍死負販之民皆捨其業而以售水自資涉冬至二年春夏之交舟車益不通百貨</hi>
　<hi>湧貴城中溝澮堙塞發為疫氣通判軍州事朝請郎祝公適領郡事迺用故事早暮分禱于所宜祀者一</hi>
<pb n="KR2k0029_WYG_026-23a"/>
　<hi>日會承天寺客言此乃梁衛尉卿陸僧瓚捨其第為之昔號廣德重𤣥寺陸卿故有女子不嫁經營其事</hi>
　<hi>旣死祠于寺之東廡開寳中吳越忠懿王朝京師道出吳江大風幾覆舟見女子拯之自言郡重𤣥寺之</hi>
　<hi>神也本國加封號感應聖姑今里中事之甚敬公聞即謁且言明日致禱旣歸宿齋于㕔事舉家沐浴蔬</hi>
　<hi>食相約得雨而後復膳黎明躬至祠下再拜而言曰郡承連年之旱流亡疾沴相乘而作農事失時歳且</hi>
　<hi>大饑雖某有罪獲戾不逃然將為國家之憂神其哀之能即致雨尚可救也屏息聽命寺僧獻兆曰神告</hi>
　<hi>即雨衆甚不然憮然而退憇于齋堂左右告曰天油然作雲矣未及命駕注雨應至老㓜驩呼於道至有</hi>
　<hi>不忍以簦笠自庇者即日盈尺闔境告足自爾有請必應如取所寄邦人無復水旱之憂歳大有年乃具</hi>
　<hi>事白于外臺使者以聞詔書褒美特封慧感夫人秩視公侯列于典祠按陸氏得姓於齊宣王之少子至</hi>
<pb n="KR2k0029_WYG_026-23b"/>
　<hi>漢有字伯元者仕為吳令遷豫章都尉旣卒吳人思之迎其喪葬于胥屏亭子孫遂家焉伯元生襄賁令</hi>
　<hi>盱眙生本州從事鴻鴻生南海太守建建生本州從事曄曄生御史中丞京兆尹璜璜生𢎞農都尉文文</hi>
　<hi>生親親生頴川太守尚書令閎閎生桓桓生揚州别駕續續生褒褒生吳城門校尉紆紆生九江都尉太</hi>
　<hi>學博士駿駿生選選生尚書瑁瑁生頴頴生海隅令濯濯生漢公漢公生冽冽生本郡從事元之元之生</hi>
　<hi>高平相員外散騎常侍英英生晉侍中太尉興平康伯玩玩生五丘尚書侍中始始生祕書監侍中萬載</hi>
　<hi>萬載生宋東陽太守子真子真生濟南兖州刺史惠曉惠曉生梁太常卿倕倕生衛尉君凢二十餘世冠</hi>
　<hi>冕不絶皆有才德名在史册自興平康伯至祕書監父子兄弟五世内侍嘉祥積慶挺生夫人惟夫人其</hi>
　<hi>生也精修正潔入清靜海其歿也通于神明有感斯應故能致朝廷報稱之禮甚厚旣以詔書刻于石將</hi>
<pb n="KR2k0029_WYG_026-24a"/>
　<hi>求老於文學之士為之記以傳不朽搢紳耆老且請紀其事於碑隂乃為之敘云戊嘗聞朝請公元祐間</hi>
　<hi>以奉朝議郎知槀城雨暴滹沱河水盛漂泛林木室廬蔽而下水及城門雉堞凛然將決老弱皇恐奔潰</hi>
　<hi>調急夫督水工雨且不止人無所施其力公迺朝服涉濘立于隄上鞠躬申禱水溢隄壤相去數尺吏民</hi>
　<hi>救止公豎立不動以笏叩頭願以身任之於是雨小止水波稍回河流遂復其所潰陷之地明日復為平</hi>
　<hi>陸如故使者方欲言諸朝會公秩滿請罷遂已北方之人至今能道其詳惟公憂國愛民所至以誠心格</hi>
　<hi>物如此是可書也故附于左元符三年歳次庚辰秋八月乙未朔十日甲辰布衣林戊記范至能記按元</hi>
　<hi>符三年林戊記云梁衛尉卿陸僧瓚捨宅為寺有女不嫁旣死祠於寺之東廡開寳中吳越王朝京道出</hi>
　<hi>吳江大風幾覆舟見女子拯之自言重𤣥寺之神本國加封感應夫人郡人於此祈子頗驗元符初夏旱</hi>
<pb n="KR2k0029_WYG_026-24b"/>
　<hi>人多暍死明年疫癘繼作通判祝安上攝州事禱神致雨歳大熟事聞詔封慧感夫人政和二年曹斐記</hi>
　<hi>賀鑄書中吳記聞云安上除知台州至錢塘將濟夢一婦人告以風濤之險明日果覆舟數十獨安上得</hi>
　<hi>免嘗有祝史竊廟中懸旛縶其身環走殿内自言某實盜也夜半踰城還家神靈潛制于此建炎中金人</hi>
　<hi>入侵居民有事之者夢神告以兵難不數日城䧟乹道三年秋禱雨有應父老顧安時上其事加封慧感</hi>
　<hi>顯祐善利夫人參政范至能記</hi>
聖姑廟在太湖包山上舊傳晉王彪二女長號聖姑次<lb/>
　素姑常着屐涉水而衣不沾濕相繼卒人以為靈而<lb/>
　祀之<hi>韋應物黿頭山神女歌黿頭之山直上洞庭連青天蒼蒼烟樹閉古廟中有蛾眉成水僊府沉</hi>
<pb n="KR2k0029_WYG_026-25a"/>
　<hi>沉行路絶蛟龍出沒無時節䰟同魍魎潛太隂身與空山長不滅東晉永和今幾代雲髪素顔猶盻睐隂</hi>
　<hi>沉靈氣靜凝美的礫龍綃雜瓊珮山精水魅不敢親昏明響象如有人蕙蘭瓊茅積烟露碧忩松月無冬</hi>
　<hi>春舟楫經過奠椒醑巫女南音歌楚些碧水冥冥空鳥飛長天何處雲隨雨紅蕖緑蘋芳意多王靈蕩漾</hi>
　<hi>淩清波孤峯絶島儼相向鬼嘯猿鳴垂女蘿皎雪瓊枝殊異色北方絶代徒傾國雲没烟消不可期明堂</hi>
　<hi>翡翠無人得精靈變態狀無方游龍宛轉驚鴻翔湘妃獨立九疑暮漢女菱歌春日長始知僊事無不有</hi>
　<hi>可惜吳宫空白首皮日休洛神有靈逸古廟臨空渚暴雨駭丹青荒蘿繞梁㭒野風旋芝蓋饑烏銜椒糈</hi>
　<hi>寂寂落楓花時時鬬鼯鼠常云三五夕盡會妍神侣月下留紫姑霜中召青女俄然響環珮倐爾鳴機杼</hi>
　<hi>樂至有聞時香來無定處目瞪如有待䰟斷空無語雲雨竟不生留情在何處陸龜蒙𣺌𣺌洞庭水盈盈</hi>
<pb n="KR2k0029_WYG_026-25b"/>
　<hi>芳嶼神因知古佳麗不獨湘夫人流蘇蕩遥吹斜嶺生輕塵蜀綵駮霞碎呉綃盤露匀可憐飛燕姿合是</hi>
　<hi>乘鸞賔坐想煙雨夕兼之花草春空登油壁車窈窕誰相親好贈玉條脱堪㩦紫綸巾殷勤撥香池重薦</hi>
　<hi>汀洲蘋明朝動蘭檝不翅星河津</hi>　　　　　已上土人私祀<lb/>
　<lb/>
　<lb/>
　<lb/>
　<lb/>
　姑蘇志卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷四十七</head>
    <p>
<pb n="KR2k0029_WYG_046-1a"/>
欽定四庫全書<lb/>
　姑蘇志卷四十七　　　　　明　王鏊　撰<lb/>
　　　人物五<hi>名臣</hi>
沈友字子正郡人年十一華歆行風俗見而異之因呼<lb/>
　曰沈郎可登車語乎友逡巡曰君子講好以禮今仁<lb/>
　義陵遲聖道漸壊先生銜命將以禆補先王之教整<lb/>
　齊風俗而輕脱威儀猶負薪救火更益其熾歆慚曰<lb/>
　自桓靈以來雖多英彦未有幼童若此者及冠博學<lb/>
<pb n="KR2k0029_WYG_046-1b"/>
　善屬文兼好武事注孫子兵法又辯於口時稱其筆<lb/>
　舌刀三者皆妙絶於人孫權以禮聘之既至極論王<lb/>
　霸之畧正色立朝清議峻厲為庸臣所譖權亦疑其<lb/>
　不為己用害之年二十九<lb/>
髙岱字孔文郡人業少厲髙操輕財貴義其友士拔竒<lb/>
　取於未顯所交皆當時英偉年二十七太守盛憲以<lb/>
　為上計吏舉孝亷謂之曰卿懐書千卷隠光藏燿擇<lb/>
　君而不仕太守今日相使行誠不足使鳳鸞舒翼然<lb/>
<pb n="KR2k0029_WYG_046-2a"/>
　不獲已君其勉之岱遂行到京輦稱病還家許貢來<lb/>
　領郡岱將憲避難於許昭家求救於陶謙岱顦顇泣<lb/>
　血水漿不入口謙感其忠壯有申包胥之義許為出<lb/>
　軍岱得謙書還而貢已囚其母吳人皆為危悚岱言<lb/>
　在君則為君且母在牢獄期於當往遂通書自白貢<lb/>
　即相見才辭敏捷好自陳謝貢登時出其母岱將見<lb/>
　貢語友人張允沈䁕令豫具船以貢必悔當追逐之<lb/>
　出便將母乗船易道而逃貢須臾遣人追殺之不能<lb/>
<pb n="KR2k0029_WYG_046-2b"/>
　得時年三十餘隠於餘姚孫策命其出使會稽丞陸<lb/>
　昭逆之策虛已俟焉聞其善左傳乃自玩讀欲與講<lb/>
　論或謂之曰髙岱以將軍但英武而已無文學之才<lb/>
　若與論傳而言不知者則其言符矣又謂岱曰孫將<lb/>
　軍為人惡勝己者每問當言不知乃合意耳及與論<lb/>
　傳或答不知策怒以為輕已將殺之知友及時人皆<lb/>
　露坐為請策登樓望見數里中置滿惡其收衆心遂<lb/>
　遇害<lb/>
<pb n="KR2k0029_WYG_046-3a"/>
朱桓字休穆吳縣人孫權為將軍桓給事幕府除餘姚<lb/>
　長遇疫癘歳荒桓分部良吏躬親醫藥飱粥相繼士<lb/>
　民感戴之遷盪寇校尉使部伍吳會二部鳩合遺散<lb/>
　丹陽鄱陽山賊起桓督領諸將周旋赴討皆平定稍<lb/>
　遷禆將封新城侯後代周泰為濡須督黄武元年魏<lb/>
　使曹仁將步騎數萬向濡須仁欲襲取州上先揚聲<lb/>
　欲東攻羨谿桓分兵羨谿既發仁卒進軍拒濡須七<lb/>
　十里間桓乃追還羨谿兵兵未到而仁奄至時桓所<lb/>
<pb n="KR2k0029_WYG_046-3b"/>
　部兵在者五千人諸將咸懼桓因偃旗鼓外示虚弱<lb/>
　以誘致仁仁果遣其子泰攻濡須城分遣常雕督諸<lb/>
　葛䖍王雙等乗油船别襲中州仁自將萬人劉橐臯<lb/>
　復為泰等後拒桓部兵將攻取油船别擊雕等桓因<lb/>
　身自拒泰燒營而退遂梟雕生虜雙送武昌臨陣斬<lb/>
　溺死者千餘權嘉桓功封嘉興侯遷奮武將軍領彭<lb/>
　城相黄武七年鄱陽太守周魴譎誘魏曹休休將步<lb/>
　騎十萬至皖城以迎魴時陸遜為元帥全琮與桓為<lb/>
<pb n="KR2k0029_WYG_046-4a"/>
　左右督各督三萬人擊休黄龍元年拜前將軍領青<lb/>
　州牧假節嘉禾六年魏廬江主簿吕習請大兵自迎<lb/>
　欲開門為應桓與全琮俱往迎既至事露軍當引還<lb/>
　城外有谿水去城一里許諸軍勒兵渡桓自斷後時<lb/>
　廬江太守李膺整兵欲須軍半渡擊之及見桓節蓋<lb/>
　在後卒不敢出時全琮為督權又令胡綜宣詔㕘與<lb/>
　軍事琮以軍出無獲議欲部分諸將有所掩襲桓素<lb/>
　氣髙恥見部伍乃往見琮問行意感激發怒與琮校<lb/>
<pb n="KR2k0029_WYG_046-4b"/>
　計琮欲自解因曰上自令胡綜為督綜意以為宜爾<lb/>
　桓愈恚還乃使人呼綜綜至軍門桓出迎之顧謂左<lb/>
　右曰我縱手汝等各自去有一人旁出語綜使還桓<lb/>
　出不見綜知左右所為因斫殺之桓佐軍進諫刺殺<lb/>
　佐軍遂託狂發詣建業治病權惜其功不罪使子異<lb/>
　攝部曲令醫視䕶數月復遣還屯權自出祖謂曰今<lb/>
　寇虜尚存王塗未一孤當與君共定天下欲令君督<lb/>
　五萬人專當一面以圖進取想君疾未復發也桓性<lb/>
<pb n="KR2k0029_WYG_046-5a"/>
　䕶前恥為人下每臨敵交戰節度不得自由輒嗔恚<lb/>
　憤激然輕財貴義兼以彊識與人一面數十年不忘<lb/>
　部曲萬口妻子盡識之愛養吏士贍䕶六親俸禄産<lb/>
　業皆與共分及疾困舉營憂戚赤烏元年卒吏士男<lb/>
　女無不號慕家無餘財權賜鹽五千斛以周喪事子<lb/>
　異嗣<lb/>
異字季文以父任除郎後拜騎都尉代桓領兵赤烏四<lb/>
　年隨朱然攻魏樊城建計破其外圍還拜偏將軍魏<lb/>
<pb n="KR2k0029_WYG_046-5b"/>
　文欽營住六安多設屯砦置諸道要以招誘亡叛為<lb/>
　邊寇害異乃身率二千人掩破欽七屯斬首數百遷<lb/>
　揚武將軍權與論攻戰辭對稱意權謂異從父據曰<lb/>
　本知季文見之復過所聞建興元年遷鎮南將軍是<lb/>
　歳魏遣胡遵諸葛誕等出東興異督水軍攻浮梁壊<lb/>
　之魏軍大破太平二年假節為大都督救壽春圍不<lb/>
　解還軍為孫綝所枉害異從父據<lb/>
據字子範有姿貌膂力又能論難才兼文武孫權以為<lb/>
<pb n="KR2k0029_WYG_046-6a"/>
　可繼吕䝉張温使領兵屯尚公主拜左將軍封雲陽<lb/>
　侯謙虛接士輕財好施禄賜雖豐常不足用遭二宫<lb/>
　交惡據擁䕶太子義形於色以死守之遂左遷終於<lb/>
　新都郡丞孫亮時二子熊損各復領兵熊子宣襲爵<lb/>
　尚公主至驃騎將軍<lb/>
沈珩字仲山郡人少綜經藝長春秋内外傳有智謀能<lb/>
　專對孫權使使魏文帝引珩談語終日隨事響應無<lb/>
　所屈還吳以奉使有稱封永安鄉侯官至少府弟峻<lb/>
<pb n="KR2k0029_WYG_046-6b"/>
峻字敬山有名譽而性儉吝張温使蜀與峻别峻入内<lb/>
　良久出語温曰向擇一端布欲以送卿而無麤者温<lb/>
　嘉其無隠又常經太湖岸上使從者取鹽水已而恨<lb/>
　多勅令還減之尋亦自愧曰此吾天性也<lb/>
暨豔字子休郡人張温引為選曹尚書性狷厲好為清<lb/>
　議是時郎曹混淆多非其人豔臧否區别賢愚異貫<lb/>
　遂為浸潤所譖<hi>互見張温傳</hi>
吾彦字士則吳人也出自寒㣲有文武才身長八尺手<lb/>
<pb n="KR2k0029_WYG_046-7a"/>
　格猛獸膂力絶羣仕吳為通江吏初為小將給事陸<lb/>
　抗抗奇其勇畧將抜用之患衆情不允乃會諸將密<lb/>
　使人陽狂拔刀躍跳來座上諸將皆懼走唯彦不動<lb/>
　舉几禦之衆服其男乃擢用焉稍遷建平太守時王<lb/>
　濬將伐吳造船於蜀彦覺之請増兵馬為備皓不從<lb/>
　彦乃輒為鐵鎻横斷江路及師臨境縁江諸城皆望<lb/>
　風降附或見攻拔唯彦堅守攻不能尅乃退舍禮之<lb/>
　吳亡彦始歸降武帝以為金城太守帝嘗從容問孫<lb/>
<pb n="KR2k0029_WYG_046-7b"/>
　皓所以亡國彦對曰吳主英俊宰輔賢明帝笑曰君<lb/>
　明臣賢何為亡國彦曰天禄永終厯數有屬所以為<lb/>
　陛下禽此葢天時豈人事也轉燉煌威恩甚著遷雁<lb/>
　門太守時順陽王暢驕縱前後内史皆誣之以罪及<lb/>
　彦為順陽内史清身率下威刑嚴肅衆皆畏懼暢不<lb/>
　能誣乃更薦之冀其去職遷員外散騎常侍帝問彦<lb/>
　陸喜陸抗二人誰多對曰道德名望抗不及喜立功<lb/>
　立事喜不及抗會交州刺史陶璜卒以彦為南中都<lb/>
<pb n="KR2k0029_WYG_046-8a"/>
　督交州刺史初璜之死九真戍兵作亂逐其太守賊<lb/>
　帥趙祉圍郡城彦討平之在鎮二十餘年威恩大著<lb/>
　南州寧靖自表求代徴為大長秋卒于官<lb/>
單曜字𢎞嗣郡人少好學能屬文孫亮時為太史令皓<lb/>
　時遷中書僕射皓欲為父和作紀曜執以和不登帝<lb/>
　位宜名為傳由此漸怒皓酒後以嘲弄公卿為歡曜<lb/>
　但言論經議為不承詔收付獄徙其家零陵<lb/>
徐原字德淵郡人慷慨有才志忠壯好直言吕岱薦為<lb/>
<pb n="KR2k0029_WYG_046-8b"/>
　侍御史岱有得失原輒諫諍原死岱哭之甚哀曰德<lb/>
　淵岱之益友今不幸岱復於何聞過談者美之<lb/>
蔡洪字叔開郡人有才名西晉時王政陵遲官才失實<lb/>
　君子多退而窮處洪作孤奮論與王沉釋時論同意<lb/>
　讀者莫不歎息仕為松滋令<lb/>
朱誕郡人陳敏之亂豪桀多見維縶惟誕與賀循不豫<lb/>
　其事<lb/>
吳震郡人學行清脩老而未調華譚薦之為著作佐郎<lb/>
<pb n="KR2k0029_WYG_046-9a"/>
全景文字𢎞達郡人也少有氣力微時與同郡孫超之<lb/>
　吳興沈攸之同載出都至奔牛埭有人止而相之曰<lb/>
　君等皆至方伯行當富貴景文仍得將領為軍主宋<lb/>
　孝建初為竟陵王驃騎行㕘軍以功封漢水侯除員<lb/>
　外郎積射將軍泰始二年為假節寧朔將軍冗從僕<lb/>
　射軍主隨劉亮討破東賊於晉陵除長水校尉假輔<lb/>
　國將軍北討薛索兒於破釡領水軍斷賊糧運仍隨<lb/>
　太祖於葛家梁再戰皆有功南賊相持未决刺景文<lb/>
<pb n="KR2k0029_WYG_046-9b"/>
　𨽻劉亮拒劉胡攻圍力戰身被數十創除前軍將軍<lb/>
　封孝寧縣侯除寧朔將軍游擊將軍假輔師將軍髙<lb/>
　平太守鎮軍安西二府司馬驍騎將軍元徽末為南<lb/>
　豫州刺史厯陽太守輔國將軍如故遷征虜將軍南<lb/>
　琅邪濟隂二郡太守軍主尋加散騎常侍齊建元元<lb/>
　年以不預佐命國除授南琅邪太守常侍將軍如故<lb/>
　遷光禄大夫征虜將軍臨川王征西司馬南郡太守<lb/>
　累遷給事中光禄大夫永明九年卒超之吳縣人寧<lb/>
<pb n="KR2k0029_WYG_046-10a"/>
　朔長史廣州刺史元徽五年以游擊將軍誅攸之荆<lb/>
　郢二州刺史<lb/>
孫瑒字德璉吳縣人祖文惠齊越騎校尉清逺太守父<lb/>
　脩道梁中散大夫以雅素知名瑒少倜儻好謀畧博<lb/>
　涉經史尤便書翰起家梁輕車臨川嗣王行㕘軍累<lb/>
　遷為安西邵陵王水曹中兵㕘軍事王出鎮郢州瑒<lb/>
　書室隨府甚被賞遇太清之難授假節宣猛將軍軍<lb/>
　主王僧辯之討侯景也王琳為前軍琳與瑒同門乃<lb/>
<pb n="KR2k0029_WYG_046-10b"/>
　表薦為戎昭將軍宜都太守仍從僧辯救徐文盛於<lb/>
　武昌會郢州陷乃留軍鎮巴陵脩戰守之備俄而侯<lb/>
　景兵至日夜攻圍瑒督所部兵悉力拒戰賊衆奔退<lb/>
　及克姑熟瑒力戰有功除員外散騎常侍封富陽侯<lb/>
　尋授假節雄信將軍衡陽内史未之官仍遷衡州平<lb/>
　南府司馬破黄洞蠻賊有功除東莞太守行廣州刺<lb/>
　史尋除智武將軍監湘州事敬帝嗣位授持節仁威<lb/>
　將軍巴州刺史髙祖受禪王琳立梁永嘉王莊於郢<lb/>
<pb n="KR2k0029_WYG_046-11a"/>
　州徴瑒為太府卿加通直散騎常侍及琳入寇以瑒<lb/>
　為使持節散騎常侍都督郢荆巴武湘五州諸軍事<lb/>
　安西將軍郢州刺史總留府之任周遣大將史寧率<lb/>
　衆四萬乗虚奄至瑒兵不滿千人乗城拒守親自撫<lb/>
　巡行酒賦食士卒皆用命周人苦攻不能克乃矯授<lb/>
　瑒柱國郢州刺史封萬户郡公瑒偽許以緩之而潛<lb/>
　脩戰具樓雉器械一朝嚴設周人甚憚焉及聞大軍<lb/>
　敗王琳乗勝而進周兵乃解瑒於是盡有中流之地<lb/>
<pb n="KR2k0029_WYG_046-11b"/>
　遣使奉表詣闕天嘉元年授持節散騎常侍安南將<lb/>
　軍湘州刺史封定襄縣侯徴為散騎常侍中領軍未<lb/>
　拜文帝謂曰昔朱買臣願為本郡卿豈有意乎仍改<lb/>
　授持節安東將軍吳郡太守給鼓吹一部及將之鎮<lb/>
　乗輿幸近畿餞送秩滿徴拜散騎常侍中䕶軍鼓吹<lb/>
　如故留異反東陽詔瑒督舟師進討異平遷鎮右將<lb/>
　軍常侍出為使持節安東將軍建安太守光大中以<lb/>
　公事免尋起為通直散騎常侍大建四年授都督荆<lb/>
<pb n="KR2k0029_WYG_046-12a"/>
　信二州諸軍事安西將軍荆州刺史出鎮公安瑒增<lb/>
　脩城池懐服邊逺為鄰境所憚居職六年又以事免<lb/>
　更為通直散騎常侍及吳明徹軍敗吕梁授使持節<lb/>
　督縁江水陸諸軍事鎮西將軍給鼓吹一部仍授散<lb/>
　騎常侍都督荆郢巴武湘五州諸軍事郢州刺史持<lb/>
　節將軍十二年坐疆場交通抵罪後主嗣位復除通<lb/>
　直散騎常侍兼起部尚書尋除中䕶軍復爵邑入為<lb/>
　度支尚書領步兵校尉俄加散騎常侍遷侍中祠部<lb/>
<pb n="KR2k0029_WYG_046-12b"/>
　尚書後主頻幸其第及著詩賦述勲德之美又為五<lb/>
　兵尚書領右軍卒年七十二後主臨哭盡哀贈䕶軍<lb/>
　將軍侍中如故諡曰桓子瑒事親以孝聞篤睦諸弟<lb/>
　性通泰財物散之親友自居處頗失奢豪庭院穿築<lb/>
　極林泉之致歌童舞女當世罕儔賔客填門軒葢不<lb/>
　絶又巧思過人為起部尚書軍國器械多所創立有<lb/>
　鑒識及卒後主題銘後四十字勅就宅鐫之瑒二十<lb/>
　一子咸有父風子訓頗知名歴臨湘令直閣將軍髙<lb/>
<pb n="KR2k0029_WYG_046-13a"/>
　唐太守陳亡入隋<hi>建康實録孫瑒宅在青谿東西即江總宅也</hi>
許孝敬吳人勁勇過人為梁宣帝驍將以大將軍守河<lb/>
　東無救援為吳明徹所禽戮於建康市贈車騎大將<lb/>
　軍子世武襲父大將軍好勇不拘行檢重賔客施與<lb/>
　不節資産既盡遂謀奔陳事覺伏誅<lb/>
卜靜字𤣥風與顧邵陸通張訓等齊名終剡令<lb/>
張承休崑山人隋散騎常侍𦙍之孫也張説撰其墓志<lb/>
　云希言篤行去華崇實非法不由非禮不動精於理<lb/>
<pb n="KR2k0029_WYG_046-13b"/>
　物敏於從政厯朝議大夫上柱國恒州刺史<hi>説之文曰閶門</hi>
　<hi>一分暉我諸侯葢居閶門也</hi>
張從師郡人祖損之隋侍御史水部郎父浤碩學麗藻<lb/>
　名動京師從師仕終河南府法曹㕘軍張説撰墓志<lb/>
　云冲和純粹辯博閎達卓犖好古儻蕩逸羣忘懐樂<lb/>
　道上元二年終葬虎丘西原子惟儉惟靜弱歳皆精<lb/>
　左氏榖梁春秋弟從申在藝苑傳<lb/>
歸崇敬字正禮吳縣人治禮家學多識容典擢明經遭<lb/>
<pb n="KR2k0029_WYG_046-14a"/>
　父喪孝聞鄉里調國子直講天寶中舉博通墳典科<lb/>
　對策第一遷四門博士建議以景皇始受命為唐太<lb/>
　祖百代不易諸儒僉諧或執異者卒不能移授左拾<lb/>
　遺肅宗次靈武再遷起居郎贊善大夫史館脩撰兼<lb/>
　集賢殿校理脩國史儀注以貧求解歴同州長史潤<lb/>
　州别駕未幾有事橋陵建陵召還參掌儀典改主客<lb/>
　員外郎復兼脩撰代宗幸陜召問得失崇敬極陳生<lb/>
　人疲敝當以儉化天下則國富而兵可用大厯初授<lb/>
<pb n="KR2k0029_WYG_046-14b"/>
　倉部郎中充弔祭册立新羅使海道風濤舟幾壊衆<lb/>
　謀易單舸崇敬不肯獨濟風息使還囊槖惟衾衣東<lb/>
　夷傳其清德授國子司業兼集賢學士八年遣祀衡<lb/>
　山未至而哥舒晃亂廣州監察御史憚之請望祀而<lb/>
　還崇敬正色曰君命豈有畏邪遂往在職多所建議<lb/>
　坐事貶饒州司馬德宗立召還復拜國子司業稍遷<lb/>
　翰林學士左散騎常侍充皇太子侍讀封餘姚郡公<lb/>
　遷工部尚書以兵部尚書致仕卒年八十八贈左僕<lb/>
<pb n="KR2k0029_WYG_046-15a"/>
　射諡曰宣論撰十數篇子登<lb/>
登字冲之事繼母篤孝大厯中舉孝亷髙第補四門助<lb/>
　教又策賢良性温恕雅實𢎞厚慕陸象先為人有文<lb/>
　學工草𨽻貞元初自美元尉拜右拾遺裴延齡得幸<lb/>
　熊執易疏論之以示登登動容曰願竄吾名雷霆之<lb/>
　下君難獨處同列有所諫正輒聯署無所回諱轉右<lb/>
　補闕起居舍人凡十五年退然逺權勢終不以淹晩<lb/>
　㮣懐順宗為皇太子登父子侍讀及即位以東宫恩<lb/>
<pb n="KR2k0029_WYG_046-15b"/>
　超拜給事中遷工部侍郎復為皇太子諸王侍讀獻<lb/>
　龍樓箴以諷徙左散騎常侍入謝憲宗問政所先登<lb/>
　知帝睿而果干斷勸順納諫爭外傳為讜言累遷兵<lb/>
　部員外郎尋加史館脩撰超拜給事中工部侍郎右<lb/>
　散騎常侍兵部侍郎判國子祭酒事進工部尚書累<lb/>
　封長洲縣男元和末卒贈太子少師諡曰憲子融<lb/>
融字章子元和中進士累遷左拾遺事文宗為翰林學<lb/>
　士進户部侍郎開成初以工部侍郎兼御史中丞湖<lb/>
<pb n="KR2k0029_WYG_046-16a"/>
　南觀察使盧周仁取羨錢億萬進京師融劾奏請還<lb/>
　之代貧民租入遷京兆尹又徙祕書監興元尹兼御<lb/>
　史大夫山南西道節度徙東道還歴兵部尚書累封<lb/>
　晉陵郡公會昌後儒臣少朝廷禮典多本融議辭疾<lb/>
　以太子少傅分司東都大中七年卒贈尚書左僕射<lb/>
　子仁晦仁翰仁憲仁紹仁澤皆登第咸通中至達官<lb/>
　仁澤列曹尚書觀察使子藹<lb/>
藹字文彦擢進士徧歴三署同光初為尚書丞遷侍郎<lb/>
<pb n="KR2k0029_WYG_046-16b"/>
　以太子賔客致仕卒年七十六藹初由進士任侍御<lb/>
　史昭宗宴文思毬場朱全忠入百官坐廡下全忠怒<lb/>
　貶藹為登州司户㕘軍<lb/>
張鎰字季權一字公度朔方節度使齊丘之子也郭子<lb/>
　儀表為元帥判官累遷殿中侍御史華原令盧樅得<lb/>
　罪鎰按驗樅當免官有司承風以死論鎰白母曰黙<lb/>
　則負官否則為太夫人憂母曰兒無累於道吾所安<lb/>
　遂執正其罪樅得流鎰坐貶撫州司户㕘軍居母喪<lb/>
<pb n="KR2k0029_WYG_046-17a"/>
　以孝聞大厯初出為濠州刺史政條清簡延經術士<lb/>
　講教生徒比去州升明經者四十人李靈燿反于汳<lb/>
　團閲鄉兵嚴守備有詔褒美時有司條天下牧守課<lb/>
　績惟信州蕭定常州蕭復及鎰為理行第一十二年<lb/>
　改壽州十四年去官民為立石頌德遷洪州觀察江<lb/>
　西賑給孤獨均平賦税存問羸老週其粟帛大興學<lb/>
　校以激浮俗歴河中觀察使汳滑節度使建中二年<lb/>
　拜中書侍郎平章事郭子儀壻趙縱為奴告下御史<lb/>
<pb n="KR2k0029_WYG_046-17b"/>
　劾治而奴留内侍省鎰奏奴不可告主悖慢成風漸<lb/>
　不可長明年以兩河用兵鎰奏減堂飱錢及百官廩<lb/>
　俸三分一以助用度盧杞忌鎰剛直欲擠之時朱泚<lb/>
　以盧龍卒戍鳳翔帝擇人以代杞曰鳳翔將校班秩<lb/>
　素髙非宰相信臣不可鎮撫帝顧鎰曰文武兼資望<lb/>
　重内外無易卿者乃以為鳳翔節度使帝幸奉天鎰<lb/>
　罄家貲將自獻行在營將李楚琳嘗事朱泚夜率其<lb/>
　黨作亂遂遇害詔贈太子太傅大中初圖形凌煙閣<lb/>
<pb n="KR2k0029_WYG_046-18a"/>
　鎰撰五經微㫖十四卷孟子音義三卷<lb/>
沈既濟吳縣人經學該明楊炎雅善之薦有良史才召<lb/>
　拜左拾遺史館脩撰議則天皇后進非以德請省其<lb/>
　紀德宗立鋭于治建中二年詔兩省分置待詔官權<lb/>
　公錢收子贍用既濟諫止之炎得罪既濟坐貶處州<lb/>
　司户㕘軍後為禮部員外郎又言古今選用之法撰<lb/>
　建中實録時稱其能子傳師<lb/>
傳師字子言治春秋工書有楷法少為杜佑所器貞元<lb/>
<pb n="KR2k0029_WYG_046-18b"/>
　末舉進士禮部侍郎權德輿於門生中推為顔子復<lb/>
　登制科授太子校書郎以鄠尉直史館轉右拾遺左<lb/>
　補闕累遷知制誥入翰林為學士改中書舍人翰林<lb/>
　缺承㫖次當傳師因稱疾出穆宗遣中使敦召李德<lb/>
　裕素與善開曉諄切終不出遂以本官兼史職出為<lb/>
　湖南觀察使即官下脩憲宗實録寶厯二年入拜尚<lb/>
　書右丞復出為江西觀察使徙宣州傳師吏治嚴明<lb/>
　人不敢罔所蒞以亷靜聞入為吏部侍郎太和初卒<lb/>
<pb n="KR2k0029_WYG_046-19a"/>
　年五十九贈尚書傳師性夷粹無競更二鎮十年無<lb/>
　書賄入權家初拜官宰相欲以姻私託幕府者傳師<lb/>
　拒曰誠爾願罷所授故其僚佐如李景讓蕭寘杜牧<lb/>
　極當時選治家不尚威嚴閨門自化屬無親疏服食<lb/>
　如一帑無儲錢鬻宅以葬云子樞詢<lb/>
詢字誠之亦能文辭清粹端美如神仙中人會昌初進<lb/>
　士第補渭南尉累遷中書舍人出為浙東觀察使除<lb/>
　户部侍郎判度支咸通四年為昭義節度使治尚簡<lb/>
<pb n="KR2k0029_WYG_046-19b"/>
　易人皆便安奴私侍兒詢將戮之奴懼結牙將為亂<lb/>
　夜攻詢滅其家贈兵部尚書左散騎常侍劉潼代為<lb/>
　節度馳至刳奴心祭其靈坐<hi>詢夜宴僚友更著宴辭令云莫打南來雁</hi>
　<hi>從他向北飛打時雙打取莫遣兩分離是夕為奴歸秦所殺夫妻俱死</hi>
徐岱字處仁郡人本農家子於學無不通辯論明鋭座<lb/>
　人常屈終給事中史館脩撰<lb/>
麴信陵郡人貞元初進士及第六年為望江令有仁政<lb/>
　撫孤獨為禱神請雨文云必也私欲之求行於邑里<lb/>
<pb n="KR2k0029_WYG_046-20a"/>
　慘黷之政施於黎元令長之罪也神得而誅之豈可<lb/>
　移於人而害其歳既卒官百姓留葬縣境立祠崇寧<lb/>
　四年勅賜靈施廟信陵故居在包山<lb/>
丁公著字平子吳人三歳喪母七歳見鄰媪抱子哀感<lb/>
　不肯食請於父緒願絶粒學老子道稍長父勉勅就<lb/>
　學舉明經髙第授集賢校書郎不滿秩輒去侍養于<lb/>
　家父喪負土作冢貌力癯惙見者憂其死孝觀察使<lb/>
　薛苹表上至行詔刺史弔問賜粟帛旌其閭淮南節<lb/>
<pb n="KR2k0029_WYG_046-20b"/>
　度使李吉甫表授太子文學兼集賢校理會入輔政<lb/>
　擢右補闕遷直學士充皇太子諸王侍讀因著太子<lb/>
　諸王訓十篇穆宗立未聽政召居禁中條詢治理且<lb/>
　許以相公著陳讓牢切乃擢給事中時上事遊畋聲<lb/>
　色賜與無節嘗謂公著曰聞外間人多宴樂此乃時<lb/>
　和人安足用為慰公著對曰此非佳事恐漸勞聖慮<lb/>
　上曰何故對曰自天寶以來公卿大夫競為遊宴沉<lb/>
　酣晝夜優襍子女不愧左右如此不已則百職皆廢<lb/>
<pb n="KR2k0029_WYG_046-21a"/>
　陛下能無獨憂勞乎願少加禁止乃天下之福也遷<lb/>
　工部侍郎知吏部選事公著内知帝欲進用故辭疾<lb/>
　求外遷授浙西觀察使徙河南尹治以清靜聞四遷<lb/>
　禮部尚書翰林侍讀學士長慶中浙東畜癘拜觀察<lb/>
　使詔賜米七萬斛使賑饑氓久之入為太常卿太和<lb/>
　中以病匄身還鄉里卒贈尚書右僕射公著清約守<lb/>
　道每進一官輒憂見顔間四十喪妻終身不畜妾及<lb/>
　卒天下惜之<lb/>
<pb n="KR2k0029_WYG_046-21b"/>
任晦郡人仕為涇縣尉退居里中有深林曲沼危亭幽<lb/>
　砌池中又為島嶼脩篁嘉木掩映隈奥晦資髙放寡<lb/>
　合好奇樂異喜文學名理之士得顧辟疆舊圃以居<lb/>
　云<lb/>
許孟容吳人讀書為文口辯為給事中嘗論事由太常<lb/>
　少卿為刑部侍郎<hi>見栁宗元先友記</hi>
楊收字藏之隋越國公素之裔世居馮翊父遺直客死<lb/>
　蘇州收七歳而孤處喪若成人母長孫親授經十三<lb/>
<pb n="KR2k0029_WYG_046-22a"/>
　通大義善屬文所賦輒就吳人號神童及壯長六尺<lb/>
　二寸廣顙深頥疎眉秀目博學强記至他藝無不通<lb/>
　解以兄假未仕不肯舉進士假既釋褐乃擢進士杜<lb/>
　悰表署淮南推官悰領度支又節度劍南東西川輒<lb/>
　隨府三遷宰相馬植表為渭南尉集賢校理議補監<lb/>
　察御史收又以假方外遷誼不可先固辭復為悰節<lb/>
　度判官擢監察御史以詳禮學改太常博士未行以<lb/>
　母喪免服除從淮南崔鉉府為支使還拜侍御史遷<lb/>
<pb n="KR2k0029_WYG_046-22b"/>
　長安令懿宗時累擢中書舍人翰林學士承㫖以中<lb/>
　書侍郎同中書門下平章事進尚書右僕射封晉陽<lb/>
　縣男罷為宣歙觀察使明年貶端州司馬又流驩州<lb/>
　俄詔賜死後三年詔追雪其辜復官爵子鉅鏻鉅廣<lb/>
　明初進士乾寧初為翰林學士從入洛終散騎常侍<lb/>
　鏻至户部尚書收兄發弟嚴<lb/>
發字至之登進士又中抜萃科累官左司郎中宣宗時<lb/>
　議改順憲二宗廟主署新諡發以為自古無改作主<lb/>
<pb n="KR2k0029_WYG_046-23a"/>
　之文報不可知禮者韙之改太常少卿為蘇州刺史<lb/>
　治以恭長慈幼為先徙福建觀察使又以能政聞拜<lb/>
　嶺南節度使承前政寛㢮操下剛嚴軍遂怨起為亂<lb/>
　囚發傳舍貶婺州刺史假字仁之開成末登第累遷<lb/>
　太常少卿繇浙西判官擢監察御史出為常州刺史<lb/>
　卒官<lb/>
嚴字凜之由進士累遷給事中工部侍郎翰林學士以<lb/>
　收知政請補外拜御史中丞越州刺史觀察浙東收<lb/>
<pb n="KR2k0029_WYG_046-23b"/>
　貶嚴亦斥為邵州刺史徙吉王傅乾符四年以兵部<lb/>
　侍郎判度支卒子涉注<lb/>
涉昭宗時累遷刑禮吏三部侍郎轉左丞吏部尚書哀<lb/>
　帝時進同中書門下平章事加中書侍郎涉性端厚<lb/>
　命相之日與家人相向而泣曰吾不能脱此網羅禍<lb/>
　將至矣又謂其子凝式曰今日之事吾家重不幸必<lb/>
　累爾等天祐四年帝禪梁以涉為押傳國寶使凝式<lb/>
　白曰大人為唐宰相而國家至此不可謂之無過况<lb/>
<pb n="KR2k0029_WYG_046-24a"/>
　手持天子璽綬與人雖保富貴奈千載何蓋涉大駭<lb/>
　曰汝滅吾族神色不寧者數日涉已相辭内職為户<lb/>
　部侍郎竟以令終注中和二年進士累官翰林學士<lb/>
　凝式自有傳<lb/>
皮光業字文通日休子也光業生於蘇十歳能屬文錢<lb/>
　武肅王鏐辟以為屬吳越國建以為相教令儀注多<lb/>
　其所定美容儀善談論若神仙中人<lb/>
司馬福郡人始𨽻吳越王水軍為遊奕都虞候開平三<lb/>
<pb n="KR2k0029_WYG_046-24b"/>
　年淮人圍蘇内外阻絶王遣援兵至莫知城中音問<lb/>
　福潛行水中三日入城中得報復出及救兵與城中<lb/>
　弓矢相應淮人以為神<hi>事詳平亂條</hi>進官都指揮使吳越<lb/>
　王城吳江置軍鎮命福主之遂老於職<hi>福鬚髯屢為諜者入城因</hi>
　<hi>去之淮人卒不能識</hi>
蔣詔恭吳人流落入蜀性耿直有逸才每一吟詠率多<lb/>
　諷刺時蜀主季年臣僚多尚權勢侈敖無節因為詩<lb/>
　以諷蜀主曰敢言之士也特授名山令又善蒞事賜<lb/>
<pb n="KR2k0029_WYG_046-25a"/>
　銀緋<lb/>
吳仁璧字廷寶長洲人大順中及第喜屬文善星學及<lb/>
　黄白術初學於廬山道士數年其師曰能學仙乎仁<lb/>
　璧固陳求名之志道士曰一第猶拾芥爾但他年勿<lb/>
　干英雄仁璧既成名吳越王錢鏐待以客禮訪求天<lb/>
　文固辭非所知欲辟入幕又辭天復初鏐母秦國夫<lb/>
　人水丘氏殂具禮幣請為誌文不從鏐怒沈之江中<lb/>
　時人憐之有詩一卷<hi>臨安志云仁璧闗右人中第後入浙錢武肅王累辟不就請撰</hi>
<pb n="KR2k0029_WYG_046-25b"/>
　<hi>羅城記又不從王怒沈之江</hi>
董思恭吳縣人所著篇詠甚為時人所重初為右史知<lb/>
　貢舉坐豫泄問目流嶺表死<lb/>
温訥郡人為楊行密將劉威幕客行密卒威為帥府所<lb/>
　忌或譖於徐温温將害之訥説威曰公受謗雖深反<lb/>
　本無狀若輕舟入覲則嫌疑皆亡矣威從之温果待<lb/>
　威甚恭威得還鎮訥之力也<lb/>
訪式字叔矜祖延祚為常熟令遂家于吳式舉進士有<lb/>
<pb n="KR2k0029_WYG_046-26a"/>
　髙行名著雍咸間歴通判博州尚書祠部郎中知洪<lb/>
　筠二州官至轉運使年八十餘卒贈禮部尚書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0029_WYG_046-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑蘇志卷四十七<lb/>
</p>
<p>
</p>
  </div>
</body>
</text>
</TEI>
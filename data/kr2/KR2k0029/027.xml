<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷二十八</head>
    <p>
<pb n="KR2k0029_WYG_027-1a"/>
欽定四庫全書<lb/>
　姑蘇志卷二十八　　　　　明　王鏊　撰<lb/>
　　　壇廟下<lb/>
崑山縣社稷壇在縣治西南三里至正七年費復初建<lb/>
　洪武三年知縣呼文瞻重修<hi>宋項公碑記邑有社稷春祈秋報重農事也崑</hi>
　<hi>山壇壝莽為荒墟鷄犬放焉遇嵗事則望拜於郷校大成殿之㦸門豈惟祀非其所神弗克歆抑且背先</hi>
　<hi>聖先師焉前政嘗有意修復惑於隂陽拘忌之説而未果予竊謂為宰者膺人民社稷之寄平土播穀神</hi>
　<hi>實司之民實頼之詎容不知報本之為急務乎迺即舊址而經營之砌築四壝創造齋室周以垣墉植以</hi>
<pb n="KR2k0029_WYG_027-1b"/>
　<hi>松柏幣有瘞所門有扃鐍其神位列於齋室其祭器寄於邑庠至期取用焉典祀於是乎嚴矣維兹調邑</hi>
　<hi>營繕孔艱屢政憮視今幸肇成繼自今其以時整葺母或因循與宗祏相為無疆故書以示來者宋淳祐</hi>
　<hi>壬子記</hi>
風雲雷雨山川壇在正南門外洪武三年知縣呼文瞻<lb/>
　建<lb/>
邑厲壇在縣北三里馬鞍山隂洪武三年建郷厲壇共<lb/>
　四百九十所<lb/>
城隍廟在縣治北馬鞍山南舊在平橋北洪武三年遷<lb/>
<pb n="KR2k0029_WYG_027-2a"/>
　置　　　　　　　　　　　已上通祀<lb/>
惠應廟祀崑山神在縣西北馬鞍山之陽唐中和二年<lb/>
　建宋崇寧間賜舊額曰大觀廟封神曰靜濟侯紹興<lb/>
　間加永應淳熙間加昭德慶元間加顯貺開禧間改<lb/>
　封昭惠公嘉定間加靈濟寳慶間加福應紹定間加<lb/>
　康祐淳祐間封顯佑王洪武中改封崑山之神每歳<lb/>
　夏四月祀之永樂中廟燬宣德中縣丞吳仲𦙍重建<lb/>
　祝文曰有山巍巍惟神主之有民林林惟神福之誥<lb/>
<pb n="KR2k0029_WYG_027-2b"/>
　錫寵褒以答神休英爽如在享祀千秋<hi>宋黄昺惠應廟記蓋聞三</hi>
　<hi>代迭號仁義攸歸七國僭稱簡牘是誚或封建子弟或追贈公侯居於域中莫斯為大然有功於國有惠</hi>
　<hi>及民後世尊其道者亦受命無愧矣大聖山王者馬鞍山之神也按圖經梁沙門慧嚮謂兹山諸勝可興</hi>
　<hi>佛寺雖用志彌篤而力莫能逮一日㝠寢山神前現曰願助千工以副斯意是夕雲驅電掣風撓雷動駢</hi>
　<hi>闐之跡遍于林莽鞭朴之聲震於巖谷恍惚中夜驚悸數里詰旦隂翳潛廓靈基倐成雖疊石之相差若</hi>
　<hi>築出之夷廣横袤十七丈髙聳二丈小大規矩混然削成其直如繩其平如砥非人功所能致也事聞建</hi>
　<hi>神之祠錫命曰大聖山王蓋旌其功而表其美也自兹以還威靈益著聦明正直鎮乎百里之境福善禍</hi>
　<hi>淫庇乎一方之民凡猶豫者卜之如釁靈龜疾疫者禱之如餌良藥肸蠁之應昭昭而可驗牲幣之祭紛</hi>
<pb n="KR2k0029_WYG_027-3a"/>
　<hi>紛而不絶及物之惠斯亦至矣然而年禩寖逺棟宇隳壞軒墀蔽乎春草廊壁鳴乎秋蛩雖靈之具存而</hi>
　<hi>像亦斯弊邑人陳仁紹者好善不回積財能散眡廟宇棟撓思締構以鼎新今寺主僧志堅同募居民以</hi>
　<hi>成勝事僧願文清螢亦贊其能牋䟽一發如石投水施利四來如川赴海凡所得者僅踰千緡於是鳩工</hi>
　<hi>市材揆日蕆事歳時未易斤斧告停危簷翬飛疊瓦鴛甓忩牖明䆳<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>櫨赫奕殿堂廣其舊制廊廡闢乎</hi>
　<hi>新規門闌有門左右有序中塑神像森衛靈官威儀聿陳藻繪斯煥蓋所以荅神休而肅祀事也噫古之</hi>
　<hi>郷士有益於人者典禮尊其祀焉矧兹山王垂數百載而英烈不昧始施功而成善事終佑民而享明德</hi>
　<hi>建祠追號亦其宜矣前所謂有功於國有惠及民後世尊其道者受命無愧其斯之謂歟昺因訪舊胥臺</hi>
　<hi>薄遊是邑聞其異蹟闕於記事旣䝉確請不獲牢讓辭止淺近斯為媿焉明道二年二月十五日記</hi>
<pb n="KR2k0029_WYG_027-3b"/>
衛文節公祠祀宋太師秦國公涇舊在馬鞍山華藏寺<lb/>
　之左後徙儒學傍成化六年教諭劉衡奏入祀典每<lb/>
　歳春秋祀之祝文曰才全經濟學貫天人扶植世教<lb/>
　羽翼斯文今兹仲<hi>春秋</hi>謹以牲帛醴粢祗薦歳事神鑒<lb/>
　不昧靈其來歆　　　　　　已上祀典<lb/>
婁侯廟在縣東北婁縣村吳張昭陸遜封婁侯故人立<lb/>
　廟於此祀之元至正十一年廟圮知州偰傒斯重建<lb/>
　<hi>殷奎崑山州作新婁侯廟事狀婁侯廟者祀吳將軍張文侯昭丞相陸昭侯遜及昭子揚武將軍休也按</hi>
<pb n="KR2k0029_WYG_027-4a"/>
　<hi>三國志漢建安二十四年孫權以陸遜為右䕶軍鎮西將軍封婁侯吳黄龍元年以張昭為輔吳將軍改</hi>
　<hi>封婁侯嘉禾五年昭卒少子休襲爵據今崑山本古婁縣張陸二侯實國於此質諸祀典後世宜有血食</hi>
　<hi>之奉而廟貌缺然千有餘年莫知有舉至正十年冬十二月知州偰侯斯始覽圖志考典禮悚然嘆曰忠</hi>
　<hi>臣烈士之祭有國之所崇奉今歳所下赦書廟宇損壞俾之修葺臣斯幸得承乏此州有如昭遜功烈光</hi>
　<hi>於史册而國冺世逺遂失舊君之祀甚非明詔所以奬勸忠臣之意即下令以赦書從事迺相州城東北</hi>
　<hi>三里婁縣故治有叢祠一區撤而新之考三侯冠服之制像設其中文侯昭侯並位南面揚武西向侑坐</hi>
　<hi>又合廟左佛廬四程為祠祀齋室俾里人教授其間繚垣四周前為崇門題曰婁侯之廟閲明年十月某</hi>
　<hi>日侯率僚友具牲幣以落其成顧羊豕所麗石未有刻辭謂奎嘗參預兹議使狀其始末請文于作者若</hi>
<pb n="KR2k0029_WYG_027-4b"/>
　<hi>三侯德業之詳則有吳志本傳在</hi>
王司徒祠在景德寺内祀晉王珉珉舍宅為寺故僧祀<lb/>
　之<hi>按景德寺記珉與其兄司徒珣旣以虎丘别業為寺而珉復自表見於此今郡城亦有景德寺則珣</hi>
　<hi>宅也</hi>
孟尚書祠在縣治儀門外尚書不知何人相傳縣趾即<lb/>
　其舊宅<lb/>
張公廟在縣治東南三里祀宋張文定公方平公知崑<lb/>
　山縣有惠政故民祀之<lb/>
<pb n="KR2k0029_WYG_027-5a"/>
劉龍洲祠祀宋詩人劉過過字改之廬陵人紹興間客<lb/>
　死崑山其後主簿趙希懋葬之馬鞍山東齋之西岡<lb/>
　復即東齋為祠後燬于兵元季知州偰傒斯與士人<lb/>
　殷奎等修復之<hi>宋凌萬頃詩曾隨薦鶚上天閽肯信荒山泣斷䰟百歳光隂隨酒盡一生</hi>
　<hi>氣槩秪詩存塜傾平地藤蘿合碑倚空巖霧雨昬縱是紙灰那得到落花寒食不開門元秦約龍洲先生</hi>
　<hi>湖海士矯矯髙風絶代聞持節去為金國使封書曾感獻陵君籌邊英畧生前志垂世文章死後勲壞塜</hi>
　<hi>年來誰灑飯愁看棘樹鎻寒雲楊維禎讀君舊日伏闕䟽喚起開禧無限愁東江風雨一斗酒大地山河</hi>
　<hi>百尺樓龍川狀元曾表怪冷山使者忍包羞白鶴飛來作人語道人赤壁正横舟國朝偶桓逺尋遺墓入</hi>
<pb n="KR2k0029_WYG_027-5b"/>
　<hi>烟林幾度臨風感慨深草暗頹垣春放犢霜寒宰木夜栖禽清江載雨孤舟夢異國登樓萬里心泉下劉</hi>
　<hi>郎呼不起吟成哀些一沾襟沈愚文章人物邁時流袖拂天風萬里遊黄鶴樓前江月白買花沽酒醉中</hi>
　<hi>秋○中原望斷獨興哀懷抱憂時欝未開斗酒彘肩風雨夕為誰辛苦渡江來</hi>
事賢堂在報國寺東知縣楊子器建祀唐縣令王綱宋<lb/>
　縣令潘友文張方平程沂韓正彦巫自修元知州王<lb/>
　安真潘昻霄<lb/>
葉文莊公縣人祠在儒學後祀吏部侍郎葉盛𢎞治二<lb/>
　年知縣楊子器建<hi>吳寛記故吏部左侍郎諡文莊葉公正統中為兵科給事中己巳之</hi>
<pb n="KR2k0029_WYG_027-6a"/>
　<hi>變京師戒嚴公忠憤激發數日奏䟽七八上區處兵事悉中機宜自是有名於時後叅政山西擢都御史</hi>
　<hi>南北巡撫制禦蠻荒功績益著成化初召為禮部侍郎改吏部而終公蘇之崑山人也旣殁幾二十年慈</hi>
　<hi>溪楊君名父來知縣事自以少知公名今獲令兹土謂公之為人天下皆知其賢况郷人哉殁而祀于鄉</hi>
　<hi>禮也顧學宫後有佛廬當撤者乃毁棄其像改公祠設位於中歳時率僚屬師生拜而祀之他日托公之</hi>
　<hi>子壻兵部郎中虞君元凱來道其事而以記請夫世之仕者孰不急於政事有政事矣然無文學以資其</hi>
　<hi>識則所行者不免為俗吏之事又孰不重乎文學有文學矣然無氣節以立其德則所能者不免有文人</hi>
　<hi>之譏故三者每患人不能兼而有之公之政事載於國史者甚備己不必論其書冊滿家篤學考古至忘</hi>
　<hi>寢食所著述專以歐陽子為法純雅明白其詞藹然平生尤慕鄉先哲范文正公身雖已貴蕭然猶寒士</hi>
<pb n="KR2k0029_WYG_027-6b"/>
　<hi>也諂佞之徒有所倚而起者惡之不忍與接其所自處重矣是以其名起於當時傳於天下而士大夫置</hi>
　<hi>公于國朝名臣之列此豈無自而得者特公以中歳而殁使天假之以年其見於世者當又不止於此於</hi>
　<hi>戯惜哉寛初入翰林及接公而受其誨言然不乆去世竊以為恨而名父嘗有斯文之契者况其為此又</hi>
　<hi>當乎人心故雖無文猶强書而復之祠成于𢎞治三年二月戊戌</hi>已上先賢<lb/>
景雲大王廟祀唐尉遲敬德蔚州村相傳敬德生此村<lb/>
　故祀之或云敬德封吳國公故廟食於此<lb/>
卜將軍廟在卜山上<hi>昔有人於廟下得斷碑畧云府君姓卜名珍字文昭西河人唐寳厯</hi>
　<hi>元年終葬於崑山西鹿城郷界卜山禮也銘曰森森古栢宛轉龍岡孤雲乘蓋日月縣光千秋萬古嗚呼</hi>
<pb n="KR2k0029_WYG_027-7a"/>
　<hi>夜長不言將軍之號亦莫詳廟食之始</hi>
巴王廟在縣西北三保<hi>舊傳農人墾土得斷碑云彭府君墓在巴王墓南由是知廟下</hi>
　<hi>有墓巴王彭府君莫知其詳</hi>
女媧廟在惠安郷大駟村媧婦山下<lb/>
黄姑廟在縣東三十六里地名黄姑<hi>范志云父老相傳嘗有牽牛織女星</hi>
　<hi>精降焉女以金箆劃河河水湧溢今村西有百沸河郷人異之為立祠舊列牛女二像後人去牽牛獨祠</hi>
　<hi>織女禱祈有應歳七夕郷人醵集廟下占事無毫釐差舊有廟記今亡之按荆楚歳時記牽牛謂之河皷</hi>
　<hi>後人訛為黄姑然古樂府有云黄姑織女時相見李太白詩黄姑與織女相去不盈尺則指牽牛為黄姑</hi>
<pb n="KR2k0029_WYG_027-7b"/>
　<hi>李後主詩乃云迢迢牽牛星杳在河之陽粲粲黄姑女耿耿遥相望又以織女為黄姑事乆愈訛矣高啓</hi>
　<hi>詩農祭頻來水廟扉銀河東望失星輝天孫秋夜應相憶一去人間竟不歸</hi>
　　　　　　　　　　　　　已上土人私祀<lb/>
常熟縣社稷壇在北門外舊在縣西一里洪武三年移<lb/>
　置<hi>宋陶任古記有民人焉有社稷焉民為貴社稷次之臨民所重莫先於社稷也常熟為邑亦古子男</hi>
　<hi>之國所寄以奉社稷之祀皆頽垣敗屋壇壝隳圯任古至官之初會春祀莫遑展爼豆之事以薦此誠念</hi>
　<hi>無以報神休答隂貺越歳鳩工而治之不謀于公帑不假之民力取其有罪𤯝而不麗於法者命贖之壯</hi>
　<hi>者獻其力富者助其資始於今年之孟秋報成於冬初壇壝垣屋為之一新雖無華麗亦使邑人知社壇</hi>
<pb n="KR2k0029_WYG_027-8a"/>
　<hi>之重察邑官之所存焉紹興甲戌冬十月記黄應酉重修記開禧三年春霅川葉侯凱奉辟命來宰常熟</hi>
　<hi>始至有事于社稷顧壇壝隳圯屋宇荒茀慨然思緝之方繕學舍不果又明年始克成事舊趾築土為壇</hi>
　<hi>旁上皆甓雪霜風雨之餘易以動拔寸竹之椽若將壓焉於是更甓以石易竹以木垣分中外低者高之</hi>
　<hi>墁者餙之靡罅弗補靡隙弗周紀始於嘉定二年秋八月告成於冬十月旣落囑應酉為記應酉何人哉</hi>
　<hi>弗敢謝不能君子謂是舉也有可書者三方其始至講明農祀不忘本也及其欲修首及郷校不先神也</hi>
　<hi>迄于已成費捐公贏不及民也春秋一善必書兹舉而三善備烏得不書十月乙卯迪功郎平江府常熟</hi>
　<hi>縣尉巡捉私茶鹽礬兼催綱黄應酉記</hi>
風雲雷雨山川壇在南門外舊在社稷壇内洪武三年<lb/>
<pb n="KR2k0029_WYG_027-8b"/>
　移置<lb/>
邑厲壇在北門外鄉厲壇共六百一十三所<lb/>
城隍廟在致道觀東即東靈寺基洪武三年建正統七<lb/>
　年知縣郭南重修<hi>吳訥記洪武戊申詔封天下城隍神應天府曰帝開封臨濠太平和</hi>
　<hi>滁五府州曰王他府州若縣曰公曰侯曰伯時常熟仍元制為州封神鑒察司民城隍靈祐侯庚戌詔定</hi>
　<hi>嶽鎮海瀆城隍神號仍頒式造廟屏塑像用木主於時州已改縣於是題木主曰常熟縣城隍之神知縣</hi>
　<hi>田義始自縣遷今衮繡坊北辛亥勅郡邑里社各設厲壇以城隍主祭鑒察吏民善惡尋降儀注新官赴</hi>
　<hi>任必先謁廟與神誓祝詞儀注悉出内降吾邑建廟垂七十餘載朽蠧剥落日就頽圯知縣事郭南愳無</hi>
<pb n="KR2k0029_WYG_027-9a"/>
　<hi>以揭䖍妥靈躬捐俸貲為衆倡乃市材僦工經始於正統庚申十月落成于次年二月堂寢門廡宏壯軒</hi>
　<hi>豁視昔有加耆民時□龔鼐等相率謁予文惟城隍之祀經典弗載唐李陽冰縉雲城隍祀記始著其事</hi>
　<hi>然無所謂封爵配位也自後繁䙝日甚更始於我明歴歳云乆或罔克尊吾邑得賢令屏除土偶鼎建祠</hi>
　<hi>宇將見神罔怨恫物無疵癘邑人之幸豈淺淺哉予耋眊筆硯乆絶而樂記兹廟亦欲昭掲盛制以示後</hi>
　<hi>人云爾</hi>　　　　　　　　　　已上通祀<lb/>
呉公祠祀孔子弟子子游初在縣東北一里宋慶元二<lb/>
　年知縣孫應時别建祠於縣治内寳祐間知縣王爚<lb/>
　移置儒學大成殿後咸淳間知府趙順孫又創書院<lb/>
<pb n="KR2k0029_WYG_027-9b"/>
　于郡治元建文學書院于縣東今入祀典春秋祀之<lb/>
　祝文曰文學名科禮樂為教啓我後人儒風聿興<hi>宋朱</hi>
　<hi>熹記平江府常熟縣學丹陽公祠者孔門髙弟弟子言偃子游之祀也按太史公記孔門諸子多東州之</hi>
　<hi>士獨公為吳人而此縣有巷名子游橋名文學相傳至今圖經又言公之故宅在縣西北而舊井存焉今</hi>
　<hi>則雖不復可見而公為此縣之人蓋不誣矣然自孔子之没以至于今千有六百餘年郡縣之學通祀先</hi>
　<hi>聖公雖以列得從腏食而其郷邑乃未有能表其事而出之者慶元三年七月知縣事通直郎會稽孫應</hi>
　<hi>時乃始即其學宫講堂之東偏作為此堂以奉祀事是嵗中冬長至之日躬率邑人學士大夫及其子弟</hi>
　<hi>奠爵釋菜以妥其靈而以書來曰願有記也熹惟三代之前帝王之興率在中土以故德行道藝之教其</hi>
<pb n="KR2k0029_WYG_027-10a"/>
　<hi>行於近者著而人之觀感服習以入焉者深若夫句吳之墟則在虞夏五服是為要荒之外爰自泰伯采</hi>
　<hi>藥荆蠻始得其民端委以臨之然亦僅没其身而虞仲之後相傳累世乃能有以自通於上國其俗蓋亦</hi>
　<hi>朴鄙而不文矣公生其間乃能獨悦周公仲尼之道而北學於中國身通受業遂因文學以得聖人之一</hi>
　<hi>體豈不可為豪傑之士哉今以論語考其話言𩔖皆簡易䟱通高暢宏達其曰本之則無者雖若見詘於</hi>
　<hi>子夏然要為知有本也則其所謂文學固宜有以異乎今世之文學矣旣又考其行事則武城之政不小</hi>
　<hi>其邑而必以詩書禮樂為先務其視有勇足民之效蓋有不足為者至使聖師為之筦爾而笑則其與之</hi>
　<hi>之意豈淺淺哉及其取人則又以二事之細而得滅明之賢亦其意氣之感黙有以相契者以故近世論</hi>
　<hi>者意其為人必當敏於聞道而不滯於形器豈所為南方之學得其精華者乃自古而已然也耶矧今全</hi>
<pb n="KR2k0029_WYG_027-10b"/>
　<hi>呉通為畿輔文物之盛絶異曩時孫君於此又能舉千載之闕遺稽古崇德以勵其學者則武城絃歌之</hi>
　<hi>意於是乎在故熹喜聞其事而樂為之書至於孔門設科之法與公之言所謂本所謂道及其所以取人</hi>
　<hi>者願諸生相與勉焉以進其實使此邑之人百世之下復有如公者出而又有以一灑夫媮懦憚事無亷</hi>
　<hi>恥而嗜飲食之譏焉是則孫君之志而亦熹之願也公之追爵自唐開元始封呉侯我朝政和禮書已號</hi>
　<hi>丹陽公而紹興御贊猶有唐封至淳熙間所頒位次又改稱呉公云</hi>
煥靈廟祭白龍之神在頂山上本破山龍堂唐咸通十<lb/>
　三年縣令周思建宋太平興國四年縣令蔣文懌遷<lb/>
　於頂山夀聖寺西偏政和二年賜今額五年封宣惠<lb/>
<pb n="KR2k0029_WYG_027-11a"/>
　侯遷其祠於山腰龍池上紹興中加封通濟淳熙加<lb/>
　靈澤紹熙加通濟孚應嘉定加廣利進爵公封龍母<lb/>
　為靈應慈穆顯祐普應夫人洪武四年改封頂山龍<lb/>
　池之神春秋祀之廟慶元初知縣葉知幾重建成化<lb/>
　中知縣黄慶修祝文曰變化莫測應感有期雨暘時<lb/>
　若滋我民物<hi>唐皮日休記禮山林川谷丘陵能出雲為風雨見恠物皆曰神若然者龍亦能</hi>
　<hi>為風雨見恠物則其澤之在民厚矣神而祀之又宜矣常熟澤國也風雨恠物日作于民有在其地者茍</hi>
　<hi>祀之至被其利祀之不至民受其禍汝南周君為令之初年夏亢旱禜其神于破山之上果雨以應君曰</hi>
<pb n="KR2k0029_WYG_027-11b"/>
　<hi>受其賜徒禜以報不可也於是命工以土木介其象為室以䕃之著之於典用潔其祀於是風雨時恠物</hi>
　<hi>止水旱不為厲連歳以穰其神之澤乎君之祀乎凡雩者春秋之道皆書之勤民之祀也君為其祠已乞</hi>
　<hi>文其事日休嘉其為志在民故從之咸通十三年二月十九日前攝嶺南東道節度巡官試祕書省校書</hi>
　<hi>郎皮日休記宋詹魯記政和二年漕臺以常熟龍祠祈禱感應之實聞于朝越明年制曰可宜賜煥靈廟</hi>
　<hi>為額邑人以爵號未崇無以昭神貺後二年縣以狀列于府府言于部刺史遂復保奏焉制曰可特封宣</hi>
　<hi>惠侯於是縣大夫率佐官秪奉休命宣于祠下而邑之士女雲集將退咸告丞魯詹曰侯之廟宇君與縣</hi>
　<hi>大夫謀之侯之封秩君與縣大夫請之今堂宇將畢而綸誥適班盍記之以侈其事惟侯之祠舊在破山</hi>
　<hi>興福之澗上父老相傳其誕育之異肇自梁武之初我宋龍興妙選守令為民師帥太平興國中蔣侯文</hi>
<pb n="KR2k0029_WYG_027-12a"/>
　<hi>懌來宰是邑距天監幾五百歳矣時積潦泛漲躬禱於侯不移晷雲歛而霽歳則大獲乃迎侯與聖母之</hi>
　<hi>像歸于頂山夀聖之西偏是日白龍示見盤旋冡上彩雲之瑞焜燿山間迄今又幾一百有四十載矣邑</hi>
　<hi>人乃相與作廟于山腰龍池之上侯之先壟在焉經歴若是之乆始克成兹豈偶然哉佳城峩峩方沼灔</hi>
　<hi>灔峯巒疊秀回抱如翼長江浩蕩沃野曼衍左則福嶺狼巖右則虎丘昆玉遥岑拱碧列岫横翠雲烟之</hi>
　<hi>祥疑在僊島氣象之偉實冠吳中觀侯之初以神力遷葬而隂陽家流咸謂勝地今新廟奕奕實下瞰焉</hi>
　<hi>庸詎知其非侯之意哉政和五年十一月庚辰旣望侯之告下十二月朔廟前後殿成若門墉廊廡蓋將</hi>
　<hi>有待於來者焉政和五年十一月日文林郎知平江府常熟縣丞魯詹撰</hi>
靈惠廟在縣治東南百步俗稱周孝子廟孝子為縣人<lb/>
<pb n="KR2k0029_WYG_027-12b"/>
　周容事母至孝旣殁見夢於母曰兒己為神當輸忠<lb/>
　朝廷盡力郷閭宋淳祐初邑人郷貢進士陳𣙜簿建<lb/>
　祠祀之淳祐十二年進士趙必鉘上其事賜今額洪<lb/>
　武中封宋周孝子之神每歳秋九月祀之祝文曰德<lb/>
　成于已孝感于天旌之祀之敦我民俗<lb/>
　　　　　　　　　　　　　已上祀典<lb/>
清權祠祀商逸民虞仲在虞山北麓虞仲墓傍御史婁<lb/>
　謙建𢎞治七年御史劉廷瓚重建於乾元宫之右<lb/>
<pb n="KR2k0029_WYG_027-13a"/>
要離廟在縣西南四十里歸政郷<lb/>
莫耶廟在縣西南二十里莫城<lb/>
徐偃王廟在縣西四十二里舊傳偃王失國而亡至膠<lb/>
　山而終遂立廟於此<lb/>
春申君廟在練塘市宣德七年重修翰林檢討陳璲記<lb/>
張旭祠在學門内祀唐縣尉張旭<hi>昆陽張著記畧唐張旭字伯英吳人也生</hi>
　<hi>有文藝好草書嘗為常熟尉及卒為邑學土神往往吏於學者惟其人則相之以安且顯其去非其人必</hi>
　<hi>傾之或弗終厥任或出即覆其所利或遂以滅亡其報之捷於影響至正己亥秋八月天台陳君敬德來</hi>
<pb n="KR2k0029_WYG_027-13b"/>
　<hi>為教授誓神以不私居無何有不得肆其欲者謀敗君弗遂由是人皆知神之有以黙相者焉吁唐去今</hi>
　<hi>幾四百年神之靈貺如一日則後今日其有旣乎</hi>
中山永定公廟祀宋名將劉錡元至正三年建<lb/>
盧侯生祠在致道觀西廡祀元知州盧克治<lb/>
吳文恪公祠堂在縣治東北祀縣人都御史吳訥成化<lb/>
　二年知縣甘澤建𢎞治二年重修<lb/>
　　　　　　　　　　　　　已上先賢<lb/>
福山廟在縣北四十里福山之陽建於宋至和之初增<lb/>
<pb n="KR2k0029_WYG_027-14a"/>
　修於元符間<hi>崑山魏邦哲記惟我真宗皇帝東幸泰山告功於天大修封禪禮泰山之神顯</hi>
　<hi>應褒嘉位號崇隆得非衞社稷福生靈運功烈於㝠㝠之際宜有所報稱歟是故四方萬里不以道途為</hi>
　<hi>勞往奉祀事有加無已往往規模岱嶽立為别廟多矣然未有盛於姑蘇之福山也福山廟經始于至和</hi>
　<hi>之初垂六十年樓殿門廊并諸從舍巍然而輪奐江淮閩粤水浮陸行各執其所有以効歳時來享之誠</hi>
　<hi>者上祝天子萬夀且以祈豐年而後保其家凡有求必禱焉率以𩔖至號曰社㑹簫皷之音相屬於道曾</hi>
　<hi>不知幾千萬人不及之乎泰山則之福山福山臨江海上巋然蓊欝岡巒回環殆亦勝地父老云肇祀之</hi>
　<hi>日有幅畫乗潮水至乃嶽神像居民得之欽事而加信焉山舊號覆斧蓋因其形似後易名福山廟據其</hi>
　<hi>上遂為逺近祈福之地豈偶然也哉</hi>
<pb n="KR2k0029_WYG_027-14b"/>
東平忠靖王祠在虞山南麓東按王唐開元時淮隂人<lb/>
　張有嚴之子没而為神封成濟侯宋太祖征太原神<lb/>
　著靈異加征應䕶聖使者熙寧五年陞濟物侯再封<lb/>
　忠懿文定武寧嘉應侯南度後累封東平忠靖王邑<lb/>
　人尊祀之淳熙九年重建<hi>一在横涇一在慶安</hi>
至聖炳靈公廟在縣治西北洪武十八年建<lb/>
翊聖廟在縣治南元至正三年建俗稱温將軍廟<lb/>
祠山廟在乾元宫宋紹興癸丑建<lb/>
<pb n="KR2k0029_WYG_027-15a"/>
海神李王祠在致道觀元大定間建<lb/>
　　　　　　　　　　　　　已上私祀<lb/>
吳江縣社稷壇在西門外舊在治西洪武四年典史張<lb/>
　居敬移置<lb/>
風雲雷雨山川壇在南門外舊在縣治西南洪武四年<lb/>
　移置<lb/>
邑厲壇在北門外郷厲壇共五百八十六所<lb/>
城隍廟在縣治北一里即舊昭靈廟洪武三年知州孔<lb/>
<pb n="KR2k0029_WYG_027-15b"/>
　克中重建宣德五年縣丞王懋修景泰四年燬知縣<lb/>
　賈亮重修　　　　　　　　已上通祀<lb/>
太湖廟在江南醋坊橋側宋祥符間建紹興十五年賜<lb/>
　額永利元至元三十年千户杜福重建今入祀典春<lb/>
　秋祀之祝文曰惟靈赫奕鎮此具區萬頃之鄉百川<lb/>
　所瀦蛟龍不驚風濤晏如民居安堵農田以畬神之<lb/>
　休庇祠祀無違<lb/>
甘泉祠在縣治南六里石塘第四橋北祀龍神也祝文<lb/>
<pb n="KR2k0029_WYG_027-16a"/>
　曰松陵之南具區之衝衆水所聚神龍之宫欽承聖<lb/>
　代祀典尊崇歳時旱潦致禱必從波濤不驚利澤無<lb/>
　窮兹當仲<hi>春秋</hi>式陳常祭神其鑒之<hi>鄭元祐甘泉祠禱雨記吳槩以水為</hi>
　<hi>國東出而為吳江其州郭低窪人烟聚落於浦溆之間左江右湖雲濤烟水其為神龍之宫靈怪之宅尚</hi>
　<hi>何異哉自非神龍依人以著靈而人託龍之庥以為命則其四封之内呼吸而沼之者無難也州之東行</hi>
　<hi>涉江湖而為梁者相望獨第四橋之下水最深味最甘唐陸羽所品第六水也世傳有龍居之州人即橋</hi>
　<hi>北水之中沚置祠享焉謂之甘泉祠其來乆矣至正三年夏大旱禾焦然就槁時高昌布尼雅實哩為達</hi>
　<hi>嚕哈齊憂心惻然乃宿齊戒致情祠下再拜稽首為民請命昭靈觀道士富如心用其教法役神召龍煉</hi>
<pb n="KR2k0029_WYG_027-16b"/>
　<hi>鐵符投橋下符入而雷自水起𤣥雲四垂雨隨至公驚喜以手加額曰神明不逺如此哉船迎龍水至州</hi>
　<hi>署有赤鯉躍入船中雨旣告足即昭靈醮謝迎牲祠下合樂大祭以荅靈貺州遂有年於是州民讙然曰</hi>
　<hi>吾州依龍為命故水旱必禱然未有若我公孚合響應若執左劵交相付者先是公為泗州長天乆雨公</hi>
　<hi>箋詞請於上帝曰甘減一紀之夀禄願起百姓於泥塗詞焚而雨霽公之臨政愛民所至不惜身命如此</hi>
　<hi>至是州民請紀其事作甘泉龍祠禱雨記</hi>
三髙祠在江南雪灘上祀越范蠡晉張翰唐陸龜䝉宋<lb/>
　元祐中知縣王辟作亭于底定亭南石處道始塑象<lb/>
　祀之元符二年主簿程俱重立乾道三年邑人王份<lb/>
<pb n="KR2k0029_WYG_027-17a"/>
　獻地知縣趙伯虚為堂遷之寳祐三年知縣曹良朋<lb/>
　重建份之孫栗仍割地以廣之淳熙六年知縣陳翥<lb/>
　重修元泰定元年主簿陸元吉置祭田五十畆元季<lb/>
　祠毁於兵洪武元年知州孔克中重建今入祀典春<lb/>
　秋祀之祝文曰功髙南越遂成煙水之遊迹逺東曹<lb/>
　遽動蓴鱸之興官辭補闕名號天隨景仰三公之髙<lb/>
　風激厲多士之清操事迹顯於前代祠祀奉於當朝<lb/>
　<hi>祝鎰三髙祠記易稱知幾其神乎君子見幾而作不俟終日湏之則後矣是維成功之下不可以乆居亡</hi>
<pb n="KR2k0029_WYG_027-17b"/>
　<hi>道之人不可與乆處兵亂之世不可以茍仕知斯三者則知幾矣遲之其始危乎昔者越相范君旣苦身</hi>
　<hi>戮力與勾踐深謀踰二十年滅吳霸越用復㑹稽之恥謂大功之下難以乆居曁還返國遽書謝王去之</hi>
　<hi>乗軽舟浮五湖莫知其所終極而大夫種沉吟不時決卒用誅死厥後七百有餘歳晉有張季鷹自吳入</hi>
　<hi>洛方時齊王冏專朝怙已署君東曹椽君知其不終難與獨處慨千里之覊宦臨秋風而長懷託興菰鱸</hi>
　<hi>促駕告歸無何冏敗又後五百有餘歳唐有陸魯望當咸通乾符之世冦亂方殷隱身自放扁舟蓬席翛</hi>
　<hi>然笠澤甫里間時號江湖散人辟署無所從徴命無所荅優游自終竟全亂世如三先生可謂知幾君子</hi>
　<hi>哉雖地異時殊黙語不同然其決去自全咸遂其髙媺均也吳江邑地瀕帶具區舊有長橋横絶江湖之</hi>
　<hi>間修檻浮梁植立千柱電涎濎濙蛇如長虹巨浸浮空涵泳星日包山洞庭如在天外風㠶島樹滅没烟</hi>
<pb n="KR2k0029_WYG_027-18a"/>
　<hi>際東西行者以為三吳遊觀之偉好事者又寫鴟夷子皮之像配以江東步兵甫里先生立祠橋梁之上</hi>
　<hi>榜曰三高蓋其平生所遊居也真風素烈尚凛然湖山可想聞而槪見歳庚申秋七月初吉括蒼祝鎰與</hi>
　<hi>大梁趙九齡置酒橋亭悲歌望逺舉觴釃江慷慨言曰去危即安夫人而願之然皆反焉者何哉知幾者</hi>
　<hi>鮮也雖並世同交如大夫種功非不多也顧常侍材非不周也鹿門子學非不掞也或死憂而辱何也居</hi>
　<hi>成功處亡道仕亂世黽勉畏去奈何乎識之卑也知幾逺矣惟鴟夷子道大功宏百世師仰而張陸二子</hi>
　<hi>羸然山澤之臞像而配之幾不倫矣豈不曰亟隱亟去身名俱全以是為同曰三髙云者豈異稱哉後之</hi>
　<hi>君子茍寵祿之是躭發機之禍忽忘不戒聞三髙之風仰三髙之像庶少警乎不然涉斯流也登斯梁也</hi>
　<hi>其無媿乎後將有悔乎其無悔乎始橋之置於慶厯歳中建炎初載金人南牧并及祠宇火之無餘後六</hi>
<pb n="KR2k0029_WYG_027-18b"/>
　<hi>年當紹興癸丑嵗今吳郡楊君同與今御史單父祝君師龍為邑尉蓋因其廢址寔剏而新之復立祠如</hi>
　<hi>故云謹記范成大三髙祠記乾道三年二月吳江縣新作三髙祠成三髙者越上將軍姓范氏是為鴟夷</hi>
　<hi>子皮晉大司馬東曹掾姓張氏是為江東步兵唐贈右補闕姓陸氏是為甫里先生三君生不並世而鴟</hi>
　<hi>夷子皮又嘗一用人之國功大名顯而去之季鷹魯望蕭然臞儒使有為於當年其所成就固不可隃度</hi>
　<hi>要皆以得道見微脱屣天刑清風峻節相望於松江太湖之上故天下同髙之而吳江之人獨私得奉嘗</hi>
　<hi>以夸於四方若曰此吾東家丘云爾邑大夫趙伯虞以故祠偪陋將改作鄉老王份獻其地雪灘乃築堂</hi>
　<hi>其上告遷而奠焉且屬石湖范成大為之辭噫不有君子其能國乎今乃自放寂寞之濵掉頭而弗顧人</hi>
　<hi>又從而以為髙此豈盛際之所願哉後之人髙三君之風而跡其所以去為世道計者可以懼矣至於豪</hi>
<pb n="KR2k0029_WYG_027-19a"/>
　<hi>傑之士或肆志乎軒冕宴安留連卒悔於後者亦將有感於斯堂而成大何足以述之然屈平旣從彭咸</hi>
　<hi>而桂叢之賦猶招隱士疑若隱處林薄不死而仙況如三君蟬蛻溷濁得全於天者嘗試倚楹而望水光</hi>
　<hi>浮天雲日下上風颿烟蓬飄忽晦明意必往來其間成大亦何足以見之姑效小山作歌三章以招焉遂</hi>
　<hi>從而歌之曰若有人兮扁舟撫湖海兮逺遊衆芳媚兮髙丘忽獨君兮不可留長風積兮浪波白蕩摇空</hi>
　<hi>明兮南極一色鏡萬里兮鞭魚龍列星<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>
                        <graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>兮其下孤蓬眇顧懷兮斯路與涼月兮入滄浦戰爭蝸角兮</hi>
　<hi>昨夢一笑水雲得意兮垂虹可以檥櫂仙之人兮夀無期樂哉垂虹兮去復來載歌曰若有人兮横大江</hi>
　<hi>秋風起兮歸故鄉鴻㝠飛兮白鷗舞吳波鱗鱗兮而在下嗟人胡為兮天地四方美無度兮吾之土膾修</hi>
　<hi>鱸兮雪霏登菰蓴兮芼之水仙嬪兮胥命君可望兮不可追頫倒景兮揮碧寥娭燕息兮江之臯菉蘋堂</hi>
<pb n="KR2k0029_WYG_027-19b"/>
　<hi>兮廡杜若一杯之酒兮我為君酌又歌曰若有人兮北江之渚披雲而晞兮頮烟雨菊莎兮杞棘歳晼晩</hi>
　<hi>兮何以續君食偭五鼎兮腥腐羞三泉兮終古千秋風露兮歸來故墟月明無人兮蒼石與語牛宫洳兮</hi>
　<hi>生蒲荷潮西東兮下田一波訪南涇兮隣曲山川良是兮坵壠多稼九畹兮今其刈聊舂容兮兹里是歳</hi>
　<hi>六月旣望書遺邑人使習以侑祠伯虞請遂以為記唐李華鴟夷子皮贊龍蟠幽谷非時則伏蟬蛻髙枝</hi>
　<hi>飲露而飛進如風行退若雲歸㝠㝠其幾赫赫其歸于粤覇興强吳蕩夷功成不居先生傳之宋石處道</hi>
　<hi>三髙祠贊并序范蠡去越適齊自謂鴟夷子張翰縱任不拘時號江東步兵陸龜䝉隱居松江稱甫里先</hi>
　<hi>生長橋東南舊有小堂圖三人於壁元符三年春始塑像祀之因稍正其名號而記其始末復作贊以美</hi>
　<hi>焉○范子三徙才維所施功就名顯國覇家肥進退在我卷舒隨時鴟夷為器盛酒以皮多所容受㢮張</hi>
<pb n="KR2k0029_WYG_027-20a"/>
　<hi>咸宜達哉若人寔亦似之○季鷹曠達清才絶倫見幾未然棄官如塵任心杯酒適志鱸蓴脫身於難篤</hi>
　<hi>孝於親步兵之流江東一人行不越禮尤得其醇○魯望髙放身與世踈心專論撰跡寓耕漁饘粥不足</hi>
　<hi>辭章有餘江湖遊隱惟我故居召命雖至其守莫渝先生如在南里丘墟蘇軾詩誰將射御教吳兒長笑</hi>
　<hi>申公為夏姬却遣姑蘇有麋鹿更憐夫子得西施○浮世功名食與眠季鷹真得水中僊不須更説知幾</hi>
　<hi>事只為鱸魚也自賢○千首文章二頃田囊中未有一錢看却因養得能言鴨驚破王孫金彈丸劉季孫</hi>
　<hi>太湖際天碧浩蕩浮萬象中有洞庭山天作蓬壺様蘆葦秋蕭蕭時聞發漁唱風順如可尋月明迷所向</hi>
　<hi>有人在扁舟髪白貌夷曠扣舷了不顧出没信波浪心已𩔖水石何繇知得喪遺名至如此自古唯越相</hi>
　<hi>初為吳都囚君闕竒謀剏忍恥人謂愚祈生世知妄尫癯脱萬死歸國      行師舞羣姓下令躍諸將</hi>
<pb n="KR2k0029_WYG_027-20b"/>
　<hi>夜半覆姑蘇夫差始悲愴安測寛晷刻反掌成覇王江山入㑹稽功髙誰與抗寵利速禍敗忠臣半誅放</hi>
　<hi>遁去舉邦求君王鑄形狀寂寥數千年相見霜縑上○吳江淨如鏡吳艇輕如飛吳山逺如畫此景天下</hi>
　<hi>稀秋風曉摵摵秋雨涼霏霏誰將菰菜擷正是鱸魚肥時有季鷹者懷此知所歸浩歌有餘樂肯樂首陽</hi>
　<hi>饑親朋不可挽飄忽雲邊衣亦聞有富貴大第嚴朱扉食必列鍾鼎侍妾鳴珠璣簮𥚑望顔色賔從生光</hi>
　<hi>輝一言轉造化枯朽成芳菲功髙責更重勢或干天威福深禍亦稱顛覆如知幾斯人悟兹理弔世潛歔</hi>
　<hi>欷浮沉顧寵祿安能與心違滄波浩無際草木情依依可以散幽步白雲藏釣磯靜引一杯酒髙懷憐昨</hi>
　<hi>非數峯太湖上斜陽明翠微虚亭展遺像見者猶忘機○人物盛東南莫如吳郡陸漢季逮唐來班班聞</hi>
　<hi>史牘門庭迭輝赫龍虎爭馳逐風流郁蘭桂氣象鮮車服魯望乃其裔清標映宗族文章及者鮮意趣超</hi>
<pb n="KR2k0029_WYG_027-21a"/>
　<hi>然獨寧從一瓢飲不枉萬鍾祿雲烟藹巾䄂星斗燦胷腹來居笠澤傍蕭蕭數間屋厨中甑起塵筆下珠</hi>
　<hi>盈斛吟須僧舍題醉就友人宿醒將太𤣥解卧把離騷讀心雖在漁釣迹亦混樵牧韻髙誰可聽皮子往</hi>
　<hi>還熟唱詶數百篇名流必雌伏叢書𩔖有道不賦長沙鵬晩泊松江上遺圖見眉目分明孤鶴姿軒昻駭</hi>
　<hi>鷄鶩楊友䕫長橋度已盡有亭枕江湄常時閉其門為問居者誰范蠡具明哲功成學鴟夷烟波五湖上</hi>
　<hi>風月一西施張翰輕紱冕歸及鱸魚時生前一杯足何以身後為魯望棲甫里有田常苦饑不應州府辟</hi>
　<hi>彰此胷中竒並為吳越人名與日月垂相去二千載乃今同一祠壁間面如生凛然人在兹我本江海客</hi>
　<hi>於焉起遐思死者不可作來者詎可期手持一釣竿浩歌孰從之郭紹彭三君異代同清節百世流芳共</hi>
　<hi>一祠豈但吳江誇美績要教今古慕英姿寒江釣雪堪供膾夜月垂虹直可騎着脚豈容成黙黙秪縁題</hi>
<pb n="KR2k0029_WYG_027-21b"/>
　<hi>好愧留詩袁聘儒功成但可將身去逃難安貧適所遭三子有靈應共笑一時何意故為髙劉寅江流東</hi>
　<hi>去日滔滔誰把功名等一毫若使今人同古調不應江上只三高○人謂吳癡信不虚逮崇越相果何如</hi>
　<hi>千年亡國無窮恨只合江邊祀子胥姜䕫越國伯來頭已白洛陽歸後夢猶驚沈思只有天隨子簑笠寒</hi>
　<hi>江過一生○不貪名爵伐功勞勇退深虞後患遭甫里閒居耕釣樂范張髙處陸尤髙元陳孚詩君不見</hi>
　<hi>洛陽記室雙鬢皤不忍荆棘埋銅駝西風忽憶鱸魚鱠歸來江上眠秋波又不見甫里先生心更苦河朔</hi>
　<hi>生靈半黄土夕陽簑笠二頃田口誦羲黄思太古二君隱淪豈得已一生不及鴟夷子吳宫鹿走越山髙</hi>
　<hi>脱纓逕濯滄浪水丈夫此身繫乾坤豈甘便老菰蒲根古今得失一巵酒我欲起酹汀鷗䰟髙啓功成不</hi>
　<hi>戀上將軍一舸歸逰笠澤雲載去西施豈無意恐留傾國更迷君○洛陽忽憶鱠鱸肥便趂秋風惠釣磯</hi>
<pb n="KR2k0029_WYG_027-22a"/>
　<hi>猶恨季鷹歸未早不邀二陸共船歸○鴨羣無食水田荒風雨孤蓬載筆牀猶有新詩驚太守醉中揮翰</hi>
　<hi>木蘭堂</hi>
顧公祠在北門外三里菴側祀黄門侍郎顧野王或云<lb/>
　祠即野王所居故其地名顧墟初廟卑陋宋建中靖<lb/>
　國初知縣石處道改建今入祀典春秋祀之祝文曰<lb/>
　惟公居陳國之顯官任黄門之清職製篇韻以深禆<lb/>
　於士教捍潮勢以廣益於農田資其美功合登祀典<lb/>
　式陳蘋藻鑒此微誠<hi>宋石處道顧公廟碑建中靖國元年秋九月知吳江縣事石處</hi>
<pb n="KR2k0029_WYG_027-22b"/>
　<hi>道以事至顧墟見古祠陋甚問之顧公廟也及進謁祠下唯繪形于板衣冠不正尤可駭焉於是撤除腐</hi>
　<hi>敝改作基搆立其像設牓以位號春秋祀之按南史公名野王吳郡人精記黙識博究載籍天文地理卜</hi>
　<hi>筮占候異書竒字莫不貫通其所撰集並傳于後篤誠至性厲精力行言無過辭動無失色志踰其貌勇</hi>
　<hi>溢於義内孝外忠罔見其闕當是時中原䘮亂日滋而東南繼統不一典章制度綴緝僅存使後世可考</hi>
　<hi>而知焉公與諸儒之力也惟顧陸朱張吳之舊姓其顯人髙士有德有功不為少矣而祀于今者甚寡公</hi>
　<hi>之此祠迥立於窮閴之濵獨以名存而不廢亦豈偶然乎哉新廟旣成民愈知敬皆以為不可復嘿嘿而</hi>
　<hi>無傳也因書其大畧且作詩以刻之庶幾有能歌以祀公者辭曰臺城赫赫東南雄累朝文采諸賢功公</hi>
　<hi>之堂堂儒者宗詞學炳煥虎與龍幼則頴悟非常童丹青蓍蔡靡不通字書淵海藏心胷廣吞具區及吳</hi>
<pb n="KR2k0029_WYG_027-23a"/>
　<hi>松入竭我孝出盡忠勇奮以義於其躬黄扉棘寺咸雍容國史邦禮任獨隆論著深博堅莫攻特立於世</hi>
　<hi>衡廬峯寂寥誰可詢靈蹤烟靄漠漠江波中一新祠像人益恭衣冠髣髴瞻遺風公惠斯民年屢豐德祀</hi>
　<hi>永永傳無窮</hi>　　　　　　　　已上祀典<lb/>
三忠祠在長橋洪武元年知州孔克中立以奉吳伍子<lb/>
　胥唐張巡宋岳飛<lb/>
盛將軍廟在三都西盛墩按圖經吳赤烏初命上大夫<lb/>
　倪讓將軍徐傑司馬領濠寨盛斌分撥地界建渭作<lb/>
　田而斌有功於吳江旣卒邑人即其墓置廟<lb/>
<pb n="KR2k0029_WYG_027-23b"/>
昭靈侯廟在縣治東半里祀唐刺史李明明太宗第十<lb/>
　四子為吳郡刺史有惠政而民祀之今改衍慶昭靈<lb/>
　觀<hi>石處道撰碑元符三年春正月上以盛德即大位旋乾轉坤一正造化號令風動巍巍煌煌窮廣極</hi>
　<hi>袤有知無形莫不被服其寵光而翺翔乎和氣凡天下神祠列於祀典者必命有司致祭而修完焉呉江</hi>
　<hi>昭靈侯廟内腐外毁左支右梧偶形繪容缺滅弗備春秋薦享亦不復設名在實廢禮甚易而人莫行大</hi>
　<hi>恩旣降協于輿情迺鳩羣材迺㑹衆工官給其費私獻其力革陋為壯除敝以新門廬潔嚴儀像赫赫幽</hi>
　<hi>祕恍惚若慿而安考于圖記乃唐曹王明太宗第十四子也善飛白鳥跡書見稱於時調露中為蘇州刺</hi>
　<hi>史遺惠餘愛民不能忘先天二年始立此廟有黄蛇居其中人益異之水旱疾癘是禳是祈罔敢或怠而</hi>
<pb n="KR2k0029_WYG_027-24a"/>
　<hi>舊無碑刻俗失其傳朱梁開平間淮冦圍蘇州甚急錢鏐禱之輒自潰去江表以寧旣而奏其事乃以為</hi>
　<hi>漢臣而封此侯爵豈褒顯之意歟蓋廟食于縣境凡十有二號曹王者七李明王者五去唐未乆載籍具</hi>
　<hi>存而時代之差以近為逺稱謂之謬或斥其姓名嗚呼修廟之嵗霖雨霑足江湖不滛土田加闢年穀大</hi>
　<hi>穰於是邑之僚吏鄉之耆老皆以為祀事不可以不舉也故備禮以格之名號不可以不辯也故諭其民</hi>
　<hi>而正之本末不可以不紀也故摭其實而書之于以頌上德之萬一而揚神休乎無窮其辭曰皇帝正位</hi>
　<hi>浩浩其仁升日之旦發天之春隆恩誕敷流載溢覆于明于幽罔有遺漏具區之旁松陵之墟霄澄壤潔</hi>
　<hi>神靈是居有唐曹王太宗之季舊牧斯人人懷其惠聖政伊始嚴祠孔新禮舉名辯昔屈今伸報稱維何</hi>
　<hi>肸蠁貢祉彌億萬年隂相宸扆知縣事石處道撰</hi>
<pb n="KR2k0029_WYG_027-24b"/>
三賢祠在震澤鎮宋寳祐癸丑邑士沈義甫立祀王蘋<lb/>
　陳長方楊邦弼今廢　　　　已上先賢<lb/>
龍母廟在利民橋祀陽山白龍母也<lb/>
順濟龍王廟在長橋南宋紹興間建號安惠廟元至元<lb/>
　間重建<lb/>
東嶽廟在縣治後又震澤黎里同里雙楊檀丘蘆墟梅<lb/>
　堰各有行宫<lb/>
糜城王廟在二十六都糜塔<lb/>
<pb n="KR2k0029_WYG_027-25a"/>
陳王廟在程林一在茆塔一在充浦<lb/>
四明王廟在庉村頓基王廟在平望金城王廟在桑盤<lb/>
　簡城王廟在簡村髙城王廟在馬城郭將軍廟在嚴<lb/>
　墓周瑜將軍廟在七都蘇將軍廟在莫舍<lb/>
　　　　　　　　　　　　　已上私祀<lb/>
嘉定縣社稷壇在北門外宋嘉定中建元大德八年知<lb/>
　州任立重建舊在縣西洪武初移置<hi>元趙浩重修記昔在顓帝祀共</hi>
　<hi>工氏子柱為社稷虞夏因之而不易湯以時旱乃遷柱以棄代之三代以降祀典損益不同皇元奄有天</hi>
<pb n="KR2k0029_WYG_027-25b"/>
　<hi>下詔京師郡縣建立社稷在都春秋二祀以大臣行事臨期取㫖郡縣致祭則有常典延祐丙辰朝列大</hi>
　<hi>夫太原任侯立來守是州先是州以縣陞地瀕江海事多闕畧舊有社稷在州治西南傍接民居尤為簡</hi>
　<hi>陋㑹壇災惟壇樹不焦若有鬼神相之者於是更治之輦糞壤除煨燼衆庶子來踴躍就工甫三月而壇</hi>
　<hi>壝成社居東稷居西築牆四靣為門而依方色塗之西為雷雨壇各一繞以周垣截然砥平植以佳木範</hi>
　<hi>金為尊罍斵木為爼豆作始於延祐五月落成於秋八月適丁上戊侯偕僚屬齋莊朝服升壇成禮神人</hi>
　<hi>協和霧雨澄霽風雲熙然來享來格觀者若堵父老乃相謂曰賢大守敬以事神愛以養民勤勞兹邑得</hi>
　<hi>無記之乎衆乃屬浩為之記國子髙等生從仕郎平江路嘉定州判官趙浩記</hi>
風雲雷雨山川壇在南門外<lb/>
<pb n="KR2k0029_WYG_027-26a"/>
邑厲壇在北門外鄉厲壇五百二十一所<lb/>
城隍廟在縣治東舊在富安坊洪武三年移置<lb/>
　　　　　　　　　　　　　已上通祀<lb/>
梁紇廟在十五都白鶴村<lb/>
紀王廟在吳淞江南五十里相傳祀漢紀信<lb/>
大梁王廟在縣東南五十里彭越浦相傳祀漢彭越<lb/>
樊將軍廟在縣治西南黄渡<lb/>
關將軍廟在分鎮萬户府西<lb/>
<pb n="KR2k0029_WYG_027-26b"/>
陳侯廟在依仁鄉相傳祀漢户牖侯陳平<lb/>
曹王廟祀陳思王植<lb/>
顧野王廟在二都<lb/>
秦公廟在縣東南祀秦叔寳洪武二十年建<lb/>
杜拾遺廟在十五都祀唐詩人杜甫<lb/>
葛尚書廟在吳淞江西宋淳祐間建後廢洪武六年里<lb/>
　人陸子英重建<lb/>
歐司徒廟在黄姚港元延祐二年建<hi>張師宗記</hi>
<pb n="KR2k0029_WYG_027-27a"/>
惠忠侯廟神諱滋俗呼䕶國楊相公廟在縣西十八里<lb/>
　外堽<lb/>
僊王廟在縣西南白鶴村相傳王可交遇僊處<lb/>
織女廟在縣西北三十里黄姑塘宋咸淳五年知縣朱<lb/>
　象祖重建互見崑山<lb/>
白龍廟在樂智郷劉家港北岸<hi>楊亷夫詩金碧龍宫岸海拗海郷遇旱望雲交</hi>
　<hi>空中白氣俄成練不比黄旗滚海蛟</hi>
滬瀆龍王廟在縣西南黄渡鎮元大德八年建<lb/>
<pb n="KR2k0029_WYG_027-27b"/>
　　　已上私祀<hi>中間雖有先賢然非縣人所宜享故統列於私祀</hi>
太倉州社稷壇在西門外一都<lb/>
風雲雷雨山川壇在南門外二都<lb/>
州厲壇在北門外一都<lb/>
城隍廟在州東南隅即元東嶽廟𢎞治三年崑山縣知<lb/>
　縣楊子器改建今仍之<lb/>
旗纛廟在衛倉後洪武二年指揮朱文建<lb/>
　　　　　　　　　　　　　已上通祀<lb/>
<pb n="KR2k0029_WYG_027-28a"/>
名宦祠在鎮民橋西本文昌道院知州李端改建先是<lb/>
　崑山知縣楊子器作二卿祠祀周文襄忱崔莊敏㳟<lb/>
　至是遷二主于此并祀元副萬户董摶霄國朝夏忠<lb/>
　靖公原吉<lb/>
平江侯祠祀平江伯陳瑄在天妃宫之左永樂間瑄總<lb/>
　督海運有惠政軍民立祠祀之　已上先賢<lb/>
東嶽行祠在州北五十里横涇市之南<hi>尹惟一東嶽廟靈石贊至元乙</hi>
　<hi>酉朝貴命置碑石赴都抵直沽忽爾中斷乃有聖像儼然復使載歸於嶽祠安奉焉道士尹惟一敬述其</hi>
<pb n="KR2k0029_WYG_027-28b"/>
　<hi>事稽首而獻頌曰天然一片龜山石中有靈異無人識海航萬里趨京邑當與卿相鐫碑刻贔屭擘裂不</hi>
　<hi>可測洋洋上帝遺形跡劉公悚視志齋莊殷勤扶䕶還故郷尚虞湮没難韞藏博士朱公為舉揚移鎮行</hi>
　<hi>嶽古道塲人人贊仰功莫量上願聖君夀無疆</hi>
關王廟先在舊教塲内已廢别有廟在雙鳳市<lb/>
李王廟一在北門外去州北三里一在直塘市<lb/>
　　　　　　　　　　　　　已上私祀<lb/>
崇明縣社稷壇在西門外<lb/>
風雲雷雨山川壇在南門外<lb/>
<pb n="KR2k0029_WYG_027-29a"/>
邑厲壇在縣北門外郷厲壇共四十四所<lb/>
城隍廟在縣西南思敬巷<hi>國朝雷中重修記畧云崇明治西南隅有城隍祠舊遵禮</hi>
　<hi>制而建水旱虫疫必於此禱第陿庳弗稱乆未改作一夕回禄盡燬知縣長垣李顯率諸僚屬捐俸一歳</hi>
　<hi>易白金十兩倡諸好事者出貲以助猶不敢專請于郡刺史丘侯然後市良材賃工役易故鼎新作城隍</hi>
　<hi>前後殿宇若干楹髙明宏麗加於舊規營治於成化癸巳冬落成於甲午春義助可書者則備書于左云</hi>
　　　　　　　　　　　　　已上通祀<lb/>
孝友先生祠先生諱玉字德卿少游之裔受學于蛟峯<lb/>
　方公隱居崇明淑門弟子若干人先生卒門弟子以<lb/>
<pb n="KR2k0029_WYG_027-29b"/>
　行業私謚孝友請祠于州庠<hi>王逢迎享送神辭東海隅兮三州宅黿鼉兮蛟</hi>
　<hi>龍湫羗聲教兮悠悠靈斯藏兮道斯修道不行兮長邁祠學宫兮子孫永頼日薄堵以風林鳴如聞音之</hi>
　<hi>謦欬楚葵青兮靡靡牲甚肥兮酒㫖白駒兮焱馳儼衣冠兮戾止有聖賢兮依歸川魚泳兮鳥雲飛靡潛</hi>
　<hi>伏兮弗昭著靈自今兮欽孰違</hi>　　　　　　已上先賢<lb/>
天妃祠在寳慶觀内<lb/>
𤣥聖廟在縣西北六里<lb/>
東嶽廟一在東沙奉聖寺東一在西沙道安鄉<lb/>
張莊廟在東沙<lb/>
<pb n="KR2k0029_WYG_027-30a"/>
吳太尉廟在西沙<lb/>
石郎廟在舊州東南一十四里宋末風潮中有石人長<lb/>
　二尺許隨潮浮至東鄉廣慶橋下去而復來人異之<lb/>
　立於橋側祈禱輒應至元間達嚕噶齊多桑立廟祀<lb/>
　之今遷于葛家橋西北　　　已上土人私祀<lb/>
　<lb/>
　<lb/>
　<lb/>
<pb n="KR2k0029_WYG_027-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　姑蘇志卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>姑蘇志卷十四</head>
    <p>
<pb n="KR2k0029_WYG_013-1a"/>
欽定四庫全書<lb/>
　姑蘇志卷十四　　　　　　眀　王鏊　撰<lb/>
　　　户口<lb/>
　　夫户口之登耗世之治亂見焉爰節舊志所書厯<lb/>
　　代可考者本朝則載國初與近嵗所上之數他可<lb/>
　　推矣<lb/>
按史記泰伯奔扵荆蠻義而從之者千餘家數亦畧已<lb/>
　西漢吳郡凡户二十二萬三千三十有八口一百三<lb/>
<pb n="KR2k0029_WYG_013-1b"/>
　萬二千六百有四東漢户十六萬四千一百六十有<lb/>
　四口七十萬七百八十有二晉户二萬五千宋户五<lb/>
　萬四百八十有八隋户一萬八千三百七十有七唐<lb/>
　貞觀八年户一萬一千八百九十有九口五萬四千<lb/>
　四百八十有一天寳元年户七萬六千四百二十有<lb/>
　一口六十三萬二千六百五十有五宋初户二萬七<lb/>
　千八百八十有九祥符間户六萬六千一百三十有<lb/>
　九元豐三年户一十九萬九千有竒口三十七萬九<lb/>
<pb n="KR2k0029_WYG_013-2a"/>
　千有竒宣和間户四十三萬南渡後至淳熙十一年<lb/>
　户一十七萬三千有竒口二十九萬八千有竒徳祐<lb/>
　元年主客户三十二萬九千六百有竒<hi>僧道不與</hi>元至元<lb/>
　二十七年始括户口至四十六萬六千一百有竒<hi>僧道亦不</hi>
　<hi>與</hi>國朝洪武四年抄籍計户四十七萬三千八百有竒<lb/>
　口一百九十四萬七千八百有竒九年實在户五十<lb/>
　萬六千五百有竒口一百一十六萬四百有竒𢎞治<lb/>
　十六年户五十八萬二千有竒口二百萬九千三百<lb/>
<pb n="KR2k0029_WYG_013-2b"/>
　有竒七縣一州各有差<hi>國初每户各給户帖偹開籍貫丁口産業于上俾民執照</hi>
　<hi>軍匠籍例不分户缺役以丁男代補毎十年一造冊丁口老死田産賣去開除成丁小口新置産業收入</hi>
　　厯觀户口减耗唯唐宋初年為甚時更大亂非死<lb/>
　　而徙耳若國初户數與元末略等盖張氏據吳務<lb/>
　　誘其民民多歸之及天兵入城不妄戮一人故雖<lb/>
　　更亂猶故也百餘年間宜乎倍蓰而所登不滿十<lb/>
　　萬則有由矣盖洪武以來罪者謫戍藝者作役富<lb/>
　　者遷實京師殆去十之四五近年則又不能無脱<lb/>
<pb n="KR2k0029_WYG_013-3a"/>
　　漏及流徙他境耳<lb/>
　　　土産<lb/>
　　吳中物産甚富往往有名天下者或以土地所宜<lb/>
　　或以人力工巧乃知東南之美不特竹箭而已也<lb/>
　　　生植<lb/>
秔之屬十七箭子稻<hi>粒瘦長雪色味香甘晩熟稻品之最髙者</hi>紅蓮稲<hi>五月種九</hi>
　<hi>月收芒紅粒大有早晩二種陸龜䝉詩云近炊香稲識紅蓮</hi>䆉稏稻<hi>五月種九月熟色斑粒微</hi>
　<hi>長</hi>雪裏㨂<hi>稈軟有芒/粒大色白</hi>師姑秔<hi>即矮稲五月種九月熟無芒粒白</hi>早白<lb/>
<pb n="KR2k0029_WYG_013-3b"/>
　稻<hi>五月初種八月熟皮芒白米赤又一種九月熟曰晩白又名蘆花白</hi>麥爭塲<hi>三月種六月熟</hi>
　<hi>與麥争登塲也</hi>六十日稻<hi>四月種六月熟米小色白遲至八十日熟又名早紅蓮又名救工饑</hi>
　百日赤<hi>四月種六月熟芒赤米小而白</hi>金成稻<hi>四月種七月熟米紅而尖性硬</hi>烏口<lb/>
　稻<hi>再蒔晚熟下品稻也</hi>再熟稻<hi>一嵗兩熟吳都賦有鄉貢再熟之稻豐嵗稻已刈而根復彂苖</hi>
　<hi>再實謂之再撩稻蔣堂詩云經秋田熟再生孫</hi>早稻<hi>即占城稻二月中旬至三月上旬用竹籠周以</hi>
　<hi>稻稈置稻種其中約五斗許又覆以稈入池浸三日伺微熱如甲拆状則出而布于地及苖與糓等别用</hi>
　<hi>寛竹器貯之于耕過田細土停水二寸許布之三日決去水至五日視苗長二寸許復引水浸一日乃挿</hi>
　<hi>蒔至八月熟</hi>中秋稻<hi>四月種/八月熟</hi>紫芒稻<hi>五月種九月熟紫穀白粒張方平詩云鱸</hi>
<pb n="KR2k0029_WYG_013-4a"/>
　<hi>鱠飯紫芒</hi>枇杷紅<hi>皮薄色/如枇杷</hi>下馬㸔<hi>秀時最易一名三朝齊</hi>
糯之屬十二金釵糯<hi>粒長宜釀酒劉夢得詩云酒法得傳吳米好</hi>閃西風<hi>一名</hi>
　<hi>早中秋</hi>羊脂糯<hi>五月種十月熟/色白性軟故名</hi>青稈糯<hi>四月種九月熟宜良田稃黄芒</hi>
　<hi>赤已熟而稈微青故名</hi>秋風糯<hi>一名瞞官糯每嵗代/晩稲以輸租故名</hi>趕陳糯<hi>四月</hi>
　<hi>種七月熟米粒最長</hi>矮糯<hi>晩熟一名矮兒糯粒白/而大四月種九月熟</hi>鵞脂糯<hi>張方平詩</hi>
　<hi>鵞脂酒清醥</hi>川梗糯<hi>四月種九月/熟粒大無芒</hi>虎皮糯<hi>五月種十月熟色斑</hi>羊鬚<lb/>
　糯<hi>四月種九月熟糓多芒長</hi>臙脂糯<hi>五月種九月熟糓紅粒白</hi>
麥之屬六大麥　小麥　<graphic n="KR2232" url="https://raw.githubusercontent.com/kanripo/KR-Gaiji/master/images/KR2232.png" mimeType="image/png"/>麥<hi>有赤白二色</hi>蕎麥　舜哥麥<lb/>
<pb n="KR2k0029_WYG_013-4b"/>
　　紫稈麥<lb/>
豆之屬六白藊豆<hi>俗呼為延籬豆謂其引蔓而生諺云延籬花開挾纊子來言此花作寒候</hi>
　<hi>可挾纊也</hi>紫羅豆<hi>五月種九月熟色紫粒/大有青黒花紋出嘉定</hi>豌豆<hi>一名小寒豆九月種</hi>
　<hi>三月熟蜀中以此豆之不實者為巢菜雜蠃肉作籠餅陸放翁過吳中得小巢作羹賦詩云春行霧雨暗</hi>
　<hi>衡茅兒女隨宜治酒肴便覺此身如在蜀一盤籠餅是豌巢</hi>蠶豆<hi>九月種蠶時熟故名楊萬里翠</hi>
　<hi>莢中排淺碧珠甘欺崖蜜軟欺酥沙瓶新熟西湖水漆罍分嘗曉露腴味與櫻梅三益友名因蠶繭一絲</hi>
　<hi>絇老夫稼圃方雙學譜入詩中當稼書</hi>江豆<hi>赤黒色四月種六月熟可為糕又名沿江十八粒</hi>
　刀豆<hi>以形名堪入醬為蔬相傳醬瓿中有髪入刀豆則化為水</hi>
<pb n="KR2k0029_WYG_013-5a"/>
果之屬九楊梅<hi>為吳中名品味不减閩之荔支出光福山銅坑第一聚塢次之</hi>枇杷<hi>出洞</hi>
　<hi>庭山初接則核小再接無核</hi>櫻桃<hi>其出常熟者色微黄名蠟櫻味尤勝白居易吳櫻桃含桃最説</hi>
　<hi>出東吳香色鮮穠氣味殊洽恰舉頭千萬顆婆娑拂面两三株鳥偷飛處衘將火人摘争時踏破珠可惜</hi>
　<hi>風吹兼雨打眀朝後日即應無</hi>林檎<hi>一名來禽俗呼花/紅郡城中多種之</hi>海杏<hi>大杏也地理志</hi>
　<hi>云范蠡宅在湖中有杏大如拳者今吳下杏猶有如小兒拳者</hi>栗<hi>出常熟頂山味香而美比常栗小名</hi>
　<hi>麝香嚢張雨新栗寄倪元鎮近從常熟嘗新栗黄玉穰分紫殻開果園坊中無買處頂山寺裏為求來囊</hi>
　<hi>成稍比來禽帖酒熟深傾蘸甲杯為奉雲林三百顆也勝酸橘寄書回</hi>銀杏<hi>即鴨脚子亦多出洞</hi>
　<hi>庭俗名白果</hi>柿<hi>出常熟東鄉者名海門柿出虞山/蒂正方色如鞓紅者為方蒂柿</hi>梨<hi>出洞庭西</hi>
<pb n="KR2k0029_WYG_013-5b"/>
　<hi>山者十種密梨林梨張公梨白梨黄梨消梨喬梨鵞梨大柄金花梨太師梨出常熟韓邱者名韓梨</hi>
橘之屬十一緑橘<hi>出洞庭東西山比常橘特大深緑色未霜臍間一㸃先黄而其味已全可</hi>
　<hi>啖故名</hi>平橘<hi>即緑橘差小純黄方/可啖其皮可入藥</hi>蜜橘<hi>品最/上</hi>塘南橘<hi>色紅</hi>
　<hi>如血有豬肝鱔血二種</hi>脫花甜早紅橘<hi>其品/稍下</hi>真柑<hi>亦出洞庭山雖橘之𩔖而</hi>
　<hi>品特髙香味超勝浙東諸産悉出其下其木畏霜雪又不宜早故不能多植土人亦甚珍之</hi>匾橘<lb/>
　<hi>吳江村落間多種之寔最大以其形匾故名</hi>金柑<hi>實小如彈丸味帶微酸其本髙三尺許纍纍金</hi>
　<hi>色一本千顆惟常熟沙頭最盛别一種稍長者名牛乳柑</hi>橙<hi>若柚而香木有刺可以芼鮮可以漬蜜</hi>
　香櫞<hi>樹髙實大𩔖橙色黄形圓而香芬襲人可搗為湯蘇軾洞庭春色賦安定郡王以黄柑釀酒名</hi>
<pb n="KR2k0029_WYG_013-6a"/>
　<hi>洞庭春色猶子麟得之以餉子戯作賦曰吾聞橘中之樂不减商山豈霜餘之不食而四老者㳺戯於其</hi>
　<hi>間悟此世于泡幻蔵千嵗于一斑舉棗葉之有餘納芥子其何艱宜賢王之達觀寄逸想於人寰嫋嫋兮</hi>
　<hi>春風泛天宇兮清閒駕洞庭之白浪漲北渚之蒼灣擕佳人而往㳺勤霧鬢與風鬟命黄頭之千奴卷震</hi>
　<hi>澤而與俱還糅以二米之禾藉以三脊之菅忽雲蒸而霧解旋珠零而涕澘翠勺銀罌紫絡青綸隨屬車</hi>
　<hi>之鴟夷欵木門之銅鐶分帝觴之餘瀝幸公子之破慳我洗盞而起嘗散腰足之痺頑盡三江于一吸吞</hi>
　<hi>魚龍之神姦醉夢紛紜始知髦蠻鼔包山之桂楫如林屋之瓊闗卧松風之瑟縮揭春溜之淙潺追范蠡</hi>
　<hi>於𣺌茫弔夫差之惸鰥屬此觴於西子洗亡國之愁顔驚羅襪之塵飛失舞袖之弓彎覺而賦之以授公</hi>
　<hi>子曰烏乎噫嘻吾言夸矣公子其為我刪之白居易㨂貢橘書情洞庭貢橘㨂宜精太守勤王請自行珠</hi>
<pb n="KR2k0029_WYG_013-6b"/>
　<hi>顆形容隨日長瓊漿氣味得霜成登山敢惜駑駘力望闕難伸螻蟻情踈賤無由親跪獻願憑朱實表丹</hi>
　<hi>誠唐韋應物笞鄭騎曹青橘憐君病後思新橘始摘猶酸亦未黄書後欲題三百顆洞庭猶帶滿林霜皮</hi>
　<hi>日休早春橘子寄魯望箇箇和枝葉捧鮮彩凝猶帶洞庭烟不為韓嫣金丸重直是周王玉果圓剖似日</hi>
　<hi>魂初破後美如星髓未彤前知君多病仍中聖盡送寒苞向枕邊龜蒙和到春猶作早秋鮮應是親封白</hi>
　<hi>帝煙良玉有漿湏釀味眀珠無纇亦羞圓堪居漢苑霜梨上合在仙家火棗前珍重更過三十子不堪分</hi>
　<hi>付野人邊梅摯新橘千頭霜熟摘來親包貢虔修望紫宸他日功成許髙退社中還結素封人</hi>
梅之屬十二江梅<hi>遺核野生不經栽接一名直脚梅或謂之野梅花踈瘦有韻實小</hi>早<lb/>
　梅<hi>勝江梅二月初開故名</hi>官城梅<hi>圃人以直脚梅擇佳本接之花遂敷腴亦佳可入煎造</hi>
<pb n="KR2k0029_WYG_013-7a"/>
　消梅<hi>與江梅官城梅相似實圓小鬆脆多液無滓不宜熟惟堪青噉</hi>古梅<hi>樛曲萬狀苔鬚垂於</hi>
　<hi>枝間飄飄可愛</hi>重葉梅<hi>葉重數層花房獨出盛開如小蓮花梅中之竒品也結實多雙尤為瑰異</hi>
　蕚緑梅<hi>色純緑枝特青盖其清髙比九華仙人蕚緑華也</hi>百葉緗梅<hi>又名黄香梅亦</hi>
　<hi>名千葉香梅花葉至二十餘瓣心色漸黄花差小而繁密别有一種芳香比常梅尤濃美不結實</hi>紅<lb/>
　梅<hi>𩔖杏與江梅同開紅白相映閣林初春絶景也西清詩話云承平時紅梅獨盛於姑蘇晏元獻公始</hi>
　<hi>移植西岡圃中貴逰賂園吏得一枝分接由是都下有二本王琪守郡以詩遺晏曰館娃宫北舊精神粉</hi>
　<hi>瘦瓊寒露蘂新園吏無端偷折去鳯城從此有雙身當時難得如此</hi>鴛鴦梅<hi>一蔕雙實多葉紅梅</hi>
　<hi>也</hi>杏梅<hi>比紅梅微淡結/實匾有斕斑色</hi>蠟梅<hi>非梅𩔖開與同時色似蜜脾香又相近故名凡</hi>
<pb n="KR2k0029_WYG_013-7b"/>
　<hi>三種以子種不經接花小香淡其品最下俗謂之狗蠅梅經接花踈雖盛開花常半含名磬口梅其佳者</hi>
　<hi>為檀香梅色深黄如紫檀出范村梅譜白居易郡圃新栽梅池邊新種七株梅欲到花時㸃檢來莫怕長</hi>
　<hi>洲桃李妬今年好為使君開宋方惟深紅梅清香皓質世稱竒添作輕紅也自宜紫府與丹來換骨春風</hi>
　<hi>吹酒上凝脂直教臘雪無蔵䖏柢恐朝雲有去時溪上野桃何足種秦人應獨未相知張雨蕚緑梅山中</hi>
　<hi>古僊子無言春寂寥玉容淡朝雨翠氣濕微宵凌風情玩影㺯雪妬攀條殊覔何郎句還憑舞袖招</hi>
牡丹之屬十有三觀音紅　崇寧紅　夀安紅　王希<lb/>
　紅　疊羅紅　風矯紅<hi>一名勝西施</hi>一捻紅　朝霞紅<lb/>
　鞓紅　雲葉紅　茜金毬　紫中貴　牛家黄　舊<lb/>
<pb n="KR2k0029_WYG_013-8a"/>
　傳朱勔家園内萬本皆以飾金牌記其花名<hi>出吳郡志</hi>今<lb/>
　人家亦有傳其種者<hi>王禹偁長洲種牡丹詩偶學豪家種牡丹數枝驚露出朱欄晩</hi>
　<hi>來低面開檀口似笑窮愁病長官吳縣<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>前冬日雙開牡丹歌君不見年年三月千叢媚紫爛紅繁誇勝</hi>
　<hi>異尋常人戴滿頭歸醉折狂分不為貴枝閒葉盡根空培人情皆待眀年開花工自有呼魂術霜前喚下</hi>
　<hi>瓊瑶臺王母親將金粉傅麻姑齊借霞裳來主人盖是神仙在不然此物胡為而來哉一姬勸酒誰引滿</hi>
　<hi>長洲懶吏先舉杯多感同年與攀折吟詩欲謝難輕發青官校書方遁跡代我作歌如錦拆他年吾軰功</hi>
　<hi>業成與君共作騎鯨客乂賦紅牡丹渥丹容貎著霓裾何事僧軒秪一株應是吳宫歌舞罷西施因醉誤</hi>
　<hi>施朱朱長文竒姿湏頼接花工未必妖華恨洛中應是春皇偏與色却教仙女媿乗風朱欄共約他年賞</hi>
<pb n="KR2k0029_WYG_013-8b"/>
　<hi>翠幄休嗟數日空誰就東吳為品第清晨子細閲芳叢</hi>
菊之屬三十六勝金黄<hi>一名大金黄此品最為豐縟而加輕盈花葉微尖條梗纎弱</hi>
　疊金黄<hi>一名眀州黄又名小金黄花心極小疊葉穠密狀如笑靨</hi>棣棠黄<hi>一名金鎚子赤</hi>
　<hi>金色酷似棣棠他花不及盖竒品也</hi>疊羅黄<hi>状如小金黄花葉尖瘦如剪羅縠髙枝叢出意度瀟</hi>
　<hi>灑</hi>麝香黄<hi>花心豐腴傍短葉密承之亦有白者似白佛頂而勝之</hi>千葉小金錢<lb/>
　<hi>畧似眀州黄花葉中外疊整</hi>太真黄<hi>花如小金/錢加鮮眀</hi>單葉小金錢<hi>花心尤大</hi>
　<hi>開最早</hi>垂絲菊<hi>花蘂深黄莖柔細風/動處如垂絲海棠</hi>鴛鴦菊<hi>花常相偶葉色深碧</hi>
　金鈴菊<hi>一名荔枝菊千葉細瓣簇成小毬條長可以攬結</hi>毬子菊<hi>如金鈴而小</hi>又<lb/>
<pb n="KR2k0029_WYG_013-9a"/>
　有小金鈴<hi>花極小夏開</hi>藤菊<hi>花密條柔如藤蔓可以為障亦名棚菊種之坡上則垂裊</hi>
　<hi>數尺如瓔珞尤宜水濵</hi>十様菊<hi>一本開花形模各/異又名十様錦</hi>野菊<hi>叢生田間水際</hi>
　<hi>單葉瑣細</hi>甘菊<hi>一名家菊可供蔬茹差勝/野菊陸龜䝉所賦即此</hi>五月菊<hi>花心極大每枝</hi>
　<hi>一花徑三寸許夏月開</hi>金杯玉盤<hi>中心正黄四傍淺白花頭徑三寸菊之大者不過此</hi>喜<lb/>
　容千葉<hi>初開微黄欣然吐艷有喜色乆則變白長可引至丈許亦可攬結</hi>萬鈴菊<hi>中心</hi>
　<hi>淡黄鎚子傍白花葉繞之花端極尖香尤清</hi>蓮花菊<hi>如小白蓮花多葉而無心花蕋蕭散清絶</hi>
　<hi>一枝祇一葩葉深緑</hi>芙蓉菊<hi>開如樓/子芍葯</hi>茉莉菊<hi>花葉繁縟似茉莉</hi>木香菊<lb/>
　<hi>多葉似御衣黄一名腦子菊</hi>酴醿菊<hi>細葉稠叠比茉/莉差小而圓</hi>艾葉菊<hi>單葉長如</hi>
<pb n="KR2k0029_WYG_013-9b"/>
　<hi>蓬艾</hi>白麝香<hi>似麝香黄而/差小韻頗勝</hi>白荔枝<hi>與金鈴同/但花白耳</hi>銀杏菊<hi>淡白時有微紅</hi>
　<hi>杏葉全似銀</hi>波斯菊<hi>花枝倒垂/捲如髪鬈</hi>佛頂菊<hi>初秋開白色漸變微紅</hi>桃花菊<lb/>
　<hi>未霜即開最為妍麗色在桃杏梅之間</hi>臙脂菊<hi>類桃花深紅淺/紫比胭脂尤重</hi>紫菊<hi>一名</hi>
　<hi>孩兒菊花如紫茸叢茁微香陸龜䝉詠白菊還是延年一種材即將瑶朶冒霜開不如紅艷臨歌扇欲伴</hi>
　<hi>黄英入酒杯陶令接籬堪岸著梁王髙屋好歌來月中若有閑田地為勸嫦娥作意栽皮日休和已過重</hi>
　<hi>陽半月天琅華千㸃照寒煙蕋香亦似浮金靨花様還如鏤玉錢玩影馮妃堪比艷鍊形蕭史好争妍無</hi>
　<hi>由摘向牙箱裏飛上方諸贈列先龜䝉重憶白菊我憐真白重寒芳前後叢生夾小堂月朶暮開無絶艷</hi>
　<hi>風莖時動有竒香何漸謝雪清才詠不羡劉梅貴主粧更憶幽忩凝一夢夜來村落有微霜</hi>
<pb n="KR2k0029_WYG_013-10a"/>
雜花十九木蘭花<hi>詳見木蘭堂白居易詩脂如玉指塗朱粉光似金刀錯紫霞從此時時春</hi>
　<hi>梦裏應添一樹女郎花徐凝枝枝轉勢雕弓動片片摇花玉劔斜見說木蘭征戍女不知那作酒邊花</hi>
　海棠<hi>皆單葉别有蓮花海棠重葉豐腴如小蓮花范成大自蜀移歸吳中遂有此種吳人沈立嘗撰</hi>
　<hi>海棠記一卷成大寄題石湖海棠手開芳徑越城頭紅錦屠蘇結綺樓不把萬枝銀燭照淡雲微月替人</hi>
　<hi>愁○老懶居家似出家園林春色雨沾沙海棠尚自無心㸔天女何湏更𣪚花</hi>芍藥<hi>范成大北使過</hi>
　<hi>維揚買栽扵石湖有深紅紫白諸色千葉重臺數種成大詩萬里歸程許過家移將二十四橋花石湖從</hi>
　<hi>此添春色莫把葡萄苜蓿誇</hi>山茶<hi>開扵雪中有單葉千葉之異别有深紅者名寳珠山茶朱長文</hi>
　<hi>栢葉元同翠桃顔未比紅留芳占春月㺯蕊耐秋風自稱階庭翫休煩帟幕籠佳萹補韋白流品重吳中</hi>
<pb n="KR2k0029_WYG_013-10b"/>
　<hi>○珍木何年種繁英滿舊枝開從殘雪裏盛過牡丹時對日心全展淩風幹不欹藥階如賦咏欠此尚相</hi>
　<hi>思</hi>辛夷<hi>葉如柿正二月生花色白帶紫春夏再開初開如筆故又謂之木筆朱長文楚客曽留詠</hi>
　<hi>吳都獨擅竒風霆存老幹桃李避芳時名入文房夢功資妙手醫紫微顔色好先占鳯凰池</hi>錦帶<lb/>
　花<hi>長枝密花如錦帶然雖在處有之而吳中者特香王禹偁云花譜謂海棠為花中仙此花品在海棠</hi>
　<hi>上宜名海仙禹偁詩云一堆絳雪壓春叢嫋嫋長條㺯晩風借問開時何所似好將繡被覆薫籠○何年</hi>
　<hi>移植在僧家一簇柔條綴彩霞錦帶為名卑且俗為君呼作海仙花梅摯泥根捧入故吳宫暖力迎隨帶</hi>
　<hi>漸紅栽近木蘭殊有意留連文酒繋春風</hi>石竹花<hi>狀如金錢陸龜䝉詩曽㸔南朝畫國娃古羅衣</hi>
　<hi>上碎眀霞而今莫共金錢鬭買却春風是此花</hi>鶯粟花<hi>即米囊花有千葉單葉之異成畦種之五</hi>
<pb n="KR2k0029_WYG_013-11a"/>
　<hi>色爛然</hi>㮋李<hi>小花繁縟可愛陸龜䝉賦試問花翁得㮋李之春藂移來砌下出自山中長霑澗雨</hi>
　<hi>逈灑巖風曽不得次玉堂而展低艷承畫閣而逞微紅虚在芳菲之數徒干造化之功弱植欹危繁稍襞</hi>
　<hi>積一枝上能萬其膚蕚一蕚中自参其丹白且桃以天而蕣以華芍葯為贈兮芙蓉可嘉誰為剪緗綺碎</hi>
　<hi>眀霞鳯葆<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>櫳于水殿霓襟掩苒于雲車静倚庭楹徐飄蘂氣落幽閨怨别之夢寫空谷遺榮之思初侍</hi>
　<hi>東陵聖母冶態嫣妍近亂北燭僊人愁容委墮嗟其結莓苔之地抱林麓之姿蝶善舞而相畧鶯能言而</hi>
　<hi>見欺香憐墜少蔕戀飄遲當盃者不顧守道者應知請㸔嵇康髙士傳莫信長安輕薄兒</hi>萱草<hi>一名</hi>
　<hi>紫萱又名忘憂草王子年拾遺記云吳中書生呼為療結花</hi>又麝香萱<hi>即萱之别種也述異</hi>
　<hi>記云香似紅藍甚芳今吳下所植者淡黄色比常萱差瘦香𩔖茉莉為可貴也</hi>鼓子花<hi>皮日休詩</hi>
<pb n="KR2k0029_WYG_013-11b"/>
　<hi>云鼓子花眀白石岸</hi>水仙花<hi>有單葉千葉者黄庭堅吳郡送水仙花二大本折送南園栗玉花并</hi>
　<hi>移香本到寒家何時侍上玉宸殿乞與宫梅定等差宋崐山令葉自彊水晶宫闕雲母軿列仙夜宴曉未</hi>
　<hi>闌萬妃倚竹翠袖寒捧黄金杯白玉盤勸酬未足雲中歡天門叫班奏祥鸞驚此綽約落塵寰嫣然花面</hi>
　<hi>眀雕欄天香宫態冰雪顔江梅避舎不敢干肯與噲伍羞山礬說以詩伯平章㸔</hi>薔薇<hi>紅白雜色</hi>
　<hi>多生水邊别有金沙寳相刺紅紫玫瑰金櫻子佛見笑皆其𩔖也又一種黄薔薇格韻尤髙陸龜䝉紅薔</hi>
　<hi>薇倚墻當户自横陳致得貧家似不貧外布芳菲雖笑日中含芒刺欲傷人清香往往生遥吹狂蔓㸔㸔</hi>
　<hi>及四鄰遇有客來堪玩處一端晴綺照煙新皮日休和誰繡連延滿户陳暫應遮得陸郎貧紅芳掩歛將</hi>
　<hi>迷蝶翠蔓飄颻欲藉人低拂地時如堕馬髙臨墻處欲窺鄰秪應是董雙成戯翦得神霞寸寸新</hi>二<lb/>
<pb n="KR2k0029_WYG_013-12a"/>
　至花<hi>葩甚細色微紺開于夏至歛于冬至故名又名如意花</hi>梔子<hi>色白而香即佛書簷蔔花</hi>
　木香<hi>細朶淡黄色垂條匝地一名酴醾宋項彦周天遣司花寳笈開鮫綃散剪碧雲堆芳根移自蠶</hi>
　<hi>叢逺薫釀曽隨鳯詔來秖恐飄風撼新竹却驚殘雪觸蒼苔水僊欲逞幽香壓山谷似無詮品才</hi>百<lb/>
　合<hi>有紅黄二種</hi>紫薇<hi>夏開至秋暮可三月/不盡故又名百日紅</hi>長春<hi>四時相繼開故名</hi>
　芙蓉<hi>紅白二種生多傍水陸者為木芙蓉范成大水上晴雲綵蝀横許多蜂蝶趂船行漁樵引入新</hi>
　<hi>花塢兒女扶登小錦城艷粉發粧朝日麗濕紅浮影晩波清誰知摇落霜林畔一叚韶光畫不成</hi>
木之屬六桂<hi>吳郡志云桂本嶺南木吳地不常有之唐時尚有植者樂天守郡日謂蘇之東城有</hi>
　<hi>桂一株惜其不得地賦詩唁之近世以木犀為巖桂詩人或指以為桂非是按此則桂與木犀當是二種</hi>
<pb n="KR2k0029_WYG_013-12b"/>
　<hi>今吳中不復有桂姑因舊志存之白居易詩子墮本從天竺寺根盤今在闔閭城當時應逐南風落落向</hi>
　<hi>人間取次生○霜雪壓多雖不死荆榛長疾欲相埋長憂落在樵人手賣作蘇州一束柴○遥知天上桂</hi>
　<hi>華孤試問姮娥有更無月宫幸有閒田地何不中央種两株皮日休一子落天上生此青璧枝歘從山之</hi>
　<hi>幽斸㫁雲根移勁挺隐珪質盤珊緹油姿葉彩碧髓融花状白毫蕤稜層立翠節偃蹇樛青螭影澹雪霽</hi>
　<hi>後香泛風和時吾祖在月竁孤真能見貽願老君子地不敢辭喧卑陸龜䝉諷賦輕入植擅名方一枝才</hi>
　<hi>髙不滿意更自寒山移宛宛别雲態蒼蒼出塵姿烟歸助華杪雪㸃迎芳蕤青條坐可結白日如奔螭諒</hi>
　<hi>無□剪憂即是蕭森時洛浦雖有䕃騷人聊自怡終為濟川檝豈在論髙卑</hi>栁<hi>所在有之吴中嘗得</hi>
　<hi>鳯州種垂條拂地婆娑可愛樂天蘇州栁詩金谷園中黄嫋娜曲江亭畔碧婆娑老來處處逰行徧不似蘇州</hi>
<pb n="KR2k0029_WYG_013-13a"/>
　<hi>栁最多絮撲白頭條拂面使君無計奈春何</hi>栝子松<hi>雖産他郡而吳中為多故家有踰百年者</hi>
　<hi>或盤結盆盎尤竒亦可沈子而生又有檜樹亦可盤結二種僅可供庭除之玩耳皮日休小松婆娑秖三</hi>
　<hi>尺移來白雲徑亭亭向空意已解凌遼夐葉徤似虬鬚枝脆如鶴脛清音猶未成紺彩空不定隂圓小芝</hi>
　<hi>盖鱗澁修荷柄先愁被鷃搶預恐遭蝸病結根幸得地且免離離映磥砢不難遇在保晩成性一日造眀</hi>
　<hi>堂為君當畢命陸龜䝉擢秀逋客岩遺根飛鳥逕因求飾清閟遂得辭危夐真同栢有心至若珠無脛枝</hi>
　<hi>形短未恠鬛簌差難定况密三天風方遵四時柄那興培塿嘆免答鄰里病微霜静可分片月踈堪映竒</hi>
　<hi>當虎頭筆韻叶通眀性㑹拂陽烏胸掄材膺帝命</hi>楓<hi>似白楊有脂而香謂之香楓厚葉弱枝善摇故</hi>
　<hi>字從風葉作三脊霜時色丹又謂丹楓崔信明詩楓落吳江冷</hi>槐<hi>幹似榆葉細而長花可染郡中有槐</hi>
<pb n="KR2k0029_WYG_013-13b"/>
　<hi>樹巷即此種也又有盤結者名盤槐多種官署中</hi>冬青樹<hi>所在有之陳墓村落間為盛土人種</hi>
　<hi>以取蠟</hi>
竹之屬七金竹　紫竹　斑竹　桃枝竹<hi>皮日休詩云桃李竹覆翠</hi>
　<hi>嵐溪</hi>鳯尾竹　慈姥竹<hi>叢生俗名/慈孝竹</hi>哺雞竹<hi>皮日休笠澤多異竹移之</hi>
　<hi>植後楹一架三百本緑沈森冥冥圓𦂳珊瑚節欹斜翡翠翎儼若青帝仗矗如紫姑屏摵摵微風度漠漠</hi>
　<hi>輕靄生如神語鈞天如樂奏洞庭一翫九蔵冷再聞百骸醒有根可以執有<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>可以馨願稟君子操不敢</hi>
　<hi>先凋零陸龜䝉别塢破苔蘚嚴城樹軒楹恭聞禀璇璣化質離青㝠色可定雞頸寔堪招鳯翎立窺五嶺</hi>
　<hi>秀坐對三都屏晴月窈窕入曙烟霏微生昔者尚借宅况來處賔庭金罍縱傾倒碧露還鮮醒若非抱苦</hi>
<pb n="KR2k0029_WYG_013-14a"/>
　<hi>節何以偶惟馨徐觀稚龍出更賦錦苞零蒋堂金竹百鎰光寒一徑深潛疑造化鑄成林貪夫或有憑欄</hi>
　<hi>者不見修篁但見金</hi>附笋<hi>諸縣皆有之范志所謂哺雞竹笋以其蔓延如雞之哺子也俗稱杜園笋</hi>
　<hi>皮日休開元寺笋園園鎖開聲駭鹿羣滿林鮮籜水犀文森森競泫林梢雨<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                        <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>爭穿石上雲並出亦如</hi>
　<hi>鵞管合各生還自犬牙分折煙束露如相遺何𦙍眀朝不茹葷陸龜䝉春龍爭地養檀欒况是雙林雨後</hi>
　<hi>㸔迸出似豪當垤㙞孤生如恨倚欄干凌虚勢欲齊金刹折贈光宜照玉盤更待錦苞零落後粉環髙下</hi>
　<hi>挶烟寒</hi>
菜之屬十三菘菜<hi>其性凌寒不凋有松之操故字從松唐人所謂濶葉吳菘是也</hi>藏菜<lb/>
　<hi>出郡城肥白而長名箭幹菜冬月醃藏以僃嵗故名</hi>烏菘菜<hi>春末最盛根盤尺餘葉幹麤濶可曝</hi>
<pb n="KR2k0029_WYG_013-14b"/>
　<hi>為乾</hi>塌科菜<hi>冬月烹/芼最佳</hi>羊角菜<hi>形如/羊角</hi>油菜<hi>冬種春初生薹可食至四月取</hi>
　<hi>其子壓油</hi>芥菜<hi>似菘而有毛其子如粟粒三月間薹長尺餘幹大如指亦可鹽藏又一種名黄農芥</hi>
　<hi>矮小味極佳</hi>菠菜<hi>根赤葉如箭鏃味極甘美相傳其種來自波稜國因名北人所謂赤根菜也</hi>
　蒜<hi>處所有之出崇眀者為佳</hi>葱<hi>薤屬葷菜也出太湖上/名湖葱葉濶而鬚長</hi>韭菜<hi>冬末春初</hi>
　<hi>細縷寸許郡城貴之市為薦新</hi>蘘荷<hi>俗稱甘露子狀如蠶蛹冬日收藏與菜並蓄可辟蠱病</hi>蕈<lb/>
　<hi>即囷多生西山松林下二月生者名雷驚蕈其色赤者名猪血蕈味皆鮮美</hi>
𤓰之屬六西𤓰<hi>出跨塘薦福山者曰薦𤓰出崐山者曰陽荘𤓰</hi>福香𤓰<hi>有金銀二色其</hi>
　<hi>形微長有稜又名甜𤓰述異記云吳威王時㑹稽生五色𤓰梁時吳中亦嵗充貢</hi>醬𤓰<hi>如香𤓰而</hi>
<pb n="KR2k0029_WYG_013-15a"/>
　<hi>色青可入醬為菹醢之用一種出嘉定清浦者特堅脆</hi>東𤓰　王𤓰　生𤓰<lb/>
水實之屬五菱<hi>王氏武陵記云两角曰菱四角三角曰芰其葉似荇白華赤實其華晝合宵炕</hi>
　<hi>隨月轉移猶葵之隨日也舊說鏡謂之菱花以其面平光影所成又有紅白二種白者名餛飩菱惟長洲</hi>
　<hi>一種出顧邑墓特大而美謂之顧窑蕩崐山一種如顧窑蕩而味畧减謂之婁縣菱今訛為留逺唐東嶼</hi>
　<hi>交㳺萍荇佀菰蒲懐玉蔵珍類隐儒葉底祇因頭角露此生不得老江湖</hi>芡實<hi>葉似荷而大俗名雞</hi>
　<hi>頭狀類雞首也出吳江者殻薄色緑味腴出長洲車坊者色黄有粳糯之分楊萬里江妃有訣煮真珠菰</hi>
　<hi>飯牛酥軟不如手劈雞腮金五色盤傾驪頷琲千餘夜光眀月供朝嚼水府靈宫恐夕虚好與藍田飡玉</hi>
　<hi>法編歸辟糓赤松書</hi>藕<hi>出吳縣黄山南蕩者佳唐蘇州進藕佳者名傷荷藕或曰葉甘為蟲所傷以長</hi>
<pb n="KR2k0029_WYG_013-15b"/>
　<hi>㝠根又多生重臺蓮花盖藕嫩則易傷食之無滓他産不滿九竅此獨過之趙嘏秋日吳中觀貢藕野艇</hi>
　<hi>㡬西東清泠映碧空褰衣來水上捧玉出泥中葉亂田田緑蓮餘片片紅激波纔入選就日已生風御潔</hi>
　<hi>玲瓏饍人懐㧞擢功梯山謾多品不與世流同</hi>葧臍<hi>即鳬茨出華林者色紅味美不能耐乆出陳灣</hi>
　<hi>村者色黒而大帶泥可以致逺性可軟銅</hi>茨菇<hi>本草名烏芋生稻田中</hi>
溪芼之屬四蓴菜<hi>出吳江味甘滑四月生葉似鳬葵莖如釵股短長隨水淺深名為絲蓴即</hi>
　<hi>張翰所思者楊萬里鮫人直下白龍潭割得龍公滑碧髯曉起相傳蘂珠闕夜來却失水晶簾一杯淡煮</hi>
　<hi>宜醒酒千里何湏更下鹽可是士衡殺風景郤將羶膩比清纎髙啓紫絲浮半滑波上裛秋風憶共香菰</hi>
　<hi>薦吳江葉艇中韓奕采蓴春浦作羮嘗玉滑絲柔帶露香莫笑張翰未知味秋風起後卻思鄉</hi>茭白<lb/>
<pb n="KR2k0029_WYG_013-16a"/>
　<hi>即菰也八九月間生水中味美可啖中心生薹如小兒臂名茭手或名茭首以根為首也各縣有之惟吳</hi>
　<hi>縣梅灣村一種四月生名吕公茭茭中生米可作飯即菰米飯也然今未有作飯者許景迂翠葉森森劔</hi>
　<hi>有稜柔條鬆甚比輕冰江湖若借秋風便好與蓴鱸伴季鷹</hi>荇菜<hi>似蓴所結子爛煮之味甘如蜜</hi>
　<hi>祭荇酥士大夫不之知遂為野人漁父所食</hi>芹<hi>生春澤中潔白有節其氣芬芳髙啓飯煮憶青泥羮</hi>
　<hi>炊思碧澗無路獻君門對案成三歎</hi>
藥之屬二十四白芷<hi>一名葯香草也春生多在下濕地葉紫花白微黄入伏結子立秋苗</hi>
　<hi>枯采其根曝乾本草云出吳地者良故名吳白芷陸龜䝉採葯賦葯白芷也香草美人得以比君子定情</hi>
　<hi>屬思聊為賦云日上融冷春歸飾荒覩一時之流恨摭萬古之遺香問人則不唐不宋説地則非楚非湘</hi>
<pb n="KR2k0029_WYG_013-16b"/>
　<hi>搴其榮煙携而動色擢其體雪挺而騰光諷畔牢愁子雲于焉華皓吟哀時命曼倩由是摧蔵惰思矜年</hi>
　<hi>慵情畏晩胡繩繋晷以難駐藒車載春而不返陋君折楊栁湏為送行陋君采芙蓉仍勞贈逺豈知隂晴</hi>
　<hi>互出雅艷相迎恨回鳯喜怒忿鴻驚待笑者青琴時號顧謂者碧玉為名偷襞積競縈楹目斜柯而水怯</hi>
　<hi>鬚疊葉而雲爭蘭在口以時聞嬌如連瑣黄牽心而不定飄若懸旌契叩難申融怡暗許石能潛遁以求</hi>
　<hi>偶山亦浮來而命侣誓不為巖阿竹冉冉孤生誓不為澗底松亭亭獨處于是欺皓本掩湘蕤房紅者自</hi>
　<hi>破帶綜者誰披望懐沙之浦詠遺襟之詞煙分而麝墨猶濕綺㫁而龍刀合知祗言長信長門年年可恨</hi>
　<hi>未必傾城傾國箇箇生悲臨階躑躅以虚徐當户薔薇而約弱蜂咋葉而先盡鶯踶枝而易落未若北堂</hi>
　<hi>公子樹芳草忘憂南國佳人佩生香辟惡露茁煙活風條翠謔不知海傍之期逺不信人間之命薄休為</hi>
<pb n="KR2k0029_WYG_013-17a"/>
　<hi>上計椽空尋寳釵聊作侍中郎且乗金絡别有廬江小吏蜀郡長卿或支離而築恨或調笑以囊情不同</hi>
　<hi>乎禀簮裾而霧悄秉禮義以霜眀鄭交甫則江邊珮解蕚緑華則席上詩成彼怡神而致問皆護節而含</hi>
　<hi>貞竦擢自持雖陳辭而往愬遷延却立終抱恨而難平涙滴堪穿腹回好繋蟲織怨以成叚酒蠲愁而判</hi>
　<hi>劑江僕射之孤燈向壁不少凄迷張記室之少婦當爐還應細麗景方駘蕩思已低摧波疲扵子建為使</hi>
　<hi>花困扵靈均作媒何庶物之相負痛妍華而未廻莫與心傷瑶圃從驚鵜鴂如防膽怯空屏宜畫魁堆剰</hi>
　<hi>欲追尋徒嗟緬邈杯形連理而終在扇様合歡而可學若遇劉公伯雅夢亦沉沉如逢王母少黎書還數</hi>
　<hi>數</hi>薄荷<hi>出府學前南園者為佳謂/之龍腦薄荷嵗貢京師</hi>紫蘇<hi>亦出府學前其葉靣背俱</hi>
　<hi>紫</hi>蛇牀子<hi>生太/湖旁</hi>牽牛<hi>有黒白/二種</hi>枸杞<hi>一名僊人杖岸側水隈彌望皆是至</hi>
<pb n="KR2k0029_WYG_013-17b"/>
　<hi>秋則結子</hi>香附子<hi>即莎草根出梅李/鎮岡身路者為佳</hi>天南星<hi>出虞山</hi>常春藤<lb/>
　<hi>生太湖一名千嵗藟青色者佳</hi>絡石草<hi>一名薜荔蔓生縁/樹木生如蓮房</hi>麥門冬<hi>即沿</hi>
　<hi>堦草</hi>香薷　荆芥<hi>細茎/者佳</hi>吳茱茰　天花粉<hi>即𤓰蔞根</hi>馬兠鈴<lb/>
　<hi>其根為木香</hi>陳皮<hi>出洞/庭</hi>䕪蘭<hi>開白花葉似火/麻其根名地笋</hi>兎絲子<hi>苗名黄絲</hi>
　<hi>草</hi>王不留行　䑕粘子<hi>生水傍大葉/一名牛傍子</hi>鬼箭草<hi>出穹窿山中茎</hi>
　<hi>有箭翎</hi>狶薟草<hi>俗呼火枚草春生苗葉似芥而狹長莖髙二三尺秋初有花如菊秋末結寔頗</hi>
　<hi>似鶴虱夏採葉曝乾用單服甚益元氣治風疾</hi>牛順頭草<hi>西山黄堰嶺</hi>
雜植十三扶芳<hi>初生纒繞他木葉圓而厚夏月取葉火炙香煮以為飲色碧緑而香隋大業五</hi>
<pb n="KR2k0029_WYG_013-18a"/>
　<hi>年吳郡貢二百本入洛京植之西苑時尚食直長謝諷造食經具四時飲春有扶芳飲</hi>芋<hi>即蹲鴟大</hi>
　<hi>者名芋魁旁生小者為芋妳其苗亦可作菹一種出嘉定名博羅</hi>香芋<hi>出嘉定南翔色微黄味香</hi>
　<hi>美可食别一種引蔓生花花落即生名落花生雖𩔖香芋而味不及</hi>山藥<hi>即薯蕷子亦出南翔土人</hi>
　<hi>種以為産有粳糯二種</hi>杞栁<hi>出城西楓橋及横塘者佳其條柔為栲栲細者為箱篋</hi>蓆草<lb/>
　<hi>冬月種小暑後刈</hi>燈草<hi>種法與蓆草同最宜肥田瘦則草細五月刈曝乾以刀劃開其心作燈炷</hi>
　<hi>皮製雨蓑</hi>苧麻<hi>即織白苧布者正月栽五月斫為/頭苧七月為二苧九月為三苧</hi>黄麻<hi>春初</hi>
　<hi>種秋收可為布</hi>黄草<hi>如葛性脆/可為布</hi>藍<hi>出崇眀葉如菘菜土人無不栽惟東沙為盛四月下</hi>
　<hi>子至五月剪其葉浸水三兩日漉去柤攪之成青靛已而復生如是者嵗常三四收出郡城者為杜藍</hi>
<pb n="KR2k0029_WYG_013-18b"/>
　天藍<hi>苗若苜蓿三四月開碎黄花土人以其子播于大麥地刈麥後則翻入于土最能肥田</hi>菅<lb/>
　草<hi>生沙塗上似藺用織蓆梱屨</hi>
鱗之屬二十有一鱸魚<hi>即四腮鱸出吳江長橋南者味美肉𦂳縷而為鱠經日不變出</hi>
　<hi>橋北者三腮味鹹肉慢隋煬帝謂金虀玉鱠東南佳味也蘇軾金橙縱使里人知不見鱸魚價自低湏是松</hi>
　<hi>江煙雨裏小船燒薤搗香虀楊萬里鱸出鱸鄉蘆葉前垂虹亭上不論錢買來玉尺如何短鑄出銀梭直</hi>
　<hi>是圓白質黒章三四點細鱗巨口一雙鮮秋風想見真風味秖是春風已逈然</hi>鱖魚<hi>巨口細鱗狀如</hi>
　<hi>松江之鱸是也</hi>鯿魚<hi>縮項細鱗味甚腴/出太湖者尤勝</hi>銀魚<hi>形纎細眀瑩如銀出太湖土人</hi>
　<hi>多鱐以致逺張子野詩云春後銀魚霜下鱸</hi>鱠殘<hi>出太湖狀如銀魚而大相傳吳王江行食鱠棄</hi>
<pb n="KR2k0029_WYG_013-19a"/>
　<hi>餘所化冬月帶子者名挨冰嘯皮日休詩云稳凭船舷無一事分眀數得鱠殘魚</hi>白魚<hi>出太湖味</hi>
　<hi>腴吳中芒種日謂之入梅後十五日入時於時白魚最盛名時裏白</hi>鮆魚<hi>出太湖狹薄頭大其大者</hi>
　<hi>名刀鱭帶子者名鯌子</hi>鯉魚<hi>諸魚中惟鯉最夀且大吳人謂其小者曰鯉花張雨桃花鱖魚世常</hi>
　<hi>有蓴菜鱸魚浪得名試喫江南鯉魚尾候家無此一桮羮</hi>鯽魚<hi>冬月味美吳俗有寒鯽夏鯉之稱</hi>
　鯖魚<hi>有二種烏青草青</hi>石首魚<hi>出海中其色如金俗名黄魚味絶珍夏初則至以棟花為</hi>
　<hi>候諺云棟子花開石首來吳地記魚城下水中有石首魚至秋化鳬又吳録出自婁縣化鳬之説同</hi>鯧<lb/>
　魚　鰳魚　鰣魚<hi>皆出海中惟鰣魚味極美</hi>針口魚<hi>形如針口有骨半寸許土</hi>
　<hi>人多取為鱐</hi>土附<hi>似黒鯉而短小附土而行不似他魚浮水故名或作鮒吕子云魚之美者洞庭</hi>
<pb n="KR2k0029_WYG_013-19b"/>
　<hi>之鮒是也</hi>推車魚<hi>一名折船釘冬/月見於冰間</hi>箭頭魚<hi>出新洋江首濶尾狹形如箭鏃</hi>
　鰕虎魚<hi>𩔖土附而腮紅若虎善食鰕俗名新婦女</hi>河豚魚<hi>有毒烹調失宜能殺人吳人甚</hi>
　<hi>珍之謂其脇為西施乳梅聖俞詩春洲生荻芽春岸飛楊花河豚當是時貴不數魚鰕其狀已可恠其毒</hi>
　<hi>亦莫加忿腹若封豕怒目如吳蛙庖煎茍失所入嘴為鏌鋣若此䘮軀體何湏資齒牙持問南方人黨護</hi>
　<hi>復矜誇皆言美無度誰謂死如麻我語不能屈自思空咄嗟退之來朝陽始憚飡龍蛇子厚居栁州而甘</hi>
　<hi>食鰕蟇二物雖可憎性命無舛差斯味曽不比中藏禍無涯甚美惡亦稱此言誠可嘉范成大河豚歎鯫</hi>
　<hi>生藜莧腸食事一飽足腥腐色所難况乃𠂻酖毒膨亨强名魚殺氣孕惨黷既非養生具宜謝砧凡酷吳</hi>
　<hi>儂真差事網索不遺育捐生决下筯縮手汙僮僕朝來里中子饞吻不待熟濃睡喚不譍已落新鬼録百</hi>
<pb n="KR2k0029_WYG_013-20a"/>
　<hi>年三寸咽水陸富肴䔩一物不登爼未負將軍腹為口忘計身饕死何足哭作俑者誰歟至今走末俗或</hi>
　<hi>云先王意除惡如藝菽逆梟與毒獍嵗嵗参幣玉芟夷入薦羞盖欲殱種族死生有定數㫁命烏可續適</hi>
　<hi>丁是時者未易一理局黿鼎子公怒羊羮華元衂異味古所珍無事苦畏縮駢頭訌此語戒諭祇取瀆聾</hi>
　<hi>盲死不悟眀智諒已燭</hi>斑魚<hi>似河豚而小味亦腴</hi>
介之屬六蟹<hi>凡數種出太湖大而色黄殻軟曰湖蟹冬月益肥美謂之十月雄出吳江汾湖者曰</hi>
　<hi>紫鬚蟹出崐山蔚洲者曰蔚遲蟹又江蟹黄蟹皆出諸品下吳中以稻秋蟹食既足腹芒朝江為樂蟹採</hi>
　<hi>捕扵江浦間承峻流緯蕭而障之名曰蟹斷陸龜䝉蟹志蟹水族之微者其為蟲者有籍見于禮經載于</hi>
　<hi>國語揚雄太𤣥辭晉春秋勸學等萹考扵易象為介類與龜與鼈剛其外者皆乾之屬也周公所謂旁行</hi>
<pb n="KR2k0029_WYG_013-20b"/>
　<hi>者歟叅于藥録食䟽蔓延于小説其智則未聞也唯左氏紀其為灾子雲<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>其躁以為郭索後蚓而已蟹</hi>
　<hi>始窟宂于沮洳中秋冬交必大出江東人云稻之登也率執一穂以朝其魁然後從其所之早夜觱沸指</hi>
　<hi>江而奔漁者緯蕭承其流而障之曰蟹斷斷其江之道焉爾然後扳援越軼遯而去者十六七既入于江</hi>
　<hi>則形質寖大于舊自江復越于海如江之狀魚者又斷而求之其越軼遯去者又加多焉既入于海形質</hi>
　<hi>益大海人亦異其稱謂矣嗚呼執穂而朝其魁不近于義耶捨沮洳而之江海自微而務著不近于智耶</hi>
　<hi>今之學者始得百家小就而不知孟軻荀楊氏之道或知之又不汲汲于聖人之言求大中之要何也百</hi>
　<hi>家小説沮洳也孟軻荀楊氏聖人之瀆也六籍者聖人之海也茍不能捨沮洳而求瀆由瀆以至于海是</hi>
　<hi>人之智反出于水蟲下能不悲夫吾是以志蟹皮日居休蟹寄魯望紺甲青筐染菭衣島夷初寄北人時籬</hi>
<pb n="KR2k0029_WYG_013-21a"/>
　<hi>定有石帆覺失伴唯應海月知族𩔖分眀連瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>形容好箇似蟛蜞病中無用雙螯處寄與夫君左手持</hi>
　<hi>陸龜䝉藥杯應阻蟹螯香郤乞江邊採捕郎自是揚雄知郭索且非何𦙍敢餦餭骨青猶似含春靄沬白</hi>
　<hi>還疑帶海霜獨作南朝風雅客夜來偷醉早梅傍宋祁謝客恵吳蟹秋水江南紫蟹生寄來千里佐吳羮</hi>
　<hi>楚人故使𠂻留甲齊客何妨死願烹下筯未休資快嚼扶螯有味散朝醒定知不作蟛蜞誤曽厠西都博</hi>
　<hi>士名梅堯臣謝吳正仲遺蟹年年收稻買江蟹二月得從何䖏來滿腹紅膏肥似髓貯盤青殻大于杯定</hi>
　<hi>知有口能嘘沫休信無腸便畏雷幸與陸機還往熟每分吳味不嫌猜沈偕寄賈耘老黄秔稲熟墜西風</hi>
　<hi>肥入江南十月雄横跪蹣跚鉗齒白圓臍吸脇斗膏紅虀湏園老香研柚羮藉庖娘細劈葱分寄横塘溪</hi>
　<hi>上客持螯莫放酒杯空髙似孫天雨洞庭霜寒驅蟹力忙全然空俗味祇是作詩香酒已方纔熟橙猶未</hi>
<pb n="KR2k0029_WYG_013-21b"/>
　<hi>肯黄讓渠茶竈火和月煮滄浪</hi>蟛螖<hi>蟹屬而小吳人呼為彭越盖語譌也二三月出于海塗土人以</hi>
　<hi>鹽蔵貨之</hi>蛤蜊<hi>産扵海口有紫縁者佳梅堯臣紫縁常為海錯珍吳鄉傳入楚鄉新樽前已奪霜螯</hi>
　<hi>味當日蓴羮枉對人</hi>蟶<hi>出海邊似蜆而長沈周海户求鮮食填筐管族繁杴泥深詣窟縁殻暗鈎門橢</hi>
　<hi>玉容生摘凝酥怯過燔著薑求打合漬酒與温存角聳蠻姬髻纑纒拙婦䰟味饕人口腹菑累爾兒孫比</hi>
　<hi>類憐吹喣含津憶吐吞庭霜委故蜕沙雨沒虚㾗薦爽山杯後休將蠣蛤論</hi>白蜆<hi>出白蜆江</hi>海<lb/>
　螄<hi>出海中土人熟而市之</hi>
羽之屬四鵁鶄<hi>水禽也黒襟青脛丹𤓰噣色㡬及項陸龜䝉詩詞賦曽誇鸀鳿流果為名悮别</hi>
　<hi>滄州雖䝉静置踈籠晩不似閑栖折葦秋自昔稻梁髙鳥畏至今珪組野人讐防微避繳無窮事好與裁</hi>
<pb n="KR2k0029_WYG_013-22a"/>
　<hi>書謝白鷗</hi>鶴媒<hi>吳中弋人嘗養一馴鶴以草木葉為盾挾弓矢以伺之鳥見鶴同𩔖狎之無猜疑遂</hi>
　<hi>為矢所中陸龜䝉鶴媒歌偶繋漁舟汀樹枝因㸔射鳥令人悲盤空野鶴忽然下背翳見媒心不疑媒閒</hi>
　<hi>静立如無事清唳時時入遥吹徘徊未忍過南塘且應同聲就同𩔖梳刷宛若相逢喜秖怕纔來又驚起</hi>
　<hi>窺鱗咏藻共低昻何意當胷流一矢媒懽舞躍勢離披似謟功能邀弩兒雲飛水宿名自物始得害羣由</hi>
　<hi>爾為而况人間有名利外頭笑語中猜忌君不見荒坡野鶴䧟良媒同𩔖同聲真可畏</hi>三黄雞<lb/>
　<hi>出嘉定味特美喙足皮俱黄故名</hi>黄雀<hi>出海邊每嵗冬初西風急則千百成羣自江外飛至</hi>
石之屬八太湖石<hi>出西洞庭生水中嵗乆為波濤所衝皆成嵌空鱗鱗作靨名彈窩實水㾗</hi>
　<hi>也沒人縋下鑿取極不易得石性温潤扣之鏗然如鐘磬聲自唐以來貴之其在山上者名旱石雖竒巧</hi>
<pb n="KR2k0029_WYG_013-22b"/>
　<hi>不甚貴樂天品牛僧孺家諸石以太湖為甲乙丙丁四等自為記宋朱勔進太湖石役夫皆官承節郎及</hi>
　<hi>金帶而封石為盤固侯白居易記古之達人皆有所嗜𤣥晏先生嗜書嵇中𣪚嗜琴靖節先生嗜酒今丞</hi>
　<hi>相竒章公嗜石石無文無聲無臭無味與三物不同而公嗜之何也衆皆怪之某獨知之昔故友李生名</hi>
　<hi>約有云茍適吾意其用則多誠哉是言適意而已公之所嗜可知之矣公為司徒保釐河洛治家無珍産</hi>
　<hi>奉身無長物唯東城置一第南郭營一墅精葺宫宇謹擇賔客道不茍合居常寡徒㳺息之時與石為伍</hi>
　<hi>石有族聚太湖為甲羅浮天竺之徒次焉今公之所嗜者甲也先是公之僚吏多鎮守江湖知公之心唯</hi>
　<hi>石是好乃鈎深致逺獻瓌納竒四五年間纍纍而至公于此物獨不㢘讓東第南墅列而置之富哉石乎</hi>
　<hi>厥狀非一有盤抝秀出如雲邱仙雲者有端儼挺立如真官神人者有縝潤削成如珪瓉者有㢘稜鋭劌</hi>
<pb n="KR2k0029_WYG_013-23a"/>
　<hi>如劍㦸者又有如虬如鳯若跧若動將翔將踴如鬼如獸若行若驟將攫將鬭風烈雨晦之夕洞穴開塏</hi>
　<hi>若欱雲歕雲嶷嶷然有可望而畏之者煙霽景麗之旦巖㠋霮䨴若拂嵐撲黛靄靄然有可狎而翫之者</hi>
　<hi>昏曉之交名狀不可撮要而言則三山五岳百洞千壑覼縷簇縮盡在其中百仭一拳千里一瞬坐而得</hi>
　<hi>之此所以為公適意之用也常與公廹觀熟察相顧而言豈造物者有意於其間乎將胚渾凝結偶然成</hi>
　<hi>功乎然而自一成不變已來不知幾千萬年或委海隅或淪湖㡳髙者僅數仭重者殆千鈞一旦不鞭而</hi>
　<hi>來無脛而至爭竒騁恠為公眼中之物公又待之如賔友親之如賢哲重之如寳玉愛之如兒孫不知精</hi>
　<hi>意有所召耶將尤物有所歸耶孰為而來必有以也石大小其數四等以甲乙丙丁品之每品有上中下</hi>
　<hi>各刻于石之隂曰牛氏石甲之上丙之中丁之下噫是石也百千載後散在天壤之内轉徙隐見誰復知</hi>
<pb n="KR2k0029_WYG_013-23b"/>
　<hi>之欲使將來與我同好者覩斯石覽斯文知公之嗜石之自㑹昌三年五月丁丑記李蘇州遺太湖石竒</hi>
　<hi>狀絶倫因題二十韻奉呈夢得樂天陳洙賦客有嗜太湖石者圖其形示余命為賦其辭曰江之東直走</hi>
　<hi>數百里有太湖兮澄其清湖之浪相撃㡬千年有頑石兮醜其形徒觀夫風撼根折波流勢横神助爾恠</hi>
　<hi>天分爾英駭立驚犀低開畫屏素煙散而復聚蒼苔死兮又生譬夫枯槎浮天黒龍飲水鬼蹲無狀雲飛</hi>
　<hi>乍起稚戯擕手獸眠盤尾大若防風之骨竅如比干之心密房萬穿秋山半尋子都之㦸前其鐓韓稜之</hi>
　<hi>劍利扵鐞若乃湖水無邉湖天一色露氣曉蒸蟾津夜滴伊爾堅姿峭兮寒碧千恠萬狀差難得而剖悉</hi>
　<hi>我將吊范蠡于澤畔問伍員於波際原君厥初何縁而異公侯求之如張華之求珠衆人獻之如卞和之</hi>
　<hi>獻玉植于庭囿視之不足噫爾形擁腫兮難琢眀堂之礎爾形中虚兮難刻鴻都之經用汝作礪兮汝頑</hi>
<pb n="KR2k0029_WYG_013-24a"/>
　<hi>厥姿攻汝為磬兮汝濁其聲亡所用之而時人是寳余獨掩口盧胡而笑子之醜程俱採石賦建中靖國</hi>
　<hi>元年以修奉景靈西室下吳興吴郡採太湖石四千六百枚而吳郡實採扵包山某獲目此瑰竒之産謹</hi>
　<hi>為賦云吳吏採石於包山也洞庭鄉三老趨而進揖而言曰惟古渾渾物全其天金蔵于穴珠安于淵機</hi>
　<hi>械既發剖蚌椎礦不翼而飛無脛而騁刳山探海階世之競廼若富媪贅瘤則為山岳茂草木于毛膚包</hi>
　<hi>嶄巖扵骨骼與瓦甓其無間何扵焉而是索今使者窺複穴蕩沈沙搜竒礓於洞脚劂巧勢於邱阿呼靈</hi>
　<hi>匠以運斤指陽侯使息波竪江山之㠋㠋續劍閣之峩峩莫不剔山骨㧞雲根真女屹立伏虎晝奔督郵</hi>
　<hi>攘袂以相睨令史臨江而抗尊雖不遭于醯沃豈有恨扵苔㾗嗟主人之不見佀羊牧之猶存何一拳之</hi>
　<hi>足取笑九仭之徙勤既而山户蛾集篙師雲屯輸萬金之重載走千里扵通津使山以為骨則土將圯使</hi>
<pb n="KR2k0029_WYG_013-24b"/>
　<hi>玉以為璞則山將貧煮粮之客歎絶年之無飽談𤣥之老持一法其誰論嘗聞不為無益則用之所以足</hi>
　<hi>惟土物愛則民之所以淳恠斯取之安用非野夫之樂聞敢請使者吏呼而語曰醯雞不可與語天蟪蛄</hi>
　<hi>不可與論年矧齊侯之讀書豈輪人之得言三老曰極治之世樵夫笑不談王道至聖之門鄙夫問而竭</hi>
　<hi>兩端野人固願知之對曰上徳光大孝通神眀闡原廟之制妥在天之靈以謂物不盛則禮不僃意不盡</hi>
　<hi>則享不精故金瑰琛琲天不祕其寳樟楠楩梓地不愛其生而青州之恠猶未足于充庭故于此乎取之</hi>
　<hi>且鑿太行之石英採糓城之文石以起景陽于芳林者魏眀之侈陋也菲衣惡食卑宫室以致美乎祭祀</hi>
　<hi>者夏禹之勤儉也上方戒後苑之作緩文思之程示敦樸以正始盡情文而事神此固上徳之難名者矣</hi>
　<hi>抑嘗聞之闕</hi>　　　<hi>方將不頓一戈不馳一羽殄醜</hi>
<pb n="KR2k0029_WYG_013-25a"/>
　<hi>𩔖於烟埃瞰幽荒扵掌股庶黄石之斯在倘素書之可遇抑又聞之三徳雖修不遺指佞之草萬國雖和</hi>
　<hi>猶豢觸邪之獸盖邪佞之蠱心猶膏肓之自腠惟屬鏤之無知顧尚方之奚捄故將鑄采石以為劍<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>竪</hi>
　<hi>毛於佞首若是則在邊無汗馬之勞在庭無履霜之咎也抑又聞之堯不能無九年之灾湯不能無七年</hi>
　<hi>之旱雖隂陽之或差豈閉縱之可緩故將放鞭石扵宜都囘雨暘於咳眄抑又聞之扶耒之子有土不毛</hi>
　<hi>抱甕之老有茅不薅富者侈而貧者惰㳺者逸而居者勞雖齊導之有素奈狡兎而是逃故將取嘉石以</hi>
　<hi>列坐平罷民於外郊抑又聞之日不蔽則眀川不閼則清聽之廣者視必逺基之固者室不傾方披旒而</hi>
　<hi>出黈俾伐鼔而揚旌盖蕭牆之戒坐逺于千里朽索之馭益危於薄冰矧四者之無告尤聖人之所務故</hi>
　<hi>將盡九山之赤石逺萬寓之窮民三老悚然而興曰聖化盖至此乎吏曰此猶未也若其造化掌中宇宙</hi>
<pb n="KR2k0029_WYG_013-25b"/>
　<hi>胸次彌綸两儀而執天衡燮理二氣而襲氣母此包犧之婦所以引日星之針縷方將鍊五色以補天育</hi>
　<hi>萬生于一府既無謝于襄城之師又何驚於藐姑之處吾亦與汝飲隂陽之和而㳺萬物之祖矣又何帝</hi>
　<hi>力之知哉三老稽首再拜曰鄙樸之人聾瞽其知鹿豕其㳺竊億妄議乃命知之唐牛僧孺肧渾何時結</hi>
　<hi>嵌空此日成掀蹲龍虎鬭恢恠鬼神驚帶雨新冰浄敲風碎玉鳴攙义鋒刄簇纓絡釣絲縈近水揺竒冷</hi>
　<hi>依松助澹清通身鱗甲隐透月洞天眀醜凸隆胡凖深凹刻兕觥雷風疑欲變隂黒訝將行噤瘆微寒早</hi>
　<hi>輪囷數片横地祗愁墊壓鼇足困支撑珍重姑蘇守相憐懶慢情為探湖底物不怕浪中鯨利渉餘千里</hi>
　<hi>山河僅百程池堂初展見金玉自風輕側眩䰟滋悚周觀意漸平似逢三益友如對十年兄王興添魔力</hi>
　<hi>消煩破宿酲嫓人當綺皓視秩即公卿念此園林寳還湏别識精詩仙有劉白為汝數逢迎劉禹錫和震</hi>
<pb n="KR2k0029_WYG_013-26a"/>
　<hi>澤生竒石沈潛得地靈初辭水府出猶帶龍宫腥發自江湖國來榮卿相庭從風夏雲勢上漢古槎形拂</hi>
　<hi>拭魚鱗見鏗鏘玉韻聆煙波含宿潤苔蘚助新青嵌穴胡鶵貎纎鋩蟲篆銘孱顔傲林薄飛勢向雷霆煩</hi>
　<hi>熱近還散餘酲見便醒凡禽不敢息浮壒莫能停静稱垂松盖鮮宜映鶴翎忘憂常目撃素尚與心㝠𦕈</hi>
　<hi>小欺湘燕團圓笑落星徒然想融結安可測年齡採取詢鄉耋搜求按舊經垂鈎入空隙隔浪動晶熒有</hi>
　<hi>獲人争賀歡謡衆共聽一州驚閱寳千里逺揚舲覩物洛陽陌懐人吳御亭寄言垂天翼早晩起滄溟白</hi>
　<hi>居易錯落復崔嵬蒼然玉一堆峰駢仙掌出罅拆劍門開峭頂髙危矣蟠根下壯哉精神欺竹樹氣色壓</hi>
　<hi>亭臺隐起磷磷狀凝成瑟瑟肧㢘能露鋒刄清越叩瓊瑰岌嶪形將動嵬峩勢欲摧竒應潛鬼恠靈合蓄</hi>
　<hi>風雷黛潤沾新雨斑眀帶古苔未曽棲鳥雀不肯染塵埃尖削琅玕筍深剜瑪瑙罍海神移碣石畫障簇</hi>
<pb n="KR2k0029_WYG_013-26b"/>
　<hi>天台在此為尤物扵人負逸才渡江千筏載入洛五丁推出處雖無意升沉亦有媒㧞提水府底置向相</hi>
　<hi>庭隈對稱吟詩句看宜把酒杯終隨金碾用不學玉山頽䟽傅心偏愛園公眼屢廻共嗟無此分虚管太</hi>
　<hi>湖來○逺望老嵳峩近觀恠嶔崟纔髙八九尺勢若千萬尋嵌空華陽洞重叠匡山岑邈矣仙掌逈呀然</hi>
　<hi>劍門深形質貫今古氣色通晴隂未秋已瑟瑟欲雨先沉沉天姿信為異時用非所任磨刀不如礪擣帛</hi>
　<hi>不如砧何乃主人意重之如萬金豈伊造物者能獨知我心○煙翠三秋色波濤萬古㾗削成青玉片截</hi>
　<hi>斷碧雲根風氣通巖穴苔文䕶洞門三峰具體小應是華山孫皮日休茲山有石岸抵浪如受屠雪陣千</hi>
　<hi>萬戰□巖髙下刳乃是天詭恠信非人功夫六丁云下取難甚網珊瑚厥狀復若何鬼工不可圖或拳若</hi>
　<hi>虺蜴或蹲如豹貙連絡若鈎鎖重叠如蕚跗或若巨人骼或如天帝符胮肛篔簹筍格磔琅玕株㫁處露</hi>
<pb n="KR2k0029_WYG_013-27a"/>
　<hi>海眼移來和沙鬚求之煩耄倪載之勞舳艫通候一以眄貴郤驪龍珠厚賜以賝賮逺去窮京都五侯土</hi>
　<hi>山下要爾添嵒齬賞玩若稱意爵禄行斯湏茍有王佐士崛起扵太湖試問欲西笑得如茲石無陸龜䝉</hi>
　<hi>他山豈無石厥狀皆可薦端然遇良工坐使天質變或裁基棟宇礧砢成廣殿或剖出温瑜精光具華瑱</hi>
　<hi>或將破仇敵百礮資苦戰或用鏡功名萬古如㑹面今之洞庭者一似非此選槎牙真不材反作天下彦</hi>
　<hi>所竒者嵌空所尚者葱蒨旁穿參洞穴内竅均環釧刻削九珠窻玲瓏五眀扇新雕碧霞段旋剖秋天片</hi>
　<hi>無力置池塘臨風祇流眄吳融洞庭山下湖水碧波中萬古生幽石鐵索千尋取得來竒形怪狀誰能識</hi>
　<hi>初疑朝家正人立又如戰士方狙撃又如防風死後骨又如於莵活時額又如成人楓又如害癭栢雨過</hi>
　<hi>上淳泓風來中有隙想得沈潛水府時興雲出雨盤蛟螭今來硉矹林庭上長恐忽然成白浪用時應不</hi>
<pb n="KR2k0029_WYG_013-27b"/>
　<hi>稱媧皇將去也堪隨博望噫嘻爾石好慿依幸有方池并釣磯小山叢桂且為伴鍾阜白雲長自歸何必</hi>
　<hi>豪家甲第裏玉闌干畔争光輝一朝荆棘忽流落何異綺羅雲雨飛宋胡宿海岱鈆松妄得名洞庭山脚</hi>
　<hi>失寒瓊漱成一朶孤雲勢費盡千年白浪聲誰向機邊逢織女直疑巖下見初平年來賞物多成病日遶</hi>
　<hi>蒼苔幾遍行</hi>黿山石<hi>出洞庭之黿山充/碑碣柱礎之用</hi>崐山石<hi>出崐山縣馬鞍山色</hi>
　<hi>白峯巒嵌空玲瓏竒巧土人探穴得之植以蒲苗蕉竹供几案之玩山下亂石可以取火名火石宋曽㡬</hi>
　<hi>乞崑山石詩崐山定飛來美玉山所有山秪用功深剜劃嵗時乆崢嶸出峰巒空洞閉户牖㡬書煩置郵</hi>
　<hi>一片未入手即今製錦人在昔伐木友曽䝉投繡叚尚闕報瓊玖奈何不厚顔尤物更乞取但懐相知心</hi>
　<hi>豈但一開口指揮為幽尋包褁付下走散帙列岫忩摩挲慰衰朽</hi>㠛村石<hi>出靈巖山下可硯佳</hi>
<pb n="KR2k0029_WYG_013-28a"/>
　<hi>者不減歙材</hi>苑山石<hi>出常熟縣/亦可為硯</hi>掲黄石<hi>理粗發墨不渗𩔖䕫石土人刻成硯</hi>
　<hi>以草束燒過仍用慢灰火煨之色遂變紫用之與不煨者同亦不燥米氏硯史所云蘇州掲黄石硯是也</hi>
　錦峰石<hi>出錦峰山色紫充雜器用永樂間造南京報恩寺塔取此石刻佛像以其天隂雨不潤可</hi>
　<hi>粧采色姚廣孝竒峰起蒼旻秀色欝可采靈石麗文華晴空炫霞彩斕斑駁青暈絪緼雜芳靄朝陽映猶</hi>
　<hi>輝夕隂膏還藹或云神州僊鞭驅過滄海不經野火焚詎逐嵗年改肅屐曉飛陟昻然立如待延矚洞幽</hi>
　<hi>抱架文時有在</hi>砂石<hi>諸山俱出而/天池者為佳</hi>附白石脂<hi>出秦餘杭山有五色者蘇州土</hi>
　<hi>貢有赤白二色</hi>白磰<hi>出陽山潔白如粉可用塗堊亦堪入葯山之東北有坑深數十丈轉為隧道危</hi>
　<hi>險不可逼視土人鑿而取之范成大銀鬚玉璞紫金精犯難窮探亦有名白堊區區土同價吳儂何事亦</hi>
<pb n="KR2k0029_WYG_013-28b"/>
　<hi>輕生</hi>
　　　造作<lb/>
帛之屬七錦<hi>惟蜀錦名天下今吳中所織海馬雲鶴寳相花方勝之類五色眩耀工巧殊過猶勝</hi>
　<hi>于古宣徳間嘗織晝錦堂記如畫軸或織詞曲聨為帷障又有紫白落花流水充装潢卷冊之用</hi>紵<lb/>
　絲<hi>出郡城有素有花紋有金縷彩粧其製不一皆極精巧禹貢所謂織文是也上品者名清水次㡌料</hi>
　<hi>又次倒挽四方公私集辦于此</hi>羅<hi>出郡城花紋者為貴素/次之别有刀羅河西羅</hi>紗<hi>出郡城素者名</hi>
　<hi>銀條即漢所謂方空也花紋者名夾織亦有金縷彩粧諸製輕狹而縠文者曰皺紗</hi>綾<hi>諸縣皆有之而</hi>
　<hi>吳江為盛唐時充貢謂之吳綾舊唐書載天寳中吳郡貢方紡綾大厯六年禁織龍鳯麒麟天馬辟邪等</hi>
<pb n="KR2k0029_WYG_013-29a"/>
　<hi>紋其薄而鸞鵲紋者充装飾書畫之用</hi>絹<hi>左傳杜預註吳地貴絹鄭地貴紵今郡中多織生絹其熟</hi>
　<hi>者名熟絹四方皆尚之花紋者名花絹又有白生絲織成縝密如蟬翼幅廣有至四尺餘者名畫絹又有</hi>
　<hi>羅底絹稍厚而密</hi>紬<hi>諸縣皆有之即繒絞線織者曰線紬撚綿成者曰綿紬比絲攅而成者曰絲紬</hi>
布之屬八木綿布<hi>諸縣皆有之而嘉定常熟為盛</hi>藥斑布<hi>亦出嘉定縣境及安亭鎮</hi>
　<hi>宋嘉泰中有歸姓者創為之以布抹灰藥而染青候乾去灰藥則青白相間有樓臺人物花鳥詩詞各色</hi>
　<hi>充帳幔衾帨之用</hi>苧布<hi>績苧為之漂而熟者名洗白生者為生苧通行天下出太倉者為上崐山</hi>
　<hi>次之别有杜織縝密堅乆名腰機盖古有白苧詞其來乆矣</hi>縑絲布<hi>出諸縣合苧與絲比而成</hi>
　<hi>之</hi>棊花布<hi>用青白縷/相間織成</hi>斜紋布<hi>出嘉/定</hi>麻布<hi>績麻為之精粗不等别有</hi>
<pb n="KR2k0029_WYG_013-29b"/>
　<hi>熟麻成者曰熟苧</hi>黄草布<hi>縷黄草為之布之下品也</hi>
器用之屬十箋<hi>唐有魚子箋宋顔方叔嘗創製諸色箋有杏紅露桃紅天水碧俱砑花竹鱗羽</hi>
　<hi>山林人物精妙如畫亦有金縷五色描成者士夫甚珍之范成大云蜀中粉箋正用吳法元有春膏水玉</hi>
　<hi>二箋魫色尤竒又以絸紙作蠟色兩面光瑩多寫大蔵經傳流于世故有宋箋元箋之稱近年所造者幅</hi>
　<hi>小扵昔雖便于用而無古法陸龜䝉魚子箋擣成霜粒細鱗鱗知作愁吟幸見分向日乍驚新繭色臨風</hi>
　<hi>時辯白萍文好將花下承金粉堪送天邊詠碧雲見倚小忩親襞染盡圖春色寄夫君皮日休詩輕如隐</hi>
　<hi>起膩如飴除却鮫工解製稀欲冩恐成河伯詔試裁疑是水仙衣毫端白獺脂猶濕指下冰蠶子欲飛若</hi>
　<hi>用莫將閒處去好題春思贈江妃宋崐山李衡砑花箋三月江南花滿枝風輕簾□燕初飛逰人休惜夜</hi>
<pb n="KR2k0029_WYG_013-30a"/>
　<hi>秉燭楊栁隂濃春正歸○崔嵬霜幹欲凌雲俯映寒梢數尺春湏信蒼然浄眀老坐中客有散花人</hi>兎<lb/>
　毫筆<hi>大者為全肩次為半肩羊毫為大小落墨其法傳自吳興頗精亦行于四方</hi>燈<hi>往時吳中</hi>
　<hi>最多范成大詩有琉璃毬萬眼羅二燈為竒絶他如荷花梔子葡萄鹿犬走馬之狀及擲空有小毬燈滚</hi>
　<hi>地有大毬燈又有魚魫鐵絲及麥稈為之者一種名柵子燈在魚行橋盛氏造今不傳即雲南所謂繚絲</hi>
　<hi>燈也范成大詠二燈其一萬眼羅龍綜繅水繭魚文縷玉英雨絲風外縐雲紉日邊眀叠暈重重見分光</hi>
　<hi>面面呈不深閒裏趣争識箇中情其二琉璃毬弱骨千絲結輕毬萬錦装綵雲籠月魄寳氣繞星芒檀點</hi>
　<hi>紅嬌小梅粧粉細香等閒三夕㸔消費一年忙又一絶鏤冰影裏百千光剪綵毬中一萬忩不是齊人誇</hi>
　<hi>管仲吳中風物竟難雙華㓜武老人燈燦爛衣冠勝後生青藜入市賀昇平掃除白髪三千丈透徹丹心</hi>
<pb n="KR2k0029_WYG_013-30b"/>
　<hi>一㸃眀側耳笙歌如有聽凝眸珠翠獨無情時人莫道風中燭南極星辰自有名周庚走馬燈何人刻楮</hi>
　<hi>作㳺龍尾似流星耳逐風皎皎練光馳隙過紛紛逸景顧羣空溝分楚漢驚圍突陣接燕齊訝火紅一躍</hi>
　<hi>便當三萬里不知局促在環中</hi>紗巾<hi>吴中漆者最佳南渡後多尚此又以黄練襯之取其耐褁無掀</hi>
　<hi>動之患也范成大嘗製石湖巾使方北以遺舘伴田彦皐由是傳扵四</hi>紗帽胎<hi>織藤為之頗精絶雖</hi>
　<hi>两京不逮</hi>扇骨<hi>出陸/墓</hi>蓆<hi>出虎邱者佳其次出滸墅或雜色相間織成花草人物為簾或坐蓆</hi>
　<hi>又一種濶經者出甫里</hi>藤枕<hi>治藤為之頗/精出齊門</hi>栁箱<hi>出吳縣横塘髹漆為粧奩之用</hi>
　蒲鞋<hi>吳人以蒲為鞋草為屨杜荀鶴詩云草屨隨舡賣</hi>
飲饌之屬二十有二酒<hi>唐有五酘酒宋有木蘭堂洞庭春今其法不傳惟煮酒以臘月</hi>
<pb n="KR2k0029_WYG_013-31a"/>
　<hi>釀貯小缾旋賣名生泔蒸過泥封為煮酒可以經嵗或入木香荳蔲金橘諸品則各以其𩔖名之香洌超</hi>
　<hi>勝轉販四方謂蘇州酒别有白酒名秋露白蓮花白杜茅柴白居易府酒五絶變法自慚到府來周嵗恵</hi>
　<hi>愛威稜一事無惟是改張官酒法漸從濁水作醍醐招客日午風微且暮寒春風冷峭雪乾殘碧氊帳下</hi>
　<hi>紅罏畔試為來嘗一盞㸔辯味甘露太甜非正味醴泉雖潔不芳馨杯中此物何人别柔㫖之中有典刑</hi>
　<hi>自勸憶昔饑貧應舉年脫衣典酒出江邊十千一斗猶賖飲何况官供不着錢諭妓燭涙夜粘桃葉䄂酒</hi>
　<hi>㾗香汚石榴裙莫辭辛苦供歡宴老後思量悔煞君陸龜䝉新醅寄襲美曉壓糟牀漸有聲旋如荒澗野</hi>
　<hi>泉清身前古態燻應出世上愁㾗滴合平飲啄斷年同鶴儉風波終日㸔人争樽中若使常能渌两綬通</hi>
　<hi>侯總强名皮日休和一簀松花細有聲旋將渠椀撇寒清秦吳祇恐篘來近劉項真應釀得平酒徳有神</hi>
<pb n="KR2k0029_WYG_013-31b"/>
　<hi>多客頌醉鄉無貨沒人爭五湖煙水郎山月合向樽前問底名梅堯臣謝姑蘇學士寄木蘭堂官醖公田</hi>
　<hi>五十畝種秫秋未成杯中無濁酒案上惟丹經忽有洞庭客美傳烏與程言盛木蘭露釀作甕間清木蘭</hi>
　<hi>香未歇玉盎貯華英正值菊初拆便來花下傾一飲為君醉誰能解吾酲吾酲已不解百日毛骨輕</hi>茶<lb/>
　<hi>出吳縣西山糓雨前採焙極細者販于市爭先騰價以雨前為貴也昔洞庭出茶嘗入貢水月院茶載圖</hi>
　<hi>經續紀皮日休茶塢閒尋堯氏山遂入深深塢種荈已成園栽葭寜記畝石窪泉似掬巖罅雲如縷好是</hi>
　<hi>夏初時白花滿煙雨陸龜䝉茶塢茗地曲隈回野行多繚繞向陽就中密背澗差還少遥盤雲髻慢亂簇</hi>
　<hi>香篝小何處好幽期滿巖春露曉日休煮茶香泉一合乳煎作連珠沸時㸔蟹目濺乍見魚鱗起聲疑帶</hi>
　<hi>松雨餑恐生煙翠倘把瀝中山必無千日醉龜䝉閑來松間坐㸔煮松上雪時於浪花裏併下藍英末傾</hi>
<pb n="KR2k0029_WYG_013-32a"/>
　<hi>餘精爽健忽似氛埃滅不合别觀書但宜窺玉札</hi>鮸魚乾膾<hi>出海中鱗細紫色無細骨不腥</hi>
　<hi>隋大業六年吳郡獻鮸魚乾膾十四瓶浸一瓶可得徑尺盤十所又獻作乾膾法五六月海中取其魚縷切</hi>
　<hi>曬乾盛以瓷瓶密封泥欲食開取以新布褁大盆盛井底浸乆出布灑郤水則敷然散著盤上又獻鱸魚</hi>
　<hi>乾膾法如鮸魚</hi>海蝦子<hi>大業六年吳郡獻四十挺挺一尺濶二寸厚寸許先取海中白蝦子以小</hi>
　<hi>布袋盛末監封之日曬夜則平板壓乾破袋出之包如赤瑠璃美勝鰿子又云白蝦一石僅約五升暴殄</hi>
　<hi>之酷無烈扵此今鰿子猶存而蝦子則人不忍作矣</hi>蜜蟹擁劍<hi>大業六年吳郡所獻蜜蟹糖蟹</hi>
　<hi>之𩔖擁劍即吳郡賦所謂烏賊擁劍者</hi>鯉腴䱹<hi>出太湖大業二年吳郡獻純以鯉腴為之一瓶</hi>
　<hi>用魚四五百頭味過鱣鮪已上諸法皆不得因舊志所載存之</hi>炙魚<hi>吳越春秋云吳王僚嗜炙魚子</hi>
<pb n="KR2k0029_WYG_013-32b"/>
　<hi>胥薦専諸于公子光専諸去從太湖學炙魚法三月得其味因刺王僚盖吳地産魚吳人善治食品其來</hi>
　<hi>乆矣</hi>水晶繪<hi>以赤尾鯉浄洗鱗去涎水浸一宿用新水扵釡中謾火熬濃仍去鱗滓待冷即凝縷</hi>
　<hi>切沃以五辛醋味最珍俗云牒子</hi>魚鮓<hi>出吳江以荷葉褁而熟之味勝罌缶名荷包鮓或有就池</hi>
　<hi>中荷葉包之白樂天詩就荷葉上包魚鮓</hi>庖鼈<hi>鼈所在有之而吳中庖烹為佳食市以為竒品</hi>蜜<lb/>
　煎<hi>以楊梅枇杷青梅橙橘之屬蜜漬之成煎出郡城</hi>薫楊梅<hi>家造者尤精沈周摘落髙林帶</hi>
　<hi>雨枝碧煙蒸處紫纍纍肉都不走丸微瘦津略加乾味轉滋鳥口奪生鮮恐爛龍睛蔵熟乆還宜珍飡品</hi>
　<hi>作楊家腊報寄湏當費我辭</hi>松花餅<hi>春夏之交山人取松花調蜜作餅頗為佳勝僧家尤貴之</hi>
　<hi>張雨恠來粔籹作鵞黄渾是蒼髯九粒香甜味中邊唯食蜜苦心早晩待休粮仙人騏驥㽜㸔取道士嵩</hi>
<pb n="KR2k0029_WYG_013-33a"/>
　<hi>陽逺寄將笑比紅綾春餤巧齒牙根底嚼糖霜</hi>餻<hi>搗黍為之楚詞有粔籹其注曰環餅吳人謂餻曰膏</hi>
　<hi>環亦謂之寒具方言謂之餻凡數品雪糕花糕生糖糕糖鬆糕焦熱餻甑兒餻之𩔖又有峰糕謂之重陽</hi>
　<hi>餻</hi>角黍<hi>篛褁糯米為/之或用菰葉</hi>油堆<hi>用粉下酵褁糖製/如餅油煎食之</hi>圓子<hi>撚粉</hi>
　<hi>為丸范成大詩撚粉團圓意二品俱為元宵節物</hi>駱駝蹄<hi>蒸麺為之其形如駝蹄重陽節物</hi>
　冷丸<hi>用極細粉褁糖煮熟入冷水食之為寒食節物</hi>餳<hi>以麥芽熬米為之古謂之餦餭楚詞註謂</hi>
　<hi>之飴唐人有膠牙餳見陸魯望祀竈解今俗尤所尚總名曰餹出常熟直塘市名葱管糖出崐山如三角</hi>
　<hi>粽者名蔴粽糖</hi>牛乳<hi>出光福諸山田家畜乳牛善餉以芻豆取其乳如菽乳法㸃之名乳餅可以致</hi>
　<hi>逺四方貴之别㸃其精者為酥或作泡螺酥膏酥花</hi>豆生<hi>用豆粉揉和如麵乾而鬻之</hi>
<pb n="KR2k0029_WYG_013-33b"/>
工作之屬十一繡作<hi>精細雅潔稱蘇州繡</hi>裱禙<hi>自两京外惟吳中為得法宋米南宫</hi>
　<hi>畫史有蘇州禙工之名其來乆矣</hi>銀作<hi>出木瀆元朱碧山蟹/盃甚竒其法不傳</hi>漆作<hi>有退</hi>
　<hi>光眀光又剔紅剔黒綵漆皆精</hi>鍼作<hi>出郡/城</hi>鐵作<hi>自歐冶子鑄劍吳中銕工不絶今出靈巖</hi>
　<hi>山下數家能錬鐵成鋼製刀者資之</hi>錫作<hi>亦出木瀆舊傳朱/象鼻所製為佳</hi>銅作<hi>亦出木瀆</hi>
　<hi>王家其製香毬及鎖皆精巧又有嵌銀壺瓶香爐諸品出常熟</hi>木作<hi>出吳縣香山永樂時造北京宫</hi>
　<hi>殿有蔡某官至司丞蒯某官至侍郎皆香山人</hi>泥水作<hi>即韓子所謂圬者亦出香山</hi>窑作<lb/>
　<hi>出齊門陸墓堅細異他䖏工部興作多于此燒造</hi>
　姑蘇志卷十四<lb/>
</p>
<p>
</p>
  </div>
</body>
</text>
</TEI>
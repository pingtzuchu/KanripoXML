<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀史記十表卷七</head> <lb/>
    <p>
<pb n="KR2a0005_WYG_007-1a"/>
欽定四庫全書<lb/>
　讀史記十表卷七<lb/>
　　　　　　　　　　　　　　　　　南陽　汪越　撰<lb/>
　　惠景間侯者年表第七<lb/>
太史公讀列封至便侯<hi>索𨼆曰便音鞭縣名吳淺所封</hi>曰有以也夫長沙王者<lb/>
著令甲稱其忠焉<hi>鄧展曰漢約非劉氏不王以芮忠故著令使特王</hi>昔髙祖定天下功<lb/>
臣非同姓疆土而王者八國<hi>索𨼆曰謂楚王韓信韓王信燕王盧綰梁王彭越趙王張耳淮南王英布</hi>
<hi>臨江王共敖長沙王吳芮也其孚遠曰項羽封諸將為王漢王初興不能一申古制易侯而貶  爵亦勢也故末年有白馬之誓髙</hi>
<pb n="KR2a0005_WYG_007-1b"/>
<hi>祖本意見矣</hi>至孝惠時唯獨長沙全禪五世以無嗣絶<hi>徐廣曰孝文後七年</hi>
<hi>婧王薨無嗣</hi>竟無過為藩守職信矣故其澤流枝庶母功而<lb/>
侯者數人<hi>索𨼆曰按此表芮子淺封便侯傳至𤣥孫又封成王臣之子為沆臨侯亦至曽孫</hi>及孝惠訖孝景<lb/>
間五十載追修髙祖時遺功臣及從代來呉楚之勞諸侯子<lb/>
弟若柿腑<hi>索𨼆曰柿音肺腑音附柿木札也附木皮也喻人主疎末之親如木札出于木樹皮附于樹也</hi>外<lb/>
國歸義封者九十有餘咸表始終當世仁義成功之著者也<lb/>
<pb n="KR2a0005_WYG_007-2a"/>
</p>
<p>
<pb n="KR2a0005_WYG_007-3a"/>
</p>
<p>
<pb n="KR2a0005_WYG_007-4a"/>
</p>
<p>
<pb n="KR2a0005_WYG_007-5a"/>
</p>
<p>
<pb n="KR2a0005_WYG_007-6a"/>
</p>
<p>
<pb n="KR2a0005_WYG_007-7a"/>
</p>
<p>
<pb n="KR2a0005_WYG_007-8a"/>
</p>
<p>
<pb n="KR2a0005_WYG_007-9a"/>
</p>
<p>
<pb n="KR2a0005_WYG_007-10a"/>
</p>
<p>
<pb n="KR2a0005_WYG_007-11a"/>
</p>
<p>
<pb n="KR2a0005_WYG_007-12a"/>
</p>
<p>
<pb n="KR2a0005_WYG_007-13a"/>
</p>
<p>
<pb n="KR2a0005_WYG_007-14a"/>
</p>
<p>
<pb n="KR2a0005_WYG_007-15a"/>
</p>
<p>
<pb n="KR2a0005_WYG_007-16a"/>
</p>
<p>
<pb n="KR2a0005_WYG_007-17a"/>
</p>
<p>
<pb n="KR2a0005_WYG_007-18a"/>
</p>
<p>
<pb n="KR2a0005_WYG_007-19a"/>
</p>
<p>
<pb n="KR2a0005_WYG_007-20a"/>
</p>
<p>
<pb n="KR2a0005_WYG_007-21a"/>
</p>
<p>
<pb n="KR2a0005_WYG_007-22a"/>
</p>
<p>
<pb n="KR2a0005_WYG_007-23a"/>
</p>
<p>
<pb n="KR2a0005_WYG_007-24a"/>
</p>
<p>
<pb n="KR2a0005_WYG_007-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0005_WYG_007-25b"/>
　　　右孝景時三十一<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀史記十表卷七<lb/>
<pb n="KR2a0005_WYG_007-26a"/>
　　讀惠景間矦者年表<lb/>
　讀惠景間矦者年表以四朝事勢為主孝惠之時天<lb/>
　下無事惟修遺功高后之時欲矦諸吕故先封高祖<lb/>
　功臣及諸王子<hi>見高后本紀中</hi>孝文從代邸入為帝則有誅<lb/>
　諸吕功有從代來功是時王子漸繁則有分封有外<lb/>
　威恩澤孝景更有吳楚之變有匈奴之降凡此事勢<lb/>
　各異公私亦别不得一例論之也<lb/>
　孝惠時矦者三人高后時矦者三十一人孝文時矦<lb/>
<pb n="KR2a0005_WYG_007-26b"/>
　者二十九人孝景時矦者三十人<lb/>
　漢約非有功不矦此表以功得矦者有四曰修高祖<lb/>
　時遺功臣也曰誅諸吕也曰從代來也曰吳楚之役<lb/>
　也此外同姓若孝惠子<hi>漢書以非真孝惠子削不書</hi>齊悼惠王子<lb/>
　淮南厲王子楚元王子梁孝王子則推親親之恩而<lb/>
　封矦者也異信惟長沙王子吳淺長沙嗣成王子吳<lb/>
　陽長沙王相利倉則以吳芮忠而無功得矦者也外<lb/>
　戚若吕后姊子吕后兄子吕后諸昆弟子吕氏王子<lb/>
<pb n="KR2a0005_WYG_007-27a"/>
　孝文太后弟薄昭孝文后弟竇廣國后兄竇長君子<lb/>
　彭祖孝景后兄王信孝景后母弟田蚡田勝長公主<lb/>
　嫖子蟜張敖魯元太后子齊哀王舅父駟鈞淮南厲<lb/>
　王舅父趙兼則所謂恩澤矦者也<lb/>
　有死事而其子得矦者若匈奴入北地力戰死事之<lb/>
　孫卬趙相建徳不聴王遂反而死内史王慎亦不聴<lb/>
　王遂反而死楚太傅趙夷吾不聴王戊反而死楚相<lb/>
　張尚亦不聴王戊反而死是也此外高祖時有哭彭<lb/>
<pb n="KR2a0005_WYG_007-27b"/>
　越之欒布當烹出忠言帝赧之以為都尉而有功得<lb/>
　矦者也<lb/>
　有外國歸義自匈奴降漢而矦者凡七人其故韓王<lb/>
　信之孽子與其太子之子故燕王盧綰之子則漢人<lb/>
　歸自匈奴者也<lb/>
董份曰太史公獨以長沙起論即賈生所謂欲諸王之<lb/>
忠附則莫若令如長沙反覆論敘以見其國小而得完<lb/>
見疆土之不可盛而矦王之不可不忠也<lb/>
<pb n="KR2a0005_WYG_007-28a"/>
　　讀惠景間矦者年表補<lb/>
　漢約非有功不矦其不謂之功臣年表何也按表惠<lb/>
　景間矦者凡九十四人内王子矦者及外戚恩澤矦<lb/>
　者凡四十九人則以功封及以功廕者四十五人耳<lb/>
　高祖功臣年表外戚僅二人王子僅四人兵爭之日<lb/>
　亦共歴艱難故皆謂之功臣也是未可比而同之<lb/>
　高后時矦者三十一人不數年坐吕氏事誅一十三<lb/>
　人身死名惡為世大戒而人卒不悟何也<lb/>
<pb n="KR2a0005_WYG_007-28b"/>
　孝景吳楚之變以軍功矦者凡七人死事矦者四人<lb/>
　當時七國雖横皆同氣也身為天子既不能篤親親<lb/>
　之仁以服其心又不善防禦之以弭其釁遽發大難<lb/>
　使骨月傷殘士民蹂躙倖免覆亡論功行賞之日帝<lb/>
　亦有悔心否乎<lb/>
　景帝以匈奴降侯者凡八人初匈奴王之來帝欲矦<lb/>
　之以勸後周亞夫曰彼背其主而降侯之則何以責<lb/>
　人臣不守節者乎帝不聴悉矦之亞夫之言以理論<lb/>
<pb n="KR2a0005_WYG_007-29a"/>
　耳即以事勢論匈奴之性服叛無常降何利之有彼<lb/>
　來降不可拒厚蓄之而已尊之以矦是使匈奴有輕<lb/>
　中國之心其失與和親同又何以勸甚矣帝之愚也<lb/>
　或謂文帝時已行之蓋文帝所矦者固韓王信之子<lb/>
　孫其父叛其子復歸是能反之正者矦之可也然亦<lb/>
　過矣<lb/>
　　存疑<lb/>
　孝文矦者二十九人其中章武矦竇廣國南皮矦竇<lb/>
<pb n="KR2a0005_WYG_007-29b"/>
　彭祖乃孝景即位始封班入景表是<lb/>
　孝景矦者三十一人其中休矦紅矦實一人並書誤<lb/>
　也班表但一書為是又武安矦田蚡周陽矦田勝乃<lb/>
　孝武即位始封班入武表是<lb/>
</p>
<p>
</p>
  </div>
</body>
</text>
</TEI>
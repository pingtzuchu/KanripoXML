<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀史記十表卷四</head> <lb/>
    <p>
<pb n="KR2a0005_WYG_004-1a"/>
欽定四庫全書<lb/>
　讀史記十表卷四<lb/>
　　　　　　　　　　　　　　南陽汪越撰<lb/>
　　秦楚之際月表第四<lb/>
太史公讀秦楚之際曰初作難發于陳涉虐戾㓕秦自<lb/>
項氏撥亂誅暴平定海内卒踐帝阼成于漢家五年之<lb/>
間號令三嬗<hi>按五年指漢王始封及為帝凡五年自序云八年則統二世三年言之</hi>自生<lb/>
民以來未始有受命若斯之亟也昔虞夏之興積善累<lb/>
<pb n="KR2a0005_WYG_004-1b"/>
功數十年德洽百姓攝行政事考之於天然後在位湯<lb/>
武之王乃由契后稷修仁行義十餘世不期而㑹孟津<lb/>
八百諸侯猶以為未可其後乃放弑秦起襄公章于文<lb/>
繆獻孝之後稍以蠶食六國百有餘載至始皇乃能并<lb/>
冠帶之倫以徳若彼用力如此蓋一統若斯之難也秦<lb/>
既稱帝患兵革不休以有諸侯也于是無尺土之封墮<lb/>
壞名城銷鋒鏑鉏豪傑維萬世之安然王跡之興起于<lb/>
閭巷合從討伐軼于三代鄉秦之禁適足以資賢者為<lb/>
<pb n="KR2a0005_WYG_004-2a"/>
驅除難耳故憤發其所為天下雄安在無土不王<hi>白虎通曰</hi>
<hi>聖人無土不王使舜不遭堯當如夫子老于闕里也</hi>此乃傳之所謂大聖乎豈非<lb/>
天哉豈非天哉非大聖孰能當此受命而帝者乎<lb/>
　<hi>起秦二世元年楚隠王陳涉至西楚項羽亡為秦楚之際凡五年</hi>
<pb n="KR2a0005_WYG_004-3a"/>
</p>
<p>
<pb n="KR2a0005_WYG_004-4a"/>
</p>
<p>
<pb n="KR2a0005_WYG_004-5a"/>
</p>
<p>
<pb n="KR2a0005_WYG_004-6a"/>
</p>
<p>
<pb n="KR2a0005_WYG_004-7a"/>
</p>
<p>
<pb n="KR2a0005_WYG_004-8a"/>
</p>
<p>
<pb n="KR2a0005_WYG_004-9a"/>
</p>
<p>
<pb n="KR2a0005_WYG_004-10a"/>
</p>
<p>
<pb n="KR2a0005_WYG_004-11a"/>
</p>
<p>
<pb n="KR2a0005_WYG_004-12a"/>
</p>
<p>
<pb n="KR2a0005_WYG_004-13a"/>
</p>
<p>
<pb n="KR2a0005_WYG_004-14a"/>
</p>
<p>
<pb n="KR2a0005_WYG_004-15a"/>
</p>
<p>
<pb n="KR2a0005_WYG_004-16a"/>
</p>
<p>
<pb n="KR2a0005_WYG_004-17a"/>
</p>
<p>
<pb n="KR2a0005_WYG_004-18a"/>
</p>
<p>
<pb n="KR2a0005_WYG_004-19a"/>
</p>
<p>
<pb n="KR2a0005_WYG_004-20a"/>
</p>
<p>
<pb n="KR2a0005_WYG_004-21a"/>
</p>
<p>
<pb n="KR2a0005_WYG_004-22a"/>
</p>
<p>
<pb n="KR2a0005_WYG_004-23a"/>
</p>
<p>
<pb n="KR2a0005_WYG_004-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0005_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀史記十表卷四<lb/>
<pb n="KR2a0005_WYG_004-25a"/>
　　讀秦楚之際月表<lb/>
　讀秦楚之際月表以漢為主六國表末已書天下屬<lb/>
　漢明正統也<lb/>
索隱云張晏曰時天下未定參錯變易不可以年紀故<lb/>
别其月按秦楚之際擾攘僭簒運數又促故以月記事<lb/>
而名表也<lb/>
　冠秦於上非尊秦也天下共苦秦欲亡之而漢受命<lb/>
　猶後必起秦而次及義帝至義帝為項羽所殺闕不<lb/>
<pb n="KR2a0005_WYG_004-25b"/>
　書帝號凡四十有一月者天下未一也至漢五年殺<lb/>
　項籍天下平諸侯臣屬漢二月王更號即皇帝位然<lb/>
　後大統有歸太史公全注意在漢<hi>漢書異姓諸侯王表序亦云據漢受</hi>
　<hi>命譜十八王月而列之天下一統迺以年數</hi>
　沛公入咸陽即表曰漢元年何也子嬰已降秦亡矣<lb/>
　約法三章秦民大悦惟恐沛公不王是漢之受命有<lb/>
　天下决諸此也周赧王卒東西周亡而太史公不遽<lb/>
　子秦必待六王畢而後許秦代周漢之代秦進之何<lb/>
<pb n="KR2a0005_WYG_004-26a"/>
　速蓋特筆也<lb/>
　讀秦楚之際月表當續六國表觀其時勢秦亡形已<lb/>
　成六國㓕而復起然齊三田韓成之外皆非六國後<lb/>
　也特以六國為名耳項梁立懷王羽尊之為義帝欲<lb/>
　以義帝為名也且漢亦豈終臣義帝者哉羽殺義帝<lb/>
　自假漢以出師之名也初懷王封羽為次将屬宋義<lb/>
　封沛公為武安侯将碭郡兵楚漢雌雄始凑于此而<lb/>
　有先入闗者王之之約當是時諸侯受秦兵則相救<lb/>
<pb n="KR2a0005_WYG_004-26b"/>
　各畧地以自廣志未嘗不在天下也鉅鹿之戰楚兵<lb/>
　威震天下諸侯皆倚楚為勍然最先入能亡秦者沛<lb/>
　公也沛公入闗子嬰降遂除秦苛法還軍灞上待諸<lb/>
　侯項羽入闗誅子嬰阬秦降卒二十萬屠燒咸陽諸<lb/>
　侯未嘗心服而主命分王帖然聽之者徒以挾義帝<lb/>
　為名也太史公月表進漢元年于入秦之初夫入秦<lb/>
　之月猶未有漢而表漢元年于此又二月項羽入秦<lb/>
　又一月始尊懷王為義帝元年沛公始王漢中都南<lb/>
<pb n="KR2a0005_WYG_004-27a"/>
　鄭然則先後將牴牾歟曰不然也天下不可一日無<lb/>
　主故秦亡則進漢以明有統此太史公微意在筆墨<lb/>
　蹊徑之外者顧史以紀實而是時主命分王者西楚<lb/>
　也挾義帝以為名則即以其名奉之非諸侯之得已<lb/>
　也夫空名何啻弁髦然不可以假借義無予西楚故<lb/>
　寧子義帝予義帝猶曰空名若予西楚則何名乎且<lb/>
　帝王舉動必以其正漢誠有天下何必汲汲自王乎<lb/>
　故表漢于十八王之中者謂紀時事之實且以戒後<lb/>
<pb n="KR2a0005_WYG_004-27b"/>
　之人以數州土而盜名字者<lb/>
　諸侯起皆自王必皆各有元年而太史公但云秦楚<lb/>
　之際月表以正朔為天子有天下所布今諸侯各自<lb/>
　王行于其所割據之土地而已故不許其元而以月<lb/>
　表其義例嚴矣惟秦未亡之先則記二世元年義帝<lb/>
　諸侯所共立則記義帝元年實則惟漢元年為此表<lb/>
　之主也<lb/>
　班固異姓諸侯王表冠漢元年下列諸國不書義帝<lb/>
<pb n="KR2a0005_WYG_004-28a"/>
　尊漢也漢書一朝之體司馬遷作此表進漢元年于<lb/>
　入秦之初而王漢中必書義帝元年以為非一代之<lb/>
　書不得而不詳其實也<lb/>
　嘗疑月表中諸侯亦有記年者何蓋其就國之年亦<lb/>
　未嘗表元年也如西楚霸王二年一月同時有衡山<lb/>
　王吴芮二年一月九江王英布二年一月闗中雍王<lb/>
　章邯二年一月燕王臧荼二年一月一也西楚三年<lb/>
　一月同時有衡山王三年一月燕王三年一月二也<lb/>
<pb n="KR2a0005_WYG_004-28b"/>
　項羽誅韓成立鄭昌漢立韓王信信從漢伐楚故韓<lb/>
　王信有二年一月三年一月三也西楚四年一月同<lb/>
　時有衡山四年一月燕四年一月四也韓王信有四<lb/>
　年一月五也漢立趙王張耳有二年一月六也項籍<lb/>
　誅後燕有五年一月七也九江王英布身降漢地屬<lb/>
　項籍漢立為淮南王籍誅後淮南有二年一月八也<lb/>
　漢徙韓王信為代王有五年一月九也自義帝元年<lb/>
　十八王就封以來各自紀其年耳意亦别有據依太<lb/>
<pb n="KR2a0005_WYG_004-29a"/>
　史公間存之而未削歟然諸國之年參錯不齊因其<lb/>
　就國之先後非天下一統之正朔故不得而盡同也<lb/>
　秦以建亥為歳首凡言一月端月正月者皆十月也<lb/>
　<hi>漢至武帝太初元年始用夏正</hi>
　表言秦楚之際不言秦漢之際者秦無道天下共亡<lb/>
　之漢固㓕秦不得獨言秦漢之際也西楚雖主命分<lb/>
　王諸侯與漢争天下而漢踣之然漢得天下于秦及<lb/>
　趙齊燕韓魏非第得之于楚也且楚與項固非一也<lb/>
<pb n="KR2a0005_WYG_004-29b"/>
　陳涉初起王楚葛嬰立襄疆亦王楚秦嘉立景駒亦<lb/>
　王楚至項梁求懷王孫于民間亦立以為懷王王楚<lb/>
　其後楚漢相争惟滎陽成皋垓下諸大戰乃獨項氏<lb/>
　耳故亦不得獨言楚漢之際也<lb/>
　二世元年同起兵者楚其一也次項次趙次齊次乃<lb/>
　漢次燕次魏次韓凡八國而十三其姓表首列于下<lb/>
　冠以秦年而諸侯不年者無統也積之至秦亡有八<lb/>
　月者十六月者十八月者二十月者二十五月者二<lb/>
<pb n="KR2a0005_WYG_004-30a"/>
　十九月者各㕘錯不齊也義帝元帝同就封者凡十<lb/>
　有八楚分為四西楚其一也次衡山臨江九江也趙<lb/>
　更名常山分為代是二也齊分為三臨淄濟北膠東<lb/>
　也闗中分為四漢其一也餘則雍塞翟也燕分為遼<lb/>
　東是二也西魏分為殷韓分為河南亦皆二也表列<lb/>
　其始封姓名而曰故某王故某将故某官又曰都某<lb/>
　地至漢誅籍即皇帝位于定陶諸侯畧盡其月亦各<lb/>
　㕘錯不齊也今合為一表歴歴指掌分明此特創于<lb/>
<pb n="KR2a0005_WYG_004-30b"/>
　子長為後來史家法<lb/>
茅坤曰讀秦楚月表海内土崩鼎沸之始末甚矣其可<lb/>
累欷太息也而彼真人者翺翔其間一切撥亂世反之<lb/>
正若轉圜然豈非神武而聖者乎按此語極得太史公<lb/>
尊漢之㫖<lb/>
索隱云趙歇前為趙已二十六月今徙王代之二月故<lb/>
云二十九月其膠東市之前為齊王十九月韓廣魏豹<lb/>
韓成三人並先為王已經多月故因舊月而載按此知<lb/>
<pb n="KR2a0005_WYG_004-31a"/>
月表但以月為主不編年也韓廣三十一月魏豹十九<lb/>
月韓成二十二月通前積月計之餘皆以受封就國之<lb/>
第二月起不數舊月也<lb/>
　凡表諸國前從楚入秦後從漢伐楚蓋諸侯向背之<lb/>
　機漢取天下善因而用之此髙祖五年以前天下之<lb/>
　大勢也<lb/>
<pb n="KR2a0005_WYG_004-32a"/>
　　讀秦楚之際月表補<lb/>
　從來紀年必以正朔如秦以十月為正朔每起十月<lb/>
　訖九月以成一歲楚懷王之立在二世二年六月乃<lb/>
　不依秦月而以一月起數週十二月復起懷王二年<lb/>
　九月立為義帝其一歲之月未週即紀元年起月是<lb/>
　不復有正朔矣故諸國俱以始事之月起數其十八<lb/>
　王雖同時封而趙歇田市韓廣魏豹韓成及漢王仍<lb/>
　累前月不同義帝即其同者義帝既㓕之後猶各紀<lb/>
<pb n="KR2a0005_WYG_004-32b"/>
　年月蓋以非正朔故不共遵故謂之月表惟漢適當<lb/>
　秦之十月至霸上子嬰降始稱元年遂依秦厯十月<lb/>
　為嵗首以九月為尾以後九月為閏至五年成帝于<lb/>
　是正朔乃一<lb/>
　旣以子嬰降書漢元年又大書義帝元年于秦後者<lb/>
　義帝固楚漢諸侯所共立受命者書漢元年者明漢<lb/>
　興所由始書義帝元年者明漢猶未成乎帝也漢至<lb/>
　五年即帝位不更起元固以初破秦為元年表亦錄<lb/>
<pb n="KR2a0005_WYG_004-33a"/>
　其實耳非故進之也<lb/>
　秦表端月或云即秦正十月非也秦以建亥為歳首<lb/>
　仍稱十月未嘗以十月為正月也故表紀年從十月<lb/>
　起歴十一月十二月乃有端月則端月為正月非十<lb/>
　月也又按陳渉世家臘月陳王之汝陰其御莊賈殺<lb/>
　以降秦張晏曰秦之臘月夏之九月瓉曰建丑之月<lb/>
　也索隱曰按月表二世十月誅葛嬰十一月周文死<lb/>
　十二月陳渉死瓉說為是據張晏所云則易月據瓉<lb/>
<pb n="KR2a0005_WYG_004-33b"/>
　索隠則不易月胡氏隱元年春王正月傳有不易月<lb/>
　不易時之說蔡氏商元祀十有二月傳云三代雖正<lb/>
　朔不同然皆以寅月起數歴舉詩四月維夏六月徂<lb/>
　暑及秦十二月更名臘曰嘉平為証朱子註孟子七<lb/>
　八月云夏之五六月綱目紀秦皇及漢太初以前事<lb/>
　又皆從冬十月起故先儒或云改時改月或云改月<lb/>
　不改時或云時月俱不改紛紛未有定論愚按商書<lb/>
　云爰革夏正夫夏正寅也商革之則商正月建丑可<lb/>
<pb n="KR2a0005_WYG_004-34a"/>
　知若元祀十有二月孔氏云湯崩踰月太甲即位爲<lb/>
　建子之月商禮制未備不得據周禮踰年改元例之<lb/>
　孔氏之言未可為非詩所云四月維夏六月徂暑則<lb/>
　漢書律厯志所謂言厯者仍以夏月是也故左傳卜<lb/>
　偃言虢㓕在九月十月之交晉㓕虢在冬十二月丙<lb/>
　子周十二月固夏之十月又申須曰火出於夏為三<lb/>
　月于商為四月于周為五月又魯僖公五年春王正<lb/>
　月辛亥朔日南至漢書律厯志載魯諸公冬至俱春<lb/>
<pb n="KR2a0005_WYG_004-34b"/>
　正月冬至在十一月此一定者繋之正月其為改月<lb/>
　明矣至胡氏謂周建子非春夫子以夏時冠周月尤<lb/>
　非朱子云正為建子稱春不順故欲改從建寅耳如<lb/>
　胡氏說則周改月不改時夫子何不云行夏之月而<lb/>
　云行夏之時耶是商周時月俱改無可疑者獨秦以<lb/>
　建亥為歲首其書始建國曰元年冬十月夫十月建<lb/>
　亥夏月也周十月建酉秦雖繼周不仍周月而用夏<lb/>
　月但歲首不以建寅耳不得據秦以例商周漢初仍<lb/>
<pb n="KR2a0005_WYG_004-35a"/>
　秦舊武帝太初元年夏五月造太初厯始以春正月<lb/>
　建寅為歲首<lb/>
　楚項一耳特分書之者楚始陳渉繼景駒繼懷王項<lb/>
　故楚将既立懷王又不奉命故别項於楚義帝既亡<lb/>
　乃稱項為楚也<lb/>
　立義帝者項氏書諸侯尊懷王為義帝衆所奉不與<lb/>
　項氏之得立也徙義帝于郴者項氏書徙都江南郴<lb/>
　若帝自徙然者不與項氏之得徙也書項羽㓕義帝<lb/>
<pb n="KR2a0005_WYG_004-35b"/>
　等簒弑也<lb/>
　月表所載大都諸國戰争興㓕之事獨漢二年六月<lb/>
　書立太子或以為首建國本知所先務非也是時漢<lb/>
　敗彭城楚取漢王父母妻子置之軍中漢王使人求<lb/>
　家室獨得孝惠立為太子太子固當立獨不念太公<lb/>
　乎何亟亟于此書非予其能知本也譏㤀親也<lb/>
　四年九月書太公呂后歸自楚危之也帝為天下而<lb/>
　幾戮其親敝蹝之義謂何豈逆知項伯能解止之乎<lb/>
<pb n="KR2a0005_WYG_004-36a"/>
　分羮之語今不忍入于耳也<lb/>
　周苛入楚並書楚表漢表者予節也故以官繋之<lb/>
　　存疑<lb/>
　史公記事必簡而明不應作歇後語如周苛之入楚<lb/>
　也因楚下滎陽生得周苛項王以上將啖之苛罵項<lb/>
　王不屈王怒烹之入楚下疑闕烹之字<lb/>
　漢四年四月書王出滎陽豹死未審豹為何人若曰<lb/>
　魏豹三年八月已書周苛樅公殺豹或以此誤耶<lb/>
</p>
<p>
</p>
  </div>
</body>
</text>
</TEI>
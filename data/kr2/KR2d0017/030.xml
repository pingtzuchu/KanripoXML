<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0017_SBCK_030-1a"/>
罪惟録列傳卷之三十<lb/>
　　奸壬列傳總論<lb/>
奸壬不勝數數其貴者數其著者數其甚者以三者律之<lb/>
諸可用悪悪之短為一代存忠厚也非悻不徳耳諸襍見<lb/>
扵紀與傳之間孰坐是廼詘孰坐是廼敗即言之不詳<lb/>
攬紀与傳者　中已詳也合徴之而獲倖全㡬人㢤後<lb/>
世　劇或謊託神鬼耴報甚赫曰　以𥙷王者斧鉞之不<lb/>
足　矣<lb/>
<pb n="KR2d0017_SBCK_030-1b"/>
<pb n="KR2d0017_SBCK_030-1b"/>
　奸壬列傳<lb/>
　　胡惟庸<lb/>
胡惟庸南直㝎逺人也雄爽有大畧性隂刻險鷙甫從龍<lb/>
舉止便辟即上所問䏻強記顓對少所遺上遂大爱幸之<lb/>
進左丞而汪廣洋為右廣洋死遂獨縂中書驕恣無所忌<lb/>
善以其才蒙　上權日益重諸　矦失職亡命多依惟庸<lb/>
左右　心腹已而家人為奸利事嘗榜属關吏吏奏之上<lb/>
怒切責丞相惟庸謝　正辱吏罪付市子乗馬<lb/>
　　　　誤踐　死上　馬贖罪不許惟<lb/>
　　　　　　　驕蹇皆<lb/>
<pb n="KR2d0017_SBCK_030-2a"/>
</p>
<p>
　　　　　　　　門内<lb/>
　　　　　　　　　　　　　　　　　宻發䘚圍之<lb/>
　　　　　　爲亂于　與其黨陳寕死惟庸死<lb/>
　相傳林賢者以金吾衞指揮坐罪安　日夲惟庸嘗請<lb/>
宥之復職以　謀日夲王於所貢巨蠟中藏火薬兵器<lb/>
遣僧如瑶等四百人皆猛徤將助惟庸舉事至則惟庸已<lb/>
死上乃發四百人雲南守禦而騰書海外責王自是肅清<lb/>
逆黨連相國李善長等萬五千餘人誣蔓已甚合凉國公<lb/>
玉號胡藍二黨<lb/>
　論曰　之告猶在影响　所不免時開國諸臣<lb/>
<pb n="KR2d0017_SBCK_030-2b"/>
　　　　廣洋楊無　豈足以　巨臘幾何何法淂<lb/>
　藏火噐与兵器即四百人皆如<hi>中</hi>山開平寕遂克任反<lb/>
　側㢤是皆縁之而影响益以甚也借以應殺運則可然<lb/>
　惟庸能竊弄洪武英略開國之　亦竒夫誤踐人死上<lb/>
　何能令抵一云惟庸　子馳馬市誤入輓輅中致傷死<lb/>
　惟庸怒擅殺輓輅者上怫惟庸擅　其死惟庸清<hi>以</hi>
　金帛給輓輅家上不許如是黨　乎来<lb/>
<pb n="KR2d0017_SBCK_030-3a"/>
<pb n="KR2d0017_SBCK_030-4a"/>
　　茹瑺<lb/>
茹瑺湖廣衡山人洪武末由監生官通政遷吏部尚書改<lb/>
兵部建文中兼掌河南布政使事燕師至江上遣瑺詣軍<lb/>
中劳問瑺輙私稱臣獻宻計燕師竟從金川門入文皇得<lb/>
國稱王寕及瑺孝於太祖忠於國家封寕永春矦瑺忠誠<lb/>
伯寕盖駙馬都尉向與徐増壽為燕内間者也瑺㝷加太<lb/>
子少保永樂七年以罪除名囬籍家人興安告瑺隱事復<lb/>
械至京乆之淂釋還家道經長沙坐不朝谷王都御史陳<lb/>
瑛劾之𣸪逮下錦衣衛<hi>獄</hi>瑺懼命其子銓市砒藏飯中送<lb/>
食遂死法司以<hi>聞</hi>銓坐殺<hi>父律</hi>論死婦人送浣衣局㓜男<lb/>
<pb n="KR2d0017_SBCK_030-4b"/>
發鞍轡局<lb/>
　論曰坐茹忠城以逆　其子銓並不赦寛靖難者必并<lb/>
　寛從靖難者而忠诚乃不淂列于乗時則以其効燕時較<lb/>
　歸诚之迹稍異坐不朝各王長沙罪亦不必及孥且不至貶<lb/>
　爵而輒擬自鴆想審知帝意不果向诸反顔遂出此㢤并<lb/>
　坐子銓殺父律所謂善于孥之也隱以<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>䖏忠诚矣天也<lb/>
<pb n="KR2d0017_SBCK_030-5a"/>
　　陳瑛<lb/>
陳瑛北直獻縣人建文初爲北平按察使受王府金錢通<lb/>
宻謀爲僉事湯宗所告逮戍廣西燕王淂國召爲都御史<lb/>
時上𣣔爲讓皇輟朝五日瑛請减之又請追戮黄觀廖昇<lb/>
王叔英周是修王良顔伯瑋等上曰朕舉義師所誅不過<lb/>
齊黄𢾗軰即二十九人之中黄福尹昌隆張紞王鈍鄭賜<lb/>
皆曲宥登用之况不與其数者乎彼食其禄自盡其心耳<lb/>
方孝孺諸獄宗戚株惨瑛羅織爲多而胡閠一案抄提数<lb/>
百家號東市聲徹天　御史皆掩泣瑛曰不以逆叛䖏<lb/>
此軰我軰歸<hi>誠</hi>無名自　時<hi>忠</hi>臣㡬無遺類永楽七年<lb/>
<pb n="KR2d0017_SBCK_030-5b"/>
給事中耿通劾瑛朋比　蔽誣搆兵部主事李貞於死明<lb/>
年中允劉子春劾其　刻薄九年下獄伏誅夷其家<lb/>
論曰靖難中淂陳都憲而成祖之愷弟大著耿通劉子<lb/>
春可為譲皇忠臣冝安一座方黄之末惜不詳其寔以<lb/>
冠諌議一帖<lb/>
<pb n="KR2d0017_SBCK_030-6a"/>
　　紀綱<lb/>
紀綱臨邑人為諸生燕王初𧺫兵過臨邑綱叩馬首王與<lb/>
語悦之綱善騎射頗習法家言便辟應對刻精言　耐逆<lb/>
鈎人意向輙先發之王日益幸綱以為千户既即位擢為<lb/>
都指揮僉事治錦衣親兵典詔獄天子既由籓國𧺫内不<lb/>
無自疑綱布其私跟日夜探切除計聞上上大以為忠即<lb/>
淇成諸公見綱自匿引而綱遂窮竟為非行上亦乆頗踈<lb/>
之中貴仇綱者白發其端上令御史按驗俱有狀即日捕<lb/>
誅磔于市夷三族而　御史院状綱罪其畧曰故都指揮<lb/>
綱攩㧙蠆尾<hi>包</hi>藏禍心　為偽詔下諸司勒塩四百餘<lb/>
<pb n="KR2d0017_SBCK_030-6b"/>
萬還𣸪稱詔索官舶二十艘牛馬四百輛弗與僦即獄喝<lb/>
持大賈𢾗十百家<hi>家索</hi>賄不等合巨萬挟詐取交趾使黄<lb/>
金八十両金盆一異寳二十枚奪民人貴等第舎荘田十<lb/>
七所值金三十餘萬匿縣官予民地八所二十餘萬從籍<lb/>
故晋王乹没黄金五百両金盆一寳釧二白金鞍㘘二從<lb/>
籍故吴王没琴瑟御龍服王冠還輒衣故王冠服坐髙座<lb/>
置酒命優童真保道其等効伎楽奉觴上夀呼萬歲火劳<lb/>
卿等無恙敬舉卿之觴諸所用金装八寳環八寳帳餙玉<lb/>
盞玉水池硯珊瑚犀毗玉束帶紅輔床玉石馬九咸餙交<lb/>
龍日月星斗度如乗輿副又上所下綱論棄市者謬令洗<lb/>
<pb n="KR2d0017_SBCK_030-7a"/>
沐好食之誘其金帛盡乃殺之喜道姑陳姿首𣣔買置媵<lb/>
為都督禄所先綱遇禄大内持钁钁禄首腦裂恚都指揮<lb/>
啞失帖木不辟道誣持其冐賞事捶殺之綱家蓄飬亡命耗<lb/>
山劉等多造鉄甲弓弩萬計腐取良家子十八以下数百<lb/>
人充左右役詔選偼伃才人既試可令出待嵗綱輙簿録<lb/>
尤者内之别以次塞呉大豪秀淂罪後漏資尚冨綱納其<lb/>
子文廣黄金百两白金千两龍文𬒳一床龍角一枝竒寳<lb/>
十具異繒綺四十疋嵗致粲六百石鈔二十萬貫為曲庇<lb/>
文廣挾綱什五而分　氏間藏無誰何者端午射桞綱私<lb/>
其司射鎮撫　我故不中子打栁鼓譟以觀兵部尚書<lb/>
<pb n="KR2d0017_SBCK_030-7b"/>
御史既射偽<hi>鼓</hi>譟果無糺者綱詫曰無能難我矣天子腹<lb/>
心臣負委任妄意不<hi>軌</hi>擢綱髪不足数綱罪罪萬死指揮<lb/>
敬江千戸謙春鎮撫瑛坐比周死諸以下輕重受條詔曰<lb/>
可頒示于天下<lb/>
　論曰帝非不知綱以綱防川川塞而乃可以無綱矣猶之<lb/>
　用陳瑛法法一文而一武也時已任摘彂于内侍内侍<lb/>
　不言谁言之者<lb/>
<pb n="KR2d0017_SBCK_030-8a"/>
　　門達<hi>逯杲</hi>
門逹豊潤人襲父職為錦衣百户機警正統中薦陞鎮撫<lb/>
理刑歴都指揮僉事旗較逯杲数捕告謗訕達疾而逐之<lb/>
時論翕然以逹為賢天順中杲得復用杲為人隂賊懻害<lb/>
亡所避事為上緝察中外濫及無辜上用杲言誅一知州<lb/>
械死三御史論指揮李斌謀反死者二十餘人而弋陽王<lb/>
母子賜自盡天下騷然杲時官與逹並御杲舊恨𣣔中逹<lb/>
未得間然逹亦惴惴幸自保既杲為上伺察石曺両家罪<lb/>
状彪坐誅而吉祥從子昭武伯欽殺杲以叛杲死逹治鎮<lb/>
撚遂學為杲以媚上分遣官較中外蒐求幽隱吹毛批根<lb/>
<pb n="KR2d0017_SBCK_030-8b"/>
及乎僚庻或不　輙稱奉㫖殘酷特甚上以為能委任至<lb/>
與學士李賢等乆之念能言已子上者唯李賢與袁彬以<lb/>
計害傷之語在彬賢傳他日風仆錦衣之門扉中外喧傳<lb/>
曰錦衣門倒矣㑹憲宗即位坐與局承王綸交通調邊衛<lb/>
于是都給事中金紳率六科䟽逹罪浮謫譴詔廷鞫之科<lb/>
道官所言是逹坐斬籍其家復當審録詔謫戍南丹以死<lb/>
　論曰曺欽之反杲教之也門逹之能杲教之也以<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>教<lb/>
　欽致殺身以順教達致殺達嗟乎錦衣之門世傳灯<lb/>
　安䏻風㓕<lb/>
<pb n="KR2d0017_SBCK_030-9a"/>
　　焦芳尹旻<lb/>
焦芳字守静泌陽人賦性險愎以進士遽獵侍講學最暱<lb/>
同官尹龍遂助尹龍父閣臣旻煽虐及復起謫桂陽同知𣸪<lb/>
𧺫歴吏部尚書正徳元年進少師華盖殿大學士先是内<lb/>
閣謝遷嘗舉王之鏊吴寛不及芳芳恨入骨又同官劉徤<lb/>
與韓文䓁並謀除<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>瑾芳遂潜通于瑾專伺徤䓁㑹遷以<lb/>
其同郷賢良應薦芳附瑾謂遷擅違詔格遷与瑾徤並裭<lb/>
職且及其子若弟于是黨勢益熾瑾竟引芳入閣表裏為<lb/>
奸凡变乱成法桎梏臣工杜塞賢路酷虐軍民皆芳導之<lb/>
而瑾竟其事尋　充孝庙總裁筆削任意凡先正名卿悉<lb/>
<pb n="KR2d0017_SBCK_030-9b"/>
加醜詆復授意檢討叚炅盡以意顛倒是非舉朝之側目<lb/>
四年以老病致仕五年瑾敗瑾黨内閣劉宇曺元罷去芳<lb/>
在籍与子侍讀黄中並革職為民𥘉黄中以賄瑾妄覬及<lb/>
第究不能文列二甲苐一更偽䇿刻程而芳為題名盛称<lb/>
所改新制為當𥘉授檢討数月陞編脩踰年旋陞侍讀狂<lb/>
恣無忌時士官琴濬没入家口内有女殊色芳従瑾乞得<lb/>
芳卧病黄中蒸之醜聞言官交章其事<lb/>
尹旻字<hi>同仁厯城人</hi>以進士躐官吏尚書加太子少保旻<lb/>
子侍講㑹兵部郎中鄒襲㘴罪　軍官奏保復聀為東厰<lb/>
緝知下衣獄言官張雒陳孜䓁合䟽龍竊弄父権納賄如<lb/>
<pb n="KR2d0017_SBCK_030-10a"/>
市入知縣孫盛三百㧞授知州入指揮呉昂五百俾兼粮<lb/>
運通判王範濫陞主事經歴張璲驟進少卿旻父子欺公<lb/>
岡上罪悪貫盈人心憤怨子龍素無學問之功乆著貪汚<lb/>
之跡子之悪且不知何以别天下之否使知之家且不齊<lb/>
何以典人物之銓衡于是龍与倖進璲範䓁拷訊午門革<lb/>
旻宫保衘致仕龍䓁原籍為民<lb/>
論曰焦與尹才不能為悪徒為<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>瑾頥使而悪之肆及<lb/>
　遂稱殊授百劉謝無才矣<lb/>
<pb n="KR2d0017_SBCK_030-10b"/>
<pb n="KR2d0017_SBCK_030-10b"/>
　　萬安<hi>劉吉</hi>
萬安四川眉山人正統十三年進士以編脩歴官禮部侍<lb/>
郎長身魁碩眉目如刻畫外寛然長者内深刺骨萬貴妃<lb/>
有寵于憲宗其兄通為錦衣都指揮通妻岀入掖庭安喜<lb/>
與同姓隂使人結通徃来于家於時通妻偶問母曰及記<lb/>
家貧時以妹妾人今安在母謬曰苐記適眉州萬編修者<lb/>
安聞之輙曰吾舊為編修正是因使其委過通妻相呼以<lb/>
小字叙姊妹悲歡而安與通為大小姨夫安縁此淂入内<lb/>
閣矣啇輅去位安為首相所以媚貴妃益至至時私進房<lb/>
術于上妖僧繼暁所由淂倖皆由安進江西人李孜省者<lb/>
<pb n="KR2d0017_SBCK_030-11a"/>
以能幻術倖上安從學士彭華與㴱相結也貴妃居昭徳<lb/>
宫寵聞中外中外有夤縁内使以寳貨進昭徳者即傳㫖<lb/>
賞賜或與之官一時府庫竭爵賞益濫安與劉吉䓁同朝<lb/>
殊無匡諍時人謂之語曰𥿄糊三閣老泥塑六尚書安疾<lb/>
侮方正深于仇讐保飬奸囬親于骨肉同時詞臣若邢譲<lb/>
陳鑑方正如王恕馬文升耿𥙿秦竑皆相継踈斥吏部尚<lb/>
書尹旻左都御史王越與珝别為一黨與安華相傾乆之<lb/>
安以計排去珝越與旻相継罷而鄒智李文祥之徒皆以<lb/>
論劾安取罪矣孝宗即位言者謂紀太后所以暴崩由萬<lb/>
貴妃請逮治當時諸醫并萬氏眷属曽出入宫禁者安驚<lb/>
<pb n="KR2d0017_SBCK_030-11b"/>
曰安與萬家不徃來乆矣他日上簡淂安所進光帝䟽淂<lb/>
一小簏皆房中術使太監懷恩持示之恩每展一䟽則曰<lb/>
是大臣所為耶安慚汗不能岀語已為科道所紏劾恩𣸪<lb/>
持科道䟽令人捧讀安跽𧺫頻仍愴惻自觧初無去意恩<lb/>
摘其牙牌曰請公岀矣安在内閣者二十年初有諷之去<lb/>
者安曰惟有一死報國耳既岀道中猶望三台星也子翼<lb/>
為南京禮部侍郎孫弘璧為編脩皆淫縦不度後相継死<lb/>
而安絶安貲巨萬其妾媵子弟懷以奔人無餘者吉𥘉暱<lb/>
貴戚萬通萬喜萬逹䓁結婚縁引入相為人深沉不見辭<lb/>
色偽為正論　内隂刻凶熖薫灼賄賂公行在閣十九年<lb/>
<pb n="KR2d0017_SBCK_030-12a"/>
左庻子張昇因天变数吉十罪坐左遷吉嘗裁抑湯鼐鄒<lb/>
智李文祥諸人譏王恕好名上欲封張皇后家伯爵吉言<lb/>
必盡封周王二后家乃可失眷致仕長安人目吉曰棉花<lb/>
以其耐弹也至是喜曰棉花去矣家居大盗入其室驚怖<lb/>
死當時口號云劉吉短䘮終不吉萬安冨國未為安<lb/>
　論曰萬眉山雖淂指揮通妻謬語託大小姨以進此不過<lb/>
　暱貴妃以同姓而所由媚貴妃有由𥘉無行倪進賢者挟房<lb/>
　中術炫安安進之進賢淂傳陞庻吉士岀為御史孝庙時周<lb/>
　王並封乃可吉生平止此一言逄萬幾敗廼矯岀此乎<lb/>
　短䘮之謡當是奪情吉慱望人<lb/>
<pb n="KR2d0017_SBCK_030-12b"/>
　　李孜省継曉<lb/>
李孜省江西南昌人係小吏賍敗御史陽守随逮問充軍<lb/>
逃匿京師成化丁酉因太僕錢義何興以左道岀入中官<lb/>
之門果芳常取其書入獻上未之竒也㑹薊州霖雨災孜<lb/>
省約卯却霽午而雨止已果然未幾京師又雨一禱而太<lb/>
陽見㑹悼恭太子薨萬妃思之不置孜省召致其魂與妃<lb/>
相見上益神之傳授太常寺丞守随復廷劾改上林苑監<lb/>
丞未㡬轉陞右通政賜金冠法劍圗書二曰忠貞和直曰<lb/>
妙悟通玄有所奏請用以封進躐官至禮部左侍郎掌通<lb/>
政司事尋進工部尚書賞賚鉅萬分獻郊祀恃㤙驕恣工<lb/>
<pb n="KR2d0017_SBCK_030-13a"/>
部主事張吉兵部員外彭綱廷劾之皆𬒳謫嘗與同列忿<lb/>
争曰吾必奪汝印明日握符之命下矣于是諸臣尹旻張<lb/>
𡑞昇談論王範焦芳曽彦王勅羅璟劉紳楊棨鄭宏鄒襲<lb/>
等並以次謫降士大夫惕畏之恐後随有隂附以進者劉<lb/>
敷黄景尹直李𥙿邊鏞李和元守直張璞陳琬等尚書李<lb/>
孜徳以鄉曲故尤厚間亦藉譽望淂宻封推薦縉紳進退<lb/>
半岀其口矣十九年言官王瑞張稷極言傳奉之弊孜省<lb/>
得降謫弘治初𬒳劾下獄法司指傳奉為孜省罪孜省抗<lb/>
曰即法司無傳奉者乎初擬戍邊遇赦當還給事陳璚言<lb/>
左道于政者法無赦孜省罪不止此太監蔣琮亦言之復<lb/>
<pb n="KR2d0017_SBCK_030-13b"/>
械繫錦衣獄擬辟不勝拷掠死籍其家<lb/>
継曉者京師賣媚藥児也成化中以滛貪欺誑中椘府事<lb/>
敗走匿京師由萬安梁芳進獻房術得幸削髮作僧状名<lb/>
誦經出入禁中傳陞為左覺義孝宗在東宫偶見問之左<lb/>
右日継師應上呼念佛耳東宫不然為色變他日朝上伏<lb/>
地不言上問何事左右以對詔杖暁二十㝷復召入請旌<lb/>
母朱氏孝行許之不俟勘朱故娼也常乗傳至湖廣九峯<lb/>
寺還為左善世賜羙姝千餘人金寳不可勝紀請内帑銀<lb/>
𢾗十萬西華門外毁民居剏造大鎮國永昌寺大臣諌官<lb/>
皆不言刑部員外林俊及都督經歴張黻䟽劾繼暁梁芳<lb/>
<pb n="KR2d0017_SBCK_030-14a"/>
罪惡下俊黻獄外謫継曉知不容公論請歸飬母乞空度<lb/>
牒五百道許之令母終𣸪來遂偽陳𬒳恩以來每有效忠<lb/>
陳善之益二十一年星變主事張吉中書王璣進士敖毓<lb/>
元御史姜昂連䟽継曉及李孜省等諸奸悪杖昻而外謫<lb/>
吉等孝宗初立發原籍為民復逮治伏誅<lb/>
　論曰孜省継暁不足責也為䁀台萬安劉吉䓁治夀觴<lb/>
　<graphic n="KR2990" url="https://raw.githubusercontent.com/kanripo/KR-Gaiji/master/images/KR2990.png" mimeType="image/png"/>治觴者所以甚進觴者之罪而扵是孜省継暁為大<lb/>
　不敬其所陳獻皆秘而天变大彰夥不可數屋陋之故<lb/>
　其寕斁之卒之萬劉不以治觴故入律為失岀<lb/>
<pb n="KR2d0017_SBCK_030-14b"/>
　　錢寕<lb/>
錢寕者本鎮安人名茶來太監錢能鎮守雲南寕㓜鬻為<lb/>
家奴又朱安小名酒来皆冒錢姓䏻死武宗朝事劉瑾專<lb/>
已𣸪賄谷大用両人並淂召見寕䏻左右射知書尤善揣<lb/>
合上悦之并安賜國姓為義子冒功陞錦衣衛正千户安<lb/>
為百户瑾敗寕計免歴左都督掌衛事典詔獄權益重伶<lb/>
人臧賢囬囬人于永者善隂道秘戲若諸畨僧為幻呪者<lb/>
皆由寕入見請建新寺豹房日侍左右上醉枕寕卧百官<lb/>
侯朝至晡莫淂上起居但伺寕寕内侍上外招權賄小怫<lb/>
意輙遭中害内臣武将率投重貲求為鎮守總兵若叩以<lb/>
<pb n="KR2d0017_SBCK_030-15a"/>
危急事徃徃得觧或敬事文臣以邀虗譽京城米貴减價<lb/>
糶之以是小民頗有言其善者都察院經歴錢岌至称寕<lb/>
為父寕使岌宻察朝官有𣣔弹射寕者輙先斥逐張鋭者<lb/>
東厰大閹寕勢與埒中外稱為厰衞有衞䘚喧道遇大理<lb/>
寺評事沈光大司務林華不避華執杖之衞䘚語不遜光<lb/>
大復杖而囚之上聞有㫖執光大華下錦衣獄拷訊斥光<lb/>
大為民華降一級外調之錦衣千户注與寕有連注家殺<lb/>
人寕庇之不發刑部自尚書以下不敢問也員外劉秉鑑<lb/>
署郎事即㩀衆証成獄注求寕寕曰注與我連誰不知乃<lb/>
待寕言摘刑部沿習事諷東厰且發之以刼刑官尚書張<lb/>
<pb n="KR2d0017_SBCK_030-15b"/>
子麟及両侍郎岀注㳟若賔客卒反異乃已兵部尚書王<lb/>
瓊者故著罩刺㡌帖裏衣入豹房侍帝飲酒與寕軰相歡<lb/>
也左都御史彭澤與諸言官論及寕輙恨曰乃不手刄此<lb/>
奴語㣲以露寕寕啣之澤竟坐罷寕子永安六歲為都督<lb/>
下至走使飬子授錦衣指揮或千户十餘人與東厰鋭宻<lb/>
通寕濠而𣸪其䕶衛日泄上動静于濠濠重賄𣣔因縁召<lb/>
其世子司香太廟為他日地寕不敢言上念無以荅其求<lb/>
私出玉帶彩幣詐稱上賜以悦之乆之鋭與寕有隙𣣔有以<lb/>
傾寕㑹謝儀者常岀入鋭所原御史熊蘭與儀同邑宻<lb/>
令儀言濠不軌状干鋭且言寕交通状鋭先入言上而儀<lb/>
<pb n="KR2d0017_SBCK_030-16a"/>
與蘭䟽發之寕未之知也方約鋭入白濠鋭故不行寕乃<lb/>
自言之上不應寕心疑及上遣太監徃寕府宣諭寕乃懼<lb/>
白上繫濠所遣盧孔章二人錦衣衞獄私馳人報濠歸罪<lb/>
藏賢賢謫戍邊行未百里使校偽為盗夜殺賢而孔章亦<lb/>
斃獄中宸濠反上南征留寕居守寕恐間入力求扈從江<lb/>
彬與寕素争寵至臨清宻語上使董皇店役遂白其通濠<lb/>
狀甚悉上曰黠奴我意之即令覊寕臨清遣人宻收其家<lb/>
属駕還寕與陸完祼反接俘前行籍寕家淂玉帶二千五<lb/>
百束金十餘萬兩銀三千廂胡椒𢾗千石他珍異不可勝<lb/>
計世宗即位磔寕市死之日市入或作哀詞御史請禁治<lb/>
<pb n="KR2d0017_SBCK_030-16b"/>
之乃己子永安及其飬子傑等十餘人皆斬之<lb/>
論曰茶来故自以卧𧺫淂幸掌錦衣或知敬礼文臣集<lb/>
　好声譽観司香之請不敢言上亦知上意不肯不䏻奪<lb/>
　上寕意不必即大寕濠然濠寔以寕為子城矣上曰我<lb/>
意之則知内少自持凡诸奸一跌輒不𣸪頋頼有此盖<lb/>
寵分則毒不堅暱乆則情必鎩此正徳之故㢤寕𥘉名<lb/>
福寕児雲南李廵檢之家生也姓李姓錢改國姓故不<lb/>
審其為何氏<lb/>
<pb n="KR2d0017_SBCK_030-17a"/>
<pb n="KR2d0017_SBCK_030-18a"/>
　　江彬<lb/>
江彬者山西宣府人初為蔚州衛指揮使正徳中流賊猖<lb/>
獗近輔彬以大同遊擊随總兵張俊賊平得大賞武宗好<lb/>
兵事令京邊二軍踐更岀入于是錢能言彬於上上召見<lb/>
彬彬為人黠悍狼忍談兵上前髙自稱詡上悦之以為左<lb/>
都督賜之國姓留侍豹房同卧起時與奕奕不遜千户周<lb/>
麒名叱之彬竟䧟麒榜掠至死自是左右皆畏彬請上調<lb/>
遼陽宣府大同延綏四路軍入操西内教塲上戎服臨觀<lb/>
之或時為角觗戯手摶虎圈人號邉軍為外四家其軍悉<lb/>
縱横恣睢市井間都人苦焉創西官廳以彬為提督乗上<lb/>
<pb n="KR2d0017_SBCK_030-18b"/>
喜益言都指揮李琮种周勇略淂召入豹房亦賜國姓為<lb/>
義兒時太監張永張忠盧明秦用蕭敬等優人臧賢雖與<lb/>
彬表裏擅權然寵岀彬下彬于上前多倨郊獵嘗並上騎<lb/>
鎧曺幾不可辯因数数言宣府楽請上幸其䖏上欣然馳<lb/>
岀居庸關侍從鹵簿一不及從彬為上营鎮國府第于宣<lb/>
府輦豹房珍玩女御其中彬時時夜入人家益索婦女以<lb/>
進衛士燬民廬為薪而上楽之忘歸稱曰家裏鹵㓂和陽<lb/>
轉掠應州上與諸将擊之㝷引去論功封彬平鹵伯三子<lb/>
並官錦衣指揮而琮周皆為都督故邉将許泰亦封安邊<lb/>
伯上所駐蹕稱軍門中外事無大小白彬乃奏或壅格之<lb/>
<pb n="KR2d0017_SBCK_030-19a"/>
至二三嵗上稱威武大將軍至𣣔以彬為副上還京数念<lb/>
宣府不置彬復導上徃因岀大同至偏頭關至榆林至山<lb/>
西索金璧裘馬数十萬令邊官各獻虎豹犬馬逼金錢又<lb/>
萬萬縳属官吏縱死囚奪民婦女居一歲聼選典膳李恭<lb/>
草囬鑾䟽行上之指切彬罪彬聞逮恭拷斃詔獄居一歲<lb/>
復導上南廵群臣皆言彬上示彬群臣奏命杖之彬令痛<lb/>
杖盡椘絶盖死者十餘人宸濠反彬與張忠賛南征上入<lb/>
南都受俘彬從上戎服出城前隊俘凱歌入徃牛首山打<lb/>
虎後湖網魚淂蝦蟆一内侍䛕曰此直五百金上曰汝如<lb/>
金買之既上𣣔幸蘓浙湖湘南京諸司伏闕諫彬又𣣔言<lb/>
<pb n="KR2d0017_SBCK_030-19b"/>
上重譴之其黨勧乃止上亦罷彬簸弄威権冒竊名噐道<lb/>
上数歲間乗危犯險車轍半天下言者皆𣣔食彬之肉彬<lb/>
随駕所至與周琮両人聲勢相倚彬索賂累数千萬周琮<lb/>
亦十二三千户洪以彬指岀採湖廣方物其物名皆竒恠<lb/>
不可致廵撫官乃進白金萬五千有竒代之有曺成王宣<lb/>
者稱彬旗較至杭州開鎮守府設香案稱上㫖召致仕尚<lb/>
書洪鐘令傾貲謝思覊鐘別所趣其家营辦其横如此武<lb/>
宗寢疾彬又改團营為武威團練自提督軍馬中外恇懼<lb/>
慮彬旦夕反宫車晏駕楊廷和以末命請散遣邊兵分就<lb/>
黨次不属彬而彬與諸子所従家兵尚衆彬亦自疑稱病<lb/>
<pb n="KR2d0017_SBCK_030-20a"/>
不岀成服後稍稍分布腹心東西北安三門衷甲褁粮偹<lb/>
動息京城市間人馬夜介然有聲人心洶洶謂彬反矣㑹<lb/>
廷和與司禮監魏彬等題大行銘旌于文華殿乗間言魏<lb/>
彬請除之因與太監温祥入白太后㑹其日坤寕宫脊安<lb/>
吻太后遣彬與兵部尚書李燧典祭彬吉服入家人不淂<lb/>
随既祭太監張永知外謀留彬燧共飯于宫外頃之太后<lb/>
下㫖收彬及周琮收者未至彬㣲覺向北安門疾奔門者<lb/>
曰有㫖㽞縂督彬叱曰皇帝安在乃有㫖批門者門者擁<lb/>
之長随十餘人追執而㧞其鬚盡城中観者塞衢歡聲如<lb/>
沸時大旱天雨頃之縳周琮至罵彬早聼我言寕復至<hi>是</hi>
<pb n="KR2d0017_SBCK_030-20b"/>
時群臣哭泣吏部尚書王瓊忽失班盖出謀魏英以圗<hi>彬</hi>
是曰天下諸司封事上朝廷者以百餘為彬所格藏私第<lb/>
者亦搜得三十餘世宗即位法司鞫彬反形已具命磔于<lb/>
市周琮與子皆論斬籍其家黄金七十櫃櫃千五百両白<lb/>
金二千二百櫃櫃二千金銀珠寳首餙五百二十箱餘物<lb/>
不可勝計<lb/>
　論曰江總督与熹庙魏上公皆以帝年為其年者也<lb/>
　使正德更有十六年天啓更有八年年益進九千歲<lb/>
　或溢一副威武者不至于大將軍不止此日所為反<lb/>
　形猶意之雖然周琮臨市曰早听我言是則有之矣<lb/>
<pb n="KR2d0017_SBCK_030-21a"/>
　　嚴嵩<hi>子世蕃</hi>
嚴嵩别號介溪江西分冝人生頴悟瘐削而神王以弘治<lb/>
乙丑進士授翰林請告歸鈐山讀書十年乃出文章清潤<lb/>
雅栗交逰皆知名嘉靖中積資至禮卿以和媚稱上㫖遂<lb/>
召入内閣年六十餘矣嵩科第先夏言位次之言恃天子<lb/>
寵傲然踞嵩上而嵩事言甚謹常具啓至言第請言酒言<lb/>
辭不見嵩布虗坐展啓跽讀嵩每見言卑娵下氣于是言<lb/>
以嵩為下已勿防也嵩尋以河套事怒言故厲聲抗聞上<lb/>
所言大驚公平日乃不如是言誅而嵩為首相矣念自幸<lb/>
于天子即朝夕西苑板房不敢洗沭私家天子稱嵩忠<lb/>
<pb n="KR2d0017_SBCK_030-21b"/>
召對便殿每至夜分賞賜踰等嵩相二十餘年不近女<lb/>
精心從上奉玄别以文章交驩士大夫以朝政内委其子<lb/>
世蕃凢九卿科道官有所請則曰小児識天下大體可與<lb/>
商世蕃以父任益工部左侍郎狡譎有機智頗記識公牒<lb/>
時四方多故世舊遇疑難事皆能援已然參所見以對其<lb/>
父嵩依所對以聞上時時契上意嵩益謂世蕃能丗蕃嗜<lb/>
酒兇誕姫妾滿前倚父寵竊國柄無忌受四方財賄累数<lb/>
百萬有不淂其意者隂借上㫖殺之於時嘉靖之季嚴氏<lb/>
之威震天下京師称大小丞相然上在位乆要威福自操<lb/>
事事岀上意嵩承夏言之後不敢有可否間有所左右直<lb/>
<pb n="KR2d0017_SBCK_030-22a"/>
微引其詞至上所必𣣔殺無所匡諍而已世蕃既外引嵩<lb/>
所左右者示徳于天下則凢上意所欲殺者天下競指嵩<lb/>
嵩嘗請上建延㤙閣其里中以奉貯所賜玄像及先後諭<lb/>
札江西廵撫張岳給千金為之或請益岳不可曰此之為<lb/>
多矣岳清嵩走謝岳伯夷之築也林一新者以僉事分廵<lb/>
嵩僕有不法執笞之一新入賀京師嵩甚加敬禮其能重<lb/>
賢士大夫若此也乃有鄢𢡟卿趙文華数軰為世蕃狎客<lb/>
光祿寺少卿白啓常者至以粉墨塗面供世蕃歡笑文筆<lb/>
拜嵩為乾子尤宻数從世蕃干預朝政嵩妻死上䘏典過<lb/>
等世蕃不𣣔䕶還嵩請之上為奪情世蕃挟客曲宴擁<hi>姫</hi>
<pb n="KR2d0017_SBCK_030-22b"/>
妾日歌舞世蕃子效忠安㘴京師両廣都御史為上功<lb/>
在軍前殺賊效忠死孫鵠襲廕錦衣衞千户而嵩家僮羅<lb/>
龍文列<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>中書齒縉紳間矣家僮年世蕃所暱士大夫之<lb/>
無耻者競呼年别號稱為先生不敢名也刑部郎中徐學<lb/>
詩都給事中厲汝進錦衣衞經歴沈練南京御史王宗𢡟<lb/>
兵部郎中楊繼盛周冕給事中呉時来刑部主事張翀董<lb/>
傳䇿先後論劾嵩皆及於譴継盛至坐誅沈練揷入妖人<lb/>
爰盡論死朝野摇手莫敢復及嵩嵩結納諸奄人偵西内<lb/>
動静朝夕数至嵩随巨細褁金劳之因淂以將迎上心與<lb/>
上無所忤上雖㣲知世蕃外所為念嵩嫵媚不𣣔發乆之<lb/>
<pb n="KR2d0017_SBCK_030-23a"/>
方士藍道行以箕進為下神上問群臣孰貪箕畫沙相嵩<lb/>
貪天子心動外莫知也御史鄒應龍避雨一内侍所内侍<lb/>
為㣲言箕事應龍遂發嵩父子前後不法狀天子震怒令<lb/>
嵩致仕去世蕃戍烟瘴鵠與龍文皆邊逺充軍年錮於獄<lb/>
而宥孫鵠為民伏侍嵩老嵩既去天子思嵩佐奉玄謹悒<lb/>
悒不楽世蕃揣知上意在也营金左右毁道行道行亦坐<lb/>
下獄論死世蕃不之戍所大治家第南京御史林潤復劾<lb/>
嵩通倭鹵旦為亂詔潤即家逮世蕃下刑部獄籍其家嵩<lb/>
從傍視之歎曰吾壹不知至此時淂帕一箱縁四角　角<lb/>
繫螳螂金鈎皆怪不知所用乆之知奉為夫人經褲襠<lb/>
<pb n="KR2d0017_SBCK_030-23b"/>
有送白金溺器者自署姓名其底其穢籍如此世蕃短湏<lb/>
肥體眇一目出赴西市每至某䖏輙報入上前既誅不知<lb/>
其屍所在而嵩岀宿於野寺亦病死<lb/>
　論曰名諌如箕以三字㝎嵩案過徐學詩以下十餘軰<lb/>
　百口不啻也嚴敗而猶䏻殺道行則并至不能庇持箕<lb/>
　者矣介溪不過固寵百法無不中而世蕃賄濫摧傷至<lb/>
　不可説知趙与鄢不足為分冝羽翼也嗟乎天子能自<lb/>
　為喜怒猶有䏻借之為喜怒㢤<lb/>
<pb n="KR2d0017_SBCK_030-24a"/>
　　趙文華<hi>䣕懋卿</hi>
趙文華字榮崗浙江慈谿人秀才時授舘東家嘗使酒擲<lb/>
砕玉盃二坐上不頋以嘉靖中進士授兵部主事蔚然有<lb/>
文名坐不飾謫東平同知歴陞通政使以乹児奉嚴嵩力<lb/>
嵩常語上文華為人豪縱慓恔好以氣勢凌人乆之吏部<lb/>
尚書萬鏜推文華隕陽廵撫而兵科朱伯辰論劾随之文<lb/>
華意不喜𥙷外中鏜怨望上為黜鏜并伯辰為民留文華<lb/>
輙陞工部侍郎是時倭大毒江以南文華上禦倭七事首<lb/>
言倭居海上冝禱海神以厭之上方尊事上玄淂文華言<lb/>
合意遂罷兵部尚書聶豹而文華得視師江南以祭告海<lb/>
<pb n="KR2d0017_SBCK_030-24b"/>
神徃文華　恣睢黷貨殃民中睚眦立盡而時禦倭兵部<lb/>
尚書張經慷慨平賊顧雅貴侈而所依大将何卿沈希儀<lb/>
老不任用文華遂與御史胡宗憲朋自負劾經坐誅以倭<lb/>
無足㓕而倭益猖獗乃又歸罪代經周<graphic n="KR3733" url="https://raw.githubusercontent.com/kanripo/KR-Gaiji/master/images/KR3733.png" mimeType="image/png"/>病不勝而廵撫<lb/>
李天寵飲酒落事于是天寵坐論死而珫為民詔以宗憲<lb/>
代天寵廵撫浙江矣時江南倭二股一岀掠于溧水一㩀<lb/>
華亭之陶宅溧水倭南下滸墅關蘓松廵撫曺邦輔與僉<lb/>
事董邦政扼而殱之文華𣣔攘其功不得乃與共搗陶宅<lb/>
咸敗績則掩已敗而反劾邦輔及邦政不恊進于是削邦<lb/>
輔滸墅功而邦政逮問給事中濬栻先後争之上不聞也<lb/>
<pb n="KR2d0017_SBCK_030-25a"/>
自是倭来日盛浙東西破軍殺将羽書狎聞文華乃知倭<lb/>
未易猝圖會逰擊曺克新縂兵俞大猷小有克㨗遂云賊<lb/>
觧請歸歸言零賊易了耳已而害日大上疑之数詰問相<lb/>
嵩嵩為支吾以對力請罷代珫縂督楊冝而以宗憲填之吏<lb/>
部尚書李黙更推代冝者不及宗憲文華乃大恨宻奏黙<lb/>
為張經報復又其部試選入䇿目用漢武唐憲始以英鋭<lb/>
興晚節用匪人以致敗默謗訕無憂國奉公之心上怒論<lb/>
死默而宗憲果代冝文華為工部尚書矣時倭深入内地<lb/>
乆創亦漸衰嵩語上江南人引領望文華文華岀與宗憲<lb/>
平之方士製百花酒文華以進上曰仙酒且称臣師嵩服<lb/>
<pb n="KR2d0017_SBCK_030-25b"/>
之故壽而未先與嵩言及上問嵩何以夀嵩荅不以酒出<lb/>
罵文華何㒺誣至是上賜文華衣文華飲嵩子世蕃所醉<lb/>
歸乃拜賜上聞之不懌或漸覺其黷殃江南諸状㑹奉命<lb/>
脩燬殿以觀于述職朝貢之使文華不促辦益怒令囬籍<lb/>
而文華子錦衣千户恩懌請送父歸里而䟽入之日犯上<lb/>
所禁封遂革文華職而削恩懌官邊戍之中外大快先是<lb/>
李黙淂罪時有文華故人賢書江宗上文華書極言坐黙<lb/>
謗訕非是文華不荅文華嗜酒病蠱𬒳斥後偶捫腹五臟<lb/>
悉岀死時嚴黨號鄢趙最灼烮鄢名𢡟卿江西豊城人以<lb/>
嘉靖辛丑進士附嚴嵩拜乹児驟陞都御史出廵　省塩<lb/>
<pb n="KR2d0017_SBCK_030-26a"/>
務諸大鎮凡餽索不下二三百萬威刼東南妻随廵裝五<lb/>
綵輿以十二女舁之預選百人以次役長令咸膝行蒲伏<lb/>
至裂錦餙厠溺噐白金渥之歴淳安知縣海瑞供帳苟簡<lb/>
先是𢡟卿来視所屬例有私人諭意於是羣百計求免督<lb/>
責至是傳諭淳安瑞執其人以聞𢡟卿𢡟卿奪公論不淂<lb/>
已置諸法畏瑞迂道去嗾御史袁煒論調之併及慈谿知<lb/>
縣霍與瑕瑞調减與瑕落職㑹御史鄭洛䓁廷劾大理寺<lb/>
萬寀太常卿萬雲龍連𢡟卿不報及嵩敗嵩黨不及乆之<lb/>
嵩子世蕃棄戍歸南御史林潤論劾并及𢡟卿㘴削籍尋<lb/>
㘴嚴黨寄貲侵匿按問逮獄上不豫减<hi>兩</hi>淮塩課四十萬<lb/>
<pb n="KR2d0017_SBCK_030-26b"/>
皆係懋卿溢額穆宗初立戍於邊<lb/>
　論曰人臣不敬持権為甚借權次之分冝之借則百毒<lb/>
　扵持権者文華為再借𢡟卿又借猶𣸪摧擊刻畫飲痛<lb/>
　半天下夫借権者之中人皆死而文華𢡟卿所伏法猶<lb/>
　减等不足償分冝則竟能野死也未皷人掌<lb/>
<pb n="KR2d0017_SBCK_030-27a"/>
　　崔呈秀<hi>霍維華</hi>
崔呈秀字　北直涿川人以萬暦癸丑進士歴監察御<lb/>
史廵撫淮揚不自撿吏科都給事中魏大中及河南道御<lb/>
史袁化中露章劾之而草出御史李應昇乎呈秀詣應昇<lb/>
邸叩頭乞哀不奪聴劾罷為民廼因舊居停太監許秉彛<lb/>
得通逆奄忠賢拜為乹父忠賢為曲觧之淂大用歴工部<lb/>
尚書天啓五年三殿工起忠賢以督視日與呈秀晤屏人<lb/>
私語于是天鍳同志點将諸録皆由呈秀達之在外李魯<lb/>
生徐大化李蕃曺欽程等在内王體乹李永貞等線索呼<lb/>
吸嘗修粛寕城垣勤七年以保全寜錦功䟽請晋忠賢王<lb/>
<pb n="KR2d0017_SBCK_030-27b"/>
爵忠賢黙然諸助逆以駭聴且已　髙<hi>攀</hi>龍已坐削籍<lb/>
復矯㫖逮之攀龍沉河死嘗劾樞輔孫承宗兵部方孔炤<lb/>
䟽争之逆奄為追論廵淮時捕人王好賢功并𣣔超遷<lb/>
其弟凝秀孔炤皆不可坐削籍呈秀為傳燈線索者霍<lb/>
継華也嘗献靈露飲于上傅應星係逆賢甥賢未敗病死<lb/>
魏敗呈秀乞休不允㝷坐魏黨五虎列正法其妾靈犀佩<lb/>
自殺從之子鐸夤縁淂中鄉榜為科臣所訐詔覆試午門<lb/>
　論曰魏黨分両截𥘉黨在内則王体乹李永貞䓁所<lb/>
　乖毒宫寢為甚継之黨在外自呈秀為<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>子而李<lb/>
　魯生徐大化李䉒曺欽程等　呈秀皆<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>禍延士<lb/>
<pb n="KR2d0017_SBCK_030-28a"/>
　大夫國運與俱是故魏之黨無數以一呈秀概之一呈<lb/>
　秀推之一呈秀意之可不盡録也請進上公以王爵即<lb/>
　忠賢夢中猶悸而呈秀口岀之不吃忍矣㦲既死猶使<lb/>
　妾靈犀自殺以殉媚道至精令人忘生矣<lb/>
<pb n="KR2d0017_SBCK_030-28b"/>
<pb n="KR2d0017_SBCK_030-28b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0017_SBCK_035-1a"/>
罪惟録列傳卷之三十五<lb/>
　勝國列傳總論<lb/>
彼有吾有之吾稱天曰應有之彼稱天曰吾故有之天未<lb/>
嘗諄諄命之而欲使彼筐六合以寿我非情也傳勝囯以見<lb/>
非徼外之可比也崇礼北帰上皇南返報礼適相稱雖人<lb/>
為之寔天為之矣三衛己携朔方不𣸪控制寔難其未明<lb/>
勝字之觧㢤勝也者不可使或有敗也䖏勝勢審勝局操<lb/>
勝算于勝國尤冝加意<lb/>
<pb n="KR2d0017_SBCK_035-1b"/>
<pb n="KR2d0017_SBCK_035-1b"/>
勝國列傳<lb/>
　遺元韃靼<lb/>
洪武元年八月克元都元主遁出塞居應昌三年上以元<lb/>
擴廓帖木兒賀宗哲䓁為西北患令大将軍徐達等西岀<lb/>
大破擴廓於定西左副将軍李文忠東出克應昌時元主<lb/>
己殂太子愛猷識里逹刺復遁降其衆五萬人獲后妃及<lb/>
太子子買的里八刺歸封為崇禮侯時元主鹵已謚惠宗<lb/>
上為改謚順帝遣使致祭己而太子嗣立居和林使其酋<lb/>
納哈出屯金山不花屯　元伺邉上命都督馬雲葉旺守逹東<lb/>
每大破之五年復令大将軍逹䓁三道出文忠乗其上都<lb/>
<pb n="KR2d0017_SBCK_035-2a"/>
取和林深入土刺河戰不利全軍還而頴國公傅友德大<lb/>
獲迤㕥西逹之出中路者竟敗明年大将軍逹出雁門友<lb/>
德以前鋒逐北獲其平章鄧孛羅帖木兒伯顔帖木兒文<lb/>
忠連敗鹵於三岔山下刺河朔州白登䓁處克大寕高州<lb/>
至豊州多所斬獲七年遣買的里八刺北歸自是連三年<lb/>
㓂邊我亦頗有斬獲十三年鹵太師脱火赤入㓂西平侯<lb/>
郭英逐北涉流沙薄其營大敗之獲脱火赤及知院愛足<lb/>
覆其全部明年英復從大将軍北伐攻灰山嵩州高州全<lb/>
寕皆克之友徳及長興侯耿炳文復大破鹵黄河外時鹵<lb/>
主愛猷識里逹刺死國人謚之曰昭宗次子益王脱古思<lb/>
<pb n="KR2d0017_SBCK_035-2b"/>
帖木児立或曰即買的里八刺也二十年鹵納哈岀㕥别<lb/>
部二十萬衆來降明年詔藍玊為大将軍出大寕敗鹵主於<lb/>
捕魚児海走之獲其子地寳奴降其衆十萬安置地寳奴<lb/>
扵琉球而脱古思與其太子天寳奴及知院揑怯来國公<lb/>
老撒丞相失烮門數十騎徃依也速失児見弑部落潰散<lb/>
揑怯来老撒失烈門等來降國中立坤帖木児為可汗是<lb/>
時不復知有帝號矣二十年鹵兀納失里居和林西命来<lb/>
降太子八郎鎮撫渾都帖木児徃招之不至己而入㓂頴<lb/>
國公友德從燕王出古比口襲迤都山大破之太尉乃児<lb/>
不花丞相咬等来降復破兀納失里扵和林詔諸王<lb/>
<pb n="KR2d0017_SBCK_035-3a"/>
防捕鹵建文二年鹵國公趙脱列于司徒趙灰隣帖木児<lb/>
司徒劉哈喇帖木児咸率衆来降燕王馳諭可汗并諭瓦刺<lb/>
王猛帖木児三年可汗坤帖木児歸欵旋㓂鐡嶺無何見<lb/>
弑扵其下而鬼力赤代為可汗鬼力赤非元裔也衆不附<lb/>
永樂元年㕥金幣四諭通好亦勑其太師右丞相馬児哈<lb/>
咱太傅左丞相也孫台太保知院阿魯台等而阿魯台擅<lb/>
國稱雄持猛哥擁其衆扵瓦刺自王不奉命鬼力赤遂與瓦<lb/>
刺馬哈木戰大敗移營臚胊河兩来入貢上諭阿魯台及<lb/>
元嫡系本雅失里使與鬼力赤異於是阿魯台果殺鬼力<lb/>
赤而立本雅失里為可汗七年遣給事中郭驥使夲雅失<lb/>
<pb n="KR2d0017_SBCK_035-3b"/>
里見殺上大怒遂封瓦刺三酋馬哈木等皆為王撓之<hi>淇</hi>
國公丘福督十萬騎出討敗績臚胊河全軍没明年上親<lb/>
征部五十萬衆抵斡難河元太祖始興地也夲雅失里敗<lb/>
走阿魯台㕥其衆竄山谷請降貢馬詔撫納之君臣始各<lb/>
部而居十年瓦刺順寜王馬哈木乗夲雅失里弱㕥兵㓕<lb/>
之而立其族子答里巴為可汗<hi>阿</hi>魯台請為故主復仇上<lb/>
不許嘉其義封阿魯台為和寕王瓦刺貢使遂不至十二<lb/>
年上復親征馬哈木敗之土刺河馬哈木遁去阿魯台使<lb/>
其大酋咸来朝㑹賜米肉酒糗綵幣有差明年瓦刺復請<lb/>
降貢馬<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>罪未㡬馬哈木死封其子脱歡為順寕王而阿<lb/>
<pb n="KR2d0017_SBCK_035-4a"/>
魯台恚遂叛㓂寕夏復㓂興和殺守將王煥二十年詔英<lb/>
國公張輔六師親征至殺胡原窮迹濶灣海不見隻鹵㕥<lb/>
兀良哈常為鹵導還兵敗之扵屈列児沙頗斬獲己諜報<lb/>
阿魯台復入㓂又㕥寕陽侯陳𢡟為先鋒出師沙城時阿<lb/>
魯台為脱歡所敗先已遁去王師至宿嵬山降王子也先土干<lb/>
數千人而帰賜姓名金忠封為忠勇王明年金忠請窮討阿魯<lb/>
台上𣸪親征而忠為先鋒至搭闌納木児河弥望皆大漠作敕諭<lb/>
鹵師還榆木川帝崩宣徳𥘉敕瓦刺賢王子揑烈忽嗣王阿魯台<lb/>
叛<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>不常己𣸪東殘兀良哈住牧遼東每為脱歡所敗入貢告難<lb/>
九年脱歡擊阿魯台悉收其部落時荅里巴微不知所終脱欢欲<lb/>
<pb n="KR2d0017_SBCK_035-4b"/>
自立為可汗而衆不許乃行永元後脱脱不花主之卑以阿魯台之<lb/>
衆居沙漠北哈喇嗔等部俱服属焉而身居瓦刺如故數盗邊<lb/>
正統三年兵部尚書馬驥敗鹵阿台朶児只伯多斬獲十三年宣府<lb/>
縂兵楊洪破鹵阿台封昌平伯十四年脱歡子也先嗣為太師大入㓂<lb/>
上親征師還土木蒙塵踰年返駕事在也先傳也先既自立為可汗尋<lb/>
𬒳殺諸部分散而小王子立或曰元裔也時孛来瘸王子最䧺天順二年<lb/>
大舉㓂陜西詔𣸪邊鎮廵撫禦之𣸪㓂大同直躝雁門忻代入<lb/>
宣府㓂河西過河大掠関隴震動詔懐寕伯孫鏜出禦㑹<lb/>
曹欽反闕下不果行己而小王子為孛来所弑於是諸酋<lb/>
毛里孩阿羅出太師猛可與孛来相仇殺立脱思為可汗<lb/>
<pb n="KR2d0017_SBCK_035-5a"/>
脱思者故小王子從兄也時毛里孩阿羅出及孛羅忽竝<lb/>
躝入河套互爭水草而癿加思蘭者向居哈宻北山黨扵<lb/>
孛羅忽殺阿羅出併其衆而結元孽滿魯都入套屢為邊患<lb/>
事在河套傳成化中滿都魯遂自稱可汗以癿加思蘭為<lb/>
太師已而殺癿加思蘭併其衆而榆林寕夏宣府大同開<lb/>
原一帶迄無寕歳葢先後經理諸邊者自成化㕥来為寕<lb/>
遠伯任礼武靖伯趙武新寕伯譚祐撫寕侯朱永縂兵劉<lb/>
聚都御史余子俊侍郎何喬新御史項忠而尚書王越及<lb/>
都御史馬文升多有斬馘未幾滿都魯衰弱不知所終而<lb/>
把秃猛可王鹵中其太師亦思馬因知院脱羅干屢遣入<lb/>
<pb n="KR2d0017_SBCK_035-5b"/>
貢把秃猛可死其弟伯顔猛可嗣立㓜恐權移大臣不復<lb/>
設太師官復入貢時馬文升在兵部而許進㕥都御史廵<lb/>
撫大同戎事脩明十王子及瓦刺二遺種頗震進威名亦<lb/>
各入貢弘治中鹵火篩强與諸部落連年入㓂陜西大同<lb/>
宣府寕夏榆林等處上㕥太監苗逵力請銳意討鹵縂制<lb/>
劉大夏力言不可遂止火篩小王子部酋也跋　與小王<lb/>
子爭䧺長𥘉小王子死有三子長阿爾倫立次阿著次滿<lb/>
官嗔而大師亦不刺擅殺阿爾倫遯入河西西海之有鹵<lb/>
自亦不刺始也攻破西寕安定王族奪其印誥諸畨散亡<lb/>
據有其地未幾復稱臣扵小王子正德中阿爾倫二子長<lb/>
<pb n="KR2d0017_SBCK_035-6a"/>
卜赤次也明皆㓜弟阿著称小王子未幾死衆立卜赤称<lb/>
亦克罕勢與瓦刺竝强亦克罕大營五衆可五萬人卜赤<lb/>
居中屯牧五营環衛之又東有岡留罕哈爾填　部岡㽞<lb/>
营三其酋滿㑹王罕哈营三其酋猛可不郎爾填营一其<lb/>
酋可都㽞三部衆可六萬人居沙漠東偏與朶顔為鄰西<lb/>
有應紹不阿爾秃厮滿官嗔三部應紹不营十𥘉属亦不<lb/>
刺亦不刺遁西海遂多潰散惟哈喇嗔一营僅存阿爾秃<lb/>
厮营七故亦從亦不刺後歸吉囊合為四营衆可七萬人滿官<lb/>
嗔营八故属火篩後歸俺答合為六营衆可四萬人吉囊<lb/>
俺荅阿著子也諸種皆称小王子而二酋獨强南有哈喇<lb/>
<pb n="KR2d0017_SBCK_035-6b"/>
嗔哈連二部哈喇嗔营一酋把荅罕奈衆可三萬人哈連营<lb/>
一酋失刺台吉衆可二萬人居宣府大同塞外北有兀良<lb/>
罕营一故小王子北部也因隙叛去遂相仇殺時小王子<lb/>
雖為君長而諸部不相攝又西為瓦刺可五萬人世與土<lb/>
魯番為仇諸鹵雖逐水草遷徙不定然营部皆有分地不<lb/>
相乱時有别種黄毛者獷猂常乗鹵深入輒從後掠鹵苦<lb/>
之後鹵併有黄毛葢無内願正徳四年入花馬池殺縂制<lb/>
尚書才寛十年朶顔通小王子入馬蘭谷殺參将陳乾嘉<lb/>
靖中相継經理諸邊者尚書楊一清王憲胡世寕侍郎王廷<lb/>
相縂督王瓊翁萬逹憲常禦鹵斬首三百而瓊脩邊墻㩀<lb/>
<pb n="KR2d0017_SBCK_035-7a"/>
要害後人頼之鹵自俺荅吉囊先後入套大掠西安鳯翔<lb/>
連歲入犯寕榆宣大䓁處十二年侵鎮遠関守将王効破<lb/>
斬級百四十明年大同軍叛歸鹵者数千人常為導吉<lb/>
囊入榆林大掠去縂督唐龍上㨗書陞賞有差十四年吉<lb/>
囊一再入榆林縂兵梁震擊敗之十八年上廵承天鹵入<lb/>
宣府叅将賈英䧟鹵㐲殘千人益㴱入殺掠人畜萬計時<lb/>
鹵酋青台吉哈刺台吉那林台吉皆屯牧塞外不去梁震<lb/>
卒家丁数千素悍勇善戦妻上尺籍一百人餘皆降鹵常<lb/>
為導殺榆林守将宋隆焚掠長驅出縂兵周文㕥㨗告已<lb/>
哈刺嗔紏俺荅几禄吉囊䓁復入宣府大掠遂至蔚州縂<lb/>
<pb n="KR2d0017_SBCK_035-7b"/>
兵白爵䓁連敗尋又入大同西路抵雁門度寕武殺掠人<lb/>
畜数十萬大同軍至與鹵約勿掠我人畜縱若去且邀買<lb/>
路錢鹵㕥是出入如無人縂制尚書劉天和倖鹵出安邊㝎<lb/>
邊塞去冐称大㨗詭云卒張奴児殺吉囊子詔加爵叙廕<lb/>
有差奴児授世指揮僉事二十年吉嚢先入大同副縂兵<lb/>
丁暲逰撃同宇力戦死遂薄山西省城又越而南殺掠人<lb/>
畜萬萬吉嚢甫出俺荅復入又越太原而南殘益甚時吉<lb/>
囊病死其子扳不孩居套中小王子不及児台吉駐威寕<lb/>
海上俺荅復紏数酋經朔州破雁門越太原列营汾河東<lb/>
西散掠十衛三十八州縣殺鹵二十餘萬人縂兵張逹副<lb/>
<pb n="KR2d0017_SBCK_035-8a"/>
縂兵林椿死之自是連年入㓂縂制侍郎曽銑遂上復套<lb/>
議彂仇鸞之奸鸞被逮㝷坐銑結交近侍律死西市而鸞<lb/>
得釋二十九年俺荅入漁陽塞突犯京城焚刼至德勝西<lb/>
直門窺八陵掠教塲旬日而諸路援兵至莫敢發一矢尾<lb/>
之出獲病稚八千餘以㨗聞咸寕侯鵉以為功議開馬市<lb/>
乆之鵉敗鹵復入遼東再殺縂兵岳𢡟殷尚質益犯邊隆<lb/>
慶中俺荅孫把漢那吉其母郄扵掩荅来歸縂督王崇古<lb/>
留之淹荅悔就欵還叛人通貢市封俺荅順義王加崇古<lb/>
少保兵部尚書廕錦衣千户萬暦初首輔居正知兵科邊<lb/>
事如指掌紅力寨之㨗斬首一千一百有奇善養木屯之<lb/>
<pb n="KR2d0017_SBCK_035-8b"/>
㨗八百八十有奇李成梁君遼戚継光鎮薊邊號戢寕己<lb/>
撃土蠻扵遼河劈山斬首四百三十有竒自是俺荅之子<lb/>
若孫有黄吉有吉能有哈酋安兔吉其納叛者則曰板升<lb/>
居正計離之㕥弱其勢每諭順義王毋聼流言毋用叛賊<lb/>
丘昌之子𥘉鹵犯清河王果誘殺我禆将裴承祖䓁于是<lb/>
善遇王台致王果扵闕下己而俺荅一再為瓦刺所敗俺<lb/>
荅死而安兎吉殘邊居正㕥為黄酋宜踵立諭令止之㑹<lb/>
俺荅弟昆都力哈将東結土蠻為乱居正使人縱流言昆<lb/>
都與中朝約将有事土蛮土蛮疑謀觧又黄酋將東併諸部居<lb/>
正計翼俺荅弟老把都之子青把都以抗黄酋使之両敝<lb/>
<pb n="KR2d0017_SBCK_035-9a"/>
属彛長昂三貢不入即令青酋諭之威福為𥙷貢乆之酋<lb/>
火落赤與套鹵吉能䓁屡犯邊參将杜松毎撃蕩有功陞<lb/>
總兵守延綏自是大酋雷鉄及沙忽児䓁大入邊每不利<lb/>
去火落赤大敗扵明水池有臂病痺不能戦已而酋沙計<lb/>
䓁七台吉㓂高家堡松與其子指揮僉事文燁間搗其巢<lb/>
還截歸路大獲勝斬其帥端大㕥下六十六級四十二年<lb/>
火落赤及吉能沙計䓁大㓂延綏圍大栢油堡副将孫弘<lb/>
謨見殺松兄子文煥㕥都督僉事禦却之鹵聞松名每戦<lb/>
皆比而栁門之㨗尤竒火落赤遂逺徙天啓元年陜撫吕<lb/>
兆熊敗鹵賔火酋拎洪水歸德間五戦皆㨗明年復敗之<lb/>
<pb n="KR2d0017_SBCK_035-9b"/>
三眼井後亦不振<lb/>
　論曰韃靼之不忘幕以南也以大義分内外以私情則<lb/>
　子孫之求𣸪其祖緒事或有名故不以夷扵諸徼逸運<lb/>
　外臣之所以設也雖世見跋扈而訖貢市不衰則二祖<lb/>
　之威灵所讋服者逺矣頋明之末禩却利其强而不利<lb/>
　其弱夫即不他效而無為我将助致使中朝誤恃而失<lb/>
　之㦯曰元孽𥘉猶襲文物故事自是積乆而不振然乎<lb/>
　否乎<lb/>
<pb n="KR2d0017_SBCK_035-10a"/>
<pb n="KR2d0017_SBCK_035-11a"/>
　擴廓帖木児<lb/>
擴廓帖木児者頴州沈丘人也别名王保保少育於舅察<lb/>
罕帖木兒因以為子察罕故元别部後至正間盗四起與<lb/>
羅山民李思齊結鄉里豪傑前擊賊有功部下且數萬人<lb/>
轉戦至関中勢大振援啇州敗宋李武崔德進陕西行省<lb/>
右丞連敗賊扵冀寕路及壺關復興元鳯翔走白不信大<lb/>
刀敖等戊戍復泾州平凉移兵守鞏昌别部賽囚赤復晉<lb/>
寕走王士誠遣関保撃㓂扵高平大敗之還守洛陽元進<lb/>
行省平章政事得便宜進止己亥大發諸道兵討劉福通<lb/>
圍汴梁三月下之庚子元詔平章孛羅帖木児守冀寕守<lb/>
<pb n="KR2d0017_SBCK_035-11b"/>
者疑不納孛羅遂以兵圍城察罕救之敗其兵自是與孛<lb/>
羅惡相攻辛丑悉部鐡騎凡數十萬討山東諸賊諸郡次<lb/>
第下降田豐王士誠䓁明年夏白氣起危宿掃太微垣占<lb/>
失良将察罕攻益都十餘月且下而豊士誠者隂通賊誘<lb/>
察罕至營勞軍刺殺之詔贈察罕忠襄王謚獻武事在元<lb/>
史詔以擴廓帖木児中書平章政事知河南山東行樞宻<lb/>
院事代将父兵擴廓旣己将大痛憤享士日夜督攻城㧞<lb/>
之獲豊士誠剖其心以祭察罕齊地平癸卯孛羅将竹貞<lb/>
據有陕西擴廓遣貊髙合李思齊夾攻之竹貞降孛羅復<lb/>
掠冀寕則身逆戦逐北獲其将烏馬兒<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>興祖甲辰孛羅<lb/>
<pb n="KR2d0017_SBCK_035-12a"/>
犯闕皇太子走擴廓遣関保䓁十餘萬騎討之下大同而<lb/>
孛羅爲其下所殺詔封河南王總制関陕晋冀山東迤西<lb/>
諸郡先是孛羅死皇太子還京欲遂因擴廓兵威挟廢上<lb/>
自立擴廓微知其意至京可二十里外勅吏士散就州縣<lb/>
示不足恃以後亊襍見紀傳中<lb/>
　論曰察罕父子知兵𥘉困于孛羅繼劳扵福通元未<lb/>
　嘗不任任未嘗不専而一木不支与眀决則强弩末<lb/>
　殺矣擴廓䆒不以妹故二其主貞哉嗟乎李思齊可爲也<lb/>
　而不爲<lb/>
<pb n="KR2d0017_SBCK_035-12b"/>
<pb n="KR2d0017_SBCK_035-12b"/>
　　瓦刺也先<lb/>
也先者瓦刺順寕王馬哈木之孫也時鹵中鬼力赤為可汗<lb/>
强酋猛哥帖木児據瓦刺自大及夲雅失里為阿魯台所<lb/>
立代鬼力赤殺我朝使上乃封瓦刺馬哈木為順寕王大<lb/>
平為贒義王把秃孛羅為安楽王予勅印㕥間鹵已親征<lb/>
敗夲雅失里遁去而馬哈木因而㓕之遂與阿魯台隙互<lb/>
叛服不常馬哈木死子脱歡嗣立併有大平孛羅之衆每<lb/>
敗逐阿魯台尋撃殺之立脱脱不花以塞衆望以故可汗<lb/>
弱逺居漠北而知院阿刺與脱歡尚屯牧瓦刺阿刺衆大<lb/>
不敵脱歡時阿魯台子阿卜只俺来歸詔以為中軍左都<lb/>
<pb n="KR2d0017_SBCK_035-13a"/>
督脱歡益與仇殺不觧正綂八年脱歡死子也先强盛㕥<lb/>
其姊妻可汗而身為太師性　驁甞来通貢語使者吾有<lb/>
子将請㛰南朝使者為謾語悦也先南朝己首肯之矣遂<lb/>
貢馬自㕥為聘礼而荅詔不及和親事大恚十四年入㓂<lb/>
大同宣府諸城堡皆𬒳殘詔駙馬都尉柳井率四将軍出<lb/>
討之大敗四萬騎無一還者太監王振䁥上勇上親征廷<lb/>
臣力諌不聽遂命郕王居守而英國公張輔成國公朱勇<lb/>
帥師從户部尚書王佐兵部尚書鄺野䓁扈行官軍傔從<lb/>
五十餘萬人八月出居庸至大同鹵故引避誘我深入大<lb/>
同太監郭敬知鹵情力阻振振始懼議班師而鹵突至前<lb/>
<pb n="KR2d0017_SBCK_035-13b"/>
鋒勇大敗雞児嶺五萬騎盡沒勇死之也先遂乘勝逼上<lb/>
土木去懷来二十里上欲趋保懷来而振頋私重千餘輛<lb/>
不進遂駐土木地無水當衝鹵故遣使議和方草勅去鹵<lb/>
輙乘我我師大潰張輔曹鼐䓁死之振亦為乱兵所殺上<lb/>
乘馬不得岀鹵擁㕥去是日雷震也先馬死也先心動迹<lb/>
上御帳上甞有瑞氣不敢難上手書懐来守将索金幣京<lb/>
師犒鹵太后倉卒岀珠寳八䭾馳也先营請還駕不報時<lb/>
郕王已攝位鹵挟上至大同城門閉校尉袁彬㕥頭觸門<lb/>
大呼扵是廣寕伯劉安給事中孫祥知府霍瑄縋城出献<lb/>
蠎𫀆一篋上㕥賜知院伯顔帖木児及也先弟大同賽罕<lb/>
<pb n="KR2d0017_SBCK_035-14a"/>
二王因微語安䓁鹵欲歸我情偽難測宜嚴為偹安還括<lb/>
城中白金二萬付袁彬鹵受之咲不應時城中計邀上至<lb/>
石佛寺篡㕥歸上㕥危道不可鹵擁上至黒松林也先营<lb/>
也先拜稽首侍坐出妻妾珠緋覆面垂肩盌酪盂肉粗塊<lb/>
長啜為胡舞以楽上已居上伯顔帖木児营去也先二十<lb/>
里為<hi>上</hi>進供饌甚㳟時袁彬與哈銘周旋上自有傳九月<lb/>
郕王即真遥尊上為太上皇鹵乃遣使詣京請歸上皇蹕<lb/>
詞謾荅詔大率曰中國巳立皇帝士馬雄勝絶不及迎駕<lb/>
語十月也先挟上皇過大同大同守将郭登計設交床扵<lb/>
月城内迎上皇坐伏謁輙下閘拒鹵上皇不可曰只慿天<lb/>
<pb n="KR2d0017_SBCK_035-14b"/>
理去遂躝紫荆殺指揮韓清副都御史孫祥赱死鹵深入<lb/>
薄京師㕥送上皇為名時兵部尚書于謙督軍城守堅遣<lb/>
通政司參議王復為礼部侍郎中書舎人趙荣為鴻臚寺<lb/>
卿持勑也先营犒羊酒鹵㕥二使者秩卑不為礼上皇諭復<lb/>
䓁急歸鹵乃四掠焚三陵殿寝祭器謙督諸軍力戦德勝<lb/>
門殺其酋鐡頸元帥而石亨大㨗彰義門孫鏜王通内外<lb/>
夾擊鹵勢稍沮岀関去遣都督楊洪擊鹵之未遁者破之<lb/>
扵固原鹵復使人索大臣迎駕景泰元年正月朔上皇㕥<lb/>
少牢祭天親為祝辭致禱行十六拜礼是月鹵犯大同總<lb/>
<hi>兵郭</hi>登指揮許貴再擊敗之自是分㓂偏頭関及寕夏宣<lb/>
<pb n="KR2d0017_SBCK_035-15a"/>
<hi>府</hi>䧹門入河曲圍代州已知院阿刺復請和尚<hi>書</hi>于謙<lb/>
不許善謝之内侍喜寕者故胡人從上皇北狩時時導鹵<lb/>
質上皇居竒入㓂上皇恨之令袁彬隂刻木為字藏軍士<lb/>
髙磐<hi>一曰斌金</hi>髀間與喜寕俱佯為索春衣扵宣府守將楊俊<lb/>
得書引喜寕飲城下磐抱寕大呼俊從兵前縳之送京師<lb/>
伏法　月也先及阿刺復移書促迎上皇礼部侍郎李寔<lb/>
䓁奉勅書三可汗一也先及阿刺各一亦絶不及迎駕也<lb/>
先乃語實必歸上皇遣其右丞相把秃同實還報而副都<lb/>
御史楊善己先奉命使可汗八月之望日上皇還京師居<lb/>
南内事在于謙李寔楊善傳是時也先兵威益震可汗上<lb/>
<pb n="KR2d0017_SBCK_035-15b"/>
每兩諭以間之㑹可汗不以也先姊子為太子以别子為<lb/>
太子也先怒攻之可汗以数十騎遁去也先盡收其妻妾<lb/>
太子人畜来奏㨗尚書謙䓁議乗時出討復前仇上不許<lb/>
也先頋以通好益驕乞請非分東結朶顔西交哈宻徃徃<lb/>
窺塞而毎貢使至三千人弯弓毆掠至欲騎入長安門賜<lb/>
宴禮部嘗陞正副使二十二人都督都指揮千户䓁官賞<lb/>
金鑲犀帶九鈒花金帶九素金帶三花銀帶一其餘賞織<lb/>
金綵表紵絲二萬六千四百有奇絹九萬有奇衣靴㡌萬<lb/>
則歲至七月也先攻敗可汗脱脱不花可汗竆奔兀良哈<lb/>
<hi>沙</hi>不丹沙不丹懼殺脱脱不花也先遂自立為可汗遣<lb/>
<pb n="KR2d0017_SBCK_035-16a"/>
<pb n="KR2d0017_SBCK_035-17a"/>
帰嚙指染箭告其父哈刺故為不知也益曲事也先也先<lb/>
亦㕥哈刺子不死忘之哈刺遂伏衆伺也先出獵襲也先<lb/>
也先倉皇從数十騎遁既而疑数十騎或通哈刺夜半與<lb/>
一親信復<hi>東</hi>去道中飢乞漿婦人己婦人夫帰言狀夫曰<lb/>
必也先也追殺之諸子分部北邊其在西者為套鹵犯陕<lb/>
西諸鎮在北者犯宣大山西叛服不常世次莫淂而考矣<lb/>
　論曰土木之役在中朝以弃為耴矯徽欽前故有㣲權焉<lb/>
　乃也先頗好名寔懐廣畧計因中國之好自大以自為<lb/>
　兼併計冤以薦窺大都夢寐誠未然也雖然貢使毆掠<lb/>
　　　　　亦猶之宋人　幣矣幸有　脱脱<lb/>
<pb n="KR2d0017_SBCK_035-17b"/>
　　　　　　　　好克乆亦偶然<lb/>
<pb n="KR2d0017_SBCK_035-18a"/>
</p>
<p>
</p>
  </div>
</body>
</text>
</TEI>
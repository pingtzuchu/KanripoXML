<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0034_WYG_060-1a"/>
　欽定四庫全書<lb/>
萬壽盛典初集卷六十二<lb/>
　　　歌頌二<hi>大臣一</hi>
　　　　恭祝<lb/>
　萬壽詩<hi>七言律二首</hi>
　　　　　户　部　尚書加三級　<hi>臣</hi>　張鵬翮<lb/>
　　　　南極星輝映紫宸乾坤齊壽德相親九重天上<lb/>
　　　　來和氣五色雲中拜<lb/>
<pb n="KR2m0034_WYG_060-1b"/>
　聖人金殿爐煙浮瑞靄玉階紅日麗陽春臣民共效華<lb/>
　　　　封祝億萬斯年頌至仁<hi>其一</hi>
　太平天子壽無疆萬國嵩呼玉厯長乆道化成逢令節<lb/>
　　　　梯山航海共稱觴笙歌徹路迎僊仗朝野懽忻<lb/>
　　　　祝<lb/>
　聖皇此日<lb/>
　龍顔真有喜萬年春色滿朝堂<hi>其二</hi>
<pb n="KR2m0034_WYG_060-2a"/>
萬壽詩<hi>七言律十二首有序</hi>
　　　　經筵講官刑部尚書加一級<hi>臣</hi>胡㑹恩<lb/>
　　　欽惟我<lb/>
皇上峻德神功統天御世道𫝊河洛綜法象以成能恩<lb/>
　　　浹垓埏徧臣民而錫福並神堯之廣運嫓宣聖<lb/>
　　　之大成保合太和五十餘載兹當癸巳春王三<lb/>
　　　月恭遇<lb/>
聖壽六旬龍德健而百祿膺華甲周而一元復率土屆<lb/>
<pb n="KR2m0034_WYG_060-2b"/>
　　　升恒之運含生逢熙皥之春猗惟嘉祉方新式<lb/>
　　　慶<lb/>
大年伊始歡騰華祝喜溢衢歌九譯梯航羣黎抃舞<hi>臣</hi>
　　　㑹恩受<lb/>
恩深重垂四十年乆依<lb/>
　清禁之光莫報<lb/>
皇穹之德願言億嵗長賡純嘏之篇每歴十齡益進維<lb/>
　　　祺之頌謹拜手稽首敬賦<lb/>
<pb n="KR2m0034_WYG_060-3a"/>
　萬年天子詩十二章上呈<lb/>
　黼座<lb/>
　一人乆道奏昇平治洽和恒益勵精百代圖書歸<lb/>
　聖學普天耕鑿注<lb/>
　皇情儉勤盛德能居泰寅畏深衷若捧盈無逸從來臻<lb/>
　　　　上壽<lb/>
　萬年天子體乾行<hi>其一</hi>
郊壇肅穆儼居歆每歲欣瞻<lb/>
<pb n="KR2m0034_WYG_060-3b"/>
　　翠輦臨冬饗即時霏瑞雪春祈應候灑甘霖頻親獻<lb/>
　　　　侑躬逾健屢荅豐亨志益欽至治馨香潛感格<lb/>
　萬年天子洽<lb/>
天心<hi>其二</hi>
　皇朝謨烈古難儔<lb/>
　上聖膺圖慰作求繩武良規侔創業薦馨嘉德永凝庥<lb/>
　　　　思通櫛沐經營逺道在恢𢎞典則修率土歡心<lb/>
　　　　孚陟降<lb/>
<pb n="KR2m0034_WYG_060-4a"/>
　萬年天子廓前猷<hi>其三</hi>
　　璇宫問視藹春暉福履交綏自古稀五紀承歡儀物<lb/>
　　　　備九州尊飬景光依瑶齋梅馥霞觴暖丹嶠芝<lb/>
　　　　榮寳籙輝麟趾繩繩齊介福<lb/>
　萬年天子奉<lb/>
慈闈<hi>其四</hi>
　　　　君師兼總振𢎞綱覺世諴民聖統彰理貫羲爻<lb/>
　　　　思特睿心傳虞典治彌光陶鎔六籍尊洙泗綜<lb/>
<pb n="KR2m0034_WYG_060-4b"/>
　　　　攬諸儒重紫陽海㝢同風趨正學<lb/>
　萬年天子道遐昌<hi>其五</hi>
　　　　鐃歌屢奏萬方平赫濯聲靈暢八紘虎旅勲髙<lb/>
　　　　由<lb/>
　睿算龍荒膽懾為<lb/>
　親征良時清晏恒籌逺至計綢繆在恤兵干羽格苖同<lb/>
　　　　舜世<lb/>
　萬年天子武功成<hi>其六</hi>
<pb n="KR2m0034_WYG_060-5a"/>
　彤庭著作萃琳琅手闡苞符駕百王律厯真源通象<lb/>
　　　數詩書精義發文章銀毫勁正喬松榦寳畫昭<lb/>
　　　融旭日光羣仰奎躔徵<lb/>
聖壽<lb/>
萬年天子永當陽<hi>其七</hi>
　　　官方澄肅勵朝紳激濁揚清注念真㢘法共期<lb/>
　　　心似水光榮長被澤如春寶書玉饌承<lb/>
恩渥桂苑芹宫濯志新壽考作人昭曠典<lb/>
<pb n="KR2m0034_WYG_060-5b"/>
萬年天子福臣鄰<hi>其八</hi>
　　　民依常徹<lb/>
九重尊南北河渠碩畫存稼閲十千行畎澮賦蠲億萬<lb/>
　　　惠黎元丁徭額定施仁永戸口書増錫慶繁長<lb/>
　　　享太平歌壽愷<lb/>
萬年天子歲頒恩<hi>其九</hi>
　　　好生仁德並蒼穹勅法原情衆志通每奏丹書<lb/>
　　　煩乙夜<lb/>
<pb n="KR2m0034_WYG_060-6a"/>
　親裁玉律見清衷三章克慎加勤恤五聽惟詳朂在公<lb/>
　　　　盛世祥刑元氣浹<lb/>
　萬年天子慶咸中<hi>其十</hi>
　　　　中朝威德播遐陬王㑹來同淑氣稠波靖鮫宫<lb/>
　　　　澄島嶼風清雁磧闢田疇遥輸貢篚通重譯式<lb/>
　　　　廓輿圖大九州寰宇一家真盛事<lb/>
　萬年天子受共球<hi>其十一</hi>
　　　　欣逢虹渚耀嘉祥<lb/>
<pb n="KR2m0034_WYG_060-6b"/>
天錫遐齡厯數昌草木並知春浩蕩翾蠕爭愛日舒長遊<lb/>
　　　　衢叟効三多祝望闕家薰百和香忝附清班颺<lb/>
　　　　景福<lb/>
　萬年天子壽無疆<hi>其十二</hi>
<pb n="KR2m0034_WYG_060-7a"/>
萬壽頌<hi>有序</hi>
　　　原　任　戸　部　尚　書　<hi>臣</hi>王鴻緒<lb/>
皇帝御極之五十二年春三月為<lb/>
六十萬壽之辰王公卿士四裔列藩之長雲集<lb/>
天閶踴躍歡忭共效嵩呼薄海内外黄童白叟以及婦<lb/>
　　　人女子莫不巷舞衢歌家謳户頌<hi>臣</hi>鴻緒夙忝<lb/>
　　　九列兼直<lb/>
　内廷仰覩<lb/>
<pb n="KR2m0034_WYG_060-7b"/>
聖天子盛德神功曠古無兩兹雖跧伏里閭而詠歌太<lb/>
　　　平實<hi>臣</hi>職分用敢率先南省耆民匍匐<lb/>
　輦下敬舉<lb/>
萬年之觴臣惟箕子之陳洪範曰皇建其有極斂時五<lb/>
　　　福而五福之首曰壽小雅江漢之篇曰矢其文<lb/>
　　　德洽此四國而歸之以天子萬壽孔子贊舜之<lb/>
　　　大德而推言之曰必得其壽蓋至道格穹歴年<lb/>
　　　斯永天人協應理所固然我<lb/>
<pb n="KR2m0034_WYG_060-8a"/>
　皇上懋千古帝王莫竝之德則必臻千古帝王莫竝之<lb/>
　　　　壽<hi>臣</hi>請據實以徵焉帝王之大德曰孝周武纘<lb/>
　　　　緒受命孔子稱其達虞帝五十而慕孟子贊其<lb/>
　　　　大蓋綦難已我<lb/>
　皇上誕膺寳籙肇造鴻圖拓<lb/>
太祖<lb/>
太宗<lb/>
世祖神戈未定之疆宇成<lb/>
<pb n="KR2m0034_WYG_060-8b"/>
　皇家一統無外之規模苞蘖盡除清寧永奠文謨武烈<lb/>
　　　　炳耀千古豈止秉鉞商郊僅承先志至於圜丘<lb/>
　　　　告䖍明堂宗祀一嵗再舉必躬必親典禮洽於<lb/>
　　　　肅雝馨聞達於殷薦而且奉養<lb/>
慈闈懋昭愛敬備萬方之玉食博<lb/>
壽母之歡顏定省寢門不渝寒暑自<lb/>
　冲齡踐阼以至於今孺慕之誠如一日重華齋栗何以<lb/>
　　　　加兹是<lb/>
<pb n="KR2m0034_WYG_060-9a"/>
聖孝之聿修者至也帝王之大德曰仁顧澤有廣狹時<lb/>
　　　有豐嗇成湯拯夏衆於塗炭之中文王綏商民<lb/>
　　　於頳尾之際來蘇志頌孔邇興歌時處其困易<lb/>
　　　為澤也我<lb/>
　國家運際雍熙閭閻康阜乃<lb/>
皇上咨求民隱未饑也而思食之未寒也而思衣之圖<lb/>
　　　耕織以教其勤發倉廪以濟其乏猶且寛徵已<lb/>
　　　責無嵗蔑有數盈千萬復<lb/>
<pb n="KR2m0034_WYG_060-9b"/>
大頒渙汗廣沛恩膏盡蠲天下之正供悉免歴年之逋<lb/>
　　　賦期均三載惠普萬邦官省催科農恬畎畝穰<lb/>
　　　穰皥皥四海盈寧其濟衆之博如此而<lb/>
　節儉是敦衣御浣濯嗇一已以裕天下非愷悌宅衷<lb/>
　　　烏能若是是<lb/>
聖仁之漸被者大也帝王之大德曰知知非小用之謂我<lb/>
皇上聰眀天亶睿思通微事無難易物無鉅細皆燭照<lb/>
　　　數計朗然在懐而<lb/>
<pb n="KR2m0034_WYG_060-10a"/>
　好問好察劑量極致以歸大中<lb/>
詔㫖一出洞鑒毫末且<lb/>
萬幾决於俄頃千慮折以片言謀畧所周動及百年必<lb/>
　　　世非所謂清明在躬志氣如神者歟若夫虞帝<lb/>
　　　創璿璣之制姬公著周髀之經圓弧之象難窮<lb/>
　　　勾股之術未顯我<lb/>
皇上妙析靈機深入無間究三角之形立八線之表方<lb/>
　　　圓極其變参伍盡其神大如山岳小如銖黍逺<lb/>
<pb n="KR2m0034_WYG_060-10b"/>
　　　在萬里近在一室髙至九天深至九淵不煩隷<lb/>
　　　首坐測而得是<lb/>
聖知之開先者𢎞也帝王之大德曰文虞書之頌放勲<lb/>
　　　周易之繋西伯尚已篤生我<lb/>
聖皇藴經天緯地之才裕金錫圭璧之質生知不恃古<lb/>
　　　訓是耽奥義研於六經閎論稽於羣史而尤以<lb/>
　　　綱目凖春秋之法性理洩圖疇之秘奉尼山為<lb/>
　　　折衷据紫陽為標的原原本本統彚於心由是<lb/>
<pb n="KR2m0034_WYG_060-11a"/>
　　　發為文章無非至理<lb/>
御製前後四集詔諭詩賦紀序論説無體不偹無美不<lb/>
　　　臻出典入謨含風吐雅允足邁堯文而超姬易<lb/>
　　　矣顧猶採訪先哲遺編搜羅百家異本開設館<lb/>
　　　局延集儒英計天文地志以曁音韻字學詩詞<lb/>
　　　書畫論次千百年纂撰數十種悉出<lb/>
聖裁津梁後學兼復<lb/>
　幾暇臨池龍翔鳳翥翰墨之精直使漢帝扶輪唐宗<lb/>
<pb n="KR2m0034_WYG_060-11b"/>
　　　承蓋是<lb/>
聖文之丕煥者隆也帝王之大德曰武禹征湯誥泰誓<lb/>
　　　常武詩書所載鋪張赫濯但僅在中土未聞逺<lb/>
　　　駕我<lb/>
皇上智勇天錫用兵如神殄察罕而朔陲寧誅三逆而<lb/>
　　　南徼靖籍臺灣而漲海平臣喀爾喀征厄魯特<lb/>
　　　而漠北永清撫俄羅斯收打箭爐而天西大定<lb/>
　　　附塞諸部受封爵者五十家絶洋逺人重譯而<lb/>
<pb n="KR2m0034_WYG_060-12a"/>
　　　至者數萬里田官設於邉外牧地開於沙表烏<lb/>
　　　桓濊貊為蒐狩之隩區天山瀚海設士馬之郵<lb/>
　　　傳有銷烽弛柝之安無變容動色之慮謳歌徹<lb/>
　　　華裔聲教徧垓埏是<lb/>
聖武之布昭者赫也帝王之大德曰寛天以好生為心<lb/>
　　　覆物為量<lb/>
皇上奉天出政禮以御下善以養人崇簡去繁任賢蓄<lb/>
　　　衆百寮師師咸式其序鹿鳴以示慈惠天保以<lb/>
<pb n="KR2m0034_WYG_060-12b"/>
　　　頌罄宜一堂喜起賡歌再見即或有牽於吏議<lb/>
　　　觸於文法小臣則曲假以自新大臣則保全其<lb/>
　　　終始又<lb/>
念鴻儒碩士抱蕝懐書棲遲丘園罔由自達乃廣鄉㑹<lb/>
　　　之選増生徒之額恢薦舉之門闢召試之路復<lb/>
允輿請重開一科作人之法盛於成周已至若懸布象<lb/>
　　　魏律令修眀金科玉條萬民祗守懲秦法之秋<lb/>
　　　荼崇湯網之疎濶厝而不用以德導之洽於民<lb/>
<pb n="KR2m0034_WYG_060-13a"/>
　　　心蒸蒸向化和氣所被休徵畢集是<lb/>
帝德之克寛者廣也帝王之大德曰信易言有孚盈缶<lb/>
　　　傳言信以成義義以成命天下未有誠信不孚<lb/>
　　　而為下土所式者我<lb/>
皇上立誠以御宇坦白以示衆推心置腹不猜不疑故<lb/>
　　　萬國歸懐殊方託命罔不翹首内向奔走恐後<lb/>
　　　至行一政發一令<lb/>
籌之深宫參之羣議或經累月逮權衡旣審<lb/>
<pb n="KR2m0034_WYG_060-13b"/>
綸綍聿宣雖歴數十載守之不變畫一清淨下用不攜<lb/>
　　　是<lb/>
彰信於兆民者逺也帝王之大德曰敏我<lb/>
皇上法天行健乾惕自强六龍時御雲行雨施自秦晉<lb/>
　　　河洛周歴萬里<lb/>
清問下民湛恩汪濊而江浙地廣賦稠尤加<lb/>
軫恤疊荷<lb/>
鑾輿之至止頻施膏澤於非常而經營清口指示挑壩<lb/>
<pb n="KR2m0034_WYG_060-14a"/>
　　　逼黄流於北岸引淮水以暢行昔之漕艘逆排<lb/>
　　　觸浪動經旬月今沿波十里即達中河利國利<lb/>
　　　民皆由不憚<lb/>
時廵親授方畧所以地平天成大功立奏是<lb/>
聖德之勤敏者茂也帝王之大德曰公昔子夏問三王<lb/>
　　　之德於孔子孔子告之曰奉三無私以勞天下<lb/>
　　　蓋言天無私覆地無私載日月無私照也我<lb/>
皇上德懋懋官爵祿所加惟其賢功懋懋賞賚予所及<lb/>
<pb n="KR2m0034_WYG_060-14b"/>
　　　惟其績舍已從人平康正直惟其義故奉行於<lb/>
　　　下者偏黨悉化遵道遵路以近<lb/>
天子之光是<lb/>
大公之服物者溥也帝王之大德曰謙然有其實者不<lb/>
　　　辭其名五帝祗命皆修封禪夏禹成湯踵行懿<lb/>
　　　烈降而漢唐勲業雖遜於前而盛事猶傳於後<lb/>
　　　我<lb/>
皇上道叶二儀恩覃九有巍巍蕩蕩古無與侔即躡梁<lb/>
<pb n="KR2m0034_WYG_060-15a"/>
　　　　父登太山封金刻石増髙附厚顯報告之德意<lb/>
　　　　揚英聲於無窮誰曰不宜<lb/>
　天子顧遜謝未遑也數載來廷臣之情抑而未伸乃倣<lb/>
太祖<lb/>
太宗之盛烈援漢唐誼辟之故事以為世運郅隆黄圖廣<lb/>
　　　　大遐島奉珍幽荒獻賮河清海宴府修事和真<lb/>
　　　　千載之一時勤勤懇懇請建<lb/>
　尊號至再至三乃<lb/>
<pb n="KR2m0034_WYG_060-15b"/>
　手諭堅辭欿然自下務修實政不事虛文是<lb/>
　聖德之謙沖者切也夫孝塞天地仁敷動植知察倫物<lb/>
　　　　文被區夏武定要荒而又寛如江海之有容信<lb/>
　　　　如四時之不爽敏如陽曜之周行公如造物之<lb/>
　　　　無頗備茲懿美猶謙以自牧道光宇宙<hi>臣</hi>敢昌<lb/>
　　　　言於天下曰我<lb/>
　皇上之德聖矣神矣自生民以來莫有竝焉者矣所謂<lb/>
　　　　莫有竝者非泛設之辭無稽之説也古來以生<lb/>
<pb n="KR2m0034_WYG_060-16a"/>
　　　　知之聖而居天子之尊者首推唐虞二帝然舜<lb/>
　　　　以六十升庸而<lb/>
　皇上正位凝命仁滂施厚深入於民心者已歴數紀是<lb/>
　　　　恩澤百倍於舜矣惟堯嗣位之早畧與<lb/>
　上同然考當日荆揚南境皆在五服之外則民不霑化<lb/>
　　　　者已多兹地大於陶唐則恩加於百姓者愈廣<lb/>
　　　　以為遜美<lb/>
　　今日也固宜然則均為生知之聖而我<lb/>
<pb n="KR2m0034_WYG_060-16b"/>
　皇上功德之盛百倍於堯舜則受<lb/>
天之眷佑者亦必百倍於堯舜此又可援古訓以决之矣<lb/>
　　　　易有之視履考祥其旋元吉傳有之九德不愆<lb/>
　　　　故襲天禄詩有之聿懐多福厥德不回又云昌<lb/>
　　　　而大耆而艾萬有千嵗我<lb/>
　皇上聖躬强固精神充裕光輝篤實博厚髙眀如乾之<lb/>
　　　　不息如恒之不已繼自今久安長治天禄永綏<lb/>
　　　　以<lb/>
<pb n="KR2m0034_WYG_060-17a"/>
　至聖而膺上壽殆與五岳比寧三皇比年何待探符籙<lb/>
　　　　而始信哉謹作頌曰<lb/>
　　　　惟<lb/>
天誕<lb/>
　聖惟<lb/>
　聖承<lb/>
天仁敷萬姓惠普八埏東西南朔無思不服自老及幼旣<lb/>
　　　　生旣育<lb/>
<pb n="KR2m0034_WYG_060-17b"/>
　登阼以來五十三春<lb/>
　帝齡周甲歡聲雷震逺而省㑹近而<lb/>
　　輦轂内而郊圻外而屬國或公或卿或侯或王庶僚<lb/>
　　　　百執奉圭<lb/>
　帝閶野有髙年載白其首扶杖千里來祝我<lb/>
　后煌煌<lb/>
　　鳳闕逢逢鼓鼖爐烟之裊結為五雲鵷班列左豸冠<lb/>
　　　　列右欽<lb/>
<pb n="KR2m0034_WYG_060-18a"/>
　帝功德古未曾有<lb/>
　帝德維何鑄虞甄唐欽眀濬哲光被萬方<lb/>
　帝功維何手靖沙漠華夏敉寧兵銷民樂民樂於野咸<lb/>
　　　　歌大田嵗嵗蠲租萬萬千千藏富於民民用饒<lb/>
　　　　洽擇人牧之小㢘大法人以賢升連茹彚征菁<lb/>
　　　　莪棫樸際此休明治定功成彌勤於政<lb/>
　鴻號不居日躋<lb/>
　聖敬道崇洙泗學闡紫陽為典為謨煥乎文章凡我臣<lb/>
<pb n="KR2m0034_WYG_060-18b"/>
　　　　庶並荷陶淑廼生廼植受<lb/>
　帝之福六合一家萬國<lb/>
　一人率土胥頌文武聖神溯自開闢迄今億載獨集大<lb/>
　　　　成允符真宰貞元之運<lb/>
　聖厯之昌治化之盛茀祿之長何以紀之稽首拜手曰<lb/>
　　　　我<lb/>
　聖皇與天齊壽<lb/>
萬壽盛典初集卷六十二<lb/>
</p>
<p>
</p>
  </div>
</body>
</text>
</TEI>
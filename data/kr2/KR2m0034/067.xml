<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0034_WYG_067-1a"/>
　欽定四庫全書<lb/>
萬壽盛典初集卷六十九<lb/>
　　歌頌九<hi>詞臣一</hi>
　萬壽無疆詩<hi>七言律十二首有序</hi>
　　　　　内　閣　侍　讀　學　士<hi>臣</hi>徐元夢<lb/>
　　　　<hi>臣</hi>聞書衍洛疇福歸皇極詩陳天保頌起臣隣<lb/>
　　　　蓋有大德必壽之徵積爲百祿罄宜之應欽惟<lb/>
　皇上<lb/>
<pb n="KR2m0034_WYG_067-1b"/>
　　濬哲挺生<lb/>
　　中和建極<lb/>
　　經文緯武禀由卓絶之神姿<lb/>
　　蹈義履仁覃自緝熙之懋學敬<lb/>
天以凝庥命常勤監觀欽若之思法<lb/>
祖而凛憲章益表揚烈覲光之美<lb/>
慈闈豫順竭孝養於承歡家範肅雝衍貽謀於翼訓誕綿<lb/>
　　昌祚永奠丕圖<lb/>
<pb n="KR2m0034_WYG_067-2a"/>
　宫府協衷首本一心之正要荒在宥洪霑萬里之遥<lb/>
　　　凡用人體下之誠及養士恤民之政精明渾厚<lb/>
睿思總協於寛仁易直和平<lb/>
至德要歸於惇大蔚爲文治輝雲漢而炳日星赫作武<lb/>
　　　功迅風雷而寧海宇遠達四聰於無外精硏萬<lb/>
　　　象而弗遺而猶<lb/>
　儆切宵衣<lb/>
　咨勤日御<lb/>
<pb n="KR2m0034_WYG_067-2b"/>
　廵方省俗罷陳封禪之書<lb/>
　恭已寧神屛上尊崇之號肫肫乎至誠不息秩秩乎<lb/>
　　　茀祿無疆是以日角珠庭常潤<lb/>
天容如壯歲龍行虎歩彌增<lb/>
乾健於耆齡兹當春暉九十之辰正屆<lb/>
聖壽六旬之慶億萬年之寳莢日月常新八千歲之榮<lb/>
　　　椿春秋永茂海晏河清之象共樂雍熈麟逰鳯<lb/>
　　　舞之祥皆供符瑞歡呼徧傳於率土欣躍更極<lb/>
<pb n="KR2m0034_WYG_067-3a"/>
　　　於含生<hi>臣</hi>元夢一介菲才三冬寡殖謬厠員於<lb/>
　禁近忝伴讀於<lb/>
　天潢問學薫陶乆荷<lb/>
　生成之德身名拔擢全叨<lb/>
　臨照之㤙恭遇<lb/>
鴻庥永深忭禱東華陪仗企賡泮奐之音南極瞻星敬<lb/>
　　　附升恒之祝恭進<lb/>
萬壽無疆詩一十二章自媿辭指蕪淺不足攄寫<lb/>
<pb n="KR2m0034_WYG_067-3b"/>
高深仰凟<lb/>
宸聰曷勝心悚<lb/>
　　　萬年歴數屬吾<lb/>
皇道德巍巍冠百王仁義根心恒迭見圖書過目不曾<lb/>
　　　㤀<lb/>
神功直與河山遠<lb/>
聖澤方同歲月長天保祗今何待祝從來悠乆定無疆<lb/>
　　　<hi>其一</hi>
<pb n="KR2m0034_WYG_067-4a"/>
　　　　生安不廢<lb/>
　聖人功典學時開<lb/>
　　講幄崇道統遥將羲孔接心源渾與性天通羣言叅<lb/>
　　　　錯惟歸一庶物紏紛每折衷共喜中和長建極<lb/>
　　　　萬邦黎獻荷帲幪<hi>其二</hi>
　　　　早從堯典得眞傳欽若惟知事<lb/>
昊天非但夙齋無戱豫有時逰衍亦精䖍穹窿不隔明禋<lb/>
　　　　外顯赫如臨對越前祗爲流通成一體人神協<lb/>
<pb n="KR2m0034_WYG_067-4b"/>
　　　　應自年年<hi>其三</hi>
三朝謨烈是鴻規實錄分明家有師欲擴前功還遠望每<lb/>
　　　　拈遺訓輒精思即今燕翼貽謀日猶似艱難創<lb/>
　　　　業時定使<lb/>
在天無一憾乾乾從此到期頤<hi>其四</hi>
寧壽朝朝瑞靄浮承歡左右意常周春逰勸駐花間輦夏<lb/>
　　　　宴扶登池上樓膝繞蘭蓀供綵戲盤堆山海極<lb/>
　　　　珍羞從知<lb/>
<pb n="KR2m0034_WYG_067-5a"/>
聖孝綿昌運風化而今已四流<hi>其五</hi>
　方畧編成燦若陳幾經整旅靖風塵蕩平共凛<lb/>
天威赫指授全憑<lb/>
廟算神玉帳頻臨非黷武金戈一到倐成春蚩尤相繼<lb/>
　　　消除盡永覩軒皇宇宙新<hi>其六</hi>
　　　披盡蘭臺萬卷餘長從枝葉得根株題來妙句<lb/>
　　　皆風雅製就鴻篇是典謨書法渾包羲獻體經<lb/>
　　　箋一洗漢唐儒菁莪自合人才盛五紀文明徧<lb/>
<pb n="KR2m0034_WYG_067-5b"/>
　　　八區<hi>其七</hi>
　清時仕路任分鑣黜陟年年總自操四海英賢歸電<lb/>
　　　照九州人物入鈞陶孤寒<lb/>
特拔垂新寵閥閱兼收念舊勞爲是無私均覆冒欣欣<lb/>
　　　爭戴<lb/>
帝天高<hi>其八</hi>
　　　祥光東壁動昭回<lb/>
恩詔登龍爲急才<lb/>
<pb n="KR2m0034_WYG_067-6a"/>
　聖壽還頒酺讌洽春風早<lb/>
　賜選塲開枝含嘉慶遷鶯度樹號長生集鳯來佇㸔普<lb/>
　　　　天桃李茂盡培松桂上林栽<hi>其九</hi>
　　　　鳳樓高敞拂星河魚鑰晨開吐太和歲歲蠲租<lb/>
　　　　輸賦少心心解網好生多<lb/>
　綸音疉布三春暖膏澤旁流四海波最是堯民饒樂事<lb/>
　　　　康衢擊壤徧謳歌<hi>其十</hi>
　　　　梯航萬國獻球琳仗底歡聲動禁林宇内盡應<lb/>
<pb n="KR2m0034_WYG_067-6b"/>
　　　　親化日人間誰不沐甘霖仰瞻<lb/>
　聖德同<lb/>
天德長喜<lb/>
天心合<lb/>
　聖心鳥獸蹌蹌如助慶也隨干羽舞春深<hi>其十一</hi>
　　　　吾<lb/>
　皇高厚實難名親炙多年結寸誠觸事徧徵<lb/>
　元后德逢時惟頌泰階平卿雲繞<lb/>
<pb n="KR2m0034_WYG_067-7a"/>
　闕參差見蓂莢緣階次第生億萬萬年長<lb/>
御極<lb/>
九重應即是蓬瀛<hi>其十二</hi>
<pb n="KR2m0034_WYG_067-8a"/>
　萬壽詩<hi>七言律四首</hi>
　　　　　詹　事　府　少　詹　事<hi>臣</hi>梅之珩<lb/>
　　　　洪惟<lb/>
　至治展馨香自有生民仰<lb/>
　聖皇十六字開虞道法五千服闢禹畿疆廸知簡在風<lb/>
　　　　雲際嘉惠諴和草木芳信是<lb/>
天心申眷祐永敷淑氣麗春陽<hi>其一</hi>
　　　　春度瑶樞<lb/>
<pb n="KR2m0034_WYG_067-8b"/>
　　玉殿開光騰黄道紫霞堆南山頌進千官繞北極圖<lb/>
　　　　呈五嶽陪俊傑生儒鳴鶴至期頤父老杖鳩來<lb/>
　　　　卿雲靉靆連陬壤從此周干千萬回<hi>其二</hi>
　　　　嵩陽于役惕心旌到處叢霄列洞笙<lb/>
　　紫闕未遑偕獸舞丹臺惟有向葵貞康衢雲擁羣黎<lb/>
　　　　祝太室風傳<lb/>
　萬歲聲正値中天開<lb/>
　　景運泰階悠遠見昇平<hi>其三</hi>
<pb n="KR2m0034_WYG_067-9a"/>
簡書馳復近星躔浩浩<lb/>
洪庥喜自天<lb/>
玉詔頒恩覃宇宙<lb/>
瑶函秩禮徧山川夤紘就日瞻重巽蓂莢添齡竝九乾<lb/>
　　　為道羲軒誰得似方輿歴服慶綿綿<hi>其四</hi>
<pb n="KR2m0034_WYG_067-10a"/>
　萬壽詩<hi>七言律十首有序</hi>
　　　　　詹　事　府　少　詹　事<hi>臣</hi>王奕清<lb/>
　　　　<hi>臣</hi>聞王者受天之祐百禄罄宜聖人宰世之符<lb/>
　　　　萬年永慶福壽殫陳於圖範純禧景頌於詩篇<lb/>
　　　　欽惟<lb/>
　皇上<lb/>
　　濬哲凝圖<lb/>
　　聖神錫福<lb/>
<pb n="KR2m0034_WYG_067-10b"/>
　　首出庶物誕生民未有之姿<lb/>
　　表正萬邦擴亘古莫隆之業敬<lb/>
天而䖍齋告明德惟馨法<lb/>
祖而備纘承憲章是式運精一執中之心學建蕩平㑹極<lb/>
　　　　之猷爲文治矞皇旣崇儒而重道武功赫濯遂<lb/>
　　　　戢矢而櫜弓叙府事於修和<lb/>
　萬幾時勅躋圻封於熙皥億姓咸寧肆宥平刑常敷<lb/>
　愷惠蠲租賜復大霈<lb/>
<pb n="KR2m0034_WYG_067-11a"/>
寛仁<lb/>
簡賢能於明試之方𢎞選造以<lb/>
特優之典山陬海澨總沐瀼膏卉服侏音謐歸馴教允<lb/>
　　　矣丕圖無外巍乎<lb/>
至德難名㳟遇三春正永之期韶暉滋茂顒慶<lb/>
萬壽無疆之算華甲初周率土騰歡效祝釐於<lb/>
　丹闕殊方集貢肅拜嘏於瑶階<hi>臣</hi>忝貮詹僚尤䝉<lb/>
聖澤一門受禄總邀<lb/>
<pb n="KR2m0034_WYG_067-11b"/>
大造之涵濡廿載簪毫疉被重霄之拔擢謭材侍直瞻奉<lb/>
龍章鳳藻之輝陋室編摩與陪虎觀石渠之列<lb/>
國恩隆厚莫報涓埃<lb/>
帝祉貞恒益叨覆載不勝鳧躍敬祝<lb/>
鴻庥固知蠡測管窺詎罄<lb/>
高深之量竊附衢謡巷舞謹抒抃禱之誠云爾<lb/>
　　　軒歴天開甲子長<lb/>
六旬介獻萬年觴輿情祗頌純綏乆<lb/>
<pb n="KR2m0034_WYG_067-12a"/>
　聖德深貽寶祚昌芝蓋正擎歡繞仗璚雲高擁肅垂裳<lb/>
　　　　千官祈格占鴻慶翹竦三淸徹<lb/>
　御香<hi>其一</hi>
　　　　秩祀<lb/>
郊壇秉<lb/>
　睿誠受釐總爲福蒼生人逰衢壤多仁壽<lb/>
　帝錫臺萊永太平五日一風十日雨三年餘食九年耕<lb/>
　　　　欲徵四海同春象華祝豳歌萃紫京<hi>其二</hi>
<pb n="KR2m0034_WYG_067-12b"/>
　　　　雝肅儀型本德徽<lb/>
　寢門豫順奉彤闈雕盤饋饍勤三至<lb/>
　鳳輦扶行導六飛慶溢蓬萊登玉斚春先長信拜褘衣<lb/>
　　　　醴泉貢瑞綏桃熟添益<lb/>
慈寧愛日暉<hi>其三</hi>
　　　　心源羲昊接眞傳孔思周情典學䖍廣闢四聰<lb/>
　　　　探䆳古直求一畫契先天璿儀浹啟敷經席寳<lb/>
　　　　笈勤開敞<lb/>
<pb n="KR2m0034_WYG_067-13a"/>
　講筵旃廈從容颺對洽雅詩賡咏福如川<hi>其四</hi>
　　　郅治雍和八政陳尤將亷法飭臣隣官方大小<lb/>
　　　精<lb/>
宸鑒吏績良楛協<lb/>
帝詢百辟寅恭依有道<lb/>
九重激勸稟如神韶簫播戞光華旦玉燭常調壽域新<lb/>
　　　<hi>其五</hi>
　　　松雲端拱軫黎元引集春臺喣噢温量地總頒<lb/>
<pb n="KR2m0034_WYG_067-13b"/>
　　　蠲賦令含生覃沐<lb/>
賜餔恩祥煙靉靆縈枌社瑞旭舒長匝柳村平糴寛刑<lb/>
　　　懐<lb/>
帝力億人喜氣溢衢樽<hi>其六</hi>
聖朝文教育菁莪<lb/>
曠典優開甲乙科桂子春芳增長養杏園秋榜浹搜羅<lb/>
　　　祗縁乆道薪槱廣更慶𢎞收俊造多彩鳳聯翩<lb/>
　　　翔翽羽梧岡茀祿邁卷阿<hi>其七</hi>
<pb n="KR2m0034_WYG_067-14a"/>
　　　　巨川翕叙萬方寧恩信懐柔靖四溟王㑹極邉<lb/>
　　　　頒歲朔神州環海入圖經苗頑久格齊編户羗<lb/>
　　　　貢常輸集<lb/>
　　大廷<lb/>
　勲蹟巍巍辭顯號遠超懿古告云亭<hi>其八</hi>
　　　　四庫芸編事博蒐校書槖筆擢儒流瀛洲迥出<lb/>
　　　　三千界藜閣高連十二樓官禮永傳尊雒鼎典<lb/>
　　　　謨備錄進箕疇<hi>小臣</hi>忝効雕蟲技鎬飲欣霑奉<lb/>
<pb n="KR2m0034_WYG_067-14b"/>
　　豫逰<hi>其九</hi>
　　　　叨陪法從侍璇宫世荷生成覆幬洪欲頌純庥<lb/>
　　　　颺<lb/>
　聖瑞每慙樸學嗣家風身依<lb/>
　　雙闕榮光下<lb/>
　恩浥三天湛露中祇願<lb/>
　玉宸千萬壽歲添蓂莢獻葵衷<hi>其十</hi>
萬壽盛典初集卷六十九<lb/>
</p>
<p>
</p>
  </div>
</body>
</text>
</TEI>
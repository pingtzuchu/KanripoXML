<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳中金石新編卷一</head>
    <p>
<pb n="KR2n0029_WYG_001-1a"/>
欽定四庫全書<lb/>
　吳中金石新編卷一　　　　　明　陳暐　編<lb/>
　　學校<lb/>
　　　蘇州府重修孔子廟學碑<hi>宋濓</hi>
蒲圻魏公守姑蘇之明年鉏暴樹良徳綏化孚上下洽<lb/>
和百廢具興惟孔子廟學顛危弗治公顧瞻良久喟然<lb/>
而嘆曰皇帝大興文教詔頒明經六藝諸科嘉恵多士<lb/>
將以人文化成天下今弊陋至是非所以靈承帝意公<lb/>
<pb n="KR2n0029_WYG_001-1b"/>
即捐俸為倡唯興修是圖其僚屬與郡之人士驩然而<lb/>
趨功以廟言之穹殿修廊敞以櫺星之門以學言之倫<lb/>
堂中居兩廡相嚮挾以六齋以逹于前門至善之堂尊<lb/>
經之閣又巍然而聳其後嚮也棟橈級夷䵝昧而無輝今<lb/>
焉丹雘炳煥簷牙而翬飛已而泮池有梁采芹有亭先<lb/>
賢有祠亦皆次第就緒而公拜蜀省參政之命將之官<lb/>
有㫖還守姑蘇民大欣慶公復命補其墻墉四千八百<lb/>
尺有竒唯廟學之前乃吳江寗開之園局於封畛蹙廹<lb/>
<pb n="KR2n0029_WYG_001-2a"/>
殊甚至是從化盡以其地六百尺入於學宫始獲闢門<lb/>
于前用正地勢内歴洗馬來秀二池架梁以通往來外<lb/>
臨康莊左右有坊曰狀元曰晝錦其嘉名符契若有開<lb/>
必先者閣後之地奪於比隣公察知其奸稽官書以為<lb/>
證比隣詞服其地乃歸又懼逺而或堙也遂圖廟學四<lb/>
疆勒石志之始事於洪武六年正月甲子訖功十一月<lb/>
較之承平舊觀或有過無不及焉公帥其屬執豆籩具<lb/>
脯醢以成功告觀者莫不嗟嘆自兵興以來學校所在<lb/>
<pb n="KR2n0029_WYG_001-2b"/>
蹂踐為墟而姑蘇幸僅存非公之至㡬何不與之俱廢<lb/>
乎教授貢頴之既宣力始終復使訓導張田請記其事<lb/>
以垂不朽惟蘇之有學實始于范文正公盖公景祐初<lb/>
出守鄉郡遴擇南園請于朝而建焉為其師者則安定<lb/>
胡文昭公也計當時人物固嘗盛矣數百載之下仰其<lb/>
聲光慕其風烈毎使人發不可企及之嘆自時厥後雖<lb/>
守有賢愚學之興廢靡常二公過化之地流風遺俗終<lb/>
未泯也况今遭逄有道之朝得良二千石為之師帥豈<lb/>
<pb n="KR2n0029_WYG_001-3a"/>
徒然哉然公興學之志不下范公者也則夫坐皋比而<lb/>
談經藝者其必將取法於文昭乎明體適用之學吾知<lb/>
駸駸然嚮盛在家則孝於親出仕則忠於君而無負公<lb/>
作興之意苟不務知此摘英搴華而為譁世取寵之具<lb/>
非區區所敢聞請以是刻諸麗牲之碑蘇之人士庻㡬<lb/>
知自朂哉公名觀字杞山碑為修學作前代興造各自<lb/>
有記皆不書系之以詩曰姑蘇之墟有川滮滮折趣南<lb/>
園匯來東流靈氛中啓焕爛弗收自非聖師疇恊其休<lb/>
<pb n="KR2n0029_WYG_001-3b"/>
昔有哲人出綰郡章乃構學宫乃建廟堂廟堂章章學<lb/>
宮將將衿佩洋洋來翺來翔盛衰相因揆理則然風摧<lb/>
雨蝕上漏旁穿矧丁囏虞烽火相連誰一舉臂持危扶<lb/>
顛大明當天九服攸同欃槍歛翳奎璧吐芒眷我魏公<lb/>
來蒞大邦屢形於言我敢怠遑既率部封復登府僚分<lb/>
勞授事具乃教條曾不一期厥功孔昭化此朽腐欝為<lb/>
岧嶤孰敦化原孰築教基孰牖民彛匪學曷為我語蘇<lb/>
人公豈爾私耳目苟具必致其思思之如何法孝與忠<lb/>
<pb n="KR2n0029_WYG_001-4a"/>
二者無愧行將天通震澤有石其堅比銅史官勒辭用<lb/>
昭無終<lb/>
　　　蘇州府孔子廟學新建南門記<hi>王彛</hi>
惟蘇州學肇基於范文正公父子學之左别有廟而櫺<lb/>
星門南不十數歩即畫於鄰垣於是旁趨東偏以為門<lb/>
而地勢鬰塞大弗稱盖鄰垣之地廣袤若干畝在宋為<lb/>
錢氏園及元而業更寗氏先後為郡者屢欲拓之然不<lb/>
可以力得至正間郡守六十公乃以學廪之羡貿其地<lb/>
<pb n="KR2n0029_WYG_001-4b"/>
於寗開得其三之一暨入國朝前國子祭酒魏公以正<lb/>
學碩徳出守兹土政修令行大修廟學而宏博壯麗實<lb/>
踰舊貫未㡬開説公化盡以其地歸焉公因命教授貢<lb/>
頴之繪圖而經營之郡人士願出私錢以助乃通道自<lb/>
櫺星門以極于南城之涂凡若干丈故有洗馬池適當<lb/>
其前又有狀元晝錦兩坊適拱左右遂表文廟之道於<lb/>
洗馬池南而架梁以入其道南北之半故又有假山山<lb/>
之隂有池曰來秀其水自太湖入南城之池注之來秀<lb/>
<pb n="KR2n0029_WYG_001-5a"/>
自來秀南流則匯之洗馬而止其北流則歸學之泮池<lb/>
而止又即來秀池南闢假山遺址為門以正南面焉至<lb/>
是而廟也學也出入之道殊矣故入其門則循池之東<lb/>
以趨于廟出其門則折而西又折而北為梁渠上者再<lb/>
以逹泮池之梁始趨于學示神人之不可雜也方廟學<lb/>
告成翰林侍講學士金華宋公既為之記頴之以為此<lb/>
一役也范公所未得為而魏公乃得為之始終㡬三百<lb/>
年而廟學大備有不可不特書者爰以狀使彛記之彛<lb/>
<pb n="KR2n0029_WYG_001-5b"/>
也幸從公游不敢固辭於是具書公建門之績與歸地<lb/>
始終俾刻焉至如孔子之道萬世遵行者孰不知之兹<lb/>
不敢勦説而瀆言之也門之新作在洪武六年正月甲<lb/>
子至十月丙申落成糜錢若干役工若干魏公名觀字<lb/>
杞山武昌蒲圻人世之學者皆稱之曰蒲圻先生云<lb/>
　　　蘇州府重修儒學記<hi>胡像</hi>
姑蘇東吳大郡也學宫又東吳之冠也五十年前余嘗<lb/>
至其處而周覽焉喜其地勢之廣衍而惜其堂宇卑俯<lb/>
<pb n="KR2n0029_WYG_001-6a"/>
有弗稱也時典教者對余徒有興嘆而已今年秋九月<lb/>
教授豐城何澄校藝還自閩述其郡守况侯伯律興作<lb/>
之勤求為之記大成殿及兩廡作於正統丙辰明年作<lb/>
至善堂作後堂又明年作明倫堂作齋舍作射圃凡為<lb/>
屋百間度材庀工載石陶甓與夫經費所需咸得變通<lb/>
之宜越三年而後成髙明壯觀夐超於昔丹碧輝映光<lb/>
彩聿新况侯之奉揚文治以淑邦人者於斯盛矣而師<lb/>
友之朝夕相從得以依乎廣居以安其息游以移其氣<lb/>
<pb n="KR2n0029_WYG_001-6b"/>
體者何其幸耶學宫之建久矣唐刺史李栖筠始增置<lb/>
學廬至宋景祐初范文正公典鄉郡歎學政之廢因州<lb/>
人朱公綽之請上其事于朝得賜田五頃乃割錢氏南<lb/>
園之地以建焉初公得池於南園將徙居術者謂世出<lb/>
公卿公曰與其貴吾子孫於一家孰若吳士之多賢也<lb/>
遂以其地充學宫延師儒教育生徒而安定胡先生首<lb/>
居之嚴師資立教條經術治道明體適用之學表見當<lb/>
時實肇于兹而文正公之嘉恵斯文其用心不亦仁且<lb/>
<pb n="KR2n0029_WYG_001-7a"/>
廣乎今况侯協謀侍郎周公重為興建盖亦聞文正之<lb/>
風而興起者歟大抵國家以育賢為致治之本賢者以<lb/>
務學為致用之資而守令又所以承流宣化者也夫為<lb/>
政者既能盡其職矣而士君子之居業於斯者可不知<lb/>
所務乎必也息紛華功利之心盡以求夫聖賢之本領<lb/>
切磋磨礱之益無忽乎師友之講明由是以徳行尊顯<lb/>
則禮義興而風俗厚以經術進用則心術正而功業著<lb/>
矣况侯余鄉人也其善政既已誦於吳人而斯舉尤為<lb/>
<pb n="KR2n0029_WYG_001-7b"/>
知務故樂為之書俾來者有所徴焉<lb/>
　　　重脩蘇州府廟學記<hi>金幼孜</hi>
蘇為東南都㑹學校人材實為諸郡先昔宋景定間范<lb/>
文正公仲淹請于朝始建先聖廟學于呉盖割錢氏南<lb/>
園之地而為之者也荏苒三百餘禩荐歴兵燹屢興屢<lb/>
廢而比年以來其學舍文廟傾圯漸不可支永樂甲辰<lb/>
秋臨江陳孟浩來典教是郡顧而嘆曰學校風化之本<lb/>
乃不振若此其何以稱崇仰以作興士類適監察御史<lb/>
<pb n="KR2n0029_WYG_001-8a"/>
李立按治呉中孟浩以其事白之乃力贊其成為裒大<lb/>
家富室之有力者俾出金榖而恊助焉孟浩復與訓導<lb/>
馬夀錢紳韓陽各捐已俸以為之倡於是鳩工庀材首<lb/>
新大成殿增飾塑像次新明倫堂旁飭齋廡室廬次及<lb/>
池橋亭檻階戺垣墉靡不繕完是役也工不勞民費不<lb/>
出官而巋然更新於一旦之頃徃來者但視其成而不<lb/>
知其所以成也孟浩請予記其事予不敢辭則為之言<lb/>
曰學所以明人倫人倫不可一日廢學校其可一日廢耶士<lb/>
<pb n="KR2n0029_WYG_001-8b"/>
游於其間其理則仁義禮智其器則君臣父子夫婦長<lb/>
幼朋友其文則易詩書春秋禮樂若是者豈徒託之空<lb/>
言盖欲明其道以充其性宻察於㡬㣲致謹於踐履積<lb/>
累以至乎浹洽擴充而極於廣大此則學之之要而所<lb/>
以成已成物者不外是矣吳素稱禮義之鄉宗工鉅儒<lb/>
後先相望它未暇論有若吾文正公之清脩博雅文章<lb/>
事業光明俊偉至今為天下後世重士生於斯游於斯<lb/>
必取法於公無眩於邪説無奪於利誘充其内以逹夫<lb/>
<pb n="KR2n0029_WYG_001-9a"/>
外它日出而臨民則思為良吏立朝則思為名臣真履<lb/>
實踐以求無負於所學無愧於先逹則吾孟浩所以拳<lb/>
拳於斯文者豈空言而已哉因悉記其事并書其説如<lb/>
此俾歸而刻諸且以示後之典教事者尚思自勉以繼<lb/>
於無窮焉是為記<lb/>
　　　蘇郡儒學興脩記<hi>徐有貞</hi>
蘇為郡甲天下而其儒學之規制亦甲乎天下是盖有<lb/>
泰伯至徳之化子游文學之風安定師法之傳在焉不<lb/>
<pb n="KR2n0029_WYG_001-9b"/>
徒財賦之彊衣冠之盛也學之建自有宋越有元至於<lb/>
我有明㡬五百載其間廢而復興毁而復脩惟牧守之<lb/>
賢是賴其人在郡誌可攷已然近自正統景泰之際國<lb/>
家多故學寖以敝爰歴數政皆嘗有意興脩而弗遂成<lb/>
化初元今廵撫都憲瓊䑓邢公之為守也因荒圖豐革<lb/>
故圖新曾不朞月百為具諧於是教授南昌程君蘭司<lb/>
訓餘干張君憲山隂李君璞駱君巽協議以請於公公<lb/>
曰是吾志也乃相舊規有仍有改而一新之若大成殿<lb/>
<pb n="KR2n0029_WYG_001-10a"/>
若㦸門櫺星門若尊經閣若明倫堂則皆仍而新之者<lb/>
也若先賢祠若㑹膳堂若四齋暨直廬若射圃若泮池<lb/>
之橋則皆改而新之者也經始於丙戌之夏落成於丁<lb/>
亥之秋凡在學者訢抃胥慶㑹邢公既升而巴渝賈公<lb/>
來繼其政謂斯文盛事不可無記之者因率學職諸君<lb/>
來以為請予郡人也而有子在學於學之興脩亦同其<lb/>
慶焉乃進諸生而語之曰夫學之作興在乎君長化導<lb/>
在乎師儒而進脩之功則在諸生之自勉焉爾凡為學<lb/>
<pb n="KR2n0029_WYG_001-10b"/>
者所以學乎聖與賢也學乎聖與賢者盖將希至乎聖<lb/>
與賢也希至乎聖與賢者而可苟哉其必也繇乎詩書<lb/>
六藝之文以通乎唐虞三代之道處焉進脩焉而為之<lb/>
徳業出焉施設焉而為之政事堂堂焉表表焉以立乎<lb/>
天下若陸敬輿之於唐范希文之於宋庻㡬哉始而希<lb/>
賢終而希聖不惟其言惟其行不惟其名惟其實窮惟<lb/>
斯逹惟斯憂樂惟斯成乎已也惟斯成乎物也惟斯使<lb/>
世之論者謂吾蘇也郡甲天下之郡學甲天下之學人<lb/>
<pb n="KR2n0029_WYG_001-11a"/>
才甲天下之人才偉哉其有文獻之足徴也斯於作興<lb/>
化導之意為無負矣<lb/>
　　　蘇州府重脩儒學記<hi>王直</hi>
國家稽古定制建學立師以陶鑄天下之英才使各成<lb/>
一器而天子垂拱于上以收平治之功其義逺矣人生<lb/>
顓蒙方其㓜也苟無禮義以漸摩之逮氣充血盛慾竇<lb/>
潜開鮮不傷倫而敗度先賢之為政者緩於刑戮而急<lb/>
於教養良有以也蘇為東南大郡土沃民繁家衣冠而<lb/>
<pb n="KR2n0029_WYG_001-11b"/>
户絃誦泰伯揖讓之風儼存然性頗輕脱間好争訟亦<lb/>
有夫差之遺意焉苟非學校之教提撕警覺又何以矯<lb/>
其輕而歸諸厚哉學宫在郡治之南可一里許舊傳為<lb/>
錢氏南園文正范公購得其地而創之歴年既久雖屢<lb/>
經營繕卒未愜大方之觀今太守四明姚侯下車以來<lb/>
政化大行毅然以脩舉廢墜為已任視篆三日敬謁吾<lb/>
夫子之廟而拜之次及四配十哲兩廡諸賢見其神像<lb/>
欹側柱礎傾斜至有不蔽風日者慨然歎曰為郡者之<lb/>
<pb n="KR2n0029_WYG_001-12a"/>
責也亟欲一新因白廵撫都憲萬安劉公廵按侍御南<lb/>
郡袁公咸韙其言或曰年嵗未豐人尚缺食驟興土木<lb/>
之工第恐事未成而憂先至也侯曰不然吾上不窺府<lb/>
藏之蓄下不庸科歛之財以義制事而身先之胡為不<lb/>
可况此名邦寧無一二仗義者而副我乎於是首出俸<lb/>
資若干為衆人勸既而聞者四起争先投刺惟恐居後<lb/>
因命訓導周謐以董之斧者鋸者髹者塗者不期年間<lb/>
厥功告成大成殿明倫堂兩廡四齋尊經閣至善毓賢<lb/>
<pb n="KR2n0029_WYG_001-12b"/>
二堂道山觀徳二亭櫺星門學門儀門罔不脩治復綵<lb/>
飾聖賢及歴代諸儒神像築杏壇一區立狀元解元二<lb/>
坊皆親書其扁撤文昌文正二祠移諸爽闓見者駭愕<lb/>
郡之耆艾私相謂曰吏不驚而民無擾何成功之若是<lb/>
也教授臨川黎擴與予有鄰郡之誼走書謁文以紀其<lb/>
事予自謝病南歸久疎筆硯固辭之而不可乃勉為言<lb/>
唐虞之世比屋可封無他教之至也三代以降雖沿革<lb/>
不同其文獻猶有可觀者自秦罷侯置守為吏者止知<lb/>
<pb n="KR2n0029_WYG_001-13a"/>
簿書敲朴而已尚何暇以歌青衿采芹乎侯之此為度<lb/>
越前人逺矣侯名堂字彦容由名進士拜冬官主事陞<lb/>
郎中出知廣信累著能聲因丁内艱蘇守告闕都憲崔公<lb/>
時廵撫江南毎難其人方㑹議京師聞侯服闋立請于<lb/>
天官冡宰而假之衆論稱屈崔公曰屈之者所以伸之<lb/>
也不遇盤錯利器何甄兹而果能稱其言而光闡之不<lb/>
趨衆向顯揚名教激厲風俗雖文翁造蜀豈是過哉吾<lb/>
知蘇之人材逝此必倍蓰矣他日棟明堂器清廟楫大<lb/>
<pb n="KR2n0029_WYG_001-13b"/>
川必有勝其任者則侯之功豈可泯乎因書以告來者<lb/>
　　　脩蘇州府儒學記<hi>陸釴</hi>
詩稱既作泮宫春秋書丹桓公之楹夫泮宫實修之而<lb/>
云作者以見修廢之功擬於創制而一楹之丹孔子不<lb/>
遺者豈非以尊室在所當愛哉蘇州郡學自范文正公<lb/>
割南園地為之而規模始著自後好義之士尋源索本<lb/>
往往歸重於兹故或為之增置齋閣或為之附益田租<lb/>
開建恢擴日新月盛而豐碑大刻紀載鋪張者亦不敢<lb/>
<pb n="KR2n0029_WYG_001-14a"/>
後焉其意豈不皆然哉國朝文治日興崇奬尤甚學宫<lb/>
之侈迨逾百楹生徒之衆亦克稱之教化之隆於兹見<lb/>
矣成化甲辰襄城張公邦鎮來按兹土視學之暇徘徊<lb/>
顧瞻見其規模雖宏而朽弊相繼棟宇雖完而凋落漸<lb/>
興以為天下之事為於其細者易為於其大者難與其<lb/>
為於其難孰若為於其易於是審其輕重緩急之宜而<lb/>
圖起廢更新之意視其可易者易之可因者因之晦者<lb/>
飾之腐者剔之揺者築之經始於談咲之餘而隂益前<lb/>
<pb n="KR2n0029_WYG_001-14b"/>
人之功成永固之業信哲人之為有見於㡬先哉學<lb/>
功告成而公以代去貳守毛公廷美實䕶其事覩成<lb/>
功之難嘆曰襄成公兹舉非徒上安神祀下悦衆心<lb/>
實所以詔我後人而興起後學也盖君子所重人咸<lb/>
重之君子所忽人咸忽之公重於學校如此所以感發<lb/>
奮厲者已在於不言之表矣且其規畫財用出於散漫<lb/>
收贖之餘而選徒用人在三時閒曠之日事成而人不<lb/>
勞吾徒不知所重焉豈理也哉於是伐石走書幣詣余<lb/>
<pb n="KR2n0029_WYG_001-15a"/>
求文其上余時方負罪憂居謝不敢受而諸生皇甫信<lb/>
朱華道毛公意勤懇諄複累累不已余曰古人大功廢<lb/>
業又曰三年之喪對而不問孤豈敢為毛公惜哉顧其<lb/>
情有未安而禮不敢違耳於是二生據余庭柱間相持<lb/>
者移日務於得請余乃重違毛公之命又感二生之專<lb/>
勤以為若兹者將安所處乎古人為邦君之命固有要<lb/>
絰而從事者吾敢取以為口實可乎於是再拜而受之<lb/>
竊惟儲養樂育登崇俊良此上之所以寤寐而不㤀者<lb/>
<pb n="KR2n0029_WYG_001-15b"/>
然勢不能周悉而憲臣者耳目所司所以延訪而博求<lb/>
者也張公其知此者乎自余家居聞公修崑山學修太<lb/>
倉學又修郡學三學賴以完整而生徒有歸教學得所<lb/>
張公之功也異時歌菁莪而詠棫樸者非公其誰與歸<lb/>
公能舉職毛公能奉命不忘其艱是二公者皆所當書<lb/>
而復附余辭受之説者盖其事闗風教余苟得所處則<lb/>
諸生將頷於余使其失焉必將以咎於余而余因得以<lb/>
自省豈不可乎故併書之為記<lb/>
<pb n="KR2n0029_WYG_001-16a"/>
　　　蘇州府重建文廟記<hi>吳寛</hi>
蘇有學于城南實創于魏國范文正公更五百年來所<lb/>
以修葺而開拓者惟賢守是賴至於今日規模益壯天<lb/>
下之言學者莫能過之故四方賢士大夫之道郡中以<lb/>
一遊其地為快然猶病文廟與學之弗稱也盖其制作<lb/>
非特視學為陋嵗久且敝爾乃成化壬辰鄱陽丘侯霽<lb/>
來知府事政既克舉境内悉治嘆曰事神吾職也有如<lb/>
文廟敝陋孰任其過然吾未敢專也乃請于廵撫左副<lb/>
<pb n="KR2n0029_WYG_001-16b"/>
都御史洛陽畢公公從之則計財度工擇日而從事始<lb/>
改作大成殿于舊址之北而侵于西者二丈有竒復作<lb/>
櫺星門南與殿直以甲午三月興功功垂完而侯報政<lb/>
于京遂去任矣其年蠡吾劉侯瑀自監察御史超擢來<lb/>
代政治益善視此舉非得已而前功所當繼也未㡬殿<lb/>
與門竟成既而若兩廡若㦸門若神厨皆以次改作崇<lb/>
庳廣陿悉合程度言言潭潭逈異舊觀而廟與學始稱<lb/>
矣他日知長洲縣劉君輝知吳縣文君貴暨教授林君<lb/>
<pb n="KR2n0029_WYG_001-17a"/>
智輩合言于寛以二侯之功不可泯者願記之以示後<lb/>
人嗟夫孔子之道大如天地與之相參髙如日月無得<lb/>
而踰萬世之下被其膏澤者區區土木所能報其功邪<lb/>
而人復為此無亦盡所以尊崇之禮以免有司之過爾<lb/>
盖比嵗儒臣建請有欲加以籩豆佾舞之數者下羣臣<lb/>
議議者亦謂此不足為孔子輕重而朝廷竟從其請行<lb/>
于天下惟所以尊崇之者無所不致其極也詔下為丙<lb/>
申之秋適吳縣丞陶節長洲縣典史劉慶皆嘗承命董<lb/>
<pb n="KR2n0029_WYG_001-17b"/>
役以功完告及丁祭之期籩豆既陳佾舞斯列而棟宇<lb/>
深廣足以有容觀禮者美之雖然二侯之意豈徒為是<lb/>
勞費以充郡中美觀者哉禮行于斯樂奏于斯致尊崇<lb/>
於斯固所以申其報本之私若夫瞻拜之頃廟貌尊嚴<lb/>
洋洋乎如在其上如在其左右豈無油然興其希賢希<lb/>
聖之心者乎易曰觀盥而不薦有孚顒若二侯之深意<lb/>
安知不出于此且是廟之作凡以事神也惟夫前後之<lb/>
相濟彼此之無嫌而一出乎公其功遂不至廢推此道<lb/>
<pb n="KR2n0029_WYG_001-18a"/>
以治民此民所以同歸于治也歟寛故學之諸生也於<lb/>
二侯無能為役因諸君之請敢忘其淺陋而書之初學<lb/>
門在廟街之東凡出入于學者必渉街以行邱侯以神<lb/>
人之分當嚴也顧旁近多居民民既喻其意皆樂徙去<lb/>
乃徙其門于櫺星之西更為門于泮池之北以逹于廟<lb/>
然後廟左學右截然以正後有賢守以廟學為事者其<lb/>
尚修之葺之以無隳其成功也哉<lb/>
　　　長洲縣學記<hi>金玟</hi>
<pb n="KR2n0029_WYG_001-18b"/>
長洲蘇之負郭邑也自唐武后始割吳縣之北境為邑<lb/>
而未有學嘗假浮圖氏之室以為焉及元即長洲驛舍<lb/>
建孔子廟甚隘弗稱後至元三年縣長元童擴充之廟<lb/>
學始備越三十八年歸于我朝間嘗葺之而新者復敝<lb/>
固其所也洪武六年知縣京口張翔躬率寮佐捐俸面<lb/>
諭羣士輸材木之朽者易壁之漫者圬由内暨外靡不<lb/>
用工前大成殿後明倫堂及中門左右廡傾者支闕者<lb/>
補敝壊已極不可支補則撤其舊而新之齋後曾置鑪<lb/>
<pb n="KR2n0029_WYG_001-19a"/>
亭各一所又剏公廨三間及學門於廟之右泮池駕梁<lb/>
圃構亭伍射置各得其所而墻垣之周巋然壯麗重繪<lb/>
兩廡七十二子諸儒像祀延陵季子以下先賢凡七人<lb/>
興學有祠以示有功於學者必報於是長洲之學既完<lb/>
且美教諭周敏書來徴記余謂官之修學職分所當而能加<lb/>
意勤力若是盖可尚已至是士之為學其當加意勤力<lb/>
甚於官之修學可也苟官修其屋室而士不修其行業<lb/>
則㳺居於學者將何為哉士之為學雖不止乎是然乗<lb/>
<pb n="KR2n0029_WYG_001-19b"/>
是而勉勉勿怠異日學術大振端自今日學舍一新始<lb/>
俾見聞者莫不敬慕不其偉與此亦邑之職治教者之<lb/>
所望也<lb/>
　　　蘇州府長洲縣重建儒學記<hi>夏時正</hi>
學在郡城之艮隅創於前元至正中廼成化壬辰五月<lb/>
廵按監察御史古趙鄭君銘提學監察御史浮梁戴君<lb/>
珊行部至兹㑹郡守鄱陽丘侯霽始至展謁廟行學禮<lb/>
顧瞻庭宇湫隘弗稱嵗久將壓不治咸歎曰是我輩責<lb/>
<pb n="KR2n0029_WYG_001-20a"/>
也將撤而新之侯任其事持以告廵撫右副都御史古<lb/>
汴畢公亨因出公帑羡餘金為相邑令余金視職為親<lb/>
恭勤夙夜主簿劉恩委命之嚴守敦厥役貲裕出公材<lb/>
貞且良百役具興羣工和㑹始工於是年八月迄工於<lb/>
明年五月左廟右學式如恒度正屋四柱兩序拱向棨<lb/>
㦸門列櫺星外闢廟之規也講肄有堂合食有所庖廩<lb/>
對峙燕私區别學之制也輪奐翬翼丹青黝堊稱所宜<lb/>
有罔或不備落成之日鄭君率屬長貳師生釋菜禮容<lb/>
<pb n="KR2n0029_WYG_001-20b"/>
恪恭氣象彌新黄白之叟衣冠之彦環望咨嗟知所感<lb/>
奮於是教諭陳裕與諸講下欣慶厥美謂宜有述乃具<lb/>
興作請丘侯記之侯惟不伐是崇遜出為誼能示不能<lb/>
問道盲者手書絫幅敦勸生員王泰何天衢逺屬時正<lb/>
執筆自揆舊殖老益繁蕪敢請固辭二生曰此太守之<lb/>
意亦泰等師生意也可無辭乃作而言曰道原於天而<lb/>
委重於聖人聖人身備斯道而繼天立極君焉有堯舜<lb/>
禹湯文武斯道行於天下臣焉有皋契伊傅周召斯道<lb/>
<pb n="KR2n0029_WYG_001-21a"/>
行於其君運際亨嘉治隆熈洽不可尚矣吾夫子生於<lb/>
周末適丁衰否道可堯舜禹湯文武而天不君之徳可<lb/>
皋契伊傅周召而君不臣之然吾夫子之心未嘗一日<lb/>
忘天下也聘歴諸國轍環天下卒老而歸繫定刪述傳<lb/>
諸弟子以詔方來天之道以明地之理以察人之極以<lb/>
立兩儀奠位萬物化成是以功云賢於堯舜恩云同乎<lb/>
罔極學以宗之萬世無違廟以祀之天下靡間惟蕩蕩<lb/>
巍巍固不以廟學而加隆汚然而由學尊廟恒兆孚顒<lb/>
<pb n="KR2n0029_WYG_001-21b"/>
之化因廟表學式著毓才之重化理攸繫不亦大哉因<lb/>
計兹學多歴年所衣繡分符幾何人也閲嵗月之如流<lb/>
樂因循而靡事果何心哉今諸君子於視政之初志惟<lb/>
本始式克從事恊心一徳不朞月而有成固知風化急<lb/>
所先務其重道興賢端有徴矣維兹髦士有聖賢為之<lb/>
依歸有師友資其講習有餼有居得以優㳺厭飫於詩<lb/>
書禮樂之域者可不知所自而自勉哉我國家列聖相<lb/>
承道徳致禮動必吾夫子之道是凖而必有夫子遺經<lb/>
<pb n="KR2n0029_WYG_001-22a"/>
是稽異端他道不得雜之亦既邁越前代以還虞周雍<lb/>
熈泰和之盛矣其所以建千萬年無疆不㧞之丕基而<lb/>
有以資夫股肱耳目左右後先者正有望於後賢也維<lb/>
兹髦士幸際昌期窮經致用惟患無之弗患有之而弗<lb/>
庸惟患不能行知而不能行於窮經也奚為易曰忠信<lb/>
所以進徳也修辭立其誠所以居業也見辭之必以其<lb/>
實也語曰志於道據於徳依於仁游於藝知藝之當後<lb/>
於實踐也無徒富口耳美文華而亡實行惟孝弟忠信<lb/>
<pb n="KR2n0029_WYG_001-22b"/>
禮義亷恥之敦以無負國家作養之盛心無負諸君子<lb/>
重道興賢之至意維藩維翰為柱為石庻㡬皋契諸臣<lb/>
事業堯舜君民尚在諸髦士之自勉也若夫諸駿奔執<lb/>
事姓名工費材具數目則并載之其隂<lb/>
　　　直𨽻蘇州府吳縣儒學重建記<hi>楊榮</hi>
蘇為東南望郡吳縣蘇之望邑也儒學為一邑之望而<lb/>
或施教無所瞻仰不稱善為政者得不究於心乎然興<lb/>
學盛事改作大役也舉大役而使勞費一出於民其得<lb/>
<pb n="KR2n0029_WYG_001-23a"/>
無怨嗟之聲而克底完美者乎若夫知所究心事㡳完<lb/>
美而不動聲色得不難其人乎吳縣學舊在城西南隅<lb/>
賔興坊其地卑隘廟學皆簡陋旁逼軍營喧雜相接春<lb/>
夏水潦四集墻壁傾仆誦習常輟郡縣之長貳暨師生<lb/>
徃徃興慨欲遷改之而未有能當其任者宣徳七年工<lb/>
部右侍郎廬陵周君忱奉命撫廵東吳諸郡偕知府豫<lb/>
章況君鍾同謁廟學見其不稱因恊謀更造之得隙地<lb/>
于縣治西南視舊學地廣四倍髙爽平曠衆咸謂宜況<lb/>
<pb n="KR2n0029_WYG_001-23b"/>
君具其事得請于朝二君復相與議曰是役不可重費<lb/>
吾民遂計郡之諸倉所積葦蓆得五十餘萬鬻米可五<lb/>
千餘石凡材石陶瓬之資匠作力役之需悉於是取給<lb/>
而一毫不干於民復擇耆民王信董其事經始於宣徳<lb/>
九年冬十月訖工於明年夏五月以日計之二十三旬<lb/>
有竒成功速而人不知其勞享禮有殿講誦有堂藏書<lb/>
有閣宴休有亭以及門廡齋舍庖湢各以序列通為屋<lb/>
以間計之二百三十有餘材用堅而人不知其費其既<lb/>
<pb n="KR2n0029_WYG_001-24a"/>
成也父老歎曰廟學不稱久矣一旦更新於數百年因<lb/>
循之後而不以病民蓆之積屢矣昔也不侵盗於吏胥<lb/>
則腐化為埃塵今乃以之成一邑之偉望何其善也既<lb/>
而教諭李讓等具其始末走書京師求予記惟學校王<lb/>
政之首教化之源也我國家列聖相承興學育材六七<lb/>
十年於兹矣校庠之盛振古未有是以絃誦之聲郁郁<lb/>
渢渢溢乎遐邇而賢才輩出禆贊鴻化後先相望亦莫<lb/>
不由良有司欽承徳意以振作之然其改作有方若吳<lb/>
<pb n="KR2n0029_WYG_001-24b"/>
學之建者亦不易得也二君子信謂善於究心者矣來<lb/>
游於斯者尚知力學求道篤志勵行期不負聖明造就<lb/>
作養之仁將必效用於時垂芳於後以為斯學之光則<lb/>
二君子之用心亦必傳誦於無窮矣是為記<lb/>
　　　吳縣脩學記<hi>吳寛</hi>
蘇多屬縣惟吳之建最古縣皆有學惟吳學之遷為近<lb/>
盖學初偪於西城甚陋宣徳乙卯周文襄公廵撫吳中<lb/>
與知府况侯始遷于今昇平橋東可謂美矣然人復以<lb/>
<pb n="KR2n0029_WYG_001-25a"/>
為有可改作者門偏而不直爾前令仍舊皆未暇及㑹<lb/>
監察御史海陽吳君一貫巡<hi>闕</hi>
<pb n="KR2n0029_WYG_001-26a"/>
　<lb/>
　<lb/>
　<lb/>
　　　　　　　　　　　　里也於今以文獻稱天<lb/>
下然其學宫雖舊而世敝未之收科目雖盛而世風未之<lb/>
振論者病焉先為是邑者率惟簿書㑹計徵科之急而緩<lb/>
於學亊成化改元之秋澶淵甘侯實來令是邑即詣學周<lb/>
爰顧瞻慨然以興脩為已任乃咨于學官及邑之賢者圖<lb/>
<pb n="KR2n0029_WYG_001-26b"/>
惟載度之而次第營為之以明年春蕆事及秋而文廟禮<lb/>
殿洎左右廡櫺星㦸門像設祭器罔不畢具又明年春及<lb/>
秋乃脩子游之祠繼葺明倫之堂志道據徳之齋建育賢之門<lb/>
闢觀徳之圃架泮池之橋暨治師生之舎庫庾庖饔周垣坊表<lb/>
罔不畢飭盖自經始至於落成載歴燠凉為日三百有竒而廟學<lb/>
規制於是乎稱湖廣叅政邑人錢君景寅以書來曰願有記於戲<lb/>
興學之舉甘侯惟能矣然吾於二三子尚有所諗焉夫上之為<lb/>
教未嘗不欲其古若也下之為學亦未嘗不欲其古若也考其<lb/>
<pb n="KR2n0029_WYG_001-27a"/>
成功卒未古之若者何哉豈其為教與學之實與古異與其<lb/>
在上者不可詰而在下者猶可諉也古之士為道徳不為<lb/>
功名不為富貴今則或惟富貴之為而已為乎道徳而功<lb/>
名在其中為乎功名而富貴在其中為乎富貴則出乎道<lb/>
徳功名之外矣安望其能古若哉夫言游氏天下儒學之<lb/>
先哲而常熟之鄉先生也其於孔門以文學為稱首而其<lb/>
言學必曰道曰本曰禮樂之原及其行事見於魯論漢記<lb/>
彰彰焉然則其為學也豈徒文哉盖子游之學之道仲尼<lb/>
<pb n="KR2n0029_WYG_001-27b"/>
之學之道也仲尼之學之道堯舜禹湯文武周公之學之<lb/>
道也學惟其道雖窮而在下可樂也學非其道雖達而在<lb/>
上可恥也古如是今亦如是不如是不足以言學吾願與<lb/>
二三子省之由子游以求乎仲尼由仲尼以求乎尭舜禹<lb/>
湯文武周公其於道也若泝流而求源也由一心而運之<lb/>
天下小試而為絃歌之治大行而成禮樂之化庶幾哉其<lb/>
古若爾矣吾願與二三子勉之甘侯名澤字𢎞濟以名進<lb/>
士為才御史進憲副敡歴内外以言詘為邑於斯其信復<lb/>
<pb n="KR2n0029_WYG_001-28a"/>
陞也有公道存焉其所資以圖成廟學者教諭樂安謝紘<lb/>
訓導嚴陵諸倫開封髙旦及邑義士錢昌劉傚耆彦徐<lb/>
暘曾昂也<lb/>
　　　吳江縣重脩廟學記<hi>趙寛</hi>
國朝之制縣必有學學必有廟天下皆然然有脩飭者<lb/>
有荒陋者各視其地之文獻及作興之人何如耳學所<lb/>
以明人倫育英才欲其寛閒静深以為士君子進徳修<lb/>
業存心養性之地廟所以尊祀聖賢報本追逺欲其髙<lb/>
<pb n="KR2n0029_WYG_001-28b"/>
明嚴肅然後人望而敬有以興起夫景仰企慕之心吳<lb/>
江廟學自宋元有之正統中廵撫少司空吉水周文襄<lb/>
公始拓其基宇而改剏之規模宏敞它邑莫及也歴嵗<lb/>
既久日以頽廢𢎞治戊午春寛以刑部郎中奉使湖南<lb/>
便道鄉閭祇謁先聖廟庭顧瞻宫墻周覽區宇輪焉奐<lb/>
焉鳥翼翬飛丹雘焜煌照映雲日殿曰大成門曰列㦸<lb/>
曰櫺星祠曰鄉賢曰去思堂曰明倫齋曰日新曰時習<lb/>
以及神厨神庫膳堂射圃學官之居諸生肄業之舍倉<lb/>
<pb n="KR2n0029_WYG_001-29a"/>
庾庖湢之屬昔之卑庳者今則增以崇昔之毁敗者今<lb/>
則完而新昔之汚漫者今則潔而明衿佩之士絃於斯<lb/>
誦於斯藏修息游於斯皆得以安其居静其慮大肆其<lb/>
力於詩書禮樂之塲而無喧囂之雜湫隘墊濕之憂予<lb/>
喜而問曰孰為之哉何若斯之盛也衆咸曰此吾邑侯<lb/>
之嘉恵也吾侯下車首務斯文近日司宰牧者所未見<lb/>
也予因問繕工之始末曰侯以丙辰之冬來至任經始<lb/>
於明年暮春之初訖工於孟夏之終問經費之所出曰<lb/>
<pb n="KR2n0029_WYG_001-29b"/>
取材於官而役力於民民欣然趨之命隂陽訓術吳鈭<lb/>
敦匠事鈭公勤有幹畧長於料理學諭髙君督視之尤<lb/>
加意焉故其成速而精予聞而嘉之侯之政豈不異哉<lb/>
侯以進士釋褐來宰邑視事之初錢榖獄訟案牘山積<lb/>
宜若不遑它務者廼能從容有餘以從事於教化之地<lb/>
其才力優於人逺矣世之好興事者厲民惡勞民者廢<lb/>
事今也有子來之樂而無疾首蹙額之怨此何以致之<lb/>
哉秉彛好徳人之同心矧吾邑故文獻者侯因民所欲<lb/>
<pb n="KR2n0029_WYG_001-30a"/>
而使之宜奔命之易也教化行而風俗美思樂之風作<lb/>
而棫樸之士興焉必自今日矣髙君與司訓林君陳君<lb/>
聞予言請書之將刻貞石詔來者予辭不獲遂書以歸<lb/>
之侯姓郭氏名郛字于蕃廣平肥鄉世家也亷明嚴肅<lb/>
逹于政體治邑一年而良法善事具可稱述不獨興學<lb/>
之美云<lb/>
　　　重建崑山縣儒學記<hi>謝遷</hi>
崑山縣學在城之西南本宋元以來故址國朝正統景<lb/>
<pb n="KR2n0029_WYG_001-30b"/>
泰間知縣吳昭者嘗改建焉殿堂齋舍咸具歴嵗既久<lb/>
頽敝滋甚有司者未之能新也成化癸卯今副都御史<lb/>
襄城張公淮時以監察御史節按歴兹邑見而嘆曰是<lb/>
而不為將安為乎適縣無長吏即命府判沔陽邵福舂<lb/>
陵李智董其事鳩工市材購鄰地以拓其基創新易敝<lb/>
增隘就廣辨方正位期年而落成其重門大庭巍然學<lb/>
宫之前者曰大成殿殿之旁兩廡列焉堂有三曰明倫<lb/>
曰育賢曰退省齋有二曰居仁曰由義設門于退省堂<lb/>
<pb n="KR2n0029_WYG_001-31a"/>
之前曰自修築亭于射圃之上曰觀徳而凡鄉賢之祠<lb/>
師生之舍庖廪之次罔不完且美焉盖為屋以楹計者<lb/>
百三十有九垣以丈計者二百三十至於籩豆簠簋之<lb/>
屬亦考博古圖式叅以今制更造二百四十餘器當時<lb/>
未有記其事者頃廵撫都御史四明朱公瑄行部至崑<lb/>
周覽庠舍而嘆張公之功有不容泯焉無傳者於是知<lb/>
縣張侯鼒適以考績來京遂承朱公之命請予文以紀<lb/>
之予惟自古帝王之理天下莫不以求賢為務然不先<lb/>
<pb n="KR2n0029_WYG_001-31b"/>
養士而能得賢者未之有也學校者士之所居以業其<lb/>
業者也語曰百工居肆以成其事無可居之地而能致<lb/>
力於學者鮮矣又焉得賢才以為國家用有能作興學<lb/>
校如張公者厥功不已多乎崑山為姑蘇鉅邑素稱文<lb/>
獻賢才輩出代不乏人載諸簡籍班班可考其尤著者<lb/>
理學如李衡志節如范成大勲業如衛涇皆一時之傑<lb/>
士生斯地嚮方樂學有由然矣矧又有為之作興者哉<lb/>
固宜奮迅激昂十倍於尋常也然學之道奈何曰是不<lb/>
<pb n="KR2n0029_WYG_001-32a"/>
難知也今夫室必有扁勸戒存焉諸生藏修游息朝斯<lb/>
暮斯顧其名而思其義接乎目而警乎心登明倫之堂<lb/>
則思吾之倫果能明矣乎入居仁由義之齋則思吾之<lb/>
仁果能居義果能由矣乎踵自修之門則惕然曰身其<lb/>
有未脩耶憇觀徳之亭則瞿然曰徳其有未成耶動静<lb/>
語黙不愧乎退省之私切磋琢磨不負乎育賢之意用<lb/>
是而日俛焉以古之聖賢與鄉之先逹自期待雖所至<lb/>
不能盡同要之皆實學也外此而為學則非吾之所知<lb/>
<pb n="KR2n0029_WYG_001-32b"/>
也已予既述其事之始末并以是為諸士子勵云<lb/>
　　　嘉定縣重建儒學記<hi>陳鑑</hi>
為治莫先於教非教則不知天地所以為生之理人之<lb/>
所以為人之道將淪於異端邪説之歸此先王特重民<lb/>
教而不敢後也三代以上無弗學之人無不學之地乃<lb/>
有可封之俗而無或媮之民降而叔世利波一興義源<lb/>
就塞沈酣於嗜欲顛㝠於譎詐而不自知其入於異類<lb/>
也故世之善為治者必先於學學立而後禮義興禮義<lb/>
<pb n="KR2n0029_WYG_001-33a"/>
興而後民風厚民風既厚覬夫世之大治得矣彼迂人<lb/>
俗吏謂非首務而慢視之豈先王建學教民之本心哉<lb/>
我朝法古為治上自國都下及邊鄙莫不有學所以餘<lb/>
百年而禮義興行風恬俗美號稱大治良有以也吾蘇<lb/>
嘉定學自有宋創邑即有之在邑治巽維有廟有廡有<lb/>
門與堂左通津右周行前慮釋氏之居溷雅也壘土以<lb/>
障之由始建迄今而人材彚征民風加厚非地之有學<lb/>
學之有教然乎歴嵗滋久不無毁陊天順改元吉水龍<lb/>
<pb n="KR2n0029_WYG_001-33b"/>
侯晉由名進士才御史以廷諍有忤出令兹邑下車謁<lb/>
廟即以興脩存念毎兢兢焉越三載政通人和於庚辰<lb/>
之嵗集邑之尚義士于學飲食之示以規恢之計衆欣<lb/>
然唯喏勇於必行遂相率聚材鳩工必良必勤若大成<lb/>
殿櫺星門齋廡則新之明倫堂直廬倉庖則葺之土山<lb/>
以增崇教官廨宇隘于路隅則市地以移置經始於是<lb/>
秋八月至明年辛巳季春落其成敞爽明塏規制宏麗<lb/>
欝然為江南學校首稱介予友駕部副郎邑人范誠夫<lb/>
<pb n="KR2n0029_WYG_001-34a"/>
來京請記之夫天下之治不難而難於知所先天下之<lb/>
為不難而難於無所擾知所先則協人望而不勞無所<lb/>
擾則不殫力而畢辦人徒知是邑之民見治於侯之速<lb/>
而不知繇乎禮義以興行人徒見廟學之興弗勞乎民<lb/>
而不知由乎禮義以倡率苟無其方則借耰取箒徳色<lb/>
誶語立見於父子間况令之與民上下懸絶如此哉民<lb/>
弗之從則無以遂計其規恢學弗之建又何以致興夫<lb/>
禮義哉欲求善治皆妄而已然則侯何以得此亦曰徳<lb/>
<pb n="KR2n0029_WYG_001-34b"/>
孚於人而民信之之謂也故凡教于兹學于兹游歌于<lb/>
兹舉以侯之心為心足於已無待於外處則可以善一<lb/>
鄉出則可以善天下所以為生之理為人之道昭然白<lb/>
之千百世而不泯教學於人其功用若是其大耶侯以<lb/>
勞績懋著進守大郡吾知他日持是以善天下亦不出<lb/>
此吾黨之士可不相與勉哉<lb/>
　　　崇明縣脩廟學記<hi>徐有貞</hi>
成化紀元之六年崇明縣新脩廟學成廼秋八月上丁<lb/>
<pb n="KR2n0029_WYG_001-35a"/>
既釋奠於先師其教諭武平胡泰司訓餘姚李君義宜<lb/>
陽王巖率諸生陸孟剛等具是始末來曰惟兹廟學之<lb/>
新寔今知縣事廣信汪君士逹之績也願有記今天下<lb/>
惟崇明新造邦其始本海涌之沙也沙積而土乂焉土<lb/>
乂而民聚焉民聚而官興焉然在唐為游徼之鎮在宋<lb/>
為㩁鹽之塲時猶未入職方也乃自元及我朝始為州<lb/>
𨽻揚於江外今為縣𨽻蘇於畿内縣眎江外縣為重矧殿<lb/>
國艮維鍵制海道其重眎諸赤縣又加焉故雖一邑而<lb/>
<pb n="KR2n0029_WYG_001-35b"/>
常宿重兵守之地之重則官守亦從而重然以沙塗之<lb/>
壤中海而居風濤之所齧蝕蛟龍之所齚齶靡有定時<lb/>
故自入職方以來僅二百年而城治之徙者三矣城治<lb/>
徙則學宫亦從而徙焉盖地之勢北髙而南下故徙而<lb/>
益北至是垂六十年而民無昬墊之虞城守則可謂固<lb/>
矣而學宫則或成焉或毁焉成而毁也則易毁而成也<lb/>
則難城治任在守令得自為也學校任在教宫而教官<lb/>
不得自為為之亦在守令爾然自洪武以來為令於斯<lb/>
<pb n="KR2n0029_WYG_001-36a"/>
者歴數十政矣而其於城治於學校為之而能成之者<lb/>
惟前令永平王允威及士逹爾盖二君皆名進士也允<lb/>
威以才猷治行累遷郡守方伯至都憲自其去崇明後<lb/>
又更數政政厖事隳迨兹繇士逹振之士逹才猷治行<lb/>
與允威槩同而勞績加多其為之成之不惟廟學而廟<lb/>
學其尤用心之至者也若大成殿若明倫堂暨兩齋則<lb/>
因其故而葺焉者若㦸門櫺星門暨學宫之門若兩廡<lb/>
則拓其故而造焉者若廟之神厨及牲牢之所若泮池<lb/>
<pb n="KR2n0029_WYG_001-36b"/>
及池上之橋則皆故所無而今鼎建焉者若諸生之號<lb/>
舍僅數楹今則益而廣焉至二十餘楹學宫之墻故卑<lb/>
且隤㡬無完堵今則擴而崇焉為周垣至八百餘丈廟<lb/>
階之前隘且弗嚴今則闢而為之衢道中衢立科第題<lb/>
名之牓而以禮門義路其左右焉規模斯壯氣象斯新<lb/>
士之游居者為之興乎志趣徃來者為之聳動乎觀瞻<lb/>
斯已盛矣及其治事之餘時造學中相與課程諸生又<lb/>
延禮鄉賢翼而廸之凡可以䇿勤勵惰者罔弗盡其方<lb/>
<pb n="KR2n0029_WYG_001-37a"/>
此吾徒所以願記其績者也至若崇明之城故土壘也<lb/>
今則甓而堅矣社稷諸祀故荒壝也今則坦而肅矣縣<lb/>
治故無譙門則作之門海航無艦則作之艦涉川無梁<lb/>
則作之梁自部使者之署及属官之廨無弗飭焉此又<lb/>
通邑之人所以願記其績者也予聞而嘉之夫邦新造<lb/>
則難乎治兵民雜處則難乎化於此而能治能化之餘<lb/>
其無難爾矣昔范忠宣公之知襄邑也自公宇學校至<lb/>
倉廪一新焉擇賢以教而時躬勸學者宋史美之至今<lb/>
<pb n="KR2n0029_WYG_001-37b"/>
有耀也士逹其聞忠宣之風而興起者歟使繼今日以<lb/>
往加懋而弗已則其功名事業豈惟儷美允威乎將匹<lb/>
休忠宣矣此予言所以為士逹發也若夫講道之功成<lb/>
材之效則在諸為師生者懋焉於是乎記<lb/>
　　　太倉州儒學記<hi>祝允明</hi>
初兵部尚書徐公晞言天下武衛無有司可附者得輙<lb/>
立學宫便詔從之正統戊午太倉衛士查用純以衛與<lb/>
鎮海二武守共一城請如制合建一學報可廵撫周文<lb/>
<pb n="KR2n0029_WYG_001-38a"/>
襄公忱董其成張内翰益沈處士魯紀其事𢎞治十年<lb/>
丁巳昉造州署正百度學制随以更初守襄陽李侯為<lb/>
之補缺飭弊又添闢仁恵齋事事維力他日學正甘君<lb/>
澤等請於侯委允明記之惟天下之治在君臣相遇其<lb/>
治之道一而古今用殊古之用人者二曰士曰民今之<lb/>
用人者二曰文曰武古之為學也由明徳知類由弦誦<lb/>
由論政以及獄訟師旅之講習咸是出凡民之秀者業<lb/>
于是為士逮入官則文武具矣随用以成勣其民則官<lb/>
<pb n="KR2n0029_WYG_001-38b"/>
者教而用之故於時文武不角立甲胄無専官繇學校<lb/>
一地盡之矣後世裂而兩之苟手任五兵不必讀書為<lb/>
從政然其後也勢終不可若是以班故復為齊量挈束<lb/>
文得綜武武不得以獵文如官之分典也六而兵刑各<lb/>
其一刑者小兵兵者大刑是皆武道財萬幾一耳至鎮<lb/>
廵藩牧凡百官守孰可不執干戈以衛社稷若是者咸<lb/>
來自學校是竟不違先王之所以教也夫惟是所以教<lb/>
之地若術弗可異而文弗可以弗右聖人鏡機而操樞<lb/>
<pb n="KR2n0029_WYG_001-39a"/>
乃地術合于一右文焉勣庸以收始時無學士就邑校<lb/>
以興洎學設乃彌盛於是文學政業詰戎祥刑麗六官<lb/>
襄萬幾后先煒然有功稱得地與術校然著已今更一<lb/>
甲子而學還文制聖人右文意逾至則士也大奮興鋪<lb/>
閎勲巋鴻稱聖人意也應復奚若詩曰周雖舊邦其命<lb/>
維新其斯之謂歟愚小子竊幸列下士仰沐皇澤敢不<lb/>
是賛凡宫頖規度前纂有揭及陸大參容嘗疑所傳禮<lb/>
殿為宋故與學址為萬户官第者當失實州志述其説<lb/>
<pb n="KR2n0029_WYG_001-39b"/>
矣維更制之間所以仍舊貫作新民承聖人意以通吾<lb/>
君臣相遇之機者厥功在當道昔季路將以民社廢學<lb/>
而夫子惡之兹又何敢弗著綱維者都御史朱公瑄彭<lb/>
公禮御史方公誌王公鼎劉公丙王公約袁公經郡太<lb/>
守曹公鳯及李侯端也叅佐其務者州同知周君明丁<lb/>
君隆判官陳君璽龔君詔黄君譜而典教席者甘君及<lb/>
訓導林君垍鄒君紈李君相周君幹云<lb/>
　　　科第題名記<hi>徐有貞</hi>
<pb n="KR2n0029_WYG_001-40a"/>
皇帝嗣大歴服之三年命監察御史臣選提督南畿之<lb/>
學政錫之璽書以行臣選既至乃勑知蘇州府事前御<lb/>
史臣奭圖之曰明主之於學政意亦至矣惟是興王根<lb/>
本之地治教所先人才所出實宜加盛於天下璽書所<lb/>
諭教條謹已宣布惟中吳自有國百年來歴科所第之<lb/>
士䇿名天府亮采中朝熈績方岳者於今為盛然而題<lb/>
名之碑其猶未備非闕典歟爰考洪武初科以下至於<lb/>
今兹凡蘇之士之登賢科者得若干人並以年第先後<lb/>
<pb n="KR2n0029_WYG_001-40b"/>
次序其姓名而勒之石立於府庠明倫堂之中左臣選臣<lb/>
奭謂臣有貞宜為之記惟夫科第之題名所以為榮乎<lb/>
士亦所以勸乎士也天子題之於國學所以為天下之<lb/>
士之榮之勸也部使者與守臣題之於郡學所以為一<lb/>
方之士之榮之勸也然有為榮勸乎一時者有為榮勸<lb/>
乎百世者則係乎其人焉若漢之董仲舒公孫𢎞皆以<lb/>
賢良舉者也一則正誼明道一則曲學阿世唐之裴度<lb/>
皇甫鎛皆以進士舉者也一則忠以弼其君一則奸以<lb/>
<pb n="KR2n0029_WYG_001-41a"/>
蠱其君宋之司馬光王安石亦皆以進士舉者也一則<lb/>
以義治其國一則以利亂其國方夫舉也各當其時揚<lb/>
王廷顯天下其為榮盖等矣矧乎曲妨正奸媢忠利奪<lb/>
義時君惑之時人黨之且將以彼加此其為勸亦未必<lb/>
知所適從也至於世之既殊事之既異公是公非既有<lb/>
定論所在則其人之臧否誠偽乃始判然一以流芳一<lb/>
以遺臭一以傳美一以取譏一則為科第之光一則為<lb/>
科第之玷以此視彼奚啻薰蕕鳯鶚玊與石之相逺哉<lb/>
<pb n="KR2n0029_WYG_001-41b"/>
是故榮勸乎一時者不足貴榮勸乎百世者乃可貴耳<lb/>
雖然榮與勸在人者也非在已者君子亦求其在已者<lb/>
而已於是乎記<lb/>
　　　蘇州府儒學鄉貢題名記<hi>徐有貞</hi>
初御史臣選之至奉宣璽書布敎條已即與郡守臣奭<lb/>
協圖所以興學勸士者既集國初以來甲科之士之名<lb/>
而記之矣或以不及鄉貢為言於是又取乙科之士之<lb/>
名將續之記乃復屬筆於臣有貞臣有貞嘗竊論之夫<lb/>
<pb n="KR2n0029_WYG_001-42a"/>
進士之稱昉見周制盖才徳之成升於王朝者也然惟<lb/>
以實論士未嘗以名設科科之設自隋始唐宋因之以<lb/>
至本朝其制雖有損益而毎加重焉盖兼明經宏詞對<lb/>
策諸科而為之有鄉試有㑹試有殿試鄉試眎古之里<lb/>
選㑹試眎省考殿試眎制舉自鄉過省乃分甲乙之科<lb/>
甲升大廷謂之進士乙列校官或入胄監以需後舉謂<lb/>
之舉人在古皆進士也而今分之曰甲曰乙由是世之<lb/>
待之或以上焉或以下焉士之得之或以盈焉或以歉<lb/>
<pb n="KR2n0029_WYG_001-42b"/>
焉何也曰夫科名有甲乙一時稱謂然耳豈萬世論哉<lb/>
皋伊孔孟何有科第故未有科第以前不必論自有科<lb/>
第以來士亦多矣若濓溪周子若共城邵子命世大儒<lb/>
豈皆出於科第耶其不由科第者不必論自其由科第<lb/>
者言之昌黎韓子文師百世者也而其科名乃與張童<lb/>
子一列考亭朱子道師百世者也而其科名乃在王佐<lb/>
榜第五甲彼童子固不足齒佐之學術世亦無聞以是<lb/>
觀之何者為甲何者為乙然則論士者可以科第甲乙<lb/>
<pb n="KR2n0029_WYG_001-43a"/>
為上下耶士之自處可以科第甲乙為盈歉耶彼以為<lb/>
上下為盈歉者皆非矣儒先君子盖嘗以為非科目得<lb/>
豪傑乃豪傑由科目以出耳凡今之士以是為出身之<lb/>
途可也以是為立身之道未可也夫惟不以一時之名<lb/>
為名而以萬世之名為名者其庻㡬乎所謂豪傑之士<lb/>
哉是故叔孫氏之論三不朽惟立徳立功立言而已孟<lb/>
軻氏之論大丈夫惟居廣居立正位行大道而已臣有<lb/>
貞於論科第亦云<lb/>
<pb n="KR2n0029_WYG_001-43b"/>
　　　蘇州府社學記<hi>徐有貞</hi>
言吏治於三代之下而能以教道為先務固君子之所<lb/>
為也然知此者鮮矣若吾郡太守朱侯其知先務者哉<lb/>
初侯之至也既行三學率儒官敦教事則又以為古之<lb/>
學者必自小學而入大學䝉養既正而後進之以成徳<lb/>
故其所至之大非後世之士所可及焉今三學之官之<lb/>
所施者固皆大學之教也然鄉校不立小學教弛士業<lb/>
失序躐等以進安望其才之若也圖所以立之其責獨<lb/>
<pb n="KR2n0029_WYG_001-44a"/>
不在於為郡守者哉乃行視郡城清嘉坊之東有地焉<lb/>
負隂面陽挾爽塏而臨髙明卜之食諗之地主繆賢氏<lb/>
賢固善士亦樂以為學宫也遂獻之侯乃鳩工庀材審<lb/>
方定位中作講堂旁闢兩齋又相其左建祠以祀先師<lb/>
朱子而以鄉先生之應從祀者配焉繚以周垣鍵以重<lb/>
門廪庫庖湢無不飭具經始於正統丁卯之秋落成於<lb/>
戊辰之冬禮聘聞儒陳寛孟賢鄭鏐徳輝以主師席選<lb/>
吳長洲二邑䝉士之秀者充弟子員而教之遇三學之<lb/>
<pb n="KR2n0029_WYG_001-44b"/>
士有闕員者則進其良以補焉侯於臨政之暇輙至學<lb/>
引師儒坐講堂進諸生親課之以故民間俊秀彬彬焉<lb/>
興於學有古鄒魯之風於乎侯於是可與漢之文翁唐<lb/>
之韓愈宋之范仲淹異世而同功矣或乃以為迂濶而<lb/>
不急於事非也夫事立以賢賢立以教苟不知尊君親<lb/>
上之理而求其仗節死義之行烏可得哉故當經綸以<lb/>
濟世用必明義以正士習君子之為固異於衆矣吾故<lb/>
以侯為知教道者侯名勝字仲髙金華人也以經術進<lb/>
<pb n="KR2n0029_WYG_001-45a"/>
自秋官主事遷郎中奉勅出守武昌而徙吾蘓亷公明<lb/>
恕有守有為盖無愧古之循吏即建學一事餘可以類<lb/>
見云<lb/>
　　　鄉飲酒碑銘<hi>王彝</hi>
皇明既一四海乃大興禮樂以新今俗還古道為千萬<lb/>
世計惟鄉飲酒繇近代以還蔑之有講洪武五年始詔<lb/>
郡國以孟春孟冬舉行斯禮而讀律焉其時江夏魏公<lb/>
實守蘇州奉詔惟謹既一再行之然尚恐未能宣上徳<lb/>
<pb n="KR2n0029_WYG_001-45b"/>
意是以明年復叅考儀禮以授經歴李亨教授貢頴之<lb/>
使與郡士周南老王行徐用誠共商校之且使張端及<lb/>
諸生相與習焉爰舍菜先聖先師以孟冬之月吉日癸<lb/>
未行於郡學其大賔為前進士魏俊民介為先聖五十<lb/>
四世孫思賙僎為推官王芳三賔為范廷徴衆賔為邵<lb/>
允禮錢瓊等十有一人次僎為知吳縣事曾黼知長洲<lb/>
縣事張其而樂正以張田司正以滕權賢而得其人如<lb/>
此又特位三老人曰崑山周夀誼年百有十嵗曰吳縣<lb/>
<pb n="KR2n0029_WYG_001-46a"/>
楊茂九十有三嵗曰林文友九十有二嵗皆形充神完<lb/>
行坐有禮老人而得其人又如此然後乃列坐八十以<lb/>
上者十有三人七十以上者六十有二人六十以上者<lb/>
四十有七人五十立而聽政役者百人凡在位者之子<lb/>
弟侍立者二十有八人主賔僎介之賛相爵尊豆籩俎<lb/>
洗之執事者皆具又别為教授位而吳縣教諭徐鼎崑<lb/>
山教諭陳圭次之訓導十五人又次之長洲教諭周敏<lb/>
則以侍其父南老常熟教諭𫝊著侍其父玉皆降而北<lb/>
<pb n="KR2n0029_WYG_001-46b"/>
面立合鄉學及六縣弟子員之立者百有六十人文武<lb/>
僚佐之在位觀禮者若干人農工商賈逺近之觀者又<lb/>
以千計公年且七十而朱顔煥如獨出人表升降揖拜<lb/>
竟日無倦而其子子槃侍立進趨中度於是化明樂和<lb/>
衆以大悦既而乃讀律衆復肅以聽皆曰今天子神聖<lb/>
援吾人水火中而斯禮也吾身親見之幸哉越五日周<lb/>
老人還崑山公躬出婁門之郊再拜以餞都之士女觀<lb/>
者又慨焉以為幸見且曰公於人之父兄也如父兄然<lb/>
<pb n="KR2n0029_WYG_001-47a"/>
吾於吾父兄宜何如君子以是知公之政興孝興弟者<lb/>
盖易易然也且老人者生宋景定中歴元百年而遭逢<lb/>
聖代意者天生斯老以待今仁夀固已在百年先矣㣲<lb/>
公誰能表之彛也居公之野矣病廢得扶曵以觀焉盖<lb/>
曠世之遭也故為銘其堂下碑曰於維皇王正此方夏<lb/>
爰釋戎衣有事郊社祀享㑹朝禮作樂造神人既和及<lb/>
鄉飲酒維鄉飲酒萬方攸同俾孝與義載臻時雍顯顯<lb/>
魏公牧我蘇人公有㫖酒樂我嘉賔嘉賔戾止以僎以<lb/>
<pb n="KR2n0029_WYG_001-47b"/>
介公在泮宫賔至則拜出祖東壁羞自東房𤣥酒于尊<lb/>
房户是當有勺有勺實彼爵矣再拜稽首獻且酢矣吹<lb/>
笙鼔琴而瑟而簫而間以歌厥音猶猶有黄其髪鮐背<lb/>
兒齒百有十嵗眉夀曷已公拜而饋寔猶父兄何以將<lb/>
之篚有𤣥黄賔既樂只言旋言歸醉飽自公祝公期頥<lb/>
我子我孫公之孫子公我父兄我孝我弟公曰咈哉天<lb/>
子明聖天子萬年畜爾子姓猗嗟蘇人今爾復古我作<lb/>
歌詩以告來世<lb/>
<pb n="KR2n0029_WYG_001-48a"/>
　　　吳縣學射圃記<hi>王鏊</hi>
鄺侯璠治吳縣之三年遹新學宫直廻正袤闢隘抗卑<lb/>
門堂庭廡煥改舊觀而射圃仍在學之西偏湫隘偪仄<lb/>
下無以周步武上無以崇揖讓頗甚病之㑹考績還任<lb/>
謁于文廟顧瞻其東厥有町疃問之曰某氏之棄地也<lb/>
倍直償焉爰始經營有操書致者曰吾長洲之氓其也<lb/>
而有地焉鄰吳學宫聞侯崇學右文敢因下執事獻諸<lb/>
侯歸之直不受於是得地衡五十弓縱百步乃始作亭<lb/>
<pb n="KR2n0029_WYG_001-48b"/>
曰觀射賔主有階抗侯設豐洗水篚縣莫不有所於<lb/>
是學諭李仁等來言於予求紀其事以示後學之有射<lb/>
圃非曰不㤀武事也盖亦學焉而其禮廢久矣其儀雖<lb/>
具於儀禮顧未有舉行之者徃時天台陳公選以御史<lb/>
董學政於吳始命兩生習之大江之西得其儀以還俾<lb/>
諸生嵗時肄之某於是實備衆耦之末預觀周旋揖讓<lb/>
之盛于于翼翼似勞也而甚適也似迂也而甚莊也問<lb/>
學之餘於是游焉息焉揖讓焉獨非學乎即有敖慢怠<lb/>
<pb n="KR2n0029_WYG_001-49a"/>
惰之氣奚自入焉盖非惟可以觀徳也又可以養徳焉<lb/>
者故曰仁者如射又曰射有似乎君子今陳公去吳乆<lb/>
某亦竊官於朝且三十年不知吳下諸校其射儀尚猶<lb/>
昔乎抑有異於彼者耶鄺侯修政之餘力能加意於此<lb/>
故為記其成於石使後之人知古禮之缺而幸存者固<lb/>
陳公是賴其賁而勑之庚而續之其禮乆而不廢者鄺<lb/>
侯之力也<lb/>
　<lb/>
<pb n="KR2n0029_WYG_001-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳中金石新編卷一<lb/>
</p>
<p>
</p>
  </div>
</body>
</text>
</TEI>
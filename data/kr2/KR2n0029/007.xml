<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳中金石新編卷七</head>
    <p>
<pb n="KR2n0029_WYG_007-1a"/>
欽定四庫全書<lb/>
　吳中金石新編卷七　　　　明　陳暐　編<lb/>
　　雜紀<lb/>
　　　文正書院記<hi>祝顥</hi>
書院在蘇城中吳縣西隅通衢之上祀宋大賢范公之<lb/>
祠也按范之先世自北徙南而居於吳公生於武寜官<lb/>
舎長仕中朝而薨於徐子孫奉其柩葬河南萬安山而<lb/>
祠於是者以公父母之邦且其地本范氏舊業公嘗經<lb/>
<pb n="KR2n0029_WYG_007-1b"/>
理作義莊以贍宗族者也當宋咸淳丙戌太守潛説友<lb/>
始請於朝立專祠祀公元末至正甲戌郡守吳秉彛又<lb/>
奏改為書院而以公之贈謚表其門閭舉其族之嫡嗣<lb/>
主奉祠事義莊田宅悉附天平山三太師墓所逮際昌<lb/>
朝大新禮制遂以書院登諸祀典春秋祭享郡之官屬<lb/>
師生與其族之子姓咸集祠下行禮著為定規彰彰詳<lb/>
備可謂盛矣然自國初至今百有餘年而祠宇室堂日<lb/>
入於壊時雖修治而功費浩穣率未能完美如舊今主<lb/>
<pb n="KR2n0029_WYG_007-2a"/>
奉從規與其族人屢欲經營顧力弗逮所賴郡守劉侯<lb/>
為之規畫又值嵗祲公私多故未克就緒適監察御史<lb/>
劉公持節按臨爰自下車洞燭幽隠發奸摘伏而下無<lb/>
遁情洗寃滌滯而犴無留獄且不翕翕希同矯矯務異<lb/>
數加延訪以革猜防故政不迷而廢墜畢舉於是郡守<lb/>
得以祠事白公公曰事神治民敦崇風化郡邑首務有<lb/>
或不然非憲體所當究乎夫事有經權時有可否貴在<lb/>
變通使無偏廢可也矧先賢祠宇風化所闗宜亟行之<lb/>
<pb n="KR2n0029_WYG_007-2b"/>
勿怠吾亦為之處焉用是親詣祠中纎悉畢視黙運𡨕<lb/>
思酌量措置悉付長洲縣令劉輝典史張灝董之而責<lb/>
其成令亷慎老成謹於趨事曽未逾時凡祠之敝者一<lb/>
撤而新之言言赫赫加於舊觀邦之士庻來瞻來仰靡<lb/>
不驚歎而莫究所繇盖是圗也材給於上而官不加費<lb/>
力役於下而民不告勞神享其成而族賴以芘一舉而<lb/>
衆美悉具非善於謀敏於事而公於心者未易臻此衆<lb/>
方落成㑹監察御史戴公廵歴至郡詣祠見之極加稱<lb/>
<pb n="KR2n0029_WYG_007-3a"/>
賞曰盛事也不可無紀於是令與主奉數過丘園以記<lb/>
為請予惟文正公之髙風大節彌兩間而冠百世者登<lb/>
諸國史載諸郡乗而雜出於譜𫝊紛播於品題者不可<lb/>
勝書至今庸人孺子一聞公名皆知敬仰故其平生所<lb/>
至存有生祠沒有廟祀者不約而同於以見秉彛好徳<lb/>
之誠不以古今彼此而有間也况公父母之邦精神手<lb/>
澤所在則凡生於斯仕於斯者有不加之意乎是宜賢<lb/>
監司良守令之用情於是也第顥晚生末學淺見寡聞<lb/>
<pb n="KR2n0029_WYG_007-3b"/>
不能加毫末以光盛事為歉然嘗聞之記者取記其事<lb/>
實信今傳後不失其真乃可故敢原其始末畧其彌文<lb/>
而為之直書云侍御公名魁字士元髙唐人戴公名仁<lb/>
字以徳句容人郡侯名瑀字汝器蠡吾人皆以進士歴<lb/>
顯榮所至有聲不係諸此不書<lb/>
　　　新修道山亭記<hi>黎擴</hi>
蘇為南圻大郡其學制之雄麗池圃之幽䆳尤為江南<lb/>
諸學之冠尊經閣西數歩有小丘焉隆然而起髙約四<lb/>
<pb n="KR2n0029_WYG_007-4a"/>
五丈廣約畆有畸其趾三方浸以大池意其初必因鑿<lb/>
池累土而成殆有類乎道家所謂蓬萊方壺者故名之<lb/>
曰道山繞山上下羅植松栢雜木隂欝森聳干雲蔽日<lb/>
登其巔可以盡得一城内外之景也國朝宣徳間南昌<lb/>
况公鍾受勑知蘇始作亭於上四隅之柱以石四面之<lb/>
忩以魫深廣各二十尺崇比廣而減四之一焉翼然竒<lb/>
偉之觀師生於勤學之隙得為游息之所後將三十年<lb/>
亭日就壊雖更數守咸莫介意幸而去年夏得四明姚<lb/>
<pb n="KR2n0029_WYG_007-4b"/>
公堂恭承上命來守是邦蒞學勸課之餘乃登斯亭俯<lb/>
仰低徊而嘆曰前人之蹟可坐視其廢矧有益於師生<lb/>
紓勞釋瘁者乎於是捐已俸市羣材易腐以堅補缺以<lb/>
完加以藻繪題以華扁既訖厥功焕乎其改觀矣公與<lb/>
二三僚從登於其上第見天光雲影相蕩於上下官府<lb/>
民居仙宫佛刹相簇於逺近至於吳山震澤之幽且逈<lb/>
者莫不盡在乎目睫間矣公欣然以謂衆曰是可樂也<lb/>
宜有以記之惟兹學初由宋大賢范文正公仲淹捨所<lb/>
<pb n="KR2n0029_WYG_007-5a"/>
得錢氏之地而建然文正之素志在於先後天下憂樂<lb/>
之言而我姚公生於數百載之下慕文正之風於數百<lb/>
載之前果諧所慕得典文正之鄉郡能不以其素志之<lb/>
言見諸實行而肯托之一空哉且前此數嵗水旱相仍<lb/>
飢饉薦臻蘇民之生鮮遂公雖欲修斯亭覽斯景以樂<lb/>
斯樂不可得也幸今聖天子在位斂福錫民年榖豐登<lb/>
民生大遂公安得不修於斯覽於斯以樂於斯乎且公<lb/>
之樂於斯者非獨一已之樂也盖將以同乎斯民之樂<lb/>
<pb n="KR2n0029_WYG_007-5b"/>
也不過托斯亭以發之爾又何戾於文正之所言者耶<lb/>
嗚呼地因人顯名以事傳而今而後滁之豐樂岐之喜<lb/>
雨又不得專美於前也用是為記以鑱諸石俾蘇之後<lb/>
人得有所考亦有所思云<lb/>
　　　長洲練氏義塾記<hi>宋濂</hi>
皇上建大號之八年以為天下既已安輯而化民善俗<lb/>
之道猶有未備乃下詔郡縣凡閭里皆啟塾立師守令<lb/>
以時程督之於是雖窮鄉陋壤莫不有學吳郡長洲縣<lb/>
<pb n="KR2n0029_WYG_007-6a"/>
之尹山民居繁庶習俗嗜利乆不知教有司偶遺不舉<lb/>
大姓練則成自謂其父文逹由睦來居嘗有志而未果<lb/>
今明詔如此而塾不時立恐非朝廷淑斯民意乃與弟<lb/>
箎謀夷土治材作堂三楹間以為講習之所旁為四室<lb/>
以供寢處庖湢延儒士髙平范煥為師俾里中子弟就<lb/>
學焉割田三十畆以食之始於洪武十一年正月越七<lb/>
月而後成具以其狀白於縣若郡郡許以為宜遂乃遣<lb/>
書來請文紀成績古之為治者其法雖詳然不越乎養<lb/>
<pb n="KR2n0029_WYG_007-6b"/>
與教而已養失其道則民貧教失其道則民暴貧則流<lb/>
而為盗暴則去而為邪二者皆亂之始也是以先王重<lb/>
之二十五家之閭必有左右塾塾必有師師必以仕而<lb/>
老於家者為之故是時無不學之民無無塾之地無邪<lb/>
僻淫靡之俗刑法置而不用亂亡無所自而起其後彊<lb/>
大諸侯欲圗得志相與毁詩書六藝之籍使其教壊而<lb/>
不行然尚踰數百年而後絶一民不忍叛其上教之足<lb/>
以感人若是自秦以降無教者亡有教者存得其道者<lb/>
<pb n="KR2n0029_WYG_007-7a"/>
盛以延失其道者衰以促千載一軌也皇上奮然愍前<lb/>
代之弊欲使海内之民皆霑沐禮義大設學舎以教之<lb/>
此與先王之心何異則成非有化民之責乃能以淑其<lb/>
閭里是圗豈非君子哉君子之所為貴乎可法於世他<lb/>
日三吳巨族人人皆奉上設教之意以化其閭巷之民<lb/>
使咸知尚禮義恥犯法如成周時盖將始於今乎姑刻<lb/>
其事以俟<lb/>
　　　大塲鎮重修義塾記<hi>王直</hi>
<pb n="KR2n0029_WYG_007-7b"/>
大塲鎮在嘉定縣東南六十里元有義塾邑士沈文輝<lb/>
所建中為殿以祀先聖四配十哲侍焉其諸賢像則圗<lb/>
於兩廡之壁有堂有室以為師弟子講肄之所其制一<lb/>
倣縣庠而差小割田千畆収其租以供祭祀飲膳之費<lb/>
謂之義塾盖當時所賜名而趙文敏公題其榜揭文安<lb/>
公為文勒之碑入國朝來田歸於有司師生無所仰給<lb/>
講肄遂廢迄今七十餘年殿堂門廡日入於壊㑹朝命<lb/>
下興社學民居有逺於郡縣學子弟無所受業者俾學<lb/>
<pb n="KR2n0029_WYG_007-8a"/>
於其中而大塲鎮當有所建置於是里之士人沈軒以<lb/>
故義塾白於縣丞張鑑欲修葺之以教里中子弟而力<lb/>
有不逮時工部侍郎廬陵周公廵撫諸郡毅然以興學<lb/>
教人為務鑑乃為書請於公公為屬之邑令扆昭及丞<lb/>
俞觀等俾協力治之昭嘗為監察御史亦篤意教事經<lb/>
營規畫市材命工修大成殿三間明倫堂五間兩廡各<lb/>
十二間儀門如堂之數以正統八年八月興工越月而<lb/>
落成壯麗宏偉焕然一新里中子弟得受教於此而頌<lb/>
<pb n="KR2n0029_WYG_007-8b"/>
周公之徳與賢令丞之功不置鑑復與衆謀曰是役也<lb/>
非廵撫大人之力不至是其嘉惠學者厚矣不可無記<lb/>
以示乆逺廼因長洲縣學教諭蕭彦清求予為記古者<lb/>
二十五家為里里必有門門之左右為塾里之仕而歸<lb/>
者大夫為父師士為少師主其教嵗功方興凡弟子皆<lb/>
出學傅農事則父師少師旦暮坐塾中教之以孝弟忠<lb/>
信恭敬遜讓嵗事既畢則皆入學年十五入小學見小<lb/>
節踐小義焉十八入大學見大節踐大義焉其秀異者<lb/>
<pb n="KR2n0029_WYG_007-9a"/>
則以次而進用之今家於是鎮者累百計非止於二十<lb/>
五為弟子者衆矣且其人多秀而喜文皆不以農為業<lb/>
頗得專志以讀書則學乎此者其成功當易於古人然<lb/>
予聞之師者教之本也塾既新矣將欲成賢才美風俗<lb/>
以稱修塾之意於師可不慎哉今縱不得致仕之老者<lb/>
亦必求夫徳成行修之士為之師使凡學者自洒掃應<lb/>
對進退之節禮樂射御書數之文以至修身齊家治國<lb/>
平天下之道皆深究而力行積中而發外蔚乎其有文<lb/>
<pb n="KR2n0029_WYG_007-9b"/>
卓乎其有立始而為閭里之榮終而為邦家之光則於<lb/>
斯塾可無負矣初沈文輝之為此凡教養之資皆其所<lb/>
自出此義舉也故名曰義塾今猶為此名者周公以為<lb/>
興學以教人與人之勉於學皆理之所宜為不可緩也<lb/>
故云然然則為師弟子者其可佚居慢遊而已哉<lb/>
　　　張節婦唐氏旌門銘<hi>有序</hi>　<hi>宋濂</hi>
皇帝恭膺天命誕敷文教凡有繋於民彛者輙加旌寵<lb/>
即書所謂表厥宅里樹之風聲者也粤自洪武七年春<lb/>
<pb n="KR2n0029_WYG_007-10a"/>
三月姑蘇守臣某上言吳縣編氓張成妻唐氏妙堅生<lb/>
二子而成卒堅年二十有七廼忍貧鞠育指天自誓曰<lb/>
飛鴻尚不再偶况於人耶遂不施膏沐日處寒燈敗帷<lb/>
中或憐之欲奪其志每涕泣以辭今五十有七二子頗<lb/>
有所成立州里稱之無異辭者里耆某言其狀於縣縣<lb/>
上於府監察御史加覆覈焉咸謂得表署其如制今臣<lb/>
故昧死上中書以聞制曰可於是符下有司行事四方<lb/>
來觀莫不歆艷其子彦存竊以為龍光自天照耀下土<lb/>
<pb n="KR2n0029_WYG_007-10b"/>
不可無以宣布上徳以昭示悠乆請大都督府照磨馬<lb/>
嗣能徴濂著銘鑱諸樂石濂惟夫為婦天大倫之攸繋<lb/>
故士昏禮有云下逹納采用鴈釋者曰取其不再偶也<lb/>
盖有夫婦而後有父子有父子而後有君臣夫婦之道<lb/>
貞而天下可得而治矣聖王在御持化機而制六合褒<lb/>
加貞節所以化行四方作新斯民者也濂待罪國史法<lb/>
當備載其事復繫之以銘銘曰聖人御極惇敘天彞𢎞<lb/>
敷大訓隂執其機樹之風聲何物不動管攝人心邇赴<lb/>
<pb n="KR2n0029_WYG_007-11a"/>
遐聳有婦氏唐來歸於張克産二雛其夫乃亡泣淚既<lb/>
盡繼之以血相隨九泉乃我之節嗷嗷者雛匪親孰依<lb/>
忍死鞠之心惟天知寒颸蕭蕭青燈在壁月落參横猶<lb/>
聞夜織或憐其孤風其改圗豈無甘薺何忍茹荼含涕<lb/>
陳辭鴻不再匹人為物靈顧弗之敵厥子既長頭角嶄<lb/>
然苦節之亨由持之堅牧守上言請加褒錫帝曰俞哉<lb/>
朕豈汝惜烏頭雙表有巋者門銀板漆書其光焞焞皇<lb/>
匪爾私用為世勸推以逹之民罔不變子則盡孝臣宜<lb/>
<pb n="KR2n0029_WYG_007-11b"/>
竭忠三綱既建比屋可封太史作銘勒諸樂石奉揚鴻<lb/>
休以昭罔極<lb/>
　　　節婦黄氏旌門頌<hi>蘇伯衡</hi>
姑蘇吳縣之閶門里有旌門焉朝廷所以寵褒姚節婦<lb/>
者也節婦姓黄氏名妙清歸姚氏為諱榮之妻生男女<lb/>
各一人而榮以病卒榮卒時節婦年二十有九子文聰<lb/>
纔二嵗貧甚力紡績以俯育或勸其更嫁節婦曰夫死<lb/>
不嫁婦人之常况有子可從何為而更嫁此足一移我<lb/>
<pb n="KR2n0029_WYG_007-12a"/>
則匪人不聴後十二年張士誠入據姑蘇亂兵掠文聰<lb/>
以去數從人問消息比二年不聞問或曰異日者有子<lb/>
可謂無更嫁也今子俘矣無論死藉令生歸亦不可望<lb/>
不嫁將焉恃乎節婦曰我豈以子存子亡為去留者哉<lb/>
終不聴又四年文聰始脱身來歸節婦驚喜且泣曰姚<lb/>
氏有後矣我死亦無憾後八年里耆列其狀上於縣若<lb/>
府監察御史為察實以聞制下旌其門為節婦之門則<lb/>
洪武七年春三月也今節婦婺居且三十四年年已六<lb/>
<pb n="KR2n0029_WYG_007-12b"/>
十有三文聰愳無以侈上賜而昭示罔極聞伯衡嘗簉<lb/>
屬太史氏介朱恪即金華山中求書其事勒諸樂石伯<lb/>
衡惟唐虞三代之世其教既明其化既成其民俗之美<lb/>
至於比屋可封當是之時旌其門閭表厥宅里猶不敢<lb/>
緩然則所謂樹之風聲使民益勸於善雖唐虞三代之<lb/>
聖人猶不能不以之為務也况當世降俗漓之後有天<lb/>
下者不善其善以為勸奚可哉皇帝受天景命君臨萬<lb/>
邦凡有係於風化者輙加表異盖以此也而姚榮妻黄<lb/>
<pb n="KR2n0029_WYG_007-13a"/>
以貞節著聞䝉被寵褒如此是猶唐虞三代之民加唐<lb/>
虞三代之令典矣逺近聞之其誰不感慕而興起此所<lb/>
謂賞一而勸百者也不其休哉不其休哉夫推明聖意<lb/>
而播諸聲詩者史氏之職也因不辭而為之頌頌曰天<lb/>
眷聖神民君民師匪曰治民亦欲迪之聖神奉天式和<lb/>
民則隂握化權作新萬國褒嘉節義錫以旌書風行四<lb/>
表孰不犇趨非有輨轄自率規矩四維既張五倫攸敘<lb/>
吳縣有婦姚妻氏黄年二十九良人遽亡儲無儋石室<lb/>
<pb n="KR2n0029_WYG_007-13b"/>
若懸磬母子煢煢相依為命霜風凄其落月照帷間闗<lb/>
機杼影與形隨人或憐之勸之他適胡乃茹荼有薺如<lb/>
蜜慷慨自誓辭與涕俱可以人焉而犬彘如我不即死<lb/>
我志靡它我下從夫我子如何子未成童掠於亂兵倚<lb/>
閭而望寒暑再更僉曰已矣安知非死無子焉恃不嫁<lb/>
奚俟婦曰咈哉何言之卑我志可易泰山可墮泰山可<lb/>
墮我志不易仰天一慟血淚雨集時既寜謐子亦生還<lb/>
雖無甘㫖志養攸全郡守御史交謂宜褒乃具封章乃<lb/>
<pb n="KR2n0029_WYG_007-14a"/>
請於朝乃被綸音旌其閭里苦節之報庻其在是昔視<lb/>
其門門則以席今過其門門有棹楔棹楔巍巍龍光有<lb/>
耀匪爾之私俾世視傚嗟臣事君猶婦從夫凡百在位<lb/>
曷鑒曷圗婦道不虧尚軫聖意臣節殫竭有不寵異刻<lb/>
辭堅珉以昭鴻恩以揚清芬以詔後昆<lb/>
　　　朱孝子旌門記<hi>吳寛</hi>
論天下户口莫庻於蘇郡者夫十室之邑必有忠信而<lb/>
况於郡之大者乎今朝廷有大慶頒恩詔輙令有司具<lb/>
<pb n="KR2n0029_WYG_007-14b"/>
節孝者來上然自建國以來凡百餘年蘇郡節婦嵗有<lb/>
之何孝子之寥寥耶豈其行為難人鮮能舉邪其見於<lb/>
公牘者洪武間有張孝子一人可謂少矣至成化間又<lb/>
得朱孝子一人乃乙未嵗旌門之典下士大夫為文詞<lb/>
以表揚之者不一而足於是朱孝子之名播在人口余<lb/>
因疑郡中孝子固多彼窮居僻處者特無人為表揚之<lb/>
耳如張孝子非託之公牘其名亦已亡矣此可見文詞<lb/>
之有用也朱孝子為人與其名字里居見山西參政祝<lb/>
<pb n="KR2n0029_WYG_007-15a"/>
公傳已詳其年將八十康健不衰比嵗凡孝子詔賜仕<lb/>
服榮身適預焉其葬父後嘗廬墓上予既為作聴烏軒<lb/>
記今其子存理持旌門銘頌詩賦數十篇至都下見示<lb/>
又欲得予言為記盖知文詞之有用惟恐其父之名不<lb/>
傳亦其孝也<lb/>
　　　東莊記<hi>季東陽</hi>
蘇之地多水葑門之内吳翁之東莊在焉菱濠匯其東<lb/>
西溪帶其西兩港旁逹皆可舟而至也由櫈橋而入則<lb/>
<pb n="KR2n0029_WYG_007-15b"/>
為稻畦折而南為桑園又西為果園又南為菜圃又東<lb/>
為振衣岡又南西為折桂橋由艇子浜而入則為麥丘<lb/>
由荷花灣而入則為竹田區分絡貫其廣六十畆而作<lb/>
堂其中曰續古之堂庵曰拙修之庵軒曰耕息之軒又<lb/>
作亭於南池曰知樂之亭亭成而莊之事始備總名之<lb/>
曰東莊因自號曰東莊翁莊之為吳氏居數世矣由元<lb/>
季逮於國初隣之死徙者十八九而吳巋然獨存翁少<lb/>
喪其先君子徙而西既及重念先業不敢廢嵗拓時葺<lb/>
<pb n="KR2n0029_WYG_007-16a"/>
謹其封濬課其耕藝而時作息焉翁仲子原博以狀元<lb/>
及第入翰林為修譔獲以其官封翁朝士與修譔君游<lb/>
者聞翁賢多為東莊之詩詩成而莊之名益著修譔君<lb/>
以謂予曰幸吾子之識之也夫人之業未有不勤成而<lb/>
侈廢者翁之為東莊也承往敝而修之<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悃劬瘁歴數<lb/>
十年然後備亦既囏矣而翁又遵道畏法雖處貴富泊<lb/>
然與韋布者類則所以保其業者豈苟然哉易曰幹父<lb/>
之蠱有子考無咎厲終吉由是觀之翁之業雖百世可<lb/>
<pb n="KR2n0029_WYG_007-16b"/>
知也又聞翁積而能散衣寒食餓汲汲若不暇則兹莊<lb/>
也寜直以自樂為燕游而已今修譔君科甲重朝廷文<lb/>
章望天下愛民憂國恒存乎心而見乎眉睫則推翁之<lb/>
心以逹之天下又豈直足以保其私業為兹莊山水之<lb/>
重而已耶然君子論家業之艱考世徳之有歸信文獻<lb/>
之不可無者必自兹莊始作東莊記<lb/>
　<lb/>
　吳中金石新編卷七<lb/>
</p>
<p>
</p>
  </div>
</body>
</text>
</TEI>
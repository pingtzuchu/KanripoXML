<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳中金石新編卷三</head>
    <p>
<pb n="KR2n0029_WYG_003-1a"/>
欽定四庫全書<lb/>
　吳中金石新編卷三　　　　明　陳暐　編<lb/>
　　水利<lb/>
　　　沙湖隄記<hi>吳寛</hi>
周禮職方氏東南曰揚州其澤藪曰具區浸曰五湖今<lb/>
蘇郡在古揚州境内而具區即太湖也又在今吳縣境<lb/>
内獨所謂五湖者莫考其蹟然水所瀦輙數千頃以湖<lb/>
名者不知有㡬豈即周禮之五湖邪或曰太湖中分為<lb/>
<pb n="KR2n0029_WYG_003-1b"/>
五故名夫既曰具區不應複言五湖是必不然凡田之<lb/>
並湖者既藉灌溉之利而風波衝激田塍輙崩則有浸<lb/>
滛之苦至於舟楫徃來固擅乗載之利然而風波猝興<lb/>
港渚無避亦有覆溺之憂盖利害之相倚伏如此湖之<lb/>
在偏隅者不必論若距郡城東二十里曰沙湖凡太倉<lb/>
崑山嘉定崇明之人之所必經者其廣袤各數十里横<lb/>
絶道上其北多腴田其中多舟楫人以為患者尤甚不<lb/>
獨此爾旁有盗藪以行劫為業客舟為風波所阻集於<lb/>
<pb n="KR2n0029_WYG_003-2a"/>
岸下多不能免人益患之昔人欲築隄以捍水者久矣<lb/>
皆以土石所施無所附麗其功難成遂置之乃𢎞治丙<lb/>
辰工部主事姚君文灝奉勅來督水利始白于廵撫右<lb/>
副都御史朱公謂隄可築公徃視之亦曰可築且曰是<lb/>
宜用卷埽法盖吾治河决時所已試者也謀既恊姚君<lb/>
乃專任其事先時君從工部侍郎徐公濬常熟江口獲<lb/>
葦利之占於民者以為公用及是遂賴其濟一時夫卒<lb/>
盡力材用畢具功垂成而君移疾去矣今郎中傅君潮<lb/>
<pb n="KR2n0029_WYG_003-2b"/>
來代周行田野水利大興他日行至沙湖歎曰是隄之<lb/>
功其可已乎至是廵撫為左副都御史彭公復勸相之<lb/>
而隄竟以完告其濶為丈三長為丈三百六十隐然如<lb/>
城堅壯可乆而水勢汪汪安流成渠人皆稱便惟古土功<lb/>
之興春秋謹之大抵因民之所利而利之則易為功違<lb/>
之則難然又有難易焉者孟子曰為髙必因丘陵為下<lb/>
必因川澤盖言因其勢者則易也故世之捍水者未有<lb/>
不因於土之勢然非知乎水之性亦終於壊而已今夫<lb/>
<pb n="KR2n0029_WYG_003-3a"/>
沙湖為隄既無所因可謂難矣顧其水湍悍特殺而抑<lb/>
之其漩洄演漾固無所滯此其所以竟成也彼梁作淮<lb/>
堰成而即壊惟障而塞之不知其性爾水利之不行已<lb/>
乆行則有利焉然能去其患則利在其中如是隄然盖<lb/>
耕者無浸滛之苦則安於田畝行者無覆溺之憂則樂<lb/>
於道路賈者無掠奪之恐則保其貨財利何博於此是<lb/>
役也前守為史侯簡今為曹侯鳯皆經畫其事者若通<lb/>
判陳暐知縣劉珂鄺璠縣丞陳謙竇𦙍主簿喻秉則勞<lb/>
<pb n="KR2n0029_WYG_003-3b"/>
績並著皆可書者於是傅君使來請文刻石予郡人也<lb/>
喜水患之能去且知君才操與姚君之美無忝於上命<lb/>
也遂為之記後之人尚謹視之以無隳其功云<lb/>
　　　常熟縣許浦塘疏濬記<hi>倪岳</hi>
四明楊君子器以成化丁未進士來知常熟縣事孳孳<lb/>
治理事有病民者次第罷去惟是縣治濵海其東北有<lb/>
許浦塘上接梅李塘㑹昆承諸湖水以逹于海在宋元<lb/>
時嘗立水軍寨建為鉅鎮我朝更置廵檢司以事防守<lb/>
<pb n="KR2n0029_WYG_003-4a"/>
歴嵗滋乆海水衝<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>至今浦口已三十六里廵司亦三<lb/>
易其地浦為潮沙所壅堙塞亦乆旱則潮汐弗通澇則<lb/>
沮洳弗泄民兩病之君軫于中思力濬治以工鉅費穰<lb/>
未易事事適水部郎中新喻傅君曰㑹奉命來司水政<lb/>
首具始末以請謀之而協遂命治農丞趙祥者董其役<lb/>
民用胥勸役者子來於是濬許浦之壅者濶十二丈深<lb/>
八尺長四千三百二十丈有竒分占工作稍食稱事為<lb/>
力易者人三尺為力難者人一尺有竒工畢即釋不計<lb/>
<pb n="KR2n0029_WYG_003-4b"/>
早暮不踰月告成凡役二萬二千人有竒鑿地之紆者<lb/>
十有二所除兩崖積土以為坦道植栁于兩崖之上俾<lb/>
土不善崩以䕃行者得舊石閘於雙墩移置海口俾啓<lb/>
閉以時蓄泄有節旱澇無虞易置廵司于閘上用便廵<lb/>
邏復謂梅李實居上流水比不通舟行用阻仍以萬二<lb/>
千餘人濬之長六千一百三十丈有竒深濶減許浦十<lb/>
之二始濬許浦繼濬梅李盖自城東門抵海口七十里<lb/>
有竒凡為工三萬三千有竒木石工食之費僅二千緡<lb/>
<pb n="KR2n0029_WYG_003-5a"/>
有竒始工於𢎞治己未十一月壬申訖工於庚申正月<lb/>
癸未為費省而成功速有如此哉邑人咸謂是浦之為<lb/>
民病者㡬五十年矣一旦賴賢令尹之力民享其利者<lb/>
將無窮焉苟非紀載其成著斯績於弗泯抑何以昭示<lb/>
于後紹斯績於弗替也耶乃相率建亭鑿石置諸閘上<lb/>
介邑庠生朱紳來請予言以記予惟朝廷張官置吏惟<lb/>
以為民故閭閻之下呻吟疾苦率於親民者是賴也而<lb/>
世之鋭者樂於速化既無意於為民鈍者安於無為又<lb/>
<pb n="KR2n0029_WYG_003-5b"/>
無力於為民是以民病日深莫可告語徒為竊嘆而已<lb/>
若今許浦之役其事可謂重大其費可謂浩穰而其為<lb/>
民病亦可謂乆且深矣先之為政於斯者亦嘗有慨然<lb/>
一加之意者否乎使非楊君之篤於為民傅君之樂於<lb/>
從善欲求是浦之底績亦難矣於是而知天下之民病<lb/>
亦豈易於瘳乎雖然孔子之論從政嘗曰因民之所利<lb/>
而利之斯不亦惠而不費乎擇可勞而勞之又誰怨觀<lb/>
之斯役尤可信也是亦惟在於為政者何如耳然則楊<lb/>
<pb n="KR2n0029_WYG_003-6a"/>
君其無忝聖人之徒歟是用具書以告來者<lb/>
　　　三吳治水頌<hi>楊循吉</hi>
大明啓運光造區夏列聖相承莫不則效古王崇重稼<lb/>
穡之事是致黎民勤耕咸飽以嬉亦以臣工弼相之有<lb/>
其人故水土用乂而嵗功成焉盖我國家兼包四海邁<lb/>
唐虞以為域厥今江南數郡雖藐列板圖而髙皇帝定<lb/>
鼎金陵實用以為三輔則知當時溝洫之法亦詳也已<lb/>
逮至太宗皇帝而經畫益周時則有夏周二公繼理兹<lb/>
<pb n="KR2n0029_WYG_003-6b"/>
土克用浚防以增太平之業非無所由然也皇上統御<lb/>
元元隆繼述之道仁孝恭儉思念農作東南之在聖𠂻<lb/>
盖自籍田以來朝夕罔懈粤𢎞治紀元之七年給事中<lb/>
葉君具列水利以聞即用其議申命工部侍郎今尚書<lb/>
徐公兼都察院副都御史來視修治之役則又詔今刑<lb/>
部侍郎前廵撫何公同其事而員外郎祝君亦以屬從<lb/>
任至重也盖昔神禹治水揚州以震澤為大今三江雖<lb/>
具輸瀉無所則嚙田漫禾民滋病焉公用是以徳意諭<lb/>
<pb n="KR2n0029_WYG_003-7a"/>
郡縣發疏鑿之士十二萬人俾行即工則判澤支為三<lb/>
道而以常導北流蘇導中流松導南流授界分程顯示<lb/>
所宜環千有餘里扶畚揮鍤一日並作爬搔不通號令<lb/>
風行而所謂白茅塘者為功尤力大槩取推蕩令滔滔<lb/>
而已越明年二月功成公有粒食生民之勞整御大衆<lb/>
之畧動而不譁既成弗怨政寛而有制績速而能堅肅<lb/>
亮恵和彰乎逺邇皇上嘉褒入朝拜工部尚書又奏以<lb/>
分司専治水事而薦前主事姚君領其職後三年新喻<lb/>
<pb n="KR2n0029_WYG_003-7b"/>
傅君以郎中至祇承惟謹益取遺規而廣之於是茂績<lb/>
有加而田間父老始相與詣君具言昔之紀載簡畧與<lb/>
興作弗稱願重刻石播盛美乃述斯頌逹羣情而使著<lb/>
焉其詞曰若稽古初耒耜未興人攫鳥獸以食居罔攸<lb/>
寧延及陶唐洪水湯湯以勤夏王手足胼胝厥害既攘稷<lb/>
乃播百榖民用阜康然則天立民命莫大於農水土弗<lb/>
率亦罔有成功考本究始耕鎛在後疏鑿在先明明無<lb/>
逸實著于篇故以天子居九重克念田野俾作于東兹<lb/>
<pb n="KR2n0029_WYG_003-8a"/>
惟艱哉惟我皇上龍飛御宇建元戊申瑞協太祖四海<lb/>
一心同奉真主天縱元聖威徳具溥兆庻樂戴懽忻鼓<lb/>
舞惟帝心乾乾圖兹萬邦爰憫於南之水式思導江誕<lb/>
發大命冊用司空夫明后在上則下多股肱而世將建<lb/>
乎非常之事必有賢臣翼其成是以我公肅奉明詔來<lb/>
南經營駟牡是乗揚揚斾旌廵彼阡陌周覽川澤孰源孰流<lb/>
若通若塞乃起徒衆大致乎厥役衆來不已公曰宜止<lb/>
三月為期毋或病爾爾田爾利聖皇載于懐庻民聞公<lb/>
<pb n="KR2n0029_WYG_003-8b"/>
勸相盈涯積土為山㧞濤如雷瀰瀰洋洋脉理無乖皇<lb/>
有明徳惟公布之大功亟就聲色不施昔民苦耕之匪<lb/>
易戚於漂流今者來歸莫匪良疇一畝三石惟水去有<lb/>
溝禾斯有秋衎衎婦子不復聚憂架廬築垣亦買其牛<lb/>
笑語欣欣逹於四周擁車引襜觀公出游懿我徐公胡<lb/>
徳之優匪夏伊周穰穰甫田犬不夜嘷嗚呼休哉盖勞<lb/>
㒺不逸而勩㒺不報公進六卿寵光有耀明良逄兮世<lb/>
雍熈江南稔兮嵗無災聖躬兮萬夀黎民兮不饑統八<lb/>
<pb n="KR2n0029_WYG_003-9a"/>
埏兮咸樂奚可美兮惟兹顧一代之偉績亦巍乎卓矣<lb/>
是故敢陳於頌詩<lb/>
　　　重浚七鴉浦記<hi>姚文灝</hi>
東吳洩水之大道三江之外蘇有三十六浦松有八滙<lb/>
常有運河十四瀆然自海塘作於東南而東江以塞松<lb/>
江以㣲水乃北折併於婁江而溢於七鴉白茅二浦故<lb/>
今之七鴉白茅在三十六浦為最鉅而要近日大司空<lb/>
徐公受命治水拳拳乎此者有以也然白茒海口漲沙<lb/>
<pb n="KR2n0029_WYG_003-9b"/>
為梗以非人力之可為變而通之宜别有其道惟是七<lb/>
鴉獨無他妨且當楊城諸湖之衝而入海又徑可恃以<lb/>
為利也但其間亦頗為村市居民所扼塞水性未遂余<lb/>
之有意於是也亦乆矣顧未有所儲不忍驅無食之民<lb/>
以就役𢎞治九年乃請於上設導河夫於沿江既又議<lb/>
收其直随時募工十年冬始以斯役詢於通判陳暐常<lb/>
熟知縣楊子器崑山知縣張鼒遂籍二縣近浦之户得<lb/>
二萬二千三百人疏自尤涇東至木樨灣凡五千五百<lb/>
<pb n="KR2n0029_WYG_003-10a"/>
九十丈可旬有五日而成計工受直實用夫銀五千二<lb/>
百七十兩上濶如舊而深倍之下闢直塘兩崖市肆所<lb/>
侵其闊倍舊決放之日衆流奔注而沙頭圍築之處日<lb/>
以崩頺水益洶湧郡人歡傳或有道余之績者然不知三<lb/>
子之勞也盖陳以職專水事晝夜經理雖監司以他務<lb/>
督趣至被譴怒不為去楊則舊治崑山素逹水道之要<lb/>
害而張又果於䟽導之事是以動順而成易也成之日<lb/>
陳以紀述為言余曰不足以煩作者乃自書其槩如此<lb/>
<pb n="KR2n0029_WYG_003-10b"/>
云<lb/>
　　　重濬湖川塘記<hi>祝允明</hi>
水生於天行乎地而假人以治治無所用於私私則鑿<lb/>
物失其理而亂吾更以亂加之是益其亂也惟知及之<lb/>
而以仁守之勇成之則雖不必創作其績有以相時聖<lb/>
后而配古聖臣以康黎民何也得其理故也孔子稱舜<lb/>
禹之有天下也不與而無為觀舜命禹禹盡溝洫力至<lb/>
胼胝八年若是謂無為不與者邪為不為咸以理理為<lb/>
<pb n="KR2n0029_WYG_003-11a"/>
而為雖甚勞煩焉猶無為也天下之水十五在江南去<lb/>
禹踰三千年而三江失入震澤不定昔之議治者紛若<lb/>
聚訟繇范文正蘇文忠迨二郟單任等言人人殊至就<lb/>
其理而理之狹者廣之髙者下之塞者通之不能異也<lb/>
則今日循故理成新功不以鉅㣲古今而間然為之者<lb/>
其舜禹事歟太倉州北數十里有塘曰湖川延袤九萬<lb/>
七千一百尺西分源於太湖歴婁江而下入巴城湖新<lb/>
塘以來滙東連小塘子中貫石婆港以逹劉家河海潮<lb/>
<pb n="KR2n0029_WYG_003-11b"/>
西突巴城東注清濁交嚙又劉家潮之緯州而西出者<lb/>
由鹽鐵塘及湖川而定東北由七丫港而花浦而楊林<lb/>
塘潮之來亦及湖川而尼當地與時之㑹渾沙迎合淀<lb/>
壅澱洿可立而待傍田藉沃泄者頻病之天順間民沈<lb/>
定奏可下郡縣濬治時治塘面廣二百四十尺底半之<lb/>
隄深十有二尺輔隄之廣殺二尺潮歸支川傍田以利<lb/>
迨今乆且復淤東至堤身十里餘塘成夷壤草荄糺盤<lb/>
小汛絶滴西至金鷄河口亦僅沮洳民吳紀復奏可下<lb/>
<pb n="KR2n0029_WYG_003-12a"/>
郡縣濬治郡縣以役寡工薄稍疏陿中纔如溝無㡬輙<lb/>
已漲平佃涉兼病嵗庚申民吳賢等乃牒陳於今廵撫<lb/>
南畿都察院右副都御史彭公禮提督浙西水利工部<lb/>
郎中傅公潮乞裁治活赤民二公曰俞屬之治農官蘇<lb/>
州府通判陳君暐率太倉州判官黃君譜徃相度得其<lb/>
理乃鳩州萬有五千夫崑山千二百夫挑抉塗泥導誘<lb/>
線路畚鍤任輦雲聚蟻運二公躬徃視之初塘身既闢<lb/>
而兩岸相去直與下等彭公曰是不然岸潰且復合塘<lb/>
<pb n="KR2n0029_WYG_003-12b"/>
之塞耳乃命削其亷隅俾夷而固啓役於冬十二月上<lb/>
旬訖事於明年春三月十三日凡濬自徐昌橋至於金<lb/>
雞之口八萬五千一百尺入崑山西叚又六千尺面廣<lb/>
一百尺底四十四尺深九尺尤以民造新州積勞日給<lb/>
導河夫官銀糜三千二百五十兩有竒於是水道流利<lb/>
而田野辟舟檝便租賦復上下賴之彭公命允明記其<lb/>
事允明民於郡郡大利病固無越水事竊嘗研究今昔<lb/>
諸賢緒論愧愚暗無獲然妄謂理之一言貫萬有亘宇<lb/>
<pb n="KR2n0029_WYG_003-13a"/>
宙弗可易者有物於此失其理而亂無必更張復之而<lb/>
還治兹塘是也假令舜禹復起其於是能舍濬瀹而他<lb/>
為乎大哉二公知及仁守而勇成之五行既陳六府惟<lb/>
修有以相后皇補天地盖其根柢所在獨持一理以宰<lb/>
割百度故不以鉅㣲循而不鑿有為而若無為若禹之<lb/>
於虞也奚其異於乎勸今規來永古作者之澤以信吾<lb/>
民之刓鏤固小子幸願且承命也不敢辭謹用鋪勒昭<lb/>
烈俾職於後者時消息以斯理將萬世是賴是役也承<lb/>
<pb n="KR2n0029_WYG_003-13b"/>
引而提挈者知府曹公鳯知太倉州李侯董蒞於成者<lb/>
陳君專職之力及黄君也其他參事於是者後系聨以<lb/>
書<lb/>
　　　重濬至和塘記<hi>吳瑞</hi>
崑之至和塘肇自宋至和年間郡守吕公為之在當時<lb/>
有五利之説歴年彌乆而利物之功益倍近嵗潮汐壅<lb/>
淤輕舟輙膠邑城東西數十里為尤甚嘗考禹貢稱三<lb/>
江既入震澤底定今三江故跡大非昔比不藉故川舊<lb/>
<pb n="KR2n0029_WYG_003-14a"/>
瀆分殺其勢則震澤東傾潰決四出吳民受患烏有已<lb/>
時況其道由郡城南下折入東北東北故瀆惟白茅七<lb/>
浦與兹至和分為三支名入海要道白茅徃嵗不通朝<lb/>
廷嘗遣大臣為疏濬之説者謂其功用與三江等而至<lb/>
和淺涸如故江右姚公秀夫以工部主事奉勅治水吳<lb/>
中顧兹當濬遂命蘇州府通判陳侯暐崑山縣知縣張<lb/>
侯鼒即日召工計度東堰新洋江口西至九里橋為丈<lb/>
凡若干為工凡若干深一丈闊比於深十倍中作水線<lb/>
<pb n="KR2n0029_WYG_003-14b"/>
制其髙卑工則計日受直費錢凡若干悉出公奏請民<lb/>
徭餘儲自𢎞治十年十二月三日興役至廿又六日而<lb/>
畢先是隂雨彌月衆以凍沍為憂及即事晴暖倍常風<lb/>
雪不作畚鍤克施羣情勸洽張侯以公成績徴予記示<lb/>
乆逺昔眉山蘇氏論吳中水患不咎諸天而惟咎人事<lb/>
之不修盖天時之變雖若有數賴人謀而勝之十常七<lb/>
八彼有不參以人一惟委之於天是不究本之論也古<lb/>
之聖人贊化育參天地未有不本於人事者若唐虞置<lb/>
<pb n="KR2n0029_WYG_003-15a"/>
虞官益掌山澤周禮以中士為川師我國家川澤之任<lb/>
則領於冬官大司空今聖天子尤拳拳東南水利廼者<lb/>
從臣下之請特遣郎官徃治其任公由慎選而來至則<lb/>
延訪鴻碩講求源委荒陬僻藪躬自涉歴未嘗以耳目<lb/>
寄人謹其封防俾不得以妨農稼決其壅蔽而不逆其<lb/>
所取由是迂談鑿論舉不足以奪其所見之真矣兹於<lb/>
至和一支闗係重大雖勞衆費財有所不計其知要哉<lb/>
而陳張二侯復能一心同徳竭力從事鳩工散財杜絶<lb/>
<pb n="KR2n0029_WYG_003-15b"/>
侵蠧實惠及民民忘其勞故能化梗為通去害為利不<lb/>
出旬月而事功成集皆可書也後之繼公者當時加濬<lb/>
治紹公休蹟豈惟兹水永永有賴因亦得以仰窺皇上<lb/>
參贊之化益宏逺而無窮焉公又近治七浦功亦就緒<lb/>
以其事聨三支併書之公名文灝字秀夫江右人由甲<lb/>
科進士陳侯名暐字耀卿河南人由鄉進士張侯名鼒<lb/>
字宗獻其地同於陳侯而甲科則與公同也<lb/>
　　　長洲義官疏渠題名記<hi>楊循吉</hi>
<pb n="KR2n0029_WYG_003-16a"/>
具區之水東北折而入海則必宿於長洲而後得逹故<lb/>
是邑大抵皆水也夫水受焉而有歸乃不為災是以當<lb/>
治最急然由是抵海越隣尚百里不流不導無所於壑<lb/>
則不獨治以自利亦明矣𢎞治之二年天子以進士邢<lb/>
侯來撫兹人先是三吳水歴治且八十載防壊渠塞荒<lb/>
以嵗繼侯汲汲輸賑補救振百廢民幸免於轉徙而終<lb/>
以為非逺圖毎欲大決一邑之水而東之顧境有畫焉<lb/>
不可也七年侍郎徐公以上命至大發列郡之士盡去<lb/>
<pb n="KR2n0029_WYG_003-16b"/>
水害而以白茅塘為之首塘在常熟受長洲諸湖而逹<lb/>
於海兹所謂下流之當治者也治則均利而邇其上者<lb/>
尤甚於是邢侯任其事加力妙選義官之有材諝者得<lb/>
<hi>缺</hi>　等三十七人畀之人二萬使分作焉明年二月工<lb/>
成自芝塘至於廟灣積沙盡決迅流飛疾由蔽者觀之<lb/>
則役不在境苦驅氓以他救而不知白茅通而長洲先<lb/>
被其利固侯素議然也凡侯於是役慨焉為諸邑先竟<lb/>
能假鄰以自濟因衆而有功然則其於理水與人咸哲<lb/>
<pb n="KR2n0029_WYG_003-17a"/>
而善其道者歟及其成也則又曰吾無勲諸人焉爾苟<lb/>
不以一名永其傳則櫛風沐雨之勞旋踵不聞後不可<lb/>
使也於是以具石請噫是真循良古意不可辭乃文其<lb/>
畧而人人列焉<lb/>
　　　治水義官題名記<hi>楊循吉</hi>
江之南比嵗大水稼用弗登民饑榖翔公私告竭有獻<lb/>
謀於朝者曰三吳之饒其惟外府而以鉅海為壑水不<lb/>
克下乃災於農請决之便語聞皇帝以為然於是以工<lb/>
<pb n="KR2n0029_WYG_003-17b"/>
部侍郎徐公兼都御史來治其事既至籍丁壯十二萬<lb/>
人將盡導具區之流注諸東具糧授界經始有期圖用<lb/>
古役法以伍什百千長其人顧吏少不足以署無所屬<lb/>
僉曰民有以義顯而仕服者亦吏也凡其人多故家子<lb/>
有恒心用之庻其濟乎從之郡以下邑徴用厥良惟時<lb/>
吾吳實將發萬五千人以徃長之者當用二十八人縣<lb/>
大夫鄺侯乃汰衰升壯斥愚進敏簡㧞登數俾行視役<lb/>
分地得常熟之芝塘用能協力諧志無懈晨夕督促提<lb/>
<pb n="KR2n0029_WYG_003-18a"/>
調咸中程度以𢎞治八年二月功成侯乃建綵斾列金<lb/>
鼔躬迓於郭外宴饗有序百瘁咸釋初役之興憚徃者<lb/>
衆既而多以疾祈中輟侯一折以大誼不聽且約列名<lb/>
於石以為旌至是惟言之圖踐請於都䑓許焉而余受<lb/>
命當書夫是役也除沴召豐光復禹跡功利博大實聖<lb/>
朝之盛事天下莫不手額為生人慶顧得預力其間而<lb/>
獨非榮歟雖然匪載則後罔聞是猶無遭也而侯於此<lb/>
乃能敦信崇讓以彰下之勞遂使一時駿奔之士得以<lb/>
<pb n="KR2n0029_WYG_003-18b"/>
垂聲邑中永永無極盖一舉而三美咸具其樹立宏逺<lb/>
抑可因是而知其大畧焉侯癸丑進士任邱人至之半<lb/>
載威惠大行誠賢牧也<lb/>
　　　重濬湖川塘題名記<hi>桑悦</hi>
湖川塘横亘於州其尾少接崑山縣漉潤數十里嵗乆<lb/>
滯壅窪者沮洳萃沙平原有司被㫖欲濬因循功鉅弗<lb/>
果提督浙西水利工部郎中傅公按視之召所屬諭之<lb/>
曰水利民之命脉昔西門豹為鄴令鑿十二陂以利民<lb/>
<pb n="KR2n0029_WYG_003-19a"/>
時稱賢大夫司馬遷紀之以傳不朽全州之力津以大<lb/>
邑顧歉鄴邪棘鑿允宜令下荷鍤如雲庻民子來工興<lb/>
之中廵撫南畿都察院右副都御史彭公親履眺相示<lb/>
以勸懲工訖已命鄉進士祝君允明記其顛末矣公軫<lb/>
成功孔艱書告予曰禮云后稷之為烈也豈一手一足<lb/>
之力哉塘濬功何所歸凡百執事効勞已乆先生當為<lb/>
之暴白以勸來者予聞老子云數其車無全車以車分<lb/>
數之曰輻曰輪曰軫曰盖之屬不可枚舉合而言之曰<lb/>
<pb n="KR2n0029_WYG_003-19b"/>
車而已總名彰則諸名隐理之必然者也今公總名已<lb/>
獲乃不自居而欲分數輻等其徳之厚為何如耶是役<lb/>
之興知府曹公綱維有度翼以竟事治農通判陳侯暐<lb/>
身致於河疲病忘息櫛沐風雨膚功告成州判黄君譜<lb/>
崑山縣丞楊君孟竒分董工役勤勩惟均知州李侯端<lb/>
暨崑山知縣徐君聰繋念籌畫筭金廪夫州判龔君詔<lb/>
吏目施泰給散以公廵檢孫雄奔走阡陌弗懈皆可數<lb/>
之以詔無極其參事義官粮塘耆老不能悉數宜㧞其<lb/>
<pb n="KR2n0029_WYG_003-20a"/>
尤者書其名姓於碑隂衆議河所由濬公實不得辭其<lb/>
總名<lb/>
　　　滸墅永通渠記<hi>陳琦</hi>
吳郡去城西北一舍許有名鎮曰滸墅濵臨漕河舟航<lb/>
所聚商賈所通驛使交馳紛紜填溢殆無虚時自永樂<lb/>
間通漕以來朝廷設闗津以征商税毎嵗必簡命地官<lb/>
之亷勤幹濟者蒞焉蒞於是操拘縱之柄而時其啓閉<lb/>
遇夜則鑰之以防私度其法舟之廣狹徴賦之多寡按<lb/>
<pb n="KR2n0029_WYG_003-20b"/>
季而輸之民部其資國用也廣矣然皆視公署猶傳舍<lb/>
以積斂為功績事裁損於利者咸莫之為𢎞治十二年<lb/>
己未今地官員外郎賴公奉命以來凡百究心一以寛<lb/>
仁為本如商之竹木過此者則曰此工曹已税矣不可<lb/>
為之重征也聽其徑行仍謂徃來小航容無斗斛例不<lb/>
納税者且與商舟鱗次放行其間豈無婚葬延醫診援<lb/>
危疾而時刻不可逾者能不苦於稽滯乎爰謀爰度乃<lb/>
即闗轄之旁命工鑿小渠以石固壘其修若干丈廣六<lb/>
<pb n="KR2n0029_WYG_003-21a"/>
尺餘僅容刀舟之度一時之農工漁樵婚喪之人行旅<lb/>
裹粮之輩晨夕徃來無復艱阻於是人心欣躍感戴公<lb/>
徳之至闗之父老相率踵予告曰賴公建此萬世永利<lb/>
良恐嵗乆繕治不繼日就湮汨則為民病猶前日願得<lb/>
一言以紀諸石庻使後之繼至者有所考見以相承於<lb/>
勿替乎予謂世有古今而人心無古今賴公忠以奉國<lb/>
仁以恵民秉彛之理人心所同後之君子同寅協恭賛<lb/>
相輔翼增所未備也必矣又奚為慮哉且公之偉績誠<lb/>
<pb n="KR2n0029_WYG_003-21b"/>
不止此觀其堂廡惟新窻户疏逹外建屏墻増補石岸<lb/>
財出於官民不知費盖公亷以濟敏公以施仁故商不<lb/>
濫征而課額自足津無苛留而渡有捷徑夤縁射利者<lb/>
無所投其隙倚法為奸者無所施其計嗚呼是可以觀<lb/>
政矣異時秉國之鈞均國之恵即此心之充拓耳又奚<lb/>
庸言因記其渠也而牽聫書之公名先字<hi>缺</hi>　閩之汀<lb/>
州人由<hi>缺</hi>　進士任今官云<lb/>
　　　西華石塘記<hi>王㒜</hi>
<pb n="KR2n0029_WYG_003-22a"/>
具區之水浸五湖際四郡夫自禹功底定而歴代因之<lb/>
以為利川分派别瀦滀溉灌為郡邑者苟知導民使服<lb/>
田力穡則决渠為雨荷鍤成雲長我禾黍以衣食兹土<lb/>
者常源源而不竭矣抑或昧焉濬之無其方防之失其<lb/>
備則亢或致焦窘庳或成汙澤向所謂利乃反為害此<lb/>
西華石塘之所為作也西華在吳邑西南兩舍許其地<lb/>
瀕湖環五千畝皆沃壤獨以無防止水驚風駭浪日三<lb/>
面至潄腴成瘠民罔攸濟則相率以告於邑時京兆雍<lb/>
<pb n="KR2n0029_WYG_003-22b"/>
君為令特軫念焉重以成化壬辰之秋霪雨彌旬吳越<lb/>
諸州多被菑而所謂西華者特甚君乃惻然躬履其地<lb/>
審視咨度揆日庀徒役工於水利所及之民採石於湖<lb/>
中旁近之山他凡廩食之費皆取諸公帑羡錢而毫末<lb/>
不以事規求以癸巳二月肇工盖閲月而成凡為塘三<lb/>
千一百丈有竒博其址廣十尺而殺其上得廣八尺髙<lb/>
如其上之數自其東禇山望之圍環綿亘以屬於其西<lb/>
淋峯之麓所謂五千畝者皆在所畢䕶以保其故壤尤<lb/>
<pb n="KR2n0029_WYG_003-23a"/>
加闢湖壖之地得二百畝以斥為新畬塘成而是夏復<lb/>
澇而西華之民芟耨自如雨蓑風笠歌呼隴畝間以為<lb/>
吾農之所以得遂西成之望者皆君之恵也盍紀之邑<lb/>
校生吳鳴翰氏遂疏其事來請記予聞之善為政者惟<lb/>
在因民之所利而利之也盖水土本天地自然之利以<lb/>
養人者也然常待人而其利始博不然則求利未得而<lb/>
害已為民病矣此白渠之興利偃虹堤之捍患之所以<lb/>
有聞於後世也然此猶二事也君一舉而兼得之不惟<lb/>
<pb n="KR2n0029_WYG_003-23b"/>
無患而且獲利不惟為備於一時而且乗惠於悠乆使<lb/>
此石不泐則魏史起所謂仁智之可法者豈獨河内之<lb/>
民之有賴哉君名泰字世隆其治邑多著勞績如鑿穹<lb/>
窿山渠以溉上田置三牐以滀洩水皆利民事也宜牽<lb/>
聨得書遂為之書<lb/>
　<lb/>
　<lb/>
　吳中金石新編卷三<lb/>
</p>
<p>
</p>
  </div>
</body>
</text>
</TEI>
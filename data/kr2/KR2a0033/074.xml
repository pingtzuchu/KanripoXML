<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷七十四</head> <lb/>
    <p>
<pb n="KR2a0033_WYG_074-1a"/>
欽定四庫全書<lb/>
　遼史卷七十四<lb/>
　　元中書右丞相總裁托克托等修<lb/>
　列傳第四<lb/>
　　　耶律迪里　　　　蕭罕都<lb/>
　　　康黙記<hi>延壽</hi>　　　韓延徽<hi>德樞/紹芳</hi>　<hi>紹勲資讓</hi>
　　　韓知古<hi>匡嗣</hi>　<hi>德原/</hi>　<hi>德凝</hi>
耶律迪里字和掄約尼森濟汗之子太祖旣踐阼與詳<lb/>
<pb n="KR2a0033_WYG_074-1b"/>
衮哈里同心輔政太祖深知其忠實命掌禮儀且委以<lb/>
軍事後以平内亂功代轄哩為奚六部圖哩卒迪里善<lb/>
騎射頗好禮文<lb/>
蕭罕都字裕勒沁德哷勒部人其先相約尼氏罕都少<lb/>
慷慨以才自任早隸太祖帳下數從征討旣踐阼除北<lb/>
府宰相罕都事親孝為政尚寛簡<lb/>
康黙記本名照少為薊州衙校太祖侵薊州得之愛其<lb/>
材隸麾下一切畨漢相渉事屬黙記折衷之悉合上意<lb/>
<pb n="KR2a0033_WYG_074-2a"/>
時諸部新附文法未備黙記推析律意論决重輕不差<lb/>
毫釐罹禁網者人人自以為不寃頃之拜左尚書神冊<lb/>
三年始建都黙記董役人咸趨事百日而訖五年為皇<lb/>
都伊勒希巴㑹太祖出師居庸關命黙記將漢軍進逼<lb/>
長蘆水寨俘馘甚衆天贊四年親征渤海黙記與韓知<lb/>
古從後大諲譔叛命諸將攻之黙記分薄東門率驍勇<lb/>
先登旣拔與韓延徽下長嶺府軍還已下城邑多叛黙<lb/>
記與阿古齊平之旣破輝發城歸營太祖山陵畢卒佐<lb/>
<pb n="KR2a0033_WYG_074-2b"/>
命功臣其一也孫延壽字𦙍昌少倜儻謂其所親大丈<lb/>
夫為將當效節邊垂馬革裹屍景宗特授千牛衞大將<lb/>
軍宋人攻南京諸將旣成列延壽獨奮擊陣前敵遂大<lb/>
潰以功遥授保大軍節度使乾寧三年卒<lb/>
韓延徽字藏明幽州安次人父夢殷官薊儒順三州刺<lb/>
史延徽少英敏燕帥劉仁恭奇之召為幽都府文學平<lb/>
州錄事參軍同馮道祗候院授幽州觀察度支使後守<lb/>
光為帥延徽來聘太祖怒其不屈留之舒嚕后諫曰彼<lb/>
<pb n="KR2a0033_WYG_074-3a"/>
秉節弗撓賢者也奈何困辱之太祖召與語合上意立<lb/>
命參軍事攻党項室韋服諸部落延徽之籌居多乃請<lb/>
樹城郭分市里以居漢人之降者又為定配偶教墾藝<lb/>
以生養之以故逃亡者少居久之慨然懷其鄉里賦詩<lb/>
見意遂亡歸唐已而與他將王緘有隙懼及難乃省親<lb/>
幽州匿故人王德明舎德明問所適延徽曰吾將復走<lb/>
契丹德明不以為然延徽笑曰彼失我如失左右手其<lb/>
見我至必大喜旣至太祖問故延徽對曰忘親非孝棄<lb/>
<pb n="KR2a0033_WYG_074-3b"/>
君非忠臣雖挺身逃臣心常在陛下臣是以復來上大<lb/>
悅賜其名曰實喇卽命為守政事合崇文館大學士凡<lb/>
中外事悉令參决焉天贊四年從征渤海大諲譔乞降<lb/>
旣而復叛與諸將破其城以功拜左僕射又與康黙記<lb/>
攻長嶺府拔之師還太祖崩哀動左右太宗朝封魯國<lb/>
公仍為政事令使晉還改南京三司使世宗朝遷南府<lb/>
宰相建政事省設張理具稱盡力吏天祿五年六月河<lb/>
東使請行冊禮帝召延徽定其制延徽奏一遵太宗冊<lb/>
<pb n="KR2a0033_WYG_074-4a"/>
晉帝禮從之應厯中致仕子德樞鎭東平詔許每歲東<lb/>
歸省九年卒年七十八上聞震悼贈尚書令葬幽州之<lb/>
魯郭世為崇文令公初延徽南奔太祖夢白鶴自帳中<lb/>
出比還復入帳中詰旦謂侍臣曰延徽至矣已而果然<lb/>
太祖初元庶事草創凡營都邑建宫殿正君臣定名分<lb/>
法度井井延徽力也為佐命功臣之一子德樞德樞年<lb/>
甫十五太宗見之謂延徽曰是兒卿家之福朕國之寳<lb/>
眞英物也未冠守左羽林大將軍遷特進太尉時漢人<lb/>
<pb n="KR2a0033_WYG_074-4b"/>
降與轉徙者多寓東平丁歲菑饑饉疾癘德樞請往撫<lb/>
字之授遼興軍節度使下車整紛剔蠧恩煦信孚勸農<lb/>
桑興教化期月民獲蘇息入為南院宣徽使遥授天平<lb/>
軍節度使平灤營三州管内觀察處置等使門下平章<lb/>
事已而加開府儀同三司行侍中封趙國公保寧元年<lb/>
卒孫紹勲紹芳紹勲仕至東京戸部使會大延琳叛被<lb/>
執辭不屈賊以鋸解之憤罵至死紹芳重熈間參知政<lb/>
事加兼侍中時廷議征李元昊力諫不聽出為廣德軍<lb/>
<pb n="KR2a0033_WYG_074-5a"/>
節度使聞敗嘔血卒孫資讓壽隆初拜中書侍郎平章<lb/>
事會宋徽宗嗣位遣使來報有司按籍有登寶位文坐<lb/>
是出為崇義軍節度使改鎭遼興卒<lb/>
韓知古薊州玉田人善謀有識量太祖平薊時知古六<lb/>
歲為淳欽皇后兄欲穩所得后來嬪知古從焉未得省<lb/>
見久之負其有怏怏不得志挺身逃庸保以供資用其<lb/>
子匡嗣得親近太祖因間言太祖召見與語賢之命參<lb/>
謀議神冊初遥授彰武軍節度使久之信任益篤總知<lb/>
<pb n="KR2a0033_WYG_074-5b"/>
漢兒司事兼主諸國禮儀時儀法疏闊知古援據故典<lb/>
參酌國俗與漢儀雜就之使國人易知而行頃之拜左<lb/>
僕射與康黙記將漢軍征渤海有功遷政事令天顯中<lb/>
卒為佐命功臣之一子匡嗣<lb/>
匡嗣以善醫直長樂官皇后視之猶子應厯十年為太<lb/>
祖廟詳衮後宋王喜隱謀叛辭引匡嗣上置不問初景<lb/>
宗在藩邸善匡嗣卽位拜上京留守頃之王燕改南京<lb/>
留守保寧末以留守攝樞密使時耶律和克使宋還言<lb/>
<pb n="KR2a0033_WYG_074-6a"/>
宋人必取河東合先事以為備匡嗣詆之曰寧有是已<lb/>
而宋人果取太原乘勝逼燕匡嗣與南府宰相沙特哩<lb/>
衮休格侵宋軍滿城方陣宋人請降匡嗣欲納之休格<lb/>
曰彼軍氣甚銳疑誘我也可整頓士卒以禦匡嗣不聽<lb/>
俄而宋軍鼓譟薄我衆蹙踐塵起漲天匡嗣倉卒諭諸<lb/>
將無當其鋒衆旣奔遇伏兵扼要路匡嗣棄旗鼓遁其<lb/>
衆走易州山獨休格收所棄兵械全軍還帝怒匡嗣數<lb/>
之曰違爾衆謀深入敵境爾罪一也號令不肅行伍不<lb/>
<pb n="KR2a0033_WYG_074-6b"/>
整爾罪二也棄我師旅挺身鼠竄爾罪三也偵候失機<lb/>
守禦弗備爾罪四也捐棄旗鼓損威辱國爾罪五也促<lb/>
令誅之皇后引諸内戚徐為開解上重違其請良久威<lb/>
稍霽乃杖而免之旣而遥授晉昌軍節度使乾亨二年<lb/>
改西南面招討使卒睿智皇后聞之遣使臨弔賻贈甚<lb/>
厚後追贈尚書令五子德源德讓後賜名隆運德威德<lb/>
崇德凝德源德凝附傳餘各有傳<lb/>
德源性愚而貪早侍景宗邸及卽位列近侍保寧間官<lb/>
<pb n="KR2a0033_WYG_074-7a"/>
崇義興國二軍節度使加檢校太師以賄名德讓貽書<lb/>
諫之終不悛以故論者少之後加同政事門下平章事<lb/>
遥攝保寧軍節度使乾亨初卒<lb/>
德凝謙遜廉謹保寧中遷護軍司徒統和中累遷護衞<lb/>
太保都宫使崇義軍節度使移鎭廣德秩滿部民請留<lb/>
從之改西南面招討使党項隆伊特叛平之遷大同軍<lb/>
節度使卒于官子果桑終天德軍節度使孫髙嘉努終<lb/>
南院宣徽使果實終遼興軍節度使<lb/>
<pb n="KR2a0033_WYG_074-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷七十四<lb/>
<pb n="KR2a0033_WYG_074-8a"/>
　遼史卷七十四考證<lb/>
康黙記傳神冊五年為皇都伊勒希巴　按太祖紀天<lb/>
　顯元年遣額爾奇木康黙記攻長嶺府是黙記以伊<lb/>
　勒希巴又為額爾奇木傳失載<lb/>
天祿五年六月河東使請行冊禮　按世宗本紀天祿<lb/>
　五年六月劉崇為周所攻稱姪乞援且求封冊帝遣<lb/>
　使冊為漢帝原本訛作三年今據改<lb/>
韓知古傳遷政事令　按百官志政事令太祖所置官<lb/>
<pb n="KR2a0033_WYG_074-8b"/>
　興宗重熈十三年始改中書省韓知古之為令在太<lb/>
　祖時則政事令也原本訛作中書今據改<lb/>
匡嗣傳旣而遥授晉昌軍節度使乾亨二年改西南面<lb/>
　招討使卒　按景宗紀乾亨元年匡嗣遥授晉昌軍<lb/>
　節度使降封秦王傳失載其改西南面招討使紀作<lb/>
　三年與傳亦互異<lb/>
德源傳保寧間官崇義興國二軍節度使　保寧原本<lb/>
　作統和按德源以乾亨初卒乾亨為景宗年號統和<lb/>
<pb n="KR2a0033_WYG_074-9a"/>
　爲聖宗年號卒在先而事反在後矣又考德源父子<lb/>
　兄弟俱早侍景宗邸其弟德讓德威德凝遷擢俱始<lb/>
　於保寧德崇之子制心統和中亦為刺史德源為長<lb/>
　兄不應於聖宗朝始仕其為保寧之訛無疑今據改<lb/>
德凝傳統和中累遷䕶衞太保都宫使崇義軍節度使<lb/>
　　統和原本作開泰考聖宗紀統和三年德凝由彰<lb/>
　武軍節度使為崇義軍節度使又屬國表統和十九<lb/>
　年西南面招討奏党項之㨗而佚其名以事考之當<lb/>
<pb n="KR2a0033_WYG_074-9b"/>
　卽德凝則開泰當為統和今據改<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷七十四考證<lb/>
</p>
<p>
</p>
  </div>
</body>
</text>
</TEI>
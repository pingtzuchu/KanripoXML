<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史巻五</head> <lb/>
    <p>
<pb n="KR2a0033_WYG_005-1a"/>
欽定四庫全書<lb/>
　遼史巻五<lb/>
　　元中書右丞相總裁托克托等修<lb/>
　本紀第五<lb/>
　　世宗<lb/>
世宗孝和莊憲皇帝諱阮小字烏雲讓國皇帝長子母<lb/>
柔貞皇后蕭氏帝儀觀豐偉内寛外嚴善騎射樂施予<lb/>
人望歸之太宗愛之如子㑹同九年從伐晉大同元年<lb/>
<pb n="KR2a0033_WYG_005-1b"/>
二月封永康王四月丁丑太宗崩於欒城戊寅梓宫次<lb/>
鎮陽即皇帝位於柩前甲申次定州命天徳碩格嘉哩<lb/>
等䕶梓宫先赴上京太后聞帝即位遣太弟魯呼率兵<lb/>
拒之六月甲寅次南京五院額爾竒木安圖詳衮瑠格<lb/>
遣人馳報請為前鋒至泰徳泉遇魯呼軍戰敗之上遣<lb/>
郎君勤徳等詣兩軍諭解秋閏七月次潢河太后魯呼<lb/>
整兵拒於横渡相持數日用烏哲之謀各罷兵趍上京<lb/>
既而聞太后魯呼復有異謀遷于祖州誅司徒華沙及<lb/>
<pb n="KR2a0033_WYG_005-2a"/>
春博里八月壬午朔尊母蕭氏為皇太后以太后族拉<lb/>
珠薩哈廉為國舅帳立詳衮以總焉以崇徳宫戸分賜<lb/>
翼戴功臣及北院大王斡南院大王吼各五十安圗楚<lb/>
補各百徳哷塔拉子孫先以非罪籍没者歸之癸未始<lb/>
置北院樞宻使以安圖為之九月壬子朔葬嗣聖皇帝<lb/>
於懐陵丁卯行柴冊禮羣臣上尊號曰天授皇帝大赦<lb/>
改大同元年為天禄元年追諡皇考曰讓國皇帝以安<lb/>
圖主東丹國封明王察克為泰寧王瑠格為特哩衮高<lb/>
<pb n="KR2a0033_WYG_005-2b"/>
勲為南院樞宻使<lb/>
二年春正月天徳蕭翰瑠格璸都等謀反誅天徳杖蕭<lb/>
翰遷瑠格於邉罸璸都使哈噶斯國漢主劉知逺殂子<lb/>
承祐立夏四月庚辰朔南唐遣李朗王祚来慰且賀兼<lb/>
奉蠟丸書議攻漢秋七月壬申皇子賢生冬十月壬午<lb/>
南京留守魏王趙延夀薨以中臺省右相徳哷為南京<lb/>
留守封燕王十一月駐蹕彰武南<lb/>
三年春正月蕭翰及公主額伯哩謀反翰伏誅額伯哩<lb/>
<pb n="KR2a0033_WYG_005-3a"/>
瘐死獄中庚申肆赦内外官各進一階夏六月戊寅以<lb/>
敞史耶律古爾錦為北院大王己夘特哩衮托雲封漆<lb/>
水郡王秋九月辛丑召羣臣議南伐冬十月遣諸將率<lb/>
兵攻下貝州高老鎮徇地鄴都南宫堂陽殺深州刺史<lb/>
史萬山俘獲甚衆<lb/>
四年春二月辛未泰寧王察克來朝留侍是月建政事<lb/>
省三月戊戌朔南唐遣趙延嗣張福等來賀南征捷秋<lb/>
九月乙丑朔如山西冬十月自將南伐攻下安平内丘<lb/>
<pb n="KR2a0033_WYG_005-3b"/>
束鹿等城大獲而還是歳冊皇后蕭氏<lb/>
五年春正月癸亥朔如百泉湖漢郭威弑其主自立國<lb/>
號周遣朱憲來告即遣使致良馬漢劉崇自立於太原<lb/>
二月周遣姚漢英華昭𦙍來以書辭抗禮留漢英等夏<lb/>
五月壬戌朔太子太傅趙瑩薨輟朝一日命歸葬于汴<lb/>
詔州縣録事叅軍主簿委政事省銓注六月辛夘朔劉<lb/>
崇為周所攻遣使稱姪乞援且求封冊即遣燕王徳哷<lb/>
樞宻使髙勲冊為大漢神武皇帝南唐遣蔣洪來乞舉<lb/>
<pb n="KR2a0033_WYG_005-4a"/>
兵應援是夏清暑百泉嶺九月庚申朔自將南伐壬戌<lb/>
次歸化州尚和山癸亥祭讓國皇帝於行宫羣臣皆醉<lb/>
察克反帝遇弑年三十四應厯元年葬於顯州西山陵<lb/>
曰顯陵二年諡孝和皇帝廟號世宗統和二十六年七<lb/>
月加諡孝和莊憲皇帝<lb/>
贊曰世宗中才之主也入繼大統曽未三年納唐丸書<lb/>
即議南伐既乏持重宜乖周防葢有致禍之道矣然而<lb/>
孝友寛慈亦有君人之度焉未及師還變起沉湎豈不<lb/>
<pb n="KR2a0033_WYG_005-4b"/>
可哀也哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史巻五<lb/>
<pb n="KR2a0033_WYG_005-5a"/>
遼史巻五考證<lb/>
天禄五年遣燕王徳哷樞宻使高勲冊為大漢神武皇<lb/>
　帝　徳哷原本作牒䗶按資治通鑑十國春秋皆作<lb/>
　述軋今從牒䗶譯改<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_005-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史巻五考證<lb/>
</p>
<p>
</p>
  </div>
</body>
</text>
</TEI>
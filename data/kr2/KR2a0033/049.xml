<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷四十九</head> <lb/>
    <p>
<pb n="KR2a0033_WYG_049-1a"/>
欽定四庫全書<lb/>
　遼史卷四十九<lb/>
　　元中書右丞相總裁托克托等修<lb/>
　志第十八<lb/>
　　禮志一<lb/>
理自天設情繇人生以理制情而禮樂之用行焉林豺<lb/>
梁獺是生郊禘窪尊燔黍是生燕饗虆梩瓦棺是生喪<lb/>
葬儷皮緇布是生婚冠皇造帝秩三王彌文一文一質<lb/>
<pb n="KR2a0033_WYG_049-1b"/>
葢本于忠變通革弊與時宜之惟聖人為能通其意執<lb/>
理者膠瑟聚訟不適人情徇情者稊稗綿蕝不中天理<lb/>
秦漢而降君子無取焉遼本朝鮮故壤箕子八條之教<lb/>
流風遺俗葢有存者自其上世縁情制宜隠然有尚質<lb/>
之風約尼和拉汗制祭山儀蘇汗制色克色哩儀蘇爾<lb/>
威汗制柴冊再生儀其情朴其用儉敬天恤災施恵本<lb/>
孝出於悃忱殆有得於膠瑟聚訟之表者太古之上推<lb/>
輪五禮何以異茲太宗克晉稍用漢禮今國史院有金<lb/>
<pb n="KR2a0033_WYG_049-2a"/>
陳大任遼禮儀志皆其國俗之故又有遼朝雜禮漢儀<lb/>
為多别得宣文閣所藏耶律儼志視大任為加詳存其<lb/>
畧著于篇<lb/>
　　　吉儀<lb/>
祭山儀設天神地祗位于木葉山東鄉中立君樹前植<lb/>
　羣樹以像朝班偶植二樹為神門皇帝皇后至伊勒<lb/>
　希巴具禮儀牲用赭白馬𤣥牛赤白羊皆牡僕臣曰<lb/>
　旗皷伊喇殺牲體割懸之君樹太巫以酒酹牲禮官<lb/>
<pb n="KR2a0033_WYG_049-2b"/>
　曰多囉倫穆騰奏儀辦皇帝服金文金冠白綾袍絳<lb/>
　帶懸魚三山絳垂飾犀玉刀錯絡縫烏靴皇后御絳<lb/>
　帓絡縫紅袍懸玉佩雙結帕絡縫烏靴皇帝皇后御<lb/>
　鞍馬羣臣在南命婦在北服從各部旗幟之色以從<lb/>
　皇帝皇后至君樹前下馬升南壇御榻坐羣臣命婦<lb/>
　分班以次入就位合班拜訖復位皇帝皇后詣天神<lb/>
　地祗位致奠閤門使讀祝訖復位坐北府宰相特哩<lb/>
　衮以次致奠于君樹徧及羣樹樂作羣臣命婦退皇<lb/>
<pb n="KR2a0033_WYG_049-3a"/>
　帝率孟父仲父季父之族三匝神門樹餘族七匝皇<lb/>
　帝皇后再拜在位者皆再拜上香再拜如初皇帝皇<lb/>
　后升壇坐龍文茵再聲警詣祭東所羣臣命婦從班<lb/>
　列如初巫衣白衣特哩衮以素巾拜而冠之巫三致<lb/>
　辭每致辭皇帝皇后一拜在位者皆一拜皇帝皇后<lb/>
　各舉酒二爵肉二器再奠大臣命婦右持酒左持肉<lb/>
　各一器少後立一奠命特哩衮東向擲之皇帝皇后<lb/>
　六拜在位者皆六拜皇帝皇后復位坐命中丞奉茶<lb/>
<pb n="KR2a0033_WYG_049-3b"/>
　果餅餌各二器奠于天神地祗位執事郎君二十人<lb/>
　持福酒胙肉詣皇帝皇后前太巫奠酹訖皇帝皇后<lb/>
　再拜在位者皆再拜皇帝皇后一拜飲福受胙復位<lb/>
　坐在位者以次飲皇帝皇后率羣臣復班位再拜聲<lb/>
　蹕一拜退<lb/>
　　太祖幸幽州大悲閣遷白衣觀音像建廟木葉山<lb/>
　　尊為家神於拜山儀過樹之後増詣菩薩堂儀一<lb/>
　　節然後拜神非復和拉汗之故也興宗先有事于<lb/>
<pb n="KR2a0033_WYG_049-4a"/>
　　菩薩堂及木葉山遼河神然後行拜山儀冠服節<lb/>
　　文多所變更後因以為常神主樹木懸牲告辦班<lb/>
　　位奠祝致嘏飲福往往暗合于禮天理人情放諸<lb/>
　　四海而準信矣夫興宗更制不能正以經術無以<lb/>
　　大過於昔故不載<lb/>
色克色哩儀若旱擇日行色克色哩儀祈雨前期置百<lb/>
　柱天棚及期皇帝致奠于先帝御容乃射栁皇帝再<lb/>
　射親王宰執各一射中栁者質誌栁者冠服不中者<lb/>
<pb n="KR2a0033_WYG_049-4b"/>
　以冠服質之不勝者進飲於勝者然後各歸其冠服<lb/>
　又翼日植栁天棚之東南巫以酒醴黍稷薦植栁祝<lb/>
　之皇帝皇后祭東方畢子弟射栁皇族國舅羣臣與<lb/>
　禮者賜物有差既三日雨賜多囉倫穆騰馬四匹衣<lb/>
　四襲否則以水沃之<lb/>
　　道宗清寜元年皇帝射栁訖詣風師壇再拜<lb/>
柴冊儀擇吉日前期置柴冊殿及壇壇之制厚積薪以<lb/>
　木為三級壇置其上席百尺氊龍文方茵又置再生<lb/>
<pb n="KR2a0033_WYG_049-5a"/>
　母后捜索之室皇帝入再生室行再生儀畢八部之<lb/>
　叟前導後扈左右扶翼皇帝冊殿之東北隅拜日畢<lb/>
　乘馬選外戚之老者御皇帝疾馳仆御者從者以氊<lb/>
　覆之皇帝詣髙阜地大臣諸部帥列儀仗遥望以拜<lb/>
　皇帝遣使勅曰先帝升遐有伯叔父兄在當選賢者<lb/>
　冲人不徳何以為謀羣臣對曰臣等以先帝厚恩陛<lb/>
　下明徳咸願盡心敢有他圖皇帝令曰必從汝等所<lb/>
　願我將信明賞罰爾有功陟而任之爾有罪黜而棄<lb/>
<pb n="KR2a0033_WYG_049-5b"/>
　之若聴朕命則當謨之僉曰惟皇帝是從皇帝于所<lb/>
　識之地封土石以誌之遂行拜先帝御容宴饗羣臣<lb/>
　翼日皇帝出冊殿䕶衞太保扶翼升壇奉七廟神主<lb/>
　置龍文方茵北南府宰相率羣臣圜立各舉氊邊贊<lb/>
　祝訖樞密使奉玉寳玉冊入有司讀冊訖樞密使稱<lb/>
　尊號以進羣臣三稱萬嵗皆拜宰相北南院大王諸<lb/>
　部帥進赭白羊各一羣皇帝更衣拜諸帝御容遂晏<lb/>
　羣臣賜賚各有差<lb/>
<pb n="KR2a0033_WYG_049-6a"/>
拜日儀皇帝升露臺設褥向日再拜上香門使通閣使<lb/>
　或副應拜臣僚殿左右階陪位再拜皇帝升座奏牓<lb/>
　訖北班起居畢時相已下通名再拜不出班奏聖躬<lb/>
　萬福又再拜各祗候宣徽已下横班同諸司閤門北<lb/>
　面先奏事餘同教坊與臣僚等<lb/>
告廟儀至日臣僚昧爽朝服詣太祖廟次引臣僚合班<lb/>
　先見御容再拜畢引班首左上至褥位再拜贊上香<lb/>
　揖欄内上香畢復褥位再拜各祇侯立定左右舉告<lb/>
<pb n="KR2a0033_WYG_049-6b"/>
　廟祝版於御容前跪捧中書舍人俛跪讀訖俛興退引<lb/>
　班首左下復位又再拜分引上殿次第進酒三分班<lb/>
　引出<lb/>
謁廟儀至日昧爽南北臣僚各具朝服赴廟車駕至臣<lb/>
　僚於門外依位序立望駕鞠躬班首不出班奏聖躬<lb/>
　萬福舍人贊各祇候畢皇帝降車分引南北臣僚左<lb/>
　右入至丹墀褥位合班定皇帝升露臺褥位宣徽贊<lb/>
　皇帝再拜殿上下臣僚陪位皆再拜上香畢退復位<lb/>
<pb n="KR2a0033_WYG_049-7a"/>
　再拜分引臣僚左右上殿位立進御容酒依常禮若<lb/>
　即退再拜舍人贊好去引退禮畢<lb/>
　　告廟謁廟皆曰拜容以先帝先后生辰及忌辰行<lb/>
　　禮自太宗始也其後正旦皇帝生辰諸節辰皆行<lb/>
　　之若忌辰及車駕行幸亦嘗遣使行禮凡色克色<lb/>
　　哩柴冊再生納后則親行之凡柴冊親征則告幸<lb/>
　　諸京則謁四時有薦新<lb/>
孟冬朔拜陵儀有司設酒饌于山陵皇帝皇后駕至多<lb/>
<pb n="KR2a0033_WYG_049-7b"/>
　囉倫穆騰奏儀辦閤門使贊皇帝皇后詣位四拜訖<lb/>
　巫贊祝燔胙及時服酹酒薦牲大臣命婦以次燔胙<lb/>
　四拜皇帝皇后率羣臣命婦循諸陵各三匝還宫翼<lb/>
　日羣臣入謝<lb/>
爇節儀皇帝即位凡征伐叛國俘掠人民或臣下進獻<lb/>
　人口或犯罪没官戸皇帝親覽閒田建州縣以居之<lb/>
　設官治其事及帝崩所置人户府庫錢粟穹廬中置<lb/>
　小氊殿帝及后妃皆鑄金像納焉節辰忌日朔望皆致<lb/>
<pb n="KR2a0033_WYG_049-8a"/>
　祭于穹廬之前又築土為臺髙丈餘置大盤于上祭<lb/>
　酒食撒於其中焚之國俗謂之爇節<lb/>
嵗除儀初夕敕使及伊勒希巴率執事郎君至殿前以<lb/>
　鹽及羊膏置爐中燎之巫及大巫以次贊祝火神訖<lb/>
　閤門使贊皇帝面火再拜<lb/>
　　初皇帝皆親拜至道宗始命伊勒希巴拜之<lb/>
　<lb/>
　<lb/>
<pb n="KR2a0033_WYG_049-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷四十九<lb/>
<pb n="KR2a0033_WYG_049-9a"/>
　遼史卷四十九考證<lb/>
柴冊儀　按王易燕北録所載柴冊儀有拜日拜七廟<lb/>
　殿拜木葉山神拜金神拜冊太后拜赤娘子拜七祖<lb/>
　眷屬畢次上柴籠受冊次入黑龍殿受賀行禮罷又<lb/>
　有宴飲等儀與此逈異謹附識以備考<lb/>
拜日儀　按聖宗本紀統和元年十二月千齡節祭日<lb/>
　月四年十二月祭日月又按兵衞志凡舉兵以青牛<lb/>
　白馬祭告天地日神惟不拜月據此則拜日之儀有<lb/>
<pb n="KR2a0033_WYG_049-9b"/>
　獨拜日者有兼拜月者拜月之儀志雖不載要當與<lb/>
　拜日等謹附識<lb/>
　<lb/>
　<lb/>
　<lb/>
　<lb/>
　<lb/>
　遼史卷四十九考證<lb/>
</p>
<p>
</p>
  </div>
</body>
</text>
</TEI>
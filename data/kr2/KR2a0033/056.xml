<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷五十六</head> <lb/>
    <p>
<pb n="KR2a0033_WYG_056-1a"/>
欽定四庫全書<lb/>
　遼史卷五十六<lb/>
　　元中書右丞相總裁托克托等修<lb/>
　志第二十五<lb/>
　　儀衞志二<lb/>
　　　國服<lb/>
上古之人網罟禽獸食肉衣皮以儷鹿韋掩前後謂之<lb/>
鞸然後夏葛冬裘之製興焉周公陳王業七月之詩至<lb/>
<pb n="KR2a0033_WYG_056-1b"/>
於一日于貉三月條桑八月載績公私之用由是出矣<lb/>
契丹轉居薦草之間去邃古之風猶未逺也太祖仲父<lb/>
蘇哷以約尼氏裕悦之官占居潢河決壤始置城邑為<lb/>
樹藝桑麻組織之教有遼王業之隆亦其肇迹於此乎<lb/>
太祖帝北方太宗制中國紫銀之䑕羅綺之篚□載而<lb/>
至纎麗耎毳被土綢木於是定衣冠之制北班國制南<lb/>
班漢制各從其便焉詳國服以著厥始云<lb/>
祭服遼國以祭山為大禮服飾尤盛<lb/>
<pb n="KR2a0033_WYG_056-2a"/>
　大祀皇帝服金文金冠白綾袍紅帶縣魚三山紅垂<lb/>
　　飾犀玉刀錯絡縫烏鞾<lb/>
　小祀皇帝硬㡌紅緙絲龜文袍皇后戴紅帕服絡縫<lb/>
　　紅袍縣玉佩雙同心帕絡縫烏鞾<lb/>
　臣僚命婦服飾各從本部旗幟之色<lb/>
朝服太祖丙寅嵗即皇帝位朝服衷甲以備非常其後<lb/>
行色克色哩禮大射栁即此服統和元年冊承天皇太<lb/>
后給三品以上用漢法服三品以下用大射栁之服<lb/>
<pb n="KR2a0033_WYG_056-2b"/>
　皇帝服實魯衮冠絡縫紅袍垂飾犀玉帶錯絡縫鞾<lb/>
　　謂之國服衮冕太宗更以錦袍金帶<lb/>
　臣僚戴氈冠金花為飾或加珠玉翠毛額後垂金花<lb/>
　　織成夾帶中貯髮一總或紗冠制如烏紗㡌無簷<lb/>
　　不擫雙耳額前綴金花上結紫帶末綴珠服紫窄<lb/>
　　袍繫䩞鞢帶以黄紅色絛裹革為之用金玉水晶<lb/>
　　靛石綴飾謂之盤紫太宗更以錦袍金帶㑹同元<lb/>
　　年羣臣高年有爵秩者皆賜之<lb/>
<pb n="KR2a0033_WYG_056-3a"/>
公服謂之展裹著紫興宗重熙二十二年詔八房族巾<lb/>
幘道宗清寧元年詔非勲戚之後及額爾竒木副使并<lb/>
承應有職事人不帶巾<lb/>
　皇帝紫皂幅巾紫窄袍玉束帶或衣紅襖臣僚亦幅<lb/>
　　巾紫衣<lb/>
常服<lb/>
　宰相中謝儀帝常服高麗使者入見儀臣僚便衣謂<lb/>
　　之盤裹緑花窄袍中單多紅緑色貴者披貂裘以<lb/>
<pb n="KR2a0033_WYG_056-3b"/>
　　紫黒色為貴青次之又有銀䑕尤潔白賤者貂毛<lb/>
　　羊䑕沙狐裘<lb/>
田獵服<lb/>
　皇帝幅金擐甲戎裝以貂䑕或鵝項鴨頭為扞腰番<lb/>
　　漢諸司使以上並戎裝衣皆左袵黒緑色<lb/>
弔服太祖叛弟埓克等降素服受之<lb/>
　素服乗赭白馬<lb/>
　　　漢服<lb/>
<pb n="KR2a0033_WYG_056-4a"/>
黄帝始制冕冠章服後王以祀以祭以享唐收殷哻周<lb/>
弁以朝冠端以居所以别尊卑辨儀物也厥後唐以冕<lb/>
冠青衣為祭服通天絳袍為朝服平巾幘袍襴為常服<lb/>
大同元年正月朔太宗皇帝入晉備法駕受文武百官<lb/>
賀于汴京崇元殿自是日以為常是年北歸唐晉文物<lb/>
遼則用之左右采訂摭其常用者存諸篇<lb/>
祭服終遼之世郊丘不建大裘冕服不書<lb/>
　衮冕祭祀宗廟遣上將出征飲至踐阼加元服納后<lb/>
<pb n="KR2a0033_WYG_056-4b"/>
　　若元日受朝則服之金飾垂白珠十二旒以組為<lb/>
　　纓色如其綬黈纊充耳玉簪𨗳𤣥衣纁裳十二章<lb/>
　　八章在衣日月星龍華蟲火山宗彛四章在裳藻<lb/>
　　粉米黼黻衣褾領為升龍織成文各為六等龍山<lb/>
　　以下毎章一行行十二白紗中單黻領青褾襈裾<lb/>
　　韍革帶大帶劍佩綬舄加金飾元日朝㑹儀皇帝<lb/>
　　服衮冕<lb/>
朝服乾亨五年聖宗冊承天太后給三品以上法服雜<lb/>
<pb n="KR2a0033_WYG_056-5a"/>
禮冊承天太后儀侍中就席解劍脱履重熙五年尊號<lb/>
冊禮皇帝服龍衮北南臣僚並朝服蓋遼制㑹同中太<lb/>
后北面臣僚國服皇帝南面臣僚漢服乾亨以後大禮<lb/>
雖北面三品以上亦用漢服重熙以後大禮並漢服矣<lb/>
常朝仍遵㑹同之制<lb/>
　皇帝通天冠諸祭還及冬至朔日受朝臨軒拜王公<lb/>
　　元㑹冬㑹服之冠加金博山附蟬十二首施珠翠<lb/>
　　黒介幘髪纓翠緌玉若犀簪𨗳絳紗袍白紗中單<lb/>
<pb n="KR2a0033_WYG_056-5b"/>
　　褾領朱襈裾白裙襦絳蔽膝白假帶方心曲領其<lb/>
　　革帶佩劒綬韈舄若未加元服則雙童髻空頂黒<lb/>
　　介幘雙玉導加寶飾元日上壽儀皇帝服通天冠<lb/>
　　絳紗袍<lb/>
　皇太子逺遊冠謁廟還宫元日冬至朔日入朝服之<lb/>
　　三梁冠加金附蟬九首施珠翠黒介幘髮纓翠緌<lb/>
　　犀簪導絳紗袍白紗中單皂領褾襈裾白裙襦白<lb/>
　　假帶方心曲領絳紗蔽膝其革帶劒佩綬韈舄與<lb/>
<pb n="KR2a0033_WYG_056-6a"/>
　　上同後改用白韈黒舄未冠則雙童髻空頂黑介<lb/>
　　幘雙玉導加寳飾冊皇太子儀皇太子冠逺遊服<lb/>
　　絳紗袍<lb/>
　親王逺逰冠陪祭朝饗拜表大事服之冠三梁加金<lb/>
　　附蟬黑介幘青緌簪𨗳絳紗單衣白紗中單皂領<lb/>
　　襈裾白裙襦革帶鈎䚢假帶曲領方心絳紗蔽膝<lb/>
　　韈舄劒佩綬二品以上同<lb/>
　諸王逺遊冠三梁黑介幘青緌<lb/>
<pb n="KR2a0033_WYG_056-6b"/>
　　三品以上進賢冠三梁寶飾<lb/>
　　五品以上進賢冠二梁金飾<lb/>
　　九品以上進賢冠一梁無飾<lb/>
　　七品以上去劔佩綬<lb/>
　　八品以下同公服<lb/>
公服勘箭儀閤使公服繫履遼國常用公服矣<lb/>
　皇帝翼善冠朔視朝用之柘黄袍九環帶白練裙襦<lb/>
　　六合鞾<lb/>
<pb n="KR2a0033_WYG_056-7a"/>
　皇太子逺遊冠五日常朝元日冬至受朝服絳紗單<lb/>
　　衣白裙襦革帶金鈎䚢假帶方心紛鞶囊白韈烏<lb/>
　　皮履<lb/>
　一品以下五品以上冠幘纓簪𨗳謁見東宫及餘公<lb/>
　　事服之絳紗單衣白裙襦帶鈎䚢假帶方心韈履<lb/>
　　紛鞶囊<lb/>
　六品以下冠幘纓簪𨗳去紛鞶囊餘並同<lb/>
常服遼國謂之穿執起居禮臣僚穿執言穿鞾執笏也<lb/>
<pb n="KR2a0033_WYG_056-7b"/>
　皇帝柘黄袍衫折上頭巾九環帶六合鞾起自宇文<lb/>
　　氏唐太宗貞觀已後非元日冬至受朝及大祭祀<lb/>
　　皆常服而已<lb/>
　皇太子進徳冠九琪金飾絳紗單衣白裙襦白韈烏<lb/>
　　皮履<lb/>
　五品以上幞頭亦曰折上巾紫袍牙笏金玉帶文官<lb/>
　　佩手巾算袋刀子礪石金魚袋武官䩞鞢七事佩<lb/>
　　刀刀子礪石契苾真噦厥針筒火石袋烏皮六合<lb/>
<pb n="KR2a0033_WYG_056-8a"/>
　　鞾<lb/>
　六品以下幞頭緋衣木笏銀帶魚袋佩鞾同<lb/>
　八品九品幞頭緑袍鍮石帶鞾同<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_056-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷五十六<lb/>
<pb n="KR2a0033_WYG_056-9a"/>
　遼史卷五十六考證<lb/>
太祖叛弟埓克等　埓克舊作剌葛此又作剌哥今畫<lb/>
　一改<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_056-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷五十六考證<lb/>
</p>
<p>
</p>
  </div>
</body>
</text>
</TEI>
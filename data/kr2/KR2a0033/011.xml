<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史巻十一</head> <lb/>
    <p>
<pb n="KR2a0033_WYG_011-1a"/>
欽定四庫全書<lb/>
　遼史巻十一<lb/>
　　元中書右丞相總裁托克托等修<lb/>
　本紀第十一<lb/>
　　聖宗二<lb/>
四年春正月甲戌觀漁土河林牙耶律穆爾古彰徳軍<lb/>
節度使蕭達林上東征俘獲賜詔奬諭丙子樞密使耶<lb/>
律色珍林牙勤徳等上討女直所獲生口十餘萬馬二<lb/>
<pb n="KR2a0033_WYG_011-1b"/>
十餘萬及諸物己夘朝皇太后決滯訟壬午樞密使色<lb/>
珍林牙勤徳穆爾古節度使達林統軍使碩羅侍中穆<lb/>
濟奚王府監軍迪里與安吉等克女直還軍遣近侍尼<lb/>
勒堅詔旌其功仍執手撫諭賜酒果勞之甲午幸長濼<lb/>
二月壬寅以四番都統軍李繼忠為檢校司徒上柱國<lb/>
癸夘西夏李繼遷叛宋來降以為定難軍節度使銀夏<lb/>
綏宥等州觀察處置等使特進檢校太師都督夏州諸<lb/>
軍事西番酋帥斡尼竒伊為保大軍節度使鄜坊等州<lb/>
<pb n="KR2a0033_WYG_011-2a"/>
觀察處置等使甲寅耶律色珍蕭達林穆爾古等族帥<lb/>
來朝行飲至禮賞有差丙寅行次組斡哩井三月甲<lb/>
戌裕悦休格奏宋遣曹彬崔彦進米信由雄州道田重<lb/>
進飛狐道潘美楊繼業鴈門道來侵岐溝涿州固安新<lb/>
城皆䧟詔宣徽使布琳馳赴燕南與休格議軍事分遣<lb/>
使者徴諸部兵益休格以擊之復遣東京留守耶律穆<lb/>
濟以大軍繼進賜劒專殺乙亥以親征告陵廟山川丙<lb/>
子統軍使耶律佛徳敗宋軍于固安休格絶其糧餉擒<lb/>
<pb n="KR2a0033_WYG_011-2b"/>
將吏獲馬牛器仗甚衆庚辰寰州刺史趙彦章以城叛<lb/>
附于宋辛巳宋兵入涿州義順軍節度副使趙希贊以<lb/>
朔州叛附于宋時上與皇太后駐兵駞羅口詔趣東征<lb/>
兵馬以為應援壬午詔林牙勤徳以兵守平州之海㟁<lb/>
以備宋仍報平州節度使特哩衮若勤徳未至遣人趣<lb/>
行馬乏則括民馬鎧甲闕則取於顯州之甲坊癸未遼<lb/>
軍與宋田重進戰于飛狐不利冀州防禦使大鵬翼康<lb/>
州刺史馬贇馬軍指揮使何萬通陷焉丁亥以北院樞<lb/>
<pb n="KR2a0033_WYG_011-3a"/>
宻使耶律色珍為山西兵馬都統以北院宣徽使布琳<lb/>
為南征都統以副裕悦休格彰國軍節度使艾正觀察<lb/>
判官宋雄以應州叛附于宋庚寅遣飛龍使雅嚕文班<lb/>
吏雅圖噶閲馬以給先發諸軍詔駙馬都尉蕭繼逺領<lb/>
之辛夘武定軍馬步軍都指揮使郢州防禦使吕行徳<lb/>
副都指揮使張繼從馬軍都指揮使劉知進等以飛狐<lb/>
叛附于宋癸巳賜林牙穆爾古旗鼓四劔一率禁軍之<lb/>
驍鋭者南助休格丙申步軍都指揮使穆超以靈丘叛<lb/>
<pb n="KR2a0033_WYG_011-3b"/>
附于宋詔遣使賜樞宻使色珍宻㫖及彰國軍節度使<lb/>
雙寛印趣征討夏四月己亥朔次南京北郊庚子特哩<lb/>
衮瑤昇西南面招討使韓徳威以捷報辛丑宋潘美陷<lb/>
雲州壬寅遣穆濟穆爾古勤徳等領偏師以助休格仍<lb/>
賜旗鼔雙寛印撫諭將校癸夘休格復以捷報上以酒<lb/>
脯祭天地率羣臣賀于皇太后詔勤徳還軍丙午佛徳<lb/>
上所獲鎧仗數戊申監軍宣徽使布琳奏敵軍引退而<lb/>
奚王籌寧北大王普努寧統軍使佛徳等以兵追躡皆<lb/>
<pb n="KR2a0033_WYG_011-4a"/>
勝之遣敞史勤徳持詔褒美及詔侍中穆濟統諸軍赴<lb/>
行在所本布部節度使和勒敦黄皮室詳衮嘉哩等各<lb/>
上所獲兵甲又詔兩部突騎赴蔚州以助達林横帳郎<lb/>
君老君努率諸郎君巡徼居庸之北將軍華格統平州<lb/>
兵馬横帳郎君努克為黄皮室都監郎君伊里為北府<lb/>
都監各以步兵赴蔚州以助色珍庚戌以色珍為諸路<lb/>
兵馬都統達林兵馬副部署托色都監以代善補韓徳<lb/>
威癸丑以艾正趙希贊及應州朔州節度副使奚軍小<lb/>
<pb n="KR2a0033_WYG_011-4b"/>
校阿爾嘉渤海小校果哈等叛入于宋籍其家屬分賜<lb/>
有功將校宋將曹彬米信北渡拒馬河與裕悦休格對<lb/>
壘挑戰南北列營長六七里時上次涿州東五十里甲<lb/>
寅詔裕悦休格奚王籌寧宣徽使布琳南北二王等嚴<lb/>
備水道無使敵兵得潛至涿州乙夘休格等敗宋軍獻<lb/>
所獲器甲貨財賜詔褒美蔚州左右都押衙李存璋許<lb/>
彦欽等殺節度使蕭卓琳執監城使銅州節度使耿紹<lb/>
忠以城叛附于宋丙辰復涿州告天地戊午上次沙沽<lb/>
<pb n="KR2a0033_WYG_011-5a"/>
河之北淀召林牙勤徳議軍事諸將校各以所俘獲來<lb/>
上奚王籌寧南北二王率所部將校來朝以近侍納穆<lb/>
爾所進自落鴇祭天地己未休格布琳來朝詔三司給<lb/>
軍前夏衣布庚申上朝皇太后辛酉大軍次固安壬戌<lb/>
圍固安城統軍使佛徳先登城遂破大縱俘獲居民先<lb/>
被俘者命以官物贖之甲子賞攻城將士有差五月庚<lb/>
午遼師與曹彬米信戰于岐溝關大敗之追至拒馬河<lb/>
溺死者不可勝紀餘衆奔髙陽又為遼師衝擊死者數<lb/>
<pb n="KR2a0033_WYG_011-5b"/>
萬棄戈甲若丘陵輓漕數萬人匿岐溝空城中圍之壬<lb/>
申以皇太后生辰縱還癸酉班師還次新城休格布琳<lb/>
奏宋兵奔逃者皆殺之甲戌以軍捷遣使分諭諸路京<lb/>
鎮丁丑詔諸將校論功行賞無有不實己夘次固安南<lb/>
以青牛白馬祭天地庚申以所俘宋人射鬼箭詔遣詳<lb/>
衮巴雅爾率𢎞義官兵南北皮室郎君伊喇四軍赴應<lb/>
朔二州界與特哩衮瑤昇招討韓徳威同禦宋兵在山<lb/>
西之未退者辛巳以瑤昇軍赴山西壬午還次南京癸<lb/>
<pb n="KR2a0033_WYG_011-6a"/>
未休格籌寧普努寧進俘獲色珍遣判官博諾奏復蔚<lb/>
州斬首二萬餘級乘勝攻下靈丘飛狐賜博諾酒及銀<lb/>
器丙戌御元和殿大宴從軍將校封休格為宋國王加<lb/>
布琳籌寧普努寧及諸有功將校爵賞有差丁亥發南<lb/>
京詔休格備器甲儲粟待秋大舉南征戊子色珍奏宋<lb/>
軍復圍蔚州擊破之詔以兵授瑤昇韓徳威等壬辰以<lb/>
宋兵至平州瑤昇韓徳威不盡追殺降詔詰責仍諭據<lb/>
城未降者必盡掩殺無使遁逃癸巳以軍前降卒分賜<lb/>
<pb n="KR2a0033_WYG_011-6b"/>
扈從乙未賞佛徳諸將校士卒六月戊戌朔詔韓徳威<lb/>
赴闕加統軍使佛徳檢校太師甲辰詔南京留守休格<lb/>
遣礮手西助色珍乙巳伊勒希巴珠勒呼部送輜重行<lb/>
宫暑行日五十里人馬疲乏遣使譲之丁未度居庸闗<lb/>
壬子南京留守奏百姓嵗輸三司鹽鐵錢折絹不如直<lb/>
詔增之甲寅色珍奏復寰州乙夘皇太妃諸王公主迎<lb/>
上嶺表設御幄道傍置景宗御容率從臣進酒陳俘獲<lb/>
于前遂大宴戊午幸涼陘以所俘分賜皇族及乳母已<lb/>
<pb n="KR2a0033_WYG_011-7a"/>
未聞所遣宣諭回鶻克哷克國都掄雅里等為珠巴克<lb/>
邀留詔蘇色賜珠巴克貨幣諭以朝廷來逺之意使者<lb/>
由是乃得行癸亥以節度使韓布格翰林學士邢抱扑<lb/>
等充雲州宣諭招撫使丙寅以太尉旺布所俘生口分<lb/>
賜趙妃及裕悦約尼伊囉斡秋七月丙子樞宻使色珍<lb/>
遣侍御訥哷岱噶楚噶奏復朔州擒宋將楊繼業及上<lb/>
所獲將校印綬誥勅賜訥哷岱等酒器銀器辛巳以捷<lb/>
告天地以宋歸命者二百四十人分賜從臣又以殺敵<lb/>
<pb n="KR2a0033_WYG_011-7b"/>
多詔上京開龍寺建佛事一月飯僧萬人辛夘色珍奏<lb/>
大軍至蔚州營于州左得諜報敵兵且至乃設伏以待<lb/>
敵至縱兵逆擊追奔逐北至飛狐口遂乘勝鼓行而西<lb/>
入寰州殺守城吏卒千餘人宋將楊繼業初以驍勇自<lb/>
負號楊無敵北據雲朔數州至是引兵南出朔州三十<lb/>
里至狼牙村惡其名不進左右固請乃行遇色珍伏四<lb/>
起中流矢墮馬被擒瘡發不食三日死遂函其首以獻<lb/>
詔詳衮薩木實傳其首裕悦休格以示諸軍仍以朔州<lb/>
<pb n="KR2a0033_WYG_011-8a"/>
之捷宣諭南京平州將吏自是宋守雲應諸州者聞繼<lb/>
業死皆棄城遁八月丁酉置錫林塔拉官六員領裕庫<lb/>
哷女直徳里元等諸部人之隸宫籍者以北大王普努<lb/>
寧為山後五州都管乙巳韓徳譲奏宋兵所掠州郡其<lb/>
逃民禾稼宜募人收穫以其半給收者從之乙夘色珍<lb/>
還自軍獻俘己未用室昉韓徳譲言復山西今年租賦<lb/>
詔第山西諸將校功過而賞罸之伊實帳宰相安寧功<lb/>
過相當追告身一通迪錦部節度使佛努笞五十特哩<lb/>
<pb n="KR2a0033_WYG_011-8b"/>
衮瑤昇伊喇呼哩朔州節度使慎思應州節度使庫濟<lb/>
雲州節度使華格軍校李元迪蔚州節度使佛哩都監<lb/>
崔其劉繼琛皆以聞敵逃遁奪官伯埒仍配隸本貫領<lb/>
國舅軍旺禄笞五十壬戌以色珍所部將校前破女直<lb/>
後有宋捷第功加賞癸亥加色珍守太保九月丙寅朔<lb/>
皇太妃以上納后進衣物駞馬以助㑹親頒賜甲戌次<lb/>
黑河以重九登髙于髙水南阜祭天賜從臣命婦菊花<lb/>
酒丁丑次河陽北戊寅内外命婦進㑹親禮物辛巳納<lb/>
<pb n="KR2a0033_WYG_011-9a"/>
皇后蕭氏丙戌次儒州以大軍將南征詔遣皮室詳衮<lb/>
持迪郎君伊喇先赴本軍繕甲兵己丑召北大王普努<lb/>
寧赴行在所甲午皇太后行再生禮冬十月丙申朔党<lb/>
項準布遣使來貴丁酉皇太后復行再生禮為帝祭神<lb/>
祈福己亥以伊實王帳郎君烏里為御史大夫政事令<lb/>
室昉奏山西四川自宋兵後人民轉徙盜賊充斥乞有<lb/>
司禁止命新州節度使布克達哩選人分道巡檢北大<lb/>
王帳郎君哈喇噶扎爾言本府王普努寧十七罪詔横<lb/>
<pb n="KR2a0033_WYG_011-9b"/>
帳太保和克台鞫之普努寧伏罪十一笞二十釋之哈<lb/>
喇噶扎爾伏誣告六事命詳酌罪之知事勤徳連坐杖<lb/>
一百免官甲辰出居庸闗乙巳詔諸京鎮相次軍行諸<lb/>
細務權停理問庚戌分遣伊喇沿邊偵候辛亥命皇族<lb/>
廬帳駐東京延芳淀壬子詔以勅牓付裕悦休格以南<lb/>
征諭拒馬河南六州乙夘幸南京戊午以南院大王留<lb/>
寧言復南院部民今年租賦壬戌以銀鼠青鼠及諸物<lb/>
賜京官僧道耆老甲子上與大臣分朋擊鞠十二月丙<lb/>
<pb n="KR2a0033_WYG_011-10a"/>
寅朔党項來貢庚午以政事令韓徳譲守司徒壬申以<lb/>
古北松亭榆闗征税不法致阻商旅遣使鞫之女直請<lb/>
以兵從征許之癸酉御正殿大勞南征將校丙子南伐<lb/>
次狹底堝皇太后親閲輜重兵甲丁丑以休格為先鋒<lb/>
都統戊寅日南至上率從臣祭酒景宗御容辛巳詔以<lb/>
北大王普努寧居奉聖州山西五州公事竝聽與節度<lb/>
使布克達哩共決之癸未祭日月為駙馬都尉勤徳祈<lb/>
福乙酉置諸部監勒所部各守營伍毋相錯雜丙戌遣<lb/>
<pb n="KR2a0033_WYG_011-10b"/>
穆爾古蕭繼逺沿邉巡徼以所獲宋卒射鬼箭丁亥以<lb/>
青牛白馬祭天地辛夘次白佛塔川獲自落馴狐以為<lb/>
吉徴祭天地詔駙馬都尉蕭繼逺林牙穆爾古太尉琳<lb/>
巴等固守封疆毋漏間諜軍中無故不得馳馬及縱諸<lb/>
軍殘南境桑果壬辰至唐興縣時宋軍屯滹沱橋北選<lb/>
將亂射之橋不能守進焚其橋癸巳涉沙河休格來議<lb/>
事北皮室詳衮巴雅爾獻獲宋諜二人上賜衣物令還<lb/>
招諭泰州卓特部節度使羅卜科都監律盻與宋戰<lb/>
<pb n="KR2a0033_WYG_011-11a"/>
于泰州不利甲午祭麃鹿神以羅卜科臨陣遁逃奪告<lb/>
身一通其判官都監各杖之郎君伊喇僧庫埒遇宋先<lb/>
鋒於望都擒其士卒九人獲甲馬十一賜酒及銀器乙<lb/>
未以羅卜科等罪詔諭諸軍以御盞郎君華格權卓特<lb/>
部節度使横帳郎君佛哩為都監代羅卜科權領國舅<lb/>
軍托卜威請置二校領散卒詔以郎君舍音佛徳充命<lb/>
彰徳軍節度使蕭達林將軍托色畧地東路詔休格巴<lb/>
雅爾議軍事十二月己亥休格敗宋軍於望都遣人獻<lb/>
<pb n="KR2a0033_WYG_011-11b"/>
俘壬寅營于滹沱北詔休格以騎兵絶宋兵毋令入邢<lb/>
州命太師旺禄謹偵候癸夘小校克酬遇宋輜重引兵<lb/>
殺獲甚衆并焚其芻粟甲辰詔南大王與休格合勢進<lb/>
討宰相安寧領迪里部及三剋軍殿上率大軍與宋將<lb/>
劉廷讓李敬源戰于莫州敗之乙巳擒宋將賀令圖楊<lb/>
重進等國舅詳衮塔喇噶宫使蕭達哩死之丙午詔休<lb/>
格以下入内殿賜酒勞之丁未築京觀復以南京禁軍<lb/>
擊楊團城守將以城降詔禁侵掠己酉營神榆村詔上<lb/>
<pb n="KR2a0033_WYG_011-12a"/>
楊團城粟麥兵甲之數辛亥以黑白二牲祭天地癸丑<lb/>
抜馮母鎮大縱俘掠丙辰邢州降丁巳抜深州以不即<lb/>
降誅守將以下縱兵大掠李繼遷引五百騎欵塞願㛰<lb/>
大國永作藩輔詔以王子帳節度使耶律襄之女題本<lb/>
封義成公主下嫁賜馬三千匹<lb/>
　<lb/>
　<lb/>
　<lb/>
<pb n="KR2a0033_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史巻十一<lb/>
<pb n="KR2a0033_WYG_011-13a"/>
　遼史巻十一考證<lb/>
聖宗紀二統和四年四月遣敞史勤徳持詔褒美　按<lb/>
　敞史刻本舊作敞吏今據永樂大典本改正<lb/>
十二月乙巳擒宋將賀令圖楊重進等國舅詳衮特爾<lb/>
　格宫使蕭達哩死之　按特爾格蕭達哩之死宋通<lb/>
　鑑作壬子日事與此異<lb/>
　<lb/>
　<lb/>
<pb n="KR2a0033_WYG_011-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史巻十一考證<lb/>
</p>
<p>
</p>
  </div>
</body>
</text>
</TEI>
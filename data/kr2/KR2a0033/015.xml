<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷十五</head> <lb/>
    <p>
<pb n="KR2a0033_WYG_015-1a"/>
欽定四庫全書<lb/>
　遼史卷十五<lb/>
　　元中書右丞相總裁托克托等修<lb/>
　本紀第十五<lb/>
　　聖宗六<lb/>
二十八年春正月辛亥朔不受賀甲寅如乾陵癸酉奉<lb/>
安大行皇太后梓宮于乾州菆塗殿二月丙戌宋遣王<lb/>
隨王儒等來弔祭己亥髙麗遣魏守愚等來祭是月遣<lb/>
<pb n="KR2a0033_WYG_015-1b"/>
左龍虎衛上將軍蕭和卓饋大行皇太后遺物于宋仍<lb/>
遣臨海軍節度使蕭虚列左領軍衛上將軍張崇濟謝<lb/>
宋弔祭三月癸卯上大行皇太后諡為聖神宣獻皇后<lb/>
是月宋髙麗遣使來㑹葬夏四月甲子葬太后於乾陵<lb/>
賜大丞相耶律徳昌名曰隆運庚午賜宅及陪葬地五<lb/>
月己卯朔如中京辛卯清暑七金山乙巳西北路招討<lb/>
使蕭托雲奏伐甘州回鶻破肅州盡俘其民詔修土隗<lb/>
口故城以實之丙午髙麗西京留守康肇弑其王誦擅<lb/>
<pb n="KR2a0033_WYG_015-2a"/>
立誦從兄詢詔諸道繕甲兵以備東征秋八月戊申振<lb/>
平州饑民辛亥幸中京丙寅謁顯乾二陵丁夘自將伐<lb/>
髙麗遣使報宋以皇弟楚國王隆祐留守京師北府宰<lb/>
相駙馬都尉蕭巴雅爾為都統林牙索諾木為都監九<lb/>
月乙酉遣使冊西平王李徳昭為夏國王辛卯遣樞密<lb/>
直學士髙正引進使韓杞宣問髙麗王詢冬十月丙午<lb/>
朔女直進良馬萬匹乞從征髙麗許之王詢遣使奉表<lb/>
乞罷師不許十一月乙酉大軍渡鴨渌江康肇拒戰敗<lb/>
<pb n="KR2a0033_WYG_015-2b"/>
之退保銅州丙戌肇復出右皮室詳衮耶律達魯擒肇<lb/>
及副將李立追殺數十里獲所棄糧餉鎧仗戊子銅霍<lb/>
貴寧等州降巴雅爾至努克特嶺遇敵兵戰敗之辛卯<lb/>
王詢遣使上表請朝許之禁軍士俘掠以政事舎人馬<lb/>
保佑為開京留守安州圑練使旺布為副留守遣太子<lb/>
太師伊林將騎兵一千送保佑等赴京壬辰守將卓思<lb/>
正殺遼使者韓喜孫等十人領兵出拒保佑等還遣伊<lb/>
林領兵擊之思正遂奔西京圍之五日不克駐蹕城西<lb/>
<pb n="KR2a0033_WYG_015-3a"/>
髙麗禮部郎中渤海托實來降庚子遣巴雅爾博諾攻<lb/>
開京遇髙麗兵敗之王詢棄城遁去遂焚開京至清江<lb/>
還<lb/>
二十九年春正月乙亥朔班師所降諸城復叛至貴徳<lb/>
州南嶺谷大雨連日馬駞皆疲甲仗多遺棄霽乃得渡<lb/>
己丑次鴨渌江庚寅皇后及皇弟楚國王隆祐迎于來<lb/>
逺城壬辰詔罷諸軍己亥次東京二月己酉謁乾顯二<lb/>
陵戊午所俘髙麗人分置諸陵廟餘賜内戚大臣三月<lb/>
<pb n="KR2a0033_WYG_015-3b"/>
己卯大丞相晉國王耶律隆運薨庚辰皇弟楚國王隆<lb/>
祐權知北院樞密使事樞密直學士髙正為北院樞密<lb/>
副使庚寅南京平州水振之己亥以北院大王耶律舒<lb/>
嚕為北院樞密使封韓王北院郎君耶律世良為北院<lb/>
大王前三司使劉慎行參知政事兼知南院樞密使事<lb/>
夏四月清暑老古堝五月甲戌朔詔已奏之事送所司<lb/>
附日厯又詔帳族有罪黥墨依諸部人例乙未以劉慎<lb/>
行為南院樞密使南府宰相邢抱質知南院樞密使事<lb/>
<pb n="KR2a0033_WYG_015-4a"/>
六月庚戌升蔚州知州為觀察使乙卯韓王耶律舒嚕<lb/>
薨丙辰以南院大王華格為北院樞密使丁巳詔西北<lb/>
路招討使駙馬都尉蕭托雲安撫西鄙置準布諸部節<lb/>
度使是秋獵于平地松林冬十月庚子駐蹕廣平淀甲<lb/>
寅贈大丞相晉國王耶律隆運尚書令諡文忠十一月<lb/>
庚午朔幸顯州十二月庚子復如廣平淀癸丑以知南<lb/>
院樞密使事邢抱質年老詔乗小車入朝是月置歸寧<lb/>
二州是年御試放髙承顔等二人及第<lb/>
<pb n="KR2a0033_WYG_015-4b"/>
開㤗元年春正月己巳朔宋遣趙湘符成翰來賀癸未<lb/>
長白山三十部女直酋長來貢乞授爵秩甲申駐蹕王<lb/>
子院丙戌望祠木葉山丁亥女直太保佛寧等來朝戊<lb/>
子獵于瑪哈拉林庚寅祠木葉山辛卯哈斯罕大王呼<lb/>
勒希來朝二月壬子駐蹕瑞鹿原三月甲戌以蔚州為<lb/>
觀察不隸武定軍乙亥如葦濼丁丑詔封皇女八人為<lb/>
郡主乙酉詔卜日行拜山大射栁之禮命北宰相駙馬<lb/>
蘭陵郡王蕭寧樞密使司空邢抱質督有司具儀物丁<lb/>
<pb n="KR2a0033_WYG_015-5a"/>
亥皇弟楚國王隆祐徙封齊國王留守東京夏四月庚<lb/>
子髙麗遣蔡忠順來乞稱臣如舊詔王詢親朝壬寅夏<lb/>
國遣使進良馬己酉祀風伯辛酉以前孟父房詳衮蕭<lb/>
佛努為左伊勒希巴五月戊辰還上京詔裴𤣥感邢祥<lb/>
知禮部貢舉放進士史簡等十九人及第以駙馬蕭紹<lb/>
宗為鄭州防禦使乙亥以邢抱質為大同軍節度使六<lb/>
月駐蹕上京七月丙子以耶律遂貞為遼興軍節度使<lb/>
遂正北院宣徽使張昭瑩南院宣徽使耶律受益上京<lb/>
<pb n="KR2a0033_WYG_015-5b"/>
副留守宼卿彰徳軍節度使命耶律釋紳努李操充賀<lb/>
宋國生辰信使副蕭尼古齊泰賀宋正旦使副進士康<lb/>
文昭張素臣郎𤣥達坐論知貢舉裴𤣥感邢祥私曲秘<lb/>
書省正字李萬上書辭涉怨訕皆杖而徙之萬役陷河<lb/>
冶八月丙申鐵驪納蘇等送烏舍百餘戸至賔州賜絲<lb/>
絹是日納蘇乞賜佛像儒書詔賜䕶國仁王佛像一易<lb/>
詩書春秋禮記各一部已未髙麗王詢遣田拱之奉表<lb/>
稱病不能朝詔復取六州地是月齊國王隆祐薨輟朝<lb/>
<pb n="KR2a0033_WYG_015-6a"/>
五日冬十月辛亥如中京閏月丁卯贈隆祐守太師諡<lb/>
仁孝十月甲午朔文武百官加上尊號曰𢎞文宣武尊<lb/>
道至徳崇仁廣孝聰睿昭聖神贊天輔皇帝大赦改元<lb/>
開㤗改幽都府為析津府薊北縣為析津縣幽都縣為<lb/>
宛平縣覃恩中外己亥賜夏國使東頭供奉官曹文斌<lb/>
呂文貴竇珪祐守榮武元正等爵有差癸卯前遼州録<lb/>
事張庭羙六世同居儀坤州劉興𦙍四世同居各給復<lb/>
三年甲辰西北招討使蕭托雲奏七部太師阿勒達因<lb/>
<pb n="KR2a0033_WYG_015-6b"/>
其部民之怨殺本部節度使巴罕并屠其家以叛準布<lb/>
執阿勒達以獻而㳂邊諸部皆叛十二月丙寅奉遷南<lb/>
京諸帝石像于中京觀徳殿景宗及宣獻皇后于上京<lb/>
五鸞殿壬申振奉聖州饑民庚辰賜皇弟秦晉國王隆<lb/>
慶鐵劵癸未劉晨言殿中髙可垣中京留守推官李可<lb/>
舉治獄明允詔超遷之甲申詔諸道水菑饑民質男女<lb/>
者起來年正月日計傭錢十文價折傭盡遣還其家歸<lb/>
州言其居民本新羅所遷未習文字請設學以教之詔<lb/>
<pb n="KR2a0033_WYG_015-7a"/>
允所請貴徳龍化儀坤雙遼同祖七州至是有詔始征<lb/>
商己丑詔諸鎮建宣敇樓<lb/>
二年春正月癸巳朔以裴𤣥感為翰林承㫖邢祥給事<lb/>
中石用中翰林學士呂徳推樞密直學士張儉政事舎<lb/>
人邢抱質加開府儀同三司守司空兼侍中王繼忠中<lb/>
京留守加檢校太師户部侍郎劉涇加工部尚書駙馬<lb/>
蕭紹宗加檢校太師耶律琨加政事令封幽王丁未如<lb/>
瑞鹿原北院樞密使耶律華格封豳王以馬氏為麗儀<lb/>
<pb n="KR2a0033_WYG_015-7b"/>
耿氏淑儀尚寢白氏昭儀尚服李氏順儀尚功艾氏芳<lb/>
儀尚儀孫氏和儀己未録囚烏爾古徳哷勒叛右皮室<lb/>
詳衮延夀率兵討之達旦國兵圍鎮州州軍堅守尋引<lb/>
去二月丙子詔以麥務川為象雷縣女河川為神水縣<lb/>
羅家軍為閭山縣山子川為富庻縣習家砦為龍山縣<lb/>
阿蘭峪為勸農縣松山川為松山縣金甸子爲金原縣<lb/>
壬午遣北院樞密副使髙正按察諸道獄三月壬辰朔<lb/>
華格以西北路畧平留兵戌鎮州赴行在夏四月甲子<lb/>
<pb n="KR2a0033_WYG_015-8a"/>
拜日詔從上京請以韓斌所括贍國塔魯河奉豪等州<lb/>
户二萬五千四百有奇置長霸興仁保和等十縣丙子<lb/>
如緬山五月辛卯朔復命華格等西討六月辛酉朔遣<lb/>
中丞耶律資忠使髙麗取六州舊地七月壬辰烏爾古<lb/>
徳哷勒復故疆乙未西南招討使政事令色珍奏党項<lb/>
諸部叛者皆遁黄河北模赧山不叛者哈坦額勒敏兩<lb/>
部因據其地今復西遷詰之則曰逐水草不早圗之後<lb/>
恐為患又聞前後叛者多投西夏西夏不納詔遣使再<lb/>
<pb n="KR2a0033_WYG_015-8b"/>
問西遷之意若歸故地則可就加撫諭使不報上怒欲<lb/>
伐之遂詔李徳昭今党項叛我欲西伐爾當東擊母失<lb/>
掎角之勢仍命諸軍各市肥馬丁酉特哩衮耶律迪里<lb/>
為南府宰相太尉武格為特哩衮癸卯釣魚曲溝戊申<lb/>
以敦睦宫子錢振貧民己酉華格等破準布酋烏巴之<lb/>
衆丁卯封皇子宗訓大内特哩衮八月壬戌遣引進使<lb/>
李延𢎞賜夏國王李徳昭及義成公主車馬己丑耶律<lb/>
資忠使髙麗還冬十月己未朔畋麃井之北命耶律阿<lb/>
<pb n="KR2a0033_WYG_015-9a"/>
營等使宋賀生辰辛酉駐蹕長濼丙寅詳衮張馬留獻<lb/>
女直人知髙麗事者上問之曰臣三年前為髙麗所虜<lb/>
為郎官故知之自開京東馬行七日有大砦廣如開京<lb/>
旁州所貢珍異皆積于此勝羅等州之南亦有二大砦<lb/>
所積如之若大軍行由前路取哈斯罕女直北直渡鴨<lb/>
渌江並大河而上至郭州與大路㑹髙麗可取而有也<lb/>
上納之十一月甲午録囚癸丑樞密使豳王華格以西<lb/>
征有罪削其官封出為大同軍節度使十二月甲子以<lb/>
<pb n="KR2a0033_WYG_015-9b"/>
北院大王耶律世良為北院樞密使封岐王以宰臣劉<lb/>
晟監修國史牛璘為彰國軍節度使蕭孝穆為西北路<lb/>
招討使放進士鮮于茂昭等六人及第<lb/>
三年春正月己丑録囚準布酋長烏巴來朝封為王乙<lb/>
未如渾河丁酉女直及鐵驪各遣使來貢是夕彗星見<lb/>
西方丙午畋潢河濵壬子帝及皇后獵瑞鹿原二月戊<lb/>
午詔增樞密使以下月俸甲子遣上京副留守耶律資<lb/>
忠復使髙麗取六州舊地三月庚子遣耶律世良城招<lb/>
<pb n="KR2a0033_WYG_015-10a"/>
州戊申南京奉聖平蔚雲應朔等州置轉運使夏四月<lb/>
戊午詔南京管内毋淹刑獄以妨農務癸亥烏爾古叛<lb/>
乙亥沙州回鶻曹順遣使来貢丙子以西北路招討都監<lb/>
蕭孝穆為北府宰相五月乙酉朔清暑緬山六月乙亥<lb/>
合巴哩伊實二國舅為一帳伊實伊勒希巴蕭迪里為<lb/>
詳衮以總之甲申封皇姪呼圖克為廣平郡王是夏詔<lb/>
國舅詳衮蕭迪里東京留守耶律托實等討髙麗造浮<lb/>
梁于鴨渌江城保宣義定逺等州秋七月乙酉朔如平<lb/>
<pb n="KR2a0033_WYG_015-10b"/>
地松林壬辰詔政事省樞密院酒間授官釋罪母即奉<lb/>
行明日覆奏八月甲寅朔幸沙嶺九月丁酉八部徳埒<lb/>
勒殺其詳衮刷皆叛詔南府宰相耶律烏拉噶招撫之<lb/>
辛亥釋徳埒勒數人令招諭其衆壬子耶律世良獻徳<lb/>
哷勒俘冬十月甲寅朔幸中京丙子以旗鼔伊喇詳衮<lb/>
特哩衮為奚六部大王放進士張用行等三十一人及<lb/>
第出身<lb/>
四年春正月乙酉如瑞鹿原丙戌詔耶律世良再伐達<lb/>
<pb n="KR2a0033_WYG_015-11a"/>
魯特戊子命詳衮巴古溺水瑞鹿原以備春蒐丁酉獵<lb/>
馬蘭淀壬寅東征東京留守善寧平章尼嚕古奏已總<lb/>
大軍及女直諸部兵分道進討遂遣使齎密詔軍前二<lb/>
月壬子朔如薩堤濼于闐國來貢夏四月癸丑以林牙<lb/>
建福為北院大王甲寅蕭迪里等伐髙麗還丙寅哈斯<lb/>
罕部請括女直王蘇扎納戸舊無籍者㑹其丁入賦役<lb/>
從之樞密使固寧奏大破八部達魯特詔侍御薩喇奬<lb/>
諭代行執手之禮丙寅耶律世良等上破準布俘獲數<lb/>
<pb n="KR2a0033_WYG_015-11b"/>
戊辰駐蹕㳂柳湖己巳女直遣使來貢壬申耶律世良<lb/>
討烏爾古破之甲戌使賞有功將校世良討達魯特至<lb/>
清泥堝時伊濟既平朝廷議内徙其衆伊濟安土重遷<lb/>
遂叛世良懲創既破達魯特輒殲其丁壯勒兵渡哈喇<lb/>
河進擊餘黨斥候不謹其將綳果聚兵稠林中擊遼軍<lb/>
不備遼軍小却結陣河曲綳果是夜來襲翌日遼後軍<lb/>
主綳果誘伊濟之衆皆遁世良追之軍至險阨綳果方<lb/>
阻險少休遼軍偵知其所世良不亟掩之綳果輕騎遁<lb/>
<pb n="KR2a0033_WYG_015-12a"/>
去獲其輜重及所誘伊濟之衆併遷達魯特所獲薩瑪<lb/>
爾部民城臚朐河上以居之是月蕭楊格尚南平郡主<lb/>
五月辛巳命北府宰相劉晟為都統樞密使耶律世良<lb/>
為副殿前都㸃檢蕭庫哩為都監以伐髙麗晟先携家<lb/>
置邊郡致緩師期追還之以世良庫哩總兵進討以耶<lb/>
律徳政為遼興軍節度使蕭尼古爾天城軍節度使李<lb/>
仲舉卒詔恤其家六月庚戌上拜日如禮與滿圖古爾<lb/>
世勲易衣馬為好以上京留守耶律巴格為北院樞密<lb/>
<pb n="KR2a0033_WYG_015-12b"/>
副使秋七月上又拜日遂幸秋山自八月射鹿至于九<lb/>
月復自癸丑至于辛酉連獵于有栢碎石太保響應松<lb/>
山諸山丁卯與伊勒希巴兵部尚書蕭榮寧定交契以<lb/>
重君臣之好丙子以旗鼓伊喇詳衮特哩衮為六部奚<lb/>
王冬十月駐蹕塔喇噶濼十一月庚申詔汰東京僧及<lb/>
命上京中京洎諸宮選精兵五萬五千人以備東征十<lb/>
二月南巡海徼還幸顯州<lb/>
五年春正月丁未北幸庚戌耶律世良蕭庫哩與髙麗<lb/>
<pb n="KR2a0033_WYG_015-13a"/>
戰于郭州西破之斬首數萬級盡獲其輜重乙卯師次<lb/>
南海軍耶律世良薨于軍癸酉駐蹕雪林二月己卯準<lb/>
布長來朝辛巳如薩堤濼庚寅前東京統軍使耶律韓<lb/>
留為右伊勒希巴戊戌皇子宗真生三月乙卯布古徳<lb/>
長蘇布特薩喇等來貢辛酉諸道獄空詔進階賜物丙<lb/>
寅以前北院大王耶律敬温為額珍尼郭齊哈党項魁<lb/>
可來降夏四月乙亥振招州民戊寅左伊勒希巴蕭和<lb/>
卓為北院樞密使赫勒訥為副使庚辰清暑孤樹淀五<lb/>
<pb n="KR2a0033_WYG_015-13b"/>
月甲子尚書蕭姬隠坐出使後期削其官丁卯以耿元<lb/>
吉為戸部使六月以政事舎人吳克昌按察霸州刑獄<lb/>
丁丑回鶻獻孔雀秋七月甲辰獵于赤山八月丙子幸<lb/>
懐州有事于諸陵戊寅還上京九月癸卯皇弟南京留<lb/>
守秦晉國王隆慶來朝上親出迎勞至實徳山因同獵<lb/>
于松山乙丑駐蹕杏堝冬十月甲午封秦晉國王隆慶<lb/>
長子察克中山郡王次子蘇克樂安郡王十一月辛丑<lb/>
以參知政事馬保忠同知樞密院事監修國史丁巳北<lb/>
<pb n="KR2a0033_WYG_015-14a"/>
面林牙蕭威烏克為國舅詳衮十二月乙酉秦晉國王<lb/>
隆慶還至北安薨訃聞上為哀慟輟朝七日丁酉宋遣<lb/>
張遜王承徳來賀千齡節是嵗放進士孫傑等四十八<lb/>
人及第<lb/>
六年春正月癸卯如錐子河二月甲戌以公主賽格殺<lb/>
無罪婢駙馬蕭托雲不能齊家降公主為縣主削托雲<lb/>
同平章事丁丑詔國舅帳詳衮蕭威烏克將本部兵征<lb/>
髙麗其國舅司事以都監攝之庚辰以南面林牙聶赫<lb/>
<pb n="KR2a0033_WYG_015-14b"/>
為南院大王三月乙巳如顯州葬秦晉國王隆慶有事<lb/>
於顯乾二陵追冊隆慶為太弟夏四月辛夘封隆慶少<lb/>
子謝嘉努為長沙郡王以樞密使漆水郡王耶律制心<lb/>
權知諸行宮都部署事壬辰禁命婦再醮丙申如涼陘<lb/>
五月戊戌朔樞密使蕭和卓為都統漢人行宮都部署<lb/>
王繼忠為副殿前都㸃檢蕭庫哩為都監以伐髙麗翌<lb/>
日賜和卓劎俾得專殺丙午録囚己酉設四帳都詳衮<lb/>
甲寅南京統軍使蕭惠為右伊勒希巴乙卯祠木葉山<lb/>
<pb n="KR2a0033_WYG_015-15a"/>
潢河乙丑駐蹕九層臺六月戊辰朔徳妃蕭氏賜死葬<lb/>
兎兒山西後數日大風起塜上畫暝大雷電而雨不止<lb/>
者踰月是月南京諸縣蝗秋七月辛亥如秋山遣禮部<lb/>
尚書劉京翰林學士吳叔達知制誥仇正已起居舎人<lb/>
程翥吏部員外郎南承顔禮部員外郎王景運分路按<lb/>
察刑獄辛酉以西南路招討請置寧仁縣于勝州九月<lb/>
庚子還上京以皇子舒蘇生大赦丁未以駙馬蕭璉節<lb/>
度使華格知制誥仇正已楊佶充賀宋生辰正旦使副<lb/>
<pb n="KR2a0033_WYG_015-15b"/>
乙卯蕭和卓等攻髙麗興化軍不克還師冬十月丁卯<lb/>
南京路饑輓雲應朔𢎞等州粟振之辛未獵鏵子河庚<lb/>
寅駐蹕達哩山十一月乙卯建州節度使石匡弼卒十<lb/>
二月丁卯上輕騎還上京戊子宋遣李行簡張信來賀<lb/>
千齡節翌日宋馮元張綸來賀正旦<lb/>
　<lb/>
　<lb/>
　遼史卷十五<lb/>
<pb n="KR2a0033_WYG_015-16a"/>
　遼史卷十五考證<lb/>
聖宗紀六開㤗元年八月己未髙麗王詢遣田拱之奉<lb/>
　表稱病不能朝詔復取六州地　按六州地史未詳<lb/>
　其名考通鑑初以鴨緑江北予髙麗甞築六城至是<lb/>
　復取之<lb/>
開㤗四年夏四月甲寅蕭迪里等伐髙麗還　按通鑑<lb/>
　綱目契丹遣迪里討髙麗髙麗與女直設竒邀擊契<lb/>
　丹大敗而還此不書敗諱之也<lb/>
<pb n="KR2a0033_WYG_015-16b"/>
五月辛巳命北府宰相劉晟為都統樞密使耶律世良<lb/>
　為副殿前都㸃檢蕭屈烈為都監以伐髙麗　按遼<lb/>
　史髙麗傳劉晟作慎行蕭屈烈作蕭虚烈<lb/>
　<lb/>
　<lb/>
　<lb/>
　<lb/>
　遼史卷十五考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百六</head> <lb/>
    <p>
<pb n="KR2a0033_WYG_106-1a"/>
欽定四庫全書<lb/>
　遼史卷一百六<lb/>
　　元中書右丞相總裁托克托等修<lb/>
　列傳第三十六<lb/>
　　卓行<lb/>
遼之共國任事耶律蕭二族而已二族之中有退然自<lb/>
足不淫於富貴不詘於聲利可以振頺風激薄俗亦足<lb/>
嘉尚者得三人焉作卓行傳<lb/>
<pb n="KR2a0033_WYG_106-1b"/>
蕭扎拉字實訥北府宰相巴雅爾之弟性介特不亊生<lb/>
業保寧間以戚屬進至寧逺軍節度使秩滿里居淡泊<lb/>
自適統和末召為南京馬歩軍都指揮使以疾求退不<lb/>
聴遷伊勒希巴又辭疾許之遂入頡山杜門不出上嘉<lb/>
其志不復徵扎拉自是家於頡山親友或過之終日言<lb/>
不及世務凡宴游相邀亦不拒一歳山居過半與世俗<lb/>
不偶耶律資忠重之目曰頡山老人卒<lb/>
耶律官努字奚隠林牙斡魯之孫沉厚多學詳於本朝<lb/>
<pb n="KR2a0033_WYG_106-2a"/>
世系嗜酒好佚初徵為宿直將軍重熙九年以疾去官<lb/>
上以官努屬尊欲成其志乃許自擇一路節度使官努<lb/>
辭曰臣愚鈍不任官使加歸義軍節度使輙請致政官<lb/>
努與烏哩特人蕭斡友善斡謂官努曰仕不能致主澤<lb/>
民成大功烈何屑屑為也吾與若居林下以枕簟自随<lb/>
觴詠自樂雖不官無慊焉官努然之時稱二逸乾統間<lb/>
卒<lb/>
蕭普爾布字綏蘭魏國王惠之四世孫父母蚤喪鞠于<lb/>
<pb n="KR2a0033_WYG_106-2b"/>
祖烏爾古納性孝悌年十三烏爾古納卒以早失怙恃<lb/>
復遭祖喪哀毁踰禮族里嘉歎甞謂人言我于親不得<lb/>
終養令誰為訓者苟不自勉何以報鞠育恩自是力學<lb/>
於文藝無不精乾統間以烏爾古納之故召之不應與<lb/>
親識游獵山水奉養無長物僕𨽻欣欣如也或曰公胡<lb/>
不念以嗣先世功名答曰自度不足以繼先業年踰强<lb/>
仕安能益主庇民累徵皆以疾辭晩年謝絶人事卜居<lb/>
瑪古山屛逺葷茹潛心佛書延有道者談論彌日人問<lb/>
<pb n="KR2a0033_WYG_106-3a"/>
所得何如但曰有深樂惟覺六鑿不相攘餘無知者一<lb/>
日易服無疾而逝<lb/>
論曰隠固未易為也而亦未可輕以與人若扎拉謝職<lb/>
不談時務官努兩辭節鎮普爾布召而不赴雖未足謂<lb/>
之隠然在當時能知内外之分甘於肥遯不猶愈於求<lb/>
富貴利達而為妻妾羞者哉故稱卓行可也<lb/>
　<lb/>
　<lb/>
<pb n="KR2a0033_WYG_106-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百六<lb/>
<pb n="KR2a0033_WYG_106-4a"/>
　遼史卷一百六考證<lb/>
耶律官努傳乾統間卒　按原本書官努卒官努二字<lb/>
　係衍今據列傳體例刪<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_106-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史巻九</head> <lb/>
    <p>
<pb n="KR2a0033_WYG_009-1a"/>
欽定四庫全書<lb/>
　遼史巻九<lb/>
　　元中書右丞相總裁托克托等修<lb/>
　本紀第九<lb/>
　　景宗二<lb/>
九年春正月丙寅女直遣使來貢二月庚子宋遣使致<lb/>
其先帝遺物甲寅以青牛白馬祭天地三月癸亥耶律<lb/>
沙迪里獻援漢之役所獲宋俘戊辰詔以粟二十萬斛<lb/>
<pb n="KR2a0033_WYG_009-1b"/>
助漢五月庚午漢遣使來謝且以宋事來告己丑女直<lb/>
二十一人請宰相額爾奇木之職以次授之六月丙辰<lb/>
以宋王喜隠為西南面招討使秋七月庚申朔回鶻遣<lb/>
使來貢甲子宋遣使來聘壬申漢以宋侵來告丙子遣<lb/>
使助漢戰馬八月漢遣使進葡萄酒冬十月甲子耶律<lb/>
沙以党項降酋克酬摩約來見賜詔撫諭丁夘以克酬<lb/>
為司徒摩約為太保各賜物遣之壬申女直遣使來貢<lb/>
乙酉漢復遣使以宋事來告十一月丁亥朔司天奏日<lb/>
<pb n="KR2a0033_WYG_009-2a"/>
當食不虧戊戌吐谷渾叛入太原者四百餘户索而還<lb/>
之癸夘祠木葉山乙巳遣太保塔喇噶等使宋乙夘漢<lb/>
復遣使以宋事來告十二月戊辰獵于近郊以所獲祭<lb/>
天<lb/>
十年春正月癸丑如長濼二月庚午阿爾斯蘭回鶻來<lb/>
貢三月庚寅祭顯陵夏四月丁夘西幸己巳女直部來<lb/>
貢五月癸夘賜女哩死遣人誅髙勲等六月己未駐蹕<lb/>
㳂栁湖秋七月庚戌享太祖廟九月癸未平王隆先子<lb/>
<pb n="KR2a0033_WYG_009-2b"/>
辰格謀害其父車裂以徇是冬駐蹕金川<lb/>
乾亨元年春正月乙酉遣塔瑪長夀使宋問興師伐劉<lb/>
繼元之故丙申長夀還言河東逆命所當問罪若北朝<lb/>
不援和約如舊不然則戰二月丁夘漢以宋兵壓境遣<lb/>
使乞援詔南府宰相耶律沙為都統冀王迪里為監軍<lb/>
赴之又命南院大王色珍以所部從樞密副使穆濟督<lb/>
之三月辛巳蘇色遣人以别部華格等降納之丙戌漢<lb/>
遣使謝撫諭軍民詔北院大王希達伊實王薩哈勒以<lb/>
<pb n="KR2a0033_WYG_009-3a"/>
兵戍燕己丑漢復告宋兵入境詔左千牛衛大將軍韓<lb/>
侼大同軍節度使耶律善補以本路兵南援辛夘女直<lb/>
遣使來貢丁酉耶律沙等與宋戰於白馬嶺不利冀王<lb/>
迪里及圖魯卜部節度使都敏黄皮室詳衮唐古皆死<lb/>
之士卒死傷甚衆夏四月辛亥漢以行軍事宜來奏盧<lb/>
俊自代州告急辛酉徳哷來貢五月己夘宋兵至<lb/>
河東漢與戰不利劉繼文盧俊來奔六月劉繼元降宋<lb/>
漢亡甲子封劉繼文為彭城郡王盧俊同政事門下平<lb/>
<pb n="KR2a0033_WYG_009-3b"/>
章事宋主來侵丁夘北院大王希達統軍使蕭托果伊<lb/>
實王薩哈勒迎戰于沙河失利己巳宋主圍南京丁丑<lb/>
詔諭耶律沙及希達托果等軍中事宜秋七月癸未沙<lb/>
等及宋兵戰于髙梁河少却休格色珍横擊大敗之宋<lb/>
主僅以身免至涿州竊乗驢車遁去甲申擊宋餘軍所<lb/>
殺甚衆獲兵仗噐甲符印糧饋貨幣不可勝計辛丑耶<lb/>
律沙遣人上俘獲以權知南京留守事韓徳讓權南京<lb/>
馬步軍都指揮使耶律學古知三司事劉𢎞皆能安人<lb/>
<pb n="KR2a0033_WYG_009-4a"/>
心捍城池賜詔褒奬八月壬子準布特哩衮嚇嚕額爾<lb/>
奇木阿爾圖來朝乙丑耶律沙等獻俘丙寅以白馬之<lb/>
役責沙穆濟復以走宋主功釋之希達遇敵而退以劍<lb/>
背擊之薩哈勒雖却部伍不亂宥之冀王迪里麾下先<lb/>
遁者斬之杖都監以下壬申宴沙穆濟等將校賜物有<lb/>
差九月己夘燕王韓匡嗣為都統南府宰相耶律沙為<lb/>
監軍特哩衮休格南院大王色珍權奚王穆濟各率所<lb/>
部兵南伐仍命大同軍節度使善補領山西兵分道以<lb/>
<pb n="KR2a0033_WYG_009-4b"/>
進冬十月乙丑韓匡嗣與宋兵戰於滿城敗績辛未太<lb/>
保舒蘇與宋兵戰於火山敗之乙亥詔數韓匡嗣五罪<lb/>
赦之十一月戊寅宴賞休格及有功將校乙未南院樞<lb/>
密使兼政事令郭襲上書諌畋獵嘉納之辛丑冬至赦<lb/>
改元乾亨十二月乙夘燕王韓匡嗣遥授晉昌軍節度<lb/>
使降封秦王壬戌蜀王道隠南京留守徙王荆是冬<lb/>
駐蹕南京<lb/>
二年春正月丙子朔封皇子隆緒為梁王隆慶為恒王<lb/>
<pb n="KR2a0033_WYG_009-5a"/>
丁亥特哩衮休格為北院大王前樞密使賢適封西平<lb/>
郡王二月戊辰如清河三月丁亥西南面招討副使耶<lb/>
律旺祿太尉華格遣人獻党項俘閏月庚午有鴇飛止<lb/>
御帳獲以祭天夏四月庚辰祈雨戊子清暑燕子城五<lb/>
月雷火乾陵松六月己亥喜隠復謀反囚于祖州秋七<lb/>
月戊午旺祿等獻党項俘八月戊戌東幸冬十月辛未<lb/>
朔命巫者祠天地及兵神辛巳將南伐祭旗鼓癸未次<lb/>
南京丁亥獲敵人射鬼箭庚寅次固安以青牛白馬祭<lb/>
<pb n="KR2a0033_WYG_009-5b"/>
天地己亥圍瓦橋闗十一月庚子朔宋兵夜襲營圖魯<lb/>
卜部節度使蕭幹及四捷軍詳衮耶律赫徳戰却之壬<lb/>
寅休格敗宋兵於瓦橋東守將張師引兵出戰休格奮<lb/>
擊敗之戊申宋兵陣於水南休格涉水擊破之追至莫<lb/>
州殺傷甚衆己酉宋兵復來擊之殆盡丙辰班師乙丑<lb/>
還次南京十二月庚午朔休格拜裕悦大饗軍士<lb/>
三年春二月丙子東幸己丑復幸南京三月乙夘皇子<lb/>
罕巴卒辛酉塟潢土二河之間置永州以秦王韓匡嗣<lb/>
<pb n="KR2a0033_WYG_009-6a"/>
為西南面招討使五月丙午上京漢軍亂刼立喜隠不<lb/>
克立其子留禮夀上京留守楚實勒擒之秋七月甲子<lb/>
誅留禮夀冬十月如富瑚坡十一月辛亥加楚實勒同<lb/>
政事門下平章事是月以南院樞密使郭襲為武定軍<lb/>
節度使十二月以遼興軍節度使韓徳讓為南院樞密<lb/>
使<lb/>
四年春正月己亥如華林天柱三月乙未清明與諸王<lb/>
大臣較射宴飲夏四月自將南伐至滿城戰不利守太<lb/>
<pb n="KR2a0033_WYG_009-6b"/>
尉奚斡里中流矢死統軍使善補為伏兵所圍樞密使<lb/>
色珍救免詔以失備杖之五月班師清暑燕子城秋七<lb/>
月壬辰遣使賜喜隠死八月如西京九月庚子幸雲州<lb/>
甲辰獵于尚和山帝不豫壬子次焦山崩於行在年三<lb/>
十五在位十四年遺詔梁王隆緒嗣位軍國大事聽皇<lb/>
后命統和元年正月壬戌上尊諡孝成皇帝廟號景宗<lb/>
重熙二十一年加諡孝成康靖皇帝<lb/>
贊曰遼興六十餘年神冊㑹同之間日不暇給天祿應<lb/>
<pb n="KR2a0033_WYG_009-7a"/>
厯之君不令其終保寧而來人人望治以景宗之資任<lb/>
人不疑信賞必罰若可與有為也而竭國之力以助河<lb/>
東破軍殺將無救滅亡雖一取償於宋得不償失知匡<lb/>
嗣之罪數而不罰善郭襲之諌納而不用沙門昭敏以<lb/>
左道亂徳寵以侍中不亦惑乎<lb/>
　<lb/>
　<lb/>
　<lb/>
<pb n="KR2a0033_WYG_009-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史巻九<lb/>
<pb n="KR2a0033_WYG_009-8a"/>
　遼史巻九考證<lb/>
保寧九年七月宋遣使來聘　按續通鑑綱目契丹遣<lb/>
　耶律敞如宋㑹塟宋遣辛仲甫報之考契丹國志敞<lb/>
　官鴻臚少卿遼史不書㑹塟之使又續資治通鑑長<lb/>
　編宋史起居舍人辛仲甫如契丹右贊善大夫穆波<lb/>
　副之又契丹志帝欲留仲甫仲甫不可厚禮遣還此<lb/>
　失載宋史姓名<lb/>
乾亨元年十月韓匡嗣與宋兵戰于滿城敗績　按契<lb/>
<pb n="KR2a0033_WYG_009-8b"/>
　丹志秋九月攻鎮州為宋趙延進所敗考之李燾長<lb/>
　編此即滿城之戰亦作九月俱與此異<lb/>
景宗在位十四年　按原本訛十三年今改<lb/>
　<lb/>
　<lb/>
　<lb/>
　<lb/>
　遼史巻九考證<lb/>
</p>
<p>
</p>
  </div>
</body>
</text>
</TEI>
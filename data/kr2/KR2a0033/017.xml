<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷十七</head> <lb/>
    <p>
<pb n="KR2a0033_WYG_017-1a"/>
欽定四庫全書<lb/>
　遼史卷十七<lb/>
　　元中書右丞相總裁托克托等修<lb/>
　本紀第十七<lb/>
　　聖宗八<lb/>
五年春正月乙酉如混同江二月戊午禁天下服用明<lb/>
金及金線綺國親當服者奏而後用是月如魚兒濼三<lb/>
月壬辰以左丞相張儉為武定軍節度使同政事門下<lb/>
<pb n="KR2a0033_WYG_017-1b"/>
平章事鄭𢎞節臨潢少尹劉慎行遼興軍節度使武定<lb/>
軍節度使蕭必塔契丹行宫都部署樞密副使楊又𤣥<lb/>
吏部尚書叅知政事兼樞密使是月如長春河魚兒濼<lb/>
其水一夕有聲如雷越沙岡四十里别為一陂夏五月<lb/>
清暑永安山以蕭從順為太子太師呉叔達翰林學士<lb/>
道士馮若谷加太子中允耶律晨武定軍節度使張儉<lb/>
彰信軍節度使吕士宗禮部員外郎李可舉順義軍節<lb/>
度使秋七月獵平地松林九月駐蹕南京己亥以蕭迪<lb/>
<pb n="KR2a0033_WYG_017-2a"/>
里李紹琪充賀宋太后生辰使副耶律守寧劉四端充<lb/>
賀宋主生辰使副冬十月辛未宋太后遣馮元宗史方<lb/>
來賀順天節十一月庚子幸内果園宴京民聚觀求進<lb/>
士得七十二人命賦詩第其工拙以張昱等一十四人<lb/>
為太子校書郎韓欒等五十八人為崇文館校書郎辛<lb/>
丑以左祗候郎君詳衮蕭羅羅為右伊勒希巴十二月<lb/>
丁巳以漢人行宫都部署蕭孝先為上京留守皇姪長<lb/>
沙郡王謝嘉努匡義軍節度使耶律仁舉興國軍節度<lb/>
<pb n="KR2a0033_WYG_017-2b"/>
使甲子蕭守寧為㸃檢侍衛親軍馬歩軍乙丑北院樞<lb/>
密使蕭和卓薨戊辰以北府宰相蕭布庫為北院樞密<lb/>
使己巳遣蕭諧李琪充賀宋正旦使副庚午以參知政<lb/>
事劉京為順義軍節度使乙亥宋使李維張綸來賀千<lb/>
齡節是嵗燕民以年榖豐熟車駕臨幸争以土物抒誠<lb/>
貢獻上禮高年惠鰥寡賜酺飲至夕六街燈火如晝士<lb/>
庶嬉遊上亦微行觀之丁丑禁工匠不得銷毁金銀器<lb/>
六年春正月己卯朔宋遣徐奭裴繼起張若谷崔準來<lb/>
<pb n="KR2a0033_WYG_017-3a"/>
賀庚辰如鴛鴦濼二月己酉以黙爾吉同知樞密院黄<lb/>
翩為兵馬都部署達噶濟副之霍實為都監引軍城混<lb/>
同江蘇黙河之間黄龍府請建堡障三烽臺十詔以農<lb/>
隙築之東京留守巴格奏黄翩領兵入女直界徇地俘<lb/>
獲人馬牛豕不可勝計得降户二百七十詔奬諭之戊<lb/>
午以耶律頁為副㸃檢以國舅帳蕭瑠實圖嚕庫領西<lb/>
北路十二班軍奚王府錫里軍己巳南京水遣使振之<lb/>
庚午詔党項别部塔斯設契丹節度使治之三月戊寅<lb/>
<pb n="KR2a0033_WYG_017-3b"/>
以大同軍節度使張儉入為南院樞密使左丞相兼政<lb/>
事令㕘知政事呉叔達責授將作少監出為東州刺史<lb/>
準布來侵西北路招討使蕭惠破之夏四月丁未朔以<lb/>
武定軍節度使耶律海古勒為特哩衮戊申博囉滿達勒<lb/>
部多烏舎户詔索之丙寅如永安山五月辛卯以東京<lb/>
統軍使蕭繅古為契丹行宫都部署癸卯遣西北路招<lb/>
討使蕭惠將兵伐甘州回鶻六月辛丑詔凡官畜竝印<lb/>
其左以識之秋七月戊申獵黒嶺八月蕭惠攻甘州不<lb/>
<pb n="KR2a0033_WYG_017-4a"/>
克師還自是準布諸部叛遼軍與戰皆為所敗監軍尼<lb/>
嚕古國舅帳太保額布勒死之詔遣特哩衮耶律鴻觀<lb/>
林牙華格等將兵討之九月駐蹕遼河滸冬十月丙子<lb/>
哈斯罕諸部長來朝庚辰遣使問夏國與宋交戰之故<lb/>
辛巳以前南院大王濟魯古為烏爾古徳哷勒都詳衮<lb/>
庚寅以蕭孝順蕭紹宗兼侍中駙馬蕭紹業平章政事<lb/>
前南院大王和爾沁同知上京留守安格通化州節度<lb/>
使乙丑宋遣韓翼田承説來賀順天節十一月戊辰西<lb/>
<pb n="KR2a0033_WYG_017-4b"/>
北路招討司小校繅古訴招討蕭惠三罪詔都監鄂克<lb/>
沁按之十二月庚辰哈斯罕部乞建旗皷許之辛巳詔<lb/>
北靣諸部廉察州縣及鍚林穆嚕之官不治者罷之詔<lb/>
大小職官有貪暴殘民者立罷之終身不録其不廉直<lb/>
雖處重任即代之能清勤自持者在卑位亦當薦㧞其<lb/>
内族受賂事發與常人所犯同科戊戌遣杜防蕭藴充<lb/>
賀宋生辰使副庚子駐蹕遼河<lb/>
七年春正月壬寅朔宋遣張保維孫繼業孔道輔馬崇<lb/>
<pb n="KR2a0033_WYG_017-5a"/>
至來賀如混同江辛亥以女直伯埓為特哩衮佛門為<lb/>
葉穆部太師甲寅博囉滿達勒遣使來貢夏四月乙未獵<lb/>
黒嶺五月清暑永安山西南路招討司奏隂山中産金<lb/>
銀請置冶從之復遣使循遼河源求産金銀之所六月<lb/>
禁諸屯田不得擅貨官粟癸巳詔蕭惠再討準布秋七<lb/>
月己亥朔詔更定法令庚子詔諭駙馬蕭楚布公主諾<lb/>
木歡於后有父母之尊后或臨幸祇謁先祖乃祇拜空<lb/>
帳失致敬之禮今後可設像拜謁乙巳詔輦路所經旁<lb/>
<pb n="KR2a0033_WYG_017-5b"/>
三十歩内不得耕種者不在訴訟之限九月駐蹕遼河<lb/>
冬十月丁卯朔詔諸帳院庶孽竝從其母論貴賤十一<lb/>
月宋遣石中立石貽孫來賀千齡節王博文王雙賀順<lb/>
天節辛亥以楊义𤣥邢祥知貢舉乙未匡義軍節度使<lb/>
中山郡王察克保寧軍節度使長沙郡王謝嘉努廣徳<lb/>
軍節度使樂安郡王蘇克奏各將之官乞選伴讀書史<lb/>
從之癸亥以三韓王欽為啓聖軍節度使楊佶刑部侍<lb/>
郎甲子以左千牛衛上將軍耶律古雲為北院大王十<lb/>
<pb n="KR2a0033_WYG_017-6a"/>
二月丁卯遣耶律蘇頁王永錫充賀宋太后生辰蕭蘇<lb/>
色馬保永充賀正旦使副癸酉以金吾蕭噶嚕為奚錫<lb/>
里軍詳衮<lb/>
八年春正月己亥如混同江庚申党項侵邊破之甲子<lb/>
詔州縣長吏勸農二月戊子燕京留守蕭孝穆乞于拒<lb/>
馬河接宋境上置戍長巡察詔從之三月駐蹕長春河<lb/>
夏五月清暑永安山六月以韓寧劉湘充賀宋太后生<lb/>
辰使副呉克荷充賀夏國王李徳昭生辰使癸巳權北<lb/>
<pb n="KR2a0033_WYG_017-6b"/>
院大王耶律哲魯奏今嵗十一月皇太子納妃諸族備<lb/>
㑹親之帳詔以豪盛者三十户給其費秋七月丁酉以<lb/>
約尼帳郎君辰格為西北路巡檢與蕭錫林同管二招<lb/>
討地以南院大王耶律迪里為上京留守戊戌獵平地<lb/>
松林九月壬辰朔以渤海宰相羅漢權東京統軍使壬<lb/>
子幸中京北徳哷勒節度使耶律延壽請視諸部賜旗<lb/>
皷詔從之癸丑準布别部長呼蘭來降乙卯準布長吹<lb/>
古來䧏冬十月宋遣唐肅葛懐愍來賀順天節樞密使<lb/>
<pb n="KR2a0033_WYG_017-7a"/>
魏王耶律色珍孫婦阿古指斥乘輿其孫古雲為之隠<lb/>
事覺乃竝坐之仍籍其家詔燕城將士若敵至總管備<lb/>
城之東南統軍守其西北馬歩軍備其野戰統軍副使<lb/>
繕壁壘課士卒各練其事十一月丙申皇太子納妃蕭<lb/>
氏以耶律求翰為北院大王冬十二月辛酉朔以約尼<lb/>
太尉色佛哷為天雲軍詳衮壬申以前北院大王耶律<lb/>
留寧為雙州節度使康筠崇徳宫都部署色實永興宫<lb/>
都部署埓富宜州節度使<hi>闕</hi>菴遼州節度使耶律頁同<lb/>
<pb n="KR2a0033_WYG_017-7b"/>
知中京留守耶律哈喇托輝為大將軍丁丑詔庶孽雖<lb/>
已為良不得預世選丁亥宋遣寇瑊康徳來賀千齡節<lb/>
朱諫曹英張逸劉永釗賀來嵗兩宫正旦詔兩國舅及<lb/>
南北王府乃國之貴族賤庶不得任本部官是嵗放進<lb/>
士張宥等五十七人<lb/>
九年春正月至自中京二月戊辰遣使賜高麗王欽物<lb/>
如烏林河夏五月清暑永安山六月戊子以長沙郡王<lb/>
謝嘉努為廣徳軍節度使樂安郡王蘇克匡義軍節度<lb/>
<pb n="KR2a0033_WYG_017-8a"/>
使中山郡王察克保定軍節度使進封潞王豫章王特<lb/>
布長寧軍節度使以耶律思忠耶律荷耶律暠約尼色<lb/>
佛哷陳邈韓紹一韓知白張震充賀宋兩宫生辰及來<lb/>
嵗正旦秋七月戊午朔如黑嶺八月己丑東京錫里軍<lb/>
詳衮大延琳囚留守駙馬都尉蕭孝先及南陽公主殺<lb/>
户部使韓紹勲副使王嘉四捷軍都指揮使蕭佛徳延<lb/>
琳遂僣位號其國為興遼年為天慶初東遼之地自神<lb/>
冊來附未有𣙜酤鹽麴之法闗市之征亦甚寛弛馮延<lb/>
<pb n="KR2a0033_WYG_017-8b"/>
休韓紹勲相繼以燕地平山之法繩之民不堪命燕又<lb/>
仍嵗大饑户部副使王嘉復獻計造船使其民諳海事<lb/>
者漕粟以賑燕民水路艱險多至覆没雖言不信鞭楚<lb/>
搒掠民怨思亂故延琳乘之首殺紹勲嘉以快其衆延<lb/>
琳先事與副留守王道平謀道平夜棄其家踰城走與<lb/>
延琳所遣召黄龍府黄翩者俱至行在告變上即徴諸<lb/>
道兵以時進討時國舅詳衮蕭必塔治近延琳先率本<lb/>
管及家兵據其要害絶其西渡之計渤海太保夏行美<lb/>
<pb n="KR2a0033_WYG_017-9a"/>
亦舊主兵戍保州延琳密馳書使圖統帥耶律布庫行<lb/>
美乃以實告布庫得書遂殺渤海兵八百人而斷其東<lb/>
路延琳知黄龍保州皆不附遂分兵西取瀋州其節度<lb/>
使蕭旺禄初至其副張傑聲言欲降故不急攻及知其<lb/>
詐而已有備攻之不克而還時南北女直皆從延琳高<lb/>
麗亦稽其貢及諸道兵次第皆至延琳嬰城固守冬十<lb/>
月丙戌朔以南京留守燕王蕭孝穆為都統國舅詳衮<lb/>
蕭必塔為副綂奚六部大王蕭博諾為都監以討之十<lb/>
<pb n="KR2a0033_WYG_017-9b"/>
一月乙卯朔如顯陵丙寅以瀋州節度副使張傑為節<lb/>
度使其防城進士張人紀趙陸等二十二人入朝試以<lb/>
詩賦皆賜第超授保州戌將夏行美平章事壬申以駙<lb/>
馬劉四端權知宣徽南院事十二月丁未宋遣仇永韓<lb/>
永錫來賀千齡節命耶律育呉克荷蕭可觀趙利用充<lb/>
賀宋生辰使副耶律元吉崔閏蕭昭古竇振充來嵗賀<lb/>
宋正旦使<lb/>
十年春正月乙卯朔宋遣王夷簡竇處約張易張士宜<lb/>
<pb n="KR2a0033_WYG_017-10a"/>
來賀二月幸龍化州三月甲寅朔詳衮蕭必塔至自遼<lb/>
東言都統蕭孝穆去城四靣各五里許築城堡以圍之<lb/>
駙馬延寧與其妺穴地遁去公主吹巴勒在後為守陴<lb/>
者覺而止夏四月如乾陵以耶律行平為廣平軍節度<lb/>
使夏行美為中順軍節度使李延𢎞知易州蕭從順加<lb/>
太子太師五月戊申清暑栢坡秋七月壬午詔來嵗行<lb/>
貢舉法八月丙午東京賊將楊詳世密送欵夜開南門<lb/>
納遼軍擒延琳渤海平冬十月駐蹕長寧淀十一月辛<lb/>
<pb n="KR2a0033_WYG_017-10b"/>
亥南京留守燕王蕭孝穆以東征將士凱還戎服見上<lb/>
上大加宴勞翌日以孝穆為東平王東京留守國舅詳<lb/>
衮駙馬都尉蕭必塔封蘭陵郡王奚王博諾加侍中以權<lb/>
燕京留守兼侍中蕭惠為燕京綂軍使前統軍威烏克<lb/>
大將軍節度使宰相兼樞密使馬保忠權知燕京留守<lb/>
奚王府都監蕭阿克展東京綂軍使詔渤海舊族有勲<lb/>
勞材力者敘用餘分居來隰遷閏等州十二月乙巳宋<lb/>
遣梅詢王令傑來賀千齡節漆水郡王耶律迪里加尚<lb/>
<pb n="KR2a0033_WYG_017-11a"/>
父烏爾古節度使蕭普達為伊實部大王尚書左僕射<lb/>
蕭琳為臨海軍節度使<lb/>
十一年春正月己酉朔如混同江二月如長春河三月<lb/>
上不豫夏五月大雨水諸河横流皆失故道六月丁丑<lb/>
朔駐蹕大福河之北己卯帝崩于行宫年六十一在位<lb/>
四十九年景福元年閏十月壬申上尊諡曰文武大孝<lb/>
宣皇帝廟號聖宗<lb/>
贊曰聖宗㓜冲嗣位政出慈闈及宋人二道來攻親御<lb/>
<pb n="KR2a0033_WYG_017-11b"/>
甲胄一舉而復燕雲破信彬再舉而躪河朔不亦偉歟<lb/>
既而侈心一啓佳兵不祥東有茶陀之敗西有甘州<lb/>
之喪此狃於常勝之過也然踐阼四十九年理寃滯舉<lb/>
才行察貪殘抑奢僣録死事之子孫振諸部之貧乏責<lb/>
迎合不忠之罪却高麗女樂之歸遼之諸帝在位長久<lb/>
令名無窮其唯聖宗乎<lb/>
　<lb/>
　遼史卷十七<lb/>
</p>
<p>
</p>
  </div>
</body>
</text>
</TEI>
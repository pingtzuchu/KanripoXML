<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百一</head> <lb/>
    <p>
<pb n="KR2a0033_WYG_101-1a"/>
欽定四庫全書<lb/>
　遼史卷一百一<lb/>
　　元中書右丞相總裁托克托等修<lb/>
　列傳第三十一<lb/>
　　蕭托斯和　　　耶律阿息保<lb/>
　　蕭伊實　　　　蕭呼都克<lb/>
蕭托斯和字伊實音圖魯卜部人四世祖音濟髪長五<lb/>
尺時呼為長髪音濟祖哩巴阿爾威部節度使托斯和<lb/>
<pb n="KR2a0033_WYG_101-1b"/>
謹愿不妄交伯父留格坐事免官聞重元亂挈家赴行<lb/>
在托斯和雖幼已如成人補筆硯實達爾遷祇候郎君<lb/>
轉樞密院侍御咸雍五年遷崇德宫使㑹有訴北南院<lb/>
聽訟不直者事下托斯和悉改正之為耶律阿蘇所忌<lb/>
帝欲召用輒為所沮八年歴漠北滑水馬羣太保數年<lb/>
不調嘗曰用才未盡不若閑乾統中遷漠南馬羣太保<lb/>
以大風傷草馬多死鞭之三百免官九年徙天齊殿宿<lb/>
衛明年穀價翔踊宿衞士多不給托斯和出私廪賙之<lb/>
<pb n="KR2a0033_WYG_101-2a"/>
召同知南院樞密使事天慶四年為漢人行宫副部署<lb/>
時金兵初起攻陷寧江州天祚召羣臣議托斯和曰女<lb/>
直國雖小其人勇而善射自執我叛人蕭哈里勢益張<lb/>
我兵久不練若遇强敵稍有不利諸部離心不可制矣<lb/>
為今之計莫若大𤼵諸道兵以威壓之庶可服也北院<lb/>
樞宻使蕭塔喇台曰如托斯和之謀徒示弱耳但𤼵滑<lb/>
水以北兵足以拒之遂不用其計數月間邊兵屢北人<lb/>
益不安饒州渤海結構頭下城以叛有步騎三萬餘招<lb/>
<pb n="KR2a0033_WYG_101-2b"/>
之不下托斯和帥兵徃討擒其渠魁斬首數千級得所<lb/>
掠物悉還其主及耶律章努叛托斯和與留守耶律大<lb/>
悲努為守禦章努既平托斯和請曰今邊兵懈弛若清<lb/>
暑嶺西則漢人嘯聚民心益揺臣愚以為宜罷此行不<lb/>
納乃命托斯和控扼東路招集散卒後以太子太傅致<lb/>
仕卒<lb/>
耶律阿息保字達爾丹五院部人祖呼哩太祖時徙居<lb/>
西北部世為招討司吏阿息保慷慨有大志年十六以<lb/>
<pb n="KR2a0033_WYG_101-3a"/>
才幹補内史天慶初轉樞密院侍御金人起兵城境上<lb/>
遣阿息保問之金人曰若歸阿蘇敢不聽命阿息保具<lb/>
以聞金兵陷寧江州邊兵屢敗遣阿息保與耶律章努<lb/>
等齎書而東冀以脅降阿息保曰臣前使依詔開諭畧<lb/>
無所屈将還謂臣曰若所請不遂無相見今臣請獨往<lb/>
不聽將行别蕭塔喇台曰不肖適異國必無生還願公<lb/>
善輔國家既至阿息保見執久乃遁歸及天祚敗績遷<lb/>
都巡捕使六年從阿蘇討耶律章努加領軍衛大將軍<lb/>
<pb n="KR2a0033_WYG_101-3b"/>
阿蘇將兵而東阿息保送至軍乃還天祚怒其專鞭之<lb/>
三百尋為奚六部圗哩太尉後阿蘇反阿息保以偏師<lb/>
進擊臨陣墜馬被擒因阿蘇有舊得免時阿蘇頗好殺<lb/>
阿息保謂曰欲舉大事何以殺為由是全活者衆㑹阿<lb/>
蘇敗乃還以戰失利囚中京數嵗保大二年金兵至中<lb/>
京始出獄尋為德哷勒皮室詳衮時魏王淳僭號屢遣<lb/>
人以書來招阿息保封書以獻因諌曰東兵甚鋭未可<lb/>
輕敵及石輦驛之敗天祚奔竄召阿息保不時至疑有<lb/>
<pb n="KR2a0033_WYG_101-4a"/>
貳心并怒為淳所招殺之初阿息保知國將亡前後諌<lb/>
甚切及死以非罪人尤惜之<lb/>
蕭伊實字特黙國舅少父房之後性謹愿夀隆間累任<lb/>
劇官天慶初知國舅詳衮事遷殿前副㸃檢金兵起為<lb/>
行軍副都統以戰失利罷職六年出為武定軍節度使<lb/>
遷西京留守明年討劇賊董龎兒戰易水西大破之以<lb/>
功為北府宰相加左僕射兼東北路都統十年金兵陷<lb/>
上京詔兼上京留守東北路統軍使為政寛猛得宜民<lb/>
<pb n="KR2a0033_WYG_101-4b"/>
之窮困者輒加振恤衆咸愛之保大二年金兵大至伊<lb/>
實軍潰左遷西南面招討使以部民流散不赴及天祚<lb/>
播遷給侍從不闕拜殿前都㸃檢凡金兵所過諸營敗<lb/>
卒復聚上京遣伊實為上京留守以安撫之明年盧彦<lb/>
倫以城叛伊實被執數日以居官無過得釋後為耶律<lb/>
達實所殺<lb/>
蕭呼都克字哈準隱其先薩哈勒齊太祖時願𨽻宫分<lb/>
遂為太和宫分人曽祖達魯明醫觀人形色即知其病<lb/>
<pb n="KR2a0033_WYG_101-5a"/>
所在綂和中宰相韓德譲貴寵達魯希㫖言德讓宜賜<lb/>
國姓籍横帳由是世預太醫選子孫因之入官者衆呼<lb/>
都克性便侫與物無忤清寜初補近侍大安元年為彰<lb/>
愍宫太師夀隆二年轉永興宫太師天慶初累遷至殿<lb/>
前副㸃檢五年從天祚東征為先鋒都統臨事猶豫凡<lb/>
隊伍皆以圍塲名號之進至拉林水與金兵戰敗大軍<lb/>
亦却及討耶律章努以籍私奴為軍遷知北院樞密使<lb/>
事卒呼都克長于騎射見天祚好游畋每言從禽之樂以<lb/>
<pb n="KR2a0033_WYG_101-5b"/>
逢其意天祚悦而從之國政隳廢自此始云<lb/>
論曰甚矣承平日久上下狃於故常之可畏也天慶之<lb/>
間女直方熾惟托斯和明於料敵善於忠諌惜乎天祚<lb/>
痼蔽不見信用阿息保不死阿蘇之難伊實甘忍盧彦<lb/>
倫之執大節已失他有所長亦奚足取呼都克以游畋<lb/>
逢迎天祚而隳國政可勝罪哉<lb/>
　<lb/>
　遼史卷一百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷八十二</head> <lb/>
    <p>
<pb n="KR2a0033_WYG_082-1a"/>
欽定四庫全書<lb/>
　遼史卷八十二<lb/>
　　元中書右丞相總裁托克托等修<lb/>
　列傳第十二<lb/>
　　耶律隆運<hi>徳威</hi>　<hi>逹魯/</hi>　<hi>制心</hi>
　　耶律巴古濟　　　蕭揚阿克<lb/>
　　武白　　　　　　蕭常格<lb/>
　　耶律和克<hi>穆爾古</hi>
<pb n="KR2a0033_WYG_082-1b"/>
耶律隆運本姓韓名徳讓西南面招討使匡嗣之子也<lb/>
統和十九年賜名徳昌二十二年賜姓耶律二十八年<lb/>
復賜名隆運重厚有智畧明治體喜建功立事侍景宗<lb/>
以謹飭聞加東頭承奉官補樞密院通事轉上京皇城<lb/>
使遙授彰徳軍節度使代其父匡嗣為上京留守權知<lb/>
京事甚有聲尋復代父守南京時人榮之宋兵取河東<lb/>
侵燕五院糺詳衮希逹統軍蕭托果等敗歸宋兵圍城<lb/>
招脅甚急人懐二心隆運登城日夜守禦援軍至圍解<lb/>
<pb n="KR2a0033_WYG_082-2a"/>
及戰高梁河宋兵敗走隆運邀擊又破之以功拜遼興<lb/>
軍節度使徵為南院樞密使景宗疾大漸與耶律色珍<lb/>
俱受顧命立梁王為帝皇后為皇太后稱制隆運總宿<lb/>
衛事太后益寵任之統和元年加開府儀同三司兼政<lb/>
事令四年宋遣曹彬米信將十萬衆來侵隆運從太后<lb/>
出師敗之加守司空封楚國公師還與北府宰相室昉<lb/>
共執國政上言西州數被兵加以嵗饑宜輕税賦以來<lb/>
流民從之六年太后觀撃鞠呼魯蘇突隆運墜馬命立<lb/>
<pb n="KR2a0033_WYG_082-2b"/>
斬之詔率師伐宋圍沙堆敵乘夜來襲隆運嚴軍以待<lb/>
敗走之封楚王九年復言燕人挾姦苟免賦役貴族因<lb/>
為囊橐可遣北院宣徽使趙智戒諭從之十一年丁母<lb/>
憂詔强起之明年室昉致政以隆運代為北府宰相仍<lb/>
領樞密使監修國史賜興化功臣十二年六月奏三京<lb/>
諸鞫獄官吏多因請託曲加寛貸或妄行榜掠乞行禁<lb/>
止上可其奏又表請任賢去邪太后喜曰進賢輔政真<lb/>
大臣之職優加賜賚服闋加守太保兼政事令㑹北院<lb/>
<pb n="KR2a0033_WYG_082-3a"/>
樞密使耶律色珍薨詔隆運兼之久之拜大丞相進王<lb/>
齊總二樞府事以南京平州嵗不登奏免百姓農器錢<lb/>
及請平諸郡商賈價並從之二十二年從太后南征及<lb/>
河許宋成而還徙王晉賜姓出宮籍𨽻横帳季父房後<lb/>
乃改賜今名位親王上賜田宅及陪葬地從伐高麗還<lb/>
得久疾帝與后臨視醫藥薨年七十一贈尚書令諡文<lb/>
忠官給葬具建廟乾陵側無子清寜三年以魏王特布<lb/>
子雅嚕為嗣天祚立以皇子額嚕温繼之弟徳威姪制<lb/>
<pb n="KR2a0033_WYG_082-3b"/>
心<lb/>
徳威性剛介善馳射保寕初歴上京皇城使儒州防禦<lb/>
使改北院宣徽使乾亨初丁父喪彊起復職權西南招<lb/>
討使統和初党項寇邉一戰却之賜劔許便宜行事領<lb/>
圖魯卜徳哷勒二糺軍以平霜庫赫功真授招討使夏<lb/>
州李繼遷叛宋内附徳威請納之既得繼遷諸夷皆從<lb/>
璽書褒奬與特哩衮耶律善補敗宋楊繼業加開府儀<lb/>
同三司政事門下平章事未幾以山西城邑多䧟奪兵<lb/>
<pb n="KR2a0033_WYG_082-4a"/>
柄李繼遷受賂潜懐二心奉詔率兵徃諭繼遷託以西<lb/>
征不出徳威至靈州俘掠而還年五十五卒贈兼侍中<lb/>
子帕克戩彰國軍節度使孫色實達魯色實終特哩衮<lb/>
達魯字遵寜幼養宮中授小將軍重熈初歴北院宣徽<lb/>
使右林牙副㸃檢特哩衮改西北路招討使封漆水郡<lb/>
王請減軍籍三千二百八十人後以私取回鶻使者獺<lb/>
毛裘及私取準布貢物決大杖削爵免官俄起為北院<lb/>
宣徽使十九年改烏爾古徳哷勒部都詳衮尋為東北<lb/>
<pb n="KR2a0033_WYG_082-4b"/>
路詳衮封混同郡王清寜初徙王鄧擢拜南府宰相以<lb/>
年老乞骸骨更王漢太康中薨年八十達魯神情秀徹<lb/>
聖宗子視之興宗待以兄禮雖貴愈謙初為都㸃檢扈<lb/>
從獵黒嶺獲熊上因樂飲謂達魯曰汝有求乎對曰臣<lb/>
富貴踰分不敢他望惟臣叔先朝優遇身殁之後不肖<lb/>
子坐罪籍没四時之薦享諸孫中得赦一人以主祭臣<lb/>
願畢矣詔免籍復其産子燕五官至南京歩軍都指揮<lb/>
使<lb/>
<pb n="KR2a0033_WYG_082-5a"/>
制心小字汗努父徳崇善醫視人形色輒能決其病累<lb/>
官至武定軍節度使制心善馴鷹隼統和中為歸化州<lb/>
刺史開泰中拜上京留守進漢人行宮都部署封漆水<lb/>
郡王以皇后外弟恩遇日隆樞密副使蕭和卓用事制<lb/>
心奏和卓寡識度無行檢上黙然每内宴歡洽輒避之<lb/>
皇后不悦曰汝不樂耶制心對曰寵貴鮮能長保是以<lb/>
憂耳太平中歴中京留守特哩衮南京留守徙王燕遷<lb/>
南院大王或勸制心奉佛對曰吾不知佛法惟心無私<lb/>
<pb n="KR2a0033_WYG_082-5b"/>
則近之矣一日沐浴更衣而臥家人聞絲竹之聲怪而<lb/>
入視則已逝矣年五十三贈政事令追封陳王守上京<lb/>
時酒禁方嚴有捕獲私醞者一飲而盡笑而不詰卒之<lb/>
日部民若哀父母<lb/>
耶律巴古濟字保諾延六院額爾竒木博果濟之後勇<lb/>
悍善治生保寧中為天徳軍節度歴南京侍衛馬歩軍<lb/>
都指揮使以討平党項羌阿里沙宻丕勒布宻遷南院<lb/>
大王聖宗即位太后稱制㑹羣臣議軍國事巴古濟上<lb/>
<pb n="KR2a0033_WYG_082-6a"/>
疏陳便宜數事稱㫖即日兼領山西路諸州事統和四<lb/>
年宋將曹彬等侵燕巴古濟擊之甚力賜輸忠保節致<lb/>
主功臣總知山西五州㑹有告巴古濟曲法虐民者按<lb/>
之有狀以大杖決之八年為南京統軍使卒子雅里官<lb/>
至詳衮<lb/>
蕭揚阿克字稍隱端毅簡嚴通遼漢字天文相法父卒<lb/>
自五畨部親挽喪車至奚王嶺人稱其孝年十九為本<lb/>
班郎君歴鐡林鐡鷂大鷹三軍詳衮乾統元年由烏爾<lb/>
<pb n="KR2a0033_WYG_082-6b"/>
古徳哷勒部屯田太保刺易州幸臣劉彦良以事至州<lb/>
怙寵恣横為揚阿克所沮彦良歸妄加毁訾尋遣人代<lb/>
揚阿克州民詣闕請留即日授武安州觀察使歴烏爾<lb/>
古納喇順義彰信等軍節度使權知東北路統軍使事<lb/>
聞耶律朗布都勒斡等叛獨引麾下三十餘人追捕之<lb/>
身被二創生擒十餘人送之行在坐不獲首惡免官未<lb/>
幾權南京留守卒<lb/>
武白不知何郡人為宋國子博士差知相州至通利軍<lb/>
<pb n="KR2a0033_WYG_082-7a"/>
為我軍所俘詔授上京國子博士改臨潢縣令遷廣徳<lb/>
軍節度副使先是有訟宰相劉慎行與子婦姚氏私者<lb/>
有司出其罪聖宗詔曰鞫之白正其事使新羅還權中<lb/>
京留守時慎行諸子皆處權要以白斷百姓分籍事不<lb/>
直坐左遷未㡬遷尚書左丞相樞密事拜遼興軍節度<lb/>
使致仕卒<lb/>
蕭常格字和爾沁國舅之族祖揚珠同政事門下平章<lb/>
事父實埒累官節度使常格魁偉寡言年三十餘始為<lb/>
<pb n="KR2a0033_WYG_082-7b"/>
祗候郎君歴本族將軍松山州刺史壽隆二年以女為<lb/>
燕王妃拜永興宮使及妃生子為南院宣徽使尋改漢<lb/>
人行宮都部署統和初加太子太師為國舅詳衮二年<lb/>
改遼興軍節度使召為北府宰相以柴册禮加兼侍中<lb/>
天慶元年致仕卒諡曰欽肅<lb/>
耶律和克字海蘭六院額爾竒木迪里孫少頴悟重然<lb/>
諾保寧初補御琖郎君十年使宋還以宋取河東之意<lb/>
聞于上燕王韓匡嗣曰何以知之和克曰諸僣號之國<lb/>
<pb n="KR2a0033_WYG_082-8a"/>
宋皆併收惟河東未下今宋講武習戰意必在漢匡嗣<lb/>
力沮乃止明年宋果伐漢帝以和克能料事器之乃曰<lb/>
吾與匡嗣慮不及此授涿州刺史統和初皇太后稱制<lb/>
召赴京師與韓徳讓以事相忤徳讓怒取䕶衛所執戎<lb/>
仗擊其腦卒子穆爾古<lb/>
穆爾古字遙隱有智識善射統和初拜南靣林牙四年<lb/>
宋侵燕太后親征穆爾古為前鋒手中流矢㧞而復進<lb/>
太后既至穆爾古以創不能戰與北府宰相蕭繼先巡<lb/>
<pb n="KR2a0033_WYG_082-8b"/>
邏境上累遷北院大王七年伐宋為先鋒與耶律諾衮<lb/>
破其將李忠吉于定州以疾卒于軍<lb/>
論曰徳讓在統和間位兼將相其克敵制勝進賢輔國<lb/>
功業茂矣至賜姓名王齊晉抑有寵於太后而致然歟<lb/>
宗族如徳威平党項達魯完宗祀制心不苟合家聲益<lb/>
振豈無所自哉若巴古濟之忠揚阿克之孝武白之直<lb/>
亦彬彬乎一代之良臣矣<lb/>
　遼史卷八十二<lb/>
<pb n="KR2a0033_WYG_082-9a"/>
　遼史卷八十二考證<lb/>
蕭揚阿克傳　按蕭揚阿克父約音努終五番部節度<lb/>
　使有傳見後列傳第二十六而揚阿克反居父前史<lb/>
　殊疎舛<lb/>
傳論若巴古濟之忠　按巴古濟原文勃古哲此處止<lb/>
　稱勃古二字今併改<lb/>
　<lb/>
　<lb/>
<pb n="KR2a0033_WYG_082-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷八十二考證<lb/>
</p>
<p>
</p>
  </div>
</body>
</text>
</TEI>
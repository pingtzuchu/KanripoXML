<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷三十九</head> <lb/>
    <p>
<pb n="KR2a0033_WYG_039-1a"/>
欽定四庫全書<lb/>
　遼史卷三十九<lb/>
　　元中書右丞相總裁托克托等修<lb/>
　志第九<lb/>
　　地理志三<lb/>
　　　中京道<lb/>
中京大定府虞為營州夏屬冀州周在幽州之分秦郡<lb/>
天下是為遼西漢為新安平縣漢末歩奚居之幅員千<lb/>
<pb n="KR2a0033_WYG_039-1b"/>
里多大山深谷阻險足以自固魏武北征縱兵大戰降<lb/>
者一十餘萬去之松漠其後拓抜氏乗遼建牙於此當<lb/>
饒樂河水之南温渝河水之北唐太宗伐髙麗駐蹕於<lb/>
此部帥蘇支從征有功奚長可度率衆内附為置饒樂<lb/>
都督府咸通以後契丹始大奚族不敢復抗太祖建國<lb/>
舉族臣屬聖宗常過七金山土河之濵南望雲氣有郛<lb/>
郭樓闕之狀因議建都擇良工於燕薊董役二歳郛郭<lb/>
宫掖樓閣府庫市肆廊廡擬神都之制統和二十四年<lb/>
<pb n="KR2a0033_WYG_039-2a"/>
五帳院進故奚王牙帳地二十五年城之實以漢户號<lb/>
曰中京府曰大定皇城中有祖廟景宗承天皇后御容<lb/>
殿城池湫濕多鑿井泄之人以為便大同驛以待宋使<lb/>
朝天館待新羅使來賔館待夏使有七金山馬盂山雙<lb/>
山松山土河統州十縣九<lb/>
　大定縣白霫故地以諸國俘户居之<lb/>
　長安縣本漢賔從縣以諸部人居之<lb/>
　富庻縣本漢新安平地開泰二年析京民置<lb/>
<pb n="KR2a0033_WYG_039-2b"/>
　勸農縣本漢賔從縣地開泰二年析京民置<lb/>
　文定縣開泰二年析京民置<lb/>
　升平縣開泰二年析京民置<lb/>
　歸化縣本漢柳城縣地<lb/>
　神水縣本漢徒河縣地開泰二年置<lb/>
　金源縣本唐青山縣境開泰二年析京民置<lb/>
　恩州懐徳軍下刺史本漢新安平縣地太宗建州開<lb/>
　泰中以渤海户實之初隸永興宫後屬中京統縣一<lb/>
<pb n="KR2a0033_WYG_039-3a"/>
　　恩化縣開泰中渤海人户置<lb/>
　惠州惠和軍中刺史本唐歸義州地太祖俘漢民數<lb/>
　百户兎麛山下創城居之置州屬中京統縣一<lb/>
　　惠和縣聖宗遷上京惠州民括諸宫院落帳户置<lb/>
　髙州觀察唐信州地萬歳通天元年以契丹伊斯琿<lb/>
　部置開泰中聖宗伐髙麗以俘户置髙州有半頂山<lb/>
　樂河屬中京統縣一<lb/>
　　三韓縣辰韓為扶餘弁韓為新羅馬韓為髙麗開<lb/>
<pb n="KR2a0033_WYG_039-3b"/>
　　泰中聖宗伐髙麗俘三國之遺人置縣户五千<lb/>
　武安州觀察唐沃州地太祖俘漢民居木葉山下因<lb/>
　建城以遷之號杏堝新城復以遼西户益之更曰新<lb/>
　州統和八年改今名初刺史後升有黄栢嶺約囉水<lb/>
　格黙勒水屬中京統縣一<lb/>
　　沃野縣<lb/>
　利州中觀察本中京阜俗縣統和二十六年置刺史<lb/>
　州開泰元年升屬中京統縣一<lb/>
<pb n="KR2a0033_WYG_039-4a"/>
　　阜俗縣唐末契丹漸熾役使奚人遷居琵琶川統<lb/>
　　和四年置縣初隸彰愍宫更隸中京後置州仍屬<lb/>
　　中京<lb/>
　榆州髙平軍下刺史本漢臨渝縣地後隸右北平驪<lb/>
　城縣唐載初二年析慎州置黎州處靺鞨部落後為<lb/>
　奚人所據太宗南征横帳嘉哩以所俘慎州民置州<lb/>
　開泰中没入屬中京統縣二<lb/>
　　和衆縣本新黎縣地<lb/>
<pb n="KR2a0033_WYG_039-4b"/>
　　永和縣本漢昌城縣地統和二十二年置<lb/>
　澤州廣濟軍下刺史本漢土垠縣地太祖俘蔚州民<lb/>
　立寨居之採煉陷河銀冶隸中京留守司開泰中置<lb/>
　澤州有松亭關神山九宫嶺石子嶺灤河撒河屬中<lb/>
　京統縣二<lb/>
　　神山縣神山在西南<lb/>
　　灤河縣本漢徐無縣地屬永興宫<lb/>
　北安州興化軍上刺史本漢女祁縣地屬上谷郡晉<lb/>
<pb n="KR2a0033_WYG_039-5a"/>
　為馮跋所據唐為奚王府西省地聖宗以漢户置北<lb/>
　安州屬中京統縣一<lb/>
　　利民縣本漢且居縣地<lb/>
　潭州廣潤軍下刺史本中京之龍山縣開泰中置州<lb/>
　仍屬中京統縣一<lb/>
　　龍山縣本漢交黎縣地開泰二年以習家寨置<lb/>
　松江州勝安軍下刺史開泰中置統和八年省復置<lb/>
　屬中京統縣一<lb/>
<pb n="KR2a0033_WYG_039-5b"/>
　　松江縣本漢文成縣地邉松漠啇賈㑹衝開泰二<lb/>
　　年置縣有松山川<lb/>
宋王曽上契丹事曰出燕京北門至望京館五十里至<lb/>
順州七十里至檀州漸入山五十里至金溝館將至館<lb/>
川原平曠謂之金溝淀自此入山詰曲登陟無復里堠<lb/>
但以馬行記日約其里數九十里至古北口兩傍峻崖<lb/>
僅容車軌又度徳勝嶺盤道數層俗名思鄉嶺八十里<lb/>
至新館過雕窠嶺偏槍嶺四十里至如來館過烏灤河<lb/>
<pb n="KR2a0033_WYG_039-6a"/>
東有灤州又過黒斗嶺度雲嶺芹菜嶺七十里至柳河<lb/>
館松亭嶺甚險峻七十里打造部落東南行五十里至<lb/>
牛山館八十里至鹿兒峽館過蝦蟆嶺九十里至鐵漿<lb/>
館過石子嶺自此漸出山七十里至富谷館八十里至<lb/>
通天館二十里至中京大定府城垣卑小方圓纔四里<lb/>
許門但重屋無築闍之制南門曰朱夏門内通歩廊多<lb/>
坊門又有市樓四曰天方大衢通闤望闕次至大同館<lb/>
其門正北曰陽徳閶闔城内西南隅岡上有寺城南有<lb/>
<pb n="KR2a0033_WYG_039-6b"/>
園圃宴射之所自過古北口居人草庵板屋耕種但無<lb/>
桑柘所種皆從壠上虞吹沙所壅山上長松鬱然深谷<lb/>
中時見畜牧牛馬槖馳多青羊黄豕<lb/>
成州興府軍節度晉國長公主以媵户置軍曰長慶隸<lb/>
上京復改軍名統縣一<lb/>
　同昌縣<lb/>
興中府本覇州彰武軍節度古孤竹國漢柳城縣地慕<lb/>
容皝以柳城之北龍山之南福徳之地乃築龍城構宫<lb/>
<pb n="KR2a0033_WYG_039-7a"/>
廟改柳城為龍城縣遂遷都號曰和龍宫慕容垂復居<lb/>
焉後為馮跋所滅元魏取為遼西郡隋平髙保寧置營<lb/>
州煬帝廢州置柳城郡唐武徳初改營州總管府尋為<lb/>
都督府萬歳通天中陷李萬榮神龍初移府幽州開元<lb/>
四年復治柳城八年西徙漁陽十年還柳城後為奚所<lb/>
據太祖平奚及俘燕民將建城命韓知方擇其處乃完<lb/>
葺柳城號霸州彰武軍節度統和中制置建霸宜錦白<lb/>
川等五州尋落制置隸積慶宫後屬興聖宫重熙十年<lb/>
<pb n="KR2a0033_WYG_039-7b"/>
升興中府有大華山小華山香髙山麝香崖天授皇帝<lb/>
刻石在焉駐龍峪神射泉小靈河統州二縣四<lb/>
　興中縣本漢柳城縣地太祖掠漢民居此建霸城縣<lb/>
　重熙中置府更名<lb/>
　營丘縣析霸城置<lb/>
　象雷縣開泰二年以麥務川置初隸中京後屬<lb/>
　閭山縣本漢且慮縣開泰二年以羅家軍置隸中京<lb/>
　後屬<lb/>
<pb n="KR2a0033_WYG_039-8a"/>
　安徳州化平軍下刺史以霸州安徳縣置來屬統縣<lb/>
　一<lb/>
　　安徳縣統和八年析霸城東南龍山徙河境户置<lb/>
　　隸乾州更屬霸州置州來屬<lb/>
　黔州阜昌軍下刺史本漢遼西郡地太祖平渤海以<lb/>
　所俘户居之隸黒水河提轄司世宗置州析宜霸二<lb/>
　州漢户益之初隸永興宫更隸中京後置府來屬統<lb/>
　縣一<lb/>
<pb n="KR2a0033_WYG_039-8b"/>
　　盛吉縣太祖平渤海俘興州盛吉縣民來居因置<lb/>
　　縣<lb/>
宜州崇義軍上節度本遼西絫縣地東丹王毎秋畋于<lb/>
此興宗以定州俘户建州有墳山松栢連亘百餘里禁<lb/>
樵採浚河累石為堤隸積慶宫統縣二<lb/>
　𢎞政縣世宗以定州俘户置民工織絍多技巧<lb/>
　聞義縣世宗置初隸海北州後來屬<lb/>
錦州臨海軍中節度本漢遼東無慮縣慕容皝置西樂<lb/>
<pb n="KR2a0033_WYG_039-9a"/>
縣太祖以漢俘建州有大胡僧山小胡僧山大查牙山<lb/>
小查牙山淘河島隸𢎞義宫統州一縣二<lb/>
　永樂縣<lb/>
　安昌縣<lb/>
　嚴州保肅軍下刺史本漢海陽縣地太祖平渤海遷<lb/>
　漢户雜居興州境聖宗於此建城焉隸𢎞義宫來屬<lb/>
　統縣一<lb/>
　　興城縣<lb/>
<pb n="KR2a0033_WYG_039-9b"/>
川州長寧軍中節度本唐青山州地太祖弟明王安圖<lb/>
置㑹同三年詔為白川州安圖子察克以大逆誅沒入<lb/>
省白川州初隸崇徳宫統和中屬文忠王府統縣三<lb/>
　𢎞理縣統和八年以諸宫提轄司户置<lb/>
　咸康縣<lb/>
　宜民縣統和中置<lb/>
建州保靜軍上節度唐武徳中置昌黎縣太祖完葺故<lb/>
壘置州漢乾祐元年故石晉太后詣世宗求於漢城側<lb/>
<pb n="KR2a0033_WYG_039-10a"/>
耕墾自贍許於建州南四十里給地五十頃營構房室<lb/>
創立宗廟州在靈河之南屢遭水害聖宗遷於河北唐<lb/>
崇州故城初屬武寧軍隸永興宫後屬敦睦宫統縣二<lb/>
　永霸縣<lb/>
　永康縣本唐昌黎縣地<lb/>
來州歸徳軍下節度聖宗以女直五部歳饑來歸置州<lb/>
居之初刺史後升隸永興宫有三州山六州山五脂山<lb/>
統州二縣一<lb/>
<pb n="KR2a0033_WYG_039-10b"/>
　來賔縣本唐來逺縣地<lb/>
　隰州平海軍下刺史慕容皝置集寧縣聖宗括帳户<lb/>
　遷信州大雪不能進建城於此置焉隸興聖宫來屬<lb/>
　統縣一<lb/>
　　海陽縣本漢縣瀕海地多鹻鹵置鹽場於此<lb/>
　遷州興善軍下刺史本漢陽樂縣地聖宗平大延琳<lb/>
　遷歸州民置來屬有箭笴山統縣一<lb/>
　　遷民縣<lb/>
<pb n="KR2a0033_WYG_039-11a"/>
　潤州海陽軍下刺史聖宗平大延琳遷寧州之民居<lb/>
　此置州統縣一<lb/>
　　海濵縣本漢陽樂縣地遷潤州本東京城内渤海<lb/>
　　民户因叛移於此<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_039-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷九十四</head> <lb/>
    <p>
<pb n="KR2a0033_WYG_094-1a"/>
欽定四庫全書<lb/>
　遼史卷九十四<lb/>
　　元中書右丞相總裁托克托等修<lb/>
　列傳第二十四<lb/>
　　耶律華格　　耶律斡拉　　耶律蘇色<lb/>
　　蕭阿嚕岱　　耶律納延　　耶律和囉木薩噶<lb/>
　　耶律世良<lb/>
耶律華格字𢎞隐孟父楚國王之後善騎射乾亨初為<lb/>
<pb n="KR2a0033_WYG_094-1b"/>
北院林牙統和四年南侵宋華格擒諜者知敵由海路<lb/>
來襲即先據平州要地事平拜上京留守遷北院大王十<lb/>
六年復侵宋為先鋒破敵于遂城以功遷南院大王尋改<lb/>
北院樞密使開泰元年伐凖布凖布棄輜重遁走俘獲<lb/>
甚多帝嘉之封豳王後邊吏奏自華格還闕粮乏馬弱勢<lb/>
不可守上復遣華格經略西境華格與邊將深入聞畨部<lb/>
逆命居伊濟水華格徐以兵進敵望風奔潰獲羊馬及輜<lb/>
重路由白拔烈遇阿爾斯蘭回鶻掠之都監紐斡哩謂華<lb/>
<pb n="KR2a0033_WYG_094-2a"/>
格曰君誤矣此部實効順者華格悉還所俘諸番由此<lb/>
不附上使案之削王爵以侍中遙領大同軍節度使卒<lb/>
耶律斡拉字斯寜奚徳哷勒人趫㨗有力善騎射保寜<lb/>
初補䕶衛車駕獵頡山適豪猪伏叢莽帝射中猪突出<lb/>
御者圖們捨轡而避廐人鶴骨翼之斡拉復射而斃帝<lb/>
嘉賞及獵赤山適奔鹿奮角突前路隘不容避垂犯蹕<lb/>
斡拉以身當之鹿觸而顛帝謂曰朕因獵兩瀕于危頼<lb/>
卿以免始見爾心遷䕶衛太保從樞密使耶律色珍破<lb/>
<pb n="KR2a0033_WYG_094-2b"/>
宋將楊繼業軍于山西統和十三年秋為行軍都監從<lb/>
都部署奚王和碩鼐伐烏舍烏哲圖數月至其城烏哲<lb/>
圖請降和碩鼐利其俘掠令四面急攻烏哲圖死守隨<lb/>
方捍禦依埤堄虗構戰棚誘我軍登陴俄撤枝柱登者<lb/>
盡覆和碩鼐知不能下欲退蕭恒徳謂師乆無功何以<lb/>
藉口若深入大掠猶勝空返斡拉曰深入恐所得不償<lb/>
所損恒徳不從畧地東南循高麗北鄙還道逺粮絶人<lb/>
馬多死詔奪諸將官惟斡拉以前議得免尋加同政事<lb/>
<pb n="KR2a0033_WYG_094-3a"/>
門下平章事為東京留守開泰中卒<lb/>
耶律蘇色字阿敏性忠直簡毅練武事應厯初為侍從<lb/>
累遷圖魯卜部節度使歴霸濟祥順聖五州都總管俄<lb/>
為敦睦宫太師保寜三年改九部都詳衮四年伐党項<lb/>
屢立戰功手詔勞之統和初皇太后稱制西邊甫定蘇<lb/>
色務安集諸畨利害輒具以聞太后益信任之凡臨戎<lb/>
與士卒同甘苦所獲均賜將校賞順討逆威信大振在<lb/>
邊二十年卒<lb/>
<pb n="KR2a0033_WYG_094-3b"/>
蕭阿嚕岱字伊實音威部人父農古仕至糺詳衮阿嚕<lb/>
岱習騎射曉兵法清寜間始仕累遷本部司徒改烏爾<lb/>
古徳哷勒統軍都監大安七年遷山北副部署九年達<lb/>
勒達博索摩二部來侵率兵擊却之達勒達復刼牛羊<lb/>
去阿嚕岱引兵追及盡獲所掠斬渠帥數人是冬達勒<lb/>
達等以三百餘人梗邊復戰却之斬首二百餘級加金<lb/>
吾衛上將軍封蘭陵縣公壽隆元年第功加同中書門<lb/>
下平章事進爵郡公改西北面招討使乾統三年坐留<lb/>
<pb n="KR2a0033_WYG_094-4a"/>
宋俘當遣還者為奴免官後被徴以老疾致仕卒<lb/>
耶律納延字伊實年額爾竒木博果濟後父斡常為北<lb/>
剋從伐夏戰殁季父卓克算為宿直官累遷至北面林<lb/>
牙咸雍四年拜北院大王改西南面招討使太康中西<lb/>
北諸部擾邊議欲徃討帝以為非卓克算不可拜西北<lb/>
路招討使兼行軍都統平之以功復為北院大王納延<lb/>
敦厚才敏上以其父斡死王事九歳加諸衛小將軍為<lb/>
圖哩司徒尋召為宿直官太康三年為約尼剋大安九<lb/>
<pb n="KR2a0033_WYG_094-4b"/>
年為倒塌嶺節度使明年冬以北準布長磨古斯叛與<lb/>
招討都監耶律呼哩率精騎徃討破之納延薦呼哩為<lb/>
漢人行宫副部署壽隆初復討達勒達博索摩等有功<lb/>
賜詔褒羙改烏爾古徳哷勒統軍使邊境以寜部民乞<lb/>
留詔許再任乾統六年拜中京留守改北院大王薨納<lb/>
延為人廉介長于理民每有鬬訟親覈曲直不尚威嚴<lb/>
常曰凡治人本欲分别是非何事迫脅以立名故所至<lb/>
以惠化稱<lb/>
<pb n="KR2a0033_WYG_094-5a"/>
耶律和囉木薩噶字烏庫哩孟父房之後重熈末補祇<lb/>
候郎君清寜初加安州團練使太康中歴懐徳軍節度<lb/>
使奚六部圖哩太尉詔與樞密官措畫東北邊事改左<lb/>
䕶衛太保侍上言多率易察其無他故上優貸之八年<lb/>
知西北路招討使事時邊部尼都格爾等來侵和囉木<lb/>
薩噶誘北準布酋豪磨古斯攻之俘獲甚衆加左僕射<lb/>
復討尼都格爾等誤擊磨古斯北準布由是叛命遣都<lb/>
監張九討之不克二室韋與六院部特們羣牧宫分等<lb/>
<pb n="KR2a0033_WYG_094-5b"/>
軍陥于敵和囉木薩噶不以實聞遂削官決大杖壽隆<lb/>
間累遷特哩衮兼侍中賜保節功臣道宗崩與宰相耶<lb/>
律儼總山陵事乾統中致仕卒<lb/>
耶律世良小字斡六院部人才敏給練達國朝典故及<lb/>
世譜上書與族弟迪里争嫡庶帝始識之時北院樞密<lb/>
使韓徳讓病帝問孰可代卿徳讓曰世良可北院大王<lb/>
耶律舒嚕復問北院之選徳讓曰無出世良統和末為<lb/>
北院大王開泰初因大冊禮加檢校太尉同政事門下<lb/>
<pb n="KR2a0033_WYG_094-6a"/>
平章事時邊部拒命詔北院樞密使耶律華格將兵以<lb/>
世良為都監徃禦之明年華格還將罷兵世良上書曰<lb/>
華格以為無事而還不思師老粮乏敵人已去焉能久<lb/>
守若益兵可克也帝即命華格益兵與世良追之至安<lb/>
真河大破而還自是邊境以寜以功王岐拜北院樞密<lb/>
使三年命選馬駞于烏爾古㑹徳哷勒部人伊喇殺其<lb/>
酋長刷而叛鄰部皆應攻陷巨穆古城世良率兵壓境<lb/>
遣人招之降數部各復故地四年伐高麗為副部署都<lb/>
<pb n="KR2a0033_WYG_094-6b"/>
統劉慎行逗遛失期執還京師世良獨進兵明年至北<lb/>
都䕶府破追兵于郭州以暴病卒<lb/>
論曰大之懐小也以徳制之也以威徳不足懐威不足<lb/>
制而欲服人也難矣華格利俘獲而諸畨不附和囉木<lb/>
薩噶誤撃磨古斯而準布叛命皆喜於一旦之功而不<lb/>
圖後日之患庸何議焉若斡拉之戒深入蘇色之務安<lb/>
集亦鐵中之錚錚者邪<lb/>
　遼史卷九十四<lb/>
<pb n="KR2a0033_WYG_094-7a"/>
　遼史卷九十四考證<lb/>
耶律和囉木薩噶傳　按和囉木薩噶於壽隆間為東<lb/>
　京留守乾統三年為南院大王詳𢎞簡録傳未載<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_094-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷九十四考證<lb/>
</p>
<p>
</p>
  </div>
</body>
</text>
</TEI>
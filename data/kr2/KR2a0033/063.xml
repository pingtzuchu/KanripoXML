<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷六十三</head> <lb/>
    <p>
<pb n="KR2a0033_WYG_063-1a"/>
欽定四庫全書<lb/>
　遼史卷六十三<lb/>
　　元中書右丞相總裁托克托等修<lb/>
　表第一<lb/>
　　世表<lb/>
天開於子地闢於丑人生於寅天地人之初一焉耳矣<lb/>
天動也有恒度地静也有恒形人動静無方居止靡常<lb/>
天主流行地主蓄泄二氣無往而弗達亦惟人之所在<lb/>
<pb n="KR2a0033_WYG_063-1b"/>
而畀付焉庖犧氏䧏炎帝氏黄帝氏子孫衆多王畿之<lb/>
封建有限王政之布濩無窮故君四方者多二帝子孫<lb/>
而自服土中者本同出也考之宇又周之書遼本炎帝<lb/>
之後而耶律儼稱遼為軒轅後儼志晩出盍從周書葢<lb/>
炎之裔有曰葛烏莬者世雄朔陲後為冒頓汗所襲保<lb/>
鮮卑山以居號鮮卑氏既而慕容燕破之析其部曰<lb/>
宇文曰庫莫奚曰契丹契丹之名昉見于此隋唐間契<lb/>
丹主號逹呼哩氏武后遣將擊潰其衆達呼哩氏㣲别<lb/>
<pb n="KR2a0033_WYG_063-2a"/>
部長果珍代之果珍㝷滅徳哷勒部長聶哷立達年扎<lb/>
里為蘇爾威汗更號約尼氏唐賜國姓曰李懐秀及懐<lb/>
秀叛唐更封且羅為王而聶哷之後曰努爾蘇者左右<lb/>
懐秀且羅至于齊蘇幾百年國勢復振至努爾蘇之孫<lb/>
曰安巴堅功業勃興號錫里氏是為遼太祖於是錫里<lb/>
氏與達呼哩約尼號為三耶律自後國日益大起唐季<lb/>
涉五代宋二百餘年名隨代遷字傳音轉此其言語文<lb/>
字之相通可考而知者也其所不可知者有若竒善汗<lb/>
<pb n="KR2a0033_WYG_063-2b"/>
和拉汗蘇汗兆古汗皆遼之先而世次不可考矣摭其<lb/>
可知者作遼世表<lb/>
帝統　　契丹先世<lb/>
　漢　冒頓汗以兵襲東胡而滅之餘衆保鮮卑山因號<lb/>
　　　鮮卑<lb/>
　魏　青龍中部長比能稍桀驁為幽州刺史王雄所害<lb/>
　　　散徙横水之南黄龍之北<lb/>
　晉　鮮卑葛烏菟之後曰普囬普囬有子莫那自陰山<lb/>
<pb n="KR2a0033_WYG_063-3a"/>
　　　南徙始居遼西九世為慕容晃所滅鮮卑衆散為<lb/>
　　　宇文氏或為庫莫奚或為契丹<lb/>
　元　契丹國在庫莫奚東異族同類東部鮮卑之别支<lb/>
　魏　也至是始自號契丹為慕容氏所破俱竄松漠之<lb/>
　　　間道武帝登國間大破之遂與庫莫奚分背經數<lb/>
　　　十年稍滋蔓有部落於和龍之北數百里太武帝<lb/>
　　　太平真君以來嵗致名馬獻文時使美佛赫赫辰<lb/>
　　　來獻始班諸國之末錫萬丹部赫特赫部佛佛頁<lb/>
<pb n="KR2a0033_WYG_063-3b"/>
　　　部裕嚕部錫琳部博恰部理部圖嚕部各以名馬<lb/>
　　　文皮來貢得交市于和龍密雲之間太和三年髙<lb/>
　　　句麗與蠕蠕謀取地豆于以分之契丹懼美佛赫<lb/>
　　　烏雲率其部落車三千乘衆萬餘口内附止於白<lb/>
　　　狼水東<lb/>
　北　天保四年九月契丹犯塞文宣帝親討之至平州<lb/>
　齊　乃趨長塹司徒潘相樂率精騎五千自東道趨青<lb/>
　　　山安徳王韓軌帥騎四千東斷走路帝親踰山嶺<lb/>
<pb n="KR2a0033_WYG_063-4a"/>
　　　奮擊虜男女十餘萬雜畜數十萬相樂又於青山<lb/>
　　　大破别部所虜生口分置諸州復為突厥所逼又<lb/>
　　　以萬家寄處髙麗境内<lb/>
　隋　開皇四年率諸美佛赫來謁五年悉衆欵塞髙祖<lb/>
　　　納之聴居故地六年諸部相攻不止又與突厥相<lb/>
　　　侵高祖使使諭解之别部楚布等違髙麗來附置<lb/>
　　　於克實克囊嘉特之北開皇末别部四千餘户違<lb/>
　　　突厥來降髙祖給糧遣還固辭不去部落漸衆遂<lb/>
<pb n="KR2a0033_WYG_063-4b"/>
　　　北徙逐水草當遼西正北二百里依赫辰水而居<lb/>
　　　東西亘五百里南北三百里分為十部兵多者三<lb/>
　　　千少者千餘有征伐酋帥相與議之興兵則調合<lb/>
　　　符契突厥沙布爾汗遣特屯潘垤統之契丹殺特<lb/>
　　　屯大業七年貢方物<lb/>
　唐　契丹地直京師東北五千里而贏東距髙麗西奚<lb/>
　　　南營州北靺鞨室韋阻冷陘山以自固射獵居處<lb/>
　　　無常其君達呼哩氏有勝兵四萬析八部臣于突<lb/>
<pb n="KR2a0033_WYG_063-5a"/>
　　厥以為俟斤調發攻戰則諸部畢㑹獵則部得自<lb/>
　　行與奚不平每鬬不利輒遁保鮮卑山武徳初大<lb/>
　　帥孫敖曹與靺鞨長都塔濟俱來朝二年入犯平<lb/>
　　州境六年君長多囉獻名馬豐貂貞觀二年摩歡<lb/>
　　來降突厥請以梁師都易契丹太宗曰契丹突厥<lb/>
　　不同類師都唐編户我將擒之不可易降者三年<lb/>
　　摩歡入朝賜鼓纛由是有常貢帝伐髙麗悉發契<lb/>
　　丹奚首領從軍還過營州以庫克為左武衛將軍<lb/>
<pb n="KR2a0033_WYG_063-5b"/>
　　大帥和卓珠奇率衆來歸即其部爲𤣥州以珠奇<lb/>
　　為刺史隸營州都督府庫克舉部内屬乃置松漠<lb/>
　　都督府以庫克為都督封無極男賜姓李以徳濟<lb/>
　　部為峭落州赫伯部為彈汗州都呼部為無逄州<lb/>
　　芳阿部為羽陵州圖勒彬部為日連州芮奚部為<lb/>
　　徒河州卓津部為萬丹州富部為匹黎赤山二州<lb/>
　　俱隸松漠府以舒和卓為刺史庫克死與奚叛行<lb/>
　　軍總管阿實達樞賓執松漠都督鄂博庫獻于東<lb/>
<pb n="KR2a0033_WYG_063-6a"/>
　　都庫克二孫曰奎瑪里彈汗州刺史歸順郡王曰<lb/>
　　盡忠松漠都督敖曹曽孫曰萬榮歸誠州刺史時<lb/>
　　營州都督趙文翽數侵侮其下盡忠等怨望與萬<lb/>
　　榮共舉兵殺文翽㨿營州自號為無上汗推萬榮<lb/>
　　為帥不二旬衆數萬攻崇州執擊討副使許欽寂<lb/>
　　武后怒詔將軍曹仁師等二十八將擊之更號萬<lb/>
　　榮曰萬斬盡忠曰盡滅戰西硤石黄獐谷王師敗<lb/>
　　績進攻平州不克武后益發兵擊契丹萬榮夜襲<lb/>
<pb n="KR2a0033_WYG_063-6b"/>
　　檀州清邊道副總管張九節拒戰萬榮敗走俄盡<lb/>
　　忠死突厥摩多襲破其部萬榮收散兵復振别將<lb/>
　　駱務整何阿小入兾州殺刺史陸寶積掠數千人<lb/>
　　武后聞盡忠死詔夏官尚書王孝傑等率兵十七<lb/>
　　萬討萬榮戰東硤石敗績孝傑死之萬榮進屠幽<lb/>
　　州又詔御史大夫婁師徳等率兵二十萬擊之萬<lb/>
　　榮乗鋭鼓行而南殘瀛州屬縣神兵總管楊立基<lb/>
　　率奚兵掩擊大破萬榮執何阿小别將李楷固駱<lb/>
<pb n="KR2a0033_WYG_063-7a"/>
　　務整降萬榮委軍走立基與奚四面合擊萬榮衆<lb/>
　　潰東走張九節設三伏待之萬榮窮蹙與家奴輕<lb/>
　　騎走潞河東憊甚卧林下奴斬其首以獻九節傳<lb/>
　　東都契丹餘衆不能立遂附突厥開元二年盡忠<lb/>
　　從父弟舍琿率部落歸唐<lb/>
　　　　舍琿𤣥宗賜丹書鐵劵開元四年與奚長李<lb/>
　　　　大酺偕來詔復置松漠府以舍琿為都督封<lb/>
　　　　松漠郡王仍置静析軍以舍琿為經略大使<lb/>
<pb n="KR2a0033_WYG_063-7b"/>
　　　　八部長皆為刺史五年以楊氏為永樂公主<lb/>
　　　　下嫁舍琿六年卒<lb/>
　　　　繅固舍琿之弟帝以繅古襲爵開元七年十<lb/>
　　　　一月繅古與公主來朝衙官格圖肯勇悍得<lb/>
　　　　衆心繅古欲除之事泄格圖肯攻之繅固奔<lb/>
　　　　營州都督許欽澹及奚君李大酺攻格圖肯<lb/>
　　　　不勝繅古大酺皆死<lb/>
　　　　裕允繅古從父弟也格圖肯推以為主遣使<lb/>
<pb n="KR2a0033_WYG_063-8a"/>
　　　　謝罪𤣥宗册立襲繅古位開元十年裕允入<lb/>
　　　　朝以慕容氏為燕郡公主下嫁裕允卒<lb/>
　　　　托允裕允之弟襲官爵開元十三年托允復<lb/>
　　　　與格圖肯猜阻與公主來奔封遼陽王<lb/>
　　　　實古托允之弟國人共立之開元十三年冬<lb/>
　　　　朝于行在從封禪泰山改封廣化郡王以陳<lb/>
　　　　氏為東光公主下嫁實古十八年為格圖肯<lb/>
　　　　所弑以其衆降突厥東光公主走平盧<lb/>
<pb n="KR2a0033_WYG_063-8b"/>
　　　　庫哩不知其世系格圖肯立之開元二十二<lb/>
　　　　年六月幽州節度使張守珪大破格圖肯十<lb/>
　　　　二月又破之斬庫哩及格圖肯等傳首東都<lb/>
　　　　餘衆散走山谷<lb/>
　　果珍本契丹部長為松漠府衙官斬格圖肯及庫<lb/>
　　哩歸唐幽州節度使張守珪立之封北平郡王是<lb/>
　　年格圖肯餘黨聶哷弑果珍屠其家一子琳沁走<lb/>
　　安東拜左驍衛將軍自此契丹中衰達呼哩氏附<lb/>
<pb n="KR2a0033_WYG_063-9a"/>
　　庸于奚王以通于唐朝貢嵗至至徳寶應間再至<lb/>
　　大厯十二年貞元九年十年十一年三至元和中<lb/>
　　七至太和開成間四至聶哷耶律儼盖遼太袓之<lb/>
　　始祖也<lb/>
　　李懐秀唐賜姓名契丹名達年札里本八部大帥<lb/>
　　天寶四年降唐拜松漠都督安禄山表請討契丹<lb/>
　　懐秀發兵十萬與禄山戰潢水南禄山大敗自是<lb/>
　　與禄山兵連不解耶律儼紀云太祖四代祖努爾<lb/>
<pb n="KR2a0033_WYG_063-9b"/>
　　蘇為徳哷勒部額爾竒木遣將珠勒格科里大敗<lb/>
　　安禄山于潢水適當懐秀之世則懐秀固約尼氏<lb/>
　　之首君為蘇爾威汗明矣<lb/>
　　且羅以唐封恭仁王代松漠都督遂稱契丹王其<lb/>
　　後寖大貞元四年犯北邊幽州以聞自禄山反河<lb/>
　　北割㨿道隔不通世次不可悉考<lb/>
　　　　契丹王齊蘇武宗㑹昌二年授雲麾將軍幽<lb/>
　　　　州節度使是為伊蘭汗張仲武奏云契丹書<lb/>
<pb n="KR2a0033_WYG_063-10a"/>
　　　　用囬鶻印乞賜聖造詔以奉國契丹為文<lb/>
　　　　契丹王實哷是為巴拉汗咸通中再遣使來<lb/>
　　　　貢獻部落寖強<lb/>
　　　　契丹王欽徳實埒之族也是為哈陶津汗光<lb/>
　　　　啟中鈔掠奚室韋諸部落皆役服之數與劉<lb/>
　　　　仁恭相攻晩年政衰八部大人法常三嵗代<lb/>
　　　　徳哷勒部耶律安巴堅建鼓旗自為一部不<lb/>
　　　　受代自號為王盡有契丹國約尼氏遂亡<lb/>
<pb n="KR2a0033_WYG_063-10b"/>
　　蕭罕嘉努言先世約尼汗温之後國祚中絶自額<lb/>
　　爾奇木聶哷立蘇爾威汗大位始定今以唐史遼<lb/>
　　史參考達呼哩氏絶于實古聶哷所立則懐秀也<lb/>
　　其間唯庫哩果珍二世庫哩乃格圖肯所立果珍<lb/>
　　以别部長為聶哷所殺唐史稱聶哷為格圖肯餘<lb/>
　　黨則温汗者始為庫哩耶<lb/>
　<lb/>
　遼史卷六十三<lb/>
</p>
<p>
</p>
  </div>
</body>
</text>
</TEI>
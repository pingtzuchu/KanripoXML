<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷九十九</head> <lb/>
    <p>
<pb n="KR2a0033_WYG_099-1a"/>
欽定四庫全書<lb/>
　遼史卷九十九<lb/>
　　元中書右丞相總裁托克托等修<lb/>
　列傳第二十九<lb/>
　　蕭巖壽　　　耶律薩喇　　蕭蘇色<lb/>
　　耶律托卜嘉　蕭托卜嘉　　蕭和克<lb/>
　　耶律實嚕<lb/>
蕭巖壽伊實部人性剛直尚氣仕重熈末道宗即位皇<lb/>
<pb n="KR2a0033_WYG_099-1b"/>
太后屢稱其賢由是進用上出獵較巖壽典其事未嘗<lb/>
高下于心帝益重之歴文班太保同知樞密院事咸雍<lb/>
四年從耶律仁先伐準布破之有詔留屯亡歸者衆由<lb/>
是鐫兩官十年討徳哷勒有功為其部節度使太康元<lb/>
年同知南院宣徽使事遷北面林牙密奏伊遜以皇太<lb/>
子知國政心不自安與張孝傑數相過從恐有隂謀動<lb/>
揺太子上悟出伊遜為中京留守㑹伊遜生日上遣近<lb/>
臣耶律拜薩巴賜物為壽伊遜因私屬白上臣見姦人<lb/>
<pb n="KR2a0033_WYG_099-2a"/>
在朝陛下孤危身雖在外竊用寒心拜薩巴還以聞上<lb/>
遣人賜伊遜車諭曰無慮弗用行將召矣由是反疑巖<lb/>
壽出為順義軍節度使伊遜復入為樞密使流巖夀于<lb/>
威路終身拘作巖壽雖竄逐恒以社稷為已憂時人為<lb/>
之語曰以狼牧羊何能久長三年伊遜誣巖壽與謀廢<lb/>
立事執還殺之年四十九乾統間贈同中書門下平章<lb/>
事繪像宜福殿巖壽亷直靣折廷諍多與伊遜忤故及<lb/>
於難<lb/>
<pb n="KR2a0033_WYG_099-2b"/>
耶律薩喇字董隱南院大王穆爾古之孫性忠直沉厚<lb/>
清寧初累遷西南靣招討使以治稱咸雍九年改北院<lb/>
大王未幾為契丹行宫都部署太康二年耶律伊遜為<lb/>
中京留守詔百官廷議欲復召之羣臣無敢正言薩喇<lb/>
獨奏曰蕭巖壽言伊遜有罪不可為樞臣故陛下出之<lb/>
今復召恐天下生疑進諫者三不納左右為之震悚伊<lb/>
遜復為樞密使見薩喇讓曰與君無憾何獨異議薩喇<lb/>
曰此社稷計何憾之有伊遜誣薩喇與蘇色同謀廢立<lb/>
<pb n="KR2a0033_WYG_099-3a"/>
詔按無迹出為始平軍節度使及蕭額圗琿誣首竟遣<lb/>
使殺之乾統間追封漆水郡王繪像宜福殿仍追贈三<lb/>
子官爵<lb/>
蕭蘇色字圖勒錦圖魯卜部人性沉毅重熈間累遷右<lb/>
䕶衛太保富珠哩叛從耶律義先往討執首亂托多羅<lb/>
以歸清寧中歴北靣林牙彰國軍節度使入為北院樞<lb/>
密副使咸雍十年經畧西南邉撤宋堡障戍以皮室軍<lb/>
上嘉之太康二年知北院樞密使耶律伊遜權寵方盛<lb/>
<pb n="KR2a0033_WYG_099-3b"/>
附麗者多至通顯蘇色未嘗造門伊遜䘖之誣構蘇色<lb/>
首謀廢立按之無驗出為上京留守伊遜復令蕭額圗<lb/>
琿以前事誣告上怒不復加訊遣使殺之時方盛暑尸<lb/>
諸原野容色不變烏鵲不敢近乾統間追封蘭陵郡王<lb/>
繪像宜福殿<lb/>
耶律托卜嘉字薩巴系出季父房父果嘉仕至林牙重<lb/>
熈間破夏人于金肅軍有功優加賞賚托卜嘉清寧中<lb/>
補牌印郎君累遷永興宫使九年平重元之亂以功知<lb/>
<pb n="KR2a0033_WYG_099-4a"/>
㸃檢司事賜平亂功臣為懐徳軍節度使咸雍五年遷<lb/>
約尼剋太康三年授北院宣徽使耶律伊遜謀害太子<lb/>
托卜嘉知其姦欲殺伊遜及蕭塔喇台蕭錫沙等伊遜<lb/>
知之令其黨誣構托卜嘉與廢立事殺之乾統間追封<lb/>
漆水郡王繪像宜福殿<lb/>
蕭托卜嘉字烏拉丹國舅郡王果濟之孫性剛直咸雍<lb/>
中補祇候即君太康元年為彰愍宫使尚趙國公主拜<lb/>
駙馬都尉三年改同知漢人行宫都部署與北院宣徽<lb/>
<pb n="KR2a0033_WYG_099-4b"/>
使耶律托卜嘉善伊遜嫉之令人誣告謀廢立事不勝<lb/>
搒掠誣伏上引問昏瞶不能自陳遂見殺乾統間追封<lb/>
蘭陵郡王繪像宜福殿<lb/>
蕭和克字阿爾斯蘭性忠直趫捷有力補禁軍咸雍初<lb/>
從招討使耶律卓克算討番部之違命者及請降來介<lb/>
有能躍駞峯而上者以儇捷相詫卓克算問誰能此和<lb/>
克被重鎧而出手不及峯一躍而上使者大駭卓克算<lb/>
以女妻之帝聞召為䕶衛時北院樞密使耶律伊遜以<lb/>
<pb n="KR2a0033_WYG_099-5a"/>
狡侫得幸肆行兇暴和克伏于橋下伺其過欲殺之俄<lb/>
以暴雨壊橋不果後又欲殺于獵所為親友所阻太康<lb/>
三年復欲殺伊遜及蕭塔喇台等伊遜知而械繫之考<lb/>
劾不服流于邉及太子廢徙于上京召和克至殺之乾<lb/>
統初追贈龍虎衛上將軍<lb/>
耶律實嚕字楚旺六院部人祖圖丹南院大王父愛實<lb/>
統軍副使實嚕性剛直有經世志始為牌印郎君太康<lb/>
初為伊勒希巴郎君時樞密使耶律伊遜誣殺皇后謀<lb/>
<pb n="KR2a0033_WYG_099-5b"/>
廢太子斥忠賢進姦黨實嚕惡所為伊遜覺之太子既<lb/>
廢以實嚕附太子流鎮州天祚即位召為御史中丞時<lb/>
方治伊遜黨有司不以為意實嚕上書曰臣前為姦臣<lb/>
所䧟斥竄邉郡幸䝉召用不敢隱黙恩賞明則賢者勸<lb/>
刑罰當則姦人消二者既舉天下不勞而治臣見耶律<lb/>
伊遜身出寒微位居樞要竊權肆惡不勝名狀蔽先帝<lb/>
之明誣䧟順聖構害忠讜敗國罔上自古所無頼廟社<lb/>
之休陛下獲纂成業積年之寃一旦洗雪政陛下英㫁<lb/>
<pb n="KR2a0033_WYG_099-6a"/>
克成孝道之秋如蕭塔喇台實伊遜之黨耶律赫嚕亦<lb/>
不為早辨頼陛下之明遂正其事臣見陛下多疑故有<lb/>
司顧望不切推問伊遜在先帝朝權寵無比先帝若以<lb/>
順考為實則伊遜為功臣陛下豈得立耶先帝黜逐嬖<lb/>
后詔陛下在左右是亦悔前非也陛下詎可忘父讐不<lb/>
報寛逆黨不誅今靈骨未獲而求之不切傳曰聖人之<lb/>
徳無加于孝昔唐徳宗因亂失母思慕悲傷孝道益著<lb/>
周公誅飛亷惡來天下大悦今逆黨未除大寃不報上<lb/>
<pb n="KR2a0033_WYG_099-6b"/>
無以慰順考之靈下無以釋天下之憤怨氣上結水旱<lb/>
為沴臣願陛下下明詔求順考之瘞所盡收逆黨以正<lb/>
邦憲快四方忠義之心昭國家賞罰之用然後致治之<lb/>
道可得而舉矣謹别録順聖升遐及伊遜等事昧死以<lb/>
聞書奏不報聞者莫不歎惋乾統中遥授静江軍節度<lb/>
使卒子瑪格同中書門下平章事<lb/>
論曰易言履霜堅氷至謹始也使道宗能從巖壽薩喇<lb/>
之諫后何得而誣太子何得而廢哉蘇色托卜嘉以忠<lb/>
<pb n="KR2a0033_WYG_099-7a"/>
言見殺國欲無亂得乎實嚕之書亦幸出於伊遜既敗<lb/>
之後獲行其説有國家者可不知人哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_099-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷九十九<lb/>
<pb n="KR2a0033_WYG_099-8a"/>
　遼史卷九十九考證<lb/>
蕭巖壽傳出伊遜為中京留守　按中京原本作上京<lb/>
　考道宗本紀及伊遜傳俱作中京今據改<lb/>
耶律薩喇傳咸雍九年改北院大王　按道宗本紀咸<lb/>
　雍九年十二月以南院宣徽使耶律薩喇為南院大<lb/>
　王傳稱北院大王既與紀異且不載其官宣徽使殊<lb/>
　畧<lb/>
耶律托卜嘉傳欲伊遜及葉徳勒岱等殺　按徳勒岱<lb/>
<pb n="KR2a0033_WYG_099-8b"/>
　舊作得里特此處原本復作特里得今畫一改<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷九十九考證<lb/>
</p>
<p>
</p>
  </div>
</body>
</text>
</TEI>
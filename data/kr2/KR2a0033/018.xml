<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷十八</head> <lb/>
    <p>
<pb n="KR2a0033_WYG_018-1a"/>
欽定四庫全書<lb/>
　遼史卷十八<lb/>
　　元中書右丞相總裁托克托等修<lb/>
　本紀第十八<lb/>
　　興宗一<lb/>
興宗神聖孝章皇帝諱宗真字雅布濟小字濟古爾聖<lb/>
宗長子母曰欽哀皇后蕭氏上始生齊天皇后養之㓜<lb/>
而聰明長而魁偉龍顔日角豁逹大度善騎射好儒術<lb/>
<pb n="KR2a0033_WYG_018-1b"/>
通音律三嵗封梁王太平元年冊為皇太子十年六月<lb/>
判北南院樞密使事十一年六月己卯聖宗崩即皇帝<lb/>
位於柩前壬午尊母元妃蕭氏為皇太后甲申遣使告<lb/>
哀于宋及夏高麗是年御宣政殿放進士劉貞等五十<lb/>
七人辛卯大赦改元景福乙未奉大行皇帝梓宫殯于<lb/>
永安山太平殿辛丑皇太后賜駙馬蕭哲伯埒蕭必塔<lb/>
死圍場都太師女直珠格爾右祗候郎君詳衮蕭雅嚕<lb/>
等七人棄市籍其家遷齊天皇后于上京秋七月丙午<lb/>
<pb n="KR2a0033_WYG_018-2a"/>
朔皇太后率皇族大臨于太平殿高麗遣使弔慰上召<lb/>
晉王蕭布庫等飲博夜分乃罷丁未擊鞠戊申以耶律<lb/>
罕巴為左伊勒希巴特穆爾為左祗候郎君詳衮横帳<lb/>
郎君樂古權右祗候郎君詳衮己酉以耶律哲魯為伊<lb/>
濟徳哷勒都詳衮果巴為右皮室詳衮庚戌賑薊州饑<lb/>
癸丑詔寫大行皇帝御容甲寅録囚以觀察姚居信為<lb/>
上將軍建慶州于慶陵之南徙民實之充奉陵邑乙卯<lb/>
以比嵗豐稔罷給東京綂軍司糧丁巳上謁大行皇帝<lb/>
<pb n="KR2a0033_WYG_018-2b"/>
御容哀慟久之因詔寫北府宰相蕭孝先南府宰相蕭<lb/>
孝穆象于御容殿以蕭阿克展為東京留守丁卯謁太<lb/>
平殿焚先帝所御弓矢幸晉王蕭布庫第視疾辛未録<lb/>
囚壬申上謁神主帳時威蕭氏始入宫亦命拜之八月<lb/>
壬午遷大行皇帝梓宫於菆塗殿九月戊申躬視慶陵<lb/>
庚戌問安于皇太后辛亥宋遣王隨曹儀致祭王<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>許<lb/>
懐信梅詢張綸來慰兩宫范諷孫繼業賀即位孔道輔<lb/>
魏昭文賀皇太后冊禮戊午焚弧矢鞍勒于菆塗殿庚<lb/>
<pb n="KR2a0033_WYG_018-3a"/>
申夏國遣使來慰庚午以宋使弔祭喪服臨菆塗殿甲<lb/>
戌遣御史中丞耶律翥司農卿張確詳衮耶律勵四方<lb/>
館使高維翰謝宋弔慰冬十月戊寅宰臣吕徳懋薨癸<lb/>
未殺哲伯埓黨彌勒努觀音努等丙戌遣工部尚書高<lb/>
徳順崇禄卿李可封致先帝遺物于宋以右領軍衛上<lb/>
將軍耶律遜少府監馬憚充皇太后謝宋使右監門衛<lb/>
上將軍耶律元載引進使魏永充皇帝謝宋使丁酉夏<lb/>
國遣使來賻戊戌以蕭革趙為果耶律郁馬保業充來<lb/>
<pb n="KR2a0033_WYG_018-3b"/>
嵗賀宋正旦使閏月辛亥謁菆塗殿閲𤣥宫閟器有司<lb/>
請以生辰為永壽節皇太后生辰為應聖節從之辛酉<lb/>
閲新造鎧甲丁卯賑黄龍府饑民十一月壬辰上率百<lb/>
僚奠于菆塗殿出大行皇帝服御玩好焚之縱五坊鷹<lb/>
鶻甲午葬文武大孝宣皇帝于慶陵乙未祭天地問安<lb/>
皇太后丙申謁慶陵以遺物賜羣臣名其山曰慶雲殿<lb/>
曰望仙十二月癸丑至自慶陵皇太后聽政帝不親庶<lb/>
務羣臣表請不從是嵗以興平公主下嫁夏國王李徳<lb/>
<pb n="KR2a0033_WYG_018-4a"/>
昭子元昊以元昊為夏國公駙馬都尉<lb/>
重熙元年春正月壬申朔皇太后御正殿受帝與羣臣<lb/>
朝宋遣任布王遵範陳琰王克善來賀乙亥宋遣鄭向<lb/>
郭遵範來賀永壽節丁丑如雪林二月大蒐三月壬申<lb/>
朔尚父漆水郡王迪里復為特哩衮是春皇太后誣齊<lb/>
天皇后以罪遣人即上京行弑后請具浴就死許之有<lb/>
頃后崩夏四月乙巳清暑巴納登秋七月獵平地松林<lb/>
以蕭逹溥王英秀蕭麓張素羽充來嵗賀宋正旦生辰<lb/>
<pb n="KR2a0033_WYG_018-4b"/>
使八月丙午駐蹕喇河源皇子洪基生冬十月己酉幸<lb/>
中京十一月己卯帝率羣臣上皇太后尊號曰法天應<lb/>
運仁徳章聖皇太后羣臣上皇帝尊號曰文武仁聖昭<lb/>
孝皇帝大赦改元重熙癸未宋遣劉隨王徳本來賀應<lb/>
聖節以楊佶為翰林承㫖丙戌夏國遣使來賀辛卯五<lb/>
國酋長來貢夏國王李徳昭薨冊其子夏國公元昊為<lb/>
夏國王十二月庚戌宋遣胥偃王從益崔暨張懐志來<lb/>
賀來嵗正旦又遣楊日嚴王克纂來賀永壽節以北大<lb/>
<pb n="KR2a0033_WYG_018-5a"/>
王耶律求翰同平章事是年放進士劉師貞等五十七<lb/>
人<lb/>
二年春正月庚辰東幸乙酉夏遣使來貢壬辰女直詳<lb/>
衮塔雅克率所部來貢宋遣曹琮來告母后劉氏哀章<lb/>
得象安繼昌來饋母后遺物即遣延昌宫使耶律壽寧<lb/>
給事中知制誥李奎充祭奠使天徳軍節度使耶律卿<lb/>
寧大理卿和道亨河西軍節度使耶律嵩引進使馬世<lb/>
卿充兩宫弔慰使秋七月甲子朔以耶律楚高升耶律<lb/>
<pb n="KR2a0033_WYG_018-5b"/>
迪王惟允充兩宫賀宋生辰使副以耶律師古劉五常<lb/>
充賀宋來嵗正旦使副八月丁酉幸温泉宫乙卯遣使<lb/>
閲諸路禾稼冬十一月甲申宋遣劉寳符忠李昭述張<lb/>
茂實等來謝慰奠十二月乙未宋遣丁度王繼凝來賀<lb/>
應聖節己酉禁夏國使沿路私市金鐵甲寅宋遣章頻<lb/>
李懿王冲睦張緯李絃李繼一來賀永壽節及來嵗正<lb/>
旦庚申以北府宰相蕭孝先為樞密使<lb/>
三年春正月丁卯宋使章頻卒詔有司賻贈命近侍護<lb/>
<pb n="KR2a0033_WYG_018-6a"/>
喪以歸辛卯如春水二月壬辰以北院樞密使蕭布庫<lb/>
為東京留守戊申耶律大師努有侍襁褓恩詔入屬籍<lb/>
夏四月甲寅振尼瑪齊部五月庚申朔清暑沿栁湖是<lb/>
月皇太后還政于上躬守慶陵六月己亥以蕭布庫為<lb/>
南院樞密使秋七月戊子朔上始親政以耶律庶徴劉<lb/>
六符耶律睦薄可久充賀宋來嵗正旦使副壬辰如秋<lb/>
山冬十月己未駐蹕中㑹川十二月宋遣叚少連杜仁<lb/>
贊來賀來嵗正旦楊偕李守忠來賀永夀節<lb/>
<pb n="KR2a0033_WYG_018-6b"/>
四年春正月庚寅如尼瑪齊里三月乙酉朔立皇后蕭<lb/>
氏夏四月甲寅朔如凉陘五月庚子清暑散水源六月<lb/>
癸丑朔皇子寳信努生以耶律信吕士宗蕭衮郭揆充<lb/>
賀宋生辰及來嵗正旦使副秋七月壬午朔獵于黒嶺<lb/>
九月己酉駐蹕長寧淀冬十月如王子城十一月壬午<lb/>
改南京總管府為元帥府乙酉行柴冊禮于白嶺大赦<lb/>
加尚父耶律信寧政事令耶律求翰耆宿贊翊功臣十<lb/>
二月癸丑詔諸軍砲弩弓劔手以時閲習庚申宋遣鄭<lb/>
<pb n="KR2a0033_WYG_018-7a"/>
戩柴貽範楊日華張士禹來賀永壽節及正旦<lb/>
五年春正月甲申如魚兒濼樞密使蕭延寧請改國舅<lb/>
伊實小功帳敞史為將軍從之四月庚申以潞王察克<lb/>
為南府宰相崇徳宫使耶律瑪魯為特哩衮甲子幸后<lb/>
弟蕭無曲第曲水泛觴賦詩丁卯頒新定條制己巳上<lb/>
與大臣擊鞠五月甲午南幸丁未如呼圖哩巴山清暑<lb/>
庚申幸北院大王高十行帳拜奥賜銀絹壬戌詔修南<lb/>
京宫闕府署秋七月辛丑録囚耶律巴拜誣其弟韓格<lb/>
<pb n="KR2a0033_WYG_018-7b"/>
謀殺已有司奏當反坐臨刑其弟泣訴臣惟一兄乞貸<lb/>
其死上憫而從之九月癸巳獵黄花山獲熊三十六賞<lb/>
獵人有差冬十月丁未幸南京辛亥曲赦析津府境内<lb/>
囚壬子御元和殿以日射三十六熊賦幸燕詩試進士<lb/>
于廷賜馮立趙徽四十九人進士第以馮立為右補闕<lb/>
趙徽以下皆為太子中舎賜緋衣銀魚遂大宴御試進<lb/>
士自此始宋遣宋郊王世文來賀永壽節甲子宰臣張<lb/>
儉等請幸禮部貢院歡飲至暮而罷賜物有差以耶律<lb/>
<pb n="KR2a0033_WYG_018-8a"/>
祥張素民耶律甫王澤充賀宋生辰正旦使副<lb/>
六年春正月丁丑西幸三月戊寅以秦王蕭孝穆為北<lb/>
院樞密使徙封呉王晉王蕭孝先為南京留守夏四月<lb/>
獵野狐嶺閏月獵龍門縣西山五月己酉清暑炭山以<lb/>
耶律罕巴為北院大王蕭巴噶左伊勒希巴王子郎君<lb/>
詳衮布古徳林牙簽北靣事耶律尼格同簽㸃檢司甲<lb/>
寅録囚以南大王耶律信寧故匿重囚及侍婢贓汚命<lb/>
撻以劍脊奪其官都監坐阿附及侍婢罪皆論死詔貸<lb/>
<pb n="KR2a0033_WYG_018-8b"/>
之丙辰以耶律信寧為西南路招討使庚申出飛龍廐<lb/>
馬賜皇太弟重元及北南靣侍臣癸亥以上京留守耶<lb/>
律呼圖克琨為南大王平章事蕭扎拉納上京留守侍<lb/>
中管寧行宫都部署耶律普努寧烏爾古達魯特都詳<lb/>
衮甲子以上京留守耶律鴻觀為北院大王六月壬申<lb/>
朔以善寧為殿前都㸃檢護衛太保耶律和卓兼長寧<lb/>
宫使蕭額魯哩耶律烏拉噶耶律和尚蕭罕嘉努蕭托<lb/>
里蕭求翰為各宫都部署上酒酣賦詩呉國王蕭孝穆<lb/>
<pb n="KR2a0033_WYG_018-9a"/>
北宰相蕭巴薩等皆屬和夜中乃罷己卯祀天地癸未<lb/>
賜南院大王耶律呼圖克琨命上親製誥詞並賜詩以<lb/>
寵之丙申以北院大王浩善為南京綂軍使秋七月辛<lb/>
丑朔以北南樞密院獄空賞賚有差壬寅以皇太弟重<lb/>
元生子賜詩及寶玩器物曲赦死罪以下癸卯如秋山<lb/>
八月己卯北樞密院言伊濟部民苦其酋帥庫春不法<lb/>
多流亡詔罷伊濟等五國酋帥以契丹節度使一員領<lb/>
之冬十月癸酉駐蹕石寶岡十一月己亥朔準布酋長<lb/>
<pb n="KR2a0033_WYG_018-9b"/>
來貢辛亥以契丹行宫都部署蕭惠為南院樞密使壬<lb/>
子以管寧為南院樞密使蕭繅古諸行宫都部署耶律<lb/>
紐斡哩知南靣行宫副部署蕭額魯哩左祗候郎君詳<lb/>
衮耶律和卓右祗候郎君詳衮庚申幸晉國公主行帳<lb/>
視疾封皇子洪基為梁王十二月以楊佶為忠順軍節<lb/>
度使遣耶律斡秦鑑耶律徳崔繼芳賀宋生辰及正旦<lb/>
七年春正月戊戌朔宋遣高若訥夏元正謝絳張茂實<lb/>
來賀正旦及永夀節辛丑如混同江二月庚午如春州<lb/>
<pb n="KR2a0033_WYG_018-10a"/>
乙亥駐蹕東川丁丑高麗遣使來貢壬午幸五坊閲鷹<lb/>
鶻乙酉遣使慶州問安皇太后三月戊戌朔幸皇太弟<lb/>
重元行帳壬寅如蒲河淀辛亥夏國遣使來貢甲寅録<lb/>
囚夏四月己巳以興平公主薨遣北院承㫖耶律庶成<lb/>
持詔問夏國王李元昊公主生與元昊不睦没詰其故<lb/>
己卯獵白馬堝甲申射兎新淀井乙未獵金山遣楊家<lb/>
進鹿尾茸于大安宫六月乙亥御清凉殿試進士賜邢<lb/>
彭年以下五十五人第秋七月甲辰録囚乙巳準布酋<lb/>
<pb n="KR2a0033_WYG_018-10b"/>
長通特古斯來朝戊申如黑嶺九月丁未駐蹕平淀冬<lb/>
十月甲子朔渡遼河丙寅駐蹕白馬淀壬申録囚十一<lb/>
月癸巳朔以耶律元方張泥韓至徳蕭傅充賀宋生辰<lb/>
正旦使副辛丑問安皇太后進珍玩庚申録囚十二月<lb/>
召善擊鞠者數十人于東京令與近臣角勝上觀之己<lb/>
巳以皇太弟重元判北南院樞密使事北府宰相賽音<lb/>
巴寧再任兼知東京留守事耶律詳衮南府宰相察噶<lb/>
扎大内特哩衮伊實已帳蕭翰乾州節度使劉六符參<lb/>
<pb n="KR2a0033_WYG_018-11a"/>
知政事王子帳冠格王子郎君詳衮吹絅大王平州節<lb/>
度使宰臣張克㳟守司空宰臣韓紹芳加侍中特哩衮<lb/>
耶律瑪魯北院宣徽使傅父耶律喜孫南府宰相癸未<lb/>
宋遣王舉正張士禹賀永壽節甲申命日進酒于大安<lb/>
宫致薦慶陵丁亥録囚非故殺者減科南靣侍御準格<lb/>
爾詐取女直貢物罪死上以有吏能黥而流之<lb/>
八年春正月壬辰朔宋遣韓琦王從益來賀丙申如混<lb/>
同江觀魚戊戌振丕勒部庚戌义魚實黙里河丁巳禁<lb/>
<pb n="KR2a0033_WYG_018-11b"/>
朔州鬻羊于宋二月丙子駐蹕長春河夏六月乙丑詔<lb/>
括户口秋七月丁巳謁慶陵致奠于望仙殿迎皇太后<lb/>
至顯州謁園陵還京冬十月駐蹕東京十一月甲午詔<lb/>
有言北院處事失平擊鍾及邀駕告者悉以奏聞戊戌<lb/>
朝皇太后召僧論佛法戊申皇太后行再生禮大赦己<lb/>
酉城長春閏十二月壬辰視呉國王蕭孝穆疾宋遣龎<lb/>
籍杜贊來賀永壽節<lb/>
九年春正月丙辰朔上進酒于皇太后宫御正殿宋遣<lb/>
<pb n="KR2a0033_WYG_018-12a"/>
王拱辰彭再思來賀庚申如鴨子河二月駐蹕魚兒濼<lb/>
三月辛未以應聖節大赦五月乙卯朔清暑永安山六<lb/>
月射栁祈雨秋七月癸酉宋遣郭禎以伐夏來報遣樞<lb/>
密使杜防報聘丁丑如秋山冬十月癸未朔駐蹕中㑹<lb/>
川十一月甲子女直侵邊發黄龍府鐵驪軍拒之宋遣<lb/>
蘇伸向傳範賀應聖節十二月庚寅以北大王府布魁<lb/>
帳郎君自言先世與國聯姻許置敞史命本帳蕭呼圖<lb/>
克為之辛卯以所得女直户置肅州以蕭迪劉三嘏耶<lb/>
<pb n="KR2a0033_WYG_018-12b"/>
律元方王惟吉耶律庶忠孫文昭蕭紹筠秦徳昌充賀<lb/>
宋生辰及來嵗正旦使副詔諸犯法者不得為官吏諸<lb/>
職官非婚祭不得沉酗廢事有治民安邊之略者悉具<lb/>
以聞<lb/>
　<lb/>
　<lb/>
　<lb/>
　遼史卷十八<lb/>
</p>
<p>
</p>
  </div>
</body>
</text>
</TEI>
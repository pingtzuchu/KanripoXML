<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷八十八</head> <lb/>
    <p>
<pb n="KR2a0033_WYG_088-1a"/>
欽定四庫全書<lb/>
　遼史卷八十八<lb/>
　　元中書右丞相總裁托克托等修<lb/>
　列傳第十八<lb/>
　　蕭迪里<hi>巴拉</hi>　　耶律博諾<lb/>
　　蕭巴雅爾<hi>恒徳必塔</hi>　耶律資忠<lb/>
　　耶律揚珠　　　耶律鴻觀<lb/>
　　髙正　　　　　耶律達魯<lb/>
<pb n="KR2a0033_WYG_088-1b"/>
　　大康乂<lb/>
蕭迪里字尼嚕古宰相塔喇四世孫識度𢎞逺為鄉里<lb/>
推重始為牛羣敞史帝聞其賢召入侍遷國舅詳衮統<lb/>
和二十八年帝謂群臣曰髙麗康肇弑其君誦立誦族<lb/>
兄詢而相之大逆也宜發兵問其罪羣臣皆曰可迪里<lb/>
諫曰國家連年征討士卒抏敝况陛下在諒陰年穀不<lb/>
登創痍未復島夷小國城壘完固勝不為武萬一失利<lb/>
恐貽後悔不如遣一介之使往問其故彼若伏罪則已<lb/>
<pb n="KR2a0033_WYG_088-2a"/>
不然俟服除嵗豐舉兵未晚時令已下言雖不行識者<lb/>
韙之明年同知左伊勒希巴事尋改右開泰初率兵巡<lb/>
西邊額爾竒木部下扎薩克轄布喇竒實卜克率部民<lb/>
遁迪里追擒之令復業遷國舅詳衮從樞密使耶律世<lb/>
良伐髙麗還加同政事門下平章事拜上京留守迪里<lb/>
為人寛厚達政體廷臣皆謂有王佐才漢人行宫都部<lb/>
署王繼忠薦其材可為樞密使帝疑其黨而止為中京<lb/>
留守卒族子和克有傳弟巴拉<lb/>
<pb n="KR2a0033_WYG_088-2b"/>
把拉字布哩音多智善騎射開泰間以兄為右伊勒希<lb/>
巴補郎君累遷奚六部圖哩太尉太平末大延琳叛巴<lb/>
拉将北南院兵往討遇于蒲水南院兵少却至手山復<lb/>
與賊遇把拉乃易兩院旗幟鼔勇力戰破之上聞以手<lb/>
詔褒奨賜内廏馬重熙中遷四捷軍詳衮謝事歸鄉里<lb/>
數嵗起為昭徳軍節度使尋改國舅詳衮卒<lb/>
耶律博諾字和爾沁特哩衮尼嚕古之孫景宗時為烏<lb/>
爾古部詳衮嚴急民苦之有司以聞詔曰博諾任方面<lb/>
<pb n="KR2a0033_WYG_088-3a"/>
寄以細故䆒問恐損威望尋遷馬羣太保統和十六年<lb/>
隠實燕軍之不任事者汰之二十八年駕征髙麗博諾<lb/>
為先鋒至銅州髙麗將康肇分兵為三以抗我軍一營<lb/>
于州西㨿三水之㑹肇居其中一營近州之山一附城<lb/>
而營博諾率耶律鴻觀擊破三水營擒肇李𤣥藴等軍<lb/>
望風潰㑹大軍至斬三萬餘級追至開京破敵於西嶺<lb/>
髙麗王詢聞邊城不守遁去博諾入開京焚其王宫迺<lb/>
撫慰其民人上嘉其功遷北院大王薨<lb/>
<pb n="KR2a0033_WYG_088-3b"/>
蕭巴雅爾字韓隠國舅少父房後多智略能騎射統和<lb/>
初為左皮室詳衮討凖布有功四年破宋將曹彬米信<lb/>
兵於望都凡軍事有疑每預㕘決尋總永興宫分糺及錫<lb/>
里伊喇二皮室等軍與樞密使耶律色珍収復山西所<lb/>
陷城邑是冬攻宋𨽻先鋒圍蒲城率所部先登㧞之改<lb/>
南京統軍使尚衛國公主拜駙馬都尉加同政事門下<lb/>
平章事十三年歴北南院宣徽使條上時政得失及賦<lb/>
役法上嘉納焉十五年加政事令遷東京留守二十二<lb/>
<pb n="KR2a0033_WYG_088-4a"/>
年復攻宋將渤海軍下徳清軍後蕭達林卒専任南面<lb/>
事宋和議成為北府宰相聖宗征髙麗將兵由北道進<lb/>
至開京西嶺破敵軍斬數千級髙麗王詢懼奔平州巴<lb/>
雅爾入開京大掠還帝嘉之封蘭陵郡王開泰二年以<lb/>
宰相知西南面招討使五年進王東平巴雅爾為政寛<lb/>
裕善㫁諸部畏愛民以殷富時議多之七年再伐髙麗<lb/>
至開京敵奔潰縱兵俘掠而還渡茶陀二河敵夾射巴<lb/>
雅爾委甲仗走坐免官太平三年復王豳薨弟恒徳<lb/>
<pb n="KR2a0033_WYG_088-4b"/>
恒徳字遜寧有膽畧而善謀統和元年尚越國公主拜駙<lb/>
馬都尉遷南面林牙従宣徽使耶律阿穆爾征髙麗還<lb/>
改北面林牙㑹宋將曹彬米信侵燕耶律休格與恒徳<lb/>
議軍事多見信用為東京留守六年上攻宋圍沙堆恒<lb/>
徳獨當一面城上矢石如雨恒徳意氣自若督將士奪<lb/>
其陴城陷中流矢太后親臨視賜藥攻長城口復先登<lb/>
太后益多其功時髙麗未附恒徳受詔率兵㧞其邊城<lb/>
王始懼上表請降十二年八月賜啟聖竭力功臣従都<lb/>
<pb n="KR2a0033_WYG_088-5a"/>
部署和碩鼐討烏舍未戰烏舍請降恒徳利其俘獲不<lb/>
許烏舍死戰城不能㧞和碩鼐議欲引退恒徳曰以彼<lb/>
倔强吾奉詔來討無功而還諸部謂我何若深入多獲<lb/>
猶勝徒返和碩鼐不得已進擊東南諸部至髙麗北鄙<lb/>
比還道逺糧絶士馬死傷甚衆坐是削功臣號十四年<lb/>
為行軍都部署伐博囉滿達勒還公主疾太后遣宫人<lb/>
賢釋侍之恒徳私焉公主恚而薨太后怒賜死後追封<lb/>
蘭陵郡王子必塔<lb/>
<pb n="KR2a0033_WYG_088-5b"/>
必塔字蘇隠一名昌裔生未月父母俱死育于禁掖既<lb/>
長尚秦晉王公主拜駙馬都尉為殿前副㸃檢統和八<lb/>
年改北面林牙太平四年遷殿前都㸃檢出為國舅詳<lb/>
衮九年渤海大延琳叛刼掠隣部與南京留守蕭孝穆<lb/>
往討孝穆欲全城降乃築重城圍之數月城中人陰來<lb/>
納款遂擒延琳東京平以功封蘭陵郡王十一年聖宗<lb/>
不豫先是欽哀與仁徳皇后有隙以必塔嘗為后所愛<lb/>
忌之時䕶衛馮嘉努上變誣弟楚布與必塔謀逆以皇<lb/>
<pb n="KR2a0033_WYG_088-6a"/>
后攝政徐議當立者公主竊聞其謀謂必塔曰爾將無<lb/>
罪被戮與其死何若奔女直國以全其生必塔曰朝廷<lb/>
詎肯以飛語害忠良寜死弗適他國及欽哀攝政殺之<lb/>
耶律資忠字烏延小字札拉系出仲父房兄果囉善屬<lb/>
文聖宗重之時妻弟之妻阿古與奴通將奔女直國果<lb/>
囉追及奴殺之阿古自經阿古母有寵于太后事聞大<lb/>
后怒將殺之帝度不能救遣人訣别問以後事果囉謝<lb/>
曰陛下憫臣無辜恩漏九泉死且不朽既死人多寃之<lb/>
<pb n="KR2a0033_WYG_088-6b"/>
在獄著兔賦寤寐歌為世所稱資忠博學工辭章年四<lb/>
十未仕聖宗知其賢召補宿衛數問以古今治亂資忠<lb/>
對無隠開泰中受中丞眷遇日隆初髙麗内屬取女直<lb/>
六部地以賜至是貢獻不時至詔資忠往問故髙麗無<lb/>
歸地意由是權貴數短於上出為上京副留守四年再<lb/>
使髙麗留弗遣資忠毎懐君親輒有著述號西亭集帝<lb/>
與羣臣宴時一記憶曰資忠亦有此樂乎九年髙麗上<lb/>
表謝罪始送資忠還帝郊迎同載以歸命大臣宴勞留<lb/>
<pb n="KR2a0033_WYG_088-7a"/>
禁中數日謂曰朕將屈卿為樞密何如資忠對曰臣不<lb/>
才不敢奉詔乃以為林牙知特哩衮事初資忠在髙麗<lb/>
弟昭為著帳郎君坐罪没家産至是乃復横帳且還舊<lb/>
産詔以外戚女妻之是時樞密使蕭和卓少師蕭巴格<lb/>
有寵資忠不肯俛附詆之帝怒奪官數嵗出知來逺城<lb/>
事歴保定昭徳二軍節度使聖宗崩表請㑹葬既至伏<lb/>
梓宫大慟曰臣幸遇聖明横被搆譛不獲盡犬馬報氣<lb/>
絶而蘇興宗命醫治疾乆之言國舅侍中無憂國心陛<lb/>
<pb n="KR2a0033_WYG_088-7b"/>
下不當復用唐景福舊號于是用事者惡之遣歸鎮卒<lb/>
弟昭有傳<lb/>
耶律楊珠字布爾錦積慶宫人父海古勒室韋部節度<lb/>
使楊珠篤學亷介有經世志統和十年累遷積慶宫使<lb/>
聖宗嘗諭楊珠曰聞卿正直是以進用國有利害爾言<lb/>
宜無所隠由是所陳多見嘉納上征髙麗破康肇軍于<lb/>
銅州揚珠之力為多王詢乞降羣臣議皆謂宜納揚珠<lb/>
曰王詢始一戰而敗遽求納款此詐耳納之恐墮其姦<lb/>
<pb n="KR2a0033_WYG_088-8a"/>
計待其勢窮力屈納之未晩已而詢果遁清野無所獲<lb/>
其衆阻險而壘攻之不下揚珠以計降之擢拜四畨部<lb/>
詳衮時招討使耶律博廸為總管揚珠恥居其下上表<lb/>
曰臣先朝舊臣今既垂老乞還新命覬得常侍左右帝<lb/>
曰朕不使汝乆處是任且命無𨽻招討得専奏事到部<lb/>
戢暴懐善政績顯著卒于官<lb/>
耶律鴻觀字巴爾諾延約尼森濟汗之後統和初嘗以<lb/>
軍事任為伊喇詳衮尋徙南京統軍使十三年徇地南<lb/>
<pb n="KR2a0033_WYG_088-8b"/>
鄙克敵於四岳橋斬首百餘級攻宋以戰功遷東京留<lb/>
守封楚國公後伐髙麗副先鋒耶律博諾擒康肇于銅<lb/>
州三十年西北部叛従南府宰相耶律諾衮討之及典<lb/>
禁軍號令整肅諸部多降尋遷侍中卒<lb/>
髙正不知何郡人統和初舉進士第累遷樞密直學士<lb/>
上將伐髙麗遣正先往諭意及還遷右僕射時髙麗王<lb/>
詢表請入覲上許之遣正率騎兵千人迓之館于路為<lb/>
髙麗將卓思正所圍正以勢不可敵與麾下壯士突圍<lb/>
<pb n="KR2a0033_WYG_088-9a"/>
出士卒死傷者衆上悔輕發釋其罪明年遷工部侍郎<lb/>
為北院樞密副使開泰五年卒<lb/>
耶律達魯字伊聶仲父房之後習兵事為左皮室詳衮<lb/>
統和二十八年伐髙麗達魯率本部軍與博諾等擒康<lb/>
肇李𤣥藴于銅州帝壯之曰以卿英才為國戮力真吾<lb/>
家千里駒也乃賜御馬及細鎧明年為北院大王出為<lb/>
烏爾古徳哷勒部都詳衮年七十二卒<lb/>
大康乂渤海人開泰間累官南府宰相出知黄龍府善<lb/>
<pb n="KR2a0033_WYG_088-9b"/>
綏撫東部懐服額爾徳尼部長布延與伊勒必來附送<lb/>
于朝言博囉滿達勒界多渤海人乞取之詔従其請康<lb/>
乂領兵至大石河圖卜凖城掠數百户以歸未㡬卒<lb/>
論曰髙句驪弑其君誦而立詢遼興問罪之師宜其簞<lb/>
食壺漿以迎除舍以待而迺乘險旅拒俾智者竭其謀<lb/>
勇者窮其力雖得其要領而顓顓獨居一海之中自若<lb/>
也豈服人者以徳而不以力歟况乎殘毁其宫室係累<lb/>
其民人所謂以燕伐燕也歟嗚呼朱崖之棄捐之之力<lb/>
<pb n="KR2a0033_WYG_088-10a"/>
也迪里之諌有焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_088-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷八十八<lb/>
</p>
<p>
</p>
  </div>
</body>
</text>
</TEI>
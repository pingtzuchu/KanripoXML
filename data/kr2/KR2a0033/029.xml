<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷二十九</head> <lb/>
    <p>
<pb n="KR2a0033_WYG_029-1a"/>
欽定四庫全書<lb/>
　遼史卷二十九<lb/>
　　元中書右丞相總裁托克托等修<lb/>
　本紀第二十九<lb/>
　　天祚皇帝三<lb/>
保大元年春正月丁酉朔改元肆赦初金人興兵郡縣<lb/>
所失幾半上有四子長趙王母趙昭容次晉王母文妃<lb/>
次秦王許王皆元妃生國人知晉王之賢深所屬望元<lb/>
<pb n="KR2a0033_WYG_029-1b"/>
妃之兄樞密使蕭奉先恐秦王不得立濳圖之文妃姊<lb/>
妹三人長適耶律達哈拉次文妃次適伊都一日其姊<lb/>
若妹俱㑹軍前奉先諷人誣駙馬蕭昱及伊都等謀立<lb/>
晉王事覺昱達哈拉等伏誅文妃亦賜死獨晉王未忍<lb/>
加罪伊都在軍中聞之大懼即率千餘騎叛入金上遣<lb/>
知奚王府事蕭錫黙北府宰相蕭徳恭太常衮耶律特<lb/>
哩衮歸州觀察使蕭和尚努四軍太師蕭斡將所部兵<lb/>
追之及諸閭山縣諸將議曰主上信蕭奉先言奉先視<lb/>
<pb n="KR2a0033_WYG_029-2a"/>
吾軰蔑如也伊都乃宗室豪俊常不肯為奉先下若擒<lb/>
伊都他日吾黨皆伊都也不若縱之還即紿曰追襲不<lb/>
及奉先既見伊都之亡恐後日諸校亦叛遂勸驟加爵<lb/>
賞以結衆心以蕭錫黙為奚王蕭徳恭試中書門下平<lb/>
章事兼判上京留守事耶律特哩衮為龍虎衛上將軍<lb/>
蕭和尚努金吾衛上將軍蕭斡鎮國大將軍二月幸鴛<lb/>
鴦濼夏五月至赫哷蘇秋七月獵炭山九月至南京冬<lb/>
十一月癸亥以西京留守趙王實訥埓為特哩衮<lb/>
<pb n="KR2a0033_WYG_029-2b"/>
二年春正月乙亥金克中京遂下澤州上出居庸闗至<lb/>
鴛鴦濼聞伊都引金人羅索貝勒奄至蕭奉先曰伊都<lb/>
乃王子班之苖裔此來欲立甥晉王耳若為社稷計不<lb/>
惜一子明其罪誅之可不戰而伊都自迴矣上遂賜晉<lb/>
王死素服三日耶律薩巴等皆伏誅王素有人望諸軍<lb/>
聞其死無不流涕由是人心解體伊都引金人逼行宫<lb/>
上率衞兵五千餘騎幸雲中遺傳國璽于桑乾河二月<lb/>
庚寅朔日有食之既甲午知北院大王事耶律瑪古漢<lb/>
<pb n="KR2a0033_WYG_029-3a"/>
人行宫都部署蕭特黙竝為都統大和宫使耶律布達<lb/>
副之將兵屯鴛鴦濼己亥金師敗奚王哈瑪爾于北安<lb/>
州降其城三月辛酉上聞金師將出嶺西遂趨白水濼<lb/>
乙丑羣牧使穆喇斡降金丙寅上至努克特倉聞金兵<lb/>
將近計不知所出乘輕騎入夾山方悟奉先之不忠怒<lb/>
曰汝父子誤我至此今欲誅汝何益于事恐軍心忿怨<lb/>
爾曹避敵苟安禍必及我其勿從行奉先下馬哭拜而<lb/>
去行未數里左右執其父子縳送金兵金人斬其長子<lb/>
<pb n="KR2a0033_WYG_029-3b"/>
昻以奉先及其次子昱械送金主道遇遼軍奪以歸國<lb/>
遂竝賜死逐樞密使蕭塔喇台召托卜嘉典禁衛丁卯<lb/>
以北院樞密副使蕭儈孝努知北院樞密使事同知北<lb/>
院樞密使事蕭扎拉為左伊勒希巴戊辰同知殿前㸃<lb/>
檢事耶律果巴率衛士降金己巳偵人蕭和尚牌印郎<lb/>
君耶律希斯為金所獲癸酉以諸局百工多亡凡扈從<lb/>
不限吏民皆官之初詔留宰相張琳李處溫與秦晉國<lb/>
王淳守燕處溫聞上入夾山數日命令不通即與弟處<lb/>
<pb n="KR2a0033_WYG_029-4a"/>
能子奭外假怨軍内結都統蕭斡謀立淳遂與諸大臣<lb/>
耶律達實左企弓虞仲文曹勇義康公弼集畨漢百官<lb/>
諸軍及父老數萬人詣淳府處溫邀張琳至白其事琳<lb/>
曰攝政則可處溫曰天意人心已定請立班耳處溫等<lb/>
請淳受禮淳方出李奭持赭袍被之令百官拜舞山呼<lb/>
淳驚駭再三辭不獲已而從之以處溫守太尉左企弓<lb/>
守司徒曹勇義知樞密院事虞仲文參知政事張琳守<lb/>
太師李處能直樞密院李奭為少府少監提舉翰林醫<lb/>
<pb n="KR2a0033_WYG_029-4b"/>
官李爽陳秘十餘人㑹與大計竝賜進士及第授官有<lb/>
差蕭斡為北樞密使駙馬都尉蕭旦知樞密院事改怨<lb/>
軍為常勝軍於是肆赦自稱天錫皇帝改元建福降封<lb/>
天祚為湘隂王遂據有燕雲平及上京遼西六路天祚<lb/>
所有沙漠已北西南西北路兩都招討府諸畨部族而<lb/>
已夏四月辛卯西南面招討使耶律佛騰降金雲内寧<lb/>
邊東勝等州皆降阿蘇為金兵所擒金已取西京沙漠<lb/>
以南部族皆降上遂遁於額蘇掄時北部瑪克實贐馬<lb/>
<pb n="KR2a0033_WYG_029-5a"/>
駞食羊五月甲戌都統瑪古収集散亡㑹于額勒錦丙<lb/>
子以瑪古知北院樞宻使事兼都統六月淳寝疾聞上<lb/>
傳檄天徳雲内朔武應蔚等州合諸畨精兵五萬騎約<lb/>
以八月入燕幷遣人問勞索衣裘茗藥淳甚驚命南北<lb/>
面大臣議而李處温蕭斡等有迎秦拒湘之說集畨漢<lb/>
百官議之從其議者東立惟南面行營都部署耶律寧<lb/>
西立處溫等問故寜曰天祚果能以諸畨兵大舉奪燕<lb/>
則是天數未盡豈能拒之否則秦湘父子也拒則皆拒<lb/>
<pb n="KR2a0033_WYG_029-5b"/>
自古安有迎子而拒其父者處溫等相顧微笑以寧扇<lb/>
亂軍心欲殺之淳欹枕長歎曰彼忠臣也焉可殺天祚<lb/>
果來吾有死耳復何面目相見耶已而淳死衆乃議立<lb/>
其妻蕭氏為皇太后主軍國事奉遺命迎立天祚次子<lb/>
秦王定為帝太后遂稱制改元德興處溫父子懼禍南<lb/>
通童貫欲挾蕭太后納土于宋北通于金欲為内應外<lb/>
以援立大功自陳蕭太后罵曰誤泰晉國王者皆汝父<lb/>
子悉數其過數十賜死臠其子奭而磔之籍其家得錢<lb/>
<pb n="KR2a0033_WYG_029-6a"/>
七萬緍金玉寶器稱是為宰相數月之間所取也瑪克<lb/>
實以兵來援為金人敗于鴻和水擒其子托果及其屬<lb/>
阿敦夏國援兵至亦為金兵所敗秋七月丁巳德哷勒<lb/>
部皮室叛烏爾古部節度使耶律唐古討平之加太子<lb/>
太保乙丑上京茂巴克實率二千户降金辛未夏國遣<lb/>
曹价來問起君八月戊戌親遇金軍戰于石輦驛敗績<lb/>
都統蕭特黙及其姪薩古被執辛丑㑹軍于歡塔察拉<lb/>
金兵追之棄輜重以遁九月德哷勒部叛都統瑪古克<lb/>
<pb n="KR2a0033_WYG_029-6b"/>
之冬十月金兵攻蔚州降十一月乙丑聞金兵至奉聖<lb/>
州率衛兵屯于埒克塞秦晉王淳妻蕭德妃五上表于<lb/>
金求立秦王不許以勁兵守居庸及金兵臨闗厓石自<lb/>
崩戍卒多壓死不戰而潰德妃出古北口趨天徳軍十<lb/>
二月知金主撫定南京上遂由薩里闗出居四部族詳<lb/>
衮之家<lb/>
三年春正月丁巳奚王和勒博僭號稱天復元年命都<lb/>
統瑪古討之甲子初張瑴為遼興軍節度副使民推瑴<lb/>
<pb n="KR2a0033_WYG_029-7a"/>
領州事秦晉王淳既死蕭德妃遣錫凌阿知平州瑴知<lb/>
遼必亡練軍實籍丁壯為備錫凌阿至弗納金帥尼雅<lb/>
滿入燕首問平州事於故參知政事康公弼公弼曰瑴<lb/>
狂妄寡謀雖有鄉兵彼何能為示之不疑圖之未晚金<lb/>
人招錫凌阿赴軍前加瑴臨海軍節度使仍知平州既<lb/>
而又欲以精兵三千先下平州擒張瑴公弼曰若加兵<lb/>
是趣之叛也公弼請自徃覘之瑴謂公弼曰遼之八路<lb/>
七路已降獨平州未降者防蕭斡耳厚賂公弼而還公<lb/>
<pb n="KR2a0033_WYG_029-7b"/>
弼復尼雅滿曰彼無足盧金人遂改平州為南京加瑴<lb/>
試中書門下平章事判留守事庚辰宜錦乾顯成川豪<lb/>
懿等州相繼皆降上京盧彦綸叛殺契丹人二月乙酉<lb/>
朔興中府降金來州歸德軍節度使田顥權隰州刺史<lb/>
杜師回權遷州刺史高永昌權閏州刺史張成皆籍所<lb/>
管户降金丙戍誅蕭德妃降淳為庻人盡釋其黨癸巳<lb/>
興中宜州復城守三月駐蹕于雲内州南夏四月甲申<lb/>
朔以知北院樞密使蕭儈孝努為諸道大都督丙申金<lb/>
<pb n="KR2a0033_WYG_029-8a"/>
兵至居庸闗擒耶律達實戊戌金兵圍輜重于靑塜硬<lb/>
寨太保特黙格竊梁王雅里以遁秦王許王諸妃公主<lb/>
從臣皆䧟没庚子梁宋大長公主托里亡歸壬寅金遣<lb/>
人來招癸卯答言請和丙午金兵送族屬輜重東行乃<lb/>
遣兵邀戰于白水濼趙王實訥埒蕭道寕被執上遣牌<lb/>
印郎君穆喇斡送兔紐金印偽䧏遂西遁雲内駙馬都<lb/>
尉潤諾遽詣金䧏己酉金復以書來招答其書壬子金<lb/>
帥書來不許請和是月特黙格挈雅里至上怒不能盡<lb/>
<pb n="KR2a0033_WYG_029-8b"/>
救諸子詰之五月乙卯夏國王李乾順遣使請臨其國<lb/>
庚申軍將耶律廸里等夜劫梁王雅里奔西北部立以<lb/>
為帝改元神厯辛酉渡河止于金肅軍北和勒愽為衆<lb/>
所殺六月遣使冊李乾順為夏國皇帝秋九月耶律達<lb/>
實自金來歸冬十月復渡河東還居圖魯卜部梁王雅<lb/>
里殁耶律珠拉繼之十一月圖烈為衆所殺<lb/>
四年春正月上趨都統瑪古軍金人來攻棄營北遁瑪<lb/>
古被執瑪克實來迎贐馬駞食羊率部人防衛時侍從<lb/>
<pb n="KR2a0033_WYG_029-9a"/>
乏糧以衣易羊至烏爾古徳哷勒部以都㸃檢蕭伊實<lb/>
知北院樞密使事封瑪克實為神裕恱王特黙格䧏金<lb/>
二月耶律約蘇等十人謀叛伏誅夏五月金人既克燕<lb/>
驅燕之大家東徙以燕空城及涿易檀順景薊州與宋<lb/>
以塞盟左企弓康公弼曹勇義虞仲文皆東遷燕民流<lb/>
離道路不勝其苦入平州言於留守張瑴曰宰相左企<lb/>
弓不謀守燕使吾民流離無所安集公今臨巨鎮握强<lb/>
兵盡忠於遼必能使我復歸鄉土人心亦惟公是望瑴<lb/>
<pb n="KR2a0033_WYG_029-9b"/>
遂召諸將領議皆曰聞天祚兵勢復振出没漠南公若<lb/>
仗義勒王奉迎天祚以圖中興先責左企弓等叛䧏之<lb/>
罪而誅之盡歸燕民使復其業而以平州歸宋則宋無<lb/>
不接納平州遂為藩兵即後日金人加鎮矣内用平州之<lb/>
軍外得宋為之援又何懼焉瑴曰此大事也不可草草<lb/>
翰林學士李石智而多謀可召與議石至其言與之<lb/>
合乃遣張謙率五百餘騎傳留守令召宰相左企弓曺<lb/>
勇義樞密使虞仲文參知政事康公弼至濼河西岸遣<lb/>
<pb n="KR2a0033_WYG_029-10a"/>
議事官趙秘校徃數十罪曰天祚播遷夾山不即奉迎<lb/>
一也勸皇叔秦晉王僭號二也詆訐君父䧏封湘隂三<lb/>
也天祚遣知閤王有慶來議事而殺之四也檄書始至<lb/>
有迎秦拒湘之議五也不謀守燕而䧏六也不顧大義<lb/>
臣事于金七也根括燕財取恱于金八也使燕人遷徙<lb/>
失業九也教金人發兵先下平州十也爾有十罪所不<lb/>
容誅左企弓等無以對皆縊殺之仍稱保大三年畵天<lb/>
祚象朝夕謁事必告而後行稱遼官秩六月榜諭燕人<lb/>
<pb n="KR2a0033_WYG_029-10b"/>
復業恒産為常勝軍所占者悉還之燕民既得歸大恱<lb/>
翰林學士李石更名安弼偕故三司使髙黨往燕山說<lb/>
宋王安中曰平州帶甲萬餘瑴有文武材可用為屏翰<lb/>
不然將為肘腋之患安中深然之令安弼與黨詣宋宋<lb/>
主詔帥臣王安中詹度厚加安撫與免三年常賦瑴聞<lb/>
之自謂得計秋七月金人屯來州棟摩聞平州附宋以<lb/>
二千騎問罪先入營州瑴以精兵萬騎擊敗之宋建平<lb/>
州為泰寕軍以瑴為節度使以安弼黨為徽猷閤待制<lb/>
<pb n="KR2a0033_WYG_029-11a"/>
令宣撫司出銀絹數萬犒賞㲄喜逺迎金人諜知舉兵<lb/>
來襲瑴不得歸奔燕金人克三州始來索㲄王安中諱<lb/>
之索急斬一人貎類者去金人曰非㲄也以兵來取安<lb/>
中不得已殺㲄函其首送金天祚既得林牙耶律達實<lb/>
兵歸又得隂山室韋瑪克實兵自謂得天助再謀出兵<lb/>
復收燕雲達實林牙力諫曰自金人初䧟長春遼陽則<lb/>
車駕不幸廣平淀而都中京及䧟上京則都燕山及䧟<lb/>
中京則幸雲中自雲中而播遷夾山向以全師不謀戰備使舉國漢<lb/>
<pb n="KR2a0033_WYG_029-11b"/>
地皆為金有國勢至此而方求戰非計也當養兵待時而動不可輕<lb/>
舉不從達實遂殺伊實及博勒和置北南面官属自立為王率所部西<lb/>
去上遂率諸軍出夾山下漁陽嶺取天徳東勝寧邊雲内等州南下<lb/>
武州遇金人戰于昻阿下水復潰直趨山隂八月國舅<lb/>
詳衮蕭托卜嘉筆硯祗候察喇䧏金是月金主阿固達<lb/>
死九月建州䧏金冬十月納圖魯卜部人額爾克之妻<lb/>
恩克以額爾克為本部節度使扎古雅䧏金金攻興中<lb/>
府䧏之十一月從行者舉兵亂北護衛太保珠展錫里<lb/>
<pb n="KR2a0033_WYG_029-12a"/>
詳衮額布勒等擊之十二月置二總管府<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_029-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷二十九<lb/>
<pb n="KR2a0033_WYG_029-13a"/>
　遼史卷二十九考證<lb/>
若擒伊都　按伊都即前後原文余覩此作余都又都<lb/>
　綂蕭斡訛蕭幹俱畫一改<lb/>
保大二年二月庚寅朔日有食之既　按遼自太祖至<lb/>
　此凡二百十餘年所書日食止二十九史臣於厯象<lb/>
　志云日食星變風雲震雪之祥具載帝紀乃質之新<lb/>
　舊唐書五代史宋史及契丹國志等書遼紀獨略再<lb/>
　考保大二年為徽宗宣和四年宋史於二月庚寅朔<lb/>
<pb n="KR2a0033_WYG_029-13b"/>
　未書日食此又宋史之闕<lb/>
遣議事官趙秘校往數十罪　按契丹國志作趙能<lb/>
　<lb/>
　<lb/>
　<lb/>
　<lb/>
　<lb/>
　遼史卷二十九考證<lb/>
</p>
<p>
</p>
  </div>
</body>
</text>
</TEI>
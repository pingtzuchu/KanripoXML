<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷八十五</head> <lb/>
    <p>
<pb n="KR2a0033_WYG_085-1a"/>
欽定四庫全書<lb/>
　遼史卷八十五<lb/>
　　元中書右丞相總裁托克托等修<lb/>
　列傳第十五<lb/>
　　蕭達林　　　　蕭觀音努<lb/>
　　耶律托色　　　耶律轄哩<lb/>
　　耶律諾衮　　　蕭桞<lb/>
　　髙勲　　　　　奚和碩鼐<lb/>
<pb n="KR2a0033_WYG_085-1b"/>
　　蕭塔喇噶　　　耶律薩哈<lb/>
蕭達林字馳寧思温之再從姪父珠埓哩善相馬應厯<lb/>
間為馬羣侍中達林㓜敦厚有才畧通天文保寧初為<lb/>
宿直官累任囏劇統和四年宋楊繼業率兵由代州來<lb/>
侵攻䧟城邑達林以諸軍副部署從樞密使耶律色珍<lb/>
敗之擒繼業于朔州六年秋改南院都監從駕南征攻<lb/>
沙堆力戰被創太后嘗親臨視明年加右監門衛上將<lb/>
軍檢校太師遥授彰德軍節度使十一年與東京留守<lb/>
<pb n="KR2a0033_WYG_085-2a"/>
蕭恒徳伐髙麗破之髙麗稱臣奉貢十二年夏人梗邊<lb/>
皇太妃受命總烏爾古永興宫分軍討之達林為準布<lb/>
都詳衮凡軍中號令太妃並委達林師還以功加兼侍<lb/>
中封蘭陵郡王十五年徳哷勒部人殺詳衮而叛遁西<lb/>
北荒達林將輕騎逐之因討準布之未服者諸畨嵗貢<lb/>
方物充于國自後往來若一家焉上賜詩嘉奬仍命林<lb/>
牙耶律昭作賦以述其功達林以諸部叛服不常上表<lb/>
乞建三城以絶邊患從之俄召為南京統軍使二十年<lb/>
<pb n="KR2a0033_WYG_085-2b"/>
復伐宋擒其將王先知破其軍于遂城下祁州上手詔<lb/>
奬諭進至澶淵宋主軍於城隍間未接戰達林按視地<lb/>
形取宋之羊觀鹽堆鳬鴈中伏弩卒明日轊車至太后<lb/>
哭之慟輟朝五日子繅古南京統軍使<lb/>
蕭觀音努字伊聶奚王達哈之孫統和十二年為右祇<lb/>
候郎君班詳衮遷奚六部大王先是俸秩外給獐鹿百<lb/>
數皆取於民觀音努奏罷之及伐宋與蕭達林為先鋒<lb/>
降祁州下徳清軍上加優賞同知南院事卒<lb/>
<pb n="KR2a0033_WYG_085-3a"/>
耶律托色字勝隱北府宰相烏里之孫善射工畫保寧<lb/>
間為御盞郎君九年奉使于漢具言兩國通好長乆之<lb/>
計其主繼元深加禮重統和二年將兵與西邊詳衮耶<lb/>
律蘇色討圖勒錦大破之四年宋將楊繼業䧟山西城<lb/>
邑托色從北院樞宻使耶律色珍擊之敗賀令圖於定<lb/>
安授西南面招討都監宋兵守蔚州急召外援托色聞<lb/>
之夜伏兵道傍黎明宋兵果來過未半而擊之城中軍<lb/>
出色珍復邀之兩軍俱潰奔飛狐地隘不得進殺傷甚<lb/>
<pb n="KR2a0033_WYG_085-3b"/>
衆賀令圖復集敗卒來襲蔚州托色逆戰破之應州守<lb/>
將自遁進圍寰州冐矢石登城宋軍大潰當色珍擒繼<lb/>
業于朔州托色功居多是年冬復與蕭達林由東路擊<lb/>
宋俘獲甚衆後聞宋兵屯易州率兵逆之至易境而卒<lb/>
初托色破令圖宋將有因傷而仆托色繪其狀以示宋<lb/>
人咸嗟神妙<lb/>
耶律轄哩字烏庫哩圖吉部人統和五年宋將楊繼業<lb/>
來攻山西轄哩從耶律色珍擊之常居先鋒偵候有功<lb/>
<pb n="KR2a0033_WYG_085-4a"/>
是嵗伐宋宋人拒於滹沱河轄哩率精騎便道先濟獲<lb/>
其將康保威以功詔世預節度使選太平元年稍遷本<lb/>
部節度使六年從蕭惠攻甘州不克㑹準布攻圍三尅<lb/>
軍轄哩與都監耶律尼嚕古往救至哈屯城西南遇敵<lb/>
不能陣中流矢卒<lb/>
耶律諾衮字延寧太祖異母弟南府宰相蘇之孫有膂<lb/>
力善調鷹隼統和四年宋楊繼業來侵諾衮為黄皮室<lb/>
糺都監擊敗之盡復所䧟城邑軍還加諸衛小將軍及<lb/>
<pb n="KR2a0033_WYG_085-4b"/>
伐宋有功遷黄皮室詳衮六年再舉將先鋒軍敗宋游<lb/>
兵于定州為東京統軍使加金紫崇禄大夫從奚王和<lb/>
碩鼐伐烏舍以戰失利削金紫崇禄階十九年拜南府<lb/>
宰相二十一年復伐宋擒其將王繼忠于望都俘殺甚<lb/>
衆以功加同政事門下平章事二十六年為遼興軍節<lb/>
度使尋復為南府宰相開泰初加尚父卒<lb/>
蕭柳字圖們淳欽皇后弟阿古齊五世孫幼養于伯父<lb/>
巴雅爾家多知能文膂力絶人統和中叔父恒徳臨終<lb/>
<pb n="KR2a0033_WYG_085-5a"/>
薦其才詔入侍衛十七年南伐宋將范庭召列方陣而<lb/>
待時皇弟隆慶為先鋒問諸將佐誰敢當者柳曰若得<lb/>
駿馬則願為之先隆慶授以甲騎柳攬轡謂諸將曰陣<lb/>
若動諸君急攻遂馳而前敵少却隆慶席勢攻之南軍<lb/>
遂亂中流矢裹創而戰衆皆披靡巴雅爾留守東京奏<lb/>
柳為四軍兵馬都指揮使明年為北女直詳衮政濟寛<lb/>
猛部民畏愛遷東路統軍使秩滿百姓願留復任許之<lb/>
從伐髙麗遇大蛇當路前驅者請避柳曰壯士安懼此<lb/>
<pb n="KR2a0033_WYG_085-5b"/>
拔劒斷蛇師還致仕柳好滑稽雖君臣燕飲詼諧無所<lb/>
忌時人比之俳優臨終謂人曰吾少有致君志不能直<lb/>
遂故以諧進冀萬有一補俳優名何避頃之被寢衣而<lb/>
坐呼曰吾去矣言訖而逝耶律觀音努集柳所著詩千<lb/>
篇目曰嵗寒集<lb/>
髙勲字鼎臣晉北平王信轁之子性通敏仕晉為閤門<lb/>
使㑹同九年與杜重威來降太宗入汴授四方館使好<lb/>
結權貴能服勤大臣多推譽之天禄間為樞密使總漢<lb/>
<pb n="KR2a0033_WYG_085-6a"/>
軍事五年劉崇遣使來求封册詔勲册崇為大漢神武<lb/>
皇帝應厯初封趙王出為上京留守尋移南京㑹宋欲<lb/>
城益津勲上書請假巡徼以擾之帝然其奏宋遂不果<lb/>
城十七年宋略地益津闗勲擊敗之知南院樞密事景<lb/>
宗即位以定䇿功進王秦保寧中以南京郊内多隙地<lb/>
請疏畦種稻帝欲從之林牙耶律昆宣言於朝曰髙勲<lb/>
此奏必有異志果令種稻以水為畦設以京叛官軍何<lb/>
自而入帝疑之不納尋遷南院樞密使以毒藥餽駙馬<lb/>
<pb n="KR2a0033_WYG_085-6b"/>
都尉蕭卓林事覺流銅州尋又謀害尚書令蕭思温詔<lb/>
族誅之没其産皆賜思温家<lb/>
奚和碩鼐字籌寧本奚汗之裔保寧中為奚六部長統<lb/>
和初皇太后稱制以耶律休格領南邊事和碩鼐為南<lb/>
面行軍副部署四年宋曹彬米信等來侵和碩鼐與休<lb/>
格破宋兵于燕南手詔褒美軍還怙權撾無罪人李浩<lb/>
至死上以其功釋之冬南征將本部軍由别道進擊敵<lb/>
軍於狼山俘獲甚衆八年上表曰臣竊見太宗之時奚<lb/>
<pb n="KR2a0033_WYG_085-7a"/>
六部二宰相二詳衮誥命大詳衮班在酋長左右副詳<lb/>
衮總知酋長五房族屬二宰相匡輔酋長建明善事今<lb/>
宰相職如故二詳衮别無所掌乞依舊制從之十三年<lb/>
秋遷都部署伐烏舍駐于鐵驪秣馬數月進至烏舍城<lb/>
利其俘掠請降不許令急攻之城中大恐皆殊死戰和<lb/>
碩鼐知不能克從副部署蕭恒徳議掠地東南循髙麗<lb/>
北界而還以地逺糧絶士馬死傷詔降封爵卒子烏頁<lb/>
郎君班詳衮<lb/>
<pb n="KR2a0033_WYG_085-7b"/>
蕭塔喇噶字雄隱五院部人八世祖珠嚕約尼氏時嘗<lb/>
為虞人唐安禄山來攻珠嚕戰于黑山之陽敗之以功<lb/>
為北府宰相世預其選塔喇噶仕開泰間累遷西南面<lb/>
招討使重熙十一年使西夏諭伐宋事約元昊出别道<lb/>
以㑹十二年改右伊勒希巴同知南京留守轉左伊勒<lb/>
希巴俄授東京留守以世選為北府宰相卒<lb/>
耶律薩哈字薩蘭伊實部人南府宰相烏魯斯子天禄<lb/>
間始仕應厯中拜伊實大王兼知兵馬事乾亨初宋來<lb/>
<pb n="KR2a0033_WYG_085-8a"/>
侵詔以本部兵守南京與北院大王希達統軍蕭托果<lb/>
等逆戰希達等敗走獨薩哈全軍還上諭之曰拒敵當<lb/>
如此卿勉之無憂不富貴加守太保統和間卒<lb/>
論曰遼在統和間數舉兵伐宋諸將如耶律轄哩諾衮<lb/>
蕭柳等俱有降城擒將之功最後以蕭達林為統軍直<lb/>
抵澶淵將與宋戰達林中弩我兵失倚和議始定或者<lb/>
天厭其亂使南北之民休息者耶<lb/>
　<lb/>
<pb n="KR2a0033_WYG_085-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷八十五<lb/>
</p>
<p>
</p>
  </div>
</body>
</text>
</TEI>
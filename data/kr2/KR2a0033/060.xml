<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷六十</head> <lb/>
    <p>
<pb n="KR2a0033_WYG_060-1a"/>
欽定四庫全書<lb/>
　遼史卷六十<lb/>
　　元中書右丞相總裁托克托等修<lb/>
　志第二十九<lb/>
　　食貨志下<lb/>
征商之法則自太祖置羊城於炭山北起𣙜務以通諸<lb/>
道市易太宗得燕置南京城北有市百物山㣥命有司<lb/>
治其征餘四京及它州縣貨產懋遷之地置亦如之東<lb/>
<pb n="KR2a0033_WYG_060-1b"/>
平郡城中置看樓分南北市禺中交易市北午漏下交<lb/>
易市南雄州髙昌渤海亦立互市以通南宋西北諸部<lb/>
髙麗之貨故女直以金帛布蜜蠟諸藥材及鐵驪靺鞨<lb/>
伊濟等部以蛤珠青鼠貂鼠膠魚之皮牛羊駞馬毳罽<lb/>
等物來易於遼者道路繦屬聖宗統和初燕京留守司<lb/>
言民艱食請弛居庸關稅以通山西糴易又令有司諭<lb/>
諸行宫布帛短狹不中為度者不粥於市明年詔以南<lb/>
北府市場人少宜率當部車百乘赴集開奇峯路以通<lb/>
<pb n="KR2a0033_WYG_060-2a"/>
易州貿易二十三年振武軍及保州竝置𣙜場時北院<lb/>
大王耶律實魯以俸羊多闕部人貧乏請以羸老之羊<lb/>
及皮毛易南中之絹上下為便至天祚之亂賦歛旣重<lb/>
交易法壞財日匱而民日困矣鹽筴之法則自太祖以<lb/>
所得漢民數多卽八部中分古漢城别為一部治之城<lb/>
在炭山南有鹽池之利卽後魏滑鹽縣也八部皆取食<lb/>
之及征幽薊還次于和拉濼命取鹽給軍自後濼中鹽<lb/>
益多上下足用會同初太宗有大造於晉晉獻十六州<lb/>
<pb n="KR2a0033_WYG_060-2b"/>
地而瀛莫在焉始得河間煮海之利置𣙜鹽院於香河<lb/>
縣於是燕雲迤北暫食滄鹽一時產鹽之地如渤海鎭<lb/>
城海陽豐州陽洛城廣濟湖等處五京計司各以其地<lb/>
領之其煎取之制歲出之額不可得而詳矣坑治則自<lb/>
太祖始併室韋其地產銅鐵金銀其人善作銅鐵器又<lb/>
有哈準部者多鐵哈準國語鐵也部置三冶曰柳濕河<lb/>
曰賽音楚古爾蘇曰手山及平渤海得廣州本渤海鐵<lb/>
利府改曰鐵利州地亦多鐵東平縣本漢襄平縣故地<lb/>
<pb n="KR2a0033_WYG_060-3a"/>
產鐵丱置採煉者三百戸隨賦供納以諸坑冶多在國<lb/>
東故東京置戸部司長春州置錢帛司太祖征幽薊師<lb/>
還次山麓得銀鐵丱命置冶聖宗太平間於潢河北陰<lb/>
山及遼河之源各得金銀丱興冶採煉自此以訖天祚<lb/>
國家皆頼其利鼓鑄之法先代色勒迪為額爾奇木以<lb/>
土產多銅始造錢幣太祖因襲而用之遂致富彊以開<lb/>
帝業太宗置五冶太師以總四方錢鐵石敬瑭又獻沿<lb/>
邊所積錢以備軍實景宗以舊錢不足於用始鑄乾亨<lb/>
<pb n="KR2a0033_WYG_060-3b"/>
新錢錢用流布聖宗鑿大安山取劉守光所藏錢散諸<lb/>
五計司兼鑄太平錢新舊互用由是國家之錢演迆域<lb/>
中所以統和出内藏錢賜南京諸軍司開泰中詔諸道<lb/>
貧乏百姓有典質男女計傭價日以十文折盡還父母<lb/>
每歲春秋以官錢宴饗將士錢不勝多故東京所鑄至<lb/>
清寧中始用是時詔禁諸路不得貨銅鐵以防私鑄又<lb/>
禁銅鐵賣入回鶻法益嚴矣道宗之世錢有四等曰咸<lb/>
雍曰太康曰大安曰壽隆皆因改元易名其肉好銖數<lb/>
<pb n="KR2a0033_WYG_060-4a"/>
亦無所考第詔楊遵朂徴戸部司逋戸舊錢得四十餘<lb/>
萬繦拜樞密直學士劉伸為戸部使歲入羡餘錢三十<lb/>
萬繦擢南院樞密使其以災沴出錢以振貧乏及諸宫<lb/>
分邊戍人戸是時雖未有貫朽不可較之積亦可謂富<lb/>
矣至其末年經費浩穰鼓鑄仍舊國用不給雖以海雲<lb/>
佛寺千萬之助受而不拒尋禁民錢不得出境天祚之<lb/>
世更鑄乾統天慶二等新錢而上下窮困府庫無餘積<lb/>
始太祖為德埓勒府額爾奇木也懲約尼氏單弱撫諸<lb/>
<pb n="KR2a0033_WYG_060-4b"/>
部明賞罰不妄征討因民之利而利之羣牧蓄息上下<lb/>
給足及卽位伐河東下代北郡縣獲牛羊駞馬十餘萬<lb/>
樞密使耶律色珍討女直復獲馬二十餘萬分牧水草<lb/>
便地數歲所增不勝算當時括富人馬不加多賜大小<lb/>
鶻軍萬餘匹不加少蓋蓄牧有法然也咸雍五年蕭托<lb/>
輝為馬羣太保上書猶言羣牧名存實亡上下相欺宜<lb/>
括實數以為定籍厥後東丹國歲貢千匹女直萬匹珠<lb/>
巴克等國萬匹準布武都温特哩衮各二萬匹西夏室<lb/>
<pb n="KR2a0033_WYG_060-5a"/>
韋各三百匹伊勒圖博和哩鄂羅木富珠哩鐵驪等諸<lb/>
部三百匹仍禁朔州路羊馬入宋托歡党項馬鬻于夏<lb/>
以故羣牧滋繁數至百有餘萬諸司牧官以次進階自<lb/>
太祖及興宗埀二百年羣牧之盛如一日天祚初年馬<lb/>
猶有數萬羣每羣不下千疋祖宗舊制常選南征馬數<lb/>
萬疋牧于雄霸清滄間以備燕雲緩急復選數萬給四<lb/>
時遊畋餘則分地以牧法至善也至末年累與金戰番<lb/>
漢戰馬損十六七雖增價數倍竟無所買乃冒法買官<lb/>
<pb n="KR2a0033_WYG_060-5b"/>
馬從軍諸羣牧私賣日多畋獵亦不足用遂為金所敗<lb/>
棄衆播遷以訖于亡松漠以北舊馬皆為達實林牙所<lb/>
有遼之食貨其可見者如是耳至於鄰國歲幣諸屬國<lb/>
歲貢土宜雖累朝軍國經費多所仰給然非本國所出<lb/>
况名數已見本紀兹不復載夫冀北宜馬海濱宜鹽無<lb/>
以議為遼地半沙磧三時多寒春秋耕穫及其時黍稌<lb/>
髙下因其地蓋不得與中土同矣然而遼自初年農榖<lb/>
充羡振饑恤難用不少靳旁及鄰國沛然有餘果何道<lb/>
<pb n="KR2a0033_WYG_060-6a"/>
而致其利歟此無他勸課得人規措有法故也世之論<lb/>
錢幣者恒患其重滯之難致鼓鑄之弗給也於是楮幣<lb/>
權宜之法興焉西北之通舟楫比之東南十纔一二遼<lb/>
之方盛貨泉流衍國用以殷給戍賞征賜與億萬未聞<lb/>
有所謂楮幣也又何道而致其便歟此無他舊儲新鑄<lb/>
竝聽民用故也孟子曰周于利者凶年不能殺人力苟<lb/>
至一夫猶足以勝時災况為國乎以是知善謀國者有<lb/>
道以制天時地利之宜無往而不遂其志食莫大於穀<lb/>
<pb n="KR2a0033_WYG_060-6b"/>
貨莫大於錢特志二者以表遼初用事之臣亦善裕其<lb/>
國者矣<lb/>
　<lb/>
　<lb/>
　<lb/>
　<lb/>
　<lb/>
　遼史卷六十<lb/>
<pb n="KR2a0033_WYG_060-7a"/>
　遼史卷六十考證<lb/>
聖宗統和初燕京留守司請弛居庸關稅　按聖宗紀<lb/>
　備載于元年九月是年六月已改元統和此事自應<lb/>
　繫之統和原作乾亨間誤今改<lb/>
禁諸路不得貨銅鐵　按道宗紀清寧八年禁南京貨<lb/>
　鐵九年禁鬻銅自係兩事原本訛銅鐵為銅錢今改<lb/>
西夏室韋各三百匹　案契丹志夏國歲貢細馬二十<lb/>
　匹麤馬二百匹駝百匹與此異<lb/>
<pb n="KR2a0033_WYG_060-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷六十考證<lb/>
</p>
<p>
</p>
  </div>
</body>
</text>
</TEI>
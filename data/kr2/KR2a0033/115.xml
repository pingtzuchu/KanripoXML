<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百十五</head> <lb/>
    <p>
<pb n="KR2a0033_WYG_115-1a"/>
欽定四庫全書<lb/>
　遼史卷一百十五<lb/>
　　元中書右丞相總裁托克托等修<lb/>
　二國外紀第四十五<lb/>
　　高麗<lb/>
高麗自有國以來傳次久近人民土田歴代各有其志<lb/>
然高麗與遼相為始終二百餘年自太祖皇帝神冊間<lb/>
高麗遣使進寶劍天贊三年來貢太宗天顯二年來貢<lb/>
<pb n="KR2a0033_WYG_115-1b"/>
㑹同二年受晉上尊號冊遣使徃報聖宗統和三年秋<lb/>
七月詔諸道各完戎器以備東征高麗八月以遼澤沮<lb/>
洳罷師十年以東京留守蕭恒德伐高麗十一年王治<lb/>
遣朴良柔奉表請罪詔取女直國鴨緑江東數百里地<lb/>
賜之十二年入貢三月王治遣使請所俘生口詔贖還<lb/>
之仍遣使撫諭十二月王治進妓樂詔却之十三年治<lb/>
遣李周楨來貢又進鷹十月遣李知白來貢十一月遣<lb/>
使冊治為王遣童子十人來學本國語十四年王治表<lb/>
<pb n="KR2a0033_WYG_115-2a"/>
乞為婚姻許以東京留守駙馬蕭恒德女下嫁之六月<lb/>
遣使來問起居自是至者無時十五年韓彦敬來納聘<lb/>
幣駙馬蕭恒徳妻越國公主薨十一月治薨其姪誦遣<lb/>
王同頴來告十二月遣使致祭詔其姪記權知國事十<lb/>
六年遣使冊誦為王二十年誦遣使賀伐宋之㨗七月<lb/>
來貢本國地里圖二十二年以南伐事詔諭之二十三<lb/>
年高麗聞與宋和遣使來貢二十六年進龍鬚草席及<lb/>
賀中京城二十七年承天皇太后崩遣使報以國哀二<lb/>
<pb n="KR2a0033_WYG_115-2b"/>
十八年誦遣魏守愚等來祭三月使來㑹葬五月高麗<lb/>
西京留守康肇弑其主誦擅立誦從兄詢八月聖宗自<lb/>
將伐高麗報宋遣引進使韓杞宣問詢詢奉表乞罷師<lb/>
不許十二月大軍渡鴨緑江康肇拒戰于銅州敗之肇<lb/>
復出右皮室詳衮耶律達魯擒肇等追奔數十里獲所<lb/>
棄糧餉鎧仗銅霍貴寧等州皆降詢上表請朝許之禁<lb/>
軍士俘掠以政事舍人馬保祐為開京留守安州團練<lb/>
使旺布為副留守太子太師伊林將騎兵一千送保祐<lb/>
<pb n="KR2a0033_WYG_115-3a"/>
等赴京守將卓思正殺我使者韓喜孫等十人領兵出<lb/>
拒保祐等復還伊林領兵擊之思正遂奔西京圍之五<lb/>
日不克駐蹕于城西佛寺高麗禮部郎中勃海托實來<lb/>
降遣巴雅爾博諾攻開京遇敵于京西敗之詢棄城走<lb/>
遂焚開京至清江而還二十九年正月班師所降諸城<lb/>
復叛至貴徳州南峻嶺谷大雨連日霽乃得渡馬駞疲<lb/>
乏甲㐲多遺棄次鴨緑江以所俘人分置諸陵廟分賜<lb/>
内戚大臣開泰元年詢遣蔡忠順來乞稱臣如舊詔詢<lb/>
<pb n="KR2a0033_WYG_115-3b"/>
親朝八月遣田拱之奉表稱病不能朝詔復取六州之<lb/>
地二年耶律資忠使高麗取地未幾還三年資忠復使<lb/>
如前索地五月詔國舅詳衮蕭迪里東京留守耶律托<lb/>
實等造浮梁于鴨緑江城保宣義定逺等州四年命北<lb/>
府宰相劉慎行為都統樞宻使耶律世良為副殿前都<lb/>
㸃檢蕭實喇為都監慎行挈家邊上致緩師期追還之<lb/>
以世良實喇總兵伐高麗五年世良等與高麗戰于郭<lb/>
州西破之六年樞宻使蕭和卓為都統漢人行宫都部<lb/>
<pb n="KR2a0033_WYG_115-4a"/>
署王繼忠為副殿前都㸃檢蕭實喇為都監進爵蕭和<lb/>
卓攻興化軍不克師還七年詔東平郡王蕭巴雅爾為<lb/>
都統蕭實喇為副統東京留守耶律巴格為都監復伐<lb/>
高麗十二月蕭巴雅爾與戰于茶陁二河之間我軍不<lb/>
利天雲右皮室二軍沒溺者衆天雲軍詳衮哈里約尼<lb/>
帳詳衮阿克達客省使卓庫渤海詳衮高清明等皆陣<lb/>
亡八年詔數巴雅爾討高麗罪釋之賞將校功益封戰<lb/>
沒將校妻録其子弟以南皮室有功賜衣服銀絹有差<lb/>
<pb n="KR2a0033_WYG_115-4b"/>
出金帛賜約囉尼格二奚軍八月遣郎君赫伯舍等率<lb/>
諸部軍㑹大軍同討高麗詢遣使來乞貢方物九年資<lb/>
忠還以詢降表進釋詢罪太平元年詢薨遣使來報嗣<lb/>
位即遣使冊王欽為王九年賜欽物十一年聖宗崩遣<lb/>
使告哀七月使來慰奠興宗重熙七年來貢十二年三<lb/>
月以加上尊號來賀十三年遣使來貢三十四年三月<lb/>
又來貢十五年入貢八月王欽薨遣使來貢十六年來<lb/>
貢明年又來貢十九年復貢六月遣使來賀伐夏之㨗<lb/>
<pb n="KR2a0033_WYG_115-5a"/>
二十二年入貢二十三年四月王徽請官其子詔加檢<lb/>
校太尉興宗崩道宗即位清寧元年八月遣使報國哀<lb/>
以先帝遺物賜之十一月使來㑹葬二年三年來貢四<lb/>
年春遣使報太皇太后哀五月使來㑹葬咸雍七年八<lb/>
年來貢十二月以佛經一藏賜徽九年十年來貢太康<lb/>
二年三月皇太后崩遣使告哀六月使來弔祭四年王<lb/>
徽乞賜鴨緑江以東地不許九年八月王徽薨以徽子<lb/>
三韓國公勲權知國事十二月勲薨大安元年冊勲子<lb/>
<pb n="KR2a0033_WYG_115-5b"/>
運為國王二年遣使來謝封冊三年來貢四年三月免<lb/>
嵗貢五年六年連貢九年賜王運羊十月運薨子昱遣<lb/>
使來告即賻贈壽隆元年來貢十一月王昱病命其子<lb/>
顒權知國事二月來貢三年三月王昱薨五年王顒乞<lb/>
封冊六年封顒為三韓國公七年道宗崩天祚即位改<lb/>
為乾統元年報道宗哀使來慰奠十二月遣使來賀五<lb/>
年三韓國公顒薨子俁遣使來告八年封俁為三韓國<lb/>
公贈其父顒為國王十二月遣使來謝九年來貢天慶<lb/>
<pb n="KR2a0033_WYG_115-6a"/>
二年王俁母薨來告遣使致祭起復三年遣使來謝致<lb/>
祭又來謝起復十年乞兵于高麗以禦金而金人責之<lb/>
至是遼國亡矣<lb/>
　　西夏<lb/>
西夏本魏拓䟦氏後其地則赫連國也逺祖思恭唐季<lb/>
受賜姓曰李涉五代至宋世有其地至李繼遷始大據<lb/>
夏銀綏宥靜五州縁境七鎮其東西二十五驛南北十<lb/>
餘驛子徳明曉佛書通法律嘗觀太一金鑑訣野戰歌<lb/>
<pb n="KR2a0033_WYG_115-6b"/>
製畨書十二卷又製字若符篆其俗衣白窄衫氊冠冠<lb/>
後埀紅結綬自號威明設官分文武其冠用金縷貼間<lb/>
起雲銀紙帖緋衣金塗銀帶佩蹀躞解錐短刀弓矢穿<lb/>
靴秃髪耳重環紫旋襴六襲出入乘馬張青蓋以二旗<lb/>
前引從者百餘騎民庶衣青緑革樂之五音為一音裁<lb/>
禮之九拜為三拜凡出兵先卜有四一灸博焦以芆灼<lb/>
羊髀骨二擗算擗竹于地以求數若揲蓍然三呪羊其<lb/>
夜牽羊焚香禱之又焚榖火于野次晨屠羊腸胃通則<lb/>
<pb n="KR2a0033_WYG_115-7a"/>
吉羊心有血則敗四矢擊絃聴其聲知勝負及敵至之<lb/>
期病者不用醫藥召巫者送鬼西夏語以巫為斯也或<lb/>
遷他室謂之閃病喜報仇有喪則不伐人負甲葉於背<lb/>
識之仇解用鷄猪犬血和酒貯於髑髏中飲之乃誓曰<lb/>
若復報仇榖麥不收男女秃癩六畜死蛇入帳有力小<lb/>
不能復仇者集壯婦享以牛羊酒食趨讎家縱火焚其<lb/>
廬舍俗曰敵女兵不祥輒避去訴于官官擇舌辨氣直<lb/>
之人為和斷官聴其屈直殺人者納命價錢百二十千<lb/>
<pb n="KR2a0033_WYG_115-7b"/>
土産大麥蓽豆青稞<graphic n="KR1291" url="https://raw.githubusercontent.com/kanripo/KR-Gaiji/master/images/KR1291.png" mimeType="image/png"/>子古子蔓鹹地蓬實蓯蓉苖小<lb/>
蕪荑席雞草子地黄葉登廂草沙葱野韭拒灰蓧白蒿<lb/>
鹹地松實民年十五為丁有二丁者取一為正軍負擔<lb/>
雜使一人為抄四丁為兩抄餘人得射它丁皆習戰正<lb/>
軍馬駞各一每家自置一帳團練使以上帳弓各一箭<lb/>
五百馬一槖駞一旗鼓五槍劍棍梧粆袋雨氊渾脱鍬<lb/>
钁箭牌鐵笟篱各一刺史以下人各一駞箭三百毛幕<lb/>
一餘兵三人共一幕有礟手二百人號伯竒勇健者號<lb/>
<pb n="KR2a0033_WYG_115-8a"/>
撞令郎齎糧不過一旬晝則舉煙揚塵夜則煹火為候若獲<lb/>
　人馬射之號曰殺鬼招魂或射草縛人出軍用單日避晦<lb/>
日多立虛寨設伏兵衣重甲乘善馬以鐵騎為前鋒用鈎<lb/>
索絞聯雖死馬上不落其民俗勇悍衣冠騎乘土産品物子<lb/>
姓傳國亦畧知其大概耳初西夏臣宋有年賜姓曰趙迨遼<lb/>
聖宗統和四年繼遷叛宋始來附遼授特進檢校太師都<lb/>
督夏州諸軍事遂復姓李十月遣使來貢六年入貢<lb/>
七年來貢以王子帳耶律襄之女封義成公主下嫁<lb/>
<pb n="KR2a0033_WYG_115-8b"/>
繼遷八年正月來謝三月又來貢九月繼遷遣使獻<lb/>
宋俘十月以敗宋軍來告十二月下宋麟鄜等州來<lb/>
告遣使封繼遷為夏國王九年二月遣使告伐宋之<lb/>
捷四月遣李知白來謝封册七月復銀綏二州來告<lb/>
十月繼遷以宋所授敇命遣使來上是月定難軍節<lb/>
度使李繼捧來附授開府儀同三司檢校太師兼侍<lb/>
中封西平王仍賜推忠效順啟聖定難功臣十二月<lb/>
繼遷潛附于宋遣韓徳威持詔諭之十年二月韓徳威<lb/>
<pb n="KR2a0033_WYG_115-9a"/>
還奏繼遷託故不出至靈州俘掠以還西夏遣使來奏<lb/>
徳威俘掠賜詔撫諭十月來貢十二年入貢十三年敗<lb/>
宋師遣使來告十四年又來貢十五年三月以破宋兵<lb/>
來告封繼遷為西平王六月遣使來謝封冊十六年來<lb/>
貢十八年授繼遷子德明朔方軍節度使十九年遣李<lb/>
文冀來貢六月奏下宋恒環慶三州賜詔褒美二十年<lb/>
遣使來進馬駝六月遣劉仁朂來告下靈州二十一年<lb/>
繼遷薨其子徳昭遣使來告六月贈繼遷尚書令遣西<lb/>
<pb n="KR2a0033_WYG_115-9b"/>
上閤門使丁振弔慰八月德昭遣使來謝弔贈二十二<lb/>
年三月德昭遣使上繼遷遺留物七月封德昭為西平<lb/>
王十月遣使來謝封冊二十三年下宋青城來告二十<lb/>
五年德昭母薨遣使弔祭起復二十七年承天皇太后<lb/>
崩遣使報哀于夏二十八年遣使冊徳昭為夏國王開<lb/>
泰元年德昭遣使進良馬二年遣引進使李延𢎞賜夏<lb/>
國王李德昭及義成公主車馬太平元年來貢十一年<lb/>
聖宗崩報哀于夏德昭遣使來進賻幣興宗即位以興<lb/>
<pb n="KR2a0033_WYG_115-10a"/>
平公主下嫁李元昊以元昊為駙馬都尉重熙元年夏<lb/>
國遣使來賀李德昭薨冊其子夏國公元昊為王二年<lb/>
來貢十二月禁夏國使㳂路私市金鐵七年來貢李元<lb/>
昊與興平公主不諧公主薨遣北院承㫖耶律庶成持<lb/>
詔問之九年宋遣郭禎以伐夏來報十年夏國獻所俘<lb/>
宋將及生口十一年遣使問宋興師伐夏之由十二月<lb/>
禁托歡鬻馬于夏㳂邊築障塞以防之十二年正月遣<lb/>
樞宻都承旨王惟吉諭夏國與宋和二月元昊以加上<lb/>
<pb n="KR2a0033_WYG_115-10b"/>
尊號遣使來賀耶律迪里等使夏國還奏元昊罷兵遣<lb/>
使報宋四月夏國遣使進馬駞七月元昊上表請伐宋<lb/>
不從十月夏人侵党項遣延昌宫使高嘉努譲之十三<lb/>
年四月党項及山西部節度使庫哩以五部叛入西夏<lb/>
詔徴諸道兵討之六月準布子烏巴執元昊八月夏使<lb/>
對不以情覊之使復來詢事宜不實對笞之十月元昊<lb/>
上表請罪欲收集叛黨以獻從之進方物命北院樞宻<lb/>
副使蕭格迓之元昊率党項三部來降詰其納叛背盟<lb/>
<pb n="KR2a0033_WYG_115-11a"/>
元昊伏罪初夏人執蕭呼都克至是請以被執者來歸<lb/>
詔所留夏使亦還國十二月呼都克來歸又遣使來貢<lb/>
十七年元昊薨其子諒祚遣使來告上其父遺留物圖<lb/>
伯特國乞以本部軍助攻夏國不許十八年復議伐夏<lb/>
留其賀正使不遣遣北院樞宻副使蕭惟信以伐夏告<lb/>
宋六月夏國遣使來貢留之七月親征八月渡河夏人<lb/>
遁九月蕭惠為夏人所敗十月招討使耶律特里衮率<lb/>
準布軍至賀蘭山獲元昊妻及官屬遇其軍三千來拒<lb/>
<pb n="KR2a0033_WYG_115-11b"/>
殪之詳衮蕭慈實努南剋耶律斡里歿于陣十九年正<lb/>
月遣使問罪于夏夏將旺布等攻金肅城耶律高嘉努<lb/>
等破之旺布被創遁殺威赫伊特凌結三月殿前都㸃<lb/>
檢蕭塔喇台與夏軍戰于三角川敗之招討使蕭博諾<lb/>
北院大王宜新等帥師伐夏都部署布古徳為監戰五<lb/>
月蕭博諾等入夏境不遇敵縱軍俘掠而還夏國旺布<lb/>
來降十月李諒祚母遣使乞依舊稱臣十二月諒祚上<lb/>
表如母訓二十年二月遣使索党項叛戸五月蕭約噶<lb/>
<pb n="KR2a0033_WYG_115-12a"/>
使夏回進諒祚母表乞代党項權進馬駝牛羊等物又<lb/>
求唐隆鎮仍乞罷所建城邑以詔答之六月獲元昊妻<lb/>
及俘到夏人置于蘓州二十一年十月諒祚遣使乞弛<lb/>
邊備遣約噶賫詔諭之二十二年七月諒祚進降表遣<lb/>
林牙高嘉努賫詔撫諭二十三年正月貢方物五月乞<lb/>
進馬駝詔嵗貢之七月諒祚遣使求婚十月進誓表興<lb/>
宗崩遣使報哀于夏二十四年道宗即位清寧元年遣<lb/>
使來貢九月以先帝遺物賜夏四年四月遣使㑹葬九<lb/>
<pb n="KR2a0033_WYG_115-12b"/>
年正月禁民鬻銅于夏咸雍元年五月來貢三年十一<lb/>
月遣使進回鶻僧金佛梵覺經十二月諒祚薨四年二<lb/>
月諒祚子秉常遣報哀即遣使弔祭秉常上其父遺<lb/>
物十月冊秉常為夏國王十二月來貢五年七月遣使<lb/>
來謝封冊十一月秉常乞賜印綬九年遣使來貢太康<lb/>
二年正月仁懿皇后崩遣使報哀于夏以皇太后遺物<lb/>
賜之遣使來弔祭五年來貢八年二月遣使以所獲宋<lb/>
將張天益來獻大安元年十月秉常遣使報其母哀二<lb/>
<pb n="KR2a0033_WYG_115-13a"/>
年十月秉常薨遣使詔其子乾順知國事十二月李乾<lb/>
順遣使上其父秉常遺物四年七月冊乾順為夏國王<lb/>
五年六月遣使來謝封冊八年六月夏為宋所侵遣使<lb/>
乞援壽隆三年六月以宋人置壁壘于要地遣使來告<lb/>
四年六月求援十一月遣樞宻直學士耶律儼使宋諷<lb/>
與夏和夏復遣使求援五年正月乾順伐布木喇實等<lb/>
部十一月夏以宋人罷兵遣使來謝六年十一月遣使<lb/>
請尚公主七年道宗崩遣使告哀于夏遣使來慰奠天<lb/>
<pb n="KR2a0033_WYG_115-13b"/>
祚即位乾統元年夏遣使來賀二年復請尚公主又以<lb/>
為宋所侵遣李造福田若水來求援三年復遣使請尚<lb/>
公主十月使復來求援四年五年李造福等至乞援以<lb/>
族女南仙封成安公主下嫁乾順六年正月遣牛温舒<lb/>
使宋令歸所侵夏地六月遣李造福來謝八年乾順以<lb/>
成安公主生子遣使來告九年以宋不歸地來告十年<lb/>
遣李造福等來貢天慶三年六月來貢保大二年天祚<lb/>
播遷乾順率兵來援為金師所敗三年乾順請臨其國<lb/>
<pb n="KR2a0033_WYG_115-14a"/>
六月遣使冊乾順為夏國皇帝而天祚被執歸金矣<lb/>
論曰高麗西夏之事遼雖嘗請昬下嫁烏足以得其固<lb/>
志哉三韓接壤反復易知凉州負逺納叛侵疆乗隟輒<lb/>
動貢使方往事釁随生興師問罪屢煩親征取勝固多<lb/>
敗亦貽悔昔吴趙咨對魏之言也大國有征伐之兵小<lb/>
國有備禦之固豈其然乎先王柔逺以徳而不以力尚<lb/>
矣遼王求援二國雖能出師豈金敵哉<lb/>
　<lb/>
<pb n="KR2a0033_WYG_115-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百十五<lb/>
<pb n="KR2a0033_WYG_115-15a"/>
　遼史卷一百十五考證<lb/>
高麗傳自太祖皇帝神冊間高麗遣使進寶劍　按遼<lb/>
　太祖本紀高麗進寶劍在九年是時尚未建元九年<lb/>
　之明年始稱神冊元年此似紀年之誤<lb/>
聖宗統和十二年入貢　原文訛十三年今據聖宗本<lb/>
　紀改<lb/>
開泰四年命北府宰相劉慎行為都統　劉慎行按聖<lb/>
　宗紀作劉晟<lb/>
<pb n="KR2a0033_WYG_115-15b"/>
咸雍七年　原文無咸雍二字按道宋本紀清寧間俱<lb/>
　不紀高麗入貢至咸雍七年始來貢八年又入貢賜<lb/>
　以佛經一藏據此則為咸雍無疑也<lb/>
太康九年八月王徽薨　按宋史及通考王徽卒子勲<lb/>
　嗣百日卒弟運嗣四年卒子堯嗣未幾卒世叔父熙<lb/>
　嗣避遼諱改名顒顒卒子俁嗣是王運非勲子運子<lb/>
　昱又名堯顒非昱子顒初名熙也紀内所載多與二<lb/>
　書不合<lb/>
<pb n="KR2a0033_WYG_115-16a"/>
西夏傳每家自置一帳團練使以上帳弓各一箭五百<lb/>
　馬一　原文每家自置一家於義無解據宋史一家<lb/>
　號一帳則下家字為帳字之誤又原文張弓矢各一<lb/>
　馬五百匹按宋史張作帳箭五百馬一今並據宋史<lb/>
　改正<lb/>
統和九年遣知白來謝封冊　李知白按聖宗本紀作<lb/>
　杜白又高麗紀統和十三年遣李知白來貢二國使<lb/>
　臣同名而此處又與夲紀互異<lb/>
<pb n="KR2a0033_WYG_115-16b"/>
定難軍節度使李繼捧來附　按繼捧未嘗附契丹蓋<lb/>
　繼遷之誤<lb/>
繼遷子徳明　按宋史夏國傳繼遷子徳明未嘗改名<lb/>
　德昭遼史前稱繼遷子德明後連云德昭應係傳寫<lb/>
　之訛<lb/>
重熙十三年六月準布子烏巴執元昊　按興宗紀李<lb/>
　元昊來援叛黨準布長烏巴執元昊遣使來援斡里<lb/>
　噶拉來與傳云執昊互異<lb/>
<pb n="KR2a0033_WYG_115-17a"/>
招討使耶律迪魯固　按興宗紀作敵魯古此又作敵<lb/>
　古今畫一改<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_115-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百十五考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史巻八</head> <lb/>
    <p>
<pb n="KR2a0033_WYG_008-1a"/>
欽定四庫全書<lb/>
　遼史巻八<lb/>
　　元中書右丞相總裁托克托等修<lb/>
　本紀第八<lb/>
　　景宗一<lb/>
景宗孝成康靖皇帝諱賢字賢寧小字明扆世宗皇帝<lb/>
第二子母曰懷節皇后蕭氏察克之亂帝甫四歳穆宗<lb/>
即位養永興宫既長穆宗酗酒怠政帝一日與韓匡嗣<lb/>
<pb n="KR2a0033_WYG_008-1b"/>
語及時事耶律賢適止之帝悟不復言應厯十九年二<lb/>
月戊辰入見穆宗曰吾兒已成人可付以政己巳穆宗<lb/>
遇弑帝率飛龍使尼哩侍中蕭思温南院樞密使髙勲<lb/>
率甲騎千人馳赴黎明至行在哭之慟羣臣勸進遂即<lb/>
皇帝位於柩前百官上尊號曰天贊皇帝大赦改元保<lb/>
寧以殿前都㸃檢伊勒哈右皮室詳衮蕭烏埒濟宿衛<lb/>
不嚴斬之三月丙戌入上京以蕭思温為北院樞密使<lb/>
太平王雅斯哈亡入沙陀己丑伊勒希巴諾木歡以隂<lb/>
<pb n="KR2a0033_WYG_008-2a"/>
附雅斯哈伏誅癸巳雅斯哈入朝甲午以北院樞密使<lb/>
蕭思温兼北府宰相己亥南院樞密使髙勲封秦王夏<lb/>
四月戊申朔進封太平王雅斯哈為齊王改封趙王喜<lb/>
隠為宋王封隆先為平王舒為呉王道隠為蜀王必舒<lb/>
為越王迪里為冀王完為衛王五月戊寅立貴妃蕭氏<lb/>
為皇后丙申朔射栁祈雨有司請以帝生日為天清節<lb/>
從之壬寅漢遣李匡弼劉繼文李元素來賀冬十月東<lb/>
幸褭潭十一月甲辰朔行柴冊禮祠木葉山駐蹕鶴谷<lb/>
<pb n="KR2a0033_WYG_008-2b"/>
乙巳蕭思温封魏王北院大王烏哲加裕悦<lb/>
二年春正月丁未如潢河夏四月幸東京致奠于讓國<lb/>
皇帝及世宗廟五月癸丑西幸乙夘次盤道嶺盗殺北<lb/>
院樞密使蕭思温六月還上京秋七月以右皮室詳衮<lb/>
賢適為北院樞密使九月辛丑得國舅蕭哈濟及哈里<lb/>
殺蕭思温狀皆伏誅流其弟紳圖于黄龍府十二月庚<lb/>
午漢遣使來貢<lb/>
三年春正月甲寅右伊勒希巴希逹遣人獻徳哷勒俘<lb/>
<pb n="KR2a0033_WYG_008-3a"/>
詔賜有功將士庚申置登聞鼓院辛酉南京統軍使韓<lb/>
匡美封鄴王二月癸酉東幸壬午遣多和使爾斯蘭<lb/>
回鶻己丑以青牛白馬祭天地三月丁未以飛龍使尼<lb/>
哩為契丹行宫都部署夏四月丁夘世宗妃卓琳及普<lb/>
格厭魅賜死己夘祠木葉山行再生禮丙戌至自東幸<lb/>
戊子蕭紳圖伏誅六月丙子漢遣使問起居自是繼月<lb/>
而至丁丑回鶻遣使來貢秋七月辛丑以北院樞密使<lb/>
賢適為西北路招討使八月甲戌如秋山辛夘祭皇兄<lb/>
<pb n="KR2a0033_WYG_008-3b"/>
吼墓追冊為皇太子諡莊聖九月乙巳賜傳父侍中達<lb/>
里塔太保楚補太保丕勒保母霍實頁頁等户口牛羊<lb/>
有差又以濳邸給使者為塔瑪部置官主之壬子幸歸<lb/>
化州甲寅如南京冬十月己巳以黒白羊祀神癸未漢<lb/>
遣使來貢丙戌布古徳吐谷渾來貢十一月庚子臚朐<lb/>
河裕悦雅克尼爾率户四百五十來附乞𨽻宫籍詔留<lb/>
其户分𨽻敦睦積慶永興三宫優賜遣之十二月癸酉<lb/>
以青牛白馬祭天地己丑皇子隆緒生是冬駐蹕金川<lb/>
<pb n="KR2a0033_WYG_008-4a"/>
四年春二月癸亥漢以皇子生遣使來賀閏月戊申齊<lb/>
王雅斯哈薨三月庚申朔追冊為皇太叔夏四月庚寅<lb/>
朔追封蕭思温為楚國王是夏駐蹕冰井秋七月如雲<lb/>
州丁丑布古徳來貢冬十月丁亥朔如南京十二月甲<lb/>
午詔内外官上封事<lb/>
五年春正月甲子特哩衮休格伐党項破之以俘獲數<lb/>
來上漢遣使來貢庚午御五鳯樓觀燈二月丁亥近侍<lb/>
薩喇勒誤觸神纛法論死杖釋之壬辰越王必舒獻党<lb/>
<pb n="KR2a0033_WYG_008-4b"/>
項俘獲之數戊申以青牛白馬祭天地辛亥幸新城三<lb/>
月乙夘朔復幸新城追封皇后祖瑚穆哩為韓王贈伯<lb/>
瑚嚕古兼政事令寧古齊兼侍中夏四月丙申白氣晝<lb/>
見五月癸亥裕悦烏哲薨輟朝三日辛未女直侵邊殺<lb/>
都監達里塔伊喇鄂囉羅掠邊民牛馬己夘阿爾斯蘭<lb/>
回鶻來貢六月庚寅女直宰相額爾奇木來朝丙申漢<lb/>
遣人以宋事來告秋七月庚辰以保大軍節度使耶律<lb/>
錫爾丹為中臺省左相是月駐蹕燕子城九月壬子布<lb/>
<pb n="KR2a0033_WYG_008-5a"/>
古徳部長阿嚕達蘭來貢冬十月丁酉如南京十一月<lb/>
辛亥朔始獲應厯逆黨近侍霄格華格鍚衮等誅之十<lb/>
二月戊戌漢將改元遣使禀命是月如歸化州<lb/>
六年春正月癸未幸南京三月宋遣使請和以涿州刺<lb/>
史耶律昌珠加侍中與宋議和夏四月宋王喜隠坐謀<lb/>
反廢秋七月丁未朔閤門使卓庫加檢校太尉兼御史<lb/>
大夫男哈里以告喜隠事遥授隴州防禦使庚申獵于<lb/>
平地松林冬十月乙亥朔還上京十二月戊子以沙門<lb/>
<pb n="KR2a0033_WYG_008-5b"/>
昭敏為三京諸道僧尼都總管加兼侍中<lb/>
七年春正月甲戌朔宋遣使來賀壬寅望祠木葉山二<lb/>
月癸亥漢鴈門節度使劉繼文來朝貢方物丙寅以青<lb/>
牛白馬祭天地三月壬午耶律蘇色等獻党項俘分賜<lb/>
羣臣夏四月遣郎君舒蘇使宋己酉祠木葉山辛亥射<lb/>
栁祈雨如頻蹕淀清暑五月丙戌祭神姑秋七月黄龍<lb/>
府衛將雅木丕勒殺都監張琚以叛遣敞史耶律噶勒畢討<lb/>
之九月敗雅木丕勒於治河遣其弟安圗追之雅木丕勒走保烏<lb/>
<pb n="KR2a0033_WYG_008-6a"/>
舍城安圖乃還以餘黨千餘户城通州是秋至自頻蹕<lb/>
淀冬十月釣魚土河<lb/>
八年春正月癸酉宋遣使來聘二月壬寅諭史館學士<lb/>
書皇后言亦稱朕暨予著為定式三月辛未遣五史亷<lb/>
問四方鰥寡孤獨及貧乏失職者賑之夏六月以西南<lb/>
面招討使耶律色珍為北院大王秋七月丙寅朔寧王<lb/>
扎穆妻安扎伏誅扎穆髙勲等除名辛未宋遣使來賀<lb/>
天清節八月癸夘漢遣使言天清節設無遮㑹飯僧祝<lb/>
<pb n="KR2a0033_WYG_008-6b"/>
釐丁未如秋山己酉漢以宋事來告是月女直侵貴徳<lb/>
州東境九月己巳謁懷陵辛未東京統軍使察喇詳衮<lb/>
古奏女直襲歸州五寨剽掠而去乙亥布古徳來貢壬<lb/>
午漢為宋人所侵遣使求援命南府宰相耶律沙冀王<lb/>
迪里赴之戊子漢以宋師壓境遣駙馬都尉盧俊來告<lb/>
冬十月辛丑漢以遼師退宋軍來謝十一月丙子宋主<lb/>
匡𦙍殂其弟炅自立遣使來告辛夘遣郎君旺祿塔瑪<lb/>
訥黙庫等使宋弔慰十二月壬寅遣蕭哲庫馬哲賀宋<lb/>
<pb n="KR2a0033_WYG_008-7a"/>
即位丁未漢以宋軍復至掠其軍儲來告且乞賜糧為<lb/>
助戊午詔南京復禮部貢院是月哈噶斯國遣使來貢<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_008-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史巻八<lb/>
<pb n="KR2a0033_WYG_008-8a"/>
　遼史巻八考證<lb/>
景宗小字明扆　按契丹志作明計以音近而譌也<lb/>
保寧元年斬殿前都㸃檢耶律伊勒哈　按伊勒哈原<lb/>
　文夷臘葛此又訛夷臘即係一人今併改<lb/>
保寧六年三月宋遣使請和遣耶律昌珠與宋議和<lb/>
　按職官分紀開寳七年契丹涿州刺史耶律琮以書<lb/>
　遺雄州孫全興願講好於朝廷八年契丹遣克實克<lb/>
　舒蘇來聘自是乃通使矣與紀異又遼書昌珠而宋<lb/>
<pb n="KR2a0033_WYG_008-8b"/>
　書琮其名亦互異<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史巻八考證<lb/>
</p>
<p>
</p>
  </div>
</body>
</text>
</TEI>
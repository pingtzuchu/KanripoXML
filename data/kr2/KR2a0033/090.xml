<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷九十</head> <lb/>
    <p>
<pb n="KR2a0033_WYG_090-1a"/>
欽定四庫全書<lb/>
　遼史卷九十<lb/>
　　元中書右丞相總裁托克托等修<lb/>
　列傳第二十<lb/>
　　蕭阿拉　　　　　耶律義先<lb/>
　　耶律信先　　　　蕭托輝<lb/>
　　蕭塔喇噶　　　　耶律達魯<lb/>
蕭阿拉字額哩埒北院樞宻使孝穆之子也幼養宫中<lb/>
<pb n="KR2a0033_WYG_090-1b"/>
興宗尤愛之重熙六年為𢎞義宫使累遷同知北院樞<lb/>
密使加同中書門下平章事出為東宫留守二十一年<lb/>
拜西北路招討使封西北郡王尋尚秦晉國王公主拜<lb/>
駙馬都尉清寜元年遺詔拜北府宰相兼南院樞密使<lb/>
進王韓明年改北院樞密使徙王陳與蕭格同掌國政<lb/>
格謟䛕不法阿拉爭之不得告歸上由此惡之除東京<lb/>
留守㑹行色克色哩禮入朝陳時政得失格以事中傷<lb/>
帝怒縊殺之皇太后營救不及大慟曰阿拉何罪遽見<lb/>
<pb n="KR2a0033_WYG_090-2a"/>
殺帝優加賻贈葬乾陵之赤山阿拉忠果曉世務有經<lb/>
濟才議者以謂阿拉若在無重元伊遜之亂<lb/>
耶律義先裕悦仁先之弟也美風姿舉止嚴重重熙初<lb/>
補祇候郎君班詳衮十三年車駕西征為十二行糺都<lb/>
監戰功最改南院宣徽使時蕭格同知樞密院事席寵<lb/>
擅權義先疾之因侍讌言于帝曰格狡佞喜亂一朝大<lb/>
用必誤國家言甚激切不納它日侍宴上命羣臣博負<lb/>
者罰一巨觥義先當與格對憮然曰臣縦不能進賢退<lb/>
<pb n="KR2a0033_WYG_090-2b"/>
不肖安能與國賊博哉帝止之曰卿醉矣義先厲聲詬<lb/>
不已上大怒賴皇后救得解翌日上謂格曰義先無禮<lb/>
當黜之格對曰義先天性忠直今以酒失而出誰敢言<lb/>
人之過上謂格忠直益加信任義先欝欝不自得然議<lb/>
事未嘗少沮又於上前博義先祝曰向言人過冐犯天<lb/>
威今日一擲可表愚款俄得堂印上愕然十六年為殿<lb/>
前都㸃檢討富珠哩多所招降獲其酋長托多羅以歸<lb/>
手詔褒奬以功改南京統軍使封武昌郡王奏請統軍<lb/>
<pb n="KR2a0033_WYG_090-3a"/>
司錢營息以贍貧民未朞軍器完整民得休息二十一<lb/>
年拜特哩衮進王富春薨年四十二義先嘗戒族人曰<lb/>
國中三父房皆帝之昆弟不孝不義尤不可為其接下<lb/>
無貴賤賢否皆與均禮其妻晉國長公主之女每遇中<lb/>
表親非禮服不見故内外多化之清寜間追贈許王弟<lb/>
信先<lb/>
信先興宗以其父貴音為刺血友幼養于宫善騎射重<lb/>
熙十四年為左䕶衛太保同知殿前㸃檢司事十八年<lb/>
<pb n="KR2a0033_WYG_090-3b"/>
兼右祇候郎君班詳衮上問所欲信先曰先臣貴音與<lb/>
陛下分如同氣然不及王封儻使䝉恩地下臣願畢矣<lb/>
上曰此朕遺忘之過追封燕王是年從蕭恵伐夏敗於<lb/>
河南例被責清寜初為南面林牙卒<lb/>
蕭托輝字烏庫哩宰相轄達六世孫剛直有威重咸雍<lb/>
初任馬羣太保素知羣牧名存實亡悉閲舊籍除其羸<lb/>
病錄其實數牧人畏服托輝上書曰羣牧以少為多以<lb/>
無為有上下相䝉積弊成風不若括見真數著為定籍<lb/>
<pb n="KR2a0033_WYG_090-4a"/>
公私兩濟従之畜産嵗以蕃息太康中累遷契丹行宫<lb/>
都部署上嘗謂羣臣曰北樞密院軍國重任久闕其人<lb/>
耶律阿蘇蕭額特埒二人孰愈羣臣各譽所長托輝獨<lb/>
黙然上問卿何不言托輝曰額特埓懦而敗事阿蘇有<lb/>
才而貪将為禍基不得已而用敗事猶勝基禍上曰托<lb/>
輝雖魏徴不能過但恨吾不及太宗爾然竟以阿蘇為<lb/>
樞密使由是阿蘇銜之九年西圉不寜阿蘇奏曰邉隅<lb/>
事大可擇重臣鎮撫上曰托輝何如阿蘇曰誠如聖㫖<lb/>
<pb n="KR2a0033_WYG_090-4b"/>
遂拜西南面招討使阿蘇隂與蕭阿古岱誣奏賊掠漠<lb/>
南牧馬及居民畜産托輝不急追捕罪當死詔免官久<lb/>
之起為塔布城節度使未行疽發背卒托輝負氣怒則<lb/>
須髯輒張每有大議必毅然決之雖上有難色未嘗遽<lb/>
已見權貴無少屈竟為阿蘇所䧟時人惜之二子曰圖<lb/>
們錫實阿蘇死始獲進用<lb/>
蕭塔喇噶字托實六院部人素剛直太祖時坐叔祖特<lb/>
依順謀殺裕悦實嚕没入𢎞義宫世宗即位以舅氏故<lb/>
<pb n="KR2a0033_WYG_090-5a"/>
出籍補國舅别部敞史或言泰寜王察克有無君心塔<lb/>
喇噶曰彼縦忍行不義人孰肯從他日侍宴酒酣塔喇<lb/>
噶捉察克耳强飲之曰上固知汝傲狠然以國屬曲加<lb/>
矜憫使汝在左右且度汝才何能為若長惡不悛徒取<lb/>
赤族之禍察克不能答强笑曰何戯之虐也天禄末塔<lb/>
喇噶為北府宰相及察克作亂塔喇噶醉詈曰吾悔不<lb/>
殺此逆賊尋為察克所害<lb/>
耶律達魯字陽隠孟父楚國王之後性質直多膂力察<lb/>
<pb n="KR2a0033_WYG_090-5b"/>
克作亂達魯聞之入見夀安王慷慨言曰願得精兵數<lb/>
百破賊黨王嘉其忠穆宗即位為北院宣徽使上以飛<lb/>
狐道狭詔達魯廣之明年将兵援河東至太原與漢王<lb/>
㑹于髙平撃周軍敗之仍降其衆忻代二州叛将兵討<lb/>
之㑹耶律塔喇至敗周師於忻口師還卒<lb/>
論曰忠臣惟知有國而不知有身故惡惡不避其患阿<lb/>
拉以諂諛不法折蕭格托輝以用必基禍言阿蘇塔喇<lb/>
噶以忍行不義徒自取赤族之罪責察克其心可謂忠<lb/>
<pb n="KR2a0033_WYG_090-6a"/>
矣言一出而禍輒隨之吁邪正既不辨國焉得無亂哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_090-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷九十<lb/>
</p>
<p>
</p>
  </div>
</body>
</text>
</TEI>
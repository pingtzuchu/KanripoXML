<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百七</head> <lb/>
    <p>
<pb n="KR2a0033_WYG_107-1a"/>
欽定四庫全書<lb/>
　遼史卷一百七<lb/>
　　元中書右丞相總裁托克托等修<lb/>
　列傳第三十七<lb/>
　　列女<lb/>
男女居室人之大倫與其得烈女不若得賢女天下而<lb/>
有烈女之名非幸也詩讚衛共姜春秋褒宋伯姬葢不<lb/>
得已所以重人倫之變也遼據北方風化視中土為疎<lb/>
<pb n="KR2a0033_WYG_107-1b"/>
終遼之世得賢女二烈女三以見人心之天理有不與<lb/>
世道存亡者<lb/>
邢簡妻陳氏營州人父陘五代時累官司徒陳氏甫笄<lb/>
涉通經義凡覽詩賦輒能誦尤好吟咏時以女秀才名<lb/>
之年二十歸於簡孝舅姑閨門和睦親黨推重有六子<lb/>
陳氏親教以經後二子抱朴抱質皆以賢位宰相統和<lb/>
十二年卒睿智皇后聞之嗟悼贈魯國夫人刻石以表<lb/>
其行及遷祔遣使以祭論者謂貞静柔順婦道母儀始<lb/>
<pb n="KR2a0033_WYG_107-2a"/>
終無歉云<lb/>
耶律氏太師達魯之妹小字常格㓜爽秀有成人風及<lb/>
長操行修潔自誓不嫁能詩文不苟作讀通厯見前人<lb/>
得失厯能品藻咸雍間作文以述時政其略曰君以民<lb/>
為體民以君為心人主當任忠賢人臣當去比周則政<lb/>
化平隂陽順欲懷逺則崇恩尚徳欲强國則輕徭薄賦<lb/>
四端五典為治教之本六府三事實生民之命淫侈可<lb/>
以為戒勤儉可以為師錯枉則人不敢詐顯忠則人不<lb/>
<pb n="KR2a0033_WYG_107-2b"/>
敢欺勿泥空門崇飾土木勿事邊鄙妄費金帛滿當思<lb/>
溢安必慮危刑罰當罪則民勸善不寳逺物則賢者至<lb/>
建萬世盤石之業制諸部强横之心欲率下則先正身<lb/>
欲治逺則始朝廷上稱善時樞密使耶律伊遜愛其才<lb/>
屢求詩常格遺以回文伊遜知其諷己銜之太康三年<lb/>
皇太子坐事伊遜誣以罪按無跡獲免㑹兄達魯謫鎮<lb/>
州常格與俱甞布衣蔬食人問曰何自苦如此對曰皇<lb/>
儲無罪遭廢我輩豈可美食安寢及太子被害不勝哀<lb/>
<pb n="KR2a0033_WYG_107-3a"/>
痛年七十卒于家<lb/>
耶律努妻蕭氏小字意辛國舅駙馬都尉托斯和之女<lb/>
母呼敦公主意辛美姿容年二十適努事親睦族以<lb/>
孝謹聞甞與娣姒㑹爭言厭魅以取夫寵意辛曰厭魅<lb/>
不若禮法衆問其故意辛曰修己以潔奉長以敬事夫<lb/>
以柔撫下以寛毋使君子見其輕易此之謂禮法自然<lb/>
取重於夫以厭魅獲寵獨不愧于心乎聞者大慙初努<lb/>
與樞密使伊遜有隙及皇太子廢被誣奪爵没入興聖<lb/>
<pb n="KR2a0033_WYG_107-3b"/>
宫流烏爾古部上以章辛公主女欲使絶婚意辛辭曰<lb/>
陛下以妾葭莩之親使免流竄實天地之恩然夫婦之<lb/>
義生死以之妾自笄年從努一旦臨難頓爾乖離背綱<lb/>
常之道於禽獸何異幸陛下哀憐與努俱行妾即死無<lb/>
恨帝感其言從之意辛久在貶所親執役事雖勞無難<lb/>
色事夫禮敬有加于舊夀隆中上書乞子孫為著帳郎<lb/>
君帝嘉其節召舉家還子國隠乾統間始仕保大中意<lb/>
辛在臨漢謂諸子曰吾度盧彦倫必叛汝輩速避我當<lb/>
<pb n="KR2a0033_WYG_107-4a"/>
死之賊至遇害<lb/>
耶律珠展妻蕭氏小字額勒本國舅貝勒之女性端慤<lb/>
有容色自㓜與他女異年十八歸珠展謹裕貞婉娣姒<lb/>
推尊之及居珠展喪極哀毁既𦵏謂所親曰夫婦之道<lb/>
如隂陽表裏無陽則隂不能立無表則裏無所附妾今<lb/>
不幸失所天且生必有死理之自然珠展早歳登朝有<lb/>
才不夀天禍妾身罹此酷罰復何依恃儻死者可見則<lb/>
從不可見則當與俱侍婢慰勉竟無回意自刅而卒<lb/>
<pb n="KR2a0033_WYG_107-4b"/>
耶律中妻蕭氏小字綏蘭韓國王惠之四世孫聰慧謹<lb/>
愿年二十歸於中事夫敬順親戚咸譽其徳中甞謂曰<lb/>
汝可粗知書以前貞淑為鑑遂發心誦習多涉古今天<lb/>
慶中為賊所執潛置刅於履誓曰人欲汙我者即死之<lb/>
至夜賊遁而免久之帝召中為五院都監中謂妻曰吾<lb/>
本無宦情今不能免我當以死報國汝能從我乎綏蘭<lb/>
對曰謹奉教及金兵徇地嶺西盡徙其民中守節死綏<lb/>
蘭悲戚不形於外人怪之俄躍馬突出至中死所自殺<lb/>
<pb n="KR2a0033_WYG_107-5a"/>
論曰陳氏以經教二子並為賢相耶律氏自潔不嫁居<lb/>
閨閫之内而不忘忠其君非賢而能之乎三蕭氏之節<lb/>
雖烈丈夫有不能者矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_107-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷四十</head> <lb/>
    <p>
<pb n="KR2a0033_WYG_040-1a"/>
欽定四庫全書<lb/>
　遼史卷四十<lb/>
　　元中書右丞相總裁托克托等修<lb/>
　志第十<lb/>
　　地理志四<lb/>
　　　南京道<lb/>
南京析津府本古冀州之地髙陽氏謂之幽陵陶唐曰<lb/>
幽都有虞析為幽州商併幽於冀周分并為幽職方東<lb/>
<pb n="KR2a0033_WYG_040-1b"/>
北幽州山鎮醫巫閭澤藪豯養川河泲浸菑時其利魚<lb/>
鹽其畜馬牛豕其榖黍稷稻武王封太保奭于燕秦以<lb/>
其地為漁陽上谷右北平遼西遼東五郡漢為燕國歴<lb/>
封臧茶盧綰劉建劉澤劉旦常置涿郡廣陽國後漢為<lb/>
廣平國廣陽郡或合于上谷復置幽州後周置燕及范<lb/>
陽郡隋為幽州總管唐置大都督府改范陽節度使安<lb/>
禄山史思明李懐仙朱滔劉怦劉濟相繼割據劉總歸<lb/>
唐至張仲武張允仲以正得民劉仁恭父子僣爭遂入<lb/>
<pb n="KR2a0033_WYG_040-2a"/>
五代自唐而晉髙祖以遼有援立之勞割幽州等十六<lb/>
州以獻太宗升為南京又曰燕京城方三十六里崇三<lb/>
丈衡廣一丈五尺敵樓戰櫓具八門東曰安東迎春南<lb/>
曰開陽丹鳯西曰顯西清晉北曰通天拱辰大内在西<lb/>
南隅皇城内有景宗聖宗御容殿二東曰宣和南曰大<lb/>
内内門曰宣教改元和外三門曰南端左掖右掖左掖<lb/>
改萬春右掖改千秋門有樓閣毬場在其南東為永平<lb/>
館皇城西門曰顯西設而不開北曰子北西城巔有涼<lb/>
<pb n="KR2a0033_WYG_040-2b"/>
殿東北隅有燕角樓坊市廨舍寺觀蓋不勝書其外有<lb/>
居庸松亭榆林之關古北之口桑乾河髙梁河石子河<lb/>
大安山燕山中有瑶嶼府曰幽都軍號盧龍開泰元年<lb/>
落軍額統州六縣十一<lb/>
　析津縣本晉薊縣改薊北縣開泰元年更今名以燕<lb/>
　分野旅寅為析木之津故民户二萬<lb/>
　宛平縣本晉幽都縣開泰元年改今名户二萬二千<lb/>
　昌平縣本漢軍都縣後漢屬廣陽郡晉屬燕國元魏<lb/>
<pb n="KR2a0033_WYG_040-3a"/>
　置東燕郡及昌平縣郡廢縣隸幽州在京北九十里<lb/>
　户七千<lb/>
　良鄉縣燕為中都縣漢改良鄉縣舊屬涿郡北齊天<lb/>
　保七年省入薊縣武平六年復置唐聖厯元年改固<lb/>
　節鎮神龍元年復為良鄉縣劉守光徙治此在京南<lb/>
　六十里户七千<lb/>
　潞縣本漢舊縣屬漁陽郡唐武徳二年置元州貞觀<lb/>
　元年州廢復為縣有潞水在京東六十里户三千<lb/>
<pb n="KR2a0033_WYG_040-3b"/>
　安次縣本漢舊縣屬漁陽郡唐武徳四年徙至東南<lb/>
　五十里石梁城貞觀八年又徙今縣西五里常道城<lb/>
　開元二十三年又徙耿就橋行市南在京南一百二<lb/>
　十里户一萬二千<lb/>
　永清縣本漢益昌縣隋置通澤縣唐置武隆縣改㑹<lb/>
　昌天寳初為永清縣在京南一百五十里户五千<lb/>
　武清縣前漢雍奴縣屬漁陽郡水經雍奴者藪澤之<lb/>
　名四面有水曰雍不流曰奴唐天寳初改武清在京<lb/>
<pb n="KR2a0033_WYG_040-4a"/>
　東南一百五十里户一萬<lb/>
　香河縣本武清孫村遼於新倉置𣙜鹽院居民聚集<lb/>
　因分武清香河潞三縣户置在京東南一百二十里<lb/>
　户七千<lb/>
　玉河縣本泉山地劉仁恭於大安山創宫觀司煉丹<lb/>
　羽化之術于方士王若訥因割薊縣分置以供給之<lb/>
　在京西四十里户一千<lb/>
　漷隂縣本漢泉山之霍村鎮遼每季春弋獵於延芳<lb/>
<pb n="KR2a0033_WYG_040-4b"/>
　淀居民成邑就城故漷隂鎮後改為縣在縣東南九<lb/>
　十里延芳淀方數百里春時鵝鶩所聚夏秋多菱芡<lb/>
　國主春獵衛士皆衣墨緑各持連鎚鷹食刺鵝錐列<lb/>
　水次相去五七歩上風擊皷驚鵞稍離水面國主親<lb/>
　放海東青鶻擒之鵞墜恐鶻力不勝在列者以佩錐<lb/>
　刺鵞急取其腦飼鶻得頭鵞者例賞銀絹國主皇族<lb/>
　郡臣各有分地户五千<lb/>
宋王曽上契丹事曰自雄州白溝驛渡河四十里至新<lb/>
<pb n="KR2a0033_WYG_040-5a"/>
城縣古督亢亭之地又七十里至涿州北渡范水劉李<lb/>
河六十里至良鄉縣渡盧溝河六十里至幽州號燕京<lb/>
子城就羅郭西南為之正南曰啟夏門内有元和殿東<lb/>
門曰宣和城中坊閈皆有樓有閔忠寺本唐太宗為征<lb/>
遼陣亡將壬所造又有開泰寺魏王耶律漢寧造皆邀<lb/>
朝使遊觀南門外有裕悦王廨為宴集之所門外永平<lb/>
館舊名碣石館請和後易之南即桑乾河<lb/>
　順州歸化軍中刺史秦上谷漢范陽北齊歸徳郡境<lb/>
<pb n="KR2a0033_WYG_040-5b"/>
　隋開皇中粟末靺鞨與髙麗戰不勝厥稽部長突地<lb/>
　稽率八部勝兵數千人自扶餘城西北舉落内附置<lb/>
　順州以處之唐武徳初改燕州㑹昌中改歸順州唐<lb/>
　末仍為順州有温榆河白遂河曹王山曺操常駐軍<lb/>
　于此黍谷山鄒衍吹律之地南有齊長城城東北有<lb/>
　華林天柱二莊遼建涼殿春賞花夏納涼初軍曰歸<lb/>
　寧後更名統縣一<lb/>
　　懐柔縣唐貞觀六年置治五柳城改順義縣開元<lb/>
<pb n="KR2a0033_WYG_040-6a"/>
　　四年置松漠府彈汗州天寳元年改歸化縣乾元<lb/>
　　元年復今名户五千<lb/>
　檀州武威軍下刺史本燕漁陽郡地漢為白檀縣魏<lb/>
　書曺公歴白檀破烏丸於柳城續漢書白檀在右北<lb/>
　平元魏創密雲郡兼置安州後周改為元州隋開皇<lb/>
　十八年割燕樂密雲二縣置檀州唐天寳元年改密<lb/>
　雲郡乾元元年復為檀州遼加今軍號有桑溪鮑丘<lb/>
　山桃花山螺山統縣二<lb/>
<pb n="KR2a0033_WYG_040-6b"/>
　　密雲縣本漢白檀縣後漢以居斤奚元魏置密雲<lb/>
　　郡領白檀要陽密雲三縣髙齊廢郡及二縣來屬<lb/>
　　户五千<lb/>
　　行唐縣本定州行唐縣太祖掠定州破行唐盡驅<lb/>
　　其民北至檀州擇曠土居之凡置十寨仍名行唐<lb/>
　　縣隸彰愍宫户三千<lb/>
　涿州永泰軍上刺史漢髙祖六年分燕置涿郡魏文<lb/>
　帝改范陽郡晉為范陽國元魏復為郡隋開皇二年<lb/>
<pb n="KR2a0033_WYG_040-7a"/>
　罷郡屬幽州大業三年以幽州為涿郡唐武徳元年<lb/>
　郡廢為涿縣七年改范陽縣大厯四年置涿州石晉<lb/>
　以歸太祖有大房山六聘山涿水樓桑河横溝河禮<lb/>
　遜河祁溝河統縣四<lb/>
　　范陽縣本漢涿縣唐武徳中改范陽縣有涿水范<lb/>
　　水户一萬<lb/>
　　固安縣本漢方成縣先屬廣陽國隋開皇九年自<lb/>
　　易州淶水縣移置屬幽州取漢故安縣名唐武徳<lb/>
<pb n="KR2a0033_WYG_040-7b"/>
　　四年屬北義州徙治章信堡貞觀二年義州廢移<lb/>
　　今治復屬幽州在州東南九十里户一萬<lb/>
　　新城縣本漢新昌縣唐大厯四年析固安縣置後<lb/>
　　省後唐天成四年復析范陽縣置在州南六十里<lb/>
　　户一萬<lb/>
　　歸義縣本漢易縣地齊併入鄚縣唐武徳五年置<lb/>
　　北義州州廢復置縣來屬民居在巨馬河南僑治<lb/>
　　新城户四千<lb/>
<pb n="KR2a0033_WYG_040-8a"/>
　易州髙陽軍上刺史漢為易故安二縣地隋置易州<lb/>
　隋末為上谷郡唐武徳四年復易州天寳元年仍上<lb/>
　谷郡乾元元年又改易州五代隸定州節度使㑹同<lb/>
　九年孫方簡以其地來附應厯九年為周世宗所取<lb/>
　後屬宋統和七年攻克之升髙陽軍有易水淶水狼<lb/>
　山太寧山白馬山統縣三<lb/>
　　易縣本漢縣故城在今縣東南六十里齊天保七<lb/>
　　年省隋開皇十六年於故安城西北隅置縣即今<lb/>
<pb n="KR2a0033_WYG_040-8b"/>
　　縣治也户二萬五千<lb/>
　　淶水縣本漢道縣今縣北一里故道城是也元魏<lb/>
　　移於故城南即今縣置周太象十八年改淶水縣<lb/>
　　在州東四十里有淶水户二萬七千<lb/>
　　容城縣本漢縣先屬涿郡故城在雄州西南唐武<lb/>
　　徳五年屬北義州貞觀元年還來屬聖厯三年改<lb/>
　　全忠縣天寳元年復名容城縣在州東八十里户<lb/>
　　民皆居巨馬河南僑治涿州新城户五千<lb/>
<pb n="KR2a0033_WYG_040-9a"/>
　薊州尚武軍上刺史秦漁陽右北平二郡地隋開皇<lb/>
　中徙治𤣥州總管府煬帝改漁陽郡唐武徳元年廢<lb/>
　入幽州開元十八年分立薊州統縣三<lb/>
　　漁陽縣本漢縣屬漁陽郡晉省復置元魏省唐屬<lb/>
　　幽州開元十八年置薊州有鮑丘水户四千<lb/>
　　三河縣本漢臨胊縣地唐開元四年析潞州置户<lb/>
　　三千<lb/>
　　玉田縣本春秋無終子國漢置無終縣屬右北平<lb/>
<pb n="KR2a0033_WYG_040-9b"/>
　　郡元魏屬漁陽郡治省唐武徳二年復置貞觀初<lb/>
　　省乾封中復置萬歳通天元年更名玉田屬幽州<lb/>
　　開元四年還屬幽州八年屬營州十一年又屬營<lb/>
　　州十八年來屬捜神記雍伯洛陽人性孝父母没<lb/>
　　𦵏無終山山髙八十里上無水雍伯置飲人有就<lb/>
　　飲者與石一斗種生玉因名玉田户三千<lb/>
　景州清安軍下刺史本薊州遵化縣重熙中置户三<lb/>
　千<lb/>
<pb n="KR2a0033_WYG_040-10a"/>
　　遵化縣本唐平州買馬監為縣來屬<lb/>
平州遼興軍上節度商為孤竹國春秋山戎國秦為遼<lb/>
西右北平二郡地漢因之漢末公孫度據有傳子康孫<lb/>
淵入魏隋開皇中改平州大業初復為郡唐武徳初改<lb/>
州天寳元年仍北平郡後唐復為平州太祖天贊二年<lb/>
取之以定州俘户錯置其地統州二縣三<lb/>
　盧龍縣本肥如國春秋晉滅肥肥子奔燕受封於此<lb/>
　漢晉屬遼西郡元魏為郡治兼立平州北齊屬北平<lb/>
<pb n="KR2a0033_WYG_040-10b"/>
　郡隋開皇中省肥如入新昌十八年改新昌曰盧龍<lb/>
　唐為平州後因之户七千<lb/>
　安喜縣本漢令支縣地乆廢太祖以定州安喜縣俘<lb/>
　户置在平州東北六十里户五千<lb/>
　望都縣本漢海陽縣乆廢太祖以定州望都縣俘户<lb/>
　置有海陽山縣在州南三十里户三千<lb/>
　灤州永安軍中刺史本古黄洛城灤河環繞在盧龍<lb/>
　山南齊桓公伐山戎見山神俞兒即此秦為右北平<lb/>
<pb n="KR2a0033_WYG_040-11a"/>
　漢為石城縣後名海陽縣漢末為公孫度所有晉以<lb/>
　後屬遼西石晉割地在平州之境太祖以俘户置灤<lb/>
　州負山帯河為朔漢形勝之地有扶蘇泉甚甘美秦<lb/>
　太子扶蘇北築長城常駐此臨榆山峰巒崛起髙千<lb/>
　餘仞下臨榆河統縣二<lb/>
　　義豐縣本黄洛故城黄洛水北出盧龍山南流入<lb/>
　　於濡水漢屬遼西郡乆廢唐季入契丹世宗置縣<lb/>
　　户四千<lb/>
<pb n="KR2a0033_WYG_040-11b"/>
　　馬城縣本盧龍縣地唐開兀二十八年析置縣以<lb/>
　　通水運東北有千金冶東有茂鄉鎮遼割隸灤州<lb/>
　　在州西南四十里户三千<lb/>
　　石城縣漢置屬右北平郡乆廢唐貞觀中於此置<lb/>
　　臨榆縣萬歳通天元年改石城縣在灤州南三十<lb/>
　　里唐儀鳯石刻在焉今縣又在其南五十里遷徙<lb/>
　　置以就鹽官户三千<lb/>
　營州隣海軍下刺史本商孤竹國秦屬遼西郡漢為<lb/>
<pb n="KR2a0033_WYG_040-12a"/>
　昌黎郡前燕慕容皝徙都于此元魏立營州領昌黎<lb/>
　建徳遼東樂浪翼陽營丘六郡後周為髙寳寧所據<lb/>
　隋開皇置州大業改遼西郡唐武徳元年改營州萬<lb/>
　歳通天元年始入契丹聖厯二年僑治漁陽開元五<lb/>
　年還治柳城天寳元年改曰柳城郡後唐復為營州<lb/>
　太祖以居定州俘户統縣一<lb/>
　　廣寧縣漢柳城縣屬遼西郡東北與奚契丹接境<lb/>
　　萬歳通天元年入契丹李萬營神龍元年移幽州<lb/>
<pb n="KR2a0033_WYG_040-12b"/>
　　界開元四年復舊地遼改今名户三千<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷四十<lb/>
<pb n="KR2a0033_WYG_040-13a"/>
　遼史卷四十考證<lb/>
　地理志四宛平縣本晉幽都縣　按清類天文<lb/>
　分野之書唐建中元年朱滔立燕都縣石晉割地賂<lb/>
　遼遼改幽都縣統和二十二年改宛平據此則本晉<lb/>
　幽都縣似誤且統和二十三年訛作開泰元年<lb/>
　<lb/>
　<lb/>
　<lb/>
<pb n="KR2a0033_WYG_040-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷四十考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百十四</head> <lb/>
    <p>
<pb n="KR2a0033_WYG_114-1a"/>
欽定四庫全書<lb/>
　遼史卷一百十四<lb/>
　　元中書右丞相總裁托克托等修<lb/>
　列傳第四十四<lb/>
　　逆臣下<lb/>
蕭呼都克字伊遜口吃視斜髪鬈伯父孝穆謂曰是兒<lb/>
狀貎族中未嘗有及壯魁梧桀傲多揚人惡重熙中為<lb/>
祗候郎君俄遷興聖宫使尚秦國長宫主授駙馬都尉<lb/>
<pb n="KR2a0033_WYG_114-1b"/>
以不諧離婚復尚齊國公主為北面林牙清寧中歴北<lb/>
南院樞宻副使代族兄珠展為西北路招討使時蕭格<lb/>
與蕭阿拉俱為樞宻使不恊格以珠展為阿拉所愛嫉<lb/>
之珠展受代赴闕嘗借官粟留直而去呼都克希格意<lb/>
發其事珠展因得罪呼都克又欲要權嵗時遺珍玩畜<lb/>
産于格二人相愛逾兄弟呼都尅族弟迪里為北克薦<lb/>
國舅詳衮蕭呼敦于呼都克呼都克見其辨給壯勇傾<lb/>
交每休休言論終日人皆怪之㑹呼都克同知北院樞<lb/>
<pb n="KR2a0033_WYG_114-2a"/>
宻事奏呼敦及迪里可用帝以迪里為旗鼓伊喇詳衮<lb/>
呼敦為宿直官及格搆陷其兄阿拉呼敦陰為之助時<lb/>
人醜之耶律伊遜知北院樞宻事呼都克位在伊遜下<lb/>
怏怏不平初呼都克與重元子尼嚕古謀逆欲其速發<lb/>
㑹車駕獵太子山遂與尼嚕古脅弩手軍犯行宫既戰<lb/>
尼嚕古中流矢而斃衆皆逃散時同黨耶律薩喇蘓在<lb/>
圍場聞亂率獵夫來援其黨謂呼都克等曰我軍甚衆<lb/>
乘其無備中夜决戰事冀有成若待旦其誰從我呼都<lb/>
<pb n="KR2a0033_WYG_114-2b"/>
克曰倉卒中黒白不辨若内外軍相應則吾事去矣黎<lb/>
明而發何遲之有重元聴呼都克之計令四面巡警待旦<lb/>
是夜同黨立重元僭位號呼都克自為樞宻使明日戰<lb/>
敗呼都克被創單騎遁至十七濼投水死五子同日誅<lb/>
蕭塔喇台字和爾沁國舅少父房之後父雙寛尚塔納<lb/>
公主仕至國舅詳衮塔喇台㓜警敏不羈好射獵太平<lb/>
中以外戚補祗候郎君歴延昌宫使殿前副㸃檢重熙<lb/>
十三年伐夏塔喇台將偏師首入敵境多所俘掠遷都<lb/>
<pb n="KR2a0033_WYG_114-3a"/>
㸃檢改烏爾古德哷勒部都詳衮十八年再舉西伐塔<lb/>
喇台奏軍馬器械之事在選將夏人豈難制但嚴設斥<lb/>
堠不用掩襲計何慮不勝帝曰卿其速行無後師期既<lb/>
而塔喇台失利還復為都㸃檢十九年夏人來侵金肅<lb/>
軍上遣塔喇台率輕兵督戰至河南三角川斬候者八<lb/>
人擒觀察使以功命知漢人行宫都部署事出為西南<lb/>
面招討使族弟黄巴家奴告其主私議宫掖事塔喇台<lb/>
寢之事覺决大杖削爵為民清寧中上以所坐事非塔<lb/>
<pb n="KR2a0033_WYG_114-3b"/>
喇台所犯起為南京統軍使至是從重元子尼嚕古等<lb/>
亂敗走被擒伏誅<lb/>
庫德本宫分人不知姓氏好戲狎不喜繩檢膂力過人<lb/>
善擊鞠重熙初為䕶衛歴宿直官十三年西征以庫德<lb/>
為先鋒夏人伏兵掩之庫德力戰麾下士多殁乃單騎<lb/>
突出遇夏王李元昊來圍勢甚急庫德馳射應弦輒仆<lb/>
躍馬直擊中堅夏兵不能當晡乃還營改興聖宫太保<lb/>
清寧九年從重元尼嚕古亂與扈從兵戰敗而遁追擒<lb/>
<pb n="KR2a0033_WYG_114-4a"/>
之凌遲而死<lb/>
薩爾珠孟父房迪里之孫性兇暴清寧中累遷宣徽使<lb/>
改殿前都㸃襝首與重元謀亂㑹帝獵灤河重元恐事<lb/>
泄與扈從軍倉卒而戰其子尼嚕古既死同黨潰散薩<lb/>
爾珠適在畋所聞亂刼獵夫以援既至知尼嚕古已死<lb/>
大悔恨之謂曰我輩惟有死戰胡為若兒戯自取殞滅<lb/>
今行宫無備乘夜刼之大事可濟若俟明旦彼將有備<lb/>
安知我衆不携貳一失機㑹悔何及重元蕭呼都克等<lb/>
<pb n="KR2a0033_WYG_114-4b"/>
曰今夕但可四面圍之勿令外軍得入彼何能備不從<lb/>
遲明投杖而走薩爾珠戰死<lb/>
奚和勒博一名翰字綏蘭奚王特哩之後善騎射趫㨗<lb/>
而勇與其兄必埓哩齊名大安中車駕幸中京補䕶衛<lb/>
稍遷鐵鷂軍詳衮天慶間徙北女直詳衮兼知咸州路<lb/>
兵馬事改東京統軍既而諸畨入寇悉破之遷奚六部<lb/>
大王兼總知東路兵馬事保大二年金兵至天祚播遷<lb/>
和勒博率吏民立秦晉國王淳為帝淳偽署和哩布知<lb/>
<pb n="KR2a0033_WYG_114-5a"/>
北院樞宻事兼諸軍都統屢敗宋兵淳死其妻普賢女<lb/>
攝事明年金兵由居庸闗入和勒博知北院即箭笴山<lb/>
自立號奚國皇帝改元天復設奚漢渤海三樞宻院改<lb/>
東西節度使為二王分司建官時奚人巴扎罕嘉努等<lb/>
引兵擊附近契丹部落刼掠人畜羣情大駭㑹和勒博<lb/>
為郭藥師所敗一軍離心其黨耶律阿古齊與其甥伊<lb/>
實巴沁等殺之偽立凡八月<lb/>
蕭特烈字額圗琿約尼温汗宫分人乾統中入直宿衛<lb/>
<pb n="KR2a0033_WYG_114-5b"/>
出為順義軍節度使天慶四年同知咸州路兵馬事五<lb/>
年以行軍敗奪節度使保大元年遷威部節度使及天<lb/>
祚在山西集羣牧兵特烈為副統軍聞金兵將至特烈<lb/>
諭士卒以君臣之義死戰于石輦驛金兵不戰特烈伺<lb/>
間欲攻之天祚喜甚召嬪御諸子登高同觀將詫之金<lb/>
兵望日月旗知天祚在其下以勁兵直趨奮擊無敢當<lb/>
者天祚遁走特烈所至招集散亡尋為中軍都統復敗<lb/>
于梯已山天祚决意渡河奔夏從臣切諫不聴人情惶<lb/>
<pb n="KR2a0033_WYG_114-6a"/>
懼不知所為特烈陰謂耶律烏哲曰事勢如此億兆離<lb/>
心正我輩效節之秋不早為計奈社稷何遂共刼梁王<lb/>
雅里奔西北諸部偽立為帝特烈自為樞宻使雅里卒<lb/>
欲擇可立者㑹耶律烏哲言珠拉才德純備兼興宗之<lb/>
孫衆皆曰可遂僭立焉特烈偽職如故末三旬與珠拉<lb/>
俱為亂兵所殺<lb/>
論曰遼之秉國鈞握兵柄節制諸部帳非宗室外戚不<lb/>
使豈不以為帝王久長萬世之計哉及夫肆叛逆致亂<lb/>
<pb n="KR2a0033_WYG_114-6b"/>
亡皆是人也有國家者可不深戒矣乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百十四<lb/>
<pb n="KR2a0033_WYG_114-7a"/>
　遼史卷一百十四考證<lb/>
奚和勒博傳明年金兵由居庸闗入和勒博自立　按<lb/>
　本紀及續通鑑金兵至居庸及和勒博僭立並保大<lb/>
　三年事傳上文云保大二年此處原文是年二字應<lb/>
　作明年今改正<lb/>
　<lb/>
　<lb/>
　<lb/>
<pb n="KR2a0033_WYG_114-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百十四考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷五十七</head> <lb/>
    <p>
<pb n="KR2a0033_WYG_057-1a"/>
欽定四庫全書<lb/>
　遼史卷五十七<lb/>
　　元中書右丞相總裁托克托等修<lb/>
　志第二十六<lb/>
　　儀衞志三<lb/>
　　　符印<lb/>
約尼氏之世受印于回鶻至伊蘭汗乃請印于唐武宗<lb/>
始賜奉國契丹印太祖神冊元年梁幽州刺史來歸詔<lb/>
<pb n="KR2a0033_WYG_057-1b"/>
賜印綬是時太祖受位約尼十年矣㑹同九年太宗伐<lb/>
晉末帝表上傳國寶一金印三天子符瑞於是歸遼<lb/>
傳國寳秦始皇作用藍玉螭紐六面其正面文受命於<lb/>
　天既壽永昌魚鳥篆子嬰以上漢高祖王莽簒漢平<lb/>
　皇后投璽殿階螭角微玷獻帝失之孫堅得于井中<lb/>
　傳至孫權以歸于魏魏文帝隸刻肩際曰大魏受漢<lb/>
　傳國之寳唐更名受命寳晉亡歸遼自三國以來僭<lb/>
　偽諸國往往模擬私製歴代府庫所藏不一莫辨真<lb/>
<pb n="KR2a0033_WYG_057-2a"/>
　偽聖宗開泰十年馳驛取石晉所上玉璽于中京興<lb/>
　宗重熙七年以有傳國寶者為正統賦試進士天祚<lb/>
　保大二年遺傳國璽于桑乾河<lb/>
玉印太宗破晉北歸得于汴宮藏隨駕庫穆宗應厯二<lb/>
　年詔用太宗舊寳<lb/>
御前寶金鑄文曰御前之寶以印臣僚宣命<lb/>
詔書寶文曰書詔之寶凡書詔批答用之<lb/>
契丹寶受契丹冊儀符寳郎捧寶置御坐東<lb/>
<pb n="KR2a0033_WYG_057-2b"/>
金印三晉帝所上其文未詳<lb/>
皇太后寶制未詳天顯二年應天皇后稱制羣臣上璽<lb/>
　綬冊承天皇太后儀符寶郎奉寶置皇太后坐右<lb/>
皇后印文曰皇后教印<lb/>
皇太子寶未詳其制重熙九年冊皇太子儀中書令授<lb/>
　皇太子寶<lb/>
　　　印<lb/>
吏部印文曰吏部之印銀鑄以印文官制誥<lb/>
<pb n="KR2a0033_WYG_057-3a"/>
兵部印文曰兵部之印銀鑄以印軍職制誥<lb/>
契丹樞密院契丹諸行軍部署漢人樞密院中書省漢<lb/>
　人諸行宫都部署印並銀鑄文不過六字以上以銀<lb/>
　硃為色<lb/>
南北王以下内外百司印並銅鑄以黄丹為色諸税務<lb/>
　以赤石為色<lb/>
雙寛印雙寛鷙鳥之總名以為印紐取疾速之義行軍<lb/>
　詔賜將帥用之道宗賜耶律仁先鷹紐印即此<lb/>
<pb n="KR2a0033_WYG_057-3b"/>
　　　符契<lb/>
自達呼哩氏八部用兵則合契而動僅刻木為牉合太<lb/>
　祖受命易以金魚<lb/>
金魚符七枚黄金鑄長六寸各有字號毎魚左右判合<lb/>
　之有事以左半先授守將使者執右半大小長短字<lb/>
　號合同然後發兵事訖歸於内府<lb/>
銀牌二百面長尺刻以國字文曰宜速又曰勑走馬牌<lb/>
　國有重事皇帝以牌親授使者手劄給驛馬若干驛<lb/>
<pb n="KR2a0033_WYG_057-4a"/>
　馬闕取它馬代法晝夜馳七百里其次五百里所至<lb/>
　如天子親臨須索更易無敢違者使囘皇帝親受之<lb/>
　手封牌印郎君收掌<lb/>
木契正面為陽背面為陰閤門喚仗則用之朝賀之禮<lb/>
　宣徽使請陽面木契下殿至於殿門以契授西上閤<lb/>
　門使云授契行勘勘契官聲喏跪受契舉手勘契同<lb/>
　俛興鞠躬奏内外勘契同閤門使云准勑勘契行勘<lb/>
　勘契官執陰面木契聲喏平身立少退近後引聲云<lb/>
<pb n="KR2a0033_WYG_057-4b"/>
　軍將門仗官齊聲喏勘契官云内出喚仗木契一隻<lb/>
　准勑付左右金吾仗行勘勘契官云合不合門仗官<lb/>
　云合凡再勘契官云同不同門仗官云同亦再勘契<lb/>
　官近前鞠躬奏勘官左金吾引駕仗勾畫都知某官<lb/>
　某對御勘同平身少退近後右手舉契云其契謹付<lb/>
　閤門使進入閤門使引聲喏門仗官下聲喏勘契官<lb/>
　跪以契授閤門使上殿納契宣徽使受契閤門使下<lb/>
　殿奉勑喚仗<lb/>
<pb n="KR2a0033_WYG_057-5a"/>
木箭内箭為雄外箭為雌皇帝行幸則用之還宫勘箭<lb/>
　官執雌箭東上閤門使執雄箭如勘契之儀詳具禮<lb/>
　儀志<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_057-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷五十七<lb/>
<pb n="KR2a0033_WYG_057-6a"/>
　遼史卷五十七考證<lb/>
聖宗開泰十年馳驛取石晉所上玉璽于中京　按本<lb/>
　紀開泰至九年而止次年改元太平此云開泰十年<lb/>
　者蓋是年改元在十一月取玉璽事尚在未改元之<lb/>
　前耳<lb/>
　<lb/>
　<lb/>
　<lb/>
<pb n="KR2a0033_WYG_057-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷五十七考證<lb/>
</p>
<p>
</p>
  </div>
</body>
</text>
</TEI>
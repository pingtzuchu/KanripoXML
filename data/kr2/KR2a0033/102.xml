<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百二</head> <lb/>
    <p>
<pb n="KR2a0033_WYG_102-1a"/>
欽定四庫全書<lb/>
　遼史卷一百二<lb/>
　　元中書右丞相總裁托克托等修<lb/>
　列傳第三十二<lb/>
　　蕭奉先　李處温　張　琳　耶律伊都<lb/>
蕭奉先天祚元妃之兄也外寛内忌因元妃為上眷倚<lb/>
累官樞密使封蘭陵郡王天慶二年上幸混同江釣魚<lb/>
故事生女直帥長在千里内者皆朝行在適頭魚宴上<lb/>
<pb n="KR2a0033_WYG_102-1b"/>
使諸帥次第歌舞為樂至阿固達但端立直視辭以不<lb/>
能再三㫖諭不從上密謂奉先曰阿固達跋扈若此可<lb/>
託以邊事誅之奉先曰彼麤人不知禮義且無大過殺<lb/>
之傷向化心設有異志蕞爾小國亦何能為上乃止四<lb/>
年阿固達起兵侵寧江州東北路統軍使蕭托卜嘉戰<lb/>
失利上命奉先弟嗣先為都統將漢番兵往討屯出河<lb/>
店女直乃潛渡混同江乘我師未備來龍嗣先敗績軍<lb/>
將徃往遁去奉先懼弟被誅乃奏東征潰軍逃罪所至<lb/>
<pb n="KR2a0033_WYG_102-2a"/>
刼掠若不肆赦將嘯聚為患從之嗣先詣闕待罪止免<lb/>
官而已由是士無鬬志遇敵輒潰郡縣所失日多初奉<lb/>
先誣耶律伊都結駙馬蕭昱謀立其甥晉王事覺殺昱<lb/>
伊都在軍中聞之懼奔女直保大二年伊都為女直監<lb/>
軍引兵奄至上憂甚奉先曰伊都乃王子班之苖裔此<lb/>
來實無亡遼心欲立晉王耳若以社稷計不惜一子誅<lb/>
之可不戰而退遂賜晉王死中外莫不流涕人心益解<lb/>
體當女直之兵未至也奉先逢迎天祚言女直雖䏻攻<lb/>
<pb n="KR2a0033_WYG_102-2b"/>
我上京終不能逺離巢穴而一旦越三千里直擣雲中<lb/>
計無所出惟請播遷夾山天祚方悟顧謂奉先曰汝父<lb/>
子誤我至此殺之何益汝去毋從我行恐軍心忿怒禍<lb/>
必及我奉先父子慟哭而去為左右執送女直兵女直<lb/>
兵斬其長子昂送奉先及次子昱於其國主道遇我兵<lb/>
奪歸天祚竝賜死<lb/>
李處温析津人伯父儼太康初為將作少監累官㕘知<lb/>
政事封漆水郡王雅與北樞密使蕭奉先友舊執政十<lb/>
<pb n="KR2a0033_WYG_102-3a"/>
餘年善逢迎取媚天祚又寵任之儼卒奉先薦處温為<lb/>
相處温因奉先有援已力傾心阿附以固權位而貪汚<lb/>
尤甚凡所接引類多小人保大初金人陷中京諸將莫<lb/>
能支天祚懼奔夾山兵勢日廹處温與族弟處能子奭<lb/>
外假淵軍聲援結都統蕭斡謀立魏國王淳召番漢官<lb/>
屬詣魏王府勸進魏國王將出奭乃持赭袍衣之令百<lb/>
官拜舞稱賀魏王固辭不得遂稱天錫皇帝以處温守<lb/>
太尉處能直樞密院奭為少府少監左企弓以下及親<lb/>
<pb n="KR2a0033_WYG_102-3b"/>
舊與其事者賜官有差㑹魏國王病自知不起宻授處<lb/>
温番漢馬步軍都元帥意將屬以後事及病亟蕭斡等<lb/>
矯詔南面宰執入議獨處温稱疾不至陰聚勇士為備<lb/>
紿云奉密㫖防他變魏國王卒蕭斡擁契丹兵宣言當<lb/>
立王妃蕭氏為太后權主軍國事衆無敢異者斡以后<lb/>
命召處温至時方多難未欲即誅但追毁元帥劄子處<lb/>
能懼及禍落髪為僧尋有永清人傅遵説隨郭藥師入<lb/>
燕被擒具言處温嘗遺易州富民趙履仁書達宋將童<lb/>
<pb n="KR2a0033_WYG_102-4a"/>
貫欲挾蕭后納土歸宋后執處温問之處温曰臣父子<lb/>
於宣宗有定䇿功宜世䝉宥容可使因䜛獲罪后曰向<lb/>
使魏國王如周公則終享親賢之名於後世誤王者皆<lb/>
汝父子何功之有并數其前罪惡處温無以對乃賜死<lb/>
奭亦伏誅<lb/>
張琳瀋州人幼有大志壽隆末為秘書中允天祚即位<lb/>
累遷户部使頃之擢南府宰相初天祚之敗於女直也<lb/>
意謂蕭奉先不知兵乃召琳付以東征事琳以舊制凡<lb/>
<pb n="KR2a0033_WYG_102-4b"/>
軍國大計漢人不與辭之上不允琳奏曰前日之敗失<lb/>
於輕舉若用漢兵二十萬分道進討無不克者上許其<lb/>
半仍詔中京上京長春遼西四路計户産出軍時有起<lb/>
至二百軍者生業蕩散民甚苦之四路軍甫集尋復遁<lb/>
去及中京䧟天祚幸雲中留琳與李處温佐魏國王淳<lb/>
守南京處温父子召琳欲立淳為帝琳曰王雖帝胄初<lb/>
無上命攝政則可即真則不可處温曰今日之事天人<lb/>
所與豈可易也琳雖有難色亦勉從之淳既稱帝諸將<lb/>
<pb n="KR2a0033_WYG_102-5a"/>
咸居權要琳獨守太師十日一朝平章軍國大事陽以<lb/>
元老尊之實則不使與政琳由是欝悒而卒<lb/>
耶律伊都一名伊都古國族之近者也慷慨尚氣義保<lb/>
太初厯官副都統其妻天祚文妃之妹文妃生晉王最<lb/>
賢國人皆屬望時蕭奉先之妺亦為天祚元妃生秦王<lb/>
奉先恐秦王不得立深忌伊都將潛圖之適耶律達哈<lb/>
拉之妻㑹伊都之妻於軍中奉先諷人誣伊都結駙馬<lb/>
蕭昱達哈拉謀立晉王尊天祚為太上皇事覺殺昱及<lb/>
<pb n="KR2a0033_WYG_102-5b"/>
達哈拉妻賜文妃死伊都在軍中聞之懼不能自明被<lb/>
誅即引兵千餘并骨肉軍帳叛歸女直㑹大霖雨道途<lb/>
留阻天祚遣知奚王府蕭錫黙北宰相蕭德恭大詳衮<lb/>
耶律特哩衮歸州觀察使蕭和尚努四軍太師蕭斡追<lb/>
捕甚急至閭山及之諸將議曰蕭奉先恃寵蔑害官兵<lb/>
伊都乃宗室雄才素不肯為其下若擒之則他日吾輩<lb/>
皆伊都矣不如縱之還紿云追襲不及伊都既入女直<lb/>
為其國前鋒引羅索貝勒兵攻陷州郡不測而至天祚<lb/>
<pb n="KR2a0033_WYG_102-6a"/>
聞之大驚知不能敵率衛兵入夾山伊都在女直為監<lb/>
軍久不調意不自安乃假遊獵遁西夏夏人問汝來有<lb/>
兵幾何伊都以二三百對夏人不納卒<lb/>
論曰遼之亡也雖孽降自天亦柄國之臣有以誤之也<lb/>
當天慶而後政歸后族奉先阻天祚防微之計陷晉王<lb/>
非罪之誅夾山之禍已見於此矣處温逼魏王以僭號<lb/>
結宋將以賣國迹其姦佞如出一軌鳴呼天祚之所倚<lb/>
毗者若此國欲不亡得乎張琳娖娖守位伊都反覆自<lb/>
<pb n="KR2a0033_WYG_102-6b"/>
困則又何足議哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百二<lb/>
<pb n="KR2a0033_WYG_102-7a"/>
　遼史卷一百二考證<lb/>
蕭奉先傳女直乃濳渡混同江乘我師未備來襲　按<lb/>
來襲原文作擊之文義未明今據𢎞簡錄改<lb/>
張琳傅　按傳所載唯云從李處温立魏國王淳爲帝<lb/>
　考𢎞簡録琳心懐鬱悒時年已高令子弟上降表于<lb/>
　金詔燕京應琳田宅財物並給還之俄卒則琳又實<lb/>
　降金矣謹附識<lb/>
　<lb/>
<pb n="KR2a0033_WYG_102-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷七十九</head> <lb/>
    <p>
<pb n="KR2a0033_WYG_079-1a"/>
欽定四庫全書<lb/>
　遼史卷七十九<lb/>
　　元中書右丞相總裁托克托等修<lb/>
　列傳第九<lb/>
　　室昉　　　　　　耶律賢適<lb/>
　　紐哩　　　　　　郭襲<lb/>
　　耶律阿穆爾<lb/>
室昉字夢竒南京人㓜謹厚篤學不出外户者二十年<lb/>
<pb n="KR2a0033_WYG_079-1b"/>
雖里人莫識其精如此㑹同初登進士第為盧龍巡捕<lb/>
官太宗入汴受册禮詔昉知制誥總禮儀事天禄中為<lb/>
南京留守判官應厯間累遷翰林學士出入禁闥十餘<lb/>
年保寧間兼政事舍人數延問古今治亂得失奏對稱<lb/>
㫖上多昉有理劇才改南京副留守決訟平允人皆便<lb/>
之遷工部尚書尋改樞宻副使參知政事頃之拜樞宻<lb/>
使兼北府宰相加同政事門下平章事乾亨初監修國<lb/>
史統和元年告老不許進尚書無逸篇以諌太后聞而<lb/>
<pb n="KR2a0033_WYG_079-2a"/>
嘉奬二年秋詔修諸嶺路昉發民夫二十萬一日畢功<lb/>
是時昉與韓徳讓耶律色珍相友善同心輔政整析蠧<lb/>
弊知無不言務在息民薄賦以故法度修明朝無異議<lb/>
八年復請致政詔入朝免拜賜几杖太后遣閤門使李<lb/>
從訓持詔勞問令常居南京封鄭國公初晉國公主建<lb/>
佛寺于南京上許賜額昉奏曰詔書悉罪無名寺院今<lb/>
以主請賜額不惟違前詔恐此風愈熾上從之表進所<lb/>
撰實録二十卷手詔褒之加政事令賜帛六百匹九年<lb/>
<pb n="KR2a0033_WYG_079-2b"/>
薦韓徳讓自代不從上以昉年老苦寒賜貂皮衾褥許<lb/>
乘輦入朝病劇遣翰林學士張幹就第授中京留守加<lb/>
尚父卒年七十五上嗟悼輟朝二日贈尚書令遺言戒<lb/>
厚葬恐人譽過情自志其墓<lb/>
耶律賢適字阿克展裕悅羅卜科之子嗜學有大志滑<lb/>
稽玩世人莫之知惟裕悅烏哲器之嘗謂人曰是人當<lb/>
國天下幸甚應厯中朝臣多以言獲譴賢適樂於靜退<lb/>
游獵自娯與親朋言不及時事討烏爾古還擢右皮室<lb/>
<pb n="KR2a0033_WYG_079-3a"/>
詳衮景宗在藩邸常與韓匡嗣紐哩等游言或刺譏賢<lb/>
適勸以宜早疎絶由是穆宗終不見疑賢適之力也景<lb/>
宗立以功加檢校太保尋遙授寧江軍節度使賜推忠<lb/>
恊力功臣時帝初踐阼多疑諸王或萌非望隂以賢適<lb/>
為腹心加特進同中書門下平章事保寧二年秋拜北<lb/>
院樞宻使兼侍中賜保節功臣三年為西北路兵馬都<lb/>
部署賢適忠介膚敏推誠待人雖燕息不忘政務以故<lb/>
百司首職㒺敢媮惰累年滯獄悉決之大丞相髙勲契<lb/>
<pb n="KR2a0033_WYG_079-3b"/>
丹行宫都部署紐哩席寵放恣及帝姨母保母勢薫灼<lb/>
一時納賂請謁門若賈區賢適患之言于帝不報以病<lb/>
解職又不允令鑄手印行事乾亨初疾篤得請明年封<lb/>
西平郡王薨年五十三子觀音大同軍節度使<lb/>
紐哩字鼐爾琨逸其氏族補積慶宫人應厯初為習馬<lb/>
實達爾以母憂去一日至雅伯山見一巨人懼走巨人<lb/>
止之曰勿懼我地祇也葬爾母於斯當速詣闕必貴紐<lb/>
哩從之累遷馬羣侍中時景宗在藩邸以紐哩出自本<lb/>
<pb n="KR2a0033_WYG_079-4a"/>
宫待遇殊厚紐哩亦傾心結納及穆宗遇弑紐哩奔赴<lb/>
景宗是夜集禁兵五百以衛既即位以翼戴功加政事<lb/>
令契丹行宫都部署賞賚甚渥尋加守太尉北漢主劉<lb/>
繼元聞紐哩為上信任遇其生日必致禮紐哩素貪同<lb/>
列蕭安巴達亦好賄二人相善人有氈裘為枲耳子所<lb/>
著者或戲曰若遇紐哩安巴達必盡取之傳以為笑其<lb/>
貪猥如此保寧末坐私藏甲五百屬有司方案詰紐哩<lb/>
袖中又得殺樞宻使蕭思温賊書賜死紐哩善識馬嘗<lb/>
<pb n="KR2a0033_WYG_079-4b"/>
行郊野見數馬跡指其一日此竒駿也以已馬易之果<lb/>
然<lb/>
郭襲不知何郡人性端介識治體乆淹外調景宗即位<lb/>
召見對稱㫖知可任以事拜南院樞宻使尋加兼政事<lb/>
令以帝數游獵襲上書諌曰昔唐髙祖好獵蘇世長言<lb/>
不滿十旬未足為樂髙祖即日罷史稱其美伏念聖祖<lb/>
創業艱難修徳布政宵旰不懈穆宗逞無厭之欲不恤<lb/>
國事天下愁怨陛下繼統海内翕然望中興之治十餘<lb/>
<pb n="KR2a0033_WYG_079-5a"/>
年間征伐未己而冦賊未弭年糓雖登而瘡痍未復正<lb/>
宜戒懼修省以懐永圖側聞恣意逰獵甚於往日萬一<lb/>
有銜橜之變搏噬之虞悔將何及況南有强敵伺隙而<lb/>
動聞之得無生心乎伏望陛下節從禽酣飲之樂為生<lb/>
靈社稷計則有無疆之休上覽而稱善賜恊贊功臣拜<lb/>
武定軍節度使卒<lb/>
耶律阿穆爾字布琳約尼兆古汗之四世孫也㓜總敏<lb/>
保寧中為南院宣徽使統和初皇太后稱制與耶律色<lb/>
<pb n="KR2a0033_WYG_079-5b"/>
珍參預國論為都統以征髙麗功遷北院宣徽使加政<lb/>
事令四年春宋將曹彬米信等侵燕上親征阿穆爾為<lb/>
都監屢破敵軍十二年行在多盜阿穆爾立禁捕法盜<lb/>
始息先是叛逆之家兄弟不知情者亦連坐阿穆爾諌<lb/>
曰夫兄弟雖曰同胞賦性各異一行逆謀雖不與知輒<lb/>
坐以法是刑及無罪也自今雖同居兄弟不知情者免<lb/>
連坐太后嘉納著為令致仕卒阿穆爾性好聚斂每從<lb/>
征所掠人口聚而建城請為豐州就以家奴閻貴為刺<lb/>
<pb n="KR2a0033_WYG_079-6a"/>
史時議鄙之子賢格左伊勒希巴<lb/>
論曰景宗之世人望中興豈其勤心庶績而然蓋承穆<lb/>
宗醟虐之餘為善易見亦由羣臣多賢左右弼諧之力<lb/>
也室昉進無逸之篇郭襲陳諌獵之疏阿穆爾請免同<lb/>
氣之坐所謂仁人之言其利博哉賢適忠介亦近世之<lb/>
名臣紐哩貪猥後人所當取鑑者也<lb/>
　<lb/>
　<lb/>
<pb n="KR2a0033_WYG_079-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷七十九<lb/>
<pb n="KR2a0033_WYG_079-7a"/>
　遼史卷七十九考證<lb/>
耶律賢適傳保寧三年為西北路兵馬都部署　按景<lb/>
　宗紀作西北路招討使<lb/>
耶律賢適傳大丞相髙勲　按髙勲傳祗為南面樞宻<lb/>
　使未嘗為丞相<lb/>
紐哩傳為習馬小底　原本訛不底据百官志承應小<lb/>
　底局凡十二職葢倣宋制今改<lb/>
　<lb/>
<pb n="KR2a0033_WYG_079-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷七十九考證<lb/>
</p>
<p>
</p>
  </div>
</body>
</text>
</TEI>
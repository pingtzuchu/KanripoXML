<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百十</head> <lb/>
    <p>
<pb n="KR2a0033_WYG_110-1a"/>
欽定四庫全書<lb/>
　遼史卷一百十<lb/>
　　元中聿曰右丞相總裁托克托等修<lb/>
　列傳第四十<lb/>
　　姦臣上<lb/>
春秋褒貶善惡並書示勸懲也故遷固傳佞幸酷吏歐<lb/>
陽修則并姦臣錄之將俾為君者知所鑒為臣者知所<lb/>
戒此天地聖賢之心國家安危之機治亂之原也遼自<lb/>
<pb n="KR2a0033_WYG_110-1b"/>
耶律伊遜而下姦臣十人其敗國皆足以為戒故列於<lb/>
傳<lb/>
耶律伊遜字呼都克琨五院部人父達喇家貧服用不<lb/>
給人號窮達喇初伊遜母方娠夜夢手摶羖羊抜其角<lb/>
尾既寤占之術者曰此吉兆也羊去角尾為王字汝後<lb/>
有子當王及伊遜生適在路無水以浴迴車破轍忽見<lb/>
湧泉達喇自以得子欲酒以慶聞酒香于草棘間得二<lb/>
榼因祭東焉伊遜㓜慧黠甞牧羊至日昃達喇視之伊<lb/>
<pb n="KR2a0033_WYG_110-2a"/>
遜熟寢達喇觸之覺伊遜怒曰何遽驚我適夢人手執<lb/>
日月以食我我已食月㗖日方半而覺惜不盡食之達<lb/>
喇自是不令牧羊及長美風儀外和内狡重熙中為文<lb/>
班吏掌太保印陪從入宫皇后見伊遜詳雅如素宦命<lb/>
補筆硯吏帝亦愛之累遷䕶衛太保道宗即位以伊遜<lb/>
先朝任使賜漢人户四十同知㸃檢司事常召决疑議<lb/>
陞北院同知厯樞密副使清寧五年為南院樞密使改<lb/>
知北院封趙王九年耶律仁先為南院樞密使時駙馬<lb/>
<pb n="KR2a0033_WYG_110-2b"/>
都尉蕭呼都尭與重元黨惡仁先在朝白仁先可任西<lb/>
北路招討使帝將從之伊遜奏曰臣新參國政未知治<lb/>
體仁先乃先帝舊臣不可遽離朝廷帝然之重元亂平<lb/>
拜北院樞密使進王魏賜匡時翊聖竭忠平亂功臣咸<lb/>
雍五年加守太師詔四方有軍旅許以便宜從事勢震<lb/>
中外門下饋賂不絶凡阿順者䝉薦擢忠直者被斥竄<lb/>
太康元年皇太子始預朝政法度修明伊遜不得逞謀<lb/>
以事誣皇后既死伊遜不自安又欲害太子因乗間入<lb/>
<pb n="KR2a0033_WYG_110-3a"/>
奏曰帝與后如天地並位中宫豈可曠盛稱其黨駙馬<lb/>
都尉蕭錫黙之妹美而賢上信之納于宫尋冊為皇后<lb/>
時䕶衛蕭和克知伊遜姦狀伏橋下欲殺之俄暴雨壞<lb/>
橋謀不遂林牙蕭巖夀密奏曰伊遜自皇太子預政内<lb/>
懷疑懼又與宰相張孝傑相附㑹恐有異圖不可使居<lb/>
要地出為中京留守伊遜泣謂人曰伊遜無過因讒見<lb/>
出其黨蕭錫黙輩以其言聞於上上悔之無何出蕭巖<lb/>
夀為順義軍節度使詔近臣議召伊遜事北面官屬無<lb/>
<pb n="KR2a0033_WYG_110-3b"/>
敢言者耶律薩喇曰初以蕭巖夀奏出伊遜若所言不<lb/>
當宜坐以罪若當則不可復召累諌不從乃復召為北<lb/>
院樞密使時皇太子以母后之故憂見顔色伊遜黨欣<lb/>
躍相慶讒謗沸騰忠良之士斥逐殆盡伊遜因蕭錫沙<lb/>
之言夜召蕭塔喇台謀搆太子令䕶衛太保耶律扎拉<lb/>
誣告耶律薩喇等同謀立皇太子詔按無迹而罷又令<lb/>
牌印郎君蕭額都温詣上誣首耶律察喇前告耶律扎<lb/>
拉等事皆實臣亦與其謀本欲殺伊遜等而立太子臣<lb/>
<pb n="KR2a0033_WYG_110-4a"/>
等若不言恐亊白連坐詔使鞫劾伊遜迫令具伏上怒<lb/>
命誅薩喇及蘇色等伊遜恐帝疑引數人庭詰各令荷<lb/>
重校繩繫其頸不能出氣人人不堪其酷惟求速死反<lb/>
奏曰别無異辭時方暑尸不得瘞以至地臭乃囚皇太<lb/>
子於上京監衛者皆其黨尋遣蕭達嚕噶薩巴害太子<lb/>
伊遜黨大喜聚飲數日上京留守蕭塔坦以卒聞上哀<lb/>
悼欲召其妻伊遜隂遣人殺之以滅其口五年正月上<lb/>
將出獵伊遜奏留皇孫上欲從之同知㸃檢蕭烏納諫<lb/>
<pb n="KR2a0033_WYG_110-4b"/>
曰陛下若從伊遜留皇孫皇孫尚㓜左右無人願留臣<lb/>
保䕶以防不測遂與皇孫俱行由是上始疑伊遜頗知<lb/>
其姦㑹北幸將次黒山之平定上適見扈從官屬多随<lb/>
伊遜後惡之出伊遜知南院大王事及例削一字王爵<lb/>
改王混同意稍自安及赴闕入謝帝即日遣還改知興<lb/>
中府事七年冬坐以禁物鬻入外國下有司議法當死<lb/>
伊遜黨耶律雅克獨奏當入八議得減死論擊以鐵骨<lb/>
朶幽於來州後謀奔宋及私藏兵甲事覺縊殺之乾統<lb/>
<pb n="KR2a0033_WYG_110-5a"/>
二年發塚戮其屍<lb/>
張孝傑建州永霸縣人家貧好學重熙二十四年擢進<lb/>
士第一清寧間累遷樞密直學士咸雍初坐誤奏事出<lb/>
為惠州刺史俄召復舊職兼知户部司事三年參知政<lb/>
事同知樞密院事加工部侍郎八年封陳國公上以孝<lb/>
傑勤幹數問以事為北府宰相漢人貴幸無比太康元<lb/>
年賜國姓明年秋獵帝一日射鹿三十燕從官酒酣命<lb/>
賦雲上于天詩詔孝傑坐御榻傍上誦黍離詩知我者<lb/>
<pb n="KR2a0033_WYG_110-5b"/>
謂我心憂不知我者謂我何求孝傑奏曰今天下太平<lb/>
陛下何憂富有四海陛下何求帝大悦三年羣臣侍燕<lb/>
上曰先帝用仁先華格以賢智也朕有孝傑伊遜不在<lb/>
仁先華格下誠為得人歡飲至夜乃罷是年夏伊遜譛<lb/>
皇太子孝傑同惡相濟及伊遜受詔按皇太子黨人誣<lb/>
害忠良孝傑之謀居多伊遜薦孝傑忠於社稷帝謂孝<lb/>
傑可比狄仁傑賜名仁傑乃許放海東青鶻六年既出<lb/>
伊遜上亦悟孝傑姦佞尋出為武定軍節度使坐私販<lb/>
<pb n="KR2a0033_WYG_110-6a"/>
廣濟湖鹽及擅改詔㫖削爵貶安肅州數年乃歸大安<lb/>
中死於鄉乾統初剖棺戮屍以族産分賜臣下孝傑久<lb/>
在相位貪貨無厭時與親戚㑹飲甞曰無百萬兩黄金<lb/>
不足為宰相家初孝傑及第詣佛寺忽迅風吹孝傑幞<lb/>
頭與浮圖齊墜地而碎有老僧曰此人必驟貴然亦不<lb/>
得其死竟如其言<lb/>
耶律雅克字善寧季父房之後四世祖托音太祖異母<lb/>
弟父曰呼魯蘇官至太師雅克狡佞而敏清寧間為左<lb/>
<pb n="KR2a0033_WYG_110-6b"/>
䕶衛太保太康初轉北面林牙初耶律伊遜自中京留<lb/>
守復為樞密使以雅克為耳目凡聞見必以告伊遜愛<lb/>
而薦之帝亦以為賢拜左伊勒希巴及太子被誣帝遣<lb/>
雅克往訊之太子謂雅克曰帝惟我一子今為儲嗣復<lb/>
何求敢為此事公與我為昆弟行當念無辜達意於帝<lb/>
禱之甚懇蕭錫沙聞之謂雅克曰宜以太子言易為伏<lb/>
狀雅克頷之盡如所教以奏及大子被逐伊遜殺害忠<lb/>
良多雅克之謀為契丹行宫都部署五年夏拜南府宰<lb/>
<pb n="KR2a0033_WYG_110-7a"/>
相遷特哩衮大安三年為西京留守致仕夀隆初卒<lb/>
蕭錫沙摩和納部人父都勒斡厯官節度使錫沙辨黠<lb/>
善揣摩人意清寧間以年勞遷䕶衛太保太康初耶律<lb/>
伊遜復入樞府益横恣時錫沙出入伊遜家以朝臣不<lb/>
附者輒使出之錫沙由宿衛遷殿前副㸃檢三年夏䕶<lb/>
衛蕭和克等謀殺伊遜事覺下獄錫沙謂伊遜曰今太<lb/>
子猶在臣民屬心大王素無根祗之助復有誣皇后之<lb/>
怨若太子立王置身何地宜熟計之伊遜曰吾憂此久<lb/>
<pb n="KR2a0033_WYG_110-7b"/>
矣是夜召蕭塔喇台謀所以搆太子事錫沙計既行尋<lb/>
遷殿前都㸃檢兼同知樞密院事復令蕭額圗琿等誣<lb/>
首耶律扎拉前告耶律薩喇等事皆實詔究其事太子<lb/>
不服遣伊勒希巴耶律雅克問太子太子具陳所以見<lb/>
誣之狀錫沙聞之謂雅克曰如此奏則大事去矣當易<lb/>
其辭為伏欵雅克入如錫沙言奏之上大怒廢太子太<lb/>
子將出曰我何罪至是錫沙叱令登車遣衛卒闔車門<lb/>
是年遷北院樞密副使復陳隂害太子計伊遜從之及<lb/>
<pb n="KR2a0033_WYG_110-8a"/>
伊遜出知南院大王事亦出錫沙為保州統軍使卒乾<lb/>
統間剖棺戮屍二子達勒達年結皆伏誅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_110-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷一百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百八</head> <lb/>
    <p>
<pb n="KR2a0033_WYG_108-1a"/>
欽定四庫全書<lb/>
　遼史卷一百八<lb/>
　　元中書右丞相總裁托克托等修<lb/>
　列傳第三十八<lb/>
　　方技<lb/>
孔子稱小道必有可觀醫卜是已醫以濟天札卜以决<lb/>
猶豫皆有補於國有惠於民前史錄而不遺故傳<lb/>
珠勒呼吐谷渾人初太祖破吐谷渾一騎士棄槖反射<lb/>
<pb n="KR2a0033_WYG_108-1b"/>
不中而去及追兵開槖視之中得一嬰兒即珠勒呼也<lb/>
因所俘者問其故乃知射槖者嬰之父也世善醫雖馬<lb/>
上視疾亦知標本意不欲子為人所得欲殺之耳由是<lb/>
進於太祖淳欽皇后收養之長亦能醫専事鍼灸太宗<lb/>
時以太醫給侍甞撰脉經諸鍼灸書行世年九十卒<lb/>
王白冀州人明天文善卜筮晉司天少監太宗入汴得<lb/>
之應厯十九年王子扎穆以事下獄其母求卜白曰此<lb/>
人當王未能殺也毋過憂景宗即位釋其罪封寧王竟<lb/>
<pb n="KR2a0033_WYG_108-2a"/>
如其言凡决禍福多此類保寧中厯彰武興國二軍節<lb/>
度使撰百中歌行于世<lb/>
魏璘不知何郡人以卜名世太宗得于汴天祿元年上<lb/>
命馳馬較遲疾以為勝負問王白及璘孰勝白奏曰赤<lb/>
者勝璘曰臣所見驄馬當勝既馳竟如璘言上異而問<lb/>
之白曰今日火王故知赤者勝璘曰不然火雖王而上<lb/>
有烟以烟察之青者必勝上嘉之五年察克謀逆私卜<lb/>
于璘璘始卜謂曰大王之數得一日矣宜慎之及亂果<lb/>
<pb n="KR2a0033_WYG_108-2b"/>
敗應厯中周兵犯燕上以勝敗問璘璘曰周姓柴也燕<lb/>
分火也柴入火必焚其言果驗璘甞為太平王雅斯哈<lb/>
卜僣立事上聞之免死流烏爾古部一日節度使召璘<lb/>
有獻雙鯉者戲曰君卜此魚何時得食璘良久答曰公<lb/>
與僕不出今日有不測禍奚暇食魚急命烹之未及食<lb/>
㓂至俱遇害<lb/>
耶律達魯字繖布斡其先本五院之族始置宫分𨽻焉<lb/>
達魯精于醫察形色即知病源雖不診候有十全功統<lb/>
<pb n="KR2a0033_WYG_108-3a"/>
和初為大丞相韓徳讓所薦官至節度使初樞密使耶<lb/>
律色珍妻有沈痾易數醫不能治達魯視之曰心有畜<lb/>
熱非藥石所及當以意療因其瞶聒之使狂用泄其毒<lb/>
則可於是令大撃鉦皷於前翌日果狂呌呼怒罵力極<lb/>
而止遂愈治法多此類人莫能測年八十卒<lb/>
耶律伊伯格勒字錫訥六院郎君尼古察之後幼好學<lb/>
尤長卜筮不樂仕進甞為人擇𦵏地曰後三日有牛乗<lb/>
人逐牛過者即啟土至期果一人負乳犢引牸牛而過<lb/>
<pb n="KR2a0033_WYG_108-3b"/>
其人曰所謂牛乗人者此也遂啟土既𦵏<hi>吉</hi>凶盡如其<lb/>
言又為失鷹者占曰鷹在汝家東北三十里濼西榆上<lb/>
往求之果得當時占候無不驗<lb/>
論曰方技術者也苟精其業而不畔于道君子必取焉<lb/>
珠勒呼王白耶律達魯無大得失錄之宜矣魏璘為察<lb/>
克卜謀逆為雅斯哈卜僣立罪在不貰雖有寸長亦奚<lb/>
足取哉存而弗削為來者戒<lb/>
　遼史卷一百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷七十六</head> <lb/>
    <p>
<pb n="KR2a0033_WYG_076-1a"/>
欽定四庫全書<lb/>
　遼史卷七十六<lb/>
　　元中書右丞相總裁托克托等修<lb/>
　列傳第六<lb/>
　　耶律嘉哩　　　　耶律巴哩岱<lb/>
　　耶律碩格　　　　耶律羅卜科<lb/>
　　趙延壽　　　　　高模翰<lb/>
　　趙思温　　　　　耶律烏魯斯<lb/>
<pb n="KR2a0033_WYG_076-1b"/>
　　張礪<lb/>
耶律嘉哩字布當圖魯卜部人世為小吏嘉哩早隸太<lb/>
宗麾下擢為軍校天顯間唐攻定州既陷嘉哩為唐兵<lb/>
所獲晉高祖立始歸國太宗貰其罪拜御史大夫㑹同<lb/>
九年伐晉師次滹沱河奪中渡橋降其將杜重威上命<lb/>
嘉哩與降將張彦澤率騎兵三千疾趨河南所至無敢<lb/>
當其鋒既入汴嘉哩等遷晉王重貴於開封府彥澤恣<lb/>
殺掠亂宮掖嘉哩不能禁百姓騷然莫不怨憤車駕至<lb/>
<pb n="KR2a0033_WYG_076-2a"/>
京數彥澤罪斬於市汴人大悦嘉哩亦被詰責尋釋之<lb/>
天禄間加守太子太傅應厯初置本部令公嘉哩世其<lb/>
職卒<lb/>
耶律巴哩岱字海蘭太祖弟埒克之子太宗即位以親<lb/>
愛見任㑹同七年討石重貴巴哩岱進圍徳州下之擒<lb/>
刺史師居璠等二十七人九年再舉兵次滹沱河降杜<lb/>
重威戰功居多太宗入汴以功授安國軍節度使總領<lb/>
河北道事師還州郡往往叛以應劉知逺巴哩岱不能<lb/>
<pb n="KR2a0033_WYG_076-2b"/>
守而歸世宗即位遷中京留守卒<lb/>
耶律碩格字穆克徳横帳孟父之後幼為太祖所養既<lb/>
冠為右皮室詳衮從征渤海有功天顯七年授三河烏<lb/>
爾古部都詳衮平易近民民安之以故久其任㑹同間<lb/>
為特哩衮時晉主重貴渝盟帝親征晉將杜重威擁衆<lb/>
拒滹沱月餘帝由他渡濟碩格與趙延壽據中渡橋重<lb/>
威兵却遂降是嵗入汴世宗即位碩格奉太宗喪歸上<lb/>
京佐皇太后出師坐是免官卒<lb/>
<pb n="KR2a0033_WYG_076-3a"/>
耶律羅卜科字信寧太祖從姪也初太祖制契丹國字<lb/>
羅卜科以贊成功授林牙監修國史後率偏師為西南<lb/>
邊大詳衮從伐党項有功㑹河東節度使石敬瑭為其<lb/>
主所討遣人求援羅卜科導送於朝如其請帝親率師<lb/>
往援羅卜科從擊唐將張敬達於太原北敗之㑹同初<lb/>
從討党項俘獲最諸將師還天冊中拜裕悦六年為北<lb/>
院大王終年五十五<lb/>
趙延壽本姓劉恒山人父邟令蓨梁開平初滄州節度<lb/>
<pb n="KR2a0033_WYG_076-3b"/>
使劉守文陷蓨其裨將趙得鈞獲延壽養以為子少美<lb/>
容貌好書史唐明宗先以女妻之及即位封其女為興<lb/>
平公主拜延壽駙馬都尉樞密使明宗子從榮恃權跋<lb/>
扈内外莫不震懾延壽求補外避之出為宣武軍節度<lb/>
使清泰初加魯國公復為樞密使鎮許州石敬瑭發兵<lb/>
太原唐遣張敬達往討㑹敬達敗保晉安寨延壽與徳<lb/>
鈞往救聞晉安已破走團栢峪太宗追及延壽與其父<lb/>
俱降明年徳鈞卒以延壽為幽州節度使封燕王及改<lb/>
<pb n="KR2a0033_WYG_076-4a"/>
幽州為南京遷留守總山南事天顯末以延壽妻在晉<lb/>
詔取之以歸自是益自激昻圖報㑹同初帝幸其第加<lb/>
政事令冬晉人背盟帝親征延壽為先鋒下貝州授魏<lb/>
博等州節度使封魏王敗晉軍于南樂獲其將賽項羽<lb/>
軍元城晉將李守貞高行周率兵來逆破之至頓丘㑹<lb/>
大霖雨帝欲班師延壽諌曰晉軍屯河濱不敢出戰若<lb/>
徑入澶州奪其橋則晉不足平上然之適晉軍先歸澶<lb/>
州高行周至析城延壽將輕兵逆戰上親督騎士突其<lb/>
<pb n="KR2a0033_WYG_076-4b"/>
陣敵遂潰師還留延壽徇貝冀深三州八年再伐晉晉<lb/>
主遣延壽族人趙行實以書來招時晉人堅壁不出延<lb/>
壽紿曰我陷遼久寜忘父母之邦若以軍逆我即歸晉<lb/>
人以為然遣杜重威率兵迎之延壽至滹沱河據中渡<lb/>
橋與晉軍力戰手殺其將王靖兩軍相拒太宗潛由他<lb/>
渡濟留延壽與耶律碩格據橋敵不能奪屢敗之杜重<lb/>
威埽厥衆降上喜賜延壽龍鳯赭袍且曰漢兵皆爾所<lb/>
有爾宜親往撫慰延壽至管杜重威李守貞迎謁馬首<lb/>
<pb n="KR2a0033_WYG_076-5a"/>
後太宗克汴延壽因李崧求為皇太子上曰吾於魏王<lb/>
雖割肌肉亦不惜但皇太子須天子之子得為魏王豈<lb/>
得為也蓋上嘗許滅晉後以中原帝延壽以故摧堅破<lb/>
敵延壽常以身先至是以崧達意上命遷延壽秩翰林<lb/>
學士承旨張礪進擬中京留守大丞相録尚書事都督<lb/>
中外諸軍事上塗録尚書事都督中外諸軍事世宗即<lb/>
位以翌戴功授樞密使天禄二年薨<lb/>
高模翰一名松渤海人有膂力善騎射好談兵初太祖<lb/>
<pb n="KR2a0033_WYG_076-5b"/>
平渤海模翰避地高麗王妻以女因罪亡歸坐使酒殺<lb/>
人下獄太祖知其才貰之天顯十一年七月唐遣張敬<lb/>
達楊光逺帥師五十萬攻太原勢鋭甚石敬瑭遣人求<lb/>
救太宗許之九月徴兵出太原模翰與敬達軍接戰敗<lb/>
之太原圍解敬瑭夜出謁帝約為父子帝召模翰等賜<lb/>
以酒饌親饗士卒士氣益振翌日復戰又敗之敬達䑕<lb/>
竄晉安寨模翰獻俘於帝㑹敬瑭自立為晉帝光逺斬<lb/>
敬達以降諸州悉下上諭模翰曰朕自起兵百餘戰卿<lb/>
<pb n="KR2a0033_WYG_076-6a"/>
功第一雖古名將無以加乃授上將軍㑹同元年冊禮<lb/>
告成宴百官及諸國使于二儀殿帝指模翰曰此國之<lb/>
勇將朕統一天下斯人之力也羣臣皆稱萬嵗及晉叛<lb/>
盟出師南伐模翰為統軍副使與僧額前驅拔赤城破<lb/>
徳貝諸寨是冬兼總左右鐵鷂子軍下關南城邑數十<lb/>
三月勑虎官楊覃赴乾寧軍為滄州節度使田武名所<lb/>
圍模翰與趙延壽聚議往救俄有光自模翰目中出縈<lb/>
繞旗矛燄燄如流星久之模翰喜曰此天贊之祥遂進<lb/>
<pb n="KR2a0033_WYG_076-6b"/>
兵殺獲甚衆以功加侍中畧地鹽山破饒安晉人震怖<lb/>
不敢接戰加太傅晉以魏府節度使杜重威領兵三十<lb/>
萬來拒模翰謂左右曰軍法在正不在多以多陵少不<lb/>
義必敗其晉之謂乎詰旦以麾下三百人逆戰殺其先<lb/>
鋒梁漢璋餘兵敗走手詔褒美比漢之李陵項之杜重<lb/>
威等復至滹沱河帝召模翰問計上善其言曰諸將莫<lb/>
及此乃令模翰守中渡橋及戰復敗之上曰朕憑高觀<lb/>
兩軍之勢顧卿英銳無敵如鷹逐雉兎當圖形麟閣爵<lb/>
<pb n="KR2a0033_WYG_076-7a"/>
貤後裔已而杜重威等降車駕入汴加特進檢校太師<lb/>
封悊郡開國公賜璽書劒器為汴州巡檢使平氾水諸<lb/>
山土賊遷鎮中京天禄二年加開府儀同三司賜對衣<lb/>
鞍勒名馬應厯初召為中臺省右相至東京父老歡迎<lb/>
曰公起戎行致身富貴為鄉里榮相如買臣輩不足過<lb/>
也九年正月遷左相卒<lb/>
趙思温字文美盧龍人少果鋭膂力兼人隸燕帥劉仁<lb/>
恭幕李存朂問罪于燕思温統偏師拒之流矢中目裂<lb/>
<pb n="KR2a0033_WYG_076-7b"/>
裳漬血戰猶不己為存朂將周徳威所擒存朂壯而釋<lb/>
其縛久之日見信用與梁戰於莘縣以驍勇聞授平州<lb/>
刺史兼平營薊三州都指揮使神冊二年太祖遣大將<lb/>
經畧燕地思温來降及伐渤海以思温為漢軍都團練<lb/>
使力戰拔扶餘城身被數創太祖親為調藥太宗即位<lb/>
以功擢檢校太保保静軍節度使天顯十一年唐兵攻<lb/>
太原石敬瑭遣使求救上命思温自嵐憲間出兵援之<lb/>
既罷兵改南京留守盧龍軍節度使管内觀察處置等<lb/>
<pb n="KR2a0033_WYG_076-8a"/>
使開府儀同三司兼侍中賜協謀静亂翊聖功臣尋改<lb/>
臨海軍節度使㑹同初從耶律徳哷使晉行冊禮還加<lb/>
檢校太師二年有星隕于庭卒上遣使賻祭贈太師魏<lb/>
國公子延昭延靖官至使相<lb/>
耶律烏魯斯六院額爾竒木博果濟之後負勇畧每戰<lb/>
被重鎧揮鐵槊所向披靡㑹同間伐晉上至河獵適海<lb/>
東青鶻搏雉晉人隔水以鴿引去上顧左右曰誰為我<lb/>
得此人烏魯斯請内廐馬濟河擒之并殺救者數人還<lb/>
<pb n="KR2a0033_WYG_076-8b"/>
上大悦優加賞賚既而晉將杜重威逆於望都據水勒<lb/>
戰烏魯斯介馬突陣餘軍繼之被圍衆言陣薄處可出<lb/>
烏魯斯曰恐彼有他備竟引兵衝堅而出迴視衆所指<lb/>
皆大塹也其料敵多此類是年總領迪里皮室軍坐私<lb/>
免部曲奪官卒<lb/>
張礪磁州人初仕唐為掌書紀遷翰林學士㑹石敬瑭<lb/>
起兵唐主以礪為招討判官從趙徳鈞援張敬達于河<lb/>
東及敬達敗礪入契丹後太宗見礪剛直有文彩擢翰<lb/>
<pb n="KR2a0033_WYG_076-9a"/>
林學士礪臨事必盡言無所避上益重之未幾謀亡歸<lb/>
為追騎所獲上責曰汝何故亡礪對曰臣不習北方土<lb/>
俗飲食居處意常鬱鬱以是亡耳上顧通事高彦英曰<lb/>
朕嘗戒汝善遇此人何乃使失所而亡礪去可再得耶<lb/>
遂杖彦英而謝礪㑹同初陞翰林承旨兼吏部尚書從<lb/>
太宗伐晉入汴諸將蕭翰耶律郎伍滿達輩肆殺掠礪<lb/>
奏曰今大遼始得中國宜以中國人治之不可專用國<lb/>
人及左右近習苟政令乖失則人心不服雖得之亦將<lb/>
<pb n="KR2a0033_WYG_076-9b"/>
失之上不聽改右僕射兼門下侍郎平章事項之車駕<lb/>
北還至欒城崩時礪在恒州蕭翰與滿達以兵圍其第<lb/>
礪方卧病出見之翰數之曰汝何故於先帝言國人不<lb/>
可為節度使我以國舅之親有征伐功先帝留我守汴<lb/>
以為宣武軍節度使汝獨以為不可又譖我與嘉哩好<lb/>
掠人財物子女今必殺汝趣令鎖之礪抗聲曰此國家<lb/>
大體安危所繫吾實言之欲殺即殺奚以鎖為滿達以<lb/>
礪大臣不可專殺乃救止之是夕礪恚憤卒<lb/>
<pb n="KR2a0033_WYG_076-10a"/>
論曰初晉因遼之兵而得天下故兼臣禮而父事之割<lb/>
地以為壽輸帛以為貢未久也而㑹同之師次滹沱矣<lb/>
豈羣帥貪功黷武而致然歟抑所謂信不由衷也哉模<lb/>
翰以功名自終可謂良將若延壽之勲雖著至于覬覦<lb/>
儲位謬矣利令智昏固無足議若乃成末釁以虧儁功<lb/>
如嘉哩者何譏焉<lb/>
　<lb/>
　<lb/>
<pb n="KR2a0033_WYG_076-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷七十六<lb/>
<pb n="KR2a0033_WYG_076-11a"/>
　遼史卷七十六考證<lb/>
趙延壽傳世宗即位以翊戴功授樞密使天禄二年薨<lb/>
　　按延壽之圖自立世宗之執延壽資治通鑑紀載<lb/>
　　甚詳遼史皆不載<lb/>
趙思温傳子延昭　按延昭資治通鑑作延照在石晋<lb/>
　為祁州刺史<lb/>
　<lb/>
　<lb/>
<pb n="KR2a0033_WYG_076-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷七十六考證<lb/>
</p>
<p>
</p>
  </div>
</body>
</text>
</TEI>
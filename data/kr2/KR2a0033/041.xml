<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷四十一</head> <lb/>
    <p>
<pb n="KR2a0033_WYG_041-1a"/>
欽定四庫全書<lb/>
　遼史卷四十一<lb/>
　　元中書右丞相總裁托克托等修<lb/>
　志第十一<lb/>
　　地理志五<lb/>
　　　西京道<lb/>
西京大同府陶唐冀州之域虞分并州夏復屬冀州周<lb/>
職方正北曰并州戰國屬趙武靈王始置雲中郡秦屬<lb/>
<pb n="KR2a0033_WYG_041-1b"/>
代王國後為平城縣魏屬新興郡晉仍屬鴈門劉琨表<lb/>
封猗盧為代王都平城元魏道武於此遂建都邑孝文<lb/>
帝改為司州牧置代尹遷都洛邑改萬年又置恒州高<lb/>
齊文宣帝廢州為恒安鎮今謂之東城尋復恒州周復<lb/>
恒安鎮改朔州隋仍為鎮唐武徳四年置北恒州七年<lb/>
廢貞觀十四年移雲中定襄縣於此永淳元年黙啜為<lb/>
民患移民朔州開元十八年置雲中州天寶元年改雲<lb/>
中郡乾元元年曰雲州乾符三年大同軍節度使李國<lb/>
<pb n="KR2a0033_WYG_041-2a"/>
昌子克用為雲中守捉使殺防禦使據州以聞僖宗赦<lb/>
克用以國昌為大同軍防禦使不受命廣明元年李琢<lb/>
攻國昌國昌兵敗與克用奔北地黄巢入京師詔發代<lb/>
北軍尋赦國昌使討賊克用率三萬五千騎而南收京<lb/>
師功第一國昌封隴西郡王國昌卒克用取雲南既而<lb/>
所向失利乃卑詞厚禮與太祖會於雲州之東城謀大<lb/>
舉兵攻梁不果克用子存朂滅梁是為唐莊宗同光三<lb/>
年復以雲州為大同軍節度使晉高祖代唐以契丹有<lb/>
<pb n="KR2a0033_WYG_041-2b"/>
援立功割山前代北地為賂大同來屬因建西京敵樓<lb/>
棚櫓具廣袤二十里門東曰迎春南曰朝陽西曰定西<lb/>
北曰拱極元魏宫垣占城之北面雙闕尚在遼既建都<lb/>
用為重地非親王不得主之清寧八年建華嚴寺奉安<lb/>
諸帝石像銅像又有天王寺留守司衙南曰西省北門<lb/>
之東曰大同府北門之西曰大同驛初為大同軍節度<lb/>
重熙十三年升為西京府曰大同統州二縣七<lb/>
　大同縣本大同川地重熈十七年西夏犯邊析雲中<lb/>
<pb n="KR2a0033_WYG_041-3a"/>
　縣置户一萬<lb/>
　雲中縣趙置㳂革與京府同户一萬<lb/>
　天成縣本極塞之地魏道武帝置廣牧縣唐武徳五<lb/>
　年置定襄縣遼析雲中置在京北一百八十里户五<lb/>
　千<lb/>
　長青縣本白登臺地冒頓單于縱精騎三十餘萬圍<lb/>
　漢高帝於白登七日即此遼始置縣有青陂梁元帝<lb/>
　横吹曲云朝跋青陂暮上白登在京東北一百一十<lb/>
<pb n="KR2a0033_WYG_041-3b"/>
　里四千<lb/>
　奉義縣本漢陶林縣地後唐武皇與太祖會此遼析<lb/>
　雲中置户三千<lb/>
　懐仁縣本漢沙南縣元魏葛榮亂縣廢隋開皇二年<lb/>
　移雲内于此大業二年置大利縣屬雲州改屬定襄<lb/>
　郡隋末陷突厥李克用敗赫連鐸駐兵于此遼改懐<lb/>
　仁在京南六十里户三千<lb/>
　懐安縣本漢夷輿縣地歴魏至隋為哭厥所據唐克<lb/>
<pb n="KR2a0033_WYG_041-4a"/>
　頡利縣遂廢為懐荒鎮高勲鎮燕奏分歸化州文徳<lb/>
　縣置初隸奉聖州後來屬在州西北二百八十里户<lb/>
　三千<lb/>
　𢎞州博寧軍下刺史東魏靜帝置北靈丘縣唐初地<lb/>
　陷突厥開元中置横野軍安邊縣天寶亂廢後為襄<lb/>
　陰村統和中以寰州近邊為宋將潘美所破廢之乃<lb/>
　於此置𢎞州初軍曰永寧有桑乾河白道泉白登山<lb/>
　亦曰火燒山有火井統縣二<lb/>
<pb n="KR2a0033_WYG_041-4b"/>
　　永寧縣户一萬<lb/>
　　順聖縣本魏安塞軍五代兵廢高勲鎮幽州奏景<lb/>
　　宗分永興縣置初隸奉聖州在州西北二百八十<lb/>
　　里户三千<lb/>
　徳州下刺史唐會昌中以西徳店置徳州開泰八年<lb/>
　以漢户復置有歩落泉金河山野狐嶺白道坂縣一<lb/>
　　宣徳縣本漢桐過縣地屬雲中郡後隸定襄郡漢<lb/>
　　末廢高齊置紫阿鎮唐㑹昌中置縣户三千<lb/>
<pb n="KR2a0033_WYG_041-5a"/>
豐州天徳軍節度使秦為上郡北境漢屬五原郡地磧<lb/>
鹵少田疇自晉永嘉之亂屬赫連勃勃後周置永豐鎮<lb/>
隋開皇中升永豐縣改豐州大業七年為五原郡義寧<lb/>
元年太守張遜奏改歸順郡唐武徳元年為豐州總管<lb/>
府六年省遷民於白馬縣遂廢貞觀四年分靈州境置<lb/>
豐州都督府領畨户天寶初改九原郡乾元元年復豐<lb/>
州後入囬鶻會昌中克之後唐改天徳軍太祖神冊五<lb/>
年攻下更名應天軍復為州有大鹽濼九十九泉沒越<lb/>
<pb n="KR2a0033_WYG_041-5b"/>
濼古磧口青塜即王昭君墓兵事屬西南面招討司統<lb/>
縣二<lb/>
　富民縣本漢臨戎縣遼改今名户一千三百<lb/>
　振武縣本漢定襄郡盛樂縣背負陰山前帶黄河元<lb/>
　魏嘗都盛樂即此唐武徳四年克突厥建雲中都督<lb/>
　府麟徳三年改單于大都督府聖厯元年又改安北<lb/>
　都督開元七年割隸東受降城八年置振武軍節度<lb/>
　使會昌五年為安北都䕶府後唐莊宗以兄嗣本為<lb/>
<pb n="KR2a0033_WYG_041-6a"/>
　振武節度使太祖神冊元年伐吐渾還攻之盡俘其<lb/>
　民以東唯存鄉兵三百人防戍後更為縣<lb/>
雲内州開逺軍下節度本中受降城地遼初置代北雲<lb/>
朔招討司改雲内州清寧初升有威塞軍古哈屯城大<lb/>
同州天安軍永濟柵安樂戍拂雲堆兵事屬西南面招<lb/>
討司縣二<lb/>
　柔服縣<lb/>
　寧人縣<lb/>
<pb n="KR2a0033_WYG_041-6b"/>
天徳軍本中受降城唐開元中廢横塞軍置天安軍於<lb/>
大同川乾元中改天徳軍移永濟柵今治是也太祖平<lb/>
党項遂破天徳盡掠吏民以東後置招討司漸成井邑<lb/>
乃以國族為天徳軍節度使有黄河黑山峪廬城威塞<lb/>
軍秦長城唐長城又有牟那山鉗耳觜城在其北<lb/>
　寧邊州鎮西軍下刺史本唐隆鎮遼置兵事屬西南<lb/>
　面招討司<lb/>
奉聖州武定軍上節度本唐新州後唐置團練使總山<lb/>
<pb n="KR2a0033_WYG_041-7a"/>
後八軍莊宗以弟存矩為之軍亂殺存矩于祁州擁大<lb/>
將盧文進亡歸太祖克新州莊宗遣李嗣源復取之同<lb/>
光二年升威塞軍右晉高祖割獻太宗改升有兩河會<lb/>
温泉龍門山涿鹿山東南至南京三百里西北至西京<lb/>
四百四十里兵事屬西京都部署司統州三縣四<lb/>
　永興縣本漢涿鹿縣地黄帝與蚩尤戰于此户八千<lb/>
　礬山縣本漢軍都縣山出白綠礬故名有礬山桑乾<lb/>
　河在州南六十里户三千<lb/>
<pb n="KR2a0033_WYG_041-7b"/>
　龍門縣有龍門山石壁對峙高數百尺望之若門徼<lb/>
　外諸河及沙漠潦水皆於此趣海雨則俄頃水踰千<lb/>
　仞晴則清淺可渉實塞北控扼之衝要也在州東北<lb/>
　二百八十里户四千<lb/>
　望雲縣本望雲川地景宗於此建潛邸因而成井肆<lb/>
　穆宗崩景宗入紹國統號御莊後置望雲縣直隸章<lb/>
　愍宫附庸於此在州東北二百六十里户一千<lb/>
　歸化州雄武軍上刺史本漢下洛縣元魏改文徳縣<lb/>
<pb n="KR2a0033_WYG_041-8a"/>
　唐升武州僖宗改毅州後唐太祖復武州明宗又為<lb/>
　毅州潞王仍為武州晉高祖割獻于遼改今名有桑<lb/>
　乾河㑹河川愛陽川炭山又謂之陘頭有涼殿承天<lb/>
　皇后納涼於此山東北三十里有新涼殿景宗納涼<lb/>
　於此唯松棚數陘而已斷雲嶺極高峻故名州西北<lb/>
　至西京四百五十里統縣一<lb/>
　　文徳縣本漢女祁縣地元魏置户一萬<lb/>
　汗州清平軍下刺史本漢潘縣元魏置北齊置北燕<lb/>
<pb n="KR2a0033_WYG_041-8b"/>
　郡改懐戎縣隋廢郡屬涿郡唐武徳中復置北燕州<lb/>
　縣仍舊貞觀八年改嬀州五代時奚王去諸以數千<lb/>
　帳欲嬀州自别為西奚號汗州太祖因之有嬀泉在<lb/>
　城中相傳舜嬪二女於此又有温泉版泉磨笄山鷄<lb/>
　鳴山喬山歴山統縣一<lb/>
　　懐來縣本懐戎縣太祖改戸三千<lb/>
　儒州縉陽軍中刺史唐置後唐同光二年隸新州太<lb/>
　宗改奉聖州仍屬有南溪河沽河宋王峪桃峪口統<lb/>
<pb n="KR2a0033_WYG_041-9a"/>
　縣一<lb/>
　　縉山縣本漢廣寗縣地唐天寶中割嬀州縣置户<lb/>
　　五千<lb/>
蔚州忠順軍上節度周職方并州川曰漚夷在州境飛<lb/>
狐縣趙襄子滅代武靈王置代郡項羽徙趙歇為代王<lb/>
歇還趙立陳餘王代漢韓信斬餘復置代郡文帝初封<lb/>
代皆此地周宣帝始置蔚州隋開皇中廢唐武徳四年<lb/>
復置至徳二年改興唐縣乾元元年仍舊大中後朱邪<lb/>
<pb n="KR2a0033_WYG_041-9b"/>
執宜為刺史有功賜姓名李國昌子克用乞為留後僖<lb/>
宗不許廣明初攻敗國昌代北無備太祖來攻克之俘<lb/>
掠居民而去石晉獻地升忠順軍後更武安軍統和四<lb/>
年入宋尋復之降刺史隸奉聖州升觀察復忠順軍節<lb/>
度兵事屬西京都部署司統縣五<lb/>
　靈仙縣唐置興唐縣梁改隆化縣後唐同光初復置<lb/>
　晉改今名户二萬<lb/>
　定安縣本漢東安陽縣地久廢後唐太祖伐劉仁恭<lb/>
<pb n="KR2a0033_WYG_041-10a"/>
　次蔚州晨霧晦瞑占不利深入會雷電大作燕軍解<lb/>
　去即此遼置定安縣西北至州六十里户一萬<lb/>
　飛狐縣後周大象二年置廣昌縣于五龍城即此隋<lb/>
　仁夀元年改名飛狐相傳有狐於紫荆嶺食五粒松<lb/>
　子成飛仙故云西北至州一百四十里户五千<lb/>
　靈丘縣漢置後漢省東魏復置屬靈丘郡隋開皇中<lb/>
　罷郡來屬大業初改隸代州唐武徳六年仍舊東北<lb/>
　至州一百八十里户三千<lb/>
<pb n="KR2a0033_WYG_041-10b"/>
　廣陵縣本漢延陵縣隋唐為鎮州後唐同光初分興<lb/>
　唐縣置石晉割屬遼東南至州四十里户三千<lb/>
應州彰國軍上節度唐武徳中置金城縣後改應州後<lb/>
唐明宗州人也天成元年升彰國軍節度興唐軍寰州<lb/>
隸焉遼因之北龍首山南鴈門兵事屬西京都部署司<lb/>
統縣三<lb/>
　金城縣本漢陰館縣地漢末廢為陰館城大業末陷<lb/>
　突厥唐始置金城縣遼因之户八千<lb/>
<pb n="KR2a0033_WYG_041-11a"/>
　渾源縣唐置有渾源川在州東南一百五十里户五<lb/>
　千<lb/>
　河陰縣本漢陰館縣地初隸朔州清寧中來屬户三<lb/>
　千<lb/>
朔州順義軍下節度本漢馬邑縣地元魏孝文帝始置<lb/>
朔州在今州北三百八十里定襄故城葛榮亂廢高齊<lb/>
天保六年復置在今州南四十七里新城八年徙馬邑<lb/>
即今城武成帝置北道行臺周武帝置朔州總管府隋<lb/>
<pb n="KR2a0033_WYG_041-11b"/>
大業三年改馬邑郡唐武徳四年復朔州遼升順義軍<lb/>
節度兵事屬西京都部署司統州一縣三<lb/>
　鄯陽縣本漢定襄縣地建安中置新興郡元魏置桑<lb/>
　乾郡高齊置招逺縣郡仍舊隋開皇三年罷郡隸朔<lb/>
　州大業元年初名鄯陽縣遼因之户四千<lb/>
　寧逺縣齊天保六年於朔州西置招逺縣唐乾元元<lb/>
　年改今名遼因之有寧逺鎮東至朔州八十里户二<lb/>
　千<lb/>
<pb n="KR2a0033_WYG_041-12a"/>
　馬邑縣漢置屬鴈門郡唐開元五年析鄯陽縣東三<lb/>
　十里置大同軍倚郭置馬邑縣南至朔州四十里户<lb/>
　三千<lb/>
　武州宣威軍下刺史趙恵王置武川塞魏置神武縣<lb/>
　唐末置武州後唐改毅州重熙九年復武州號宣威<lb/>
　軍統縣一<lb/>
　　神武縣魏置晉改新城後唐太祖生神武川之新<lb/>
　　城即此初隸朔州後置州併寧逺為一縣來屬户<lb/>
<pb n="KR2a0033_WYG_041-12b"/>
　　五千<lb/>
東勝州武興軍下刺史隋開皇七年置勝州大業五年<lb/>
改榆林郡唐貞觀五年於南河地置決勝州故謂此為<lb/>
東勝州天寶七年又為榆林郡乾元元年復為勝州太<lb/>
祖神冊元年破振武軍勝州之民皆趨河東州廢晉割<lb/>
代北來獻復置兵事屬西南面招討司統縣二<lb/>
　榆林縣<lb/>
　河濱縣<lb/>
<pb n="KR2a0033_WYG_041-13a"/>
金肅州重熙十二年伐西夏置割燕民三百户防秋軍<lb/>
一千實之屬西南面招討司<lb/>
河清軍西夏歸遼開直路以趍上京重熙十二年建城<lb/>
號河清軍徙民五百户防秋兵一千人實之屬西南面<lb/>
招討司<lb/>
　<lb/>
　<lb/>
　<lb/>
<pb n="KR2a0033_WYG_041-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷四十一<lb/>
<pb n="KR2a0033_WYG_041-14a"/>
　遼史卷四十一考證<lb/>
地理志五唐武徳四年置北恒州　按唐書地理志武<lb/>
　徳元年置北恒州此云四年互異<lb/>
寧人縣　按金史雲内州鎮一寧仁舊縣也此作寧人<lb/>
　互異<lb/>
鄯陽縣本漢定襄縣地　按唐書通考俱作善陽<lb/>
武州後唐改毅州　按刻本舊作唐改毅州無後字考<lb/>
　武州唐末置屬河東道後唐改為毅州石晉時入于<lb/>
<pb n="KR2a0033_WYG_041-14b"/>
　契丹見通考謹据改<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷四十一考證<lb/>
</p>
<p>
</p>
  </div>
</body>
</text>
</TEI>
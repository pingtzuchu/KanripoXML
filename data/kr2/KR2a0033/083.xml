<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷八十三</head> <lb/>
    <p>
<pb n="KR2a0033_WYG_083-1a"/>
欽定四庫全書<lb/>
　遼史卷八十三<lb/>
　　元中書右丞相總裁托克托等修<lb/>
　列傳第十三<lb/>
　　耶律休格<hi>瑪格</hi>　　耶律色珍<lb/>
　　耶律希達　　　　耶律學古<hi>額布勒</hi>
耶律休格字遜寧祖實嚕隋國王父烏蘇南院額爾竒<lb/>
木休格少有公輔器烏爾古室韋叛休格從北府宰相<lb/>
<pb n="KR2a0033_WYG_083-1b"/>
蕭斡討之應厯末為特哩衮乾亨元年宋侵燕北院大<lb/>
王希達統軍使蕭托果等敗績南京被圍帝命休格代<lb/>
希達將五院軍徃救遇大敵於高梁河與耶律色珍分<lb/>
左右翼擊敗之追殺三十餘里斬首萬餘級休格被三<lb/>
創明旦宋主遁去休格以創不能騎輕車追至涿州不<lb/>
及而還是年冬上命韓匡嗣耶律沙伐宋以報圍城之<lb/>
役休格率本部兵從匡嗣等戰于滿城翌日將復戰宋<lb/>
人請降匡嗣信之休格曰彼衆整而鋭必不肯屈乃誘<lb/>
<pb n="KR2a0033_WYG_083-2a"/>
我耳宜嚴兵以待匡嗣不聽休格引兵憑高而視須㬰<lb/>
南兵大至皷譟疾馳匡嗣倉卒不知所為士卒棄旗皷<lb/>
而走遂敗績休格整兵進擊敵乃却詔總南靣戍兵為<lb/>
北院大王車駕親征圍瓦橋關宋兵來救守將張師突<lb/>
圍出帝親督戰休格斬師餘衆退走入城宋陣于水南<lb/>
將戰帝以休格馬介獨黄慮為敵所識乃賜𤣥甲白馬<lb/>
易之休格率精騎渡水撃敗之追至莫州横屍滿道靫<lb/>
矢俱罄生獲數將以獻帝悦賜御馬金盂勞之曰爾勇<lb/>
<pb n="KR2a0033_WYG_083-2b"/>
過于名若人人如卿何憂不克師還拜裕悦聖宗即位<lb/>
太后稱制令休格總南靣軍務以便宜從事休格均戍<lb/>
兵立更休法勸農桑修武備邉境大治統和四年宋復<lb/>
來侵其將范密楊繼業出雲州曹彬米信出雄易取岐<lb/>
溝涿州陥固安置屯時北南院奚部兵未知休格力寡<lb/>
不敢出戰夜以輕騎出兩軍間殺其單弱以脅餘衆晝<lb/>
則以精鋭張其勢使彼勞於防禦以疲其力又設伏林<lb/>
莽絶其糧道曹彬等以糧運不繼退保白溝月餘復至<lb/>
<pb n="KR2a0033_WYG_083-3a"/>
休格以輕兵薄之伺彼蓐食擊其離伍單出者且戰且<lb/>
却由是南軍自救不暇結方陣塹地兩邉而行軍渴乏<lb/>
井漉淖而飲凡四日始達于涿聞太后軍至彬等冒雨<lb/>
而遁太后益以鋭卒追及之彼力窮環粮車自衛休格<lb/>
圍之至夜彬信以數騎亡去餘衆悉潰追至易州東聞<lb/>
宋師尚有數萬瀕沙河而㸑促兵徃擊之宋師望塵奔<lb/>
竄墮岸相蹂死者過半沙河為之不流太后旋斾休格<lb/>
收宋屍為京觀封宋國王又上言可乘宋弱畧地至河<lb/>
<pb n="KR2a0033_WYG_083-3b"/>
為界書奏不納及太后南征休格為先鋒敗宋兵於望<lb/>
都時宋將劉廷譲以數萬騎並海而出約與李敬源合<lb/>
兵聲言取燕休格聞之先以兵扼其要地㑹太后軍至<lb/>
接戰殺敬源廷讓走瀛州七年宋遣劉廷讓等乗暑潦<lb/>
來攻易州諸將憚之獨休格率鋭卒逆擊于沙河之北<lb/>
殺傷數萬獲輜重不可計獻于朝太后嘉其功詔免拜<lb/>
不名自是宋不敢北向時宋人欲止兒啼乃曰裕悦至<lb/>
矣休格以燕民疲弊省賦役恤孤寡戒戍兵無犯宋境<lb/>
<pb n="KR2a0033_WYG_083-4a"/>
雖馬牛逸于北者悉還之逺近向化邉鄙以安十六年<lb/>
薨是夕雨木冰聖宗詔立祠南京休格智畧宏逺料敵<lb/>
如神毎戰勝讓功諸將故士卒樂為之用身更百戰未<lb/>
嘗殺一無辜二子果巴官至節度使果實終裕悦孫瑪<lb/>
格<lb/>
瑪格字額特埒興宗時以散職入見上問卿奉佛乎對<lb/>
曰臣毎旦誦太祖太宗及先臣遺訓未暇奉佛帝悦清<lb/>
寧中遷唐古部節度使咸雍中累遷匡義軍節度使太<lb/>
<pb n="KR2a0033_WYG_083-4b"/>
康初致仕卒<lb/>
耶律色珍字韓隱裕悦赫嚕之孫性明敏不事生産保<lb/>
寧元年樞密使蕭思溫薦色珍有經國才上曰朕知之<lb/>
第佚蕩豈可羈屈對曰外雖佚蕩中未可量乃召問以<lb/>
時政占對剴切帝器重之妻以皇后之姪命節制西南<lb/>
靣諸軍仍援河東改南院大王乾亨初宋再攻河東從<lb/>
耶律沙至白馬嶺遇敵沙等戰不利色珍赴之令麾下<lb/>
萬矢齊發敵氣褫而退是年秋宋下河東乗勝襲燕北<lb/>
<pb n="KR2a0033_WYG_083-5a"/>
院大王耶律希達與蕭托果逆戰敗績退屯清河北色<lb/>
珍取希達等青幟軍于得勝口以誘敵敵果爭赴色珍<lb/>
出其後奮擊敗之及高梁之戰與耶律休格分左右翼<lb/>
夾擊大敗宋軍統和初皇太后稱制益見委任為北院<lb/>
樞密使㑹宋將曹彬米信出雄易楊繼業出代州太后<lb/>
親帥師救燕以色珍為山西路兵馬都統繼業䧟山西<lb/>
諸郡各以兵守自屯代州色珍至定安遇賀令圖軍擊<lb/>
破之追至五䑓斬首數萬級明日至蔚州敵不敢出色<lb/>
<pb n="KR2a0033_WYG_083-5b"/>
珍書帛射城上諭以招慰意隂聞宋軍來救令都監耶<lb/>
律托色夜伏兵險阨俟敵至而發城守者見救至突出<lb/>
色珍擊其背二軍俱潰追至飛狐斬首一萬餘級遂取<lb/>
蔚州賀令圖潘美復以兵來色珍逆于飛狐擊敗之宋<lb/>
軍在渾源應州者皆棄城走色珍聞繼業出兵令蕭達<lb/>
林伏兵于路明旦繼業兵至色珍擁衆為戰勢繼業麾<lb/>
幟而前色珍佯退伏兵發色珍進攻繼業敗走至狼牙<lb/>
村衆軍皆潰繼業為流矢所中被擒色珍責曰汝與我<lb/>
<pb n="KR2a0033_WYG_083-6a"/>
國角勝三十餘年今日何靣目相見繼業但稱死罪而<lb/>
已初繼業在宋以驍勇聞人號楊無敵首建梗邉之策<lb/>
至狼牙村心惡之欲避不可得既擒三日死色珍歸闕<lb/>
以功加守太保從太后南伐卒于軍太后親為哀臨仍<lb/>
給葬具庶子果勒官至小將軍<lb/>
耶律希達孟父楚國王之後便弓馬勇於攻戰景宗時<lb/>
多任以軍事統和四年為右皮室詳衮時宋將楊繼業<lb/>
䧟山西郡縣希達從樞密使色珍討之凡戰必以身先<lb/>
<pb n="KR2a0033_WYG_083-6b"/>
矢無虚發繼業敗于朔州之南匿深林中希達望袍影<lb/>
而射繼業墮馬先是軍令須生擒繼業希達以故不能<lb/>
為功後太后南伐屢有戰績以病卒<lb/>
耶律學古字伊實揚裕悦斡之庶孫頴悟好學工譯鞮<lb/>
及詩保寧中補御盞郎君乾亨元年宋既下河東乗勝<lb/>
侵燕學古受詔往援始至京宋敗耶律希達蕭托果等<lb/>
勢益張圍城三周穴地而進城中民懐二心學古以計<lb/>
安反側隨宜備禦晝夜不少懈適有敵三百餘人夜登<lb/>
<pb n="KR2a0033_WYG_083-7a"/>
城學古戰却之㑹援軍至圍遂解學古開門列陣四靣<lb/>
鳴皷居民大呼聲震天地旋有高梁之捷以功遥授保<lb/>
静軍節度使為南京馬歩軍都指揮使二年伐宋乞將<lb/>
漢軍從之改彰國軍節度使時南境未静民思休息學<lb/>
古禁寇掠以安之㑹宋將潘美率兵分道來侵學古以<lb/>
軍少虚張旗幟雜丁黄為疑兵是夜適獨虎峪舉烽火<lb/>
遣人偵視見敵俘掠村野擊之悉獲所掠物擒其將領<lb/>
自是學古與潘美各守邉約無相侵軼民獲安業以功<lb/>
<pb n="KR2a0033_WYG_083-7b"/>
為特哩衮卒弟額布勒<lb/>
額布勒字留隱嚴重有膂力善屬文統和中伐宋屢任<lb/>
以軍事嘗與揚珠不相能因曰爾奴才何所知揚珠訟<lb/>
于北院樞密使韓徳讓徳讓怒問曰爾安得此奴耶額<lb/>
布勒對曰三父異籍時亦易得徳讓笑而釋之後從蕭<lb/>
恒徳伐博囉滿達勒以功為東路統軍都監及徳讓為<lb/>
大丞相薦其材可任統軍使太后曰額布勒嘗不遜於<lb/>
卿何善而薦徳讓奏曰臣黍相位於臣猶不屈况於其<lb/>
<pb n="KR2a0033_WYG_083-8a"/>
餘以此知可用若任使之必能鎮撫諸番太后從之加<lb/>
金紫崇禄大夫檢校太尉而弟果囉以罪亡額布勒及<lb/>
其母俱下吏恐祸及母隂使人召果囉紿曰太后知事<lb/>
之誣汝第來勿畏果囉至送有司坐誅其後退歸田里<lb/>
以疾卒<lb/>
論曰宋乗下太原之鋭以師圍燕繼遣曹彬楊繼業等<lb/>
分道來伐是兩役也遼亦岌岌乎殆哉休格奮撃于高<lb/>
梁敵兵奔潰色珍擒繼業于朔州旋復故地宋自是不<lb/>
<pb n="KR2a0033_WYG_083-8b"/>
復深入社稷固而邉境寧雖配古名將無愧矣然非學<lb/>
古之在南京安其反側則二将之功盖亦難致故曰國<lb/>
以人重信哉<lb/>
　<lb/>
　<lb/>
　<lb/>
　<lb/>
　遼史卷八十三<lb/>
<pb n="KR2a0033_WYG_083-9a"/>
　遼史卷八十三考證<lb/>
耶律休格傳休格二子　按聖宗本紀統和二十一年<lb/>
　休格子道士努以謀反誅是休格不止二子也<lb/>
耶律色珍傳楊繼業被擒太息死罪而已　按契丹國<lb/>
　志稱繼業被擒太息曰主上遇我厚何靣目求活於<lb/>
　此不食三日死麾下百餘人皆感泣不肯去遂俱死<lb/>
　無生還者聖宗紀所載畧同則此傳但稱死罪之語<lb/>
　似未足信至業之稱繼業以業在北漢時原賜姓劉<lb/>
<pb n="KR2a0033_WYG_083-9b"/>
　名繼業也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷八十三考證<lb/>
</p>
<p>
</p>
  </div>
</body>
</text>
</TEI>
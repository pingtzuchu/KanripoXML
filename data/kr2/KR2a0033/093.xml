<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷九十三</head> <lb/>
    <p>
<pb n="KR2a0033_WYG_093-1a"/>
欽定四庫全書<lb/>
　遼史卷九十三<lb/>
　　元中書右丞相總裁托克托等修<lb/>
　列傳第二十三<lb/>
　　蕭　惠<hi>慈實努</hi>　蕭雅魯<hi>都勒斡</hi>　蕭托雲<lb/>
　　耶律都沁<lb/>
蕭惠字伯仁小字托果斯淳欽皇后弟阿古齊五世孫<lb/>
初以中宫親為國舅詳衮從伯父巴雅爾征高麗至努<lb/>
<pb n="KR2a0033_WYG_093-1b"/>
克特北嶺高麗阻險以拒力戰破之及攻開京以軍律<lb/>
整肅聞授契丹行宫都部署開泰二年改南京統軍使<lb/>
尋為右伊勒希巴加同中書門下平章事朝議以遼東<lb/>
重地非勲戚不能鎮撫乃命惠知東京留守事改西北<lb/>
路招討使封魏國公太平六年討回鶻阿爾斯蘭徴兵<lb/>
諸路獨準布酋長濟喇後期立斬以狥進至甘州攻圍<lb/>
三日不克而還時濟喇之子聚兵來襲準布酋長烏巴<lb/>
密以告惠未之信㑹西準布叛襲三克軍都監尼嚕古<lb/>
<pb n="KR2a0033_WYG_093-2a"/>
圖吉部節度使嘉哩額布勒等將兵三千來救遇敵于<lb/>
哈屯城西南嘉哩額布勒戰歿士卒潰散惠倉卒列陣<lb/>
敵出不意攻我營衆請乘時奮擊惠以我軍疲敝未可<lb/>
用弗聽烏巴請以夜斫營惠又不許準布歸惠乃設伏<lb/>
兵擊之前鋒始交敵敗走惠為招討累年屢遭侵掠士<lb/>
馬疲困七年左遷南京侍衛親軍馬步軍都指揮使尋<lb/>
遷南京統軍使興宗即位知興中府歴順義軍節度使<lb/>
東京留守西南面招討使加開府儀同三司檢校太師<lb/>
<pb n="KR2a0033_WYG_093-2b"/>
兼侍中封鄭王賜推誠協謀竭節功臣重熙六年復為<lb/>
契丹行宫都部署加守太師徙王趙拜南院樞密使更<lb/>
王齊是時帝欲一天下謀取三關集羣臣議惠曰兩國<lb/>
彊弱聖慮所悉宋人西征有年師老民疲陛下親率六<lb/>
軍臨之其勝必矣蕭孝穆曰我先朝與宋和好無罪伐<lb/>
之其曲在我況勝敗未可逆料願陛下熟察帝從惠言<lb/>
廼遣使索宋十城㑹諸軍于燕惠與太弟帥師壓宋境<lb/>
宋人重失十城增歲幣請和惠以首事功進王韓十二<lb/>
<pb n="KR2a0033_WYG_093-3a"/>
年兼北府宰相同知元帥府事又爲北樞密使十三年<lb/>
夏國李元昊誘山南党項諸部帝親征元昊懼請降惠<lb/>
曰元昊忘奕世恩萌姦計車駕親臨不盡歸所掠天誘<lb/>
其衷使彼來迎天與不圖後悔何及帝從之詰旦進軍<lb/>
夏人列拒馬于河西蔽盾以立惠擊敗之元昊走惠麾<lb/>
先鋒及右翼邀之夏人千餘潰圍出我師逆擊大風忽<lb/>
起飛沙眯目軍亂夏人乘之蹂踐而死者不可勝計詔<lb/>
班師十七年尚帝姊秦晉國長公主拜駙馬都尉明年<lb/>
<pb n="KR2a0033_WYG_093-3b"/>
帝復征夏國惠自河南進戰艦糧船綿亘數百里既入<lb/>
敵境偵候不還鎧甲載于車軍士不得乘馬諸將咸請<lb/>
備不虞惠曰諒祚必自迎車駕何暇及我無故設備徒<lb/>
自弊耳數日我軍未營候者報夏師至惠方詰妄言罪<lb/>
諒祚軍從阪而下惠與麾下不及甲而走追者射惠幾<lb/>
不免軍士死傷尤衆師還以惠子慈實努歿于陣詔釋<lb/>
其罪十九年請老詔賜肩輿入朝䇿杖上殿辭章再上<lb/>
乃許之封魏國王詔冬夏赴行在參决疑議既歸遣賜<lb/>
<pb n="KR2a0033_WYG_093-4a"/>
湯藥及他賜賚不絶每生日輒賜詩以示尊寵清寜二<lb/>
年薨年七十四遺命家人薄葬訃聞輒朝三日惠性寛<lb/>
厚自奉儉薄興宗使惠恣取珍物惠曰臣以戚屬據要<lb/>
地禄足養廉奴婢千餘不為闕乏陛下猶有所賜貧於<lb/>
臣者何以待之帝以為然故為將雖數敗衂不之罪也<lb/>
弟實喇武定軍節度使二子慈實努烏爾古納烏爾古<lb/>
納終北府宰相慈實努字寜隐太平初補祇候郎君上<lb/>
愛其勤慎陞扎薩克轄加右監門衛上將軍西邊有警<lb/>
<pb n="KR2a0033_WYG_093-4b"/>
授西北路招討都監領保大軍節度使政濟恩威諸部<lb/>
悦附為殿前副㸃檢歴烏爾古徳哷勒詳袞征李諒祚<lb/>
為統軍都監與西北路招討使達嚕噶率畨部諸軍由<lb/>
北路趨凉州獲諒祚親屬夏人扼險以拒慈實努中流<lb/>
矢卒年五十一贈中書門下平章事<lb/>
蕭雅魯字和爾沁五院部人父揚珠歴宫節度使雅魯<lb/>
重熙間為牌印郎君清寜九年國家既平重元之亂其<lb/>
黨郭九等亡詔雅魯追捕獲之遷䕶衛太保咸雍元年<lb/>
<pb n="KR2a0033_WYG_093-5a"/>
使宋議邊事稱㫖知殿前副㸃檢事五年準布叛為行<lb/>
軍都監擊敗之俘獲甚衆初軍出止給五月粮過期粮<lb/>
乏士卒徃徃叛歸雅魯坐失計免官降戌西北部未行<lb/>
㑹北部兵起雅魯將烏爾古徳哷勒兵敗之毎戰以身<lb/>
先繇是釋前罪命總知烏爾古徳哷勒部九年徳哷勒<lb/>
叛都監耶律都木達以兵少不戰屯臚朐河徳哷勒合<lb/>
邉人掠居民雅魯力戰敗之獲其輜重繼聞酋長和卓<lb/>
三千餘騎掠附近部落縱兵躡其後連戰二日斬數千<lb/>
<pb n="KR2a0033_WYG_093-5b"/>
級盡得被掠人畜而還值徳哷勒黨五百餘騎刼捕鷹<lb/>
户逆擊走之俘斬甚衆自是徳哷勒勢沮時徳哷勒方<lb/>
為邊患準布相繼宼掠邊人疲弊朝廷以地逺不能時<lb/>
益援軍而使疆圉帖然者皆雅魯力也帝嘉其功拜左<lb/>
皮室詳衮㑹宋求天池之地詔雅魯兼統兩皮室軍屯<lb/>
達里庫山以備之太康初準布叛遷西北招討都監從<lb/>
都統耶律卓克算征討有功改南京統軍都監黄皮室<lb/>
詳衮尋遷東北路統軍都監卒弟都勒斡<lb/>
<pb n="KR2a0033_WYG_093-6a"/>
都勒斡字薩巴㓜警悟異常兒三歲失母哭盡哀見者<lb/>
傷之及長魁偉沉毅好學善屬文有才幹年三十始仕<lb/>
為朝野推重給事北院知聖㫖事太康二年伊遜再入<lb/>
樞府都勒斡素與蕭巖夀善誣以罪謫戍西北部坐皇<lb/>
太子事特恩減死仍錮終身在戍十餘年太子事稍直<lb/>
始得歸鄕里屏居謝人事一日臨流聞雉鳴三復孔子<lb/>
時哉語作古詩三章見志當時名士稱其高情雅韻不<lb/>
減古人壽隆六年卒年六十一乾統初贈彰義軍節度<lb/>
<pb n="KR2a0033_WYG_093-6b"/>
使<lb/>
蕭托雲字烏延北府宰相哈里之子統和初皇太后稱<lb/>
制以戚屬入侍尋為烏爾古都監討舒穆嚕等部有功<lb/>
遷烏爾古節度使十九年總領西北路軍事後以本路<lb/>
兵伐甘州降其酋長伊蘭既而伊蘭復叛命討之克肅<lb/>
州盡遷其民于托輝口故城師還詔尚金鄉公主拜駙<lb/>
馬都尉加同政事令門下平章事上言曰準布今已服<lb/>
化宜各分部治以節度使上從之自後節度使徃徃非<lb/>
<pb n="KR2a0033_WYG_093-7a"/>
材部民怨而思叛開泰元年七月錫林太師阿勒達殺<lb/>
其節度使西奔鄂爾多城蓋古所謂龍庭單于城也已<lb/>
而準布復叛圍托雲于哈屯城勢甚張托雲使諸軍齊<lb/>
射却之屯于鄂爾多城明年北院樞密使耶律華格引<lb/>
兵來救托雲遣人誘諸部皆降帝以托雲始雖失計後<lb/>
得人心釋之仍領諸部請益軍詔讓之曰叛者既服兵<lb/>
安用益且前日之役死傷甚衆若從汝謀邉事何時而<lb/>
息遂止㑹公主坐殺家婢降封郡主托雲罷使相尋為<lb/>
<pb n="KR2a0033_WYG_093-7b"/>
烏爾古徳哷勒詳衮以老代還卒子雙寛南京統軍使<lb/>
孫額圗琿尚三韓郡王赫嚕之女固頁公主終烏爾古<lb/>
徳哷勒部統軍使以善戰名于世<lb/>
耶律都沁字逹年積慶宫人仕統和間性疎簡不顧小<lb/>
節人初以是短之後侵宋分總羸師以從及戰取緋帛<lb/>
被介胄以自標顯馳突出入敵陣格殺甚衆太后望見<lb/>
喜召謂之曰卿戮力如此何患不濟厚賞之由是多以<lb/>
軍亊屬任俄授東北詳衮開泰二年進討準布克之重<lb/>
<pb n="KR2a0033_WYG_093-8a"/>
熙間歴東路統軍使天徳軍節度使十七年城西邊命<lb/>
都沁相地及造戰艦因成樓船百三十艘上置兵下立<lb/>
馬規制堅壯稱㫖及西征詔都沁率兵由别道進㑹于<lb/>
河濵敵兵阻河而陣帝御戰艦絶河擊之大捷而歸親<lb/>
賜巵酒仍問所欲都沁對曰臣幸被聖恩得効駑力萬<lb/>
死不能報國又將何求帝愈重之手書都沁衣𥚑曰勤<lb/>
國忠君舉世無雙卒于官年七十子迪里歴觀察節度<lb/>
使<lb/>
<pb n="KR2a0033_WYG_093-8b"/>
論曰初遼之謀復三闗也蕭惠賛伐宋之舉而宋人增<lb/>
幣請和狃於一勝移師西夏而勇智俱廢敗潰隨之豈<lb/>
非貪小利迷逺圖而然況所得不償所亡利果安在哉<lb/>
同時諸將撫綏邊圉若頁嚕忠勤不伐都勒斡高情雅<lb/>
韻都沁雖廉不逮蕭惠而無邀功啟釁之罪亦庶乎君<lb/>
子之風矣<lb/>
　<lb/>
　遼史卷九十三<lb/>
<pb n="KR2a0033_WYG_093-9a"/>
　遼史卷九十三考證<lb/>
蕭惠傳十七年尚帝姊秦晉國長公主拜駙馬都尉<lb/>
　按帝字原本誤作弟今據𢎞簡録改<lb/>
蕭托雲傳十九年總領西北路軍事後以本路兵伐甘<lb/>
　州降其酋長伊蘭按聖宗本紀統和二十六年蕭<lb/>
　托雲奏討甘州回鶻降其王耶剌里撫慰而還此處<lb/>
　原本稱降其酋長牙懶即此事也牙懶與耶剌里俱<lb/>
　係音近之譌今畫一改<lb/>
<pb n="KR2a0033_WYG_093-9b"/>
總論内都勒斡高情雅韻都沁雖廉不逮蕭惠而無邀<lb/>
　功啟釁之罪亦庶乎君子之風矣　按都勒斡高情<lb/>
　雅韻等句原本作鐸軫高情雅韻鐸盧斡雖廉不逮<lb/>
　惠而無邀功啟釁之罪考高情雅韻係都勒斡傳中<lb/>
　語都沁傳無此四字蓋都勒斡原本作鐸盧斡都沁<lb/>
　原本作鐸軫兩名俱有鐸字遂至互易其名而誤也<lb/>
　今據傳改正<lb/>
　遼史卷九十三考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷八十一</head> <lb/>
    <p>
<pb n="KR2a0033_WYG_081-1a"/>
欽定四庫全書<lb/>
　遼史卷八十一<lb/>
　　元中書右丞相總裁托克托等修<lb/>
　列傳第十一<lb/>
　　耶律舒嚕<hi>烏魯斯</hi>　王繼忠<lb/>
　　蕭孝忠　　　　　陳扎衮<lb/>
　　蕭和卓<lb/>
耶律舒嚕字伊實揚六院部人魁岸美容儀聖宗同年<lb/>
<pb n="KR2a0033_WYG_081-1b"/>
生帝愛之甫冠補祗候即君未㡬為宿直官及出師伐<lb/>
宋為隊帥從南府宰相耶律諾衮統軍使蕭達林畧地<lb/>
趙魏有功加檢校太師為北院大王攻㧞通利軍宋和<lb/>
議成特進門下平章事賜推誠竭節保義功臣以本部<lb/>
俸羊多闕部人空乏以羸老之羊及皮毛嵗請易南中<lb/>
絹彼此利之拜北院樞宻使封韓王自韓徳讓知北院<lb/>
職多廢曠舒嚕拜命之日朝野相慶從上獵松林至沙<lb/>
嶺卒年四十四贈守司徒政事令二子實神努烏魯斯<lb/>
<pb n="KR2a0033_WYG_081-2a"/>
實神努南院大王<lb/>
烏魯斯字留隱少有大志未冠補祗候即君開泰初為<lb/>
本部司徒秩滿閒居徴為郎君班詳衮遷右皮室詳衮<lb/>
將本部兵從東平王巴雅爾伐高麗至茶陀二河戰不<lb/>
利烏魯斯獨全軍還帝嘉賞終西南靣招討使<lb/>
王繼忠不知何郡人仕宋為鄆州刺史殿前都虞候統<lb/>
和二十一年宋遣繼忠屯定之望都以輕騎覘我軍遇<lb/>
南府宰相耶律諾衮等獲之太后知其賢授户部使以<lb/>
<pb n="KR2a0033_WYG_081-2b"/>
康黙記族女女之繼忠亦自激昂事必盡力宋以繼忠<lb/>
先朝舊臣毎遣使必有附賜聖宗許受之二十二年宋<lb/>
使來聘遺繼忠弧矢鞭䇿及求和劄子有曰自臨大位<lb/>
愛養黎元豈欲窮兵惟思息戰每敕邉事嚴諭守臣至<lb/>
于北界人民不令小有侵擾衆所具悉爾亦備知向以<lb/>
知雄州何承矩已布此懇自後杳無所聞汝可密言如<lb/>
許通和即當别使徃請詔繼忠與宋使相見仍許講和<lb/>
以繼忠家無奴𨽻賜宮户三十加左武衛上將軍攝中<lb/>
<pb n="KR2a0033_WYG_081-3a"/>
京留守開泰五年為漢人行宫都部署封琅邪郡王六<lb/>
年進楚王賜國姓上嘗議以蕭和卓為北院樞密使繼<lb/>
忠曰和卓雖有刀筆才暗於大體蕭迪里才行兼備可<lb/>
任上不納竟用和卓及遣和卓伐高麗繼忠為行軍副<lb/>
部署攻興化鎮月餘不下師還上謂明於知人拜樞密<lb/>
使太平三年致仕卒子懐玉仕至防禦使<lb/>
蕭孝忠字薩巴小字特古斯志慷慨開泰中補祗候即<lb/>
君尚越國公主拜駙馬都尉累遷殿前都㸃檢太平中<lb/>
<pb n="KR2a0033_WYG_081-3b"/>
擢北府宰相重熈七年為東京留守時禁渤海人擊毬<lb/>
孝忠言東京最為重鎮無從禽之地若非毬馬何以習<lb/>
武且天子以四海為家何分彼此宜弛其禁從之十二<lb/>
年入朝封楚王拜北院樞密使國制以契丹漢人分北<lb/>
南院樞密治之孝忠奏曰一國二樞密風俗所以不同<lb/>
若併為一天下幸甚事未及行薨追封楚國王帝素服<lb/>
哭臨赦死囚數人為孝忠薦福葬日親臨賜宮户守塜<lb/>
子阿蘇終南院樞密使<lb/>
<pb n="KR2a0033_WYG_081-4a"/>
陳扎衮小字旺玖雲州人工譯鞮勇而善射統和中補<lb/>
祗候即君為奚伊喇詳衮累遷敦睦宮太保兼掌圍場<lb/>
事開泰五年秋大獵帝射虎以馬馳太速矢不及發虎<lb/>
怒奮勢將犯蹕左右辟易扎衮捨馬捉虎兩耳騎之虎<lb/>
駭且逸上命衛士追射扎衮大呼止之虎雖軼山扎衮<lb/>
終不墮地伺便㧞佩刀殺之輦至上前慰勞良久即日<lb/>
設燕悉以席上金銀器賜之特加節鉞遷圍場都太師<lb/>
賜國姓命張儉呂徳懋賦以美之遷歸義軍節度使同<lb/>
<pb n="KR2a0033_WYG_081-4b"/>
知上京留守歴西南靣招討都監卒<lb/>
蕭和卓字和掄圗魯卜部人始為本部吏統和初以<lb/>
謹恪補南院侍郎十八年北院樞密使韓徳讓舉和卓<lb/>
為中丞以太后遺物使宋還遷北院樞密副使開泰三<lb/>
年為左伊勒希巴和卓久居近職習典故善占對以是<lb/>
尤被寵渥陞北院樞密使時議以為無完行不可大用<lb/>
南院樞密使王繼忠侍宴又譏其短帝頗不悦六年遣<lb/>
和卓伐高麗還時求進者多附之然其服食僕馬不加<lb/>
<pb n="KR2a0033_WYG_081-5a"/>
于舊帝知其亷以族屬女妻其子詔許親友饋獻豪貴<lb/>
奔趨于門太平五年有疾帝欲臨視和卓辭曰臣無狀<lb/>
猥䝉重任今形容毁瘁恐陛下見而動心帝從之㑹北<lb/>
府宰相蕭朴問疾和卓執其手曰吾死君必為樞密使<lb/>
慎勿舉勝已者朴出而鄙之是日卒子烏爾古終本部<lb/>
節度使<lb/>
論曰統和諸臣名昭王室者多矣舒嚕拜樞密使朝野<lb/>
相慶必有得民心者繼忠既不能死國雖通南北之和<lb/>
<pb n="KR2a0033_WYG_081-5b"/>
有知人之鑑奚足尚哉孝忠扎衮皆有可稱者和卓臨<lb/>
終教蕭朴毋舉勝已者樞密其誤國之罪大矣<lb/>
　<lb/>
　<lb/>
　<lb/>
　<lb/>
　<lb/>
　遼史卷八十一<lb/>
<pb n="KR2a0033_WYG_081-6a"/>
　遼史卷八十一考證<lb/>
王繼忠傳不知何郡人　按王繼忠係開封人見宋史<lb/>
王繼忠傳開泰五年為漢人行宮都部署　按原本脱<lb/>
　開泰二字今据本紀增<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_081-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷八十一考證<lb/>
</p>
<p>
</p>
  </div>
</body>
</text>
</TEI>
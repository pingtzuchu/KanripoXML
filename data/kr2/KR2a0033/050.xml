<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷五十</head> <lb/>
    <p>
<pb n="KR2a0033_WYG_050-1a"/>
欽定四庫全書<lb/>
　遼史卷五十<lb/>
　　元中書右丞相總裁托克托等修<lb/>
　志第十九<lb/>
　　禮志二<lb/>
　　　凶儀<lb/>
喪葬儀聖宗崩興宗哭臨于菆塗殿大行之夕四鼓終<lb/>
　皇帝率羣臣入柩前三致奠奉柩出殿之西北門就<lb/>
<pb n="KR2a0033_WYG_050-1b"/>
　輼輬車藉以素䄄巫者祓除之詰旦發引至祭所凡<lb/>
　五致奠太巫祈禳皇族外戚大臣諸京官以次致祭<lb/>
　乃以衣弓矢鞍勒圖畫馬駞儀衛等物皆燔之至山<lb/>
　陵葬畢上哀冊皇帝御幄命改火面火致奠三拜又<lb/>
　東向再拜天地訖乗馬率送葬者過神門之木乃下<lb/>
　東向再拜翼日詰旦率羣臣命婦詣山陵行初奠禮<lb/>
　升御容殿受遺賜又翼日再奠如初興宗崩道宗親<lb/>
　擇地以葬道宗崩菆塗于遊仙殿有司奉喪服天祚<lb/>
<pb n="KR2a0033_WYG_050-2a"/>
　皇帝問禮于總知翰林院事耶律固始服斬衰皇族<lb/>
　外戚使相矮<graphic n="KR2643" url="https://raw.githubusercontent.com/kanripo/KR-Gaiji/master/images/KR2643.png" mimeType="image/png"/>官及郎君服如之餘官承應人皆白<lb/>
　枲衣巾以入哭臨特哩衮三父房南府宰相約尼詳<lb/>
　衮九奚首郎君伊勒希巴國舅詳衮十扎薩克郎君<lb/>
　南院大王郎君各以次薦奠進鞍馬衣襲犀玉帶等<lb/>
　物表列其數讀訖焚表諸國所賻器服親王諸京留<lb/>
　守奠祭進賻物亦如之先帝小斂前一日皇帝喪服<lb/>
　上香奠酒哭臨其夜北院樞密使契丹行宫都部署<lb/>
<pb n="KR2a0033_WYG_050-2b"/>
　入小斂翼日遣北院樞密副使林牙以所賵器服置<lb/>
　之幽宫靈柩升車親王推之至食羖之次葢遼國舊<lb/>
　俗於此刑羖羊以祭皇族外戚諸京州官以次致祭<lb/>
　至葬所靈柩降車就轝皇帝免喪服步引至長福岡<lb/>
　是夕皇帝入陵寢授遺物于皇族外戚及諸大臣乃<lb/>
　出命以先帝寢幄過於陵前神門之木帝不親徃遣<lb/>
　近侍冠服赴之初奠皇帝皇后率皇族外戚使相節<lb/>
　度使夫人以上命婦皆拜祭循陵三匝而降再奠如<lb/>
<pb n="KR2a0033_WYG_050-3a"/>
　初辭陵而還<lb/>
上諡冊儀先一日於菆塗殿西廊設御幄并臣僚幕次<lb/>
　大樂令展宫懸於殿庭恊律郎設舉麾位至日北南<lb/>
　面臣僚朝服昧爽赴菆塗殿先置冊寳案於西廊下<lb/>
　閤使引皇帝至御幄服寛衣皂帶臣僚班齊分班引<lb/>
　入嚮殿合班立定引冊案上殿至褥位寳案次之設<lb/>
　於西階閤使引皇帝自西階升殿初行樂作至位立<lb/>
　樂止宣徽使揖皇帝鞠躬再拜陪位者皆冄拜翰林<lb/>
<pb n="KR2a0033_WYG_050-3b"/>
　使執臺琖以進皇帝再拜引至神座前跪奠三樂作<lb/>
　進奠訖復位樂止又再拜陪位者皆再拜引皇帝于<lb/>
　神座前北面立捧冊函者去葢進前跪冊案退置殿<lb/>
　西壁下引讀冊者進前俛伏跪自通全銜臣讀謚册<lb/>
　讀訖俛伏興復位捧冊函者置于案上捧寳函者進<lb/>
　前跪讀寳官通銜跪讀訖引皇帝至褥位再拜陪位<lb/>
　者皆再拜禮畢引皇帝歸御幄初行樂作至御幄樂<lb/>
　止引臣僚分班出若皇太后奠酒依常儀<lb/>
<pb n="KR2a0033_WYG_050-4a"/>
忌辰儀先一日奏忌辰榜子預冩名紙大紙一幅用隂<lb/>
　面後第三行書文武百僚宰臣某以下謹詣西上閤<lb/>
　門進名奉慰至日應拜大小臣僚竝皂衣皂鞓帶四<lb/>
　鼓至時於幕次前在京於僧寺班齊依位望闕叙立<lb/>
　直日舍人跪右執名紙在前班首以下皆再拜引退<lb/>
　名紙於宣徽使面付内侍奏聞<lb/>
宋使祭奠弔慰儀太皇太后至菆塗殿服喪服太后於<lb/>
　北間南面垂簾坐皇帝於南間北面坐宋使至幕次<lb/>
<pb n="KR2a0033_WYG_050-4b"/>
　宣賜素服皂帶更衣訖引南北臣僚入班立定矮<lb/>
　<graphic n="KR2643" url="https://raw.githubusercontent.com/kanripo/KR-Gaiji/master/images/KR2643.png" mimeType="image/png"/>以下竝上殿依位立先引祭奠使副捧祭文南洞<lb/>
　門入殿上下臣僚並舉哀至丹墀立定西上閤門使<lb/>
　自南階下受祭文上殿啓封置於香案哭止祭奠禮<lb/>
　物列殿前引使副南階上殿至褥位立揖再拜引大<lb/>
　使近前上香退再拜大使近前跪捧臺琖進奠酒三<lb/>
　教坊奏樂退再拜揖中書二舍人跪捧祭文引大使<lb/>
　近前俛伏跪讀訖舉哀引使副下殿立定哭止禮物<lb/>
<pb n="KR2a0033_WYG_050-5a"/>
　擔牀出畢引使副近南面北立勾弔慰使副南洞門<lb/>
　入四使同見大行皇帝靈再拜引出歸幕次皇太后<lb/>
　别殿坐服喪服先引北南面臣僚並於殿上下依位<lb/>
　立弔慰使副捧書匣右入當殿立閤門使右下殿受<lb/>
　書匣上殿奏封全開讀訖引使副南階上殿傳逹弔<lb/>
　慰訖退下殿立引禮物擔牀過畢引使副近南北面<lb/>
　立勾祭奠使副入四使同見鞠躬再拜不出班奏聖<lb/>
　躬萬福再拜出班謝面天顔又再拜立定宣徽傳聖<lb/>
<pb n="KR2a0033_WYG_050-5b"/>
　㫖撫問就位謝再拜引出歸幕次皇帝御南殿服喪<lb/>
　服使副入見如見皇太后儀加謝逺接撫問湯藥再<lb/>
　拜次宣賜使副并從人祭奠使副别賜讀祭文例物<lb/>
　即日就館賜宴高麗夏國奉弔進賻等使禮畧如之<lb/>
　道宗崩天祚皇帝問禮于耶律固宋國遣使弔及致<lb/>
　祭歸賵皇帝喪服御游仙之北别殿使入門皇帝哭<lb/>
　使者詣柩前上香讀祭文訖又哭有司讀遺詔慟哭<lb/>
　使者出少頃復入陳賻賵于柩前皇帝入臨哭退更<lb/>
<pb n="KR2a0033_WYG_050-6a"/>
　衣御游仙殿南之幄殿使者入見且辭勅有司賜宴<lb/>
　於館<lb/>
宋使告哀儀皇帝素冠服臣僚皂𫀆鞓帶宋使奉書右<lb/>
　入丹墀内立西上閤門使右階下殿受書匣上殿欄<lb/>
　内鞠躬奏封全開封於殿西案授宰臣讀訖皇帝舉<lb/>
　哀舍人引使者右階上欄内俛跪附奏起居訖俛興<lb/>
　立皇帝宣問南朝皇帝聖躬萬福使者跪奏來時皇<lb/>
　帝聖躬萬福起退舍人引使者右階下殿於丹墀西<lb/>
<pb n="KR2a0033_WYG_050-6b"/>
　面東鞠躬通事舍人通使者名某祗候見再拜不出<lb/>
　班奏聖躬萬福再拜出班謝面天顔再拜又出班謝<lb/>
　逺接撫問湯藥再拜賛祗候引出就幕次宣賜衣物<lb/>
　引從人入通名拜奏聖躬萬福出就幕賜衣如使者<lb/>
　之儀又引使者入面殿鞠躬賛謝恩再賛有勅賜宴<lb/>
　再拜賛祗候出就幕次宴引從人謝恩拜勅賜宴皆<lb/>
　如初宴畢歸館<lb/>
宋使進遺留禮物儀百官昧爽朝服殿前班立宋遺留<lb/>
<pb n="KR2a0033_WYG_050-7a"/>
　使告登位使副入内門館伴副使引謝登位使就幕<lb/>
　次坐館伴大使與遺留使副奉書入至西上閤門外<lb/>
　氊位立閤使受書匣置殿西階下案引進使引遺留<lb/>
　物於西上閤門入即於廊下横門出皇帝升殿坐宣<lb/>
　徽使押殿前班起居畢引宰臣押文武班起居引中<lb/>
　書令西階上殿奏宋使見牓子契丹臣僚起居控鶴<lb/>
　官起居遺留使副西上閤門入面殿立舎人引使副<lb/>
　西階上殿附奏起居訖引西階下殿於丹墀東西面<lb/>
<pb n="KR2a0033_WYG_050-7b"/>
　鞠躬通名奏聖躬萬福如告哀使之儀謝面天顔謝<lb/>
　逺接撫問湯藥引遺留使從人見亦如之次引告登<lb/>
　位使副捧書匣於東上閤門入面殿立閤使東階下<lb/>
　殿受書匣中書令讀訖舍人引使副東階上殿附奏<lb/>
　起居引下殿南面立告登位禮物入即於廊下横門<lb/>
　出退西面鞠躬附奏起居謝面天顔逺接等皆如遺<lb/>
　留使之儀宣賜遺留登位兩使副併從人衣物如告<lb/>
　哀使應坐臣僚皆上殿就位立分引兩使副等於兩<lb/>
<pb n="KR2a0033_WYG_050-8a"/>
　廊立皇帝問使副衝涉不易丹墀内五拜各引上殿<lb/>
　祗候位立大臣進酒皇帝飲酒契丹通漢人賛殿上<lb/>
　臣僚皆拜稱萬歲賛各就坐行酒殽茶饍饅頭畢從<lb/>
　人出水飯畢臣僚皆起契丹通漢人賛皆再拜稱萬<lb/>
　歲各祗候獨引宋使副下殿謝五拜引出控鶴官門<lb/>
　外祇候報閤門無事供奉官捲班出<lb/>
髙麗夏國告終儀先期於行宫左右下御帳設使客幕<lb/>
　次於東南至日北面臣僚各常服其餘臣僚竝朝服<lb/>
<pb n="KR2a0033_WYG_050-8b"/>
　入朝使者至幕次有司以嗣子表狀先呈樞密院准<lb/>
　備奏呈先引北面臣僚并矮<graphic n="KR2643" url="https://raw.githubusercontent.com/kanripo/KR-Gaiji/master/images/KR2643.png" mimeType="image/png"/>已上近御帳相對立<lb/>
　其餘臣僚依班位序立引告終人使右入至丹墀面<lb/>
　殿立引右上立揖少前拜跪奏訖宣問若嗣子已立<lb/>
　恭身受聖㫖奏訖復位嗣子未立不宣問引右下丹<lb/>
　墀面北鞠躬通班畢引面殿再拜不出班奏聖躬萬<lb/>
　福再拜出班謝面天顔復位再拜出班謝逺接復位<lb/>
　再拜賛祇候退就幕次再入依前面北鞠躬通辭再<lb/>
<pb n="KR2a0033_WYG_050-9a"/>
　拜叙戀闕再拜賛好去禮畢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_050-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷五十<lb/>
</p>
<p>
</p>
  </div>
</body>
</text>
</TEI>
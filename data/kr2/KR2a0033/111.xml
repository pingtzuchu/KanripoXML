<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百十一</head> <lb/>
    <p>
<pb n="KR2a0033_WYG_111-1a"/>
欽定四庫全書<lb/>
　遼史卷一百十一<lb/>
　　元中書右丞相總裁托克托等修<lb/>
　列傳第四十一<lb/>
　　姦臣下<lb/>
蕭額哩頁字額圗琿國舅阿拉次子便佞滑稽善女工<lb/>
重熙間以外戚進清寧初補祗候郎君尚鄭國公主拜<lb/>
駙馬都尉累遷南面林牙以父阿拉為蕭格所譛出額<lb/>
<pb n="KR2a0033_WYG_111-1b"/>
哩頁為奉先軍節度使十年冬召為北面林牙咸雍中<lb/>
㑹有告額哩頁與族人珠展謀害耶律伊遜按無狀出<lb/>
為寧逺軍節度使自後額哩頁揣伊遜意傾心事之薦<lb/>
為國舅詳衮太康初封遼西郡王時伊遜擅恣凡不附<lb/>
已者出之乃引額哩頁為北府宰相兼知契丹行宫都<lb/>
部署事及伊遜謀搆皇太子額哩頁多助成之遂知北<lb/>
院樞密事賜推誠協贊功臣以女姪妻伊遜子蘇頁恃<lb/>
勢横肆至有無君之語朝野側目帝出伊遜知南院大<lb/>
<pb n="KR2a0033_WYG_111-2a"/>
王事坐與伊遜黨以天平軍節度使歸第尋拜西北路<lb/>
招討使以母憂去官卒<lb/>
耶律赫嚕字和爾沁六院錫里尼古察之後柔佞喜苟<lb/>
合仕清寧初時伊遜引用羣小赫嚕附之遂見委任俄<lb/>
擢南面林牙伊遜譛皇太子殺忠直赫嚕多預其謀弟<lb/>
烏頁亦黨伊遜時號二賊伊遜薦為北院大王卒烏頁<lb/>
亦至南院大王<lb/>
蕭塔喇台約尼温汗宫分人善阿意順辭色清寧初伊<lb/>
<pb n="KR2a0033_WYG_111-2b"/>
遜用事甚見引用累遷北面林牙同知北院宣徽使事<lb/>
及皇太子廢遣塔喇台監送上京塔喇台促其行不令<lb/>
下車起居飲食數加陵侮至則築圜堵囚之太康中遷<lb/>
西南招討使歴順義軍節度使轉國舅詳衮壽隆五年<lb/>
坐怨望以老免死闔門籍興聖宫貶西北統軍司卒二<lb/>
子特黙額埒乾統間以父與伊遜謀伏誅<lb/>
蕭額圗琿國舅少父房之後咸雍中補牌印郎君太康<lb/>
三年樞密使伊遜陰懐逆謀乃令䕶衛太保耶律扎拉<lb/>
<pb n="KR2a0033_WYG_111-3a"/>
誣告耶律薩喇等廢立事詔按無狀皆補外頃之額圗<lb/>
琿希伊遜意欲實其事與耶律托卜嘉等入闗誣奏耶<lb/>
律薩喇等謀害伊遜欲立皇太子事臣亦預謀今不自<lb/>
言恐事泄連坐帝果怒徙皇太子于上京額圗琿尚皇<lb/>
女趙國公主為駙馬都尉後與伊遜議不合銜之復以<lb/>
車服僭擬人主被誅額圗琿臨刑語人曰前告耶律薩<lb/>
喇事皆伊遜敎我恐事彰殺我以滅口耳<lb/>
蕭達嚕噶約尼繅古汗宫分人心術姦險清寧間伊遜<lb/>
<pb n="KR2a0033_WYG_111-3b"/>
為樞宻使竊權用事陰懐逆謀達嚕噶比附之遂見奬<lb/>
拔稍遷至旗鼓伊喇詳衮伊遜欲害太子以達嚕噶兇<lb/>
果可使遣與近侍直長薩巴詣上京同留守蕭塔坦夜<lb/>
引力士至囚室紿以有赦召太子出殺之函其首以歸<lb/>
詐云疾薨以達嚕噶為國舅詳衮達嚕噶恐殺太子事<lb/>
白出入常佩刀有急召即欲自殺乾統間詔樞密使耶<lb/>
律阿蘇大索伊遜黨人達嚕噶以賂獲免後以疾卒<lb/>
耶律托卜嘉仲父房之後以善擊鞠幸於上凡馳騁鞠<lb/>
<pb n="KR2a0033_WYG_111-4a"/>
不離杖咸雍初補祗候郎君與耶律伊遜善故内外畏<lb/>
之及太子被譛按無迹托卜嘉附伊遜欲實其誣與額<lb/>
圖琿等密奏太子謀亂事本實臣不首恐事覺連坐帝<lb/>
信之廢太子改追慶宫副使壽隆元年為行宫都部署<lb/>
天祚嗣位以托卜嘉黨伊遜出為特們部節度使及樞<lb/>
密使耶律阿蘇大索伊遜舊黨托卜嘉以賂免徙德哷<lb/>
勒部節度使復為敦睦宫使天慶元年出為西北路招<lb/>
討使以疾卒<lb/>
<pb n="KR2a0033_WYG_111-4b"/>
蕭特古斯字和寧卓特部人仕重熙中以能稱累遷左<lb/>
中丞清寧初厯北面林牙改北院樞密副使辨敏善伺<lb/>
顔色應對合上意皇太后嘗曰有大事非耶律華格蕭<lb/>
特古斯不能决眷遇日隆知北院樞密使亊六年出知<lb/>
黄龍府八年拜南府宰相頃之為北院樞密使詔許便<lb/>
宜從事為人姦佞有餘好聚歛專愎變更法度為樞密<lb/>
數月所薦引多為重元黨與由是免為庶人後没入興<lb/>
聖宫卒<lb/>
<pb n="KR2a0033_WYG_111-5a"/>
論曰舜流共工孔子誅少正卯治姦之法嚴矣後世不<lb/>
是之察反以為忠而信任之不至於流毒宗社而未已<lb/>
道宗之於伊遜是也當其留仁先討重元若真為國計<lb/>
者不知包藏禍心待時而發耳一旦專權又得孝傑雅<lb/>
克錫沙為腹心故肆惡而無忌憚始誣皇后又殺太子<lb/>
及其妃其禍之酷良可悲哉嗚呼君之所親莫皇后<lb/>
太子若也姦臣殺之而不知羣臣言之而不悟一時忠<lb/>
讜廢戮幾盡雖黒山親見官屬之盛僅削一字王號至<lb/>
<pb n="KR2a0033_WYG_111-5b"/>
私藏甲兵然後誅之吁伊遜之罪固非一死可謝天下<lb/>
抑亦道宗不明無斷有以養成之也如蕭額哩頁輩忘<lb/>
君黨惡以饕富貴雖幸而死諸牖下其得免於遺臭之<lb/>
辱哉<lb/>
　<lb/>
　<lb/>
　<lb/>
　遼史卷一百十一<lb/>
</p>
<p>
</p>
  </div>
</body>
</text>
</TEI>
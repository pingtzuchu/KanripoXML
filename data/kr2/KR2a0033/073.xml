<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷七十三</head> <lb/>
    <p>
<pb n="KR2a0033_WYG_073-1a"/>
欽定四庫全書<lb/>
　遼史卷七十三<lb/>
　　元中書右丞相總裁托克托等修<lb/>
　列傳第三<lb/>
　　耶律赫嚕　　　　蕭達魯<hi>阿古齊</hi>
　　耶律實訥齊<hi>隆科</hi>　<hi>佛徳</hi>
　　耶律托雲　　　　耶律哈里<lb/>
耶律赫嚕字琨一字洪隱徳哷勒部人祖實黙克簡憲<lb/>
<pb n="KR2a0033_WYG_073-1b"/>
皇帝兄父烏蘇約尼時為本部額爾竒木赫嚕其長子<lb/>
也性質厚髫鬌與太祖遊從父實嚕竒之曰興我家者<lb/>
必二兒也太祖既長相與易裘馬為好然赫嚕事太祖<lb/>
彌謹㑹華格弑其父實嚕太祖顧赫嚕曰華格弑父料<lb/>
我不能容將反噬我今彼歸罪特依順為解我姑與之<lb/>
是賊吾不忘也自是赫嚕常佩刀從太祖以備不虞居<lb/>
乆之赫嚕父烏蘇病召赫嚕曰安巴堅神畧天授汝率<lb/>
諸弟赤心事之已而太祖來問疾烏蘇執其手曰爾命<lb/>
<pb n="KR2a0033_WYG_073-2a"/>
世奇才吾兒赫嚕者他日可委以事吾已諭之矣旣而<lb/>
以諸子屬之太祖為塔瑪轄實哷參預部族事赫嚕領<lb/>
數騎召小黄室韋來附太祖素有大志而知赫嚕賢軍<lb/>
國事非赫嚕議不行㑹討裕爾庫與烏爾古部赫嚕為<lb/>
前鋒戰有功及太祖為徳哷勒部額爾竒木討奚部其<lb/>
長珠爾偪險而壘攻莫能下命赫嚕持一笴往諭之既<lb/>
入為奚所執廼說奚曰契丹與奚實一國也我額爾竒<lb/>
木豈有輘轢之心哉漢人殺我祖奚首額爾竒木怨刺<lb/>
<pb n="KR2a0033_WYG_073-2b"/>
骨日夜思報顧力單弱使我求援於奚傳矢以示信耳<lb/>
額爾竒木受命於天撫下以徳故能有此衆也今奚殺<lb/>
我違天背徳不祥莫大焉且兵連禍結當自此始豈爾<lb/>
國之利乎珠爾感其言乃降太祖為裕恱秉國政欲命<lb/>
赫嚕為徳哷勒部額爾竒木辭曰賊在君側未敢逺去<lb/>
太祖討黒車子室韋幽州劉仁恭遣趙覇率衆來救赫<lb/>
嚕伏兵桃山俟覇衆過半而要之與太祖合擊斬獲甚<lb/>
衆遂降室韋太祖㑹李克用于雲州時赫嚕侍克用顧<lb/>
<pb n="KR2a0033_WYG_073-3a"/>
而壯之曰偉男子為誰太祖曰吾族赫嚕也㑹約尼哈<lb/>
陶津汗歿羣臣奉遺命請立太祖太祖辭曰昔吾祖額<lb/>
爾竒木聶哷嘗以不當立而辭今若等復為是言何歟<lb/>
赫嚕進曰曩吾祖之辭遺命弗及符瑞未見第為國人<lb/>
所推戴耳今先君言猶在耳天人所與若合符契天不<lb/>
可逆人不可拂而君命不可違也太祖曰遺命固然汝<lb/>
焉知天道赫嚕曰聞裕恱之生也神光屬天異香盈幄<lb/>
夢受神誨龍錫金佩天道無私必應有徳我國削弱齮<lb/>
<pb n="KR2a0033_WYG_073-3b"/>
齕於隣部日乆以故天生聖人以興起之汗知天意故<lb/>
有是命且約尼九營棊布非無可立者小大臣民屬心<lb/>
裕恱天也昔者裕恱伯父實嚕嘗曰吾猶蛇兒猶龍也<lb/>
天時人事㡬不可失太祖猶未許是夜獨召赫嚕責曰<lb/>
衆以遺命廹我汝不明吾心而亦俛隨耶赫嚕曰昔額<lb/>
爾竒木聶哷雖推戴者衆辭之而立蘇爾威為汗相傳<lb/>
十餘世君臣之分亂紀綱之統隳委質他國若綴斿然<lb/>
羽檄蠭午民疲奔命興王之運實在今日應天順人以<lb/>
<pb n="KR2a0033_WYG_073-4a"/>
答顧命不可失也太祖乃許明日即皇帝位命赫嚕總<lb/>
軍國事時制度未講國用未充扈從未備而諸弟埒克<lb/>
等往往覬非望太祖宫行營始置腹心部選諸部豪徤<lb/>
二千餘充之以赫嚕及蕭達嚕總焉已而諸弟亂作太<lb/>
祖命赫嚕總軍事討平之以功為徳哷勒部額爾竒木<lb/>
時民更兵焚剽日以抏敝赫嚕撫輯有方畜牧盛滋民<lb/>
用冨庶乃討烏爾古部破之自是震懾不復叛廼請制<lb/>
朝儀建元率百官上尊號太祖既備禮受冊拜赫嚕為<lb/>
<pb n="KR2a0033_WYG_073-4b"/>
阿勒坦裕恱阿勒坦言貴重如金也後太祖伐西南諸<lb/>
夷數為前鋒神冊二年從逼幽州與唐節度使周徳威<lb/>
拒戰汗州西敗徳威軍遂圍幽州未下太祖以時暑班<lb/>
師留赫嚕與盧國用守之俄而救兵繼至赫嚕等以軍<lb/>
少無援退三年七月皇都既成燕羣臣以落之赫嚕是<lb/>
月得疾薨年四十七旣葬賜名其阡諳達山曰裕恱峪<lb/>
詔立石紀功清寧間命立祠上京初赫嚕病革太祖臨<lb/>
視問所欲言赫嚕曰陛下聖徳寛仁羣生咸遂帝業隆<lb/>
<pb n="KR2a0033_WYG_073-5a"/>
興臣䝉寵遇雖瞑目無憾惟析徳哷勒部議未决願亟<lb/>
行之及薨太祖流涕曰斯人若登三五載吾謀蔑不濟<lb/>
矣後太祖二十一功臣各有所儗以赫嚕為心云子塔<lb/>
喇薩喇俱不仕<lb/>
論曰赫嚕以肺腑之親任帷幄之寄言如蓍龜謀成戰<lb/>
勝可謂算無遺䇿矣其君臣相得之誠庶呉漢之於光<lb/>
武歟夫信其所可信智也太祖有焉故曰惟聖知聖惟<lb/>
賢知賢斯近之矣<lb/>
<pb n="KR2a0033_WYG_073-5b"/>
蕭達魯字達年其母為徳祖女弟而淳欽皇后又其女<lb/>
兄也五世祖曰瑚穆哩約尼氏時嘗使唐唐留之幽州<lb/>
一夕折關遁歸國由是世為决獄官達魯性寛厚膂力<lb/>
絶人習軍旅事太祖潛藩日待左右凡征討必與行陣<lb/>
既即位達魯與弟阿古齊耶律實嚕耶律赫嚕皆總宿<lb/>
衛拜達魯北府宰相世其官太祖征奚及討劉守光達<lb/>
魯畧地海濱殺獲甚衆頃之埒克等作亂潰而北走達<lb/>
魯率輕騎追之兼晝夜行至榆河敗其黨獲埒克以獻<lb/>
<pb n="KR2a0033_WYG_073-6a"/>
太祖嘉之錫賚甚渥後討西南夷功居諸將先神冊三<lb/>
年十二月卒達魯有膽畧聞敵所在即馳赴親冒矢石<lb/>
前後戰未嘗少衂必勝乃止以故在太祖功臣列喻以<lb/>
手云弟阿古齊<lb/>
阿古齊字薩巴少卓越自放不羈長驍勇善射臨敵敢<lb/>
前每射甲楯輒洞貫太祖為裕恱時以材勇充任使既<lb/>
即位與達魯總腹心部埒克之亂也淳欽皇后軍黒山<lb/>
阻險自固太祖方經畧奚地命阿古齊統百騎往衛之<lb/>
<pb n="KR2a0033_WYG_073-6b"/>
逆黨特爾特耶律華格素憚其勇畧相戒曰是不可犯<lb/>
也埒克既北走與達魯追擒于榆河神冊初元討西南<lb/>
夷有功狥山西諸郡縣又下之敗周徳威軍三年以功<lb/>
拜北府宰相世其職天贊初與王郁畧地燕趙破磁窯<lb/>
鎮太祖西征悉委以南面邊事攻渤海破扶餘城獨將<lb/>
騎兵五百敗老相軍三萬渤海既平改東丹國頃之已<lb/>
降郡縣復叛盜賊蜂起阿古齊與康黙記討之所向披<lb/>
靡㑹賊游騎七千自鴨淥府來援勢張甚阿古齊帥麾<lb/>
<pb n="KR2a0033_WYG_073-7a"/>
下精銳直犯其鋒一戰克之斬馘二千餘遂進軍破輝<lb/>
發城以病卒功臣中喻阿古齊為耳云子安圖官至右<lb/>
皮室詳衮<lb/>
耶律實訥齊字薩喇六院部錫里尼古察之族始字堆<lb/>
音早𨽻太祖幕下嘗有疾賜罇酒飲而愈承詔易字遂<lb/>
易之曰薩喇焉及太祖即位掌腹心部天贊初分徳哷<lb/>
勒部為北南院實訥齊為北院額爾竒木帝西征至流<lb/>
沙諸夷聞威聲潰散命實訥齊撫集之及討渤海破扶<lb/>
<pb n="KR2a0033_WYG_073-7b"/>
餘城實訥齊從太子大元帥率衆夜圍輝罕城大諲譔<lb/>
降已而復叛命諸將分地攻之詰旦實訥齊感勵士伍<lb/>
鼓譟登陴敵震懾莫敢禦遂破之天顯中卒年七十居<lb/>
佐命功臣之一姪隆科佛徳<lb/>
隆科字薩蘭其母淳欽皇后姊也隆科㓜養宫掖既長<lb/>
沉毅有勇畧𨽻太祖帳下既即位屢有戰功埒克之亂<lb/>
也欲乘我不備為掩襲計紿降太祖將納之命隆科耶<lb/>
律托雲嚴號令勒士卒控轡以防其變逆黨知有備懼<lb/>
<pb n="KR2a0033_WYG_073-8a"/>
而遁以功授右皮室詳衮典宿衛太祖侵燕趙遇唐兵<lb/>
雲碧店隆科恃勇輕敵直犯其鋒戰乆之被數創歸營<lb/>
而卒太祖深悼惜之佐命功臣其一也<lb/>
佛徳字烏庫哩弱冠事太祖天顯初為左皮室詳衮典<lb/>
宿衛遷南院額爾竒木治有聲石敬瑭破張敬達軍於<lb/>
太原北佛徳勒兵為援敬達遁敬瑭追至晉安寨圍之<lb/>
佛徳領輕騎襲潞州塞其餉道唐將殺敬達以降㑹同<lb/>
初改徳哷勒部額爾竒木為大王即拜佛徳既而加採<lb/>
<pb n="KR2a0033_WYG_073-8b"/>
訪使舊制肅祖以下宗室稱院徳祖宗室號三父房稱<lb/>
横帳百官子弟及籍沒人稱著帳耶律實迪言横帳班<lb/>
列不可與北南院竝太宗詔在廷議皆曰然乃詔横帳<lb/>
班列居上佛徳奏曰伏見官制北南院大王品在特哩<lb/>
衮上今横帳始圖爵位之髙願與北南院參任兹又恥<lb/>
與同列夫横帳與諸族皆臣也班列奚以異帝乃諭百<lb/>
官曰朕所不知卿等不宜面從詔仍舊制其强直不撓<lb/>
如此佛徳狀貌秀偉初太祖見之曰是子風骨異常兒<lb/>
<pb n="KR2a0033_WYG_073-9a"/>
必為國器後果然卒年四十九<lb/>
耶律欲穩字錫里雅圖魯卜部人祖塔雅克約尼時為<lb/>
北邊伊喇簡獻皇后與諸子之罹難也嘗倚之以免太<lb/>
祖思其功不忘又多其嚴重有濟世志乃命典司近部<lb/>
以遏諸族窺覬之想欲穩既見器重益感奮思報太祖<lb/>
始置宫分以自衛欲穩率門客首附宫籍帝益嘉其忠<lb/>
詔以塔雅克配享廟廷及平埓克等亂以功遷奚徳哷<lb/>
勒部額爾竒木從征渤海有功天顯初卒後諸帝以太<lb/>
<pb n="KR2a0033_WYG_073-9b"/>
袓與之有故往往取其子孫為友宫分中稱八房皆其<lb/>
後也弟轄哩終奚六部圖哩<lb/>
耶律哈里字鼐爾琨約尼兆古汗之裔孫太祖傳位哈<lb/>
里與有力焉初受命屬籍比局萌覬覦而約尼故族尤<lb/>
觖望哈里多先帝知人之明而素服太祖威徳獨歸心<lb/>
焉以故太祖託為耳目數從征討既靖内亂始置約尼<lb/>
詳衮令哈里領之天顯初征渤海哈里將約尼糺破輝<lb/>
罕城師班卒<lb/>
<pb n="KR2a0033_WYG_073-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_073-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷七十三<lb/>
<pb n="KR2a0033_WYG_073-11a"/>
　遼史卷七十三考證<lb/>
耶律赫嚕傳拜赫嚕為阿勒坦裕悦　阿勒坦原本作<lb/>
　阿魯敦按太祖本紀又作阿廬朶係音譯之訛今併<lb/>
　改<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_073-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷七十三考證<lb/>
</p>
<p>
</p>
  </div>
</body>
</text>
</TEI>
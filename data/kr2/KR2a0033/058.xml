<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷五十八</head> <lb/>
    <p>
<pb n="KR2a0033_WYG_058-1a"/>
欽定四庫全書<lb/>
　遼史卷五十八<lb/>
　　元中書右丞相總裁托克托等修<lb/>
　志第二十七<lb/>
　　儀衞志四<lb/>
帝王處則重門擊析出則以師兵為營衛勞人動衆豈<lb/>
得已哉天下大患生於大欲不得不逺慮深防耳智英<lb/>
勇傑魁臣雄藩於是乎在寓武備於文物之中此儀仗<lb/>
<pb n="KR2a0033_WYG_058-1b"/>
所由設也金吾黄麾六軍之仗遼受之晉晉受之後唐<lb/>
後唐受之梁唐其來也有自耶律儼陳大任舊志有未<lb/>
備者兼考之遼朝雜禮云<lb/>
　　　國仗<lb/>
王通氏言舜歲徧四岳民不告勞營衞省徵求寡耳遼<lb/>
太祖匹馬一麾斥地萬里經營四方未嘗寧居所至樂<lb/>
從用此道也太宗兼制中國秦皇漢武之儀文日至後<lb/>
嗣因之旄頭豹尾馳驅五京之問終歲勤動轍迹相尋<lb/>
<pb n="KR2a0033_WYG_058-2a"/>
民勞財匱此之故歟遼自達呼哩摩歡受唐鼓纛之賜<lb/>
是為國仗其制甚簡太宗伐唐晉以前所用皆是物也<lb/>
著于篇首以見艱難創業之主豈必厚衞其身云<lb/>
　　　十二神纛<lb/>
　　　十二旗<lb/>
　　　十二鼓<lb/>
　　　曲柄華葢<lb/>
　　　直柄華葢<lb/>
<pb n="KR2a0033_WYG_058-2b"/>
約尼末主遺制迎十二神纛天子旗鼔置太祖帳前諸<lb/>
弟埓克等叛伊徳實縱火焚行宫皇后命海古勒救之<lb/>
止得天子旗皷太宗即位置旗鼓神纛于殿前聖宗以<lb/>
輕車儀衞拜帝山<lb/>
　　　渤海仗<lb/>
天顯四年太宗幸遼陽府人皇王備乘輿羽衞以迎乾<lb/>
亨五年聖宗東巡東京留守具儀衞迎車駕此故渤海<lb/>
儀衞也<lb/>
<pb n="KR2a0033_WYG_058-3a"/>
　　　漢仗<lb/>
達呼哩舍琿入朝于唐繅古兄弟繼之尚主封王飫觀<lb/>
上國開元東封實古扈從覽太平之盛自是朝貢歲至<lb/>
于唐遼始祖聶哷立約尼氏世為國相目見耳聞歆企<lb/>
帝王之容輝有年矣約尼致鼓纛於太祖帳前曾何足<lb/>
以副其雄心霸氣之所睥睨哉厥後交梁聘唐不憚勞<lb/>
勩至於太宗立晉以要冊禮入汴而收法物然後累世<lb/>
之所願欲者一舉而得之太原擅命力非不敵席卷法<lb/>
<pb n="KR2a0033_WYG_058-3b"/>
物先致中京蹝棄山河不少顧慮志可知矣於是秦漢<lb/>
以來帝王文物盡入於遼周宋按圖更製乃非故物遼<lb/>
之所重此其大端故特著焉<lb/>
太宗㑹同元年晉使馮道備車輅法物上皇太后冊禮<lb/>
　劉昫盧重備禮上皇帝尊號<lb/>
三年上在薊州觀導駕儀衞圖遂備法駕幸燕御元和<lb/>
　殿行入閤禮<lb/>
六年備法駕幸燕迎導御元和殿<lb/>
<pb n="KR2a0033_WYG_058-4a"/>
大同元年正月朔備法駕至汴上御崇元殿受文武百<lb/>
　僚朝賀自是日以為常<lb/>
　二月朔上御崇元殿備禮受朝賀<lb/>
　三月將幸中京鎮陽詔收鹵簿法物委所司押領先<lb/>
　　往未㡬鎮陽入漢鹵簿法物隨世宗歸于上京<lb/>
　四月皇太弟魯呼遣使問軍事上報曰朝廷起居如<lb/>
　　禮是月太宗崩世宗即位鹵簿法物備而不御<lb/>
穆宗應厯元年詔朝㑹依嗣聖皇帝故事用漢禮<lb/>
<pb n="KR2a0033_WYG_058-4b"/>
景宗乾亨五年二月神柩升輼輬車具鹵簿儀衞<lb/>
　六月聖宗至于上京留守具法駕迎導<lb/>
聖宗統和元年車駕還上京迎導儀衞如式<lb/>
三年駕幸上京留守具儀衞奉迎<lb/>
四年燕京留守具儀衞導駕入京上御元和殿百僚朝<lb/>
　賀是後儀衞常事史不復書<lb/>
　　　鹵簿儀仗人數馬匹<lb/>
步行擎執二千四百一十二人坐馬擎執二百七十五<lb/>
<pb n="KR2a0033_WYG_058-5a"/>
人坐馬樂人二百七十三人步行教坊人七十一人御<lb/>
馬牽攏官五十二人御馬二十六匹官僚馬牽攏官六<lb/>
十六人坐馬挂甲人五百九十八人步行挂甲人百六<lb/>
十人金甲二人神輿十二人長夀仙一人諸職官等三<lb/>
百五人内侍一人引稍押衙二人赤縣令一人府牧一<lb/>
人府吏二人少尹一人司錄一人功曹一人太常少卿<lb/>
一人太常丞一人太常博士一人司徒一人太僕卿一<lb/>
人鴻臚卿一人大理卿一人御史大夫一人侍御史二<lb/>
<pb n="KR2a0033_WYG_058-5b"/>
人殿中侍御史二人監察御史一人兵部尚書一人兵<lb/>
部侍郎一人兵部郎中一人兵部員外郎一人符寳郎<lb/>
一人左右諸衞將軍三十五人左右諸折衝二十一人<lb/>
左右諸果毅二十八人尚乘奉御二人排仗承直二人<lb/>
左右夾騎二人都頭六人主帥一十四人<hi>教坊司差</hi>押纛二<lb/>
人左右金吾四人虞候佽飛一十六人皷吹令二人漏<lb/>
刻生二人押當官一人司天監一人令史一人司辰一<lb/>
人統軍六人千牛備身二人左右親勲二人左右郎將<lb/>
<pb n="KR2a0033_WYG_058-6a"/>
四人左右拾遺二人左右補闕二人起居舍人一人左<lb/>
右諌議大夫二人給事中書舍人二人左右散騎常侍<lb/>
二人門下侍郎二人中書侍郎二人鳴鞭二人<hi>内侍内差</hi>侍<lb/>
中一人中書令一人監門校尉二人排列官二人武衞<lb/>
隊正一人隨駕諸司供奉官三十人三班供奉官六十<lb/>
人通事舍人四人御史中丞二人乗黄丞二人都尉一<lb/>
人太僕卿一人步行太卜令一人職官乗馬三百四匹<lb/>
進馬四匹駕車馬二十八匹人之數凡四千二百三十<lb/>
<pb n="KR2a0033_WYG_058-6b"/>
有九馬之數凡千五百二十得諸本朝太常卿徐世隆<lb/>
家藏遼朝雜禮者如是至於儀注之詳不敢傅㑹云<lb/>
　<lb/>
　<lb/>
　<lb/>
　<lb/>
　<lb/>
　遼史卷五十八<lb/>
<pb n="KR2a0033_WYG_058-7a"/>
　遼史卷五十八考證<lb/>
馳驅五京之間　按地理志遼太宗以皇都為上京升<lb/>
　幽州為南京改南京為東京聖宗城中京興宗升雲<lb/>
　州為西京葢以是為五京云<lb/>
約尼末主遺制迎十二神纛天子旗鼓置太祖帳前<lb/>
　原文太祖訛太子據下漢仗文云約尼致纛於太祖<lb/>
　帳前則子為祖字之誤<lb/>
伊徳實　伊徳實原文作寅底石此又作匀徳實今畫<lb/>
<pb n="KR2a0033_WYG_058-7b"/>
　一改<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷五十八考證<lb/>
</p>
<p>
</p>
  </div>
</body>
</text>
</TEI>
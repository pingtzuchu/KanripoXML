<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷一百九</head> <lb/>
    <p>
<pb n="KR2a0033_WYG_109-1a"/>
欽定四庫全書<lb/>
　遼史卷一百九<lb/>
　　元中書右丞相總裁托克托等修<lb/>
　列傳第三十九<lb/>
　　伶官<lb/>
伶官之㣲者也五代史列鏡新磨於傳是必有所取矣<lb/>
遼之伶官當時固多然能因詼諧示諌以消未形之亂<lb/>
惟羅衣輕耳孔子曰君子不以人廢言是宜傳<lb/>
<pb n="KR2a0033_WYG_109-1b"/>
羅衣輕不知其鄉里滑稽通變一時諧謔多所規諷興<lb/>
宗敗於李元昊也單騎突出幾不得脱先是元昊獲遼<lb/>
人輒劓其鼻有奔北者惟恐追及故羅衣輕止之曰且<lb/>
觀鼻在否上怒以毳索繫帳後將殺之太子笑曰打諢<lb/>
底不是黄幡綽羅衣輕應聲曰行兵底亦不是唐太宗<lb/>
上聞而釋之上嘗與太弟重元狎昵宴酣許以千秋萬<lb/>
歳後傳位重元喜甚驕縱不法又因雙陸賭以居民城<lb/>
邑帝屢不競前後已償數城重元既恃梁孝王之寵又<lb/>
<pb n="KR2a0033_WYG_109-2a"/>
多鄭叔叚之過朝臣無敢言者道路以目一日復博羅<lb/>
衣輕指其局曰雙陸休癡和你都輸去也帝始悟不復<lb/>
戲清寧間以疾卒<lb/>
　　宦官<lb/>
周禮寺人掌中門之禁至巷伯詩列于雅勃貂功著于<lb/>
晉雖忠於所事而非其職矣漢唐中世竊權蠧政有不<lb/>
忍言者是皆寵遇之過遼宦者二人其賢不肖皆可為<lb/>
鑑故傳焉<lb/>
<pb n="KR2a0033_WYG_109-2b"/>
王繼恩棣州人睿知皇后南征繼恩被俘初皇后以公<lb/>
私所獲十歳以下兒容貎可觀者近百人載赴凉陘並<lb/>
使閹為竪繼恩在焉聰慧通書及遼語擢内謁者内侍<lb/>
左廂押班聖宗親政累遷尚衣庫使左承宣監門衛大<lb/>
將軍靈州觀察使内庫都提㸃繼恩好清談不喜權利<lb/>
每得賜賚市書至萬卷載以自随誦讀不倦每宋使來<lb/>
聘繼恩多充宣賜使後不知所終<lb/>
趙安仁字小喜深州樂夀人自㓜被俘統和巾為黄門<lb/>
<pb n="KR2a0033_WYG_109-3a"/>
令秦晉國王府祇候王薨授内侍省押班御院通進開<lb/>
泰八年與李勝格謀奔南土為游兵所擒初仁徳皇后<lb/>
與欽哀有隙欽哀密令安仁伺皇后動静無不知者仁<lb/>
徳皇后威權既重安仁懼禍復謀亡歸仁徳欲誅之欽<lb/>
哀以言營救聖宗曰小喜言父母兄弟俱在南朝每念<lb/>
及神魂隕越今為思親冒死而亡亦孝子用心實可憐<lb/>
憫赦之重熙初欽哀攝政欲廢帝立少子重元帝與安<lb/>
仁謀遷太后慶州守陵授安仁左承宣監門衛大將軍<lb/>
<pb n="KR2a0033_WYG_109-3b"/>
充契丹漢人渤海内侍都知兼都提㸃㑹上思太后親<lb/>
馭奉迎太后責曰汝負萬死我甞營救不望汝報何為<lb/>
離間我母子邪安仁無答後不知所終<lb/>
論曰名噐所以勵天下非賢而有功則不可授况宦者<lb/>
乎繼恩為内謁者安仁為黄門令似矣何至溺於私愛<lb/>
而授以親察使大將軍耶易曰負且乗致㓂至此安仁<lb/>
所以不克有終繼恩幸而免歟<lb/>
　遼史卷一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷五十九</head> <lb/>
    <p>
<pb n="KR2a0033_WYG_059-1a"/>
欽定四庫全書<lb/>
　遼史卷五十九<lb/>
　　元中書右丞相總裁托克托等修<lb/>
　志第二十八<lb/>
　　食貨志上<lb/>
契丹舊俗其富以馬其彊以兵縱馬於野弛兵於民有<lb/>
事而戰彍騎介夫卯命辰集馬逐水草人仰湩酪挽强<lb/>
射生以給日用糗糧芻茭道在是矣以是制勝所向無<lb/>
<pb n="KR2a0033_WYG_059-1b"/>
前及其有國内建宗廟朝廷外置郡縣牧守制度日增<lb/>
經費日廣上下相師服御浸盛而食貨之用斯為急矣<lb/>
於是五京及長春遼西平州置鹽鐵轉運度支錢帛諸<lb/>
司以掌出納其制數差等雖不可悉而大要散見舊史<lb/>
若農榖租賦鹽鐵貿易坑冶泉幣羣牧逐類採摭緝而<lb/>
為篇以存一代食貨之畧皇祖伊徳實為大徳哷勒府<lb/>
額爾竒木喜稼穡善畜牧相地利教民耕仲父蘇哷為<lb/>
裕悦飭國人樹桑麻習組織太祖平諸弟之亂弭兵輕<lb/>
<pb n="KR2a0033_WYG_059-2a"/>
賦專意於農嘗以户口滋繁糺轄疎逺分北達寜額為<lb/>
二部程以樹藝諸部效之太宗㑹同初將東獵三尅奏<lb/>
減輜重疾趨北山取物以備國用無害農務尋詔有司<lb/>
勸農桑教紡績以烏爾古之地水草豐美命諤爾琨錫<lb/>
林居之益以哈里水之善地為農田三年以嘉哩河臚<lb/>
朐河地賜南院鄂津特埓哩伊遜巴勒北院烏納哈喇<lb/>
三錫林人耕種八年駐蹕赤山宴從臣問軍國要務左<lb/>
右對曰軍國之務愛民為本民富則兵足兵足則國彊<lb/>
<pb n="KR2a0033_WYG_059-2b"/>
上深然之是年詔徴諸道兵仍戒敢有傷禾稼者以軍<lb/>
法論應厯間雲州進嘉禾時謂重農所召保寜七年漢<lb/>
有宋兵使來乞糧詔賜粟二十萬斛助之非經費有餘<lb/>
其能若是聖宗乾亨五年詔曰五稼不登開帑藏而代<lb/>
民税螟蝗為災罷徭役以恤饑貧帝嘗過藁城見伊實<lb/>
阿爾威部婦人達年等黍過熟未穫遣人助刈太師韓<lb/>
徳讓言兵後逋民棄業禾稼棲畆募人穫之以半給穫<lb/>
者政事令室昉亦言山西諸州給軍興民力凋敝田榖<lb/>
<pb n="KR2a0033_WYG_059-3a"/>
多躪於邊兵請復今年租六年霜旱災民饑詔三司舊<lb/>
以稅錢折粟估價不實其增以利民又徙濟必寨居民<lb/>
三百户於檀順薊三州擇沃壤給牛種榖十三年詔諸<lb/>
道置義倉嵗秋社民隨所獲户出粟庤倉社司籍其目<lb/>
嵗儉發以振民統和十五年詔免南京舊欠義倉粟仍<lb/>
禁諸軍官非時畋牧妨農開泰元年詔曰朕惟百姓徭<lb/>
役煩重則多給工價年榖不登發倉以貸田園蕪廢者<lb/>
則給牛種以助之太平初幸燕燕民以年豐進土産珍<lb/>
<pb n="KR2a0033_WYG_059-3b"/>
異上禮高年惠鰥寡賜酺連日九年燕地饑户部副使<lb/>
王嘉請造船募習海漕者移遼東粟餉燕議者稱道險<lb/>
不便而寢興宗即位遣使閲諸道禾稼是年通括户口<lb/>
詔曰朕於早嵗習知稼穡力辦者廣務耕耘罕聞輸納<lb/>
家食者全虧種植多至流亡宜通檢括普為均平禁諸<lb/>
職官不得擅造酒糜榖有婚祭者有司給文字始聽道<lb/>
宗初年西北雨榖三十里春州斗粟六錢時西番多叛<lb/>
上欲為守禦計命耶律唐古督耕稼以給西軍唐古率<lb/>
<pb n="KR2a0033_WYG_059-4a"/>
衆田臚朐河側嵗登上熟移屯鎮州凡十四稔積粟數<lb/>
十萬斛毎斗不過數錢以馬人望前為南京度支判官<lb/>
公私兼裕檢括户口用法平恕乃遷中京度支使視事<lb/>
半嵗積粟十五萬斛擢左散騎常侍遼之農榖至是為<lb/>
盛而東京如咸信蘇復辰海同銀烏遂春泰等五十餘<lb/>
城内㳂邊諸州各有和糴倉依祖宗法出陳易新許民<lb/>
自願假貸收息二分所在無慮二三十萬石雖累兵興<lb/>
未嘗用乏迨天慶間金兵大入盡為所有㑹天祚播遷<lb/>
<pb n="KR2a0033_WYG_059-4b"/>
耶律迪里等逼立梁王雅里令羣牧人户運鹽濼倉粟<lb/>
人户侵耗議籍其産以償雅里自定其直粟一車一羊<lb/>
三車一牛五車一馬八車一駞從者曰今一羊易粟二<lb/>
斗尚不可得此直太輕雅里曰民有則我有若今盡償<lb/>
衆何以堪事雖無及然使天未絶遼斯言亦足以收人<lb/>
心矣夫賦稅之制自太祖任韓廷徽始制國用太宗籍<lb/>
五京户丁以定賦稅户丁之數無所於考景宗乾亨間<lb/>
以上京雲威户貲具實饒善避繇役遺害貧民遂勒各<lb/>
<pb n="KR2a0033_WYG_059-5a"/>
户凡子錢到本悉送歸官與民均差統和中耶律昭言<lb/>
西北之衆每嵗農時一夫偵候一夫治公田二夫給糺<lb/>
官之役當時㳂邊各置屯田戍兵易田積榖以給軍饟<lb/>
故太平七年詔諸屯田在官斛粟不得擅貸在屯者力<lb/>
耕公田不輸稅賦此公田制也餘民應募或治閒田或<lb/>
治私田則計畆出粟以賦公上十五年募民耕灤河曠<lb/>
地十年始租此在官閒田制也又詔山前後未納稅户<lb/>
竝於密雲燕樂兩縣占田置業入稅此私田制也各部<lb/>
<pb n="KR2a0033_WYG_059-5b"/>
大臣從上征伐俘掠人户自置郛郭為頭下軍州凡市<lb/>
井之賦各歸頭下惟酒税赴納上京此分頭下軍州賦<lb/>
為二等也先是遼東新附地不𣙜酤而鹽麯之禁亦弛<lb/>
馮延休韓紹勲相繼商利欲與燕地平山例加繩約其<lb/>
民病之遂起大延琳之亂連年詔復其租民始安靖南<lb/>
京嵗納三司鹽鐵錢折絹大同嵗納三司税錢折粟開<lb/>
逺軍故事民嵗輸稅斗粟折五錢耶律穆濟守郡表請<lb/>
折六錢亦皆利民善政也<lb/>
<pb n="KR2a0033_WYG_059-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_059-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷五十九<lb/>
<pb n="KR2a0033_WYG_059-7a"/>
　遼史卷五十九考證<lb/>
以烏爾古水草豐美命諤爾琨錫林居之　按太宗本<lb/>
　紀㑹同二年十月詔北南院三錫林戸居烏爾古部<lb/>
　此止載其一<lb/>
聖宗乾亨五年　按乾亨無五年蓋在統和未改元以<lb/>
　前<lb/>
五京戸丁之數無所於考　按地理志具載戸數而鄉<lb/>
　丁之數見於兵衛志但未免俱有遺漏耳<lb/>
<pb n="KR2a0033_WYG_059-7b"/>
景宗乾亨間　按景宗原本作聖宗乾亨乃景宗年號<lb/>
　統和未改元以前僅止數月本紀又不載雲威戸之<lb/>
　詔卷内于乾亨五年之上冠以聖宗猶可云聖宗初<lb/>
　立未改元以前事至此云乾亨間則實係景宗時事<lb/>
　續通考載此事稱景宗今据改<lb/>
　<lb/>
　<lb/>
　遼史卷五十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷三十</head> <lb/>
    <p>
<pb n="KR2a0033_WYG_030-1a"/>
欽定四庫全書<lb/>
　遼史卷三十<lb/>
　　元中書右丞相總裁托克托等修<lb/>
　本紀第三十<lb/>
　　天祚皇帝四<lb/>
五年春正月辛巳黨項小呼嚕遣人請臨其地戊子趨<lb/>
天徳過沙漠金兵忽至上徒步出走近侍進珠帽却之<lb/>
乗張仁貴馬得脱至天徳己丑遇雪無禦寒具珠展以<lb/>
<pb n="KR2a0033_WYG_030-1b"/>
貂裘帽進途次絶糧珠展進麨與棗欲憇珠展即跪坐<lb/>
倚之假寐珠展輩惟齧氷雪以濟饑過天徳至夜將宿<lb/>
民家紿曰偵騎其家知之乃叩馬首跪而大慟潛宿其<lb/>
家居數日嘉其忠遥授以節度使遂趨党項以小呼嚕<lb/>
為西南面招討使總知軍事仍賜其子及諸校爵賞有<lb/>
差二月至應州新城東六十里為金人完顔羅索等所<lb/>
獲八月癸卯至金丙午降封海濵王以疾終年五十有<lb/>
四在位二十四年金皇統元年二月改封豫王五年葬<lb/>
<pb n="KR2a0033_WYG_030-2a"/>
于廣寧府閭陽縣乾陵傍耶律淳者世號為北遼淳小<lb/>
字聶哷興宗第四孫南京留守宋魏王和囉噶之子清<lb/>
寧初太后鞠育之既長篤好文學昭懷太子得罪上欲<lb/>
以淳為嗣上怒耶律拜薩巴知與淳善出淳為彰聖等<lb/>
軍節度使天祚即位進王鄭乾統二年加越王六年拜<lb/>
南府宰相首議制兩府禮儀上喜徙王魏其父和囉噶<lb/>
薨即以淳襲父守南京冬夏入朝寵冠諸王天慶五年<lb/>
東征都監章努濟鴨子河與淳子阿薩爾等三百餘人<lb/>
<pb n="KR2a0033_WYG_030-2b"/>
亡歸先遣迪里以廢立之謀報淳淳斬迪里首以獻進<lb/>
封秦晉國王拜都元帥賜金劵免漢拜禮不名許自擇<lb/>
將士乃募燕雲精兵東至錦州隊長武朝彦作亂劫淳<lb/>
淳匿而免收朝彦誅之㑹金兵至聚兵戰于阿爾展圖<lb/>
敗績收亡卒數千人拒之淳入朝釋其罪詔南京刻石<lb/>
紀功保大二年天祚入夾山奚王和勒博林牙耶律達<lb/>
實等引唐靈武故事議欲立淳淳不從官屬勸進曰主<lb/>
上䝉塵中原擾攘若不立王百姓何歸宜熟計之遂即<lb/>
<pb n="KR2a0033_WYG_030-3a"/>
位百官進號天錫皇帝改保大二年為建福元年大赦<lb/>
放進士李寶信等一十九人遥降天祚為湘隂王以燕<lb/>
雲平上京中京遼西六路淳主之沙漠以北南北路兩<lb/>
都招討府諸畨部族等仍𨽻天祚自此遼國分矣封其<lb/>
妻普賢女為徳妃以和勒博知北院樞密使事軍族之<lb/>
事悉委達實又遣使報宋免歳幣結好宋人發兵問罪<lb/>
擊敗之尋遣使奉表于金乞為附庸事未決淳病死年<lb/>
六十百官偽諡曰孝章皇帝廟號宣宗葬燕西香山永<lb/>
<pb n="KR2a0033_WYG_030-3b"/>
安陵遺命遥立秦王定以存社稷徳妃為皇太后稱制<lb/>
改建福為徳興元年放進士李球等百八人時宋兵來<lb/>
攻戰敗之由是人心大悦兵勢日振宰相李純等潛納<lb/>
宋兵居民内應抱關者被殺甚衆翌日攻内東門衞兵<lb/>
力戰宋軍大潰踰城而走死者相籍五表于金求立秦<lb/>
王不從而金兵大至徳妃奔天徳軍見天祚天祚怒誅<lb/>
徳妃降淳庶人除其屬籍耶律雅里者天祚皇帝第二<lb/>
子也字薩蘭七歳欲立為皇太子别置禁衞封梁王保<lb/>
<pb n="KR2a0033_WYG_030-4a"/>
大三年金師圍青塜寨雅里在軍中太保特黙格挾之<lb/>
出走間道行至隂山聞天祚失利趨雲内雅里馳赴時<lb/>
扈從者千餘人多於天祚天祚慮特黙格生變欲誅之<lb/>
責以不能全救諸王將訊之仗劍召雅里問曰特黙格<lb/>
教汝何為雅里對曰無他言迺釋之天祚渡河奔夏隊<lb/>
帥耶律迪里等劫雅里北走至沙嶺見蛇横道而過識<lb/>
者以為不祥後三日羣僚共立雅里為主雅里遂即位<lb/>
改元神厯命士庶上便宜雅里性寬大惡誅殺獲亡者<lb/>
<pb n="KR2a0033_WYG_030-4b"/>
笞之而已有自歸者即官之因謂左右曰欲附來歸不<lb/>
附則去何須威逼耶每取唐貞觀政要及林牙資忠所<lb/>
作治國詩令侍從讀之烏爾古部節度使扎扎徳哷勒<lb/>
部統軍托卜嘉都監圖魯卜等率衆來附自是諸部繼<lb/>
至而雅里日漸荒怠好擊鞠特黙格切諫乃不復出以<lb/>
耶律迪里為樞宻使特黙格副之迪里劾西北路招討<lb/>
使蕭扎里熒惑衆心志有不臣與其子瑪尼竝誅之以<lb/>
約蘇為招討使與諸番戰數敗杖免官從行有疲困者<lb/>
<pb n="KR2a0033_WYG_030-5a"/>
輙振給之直長保徳諫曰今國家空虚賜賚若此將何<lb/>
以相給耶雅里怒曰昔畋於福山卿誣獵官今復有此<lb/>
言若無諸部我將何取不納初令羣牧運鹽濼倉粟而<lb/>
民盜之議籍以償雅里乃自為直每粟一車償一羊三<lb/>
車一牛五車一馬八車一駝左右曰今一羊易粟二斗<lb/>
且不可得乃償一車雅里曰民有則我有若令盡償民<lb/>
何堪後獵扎拉山一日而射黄羊四十狼二十一因致<lb/>
疾卒年三十耶律達實者世號為西遼逹實字重徳太<lb/>
<pb n="KR2a0033_WYG_030-5b"/>
祖八代孫也通遼漢字善騎射登天慶五年進士第擢<lb/>
翰林應奉尋陞承㫖遼以翰林為林牙故稱逹實林牙<lb/>
厯秦祥二州刺史遼興軍節度使保大二年金兵日逼<lb/>
天祚播越與諸大臣立秦晉王淳為帝淳死立其妻蕭<lb/>
徳妃為太后以守燕及金兵至蕭徳妃歸天祚天祚怒<lb/>
誅徳妃而責逹實曰我在汝何敢立淳對曰陛下以全<lb/>
國之勢不能一拒敵棄國逺遁使黎民塗炭耶立十淳<lb/>
皆太祖子孫豈不勝乞命於他人耶上無以答賜酒食<lb/>
<pb n="KR2a0033_WYG_030-6a"/>
赦其罪達實不自安遂殺蕭伊實博勒和自立為王率<lb/>
鐵騎二百宵遁北行三日過黑水見白達勒達詳衮崇<lb/>
古嚕崇古嚕獻馬四百駝二十羊若干西至哈屯城駐<lb/>
北庭都䕶府㑹威武崇徳㑹蕃新大林紫河駞等七州<lb/>
及大黄室韋徳哷勒昻吉爾察察哩約喜布古徳尼勒<lb/>
搭喇庫徳摩哩黙爾吉和卓烏庫哩準布博克碩寛唐<lb/>
古呼穆蘇希達濟勒貝十八部王衆諭曰我祖宗艱難<lb/>
創業厯世九主厯年二百金以臣屬殘毒我黎庶屠翦<lb/>
<pb n="KR2a0033_WYG_030-6b"/>
我州邑使我天祚皇帝䝉塵于外日夜痛心疾首我今<lb/>
仗義而西欲借力諸畨翦我仇敵復我疆宇惟爾衆亦<lb/>
有軫我國家憂我社稷思共救君父濟生民於難者乎<lb/>
遂得精兵萬餘置官吏立排甲具器仗明年二月甲午<lb/>
以青牛白馬祭天地祖宗整旅而西先遺書於回鶻王<lb/>
必里克曰昔我太祖皇帝北征過巴噶罕城遣使至甘<lb/>
州詔爾祖烏穆珠曰汝思故國耶朕即為汝復之汝不<lb/>
能返耶朕則有之在朕猶在爾也爾祖即表謝以為遷<lb/>
<pb n="KR2a0033_WYG_030-7a"/>
國于此十有餘世軍民皆安土重遷不能復返矣是與<lb/>
爾國非一日之好也今我將西至大食假道爾國其勿<lb/>
致疑必里克得書即迎至邸大宴三日臨行獻馬六百<lb/>
駞百羊三千願質子孫為附庸送至境外所過敵者勝<lb/>
之降者安之兵行萬里歸者數國獲駝馬牛羊財物不<lb/>
可勝計軍勢日盛鋭氣日倍至塔什干西域諸國舉兵<lb/>
十萬號呼喇繖來拒戰兩軍相望二里許諭將士曰彼<lb/>
軍雖多而無謀攻之則首尾不救我師必勝遣六院司<lb/>
<pb n="KR2a0033_WYG_030-7b"/>
大王蕭額哩埒招討副使耶律松山等將兵二千五百<lb/>
攻其右樞密副使蕭扎倫布招討使耶律穆蘇等將兵<lb/>
二千五百攻其左自以衆攻其中三軍俱進呼喇繖大<lb/>
敗僵屍數十里駐軍塔什干凡九旬回回國王來降貢<lb/>
方物又西至奇爾瑪勒文武百官冊立達實為帝以甲<lb/>
辰歳二月五日即位年三十八號格爾干復上漢尊號<lb/>
曰天祐皇帝改元延慶追諡祖父為嗣元皇帝祖母為<lb/>
宣義皇后冊元妃蕭氏為昭徳皇后因謂百官曰朕與<lb/>
<pb n="KR2a0033_WYG_030-8a"/>
卿等行三萬里跋涉沙漠夙夜艱勤賴祖宗之福卿等<lb/>
之力冒登天位爾祖爾父宜加䘏典共享尊榮自蕭額<lb/>
哩埒等四十九人祖父封爵有差延慶三年班師東歸<lb/>
馬行二十日得善地遂建都城號呼遜卾爾多改延慶<lb/>
為康國元年三月以六院司大王蕭額哩埒為兵馬都<lb/>
元帥徳哷勒部前同知樞密院事蕭札倫布副之察察<lb/>
哩部圖嚕耶律燕山為都部署䕶衞耶律特爾格為都<lb/>
監率七萬騎東征以青牛白馬祭天樹旗以誓衆曰我<lb/>
<pb n="KR2a0033_WYG_030-8b"/>
大遼自太祖太宗艱難而成帝業其後嗣君躭樂無厭<lb/>
不恤國政盜賊蠭起天下土崩朕率爾衆逺至朔漠期<lb/>
復大業以光中興此非朕與爾世居之地申命元帥額<lb/>
哩埒曰今汝其往信賞必罰與士卒同甘苦擇善水草<lb/>
以立營量敵而進毋自取禍敗也行萬餘里無所得牛<lb/>
馬多死勒兵而還達實曰皇天弗順數也康國十年殁<lb/>
在位二十年廟號徳宗子伊立㓜遺命皇后權國后<lb/>
名塔布布延號感天皇后稱制改元咸清在位七年子伊<lb/>
<pb n="KR2a0033_WYG_030-9a"/>
立即位改元紹興籍民十八歳以上得八萬四千五百<lb/>
戶在位十三年殁廟號仁宗子幼遺詔以妹博克碩寬<lb/>
權國稱制改元崇福號承天太后後與駙馬蕭國魯卜<lb/>
弟巴噶濟蘇爾通出駙馬為東平王羅織殺之駙馬父<lb/>
額哩埒以兵圍其宫射殺博克碩寛及巴噶濟蘇爾博<lb/>
克碩寛在位十四年仁宗次子珠勒呼即位改元天禧<lb/>
在位三十四年時秋獵柰曼王庫楚埒伏兵八千擒之<lb/>
據其位遂襲遼衣冠尊珠勒呼為太上皇皇后為皇太<lb/>
<pb n="KR2a0033_WYG_030-9b"/>
后朝夕問起居以侍終焉珠勒呼死遼絶耶律淳在天<lb/>
祚之世厯王大國受賜金劵贊拜不名一時㤙遇無與<lb/>
為比當天祚播越以都元帥留守南京獨不可奮大義<lb/>
以激燕民及諸大臣興勤王之師東拒金而迎天祚乎<lb/>
乃自取之是簒也況忍王天祚哉達實既帝淳而王天<lb/>
祚矣復歸天祚天祚責以大義乃自立為王而去之幸<lb/>
藉祖宗餘威遺智建號萬里之外雖寡母弱子更繼迭<lb/>
承幾九十年亦可謂難矣然淳與雅里達實之立皆在<lb/>
<pb n="KR2a0033_WYG_030-10a"/>
天祚之世有君而復君之其可乎哉諸葛武侯為獻帝<lb/>
發喪而後立先主為帝者不可同年語矣故著以為戒<lb/>
云<lb/>
贊曰遼起朔野兵甲之盛鼓行□外席卷河朔樹晉楨<lb/>
漢何其壯歟太祖太宗乗百戰之勢輯新造之邦英謀<lb/>
叡畧可謂逺矣雖以世宗中才穆宗殘暴連遘弑逆而<lb/>
神器不揺蓋由祖宗威令猶足以震疊其國人也聖宗<lb/>
以來内修政治外拓疆宇既而申固鄰好四境乂安維<lb/>
<pb n="KR2a0033_WYG_030-10b"/>
持二百餘年之基有自來矣降臻天祚既丁未運又觖<lb/>
人望崇信姦回自㭬國本羣下離心金兵一集内難先<lb/>
作廢立之謀叛亡之迹相繼蠭起馴致土崩瓦解不可<lb/>
復支良可哀也耶律與蕭世為甥舅義同休戚奉先挾<lb/>
私滅公首旤搆難一至於斯天祚窮蹙始悟奉先誤已<lb/>
不既晚乎淳雅里所謂名不正言不順事不成者也達<lb/>
實苟延彼善於此亦幾何哉<lb/>
　遼史卷三十<lb/>
<pb n="KR2a0033_WYG_030-11a"/>
　遼史卷三十考證<lb/>
耶律淳者世號為北遼　按紀叙淳由節度進鄭王宏<lb/>
　簡録載淳初封北平郡王即北遼所由稱<lb/>
以耶律廸里為樞宻使　迪里舊作敵列此作敵烈續<lb/>
　通鑑作特列又濟勒貝舊作乣而畢部族表作紀而<lb/>
　畢皆係一人而書名互異今畫一改<lb/>
　<lb/>
　<lb/>
<pb n="KR2a0033_WYG_030-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷三十考證<lb/>
</p>
<p>
</p>
  </div>
</body>
</text>
</TEI>
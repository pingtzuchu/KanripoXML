<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷九十二</head> <lb/>
    <p>
<pb n="KR2a0033_WYG_092-1a"/>
欽定四庫全書<lb/>
　遼史卷九十二<lb/>
　　元中書右丞相總裁托克托等修<lb/>
　列傳第二十二<lb/>
　　蕭道拉　　蕭布逹　耶律浩善　耶律古雲<lb/>
　　耶律圖丹　蕭罕扎　蕭烏頁<lb/>
蕭道拉字綏蘭約尼温汗宫人祖尼嚕古北院樞密副<lb/>
使父薩滿字和爾沁重熙初補授祗候郎君累遷北面<lb/>
<pb n="KR2a0033_WYG_092-1b"/>
林牙十九年從耶律伊遜蕭博諾伐夏至蕭惠敗績之<lb/>
地獲偵候者知人煙聚落多國人陷沒而不能還者盡<lb/>
俘以歸拜大父詳衮知山北道邊境事清寜初歴西南<lb/>
面西北路招討使加同中書門下平章事卒道拉體貌<lb/>
豐偉善騎射由祇候郎君陞漢人行宫副部署後為烏<lb/>
爾古徳哷勒統軍使克敵有功加龍虎衛上將軍授西<lb/>
北路招討使因陳北邊利害請以本路諸部與倒塌嶺<lb/>
統軍使連兵屯戍再表不納改東北路統軍使乾統初<lb/>
<pb n="KR2a0033_WYG_092-2a"/>
以乆練邊事復為西北路招討使北準布額圗格爾率<lb/>
鄰部來侵道拉逆擊追奔數十里乘額圖格爾無備以<lb/>
輕騎襲之獲馬萬五千匹牛羊稱是先是有詔方面無<lb/>
事招討副統軍都監内一員入覲是時同僚皆闕道拉<lb/>
以軍事付幕吏而朝坐是免官改西京留守復為東北<lb/>
路統軍卒于官<lb/>
蕭布逹字彈隐統和初為南院承㫖開泰六年為烏爾<lb/>
古節度使七年徳哷勒叛平之徙烏爾古徳哷勒都監<lb/>
<pb n="KR2a0033_WYG_092-2b"/>
遣徳哷勒騎卒取北準布名馬以獻詔褒奬重熙初改<lb/>
烏爾古徳哷勒都詳衮討諸畨有功布逹深練邊事能<lb/>
以悦使人有所俘獲悉散麾下由是大得衆心歴西南<lb/>
面招討使党項叛入西夏布逹討之中流矢歿于陣帝<lb/>
聞惜之賻贈加厚<lb/>
耶律浩善字托紐北院額爾竒木博果濟後祖徹珍北<lb/>
院大王父和克黄皮室詳衮浩善初為西南巡邊官以<lb/>
廉潔稱累遷南京統軍使尋為北院大王重熙十一年<lb/>
<pb n="KR2a0033_WYG_092-3a"/>
党項部人多叛入西夏浩善受詔巡西邊㳂河要地多<lb/>
建城堡以鎮之徙東京留守十三年與知府蕭烏魯斯<lb/>
討博囉滿逹勒有功加兼侍中致仕卒<lb/>
耶律古雲字穆喇齊北院林牙圖魯卜之後有膂力工<lb/>
馳射開泰間為烏爾古徳哷勒都監會部人叛從樞密<lb/>
使耶律世良討平之以功詔鎮撫西北部教以種樹畜<lb/>
牧不數年民多富實中京盜起命古雲為巡邏使悉擒<lb/>
之上親征渤海將黄皮室軍有破敵功累遷御史中丞<lb/>
<pb n="KR2a0033_WYG_092-3b"/>
尋授開逺軍節度使徙鎮歸徳二十一年改天成軍節<lb/>
度使卒于官年七十贈同中書門下平章事二子伊遜<lb/>
鄂摩伊遜重熙間從蕭恵討西夏惠敗績伊遜一軍獨<lb/>
全拜北院大王鄂摩太康三年為漢人行宫副部署伊<lb/>
遜誣害太子詞連鄂摩帝釋之是秋伊遜復奏與蕭楊<lb/>
結私議宫壼事被害乾統間贈同中書門下平章事<lb/>
耶律圖丹字和爾沁太師古雲之子重熙初為左䕶衛<lb/>
將禁兵從伐夏有功授十二行糺司徒再舉伐夏圖丹<lb/>
<pb n="KR2a0033_WYG_092-4a"/>
括山西諸郡馬還遷伊喇詳衮西南未平命圖丹同知<lb/>
金肅軍事夏人來侵擊敗之進納喇阿爾威節度使清<lb/>
寜元年召為皇太后左䕶衛太保四年改寜遠軍節度<lb/>
使東路饑奏振之歴五國烏爾古遼興軍三鎮節度使<lb/>
四捷軍詳衮太康元年卒追贈同中書門下平章事子<lb/>
阿蘇有傳<lb/>
蕭罕扎國舅之族姓端簡謹愿動循禮法清寜中為䕶<lb/>
衛太保太康二年遷知北院樞密副使三年經畫西南<lb/>
<pb n="KR2a0033_WYG_092-4b"/>
邊天池舊塹立堡砦正疆界刻石而還為漢人行宫都<lb/>
部署是年秋獵墮馬卒<lb/>
蕭烏頁字草隐其先出興聖宫分觀察使塔哩濟之孫<lb/>
也性孝悌尚禮法雅為鄉黨所稱重熙中補䕶衛興宗<lb/>
見其勤恪遷䕶衛太保佐耶律仁先平重元亂以功加<lb/>
團練使時徳哷勒數為鄰部侵擾民多困弊命烏頁為<lb/>
徳哷勒節度使恤困窮省徭役不數月部人以安尋以<lb/>
母老歸養于家母亡尤極哀毁服闋歴官興聖延慶二<lb/>
<pb n="KR2a0033_WYG_092-5a"/>
宫使卒<lb/>
論曰烏爾古徳哷勒大部也道拉統軍克敵有功布達<lb/>
居邊悦以使人西北重鎮也浩善巡邊以廉稱古雲鎮<lb/>
撫而民富圖丹駐金肅而夏人不敢東獵噫部人内附<lb/>
方面以寜雖朝廷處置得宜而諸將之力抑亦何可少<lb/>
哉<lb/>
　<lb/>
　<lb/>
<pb n="KR2a0033_WYG_092-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷九十二<lb/>
<pb n="KR2a0033_WYG_092-6a"/>
　遼史卷九十二考證<lb/>
耶律古雲傳二十一年古雲改天成軍節度使　按聖<lb/>
　宗本紀統和二十九年之次年改元開泰閲八年又<lb/>
　改元太平閲十一年興宗即位改元景福止一年即<lb/>
　改元重熙凡二十四年此所書二十一年應係指重<lb/>
　熙二十一年然考興宗本紀二十一年内無耶律古<lb/>
　雲改天成軍節度使之文未敢遽指為重熙間事姑<lb/>
　仍其舊<lb/>
<pb n="KR2a0033_WYG_092-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷九十二考證<lb/>
</p>
<p>
</p>
  </div>
</body>
</text>
</TEI>
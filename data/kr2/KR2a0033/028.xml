<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遼史卷二十八</head> <lb/>
    <p>
<pb n="KR2a0033_WYG_028-1a"/>
欽定四庫全書<lb/>
　遼史卷二十八<lb/>
　　元中書右丞相總裁托克托等修<lb/>
　本紀第二十八<lb/>
　　天祚皇帝二<lb/>
五年春正月下詔親征遣僧嘉努持書約和斥阿固達<lb/>
名阿固達遣薩喇復書若歸叛人阿蘇遷黄龍府於别<lb/>
地然後議之都統耶律鄂爾多等與女直兵戰于達里<lb/>
<pb n="KR2a0033_WYG_028-1b"/>
庫城敗績二月饒州渤海古雲等反自稱大王三月以<lb/>
蕭色佛哷等討之遣耶律章嘉努等六人齎書使女直<lb/>
斥其主名冀以速降夏四月癸丑蕭色佛哷等為渤海<lb/>
古雲所敗以南面副部署蕭托斯和為都統赴之五月<lb/>
托斯和及古雲戰敗績章嘉努等以阿固達書來復遣<lb/>
之往六月己亥朔清暑特哩嶺壬子章嘉努等還阿固<lb/>
達復書亦斥名諭之使降癸丑諭諸道親征丙辰托斯<lb/>
和招獲古雲等癸亥以特哩衮耶律摩哩為北院大王<lb/>
<pb n="KR2a0033_WYG_028-2a"/>
是月遣蕭色埓使女直以書辭不屈見留秋七月辛未<lb/>
宋遣使致助軍銀絹丙子獵于嶺東是月都統鄂爾多<lb/>
等與女直戰于白馬濼敗績八月甲子罷獵趨軍中以<lb/>
鄂爾多等軍敗免官丙寅以圍場使鄂博為中軍都統<lb/>
耶律章嘉努為都監率番漢兵十萬蕭奉先充御營都<lb/>
統諸行營都部署耶律章努為副以精兵二萬為先鋒<lb/>
餘分五部為正軍貴族子弟千人為硬軍扈從百司為<lb/>
䕶衛軍北出駱駞口以都㸃檢蕭呼塔噶為都統樞密<lb/>
<pb n="KR2a0033_WYG_028-2b"/>
直學士柴誼為副將漢步騎三萬南出寧江州自長春<lb/>
州分道而進發數月糧期必滅女直九月丁卯朔女直<lb/>
軍䧟黄龍府己巳知北院樞密使蕭塔喇台出為西南<lb/>
面招討使色埒還女直復遣薩喇以書來報若歸我叛<lb/>
人阿蘇等即當班師上親征尼雅滿烏珠等以書來陽<lb/>
為卑哀之辭實欲求戰書上上怒下詔有女直作過大<lb/>
軍翦除之語女直主聚衆𠢐面仰天慟哭曰始與汝等<lb/>
起兵蓋若契丹殘忍欲自立國今主上親征奈何非人<lb/>
<pb n="KR2a0033_WYG_028-3a"/>
死戰莫能當也不若殺我一族汝等迎降轉禍為福諸<lb/>
軍皆曰事已至此惟命是從乙巳耶律章努反奔上京<lb/>
謀迎立魏國王淳上遣駙馬蕭昱領兵詣廣平淀䕶后<lb/>
妃行宮實達爾伊遜馳書報魏國王時章努先遣王妃<lb/>
親弟蕭迪里以所謀説魏國王王曰此非細事主上自<lb/>
有諸王當立北南面大臣不來而汝言及此何也密令<lb/>
左右拘之有頃伊遜等齎御札至備言章努等欲廢立<lb/>
事魏國王立斬蕭迪里等首以獻單騎間道詣廣平淀<lb/>
<pb n="KR2a0033_WYG_028-3b"/>
待罪上遇之如初章努知魏國王不聴率麾下掠慶曉<lb/>
懷祖等州結渤海羣盜衆至數萬趨廣平淀犯行宫順<lb/>
國女直阿古齊以三百騎一戰而勝擒其貴族二百餘<lb/>
人竝斬首以徇其妻子配役繡院或散諸近侍為婢餘<lb/>
得脱者皆奔女直章努詐為使者欲奔女直為邏者所<lb/>
獲縛送行在腰斬于市剖其心以獻祖廟支解以徇五<lb/>
路冬十一月遣駙馬蕭特黙林牙蕭察喇等将騎兵五<lb/>
萬步卒四十萬親軍七十萬至駞門十二月乙巳耶律<lb/>
<pb n="KR2a0033_WYG_028-4a"/>
章嘉努叛戊申親戰于科卜多岡敗績盡亡其輜重己<lb/>
未錦州刺史耶律珠展叛應章嘉努庚申北面林牙耶<lb/>
律瑪古討章嘉努癸亥以北院宣徽使蕭罕嘉努知北<lb/>
院樞密使事南院宣徽使蕭特黙為漢人行宫都部署<lb/>
六年春正月丙寅朔東京夜有惡少年十餘人乘酒執<lb/>
刃踰垣入留守府問留守蕭保先所在今軍變請為備<lb/>
蕭保先出刺殺之户部使大公鼎聞亂即攝留守事與<lb/>
副留守髙清明集奚漢兵千人盡捕其衆斬之撫定其<lb/>
<pb n="KR2a0033_WYG_028-4b"/>
民東京故渤海地太祖力戰二十餘年乃得之而蕭保<lb/>
先嚴酷北海苦之故有是變其裨將渤海髙永昌僣號<lb/>
稱隆基元年遣蕭伊實髙興順招之不從閏月己亥遣<lb/>
蕭罕嘉努張琳討之戊午貴徳州守将耶律伊都以廣<lb/>
州渤海叛附永昌我師擊敗之二月戊辰侍御司徒托<lb/>
卜嘉等討章嘉努戰于祖州敗績乙酉遣漢人行宫都<lb/>
部署蕭特黙率諸将討章嘉努戊子章嘉努誘饒州渤<lb/>
海及中京賊侯槩等萬餘人攻䧟高州三月東面行軍<lb/>
<pb n="KR2a0033_WYG_028-5a"/>
副統綽哈等擒侯槩于川州夏四月戊辰親征章嘉努<lb/>
癸酉敗之甲戌誅叛黨饒州渤海平丙子賞平賊將士<lb/>
有差而蕭罕嘉努張琳等復為賊所敗五月清暑散水<lb/>
原女直軍攻下瀋州復陥東京擒髙永昌東京州縣族<lb/>
人赫伯道拉烏舍托卜嘉道拉綽哈等十三人皆降女<lb/>
直六月乙丑籍諸路兵有雜畜十頭以上者皆從軍庚<lb/>
辰魏國王淳進封秦晉國王為都元帥上京留守蕭托<lb/>
卜嘉為契丹行宫都部署兼副元帥丁亥知北院樞密<lb/>
<pb n="KR2a0033_WYG_028-5b"/>
使事蕭罕嘉努為上京留守秋七月獵秋山春州渤海<lb/>
二千餘户叛東北路統軍使勒兵追及盡俘以還八月<lb/>
烏爾古部叛遣中丞耶律托卜嘉招之九月丙午謁懷<lb/>
陵冬十月丁卯以張琳軍敗奪官庚辰烏爾古部降十<lb/>
一月東面行軍副統瑪古等攻哈斯罕敗績十二月乙<lb/>
亥封庶人蕭氏為太皇太妃辛巳削副統耶律瑪古官<lb/>
七年春正月甲寅減廐馬粟分給諸局是月女直軍攻<lb/>
春州東北面諸軍不戰自潰孟古皮室四部及渤海人<lb/>
<pb n="KR2a0033_WYG_028-6a"/>
皆降復下泰州二月淶水縣賊董龎兒聚衆萬餘西京<lb/>
留守蕭伊實南京統軍都監札拉與戰于易水破之三<lb/>
月龎兒黨復聚伊實復擊破之于奉聖州夏五月庚寅<lb/>
東北面行軍諸将聶哷赫嚕尼格錫庫等棄市乙巳諸<lb/>
圍場隙地縱百姓樵採六月辛巳以同知樞密院事額<lb/>
哩頁為北院大王秋七月癸卯獵秋山八月丙寅獵錫<lb/>
錫納琳山命都元帥秦晉王赴㳂邊㑹四路兵馬防秋<lb/>
九月上自燕至隂涼河置怨軍八營募自宜州者曰前<lb/>
<pb n="KR2a0033_WYG_028-6b"/>
宜後宜自錦州者曰前錦後錦自乾自顯者曰乾曰顯<lb/>
又有乾顯大營巖州營凡二萬八千餘人屯衛州蒺藜<lb/>
山丁酉獵輞子山冬十月乙卯朔至中京十二月丙寅<lb/>
都元帥秦晉國王淳遇女直軍戰于蒺藜山敗績女直<lb/>
復拔顯州旁近州郡庚午下詔自責癸酉遣伊勒希巴<lb/>
扎拉與大公鼎諸路募兵丁丑西京留守蕭伊實為北<lb/>
府宰相東北路行軍都統奚錫黙知奚六部大王事<lb/>
是嵗女直阿固達用鐡州楊朴策即皇帝位建元天輔國<lb/>
<pb n="KR2a0033_WYG_028-7a"/>
號金楊朴又言自古英雄開國或受禪必先求大國封<lb/>
冊遂遣議和以求封冊<lb/>
八年春正月幸鴛鴦濼丁亥遣耶律努克等使金議和<lb/>
庚寅保安軍節度使張崇以雙州二百户降金東路諸<lb/>
州盜賊蜂起掠民自隨以充食二月耶律努克還自金<lb/>
金主復書曰能兄事朕嵗貢方物歸我上京中京興中<lb/>
府三路州縣以親王公主駙馬大臣子孫為質還我行<lb/>
人及元給信符并宋夏髙麗往復書詔表牒則可以如<lb/>
<pb n="KR2a0033_WYG_028-7b"/>
約三月甲午復遣努克使金夏四月辛酉以西南面招<lb/>
討使簫塔喇台為北院樞密使五月壬午朔努克琨以書<lb/>
來約不踰此月見報戊戌復遣努克使金要以酌中之<lb/>
議是月至納克濼賊安生兒張髙兒聚衆二十萬耶律<lb/>
瑪古等斬生兒于龍化州髙兒亡入懿州與霍六格相<lb/>
合金主遣呼圖克琨與努克持書報如前約六月丁卯遣<lb/>
努克等齎宋夏髙麗書詔表牒至金霍六格䧟海北州<lb/>
趣義州軍帥和勒博等擊敗之通祺雙遼四州之民八<lb/>
<pb n="KR2a0033_WYG_028-8a"/>
百餘户降于金秋七月獵秋山金遣呼圖克琨來免取<lb/>
質子及上京興中府所屬州郡裁減嵗幣之數如能以<lb/>
兄事朕册用漢儀可以如約八月庚午遣努克托迪使<lb/>
金議册禮九月托迪見留遣努克還謂之曰言如不從<lb/>
勿復遣使閏月丙寅遣努克復使金而蕭博和哩等十<lb/>
五人各率户降于金冬十月努克托迪持金書來龍化<lb/>
州張應古等四人率衆降金十一月副元帥蕭托卜嘉<lb/>
薨十二月甲申議定冊禮遣努克使金寧昌軍節度使<lb/>
<pb n="KR2a0033_WYG_028-8b"/>
劉宏以懿州户三千降金時山前諸路大饑乾顯宜錦<lb/>
興中等路斗粟直數縑民削榆皮食之既而人相食是<lb/>
年放進士王翬等百三人<lb/>
九年春正月金遣烏林達贊謨持書來迎冊二月至鴛<lb/>
鴦濼賊張薩巴誘中京射糧軍僭號南面軍帥伊都擒<lb/>
薩巴三月丁未朔遣知右伊勒希巴事蕭實訥埓册金<lb/>
主為東懷國皇帝己酉烏林達贊謨努克等先以書報<lb/>
夏五月準布博斯齊等叛執招討使耶律鄂爾多都監<lb/>
<pb n="KR2a0033_WYG_028-9a"/>
蕭錫里岱死之秋七月獵南山金復遣烏林達贊謨來<lb/>
責册文無兄事之語不言大金而云東懷乃小邦懷其<lb/>
徳之義及册文有渠材二字語涉輕侮若遙芬多戩等<lb/>
語皆非善意殊乖體式如依前書所定然後可從楊詢<lb/>
卿羅子韋率衆降金八月以趙王實訥埓為西京留守<lb/>
九月至西京復遣實訥埓楊立忠先持册藁使金冬十<lb/>
月甲戌朔耶律辰圖努等二十餘人謀反伏誅是月遣<lb/>
使送烏林達贊謨持書以還<lb/>
<pb n="KR2a0033_WYG_028-9b"/>
十年春二月幸鴛鴦濼金復遣烏林達贊謨持書及册<lb/>
文副本以來仍責乞兵于髙麗三月己酉民有羣馬者<lb/>
令取其一給東路軍庚申以金人所定大聖二字與先<lb/>
世稱號同復遣實訥埓往議金主怒遂絶之夏四月獵<lb/>
呼圖哩巴山聞金師再舉耶律拜薩巴等以精兵三千<lb/>
濟遼師五月金主親攻上京克外郛留守托卜嘉率衆<lb/>
出降六月乙酉以北府宰相蕭伊實為上京留守知鹽<lb/>
鐡内省兩司東北統軍司事秋獵沙嶺冬復至西京<lb/>
<pb n="KR2a0033_WYG_028-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0033_WYG_028-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遼史卷二十八<lb/>
<pb n="KR2a0033_WYG_028-11a"/>
　遼史卷二十八考證<lb/>
天慶五年秋七月　按是年為宋徽宗政和五年宋史<lb/>
　書秋七月戊辰朔日食後天慶八年為徽宗重和元<lb/>
　年書五月壬午朔日食九年為徽宗宣和元年書夏<lb/>
　四月丙子朔日食十年為宣和二年書冬十月戊辰<lb/>
　朔日食遼紀並失載<lb/>
金主復書曰歸我上京中京興中府三路州縣　按原<lb/>
　文作上中京據金史増<lb/>
<pb n="KR2a0033_WYG_028-11b"/>
寜昌軍節度使劉宏以懿州户三千降金　按金史亦<lb/>
　書劉宏屬國表作劉完又金持冊使楊立忠屬國表<lb/>
　作楊近忠均一人兩異其名今仍之<lb/>
　<lb/>
　<lb/>
　<lb/>
　<lb/>
　遼史卷二十八考證<lb/>
</p>
<p>
</p>
  </div>
</body>
</text>
</TEI>
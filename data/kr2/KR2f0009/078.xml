<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_078-1a"/>
　欽定四庫全書<lb/>
硃批諭旨巻七十八<lb/>
硃批胡瀛奏摺<lb/>
　　　雍正七年二月初九日江西按察使<hi>臣</hi>胡瀛謹<lb/>
　　奏為敬陳管見事竊<hi>臣</hi>僃員江臬職司明刑夙夜兢<lb/>
　　　惕惟斯寛嚴適當以仰副<lb/>
　聖明欽恤之仁乃體察獄情㕘考刑書見律條内尚有<lb/>
　　　未經該載及可以斟酌變通之處敬為我<lb/>
<pb n="KR2f0009_WYG_078-1b"/>
　皇上陳之一贓數滿貫之竊盜宜定勒緝之處分一盜<lb/>
　　　竊鞘餉之犯宜嚴加治罪一謀殺親夫拐逃姦婦<lb/>
　　　之婬兇不宜仍引監候一軍流人犯時値冬月中<lb/>
　　　途留養之例尚宜斟酌以上各條關係盜賊民命<lb/>
　　　刑獄重務是否可採伏祈<lb/>
　皇上睿鑒飭部議覆施行謹<lb/>
　　奏<lb/>
　大學士㑹同該部詳議具奏<lb/>
<pb n="KR2f0009_WYG_078-2a"/>
　　同日又<lb/>
　奏為直陳江省吏治仰祈<lb/>
睿鑒事竊聞民生之休戚關乎吏治而吏治之大綱無<lb/>
　　過錢穀刑名查江省錢糧自前撫<hi>臣</hi>邁柱清查之<lb/>
　　後頭緒井然年來接任之員易於經理有能按籍<lb/>
　　徵收全完者洵為稱職上司保題陞調以示鼓舞<lb/>
　　實至公至當之舉也但有司職分不止催科如聽<lb/>
　　斷刑獄弭盜安良關係民生甚為𦂳要<hi>臣</hi>僃員江<lb/>
<pb n="KR2f0009_WYG_078-2b"/>
　　臬經理刑書每見屬員必諄諄勉勵間有能辦錢<lb/>
　　穀者不盡諳於刑名雖多方勸懲未盡改革始疑<lb/>
　　人之才力各有短長今細加體察乃知别有私心<lb/>
　　以為錢糧全完卽可薦舉刑名案件尚在其次今<lb/>
　　若不行詳加考核但以善於催科卽行薦舉則庸<lb/>
　　碌姦巧之徒皆得冒濫何由正人心而飭吏治乎<lb/>
　　查雍正四年三月定例文職官員任内有承追督<lb/>
　　催錢糧未完議處之案不准保題等語<hi>臣</hi>愚以為<lb/>
<pb n="KR2f0009_WYG_078-3a"/>
　　錢糧<lb/>
　國用所關刑獄民命攸係應請嗣後薦舉保題人員<lb/>
　　除無承追督催錢糧未完處分之案外必查其行<lb/>
　　止端正聽斷明敏無已㕘遲延未結命盜事件俱<lb/>
　　於本内聲明方准保題則地方有司於錢穀刑名<lb/>
　　咸知並重實心辦理而無巧飾之弊其於吏治獲<lb/>
　　益不淺矣<hi>臣</hi>管窺之見是否可採伏乞<lb/>
皇上睿鑒施行謹<lb/>
<pb n="KR2f0009_WYG_078-3b"/>
　奏<lb/>
此奏殊屬荒謬之至朕從未有但以催科甄别優劣之<lb/>
諭旨而國家用人亦未有將刑名輕視於錢糧之理身<lb/>
膺臬司之職凡通省舉劾皆任其責而聽憑督撫保題<lb/>
庸碌姦巧之人汝豈聾瞽乎卽部中又何嘗將已㕘遲<lb/>
延未結案件槪置之不問一任督撫薦舉陞調耶若照<lb/>
所請以行止端正聽斷明敏無據空言定為考語不過<lb/>
開汝等不肖藩臬高下其手之端甚非察吏之良法據<lb/>
<pb n="KR2f0009_WYG_078-4a"/>
此汝必與巡撫不和否則或被屬員有所輕賤而懷洩<lb/>
憤之心耳愼為之<lb/>
　　雍正七年七月初五日江西按察使<hi>臣</hi>胡瀛謹<lb/>
　奏為恭繳<lb/>
　奏摺事竊<hi>臣</hi>於雍正七年二月初九日為直陳江省<lb/>
　　吏治等事摺<lb/>
　奏奉到<lb/>
硃批<hi>臣</hi>謹祗領伏惟<hi>臣</hi>本庸愚受<lb/>
<pb n="KR2f0009_WYG_078-4b"/>
皇上洪恩僃員江臬夙夜冰兢雖地方吏治時切留心<lb/>
　　但知識短淺賦質昏庸謬陳鄙見妄瀆<lb/>
宸聰乃蒙我<lb/>
皇上憫<hi>臣</hi>愚昧<lb/>
訓誨諄詳<hi>臣</hi>跪讀之下恍如夢覺悚惶無地感激涕零<lb/>
　　惟有竭盡愚忱和衷供職以仰答<lb/>
主知於萬一必不敢自貽罪戾也所有奉到<lb/>
硃批原摺理合恭繳伏乞<lb/>
<pb n="KR2f0009_WYG_078-5a"/>
　睿鑒謹<lb/>
　　奏<lb/>
　凡為人臣者欲克盡厥職保全身名惟應務一公字捨<lb/>
　此而巧詐自私立意沽名釣譽縱竭其伎倆未能遂志<lb/>
　至身名俱敗時追悔無及矣古聖賢垂論甚詳且僃世<lb/>
　人多務虚文而忽其實理每觀不肯為國致身任勞任<lb/>
　怨恃一已智術倖免者千百中不過一二黙黙之中仍<lb/>
　伏㝠誅人多不得而知耳夫榮辱利害何必關心但竭<lb/>
<pb n="KR2f0009_WYG_078-5b"/>
　盡臣節以對<lb/>
天卽君上之喜怒褒貶尚置之度外何况宵小輩之偏好<lb/>
　偏惡私譽私毁千岐萬派豈能一一周旋而無遺耶如<lb/>
　得本何愁末凡夫庸流往往見不及此一生勞勞用盡<lb/>
　巧詐究竟成一笑柄寧不可惜聽朕訓旨只在根本處<lb/>
　硏究不必逐末勉之將此批諭與汝同城官員看皆令<lb/>
　知之<lb/>
　　　雍正七年十月初八日江西按察使<hi>臣</hi>胡瀛謹<lb/>
<pb n="KR2f0009_WYG_078-6a"/>
　　奏本年八月初五日齎摺家人捧到<hi>臣</hi>前奏恭謝<lb/>
　聖訓一摺欽奉<lb/>
　硃批諭旨<hi>臣</hi>跪讀之下如覲<lb/>
　天顔感刻五中繼之以泣隨遵宣<lb/>
　上諭同城官員莫不敬聆<lb/>
　聖訓一體周知<hi>臣</hi>伏念人臣事<lb/>
　主當如愛親敬<lb/>
天其根本處只有忠孝不忠何以全孝不公又何以成忠<lb/>
<pb n="KR2f0009_WYG_078-6b"/>
　　　大哉<lb/>
　王言公之一字以之事<lb/>
　君則能體國以之臨民則能服物徇私非公而干譽亦<lb/>
　　　非公偏執非公而徇衆亦非公不特一生勞勞用<lb/>
　　　盡巧詐非公即有意矯矯不能任勞任怨亦非公<lb/>
　　　公之眞偽黙黙中自有鑒觀人不得而知而惟寸<lb/>
　　　心知之也兹蒙我<lb/>
　皇上天語丁寧<hi>臣</hi>惟有銘骨鏤心勉供厥職辨賢姦以<lb/>
<pb n="KR2f0009_WYG_078-7a"/>
　　定舉劾鋤豪惡以安良善至榮辱利害古今常有<lb/>
　　只患<hi>臣</hi>心不公自干罪戾果能公忠不二可以告<lb/>
　　天地質鬼神<lb/>
聖主明並日月自能仰邀<lb/>
睿鑒也為此繕摺望<lb/>
闕九叩恭繳<lb/>
聖諭<hi>臣</hi>不勝惶悚瞻仰之至謹<lb/>
　奏<lb/>
<pb n="KR2f0009_WYG_078-7b"/>
果能言行相符朕復何慮勉之<lb/>
　　同日又<lb/>
　奏雍正七年四月内欽奉<lb/>
上諭各省富戸鄉紳當體恤貧民該部行文督撫刋刻<lb/>
　遍行曉諭遵行欽此江省奉到之日署撫<hi>臣</hi>張坦麟<lb/>
　　卽牌行布政司敬謹刋刻分頒曉諭去後因布政<lb/>
　　使<hi>臣</hi>李蘭轉發牌文内有令各屬將分送過富戸<lb/>
　　鄉紳姓名造册開報之語以致各屬差役社保等<lb/>
<pb n="KR2f0009_WYG_078-8a"/>
　　沿戸挨查凡稍溫飽之家著將姓名塡入富戸册<lb/>
　　内報官索錢到手始免開列現據進賢縣民樊子<lb/>
　　亮南昌縣監生劉思試豐城縣監生李陳謨等各<lb/>
　　控准地方官查究在案至八月初五日李蘭始行<lb/>
　　文各府轉飭州縣停止造册一切差票盡行掣銷<lb/>
　　在布政使<hi>臣</hi>李蘭偶不經心誤添造册開報一語<lb/>
　　因而胥蠧作姦遂與<lb/>
上諭有毫釐千里之謬今江西一省如此<hi>臣</hi>聞江南有<lb/>
<pb n="KR2f0009_WYG_078-8b"/>
　　游手好閒之輩登門索騙富戸者有無恥生員假<lb/>
　　鄉試盤費不足之名勒索富户者經督<hi>臣</hi>范時繹<lb/>
　　出示曉諭嚴禁其風始熄誠恐各省間有奉行失<lb/>
　　實者<hi>臣</hi>不揣冒昧仰懇<lb/>
聖主𢎞慈再頒<lb/>
諭旨宣示各省督撫布按通飭州縣令其恭繹前頒<lb/>
上諭毋得粗心誤行查造富户名册以啟胥役滋擾之<lb/>
　　弊而無頼之憊棍劣衿亦不得借端需索則普天<lb/>
<pb n="KR2f0009_WYG_078-9a"/>
　　率土共知<lb/>
皇上敦厚風俗警世覺民之至意矣為此謹<lb/>
　奏<lb/>
此奏可嘉處不勝批諭天下事真有可為長嘆息者所<lb/>
以云奉行不善卽堯舜之仁皆成苛政也另有旨由部<lb/>
頒發<lb/>
　　同日又<lb/>
　奏為陳請飭查罰贖銀兩以收實用事竊照金作贖<lb/>
<pb n="KR2f0009_WYG_078-9b"/>
　　刑載自虞典至周穆王而按五刑之輕重定贖數<lb/>
　　之多寡是贖鍰之制唐虞三代已有之矣我<lb/>
朝欽定爰書至詳至慎嫓美三代以上之治凡直省官<lb/>
　　員審理詞訟在理曲者察其有力稍有力二等春<lb/>
　　夏罰銀秋冬罰穀年底題報銀則解部充餉穀則<lb/>
　　貯倉僃賑定例昭然原毋許承審官員任意濫罰<lb/>
　　私收滋弊者也今查直省官員自理詞訟所罰銀<lb/>
　　穀多有私罰肥已不行報明歸公者<hi>臣</hi>請<lb/>
<pb n="KR2f0009_WYG_078-10a"/>
皇上敕部通行直省除地方惡紳劣生富豪有意犯法<lb/>
　　及犯罪至軍流者不准罰贖外至承審官員有户<lb/>
　　婚田土訐告審虚犯徒罪以下者准其照律納贖<lb/>
　　將所罰銀穀實數報明上司立案倘有隱匿不報<lb/>
　　及以多報少濫罰等弊勿論充公與否卽以貪員<lb/>
　　㕘究<hi>臣</hi>更有請者直省城垣學校倉厫之類皆有<lb/>
　　司所必當修理者倘一一取之庫銀而正項虧矣<lb/>
　　不若以本地之贖鍰存為地方之公用惟奏銷時<lb/>
<pb n="KR2f0009_WYG_078-10b"/>
　　題明罰過動用數目免其解部充餉一則可以杜<lb/>
　　絶侵蝕二則可以整理地方三則可以免那正項<lb/>
　　於<lb/>
　國課民生甚有裨益如果<hi>臣</hi>言可採伏乞<lb/>
皇上睿鑒施行謹<lb/>
　奏<lb/>
勸諭富户體恤貧民之善政尚然顚倒奉行至於此極<lb/>
斯事如何可行徒令宵小輩妄生議論耳地方上有實<lb/>
<pb n="KR2f0009_WYG_078-11a"/>
　心任事吏畏民懷之督撫不待朕諭自能一一斟酌舉<lb/>
　行若遇庸劣兩司道府不過徒滋紛擾顛倒是非公然<lb/>
　開市惠營私之門於民生毫無裨益若言及國課更屬<lb/>
　可鄙可笑之論矣<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_078-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭旨巻七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_079-1a"/>
　欽定四庫全書<lb/>
硃批諭旨巻七十九<lb/>
硃批李元英奏摺<lb/>
　　　陜西平慶道<hi>臣</hi>李元英謹<lb/>
　　奏為遵<lb/>
　旨奏聞仰邀<lb/>
　睿鑒事竊<hi>臣</hi>至愚極陋蒙<lb/>
　皇上隆恩擢用平慶道<lb/>
<pb n="KR2f0009_WYG_079-1b"/>
　召至養心殿面奉<lb/>
　訓旨敎誡諄諄又奉<lb/>
　諭旨令<hi>臣</hi>將所知地方事務具摺交本王轉奏欽此<hi>臣</hi>
　　　抵平慶道任奉督<hi>臣</hi>岳鍾琪行委㑹同寧夏道董<lb/>
　　　新策查勘寧夏新築八旗城工衙署營房有無浮<lb/>
　　　冒果否堅固<hi>臣</hi>一路查訪頗有怨聲俱云從前估<lb/>
　　　計城工原未詳細而經理督修者又皆冐昧從事<lb/>
　　　假公濟私所用木石磚瓦鐡釘等項件件累民以<lb/>
<pb n="KR2f0009_WYG_079-2a"/>
　　致窰户陳萬言等怨恨沸騰寧夏三衞賠累難堪<lb/>
　　寃抑莫訴及<hi>臣</hi>至寧夏查勘城垣外面用磚包砌<lb/>
　　裏面與城頂惟用土堆築虚鬆不堅再查勘各衙<lb/>
　　署槪用木釘間架窄狹而營房更為不堪木植旣<lb/>
　　屬細小止用草簾一頂遮蓋上鋪薄土搭蓋平棚<lb/>
　　而巳所以上漏下濕不蔽風雨每多坍塌如此𦂳<lb/>
　　要城工而被估計督修承修各官王景灝楊廷相<lb/>
　　趙世朗嚴世傑等彼此回護推卸不肯實心料理<lb/>
<pb n="KR2f0009_WYG_079-2b"/>
　　營私貽悞<hi>臣</hi>不敢不據實奏<lb/>
聞伏候<lb/>
皇上乾斷至糧草一項最為緊要寧夏一歲所收之糧<lb/>
　　止可供寧鎭兵丁之需今添此三千滿洲官兵旣<lb/>
　　未定隣近之撥運又地方所出有限目前最為急<lb/>
　　務<hi>臣</hi>已稟撫<hi>臣</hi>石文焯聽其作何籌計撥運矣至<lb/>
　　將軍衙門並各衙門之經制書役及心紅紙張各<lb/>
　　役工食等項俱未議定章程從前始事之官亦難<lb/>
<pb n="KR2f0009_WYG_079-3a"/>
　　免草率之咎謹繕摺奏<lb/>
聞伏祈<lb/>
皇上睿鑒謹<lb/>
　奏<lb/>
已用爾為按察使矣將摺内所奏各情由僃悉詳明該<lb/>
督撫看伊等作何料理奏聞朕自有裁酌此奏甚屬可<lb/>
嘉向後莫移此志諸凡勉力秉公為之<lb/>
　　陜西蘭州按察使<hi>臣</hi>李元英謹<lb/>
<pb n="KR2f0009_WYG_079-3b"/>
　奏為恭謝<lb/>
天恩事竊<hi>臣</hi>賦性庸愚材質駑鈍蒙我<lb/>
皇上格外天恩以知州而擢用監司越陞數等到任未<lb/>
　　及三月復蒙<lb/>
皇上特授臬司<lb/>
隆恩異數至矣極矣兹接<hi>臣</hi>胞兄佛保家信奉<lb/>
旨特授湖廣鎭筸總兵官又<hi>臣</hi>子侍京繼與佛保為子<lb/>
　　者荷蒙<lb/>
<pb n="KR2f0009_WYG_079-4a"/>
　皇上特放佐領是<hi>臣</hi>父子兄弟一門均沐<lb/>
　皇恩浩蕩犬馬尚且知恩<hi>臣</hi>具有人性能不感泣思奮<lb/>
　　　惟有交相勸勉必思整頓巖疆安輯地方必思屏<lb/>
　　　絶私情正已率屬始終如一不違初志庶幾上報<lb/>
　皇上殊恩於萬一所有感激血忱實難遏抑用敢繕摺<lb/>
　　　恭謝<lb/>
　天恩謹<lb/>
　　奏<lb/>
<pb n="KR2f0009_WYG_079-4b"/>
　朕如此加恩心非木石寧不知感何待奏陳但恐思路<lb/>
　一邪而感激之忱隨化為烏有耳每觀福量淺薄不能<lb/>
　承受之徒往往如此自御極以來䝉朕特恩擢用者頗<lb/>
　不乏人朕原期其感恩圖報庶幾利濟於<lb/>
社稷蒼生設或徇欲昧理因私害公而冀朕袒護姑息不<lb/>
　可得也爾等漢軍及滿洲大小臣工於利之一字勘破<lb/>
　者少殊不悟因些微小利致斷送身家䘮失名節為失<lb/>
　計之大也總之服官第一以操守為要勉之勉之最難<lb/>
<pb n="KR2f0009_WYG_079-5a"/>
事也莫作等閒看其間義利之分公私之辨幾微不審<lb/>
後悔何及可惜朕恩卽付之流水矣愼之愼之<lb/>
　　陜西蘭州按察使<hi>臣</hi>李元英謹<lb/>
　奏為恭繳<lb/>
硃批事竊<hi>臣</hi>前奏恭謝<lb/>
天恩一摺實由感切寸心不能遏抑冒昧陳<lb/>
　奏仰䝉<lb/>
皇上硃批訓諭詞嚴義切敎誡周詳<hi>臣</hi>跪讀之下感激<lb/>
<pb n="KR2f0009_WYG_079-5b"/>
　　涕零惟有敬誌於心朝夕黙誦時時警惕以為終<lb/>
　　身之戒庶不負我<lb/>
皇上訓勉之洪恩於萬一耳所有奉到<lb/>
硃批理合恭繳謹<lb/>
　奏<lb/>
近日爾之聲名雖無甚不好處較前志操則大為不如<lb/>
甚不敷朕所望勉之愼之<lb/>
　　陜西蘭州按察使<hi>臣</hi>李元英謹<lb/>
<pb n="KR2f0009_WYG_079-6a"/>
　奏為奏<lb/>
聞事竊<hi>臣</hi>沐<lb/>
皇上天高地厚之恩凡關係通省事件無論所管與非<lb/>
　　所管均當時刻留心細加體察謹以時下所聞并<lb/>
　　臆見所及不揣冒昧僃悉陳<lb/>
　奏一估撥之例宜為畫一也查甘省估撥定例於九<lb/>
　　十月間將本年額徵糧石估撥次年兵食先為報<lb/>
　　部次年照數支散又因甘省營驛歲需糧五十六<lb/>
<pb n="KR2f0009_WYG_079-6b"/>
　　萬餘石而每年額徵糧止有四十九萬餘石每於<lb/>
　　本色之外約估折色此例行之已久惟是州縣營<lb/>
　　汛多寡遠近總無一定章程以致胥吏作姦上下<lb/>
　　其手竟成錮習每於估撥之時州縣營汛紛紛營<lb/>
　　謀以求各遂其私<hi>臣</hi>查雍正二年間曾奉部文令<lb/>
　　將兵糧秉公撥定畫一造冊報部永為定例嗣經<lb/>
　　前任布政使傅德以甘省非他省可比䑃混咨覆<lb/>
　　至今舞弊如故以<hi>臣</hi>愚見仍請將州縣額徵之多<lb/>
<pb n="KR2f0009_WYG_079-7a"/>
　　寡與營汛之遠近逐一計算定為某州縣應撥某<lb/>
　　營汛若干俱為畫一以定章程永遠遵守每年奏<lb/>
　　銷不得增減改易如此則積弊可除似於倉穀兵<lb/>
　　民均有裨益矣一均丁之法宜加詳議也<hi>臣</hi>見甘<lb/>
　　肅奉行均丁之法有與他省似同而實異者蓋他<lb/>
　　省則以本州本縣之額丁均入本州本縣之地畝<lb/>
　　原額仍無增損小民自樂輸將今甘省均丁則不<lb/>
　　按地畝止按通省額徵銀糧通計合算每銀九錢<lb/>
<pb n="KR2f0009_WYG_079-7b"/>
　　零毎糧九斗零攤入一丁額徵多則攤丁亦多額<lb/>
　　徵少則攤丁亦少以致各州縣有比原額多增至<lb/>
　　二三千兩不等者毋怪乎紛紛具呈以為均丁之<lb/>
　　不公也推原其故因甘省州縣中有糧少丁多者<lb/>
　　若就本州縣均攤誠恐糧額少而載丁過重是以<lb/>
　　泥於通融之說不復詳議但查甘肅州縣其糧少<lb/>
　　丁多之處有産有丁現在完納者已居其六七無<lb/>
　　産有丁艱於完納者止居其二三若以二三分之<lb/>
<pb n="KR2f0009_WYG_079-8a"/>
　　窮丁歸入六七分之糧戸仍無過多之處况查甘<lb/>
　　省地多糧少如有餘剩窮丁卽就本地近報開墾<lb/>
　　猶未陞科並所有熟地未經報糧之戸均攤則有<lb/>
　　地者不蹈隱糧之咎而無糧者免受空丁之累一<lb/>
　　舉而兩得矣以上撥糧均丁二事原非<hi>臣</hi>之職任<lb/>
　　然所聞如此敢不據實奏<lb/>
聞伏候<lb/>
聖主睿鑒謹<lb/>
<pb n="KR2f0009_WYG_079-8b"/>
　奏<lb/>
旣知成法滋弊善政失宜何不言之於早今見鍾保如<lb/>
此因而弄巧舞智以表已長殊負朕恩總之於朕前逞<lb/>
一毫機巧作用皆屬自害之道若不能眞實克已奉公<lb/>
而惟欲假公以濟私禍一及身追悔莫及雖前車覆轍<lb/>
歴歴可鑒而内外臣工竟不省悟悛改朕實不解也愼<lb/>
之愼之<lb/>
　　陜西蘭州按察使<hi>臣</hi>李元英謹<lb/>
<pb n="KR2f0009_WYG_079-9a"/>
　奏為奏<lb/>
聞事竊本年十月初十日布政使鍾保革職奉撫<hi>臣</hi>石<lb/>
　　文焯委<hi>臣</hi>暫為代理隨於十月二十八日鍾保送<lb/>
　　到交代冊籍<hi>臣</hi>逐一查核除現存庫銀九十八萬<lb/>
　　餘兩照數查收外尚有借支銀六百萬餘兩其中<lb/>
　　疑項混雜種種不清雖非鍾保之侵蝕而實係鍾<lb/>
　　保朦混接受於前又為遮飾於後以致庫項無著<lb/>
　　與侵盜錢糧者何異<hi>臣</hi>若再因循怠玩漫不稽查<lb/>
<pb n="KR2f0009_WYG_079-9b"/>
　　不特上負<lb/>
聖主天恩卽<hi>臣</hi>犬馬本心亦覺自負今<hi>臣</hi>按欵清查每<lb/>
　　遇一事必詳究其根底兩月以來亦不過僅得十<lb/>
　　分之三四其餘未清之項甚多尚湏逐一清查謹<lb/>
　　先將查出各欵情弊及其中備細縁由另具清單<lb/>
　　恭呈<lb/>
御覽謹<lb/>
　奏<lb/>
<pb n="KR2f0009_WYG_079-10a"/>
　刑名旣不能秉公料理錢糧何能徹底清查所具清單<lb/>
　朕總未覽一字<lb/>
　　　陜西蘭州按察使<hi>臣</hi>李元英謹<lb/>
　　奏為恭繳<lb/>
　硃批事竊<hi>臣</hi>質本庸愚才復駑鈍荷蒙我<lb/>
　皇上天恩遇事敎誡雖以<hi>臣</hi>犬馬無知亦覺深自省悟<lb/>
　　　<hi>臣</hi>前奏撥估兵糧并人丁歸併二事復蒙<lb/>
　聖訓諄切<hi>臣</hi>跪讀再三仰邀<lb/>
<pb n="KR2f0009_WYG_079-10b"/>
　天地之恩愈切悚惶之念自今以後惟有益勵初心奮<lb/>
　　　勉辦事斷不敢始勤終怠有負<lb/>
　高厚洪恩所有奉到<lb/>
　硃批理合恭繳謹<lb/>
　　奏<lb/>
　恩已負矣何云不敢有負此皆積隂功賣法徇私之報<lb/>
　應不知爾將如何底止也<lb/>
硃批諭旨巻七十九<lb/>
</p>
<p>
</p>
  </div>
</body>
</text>
</TEI>
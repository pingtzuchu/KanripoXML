<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_089-1a"/>
　欽定四庫全書<lb/>
硃批諭㫖巻八十九<lb/>
硃批黄焜奏摺<lb/>
　　　雍正五年閏三月二十日湖北布政使<hi>臣</hi>黄焜謹<lb/>
　　奏爲奏<lb/>
　聞事竊<hi>臣</hi>䝉<lb/>
　皇上天恩特授湖北布政使已經到任其通省官員之<lb/>
　　　賢否倉庫之盈虛及凡有關於<lb/>
<pb n="KR2f0009_WYG_089-1b"/>
　　國計民生者<hi>臣</hi>自當欽遵<lb/>
　聖訓實心料理另行奏<lb/>
　聞謹將每年正雜錢糧耗羡銀両與夫支銷及存庫數<lb/>
　　　目并通省各官暨<hi>臣</hi>養廉等項開具清單恭呈<lb/>
　御覽理合繕摺奏<lb/>
　聞謹<lb/>
　　奏<lb/>
　不在言只在行朕無暇覽此即覽之亦難確信必無虛<lb/>
<pb n="KR2f0009_WYG_089-2a"/>
僞但宜勉力實行爲要<lb/>
　　同日又<lb/>
　奏爲<lb/>
聖恩髙厚難名<hi>臣</hi>職涓埃未報敬陳管見少盡愚忱事<lb/>
　　<hi>臣</hi>本庸愚䝉<lb/>
皇上格外𢎞恩以有罪之人<lb/>
特授副都統旋用爲布政使到任以来毫無報稱寤寐<lb/>
　　思維實難自安雖偶有管窺蠡測何足仰裨<lb/>
<pb n="KR2f0009_WYG_089-2b"/>
　<lb/>
　<lb/>
　　一阿爾泰臺站宜安兵也查張家口西北至阿爾<lb/>
　　泰皆係四十八家及喀爾喀夷人住牧南則河套<lb/>
　　北皆外夷東抵奉天西達巴爾坤一路數千里並<lb/>
　　無山川險阻今插漢叟兒查克拜達里兩處雖有<lb/>
　　大兵居住然指日凱旋終屬塞外不可無備今張<lb/>
　　家口外自四臺至三十臺俱係喀爾沁䝉古分發<lb/>
<pb n="KR2f0009_WYG_089-3a"/>
　　各臺住牧已乆服習風土安居樂業再伊等乆隸<lb/>
　　版圖並無王子管轄而關東地方又俱有親屬更<lb/>
　　可互相牽制將来生齒益繁實與甘涼肅等處無<lb/>
　　異<hi>臣</hi>愚以爲自頭臺至三臺附近内地可以不必<lb/>
　　紛更其查克拜達里現有發遣種地人犯已可作<lb/>
　　一大鎮而孤立少援敬請自三十一臺至三十五<lb/>
　　臺俱一例更換喀爾沁住牧再於四臺至三十五<lb/>
　　臺每臺六十戸内挑選兵丁量給月餉雖不能聲<lb/>
<pb n="KR2f0009_WYG_089-3b"/>
　　援接應以爲掎角之勢然綿亘數千里皆有恃以<lb/>
　　爲固矣<lb/>
　　一臺灣兵民宜立法經理也查臺灣孤懸海外實<lb/>
　　閩省之門屏而福建漳泉粤東惠潮一帶居民領<lb/>
　　照往臺耕種獲利之後即回故土頂替往来視同<lb/>
　　傳舎此皆緣臺灣舊例兵民不許㩦帶家口但兵<lb/>
　　時常更換應遵舊例民欲其乆居如不帶家眷則<lb/>
　　毫無顧戀易於犯法<hi>臣</hi>請嗣後凡有願往臺灣種<lb/>
<pb n="KR2f0009_WYG_089-4a"/>
　　地者俱令㩦帶家口前往自然可以安分樂業再<lb/>
　　查臺澎二處額兵一萬舊例三年之内於通省營<lb/>
　　伍内撥兵調換誠良法也奈原去之兵到臺之後<lb/>
　　或私取眷口或自置産業不願換回而新去之兵<lb/>
　　内地有父母妻子之繫念不願赴臺兵丁彼此不<lb/>
　　願一時更換數千人營弁惟恐激變俱虛應故事<lb/>
　　歷年止有換班之名而無換班之實況内地發往<lb/>
　　換班之兵如建寧邵武汀州等處往返甚至累月<lb/>
<pb n="KR2f0009_WYG_089-4b"/>
　　經年不獨兵丁䟦涉維艱且營伍空虛深爲未便<lb/>
　　<hi>臣</hi>愚以爲嗣後換班兵丁俱在沿海附近營内輪<lb/>
　　流撥換更須逐月陸續發往更替務於限内照數<lb/>
　　換完如此則臺灣換班之兵該管營弁易於清查<lb/>
　　更替而内地各營亦可免營伍虛懸之慮矣<lb/>
　　一寧夏至榆林可通舟楫運糧也夫榆林安邊定<lb/>
　　邊連接花馬池築牆設險皆爲衝要但四望黄沙<lb/>
　　糧道險逺自古議榆林者俱以芻糧爲急查寧夏<lb/>
<pb n="KR2f0009_WYG_089-5a"/>
　　實産米之區榖多價賤每有熟荒之慮<hi>臣</hi>前任洮<lb/>
　　岷道時辦差寧夏見商民自中衛乗舟由黄河以<lb/>
　　至寧夏順流而下水勢平坦以此推之則寧夏順<lb/>
　　流繞河套以至榆林近境諒必可通<hi>臣</hi>愚以爲寧<lb/>
　　夏地方應設立官船百隻將每年贏餘之米陸續<lb/>
　　運至榆林附近地方積貯備用似與軍糈不無裨<lb/>
　　益但此處河道<hi>臣</hi>並未經歷恐聞見不周伏祈<lb/>
皇上教訓<lb/>
<pb n="KR2f0009_WYG_089-5b"/>
　　一土司宜立法防範也夫今之土司無異古之封<lb/>
　　建但古制公侯不過百里今土司之大者延袤數<lb/>
　　百里部落數萬餘搶刦村寨欺壓平民地方官莫<lb/>
　　之敢指如遇投誠歸化之生番輒議令其管轄一<lb/>
　　則曰以土治土再則曰素所畏服不知日積月累<lb/>
　　漸成尾大不掉之勢今請自後土司有犯俱改土<lb/>
　　歸流凡有投誠歸化之生番或歸流官或另設頭<lb/>
　　目管轄則土司之勢不至日熾易於鈐束矣更有<lb/>
<pb n="KR2f0009_WYG_089-6a"/>
　　邊地之民在土司名下中馬或在土司地内耕種<lb/>
　　者又各處土司皆因歸化日乆地方官俱漫無覺<lb/>
　　察聽其往来自便甚有在城市之内置買房屋及<lb/>
　　經營生理者亦有延請内地幕賔代筆主文者如<lb/>
　　不行查禁恐不法之徒妄生事端亦未可定<hi>臣</hi>請<lb/>
　　自後邊地之民有在土司名下中馬種地者俱令<lb/>
　　地方官三年一次稽查造冊存案無致民番混淆<lb/>
　　凡各處土司不得置買内地産業及延請内地之<lb/>
<pb n="KR2f0009_WYG_089-6b"/>
　　人如此則土司無内外鈎串之人必守法安分於<lb/>
　　邊疆大有裨益矣以上數條俱邊疆大事<hi>臣</hi>何人<lb/>
　　斯敢越職妄言但<hi>臣</hi>受<lb/>
恩深重實不敢以循分供職遂爾塞責有負<lb/>
皇上格外之生成是以不揣冐昧上瀆<lb/>
聖聰伏乞<lb/>
皇上教訓謹<lb/>
　奏<lb/>
<pb n="KR2f0009_WYG_089-7a"/>
所奏數條内甚有不通處亦有現在欲行之事朕若一<lb/>
一批示既無閒暇且非爾現任内切要之務似可不必<lb/>
然觀爾居心甚屬可嘉惟不脱迂淺二字耳當擴充學<lb/>
問必令胸襟開濶識見精明方可計議大事也勉之<lb/>
　　雍正五年六月初六日湖北布政使<hi>臣</hi>黄焜謹<lb/>
　奏爲奏明交代事<hi>臣</hi>到任後於閏三月十九日准前<lb/>
　　任布政使<hi>臣</hi>王克莊移送交代冊籍到<hi>臣</hi>因欵項<lb/>
　　不清移回另造遲至五月初四日方准更造移送<lb/>
<pb n="KR2f0009_WYG_089-7b"/>
　　前来查王克莊移交正額銀三千五百四十八両<lb/>
　　零又不入交代雜項銀一萬四千餘両逐一查核<lb/>
　　雖無虧空但應支雍正五年三月閏三月荆州駐<lb/>
　　防官兵俸餉因本年錢糧徴觧不前王克莊遂將<lb/>
　　雍正四年地丁屯餉及各案銀両共那用銀四萬<lb/>
　　五百七十三両零<hi>臣</hi>已造冊詳明督撫二臣再王<lb/>
　　克莊任内共動用過三分歸公耗羡銀五萬五千<lb/>
　　六百四十六両零<hi>臣</hi>查其動支欵項漫無頭緒已<lb/>
<pb n="KR2f0009_WYG_089-8a"/>
　　將不便准銷銀一千二百四両零又鄭任鑰墊支<lb/>
　　無可著追銀五百三十七両零王克莊墊支無可<lb/>
　　著追銀二百三十七両零詳請督撫二臣令彼自<lb/>
　　行議補再布政使兼理都司事務省局庫内除被<lb/>
　　㕘前任都司李愈隆賠補軍器之外尚有應貯盔<lb/>
　　甲並鉸鎗㓲刀腰刀礮位鳥鎗過山鳥大小鐵子<lb/>
　　礮子長鎗等項因歷年乆逺俱已朽爛不堪應用<lb/>
　　從前各官每逢交代時惟於冊内註明銹壊字様<lb/>
<pb n="KR2f0009_WYG_089-8b"/>
　　因循接受<hi>臣</hi>不敢再爲因循已將朽爛緣由詳明<lb/>
　　督撫二臣現在查議再前任撫<hi>臣</hi>鄭任鑰布政使<lb/>
　　王克莊任内有部餉添平銀一千六百五十七両<lb/>
　　零應伊等自行捐補之項乃鄭任鑰等槩於耗羡<lb/>
　　項下動支<hi>臣</hi>已查明追出現在貯庫又湖北荆州<lb/>
　　府同知翁年倫名下無著關税銀一萬八千三百<lb/>
　　八十餘両原議督撫司道分作四限公捐完補已<lb/>
　　經具<lb/>
<pb n="KR2f0009_WYG_089-9a"/>
　題在案不意名雖公捐毎年仍於耗羡内動支<hi>臣</hi>查<lb/>
　　翁年倫之案係<lb/>
　題明公捐不便動支耗羡今嵗九月又届四限全完<lb/>
　　之期<hi>臣</hi>不敢因循動支已將<hi>臣</hi>應得存留坐平銀<lb/>
　　一千二百両捐出凑補外其餘仍照原議公捐補<lb/>
　　項已詳明督撫二臣訖<hi>臣</hi>受<lb/>
恩深重職司庫藏惟有秉公查核不敢稍爲徇隱所有<lb/>
　　<hi>臣</hi>接受交代事宜理合據實奏<lb/>
<pb n="KR2f0009_WYG_089-9b"/>
聞伏祈<lb/>
睿鑒謹<lb/>
　奏<lb/>
不事徇隱可嘉之至既肯因公破面即當徹底爲之不<lb/>
可中道而止設或將一半取信於朕又留一半暗做人<lb/>
情且聲言出於不得已而歸怨於朕以圖兩益於巳此<lb/>
等巧術斷乎不可且亦必不能逃朕之鑒照也試思朕<lb/>
成全汝父子之恩若不致身報效揆之天理人情均所<lb/>
<pb n="KR2f0009_WYG_089-10a"/>
不容况汝後半世功名不可限量亟當加勉作一人物<lb/>
其間所全者甚多亦何憚而不爲之耶於朕前除秉公<lb/>
竭誠實力奉行之外餘無二策勉之勉之<lb/>
　　同日又<lb/>
　奏爲奏明交代事竊<hi>臣</hi>已將前任布政使<hi>臣</hi>王克莊<lb/>
　　移送交代冊籍並<hi>臣</hi>逐一查核情由另摺<lb/>
　奏明所有王克莊任内收支耗羡銀両欵項數目謹<lb/>
　　另繕清單恭呈<lb/>
<pb n="KR2f0009_WYG_089-10b"/>
御覽謹<lb/>
　奏<lb/>
閲所開摺内督撫支用甚多督撫豈自無養廉之項乎<lb/>
向来李成龍鄭任鑰應得養廉共計若干查其當於公<lb/>
項取用則已若係濫支公項即當令其賠補至如正副<lb/>
考官程儀等項亦皆屬爾等私用類斯數欵何得竟謂<lb/>
必應動用公項耶爾當斟酌<lb/>
　　同日又<lb/>
<pb n="KR2f0009_WYG_089-11a"/>
　奏爲恭繳<lb/>
硃批聖訓事<hi>臣</hi>於本年五月初二日奉到<lb/>
硃批<hi>臣</hi>摺隨恭設香案叩頭開讀䝉<lb/>
皇上諄切教誨跪誦之下感激涕零<hi>臣</hi>何人斯生逢<lb/>
聖世得邀此千古未有之<lb/>
異數也自後惟有勉力學問竭盡駑駘以圖仰報<lb/>
天恩於萬一耳所有奉到<lb/>
硃批奏摺理合恭繳謹<lb/>
<pb n="KR2f0009_WYG_089-11b"/>
　奏<lb/>
極當勉力自愛多有人奏汝云黄焜除操守二字之外<lb/>
何事不能辦理朕詢之爾父據爾父力保爾有守爾倘<lb/>
於清之一字不能黽勉豈惟不忠且兼不孝矣可不勉<lb/>
乎<lb/>
　　雍正五年七月二十九日湖北布政使<hi>臣</hi>黄焜謹<lb/>
　奏爲恭謝<lb/>
天恩事<hi>臣</hi>於雍正五年七月十九日奉到<lb/>
<pb n="KR2f0009_WYG_089-12a"/>
硃批奏摺三件奏匣四箇隨恭設香案叩頭開讀祗領<lb/>
　　訖竊<hi>臣</hi>一介庸愚䝉<lb/>
皇上擢用湖北布政使到任以来時以曠職爲懼䝉<lb/>
聖恩屢加教誨今復<lb/>
頒賜奏匣聆如綸之<lb/>
天語恍同提命之親承沐格外之<lb/>
殊榮愈切捐糜之難報惟有益勵清操黽勉供職冀圖<lb/>
　　仰報<lb/>
<pb n="KR2f0009_WYG_089-12b"/>
天恩於萬一謹<lb/>
　奏<lb/>
奏匣原爲國家政事有益而頒密之一字最要非爲汝<lb/>
等誇張聲勢以作威福之具也湏慎之又慎少不密禍<lb/>
不旋踵前車覆轍甚多當深以爲戒也<lb/>
　　雍正五年八月十九日湖北布政使<hi>臣</hi>黄焜謹<lb/>
　奏爲敬請<lb/>
睿裁事雍正五年八月初四日奉總督<hi>臣</hi>福敏牌行七<lb/>
<pb n="KR2f0009_WYG_089-13a"/>
　　月初一日欽奉<lb/>
上諭湖北地方咸寧等八縣三衛被水朕深爲軫念若<lb/>
　仍令輸納錢糧民間未免拮据著將本年錢糧全行<lb/>
　蠲免倘有已經完納者准作雍正六年應完之項等<lb/>
　　因欽此隨抄寫告示遍貼曉諭欽遵外<lb/>
恩綸到楚軍民老㓜歡聲震地感激莫可名言<hi>臣</hi>伏思<lb/>
　　湖北沿江窪地雖稍覺被水其餘府縣收成實有<lb/>
　　九分十分不等即被水縣衛之中髙阜之地仍屬<lb/>
<pb n="KR2f0009_WYG_089-13b"/>
　　豐收其低田被水亦漸次涸出將来可以播種二<lb/>
　　麥現今米價平減地方寧謐督臣又推廣<lb/>
皇仁凡被水州縣俱各多方撫恤今復䝉<lb/>
皇上全免錢糧<lb/>
恩出格外但查蠲免往例俱按被水分數之輕重照例<lb/>
　　分别蠲免從無全免之事今<lb/>
皇上沛浩蕩洪恩全行蠲免<hi>臣</hi>何敢再爲瀆請但查未<lb/>
　　被水之村莊現獲全收倘槩不令其輸納恐非小<lb/>
<pb n="KR2f0009_WYG_089-14a"/>
　　民貢賦之意<hi>臣</hi>職司出納不得不深思熟計以<hi>臣</hi>
　　愚見似應止將各州縣衛被水里區圖甲全行蠲<lb/>
　　免其未被水髙阜田地仍照舊徴收則<lb/>
　國計民生均有裨益緣此番<lb/>
上諭係從来未有之<lb/>
曠典無例可援<hi>臣</hi>布政司衙門有造冊之責是以未敢<lb/>
　　緘黙理合繕摺上瀆<lb/>
聖裁伏祈<lb/>
<pb n="KR2f0009_WYG_089-14b"/>
聖恩教訓遵行謹<lb/>
　奏<lb/>
朕此番施恩格外因憫念濵江數州縣毎被水災之故<lb/>
耳况諭㫖既降何可更易所奏知道了似此等有意作<lb/>
用嗣後不必切記<lb/>
　　同日又<lb/>
　奏爲敬瀝下情仰祈<lb/>
睿鑒事竊<hi>臣</hi>庸碌無能䝉<lb/>
<pb n="KR2f0009_WYG_089-15a"/>
皇上逾格簡用授兹重任惟矢竭愚誠冀圖仰報萬一<lb/>
　　凡遇地方應行事件及庫帑耗羡銀両矢公矢慎<lb/>
　　不敢少有徇情瞻顧上負<lb/>
皇恩遂覺諸事未恊督<hi>臣</hi>福敏之意因而毎遇公事或<lb/>
　　臨限苛駁或有意躭延欲加之罪俾無觧免如督<lb/>
　　臣署廵撫事務飭取盤查各屬貯庫印結<hi>臣</hi>已於<lb/>
　　限内查送督臣一面批駁一面㕘報遲延又<hi>臣</hi>因<lb/>
　　前布政使動支耗羡欵項不清詳請還項督臣苛<lb/>
<pb n="KR2f0009_WYG_089-15b"/>
　　駁數次嗣於六月初六日復備細具詳至今両月<lb/>
　　有餘竟置髙閣使<hi>臣</hi>無所適從<hi>臣</hi>受<lb/>
恩深重寢食夢寐惟思圖報<lb/>
　國恩豈肯以上司威懾委曲將順亦不敢有意違拗<lb/>
　　致乖職守惟是督臣係封疆大吏凡遇事件詳慎<lb/>
　　駁查理所宜然但一味懐私不應駁而駁<hi>臣</hi>之㕘<lb/>
　　處固不敢辭恐地方公務反致遲延咎更難諉用<lb/>
　　是惴惴靡寧上瀆<lb/>
<pb n="KR2f0009_WYG_089-16a"/>
天聽實非敢誣謗大臣自干重譴也<hi>臣</hi>焜戰慄恐懼冒<lb/>
　　死陳<lb/>
　奏伏祈<lb/>
聖恩鑒宥謹<lb/>
　奏<lb/>
福敏爲朕所深知之人斷無搜求苛刻於爾之理其或<lb/>
有不應駁而駁者葢緣不諳外任過於慎重之故爾遽<lb/>
於此懐疑誤矣朕觀爾此奏亦不過因福敏即日回京<lb/>
<pb n="KR2f0009_WYG_089-16b"/>
恐其言爾之短預防之意耳朕謂可以不必如自信得<lb/>
及縱令福敏回京㕘奏不妨二字可保倘自信不及即<lb/>
使福敏回京舉薦將来必敗四字亦可預定爾其坦然<lb/>
勿慮但當以秉公潔已自勵在爾分中第一操守爲要<lb/>
果能無愧此二字可許爾平穩上進也勉之勉之<lb/>
　　雍正五年十月初三日湖北布政使<hi>臣</hi>黄焜謹<lb/>
　奏爲薦舉屬員事竊<hi>臣</hi>䝉<lb/>
皇恩特授湖北布政使前於跪聆<lb/>
<pb n="KR2f0009_WYG_089-17a"/>
聖訓時䝉<lb/>
皇上不鄙愚陋<lb/>
諭<hi>臣</hi>留心屬員之賢否分别舉劾<hi>臣</hi>到任以来凡有不<lb/>
　　職之員已經督撫二臣陸續㕘<lb/>
　奏今查得襄陽府知府尹㑹一雖到任未乆見其居<lb/>
　　官勤慎品行端方又荆州府屬之興山縣知縣王<lb/>
　　琪辦事勤敏才堪任使<hi>臣</hi>欽遵<lb/>
諭㫖據實奏<lb/>
<pb n="KR2f0009_WYG_089-17b"/>
聞以備<lb/>
皇上採擇<hi>臣</hi>受<lb/>
恩深重無可圖報今以薦舉屬員上瀆<lb/>
聖聰並不敢少有私心自蹈欺妄亦不敢稍爲洩漏借<lb/>
　　此市恩伏乞<lb/>
皇上睿鑒謹<lb/>
　奏<lb/>
詢之邁柱斯二人未見有長處此奏殊爲可疑<lb/>
<pb n="KR2f0009_WYG_089-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_089-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻八十九<lb/>
</p>
<p>
</p>
  </div>
</body>
</text>
</TEI>
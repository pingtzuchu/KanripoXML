<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_018-1a"/>
　欽定四庫全書<lb/>
硃批諭旨巻十八<lb/>
硃批王璣奏摺<lb/>
　　　江南江常鎭道<hi>臣</hi>王璣謹<lb/>
　　奏為請免河工舊欠以清塵案以廣<lb/>
　皇仁事伏查康熙四十年河<hi>臣</hi>張鵬翮所<lb/>
　　題各員欠帑共九十餘萬兩内有未領帑銀而開入<lb/>
　　　者有巳做工程而不算者有奉文發帑印據煌煌<lb/>
<pb n="KR2f0009_WYG_018-1b"/>
　　　領去而不准開銷者有已辦料物不收以致朽爛<lb/>
　　　而指為欠帑者天高莫訴飲泣含寃此<hi>臣</hi>於本年<lb/>
　　　四月間赴淮揚查勘淮安山陽宿桃等處水淹荒<lb/>
　　　地詢訪河工利弊得悉其詳蓋自河臣㕘奏迄今<lb/>
　　　二十三年追呼𫾣扑瘐死囹圄逃亡過半累及子<lb/>
　　　孫難以枚舉稽之冊檔完納寥寥雖其中亦有未<lb/>
　　　做工程未辦料物者乃其自作之孽夫復何辭然<lb/>
　　　不過十之二三耳其他做過工程日乆塌卸或辦<lb/>
<pb n="KR2f0009_WYG_018-2a"/>
　　　過料物年逺朽爛槩令追賠情實堪憫自有追賠<lb/>
　　　之案其間借帑扳害殃及無辜又不知凡幾雖有<lb/>
　　　追比之名終無完補之實故河<hi>臣</hi>趙世顯有開例<lb/>
　　　補還欠額之請業奉<lb/>
聖祖仁皇帝俞旨允行在案今河工捐例巳溢欠數可否<lb/>
　特恩勅令河臣確查分别豁免俾困累人員得有更生<lb/>
　　　之日不致沉淪瘐斃以彰<lb/>
　聖朝寛大洪仁永歌<lb/>
<pb n="KR2f0009_WYG_018-2b"/>
　萬壽無疆矣謹<lb/>
　　奏<lb/>
　朕巳洞悉此事不待爾奏亦非爾小臣所當冐昧陳奏<lb/>
　者其中情理朕無暇𤨏𤨏僃諭爾知<lb/>
　　　江南江常鎮道<hi>臣</hi>王璣謹<lb/>
　　奏為清查僧寺以靖姦盜事竊<hi>臣</hi>伏查會典僧尼必<lb/>
　　　以度牒為照今無藝游食之徒每借出家為名擅<lb/>
　　　自投師披剃其師又罔究來歴不查素行一入菴<lb/>
<pb n="KR2f0009_WYG_018-3a"/>
　　寺坐食逍遥其中戒律精嚴勤心經典者不過十<lb/>
　　中一二至如無藉匪類借此潛蹤或因犯事懼法<lb/>
　　逃身託跡藏垢納汚莫可考詰者所在皆有<hi>臣</hi>於<lb/>
　　八月間署理臬篆審訊姦盜等案往往强人聚集<lb/>
　　多在寺院間有僧人同夥行刦他如因姦致命流<lb/>
　　毒地方尤難枚舉近閱邸抄撫逺大將軍所題<lb/>
天威逺振西海蕩平善後十三條口外喇嘛尚請給以<lb/>
　　度牒以查姦宄則内地僧人豈容私自披剃似應<lb/>
<pb n="KR2f0009_WYG_018-3b"/>
　　仍<lb/>
勅禮部頒發度牒於直省藩司通行府州縣查明各寺<lb/>
　　菴觀僧尼概令輸請度牒如無度牒者即令還俗<lb/>
　　嗣後凡情願出家之人查明合例許其披剃即令<lb/>
　　赴司請領度牒塡明年貎籍貫并取識認保結每<lb/>
　　給度牒一張有力者輸銀十兩無力者輸銀五兩<lb/>
　　總歸藩庫年底彚解充餉其尼僧年過三十者方<lb/>
　　許照僧人一例查明請給度牒准予削髮焚修其<lb/>
<pb n="KR2f0009_WYG_018-4a"/>
　　府州縣鄉鎭一切寺廟菴觀但准修理不許蓋造<lb/>
　　恐勞民力復損民財也如有違犯照律治罪倘蒙<lb/>
俞允勅部通行直省實力遵行一年之内上可為<lb/>
　國家增數百萬之餉下可清釐姦盜之源矣謹<lb/>
　奏<lb/>
所奏斷不可行殊屬書生習氣釋教相沿已乆止可將<lb/>
其中犯法為非者隨事處分而已若竟欲排斥無遺以<lb/>
沽道學之名則禍不旋踵矣此等分外多事之想皆可<lb/>
<pb n="KR2f0009_WYG_018-4b"/>
不必反誤爾本任内之責况從古亂臣賊子中未嘗無<lb/>
讀書人豈可因此而遂憾及孔孟乎爾謬矣<lb/>
　　户部左侍郎<hi>臣</hi>王璣謹<lb/>
　奏為奏<lb/>
聞事<hi>臣</hi>蒙<lb/>
聖恩予假歸里巳於八月十八日出京南下閱歴州縣<lb/>
　　知各處雨暘時若咸慶有秋第有一二處所稍受<lb/>
　　水患如山東之德州禹城江南之宿桃清河等縣<lb/>
<pb n="KR2f0009_WYG_018-5a"/>
　　所屬低窪之地被水少减分數即南北大路亦恒<lb/>
　　多水浸毎須繞道而行揆厥所由大道兩傍溝洫<lb/>
　　不通以致雨水無歸間有溝渠在傍者又皆葑泥<lb/>
　　壅塞倘得開濬深廣水由地行即以所起之土塡<lb/>
　　高中道不特田疇永保收穫即行旅往來皆得經<lb/>
　　由坦道不揣冐昧具摺凟陳伏祈<lb/>
睿鑒至<hi>臣</hi>雖奉<lb/>
旨歸里而依戀日深今巳於九月十五日舟抵嘉禾惟<lb/>
<pb n="KR2f0009_WYG_018-5b"/>
　　候<lb/>
特賜<hi>臣</hi>母封典到日即當迅速將<hi>臣</hi>母身後沾<lb/>
榮諸事辦完銷假赴<lb/>
闕謝<lb/>
恩合將<hi>臣</hi>歸里日期先行繕摺陳明謹<lb/>
　奏<lb/>
覽<lb/>
東省通京大路朕向欲修理候另降諭旨施行<lb/>
<pb n="KR2f0009_WYG_018-6a"/>
　　總理清查江蘇各屬錢糧户部左侍郎署理蘇州<lb/>
　　廵撫印務<hi>臣</hi>王璣吏部右侍郎<hi>臣</hi>彭維新謹<lb/>
　奏為奏明請<lb/>
旨以便清查事竊<hi>臣</hi>璣接印受事日期已經循例<lb/>
　題報今<hi>臣</hi>維新於三月十六日到蘇其分查大員尚<lb/>
　　未到齊<hi>臣</hi>等會同酌計派查地方約需六十餘員<lb/>
　　方足分任俟分查大員續到公議各舉所知并於<lb/>
　　雜職人員内遴委派用再行奏<lb/>
<pb n="KR2f0009_WYG_018-6b"/>
聞但清查全憑欵冊<hi>臣</hi>等現在飭催各屬攢造清冊會<lb/>
　　核隨據司道會議詳稱奉<lb/>
旨以康熙五十一年起至雍正四年未完地丁錢糧八<lb/>
　　百一十三萬八千餘兩一槩暫停徵比以待清查<lb/>
　　惟是江蘇各屬地丁漕項等銀向例一條編徵輸<lb/>
　　民間不分欵項完納今停徵符額之外尚有蘇松<lb/>
　　江安二糧道冊報未完節年均徵之漕項屯折錢<lb/>
　　糧及雍正二三四年未完存留俸工摃脚漕項雜<lb/>
<pb n="KR2f0009_WYG_018-7a"/>
　　辦歲夫等銀共二百八十一萬七千五百三十兩<lb/>
　　零不在奉<lb/>
旨停徵額數之内其中各年有無徵存續解現在清釐<lb/>
　　等語查此漕項等銀在官原係分欵起解在民實<lb/>
　　係一總輸納若不據實奏明請<lb/>
旨一併停徵則漕項等銀仍在催科之列清查之際小<lb/>
　　民恐難周知而胥吏亦易滋弊<hi>臣</hi>等未敢擅便謹<lb/>
　　會同合詞請<lb/>
<pb n="KR2f0009_WYG_018-7b"/>
旨可否將此漕項等銀並<lb/>
敕暫行停徵俾得畫一清查統俟清查告竣容<hi>臣</hi>等仍<lb/>
　　將先後停徵二項分析繕冊進呈<lb/>
睿覽謹<lb/>
　奏<lb/>
所奏甚是此乃前諭之疎畧處隨另有旨諭部行知<lb/>
　　户部左侍郎署理蘇州廵撫印務<hi>臣</hi>王璣謹<lb/>
　奏為密奏事竊<hi>臣</hi>據蘇州營遊擊賀喜<hi>臣</hi>標中軍遊<lb/>
<pb n="KR2f0009_WYG_018-8a"/>
　　擊武進陞密禀三月二十四日據兵丁顧鶴首稱<lb/>
　　管隊孫起龍告知有顧忠思糾伊入夥為匪等情<lb/>
　　<hi>臣</hi>隨密諭蘇州知府會同獲犯查訊據孫起龍供<lb/>
　　於上年十二月間因兵丁雷彩文即張寳併開茶<lb/>
　　館之崇明王四及忠思之姨甥王連王二在顧忠<lb/>
　　思家喫飯忠思囑尋好漢一二十人要在蘇州將<lb/>
　　來圖大事小的見其狀似癡顛置之不理今年二<lb/>
　　月遇見又說此話故此害怕出首及訊顧忠思供<lb/>
<pb n="KR2f0009_WYG_018-8b"/>
　　因妻病愈酬神有姨甥王連王二來望隨留散福<lb/>
　　適王四張寳孫起龍相繼而至亦留酒飯原說結<lb/>
　　拜兄弟有事可以共相保護等語取供禀覆到<hi>臣</hi>
　　<hi>臣</hi>復親提密鞫忠思狀貎愚蠢不堪王連王二又<lb/>
　　皆年幼細加窮詰并在其所居室内徧搜毫無為<lb/>
　　匪形跡可據除現在再加究審務得確情另<lb/>
　奏外理合先具密摺奏<lb/>
聞謹<lb/>
<pb n="KR2f0009_WYG_018-9a"/>
　奏<lb/>
雖無為匪形跡其為匪人也必矣以愚蠢年幼二語開<lb/>
脫之可乎當嚴加究處不可仍留本土其賀喜武進陞<lb/>
等若不加以奬借而露不豫之色或以多事責之則非<lb/>
以寧謐封疆居心者也地方上偶有此等舉動即時發<lb/>
覺乃極好之事愼毋因其小而忽畧之<lb/>
　　户部左侍郎署理蘇州廵撫印務<hi>臣</hi>王璣謹<lb/>
　奏為恭報二麥茂盛情形仰慰<lb/>
<pb n="KR2f0009_WYG_018-9b"/>
聖懐事竊<hi>臣</hi>自出都以來經過直隸山東一路二麥方<lb/>
　　始出土及入江南之境即見麥苖盛發業巳青葱<lb/>
　　遍野抵任之後詢知江南地方今年正月屢降瑞<lb/>
　　雪繼以晴明土膏滋潤是以麥苖之盛勝於往年<lb/>
　　通查各屬大抵皆然將來自必豐收除查明收成<lb/>
　　分數另行具<lb/>
　奏外所有二麥茂盛情形合先具摺恭慰<lb/>
聖懐謹<lb/>
<pb n="KR2f0009_WYG_018-10a"/>
　　奏<lb/>
　覽奏麥苖情形實慰朕懐但當刻刻以誠敬自持必待<lb/>
　秋成後方可釋慮愼毋預期妄擬謂將來自必豐收遂<lb/>
　輕出諸口而肆其志惟務感召<lb/>
天和力行不怠庶望<lb/>
上蒼之垂恩佑庇也勉之<lb/>
　　　總理清查江蘇各屬錢糧户部左侍郎署理蘇州<lb/>
　　　廵撫印務<hi>臣</hi>王璣吏部右侍郎<hi>臣</hi>彭維新謹<lb/>
<pb n="KR2f0009_WYG_018-10b"/>
　　奏為欽奉<lb/>
　上諭事竊照江蘇等府屬積欠錢糧特奉<lb/>
　諭旨停徵清查復蒙<lb/>
　天恩准包攬侵蝕之人自首免罪仍分年交納<hi>臣</hi>等仰<lb/>
　　　遵<lb/>
　訓旨刋布<lb/>
　上諭徧貼城鄉各處所良民固知感頌<lb/>
　聖德即從前侵漁舞弊之人亦漸生悔悟除一切清查<lb/>
<pb n="KR2f0009_WYG_018-11a"/>
　　事宜先經布政使<hi>臣</hi>趙向奎擬有規則<hi>臣</hi>等公同<lb/>
　　酌定業經通行各屬繕造確冊以僃清查外所有<lb/>
欽定分查大員九人俱陸續齊集蘇州祗受印信前往<lb/>
　　辦事其協查各官在部揀發者則有魏化麟楊濰<lb/>
　　祖等二十三員又李庚星徐日烱二員撫<hi>臣</hi>尹繼<lb/>
　　善保題者則有羅繼洪江之煒陳陛諴嚴接等四<lb/>
　　員<hi>臣</hi>等保出者則有孫琰王不黨二員俱准有部<lb/>
　　文知照以上共三十一員内魏化麟嚴接已經題<lb/>
<pb n="KR2f0009_WYG_018-11b"/>
　　補江隂金壇二縣江之煒已經委署嘉定縣印外<lb/>
　　實存二十八員其餘不敷之數<hi>臣</hi>等總理及分查<lb/>
　　大員并奉<lb/>
旨與聞之浙江督<hi>臣</hi>李衛各舉所知者復有鄭金等二<lb/>
　　十二員以上合計共有五十員内中尚有數員未<lb/>
　　到容俟到齊之日一并開列職名分析某人所舉<lb/>
　　再行繕摺恭呈<lb/>
御覽現在先到各員<hi>臣</hi>等即酌量派往再四嚴飭務期<lb/>
<pb n="KR2f0009_WYG_018-12a"/>
　　錢糧徹底澄清地方絲毫無擾以仰副<lb/>
聖主軫恤民瘼釐清積弊之至意<hi>臣</hi>等謹㑹同合詞具<lb/>
　　摺奏<lb/>
聞謹<lb/>
　奏<lb/>
總以秉公飭委實力察核為要汝等此番事之成敗利<lb/>
鈍全在彼數十人委用之當與否也若少渉私狥則萬<lb/>
不能妥協為害於汝等者實非淺鮮於此要見透方好<lb/>
<pb n="KR2f0009_WYG_018-12b"/>
　　户部左侍郎署理蘇州廵撫印務<hi>臣</hi>王璣謹<lb/>
　奏為戰船宜歸營修據實直陳仰祈<lb/>
聖主採擇事竊<hi>臣</hi>查修理戰船一事前督<hi>臣</hi>查弼納任<lb/>
　　内遵<lb/>
旨確議定為蘇鎭揚三總厰委令道將總理仍各遴委<lb/>
　　㕔僃分司其事而竟不歸營修者營員多以鳩工<lb/>
　　辦料呼應不靈且地處濵海物料皆非土産逺道<lb/>
　　購求盤運多費弁員亦不敷用恐誤汛守為辭<hi>臣</hi>
<pb n="KR2f0009_WYG_018-13a"/>
　　查修船匠料原俱平價僱買小民之手藝營生與<lb/>
　　商賈之挾資貿易均之求利而已初不因文官而<lb/>
　　樂趨亦不因武職而畏阻也况油鐵各項出自江<lb/>
　　楚既不盡産蘇揚而樟杉巨材出自閩浙更以沿<lb/>
　　海運送為便惟是官弁委用必須熟籌汛守所關<lb/>
　　不容不慮因查本營之船隻即令本營之官承修<lb/>
　　則人船原未相離初無礙於汛守且專任管工自<lb/>
　　有本船捕舵其於平時操練更屬兩不相妨而採<lb/>
<pb n="KR2f0009_WYG_018-13b"/>
　　辦物料止用一員或遊或守均可經理其事今總<lb/>
　　厰之設本營將僃若令其在厰則不但飲食服用<lb/>
　　勢所必需而廵防操練實多廢缺若不令在厰則<lb/>
　　交船之際又往往嘖有煩言兼之在厰捕舵斷不<lb/>
　　能裹糧從事所以禁例雖嚴未得風清弊絶此<hi>臣</hi>
　　莅任江常鎭道之日總理三厰奔馳二年每以歸<lb/>
　　營之說陳於督撫而不得上請<lb/>
睿鑒者也再查上年九月内因東省船工貽誤奉有<lb/>
<pb n="KR2f0009_WYG_018-14a"/>
諭旨議定修理不堅承修督修各官處分在案第查戰<lb/>
　　船一項修理不堅自屬承修之責若管駕不愼燂<lb/>
　　洗不勤亦足以致損壊乃定例止議承修督修之<lb/>
　　文職而管駕燂洗之營員未經議及倘營員漠不<lb/>
　　關心將來遇有損壊文武互爭在所不免<hi>臣</hi>愚以<lb/>
　　為承修責之文職則營員痛癢無關承修責在營<lb/>
　　員庶船隻方知愛惜且改歸營修其便有三營弁<lb/>
　　捕舵與船相習則購買物料自必件件適用一也<lb/>
<pb n="KR2f0009_WYG_018-14b"/>
　　戰船為水師託命之所文官修理雖堅營員未能<lb/>
　　深信今歲修既身親其事若大修拆造一并責成<lb/>
　　自必倍加堅固二也文官支領錢糧承胥或有索<lb/>
　　扣今既歸營領即與兵餉一例錢糧盡歸實用三<lb/>
　　也而其間尚有至便者修船雖用工匠然在船兵<lb/>
　　目亦當素為諳曉從前因文官承修伊等多不留<lb/>
　　心今既已歸營則兵與匠習斧鑿刀鋸之事日相<lb/>
　　親近久而兵可為匠於船工更為有益是否可行<lb/>
<pb n="KR2f0009_WYG_018-15a"/>
　　仰祈<lb/>
聖主睿鑒指示謹<lb/>
　奏<lb/>
此事汝所見甚屬淺狹前委汝一人總理三厰原屬不<lb/>
合今已更定矣復有何不可行處仍令文武員弁兼管<lb/>
為是何必又事更張如委得其人無論文員武弁皆可<lb/>
奏效若不得其人皆有不妥協處全在汝等選擇賢員<lb/>
而委用之未有互相推諉而能令公事辦集者也<lb/>
<pb n="KR2f0009_WYG_018-15b"/>
　　户部左侍郎署理蘇州廵撫印務<hi>臣</hi>王璣謹<lb/>
　奏為恭懇<lb/>
聖恩事竊<hi>臣</hi>本庸材荷蒙<lb/>
聖主委任清查江蘇積欠錢糧旋又特奉<lb/>
諭旨署理廵撫印務力微任重實切悚惶查江蘇地方<lb/>
　　素稱繁劇錢糧則弊竇孔多命盜則倍於他省加<lb/>
　　以民情好訟俗尚澆漓官吏之積玩難除案牘之<lb/>
　　稽延實甚<hi>臣</hi>自維才分有限雖竭盡駑駘究竟力<lb/>
<pb n="KR2f0009_WYG_018-16a"/>
　　與心違恐於地方無補是以<lb/>
陛辭之日即經僃瀝下情現在遵例另疏自陳實非畏<lb/>
　　難欺飾仰懇<lb/>
天恩時加<lb/>
訓誨仍俾早卸撫篆得以專務清查瞻仰<lb/>
闕廷不勝犬馬依戀之至謹<lb/>
　奏<lb/>
如得人豈命汝兼理撫務汝自謂不勝此任朕亦以為<lb/>
<pb n="KR2f0009_WYG_018-16b"/>
然但不過為期數月果盡力黽勉而竟曰不能不特虛<lb/>
負朕之知遇且為無用之棄材矣勉為之天下未有秉<lb/>
公竭誠而不能辦理之事也<lb/>
　　户部左侍郎署理蘇州廵撫印務<hi>臣</hi>王璣謹<lb/>
　奏為密奏事竊查潼安衞地畝原係雍正五年間於<lb/>
　　桃源宿遷睢寧泗州虹縣等五州縣濵河地方新<lb/>
　　經淤出前任河<hi>臣</hi>齊蘇勒會疏<lb/>
　題明丈報陞科在案<hi>臣</hi>道經桃宿聞民間議論以前<lb/>
<pb n="KR2f0009_WYG_018-17a"/>
　　　項新淤多有完糧老地在内從前未經分析不無<lb/>
　　　重納之累又聞前項地畝近水易淹今悉照成熟<lb/>
　　　之地陞科將來難於求豁此等浮言<hi>臣</hi>不敢信第<lb/>
　　　查淮泗一帶地方原多瘠土今新淤一項實屬<lb/>
　聖德感孚<lb/>
天心協應嘉惠萬民所有徵糧科則似與别項陞科不同<lb/>
　　　因查山陽鹽城二縣射陽湖淤地係照河租徵收<lb/>
　　　每頃輸銀五錢今此項新淤毎頃多至二兩有竒<lb/>
<pb n="KR2f0009_WYG_018-17b"/>
　　　恐領種小民輸納不無難易之别伏惟<lb/>
　皇上明見萬里懇將<hi>臣</hi>此摺<lb/>
　准賜留中如荷察實加<lb/>
　恩稍為酌减俾五州縣濵河蒼赤永慶盈寧是出<lb/>
　聖主之𢎞慈非臣下所敢妄請者也為此謹<lb/>
　　奏<lb/>
　此事朕正在訪察的確之際且奏者不一其人李衞亦<lb/>
　曾面陳凡如斯等奏請民情感怨胥由於此甚有關係<lb/>
<pb n="KR2f0009_WYG_018-18a"/>
少不密禍即隨之矣密之愼之<lb/>
　　户部左侍郎署理蘇州廵撫印務<hi>臣</hi>王璣謹<lb/>
　奏竊照江蘇所屬每年正雜錢糧共三百七十一萬<lb/>
　　九千餘兩共該解司耗羡三十四萬一千九百餘<lb/>
　　兩内各官養廉需銀一十八萬四千三百兩通省<lb/>
　　僃辦公事需銀一十二萬一千三百餘兩共養廉<lb/>
　　公事二項計需銀三十萬五千六百餘兩如正項<lb/>
　　錢糧全數通完約餘耗羡銀三萬六千餘兩<hi>臣</hi>等<lb/>
<pb n="KR2f0009_WYG_018-18b"/>
　　查此外尚有科場貼費閱操犒賞等類應辦公事<lb/>
　　未有一定之數者俱應隨時核實動用造報謹將<lb/>
　　提解耗羡并養廉公事需用各數逐欵開具清摺<lb/>
　　恭呈<lb/>
御覽伏乞<lb/>
聖主睿鑒謹<lb/>
　奏<lb/>
覽汝所開養廉公事需費各欵内據稱學政及清查御<lb/>
<pb n="KR2f0009_WYG_018-19a"/>
史水利郎中等三員原冊遺漏今議増添養廉等語朕<lb/>
謂此乃汝等謬誤非遺漏也江南學政何須議給養廉<lb/>
此外二員俱係奉差暫行辦理非比守土之官豈可與<lb/>
地方各員一例開列即欲議給亦當在於不定公用内<lb/>
開銷為是至如辦解顔料貼費銀一萬一千餘兩此項<lb/>
朕殊不解額定官價自應綽然有餘寧須如許幫貼耶<lb/>
將所以然之故據實開明奏聞又如歲修江南省城銀<lb/>
五百兩此項尤屬不通工程不知係何員管理大修之<lb/>
<pb n="KR2f0009_WYG_018-19b"/>
年勢必不敷不修之年徒被乾沒焉有每年恰用五百<lb/>
兩之理即此數欵觀之可知汝等並未實心籌計料理<lb/>
也朕如何批諭當否况歴來此等奏摺朕從不代定準<lb/>
䋲不過將不愜意處聊舉一二端示知總憑汝等斟酌<lb/>
妥協而行耳此時稍渉忽畧或乘一時之興草率從事<lb/>
被後來人指摘汝等身家榮辱繫焉孰輕孰重審思熟<lb/>
慮秉公為之莫將公物歸於私用則輿情自平他日亦<lb/>
可以免遺憾矣李衞陛辭時有面諭之旨令其過蘇傳<lb/>
<pb n="KR2f0009_WYG_018-20a"/>
　諭汝其領悉遵奉毋誤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_018-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭旨巻十八<lb/>
</p>
<p>
</p>
  </div>
</body>
</text>
</TEI>
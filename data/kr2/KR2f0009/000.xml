<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_000-1a"/>
　　上諭朕向在藩邸未諳政事不識一人毫無閲歴聞見<lb/>
　　及受<lb/>
皇考聖祖仁皇帝付託之重臨御寰區惟日孜孜勤求治理<lb/>
　　以為敷政寧人之本然耳目不廣見聞未周何以宣達<lb/>
　　下情洞悉庶務而訓導未切誥誡未詳又何以使臣工<lb/>
　　共知朕心相率而遵道遵路以繼治平之政績是以内<lb/>
　　外臣工皆令其具摺奏事以廣諮諏其中確有可採者<lb/>
　　即見諸施行而介在兩可者則或勅交部議或密諭督<lb/>
<pb n="KR2f0009_WYG_000-1b"/>
　　撫酌奪奏聞其有應行指示開導及戒勉懲儆者則因<lb/>
　　彼之敷陳發朕之訓諭每摺或手批數十言或數百言<lb/>
　　且有多至千言者皆出一己之見未敢言其必當然而<lb/>
　　教人為善戒人為非示以安民察吏之方訓以正德厚<lb/>
　　生之要曉以福善禍淫之理勉以存誠去偽之功往復<lb/>
　　周詳連篇累牘其大指不過如是亦既殫竭苦心矣至<lb/>
　　其中有兩人奏事而朕之批示迥乎不同者此則因人<lb/>
　　而施量材而教嚴急者導之以寛和優柔者濟之以剛<lb/>
<pb n="KR2f0009_WYG_000-2a"/>
　　毅過者裁之不及者引之並非逞一時之胸臆信筆直<lb/>
　　書前後矛盾讀者當體朕之苦心也此等奏摺皆本人<lb/>
　　封達朕前朕親自覽閱親筆批發一字一句皆出朕之<lb/>
　　心思無一件假手於人亦無一人贊襄於側非如外廷<lb/>
　　宣布之諭㫖尚有閣臣等之撰擬也雍正六年以前晝<lb/>
　　則延接廷臣引見官弁傍晚觀覽本章燈下批閲奏摺<lb/>
　　每至二鼓三鼓不覺稍倦寔六載如一日此左右近侍<lb/>
　　及内直大臣所備知者近年以來天下庶政漸次就理<lb/>
<pb n="KR2f0009_WYG_000-2b"/>
　　下情稍覺洞達臣工之奏摺較前減少而朕躬精力亦<lb/>
　　不如前批答之事始從簡便此實情實事可舉以告天<lb/>
　　下者今檢内外諸臣繳囘硃批之摺不下萬餘件因思<lb/>
　　自古帝王治天下之道以勵精為先以怠荒為戒朕非<lb/>
　　敢以功德企及古先哲王而惟此勤勉之心自信可無<lb/>
　　忝於古訓實未負我<lb/>
皇考付託之深恩也又念此等批示之語實出於朕之苦心<lb/>
　　或可為人心風俗之一助但本人承㫖之時不敢宣露<lb/>
<pb n="KR2f0009_WYG_000-3a"/>
　　於外他人無由知之今將外任之大臣官員奏摺經朕<lb/>
　　手批酌量可以頒發者檢出付之剞劂計算實不過十<lb/>
　　分之二三俾天下臣民展讀咸知朕圖治之念誨人之<lb/>
　　誠庶幾將此不敢暇逸之心仰報我<lb/>
皇考於萬一耳或人人觀此而感動奮發各自砥礪共為忠<lb/>
　　良上下䝉福朕心愉快更當何如特諭<lb/>
　　雍正十年三月初一日御筆<lb/>
<pb n="KR2f0009_WYG_000-4a"/>
　欽定四庫全書　　　　　史部六<lb/>
世宗憲皇帝硃批諭㫖　　　　詔令奏議類<hi>詔令之屬</hi>
　　　提要<lb/>
　　　　　<hi>臣</hi>等謹案<lb/>
　　世宗憲皇帝硃批諭㫖三百六十卷雍正十年奉<lb/>
　　勅校刋乾隆三年告成冠以<lb/>
　　世宗憲皇帝諭㫖殿以<lb/>
　　　皇上御製後序所載臣工奏摺凡二百二十三人<lb/>
<pb n="KR2f0009_WYG_000-4b"/>
　　　　　多者以一人分數冊少者以數人合一冊所<lb/>
　　　　　奉<lb/>
　　硃批一一恭録或在簡端或在句旁或在餘幅少者<lb/>
　　　　　數十言多者每至數百言其肯綮之處經<lb/>
　　御筆圏出抹出者尤為詳悉無不循名責實斥偽求<lb/>
　　　　　真或即委而知源或見㣲而識著<lb/>
　　玉衡之正不可欺以重輕<lb/>
　　金鏡之明不可炫以妍醜<lb/>
<pb n="KR2f0009_WYG_000-5a"/>
　推求一事而旁燭萬端<lb/>
　端拱九天而坐照四海凡<lb/>
　堯儆舜咨具寓于<lb/>
　羲畫禹書之中天下臣民循環跪誦葢皆得而仰喻<lb/>
　　　　焉伏考典謨所載都俞吁咈大抵面陳秦漢以後<lb/>
　　　　章奏既興載于史者不過有省有不省有行<lb/>
　　　　有不行耳所謂鳳尾諾不過一字未有連篇<lb/>
　　　　累牘一一手勅報之者唐宋以後多出代言<lb/>
<pb n="KR2f0009_WYG_000-5b"/>
　　　　故諸臣文集或以批答為内制之一體如宋<lb/>
　　　　太祖於截木之章宋真宗於鄰壌之字皆偶<lb/>
　　　　然涉筆不過數言亦未有句櫛字比標注甲<lb/>
　　　　乙無㡬㣲之不到者至于集彼書嚢積為巨<lb/>
　　　　帙多至三四百卷而敷奏報聞無煩<lb/>
　訓示者不與焉内外章牘由内閣奏進者亦不與焉<lb/>
　　　　尤書契以來所未甞聞見者矣<hi>臣</hi>等校錄之<lb/>
　　　　餘知我<lb/>
<pb n="KR2f0009_WYG_000-6a"/>
　　皇上勵精無逸登<lb/>
　　七袠而彌勤者<lb/>
　家法淵源有所自來也乾隆四十四年三月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
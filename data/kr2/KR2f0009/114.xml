<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_114-1a"/>
　欽定四庫全書<lb/>
硃批諭㫖巻一百十四<lb/>
硃批趙國瑛奏摺<lb/>
　　　山東兗州總兵官<hi>臣</hi>趙國瑛謹<lb/>
　　奏為敬陳因革事宜仰祈<lb/>
　睿鑒事竊<hi>臣</hi>䝉<lb/>
　皇上洪恩擢用總兵於本年九月十八日抵兗州署巳<lb/>
　　　具疏報明外<hi>臣</hi>查東省營制廢弛日久而兗鎮新<lb/>
<pb n="KR2f0009_WYG_114-1b"/>
　　　設措置亦未盡善<hi>臣</hi>謹将應留應革之項為<lb/>
　皇上細陳之一查<hi>臣</hi>衙門留有養糧四十分養贍家口<lb/>
　　　此外尚有守糧三十分以僃修理衙署及一切公<lb/>
　　　費者今酌留二十分以充公用餘糧十分仍招募<lb/>
　　　補伍一查前鎮<hi>臣</hi>馮傑另有長隨馬歩糧六十五<lb/>
　　　分現在虛懸者十之七八今巳令招募補實歸伍<lb/>
　　　當差一查各營兵米每石折價一兩司餉姦書每<lb/>
　　　石有使費銀四分<hi>臣</hi>今巳通行禁革一查大小各<lb/>
<pb n="KR2f0009_WYG_114-2a"/>
　　營向日酌留公費糧十分六分不等為製造火藥<lb/>
　　器械等公用<hi>臣</hi>令存此一項僃辦公事每年歳終<lb/>
　　查核銷算餘銀儘數製辦綿甲一查各營餽送<hi>臣</hi>
　　衙門節禮季規每年約六千金<hi>臣</hi>思此項銀兩各<lb/>
　　屬從何措辦必皆取於空糧今巳将一切陋規通<lb/>
　　行革除嚴飭各營将歴来空糧盡行補實如有虛<lb/>
　　冒隠瞞者容<hi>臣</hi>密訪糾㕘以上數條係<hi>臣</hi>現在因<lb/>
　　革事宜理合繕摺奏<lb/>
<pb n="KR2f0009_WYG_114-2b"/>
聞謹<lb/>
　奏<lb/>
實力秉公而行朕自然洞悉勉為之<lb/>
　　山東兗州總兵官<hi>臣</hi>趙國瑛謹<lb/>
　奏為遵<lb/>
㫖密奏事<hi>臣</hi>入境後訪得臨清協副将吉自隆實力催<lb/>
　　漕勤於操演<hi>臣</hi>十月内赴臨督催果見其人誠實<lb/>
　　勤慎但查其履歴中有年羮堯題補成都㕘将一<lb/>
<pb n="KR2f0009_WYG_114-3a"/>
　　案即細加查駁據伊僃述進藏題敘皆係平逆將<lb/>
　　軍延信任内之事年羮堯止據功冊題補<hi>臣</hi>究未<lb/>
　　深知不敢懸斷我<lb/>
皇上聖明自能洞照因一面給文令其赴部引<lb/>
見伏乞<lb/>
睿鑒施行謹<lb/>
　奏<lb/>
所奏知道了朕如何肯令無辜之人致罹寃抑<lb/>
<pb n="KR2f0009_WYG_114-3b"/>
　　山東兗州總兵官<hi>臣</hi>趙國瑛謹<lb/>
　奏為奏<lb/>
聞事竊<hi>臣</hi>近聞沂州郯城一帶有負販私鹽出入其間<lb/>
　　<hi>臣</hi>巳委員分頭廵查現今拏獲數起移送有司照<lb/>
　　例究治外今據撫<hi>臣</hi>陳世倌咨商欲於兩省交界<lb/>
　　私鹽出沒處所添設僃弁及兵役分防<hi>臣</hi>思設官<lb/>
　　添兵所係匪輕茍措置少不合宜不但虚費錢糧<lb/>
　　且於地方不無滋擾<hi>臣</hi>擬親歴其境相度情形應<lb/>
<pb n="KR2f0009_WYG_114-4a"/>
　　否添設官兵之處<hi>臣</hi>斟酌妥協繕摺奏<lb/>
聞請<lb/>
㫖俞允之日再㑹同撫臣另疏具<lb/>
　題為此謹<lb/>
　奏<lb/>
果若斟酌妥協有應添設之處即當㑹疏具題何云請<lb/>
㫖俞允再㑹撫臣具題豈有如此煩瀆之理<lb/>
　　直𨽻天津總兵官<hi>臣</hi>趙國瑛謹<lb/>
<pb n="KR2f0009_WYG_114-4b"/>
　奏為奏<lb/>
聞事竊<hi>臣</hi>䝉<lb/>
聖恩調任天津於四月十五日恭請<lb/>
聖安後隨於十七日起程二十日抵任巳經具疏報明<lb/>
　　外查<hi>臣</hi>前任山東曾請将守僃黄欽千總靳士正<lb/>
　　劉士美三人隨帶前徃䝉<lb/>
皇上俞允今黄欽巳䝉<lb/>
特恩補放夀張營遊擊其千總靳士正劉士美未經題<lb/>
<pb n="KR2f0009_WYG_114-5a"/>
　　補今䝉<lb/>
恩調補天津思此二人係<lb/>
皇上准<hi>臣</hi>隨帶者今復帶至新任倘有補用之處求<lb/>
皇上仍准<hi>臣</hi>具奏請<lb/>
㫖敬将<lb/>
硃批一摺呈繳謹<lb/>
　奏<lb/>
知道了題補靳士正等時将緣由於疏内聲明可也<lb/>
<pb n="KR2f0009_WYG_114-5b"/>
　　直隸天津總兵官<hi>臣</hi>趙國瑛謹<lb/>
　奏為遵<lb/>
㫖奏明事我<lb/>
皇上御極以来整飭官方澄清吏治慮旗員受該管勒<lb/>
　　索之苦<lb/>
特申誡諭凡本旗諸王以及佐領概不許需索外官違<lb/>
　　者照律究擬今有本鎮佐領韓塏奉差前徃灤州<lb/>
　　查看地畝颺言係<hi>臣</hi>該管佐領妄受灤汛千總猪<lb/>
<pb n="KR2f0009_WYG_114-6a"/>
　　酒事畢又遶道於本月十九日至<hi>臣</hi>衙門需索嵗<lb/>
　　額幫貼<hi>臣</hi>凛遵<lb/>
聖諭不允所求誠恐事發有蹈隠匿之罪因據實奏<lb/>
聞伏乞<lb/>
皇上睿鑒施行謹<lb/>
　奏<lb/>
凡百悉能照此直陳朕實嘉之必事事咸能如此始為<lb/>
純然不欺若因向日之恩怨而分别隠露則朕只嘉奬<lb/>
<pb n="KR2f0009_WYG_114-6b"/>
一半耳勉為之<lb/>
　　直隸天津總兵官<hi>臣</hi>趙國瑛謹<lb/>
　奏為奏<lb/>
聞事<hi>臣</hi>查得津鎮衙門效用白役甚多實為地方之害<lb/>
　　兼且躱避差徭<hi>臣</hi>一衙門裁革者四百七十餘人<lb/>
　　并通行各營盡行裁革造冊移明有司一體均役<lb/>
　　再查各營向有公費守糧為僃辦火藥旗幟等項<lb/>
　　而設今酌量營頭大小水陸衝僻量留名糧六七<lb/>
<pb n="KR2f0009_WYG_114-7a"/>
　　分此外悉行募補再<hi>臣</hi>查閱舊時盜案頗多半由<lb/>
　　於歳歉飢寒所廹各營遊廵兵目皆虛應故事以<lb/>
　<lb/>
　<lb/>
　　漸消弭至於今歳麥田大收運河水滿南来糧船<lb/>
　　甚速目下過關者巳十之八九矣合併<lb/>
　奏明謹<lb/>
　奏<lb/>
<pb n="KR2f0009_WYG_114-7b"/>
所奏俱悉<lb/>
　　直隸天津總兵官<hi>臣</hi>趙國瑛謹<lb/>
　奏為奏<lb/>
聞事竊查侵課脫逃銀匠夏文熊等於本月二十五日<lb/>
　　被城守營番役躧緝至王家院地方王莊頭家拏<lb/>
　　獲交送天津鹽道衙門收審訖理合奏<lb/>
聞謹<lb/>
　奏<lb/>
<pb n="KR2f0009_WYG_114-8a"/>
好能如此實心任事何慮諸務不辦集耶勉之<lb/>
　　直隸天津總兵官<hi>臣</hi>趙國瑛謹<lb/>
　奏為奏<lb/>
聞事雍正四年九月二十五日據江南淮安府知府劉<lb/>
　　之頊直隸河間府東光縣知縣董翰芳<hi>臣</hi>屬河間<lb/>
　　協標右營守僃繆允斌公呈内開知府劉之頊奉<lb/>
欽差刑部左侍郎黄炳部牌追趕淮安關任滿監督慶<lb/>
　　元船隻並緊要家人於本月十二日趕至東昌府<lb/>
<pb n="KR2f0009_WYG_114-8b"/>
　　東關地方趕上慶元大沙飛船三隻㑹同東昌府<lb/>
　　東昌營将三隻船上所有資財箱櫃物件共封貯<lb/>
　　二百八十號又拏獲慶元緊要家人李福等十三<lb/>
　　名巳委員督押資財船隻以及緊要人犯徃淮去<lb/>
　　訖劉之頊又訪聞得慶元尚有前行船隻又星飛<lb/>
　　兼程追趕於九月十八日前至直隸東光縣地方<lb/>
　　趕上沙飛馬溜等船共計六隻拏獲總管康二并<lb/>
　　緊要家人孫應仲等隨搜查船上有銀三十七大<lb/>
<pb n="KR2f0009_WYG_114-9a"/>
　　包又一小包共計銀五萬九千兩其餘各項箱子<lb/>
　　資財物件尚多現在公同文武各官逐一封固因<lb/>
　　係<hi>臣</hi>之屬境詳報到<hi>臣</hi>理合繕摺奏<lb/>
聞謹<lb/>
　奏<lb/>
知道了貪汚尚屬慶元之小罪負朕髙厚之恩深為可<lb/>
惡<lb/>
　　直隸天津總兵官<hi>臣</hi>趙國瑛謹<lb/>
<pb n="KR2f0009_WYG_114-9b"/>
　奏為奏<lb/>
聞事竊<hi>臣</hi>䝉<lb/>
皇上令<hi>臣</hi>㑹同侍衛蔡勇藍翎林全将閩浙江南三省<lb/>
　　製造之天津水師戰船相度海口水勢編列號數<lb/>
　　一同管理至船上需用物件舵工水手工食銀米<lb/>
　　等項亦令<hi>臣</hi>咨明督臣在於天津倉庫就近支領<lb/>
　　俟都統<hi>臣</hi>巴顔徳到任時交管今查閩浙二省大<lb/>
　　小戰船二十隻於八月初八日進口<hi>臣</hi>㑹同蔡勇<lb/>
<pb n="KR2f0009_WYG_114-10a"/>
　　相度水勢停泊並咨明督臣挑穵船塢以蔽隆冬<lb/>
　　風雪外其江南船隻尚未進口誠恐三省舵工水<lb/>
　　手工食數目不一因閩浙船隻先到<hi>臣</hi>酌量每人<lb/>
　　先支借銀二兩米三斗咨明督臣在於天津就近<lb/>
　　支領俟江南船隻到齊之日<hi>臣</hi>㑹同林全将舵工<lb/>
　　水手酌定與閩浙畫一然後咨明督臣支領至於<lb/>
　　編列號數伏懇<lb/>
皇上欽賜船名<hi>臣</hi>㑹同蔡勇排列號數以肅軍威以垂<lb/>
<pb n="KR2f0009_WYG_114-10b"/>
　　永久伏乞<lb/>
皇上睿鑒施行謹<lb/>
　奏<lb/>
好<lb/>
蔡勇漢仗壮健心性耿直係勇猛向前之人但少覺粗<lb/>
率耳百凡當分任其勞不可推諉於伊一人令伊難於<lb/>
辦理<lb/>
　　直隸天津總兵官<hi>臣</hi>趙國瑛謹<lb/>
<pb n="KR2f0009_WYG_114-11a"/>
　奏為恭請<lb/>
睿裁以重海防事竊<hi>臣</hi>前徃查看沿海一帶地方查得<lb/>
　　大沽海口礮臺一座尚在堅固安設馬歩兵二十<lb/>
　　名防守其餘營汛木樓礮臺墩臺均係歴年久逺<lb/>
　　不行修葺多有損壊以致雖有設兵之名而無防<lb/>
　　守之實<hi>臣</hi>今度其地勢之緊要仍留木樓土墩設<lb/>
　　兵防守其不關緊要者量行裁減惟沿海礮臺俱<lb/>
　　係緊要<hi>臣</hi>愚請照沿路墩臺之例每礮臺一座安<lb/>
<pb n="KR2f0009_WYG_114-11b"/>
　　礮二位盖房十二間派馬兵一名歩兵五名㩦眷<lb/>
　　居住防守於沿海甚有裨益至於修理礮臺木樓<lb/>
　　建葢兵房移咨督臣委員辦理是否可行伏乞<lb/>
聖裁批示以便遵行謹<lb/>
　奏<lb/>
木樓礮臺損壊豈止此數處直隸一切煙墩汛房皆然<lb/>
且不但直隸各省廢弛者亦甚多焉有許多錢糧一時<lb/>
盡行修理此事爾與督臣密商請㫖則可移咨督臣委<lb/>
<pb n="KR2f0009_WYG_114-12a"/>
　員辦理之言甚屬差謬<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_114-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻一百十四<lb/>
</p>
<p>
</p>
  </div>
</body>
</text>
</TEI>
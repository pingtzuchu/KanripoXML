<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_172-1a"/>
　欽定四庫全書<lb/>
硃批諭旨巻一百七十二<lb/>
硃批王奕仁奏摺<lb/>
　　　雍正二年十二月十八日提督貴州等處學政翰<lb/>
　　　林院編修<hi>臣</hi>王奕仁謹<lb/>
　　奏為遵<lb/>
　旨條陳事竊<hi>臣</hi>於雍正二年二月二十七日恭請<lb/>
　聖訓仰蒙<lb/>
<pb n="KR2f0009_WYG_172-1b"/>
　皇上面諭學臣無地方責任有見聞的確之事即當據<lb/>
　　實敷陳隨便於廵撫提督處附奏欽此<hi>臣</hi>到任之初<lb/>
　　　一切利弊訪聞未的不敢輕凟<lb/>
　天聽數月以來歴試五郡有關係學政之事理合奏<lb/>
　聞又以在外關防考試未獲遇便附<lb/>
　　進今歲暮旋省謹從撫<hi>臣</hi>毛文銓處附<lb/>
　　進奏摺六件因字數繁多一事各具一摺仰求<lb/>
　聖恩全覽<hi>臣</hi>不勝感激依戀之至謹<lb/>
<pb n="KR2f0009_WYG_172-2a"/>
　奏<lb/>
字數繁多何有妨礙但閱所奏數事皆不出於公誠頗<lb/>
近私巧<lb/>
　　同日又<lb/>
　奏為請嚴武生考課以宏造就事竊惟學校之設原<lb/>
　　以養育人材文武諸生總屬一體舊例文生員於<lb/>
　　歲試後另行錄科武生有歳試而無科試即以歳<lb/>
　　試所取一二等准作科舉以<hi>臣</hi>愚見竊謂中人之<lb/>
<pb n="KR2f0009_WYG_172-2b"/>
　　質毎藉䇿勵而後有成若考課疎畧自然容易廢<lb/>
　　弛況武生重在騎射技勇茍不時加簡閱恐其歳<lb/>
　　試之後不復勤於演習黔省士子不安本分者大<lb/>
　　半皆屬武生良由怠於肄業遂致習為匪類仰懇<lb/>
皇上聖裁敕部酌議令學<hi>臣</hi>於科考時照文生之例將<lb/>
　　武生一體科試方准錄送進場如此則武生習藝<lb/>
　　不敢懈怠既可漸改把持包攬之習而<lb/>
　國家亦可以收得人之效矣至於武童入學自當仍<lb/>
<pb n="KR2f0009_WYG_172-3a"/>
　　遵定例三年舉行一次不必於科試時再行錄取<lb/>
　　也如果芻蕘可採仰祈<lb/>
睿鑒施行謹<lb/>
　奏<lb/>
據奏為造就人材起見欲將武生加添科試則當具題<lb/>
請旨候議覆施行非應摺奏之事也<lb/>
　　同日又<lb/>
　奏為苖童宜加化誨以移風俗事<hi>臣</hi>查黔省苖多漢<lb/>
<pb n="KR2f0009_WYG_172-3b"/>
　　少其類不一各有生熟二種生苖遠藏巖穴自耕<lb/>
　　自織從不輸賦熟苖猶通功易事任土納糧名雖<lb/>
　　有生熟之分實均係<lb/>
朝廷赤子自當漸次招懷俾得盡沾<lb/>
雨露況其中非無秀良子弟可以化導裁成<hi>臣</hi>愚以為<lb/>
　　苖人有不奉約束為民之害者督撫提鎭諸臣以<lb/>
　　兵威法令攝服之其慕義向風有志上進者應藉<lb/>
　　師儒之教以引掖造就之惠威兼施遐邇胥服今<lb/>
<pb n="KR2f0009_WYG_172-4a"/>
　　各府州縣皆設有義學<hi>臣</hi>請<lb/>
敕令地方官出示曉諭嗣後苖人子弟情願讀書者許<lb/>
　　赴各該管府州縣報名准其一體送入義學專令<lb/>
　　訓導一員嚴加教誨倘蒙<lb/>
皇上格外施恩再於歲科兩考各州縣定額取士之外<lb/>
　　加進苖童一名以示鼔勵則蓬頭跣足之子莫不<lb/>
　　觀感興起漸化而為良善矣謹<lb/>
　奏<lb/>
<pb n="KR2f0009_WYG_172-4b"/>
此奏引苖向化是或一道亦當與撫臣㑹商可否<lb/>
　　同日又<lb/>
　奏為據實陳明仰祈<lb/>
睿鑒事本年九月内<hi>臣</hi>在大定州考棚懸牌於二十日<lb/>
　　考試畢節縣文童忽於十九日有畢邑生員邵藩<lb/>
　　奭指稱童生邵汝鈞為伊家奴同族人邵景奭等<lb/>
　　混行攻打經大定州知州蘇霖泓將邵景奭等拏<lb/>
　　至州署責禁隨有劣生糜粢盛等往教官寓中尋<lb/>
<pb n="KR2f0009_WYG_172-5a"/>
　　覓保邵汝鈞之廪生毆打復令童生傅才選等取<lb/>
　　去邵汝鈞試巻致將册巻搬㪚據提調官知州蘇<lb/>
　　霖泓詳報<hi>臣</hi>以考試事關鉅典豈容劣生肆行無<lb/>
　　忌一面鎖拏為首生童交提調官嚴審一面出示<lb/>
　　畢邑童生候具<lb/>
　題另考隨據大定平遠畢節等州縣各官詳據合邑<lb/>
　　生童再四懇求轉請收考<hi>臣</hi>查童生與事者不過<lb/>
　　二人其餘皆安分讀書不相關渉仍示期考試今<lb/>
<pb n="KR2f0009_WYG_172-5b"/>
　　據知州蘇霖泓等審擬邵藩奭指邵汝鈞為家奴<lb/>
　　事雖有因但年代乆遠已無契劵可據臨考攻擊<lb/>
　　明係借端生事殊屬不合已將生員邵藩奭等除<lb/>
　　名分别杖責枷示童生傅才選等俱夾訊杖責其<lb/>
　　為首指使童生擅取試巻之糜粢盛雖經除名預<lb/>
　　先逃避現在嚴拏俟緝獲到日審擬結案<hi>臣</hi>按試<lb/>
　　之時有此一事理合據實奏<lb/>
聞至<hi>臣</hi>初莅外任不諳律例邊郡愚蒙為細故而干<lb/>
<pb n="KR2f0009_WYG_172-6a"/>
　國憲應否從寛發落伏乞<lb/>
聖恩指示施行謹<lb/>
　奏<lb/>
邊方愚頑無知藐法自當題㕘嚴加懲處以申功令似<lb/>
此罷軟姑息將就完結殊屬玷職<lb/>
　　同日又<lb/>
　奏為恭懇<lb/>
皇上頒賜<lb/>
<pb n="KR2f0009_WYG_172-6b"/>
御製朋黨論一册廣布學宮以正人心以端學術事本<lb/>
　　年十一月内<lb/>
皇上頒賜<lb/>
御製朋黨論於撫臣及布按二司<hi>臣</hi>從平越回至省城<lb/>
　　始得恭覩<lb/>
宸章口誦心維手舞足蹈<hi>臣</hi>以微員何敢邀<lb/>
天文之錫獨念黔省五十一學士子鄙陋寡識往往糾<lb/>
　　黨營私致被褫責仰懇<lb/>
<pb n="KR2f0009_WYG_172-7a"/>
聖恩俯加憐憫<lb/>
特賜朋黨論一冊容<hi>臣</hi>摹勒上石刷印數百本齎送各<lb/>
　　學令司鐸之員於朔望日召集生童宣揚<lb/>
聖教使遐陬僻壤人人知立身報<lb/>
　國之大義處則為鄉黨自好之士出則為夙夜匪懈<lb/>
　　之臣人心以正學術以端黔省士子永荷生成於<lb/>
大造矣謹<lb/>
　奏<lb/>
<pb n="KR2f0009_WYG_172-7b"/>
該部議奏<lb/>
　　同日又<lb/>
　奏為黔省寄籍廪生改歸壅滯仰懇<lb/>
聖恩暫免撥回事竊<hi>臣</hi>於雍正二年五月初四日<lb/>
　題請禁革童生冒籍之弊部議准行并令撥歸從前<lb/>
　　寄籍生員奉<lb/>
旨依議<hi>臣</hi>現在遵依部劄查明别省冒籍者不論廩增<lb/>
　　附生武生盡數撥回至本省寄籍生員亦逐處清<lb/>
<pb n="KR2f0009_WYG_172-8a"/>
　　查改正惟是各學廪生食糧有定額挨貢有定序<lb/>
　　一旦改歸多寡不均難易頓别如貴陽安順兩府<lb/>
　　學黃平黔西兩州學各多至五六十名廪糧難給<lb/>
　　出貢無期似屬未便至於偏僻州縣如永寧永從<lb/>
　　等州學縣學本籍廪生不過三五名出貢補廪又<lb/>
　　覺太易此<hi>臣</hi>原疏所以不敢遽請撥回也查黔省<lb/>
　　通融考試原奉<lb/>
　題定之例亦有童生自就本籍應試而歴任學臣以<lb/>
<pb n="KR2f0009_WYG_172-8b"/>
　　已意撥往别學者較之他省私自冒籍者實有分<lb/>
　　别仰求<lb/>
聖明憐念寒生食廪出貢之難許<hi>臣</hi>先將增附生武生<lb/>
　　撥回其廪生暫免改撥一遇本生中式出貢等事<lb/>
　　即行改歸原籍寛限數年悉當釐正黔省諸生感<lb/>
　　戴<lb/>
聖恩無既矣伏乞<lb/>
皇上敕部施行謹<lb/>
<pb n="KR2f0009_WYG_172-9a"/>
　　奏<lb/>
　此事可否通融當與督撫酌議㑹題何得自具密摺奏<lb/>
　請觀爾數奏殊不妥協將朕此諭與毛文銓看爾等妥<lb/>
　商具奏愼之愼之<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_172-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭旨巻一百七十二<lb/>
</p>
<p>
</p>
  </div>
</body>
</text>
</TEI>
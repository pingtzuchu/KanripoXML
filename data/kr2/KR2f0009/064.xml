<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_064-1a"/>
　欽定四庫全書<lb/>
硃批諭㫖巻六十四<lb/>
硃批李蘭奏摺<lb/>
　　　護理江西廵撫印務布政使<hi>臣</hi>李蘭謹<lb/>
　　奏為恭謝<lb/>
　天恩事雍正六年九月初二日接到怡親王等字一封<lb/>
　　　内開雍正六年八月初三日奉<lb/>
　上諭各省藩臬有准其具摺奏事者亦有本人未曽奏<lb/>
<pb n="KR2f0009_WYG_064-1b"/>
　　請具摺朕遂未曽降㫖者今思藩臬乃地方大員應<lb/>
　　准其各就所聞見具摺陳奏且即此可以觀其居心<lb/>
　　辦事爾等可寄信與江西布政使李蘭伊若有陳奏<lb/>
　　事件初次具摺差人交門上奏事人轉奏嗣後從何<lb/>
　　處轉奏朕再降諭㫖可也欽此遵<lb/>
　㫖寄信前來等因到<hi>臣</hi>隨恭設香案望<lb/>
　闕叩頭謝<lb/>
　恩訖伏念<hi>臣</hi>一介庸愚荷䝉<lb/>
<pb n="KR2f0009_WYG_064-2a"/>
聖恩擢任江西布政使才薄任重毫無報稱今䝉<lb/>
皇上天恩准<hi>臣</hi>摺奏<hi>臣</hi>之居心辦事皆得仰邀<lb/>
天鑒<hi>臣</hi>之所聞所見皆得上達<lb/>
聖聰<hi>臣</hi>何人斯膺此<lb/>
曠典惟有矢竭愚誠據實敷陳以圖仰報於萬一除將<lb/>
　　陳<lb/>
　奏事件另摺具<lb/>
　奏外理合恭摺叩謝<lb/>
<pb n="KR2f0009_WYG_064-2b"/>
天恩謹<lb/>
　奏<lb/>
摺奏一事若能秉公慎宻上下兩益之舉否則不但非<lb/>
汝之福亦大為朕之累不必考之往古即就目前利害<lb/>
而論尤為顯然易見勉之宻之嗣後奏摺交怡親王轉<lb/>
奏<lb/>
所奏交代限期一摺留中<lb/>
　　護理江西廵撫印務布政使<hi>臣</hi>李蘭謹<lb/>
<pb n="KR2f0009_WYG_064-3a"/>
　奏為恭報各屬雨暘米價仰祈<lb/>
睿鑒事竊江西省今年早稻因梅雨稀少陂塘不敷灌<lb/>
　　溉幸頼<lb/>
皇上福庇六月中旬連得大雨通省早稻收成約計共<lb/>
　　有七八分之數所有髙安等七縣先經報旱者仍<lb/>
　　有六縣勘不成災俱經前撫<hi>臣</hi>布蘭泰<lb/>
　題報在案七月十二十三十九等日各屬又得甘霖<lb/>
　　晚禾亦皆秀發但自七月下旬至今雨澤仍復稀<lb/>
<pb n="KR2f0009_WYG_064-3b"/>
　　少今查據南昌臨江撫州廣信饒州南康九江七<lb/>
　　府屬於八月二十五日始報得雨霑足瑞州袁州<lb/>
　　吉安建昌四府屬於八月十六十九二十等日始<lb/>
　　報得雨霑足贛州南安二府屬於八月十九二十<lb/>
　　兩日始報得有大雨二府氣候較暖得雨雖遲秋<lb/>
　　成尚屬可望其餘各府惟瀕江近湖之處收成可<lb/>
　　得七八分不等山田多有泉水灌溉亦可望有收<lb/>
　　其平原曠野之田陂塘無可蓄注今歳秋收未免<lb/>
<pb n="KR2f0009_WYG_064-4a"/>
　　歉薄如吉安之永豐縣饒州之安仁縣俱已報旱<lb/>
　　現在委員確勘一面據實具<lb/>
　奏一面設法賑恤斷不敢怠忽隱匿有負<lb/>
皇上軫念民依之至意又查各屬米糧市價每石自九<lb/>
　　錢至一兩及一兩二三四錢不等較之往年未為<lb/>
　　昂貴緣江省農功全以早稻為重晚稻不過十之<lb/>
　　三四其餘多種雜糧雨澤雖遲約計通省收成尚<lb/>
　　稱中稔除各屬晚稻分數容俟報齊彚<lb/>
<pb n="KR2f0009_WYG_064-4b"/>
　奏外合將江省雨暘情形米糧市價繕摺奏<lb/>
聞謹<lb/>
　奏<lb/>
今歳江西收成為最下雖由布蘭泰不職之所致汝亦<lb/>
難辭其責當敬誠省過毋負朕恩莫移初志若將左袒<lb/>
科甲陋習滌除不淨於地方上之惡紳劣衿有所瞻顧<lb/>
以沽買虚譽則裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度張楷之前車可鑒噬臍無及也<lb/>
恐至臨期未必有能為汝排難解紛者凡事惟求諸已<lb/>
<pb n="KR2f0009_WYG_064-5a"/>
為上䇿勉為之<lb/>
　　護理江西廵撫印務布政使<hi>臣</hi>李蘭謹<lb/>
　奏為奏明事竊江西民風向稱質樸恭逢<lb/>
聖澤涵濡羣黎徧徳耕鑿俱恬惟山鄉之民性愚易惑<lb/>
　　遇有武斷鄉曲之徒良民輒被愚弄甚至鼓衆抗<lb/>
　　官目無法紀必須痛加懲治始能去稂莠以殖嘉<lb/>
　　禾如六月中萬安縣改建民舍一案事關棍徒聚<lb/>
　　衆目今正在審擬俟定招具<lb/>
<pb n="KR2f0009_WYG_064-5b"/>
　題之日請將首犯封文達陳聖逹等即行正法其餘<lb/>
　　黨犯重加懲治庻刁風或可稍戢又據寧都縣詳<lb/>
　　稱該縣有武舉李紹廣生監李瀛洲李含英等抗<lb/>
　　糧毆差唆衆罷市均屬頑梗不法<hi>臣</hi>現在嚴查咨<lb/>
　　革從重究擬此等案件於吏治民風士習大有關<lb/>
　　繫<hi>臣</hi>才識短淺不能化導於事先斷不敢狥縱於<lb/>
　　事後合併據實<lb/>
　奏明伏乞<lb/>
<pb n="KR2f0009_WYG_064-6a"/>
皇上睿鑒謹<lb/>
　奏<lb/>
地方上此等刁風萬不可縱亟當盡法懲處<lb/>
　　江西布政使<hi>臣</hi>李蘭謹<lb/>
　奏為恭謝<lb/>
聖訓事竊<hi>臣</hi>䝉<lb/>
皇上特恩准<hi>臣</hi>摺奏遵<lb/>
㫖於雍正六年九月内具奏恭謝<lb/>
<pb n="KR2f0009_WYG_064-6b"/>
天恩一摺同日又具奏江西省雨暘米價一摺俱奉到<lb/>
硃批<hi>臣</hi>跪讀<lb/>
訓㫖不勝感激悚惶伏念<hi>臣</hi>一介庸愚䝉<lb/>
皇上天髙地厚之恩勉<hi>臣</hi>以公忠誡<hi>臣</hi>以慎宻<lb/>
天語諄諄明切<lb/>
指示<hi>臣</hi>惟有益加兢業以目前利害為炯戒斷不敢一<lb/>
　　念瞻狥一字疎漏稍負我<lb/>
皇上提撕警覺之深恩至江西省素為産米之鄉今嵗<lb/>
<pb n="KR2f0009_WYG_064-7a"/>
　　　收成實係最下<lb/>
　聖明洞鑒無逺不周<hi>臣</hi>忝荷地方重任不能承宣<lb/>
　聖徳感召<lb/>
天和<hi>臣</hi>罪實無可逭兹䝉<lb/>
　皇上洪恩不加重譴<lb/>
　諭以敬誠省過之道整飭地方之法<hi>臣</hi>惟洗心滌慮痛<lb/>
　　　除積習凡事求諸一已絶去瞻顧沽譽之私以期<lb/>
　　　上報<lb/>
<pb n="KR2f0009_WYG_064-7b"/>
　　國恩於萬一所有㣲<hi>臣</hi>欽奉<lb/>
　訓㫖感激愧勵愚忱理合繕摺恭謝<lb/>
　天恩謹<lb/>
　　奏<lb/>
　據奏自欲痛改積習甚好當凜遵朕訓實心奉行<lb/>
　　　江西布政使<hi>臣</hi>李蘭謹<lb/>
　　奏為奏明賑糶緣由仰祈<lb/>
　聖鑒事竊江西省今歳收成分數<hi>臣</hi>於九月間業經彚<lb/>
<pb n="KR2f0009_WYG_064-8a"/>
　　詳署撫臣繕摺恭<lb/>
　奏所有原報晚禾被旱饒州府屬之安仁縣已經確<lb/>
　　勘詳<lb/>
　題籲請<lb/>
天恩<hi>臣</hi>仰體<lb/>
聖心先令該縣將社榖聼民出借仍一面詳明署撫臣<lb/>
　　動發節僃倉榖四千石委員協同㪚賑務令均沾<lb/>
　　實惠以廣<lb/>
<pb n="KR2f0009_WYG_064-8b"/>
皇仁再吉安府屬之永豐縣雖勘不成災未便<lb/>
　題報但細查其中間有山鄉窮民引領待哺者<hi>臣</hi>亦<lb/>
　　經詳動節僃倉榖二千石散賑在案其餘各縣收<lb/>
　　成凡有歉薄之處<hi>臣</hi>現在設法撫恤但目今雖不<lb/>
　　至於乏食而米價總未能平減將來青黄不接之<lb/>
　　時恐致市價更昂<hi>臣</hi>隨詳請署撫臣借動庫銀三<lb/>
　　萬兩赴隣省採買米石以僃平糶之需奉批將潯<lb/>
　　贛兩關平餘零税銀九千九百餘兩先委幹員採<lb/>
<pb n="KR2f0009_WYG_064-9a"/>
　　買并令探明各處時價到日再酌量借動二萬兩<lb/>
　　陸續買僃<hi>臣</hi>於十月下旬已委員往安慶一路購<lb/>
　　買將來陸續採運庻可有僃無虞且令商販聞知<lb/>
　　不敢囤積市價自不致驟増矣為此繕摺<lb/>
　奏明伏乞<lb/>
聖鑒謹<lb/>
　奏<lb/>
盡力督率屬員為之務令小民得沾實惠不得茍且塞<lb/>
<pb n="KR2f0009_WYG_064-9b"/>
責已有㫖截留漕糧十萬石矣汝等酌量料理可也<lb/>
　　江西布政使<hi>臣</hi>李蘭謹<lb/>
　<lb/>
　<lb/>
　　日體漸羸弱十月中旬據稱痢瀉不痊詳請解任<lb/>
　　調治經署撫臣批飭加意調理一面照例委員驗<lb/>
　　看去後緣贛屬距省窵逺尚未據委員驗覆復聞<lb/>
　　該府病體増劇不能理事<hi>臣</hi>隨稟請署撫臣委令<lb/>
<pb n="KR2f0009_WYG_064-10a"/>
　　贛縣知縣劉鎬就近護理在案伏查定例官員告<lb/>
　　病必俟驗結<lb/>
　題報之後方請委員署理今贛州一府界連閩粤地<lb/>
　　衝事繁實係要缺若必俟<lb/>
　題報之後方行委員誠恐時日稽遲或致貽悞地方<lb/>
　　<hi>臣</hi>是以不揣冐昧先請委護理合繕摺<lb/>
　奏明謹<lb/>
　奏<lb/>
<pb n="KR2f0009_WYG_064-10b"/>
先請委員署理甚是但就近護理一語朕殊不取惟當<lb/>
審度人地相宜何論逺近劉鎬果能勝任否至施士岡<lb/>
病證若一時不能速愈此缺甚為緊要可與撫臣商酌<lb/>
於通省屬員内或行陞補抑或調補詳細議定預為奏<lb/>
聞<lb/>
　　江西布政使<hi>臣</hi>李蘭謹<lb/>
　奏為奏明各屬存庫軍器年久銹爛仰祈<lb/>
聖鑒事竊江西各屬舊日存庫軍器自康熙十四年及<lb/>
<pb n="KR2f0009_WYG_064-11a"/>
　　二十二三等年陸續交下有裁兵餘剰者有投誠<lb/>
　　繳納者有臨陣收獲者當日各鎖協移交冊内已<lb/>
　　註明銹爛字樣嗣後承平日久置之不用雍正三<lb/>
　　年奉部行查各屬軍器前撫<hi>臣</hi>裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度將合營現<lb/>
　　用者造冊咨覆而各屬存貯軍器未曽造報亦未<lb/>
　　據聲明臣查此項軍器冊貯存營者不過十分之<lb/>
　　三所有南昌等一十九處府州縣庫貯之鐵棉盔<lb/>
　　甲弓箭火礮鳥鎗腰刀以及各項刀鎗器械旗纛<lb/>
<pb n="KR2f0009_WYG_064-11b"/>
　　帳房鞍韉插袋等物所存之數約估工費需銀七<lb/>
　　八萬兩向來府縣不過於交代接受之際報明朽<lb/>
　　爛而上司亦不過批飭修整從未見有一處報修<lb/>
　　者迄今四五十年軍裝俱已朽蠧卽鐵器亦銹爛<lb/>
　　不堪若復因循是徒有存貯之名並無軍器之實<lb/>
　　矣<hi>臣</hi>思器物原有堅脆不等如旗纛帳房鞍韉弓<lb/>
　　弝箭桿以及盔甲中綿布原非經久不敝之物年<lb/>
　　深朽爛事有可原至於鐵器雖銹而鐵質猶存如<lb/>
<pb n="KR2f0009_WYG_064-12a"/>
　　有缺少即係典守不慎自應責令歴任地方官及<lb/>
　　該管上司照數賠補今各屬槩稱朽爛且冊註無<lb/>
　　存其中恐有揑飾<hi>臣</hi>現在詳明署撫臣委員㑹同<lb/>
　　各府確估清查俟各屬覆到之日彚冊詳咨送部<lb/>
　　查核應作何立法賠補聽部奏請<lb/>
睿裁<hi>臣</hi>因軍器關繫重大理合據實<lb/>
　奏明謹<lb/>
　奏<lb/>
<pb n="KR2f0009_WYG_064-12b"/>
所奏甚是秉公僃細查明報部候㫖遵行<lb/>
　　江西布政使<hi>臣</hi>李蘭謹<lb/>
　奏為恭報雨雪霑足仰祈<lb/>
睿鑒事竊江西省雍正六年夏秋雨澤稀少上厪<lb/>
聖懐<hi>臣</hi>負過省愆無日不深惶悚入冬以來晚稻雖已<lb/>
<pb n="KR2f0009_WYG_064-13a"/>
　<lb/>
　<lb/>
　<lb/>
　　　六七等日得雪三寸自此以後天氣晴暖萬象昭<lb/>
　　　蘇農民踴躍歡呼共樂春澤優渥此皆我<lb/>
　皇上仁心仁政至誠感格之所致也<hi>臣</hi>職任地方事切<lb/>
　　　民依理合繕摺奏<lb/>
　聞伏乞<lb/>
<pb n="KR2f0009_WYG_064-13b"/>
　睿鑒謹<lb/>
　　奏<lb/>
　地方上甫獲雨雪應時之慶切勿肆志惟當克誠克敬<lb/>
　以靜俟<lb/>
天恩迨秋成後方可言其必也去年春初朕亦經覽汝等<lb/>
　如此之奏何益之有<lb/>
　　　江西布政使<hi>臣</hi>李蘭謹<lb/>
　　奏為恭報平糶緣由仰祈<lb/>
<pb n="KR2f0009_WYG_064-14a"/>
聖鑒事竊江西省去年收成偶歉米價未平荷䝉<lb/>
聖主軫念民依截留漕米十萬石又䝉<lb/>
恩准動帑買米三萬石以僃平糶<lb/>
聖謀逺慮無非欲江省百姓無艱食之虞<hi>臣</hi>等安敢不<lb/>
　　仰體<lb/>
聖心實力奉行致負我<lb/>
皇上愛養元元之至意伏查江省各屬米價目今未盡<lb/>
　　昂貴如南昌等府屬每米一石不過九錢四五分<lb/>
<pb n="KR2f0009_WYG_064-14b"/>
　　或一兩五六分至一兩一錢不等惟瑞州府屬之<lb/>
　　上髙縣撫州府屬之東鄉臨川金谿崇仁等縣每<lb/>
　　石一兩一二錢不等又南安贛州二府屬每石或<lb/>
　　一兩一二錢或一兩三四錢不等<hi>臣</hi>與署撫臣再<lb/>
　　三商酌凡米價止九錢四五分者原不為昂貴無<lb/>
　　庸減糶價止一兩五六分及一兩一錢者猶屬中<lb/>
　　價俟其青黄不接之時酌量發糶若上髙已撥發<lb/>
　　二千石東鄉已撥𤼵三千石臨川金谿崇仁己各<lb/>
<pb n="KR2f0009_WYG_064-15a"/>
　　撥𤼵一千石并飭令糶完之日請領至南安贛州<lb/>
　　去省窵逺領運需時南安已撥𤼵一萬石贛州已<lb/>
　　撥𤼵二萬石如有不敷仍令通融濟糶其平糶價<lb/>
　　値飭令各該府遵照部平毎石八錢五分定價申<lb/>
　　報<hi>臣</hi>與署撫臣仍不時嚴查督率并委賢員監糶<lb/>
　　不使姦商衙蠧囤販侵漁務令小民均沾實惠以<lb/>
　　仰副我<lb/>
皇上軫念民依之至意理合繕摺<lb/>
<pb n="KR2f0009_WYG_064-15b"/>
　奏明伏乞<lb/>
皇上睿鑒謹<lb/>
　奏<lb/>
據奏不令劣員及姦商衙蠧舞弊侵漁言之殊易行之<lb/>
甚難須殫心竭力費一番精神料理庻㡬有效非一二<lb/>
張空文告條即能令小民均沾實惠者汝等如何行事<lb/>
朕自能周悉不在此奏也勉力為之<lb/>
　　江西布政使<hi>臣</hi>李蘭謹<lb/>
<pb n="KR2f0009_WYG_064-16a"/>
　奏為請定寄莊定糧之法以便催科事竊查江西省<lb/>
　　錢糧每年奏報未完項下核其欠戸固不乏夲籍<lb/>
　　民人而寄莊田糧積欠尤甚緣江省建昌廣信等<lb/>
　　府屬多有閩浙民人置買田地寄莊辦糧者每因<lb/>
　　逺在隔省輸納不前移提追比稽延時日州縣雖<lb/>
　　殫力催科究慮鞭長莫及臣伏思任土作貢原無<lb/>
　　此疆彼界之分里戶隔省辦糧亦不過取給於租<lb/>
　　息之内應請嗣後凡寄莊田地令開明頃畝額賦<lb/>
<pb n="KR2f0009_WYG_064-16b"/>
　　佃人姓名租榖數目造冊存案每年開徴之際仍<lb/>
　　先向本戶按限催徴俟將届秋成核其完欠分數<lb/>
　　將未完錢糧令該佃按數扣租代業戶輸足以清<lb/>
　國課仍填給本戶納糧印票令佃人與業戶自行抵<lb/>
　　算額租庻寄莊錢糧皆得歳内清完而州縣催科<lb/>
　　亦無鞭長莫及之患矣<hi>臣</hi>職司錢榖督催責重現<lb/>
　　在議詳撫臣咨商隣省理合奏<lb/>
聞謹<lb/>
<pb n="KR2f0009_WYG_064-17a"/>
　奏<lb/>
汝與撫臣張坦麟詳細商酌而行可也<lb/>
　　江西布政使<hi>臣</hi>李蘭謹<lb/>
　奏為遵<lb/>
㫖奏<lb/>
聞事竊<hi>臣</hi>前奏委署贛州府印務一摺欽奉<lb/>
硃批正與署撫臣商酌間正月二十日奉准部文内開<lb/>
　　奉<lb/>
<pb n="KR2f0009_WYG_064-17b"/>
㫖張景蒼著以江西贛州府知府試用贛州府員缺𦂳<lb/>
　要令該撫酌量或即將張景蒼補授抑或於通省知<lb/>
　府内揀選調補所遺員缺令張景蒼補授等因欽此<lb/>
　　查張景蒼向曽莅任江西實係才具優長之員但<lb/>
　　其操守尚湏就近不時體察<hi>臣</hi>與署撫臣商酌謹<lb/>
　　擬有臨江府知府髙遐齡人品端方才猷敏練瑞<lb/>
　　州府知府史隨老成勤慎才守兼優均堪調補贛<lb/>
　　郡俟張景蒼到江之日<hi>臣</hi>與署撫臣於臨江瑞州<lb/>
<pb n="KR2f0009_WYG_064-18a"/>
　　二守内酌定一員具<lb/>
　<lb/>
　<lb/>
聞再照贛縣知縣劉鎬原因辦事有才經<hi>臣</hi>稟請署撫<lb/>
　　臣就近委護府印惟是<hi>臣</hi>愚昧無知不將劉鎬勝<lb/>
　　任之處於摺内<lb/>
　奏明僅以就近護理一語上瀆<lb/>
宸聰致煩<lb/>
<pb n="KR2f0009_WYG_064-18b"/>
聖懐厪念罪實難逭伏乞<lb/>
聖慈寛宥<hi>臣</hi>不勝惶恐戰慄之至合併陳明謹<lb/>
　奏<lb/>
所奏知道了<lb/>
　　江西布政使<hi>臣</hi>李蘭謹<lb/>
　奏為奏明酌提耗羡以均養亷以濟公用事竊查江<lb/>
　　西省公用養亷自雍正五年於通省錢糧加一耗<lb/>
　　羨之内分欵派提原議公用銀三萬餘兩實不敷<lb/>
<pb n="KR2f0009_WYG_064-19a"/>
　　用而道府同知通判各官養亷惟照所屬額賦提<lb/>
　　派未免豐嗇不均今<hi>臣</hi>與署撫臣僃細商酌將通<lb/>
　　省一應起存地丁本折漕屯兵折驛站蘆課茶果<lb/>
　　等欵正雜錢糧通盤酌算就各州縣耗羨之多寡<lb/>
　　定為五等提解除額徴一萬兩以下縣分所有耗<lb/>
　　羡留為養亷不提外其額徴二萬兩以下者每兩<lb/>
　　提耗羨銀五分留五分為養亷額徴三萬兩以下<lb/>
　　者每兩提耗羨銀六分留四分為養亷額徴四萬<lb/>
<pb n="KR2f0009_WYG_064-19b"/>
　　兩以下者每兩提耗羨銀六分五釐留三分五釐<lb/>
　　為養亷額徴五萬兩以下者毎兩提耗羨銀七分<lb/>
　　留三分為養亷額徴五萬兩以上者毎兩提耗羨<lb/>
　　銀七分五釐留二分五釐為養亷統計各欵共提<lb/>
　　解司庫耗羨銀十二萬八千六百五十餘兩又照<lb/>
　　舊提解漕米一分耗銀七千六百四十餘兩又京<lb/>
　　餉飯銀除支解外約餘銀五千兩又查出各衙門<lb/>
　　鹽規銀四千六百三十三兩以上共實提解司庫<lb/>
<pb n="KR2f0009_WYG_064-20a"/>
　　銀一十四萬五千九百二十餘兩内除督撫藩司<lb/>
　　書役工食紙張火藥表箋等項銀六千三十六兩<lb/>
　　又臬司糧驛二道奏銷解費押運赴淮公用等銀<lb/>
　　八千七百三十三兩督撫司道及知府同知通判<lb/>
　　勻給養亷銀共七萬二千九百七十六兩又首領<lb/>
　　佐雜等官除解餉額有水脚其餘一應差遣應留<lb/>
　　盤費銀二千兩又南新二縣附省事繁共存給公<lb/>
　　用銀八百兩實餘銀五萬五千三百八十餘兩以<lb/>
<pb n="KR2f0009_WYG_064-20b"/>
　　充通省公務及春秋二餉解費地丁奏銷并顔料<lb/>
　　銅觔木植水脚塘餉報資科場等項之用雖額提<lb/>
　　耗羨歳内不能全完而遞年通融新舊接濟一切<lb/>
　　公用養亷可無不敷不均之患矣<hi>臣</hi>識見淺陋未<lb/>
　　能合宜謹將均派養亷分繕酌提酌存二單恭呈<lb/>
御覽伏乞<lb/>
皇上指示遵行謹<lb/>
　奏<lb/>
<pb n="KR2f0009_WYG_064-21a"/>
凡如此等奏摺朕不過一覽而已從不批是當與否總<lb/>
在汝等撫藩大吏秉公合宜不欺不隱為之須還朕一<lb/>
當字而已能令後來者遵循不易不留瑕隙致被指摘<lb/>
檢㸃則可保無貽害於身家也倘料理少不妥協或假<lb/>
公濟私有網利狥情等弊前車之戒不必逺稽往古目<lb/>
今六七載間之報應歴歴可鑒也秉公為之<lb/>
閲酌存單内州縣養亷多寡不均處朕頗不以為然若<lb/>
照所派至於兩相互調時恐難免有不平物議而汝等<lb/>
<pb n="KR2f0009_WYG_064-21b"/>
亦不免存髙下其手之嫌也<lb/>
酌提單内道員養亷似較他省太少或此外仍别有資<lb/>
益處亦當據實聲明即此所辦亦不甚妥協況酌派通<lb/>
省公用養亷乃應廵撫奏請之事汝不當越奏將此三<lb/>
摺批諭與張坦麟看<lb/>
　　江西布政使<hi>臣</hi>李蘭謹<lb/>
　奏為恭謝<lb/>
聖訓事竊<hi>臣</hi>於雍正七年四月初六日奉到<lb/>
<pb n="KR2f0009_WYG_064-22a"/>
硃批奏報雨雪一摺及<lb/>
硃批酌定養亷三摺<hi>臣</hi>隨恭設香案叩頭祗領欽遵即<lb/>
　　將養亷三摺内所奉<lb/>
諭㫖恭交署撫<hi>臣</hi>張坦麟看明聽署撫臣囘<lb/>
　奏外伏念<hi>臣</hi>知識短淺見理未明承辦地方事務自<lb/>
　　知紕繆多端然不敢稍存私念欺罔<lb/>
聖明今奉<lb/>
諭㫖訓誡諄諄<hi>臣</hi>跪誦之下感激涕零惶恐無地寢食<lb/>
<pb n="KR2f0009_WYG_064-22b"/>
　　寤寐念兹在兹雖自分駑劣惟有殫心奮勉事事<lb/>
　　矢公矢慎不敢稍渉虛詐以仰副<lb/>
誥誡深仁於萬一耳所有㣲臣祗遵<lb/>
聖訓并感激愚忱理合恭摺<lb/>
　奏謝謹<lb/>
　奏<lb/>
當務實力奉行若少渉保身獨善瞻狥沽譽鑚營託庇<lb/>
之私不必逺尋鑒戒近觀諸本省之裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度張楷陳安<lb/>
<pb n="KR2f0009_WYG_064-23a"/>
䇿孫蘭苾等皆榜樣也惟有秉公持正竭力報國剛方<lb/>
孤介任勞任怨乃保身之良方餘無二䇿可仿效田文<lb/>
鏡鄂爾泰李衛毅然行去庶免遺憾勉之慎之<lb/>
　　江西布政使<hi>臣</hi>李蘭謹<lb/>
　奏為請嚴餉鞘之防衛飭禁護兵之騷擾以重錢糧<lb/>
　　以安民生事竊查定例解官領解餉銀由官塘大<lb/>
　　路按站行走夜宿州縣交明地方官差委官弁兵<lb/>
　　役防護沿途營汛撥兵護送法已周宻但各省至<lb/>
<pb n="KR2f0009_WYG_064-23b"/>
　　京站路有由州縣經過之處亦有與州縣間隔止<lb/>
　　由腰站經過之處其間由州縣之路固可夜宿城<lb/>
　　中交明地方官照例防護自無意外之虞其有不<lb/>
　　由州縣之腰站郵亭旅店既無堅壁深壘驛吏汛<lb/>
　　防亦復兵役寥寥以四通八達之孤村投寓巨萬<lb/>
　　餉鞘實為可慮<hi>臣</hi>愚以為宜請<lb/>
敕下各省督撫轉飭地方官查明凡係餉鞘經宿之腰<lb/>
　　站酌動公項銀兩於人居稠宻處所建設庫房三<lb/>
<pb n="KR2f0009_WYG_064-24a"/>
　　間厚其牆垣堅其門戶前後左右緊列柵欄餉到<lb/>
　　則交貯庫中令解官解役護送兵丁坐守於内外<lb/>
　　則鎻閉柵欄汛兵更夫廵邏達旦庻防範周宻餉<lb/>
　　鞘可保萬全至於護鞘官兵原由沿途營汛接遞<lb/>
　　撥送但文武衙門本無統轄解官㣲員更加藐視<lb/>
　　<hi>臣</hi>聞毎有不肖官兵藉護送之名於經宿旅店任<lb/>
　　意騷擾似宜急請嚴禁懇<lb/>
敕直省督撫轉飭地方文武官弁嚴行禁約凡護餉兵<lb/>
<pb n="KR2f0009_WYG_064-24b"/>
　　役俱令解官稽察約束如有違犯許解官詳移該<lb/>
　　管衙門并申報督撫拘提究革倘解官通同狥隐<lb/>
　　一經發覺立即<lb/>
　題㕘議處庻兵役知儆小民免累矣<hi>臣</hi>愚昧瀆陳是<lb/>
　　否有當伏乞<lb/>
皇上睿鑒施行謹<lb/>
　奏<lb/>
此奏是候交部議覆有㫖<lb/>
<pb n="KR2f0009_WYG_064-25a"/>
　　江西布政使<hi>臣</hi>李蘭謹<lb/>
　奏為奏<lb/>
聞事竊<hi>臣</hi>䝉署撫臣牌准户部咨開奉<lb/>
㫖著<hi>臣</hi>動公帑銀四千兩親往大庾南康二縣被水地<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_064-25b"/>
　<lb/>
恩㫖感愧交集遵於七月十二日前往二縣遍歴鄉村<lb/>
　　逐戶親查至閏七月初八日查畢欽遵<lb/>
諭㫖分别原被水之輕重科算<lb/>
　帑金於十一十二十三等日均勻賞給被淤田地已<lb/>
　　多開復禾苗俱各茂盛水衝房屋亦多修整間有<lb/>
　　未復未修者皆感沐<lb/>
皇恩現在開復修整<hi>臣</hi>見窮簷蔀屋實被<lb/>
<pb n="KR2f0009_WYG_064-26a"/>
　<lb/>
皇仁感激抒誠永戴生成之<lb/>
　<lb/>
　<lb/>
　題報外理合將遵<lb/>
㫖查勘及散賑事宜恭摺奏<lb/>
聞謹<lb/>
　奏<lb/>
<pb n="KR2f0009_WYG_064-26b"/>
覽<lb/>
　　江西布政使<hi>臣</hi>李蘭謹<lb/>
　奏為<lb/>
聖恩之教育彌深㣲<hi>臣</hi>之負罪莫逭恭伸謝悃仰祈<lb/>
聖鑒事竊<hi>臣</hi>於雍正七年九月十五日奉到<lb/>
硃批恭謝<lb/>
聖訓并大庾等縣散賑二摺隨恭設香案望<lb/>
闕叩頭祗領訖<hi>臣</hi>跪誦<lb/>
<pb n="KR2f0009_WYG_064-27a"/>
恩綸不勝惶悚戰慄汗流浹背誠有無地自容者伏念<lb/>
　　<hi>臣</hi>以一介庸愚受我<lb/>
皇上天髙地厚之恩由小翰林而擢至藩司每逢奏摺<lb/>
　　俱䝉<lb/>
聖慈諄諄誥誡<lb/>
敎育鴻仁有加無已<hi>臣</hi>非草木自應恪遵<lb/>
聖訓隨事體驗隨時省察上為<lb/>
朝廷宣徳化下為百姓計安全方於<hi>臣</hi>職無虧奈<hi>臣</hi>知<lb/>
<pb n="KR2f0009_WYG_064-27b"/>
　　識謭劣雖日凜冰兢恒多隕越以致地方災祲上<lb/>
　　厪<lb/>
宸衷<hi>臣</hi>罪大孽深即萬死何足蔽辜乃<lb/>
皇上不加嚴譴復頒<lb/>
恩諭多方教誡<lb/>
命<hi>臣</hi>以潔巳之良方示<hi>臣</hi>以免過之法則此誠我<lb/>
皇上格外生成之至徳<hi>臣</hi>惟加意奮勵一秉至公痛除<lb/>
　　沽譽瞻狥之習力求改過遷善之道凡存心行政<lb/>
<pb n="KR2f0009_WYG_064-28a"/>
　　　宣力效忠欽遵<lb/>
　皇上指示一以田文鏡鄂爾泰李衛諸公正大臣為效<lb/>
　　　法必不敢以學識才力之不如甘自暴棄致負我<lb/>
　皇上矜全玉成之大德也所有感激私忱理合恭摺奏<lb/>
　　謝伏乞<lb/>
　聖鑒謹<lb/>
　　奏<lb/>
　功名事已經結局今此代攝為期不過數月倘又致咎<lb/>
<pb n="KR2f0009_WYG_064-28b"/>
　誤頻聞則關係身家性命矣慎為之<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻六十四<lb/>
</p>
<p>
</p>
  </div>
</body>
</text>
</TEI>
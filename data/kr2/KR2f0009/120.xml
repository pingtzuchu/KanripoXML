<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_120-1a"/>
　欽定四庫全書<lb/>
硃批諭㫖巻一百二十<lb/>
硃批袁繼䕃奏摺<lb/>
　　　加總兵官銜駐防哈密陜西洮岷副將<hi>臣</hi>袁繼䕃<lb/>
　　　謹<lb/>
　　奏為恭謝<lb/>
　天恩事竊<hi>臣</hi>准署甘州提<hi>臣</hi>田畯咨蒙兵部劄開奉<lb/>
　㫖現在駐防哈密陜西洮岷副將袁繼䕃著加總兵銜<lb/>
<pb n="KR2f0009_WYG_120-1b"/>
　　一應事務會同員外郎盛柱辦理具奏欽此咨行到<lb/>
　　　<hi>臣臣</hi>隨恭設香案望<lb/>
　闕叩頭謝<lb/>
　恩訖伏思<hi>臣</hi>邊末武夫至愚極陋蒙<lb/>
　皇上隆恩由遊擊超擢漢中副將調任洮岷今復蒙<lb/>
　皇上加<hi>臣</hi>總兵職銜<hi>臣</hi>聞<lb/>
　命自天感激無地惟有竭盡駑駘悉心料理以期仰答<lb/>
　髙厚於萬一耳為此繕摺叩謝<lb/>
<pb n="KR2f0009_WYG_120-2a"/>
天恩謹<lb/>
　奏<lb/>
知道了爾將來大有成就之人勉之<lb/>
　　陜西涼州總兵官<hi>臣</hi>袁繼䕃謹<lb/>
　奏為微<hi>臣</hi>戀<lb/>
主情切懇請<lb/>
陛見仰覲<lb/>
天顔跪奏<lb/>
<pb n="KR2f0009_WYG_120-2b"/>
聖訓事竊<hi>臣</hi>荷蒙<lb/>
恩綸以副將加總兵職銜未及數月又蒙<lb/>
皇恩陞授涼州總兵<lb/>
髙厚之恩實難圖報但<hi>臣</hi>自受<lb/>
命以來夙夜兢惕思欲得覲<lb/>
天顔跪聆<lb/>
聖訓因駐防哈密未敢瀆<lb/>
　奏今<hi>臣</hi>已抵涼州任所犬馬戀<lb/>
<pb n="KR2f0009_WYG_120-3a"/>
主之心甚殷仰懇<lb/>
恩准<lb/>
陛見<hi>臣</hi>得以趨赴<lb/>
闕廷跪聆<lb/>
聖訓則<hi>臣</hi>有所遵循而巖疆亦有攸賴矣為此繕摺請<lb/>
㫖謹<lb/>
　奏<lb/>
爾來塞外甫經回任從容休息數月於明嵗來京陛見<lb/>
<pb n="KR2f0009_WYG_120-3b"/>
可也<lb/>
　　陜西涼州總兵官<hi>臣</hi>袁繼䕃謹<lb/>
　奏為懇乞<lb/>
聖恩俯准隨師以效愚誠事竊<hi>臣</hi>蒙<lb/>
皇上天恩拔擢總兵雖夙夜黽勉毫無報稱近承准督<lb/>
　　<hi>臣</hi>岳鍾琪照會密令<hi>臣</hi>在標屬挑選兵馬聽候調<lb/>
　　遣至領兵之員宜靜聽奉派但<hi>臣</hi>受<lb/>
恩深重報效無地今際用武之時披堅執鋭實所甘心<lb/>
<pb n="KR2f0009_WYG_120-4a"/>
　　是以感激思奮不能自已謹繕摺<lb/>
　奏伏乞<lb/>
皇上天恩准<hi>臣</hi>隨師行走則<hi>臣</hi>圖報下悃得以少效於<lb/>
　　將來矣為此謹<lb/>
　奏<lb/>
朕已有㫖命爾署理安西鎮印務矣安西乃新設要鎮<lb/>
大兵前進正賴接濟䇿應諸凡事務竭力勉為之<lb/>
　　署理陜西安西總兵官印務<hi>臣</hi>袁繼䕃謹<lb/>
<pb n="KR2f0009_WYG_120-4b"/>
　奏為恭懇<lb/>
聖恩憫念窮兵准開官當以濟緩急事竊<hi>臣</hi>見安西新<lb/>
　　設巖疆土無出産百物價值數倍内地兵丁衣食<lb/>
　　較為艱苦其日用緩急不無藉于典質但口外並<lb/>
　　無富商大賈納税開當之家不過闤闠小民押物<lb/>
　　求息每兩一月之息竟至三錢以致窮兵日用愈<lb/>
　　為困苦<hi>臣</hi>查安西前蒙<lb/>
皇上𤼵有庫貯通融銀共六萬兩内四萬兩必奏<lb/>
<pb n="KR2f0009_WYG_120-5a"/>
聞始敢動用至二萬兩為平時通融之用奉<lb/>
㫖不必具奏而此二萬兩内除哈密存貯二千兩<hi>臣</hi>庫<lb/>
　　現貯一萬八千兩<hi>臣</hi>請于此内動支三千兩開設<lb/>
　　官當照内地當舖例每兩每月三分起息其每月<lb/>
　　所有利息謹仰體<lb/>
皇上憫念在京八旗兵丁之<lb/>
恩㫖亦將此項利銀存貯公所安西兵丁之家遇有吉<lb/>
　　凶事故呈明借領其本利出入細冊每嵗經<hi>臣</hi>查<lb/>
<pb n="KR2f0009_WYG_120-5b"/>
　　核再行報部存案至前後接任之時造入交代冊<lb/>
　　内查核庶極邊汛地緩急常通無重利之苦有周<lb/>
　　濟之益而<lb/>
皇上愛養兵丁之盛心無逺不周矣是否允協伏乞<lb/>
睿鑒施行謹<lb/>
　奏<lb/>
此奏甚屬合宜咨明該督提照所請辦理聞汝嗜酒悞<lb/>
事當深戒之若不能遵朕訓諭仍復沈湎豈止自暴自<lb/>
<pb n="KR2f0009_WYG_120-6a"/>
棄負朕深恩莫汝為甚矣<lb/>
　　署理陜西安西總兵官印務<hi>臣</hi>袁繼䕃謹<lb/>
　奏為遵<lb/>
㫖議奏事竊<hi>臣</hi>准甘肅提<hi>臣</hi>宋可進咨雍正七年十二<lb/>
　　月十九日准署川陜督<hi>臣</hi>查郎阿咨雍正七年十<lb/>
　　二月初四日准户部咨内開和碩怡親王等奏稱<lb/>
　　派撥官兵事宜十二條開單恭呈<lb/>
御覽伏候<lb/>
<pb n="KR2f0009_WYG_120-6b"/>
皇上聖訓等因請<lb/>
㫖雍正七年十一月初四日奉<lb/>
㫖依議欽此欽遵内開衣孫蔡漢齊老圖地方闗係緊<lb/>
　　要隘口與安西相近應令安西鎮酌量派兵防守<lb/>
　　等因移咨到<hi>臣臣</hi>隨酌量于<hi>臣</hi>標派撥將弁並馬<lb/>
　　步兵丁共五百一十員名預備馬匹甲械鍋帳鎗<lb/>
　　礮弓箭口糧等項候安臺弁兵起程之日即令前<lb/>
　　往防守伏查沙州至衣孫蔡漢齊老圖共八百九<lb/>
<pb n="KR2f0009_WYG_120-7a"/>
　　十六里其間惟阿魯巴兒固水草最廣堪以屯兵<lb/>
　　且南北西三面俱通要路<hi>臣</hi>酌量于此處安逰擊<lb/>
　　一員千總一員外委二名帶兵三百名防守倉都<lb/>
　　幹地方有草而水泉細微形勢窄狹此處安守備<lb/>
　　一員把總一員外委二名帶兵一百名防守自此<lb/>
　　至衣孫蔡漢齊老圖隘口三百一十四里間水草<lb/>
　　微細難以屯兵應于倉都幹駐劄兵内每十日派<lb/>
　　官一員帶兵三十名至衣孫蔡漢齊老圖哨探一<lb/>
<pb n="KR2f0009_WYG_120-7b"/>
　　次其呵呵賽地方亦屬緊要但水草無多今酌安<lb/>
　　把總一員外委一名帶兵一百名防守呵呵賽在<lb/>
　　阿魯巴兒固之東北相距一百四十八里倉都幹<lb/>
　　在阿魯巴兒固之西相距一百二十五里此三處<lb/>
　　互相掎角勢同指臂駐劄之地似無踰此事闗軍<lb/>
　　機要務<hi>臣</hi>敬攄愚見酌量辦理所有派撥官兵數<lb/>
　　目駐防地方情形事宜理合繕摺先為具<lb/>
　奏伏乞<lb/>
<pb n="KR2f0009_WYG_120-8a"/>
皇上睿鑒施行謹<lb/>
　奏<lb/>
覽奏巳悉舉凡派遣官兵一切事宜槩行呈詳督提二<lb/>
臣畫一辦理即一面奏聞毋因係已密奏竟不請示于<lb/>
督提而行將所奏朕之批諭亦令張善備悉知之<lb/>
　　署理陜西安西總兵官印務<hi>臣</hi>袁繼䕃謹<lb/>
　奏為恭繳<lb/>
硃批諭㫖叩謝<lb/>
<pb n="KR2f0009_WYG_120-8b"/>
天恩事竊<hi>臣</hi>前奏請開官當以濟緩急一摺奉到<lb/>
硃批<hi>臣</hi>跪讀之下悚惶無地感激涕零伏念<hi>臣</hi>一介武<lb/>
　　夫由遊擊蒙<lb/>
皇上隆恩特擢副將旋授今職雖粉骨碎身亦不能仰<lb/>
　　答<lb/>
髙厚于萬一况<hi>臣</hi>鎮守巖疆責任重大又值軍興之際<lb/>
　　即晝夜儆惕猶恐貽悞倘<hi>臣</hi>所行之事幾微辜負<lb/>
皇恩不但難逃<lb/>
<pb n="KR2f0009_WYG_120-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　訓誡諄切之至意所有微<hi>臣</hi>感激下悃理合繕摺恭<lb/>
<pb n="KR2f0009_WYG_120-9b"/>
　　謝謹<lb/>
　　奏<lb/>
　覽<lb/>
　<lb/>
　<lb/>
　<lb/>
　<lb/>
硃批諭㫖巻一百二十<lb/>
</p>
<p>
</p>
  </div>
</body>
</text>
</TEI>
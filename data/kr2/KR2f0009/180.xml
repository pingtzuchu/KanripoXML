<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_180-1a"/>
　欽定四庫全書<lb/>
硃批諭㫖巻一百八十<lb/>
硃批李秉忠奏摺<lb/>
　　　雍正六年二月十二日杭州織造<hi>臣</hi>李秉忠謹<lb/>
　　奏為恭謝<lb/>
　天恩事竊<hi>臣</hi>一介庸愚至微至賤由廣儲司司庫歴陞<lb/>
　　　内閣侍讀學士雍正五年九月荷䝉<lb/>
　聖恩超擢河南按察使赴任未乆寸長莫效又䝉<lb/>
<pb n="KR2f0009_WYG_180-1b"/>
　皇上慈鑒以<hi>臣</hi>刑名事務未甚諳練著以按察使銜管<lb/>
　　　理杭州織造事務聞<lb/>
　命自天報稱無地<hi>臣</hi>自問何人膺此重任惟有竭盡駑<lb/>
　　　駘勤慎供職以仰報<lb/>
　皇恩於萬一耳所有感激微忱理合具摺奏<lb/>
　　謝謹<lb/>
　　奏<lb/>
　今將爾調任蘇州織造矣勉力供職惟當以顧惜顔面<lb/>
<pb n="KR2f0009_WYG_180-2a"/>
為務<lb/>
　　雍正六年二月二十七日蘇州織造<hi>臣</hi>李秉忠謹<lb/>
　奏為恭謝<lb/>
天恩事竊<hi>臣</hi>於雍正六年二月二十二日准浙江督<hi>臣</hi>
　　李衛咨准吏部咨開奉<lb/>
㫖李秉忠著調補蘇州織造仍兼理滸墅闗稅務欽此<lb/>
　　欽遵隨即望<lb/>
闕叩頭謝<lb/>
<pb n="KR2f0009_WYG_180-2b"/>
恩訖伏念<hi>臣</hi>荷蒙<lb/>
聖恩以按察使銜管理杭州織造事務任事未及一月<lb/>
　　復奉<lb/>
恩㫖著調補蘇州織造仍兼滸墅闗税務<hi>臣</hi>聞<lb/>
命自天報稱無地膺此錢糧重任惟有矢公矢慎竭誠<lb/>
　　供職以仰報<lb/>
皇恩於萬一耳為此繕摺奏<lb/>
　謝謹<lb/>
<pb n="KR2f0009_WYG_180-3a"/>
　奏<lb/>
竭力保全顔面莫負朕任用之恩但爾等包衣下賤習<lb/>
氣率多以欺隱為務毎見小利而不顧品行辜恩者不<lb/>
一其人即爾奏中矢公矢慎等語朕亦未能遽信試勉<lb/>
力行與朕㸔<lb/>
　　雍正六年三月初三日蘇州織造<hi>臣</hi>李秉忠謹<lb/>
　奏為奏<lb/>
聞事竊<hi>臣</hi>於雍正六年三月初二日到蘇視事確查今<lb/>
<pb n="KR2f0009_WYG_180-3b"/>
　　春雨水調和菜花麥子俱甚茂盛將來可獲豐收<lb/>
　　現在米價亦不髙昻小民樂業毋煩上厪<lb/>
聖懷所有二月分米糧價值并晴雨日期理合另摺開<lb/>
　　報謹<lb/>
　奏<lb/>
覽雨水調和情形深慰朕懷凡如此等之奏務須一一<lb/>
據實入告毋得絲毫隱飾即地方一切事務及大小官<lb/>
員之優劣若果灼見無疑亦當據情直陳倘不慎密招<lb/>
<pb n="KR2f0009_WYG_180-4a"/>
揺炫露借稱朕之耳目擅作威福嚇詐地方則自貽伊<lb/>
戚也且不但本省宜然蘇州地當孔道為四方輻輳之<lb/>
所其來徃官員暨經過商賈或遇有關係之事亦應留<lb/>
心體訪明白密奏以聞織造鈔關雖兩處衙門皆無繁<lb/>
勞辦理之處與其空閒無事何如於此等處留意莫愛<lb/>
惜心力趨避利害一秉良心為朕效力朕自然知悉若<lb/>
惟徇一巳之私容黙自便及虛張聲勢分外多事亦不<lb/>
能逃朕之照察也勉之慎之<lb/>
<pb n="KR2f0009_WYG_180-4b"/>
　　雍正六年九月初六日蘇州織造<hi>臣</hi>李秉忠謹<lb/>
　奏為<lb/>
天威遠播事欽惟我<lb/>
皇上治隆千古<lb/>
　功冠百王<lb/>
　文德覃敷洽深仁於異域<lb/>
　武功赫奕凛聲教於殊方凡戴髙履厚之區日出扶<lb/>
　桑之地無不遠奉<lb/>
<pb n="KR2f0009_WYG_180-5a"/>
　　正朔爭效<lb/>
　　享王乃有阿爾布巴等逆天背理侵擾西藏<lb/>
　皇上胞與為懷赫焉震怒<lb/>
　特命大臣帶兵前徃究察情由分别治罪一切機宜皆<lb/>
　　　預定於<lb/>
　宸衷勝算今渠魁巳經就擒從此沙漠永清共樂昇平<lb/>
　　　矣<hi>臣</hi>接閱邸鈔不勝踴躍歡忭之至為此具摺稱<lb/>
　　賀以<lb/>
<pb n="KR2f0009_WYG_180-5b"/>
　聞謹<lb/>
　　奏<lb/>
　此事仰頼<lb/>
上天垂慈竝<lb/>
聖祖在天之靈黙佑成功實非人力所強能者<lb/>
　奏事之摺留中<lb/>
　　　同日又<lb/>
　　奏竊<hi>臣</hi>保薦監察御史現在江南稽察錢糧伊拉齊<lb/>
<pb n="KR2f0009_WYG_180-6a"/>
　　前在<lb/>
　養心殿造辦處與<hi>臣</hi>一處當差見其為人謹慎操守<lb/>
　　頗好才亦敏捷今稽查錢糧盡心料理辦事明白<lb/>
　　堪勝布政使之任前任河南南陽府知府今陞江<lb/>
　　寜糧道劉永鐄<hi>臣</hi>在河南時聞其在滎澤縣聲名<lb/>
　　甚好後見任南陽府辦事勤敏刑名諳練操守亦<lb/>
　　優堪勝按察使之任為此繕摺謹<lb/>
　奏<lb/>
<pb n="KR2f0009_WYG_180-6b"/>
此二人何待爾舉保朕素所知者聲名俱好劉永鐄居<lb/>
心尚未悉其定向若肯向上造詣將來更當進益但少<lb/>
覺虛偽耳<lb/>
　　雍正七年二月初四日蘇州織造<hi>臣</hi>李秉忠謹<lb/>
　奏為奏明商船阻淺事竊<hi>臣</hi>於雍正六年三月初二<lb/>
　　日到任徵收頭二三季正餘錢糧俱有九萬十萬<lb/>
　　十一萬不等悉按季報部矣惟第四季錢糧自十<lb/>
　　二月至正月兩箇月止收二萬九千兩有竒於正<lb/>
<pb n="KR2f0009_WYG_180-7a"/>
　　額尚未足數查現季錢糧短少情由悉因上年夏<lb/>
　　秋之交雨水不多民間又復戽水溉田是以稼穡<lb/>
　　豐收而河水淺涸目下又兼空艘南旋重運北上<lb/>
　　以致鎮江口至丹陽一路凡來往商船以及官員<lb/>
　　差使人等船隻停泊河干俱難行動甚有躭擱數<lb/>
　　十日方能進鎮江口者如遇重運阻淺又拏商船<lb/>
　　起剝目今不但貨船不能到闗致虧<lb/>
　國課即糧艘亦多阻滯恐誤漕運理合據實奏<lb/>
<pb n="KR2f0009_WYG_180-7b"/>
聞伏乞<lb/>
皇上敕下漕臣暨督撫二臣如何設法使河路疏通庶<lb/>
　　漕務不致有誤而課稅無虧行旅商民均有禆益<lb/>
　　矣謹<lb/>
　奏<lb/>
漕河阻淺殊未之聞商賈船隻或因重運北上不無躭<lb/>
延阻滯耳<lb/>
　　雍正七年三月初十日蘇州織造<hi>臣</hi>李秉忠<lb/>
<pb n="KR2f0009_WYG_180-8a"/>
　奏為恭請<lb/>
陛見以抒蟻悃事竊<hi>臣</hi>自雍正五年九月間䝉<lb/>
聖恩超擢河南按察使赴任未久<lb/>
特命管理杭州織造旋調蘇州又兼滸墅關稅務暌隔<lb/>
天顔迄今幾近二載<hi>臣</hi>受<lb/>
恩深重悚惶依戀更倍尋常今關差一年任滿共收正<lb/>
　　餘錢糧三十五萬九千五百五十兩有竒除額解<lb/>
　　銀十九萬一千一百五十一兩零盈餘銀一十六<lb/>
<pb n="KR2f0009_WYG_180-8b"/>
　　萬八千三百九十八兩零現在彚解伏乞<lb/>
聖恩<lb/>
允<hi>臣</hi>赴京<lb/>
陛見恭請<lb/>
聖安則外任事宜既得跪聆<lb/>
聖訓微<hi>臣</hi>下悃庶幾少遂瞻依仰沐<lb/>
洪慈於生生世世矣為此具摺<lb/>
　奏請以<lb/>
<pb n="KR2f0009_WYG_180-9a"/>
　　聞謹<lb/>
　　　奏<lb/>
　　不必來京在任勤慎效力勝如無益之徃返也諸如地<lb/>
　　方上風聞事件從未見爾陳奏一次此後亦當留心訪<lb/>
　　詢但須慎密毋借此作威福於人若不能密不如不奏<lb/>
　　也<lb/>
　<lb/>
　<lb/>
<pb n="KR2f0009_WYG_180-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻一百八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_175-1a"/>
　欽定四庫全書<lb/>
硃批諭旨巻一百七十五之一<lb/>
硃批嵇曾筠奏摺<lb/>
　　　雍正元年七月初九日兵部左侍郎<hi>臣</hi>嵇曾筠謹<lb/>
　　奏爲欽奉<lb/>
　上諭事竊<hi>臣</hi>欽承<lb/>
　簡命堵築河南中牟縣決口於六月二十二日起程行<lb/>
　　　至彰德府境聞北岸又復漫溢隨星馳前進於七<lb/>
<pb n="KR2f0009_WYG_175-1b"/>
　　　月初四日至武陟縣木欒店地方初五日閱看銚<lb/>
　　　期營至馬營漫口共十一處即於初六日由沁堤<lb/>
　　　頭閱看秦家厰一帶堤埽工程渡河由滎澤至中<lb/>
　　　牟十里店西<hi>臣</hi>查得西決口八丈現在鑲築壩臺<lb/>
　　　漸次下埽東決口二十餘丈亦現在鑲築壩臺其<lb/>
　　　勢湧急俟水溜稍減即便上緊催儹下埽堵塞派<lb/>
　　　委隨帶官祝兆鵬朱藻李世傑在西口高文愷張<lb/>
　　　近光馮敬玉朱于宣拖克拖海在東口併協同印<lb/>
<pb n="KR2f0009_WYG_175-2a"/>
　　河各官無分晝夜加謹防護相機堵塞不得再有<lb/>
　　沖坍其決口以下祥符尉氏扶溝通許等縣村莊<lb/>
　　田禾淹沒甚多又祥符之朱仙鎭人煙商賈素稱<lb/>
　　繁庶亦被水衝巳成一片汪洋<hi>臣</hi>現在咨明撫臣<lb/>
　　確查其近處即行酌賑遠處俟查明到日亦即公<lb/>
　　同委員賑濟以仰副我<lb/>
皇上軫恤災黎至意再河臣齊蘇勒尚未到豫<hi>臣</hi>現在<lb/>
　　會同撫臣石文焯竝河臣委到人員商酌務期作<lb/>
<pb n="KR2f0009_WYG_175-2b"/>
　　速將決口修成上慰<lb/>
聖懷謹此先行奏<lb/>
聞伏祈<lb/>
睿鑒謹<lb/>
　奏<lb/>
覽奏知道了帶往各員素不諳宣塞之務何能計日成<lb/>
功應仍令向時河官承修將隨帶新員分委協辦往來<lb/>
督催方是不可憑仗一已之見率意主持恐徒糜工料<lb/>
<pb n="KR2f0009_WYG_175-3a"/>
無益於事也用得其人一可當十茍以未經熟練之人<lb/>
期其速竣之效及所築不固又復拆改重修不幾用十<lb/>
而費百耶工程關係甚鉅切勿自作聰明特諭<lb/>
　　雍正元年七月十八日兵部左侍郎<hi>臣</hi>嵇曾筠謹<lb/>
　奏爲欽奉<lb/>
上諭事竊<hi>臣</hi>欽承<lb/>
諭旨堵築中牟縣漫決口岸其西口加謹進埽已於本<lb/>
　　月十四日卯時合龍現在鑲墊邊埽建築月堤以<lb/>
<pb n="KR2f0009_WYG_175-3b"/>
　　資保固東口亦現在相機進埽俟水勢稍減即便<lb/>
　　催儹堵築務期作速修成所有西口合龍日期<hi>臣</hi>
　　謹會同總河<hi>臣</hi>齊蘇勒河南撫<hi>臣</hi>石文焯具摺奏<lb/>
聞伏祈<lb/>
睿鑒謹<lb/>
　奏<lb/>
若不度量水勢而惟急於堵築恐徒多費終無裨益當<lb/>
與經歴既久熟悉工務者詳商妥酌行之<lb/>
<pb n="KR2f0009_WYG_175-4a"/>
　　同日又<lb/>
　奏爲欽奉<lb/>
上諭事竊<hi>臣</hi>欽承<lb/>
諭旨堵築中牟決口查中牟縣屬官堤危險之處尚多<lb/>
　　<hi>臣</hi>一面嚴飭印河各官加謹巡防凡有險要即便<lb/>
　　加幫修治以爲未雨之防再訪查豫省河工廢弛<lb/>
　　巳久兩岸官堤約長八百餘里河水旁洩則河身<lb/>
　　漸高河灘淤澱則河堤卑薄一遇伏秋暴漲在在<lb/>
<pb n="KR2f0009_WYG_175-4b"/>
　　危險斷非簣土束薪畧加補葺便可濟事但印河<lb/>
　　各官因向無額設歲修錢糧未免因陋就簡茍安<lb/>
　　目前及至衝決則募夫辦料費用浩繁而村莊田<lb/>
　　廬之淹沒又不可勝計<hi>臣</hi>愚以爲與其補救於後<lb/>
　　費多而工難毋寧預防於先費省而工易伏乞我<lb/>
皇上敇下河撫兩臣確查豫省兩岸官堤估計夫料於<lb/>
　　秋汛後遴委幹員協同辦理普律加幫寛厚堅實<lb/>
　　其險要處所應如何分别修築工完之後應如何<lb/>
<pb n="KR2f0009_WYG_175-5a"/>
　　　看守防護聽河撫兩臣詳加酌議務期周備完固<lb/>
　　　縱使汛水漲發庶幾有備無患於河道民生均有<lb/>
　　　裨益<hi>臣</hi>不揣冒昧謹具摺奏<lb/>
　聞請<lb/>
　旨伏祈<lb/>
　睿鑒謹<lb/>
　　奏<lb/>
　修防各事宜已有旨矣遣張鵬翮來豫正爲此舉<lb/>
<pb n="KR2f0009_WYG_175-5b"/>
　　　雍正元年八月二十四日兵部左侍郎<hi>臣</hi>嵇曾筠<lb/>
　　　謹<lb/>
　　奏爲欽奉<lb/>
　上諭事本月二十二日中書牟瀜交到吏部咨文内開<lb/>
　　　雍正元年八月十四日怡親王傳<lb/>
　旨<lb/>
聖祖指示釘船幫挑水壩旣應保固卽當從此壩尾接至<lb/>
　　遙堤若從秦家厰北壩尾接至遥堤恐其兠水秦家<lb/>
<pb n="KR2f0009_WYG_175-6a"/>
　厰月堤與其在外幫築不如從中塡實更覺堅固將<lb/>
　幫築月堤與從中塡實工價估計著舅舅隆科多大<lb/>
　學士張鵬翮會同派一員前往幷圖交與嵇曾筠齊<lb/>
　蘇勒石文焯議奏欽此欽遵等因到<hi>臣</hi>跪讀之下仰<lb/>
　　見我<lb/>
皇上至聖至明洞悉河道情形千里之外如同燭照查<lb/>
　　釘船幫挑水壩應加保固但建築格堤若從秦家<lb/>
　　厰北壩尾起誠如<lb/>
<pb n="KR2f0009_WYG_175-6b"/>
聖諭必有兠水之虞應卽從釘船幫壩尾接至遥堤庶<lb/>
　　河水有所捍禦銚期營一帶村莊可賴保全再查<lb/>
　　秦家厰月堤在外幫築工價似屬稍減但毎年修<lb/>
　　理爲費亦多況兩面皆水龍門口埽工幾及百丈<lb/>
　　沁黃交漲時不無意外之慮若從中塡實堤工大<lb/>
　　有倚靠人力容易展施洵爲一勞永逸之功我<lb/>
皇上睿謨周備盡美盡善非<hi>臣</hi>等愚昧所能見及除建<lb/>
　　築格堤竝估計月堤從中塡實之處容<hi>臣</hi>會同河<lb/>
<pb n="KR2f0009_WYG_175-7a"/>
　　撫兩臣詳加勘議再<lb/>
　奏外所有<hi>臣</hi>接准部文欽奉<lb/>
上諭事理合先繕摺奏<lb/>
聞謹<lb/>
　奏<lb/>
凡如此等建築之舉但應各出已見講求適當之方期<lb/>
收後效切勿渉於迎合阿順非朕所樂聞也知之誌之<lb/>
　　雍正元年九月二十五日兵部左侍郎<hi>臣</hi>嵇曾筠<lb/>
<pb n="KR2f0009_WYG_175-7b"/>
　　河南巡撫<hi>臣</hi>石文焯謹<lb/>
　奏爲呈報事雍正元年九月二十二日據南河同知<lb/>
　　劉永錫呈稱本月二十日起北風大作水乘風勢<lb/>
　　漫溢鄭州來童寨民堤直射南岸中牟縣楊橋官<lb/>
　　堤搶護不及於二十二日子時漫開又據陽武縣<lb/>
　　丞謝球報稱鄭州知州張鋐誤聽來童寨居民於<lb/>
　　本月二十一日夜挖陽武民堤放水致漫溢楊橋<lb/>
　　官堤等因到<hi>臣</hi>等隨卽親詣勘視見決口約寛十<lb/>
<pb n="KR2f0009_WYG_175-8a"/>
　　餘丈即委郎中祝兆鵬管河同知劉永錫等率領<lb/>
　<lb/>
　<lb/>
　<lb/>
　　二俱注射楊橋官堤以致漫決楊橋在十里店上<lb/>
　　流其漫水俱從賈魯河南下現今秋禾已經收穫<lb/>
　<lb/>
　<lb/>
<pb n="KR2f0009_WYG_175-8b"/>
　<lb/>
　　時候纔開民堤放水不料夜半官堤漫開等語查<lb/>
　　鄭州來童寨地方逼近河濱因九月二十等日風<lb/>
　　雨馳驟河水湧決民堤致淹廬舍州民楊四等雖<lb/>
　　被淹情急不合擅挖陽武民堤放水該州不能嚴<lb/>
　　行禁止咎亦難辭除疎防各官俟查明<lb/>
　題㕘外所有漫決情由<hi>臣</hi>等謹據實奏<lb/>
聞伏乞<lb/>
<pb n="KR2f0009_WYG_175-9a"/>
睿鑒謹<lb/>
　奏<lb/>
有是理乎皆緣汝等大吏惟假仁假義是務素不申明<lb/>
法度故爾地方官民毫無忌憚致令無限金錢填於巨<lb/>
浪不知此等耗費當以何項抵補也<lb/>
　　雍正元年十二月十五日兵部左侍郎<hi>臣</hi>嵇曾筠<lb/>
　　謹<lb/>
　奏爲欽奉<lb/>
<pb n="KR2f0009_WYG_175-9b"/>
上諭事雍正元年十二月十二日接准工部咨開爲飛<lb/>
　　報漫口合龍緣由奉<lb/>
旨先聞中牟縣堤口漫決朕念切民生深爲軫懷覽奏<lb/>
　中牟縣十里店東口已經堵築合龍斷流知道了但<lb/>
　係隆冬所築工程仍加意防守保固該部知道欽此<lb/>
　　欽遵<hi>臣</hi>現在率領隨帶各官住宿堤頭晝夜防護<lb/>
　　月堤已經告成竝於十里店上下堤岸加幫高厚<lb/>
　　鑲墊風埽以資捍衞但<hi>臣</hi>來往河濱竊見黃河自<lb/>
<pb n="KR2f0009_WYG_175-10a"/>
　　中牟以下淤澱更甚有水處僅深三五尺不等間<lb/>
　　有河身竟成平陸惟兩旁支河通流環繞堤根多<lb/>
　　被沖刷十里店一帶地形低窪黃水滙聚楊橋指<lb/>
　　日合龍水勢必更加長誠如<lb/>
聖諭須加意防守保固<hi>臣</hi>會商河撫兩臣必得下流疏<lb/>
　　通方可遄行無阻隨委員於黃河正身淤塞處所<lb/>
　　挑挖水漕計長三里有餘引黃水正流自然衝刷<lb/>
　　成河既有去路可免逼注堤根之患爲費無多似<lb/>
<pb n="KR2f0009_WYG_175-10b"/>
　　屬有益所有接准部咨奉<lb/>
旨保固十里店工程事理竝挑挖河身淤淺情形理合<lb/>
　　具摺奏<lb/>
聞伏乞<lb/>
睿鑒謹<lb/>
　奏<lb/>
身在河濱相度情形酌量料理何至有舛謬之失且爾<lb/>
等皆係朕所信用之人料必不誤國家事也勉之<lb/>
<pb n="KR2f0009_WYG_175-11a"/>
　　同日又<lb/>
　奏爲奏<lb/>
聞事竊查黃河兩岸加幫堤工需用浩繁不便多費庫<lb/>
　　銀當爲設法興修<hi>臣</hi>訪聞得豫省捐納積穀事例<lb/>
　　内有羨餘約計三十餘萬兩可爲幫築堤工之費<lb/>
　　因目下初捐尚未收足而兩岸須及早修理不能<lb/>
　　久待合無先將地丁錢糧動用給發俟捐款收足<lb/>
　　之時即將羨餘補項以河南之物力充河南之公<lb/>
<pb n="KR2f0009_WYG_175-11b"/>
　　用庶庫銀不致多費於河工亦大有裨益矣謹據<lb/>
　　<hi>臣</hi>訪查愚見所及繕摺奏<lb/>
聞伏乞<lb/>
睿鑒謹<lb/>
　奏<lb/>
凡事但宜據理直行奚庸如是周折用所當用國帑亦<lb/>
何惜之有所奏知道了與撫臣詳籌妥計為之<lb/>
　　雍正二年四月初九日副總河兵部左侍郎<hi>臣</hi>嵇<lb/>
<pb n="KR2f0009_WYG_175-12a"/>
　　曾筠謹<lb/>
　奏爲恭謝<lb/>
天恩敬請<lb/>
聖訓事竊<hi>臣</hi>一介庸愚至微極陋䝉<lb/>
皇上天恩俞允廷議暫授以副總河之銜耑管豫省河<lb/>
　　務聞<lb/>
命自天感懼交廹誠恐庸才不能勝任具摺陳情復䝉<lb/>
敕下王大臣議覆仍照前議奉<lb/>
<pb n="KR2f0009_WYG_175-12b"/>
旨依議著部行文將嵇曾筠奏摺一併發去欽此欽遵<lb/>
　　工部備咨到<hi>臣</hi>隨恭設香案望<lb/>
闕叩頭謝<lb/>
恩訖伏念<hi>臣</hi>智識淺短河務關係重大懇祈<lb/>
皇上訓示方畧俾有遵循以圖黽勉趨事仰報<lb/>
高厚於萬一謹具摺恭謝<lb/>
天恩敬請<lb/>
聖訓伏乞<lb/>
<pb n="KR2f0009_WYG_175-13a"/>
睿鑒謹<lb/>
　奏<lb/>
具本奏謝方始合體卽明白回奏二摺亦當由部轉達<lb/>
今授爾副總河之職身膺地方責任遇應具疏題請之<lb/>
事照例具題不可專用密摺非同從前欽差之比矣<lb/>
　　雍正二年閏四月十三日副總河兵部左侍郎<hi>臣</hi>
　　嵇曾筠謹<lb/>
　奏爲<lb/>
<pb n="KR2f0009_WYG_175-13b"/>
聖主恩施至渥微<hi>臣</hi>感激難名謹伸謝悃仰祈<lb/>
睿鑒事竊<hi>臣</hi>仰荷<lb/>
皇上天恩授以副總河之銜復䝉<lb/>
軫念若無標下官兵難供驅使<lb/>
特諭王大臣議撥河南撫標兵弁竝分給河營兵目<lb/>
睿慮周詳<lb/>
隆恩稠疊聞<lb/>
命之下感激涕零犬馬有知捐糜莫報惟有夙夜祗愼<lb/>
<pb n="KR2f0009_WYG_175-14a"/>
　　督率修防以圖勉竭愚忱今武陟縣釘船幫<lb/>
御壩尾格堤巳經築成現在辦料加鑲護埽以資捍禦<lb/>
　　其餘兩岸工程要處先為加謹儹修所有微<hi>臣</hi>䝉<lb/>
恩賞給標兵除另疏恭謝外謹具摺<lb/>
　奏謝<lb/>
天恩伏乞<lb/>
睿鑒謹<lb/>
　奏<lb/>
<pb n="KR2f0009_WYG_175-14b"/>
知道了伏汛將屆其加意防禦毋忽<lb/>
　　同日又<lb/>
　奏為奏<lb/>
聞事竊<hi>臣</hi>前以河工需費浩繁豫省捐納積穀事例内<lb/>
　　有羨餘銀兩可充加幫堤工之用具摺奏<lb/>
聞欽奉<lb/>
硃批<hi>臣</hi>跪讀之下當即遵照宻商時因部文未到捐例<lb/>
　　初開一時不能定議至四月撫臣武闈事竣方得<lb/>
<pb n="KR2f0009_WYG_175-15a"/>
　　會商據云原擬毎穀一石加費三錢五分撫藩二<lb/>
　　錢州縣一錢餘五分為倉厫苫葢之費今恐官生<lb/>
　　觀望不前與藩司酌議將州縣一錢減去止有撫<lb/>
　　藩二錢約共計二十萬兩可充公用<hi>臣</hi>復細加察<lb/>
　　訪無異謹據實覆<lb/>
　奏倘州縣將來另增使費<hi>臣</hi>一有聞見自應入<lb/>
　奏謹具摺奏<lb/>
聞伏乞<lb/>
<pb n="KR2f0009_WYG_175-15b"/>
睿鑒謹<lb/>
　奏<lb/>
此項羨餘前據石丈焯奏請以之填補地方虧空今若<lb/>
一旦歸公為河工之用恐任其事者於此外更為多索<lb/>
則必致苦累官生胥觀望不前矣斷不可行仍應動用<lb/>
正項為是<lb/>
　　雍正二年五月二十一日副總河兵部左侍郎<hi>臣</hi>
　　嵇曾筠謹<lb/>
<pb n="KR2f0009_WYG_175-16a"/>
　奏為欽奉<lb/>
上諭事雍正二年五月十七日撫臣石文焯差齎欽奉<lb/>
皇上硃批條議辦料募夫奏摺<lb/>
諭旨有人奏此一二事覽之不勝駭異朕如此推心置<lb/>
　腹任用爾等凡有累民之舉槩令據實入告而爾等<lb/>
　竟若㒺聞政令乖方一至於此朕惟仰天涙下亦無<lb/>
　言可諭爾等也石文焯嵇曾筠田文鏡同看欽此<hi>臣</hi>
　　跪讀之下惶悚汗流置身無地<hi>臣</hi>質本庸愚未能<lb/>
<pb n="KR2f0009_WYG_175-16b"/>
　　預先陳<lb/>
　奏荷䝉<lb/>
聖諭嚴切<hi>臣</hi>罪尤深敢不據實奏<lb/>
聞伏查豫省河工料物向例毎斤給價一釐大半車運<lb/>
　　交工不比江南有官造浚船河兵撐駕之便所給<lb/>
　　料價未免不敷祗緣<lb/>
　奏銷漕規遵行已久<hi>臣</hi>初到河工不敢遽更成例毎<lb/>
　　見各屬採運艱難是以上年於預備料物奏摺内<lb/>
<pb n="KR2f0009_WYG_175-17a"/>
　　請量給車價以資運送現今各州縣承辦歲搶修<lb/>
　　料物即於本境採買運送猶為省力惟武陟中牟<lb/>
　　二縣工程需料較多<hi>臣</hi>會同撫臣細加商酌若盡<lb/>
　　於附近鄰邑購辦恐滋擾累故一面委員照時價<lb/>
　<lb/>
　<lb/>
　<lb/>
　　非若從前辦料專責成於州縣也我<lb/>
<pb n="KR2f0009_WYG_175-17b"/>
皇上軫念民艱無微不照<hi>臣</hi>謹仰體<lb/>
聖懷悉心籌畫以紓民力嗣後辦料總在價賤時委員<lb/>
　　多購設厰堆貯況目下二麥豐登雨澤均調將來<lb/>
　　秋禾成熟沿河州縣料物自可早辦無庸取給他<lb/>
　　境而里民辦運之弊不禁自除矣再查上年漫口<lb/>
　　工程緊急用夫衆多不得不賴鄰邑協濟今加幫<lb/>
<pb n="KR2f0009_WYG_175-18a"/>
　　募夫役無多汛水將至必資里夫搶築有田之家<lb/>
　　雇覓充應除所挑之方價領去外仍要田戸按日<lb/>
　　幫貼查應募之夫自食其力不憚勤勞毎日二名<lb/>
　　可挑土一方里下之夫强弱不齊希圖幫貼毎日<lb/>
　　四名始挑土一方人數既多則方價自覺其少<hi>臣</hi>
　<lb/>
　<lb/>
　<lb/>
<pb n="KR2f0009_WYG_175-18b"/>
　　築亦易見功矣至土方因取土遠近分别估計有<lb/>
　　二錢四分一錢六分一錢二分之不等除司庫照<lb/>
　　例扣存加一節省外該州縣領帑築堤有照方全<lb/>
　　給者有因係水方并節省銀兩悉行借給而工猶<lb/>
　　未完者有原係旱方先發九分六釐餘一分二釐<lb/>
　　為行硪澆水做邊竝雨淋塌缷修補殘缺之用者<lb/>
　　總緣千里長堤土性不同地形逈别自難一律伏<lb/>
　　念我<lb/>
<pb n="KR2f0009_WYG_175-19a"/>
皇上注念河防發帑數十萬金以圖萬世永賴民生關<lb/>
　　係錢糧重大<hi>臣</hi>惟有冰兢自矢務期上不糜帑下<lb/>
　　不累民如有官役侵漁<hi>臣</hi>卽具疏㕘核究治斷不<lb/>
　<lb/>
聖主任使微<hi>臣</hi>之至意為此據實奏<lb/>
聞伏祈<lb/>
皇上訓示謹<lb/>
　奏<lb/>
<pb n="KR2f0009_WYG_175-19b"/>
覽奏俱悉<lb/>
　　同日又<lb/>
　奏為欽奉<lb/>
上諭事竊<hi>臣</hi>䝉<lb/>
皇上硃批<hi>臣</hi>奏摺欽奉<lb/>
諭旨知道了伏汛將屆其加意防禦毋忽欽此欽遵伏<lb/>
　　念<hi>臣</hi>庸鈍微才謬膺河工重任夙夜祗懼不敢一<lb/>
　　刻稍懈況今伏汛將至荷䝉<lb/>
<pb n="KR2f0009_WYG_175-20a"/>
　睿慮周詳訓示諄切惟有益加惕勵恪勤仰慰<lb/>
　聖懷目下沁黃水勢雖覺稍長尚未湧急<hi>臣</hi>上年奏請<lb/>
　　　挑挖倉頭對岸引河已於本月十六日竣工候水<lb/>
　　　長風便之時卽將河口相機開放俾由西北順達<lb/>
　　　東南以緩北岸頂衝之勢其釘船幫<lb/>
　<lb/>
　<lb/>
　　　陟各工稍有就緒卽星馳南北兩岸查催堤工加<lb/>
<pb n="KR2f0009_WYG_175-20b"/>
　　　謹修防務期有備無患永慶安瀾所有欽奉<lb/>
　諭旨緣由理合具摺奏<lb/>
　聞謹<lb/>
　　奏<lb/>
　凡事惟盡人事以聽<lb/>
天耳然非忠誠二字末由感格<lb/>
上蒼神明之賜佑況河流浩瀚遷變無常黙黙中實有主<lb/>
　之者更當竭盡忠誠以仰邀佑助方克奏底定之功也<lb/>
<pb n="KR2f0009_WYG_175-21a"/>
　勉之<lb/>
　　　雍正二年六月十八日副總河兵部左侍郎<hi>臣</hi>嵇<lb/>
　　　曾筠謹<lb/>
　　奏為欽奉<lb/>
　上諭事雍正二年六月十一日<hi>臣</hi>於武陟工所跪接<lb/>
　皇上硃批<hi>臣</hi>奏摺欽奉<lb/>
　諭旨凡事惟盡人事以聽<lb/>
天耳然非忠誠二字末由感格<lb/>
<pb n="KR2f0009_WYG_175-21b"/>
上蒼神明之賜佑況河流浩瀚遷變無常黙黙中實有主<lb/>
　　之者更當竭盡忠誠以仰邀佑助方克奏底定之功<lb/>
　　也勉之欽此<hi>臣</hi>凜遵<lb/>
　訓示感激服膺惟有矢竭忠誠益加小心勤慎以仰副<lb/>
　聖主朂勵<hi>微臣</hi>之至意竊查伏汛以來沁水於五月二<lb/>
　　　十七八日長發幸賴<lb/>
　皇上指示建築格堤加鑲護埽水勢漫至堤根得資堵<lb/>
　　　禦仍由大河東注六月初二三日黃水甚長俱從<lb/>
<pb n="KR2f0009_WYG_175-22a"/>
　　南岸引河順下不致逼趨北岸釘船幫<lb/>
御壩秦家厰一帶工程安穩詹家店馬營等村從前被<lb/>
　　水之處今已遍種禾苗人民樂業兹六月十九日<lb/>
　　秋汛方屆武陟各工最關重大<hi>臣</hi>祗遵<lb/>
聖諭加謹修防不敢稍懈再查自滎澤以下水趨南岸<lb/>
　　鄭州中牟一帶俱屬緊要自中牟以下水又折趨<lb/>
　　北岸陽武地方尤屬要工俱經料理下埽搶築<hi>臣</hi>
　　往來查視督率道㕔印汛各官竝多派効力人員<lb/>
<pb n="KR2f0009_WYG_175-22b"/>
　　住宿堤頭竭力儹修務期保固以盡職守所有伏<lb/>
　　汛水勢平穩情形除會疏<lb/>
　題報外謹具摺奏<lb/>
聞伏祈<lb/>
睿鑒謹<lb/>
　奏<lb/>
前已有旨諭石文焯矣其共相勉力以保固秋汛<lb/>
　　雍正二年六月二十五日副總河兵部左侍郎<hi>臣</hi>
<pb n="KR2f0009_WYG_175-23a"/>
　　嵇曾筠謹<lb/>
　奏為欽奉<lb/>
上諭事竊查黃河伏秋兩汛寧夏例有水報毎長一尺<lb/>
　　豫省約有三倍自伏汛以來據寧夏同知報稱五<lb/>
　　月二十三日水長一尺五寸又六月初七日水長<lb/>
　　一尺七寸<hi>臣</hi>於武陟工次約計黃水到時雖長四<lb/>
　　五尺不等幸隨長隨消且沁黃諸水次第而下不<lb/>
　　致竝漲故兩岸堤工皆得修守平穩實由我<lb/>
<pb n="KR2f0009_WYG_175-23b"/>
皇上福庇所致今秋汛方來<hi>臣</hi>率同在工人員晝夜巡<lb/>
　　查加謹防護不敢稍懈所有近日河水安瀾情形<lb/>
　　理合具摺奏<lb/>
聞伏祈<lb/>
睿鑒謹<lb/>
　奏<lb/>
今夏伏汛原不為大一切堤工幸俱平穩兹秋汛方來<lb/>
水勢諒非前比須當竭力保護已降有諭旨矣<lb/>
<pb n="KR2f0009_WYG_175-24a"/>
　　同日又<lb/>
　奏為奏<lb/>
聞事竊<hi>臣</hi>查勘堤工於六月二十二日至祥符縣南岸<lb/>
　　時値學臣歲試開封府屬聞封邱縣生童不肯應<lb/>
　　考隨查詢緣由知因該縣唐綏祖以所屬堤長工<lb/>
　　險汛水正當長發亟需搶築一時募夫無多暫令<lb/>
　　各社添雇夫役不分儒宦戸一體均出徵收錢糧<lb/>
　　亦不分儒宦戸槩用滾單挨催以致生童嘖有煩<lb/>
<pb n="KR2f0009_WYG_175-24b"/>
　　言又細訪封邱東西兩社該縣以西社連歲歉收<lb/>
　　毎田四頃雇夫一名東社上年有收毎田二頃雇<lb/>
　　夫一名至催徵錢糧亦於東西分别緩急其形迹<lb/>
　　未免偏向生童等淺見較量懷怨益甚是以學臣<lb/>
　　歲試之時止有西社生員二十三人聽考東社竝<lb/>
　　無一人應考甚至搶擡童生卷册欲借多人附和<lb/>
　　希圖仍分儒戸名色不與齊民一例納糧當差視<lb/>
　　其舉動殊屬要挾官長究其隱微實由性愚見小<lb/>
<pb n="KR2f0009_WYG_175-25a"/>
　　所致嗣經撫學兩臣出示曉諭文童已於本月二<lb/>
　　十五日考試訖生員亦陸續齊集遞呈求考但事<lb/>
　　因雇夫催糧起見以致罷考有干<lb/>
　功令除撫臣會同合詞具<lb/>
　題外<hi>臣</hi>謹將查訪緣由據實奏<lb/>
聞伏乞<lb/>
睿鑒謹<lb/>
　奏<lb/>
<pb n="KR2f0009_WYG_175-25b"/>
朝廷設學士子讀書原期明理達義性愚見小者流何<lb/>
自而來耶是所謂五穀中之荑稗四民中之蟲蠧若於<lb/>
此稍渉袒庇不行執法究治則亦非孔氏之徒矣<lb/>
　　雍正二年七月二十二日副總河兵部左侍郎<hi>臣</hi>
　　嵇曾筠謹<lb/>
　奏恭請<lb/>
皇上聖安<lb/>
朕安<lb/>
<pb n="KR2f0009_WYG_175-26a"/>
　所奏堤工一摺竝安瀾圖一切規畫悉合機宜朕展閲<lb/>
　之際憂懷業已釋半仍留中細覽卿其更加詳慎勤督<lb/>
　修防以期克底一勞永逸之效<lb/>
　　　同日又<lb/>
　　奏為欽奉<lb/>
　上諭事雍正二年七月初四日<hi>臣</hi>於武陟工所跪接<lb/>
　皇上諭旨欽奉<lb/>
　硃批前已有旨諭石文焯矣其共相勉力以保固秋汛<lb/>
<pb n="KR2f0009_WYG_175-26b"/>
　　　欽此欽遵又於本月初十日撫臣石文焯鈔錄欽<lb/>
　　　奉<lb/>
　皇上硃批堤工平穩大慰朕懷六月初間京城四日夜<lb/>
　　大雨張家灣一帶水長數丈堤岸幾處潰決朕為豫<lb/>
　　省拳拳在念無日不神馳於黃河南北兩岸將半月<lb/>
　　餘矣仰託<lb/>
穹蒼垂憫河靈黙庇伏汛竟保無虞朕心歡暢筆不能宣<lb/>
　　兹秋汛在即更宜預事綢繆竭力防禦再加以忠誠<lb/>
<pb n="KR2f0009_WYG_175-27a"/>
　　之心上格<lb/>
神明佑助今歲得保安全迨秋冬之際相度水勢之趨向<lb/>
　　培補堤岸之卑薄謹守三二載正流日漸通暢水由<lb/>
　　地中行將來永慶安瀾上可釋朕躬宵旰之憂下可<lb/>
　　免億兆昬墊之苦是全頼卿等實心任事服勞盡瘁<lb/>
　　之力耳克勤克慎毋怠毋忽將此諭亦令齊蘇勒嵇<lb/>
　　曾筠知之欽此<hi>臣</hi>伏讀之下仰見我<lb/>
　皇上注念河工時勤<lb/>
<pb n="KR2f0009_WYG_175-27b"/>
　睿慮本誠敬以格<lb/>
蒼穹是以伏汛安流工程平穩復<lb/>
　諭勉<hi>臣</hi>等竭力保固秋汛<hi>臣</hi>惟有敬體<lb/>
　皇上訓示忠誠二字竭盡愚忱修理防護誠如<lb/>
　聖諭謹守三二載正流日漸通暢水由地中行將來永<lb/>
　　　慶安瀾上以釋我<lb/>
　皇上宵旰之憂下可免億兆昬墊之苦目下正當秋汛<lb/>
　　　黃水時有長發釘船幫<lb/>
<pb n="KR2f0009_WYG_175-28a"/>
　御壩秦家厰一帶工程<hi>臣</hi>督率在工員弁晝夜修守不<lb/>
　　　敢稍懈其兩岸險要處所勢不容緩者巳經會同<lb/>
　　　河撫兩臣估計<lb/>
　　題請一面飭令㕔印各官多備料物召募人夫加謹<lb/>
　　　辦理至秋汛後水勢旣定凡應行培補事宜再為<lb/>
　　　詳加相度以次條<lb/>
　　奏所有欽奉<lb/>
　上諭緣由理合具摺奏<lb/>
<pb n="KR2f0009_WYG_175-28b"/>
　聞伏乞<lb/>
　睿鑒謹<lb/>
　　奏<lb/>
　今歲豫省安瀾之慶實出望外可見誠之格<lb/>
天感神猶如立竿見影也不敬不慎得乎勉之<lb/>
　　　雍正二年九月初一日副總河兵部左侍郎<hi>臣</hi>嵇<lb/>
　　　曾筠謹<lb/>
　　奏為恭報秋汛情形工程平穩仰慰<lb/>
<pb n="KR2f0009_WYG_175-29a"/>
聖懷事竊照入秋以來黃水疊長<hi>臣</hi>夙夜氷兢凛遵<lb/>
皇上訓諭敬謹修防兩岸堤工徃來巡視遇有危險處<lb/>
　　所即飭加謹保護查南岸鄭州之藍家屯薛家寨<lb/>
　　中牟縣之拉牌寨穆家樓司家口祥符縣之老君<lb/>
　　堂瓦子坡一覽臺北岸陽武縣之大賔鴈李祥符<lb/>
　　珠水牛趙封邱之小桃源蘭陽縣之四門堂耿家<lb/>
　　寨儀封縣之堌陽堤三家莊等處皆因民堤浸溢<lb/>
　　流至官堤水勢幾與堤頂相平當經飛飭印河各<lb/>
<pb n="KR2f0009_WYG_175-29b"/>
　　官竭力搶護得保無虞惟歸德府屬之虞城縣於<lb/>
　　八月初四日因黃家莊民堤漫溢將待賔寺迤西<lb/>
　　大堤漫決丈餘幸内有月堤為重門保障得以捍<lb/>
　　禦水勢竝無泛溢該縣令錢啓心等捐辦料物率<lb/>
　　領人夫奮力搶築隨即於八月十五日堵閉完工<lb/>
　　<hi>臣</hi>復親馳查勘無異當此秋汛異常泛漲大堤以<lb/>
　　内毫無傷損南北兩岸胥慶安瀾皆賴我<lb/>
皇上福德盛隆至誠感召是以<lb/>
<pb n="KR2f0009_WYG_175-30a"/>
　　　河伯著靈堤工保固除目今霜降屆期<hi>臣</hi>循例會同<lb/>
　　　　河撫兩臣另疏<lb/>
　　　題報外所有<hi>臣</hi>查看秋汛情形工程平穩緣由理合<lb/>
　　　繕摺具<lb/>
　　　奏恭慰<lb/>
　　聖懷謹<lb/>
　　　奏<lb/>
　　節令巳屆霜降堤工幸保平穩朕悦懌之懷筆不能悉<lb/>
<pb n="KR2f0009_WYG_175-30b"/>
　此皆卿等勤慎率屬一誠感格<lb/>
神明之所致何乃歸功於朕耶<lb/>
　　　同日又<lb/>
　　奏為欽奉<lb/>
　上諭事雍正二年八月十二日<hi>臣</hi>於武陟工所跪接<lb/>
　皇上硃批<hi>臣</hi>恭請<lb/>
　聖安奏摺曁欽奉<lb/>
　上諭奏摺奉有<lb/>
<pb n="KR2f0009_WYG_175-31a"/>
　硃批諭旨竊照黃河兩岸一切修守事宜仰賴<lb/>
　皇上指示周詳是以伏秋兩汛水勢雖長皆幸保固平<lb/>
　　　穩欽承<lb/>
　諭旨誠之格<lb/>
天實如立竿見影不敬不慎得乎勉之欽此<hi>臣</hi>跪讀之下<lb/>
　　　倍增凛惕惟有益勵愚衷加謹修防殫補偏救弊<lb/>
　　　之忱圖一勞永逸之效以仰副<lb/>
　聖主訓勉之至意於萬一耳所有奉到<lb/>
<pb n="KR2f0009_WYG_175-31b"/>
　硃批緣由謹具摺奏<lb/>
　聞伏祈<lb/>
　睿鑒謹<lb/>
　　奏<lb/>
　朕與卿等交相儆勉方期有濟耳<lb/>
　　　雍正二年十月初二日副總河兵部左侍郎<hi>臣</hi>嵇<lb/>
　　　曾筠謹<lb/>
　　奏為<lb/>
<pb n="KR2f0009_WYG_175-32a"/>
萬壽昌期日近微<hi>臣</hi>戀<lb/>
主情殷敬效<lb/>
　嵩呼兼陳蟻悃事竊<hi>臣</hi>生逢<lb/>
聖世受<lb/>
恩最深奉差在外一年有餘身覊工所心戀<lb/>
闕廷雍正二年十月三十日恭遇<lb/>
皇上聖誕<hi>臣</hi>分宜趨侍鵷行隨班拜舞祗緣加幫兩岸<lb/>
　　工程堤長帑多實係<lb/>
<pb n="KR2f0009_WYG_175-32b"/>
　國家萬年鞏固之基<hi>臣</hi>往來督催乘此天氣晴和上<lb/>
　　緊儹築未敢擅離職守惟有恭設香案遙望<lb/>
九重敬祝<lb/>
聖壽無疆伏念長至以後節氣沍寒難施畚鍤河務稍<lb/>
　　暇一切應行善後事宜必得面請<lb/>
聖訓方能恪守遵循仰祈<lb/>
天恩允<hi>臣</hi>所請於臘月初旬俾得單騎減從赴京<lb/>
陛見往返祗須一月工程原可無誤而犬馬戀<lb/>
<pb n="KR2f0009_WYG_175-33a"/>
主愚忱亦得藉以稍慰矣<hi>臣</hi>未敢擅便謹具摺奏<lb/>
聞恭候<lb/>
皇上敕旨遵行謹<lb/>
　奏<lb/>
歲暮天寒何必徒勞往返據云長至以後畚鍤難施正<lb/>
當乘時督運料物不應遠離工所況各項事宜俱經諭<lb/>
明已可次第遵循亦無覿面請旨之處陛見之行今冬<lb/>
且止<lb/>
<pb n="KR2f0009_WYG_175-33b"/>
　　雍正二年十月十八日副總河兵部左侍郎<hi>臣</hi>嵇<lb/>
　　曾筠謹<lb/>
　奏為欽奉<lb/>
上諭事竊查豫省兩岸加幫堤工目今天氣晴明人夫<lb/>
　　輳集<hi>臣</hi>往來催儹并委㕔汛各官及挑選效力人<lb/>
　　員協同州縣分投幫築現在報竣之處已多雍正<lb/>
　　三年所需歲搶修料物趁此年歲豐收民間秫草<lb/>
　　堆積之時及早購辦先事預防方無貽誤<hi>臣</hi>巳嚴<lb/>
<pb n="KR2f0009_WYG_175-34a"/>
　　催各㕔縣據實估計造册會<lb/>
　題一面先行管河道酌量給發銀兩乘時採辦以便<lb/>
　　於歲前挽運其倉頭口引河業經沖刷深通水勢<lb/>
　　順流自西東注而北岸釘船幫秦家厰一帶俱巳<lb/>
　　淤成灘地播種麥苗<hi>臣</hi>因查勘應行培補疏濬事<lb/>
　　宜乘船來往見兩岸居民咸歡呼踴躍歌咏<lb/>
　光天化日頂祝<lb/>
萬壽無疆<hi>臣</hi>目覩民情安樂益賡<lb/>
<pb n="KR2f0009_WYG_175-34b"/>
聖澤高深不勝忭舞之至理合具摺奏<lb/>
聞伏祈<lb/>
睿鑒謹<lb/>
　奏<lb/>
引河深通秦家厰一帶淤成灘地各情形誠堪欣幸此<lb/>
奏與在廷王大臣共閲亦莫不羣然稱慶一應善後之<lb/>
䇿勉為之<lb/>
　　雍正二年十一月初三日副總河兵部左侍郎<hi>臣</hi>
<pb n="KR2f0009_WYG_175-35a"/>
　　嵇曾筠謹<lb/>
　奏為謹陳管見仰祈<lb/>
睿鑒事一查豫省修築堤工之定例毎土一方給銀一<lb/>
　　錢二分内除加一節省外實給銀一錢零八釐<hi>臣</hi>
　　恪遵定例批令管河道照數給發在案但細加採<lb/>
　　訪平易工程毎方九分六釐可以敷用似應於扣<lb/>
　　存加一節省之外再扣加一節省留存河庫作正<lb/>
　　項支銷倘有難做之工及取土甚遠并買土搶險<lb/>
<pb n="KR2f0009_WYG_175-35b"/>
　　者責令管河道親加察核酌量加增庻帑項不致<lb/>
　　虛糜而工程亦免誤累矣<lb/>
　　一河工錢糧不比州縣黃流泛漲呼吸變遷有昔<lb/>
　　險今平今平忽險者有突遇危急所用銀兩浮於<lb/>
　　原估之數者亦有不及題估而急需儹做難緩時<lb/>
　　刻者事當倉猝勢若救焚不得不多用料物金錢<lb/>
　　移緩就急竭力搶護以保運道民生若執一而不<lb/>
　　變通則該管各官恐有賠累或致臨事畏縮貽誤<lb/>
<pb n="KR2f0009_WYG_175-36a"/>
　　非小<hi>臣</hi>愚以為凡一切工程或有昔險今平者據<lb/>
　　實扣除或有今平忽險及水勢洶湧搶救銀兩浮<lb/>
　　於原估者據實題銷如有緊急險工難緩時刻者<lb/>
　　一面題估一面通融接應惟在臨時相機修防管<lb/>
　　河道嚴加察核毋許冒破庻緊急工程不致坐失<lb/>
　　機宜矣<lb/>
　　一柳枝荻葦為河工第一要料豫省堤園柳株歲<lb/>
　　久癭枯更兼連年險工取用採伐殆盡<hi>臣</hi>查黃河<lb/>
<pb n="KR2f0009_WYG_175-36b"/>
　　兩岸濵河處所多有新淤灘地儘可種植柳枝荻<lb/>
　　葦可否行令地方官逐一淸查其未經陞科之灘<lb/>
　　地或有種荻一頃或有種柳千枝實能成活濟工<lb/>
　　者驗實詳報咨部官則給予紀錄民則給予頂帶<lb/>
　　榮身則人皆踴躍二三年間荻柳蕃盛而歲修購<lb/>
　　料銀兩可以漸減矣至現今一切堤佔地畝并取<lb/>
　　土挖廢坑塘合無仰請<lb/>
聖恩俯賜循照江南之例俟堤工告成之後行令地方<lb/>
<pb n="KR2f0009_WYG_175-37a"/>
　　官逐細查丈蠲除錢糧亦留以栽柳種荻則所産<lb/>
　　愈廣在<lb/>
朝廷普寛大之恩小民免虛糧之累而物料所出當不<lb/>
　　減於正供所入矣<lb/>
　　一豫省原額堡夫因<hi>臣</hi>上年奉差到工往來堤上<lb/>
　　見其蹤跡寥寥有名無實且不諳簽樁下埽是以<lb/>
　　議請裁去循照江南之例添設河兵駐工防護庻<lb/>
　　為有濟荷䝉<lb/>
<pb n="KR2f0009_WYG_175-37b"/>
皇上聖明特諭調撥江南河兵來豫修守隨經河臣齊<lb/>
　　蘇勒抽調十河營兵一千名千把總六員赴豫當<lb/>
　　同<hi>臣</hi>等擇其險要之處分派安插訖但歸德府屬<lb/>
　　考城商邱虞城三縣不敷分撥原未安兵今値冬<lb/>
　　季裁去堡夫則兵夫俱缺乏人防守似應再於南<lb/>
　　工調兵二百名分令駐防庻工程大有裨益矣以<lb/>
　　上各條<hi>臣</hi>一得之愚不揣冒昧具摺奏<lb/>
聞是否可行伏祈<lb/>
<pb n="KR2f0009_WYG_175-38a"/>
皇上訓示謹<lb/>
　奏<lb/>
九卿速議具奏其中堡夫一節前議原未周詳再加斟<lb/>
酌妥確奏聞<lb/>
　　雍正三年正月初四日副總河兵部左侍郎<hi>臣</hi>嵇<lb/>
　　曾筠謹<lb/>
　奏為運河暢流漕艘遄進謹據實奏<lb/>
聞仰慰<lb/>
<pb n="KR2f0009_WYG_175-38b"/>
聖懷事竊照漕運上關<lb/>
天庾必須儹行無阻方獲依限抵通豫省漕糧連年遲<lb/>
　　滯致厪<lb/>
宸衷<hi>臣</hi>䝉<lb/>
皇上天恩任使駐劄河南逐細查勘知運河有淺澁之<lb/>
　　處亟須設法疏通隨以謹查丹衛之源流等事摺<lb/>
　　奏奉<lb/>
旨九卿詹事科道速議具奏當經九卿等議覆奉<lb/>
<pb n="KR2f0009_WYG_175-39a"/>
旨依議速行欽此欽遵於雍正二年十一月二十二日<lb/>
　　接准部文遵卽移咨直督豫撫會同查議在案今<lb/>
　　仰賴<lb/>
聖主福庇百靈效順運河水勢經冬暢流所有一切泉<lb/>
　　源俱委官查察不敢阻遏而開歸道沈廷正亦率<lb/>
　　領辦漕各官踴躍趨事克副冬兌冬開之期各幫<lb/>
　　糧船於上年十二月二十七日盡數催出衞輝府<lb/>
　　境今巳從濬縣湯陰内黃一路銜尾前進較之往<lb/>
<pb n="KR2f0009_WYG_175-39b"/>
　　年甚早<hi>臣</hi>復飛飭沿途印汛各官因地制宜刨淺<lb/>
　　築壩竭力催儹務期通行無誤合先具摺奏<lb/>
聞恭慰<lb/>
聖懷謹<lb/>
　奏<lb/>
覽奏運河暢流豫省漕艘巳於歲底盡數出境較之往<lb/>
年實屬遄速不但朕懷深為慰悦卽在廷諸王大臣亦<lb/>
皆歡忭之至<lb/>
<pb n="KR2f0009_WYG_175-40a"/>
　　同日又<lb/>
　奏為欽奉<lb/>
上諭事竊照河工動用錢糧工完之日例應逐細查核<lb/>
　　造冊<lb/>
　題銷以淸庫項<hi>臣</hi>䝉<lb/>
皇上天恩授以副總河之職自雍正二年閏四月接准<lb/>
　　部文受事以後一切工程現在綜理除<lb/>
御壩雁趐新建挑水壩及新開引河等工巳經<lb/>
<pb n="KR2f0009_WYG_175-40b"/>
　題銷在案餘俟兩岸各工完日卽當據實查察陸續<lb/>
　　會核<lb/>
　題銷外又有雍正元年堵築十里店漫口工程荷䝉<lb/>
皇上差<hi>臣</hi>赴豫督修欽奉<lb/>
上諭動用正項錢糧事完之日查核銷算<hi>臣</hi>亦現在嚴<lb/>
　　催經手各官據實造冊詳報以憑察核會<lb/>
　題至於堵閉楊橋漫口奉<lb/>
旨交與河撫二臣修築之工所用銀兩俱由撫臣批給<lb/>
<pb n="KR2f0009_WYG_175-41a"/>
　　且係原任鄭州知州張鋐賠修將來追賠完項事<lb/>
　　屬撫臣衙門專管并雍正元年馬營等案已做未<lb/>
　　銷各工俱係<hi>臣</hi>未奉<lb/>
簡命以前之事旣未經手錢糧又無詳報檔案似應仍<lb/>
　　聽撫臣查案協同<hi>臣</hi>等會核<lb/>
　題銷庶工程錢糧俱得淸楚矣<hi>臣</hi>因事關銷算錢糧<lb/>
　　不敢不加意慎重理合據實<lb/>
　奏明伏候<lb/>
<pb n="KR2f0009_WYG_175-41b"/>
皇上訓旨遵行謹<lb/>
　奏<lb/>
河工錢糧巡撫固不可攙越然以為未曾經手遂乃槩<lb/>
行諉缷河臣亦屬不可爾等自應會商確當公同具奏<lb/>
為是咸似此各抒已見密摺陳奏朕不洞達情節殊難<lb/>
批諭<lb/>
　　雍正三年二月十六日副總河兵部左侍郎<hi>臣</hi>嵇<lb/>
　　曾筠謹<lb/>
<pb n="KR2f0009_WYG_175-42a"/>
　奏為道員心驕性僻掣肘抗玩據實陳奏仰祈<lb/>
聖鑒事竊照河工關繫重大如有需用錢糧刻難容緩<lb/>
　　理應隨批隨發方無貽誤欽䝉我<lb/>
皇上軫念運道民生不惜百萬帑金大加修治又添設<lb/>
　　歲搶修銀兩預備料物<hi>臣</hi>䝉<lb/>
恩管理堤工欽奉<lb/>
敕諭開載先事豫圖通融計處率領河員相機度勢盡<lb/>
　心料理不得推諉亦不得互相掣肘煌煌<lb/>
<pb n="KR2f0009_WYG_175-42b"/>
聖訓夙夜凛遵今管河道陳世倕心驕性僻見識糊塗<lb/>
　　且倚恃科員抗違掣肘官民交怨夫役離心恭䝉<lb/>
皇上明見萬里無微不照<hi>臣</hi>敢不據實陳<lb/>
　奏上瀆<lb/>
天聽伏查河工物料緊要誠如<lb/>
聖諭必須年前預備方不誤緩急之用<hi>臣</hi>於雍正二年<lb/>
　　十月間節檄飭知給發購料世倕竟以庫内竝無<lb/>
　　此項銀兩支給詳覆<hi>臣</hi>隨咨商撫臣田文鏡飭令<lb/>
<pb n="KR2f0009_WYG_175-43a"/>
　　暫於河庫項内通融給發俟會稿<lb/>
　題請撥還去後世倕因循抗延歲内止發十分之一<lb/>
　　<hi>臣</hi>恐遲誤復經疊催始於今春陸續報給十分之<lb/>
　　三四各州縣因發銀遲滯至今尚未運足萬一水<lb/>
　　漲貽誤非小世倕之抗玩者一也再查武陟詹家<lb/>
　　店等處未完工程屢飭找發銀兩儹築報竣世倕<lb/>
　　到任以來竝不發銀以致夫役星散停工待帑<hi>臣</hi>
　　復屢檄嚴催置若罔聞卽兩岸歲修工程亦因循<lb/>
<pb n="KR2f0009_WYG_175-43b"/>
　　觀望世倕之抗玩者二也再者黃流水勢呼吸變<lb/>
　　遷全在因時補救一有蟄陷卽宜鑲墊一遇報險<lb/>
　　立刻搶護所有堆貯料物惟在收支有數做工有<lb/>
　　據查驗明白弗致糜費據實開銷今世倕不論工<lb/>
　　程緩急混行嚴飭各屬凡一草一木必須批准方<lb/>
　　許動用不然卽著經手各員賠補以致屬員互相<lb/>
　　畏縮查黃河兩岸千有餘里若必俟河道批允後<lb/>
　　方敢搶築恐文書往返迢遞稽延猝遇危險屬員<lb/>
<pb n="KR2f0009_WYG_175-44a"/>
　　畏懼賠累勢必遲廻觀望坐失機宜倘有遲誤補<lb/>
　　苴何及世倕之不諳河務緩急俱如此類其抗玩<lb/>
　　者三也如此呼應不靈糊塗掣肘不肯通融預備<lb/>
　　若遇伏秋危險或致周章僨事<hi>臣</hi>受<lb/>
恩深重<hi>臣</hi>之一身一家有何足惜萬一貽害於運道民<lb/>
　　生則<hi>臣</hi>罪愈重是以不避嫌怨據實入<lb/>
告除將辦料遲延情由另行恭疏<lb/>
　奏明外為此繕摺具<lb/>
<pb n="KR2f0009_WYG_175-44b"/>
　奏伏祈<lb/>
皇上睿鑒謹<lb/>
　奏<lb/>
該部嚴察議奏速行文與田文鏡撥河南司庫錢糧五<lb/>
萬兩交與嵇曾筠速速相機料理佟鎮調補管河道其<lb/>
陳世倕著問田文鏡如可用調補南汝道如無可取發<lb/>
回交部嚴加議處堤岸少有疎虞將嵇曾筠亦從重議<lb/>
處<lb/>
<pb n="KR2f0009_WYG_175-45a"/>
　　雍正三年三月初一日副總河兵部左侍郎<hi>臣</hi>嵇<lb/>
　　曾筠謹<lb/>
　奏為恭報桃汛平穩仰慰<lb/>
聖懷事竊照豫省黃沁兩河今歲桃汛天氣晴和水勢<lb/>
　　微長所有南北兩岸一切險要工程俱各平穩至<lb/>
　　歲搶修料物欽䝉<lb/>
聖諭嚴切<hi>臣</hi>惶悚無地一面嚴飭管河道速發銀兩一<lb/>
　　面檄催承領各官將巳辦者及早運工未辦者立<lb/>
<pb n="KR2f0009_WYG_175-45b"/>
　　卽購運務期克副修防之用不致有誤其一切歲<lb/>
　　修埽壩工程已飛飭各屬卽日興工逐一相機修<lb/>
　　理<hi>臣</hi>往來督催弗敢稍懈謹將桃汛水勢工程平<lb/>
　　穩情形據實奏<lb/>
聞上慰<lb/>
聖懷伏祈<lb/>
睿鑒謹<lb/>
　奏<lb/>
<pb n="KR2f0009_WYG_175-46a"/>
朕聞黃沁兩河桃汛水長時時繫念今覽此奏方釋然<lb/>
矣<lb/>
　　同日又<lb/>
　奏為祥符河勢南趨亟請挑穵引河以順水性仰祈<lb/>
睿鑒事竊查祥符縣南岸回回寨對過北岸官路李家<lb/>
　　地方淤長大灘直出河心以致河勢盡趨南岸雍<lb/>
　　正二年伏秋水漲衝射回回寨老君堂等處沿河<lb/>
　　一帶皆成巨浸村莊茅屋多有被淹堤根拖溜甚<lb/>
<pb n="KR2f0009_WYG_175-46b"/>
　　屬危險且係單堤竝無外護切近省城關係甚重<lb/>
　　<hi>臣</hi>乘船往來細看北岸形勢并訪之土著士民知<lb/>
　　北岸官路李家一帶原係舊日黃河故道厯年淤<lb/>
　　塞以致灘嘴日長河流南射<hi>臣</hi>詳加勘視應由北<lb/>
　　岸舊回回寨起至官路李家舊河身處挑穵引河<lb/>
　　一道引溜直走俾成東西之勢不特老君堂等處<lb/>
　　居民免遭水患耕鑿可安而堤工亦得保固於城<lb/>
　　社民生均有裨益隨經檄飭管河道㕔印汛各官<lb/>
<pb n="KR2f0009_WYG_175-47a"/>
　　公同丈量計長三百四十丈估計土方工價共需<lb/>
　　實銀三千二百兩有零應請於司庫動用<lb/>
　題銷<hi>臣</hi>一面會同河撫二臣恭疏具<lb/>
　題請<lb/>
旨外謹繪圖貼說進呈<lb/>
御覽伏祈<lb/>
皇上睿鑒施行謹<lb/>
　奏<lb/>
<pb n="KR2f0009_WYG_175-47b"/>
覽奏及所繪圖式挑穵引河之見似屬合宜但不知北<lb/>
岸官路李家一帶與老君堂等處地形高下何如耳俟<lb/>
齊蘇勒到豫與之商酌或應挑河抑或建築挑水壩詳<lb/>
籌妥計而行<lb/>
　　雍正三年三月二十六日副總河兵部左侍郎<hi>臣</hi>
　　嵇曾筠謹<lb/>
　奏為欽奉<lb/>
上諭事竊<hi>臣</hi>於雍正三年二月二十九日跪接<lb/>
<pb n="KR2f0009_WYG_175-48a"/>
皇上硃批<hi>臣</hi>等為遵<lb/>
旨公奏事奏摺請將豫省河工錢糧由副總河查核會<lb/>
　　題緣由欽奉<lb/>
諭旨知道了欽此欽遵<hi>臣</hi>伏念錢糧關係重大款項必<lb/>
　　須淸楚查豫河工自武陟漫口之後水不歸槽河<lb/>
　　淤堤矮處處危險多有事在倉猝給過銀兩做過<lb/>
　　工程而未經歸款者亦有移緩就急將此工錢糧<lb/>
　　通融彼工搶護者今據布政司管河道查鈔檔案<lb/>
<pb n="KR2f0009_WYG_175-48b"/>
　　冊報前來内中頭緒紛繁款項多有未淸皆在<hi>臣</hi>
<pb n="KR2f0009_WYG_175-49a"/>
　<lb/>
　題請銷稍有朦混浮冒立卽據實核減㕘追務使絲<lb/>
　　毫無浮以淸帑項除一面恭疏<lb/>
　題明外合先繕摺奏<lb/>
聞伏祈<lb/>
皇上睿鑒謹<lb/>
　奏<lb/>
此等具題事件總由該部察核亦可無庸摺奏<lb/>
<pb n="KR2f0009_WYG_175-49b"/>
　　同日又<lb/>
　奏為欽奉<lb/>
上諭事竊<hi>臣</hi>欽遵<lb/>
諭旨於三月初八日自武陟起程前往兩岸各工相機<lb/>
　　料理已經<lb/>
　奏明在案<hi>臣</hi>一路查勘現在堤工俱加幫高厚河底<lb/>
　　日漸刷深循流順軌非復從前景象伏查兩岸遙<lb/>
　　月格堤原於雍正二年題明俟過桃伏汛後再為<lb/>
<pb n="KR2f0009_WYG_175-50a"/>
　　確估興修内有首險處所上年秋汛異漲時水與<lb/>
　　堤平竭力搶護方保無虞今伏汛又將屆期自應<lb/>
　　乘時早為修築況入春以來雨澤鮮少風信頻發<lb/>
　　久晴恐有久雨或當伏秋之交大雨時行水勢陡<lb/>
　　長亦未可定<hi>臣</hi>謹率同道㕔印汛各官逐細相度<lb/>
　　適値河臣齊蘇勒來豫面同商酌確估將應行修<lb/>
　　築之月堤等工除一面恭疏會<lb/>
　題外一面發帑募夫儹工以保伏秋凡有補偏救弊<lb/>
<pb n="KR2f0009_WYG_175-50b"/>
　　之事<hi>臣</hi>俱細察機宜悉心料理務期堤工鞏固仰<lb/>
　　慰<lb/>
聖懷<hi>臣</hi>於本月二十六日已回武陟工次所有查勘工<lb/>
　　程相機料理緣由理合遵<lb/>
旨具摺奏<lb/>
聞伏乞<lb/>
睿鑒謹<lb/>
　奏<lb/>
<pb n="KR2f0009_WYG_175-51a"/>
觀爾於一切諸務毎多預為之地及至臨時或反失誤<lb/>
機宜從來切於私者則緩於公騖於遠者則忽於近斯<lb/>
亦必然之理未能國爾忘家大都不免此病<lb/>
　　雍正三年五月初九日副總河兵部左侍郎<hi>臣</hi>嵇<lb/>
　　曾筠謹<lb/>
　奏為欽奉<lb/>
上諭事竊<hi>臣</hi>為祥符挑挖引河摺奏欽奉<lb/>
硃批<hi>臣</hi>跪讀之下仰見我<lb/>
<pb n="KR2f0009_WYG_175-51b"/>
皇上睿慮周詳愼重河防之至意<hi>臣</hi>謹會同河臣齊蘇<lb/>
　　勒遵<lb/>
旨前往細看形勢其地身西高東下開穵引河頗屬順<lb/>
　　利據齊蘇勒詳加酌議應將河頭往西移上三十<lb/>
　　丈以迎水勢復於南岸建築挑水壩一座挑溜逼<lb/>
　　入引河俾無旁洩當卽遴委諳練河員領帑募夫<lb/>
　　挑穵興修於四月内完工今乘水勢長發風色順<lb/>
　　利於五月初七日將引河相機開放仰賴<lb/>
<pb n="KR2f0009_WYG_175-52a"/>
聖主精誠感格河瀆效靈河頭一開大溜掣入奔騰東<lb/>
　　注勢若建瓴頃刻之間河頭至河尾沖刷寛深水<lb/>
　　勢直下暢流無阻現在民間重載大船俱由引河<lb/>
　　遄行説此水歸中泓祥符回回寨老君堂一帶堤<lb/>
　　工及居民房屋可免浸刷之虞安瀾有慶童叟歡<lb/>
　　呼莫不感頌<lb/>
皇恩<hi>臣</hi>不勝踴躍懽忭之至再查目今甘霖時沛黃水<lb/>
　　日漸長發幸皆隨長隨消兩岸工程平穩<hi>臣</hi>凛遵<lb/>
<pb n="KR2f0009_WYG_175-52b"/>
聖訓惟有痛加奮勉敬謹辦理竭力修防永保堤工鞏<lb/>
　　固謹繕摺奏<lb/>
聞仰慰<lb/>
聖懷伏祈<lb/>
睿鑒謹<lb/>
　奏<lb/>
據奏引河開放大溜奔注知道了卽今伏汛屆期一切<lb/>
工程其殫心竭力督率修防仰䝉<lb/>
<pb n="KR2f0009_WYG_175-53a"/>
上蒼垂庇能保無虞則一二年間河身逐漸刷深永無汛<lb/>
　濫我君臣庶可以高枕無憂矣勉旃勉旃<lb/>
　　　同日又<lb/>
　　奏為欽奉<lb/>
　上諭事竊照豫省兩岸堤工荷䝉<lb/>
　皇上發帑修築<hi>臣</hi>因慎重錢糧細加採訪知平易工程<lb/>
　　　毎土一方給銀九分六釐可以敷用前經<lb/>
　　奏明在案今於五月初二日接准部文欽奉<lb/>
<pb n="KR2f0009_WYG_175-53b"/>
　俞旨嗣後豫省工程毎土一方給銀九分六釐以為定<lb/>
　　　例其難做險工取土甚遠者於估計之時責令管<lb/>
　　　河道親加查核酌量加增不得浮冒外但<hi>臣</hi>查從<lb/>
　　　前雍正二年加幫堤工雖據領帑陸續報完内有<lb/>
　　　平易之工亦應追繳加二節省現在檄飭管河道<lb/>
　　　逐細查勘分别難易凡有應扣加二節省之處嚴<lb/>
　　　行扣追繳庫以淸帑項所有准到部文遵行緣由<lb/>
　　　理合先行具摺奏<lb/>
<pb n="KR2f0009_WYG_175-54a"/>
　聞伏祈<lb/>
　皇上睿鑒謹<lb/>
　　奏<lb/>
　此等接准部文照例具題事件又無繁難掣肘密請訓<lb/>
　示處何必多此一奏耶<lb/>
　　　雍正三年六月初十日副總河兵部左侍郎<hi>臣</hi>嵇<lb/>
　　　曾筠謹<lb/>
　　奏為欽奉<lb/>
<pb n="KR2f0009_WYG_175-54b"/>
　上諭事竊<hi>臣</hi>恭接祥符引河告成奏摺奉有<lb/>
　硃批<hi>臣</hi>跪讀之下不勝感激惕勵伏念豫省堤工荷䝉<lb/>
　　　我<lb/>
　皇上聖明獨斷發帑興修現在大堤報竣引河告成疏<lb/>
　　　濬隄防相機竝舉<lb/>
天人協應可望安瀾<lb/>
　聖主憂勤猶煩<lb/>
　宵旰兹以伏汛屆期<lb/>
<pb n="KR2f0009_WYG_175-55a"/>
命臣竭力督率修防<hi>臣</hi>受<lb/>
恩深重分應竭力保護身先督率以固河防查武陟黃<lb/>
　　水從廣武山新開引河暢流東注沁水從<lb/>
御壩北河循軌順行上游旣已淸楚下流自不致泛濫<lb/>
　　雖時當伏汛水長數尺仰賴<lb/>
皇上福庇工程俱各平穩再兩岸支河俱經堵閉水勢<lb/>
　　盡歸中泓併力刷深河底<hi>臣</hi>率領道㕔汛弁巡察<lb/>
　　堤工嚴督晝夜修防一切埽壩工程親自督催勘<lb/>
<pb n="KR2f0009_WYG_175-55b"/>
　　驗惟有凛遵<lb/>
聖訓益加奮勉務保無虞永奠<lb/>
萬年鞏固之基耳所有奉到<lb/>
硃批欽遵緣由謹繕摺奏<lb/>
聞伏祈<lb/>
皇上睿鑒謹<lb/>
　奏<lb/>
勉之慎之朕晨夕之間無時不縈念於黃河兩岸也<lb/>
<pb n="KR2f0009_WYG_175-56a"/>
　　　雍正三年七月初八日副總河兵部左侍郎<hi>臣</hi>嵇<lb/>
　　　曾筠謹<lb/>
　　奏為欽奉<lb/>
　上諭事雍正三年六月二十八日恭接<lb/>
　皇上硃批<hi>臣</hi>奏摺欽奉<lb/>
　諭旨勉之愼之朕晨夕之間無時不縈念於黃河兩岸<lb/>
　　也欽此竊照本年伏汛黃河水勢頗大沁河更甚託<lb/>
　　　賴<lb/>
<pb n="KR2f0009_WYG_175-56b"/>
　聖主福庇<lb/>
天神黙佑豫省兩岸工程修防平穩業經恭疏<lb/>
　　題報在案近查儀封蘭陽祥符三縣所築堤工因大<lb/>
　　　雨衝刷水溝殘缺之處甚多各員欽䝉<lb/>
　聖恩俞允暫留本任三月俱為切已工程自當竭力補<lb/>
　　　修不致推諉觀望<hi>臣</hi>現在委員嚴催勒限修理再<lb/>
　　　查江南邳州所屬南岸朱家海於六月十五日漫<lb/>
　　　溢聞大溜由宿遷虹縣泗州而達洪澤湖其缺口<lb/>
<pb n="KR2f0009_WYG_175-57a"/>
　　迤下正河淤淺而漫溢處所又未成河形水勢散<lb/>
　　漫下流未能暢洩誠恐上游之水或有停蓄<hi>臣</hi>念<lb/>
　　伏汛雖過秋汛踵至急須先事預防現在武陟各<lb/>
　　處險工俱經竭力下埽加鑲次第催儹告竣<hi>臣</hi>卽<lb/>
　　親查兩岸相機料理秋汛事宜凡堤上雨淋殘缺<lb/>
　　躬自督催填補應加築子堰之處卽行搶築應加<lb/>
　　修壩工之處卽行搶修務期一律完固以保安瀾<lb/>
　　理合恭摺奏<lb/>
<pb n="KR2f0009_WYG_175-57b"/>
聞上慰<lb/>
聖懷伏祈<lb/>
睿鑒謹<lb/>
　奏<lb/>
近因畿輔一帶地方秋雨連綿朕甚為豫省堤工憂之<lb/>
切須加意防護毋致疎虞<lb/>
　　雍正三年九月十九日副總河兵部左侍郎<hi>臣</hi>嵇<lb/>
　　曾筠謹<lb/>
<pb n="KR2f0009_WYG_175-58a"/>
　奏為秋汛巳過工程平穩據實陳奏上慰<lb/>
聖懷事竊照本年伏秋二汛大雨頻仍黃沁水漲較甚<lb/>
　　往年凡遇頂衝掃灣處所水與堤平致多危險幸<lb/>
　　䝉我<lb/>
皇上明燭機先預發帑金俾<hi>臣</hi>相機料理獲資捍禦仰<lb/>
　　見<lb/>
皇恩浩蕩<lb/>
睿鑒照臨靡不洞悉周詳矣今查風狂雨驟之際水勢<lb/>
<pb n="KR2f0009_WYG_175-58b"/>
　　洶湧工程之最險者南岸則鄭州之余家莊薛家<lb/>
　　寨林家莊祥符之程家寨姜家莊考城之縷水堤<lb/>
　　虞城之待賓寺劉家口潘家莊等處北岸則武陟<lb/>
　　沁河之西壇大虹橋陽武之大賓周家莊熊家莊<lb/>
　　鴈李等處其時在工大小各員并効力等官莫不<lb/>
　　感激<lb/>
聖恩竭力用命而其中冒雨衝風奔馳䇿應往來巡察<lb/>
　　晝夜靡寧者則管河道副使佟鎭禮部堂主事朱<lb/>
<pb n="KR2f0009_WYG_175-59a"/>
　　藻歸德府知府祝兆鵬也不避風雨駐宿堤頭奮<lb/>
　　勇爭先督率搶護者則上南河同知拖克拖海下<lb/>
　　南河同知劉永錫上北河同知潘尚仁沁河通判<lb/>
　　李世傑署歸河通判胡琰也各搶各工早夜修防<lb/>
　　雨淋日曬足不離堤者則鄭州知州高文愷考城<lb/>
　　縣知縣高鏜虞城縣知縣唐綏祖武陟縣知縣靳<lb/>
　　樹賢陽武縣知縣鮑學沛也以上各員所轄工程<lb/>
　　雖當極險俱保平穩其餘各屬亦俱修防罔懈惟<lb/>
<pb n="KR2f0009_WYG_175-59b"/>
　　蘭陽儀封兩縣因水湧浪急人力難施民堤漫溢<lb/>
　　致將大寨板厰後大堤各漫塌十餘丈仰賴<lb/>
聖主福庇水勢漸減官民鼓舞竭力爭先俱不旬日而<lb/>
　　合龍竣事但板厰大寨漫口俱用夾土壩堵築誠<lb/>
　　恐未能堅固當同河臣齊蘇勒面商加築戧堤以<lb/>
　　為捍衛<hi>臣</hi>親身督儹一律高寛務保無虞除嚴飭<lb/>
　　道㕔印官將凡有應行修補之工逐細勘估具詳<lb/>
　　<hi>臣</hi>覆加親勘明確會同河撫二臣<lb/>
<pb n="KR2f0009_WYG_175-60a"/>
　題估外今因<lb/>
欽差學士<hi>臣</hi>何國宗等查看漳衞二河將次到豫<hi>臣</hi>於<lb/>
　　九月二十日迎至衞輝恭請<lb/>
聖安會議漕運事宜理合<lb/>
　奏明仰慰<lb/>
聖懷為此謹<lb/>
　奏<lb/>
所奏俱悉在工大小各員奮勇效力雖屬可嘉但今歲<lb/>
<pb n="KR2f0009_WYG_175-60b"/>
堤岸兩處漫塌不便加恩議敘仍命伊等勤慎供職能<lb/>
保明歲工程無虞自有優典下頒也<lb/>
　　雍正三年十月初二日副總河兵部左侍郎<hi>臣</hi>嵇<lb/>
　　曾筠謹<lb/>
　奏為謹陳豫工情形仰祈<lb/>
睿鑒事竊照豫省堤工年久廢弛䝉我<lb/>
皇上軫念運道民生不惜帑金大加修治一切明險之<lb/>
　　工俱已加幫高寛足資捍禦惟外有民堤月堤之<lb/>
<pb n="KR2f0009_WYG_175-61a"/>
　　處當時原估之員從愼重錢糧起見旣有重門可<lb/>
　　恃暫緩加幫俱未入估卽間有估修者亦不過毎<lb/>
　　丈加土兩三方畧補殘缺但民堤築自民間卑矮<lb/>
　　虛鬆非若大堤之高寛堅實而月堤亦多年不修<lb/>
　　單薄頹圯均難足恃查豫省堤工毎因民堤成患<lb/>
　　如本年儀封縣之大寨蘭陽縣之板厰皆民堤先<lb/>
　　潰致漫大堤卽前年中牟縣之楊橋十里店亦俱<lb/>
　　因民堤漫開可見暗險之工因有恃而失所恃前<lb/>
<pb n="KR2f0009_WYG_175-61b"/>
　　車可鑒急應為綢繆未雨之計也又查加幫大堤<lb/>
　　原估之時工程綿遠俱未測量地勢之高下而槩<lb/>
　　行估計是以毎有間段高低未能一律今秋水漲<lb/>
　　其地本高者堤亦高水不能漫至低處水平堤頂<lb/>
　　危險非常隨於堤上加築小堰暫為抵禦亦非長<lb/>
　　久之道此皆實在情形<hi>臣</hi>往來巡視目擊心儆者<lb/>
　　也<hi>臣</hi>仰體<lb/>
皇上慎重河防至意不敢茍安目前草率從事謹委諳<lb/>
<pb n="KR2f0009_WYG_175-62a"/>
　　練河員逐細算估<hi>臣</hi>再行覆勘明確與河撫二臣<lb/>
　　會核<lb/>
　題請興修以期永遠無虞上慰<lb/>
聖懷理合先行<lb/>
　奏明伏祈<lb/>
皇上睿鑒謹<lb/>
　奏<lb/>
此論似屬有理但當加詳加慎再四斟酌方不被人檢<lb/>
<pb n="KR2f0009_WYG_175-62b"/>
點也<lb/>
　　同日又<lb/>
　奏為敬陳下悃仰祈<lb/>
睿鑒事竊臣猥以菲材荷䝉<lb/>
皇上天恩擢用管理豫省河務自雍正元年六月内到<lb/>
　　豫欽䝉<lb/>
皇上念<hi>臣</hi>貧乏<lb/>
恩賞銀兩臣舉家頂戴今在豫二年有餘惟存敬事後<lb/>
<pb n="KR2f0009_WYG_175-63a"/>
　　　食之心早夜刻苦自勵以求<lb/>
上蒼鑒憐得保堤工永固上慰<lb/>
　聖懷則<hi>臣</hi>願足矣何敢計及身家但副總河有巡查兩<lb/>
　　　岸工程稽查錢糧之責出門車馬船隻幕賓書吏<lb/>
　　　從役飯食及紙張等物俱不能無費<hi>臣</hi>謹守儉約<lb/>
　　　勉力支持今則日給不敷拮据尤甚伏懇<lb/>
　聖主洪慈賞給養亷俾薪水無缺則自今以後食德飮<lb/>
　　　和皆出自<lb/>
<pb n="KR2f0009_WYG_175-63b"/>
　皇上天恩之所賜也<hi>臣</hi>不勝感激惶悚之至為此恭摺<lb/>
　　　瀝陳下悃伏祈<lb/>
　皇上睿鑒謹<lb/>
　　奏<lb/>
　據實陳情嘉悦覽之養亷之需安可一日缺乏但應取<lb/>
　給何項朕未悉其宜密以奏聞候酌定有旨<lb/>
　　　雍正三年十一月二十六日副總河兵部左侍郎<lb/>
　　　<hi>臣</hi>嵇曾筠謹<lb/>
<pb n="KR2f0009_WYG_175-64a"/>
　　奏為奏<lb/>
聞事竊照豫省料物全藉秫稭而秫稭係八月内收穫<lb/>
　　不比江南蘆葦至霜降後開採購辦稍遲誠恐價<lb/>
　　漸昂貴<hi>臣</hi>隨一面飭行管河道通融河銀酌給各<lb/>
　　㕔預備一面會同河撫二臣恭疏具<lb/>
　題請撥銀五萬兩嗣准部覆奉<lb/>
旨依議速行欽此欽遵當於十一月初九日據布政司<lb/>
　　移解河庫銀五萬兩除撥還河庫歸款外餘俱陸<lb/>
<pb n="KR2f0009_WYG_175-64b"/>
　　續酌量找發現據各該㕔分投採買運貯工所爭<lb/>
　　先恐後務期歲内辦全無誤下年之用理合<lb/>
　奏明上慰<lb/>
聖懷謹<lb/>
　奏<lb/>
據奏辦料各員爭先恐後甚善但須運貯在工者委無<lb/>
虛揑方收實效也<lb/>
　　雍正四年三月十三日副總河兵部左侍郎<hi>臣</hi>嵇<lb/>
<pb n="KR2f0009_WYG_175-65a"/>
　　曾筠謹<lb/>
　奏為恭報桃汛平穩仰慰<lb/>
聖懷事竊照今歲立春以來天氣融和水勢微長至淸<lb/>
　　明以後發水二尺有餘因兩岸灘地俱高桃汛雖<lb/>
　　屆不致出槽一切堤工俱極平穩奉<lb/>
旨增卑培薄等工業經飛飭㕔印各員擇險先修<hi>臣</hi>親<lb/>
　　自往來催儹所有歲修埽壩工程亦俱上緊修防<lb/>
　　<hi>臣</hi>凛遵<lb/>
<pb n="KR2f0009_WYG_175-65b"/>
聖訓惟有戰兢惕勵盡心竭力逐一相機辦理不敢稍<lb/>
　　誤今於三月初七日遵照部文自蘭陽起程前赴<lb/>
　　彰德府等處會同<lb/>
欽差内閣學士<hi>臣</hi>何國宗等幷撫臣田文鏡勘議漕運<lb/>
　　河道泉源事宜俟會議事竣仍星馳蘭考一帶督<lb/>
　　工料理謹將桃汛水勢工程平穩情形據實奏<lb/>
聞上慰<lb/>
聖懷謹<lb/>
<pb n="KR2f0009_WYG_175-66a"/>
　奏<lb/>
凡事毎成於難而敗於易人情多慎於危而忽於安毋<lb/>
因桃汛平穩遂爾稍渉疎慢須保固數年河底日漸刷<lb/>
深永無出槽之虞方可釋懷也<lb/>
　　雍正四年四月十六日副總河兵部左侍郎<hi>臣</hi>嵇<lb/>
　　曾筠謹<lb/>
　奏為報明立夏以後黃水長落情形仰祈<lb/>
睿鑒事竊照今歲自桃汛以來水勢平穩至四月初六<lb/>
<pb n="KR2f0009_WYG_175-66b"/>
　　七等日甘霖疊沛河水漸長一尺有餘業經<lb/>
　奏明在案<hi>臣</hi>正在蘭陽儀封地界督工據汛弁報水<lb/>
　　自初十至十二日共長七尺祇緣連雨三日凡伊<lb/>
　　洛纒澗竝丹沁諸水一時齊下是以黃流驟漲出<lb/>
　　槽漫灘直注堤根荷䝉<lb/>
皇上隆恩諭令增卑培薄現在擇險先修凡係緊要處<lb/>
　　所及時趕築官弁夫役雲集堤岸齊心搶護兩岸<lb/>
　　皆保無虞今幸天氣晴明水已消落堤工平穩<hi>臣</hi>
<pb n="KR2f0009_WYG_175-67a"/>
　　惟有欽遵<lb/>
諭旨竭力殫心矢勤矢愼董率屬員兵夫加謹防護保<lb/>
　　守仰報<lb/>
皇上簡任之恩於萬一耳所有黃水長落情形理合據<lb/>
　　實奏<lb/>
聞伏乞<lb/>
睿鑒謹<lb/>
　奏<lb/>
<pb n="KR2f0009_WYG_175-67b"/>
覽奏黃水長落情形知道了今歲入夏以來雨澤頗饒<lb/>
一切堤工倍加小心守禦毋忽<lb/>
　　雍正四年五月二十八日副總河兵部左侍郎<hi>臣</hi>
　　嵇曾筠謹<lb/>
　奏為恭報五月内工程水勢平穩情形仰祈<lb/>
睿鑒事雍正四年五月初四日<hi>臣</hi>接到<lb/>
皇上御批<hi>臣</hi>恭報水勢奏摺欽奉<lb/>
硃批諭旨跪讀之下仰見<lb/>
<pb n="KR2f0009_WYG_175-68a"/>
皇上軫念河防諄諄誥誡<hi>臣</hi>惟有凛遵<lb/>
聖諭倍加小心奔馳巡察以求保固無虞今查新估增<lb/>
　　卑培薄等工其至險至要之處如蘭陽縣之板厰<lb/>
　　儀封縣之大寨楊家橋堌陽堤祥符縣之靑谷堆<lb/>
　　瓦子坡程家寨商邱縣之蔚家窪楊家堂虞城縣<lb/>
　　之劉家口凡係臨河外越堤工<hi>臣</hi>俱往來親督晝<lb/>
　　夜催儹完固皆已有重門保障其餘亦不時查勘<lb/>
　　嚴飭上緊修築至考城縣支河六道<hi>臣</hi>親往外灘<lb/>
<pb n="KR2f0009_WYG_175-68b"/>
　　相度形勢率領通判葉光會知縣高鏜等駐工催<lb/>
　　儹盡行堵塞大堤又用埽鑲護足資保固所有歲<lb/>
　　搶工程業已分投儹修仍多積料物以備抵禦且<lb/>
　　臨河越堤搶築之後堤内灘地二麥全收百姓歡<lb/>
　　呼<lb/>
萬歲喜出望外其堤外被水窮民亦皆赴工覓食現在<lb/>
　　各處秋苗盛發水勢隨長隨消工程平穩此皆我<lb/>
皇上敬<lb/>
<pb n="KR2f0009_WYG_175-69a"/>
天勤民休徵協應之所致也所有五月内工程水勢情形<lb/>
　　　理合奏<lb/>
　聞恭慰<lb/>
　聖懷伏祈<lb/>
　睿鑒謹<lb/>
　　奏<lb/>
　前月下旬霖雨疊沛直隸大小河道一時驟長勢甚洶<lb/>
　湧朕顧念中州深為懸切覽奏曷勝慰悦敬之慎之<lb/>
<pb n="KR2f0009_WYG_175-69b"/>
　　　雍正四年六月二十九日副總河兵部左侍郎<hi>臣</hi>
　　　嵇曾筠謹<lb/>
　　奏為恭報六月内工程水勢平穩情形仰祈<lb/>
　睿鑒事雍正四年六月十五日<hi>臣</hi>從儀封縣北岸渡河<lb/>
　　　查勘南岸一帶堤工行至滎澤縣地方接到<lb/>
　皇上御批<hi>臣</hi>恭報五月内工程水勢奏摺欽奉<lb/>
　硃批諭旨跪讀之下仰見我<lb/>
　皇上宵旰精勤靡刻不以中州河道上厪<lb/>
<pb n="KR2f0009_WYG_175-70a"/>
宸衷<hi>臣</hi>菲材薄植欽承<lb/>
簡任惟有凛遵<lb/>
聖訓矢勤矢愼愈加奮勉以期保固平穩查自六月以<lb/>
　　來雨澤頻施河水屢長幸賴<lb/>
皇上福庇各處堤埽工程俱已有備所以六月内水勢<lb/>
　　雖長而循途順軌竝未泛漲<hi>臣</hi>受<lb/>
恩深重値兹汎水屆臨心神悚懼尤宜竭誠辦理卽溽<lb/>
　　暑烈日狂風驟雨中亦必毎日巡查務期兩岸周<lb/>
<pb n="KR2f0009_WYG_175-70b"/>
　　遍幷嚴飭㕔汎員弁俱住宿堤頭督率兵夫晝夜<lb/>
　　防守儹工該員等亦皆踴躍感奮遵行弗懈至於<lb/>
　　各工明險之處<hi>臣</hi>已屢次經營相度修理完固卽<lb/>
　　極不經意之地以及凡民堤之畧有關於大堤者<lb/>
　　尤必細加踏勘防範周密弗使稍留罅隙致有疎<lb/>
　　虞今伏汛已經過半工程甚是平穩此皆我<lb/>
皇上念切民瘼勤求治理以致<lb/>
　河神黙佑兩岸安瀾所有六月内工程水勢平穩情<lb/>
<pb n="KR2f0009_WYG_175-71a"/>
　　形理合奏<lb/>
聞伏祈<lb/>
睿鑒謹<lb/>
　奏<lb/>
今歲甫交夏令卽覩淋潦景象朕深懷隱憂不料大雨<lb/>
時行之際乃更如是晴霽實甚為慶幸但近年來秋汛<lb/>
毎盛於伏汛惟當慎之又慎方免意外之虞河身較前<lb/>
稍覺刷深否<lb/>
<pb n="KR2f0009_WYG_175-71b"/>
　　雍正四年八月初一日副總河兵部左侍郎<hi>臣</hi>嵇<lb/>
　　曾筠謹<lb/>
　奏為恭報七月内工程水勢平穩情形仰祈<lb/>
睿鑒事雍正四年七月十七日臣查工至考城縣地方<lb/>
　　接到<lb/>
皇上御批<hi>臣</hi>恭報六月内工程水勢奏摺欽奉<lb/>
硃批諭旨跪讀之下仰見我<lb/>
皇上宵旰勤勞精誠感格遂致雨暘時若水土平寧凡<lb/>
<pb n="KR2f0009_WYG_175-72a"/>
　　屬臣民莫不額手稱慶查伏汛水勢平穩情形<hi>臣</hi>
　　謹循例於七月十三日會疏<lb/>
　題明在案嗣後秋汛漸盛至七月十九日共長五尺<lb/>
　　有餘<hi>臣</hi>往來兩岸目擊水勢雖長風浪甚平一切<lb/>
　　堤埽工程防衞周密且旋長旋消波恬工固<hi>臣</hi>惟<lb/>
　　恪遵<lb/>
聖訓更加勤愼督率㕔汛等官多備料物上緊修守勿<lb/>
　　敢一刻稍懈今白露伊邇務期保固平穩上慰<lb/>
<pb n="KR2f0009_WYG_175-72b"/>
　<lb/>
　<lb/>
諭旨隨飭各㕔汛員弁逐一探量具報前來謹將現在<lb/>
　　深淺丈尺分别㕔縣另繕奏摺恭呈<lb/>
御覽但豫省地勢南岸高於北岸故同此一河而深淺<lb/>
　　各異且黃河水性變遷靡常大溜趨向無定溜走<lb/>
　　則水急沙行而河深溜移則水緩沙停而河淺似<lb/>
　　難畫一更間有支河分水以及曾經漫溢之處其<lb/>
<pb n="KR2f0009_WYG_175-73a"/>
　　河泓亦較他處稍淺然皆在一丈以外今兩岸堤<lb/>
　　工鞏固水由地中河身自當愈刷愈深也再查目<lb/>
　　下正値秋汛水長之際中泓抛錨探量大溜湍激<lb/>
　　不能直下恐間有未準之處應請於霜降後水勢<lb/>
　　平緩再行確探具<lb/>
　奏合倂聲明所有七月内工程水勢平穩情形幷河<lb/>
　　身刷深緣由理合奏<lb/>
聞伏祈<lb/>
<pb n="KR2f0009_WYG_175-73b"/>
睿鑒謹<lb/>
　奏<lb/>
朕所問者目前大槩情形耳據奏水性變遷靡常大溜<lb/>
趨向無定云云能保霜降後遂不復如是乎凡如此等<lb/>
顧慮巳身利害預為防譴避過之舉君臣間不宜有此<lb/>
隨事直陳身本無過舉實以對心亦無私無私無過何<lb/>
嫌何疑而用避為總之一渉不誠則非固私是亦私罪<lb/>
固私功亦私懈惰亦私勤勞亦私疎慢亦私謹慎亦私<lb/>
<pb n="KR2f0009_WYG_175-74a"/>
根本旣差無往而非私矣自三代後漢唐以來臣道日<lb/>
趨於偽不特今日為然諸卿遭遇朕躬當共勉力改除<lb/>
以挽此頺風否則莫冀朕推心置腹也勉之<lb/>
　　雍正四年八月十六日副總河兵部左侍郎<hi>臣</hi>嵇<lb/>
　　曾筠謹<lb/>
　奏為秋汛方中工程平穩據實上<lb/>
聞恭慰<lb/>
聖懷事雍正四年八月十二日<hi>臣</hi>接撫臣田文鏡自闈<lb/>
<pb n="KR2f0009_WYG_175-74b"/>
　　中所發書字内云七月二十二日將立秋以後汛<lb/>
　　水安瀾情節具摺奏<lb/>
聞至八月初九日跪接<lb/>
皇上硃批奏摺奉<lb/>
旨覽奏早晚禾稼豐茂工程平穩各情形深為慰悅但<lb/>
　朕心意之間只覺今歲秋汛似有可虞目下正當水<lb/>
　勢長落不定之際汝與嵇曾筠其協力同心謹防毋<lb/>
　忽欽此欽遵擬卽繕摺覆<lb/>
<pb n="KR2f0009_WYG_175-75a"/>
　奏因在棘闈不敢用墨祈卽代為入<lb/>
告恭慰<lb/>
聖懷等因<hi>臣</hi>跪讀<lb/>
諭旨不勝惶悚恐懼感激奮勉查七月内工程水勢平<lb/>
　　穩情形<hi>臣</hi>已於八月初一日繕摺恭<lb/>
　奏自八月以來秋陽晴皎雖於初五六等日長水四<lb/>
　　尺有餘旋卽消落不似上年壅滯卽此可徵河底<lb/>
　　深通之驗今白露已過水勢日漸歸槽卽至霜降<lb/>
<pb n="KR2f0009_WYG_175-75b"/>
　　可幸無虞<hi>臣</hi>細閲水勢查北岸武陟釘船幫一帶<lb/>
　　自䝉<lb/>
聖恩俞允發帑挑穵倉頭中灘引河吸引大溜自西而<lb/>
　　東今趙莊壩迤下悉淤成灘地釘船幫秦家厰等<lb/>
　　處工極平穩迤下原武陽武封邱支河堵塞非有<lb/>
　　大水不到堤根其祥符陳留蘭陽北岸水勢掃灣<lb/>
　　拖溜皆有重堤護埽惟儀封北岸之三家莊與東<lb/>
　　省芝麻莊接壤大溜瀠洄河形尚有南北頂衝之<lb/>
<pb n="KR2f0009_WYG_175-76a"/>
　　勢巳經多積料物調集兵夫晝夜修守現在增築<lb/>
　　越堤務期有備無患其南岸自滎澤鄭州中牟皆<lb/>
　　係從前險工連年修守土埽工程俱極堅固迤下<lb/>
　　祥符陳留蘭陽儀封考城商邱虞城等處内外大<lb/>
　　堤越堤業已增培高厚埽工時時鑲墊兼之今歲<lb/>
　　秋收豐熟料物雲集工程修整足資捍禦撫<hi>臣</hi>田<lb/>
　　文鏡坐鎭省城分遣官役查察<hi>臣</hi>曾筠奔馳兩岸<lb/>
　　晝夜催儹堤埽等工凡明險暗險之處俱相機盡<lb/>
<pb n="KR2f0009_WYG_175-76b"/>
　　力修防仰賴<lb/>
聖主福庇今歲工程定可保固平穩荷䝉<lb/>
聖諭詳切<hi>臣</hi>惟有愈加勉勵盡心協力加謹防護仰副<lb/>
睿慮憂勤不敢片時稍懈所有欽奉<lb/>
硃批諭旨事理謹將工程水勢平穩情形據實奏<lb/>
聞上慰<lb/>
聖懷謹<lb/>
　奏<lb/>
<pb n="KR2f0009_WYG_175-77a"/>
朕懷今始釋然矣能似此保固數年河底漸深水由地<lb/>
中行永奠安瀾我君臣慶慰更當何如耶勉之<lb/>
　　雍正四年八月二十七日副總河兵部左侍郎<hi>臣</hi>
　　嵇曾筠謹<lb/>
　奏為欽奉<lb/>
上諭事雍正四年八月十九日<hi>臣</hi>查工至蘭陽縣南岸<lb/>
　　地方接到<lb/>
皇上御批<hi>臣</hi>恭報水勢平穩河身刷深奏摺欽奉<lb/>
<pb n="KR2f0009_WYG_175-77b"/>
硃批諭旨<hi>臣</hi>跪讀之下惶悚愧汗恐懼警醒感激涕零<lb/>
　　伏惟我<lb/>
皇上聖明天縱洞悉水勢河身刷深祇問大槩卽至霜<lb/>
　　降後河性變遷亦不能料<lb/>
聖諭詳明透徹朗照高深而愚昧如<hi>臣</hi>因盼望河身刷<lb/>
　　深之念甚切旣已分檄各屬淸查又親在蘭陽儀<lb/>
　　封渡口自行探量復廣為咨詢以期考究河身確<lb/>
　　實分數而仍未能畫一因於<lb/>
<pb n="KR2f0009_WYG_175-78a"/>
　奏摺内聲明上瀆<lb/>
聖聰<hi>臣</hi>之下愚固塞一至於此咎實難逭理應卽<lb/>
賜處分廼䝉<lb/>
聖主使過洪慈諄諄以誠之一字為端本之要剴切訓<lb/>
　　勉<hi>臣</hi>欽承<lb/>
提命感愧交併竊幸遭逢<lb/>
聖主受<lb/>
知最深䝉<lb/>
<pb n="KR2f0009_WYG_175-78b"/>
　<lb/>
　　戰兢惕勵一心端本屏去百私實力遵行<lb/>
聖訓以盡犬馬之忱於萬一耳所有奉到<lb/>
訓旨事理謹將感激遵行緣由繕摺具<lb/>
　奏恭謝<lb/>
天恩伏祈<lb/>
睿鑒謹<lb/>
　奏<lb/>
<pb n="KR2f0009_WYG_175-79a"/>
接閲朕諭要當自省有則改之無則加勉已耳淸夜捫<lb/>
心四字外何庸多語<lb/>
　　雍正四年九月二十八日副總河兵部左侍郎<hi>臣</hi>
　　嵇曾筠謹<lb/>
　奏為河工關係緊要籲懇<lb/>
聖恩特簡熟諳道員以收實效事竊查管河道佟鎭欽<lb/>
　　奉<lb/>
上諭革職候審將來補放道員<lb/>
<pb n="KR2f0009_WYG_175-79b"/>
聖明自有定鑒<hi>臣</hi>何敢妄為奏請惟是豫省河道有估<lb/>
　　計工程收發錢糧之責況規模甫定善後需人必<lb/>
　　須熟諳河務之員方於工程平險估計無差錢糧<lb/>
　　緩急給發得宜若稍有未諳旣不能綢繆於未雨<lb/>
　　又復固執於臨期恐黃流湍悍呼吸變遷未免於<lb/>
　　河工諸事坐失機宜難收實效伏念我<lb/>
皇上聖明天縱洞悉河防大小臣工均屬照臨之下仰<lb/>
　　乞<lb/>
<pb n="KR2f0009_WYG_175-80a"/>
聖裁特簡諳練河務人員俾其管理河南河道庶工程<lb/>
　　平險無倒置之虞而錢糧緩急亦無失機之患兩<lb/>
　　河萬姓均沐<lb/>
天恩於無旣矣為此恭摺<lb/>
　奏懇伏祈<lb/>
睿鑒謹<lb/>
　奏<lb/>
覽奏知道了朕正為此缺詳審斟酌汝知有稱職之員<lb/>
<pb n="KR2f0009_WYG_175-80b"/>
否具奏以聞<lb/>
　　雍正四年十月十五日副總河兵部左侍郎<hi>臣</hi>嵇<lb/>
　　曾筠謹<lb/>
　奏為堤工已經告竣微<hi>臣</hi>奉<lb/>
命日久恭請<lb/>
陛見跪聆<lb/>
聖訓事竊<hi>臣</hi>一介寒微至愚極陋荷䝉<lb/>
皇上洪恩抜<hi>臣</hi>卿貳授<hi>臣</hi>重寄感激涕零莫能言喻自<lb/>
<pb n="KR2f0009_WYG_175-81a"/>
　　奉<lb/>
命河南堵築十里店漫口以至修防兩岸堤工經寒歴<lb/>
　　暑三載有餘瞻望<lb/>
天顔彌深依戀犬馬私衷刻不能釋兹當霜降過期水<lb/>
　　落工平之候<hi>臣</hi>一面移咨撫臣田文鏡會收堤工<lb/>
　　查核錢糧外現在繕本具<lb/>
　題恭請<lb/>
陛見伏祈<lb/>
<pb n="KR2f0009_WYG_175-81b"/>
皇上洪慈俯賜<lb/>
俞允俾<hi>臣</hi>得瞻<lb/>
天仰<lb/>
聖跪聆<lb/>
訓旨則微<hi>臣</hi>三載孺慕之忱庶可少慰於萬一矣<hi>臣</hi>謹<lb/>
　　繕摺請<lb/>
旨伏乞<lb/>
睿鑒謹<lb/>
<pb n="KR2f0009_WYG_175-82a"/>
　奏<lb/>
身在河南尚然應酬不暇若至都中更多親友及勢要<lb/>
之覿面纒繞耳毫無益處陛見之行不必<lb/>
　　雍正四年十一月十五日副總河兵部左侍郎<hi>臣</hi>
　　嵇曾筠謹<lb/>
　奏為遵<lb/>
旨查勘引河情形事雍正四年十月二十二日<hi>臣</hi>具摺<lb/>
　　恭<lb/>
<pb n="KR2f0009_WYG_175-82b"/>
　進黃沁安瀾圖本月二十三日奏事張文彬傳<hi>臣</hi>齎<lb/>
　　摺家人展圖指示口宣<lb/>
皇上聖旨令於所指之處或應開挑引河一道若别處<lb/>
　有形勢類此者俱應相機開河傳<lb/>
諭到<hi>臣</hi>欽此欽遵<hi>臣</hi>當卽率領河員乘船相度伏查黃<lb/>
　　河形勢東西暢流則勢順而安恬南北斜衝則勢<lb/>
　　橫而激蕩今河身上自廣武山而下引河深通尚<lb/>
　　能束行於兩岸之中而祥符以下河勢多曲毎遇<lb/>
<pb n="KR2f0009_WYG_175-83a"/>
　　掃灣轉溜卽成南北斜衝兩岸險工均坐此病如<lb/>
　　南岸考城之司家道口等處北岸儀封之三家莊<lb/>
　　其最著者也細閱河身自儀封北岸之趙家寨迤<lb/>
　　西灣環起勢直走正南至考城之縷水堤迤北環<lb/>
　　向正東掃逼勾家寨淘作兠灣毎至水長之時下<lb/>
　　行不暢則橫流旁注沖成支河分道南侵此考城<lb/>
　　司家道口一帶受病之源也又自勾家寨斜趨西<lb/>
　　北折行東北經豫省之三家莊東省之芝麻莊等<lb/>
<pb n="KR2f0009_WYG_175-83b"/>
　　處繞道而南至王家樓迤下方斜流東注此北岸<lb/>
　　兩省險工受病之源也今若將南北兩灣從中挑<lb/>
　　斷引水直流則改南北之形而成東西之勢兩岸<lb/>
　　工程誠有裨益但從來開挑引河必須河頭有吸<lb/>
　　川之形河尾有建瓴之勢方可期其必成至於上<lb/>
　　下接挑尤必上段之河尾與下段之河頭吐納相<lb/>
　　應呼吸相通方能一氣貫注今查儀考兩邑之河<lb/>
　　灘皆係平沙漫衍竝無西高東下之勢而兩層首<lb/>
<pb n="KR2f0009_WYG_175-84a"/>
　　尾亦不能直接順通且河頭接溜之處去北岸較<lb/>
　　遠而離南堤較近恐北岸之險雖去而南岸之險<lb/>
　　復增似難必其萬全<hi>臣</hi>兩年以來因儀考堤工告<lb/>
　　險往來救護舟楫頻經再三相度緣未獲因勢利<lb/>
　　導之機宜未敢冒昧陳<lb/>
　請今惟有督率各員加緊保守以防明歲汛水倘河<lb/>
　　形遷改機遇可乘卽當隨時具<lb/>
　奏開挑斷不敢因循貽誤也至於此外工程則有祥<lb/>
<pb n="KR2f0009_WYG_175-84b"/>
　　符縣南岸之程家寨蘭陽縣南岸之四水口險工<lb/>
　　似應疏濬而形勢亦未敢輕議伏念我<lb/>
皇上神功聖德宵旰河防費百萬之帑金垂兩河之永<lb/>
　　利而<hi>臣</hi>謬膺河務所晝夜縈心者惟期事出萬全<lb/>
　　功在必成固不敢因工大而畏難亦不敢因急功<lb/>
　　而輕舉是以逐細查勘再三斟酌兹河身甫漸刷<lb/>
　　深若改挑引河舊時深處變為淤淺新挖河槽未<lb/>
　　必驟深<hi>臣</hi>愚以為不如盡力保守兩岸堤工詳看<lb/>
<pb n="KR2f0009_WYG_175-85a"/>
　　全河形勢倘有動移卽當因利乘便估計開挑以<lb/>
　　慰<lb/>
聖懷<hi>臣</hi>不揣愚昧敬陳管見所有查勘各工堤河情形<lb/>
　　謹繪圖貼説并前<lb/>
　進黃沁安瀾圖恭呈<lb/>
御覽伏乞<lb/>
皇上聖裁指示遵行謹<lb/>
　奏<lb/>
<pb n="KR2f0009_WYG_175-85b"/>
覽奏朕甚嘉悦如此方是若不論當否一味逢迎阿順<lb/>
我君臣將無貽天下後世笑柄乎百凡行為當以斯事<lb/>
之居心為準乃朕所朝夕期望於諸卿者勉之朕昨閲<lb/>
圖不過偶爾之見聊就紙上商較形勢耳果有深知確<lb/>
見處則何不明白批諭而猶為此泛泛一詢耶<lb/>
　　同日又<lb/>
　奏為恭謝<lb/>
天恩仰祈<lb/>
<pb n="KR2f0009_WYG_175-86a"/>
睿鑒事雍正四年十一月初三日<hi>臣</hi>於蘭陽北岸工次<lb/>
　　接到<lb/>
皇上御批<hi>臣</hi>恭請<lb/>
陛見奏摺欽奉<lb/>
硃批諭旨跪讀之下感懼涕零悚惶無地竊<hi>臣</hi>一介庸<lb/>
　　愚荷䝉<lb/>
皇上軫念河防委以重寄任事之後戰戰兢兢覩此兩<lb/>
　　岸民生所係全河運道所關惟有殫盡血誠勉竭<lb/>
<pb n="KR2f0009_WYG_175-86b"/>
　　駑駘三載以來自朝至暮奔走不遑未敢應酬外<lb/>
　　務所以從前親友間有寄書通候<hi>臣</hi>總置之不答<lb/>
　　至於勢要之家<hi>臣</hi>孤蹤苦行素無交際恭逢我<lb/>
皇上乾剛整肅法紀嚴明舊時勢焰早已化為灰燼況<lb/>
　　<hi>臣</hi>䝉<lb/>
特簡以來<lb/>
知遇之榮逾於常格<hi>臣</hi>更有何希冀而周旋請託且於<lb/>
　　河工要務設有未協貽誤匪淺<hi>臣</hi>雖至愚不敢作<lb/>
<pb n="KR2f0009_WYG_175-87a"/>
　<lb/>
　　靑年守節孤苦伶仃竝無依倚今<hi>臣</hi>母年已七十<lb/>
　　有九衰殘多病風燭堪虞<hi>臣</hi>感荷<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_175-87b"/>
賜罷斥嚴加處分廼䝉<lb/>
皇上天地為心父母為念格外姑容再三<lb/>
訓飭令<hi>臣</hi>捐軀難報夢寐懷慚惟有時深警惕不敢絲<lb/>
　　毫瞻顧專心致志竭力辦公念念求其補過事事<lb/>
　　求其有益庶幾仰報<lb/>
聖恩於萬一耳所有欽奉<lb/>
諭旨事理<hi>臣</hi>謹繕摺恭謝<lb/>
天恩伏祈<lb/>
<pb n="KR2f0009_WYG_175-88a"/>
睿鑒謹<lb/>
　奏<lb/>
知過能改朕無不見諒若猶事彌縫則亦莫之恕矣<lb/>
　　雍正四年十二月十五日副總河兵部左侍郎<hi>臣</hi>
　　嵇曾筠謹<lb/>
　奏為瑞雪年豐凌汎平穩據實奏<lb/>
聞事竊照本年十二月初旬大河南北瑞雪豐盈自一<lb/>
　　尺至二尺不等兩岸黃河冰堅水凍<hi>臣</hi>以凌汎屆<lb/>
<pb n="KR2f0009_WYG_175-88b"/>
　　期有關堤埽一面檄委防護一面親詣查閱伏見<lb/>
　　凌從灣積溜激冰高本月初七日以後天氣漸融<lb/>
　　河水流澌循槽順軌各工堤埽竝無剷刷而四野<lb/>
　　父老具言臘雪普霑土膏滋潤不特來歲二麥有<lb/>
　　收更且秋成可望靡不共相慶幸咸頌我<lb/>
皇上深仁厚澤是以預兆豐年<hi>臣</hi>身歴河濱目擊情形<lb/>
　　不勝忭舞謹據實奏<lb/>
聞伏祈<lb/>
<pb n="KR2f0009_WYG_175-89a"/>
　睿鑒謹<lb/>
　　奏<lb/>
　且慶目前流澌順軌莫言來歲禾麥豐登敬待<lb/>
天工主持之事何敢預為逆料也野老無知此等過頭語<lb/>
　當切戒之<lb/>
　　　同日又<lb/>
　　奏為泉源利濟漕艘通行據實奏<lb/>
　聞恭慰<lb/>
<pb n="KR2f0009_WYG_175-89b"/>
　聖懷事竊惟豫省糧船全資丹衞二河濟運而丹衞合<lb/>
　　　流又需各處山泉滙集查衞輝府輝縣蘇門山有<lb/>
　　　百泉水池<hi>臣</hi>於上年九月親履其地逐細審視見<lb/>
　　　泉池西首伏有泉眼因為另鑿一池源源滾滾與<lb/>
　　　百泉無異當經奏<lb/>
　聞叩請<lb/>
　天恩敕封衞河源神䝉我<lb/>
　皇上親灑<lb/>
<pb n="KR2f0009_WYG_175-90a"/>
　宸翰御書靈源昭瑞匾額懸掛廟庭<lb/>
　聖藻輝煌日星炳耀山川生色父老歡呼<hi>臣</hi>於今年二<lb/>
　　　三月内復行開鑿石竇砌築陡崖盡力疏濬泉源<lb/>
　　　渙發更加滂沛其餘各道山泉當此隆冬枯涸之<lb/>
　　　時俱皆暢達滙入丹衞交流兹據河南糧道楊夢<lb/>
　　　琰具報於十二月初八日豫省糧船盡數開行無<lb/>
　　　誤此皆我<lb/>
　皇上至誠感格河嶽效靈之所致也理合據實奏<lb/>
<pb n="KR2f0009_WYG_175-90b"/>
　聞恭慰<lb/>
　聖懷伏祈<lb/>
　睿鑒謹<lb/>
　　奏<lb/>
　鬼神之為德體物不遺至於龍之靈感莫測尤為顯著<lb/>
　旣身司河務當克敬克信慎勿杳𣺌視之也<lb/>
　<lb/>
硃批諭旨巻一百七十五之一<lb/>
<pb n="KR2f0009_WYG_175-91a"/>
　欽定四庫全書<lb/>
硃批諭旨巻一百七十五之二<lb/>
硃批嵇曾筠奏摺<lb/>
　　　雍正五年正月初四日兵部左侍郎河南副總河<lb/>
　　　兼管山東黃河堤工<hi>臣</hi>嵇曾筠謹<lb/>
　　奏為恭報<lb/>
　聖世河淸昌期嘉應事竊照豫省黃河自雍正四年十<lb/>
　　　二月初七日以後天氣漸融流澌順軌凌汛平穩<lb/>
<pb n="KR2f0009_WYG_175-91b"/>
　　　<hi>臣</hi>已恭摺具報嗣於十二月初九日起漸見澄淸<lb/>
　　　至十六十七等日尤為淸徹隨委員各處查驗於<lb/>
　　　十二月二十七二十九等日據管河道㕔具報上<lb/>
　　　自陜州下至虞城河淸嘉瑞前來<hi>臣</hi>現駐河濱臘<lb/>
　　　底新年屢為查閲果見河水湛然竝無沙滓而且<lb/>
　　　二旬之久千里之遠澄明淸徹一氣綿長誠為千<lb/>
　　　古竒逢史册罕載者也伏念我<lb/>
　皇上<lb/>
<pb n="KR2f0009_WYG_175-92a"/>
　　誠格靈祗<lb/>
　　德懷河嶽源從天上竒徵孚洽<lb/>
穹蒼水由地中異瑞彌昭淸晏敷聲敎於四海同風之盛<lb/>
　　　奠淸寧於萬年有道之休<hi>臣</hi>不勝踴躍歡忭容於<lb/>
　　　開印後繕本<lb/>
　　題報外理合恭摺奏<lb/>
　聞伏乞<lb/>
　睿鑒謹<lb/>
<pb n="KR2f0009_WYG_175-92b"/>
　　奏<lb/>
　河淸雖屬可慶之瑞朕自顧德薄倍加凜畏我君臣當<lb/>
　更相警勉以期仰答<lb/>
蒼穹之眷佑耳<lb/>
　　　同日又<lb/>
　　奏為恭謝<lb/>
　天恩仰祈<lb/>
　睿鑒事雍正五年正月初三日<hi>臣</hi>於祥符縣北岸工所<lb/>
<pb n="KR2f0009_WYG_175-93a"/>
　　准工部咨内開奉<lb/>
旨近年豫省河務險工下移堤岸完固平穩山東河務<lb/>
　甚屬緊要向係山東巡撫管理但巡撫有地方責任<lb/>
　恐不能專理河務山東與河南接壤作何令副總河<lb/>
　嵇曾筠兼管之處著九卿會議具奏欽此欽遵該<hi>臣</hi>
　　等會議得山東與河南接壤皆黃河所經兩省堤<lb/>
　　工最稱險要查河工事宜本係總河專責今河南<lb/>
　　旣設有副總河現駐武陟等處與山東接壤理應<lb/>
<pb n="KR2f0009_WYG_175-93b"/>
　　欽遵<lb/>
諭旨將山東與河南接壤之曹縣定陶曹州單縣城武<lb/>
　　等處附近黃河地方凡一切修築堤岸等工應交<lb/>
　　副總河嵇曾筠就近管轄等因奉<lb/>
旨依議欽此移咨到<hi>臣</hi>隨恭設香案望<lb/>
闕九叩祗承<lb/>
諭旨恭謝<lb/>
天恩訖竊<hi>臣</hi>一介菲材遭逢<lb/>
<pb n="KR2f0009_WYG_175-94a"/>
聖主幸䝉<lb/>
特達之知非常之遇及至謬膺河務皆賴<lb/>
聖謨指示<lb/>
睿慮周詳而<hi>臣</hi>報稱無能愆尤叢積方深惕勵悚惶迺<lb/>
　　䝉我<lb/>
皇上新恩特沛委任有加<hi>臣</hi>聞<lb/>
命之下感激難名惟有益加奮勉殫竭駑駘冀報涓埃<lb/>
　　伏念河防緊要東省曹單等縣黃河尤為逼近運<lb/>
<pb n="KR2f0009_WYG_175-94b"/>
　　河攸關匪細趁此桃汛以前亟宜加意修守一面<lb/>
　　將豫省南岸委管河道祝兆鵬北岸委主事朱藻<lb/>
　　令其分投逐工淸查埽料沿堤催督兵夫種柳積<lb/>
　　土<hi>臣</hi>卽於正月初七日前往山東查勘黃河堤埽<lb/>
　　工程其修防措置事宜容<hi>臣</hi>另摺恭請<lb/>
訓示遵行所有微<hi>臣</hi>仰荷<lb/>
新綸蟻忱感激理合具摺恭謝<lb/>
天恩伏乞<lb/>
<pb n="KR2f0009_WYG_175-95a"/>
　睿鑒謹<lb/>
　　奏<lb/>
　竭力勉為之太上云忘其身而身存此語豈特長生久<lb/>
　視之良方卽係保祿全名之要道在善於推類而體會<lb/>
　之耳試觀致身奉公者莫不為<lb/>
神明所佑巧詐趨避者率皆被造物所忌縱獲目前小利<lb/>
　日後必罹大咎徵驗昭然歴歴可鑑朕之醒世格言内<lb/>
　外諸臣當佩服以為終身誦果能躬行實踐至受益時<lb/>
<pb n="KR2f0009_WYG_175-95b"/>
　方感朕一片苦衷也汝其勉諸<lb/>
　條奏一摺交廷臣議覆有旨<lb/>
　　　雍正五年正月十九日兵部左侍郎河南副總河<lb/>
　　　兼管山東黃河堤工<hi>臣</hi>嵇曾筠謹<lb/>
　　奏為敬陳東省黃河堤埽工程事宜仰請<lb/>
　聖訓以固修防事竊<hi>臣</hi>奉<lb/>
　命兼管山東黃河工程遵於雍正五年正月初七日自<lb/>
　　　豫省之儀封交界起至江南之碭山交界止將東<lb/>
<pb n="KR2f0009_WYG_175-96a"/>
　　省曹單二縣堤埽工程細加踏勘查得北岸曹單<lb/>
　　二縣境内共計堤長四萬一千四百丈南岸曹縣<lb/>
　　境内共計堤長七百五十七丈而北岸之堤宻邇<lb/>
　　運道所關尤重今内外俱有重堤復有越格等堤<lb/>
　　包護周宻立法綦善但臨河縷堤歴年久遠毎多<lb/>
　　殘缺卑薄應擇其險要審其緩急以次加幫修守<lb/>
　　不懈自足以資鞏固惟曹縣北岸之芝麻莊一工<lb/>
　　勢當黃河大溜毎遇汛水長發全黃直射撞激堪<lb/>
<pb n="KR2f0009_WYG_175-96b"/>
　　虞查該工巳於雍正三年河臣齊蘇勒於詳請發<lb/>
　　帑等事案内捲下順埽一百七十二丈復於雍正<lb/>
　　四年請開引河等事案内加添魚鱗護埽一百八<lb/>
　　十五丈并於上流建築挑水壩一座又題明撥調<lb/>
　　江南河營汛弁帶領河兵二百名駐工防守其所<lb/>
　　以捍衞大堤敵黃保運者法亦盡矣但修工全資<lb/>
　　料物而辦料貴在先時今該工堆貯物料寥寥無<lb/>
　　幾時已交春豈容延緩<hi>臣</hi>查魚鱗護埽係曹縣知<lb/>
<pb n="KR2f0009_WYG_175-97a"/>
　<lb/>
　<lb/>
　<lb/>
　　若不預行購辦貯工應用將來靑黃不接恐至貽<lb/>
　　誤工程運道民生關係匪小<hi>臣</hi>一面嚴飭該縣飛<lb/>
　　儹各料星夜運工加謹保固外仍一面移咨河臣<lb/>
　　齊蘇勒會稿<lb/>
　題請歲修并飭令山東布政司速卽酌發帑銀交給<lb/>
<pb n="KR2f0009_WYG_175-97b"/>
　<lb/>
　　降後核實<lb/>
　題估彚入該年歲修案内報銷此外倘有應行下埽<lb/>
　　并鑲下防風之處容<hi>臣</hi>臨時相度形勢斟酌機宜<lb/>
　　分别輕重按段增修庶捍禦有資而要工之修防<lb/>
　　無誤<hi>臣</hi>管窺淺見冒昧陳<lb/>
　奏是否有當伏祈<lb/>
皇上俯賜訓飭指示以便敬謹遵循為此繕摺具奏伏<lb/>
<pb n="KR2f0009_WYG_175-98a"/>
　　祈<lb/>
睿鑒謹<lb/>
　奏<lb/>
覽<lb/>
　　雍正五年二月十三日兵部左侍郎河南副總河<lb/>
　　兼管山東黃河堤工<hi>臣</hi>嵇曾筠謹<lb/>
　奏為欽奉<lb/>
上諭事竊<hi>臣</hi>奉<lb/>
<pb n="KR2f0009_WYG_175-98b"/>
命兼管山東黃河工程巳於正月初七日前赴東省查<lb/>
　　閲堤工至曹縣芝麻莊見埽壩工程正需修理而<lb/>
　　所存料物甚少惟恐遲延貽誤隨一面嚴飭曹縣<lb/>
　　知縣徐文燦星速趲辦以防桃汛一面會稿<lb/>
　題請歲修并檄行布政司酌撥銀六千兩交給該地<lb/>
　　方官購備料物以防伏秋業經<lb/>
　奏明在案䝉<lb/>
皇上訓諭嚴切隨卽欽遵飛飭㕔縣等官星夜上緊辦<lb/>
<pb n="KR2f0009_WYG_175-99a"/>
　　運倘稍有玩延卽行嚴㕘今<hi>臣</hi>由南岸查工渡河<lb/>
　　而北於二月初九日復至芝麻莊查秫稭草束各<lb/>
　　料俱已運貯堤頂<hi>臣</hi>隨令江南河營千把總并該<lb/>
　　汛員開工整理舊埽按法加鑲簽樁壓土務須十<lb/>
　　分堅固以資抵禦是桃汛之修防定可無誤矣其<lb/>
　　伏秋兩汛應需料物亦必於此時及早辦貯免致<lb/>
　　靑黃不接臨時掣肘雖藩庫銀兩尚未移解前來<lb/>
　　<hi>臣</hi>巳檄飭㕔印各官將大堤徭夫歲修銀兩先行<lb/>
<pb n="KR2f0009_WYG_175-99b"/>
　　通融購備俟布政司銀兩解到給還俱不得藉端<lb/>
　　延緩該員等現在竭力置辦但工程錢糧俱係河<lb/>
　　道專責今署兖寧道事登萊道徐德俶竝不到工<lb/>
　　查察亦未見具文詳請預備料物玩延之咎已於<lb/>
　　請帑備料疏内附㕘其餘各員如有始勤終怠者<lb/>
　　亦卽據實㕘<lb/>
　奏不敢姑容貽誤<hi>臣</hi>惟有恪遵<lb/>
聖訓先事預圖務期工程鞏固有備無患以仰副<lb/>
<pb n="KR2f0009_WYG_175-100a"/>
　聖主軫念河防至意所有該工現在趲備料物緣由理<lb/>
　　　合據實<lb/>
　　奏明恭慰<lb/>
　聖懷仰祈<lb/>
　睿照謹<lb/>
　　奏<lb/>
　如此方是凡封疆任事大臣咸肯毅然正色秉公執法<lb/>
　朕復何憂何慮治平之道先在察吏用得其人事無不<lb/>
<pb n="KR2f0009_WYG_175-100b"/>
　理天下乂安萬姓䝉福矣假若一味姑容以邀譽市德<lb/>
　馴至諸務廢弛法紀蕩然上則貽誤國計下則流毒生<lb/>
　民作孽日滋而不之覺方且自以為寛仁長厚寧不大<lb/>
　謬歟無論<lb/>
天道報施卽以人情揆之亦知其必不獲免大抵習染最<lb/>
　易惑人流俗相沿視為長技忽被晨鐘警醒始信從前<lb/>
　庸愚小見之可笑也<lb/>
　　　雍正五年三月十三日兵部左侍郎河南副總河<lb/>
<pb n="KR2f0009_WYG_175-101a"/>
　　兼管山東黃河堤工<hi>臣</hi>嵇曾筠謹<lb/>
　奏為欽奉<lb/>
上諭恭謝<lb/>
天恩事雍正五年二月二十九日恭接<lb/>
皇上御批<hi>臣</hi>奏請東省芝麻莊辦料事宜一摺<hi>臣</hi>跪讀<lb/>
聖訓開示嚴明提撕諄切無任感悚竊<hi>臣</hi>樗櫟庸材荷<lb/>
　　䝉<lb/>
皇上天恩拔擢卿貳委任河防涓埃未效報稱無能淸<lb/>
<pb n="KR2f0009_WYG_175-101b"/>
　　夜捫心毎為感泣祗以河務重大關係匪輕<hi>臣</hi>夙<lb/>
　　夜兢兢盡心學習而諳練未深所以臨事徘徊愈<lb/>
　　增鈍拙䝉我<lb/>
皇上知炳幾先慮周事後屢頒<lb/>
訓諭誥誡詳明俾<hi>臣</hi>凛遵<lb/>
聖訓勉竭駑駘四載以來得有今日皆沐<lb/>
皇上之生成敎育自愧下愚質魯警覺偏遲閲歴多年<lb/>
　　始知醒悔廼䝉<lb/>
<pb n="KR2f0009_WYG_175-102a"/>
聖恩高厚卽為鼓舞作新<lb/>
諭<hi>臣</hi>如此方是則知微<hi>臣</hi>前此之愆尤叢積均荷<lb/>
天恩寛宥曲予矜全昆蟲草木日遊光化而不知覆載<lb/>
　　之包容今跪讀<lb/>
恩綸感激無地惟有殫盡血誠執法察吏但求公事有<lb/>
　　益不敢絲毫瞻顧恪遵<lb/>
聖諭力去庸愚之小見勉效大臣之當務以仰報<lb/>
皇上洪慈於萬一耳<hi>臣</hi>謹繕摺恭謝<lb/>
<pb n="KR2f0009_WYG_175-102b"/>
天恩伏乞<lb/>
睿鑒謹<lb/>
　奏<lb/>
朕竝非崇尚苛刻但欲卿等秉公執中不欺不徇耳若<lb/>
毫釐錯會則謬以千里矣<lb/>
　　雍正五年四月十八日吏部右侍郎河南副總河<lb/>
　　兼管山東黃河堤工<hi>臣</hi>嵇曾筠謹<lb/>
　奏為恭報水勢長發工程平穩仰慰<lb/>
<pb n="KR2f0009_WYG_175-103a"/>
聖懷事竊豫省黃河南北兩岸堤工荷䝉<lb/>
皇上睿謨指示發帑興修俱各加幫高厚卽險汛下移<lb/>
　　間有新生險工及零星殘缺之處亦俱鑲護防風<lb/>
　　埽壩幫築戧堤月堤靡不先事預防金甌無缺今<lb/>
　　於四月初十日起至十五日止黃水漲發陡長五<lb/>
　　尺有餘各處堤工鞏固埽壩堅厚足資捍禦至東<lb/>
　　省曹單二縣濱河大堤<hi>臣</hi>已擇其至險之處嚴飭<lb/>
　　㕔汛各官先行修理其餘未經修築之堤亦早安<lb/>
<pb n="KR2f0009_WYG_175-103b"/>
　　置人夫曉夜防守俱各保護平穩皆由我<lb/>
皇上訓諭周詳綢繆未雨所以安瀾永慶雖黃流陡漲<lb/>
　　漫溢出槽而濱河億萬蒼生咸各安居樂業老幼<lb/>
　　歡呼匝地今水勢已退漸次消落歸槽<hi>臣</hi>現在督<lb/>
　　率㕔汛文武員弁加意巡查預防伏汛長發外所<lb/>
　　有黃水陡漲工程平穩情形謹繕摺奏<lb/>
聞仰慰<lb/>
聖懷伏乞<lb/>
<pb n="KR2f0009_WYG_175-104a"/>
睿鑒謹<lb/>
　奏<lb/>
前聞水低於岸多者丈餘少亦七尺今僅長五尺何乃<lb/>
遂至出槽若水勢如此卽不免漫出槽外則嗣後無時<lb/>
不可慮矣慎之慎之<lb/>
　　雍正五年五月十九日吏部右侍郎河南副總河<lb/>
　　兼管山東黃河堤工<hi>臣</hi>嵇曾筠謹<lb/>
　奏為恭謝<lb/>
<pb n="KR2f0009_WYG_175-104b"/>
天恩事雍正五年四月十五日<hi>臣</hi>接准吏部咨為題㕘<lb/>
　　事考功淸吏司案呈查得通政使司咨稱接得副<lb/>
　　總河嵇曾筠題本一本為恭謝<lb/>
天恩事應具奏本而用題本與例不符除將原本封送<lb/>
　　内閣外理合題㕘等因雍正五年三月二十九日<lb/>
　　奉<lb/>
旨該部知道欽此移咨到<hi>臣</hi>隨恭設香案望<lb/>
闕叩頭謝<lb/>
<pb n="KR2f0009_WYG_175-105a"/>
恩訖伏念<hi>臣</hi>一介菲材仰荷<lb/>
聖恩深重生成敎育高厚難酬自慚賦質愚䝉諸凡未<lb/>
　　諳以致恭謝<lb/>
天恩應具奏本而用題本有違定例理應立<lb/>
賜處分乃䝉我<lb/>
皇上特加寛宥免其察議<lb/>
洪恩浩蕩浹髓淪肌<hi>臣</hi>惟益加砥礪勉竭涓埃永矢犬<lb/>
　　馬之忱銜結於生生世世耳謹繕摺恭謝<lb/>
<pb n="KR2f0009_WYG_175-105b"/>
天恩伏祈<lb/>
皇上睿鑒謹<lb/>
　奏<lb/>
凡實力佐朕之大臣小過議罰朕亦有所不忍也<lb/>
　　同日又<lb/>
　奏為恭謝<lb/>
天恩事雍正五年五月初八日<hi>臣</hi>齎摺家人敬捧<lb/>
皇上恩賜各種法製錠藥一匣到<hi>臣</hi>隨恭設香案望<lb/>
<pb n="KR2f0009_WYG_175-106a"/>
闕叩頭謝<lb/>
恩祗領訖欽惟我<lb/>
皇上<lb/>
　至治馨香<lb/>
　太和保合<lb/>
　普黃農之利濟協化育於兩間<lb/>
　嫓堯舜之博施切痌瘝於億兆<lb/>
　上方調劑萬彚皆春<lb/>
<pb n="KR2f0009_WYG_175-106b"/>
異數頻仍千秋榮遇<hi>臣</hi>蒲葵小草茝术微材芳餌膏酥<lb/>
　　早䝉<lb/>
殊錫蓮茶餳果疊拜<lb/>
隆施乃<lb/>
宸衷注念於河干致良藥再頒於<lb/>
霄漢霜飛玉杵融成紫磨之金月湧冰壺吸取銀蟾之<lb/>
　　液離乘火位祛陰翳以潛消鹽禀水精滌炎氛而<lb/>
　　黙化香霏郁烈先蒲艾以迎祥光燦陸離勝瓊漿<lb/>
<pb n="KR2f0009_WYG_175-107a"/>
　<lb/>
　<lb/>
　<lb/>
　紫禁之大丹迄今河畔馳驅又捧<lb/>
　洪鈞之法製敬藏工次通燥濕以咸宜分惠羣僚酌<lb/>
　　燠寒而溥濟仰<lb/>
皇仁之體恤鏤骨銘心感<lb/>
聖澤之宏深淪肌浹髓<hi>臣</hi>謹繕摺恭謝<lb/>
<pb n="KR2f0009_WYG_175-107b"/>
天恩伏祈<lb/>
睿鑒謹<lb/>
　奏<lb/>
覽<lb/>
　　雍正五年六月十五日吏部右侍郎河南副總河<lb/>
　　兼管山東黃河堤工<hi>臣</hi>嵇曾筠謹<lb/>
　奏為據實陳情仰祈<lb/>
睿鑒事竊<hi>臣</hi>於本年正月初三日接准部咨奉<lb/>
<pb n="KR2f0009_WYG_175-108a"/>
命兼管山東黃河堤工隨卽趨赴曹單二縣地方一面<lb/>
　　查勘堤埽工程一面諮訪河工利弊見臨河大堤<lb/>
　　多有卑薄殘缺不能一律高寛堅厚<hi>臣</hi>仰體<lb/>
聖懷因比照豫省之例估計加幫增培高厚猶恐㕔汛<lb/>
　　各官勘估不實遴委諳練河員逐段細加查丈又<lb/>
　　復待至三月内新任兗寧道傅澤洪到任檄飭親<lb/>
　　勘確估嚴加核減造册具題請<lb/>
旨興修欽遵在案至工程利弊據黃河同知陳世竒開<lb/>
<pb n="KR2f0009_WYG_175-108b"/>
　　報徭夫陋規一項<hi>臣</hi>當將此頂工食幫貼等銀從<lb/>
　　前俱屬有名無實半係印河各官之陋規半係胥<lb/>
　　役甲長之侵蝕請嗣後查明堤工應行加幫之處<lb/>
　　卽將工食幫貼等銀先期題估修理等情恭疏具<lb/>
　題現准部覆會同河撫二臣虛公畫一妥議在案但<lb/>
　　流弊已深相沿日久<hi>臣</hi>不少容隱絶無瞻顧而卽<lb/>
　　為<lb/>
入告自難見諒於同官至陳世竒被㕘之故亦其自取<lb/>
<pb n="KR2f0009_WYG_175-109a"/>
　　查該員於上年冬季開明積弊備文詳報似屬為<lb/>
　　公因而求給養亷意圖肥巳顯係涉私且已經被<lb/>
　　劾自應静候處分乃復徑行揭辯其狂縱躁妄已<lb/>
　　可槩見除該員另疏特㕘遵例摘印候<lb/>
旨外所有微<hi>臣</hi>題估加幫大堤竝奏除徭夫積弊前後<lb/>
　　情節謹為據實<lb/>
　奏明伏乞<lb/>
皇上察<hi>臣</hi>始末鑒<hi>臣</hi>衷曲<lb/>
<pb n="KR2f0009_WYG_175-109b"/>
恩賜主持俾<hi>臣</hi>不以無欺無隱致滋罪戾則從此捐糜<lb/>
　　頂踵任勞任怨犬馬有知勉竭血誠圖報<lb/>
鴻慈當銜結於生生世世矣<hi>臣</hi>謹繕摺奏<lb/>
聞伏乞<lb/>
皇上睿鑒謹<lb/>
　奏<lb/>
陳世竒已降嚴㫖革職矣㕘一屬員尋常事也胡庸如<lb/>
是張皇自問無私卽誤㕘亦復何罪不然具此一奏豈<lb/>
<pb n="KR2f0009_WYG_175-110a"/>
遂能移朕之予奪乎似此憂疑恐怖安能無欺無隱不<lb/>
渉瞻顧回護且主持二字斷在朕躬果是則如田文鏡<lb/>
不煩懇乞自有以主持之設非則必不因懇乞而輒偏<lb/>
於主持也所不解者諸大臣雖咸䝉委任率多不知朕<lb/>
衷大抵皆緣自信不及所以不敢信朕耳至於任怨二<lb/>
字無分上下不特不避屬員銜恨縱朕加譴責亦有所<lb/>
不顧惟據理秉公毅然行去方可謂為任怨況據理秉<lb/>
公之大臣朕焉有加以譴責之理總之識見囿於褊淺<lb/>
<pb n="KR2f0009_WYG_175-110b"/>
身為大臣百凡務大為要何得於目前區區小處耗費<lb/>
心神甘為是徒勞無益之舉耶<lb/>
　　同日又<lb/>
　奏為伏汛將竣恭報水勢工程平穩仰慰<lb/>
聖懷事竊照今年入伏以來陰雨連旬沁黃屢漲水勢<lb/>
　　雖大所幸河底刷深實能容納旋長旋消竝無留<lb/>
　　滯壅阻一切堤埽工程盡力修防俱極平穩皆仰<lb/>
　　賴我<lb/>
<pb n="KR2f0009_WYG_175-111a"/>
　皇上勤求治理誠格<lb/>
蒼穹所以河伯效靈休徵畢集屆兹伏汛盛長仍復循槽<lb/>
　　　順軌兩岸安寧<hi>臣</hi>往來豫東兩省踏勘巡查嚴督<lb/>
　　　道㕔印汛文武員弁率領兵夫住宿堤頭并多備<lb/>
　　　料物晝夜防守以資保護今伏汛將竣所有水勢<lb/>
　　　工程平穩情形理合繕摺奏<lb/>
　聞仰慰<lb/>
　聖懷伏祈<lb/>
<pb n="KR2f0009_WYG_175-111b"/>
　睿鑒謹<lb/>
　　奏<lb/>
　直待秋汛過後工程俱各平穩朕方敢釋懷也慎之毋<lb/>
　忽<lb/>
　　　雍正五年七月二十七日吏部右侍郎河南副總<lb/>
　　　河兼管山東黃河堤工<hi>臣</hi>嵇曾筠謹<lb/>
　　奏為秋汛水勢已定豫兗工程平穩仰祈<lb/>
　睿鑒事竊查伏秋交會之時伏汛未消秋汛踵至水勢<lb/>
<pb n="KR2f0009_WYG_175-112a"/>
　　易於增長又兼七月内陰雨連綿尤宜加意防範<lb/>
　　<hi>臣</hi>往來兩岸遍閲河勢見沁水從武陟釘船幫而<lb/>
　　下黃水自新開引河注廣武山根而下直至滎澤<lb/>
　　縣仁奠山二水合流是黃沁之上游已循途順軌<lb/>
　　矣自此以下北岸經行滎澤原武陽武封邱祥符<lb/>
　　蘭陽儀封山東之曹縣單縣南岸經行滎澤鄭州<lb/>
　　中牟祥符陳留蘭陽儀封考城商邱虞城所有兩<lb/>
　　岸險要之處俱有埽壩抵護其從前陽武大堤一<lb/>
<pb n="KR2f0009_WYG_175-112b"/>
　　案加幫工程經歴三年草根蟠結可禦風雨卽上<lb/>
　　年增卑培薄之工程嚴飭承修各員晝夜保固一<lb/>
　　有殘缺上緊修補并檄道㕔汛員分投防守搶護<lb/>
　　俱保平穩其東省之曹單二縣工程查曹縣芝麻<lb/>
　　莊埽工已經鑲墊堅實卽水勢長發料物雲集隨<lb/>
　　時加修埽壩晏然無慮其芝麻莊上下附近堤工<lb/>
　　俱已加幫將竣陳家樓黃家廟水勢雖往北趨現<lb/>
　　有新做防風護埽足資捍禦單縣之董家渡孟家<lb/>
<pb n="KR2f0009_WYG_175-113a"/>
　　　樓朱黃壩孔家莊等處亦俱現在加幫卽水繞堤<lb/>
　　　根人夫官弁羅列堤上易於防守<hi>臣</hi>恪遵<lb/>
　聖諭敬謹辦理毎遇風雨長水之時奔馳兩岸督率屬<lb/>
　　　員相機修守凡豫東兩省險要之處俱有准備千<lb/>
　　　里堤工自當日臻鞏固<hi>臣</hi>因身親目擊敬歴數情<lb/>
　　　形仰慰<lb/>
　聖懷兹逢天氣漸見晴明秋汛水勢巳定各處工程平<lb/>
　　　穩謹繕摺奏<lb/>
<pb n="KR2f0009_WYG_175-113b"/>
　聞伏祈<lb/>
　睿鑒謹<lb/>
　　奏<lb/>
　覽奏深慰朕懷卿之勤劬朕所悉知以此赤衷對越<lb/>
天地神明自必獲䝉鑒佑也勉之<lb/>
　　　雍正五年九月初九日吏部右侍郎河南副總河<lb/>
　　　兼管山東黃河堤工<hi>臣</hi>嵇曾筠謹<lb/>
　　奏為秋汛已竣工程平穩仰祈<lb/>
<pb n="KR2f0009_WYG_175-114a"/>
睿鑒事竊查今歲秋汛雨水甚勤黃沁屢漲但水勢雖<lb/>
　　屬浩瀚而循途順軌不致為患毎逢發水之時<hi>臣</hi>
　　必親至堤埽險要工程遍加察勘見風色平靜水<lb/>
　　波不興我<lb/>
皇上至誠至敬感格神祗明效大驗捷於影響是以兩<lb/>
　　岸安寧萬民有慶現今大堤月堤重重保障凡從<lb/>
　　前水佔抛荒地畝俱巳耕種成熟卽近水灘地所<lb/>
　　有支河亦經築壩堵塞水不能進淤地更獲豐收<lb/>
<pb n="KR2f0009_WYG_175-114b"/>
　　其窪下之區間有上水者而黍穀業已長成水退<lb/>
　　仍復有秋總緣河身刷深可以容蓄不致異常瀰<lb/>
　　漫之故從兹遞年修守堤工固而禾稼登豫省元<lb/>
　　氣可復再查東省曹單二縣工程<hi>臣</hi>現在竭力嚴<lb/>
　　催其沿河一帶村莊地畝因雨水囤積難於播種<lb/>
　　<hi>臣</hi>隨飭㕔印各官開放涵洞疏通水道引水歸湖<lb/>
　　現今積水已消民間可以種麥在大堤之旁水涸<lb/>
　　得土可以加幫公私俱便現今天氣晴明曉夜儹<lb/>
<pb n="KR2f0009_WYG_175-115a"/>
　　工承修各員陸續報竣總由<lb/>
皇上愛民如子發帑興修所以豫東兩省濱河一帶堤<lb/>
　　岸有金湯之固羣黎獲衽席之安所有秋汛水勢<lb/>
　　工程平穩情形除另行恭疏會<lb/>
　題外謹繕摺奏<lb/>
聞仰慰<lb/>
聖懷伏祈<lb/>
睿鑒謹<lb/>
<pb n="KR2f0009_WYG_175-115b"/>
　奏<lb/>
覽奏豫兗河道情形朕心曷勝慰悦頃秋汛雨澤旣多<lb/>
水勢自猛朕日夜厪念淮黃不知作何光景今乃如是<lb/>
平穩可謂出於望外皆卿等忠誠勤慎所致兩省黎庶<lb/>
實攸賴焉已有旨從部頒發矣<lb/>
　　雍正五年十月二十九日吏部右侍郎河南副總<lb/>
　　河兼管山東黃河堤工<hi>臣</hi>嵇曾筠謹<lb/>
　奏為乘機因勢開挑引河以固大堤仰祈<lb/>
<pb n="KR2f0009_WYG_175-116a"/>
睿鑒事竊惟黃河之水湍悍變遷其性多曲毎遇掃灣<lb/>
　　轉溜非斜趨而北卽直注而南以致兩岸堤工或<lb/>
　　當大河之頂衝或被支河之汕刷簽樁下埽多方<lb/>
　　救護始獲保固平穩此南北兩岸各工致險之源<lb/>
　　也上年十月内<hi>臣</hi>恭進黃沁安瀾圖仰䝉<lb/>
聖慈就圖指示將灣處挑直堤工卽可化險為平<lb/>
諭<hi>臣</hi>查勘具奏<hi>臣</hi>遵卽來往河濱詳細審視因河頭俱<lb/>
　　無吸川之形河尾又無建瓴之勢是以不敢冒昧<lb/>
<pb n="KR2f0009_WYG_175-116b"/>
　　議開隨令㕔汛各官勤加相度倘河流稍有動移<lb/>
　　或遇可乘之機卽當隨時入<lb/>
告不致因循貽誤當經<lb/>
　奏明在案今查得儀封縣北岸雷家寺一工向因大<lb/>
　　河自南岸靑龍岡迤下由西南掃灣起勢直注西<lb/>
　　北致將雷家寺上首之灘刷開支河一道沿堤走<lb/>
　　溜經宋家營徐家塘曲家樓等處直至三家莊出<lb/>
　　口五十餘里騰波湧浪勢同奔馬毎遇汛水泛漲<lb/>
<pb n="KR2f0009_WYG_175-117a"/>
　　上下搶護救應不遑該㕔等曾將支河堵築土壩<lb/>
　　攔截以保大堤而水力盛大殊難抵禦<hi>臣</hi>經營籌<lb/>
　　度乘舟親往查勘現今靑龍岡迤下水勢瀠洄紆<lb/>
　　折將上灣淘作深兠與下灣相對止隔四百一十<lb/>
　　丈<hi>臣</hi>率領道㕔汛員細加看驗上水河頭已有吸<lb/>
　　川之形下水河尾亦有建瓴之勢亟宜乘機因勢<lb/>
　　開挖引河導水東行則河身順直水不紆回大河<lb/>
　　之流旣暢支河之勢自緩隨築壩攔截可以經久<lb/>
<pb n="KR2f0009_WYG_175-117b"/>
　　扞禦矣引河旣成支河壩旣築俾黃流全歸正河<lb/>
　　自當愈刷愈深將來河灘漸次淤高不特北岸雷<lb/>
　　家寺迤東五十餘里之埽工可以漸次減省而涸<lb/>
　　出之灘地亦得廣為耕種實於運道民生大有裨<lb/>
　　益今據道㕔詳估前來<hi>臣</hi>復細加踏勘核估該挑<lb/>
　　引河四百一十丈及堵築支河土埽等工共銀七<lb/>
　　千餘兩謹繕摺繪圖先行奏<lb/>
聞恭請<lb/>
<pb n="KR2f0009_WYG_175-118a"/>
皇上訓示以便會同河臣齊蘇勒督臣田文鏡恭疏<lb/>
　題請伏祈<lb/>
睿鑒謹<lb/>
　奏<lb/>
若知之真見之透復與齊蘇勒意見相同卽一面具題<lb/>
一面興工可也<lb/>
　　雍正六年正月十九日吏部左侍郎河南副總河<lb/>
　　兼管山東黃河堤工<hi>臣</hi>嵇曾筠謹<lb/>
<pb n="KR2f0009_WYG_175-118b"/>
　奏為恭報河工豫備事宜敬慰<lb/>
聖懷事竊查豫省河工歲修一項<hi>臣</hi>前條奏定於秋成<lb/>
　　後卽發銀購料毎秫稭一百斤定價七分較前節<lb/>
　　省二分務於八月内道庫發銀勒限十月内照額<lb/>
　　辦足奉<lb/>
旨俞允欽遵在案隨卽飛行道㕔遵照去後兹據管河<lb/>
　　道祝兆鵬河北道朱藻呈報南北兩岸各㕔辦料<lb/>
　　銀兩俱經如期給發所買物料業已購足陸續運<lb/>
<pb n="KR2f0009_WYG_175-119a"/>
　　貯工所前來<hi>臣</hi>於臘底新年復親徃查察目擊堤<lb/>
　　工所貯料物俱各鱗比櫛次堆積崇墉分編字號<lb/>
　　插立牌橛隨諭多撥兵夫看守儘可有備無患再<lb/>
　　查堤上搶險下埽鑲塡全憑積土<hi>臣</hi>已嚴飭㕔汛<lb/>
　　督率兵夫趁此閒暇沿堤預備土牛料物旣多土<lb/>
　　牛旣積本年各汛修守有資自可無誤隄防矣至<lb/>
　　南北兩岸柳園因從前需用過多採伐殆盡早已<lb/>
　　通飭㕔汛務於冬末春初津液含蓄之時廣為栽<lb/>
<pb n="KR2f0009_WYG_175-119b"/>
　　植俟春和澆灌成活<hi>臣</hi>復親加催督查驗兩岸柳<lb/>
　　椽俱已密排栽種成行河工要料漸見蕃衍所有<lb/>
　　預備事宜理合恭摺奏<lb/>
聞上慰<lb/>
聖懷伏祈<lb/>
皇上睿鑒謹<lb/>
　奏<lb/>
防禦有備允愜朕懷人事盡而後<lb/>
<pb n="KR2f0009_WYG_175-120a"/>
天心之眷祐可期朕宵旰勤求孜孜不倦亦正此意耳勉<lb/>
　之<lb/>
　　　同日又<lb/>
　　奏為<lb/>
　聖主天恩浩蕩微<hi>臣</hi>感激難名敬陳謝悃仰祈<lb/>
　睿鑒事雍正六年正月十一日准河南督臣田文鏡字<lb/>
　　　信内錄正月初六日奉怡親王大學士等來字雍<lb/>
　　　正五年十二月二十二日奉<lb/>
<pb n="KR2f0009_WYG_175-120b"/>
　上諭副總河嵇曾筠衙門無養亷之項朕向來不知故<lb/>
　　未降旨今因齊蘇勒奏聞朕始知之爾等可寄信與<lb/>
　　河南總督山東巡撫令河南山東二省各於公用銀<lb/>
　　兩内以三千兩給與嵇曾筠為伊用度伊旣辦理地<lb/>
　　方公事自應如此加恩倘不為籌畫養亷之項將來<lb/>
　　遇不肖之員為副總河必至苛索於地方也欽此遵<lb/>
　旨寄信前來知會到<hi>臣臣</hi>隨䖍設香案望<lb/>
　闕叩頭恭謝<lb/>
<pb n="KR2f0009_WYG_175-121a"/>
天恩訖竊<hi>臣</hi>一介寒微備員詞館荷䝉我<lb/>
皇上洪恩賞拔洊列卿貳<lb/>
特授以副總河之職管理豫東兩省堤工五載河干毫<lb/>
　　無報稱廼䝉<lb/>
睿照周詳曲為籌畫<lb/>
特命怡親王等寄信河南山東督撫二臣令於二省公<lb/>
　　用銀兩内各以三千兩給與<hi>臣</hi>曾筠用度<lb/>
洪慈體恤至優至渥聞<lb/>
<pb n="KR2f0009_WYG_175-121b"/>
命之下感激涕零伏念<hi>臣</hi>父以生員殉節<hi>臣</hi>母以靑年<lb/>
　　守志<hi>臣</hi>以四齡孤子伶仃飄泊幸際<lb/>
昌明之會疊邀知遇之隆今又䝉<lb/>
皇上如此加恩匪特微<hi>臣</hi>不敢稍萌不肖之私自今以<lb/>
　　後卽有不肖之員亦莫不滌面洗心鼓舞奮勉於<lb/>
天高地厚之中矣所有微<hi>臣</hi>感激愚忱理合恭摺<lb/>
　奏謝伏祈<lb/>
皇上睿鑒謹<lb/>
<pb n="KR2f0009_WYG_175-122a"/>
　奏<lb/>
汝前為養亷一事具摺陳請曾經批諭酌查取給之項<lb/>
嗣後汝未再奏朕亦遂爾遺忘今齊蘇勒來京面陳一<lb/>
切方始憶及比年來汝二人難堪淸苦矣兩省督撫目<lb/>
擊拮据情狀不一過問何若是之恝然也<lb/>
　　雍正六年二月二十七日吏部左侍郎河南副總<lb/>
　　河兼管山東黃河堤工<hi>臣</hi>嵇曾筠謹<lb/>
　奏為欽奉<lb/>
<pb n="KR2f0009_WYG_175-122b"/>
上諭事雍正六年正月二十七日<hi>臣</hi>於山東曹縣工次<lb/>
　　時値河臣齊蘇勒<lb/>
陛見回南赴豫<hi>臣</hi>隨跪請<lb/>
皇上聖安據齊蘇勒傳奉<lb/>
聖諭河南雷家寺一帶堵截支河開穵引河一事爾於<lb/>
　回南之時前徃彼處再行詳看會同副總河嵇曾筠<lb/>
　細加商酌欽此欽遵<hi>臣</hi>於正月三十日同至雷家寺<lb/>
　　工次細看河勢情形凛遵<lb/>
<pb n="KR2f0009_WYG_175-123a"/>
皇上按圖指示機宜詳加斟酌應於儀封縣三家莊添<lb/>
　　築迎水大壩一座以抵全黃頂衝之力又查曹縣<lb/>
　　芝麻莊埽工地居三家莊下游正對黃流掃灣水<lb/>
　　勢悍激應於舊埽上首添築挑水大壩一座挑溜<lb/>
　　開行上下可保無虞俱經會摺恭<lb/>
　奏齊蘇勒於二月初十日出河南境訖<hi>臣</hi>一面飛飭<lb/>
　　儹運料物將三家莊迎水壩及芝麻莊挑水壩晝<lb/>
　　夜興築下埽簽樁鑲墊穩固復親至雷家寺督催<lb/>
<pb n="KR2f0009_WYG_175-123b"/>
　　各員挑穵引河已經穵有八分指日可以告成<hi>臣</hi>
　　因桃汛屆期由山東黃河北岸起一路沿堤查勘<lb/>
　　直至河南武陟嚴諭沿河㕔汛員弁多撥兵夫擡<lb/>
　　土增培堤頂搜尋鼠穴獾洞修理歲搶工程以資<lb/>
　　捍禦<hi>臣</hi>自查勘北岸之後卽渡河查勘南岸堤工<lb/>
　　往返巡厯目擊沿河灘岸竟有高出水面七八尺<lb/>
　　一丈不等可見河身漸次刷深此皆由<lb/>
皇上睿慮周詳<lb/>
<pb n="KR2f0009_WYG_175-124a"/>
　聖謨指示所致<hi>臣</hi>惟有愈加謹慎先事圖維以仰副<lb/>
　聖懷理合恭摺奏<lb/>
　聞伏祈<lb/>
　睿鑒謹<lb/>
　　奏<lb/>
　據奏河漸刷深朕懷甚慰至於堵截開挑等務人事固<lb/>
　所當盡仍宜以公誠敬謹感<lb/>
天格神冀邀佑助絲毫毋渉縱肆勉之<lb/>
<pb n="KR2f0009_WYG_175-124b"/>
　　　同日又<lb/>
　　奏為請<lb/>
　旨事雍正六年二月初二日河臣齊蘇勒傳奉<lb/>
　上諭據奏河南蘭陽縣漫口處所有神像自上流漂來<lb/>
　　其漫口之水隨卽自行沙淤甚屬竒事爾等當於此<lb/>
　　處另建寛大廟宇以答神庥欽此欽遵<hi>臣</hi>隨公同相<lb/>
　　　度地基興建廟宇業經會摺恭<lb/>
　　奏欽惟我<lb/>
<pb n="KR2f0009_WYG_175-125a"/>
　皇上愛民心切誠感河靈為民敬<lb/>
　　神建立廟宇此誠千載難逢殊祥<lb/>
　　鉅典也伏念<hi>臣</hi>於雍正元年六月内欽承<lb/>
　簡命來赴河南堵築中牟十里店漫口奉<lb/>
　旨動用庫帑分發各州縣辦料至十月初間料物齊集<lb/>
　　　堤頂堆積如山正在晝夜捲埽尅期搶堵不料十<lb/>
　　　月十七日夜半更夫掛燈籠於棚簷失火燒棚斯<lb/>
　　　時棚之西向逼近壩臺因趁月明鋪埽滿地稭草<lb/>
<pb n="KR2f0009_WYG_175-125b"/>
　　　棚之東向有千百萬之積料堆貯崇墉若一延燒<lb/>
　　　則壩臺旣不可保物料盡成灰燼<hi>臣</hi>寢處草棚驚<lb/>
　　　聞起視見西風猛烈火焰燭天風頭火勢俱自西<lb/>
　<lb/>
　<lb/>
　<lb/>
　<lb/>
　　　料運送維艱民力何堪伏望<lb/>
<pb n="KR2f0009_WYG_175-126a"/>
　　風火尊神仰體<lb/>
上帝好生之心<lb/>
　聖主焦勞至意止風熄火下救黎民困阨頃之忽見風<lb/>
　　　頭陡轉火勢自南而北將堤北渡船一隻燒燬殆<lb/>
　　　盡大桅南倒又將火頭壓滅東西壩臺物料俱獲<lb/>
　　　保全斯時官民夫役莫不歡呼<lb/>
　<lb/>
　<lb/>
<pb n="KR2f0009_WYG_175-126b"/>
　　　風色全無波恬浪靜似應起建風火二神祠宇以<lb/>
　　　酬神貺今現奉<lb/>
　<lb/>
　<lb/>
　　　間兩旁配殿各六間門樓各三間附於廟之左右<lb/>
　　　敬安<lb/>
<pb n="KR2f0009_WYG_175-127a"/>
　奏為此繕摺請<lb/>
旨伏祈<lb/>
皇上睿鑒施行謹<lb/>
　奏<lb/>
覽<lb/>
　　雍正六年三月十三日兵部尚書河南副總河兼<lb/>
　　管山東黃河堤工<hi>臣</hi>嵇曾筠謹<lb/>
　奏為恭報蘭陽新險工程搶護平穩仰慰<lb/>
<pb n="KR2f0009_WYG_175-127b"/>
聖懷事竊照蘭陽縣北岸耿家寨地方原係臨河險要<lb/>
　　<hi>臣</hi>前同河臣齊蘇勒相度形勢必得重門保障方<lb/>
　　資鞏固因議將大堤及臨河縷水堤竝中間土堰<lb/>
　　一道亦幫作越堤共有三重均酌量估計於雍正<lb/>
　　二年三年陸續<lb/>
　題請加幫在案近因河勢下移南岸長出淤灘黃流<lb/>
　　北注漸成頂衝本年二月間節據該㕔汛具報埽<lb/>
　　工蟄陷厯經批飭動料鑲填搶護嗣於二月二十<lb/>
<pb n="KR2f0009_WYG_175-128a"/>
　　八日<hi>臣</hi>正在巡查南岸據下北河同知張近光報<lb/>
　　稱二十七日未時河勢陡湧大溜衝刷堤根走埽<lb/>
　　一箇連夜捲埽搶護至二十八日卯時塌缷堤頂<lb/>
　　一丈餘等情<hi>臣</hi>隨冒雨渡河赴工查勘見水勢巳<lb/>
　　緩卽住宿工次相機修守如式下埽簽樁堅實買<lb/>
　　土鑲填業經搶築平穩訖伏念桃汛水勢易長易<lb/>
　　消尚然報險急應未雨綢繆以防伏秋二汛因查<lb/>
　　第三道大堤久已加幫高厚其第二道越堤雖經<lb/>
<pb n="KR2f0009_WYG_175-128b"/>
　　加幫頂寛二丈底寛八丈高一丈二尺尚嫌卑薄<lb/>
　　其臨河第一道縷水堤近因大溜直射堤根深至<lb/>
　　二丈有餘<hi>臣</hi>再四籌度現於堤南迎溜頂衝之處<lb/>
　　下摟厓埽一路沉水埽一路又預備料物相機下<lb/>
　　魚鱗埽一路再查縷堤北面有積水深潭因晝夜<lb/>
　　趕築裏戧壩臺密釘攔土排樁一路又於險工左<lb/>
　　右堤頂盡行酌量加高則頭門巳屬穩固次將第<lb/>
　　二道越堤隨地勢加幫高至一丈五六七尺頂寛<lb/>
<pb n="KR2f0009_WYG_175-129a"/>
　　三丈底寛十二丈并估下等埽一路則二門亦有<lb/>
　　捍衞再於第三道大堤上添貯料物以備不時需<lb/>
　　用多撥員弁兵夫防守則三門亦有准備再估從<lb/>
　　縷水堤北直接大堤東西建築格堤二道預為收<lb/>
　　束水勢地歩則四面層層有備雖至伏秋可保萬<lb/>
　　全矣<hi>臣</hi>一面會商督臣田文鏡暫動河庫存貯捐<lb/>
　　工銀兩委河北道朱藻督工儹築興修尅期告竣<lb/>
　　一面飭令據實確估造册會<lb/>
<pb n="KR2f0009_WYG_175-129b"/>
　題請<lb/>
旨外所有現在搶護耿家寨堤工平穩情形合先奏<lb/>
聞恭慰<lb/>
聖懷伏祈<lb/>
皇上睿鑒謹<lb/>
　奏<lb/>
從來有備則無患覽奏抵禦機宜朕懷似可不為伏秋<lb/>
慮矣雖然天下事往往功成於險變起於平智或有時<lb/>
<pb n="KR2f0009_WYG_175-130a"/>
不及施力亦有時不足恃心一放則必至懈弛故書垂<lb/>
無逸之訓而詩載戰兢之誡也要當敬慎日增斯須不<lb/>
可去念期共勉之<lb/>
　　雍正六年五月二十八日吏部尚書河南副總河<lb/>
　　兼管山東黃河堤工<hi>臣</hi>嵇曾筠謹<lb/>
　奏為恭報五月水勢工程平穩情形上慰<lb/>
聖懷事竊照黃河堤岸全憑修守<hi>臣</hi>凜遵<lb/>
聖諭時刻嚴飭㕔汛員弁竭力奉行卽儀封北岸之三<lb/>
<pb n="KR2f0009_WYG_175-130b"/>
　　家莊山東曹縣之芝麻莊俱經下埽簽樁添築壩<lb/>
　　工鑲填穩固其蘭陽北岸新險之耿家寨工程緊<lb/>
　　要<hi>臣</hi>現在親行催督多備物料隨蟄隨鑲雖係頂<lb/>
　　衝壩工已經堅厚足資捍禦<hi>臣</hi>緣駐劄險工不能<lb/>
　　分身徧為查察屢檄兩河員弁加謹修防現有左<lb/>
　　僉都御史<hi>臣</hi>徐湛恩前往兩岸凡遇歲搶工程督<lb/>
　　令星夜儹做自五月初三日查勘起至二十四日<lb/>
　　始回耿家寨目見兩岸堤工俱各平穩五月内雖<lb/>
<pb n="KR2f0009_WYG_175-131a"/>
　　經兩次長水然皆旋消循軌東注<hi>臣</hi>乘舟細察河<lb/>
　　勢見中泓旣深黃流已循故道凡係昔年舊有險<lb/>
　　工之處俱當加意防範<hi>臣</hi>已檄飭㕔汛多積物料<lb/>
　　相機修守如遇新險要工卽一面竭力搶護一面<lb/>
　　據實勘估會<lb/>
　題務必恪遵<lb/>
聖訓時存敬慎早夜修防以保護安寧所有五月水勢<lb/>
　　工程平穩情形理合恭摺奏<lb/>
<pb n="KR2f0009_WYG_175-131b"/>
聞仰慰<lb/>
聖懷謹<lb/>
　奏<lb/>
覽奏水勢情形朕懷深慰然必待伏秋二汛過後方可<lb/>
言平穩二字也慎之又慎毋或少怠<lb/>
　　同日又<lb/>
　奏為恭報引河告成水勢暢流上慰<lb/>
聖懷事竊查儀封北岸河勢直注西北刷成支河沿堤<lb/>
<pb n="KR2f0009_WYG_175-132a"/>
　　走溜騰波湧浪勢同奔馬經宋家營徐家塘曲家<lb/>
　　樓直至三家莊綿長數十里毎値汛水漲發搶護<lb/>
　　不遑<hi>臣</hi>經會疏<lb/>
　題請於雷家寺地方開穵引河導水東行荷䝉<lb/>
恩允欽遵在案<hi>臣</hi>於正二月間卽親督㕔印汛各員挑<lb/>
　　穵如式嗣緣桃汛水小不敢輕於開放至五月十<lb/>
　　二日河水長有四尺五寸<hi>臣</hi>隨星夜前往督同承<lb/>
　　挑各員多雇人夫將河頭河尾一夜挑穵深通於<lb/>
<pb n="KR2f0009_WYG_175-132b"/>
　　十三日清晨開放時値西風忽起水激風順湧溜<lb/>
　　東注引河瞬息盈科暢流無阻<hi>臣</hi>又於二十三日<lb/>
　　乘舟察勘適當雷雨交作西北風猛住宿舟中是<lb/>
　　夜水長四尺四寸風順水湧大溜皆歸引河至次<lb/>
　　日查勘河身汕刷寛有百丈深有二丈四五尺不<lb/>
　　等新河愈刷愈深舊河水勢頓落雷家寺迤東一<lb/>
　　帶埽工將來可漸次減省而水占灘地亦可逐漸<lb/>
　　涸出廣為耕種實於運道民生均有補裨此皆仰<lb/>
<pb n="KR2f0009_WYG_175-133a"/>
　　　賴我<lb/>
　皇上敬<lb/>
天勤民至誠感召神力護佑所致也所有雷家寺引河告<lb/>
　　　成情形理合據實奏<lb/>
　聞恭慰<lb/>
　聖懷伏祈<lb/>
　睿鑒謹<lb/>
　　奏<lb/>
<pb n="KR2f0009_WYG_175-133b"/>
　據奏開放引河時水激風順若有<lb/>
神助皆賴卿等實心任事正已率屬有以感召所致朕慶<lb/>
　幸有加欣慰不已期共勉之<lb/>
　　　雍正六年七月二十七日吏部尚書河南副總河<lb/>
　　　兼管山東黃河堤工<hi>臣</hi>嵇曾筠謹<lb/>
　　奏為恭報七月水勢工程平穩情形上慰<lb/>
　聖懷事竊照伏秋交會之際水勢最為險要蓋因伏汛<lb/>
　　　未消秋汛踵至未免汪涵渟蓄故歴年以來屆期<lb/>
<pb n="KR2f0009_WYG_175-134a"/>
　　防範搶護不遑至今年七月伏秋交會水勢雖見<lb/>
　　增長而風恬波靜前水已消後水方至兩岸㕔汛<lb/>
　　兵夫小心修守雖至險如耿家寨三家莊芝麻莊<lb/>
　　埽工亦皆鑲填保護平穩<hi>臣</hi>又乘舟遣熟諳河兵<lb/>
　　探量中泓水勢武陟以下深至二三丈不等考城<lb/>
　　以下深至四五丈不等可見河底日漸刷深河槽<lb/>
　　實能容納自無漫灘異漲之患伏查本年七月初<lb/>
　　六日據報沁河長水四尺餘<hi>臣</hi>卽飛檄㕔汛晝夜<lb/>
<pb n="KR2f0009_WYG_175-134b"/>
　　修防去後嗣據各汛報到沁河之水流入黃河所<lb/>
　　長不過尺許此雖因河面寛濶實由河底淵深之<lb/>
　　明驗也再查黃河性不兩行各道支河堵塞旣無<lb/>
　　旁流以洩其氣而紆曲太甚衝刷堤工之處又開<lb/>
　　穵引河以順其性如雷家寺新河旣成不數日間<lb/>
　　靑龍岡迤下數十里舊河身旋卽淤成平陸此皆<lb/>
　　由我<lb/>
皇上宵旰憂勤誠敬格<lb/>
<pb n="KR2f0009_WYG_175-135a"/>
天指示周詳所以黃流循軌日慶安瀾<hi>臣</hi>惟有凜遵<lb/>
　聖訓益加敬慎勤事修防以永保堤工鞏固所有七月<lb/>
　　　水勢工程平穩情形理合恭摺奏<lb/>
　聞仰慰<lb/>
　聖懷伏祈<lb/>
　睿鑒謹<lb/>
　　奏<lb/>
　覽奏深為慰悦一切工務朕不過指示大畧至於臨時<lb/>
<pb n="KR2f0009_WYG_175-135b"/>
　應變相度機宜若非卿等勤勞趨事忠誠感<lb/>
神曷克有此功效再能保固三二年後朕憂虞之念可全<lb/>
　釋矣朂哉敬慎勿懈<lb/>
　　　雍正六年十二月十一日吏部尚書河南副總河<lb/>
　　　兼管黃河堤工<hi>臣</hi>嵇曾筠謹<lb/>
　　奏為運河水勢深通黃河料物齊備敬慰<lb/>
　聖懷事竊照豫省漕糧全資丹衞二水濟運自䝉我<lb/>
　皇上欽頒衞河源神靈源昭瑞匾額新泉渙發愈加滂<lb/>
<pb n="KR2f0009_WYG_175-136a"/>
　　沛現今時値隆冬各道泉源湧注與丹河合流濟<lb/>
　　運現今探量水勢深有五六七尺不等漕艘通行<lb/>
　　俱陸續催儹出境至黃河歲修料物早已撥帑採<lb/>
　　辦現皆運貯堤工堆積崇墉來歲修守可以有備<lb/>
　　無患<hi>臣</hi>因接准部文欽遵<lb/>
諭旨致祭嘉應觀<lb/>
　河神卽由蘭陽起程前往武陟於十二月初九日虔<lb/>
　　誠敬謹肅將<lb/>
<pb n="KR2f0009_WYG_175-136b"/>
　祀典訖隨卽一路查勘豫東黃河兩岸工程趁此水<lb/>
　　落歸槽凡應修應補之處預為相度以便明歲春<lb/>
　　和加工并督率兵夫住宿堡房積土種柳歲暮天<lb/>
　　寒守望相助千里長堤查察謹嚴附近居民寧謐<lb/>
　　安堵所有運河水勢深通黃河料物齊備情形謹<lb/>
　　繕摺奏<lb/>
聞伏祈<lb/>
睿鑒謹<lb/>
<pb n="KR2f0009_WYG_175-137a"/>
　奏<lb/>
運河水勢深通黃河料物齊備欣悦覽之但聞汝於諸<lb/>
凡事務殊欠擔當往往推諉屬員此乃大不可者果若<lb/>
是止知有已而不知有人人心何由而服將見平時則<lb/>
各懷顧惜臨事胥觀望不前於汝甚屬無益當返躬内<lb/>
省極力改除為要<lb/>
　　雍正七年正月二十二日吏部尚書河南副總河<lb/>
　　兼管山東黃河堤工<hi>臣</hi>嵇曾筠謹<lb/>
<pb n="KR2f0009_WYG_175-137b"/>
　奏為恭謝<lb/>
天恩事雍正六年十二月初五日准工部咨開恭報搶<lb/>
　　築等事一案十一月十六日奉<lb/>
旨秦家厰漫口合龍之處原屬險急工程其用過土方<lb/>
　價値又屢經部駁嵇曾筠為人謹慎小心若果浮冒<lb/>
　伊必據實核減這次加恩准其開銷不必再行駁詰<lb/>
　　欽此咨行到<hi>臣</hi>隨恭設香案望<lb/>
闕叩頭謝<lb/>
<pb n="KR2f0009_WYG_175-138a"/>
恩伏念<hi>臣</hi>本愚陋備員河干冰兢自矢六載於兹凡有<lb/>
　　㕔汛所做工程該道冊報<hi>臣</hi>毎嚴加核減親勘確<lb/>
　　實果無浮冒方敢報銷此<hi>臣</hi>慎重工帑之微忱時<lb/>
　　時凜矢旦明而不敢直陳於<lb/>
君父之前者乃早䝉<lb/>
皇上洪慈洞照<lb/>
特沛溫綸捧誦<lb/>
皇言銜感無地<hi>臣</hi>自揣知識愚鈍報稱無能惟有勤事<lb/>
<pb n="KR2f0009_WYG_175-138b"/>
　　修防痛加釐剔凡係工程錢糧不致纖毫浮冒事<lb/>
　　事謹慎刻刻小心以仰報<lb/>
皇上知遇隆恩於萬一耳為此繕摺恭謝<lb/>
天恩伏祈<lb/>
睿鑒謹<lb/>
　奏<lb/>
揆情酌理四字朕實能之第恐聞見不確則或未必適<lb/>
得其當耳<lb/>
<pb n="KR2f0009_WYG_175-139a"/>
　　同日又<lb/>
　奏為欽奉<lb/>
上諭事竊<hi>臣</hi>齎摺家人回豫敬捧<lb/>
皇上硃批<hi>臣</hi>運河水勢深通黃河料物齊備等事奏摺<lb/>
　　欽奉<lb/>
硃批諭旨<hi>臣</hi>跪讀之下惶悚無地伏念<hi>臣</hi>一介庸愚毫<lb/>
　　無知識六載河干愆尤叢積荷䝉<lb/>
皇上覆載洪慈包容<lb/>
<pb n="KR2f0009_WYG_175-139b"/>
敎誨保全至今兹䝉<lb/>
聖訓誡飭以<hi>臣</hi>擔荷之力甚欠往往推諉屬員令<hi>臣</hi>返<lb/>
　　躬極力内省改除宥其旣往勉其自新感戴<lb/>
生成涕零如雨第<hi>臣</hi>有下情不敢不敬陳於<lb/>
聖主之前者竊查河工私弊易生河工浮議易起<hi>臣</hi>受<lb/>
恩深重惟知矢慎矢公務期工收實在帑不虛糜是以<lb/>
　　工無論大小<hi>臣</hi>必親勘地無問逺近<hi>臣</hi>必親到河<lb/>
　　員以有事為榮以興工為利但云工程險要而不<lb/>
<pb n="KR2f0009_WYG_175-140a"/>
　　知内中有應做不應做之工若一槩擔承估計興<lb/>
　　修必致帑金糜費<hi>臣</hi>於此等工程必再四推敲駁<lb/>
　　飭詳加核實方敢具<lb/>
　題此<hi>臣</hi>拘謹愚誠難逃<lb/>
聖明洞鑒之中者也再<hi>臣</hi>素未諳練河務自奉<lb/>
命到工兢兢學習刻刻提防凡遇廹不及待之險工卽<lb/>
　　立時擔荷率先搶護外至若工程浩大需帑繁多<lb/>
　　尚可稍緩時日者<hi>臣</hi>必再三相度形勢一面調撥<lb/>
<pb n="KR2f0009_WYG_175-140b"/>
　　銀兩預備料物一面商定於河臣細訪於熟諳員<lb/>
　　弁兵夫詢謀僉同然後踴躍前進下一埽務必得<lb/>
　　一埽之力做一工務必收一工之效其難其慎以<lb/>
　　冀萬全是以數年來凜遵<lb/>
聖訓幸得黽勉供職伏念豫東二省河工最關緊要我<lb/>
皇上宵旰焦勞諄諄<lb/>
訓示微<hi>臣</hi>世受<lb/>
　國恩才庸任重卽捐糜頂踵尚難報稱寧敢稍萌推<lb/>
<pb n="KR2f0009_WYG_175-141a"/>
　　諉屬員之念上負<lb/>
聖主知遇之隆祗緣大工業已告竣長堤屹若金湯自<lb/>
　　應以撙節錢糧為重倘<hi>臣</hi>冒昧擔荷或致帑金糜<lb/>
　　費屬員虧空則<hi>臣</hi>罪難逭至於估計工程錢糧例<lb/>
　　由道㕔冊報<hi>臣</hi>等察核稍有浮冒<hi>臣</hi>等查㕘若不<lb/>
　　慎重詳查自用自專恐致草率易生朦蔽<hi>臣</hi>愚不<lb/>
　　得不兢兢過慮也欽奉<lb/>
皇上矜憐訓誡<hi>臣</hi>惟有感激猛省諸事留心凡有一毫<lb/>
<pb n="KR2f0009_WYG_175-141b"/>
　　推諉之念必痛加改除以仰副<lb/>
聖主敎誨之仁恩於萬一耳<hi>臣</hi>謹繕摺恭謝<lb/>
天恩伏祈<lb/>
睿鑒謹<lb/>
　奏<lb/>
謹慎固為處事要道但不可因小而失大過與不及等<lb/>
耳今齊蘇勒業經溘逝修防諳練乏人當倍加黽勉切<lb/>
勿過於拘執錢糧重輕較之河防又其次矣朕數日以<lb/>
<pb n="KR2f0009_WYG_175-142a"/>
來如失所倚念彼河干思吾賢佐不禁為之涕下奈何<lb/>
奈何向後能慰朕懷與否萬姓䝉福罹災與否全賴汝<lb/>
之忠勤誠敬矣灑泪批諭<lb/>
　　雍正七年二月二十五日吏部尚書河南副總河<lb/>
　　兼管山東黃河堤工<hi>臣</hi>嵇曾筠謹<lb/>
　奏為欽奉<lb/>
上諭事雍正七年二月十八日<hi>臣</hi>於儀封北岸工次接<lb/>
　　到<lb/>
<pb n="KR2f0009_WYG_175-142b"/>
皇上發回<hi>臣</hi>欽奉<lb/>
上諭事奏摺奉有<lb/>
硃批諭旨<hi>臣</hi>跪讀之下悚懼恐惶置身無地竊念<hi>臣</hi>樗<lb/>
　　櫟庸材仰荷<lb/>
皇上天恩拔擢豢養生成特畀河工重任提撕警覺敎<lb/>
　　育多方兹以河臣齊蘇勒已故特頒<lb/>
訓旨誥誡諄諄仰見我<lb/>
皇上慎重河防時深饑溺之思<lb/>
<pb n="KR2f0009_WYG_175-143a"/>
　眷念勞臣彌切股肱之痛<hi>臣</hi>雖犬馬無知亦思感奮圖<lb/>
　　　報自今以往惟有凜遵<lb/>
　聖諭加倍小心無事則以查核錢糧為重有事則以搶<lb/>
　　　護工程為要不敢因小而失大不敢矯枉而過正<lb/>
　　　念念切於忠勤刻刻勉於誠敬所有豫東二省黃<lb/>
　　　河工程<hi>臣</hi>總以身肩任務保長隄永固圖萬姓之<lb/>
　　　久安頌<lb/>
　皇仁之錫福以祈仰慰<lb/>
<pb n="KR2f0009_WYG_175-143b"/>
　聖懷於萬一耳<hi>臣</hi>謹繕摺恭謝<lb/>
　聖訓謹<lb/>
　　奏<lb/>
　仰慰朕懷豈在紙上空丈須數年後金堤彌增鞏固黃<lb/>
　流永慶安瀾方可謂言行相符是乃朕之大願也敬慎<lb/>
　為之<lb/>
　<lb/>
硃批諭旨巻一百七十五之二<lb/>
<pb n="KR2f0009_WYG_175-144a"/>
　欽定四庫全書<lb/>
硃批諭㫖巻一百七十五之三<lb/>
硃批嵇曾筠奏摺<lb/>
　　　雍正七年三月初三日吏部尚書總督河南山東<lb/>
　　　河道<hi>臣</hi>嵇曽筠謹<lb/>
　　奏為恭謝<lb/>
　天恩事雍正七年三月初二日接准吏部咨文欽䝉<lb/>
　皇上聖㫖授<hi>臣</hi>總督河南山東河道提督軍務隨恭設<lb/>
<pb n="KR2f0009_WYG_175-144b"/>
　　　香案望<lb/>
　闕叩頭恭謝<lb/>
　天恩訖竊<hi>臣</hi>一介庸愚至微極陋荷䝉<lb/>
　皇上殊恩特授河南副總河之職又復仰承<lb/>
　恩命兼管山東黄河堤工任事以來皆賴<lb/>
　聖謨廣運<lb/>
　睿慮精詳<hi>臣</hi>凛遵恪守夙夜冰兢而報稱無能時深惶<lb/>
　　　悚迺䝉我<lb/>
<pb n="KR2f0009_WYG_175-145a"/>
皇上委任有加<lb/>
特頒諭㫖令尹繼善與<hi>臣</hi>分任南北二河之事又以治<lb/>
　　河之道必合全河形勢通行籌畫方可疏導安瀾<lb/>
特允廷臣議奏所有南北修理工程令<hi>臣</hi>等公同商酌<lb/>
　　㑹稿具題期於兩處均有利益仰見我<lb/>
皇上聖明天縱洞悉河防<lb/>
指示機宜無微不照<hi>臣</hi>聞<lb/>
命自天措躬無地惟有益加謹慎詳求疏築之宜勤事<lb/>
<pb n="KR2f0009_WYG_175-145b"/>
　　奔馳勉竭駑駘之力和衷共濟倍凛小心務期河<lb/>
　　堤鞏固運道深通以仰報<lb/>
皇上洪恩於萬一耳除現在具本奏謝<lb/>
天恩并一切應行事宜恭候<lb/>
敕書印信頒發到日凛慎欽遵次第舉行外所有微<hi>臣</hi>
　　仰荷<lb/>
新綸感激蟻忱先行繕摺<lb/>
　奏謝伏祈<lb/>
<pb n="KR2f0009_WYG_175-146a"/>
睿鑒謹<lb/>
　奏<lb/>
從前齊蘇勒肩任河防南北總局實皆倚賴仐伊物故<lb/>
不但北河疏築各務須倍加籌計全河形勢悉當再四<lb/>
講求慎勿泥於紙上陳文廢棄齊蘇勒現行規畫尤不<lb/>
宜好竒穿鑿立意更張如閘壩之啓閉應時最為切要<lb/>
少失機宜所關匪細敬之慎之與南河諸臣和衷勉力<lb/>
為之<lb/>
<pb n="KR2f0009_WYG_175-146b"/>
　　同日又<lb/>
　奏為請<lb/>
㫖事竊查山東運道北接<lb/>
　神京南連呉楚漕艘徃來咽喉要地<lb/>
天儲關係綦重是以從前總河衙門駐劄濟寜城内遙<lb/>
　　控上下設立標兵營弁一以催趲漕運一以彈壓<lb/>
　　地方原為有備嗣後河臣移駐清江不特豫東二<lb/>
　　省河防難於照應即地方重鎮防微杜漸之事亦<lb/>
<pb n="KR2f0009_WYG_175-147a"/>
　　少經理我<lb/>
皇上聖謨宏逺<lb/>
特命河東二省添設總河俾黄水上游捍衛周宻而催<lb/>
　　漕趲運亦有專司仰見<lb/>
睿慮周詳尤為超軼千古<hi>臣</hi>每念濟寜路當孔道為五<lb/>
　　方雜處之區沿河一帶人情刁悍必須兵制嚴明<lb/>
　　查輯姦宄方為有益但從前專管黄河不敢越爼<lb/>
　　今䝉<lb/>
<pb n="KR2f0009_WYG_175-147b"/>
聖恩命<hi>臣</hi>總督豫東河道提督軍務何敢因循推諉<hi>臣</hi>
　　擬趁此黄水未經長發之時一靣嚴飭道㕔汛弁<lb/>
　　督率兵夫在工早夜修守一靣馳赴濟寜凡一應<lb/>
　　疏泉濟運考驗弁兵稽察夫工利弊等事力為整<lb/>
　　飭即仍赴黄河工次督理修防庶黄運二河得以<lb/>
　<lb/>
　<lb/>
國恩疊膺<lb/>
<pb n="KR2f0009_WYG_175-148a"/>
異數勉圖犬馬之報而知識短淺才具駑鈍總求<lb/>
聖主訓示開𨗳以便敬謹遵循<hi>臣</hi>謹繕摺請<lb/>
㫖伏祈<lb/>
皇上睿鑒謹<lb/>
　奏<lb/>
此奏嘉悦覽焉内外大臣遇應辦理之事咸肯如是毅<lb/>
然擔任踴躍趨赴寜復有叢脞之虞更亦無庸丁寜誥<lb/>
誡矣至於南北分管各務如敕書内有開載未晰者㑹<lb/>
<pb n="KR2f0009_WYG_175-148b"/>
疏聲明題請<lb/>
　　雍正七年四月二十一日吏部尚書總督河南山<lb/>
　　東河道<hi>臣</hi>嵇曽筠謹<lb/>
　奏為運道深通糧艘遄行仰慰<lb/>
聖懐伏祈<lb/>
睿鑒事竊<hi>臣</hi>一介菲材荷䝉<lb/>
皇上洪恩畀以總督河東河道兼管運河復欽奉<lb/>
諭㫖命<hi>臣</hi>速徃整理隨於四月初二日到濟寜任事所<lb/>
<pb n="KR2f0009_WYG_175-149a"/>
　　有運河㕔汛工程錢糧一靣咨㑹江南河臣移取<lb/>
　　檔案一靣檄行兖寜道造具清冊俟到日詳加查<lb/>
　　核并遴委河標左右二營遊擊暨河工効力人員<lb/>
　　星夜催趲重運再嚴飭河閘官員遵照漕規定例<lb/>
　　啓閉外<hi>臣</hi>即由濟寜州起程查勘運河并堤閘等<lb/>
　　工見一路河流通暢水深六七八九尺不等糧船<lb/>
　　銜尾北上現今過濟已有三千餘隻至查濟寜迤<lb/>
　　北馬場馬踏蜀山等湖水勢容蓄儘可濟運其安<lb/>
<pb n="KR2f0009_WYG_175-149b"/>
　　山一湖少遜至南旺地勢窪下僅能洩運河之有<lb/>
　　餘不能補運河之不足至濟寜迤南如南陽昭陽<lb/>
　　微山等湖水靣寛廣濟運尤為充裕但湖河間隔<lb/>
　　止此一線殘堤除滕嶧二縣工程未經估修外其<lb/>
　　餘堤岸歴經前任河臣撫臣題請興修有業已報<lb/>
　　竣者有現在興工者有因水佔艱於取土屢請展<lb/>
　　限寛期者<hi>臣</hi>俱飛檄行催立限趲工飭其設法修<lb/>
　　整早為帮築以資衛蓄目今天氣晴明日久<hi>臣</hi>已<lb/>
<pb n="KR2f0009_WYG_175-150a"/>
　　分投委員查察泉源力為疏濬以冀源源接濟況<lb/>
　　馬場馬踏蜀山等湖尚有未經開放之斗門現在<lb/>
　　蓄水俟十分緊要方行宣洩濟運是濟寜以至臨<lb/>
　　清地勢雖髙可以無慮所有水勢通暢糧艘利渉<lb/>
　　情形理合繕摺奏<lb/>
聞仰慰<lb/>
聖懐伏乞<lb/>
皇上睿鑒謹<lb/>
<pb n="KR2f0009_WYG_175-150b"/>
　奏<lb/>
適春夏之交稍覺缺雨正恐漕運或致淹遲覽奏甚為<lb/>
慰悦<lb/>
　　雍正七年五月二十四日吏部尚書總督河南山<lb/>
　　東河道<hi>臣</hi>嵇曽筠謹<lb/>
　奏為恭報黄河水勢工程平稳情形仰祈<lb/>
睿鑒事竊惟時當夏令汛水將臨<hi>臣</hi>謹遵<lb/>
訓㫖先事預防所有豫省黄河南北兩岸應行修守之<lb/>
<pb n="KR2f0009_WYG_175-151a"/>
　　處<hi>臣</hi>已嚴飭道㕔文武汛官督率兵夫鑲墊堅整<lb/>
　　足資捍衛又移咨内閣學士協理河務<hi>臣</hi>徐湛恩<lb/>
　　勤加查察兹於五月初十日黄河長水三尺二寸<lb/>
　　旋即消落一切堤埽工程俱各平稳再運河糧艘<lb/>
　　遄行昨於五月十八日全數催過濟寜<hi>臣</hi>謹恭疏<lb/>
　題報在案目下正届東昌臨清一帶地勢髙阜之處<lb/>
　　<hi>臣</hi>來徃稽查閘座督令啓閉依時相機蓄洩以資<lb/>
　　浮送俟料理運河事竣<hi>臣</hi>即於六月初旬伏汛未<lb/>
<pb n="KR2f0009_WYG_175-151b"/>
　　長之前星馳赴豫巡查兩岸工程務保無虞謹將<lb/>
　　現在黄河水勢工程平稳情形繕摺恭報伏祈<lb/>
皇上睿鑒謹<lb/>
　奏<lb/>
今嵗春末夏初晴霽多時幸不至旱者賴去冬及二三<lb/>
月雨雪之膏澤耳目前數省缺雨堤工自應無恙但夏<lb/>
旱則秋澇乃理之常伏秋兩汛或不無淋潦之虞先事<lb/>
綢繆最為緊要也濟運事宜尚可委員料理防河籌策<lb/>
<pb n="KR2f0009_WYG_175-152a"/>
豈容時刻少疎亟宜旋豫督率巡察以盡力保固<lb/>
　　同日又<lb/>
　奏為核定運河夫食銀兩去浮冒以収實效事竊<hi>臣</hi>
　　欽奉<lb/>
皇上恩命管理東省運河查上自德州交界起下至江<lb/>
　　南邳州交界止計長一千一百四十三里為漕艘<lb/>
　　經由要地河則年年挑穵堤則嵗嵗増培所以運<lb/>
　　河捕河泇河東昌上下河五㕔汛内共額設淺溜<lb/>
<pb n="KR2f0009_WYG_175-152b"/>
　　橋閘兵徭酌壩等夫三千三百三十三名嵗領工<lb/>
　　食銀三萬二千兩有零至冬春大挑不敷力作加<lb/>
　　募夫五千四百七十名幫貼銀六萬二千二百一<lb/>
　　十三兩有零小挑募夫一千四百二十一名幫貼<lb/>
　　銀四萬四千一十三兩有零俱係州縣經徵解交<lb/>
　　河官㪚給成例相沿已乆其中加派多徵扣尅浮<lb/>
　　冒等弊種種不一<hi>臣</hi>現在嚴檄行查令各屬自行<lb/>
　　舉首革除外至幫貼一項前河<hi>臣</hi>齊蘇勒於雍正<lb/>
<pb n="KR2f0009_WYG_175-153a"/>
　　五年節省銀二萬三千一百七十二兩零雍正六<lb/>
　　年節省銀二萬二千七百二十六兩零但去弊莫<lb/>
　　如浄盡立法當垂永久若不確加查核定有成規<lb/>
　　恐將來諸弊又縁之而起且既經節省㕔汛各官<lb/>
　　無所用其浮冒遂將各項夫役應領工食銀兩肆<lb/>
　　其扣尅浸漁窮民力作經年博取微利以為養家<lb/>
　　餬口之計今有名無實則褁足不前大挑小挑呼<lb/>
　　應不靈甚至掩飾耳目潦草塞責殊非經乆之圖<lb/>
<pb n="KR2f0009_WYG_175-153b"/>
　　<hi>臣</hi>謬抒管見現在檄行東省司道費金吾等從長<lb/>
　　酌議將運河各㕔所管汛内通盤核算每年額設<lb/>
　　夫役若干名應給工食若干兩逐一均勻派定飭<lb/>
　　令道㕔各員點其數目察其工作不許有絲毫虛<lb/>
　　冒扣尅外其餘幫貼銀兩竟行藩司禁止多派祇<lb/>
　　照舊額徵収解貯河庫遇有挑淺築堤關係緊要<lb/>
　　工程再行詳請加募按工雇夫按夫給價則應徵<lb/>
　　之夫食悉歸實用多派之規費徹數革除所有幫<lb/>
<pb n="KR2f0009_WYG_175-154a"/>
　　貼羨餘銀兩全以歸公不特有禆<lb/>
　國帑無累民生而河道堤工嵗修月浚亦無單薄淺<lb/>
　　澁之虞矣縁<hi>臣</hi>才質駑鈍知識短淺一應條分縷<lb/>
　　悉之處尚在詳加妥議務期諸事允協方敢恭疏<lb/>
　　具<lb/>
　題所有運河夫食等事<hi>臣</hi>將查核縁由先為繕摺奏<lb/>
聞伏祈<lb/>
皇上睿鑒謹<lb/>
<pb n="KR2f0009_WYG_175-154b"/>
　奏<lb/>
朕御極之初即有人條陳此一節經發廷臣㑹議咸言<lb/>
不便更張朕意如果有利無弊諒齊蘇勒必早奏聞矣<lb/>
不可圖邀一時虛譽任意増減臨期束手無策那西補<lb/>
東翻致弄巧成拙田文鏡老成練達權量得宜不渉偏<lb/>
執朕所信任弗疑者當與之宻相妥商㑹摺具奏凡類<lb/>
斯沽名之舉居功事後罪猶可恕倘於未行之前有意<lb/>
張揚以示德於無知小人及或議不果行終俾恩歸於<lb/>
<pb n="KR2f0009_WYG_175-155a"/>
已怨歸於上竝缷過於同事乃取禍之道也萬勿循此<lb/>
軌轍戒之誌之<lb/>
此諭亦密與田文鏡看<lb/>
　　同日又<lb/>
　奏為恭謝<lb/>
天恩仰祈<lb/>
睿鑒事雍正七年五月十一日<hi>臣</hi>齎摺家人敬捧<lb/>
皇上御賜<hi>臣</hi>母香珠二串藥錠一匣又䝉<lb/>
<pb n="KR2f0009_WYG_175-155b"/>
恩賞<hi>臣</hi>香珠二串藥錠一匣<hi>臣</hi>隨跪迎道左恭設香案<lb/>
　　望<lb/>
闕叩頭謝<lb/>
恩祗領訖伏念<hi>臣</hi>父嵇永仁殉節閩疆<hi>臣</hi>母楊氏時年<lb/>
　　二十四歳苦歴冰霜經今五十七載上年仰邀<lb/>
曠典得䝉錦縀之頒届今又荷<lb/>
皇恩復拜靈丹之錫<lb/>
榮施罔極浩蕩難名竊<hi>臣</hi>自受任副總河以來原於武<lb/>
<pb n="KR2f0009_WYG_175-156a"/>
　　陟地方賃居民舍後以河勢下移隨時搶護孑然<lb/>
　　一身日徃來於豫東二省之交擇險奔馳寓居湫<lb/>
　　隘所以烏鳥私情不遑將母今䝉<lb/>
皇上天恩畀<hi>臣</hi>以總督河東河道兼管運河查總河舊<lb/>
　<lb/>
　<lb/>
　<lb/>
湛恩遥賁崇朝適至<hi>臣</hi>母踴躍歡忭䖍稱佛號恭祝<lb/>
<pb n="KR2f0009_WYG_175-156b"/>
　<lb/>
　　深感勵惟有愈加黽勉竭力宣防永矢踵頂之捐<lb/>
　　糜冀報<lb/>
髙深於萬一耳<hi>臣</hi>謹繕摺恭謝<lb/>
天恩伏祈<lb/>
睿鑒謹<lb/>
　奏<lb/>
覽奏謝矣以卿現居職任而論如欲為母延年兼貽福<lb/>
<pb n="KR2f0009_WYG_175-157a"/>
後裔惟在鞏固金堤登沿河萬姓於袵席之安而已除<lb/>
此别無良技設以全活無數姦匪姑息枉法貪官謂能<lb/>
積功累行不但上無益於母下無益於子孫且恐㝠黙<lb/>
中更造孽靡涯也然乎否耶其審思之<lb/>
　　雍正七年六月十五日吏部尚書總督河南山東<lb/>
　　河道<hi>臣</hi>嵇曽筠内閣學士協理河工事務<hi>臣</hi>徐湛<lb/>
　　恩謹<lb/>
　奏為欽奉<lb/>
<pb n="KR2f0009_WYG_175-157b"/>
上諭事雍正七年六月十三日接准河東督<hi>臣</hi>田文鏡<lb/>
　　咨開欽奉<lb/>
硃批諭㫖今嵗直隷各省雖不為旱大都雨水欠足從<lb/>
　來物極必反春末夏初既苦愆暘夏末秋初或恐霖<lb/>
　潦不免也一切河工堤岸之防護俱當綢繆於早加<lb/>
　倍慎重將朕此諭轉傳河<hi>臣</hi>嵇曽筠暨大小河員悉<lb/>
　令知之欽此欽遵移咨到<hi>臣</hi>跪讀之下仰見<lb/>
皇上睿慮周詳先事綢繆慎重河防無微不照<hi>臣</hi>欽遵<lb/>
<pb n="KR2f0009_WYG_175-158a"/>
聖訓即傳知大小河員愈加敬慎防範於夏末秋初更<lb/>
　　當加倍小心各屬河員兵夫咸感激<lb/>
天恩踴躍奮勉務期防護嚴密時届伏秋尤當加謹修<lb/>
　　守以圖鞏固竊照黄河自桃汛以後水勢逐漸消<lb/>
　　落嗣接寜夏府報稱五月十八日水長二尺有餘<lb/>
　　<hi>臣</hi>曽筠於六月初三日赴豫在三家莊芝麻莊查<lb/>
　　閲埽壩各工見河水長有三尺五寸隨即消落則<lb/>
　　知寜夏水頭已過嗣後隂雨連綿沁河發水至十<lb/>
<pb n="KR2f0009_WYG_175-158b"/>
　　一十二日<hi>臣</hi>到祥符見河水又長四尺七寸前後<lb/>
　　俱未出槽<hi>臣</hi>復巡查南北兩岸逐細確勘堤埽工<lb/>
　　程俱各堅實稳固物料堆積崇墉堤坡草根蟠結<lb/>
　　髙柳卧柳層層障蔽足資捍禦即雨淋水溝亦甚<lb/>
　　稀少業經嚴飭㕔汛員弁隨時督率兵夫上緊填<lb/>
　　補並無絲毫罅隙至曹單二縣工程<hi>臣</hi>徐湛恩前<lb/>
　　徃查勘嵗修堤工現在陸續趲築諸望壩新做埽<lb/>
　　工俱已鑲墊出水八九尺不等現今兩岸禾苗茁<lb/>
<pb n="KR2f0009_WYG_175-159a"/>
　　　茂三時甘霖疊沛黄沁水勢隨長隨消今嵗伏秋<lb/>
　　　安瀾有象此皆仰頼我<lb/>
　皇上敬<lb/>
天勤民至誠感召雨𤾉時若<lb/>
　　神明黙佑之所致也<hi>臣</hi>等惟有凛遵<lb/>
　諭㫖於夏末秋初伏秋交際之時倍加小心住宿堤岸<lb/>
　　　晝夜防範分投查察務使兩岸堤工有金湯之固<lb/>
　　　黎民登袵席之安以仰副<lb/>
<pb n="KR2f0009_WYG_175-159b"/>
　皇上宵旰憂勤諄諄告誡之至意所有欽遵縁由以及<lb/>
　　　黄沁水勢工程平稳情形理合繕摺奏<lb/>
　聞謹<lb/>
　　奏<lb/>
　勉之慎之直待金行序轉水落歸槽方可暫息顧慮也<lb/>
　　　雍正七年七月二十日吏部尚書總督河南山東<lb/>
　　　河道<hi>臣</hi>嵇曽筠内閣學士協理河工事務<hi>臣</hi>徐湛<lb/>
　　　恩謹<lb/>
<pb n="KR2f0009_WYG_175-160a"/>
　奏為恭報伏秋交㑹水勢工程平稳情形仰慰<lb/>
聖懐事竊照今嵗伏汛隂雨連綿沁黄長𤼵誠如<lb/>
聖諭夏末秋初雨水過多仰見我<lb/>
皇上睿謨深逺明燭機先<hi>臣</hi>等凛慎欽遵倍加寅畏以<lb/>
　　固河防查寜夏府報黄河水長三次各二尺有餘<lb/>
　　沁河報長水四次有二三四尺不等但黄沁單行<lb/>
　　則勢甚和緩並不出槽黄沁並漲則勢頗浩瀚卑<lb/>
　　窪之處間有出槽然皆順軌安行中泓容納深通<lb/>
<pb n="KR2f0009_WYG_175-160b"/>
　　不致衝激為患更兼長水之時風色寜静波恬浪<lb/>
　　平所以河堤鞏固現今伏秋交際正工程喫緊之<lb/>
　　時查上年物料備辦原多又有汛船足資輓運現<lb/>
　　將兩岸埽工竭力加鑲髙厚堤工土牛豐積嚴飭<lb/>
　　兵夫就近取用填墊水溝堤頂亦皆平整<hi>臣</hi>等分<lb/>
　　投查勘督率道㕔汛弁曉夜巡防俱可力保無虞<lb/>
　　恐厪<lb/>
聖懐謹將伏秋交㑹水勢工程平稳情形恭摺奏<lb/>
<pb n="KR2f0009_WYG_175-161a"/>
聞伏祈<lb/>
皇上睿鑒謹<lb/>
　奏<lb/>
覽安瀾景象朕懐深慰然霜降未過何敢泰然釋念耶<lb/>
期共加勉敬慎以畢今嵗修防<lb/>
　　吏部尚書總督河南山東河道<hi>臣</hi>嵇曽筠謹<lb/>
　奏為恭謝<lb/>
天恩事雍正七年六月十六日<hi>臣</hi>齎摺家人敬捧<lb/>
<pb n="KR2f0009_WYG_175-161b"/>
皇上恩賜<hi>臣</hi>母<lb/>
御窰磁器四種錦香袋十枚又䝉<lb/>
賞<hi>臣</hi>花籠扇墜一提<hi>臣</hi>隨跪迎道左恭設香案望<lb/>
闕叩頭謝<lb/>
恩祗領訖竊<hi>臣</hi>樗櫟庸材至愚極陋供職河防毫無報<lb/>
　　稱䝉<lb/>
聖恩髙厚俾得迎飬<hi>臣</hi>母寸草春暉皆出<lb/>
皇仁之浩蕩是以恭摺奏<lb/>
<pb n="KR2f0009_WYG_175-162a"/>
聞迺荷<lb/>
聖心悦豫喜動<lb/>
天顔伏念<hi>臣</hi>母年届八旬仰沐<lb/>
温綸下問雲霄降福歡洽萱庭從兹<hi>臣</hi>母得以馴致耄<lb/>
　　期皆<lb/>
天語春溫之所賜也微<hi>臣</hi>母子不知何修而得此又䝉<lb/>
恩施稠疊<lb/>
賞賚頻加頒從<lb/>
<pb n="KR2f0009_WYG_175-162b"/>
　内府捧至河干<hi>臣</hi>緘封什襲齎歸<hi>臣</hi>母逺勝斑衣起<lb/>
　　舞<hi>臣</hi>母恭領<lb/>
竒珍盈盤耀彩滿室飄香感深喜躍婆娑瞻拜焚香叩<lb/>
　　佛䖍祝<lb/>
萬夀無疆<hi>臣</hi>感切蟻忱實難口達惟有凛遵<lb/>
<pb n="KR2f0009_WYG_175-163a"/>
天恩伏祈<lb/>
睿鑒謹<lb/>
　奏<lb/>
覽<lb/>
　　雍正七年八月初三日吏部尚書總督河南山東<lb/>
　　河道<hi>臣</hi>嵇曽筠内閣學士協理河工事務<hi>臣</hi>徐湛<lb/>
　　恩謹<lb/>
　奏為恭報秋汛水勢工程平稳情形仰慰<lb/>
<pb n="KR2f0009_WYG_175-163b"/>
聖懐事竊照豫省黄沁兩河自伏秋交㑹以來循軌安<lb/>
　　瀾工程平稳<hi>臣</hi>等已經<lb/>
　奏明在案嗣於閏七月内據寜夏府報黄河長水二<lb/>
　　次計一尺有餘并二尺不等沁河報長水二次計<lb/>
　　二尺有餘并三尺不等當沁黄交漲之時<hi>臣</hi>等飛<lb/>
　　飭員弁兵夫防閑愈加謹密所喜河泓深廣容納<lb/>
　　暢流不致泛溢兼之兩岸堤埽工程俱各加鑲髙<lb/>
　　厚填墊堅整雖水勢接連長發而足資捍禦極其<lb/>
<pb n="KR2f0009_WYG_175-164a"/>
　　平稳目今時届秋分水勢已定<hi>臣</hi>等惟有凜遵<lb/>
聖諭敬謹督令修防直至霜降後方敢竣事所有秋汛<lb/>
　　水勢工程平稳情形<hi>臣</hi>等謹繕摺奏<lb/>
聞恭慰<lb/>
聖懐謹<lb/>
　奏<lb/>
時届秋分水勢如此堤工諒必無虞矣雖然屈指霜降<lb/>
尚有彌月之期何可坦然釋懐仍當加謹防護<lb/>
<pb n="KR2f0009_WYG_175-164b"/>
　　吏部尚書總督河南山東河道<hi>臣</hi>嵇曽筠兵部尚<lb/>
　　書總督河南山東等處地方兼理河道<hi>臣</hi>田文鏡<lb/>
　　謹<lb/>
　奏為欽奉<lb/>
上諭事雍正七年六月十六日<hi>臣</hi>曽筠齎摺家人敬捧<lb/>
皇上御批<hi>臣</hi>為核定運河夫食銀兩等事奏摺欽奉<lb/>
硃批諭㫖跪讀之下仰見<lb/>
睿慮周詳無微不照<hi>臣</hi>惟有凛遵<lb/>
<pb n="KR2f0009_WYG_175-165a"/>
訓㫖加慎加密敬謹辦理縁查勘豫省堤工即馳至汴<lb/>
　　城與督<hi>臣</hi>田文鏡密為商議而督<hi>臣</hi>於此中利弊<lb/>
　　亦早已留心體察<hi>臣</hi>等遂細為商酌查東省運河<lb/>
　　額設淺溜橋閘等項長夫共計三千三百三十三<lb/>
　　名嵗支工食銀三萬二千餘兩在於各州縣地丁<lb/>
　　項下動用報銷冬春小挑不敷力作則於長夫之<lb/>
　　外添設酌補夫一千四百二十一名間年大挑則<lb/>
　　於酌補之外又加募夫五千四百七十名所需工<lb/>
<pb n="KR2f0009_WYG_175-165b"/>
　　食徃例在於民間地土按畆輸錢名曰幫貼小挑<lb/>
　　之年共計幫貼銀四萬四千餘兩大挑之年共計<lb/>
　　幫貼銀六萬二千餘兩此酌補加募之由總因運<lb/>
　　河水勢靡定水小則流緩沙停水大則噴沙淤積<lb/>
　　是以大挑小挑乃係運河一定之工程長夫募夫<lb/>
　　均係河工必需之力作況力役乃小民分内之事<lb/>
　　而幫貼則免其逺渉之勞惟當察除額外之浮費<lb/>
　　不便議減一定之幫貼寜留有餘以備不虞無致<lb/>
<pb n="KR2f0009_WYG_175-166a"/>
　　臨期而或束手但從前毫無稽察經徵州縣有多<lb/>
　　派濫徵之弊㕔汛員役有需索陋規扣短冐銷之<lb/>
　　弊邇年以來在工員役冒銷之弊漸次清除其他<lb/>
　　仍然如故所以<hi>臣</hi>等各自留心體察以期民免浮<lb/>
　　派帑歸實用惟是各夫工食舊額多寡不同有已<lb/>
　　支工食而重索幫貼者其應添跨夫應用器具又<lb/>
　　令長夫自行雇覓自行購辦不但影射侵漁冒銷<lb/>
　　分蝕難以究詰抑且有同一夫役而工食互異苦<lb/>
<pb n="KR2f0009_WYG_175-166b"/>
　　樂不均者<hi>臣</hi>等按其力作通盤核算酌定工食以<lb/>
　　為常則請将淺溜軍橋徭壩等夫每名每嵗給工<lb/>
　　食銀一十二兩量給器具銀八錢閘夫啓閉辛勤<lb/>
　　每名每嵗給工食銀一十四兩四錢量給器具銀<lb/>
　　八錢兵夫仍照兵餉之例每名每嵗給工食銀一<lb/>
　　十四兩六錢四分亦量給器具銀八錢以上各夫<lb/>
　　共需銀四萬六千五百六十餘兩除各州縣額編<lb/>
　　工食銀三萬二千二百四十餘兩外其不敷銀一<lb/>
<pb n="KR2f0009_WYG_175-167a"/>
　　萬四千三百二十餘兩在於幫貼項下照數找足<lb/>
　　至於酌募等夫自築壩戽水以至啓壩放水内有<lb/>
　　需工三十日以至六十日者每日量給工價銀六<lb/>
　　分每名量給器具銀二錢亦於幫貼項下照數支<lb/>
　　給仍令各該濱河州縣雇募交發河員將到工名<lb/>
　　數冊報道㕔轉報<hi>臣</hi>衙門即遴選幹員分投查點<lb/>
　　務使名名著實按工計夫按夫給價則因地制宜<lb/>
　　工程既有定限分查總核夫役亦難虛冒其節省<lb/>
<pb n="KR2f0009_WYG_175-167b"/>
　　銀兩俱令解交運河㕔庫報明存貯以為河工緊<lb/>
　　要工程之用臨時仍<lb/>
　奏明動用報部備案至於水勢有大小淤沙有厚薄<lb/>
　　酌補募夫多寡原難預定設有應添應減之處臨<lb/>
　　期責令道㕔據實詳報以慿酌核務期無誤運行<lb/>
　　所有一應夫工確數盈餘銀兩統於冬春挑河竣<lb/>
　　事後<hi>臣</hi>等核實題明另造清冊咨部備案如有扣<lb/>
　　短侵冒等弊立即據實糾㕘嚴加治罪庶帑不虛<lb/>
<pb n="KR2f0009_WYG_175-168a"/>
　　糜工収實效夫食無偏枯運道民生均有禆益矣<lb/>
　　為此遵<lb/>
㫖恭摺㑹<lb/>
　奏伏祈<lb/>
皇上訓示遵行謹<lb/>
　奏<lb/>
所議甚屬妥協如應題達照此㑹疏具題不必贅叙前<lb/>
奏<lb/>
<pb n="KR2f0009_WYG_175-168b"/>
　　雍正七年八月二十四日吏部尚書總督河南山<lb/>
　　東河道<hi>臣</hi>嵇曽筠内閣學士協理河工事務<hi>臣</hi>徐<lb/>
　　湛恩謹<lb/>
　奏為秋汛已竣恭報水勢工程平稳情形仰慰<lb/>
聖懐事竊查豫東二省黄河自入伏以來<hi>臣</hi>等凜遵<lb/>
諭㫖倍切小心所有南北兩岸應行修守之處時時嚴<lb/>
　　飭道㕔汛弁督率兵夫將土埽工程増加寛厚兹<lb/>
　　於八月初旬因大雨積水黄沁又復加長至初七<lb/>
<pb n="KR2f0009_WYG_175-169a"/>
　　初八等日接連異漲掃灣迎溜之處長至七尺八<lb/>
　　尺不等縁從前汛水尚未全消而天雨連日山陜<lb/>
　　兩省伊洛瀍澗丹沁諸水滙入黄河並漲遂致平<lb/>
　　漫出槽一𣲖汪洋直至堤根全頼兩岸堤工堅厚<lb/>
　　埽壩防風俱各鑲築髙寛足資捍禦所以此番水<lb/>
　　長雖消落稍遲連日浸泡而工程稳固不致疎虞<lb/>
　　間有臨河越堤逼近黄流水勢騰湧沿灘而上所<lb/>
　　恃料物廣多兵夫齊集曉夜搶護並無貽誤再查<lb/>
<pb n="KR2f0009_WYG_175-169b"/>
　　豫省之三家莊原為首險工程黄流自南而北乆<lb/>
　　成頂衝之勢以致修守不遑上年曽䝉<lb/>
聖諭於對岸沙灘相機開穵引河導水東流<hi>臣</hi>等細加<lb/>
　　審視因係曠衍平灘河頭無吸川之形河尾無建<lb/>
　　瓴之勢所以未敢輕舉倘河勢稍有遷移即當乘<lb/>
　　時開穵乃此番長水之後南北兩岸沿堤掣溜之<lb/>
　　河身俱為淤斷而對岸大灘之内倐汕深渠中流<lb/>
　　直㵼成河竟至大溜離三家莊壩臺約有數百丈<lb/>
<pb n="KR2f0009_WYG_175-170a"/>
　　　之逺伏思開穵引河非千萬人夫不能趨事亦非<lb/>
　　　盈萬帑金不能興作今中間自汕河泓奔騰浩瀚<lb/>
　　　百日之工成於一旦三家莊埽壩俱現淤灘化險<lb/>
　　　為平藉非<lb/>
　　神力何能至此皆由我<lb/>
　皇上愛育黎元奠安河岳<lb/>
　聖心誠敬上格於<lb/>
天所以水土治平下孚於地<hi>臣</hi>等徃來河畔目擊情形驚<lb/>
<pb n="KR2f0009_WYG_175-170b"/>
　　　喜之至愈生寅畏服膺<lb/>
　聖訓更加敬慎謹據實奏<lb/>
　聞仰慰<lb/>
　聖懐伏祈<lb/>
　皇上睿鑒謹<lb/>
　　奏<lb/>
　所奏欣悦覽焉此乃卿等忠誠敬慎黙有以感格<lb/>
神明之驗朕嘉與慶幸筆不能宣覽愈生寅畏一語來嵗<lb/>
<pb n="KR2f0009_WYG_175-171a"/>
安瀾又可預卜矣我君臣期共加勉以竢<lb/>
　　雍正七年十月二十八日吏部尚書總督河南山<lb/>
　　東河道<hi>臣</hi>嵇曽筠謹<lb/>
　奏為恭報豫省運河通暢糧船全數出境日期仰慰<lb/>
聖懐事竊照豫省漕河惟資丹衛二水濟運自衛河源<lb/>
　　蘇門山新泉湧出經<hi>臣</hi>奏<lb/>
聞奉<lb/>
㫖欽賜靈源昭瑞匾額嗣後每嵗泉湧暢流漕艘利渉<lb/>
<pb n="KR2f0009_WYG_175-171b"/>
　　然皆於十二月内方得開船北上今年當糧船回<lb/>
　　空之日即預為申飭疏濬務期一律深通以濟運<lb/>
　　行兹據糧道張建德河北道朱藻報稱庚戌年起<lb/>
　　運糧船已於十月二十六日全出豫境總由年登<lb/>
　　大有輸將既易而各道泉源濬𤼵運河深暢是以<lb/>
　　糧艘遄行得如此之迅速我<lb/>
皇上親灑<lb/>
宸翰靈源昭瑞<lb/>
<pb n="KR2f0009_WYG_175-172a"/>
　聖徳感孚至誠丕應從此億萬斯年皆慶輓輸之利便<lb/>
　　　矣再查豫東二省黄河水勢消落歸槽兩岸堤工<lb/>
　　　金湯屹峙<hi>臣</hi>嚴飭道㕔督催文武員弁兵夫堆積<lb/>
　　　土牛修整殘缺并乘天氣晴明星速運料貯工以<lb/>
　　　備來嵗修防之用<hi>臣</hi>即馳至濟寜辦理東省運河<lb/>
　　　大挑諸務外所有豫省糧船出境日期理合恭摺<lb/>
　　奏<lb/>
　聞伏祈<lb/>
<pb n="KR2f0009_WYG_175-172b"/>
　睿鑒謹<lb/>
　　奏<lb/>
　覽奏各道泉源濬發運河深暢糧艘於十月内已全出<lb/>
　豫境皆由卿等忠勤任事昭格於上下<lb/>
神祗是用獲兹佑助切宜愈加誠敬不可絲毫肆念勉之<lb/>
　　　雍正八年二月二十二日吏部尚書總督河南山<lb/>
　　　東河道<hi>臣</hi>嵇曽筠謹<lb/>
　　奏為恭報運河大挑工竣兼陳水勢深通情形仰慰<lb/>
<pb n="KR2f0009_WYG_175-173a"/>
聖懐事竊<hi>臣</hi>前赴濟寜一帯督催大挑工程查勘各州<lb/>
　　縣水道業已敬謹奏<lb/>
聞在案伏查上冬今春例届大挑之年<hi>臣</hi>以運道輓輸<lb/>
　國儲關係綦重隨嚴飭道㕔查估<hi>臣</hi>復親馳相度自<lb/>
　　臨清以至臺莊凡壅沙淤墊之處俱令徹水歸湖<lb/>
　　逐段築壩分投挑挖除額設淺溜軍徭等夫通數<lb/>
　　赴工力役外其需用酌補加募人夫應給工食銀<lb/>
　　兩悉照欽䝉<lb/>
<pb n="KR2f0009_WYG_175-173b"/>
皇上俞允酌定則例<hi>臣</hi>凛慎奉行檄飭濵河州縣每名<lb/>
　　日給銀六分實數實發並益以器具之資俾各夫<lb/>
　　俯仰有餘踴躍趨事是以欣欣子來歡呼恐後更<lb/>
　　幸冬末春初天氣晴和冰雪旋消胼胝之勞未形<lb/>
　　其瘁畚鍤之易殊見其速業於二月初旬陸續報<lb/>
　　竣以視上年較早完工一月<hi>臣</hi>又親徃察勘見在<lb/>
　　在河身備極寛深普律如式淤沙挑浄足資容蓄<lb/>
　　<hi>臣</hi>因查工至泇河已有南來糧艘抵東省境於二<lb/>
<pb n="KR2f0009_WYG_175-174a"/>
　　月十五日入臺莊閘聞各幫亦俱陸續前進隨飛<lb/>
　　飭沿河㕔汛將水櫃各湖口門加謹堵閉以備將<lb/>
　　來之用但令啓壩開放汶水灌注接濟現在東省<lb/>
　　重運催趲遄行<hi>臣</hi>看來不特大挑工程早完一月<lb/>
　　即江南糧艘亦早到一月皆由我<lb/>
皇上宵旰勤求<lb/>
帝德廣昭天時水澤嘉祥輻輳所致也現今桃汛將届<lb/>
　　<hi>臣</hi>前徃豫工督率修守務保堤防於永固所有運<lb/>
<pb n="KR2f0009_WYG_175-174b"/>
　　河大挑工竣水勢深通情形理合恭摺奏<lb/>
聞伏祈<lb/>
睿鑒謹<lb/>
　奏<lb/>
覽運河大挑工竣水勢深通情形甚為嘉悦非卿殫心<lb/>
籌畫實力經營何能奏此速效耶<lb/>
　　同日又<lb/>
　奏為水利興舉需時道員查勘未竣冒昧凟奏仰懇<lb/>
<pb n="KR2f0009_WYG_175-175a"/>
聖鑒事竊照東省水利荷䝉<lb/>
皇上睿慮周詳<lb/>
聖謨鴻逺俾沮洳化膏腴之地為生民規萬世之利甚<lb/>
　　要務也本年正月内<hi>臣</hi>在豫省即同督<hi>臣</hi>田文鏡<lb/>
　　㑹委兖寜道吕維炳前赴魚沛二縣一帶下游水<lb/>
　　道循溯而南直抵海口令其遍加查勘專心經理<lb/>
　　現在沿途逐細勘查尚未竣事今於二月十七日<lb/>
　　准吏部咨開江南河<hi>臣</hi>孔毓珣以吕維炳諳練河<lb/>
<pb n="KR2f0009_WYG_175-175b"/>
　　務於河庫河務均關重大等事案内<lb/>
　題請調補淮徐道其兖寜道缺令<hi>臣</hi>與督<hi>臣</hi>田文鏡<lb/>
　　㑹同㨂選部覆奉<lb/>
㫖康宏勲等依議補授餘依議欽此咨行到<hi>臣</hi>隨欽遵<lb/>
　　咨㑹去後伏思江南河務重大工多汛險仰厪<lb/>
宸懐自應就令該道星馳調任但兖寜一道管轄黄運<lb/>
　　兩河工程錢糧倉儲河務均為緊要非閲歴河工<lb/>
　　有年者不能勝任<hi>臣</hi>與督<hi>臣</hi>田文鏡詳加揀選一<lb/>
<pb n="KR2f0009_WYG_175-176a"/>
　　時難得其人且現在興舉水利驟更生手地形水<lb/>
　　道不克瞭如指掌尤難措置合宜仰懇<lb/>
皇上天恩俯允暫留吕維炳經理東省水利事竣俟揀<lb/>
　　選得人堪以委代之日方令其前赴調任庶<hi>臣</hi>等<lb/>
　　得以揀選好員而水利要務駕輕就熟尤易見功<lb/>
　　矣是否可行<hi>臣</hi>不揣冒昧謹繕摺凟<lb/>
　奏恭請<lb/>
敕㫖伏祈<lb/>
<pb n="KR2f0009_WYG_175-176b"/>
皇上睿鑒謹<lb/>
　奏<lb/>
所奏是田文鏡亦曽具摺陳請但淮徐道所管事務甚<lb/>
屬緊要缺難久懸候朕斟酌有㫖<lb/>
　　雍正八年三月二十日吏部尚書總督河南山東<lb/>
　　河道<hi>臣</hi>嵇曽筠内閣學士協理河工事務<hi>臣</hi>徐湛<lb/>
　　恩謹<lb/>
　奏為荆隆口河勢北趨急請開挖引河以順水性以<lb/>
<pb n="KR2f0009_WYG_175-177a"/>
　　保堤工仰祈<lb/>
睿鑒事竊查豫省黄河全勢既復故道則舊時險要之<lb/>
　　處必須先事提防兹有北岸封邱縣荆隆口者因<lb/>
　　南岸淤灘日漸増長全黄大溜逼注北岸該工坐<lb/>
　　當數十里之頂衝掃灣汕刷塌卸河厓去堤僅五<lb/>
　　六十丈雖現經多備料物加幫戧堤嚴飭道㕔汛<lb/>
　　弁相機上緊修防務保無虞但查該工乃舊時決<lb/>
　　口順治九年河決封邱大王廟口由直隷長垣越<lb/>
<pb n="KR2f0009_WYG_175-177b"/>
　　東省運河北注於海興工堵塞需用夫役錢糧累<lb/>
　　嵗不下數十萬計方得成功今荆隆口與大王廟<lb/>
　　古黄池首尾交接咫尺相連内臨積水深潭形如<lb/>
　　釡底北面雖有汰黄舊堤卑矮殘缺難資捍禦外<lb/>
　　灘皆屬浮沙堤根之下又係舊時朽樁腐埽一遇<lb/>
　　黄水漫灘未免氣脈相通若至伏秋汛長水勢奔<lb/>
　　騰撞擊總有長樁大埽衛護周密難支經久且埽<lb/>
　　工必須嵗嵗加修需帑繁多而大溜緊逼上堤下<lb/>
<pb n="KR2f0009_WYG_175-178a"/>
　　坐呼吸變遷終非萬全之䇿<hi>臣</hi>再四思維必須於<lb/>
　　上游對岸開挖引河分洩水勢則荆隆口一帯險<lb/>
　　工便可邀淤漸成平陸洵為一勞永逸之舉隨率<lb/>
　　同道㕔等官乘舟由上而下細加審度現今上游<lb/>
　　之黒堽口刷成兠灣天然自立河頭大有吸川之<lb/>
　　形至柳園口自髙而卑河尾噴㵼亦得建瓴之勢<lb/>
　　形勢既成急應迎溜開挑俾水由兩岸之中泓暢<lb/>
　　流東注南北堤工俱堪保護平稳從前武陟之倉<lb/>
<pb n="KR2f0009_WYG_175-178b"/>
　　頭口儀封之雷家寺等處引河至今通暢舊日河<lb/>
　　身業已化為沃壤桑田今若於荆隆口上游開挑<lb/>
　　引河便得化險為平則億萬斯年運道民生皆沐<lb/>
　　我<lb/>
皇上胞與生全之徳矣<hi>臣</hi>等查勘詳確隨㑹商督<hi>臣</hi>田<lb/>
　　文鏡亦云引河該挑須早興工當飭道㕔確估工<lb/>
　　長三千三百五十丈需用土方銀二萬七千九百<lb/>
　　二十兩零因係緊要工程一靣先動河銀選委幹<lb/>
<pb n="KR2f0009_WYG_175-179a"/>
　　員劃地分工檄委河北道朱藻催趲乘時挑挖<hi>臣</hi>
　　等復嚴加督催務期速竣俟汛水長發相機開放<lb/>
　　以保荆隆口古黄池一帶要工敬㑹疏具<lb/>
　題照例請撥藩庫銀兩還項<hi>臣</hi>等謹繪圖繕摺恭呈<lb/>
睿鑒伏祈<lb/>
皇上訓示遵行謹<lb/>
　奏<lb/>
所見甚是詳覽圖式審度地形允宜開穵引河以分洩<lb/>
<pb n="KR2f0009_WYG_175-179b"/>
水勢務於伏汛前竣工方為有益也<lb/>
　　雍正八年四月初八日吏部尚書總督河南山東<lb/>
　　河道<hi>臣</hi>嵇曽筠謹<lb/>
　奏為恭報頭次糧船通數過濟黄運兩河水勢安流<lb/>
　　仰慰<lb/>
聖懐事竊<hi>臣</hi>接准部咨頭次過淮糧船三千七百九十<lb/>
　　四隻漕臣<lb/>
　題報欽奉<lb/>
<pb n="KR2f0009_WYG_175-180a"/>
　諭㫖命沿河督撫鎮道等官撥兵防護速催抵通欽此<lb/>
　　　欽遵<hi>臣</hi>隨飛檄沿河鎮將道㕔等官上緊催趲撥<lb/>
　　　兵防護復遴委效力員弁分投徃來巡催去後今<lb/>
　　　據報頭次糧船通行過濟較上年更加迅速總由<lb/>
　皇上敬誠感召雨澤調勻所以運河水深俱有四五六<lb/>
　　　七尺不等糧艘遄行民船接踵堪資浮送均無淺<lb/>
　　　澁之虞至於黄河水勢陸續漸長漸消循流順軌<lb/>
　　　在在安瀾惟恐㕔汛各官習見工程平穩致滋懈<lb/>
<pb n="KR2f0009_WYG_175-180b"/>
　　　怠復嚴申誡諭思患預防<hi>臣</hi>徃來河濵見二麥秀<lb/>
　　　實飽綻灘地潮潤倍加濃郁豐收在即黄童白叟<lb/>
　　　歡戴<lb/>
　皇仁仰見<lb/>
　聖主徳洋恩溥上應<lb/>
天和雨𤾉時若<lb/>
　指示工程周詳綿密以致民物盈寜平成有應也所有<lb/>
　　　頭次糧船通數過濟竝黄運兩河水勢安流情形<lb/>
<pb n="KR2f0009_WYG_175-181a"/>
　　謹繕摺奏<lb/>
聞仰慰<lb/>
聖懐伏祈<lb/>
睿鑒謹<lb/>
　奏<lb/>
黄運兩河水勢安流深慰朕懐近日畿内地方頗覺乾<lb/>
旱朕甚以為憂覽奏内二麥長茂情形朕不為豫東二<lb/>
省雨𤾉厪念矣<lb/>
<pb n="KR2f0009_WYG_175-181b"/>
　　雍正八年四月十五日吏部尚書總督河南山東<lb/>
　　河道<hi>臣</hi>嵇曽筠謹<lb/>
　奏為道員貪婪不職有負<lb/>
聖恩謹循例㑹㕘恭摺<lb/>
　奏明兼陳員缺緊要情由仰祈<lb/>
睿鑒事竊<hi>臣</hi>䝉<lb/>
皇上天恩畀以河防重任督理東豫二省工程凡關寸<lb/>
　　工寸料無不留心稽察一切屬員俱各勉其實心<lb/>
<pb n="KR2f0009_WYG_175-182a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_175-182b"/>
　　二十八日又聞該道發給下南河同知陳儀加幫<lb/>
　　月堤銀四千兩扣短輕平穢蹟昭著因而察得該<lb/>
　　道詭詐行為暗侵硬扣無所不至贓私纍纍殊堪<lb/>
　　駭異正在咨㑹督臣而督臣與該道近在同城㑹<lb/>
　　稿旋來<hi>臣</hi>即㑹疏<lb/>
　題㕘請<lb/>
㫖嚴究在案惟是該道遺缺甚屬緊要管轄南岸開歸<lb/>
　　二府鄭滎二州縣工程數百餘里堤長汛逺又通<lb/>
<pb n="KR2f0009_WYG_175-183a"/>
　　省河工錢糧弁兵河餉收納支解皆總滙於此所<lb/>
　　關重大必須曉暢工程兼得亷幹而有才者方克<lb/>
　　勝任查現任如開封府上南河同知在任守制拖<lb/>
　　克拖海在工年久熟習河務其餘皆學習初成若<lb/>
　　夫才守兼優而又諳練河防善能整肅職業者則<lb/>
　<lb/>
　<lb/>
　<lb/>
<pb n="KR2f0009_WYG_175-183b"/>
　　督臣現在酌量就近委員暫行署理外恭候<lb/>
　<lb/>
　<lb/>
　　擅便謹繕摺具<lb/>
　奏仰懇<lb/>
訓示敕遵伏祈<lb/>
皇上睿鑒謹<lb/>
　奏<lb/>
<pb n="KR2f0009_WYG_175-184a"/>
覽<lb/>
　　雍正八年五月初六日吏部尚書總督河南山東<lb/>
　　河道<hi>臣</hi>嵇曽筠謹<lb/>
　奏為恭謝<lb/>
天恩事雍正八年五月初三日<hi>臣</hi>接准兵部咨文欽䝉<lb/>
皇上聖㫖命<hi>臣</hi>署理南河總督印務隨䖍設香案望<lb/>
闕叩頭恭謝<lb/>
天恩訖伏念<hi>臣</hi>樗櫟菲材至愚極陋仰䝉<lb/>
<pb n="KR2f0009_WYG_175-184b"/>
皇上天恩㧞擢洊列卿班畀以河防重寄任事以來寸<lb/>
　　長未效乃荷<lb/>
髙厚隆恩有加無已兹以南河總督印務關係緊要著<lb/>
　　<hi>臣</hi>署理又以<hi>臣</hi>雖久任北河而於南河事宜尚未<lb/>
　　熟悉著撫<hi>臣</hi>尹繼善悉心協辦仰見我<lb/>
皇上睿慮周詳無微不照矜全怙冒體恤靡遺<hi>臣</hi>跪讀<lb/>
恩綸感激涕零徬惶莫措惟有愈加敬畏實心辦理永<lb/>
　　慶淮黄底定海甸安瀾工程鞏固閭井熙恬以冀<lb/>
<pb n="KR2f0009_WYG_175-185a"/>
　　仰報<lb/>
洪慈於萬一耳除現在具本恭謝<lb/>
天恩外所有微<hi>臣</hi>仰荷<lb/>
新綸感激蟻忱先行繕摺奏<lb/>
　謝伏祈<lb/>
皇上睿鑒謹<lb/>
　奏<lb/>
覽卿奏謝矣全河底定永慶安瀾惟卿是賴其悉力宣<lb/>
<pb n="KR2f0009_WYG_175-185b"/>
猷以克副朕望勉之<lb/>
　　同日又<lb/>
　奏為欽奉<lb/>
上諭事竊<hi>臣</hi>猥以菲材感荷<lb/>
聖恩髙厚<lb/>
特命署理南河總督印務伏查南河地方工長汛險淮<lb/>
　　黄交滙實為緊要之區理應即日起程縁挑穵封<lb/>
　　邱荆隆口對岸引河已經告竣現在守候汛水長<lb/>
<pb n="KR2f0009_WYG_175-186a"/>
　　𤼵開放當將一應機宜靣商督<hi>臣</hi>田文鏡并議交<lb/>
　　代前徃詎督臣以封邱引河乃荆隆口古黄池一<lb/>
　　帶險工藉此預為補救關係甚鉅今雖挑穵竣工<lb/>
　　而汛水未𤼵恐開放之時機宜稍有未協便難奏<lb/>
　　績於臨期且以<hi>臣</hi>歴年辦理引河著有成效堅執<lb/>
　　固留臣竊思汛水長𤼵順流東注此地引河固可<lb/>
　　成功而淮徐等處險工林立亦須及早督查何敢<lb/>
　　稽遲時日其如督臣十分慎重現在具摺請<lb/>
<pb n="KR2f0009_WYG_175-186b"/>
㫖伏念我<lb/>
皇上道宏位育功茂平成南朔東西原無岐視可否容<lb/>
　　<hi>臣</hi>暫留旬日開放引河之後即從封邱工次馳赴<lb/>
　　淮徐一路查工到任但未經奏請<lb/>
聖示<hi>臣</hi>心惴惴實切悚惶之至除現在飛差書吏馳至<lb/>
　　濟寜衙署檢齊歴年巻案并同領到關防另容交<lb/>
　　代督臣兼管外<hi>臣</hi>謹繕摺請<lb/>
㫖伏祈<lb/>
<pb n="KR2f0009_WYG_175-187a"/>
皇上敕諭遵行謹<lb/>
　奏<lb/>
自應於開放引河之後赴淮到任所奏嘉是覽焉業命<lb/>
史貽直署理江督尹繼善此際可以分身料理矣將北<lb/>
河要務一一明白指示於范時繹然後趲程而南諒未<lb/>
為晚<lb/>
　　同日又<lb/>
　奏為欽奉<lb/>
<pb n="KR2f0009_WYG_175-187b"/>
上諭事雍正八年四月初三日接准工部咨因山東兖<lb/>
　　寜道吕維炳經總河孔毓珣題補淮徐道員缺<hi>臣</hi>
　　等具摺奏請留其查勘山東江南水道工程欽奉<lb/>
聖諭著康宏勲照舊兼管將吕維炳暫留兖寜道之任<lb/>
　俟新修工程勘估造冊定議之後該督等奏聞令吕<lb/>
　維炳前赴新任其兖寜道員缺仍照原議揀選題補<lb/>
　　欽此欽遵<hi>臣</hi>即催該道星速勘估今於四月二十<lb/>
　　一日囘濟據該道㑹同淮揚淮徐二道逐加踏勘<lb/>
<pb n="KR2f0009_WYG_175-188a"/>
　　審視上下源流遍歴湖河探量地勢髙卑將應行<lb/>
　　疏築節宣之處因地制宜相機利導分勢開引以<lb/>
　　達於海估用土方夫工冊詳到<hi>臣</hi>正在㑹商旋聞<lb/>
　　河臣孔毓珣已故而<hi>臣</hi>等未及勘議其間應疏應<lb/>
　　浚機宜殊難遽定今<hi>臣</hi>欽承<lb/>
恩命署理南河總督印務俯容<hi>臣</hi>到任之後履工親勘<lb/>
　　詳加相度㑹同江蘇撫<hi>臣</hi>尹繼善等畫一定議敬<lb/>
　　謹奏<lb/>
<pb n="KR2f0009_WYG_175-188b"/>
　<lb/>
　<lb/>
　　前項工程已經勘畢應遵<lb/>
㫖令其前赴新任至兖寜道缺<hi>臣</hi>與督<hi>臣</hi>田文鏡再四<lb/>
　　商酌惟有兖州府知府王鴻勲辦事勤慎熟諳河<lb/>
　　防吏治工程兼堪勝任<hi>臣</hi>謹繕摺恭請<lb/>
訓示伏祈<lb/>
睿鑒謹<lb/>
<pb n="KR2f0009_WYG_175-189a"/>
　奏<lb/>
卿於前摺薦舉拖克拖海今何未見言及斯二員中與<lb/>
督臣田文鏡擇相宜者一人指名題請可也<lb/>
　　雍正八年五月十七日吏部尚書總督河南山東<lb/>
　　河道<hi>臣</hi>嵇曽筠謹<lb/>
　奏為恭請<lb/>
聖訓事竊<hi>臣</hi>於本年五月初七日接到内閣知照雍正<lb/>
　　八年四月二十九日奉<lb/>
<pb n="KR2f0009_WYG_175-189b"/>
上諭前總河孔毓珣未故之前凡所奏河工事宜摺子<lb/>
　朕皆一一批𤼵計此時有雖到而尚未施行者亦有<lb/>
　未經接到者爾等可即行文與嵇曽筠及孔毓珣之<lb/>
　子凡有關係河工事件批示摺子著孔毓珣之子悉<lb/>
　交與嵇曽筠其有未經拆封者悉令嵇曽筠開㸔遵<lb/>
　照辦理欽此<hi>臣</hi>即望<lb/>
闕叩頭凜慎欽遵訖竊思南河地方汛逺工多如清口<lb/>
　　之淮黄交滙髙堰之湖河屏障攸關運道民生而<lb/>
<pb n="KR2f0009_WYG_175-190a"/>
　　且淮徐一帶為上游之門户安東各處係洩水之<lb/>
　　咽喉更為闗係匪輕其間因地節宣相機疏築防<lb/>
　　河濟運均湏斟酌萬全<hi>臣</hi>特邀<lb/>
曠典膺兹重寄即思瞻覲<lb/>
天顔叩請<lb/>
聖訓祗以封邱對岸挑穵引河守候汛水以致稍遲旬<lb/>
　　日今引河業經開放汛水亦巳盛長南工緊要未<lb/>
　　敢再延<hi>臣</hi>即從豫東一路循歴河濵查勘工程前<lb/>
<pb n="KR2f0009_WYG_175-190b"/>
　　徃赴任所有欽奉<lb/>
皇上硃批孔毓珣奏摺凡闗河工事件自當敬謹開拆<lb/>
　　遵照辦理<hi>臣</hi>世受<lb/>
　國恩疊膺<lb/>
異數勉圖竭盡犬馬之報而知識短淺才具駑鈍敬懇<lb/>
聖主多方訓示開導愚䝉庶<hi>臣</hi>得以凛遵恪守更感<lb/>
天高地厚之恩於生生世世矣除起程日期另疏<lb/>
　題報外<hi>臣</hi>謹繕摺恭請<lb/>
<pb n="KR2f0009_WYG_175-191a"/>
訓㫖伏祈<lb/>
皇上睿鑒謹<lb/>
　奏<lb/>
遇應訓誨處自必隨時批諭無庸懇請切囑者或因慎<lb/>
重錢糧起見預疑屬員侵尅以致稽延緊要工程只此<lb/>
一節少為卿慮事事常存過猶不及之念其庶幾乎<lb/>
　　同日又<lb/>
　奏為請<lb/>
<pb n="KR2f0009_WYG_175-191b"/>
㫖事竊惟南河地方汛險工多<hi>臣</hi>以菲材奉<lb/>
命督理必得勤敏幹員隨<hi>臣</hi>調遣方為有益兹有現任<lb/>
　　河南衛輝府通判范昌治才猷敏練熟諳修防經<lb/>
　　<hi>臣</hi>保<lb/>
　題引<lb/>
見奉<lb/>
㫖補授今職查衛河原屬内汛本非要缺可否仰懇<lb/>
天恩容<hi>臣</hi>帶至南河查勘工程或遇有相當員缺另疏<lb/>
<pb n="KR2f0009_WYG_175-192a"/>
　題補以收臂指之用再有河南虞城縣革職知縣李<lb/>
　　槃為人誠實曉暢河防前因諱盜㕘處經<hi>臣</hi>具<lb/>
　題引<lb/>
見奉<lb/>
㫖留工効力又有原任山東博平縣縣丞姚世理諳練<lb/>
　　河務勤慎穩當經東昌府上河通判白嶸保詳督<lb/>
　　撫出具考語送部引<lb/>
見奉<lb/>
<pb n="KR2f0009_WYG_175-192b"/>
㫖命徃河南酌量委署試用再有原任直隷呉橋縣縣<lb/>
　　丞劉永錡河務嫺熟辦事小心向年効力豫工取<lb/>
　　有本旗身家殷實印結在案嗣後效力水利營田<lb/>
　題補今職因弓馬生疎解任學習查該員弓馬雖未<lb/>
　　熟練而河防尚能曉暢以上各員均屬有用之才<lb/>
　　可否仰懇<lb/>
天恩容<hi>臣</hi>一同調至南河酌量委用則調遣有人分查<lb/>
　　無誤庶於河防諸事得收實效矣為此繕摺請<lb/>
<pb n="KR2f0009_WYG_175-193a"/>
㫖伏祈<lb/>
皇上訓示遵行謹<lb/>
　奏<lb/>
准照所請帶徃一面咨明該部但隨帯舊屬未必即收<lb/>
臂指之用而南河現在人員不無先存親疎之嫌反恐<lb/>
益少而損多朕屢諭各省督撫之㫖甚屬明晰河工雖<lb/>
非他任可比亦當再四酌量或於其中減退一二人或<lb/>
竟全數帶去酌妥而行異時方知朕言之不謬也<lb/>
<pb n="KR2f0009_WYG_175-193b"/>
　　雍正八年六月初六日吏部尚書總督江南河道<lb/>
　　<hi>臣</hi>嵇曽筠謹<lb/>
　奏為欽奉<lb/>
上諭事竊照兖寧道吕維炳查勘山東江南水道已經<lb/>
　　詳報竣事應赴淮徐道新任所遺之缺㑹商督<hi>臣</hi>
　　田文鏡擬将兖州府知府王鴻勲補授特具摺請<lb/>
㫖欽奉<lb/>
硃批卿於前摺薦舉拖克拖海今何未見言及斯二員<lb/>
<pb n="KR2f0009_WYG_175-194a"/>
　中與督臣田文鏡擇相宜者一人指名題請可也欽<lb/>
　　此伏查拖克拖海在工年乆熟悉河務原屬幹練<lb/>
　　之員前因管河道祝兆鵬㑹㕘遺缺緊要當經奏<lb/>
　　薦拖克拖海竝河北道朱藻足膺調補嗣與督臣<lb/>
　　面為商酌河北一道分守彰衛懐三府兼管北岸<lb/>
　　黄河堤埽工程密邇運河尤為喫緊屈指屬員内<lb/>
　　堪以代朱藻辦事者一時難得其人未便遽為更<lb/>
　　調維時<hi>臣</hi>等即將拖克拖海委署管河道印務見<lb/>
<pb n="KR2f0009_WYG_175-194b"/>
　　其料理才情頗有可觀<hi>臣</hi>與督臣隨經㑹疏<lb/>
　題補管河道缺現在祗候<lb/>
聖㫖至兖寜道缺吏治河防均需練達<hi>臣</hi>查王鴻勲於<lb/>
　　雍正元年隨前河<hi>臣</hi>齊蘇勒堵築楊橋漫口河務<lb/>
　　熟<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>即近年兖州府任内官聲甚優實與兖寜道<lb/>
　　相宜現在督臣與<hi>臣</hi>㑹題請<lb/>
㫖其拖克拖海已經擬補管河道於前所以<hi>臣</hi>未敢奏<lb/>
　　及也兹䝉降<lb/>
<pb n="KR2f0009_WYG_175-195a"/>
㫖垂詢<hi>臣</hi>謹繕摺<lb/>
　奏明伏祈<lb/>
皇上睿鑒謹<lb/>
　奏<lb/>
覽奏方始了然明晰前次奏摺中聲明一語則朕可省<lb/>
此問矣<lb/>
　　雍正八年六月二十五日吏部尚書總督江南河<lb/>
　　道<hi>臣</hi>嵇曽筠謹<lb/>
<pb n="KR2f0009_WYG_175-195b"/>
　奏為清口暢流朝宗有慶恭慰<lb/>
聖懐事竊查江省清口為淮黄交滙南河第一要區必<lb/>
　　須勢均力敵二瀆合流方與運道民生大有禆益<lb/>
　　<hi>臣</hi>於六月初十日到任之始當詣清口看得東西<lb/>
　　束水二壩髙峙整齊中間水勢深通自洪澤湖滔<lb/>
　　滔暢出併力敵黄二水瀠洄交㑹東注於海詢據<lb/>
　　濵河父老咸稱數年來清口無此充暢<hi>臣</hi>因閲視<lb/>
　　髙堰工程復由清口迤上查勘引河七道俱已刷<lb/>
<pb n="KR2f0009_WYG_175-196a"/>
　　通逐一探量現在張福口水深七八九尺至一丈<lb/>
　　二三尺不等裴家場水深七八九尺至一丈三四<lb/>
　　尺不等張家莊水深六七八尺不等爛泥淺水深<lb/>
　　八九尺至一丈不等三岔河水深八九尺至一丈<lb/>
　　二三尺不等天然引河水深六七八尺不等天賜<lb/>
　　引河水深四五六七尺不等不須疏濬在在通利<lb/>
　　誠如<lb/>
聖諭如果淮强黄弱便不引亦必暢流況䝉<lb/>
<pb n="KR2f0009_WYG_175-196b"/>
恩指示發帑修築現今髙堰山盱一帶土戧工程業已<lb/>
　　髙寛堅厚即緊閉各壩蓄清專力敵黄亦可萬全<lb/>
　　無慮皆荷我<lb/>
皇上睿慮精詳至誠感格迺克臻此嘉應也再查徐屬<lb/>
　　邳睢宿虹桃源外河山安等處俱係黄河要工目<lb/>
　　今伏秋交際修守機宜刻不容懈誠恐工長汛險<lb/>
　　㕔佐營弁勤怠不齊<hi>臣</hi>已遴委効力人員在於緊<lb/>
　　要處所畫地分防協同㕔汛相機保護<hi>臣</hi>隨前赴<lb/>
<pb n="KR2f0009_WYG_175-197a"/>
　　各工挨次勘視添發銀兩儹備料物嚴督弁兵遇<lb/>
　　有掃灣迎溜之處預為進埽加鑲不使險成費倍<lb/>
　　至於善後大工案内土埽工程雖經限滿尚未<lb/>
　題銷<hi>臣</hi>當一併細加查閲容<hi>臣</hi>循厯遍日另行具<lb/>
　奏外今將淮黄經過伏汛順軌安流清口通暢工程<lb/>
　　穩固情由<hi>臣</hi>謹繕摺奏<lb/>
聞恭慰<lb/>
聖懐伏祈<lb/>
<pb n="KR2f0009_WYG_175-197b"/>
皇上睿鑒謹<lb/>
　奏<lb/>
屢戒卿等大言肆志不啻三令五申迺此慰朕之摺尚<lb/>
未齎至而馳驛報災之本巳先呈覽不但朕懐無由而<lb/>
慰卿顔能不赧然為因今歲北地雨澤歉少恐至夏秋<lb/>
霖潦頻諭慎防汛水泛漲言猶未已今果如是矣善後<lb/>
事宜若不能㑹商詳計區畫萬全則何靣目對靳輔齊<lb/>
蘇勒之祠堂乎悉心竭力勉為之<lb/>
<pb n="KR2f0009_WYG_175-198a"/>
　　同日又<lb/>
　奏為請<lb/>
㫖事雍正八年六月十二日<hi>臣</hi>齎摺家人恭捧<lb/>
皇上御批<hi>臣</hi>奏請隨帶人員奏摺到淮欽奉<lb/>
硃批諭㫖<hi>臣</hi>跪讀之下不勝感激涕零伏念<hi>臣</hi>以菲材<lb/>
　　遭逢<lb/>
聖主異數殊恩有加靡已<lb/>
生成訓示在在周詳清夜捫心報稱無地前因南河工<lb/>
<pb n="KR2f0009_WYG_175-198b"/>
　　程<hi>臣</hi>未嘗熟悉受茲<lb/>
簡任莫知所措犬馬愚忱誠恐有負任使故將衛輝府<lb/>
　　通判范昌治等四員<lb/>
　奏請隨帶以供臂指共期宣力保工永𢋫底定仰慰<lb/>
宸懐今䝉<lb/>
天語春溫洞鑒深逺<lb/>
聖諭詳明亟宜凛慎欽遵<hi>臣</hi>復逐一酌量僅將現任衛<lb/>
　　輝府通判范昌治原任呉橋縣縣丞劉永錡二員<lb/>
<pb n="KR2f0009_WYG_175-199a"/>
　　調至南工以資差遣其餘仍留豫省委用是否可<lb/>
　　行仰乞<lb/>
皇上洪恩批示以便遵奉咨部<hi>臣</hi>謹恭摺請<lb/>
㫖伏祈<lb/>
睿鑒施行謹<lb/>
　奏<lb/>
所欲帶徃之員料不過拖克拖海一流人物尚恐莫及<lb/>
何足深信凡為大吏者設弗存無我之公忠而懐為人<lb/>
<pb n="KR2f0009_WYG_175-199b"/>
之私鄙則不免識近庸愚也要須看透此一著方是<lb/>
　　雍正八年十一月初八日吏部尚書總督江南河<lb/>
　　道<hi>臣</hi>嵇曽筠蘇州巡撫協理河工事務<hi>臣</hi>尹繼善<lb/>
　　謹<lb/>
　奏為石工關係重大趲築酌分先後據實備陳仰祈<lb/>
睿鑒事竊照髙堰石工䝉我<lb/>
皇上軫念運道民生<lb/>
特恩頒發百萬帑金創築髙厚長堤以建萬年鞏固之<lb/>
<pb n="KR2f0009_WYG_175-200a"/>
　　基<lb/>
命前河<hi>臣</hi>孔毓珣等相度機宜大加修治誠為握要提<lb/>
　　綱一勞永逸盡善盡美至計當經前河<hi>臣</hi>孔毓珣<lb/>
　　㑹同<hi>臣</hi>尹繼善公同勘議繕摺奏陳竝委員領帑<lb/>
　　各處辦料在案<hi>臣</hi>曽筠到任以後屢詣該工逐一<lb/>
　　查勘竭力督催以冀早為告竣上副<lb/>
宸衷慇注今幫築土戧已經修整一律完竣其石工各<lb/>
　　料現在立限嚴催乘此水落星飛趲運以濟修築<lb/>
<pb n="KR2f0009_WYG_175-200b"/>
　　<hi>臣</hi>曽筠前徃該工加謹先做樣工一段尤恐開挖<lb/>
　　甚深地泉滲灌迺開槽至一丈九尺底土乾燥人<lb/>
　　夫得以立足簽樁放心甃砌臨湖築工得此土頭<lb/>
　　誠為希有惟是承修各員内有現任㕔營及向係<lb/>
　　在工効力者亦有奉<lb/>
命新𤼵來工并前河<hi>臣</hi>孔毓珣<lb/>
　題留承修者領工遲早不同則辦料亦先後不一而<lb/>
　　各料之中惟石料最多或辦自江南或辦自山東<lb/>
<pb n="KR2f0009_WYG_175-201a"/>
　　今秋隂雨連綿在山之石既難開採湖河水大已<lb/>
　　採之石復難運送是以不能依限運足若不按工<lb/>
　　科料槩令一齊拆砌恐六千餘丈之長堤普律開<lb/>
　　挖成槽萬一砌未及半料不接濟轉瞬春汛全湖<lb/>
　　風浪關係匪輕<hi>臣</hi>等再四思維惟有令承修各員<lb/>
　　按其現到料物陸續開工倣照樣工程式未完之<lb/>
　　前仍留外面舊堤以為保障既築之後漸次拆砌<lb/>
　　舊石以作全堤一面兼工分築一靣嚴督趲運庶<lb/>
<pb n="KR2f0009_WYG_175-201b"/>
　　已砌者各料應手計日可完未砌者原堤其在風<lb/>
　　浪無虞興工雖有後先收效仍無二致<hi>臣</hi>等為慎<lb/>
　　重要工起見理合先行繕摺據實陳明伏祈<lb/>
皇上睿鑒謹<lb/>
　奏<lb/>
此議甚善如是修砌庶免意外疎虞<lb/>
　　雍正九年四月十一日吏部尚書總督江南河道<lb/>
　　<hi>臣</hi>嵇曽筠謹<lb/>
<pb n="KR2f0009_WYG_175-202a"/>
　奏為敬陳查勘各工修築事宜仰祈<lb/>
睿鑒事竊照黄運河堤増修善後伏荷<lb/>
聖恩發帑興修仰見我<lb/>
皇上宵旰勤求無時不以河定民安為念<hi>臣</hi>祗遵辦理<lb/>
　　竭蹶奔馳兢惕彌深矢圖報効謹遍歴查勘黄河<lb/>
　　上自徐州下至海口運河上自邳州下至江口兩<lb/>
　　岸堤工縱横綿亙幾及二千餘里誠恐該道㕔勘<lb/>
　　估未當<hi>臣</hi>親身履堤復加查核權其緩急先後審<lb/>
<pb n="KR2f0009_WYG_175-202b"/>
　　其髙矮分寸勘估一定趁此青黄不接之時即為<lb/>
　　發帑乘時修築并嚴飭承修印河各員令於附近<lb/>
　　地方招集貧民力作每日㪚給現錢以廣<lb/>
皇仁而收實效到處歡呼踴躍現在上緊趲修其山東<lb/>
　　禹王臺壩工實為江南下游之保障縁上年咨商<lb/>
　　修築未免隔屬躭延仰賴<lb/>
聖明<lb/>
諭㫖星馳<hi>臣</hi>即前詣該工看得沭水源長性猛今於現<lb/>
<pb n="KR2f0009_WYG_175-203a"/>
　　在竹絡石壩二十七丈之外依其頂衝形勢統建<lb/>
　　石工六百餘丈葢以竹絡盛石厚重堅凝隨沙坐<lb/>
　　實且於上秋水力猛峻若此而石壩屹然不動已<lb/>
　　有明騐其餘接連崗阜仍築土堤沭河口門大為<lb/>
　　挑浚以順其入海之路所有應需料物<hi>臣</hi>已𤼵帑<lb/>
　　購辧上緊疏築務期壩髙而堅堤實而厚河浚而<lb/>
　　深堵截沭水俾其循由故道直趨入海以除上秋<lb/>
　　浮溢致病之根以為運道民生永逺之計再江工<lb/>
<pb n="KR2f0009_WYG_175-203b"/>
　　引河業已挑竣夾江鐵心壩亦已築成從前夾江<lb/>
　　之水逼注𤓰洲今創築壩工攔截俾夾江之水全<lb/>
　　歸南岸依山東下而𤓰洲水勢頓減一丈有餘將<lb/>
　　來伏汛届臨開放引河之後大溜自必更加分減<lb/>
　　𤓰城可保無虞矣謹將微<hi>臣</hi>查勘各工辦理事宜<lb/>
　　恭摺奏<lb/>
聞伏祈<lb/>
皇上睿鑒謹<lb/>
<pb n="KR2f0009_WYG_175-204a"/>
　奏<lb/>
嘉悦覽焉保障江河一切要務惟卿是頼勉為之聖人<lb/>
垂訓智仁勇三字竝重缺一不可在卿分中勇字更當<lb/>
加勉凡應獨力承當之事槩弗推諉下吏自必咸皆感<lb/>
服奮興無論鉅細工程須集衆心羣力方始成功非一<lb/>
二人所可能者運道民生闗係綦重省帑乃屬末節萬<lb/>
勿狃於節慎之見以致因小而誤大也誌之<lb/>
　　雍正九年四月二十一日吏部尚書總督江南河<lb/>
<pb n="KR2f0009_WYG_175-204b"/>
　　道<hi>臣</hi>嵇曾筠謹<lb/>
　奏為請<lb/>
㫖事竊<hi>臣</hi>准工部咨開准管理正紅旗漢軍都統和碩<lb/>
　　荘親王咨送本旗河工効力革職筆帖式毛浚首<lb/>
　　告河道康宏勲河工積弊應將毛浚并原呈𤼵交<lb/>
　　河道總督㑹同江南總督將案内各欵有名人員<lb/>
　　秉公審明律擬等因摺奏奉<lb/>
㫖依議欽此欽遵隨經移咨押𤼵到<hi>臣</hi>遵即轉咨督臣<lb/>
<pb n="KR2f0009_WYG_175-205a"/>
　　㑹飭布按二司提齊犯証確審詳擬以慿㑹勘但<lb/>
　　查毛浚呈控康宏勲侵帑營私事闗重大理應嚴<lb/>
　　究以肅河工今河庫道康宏勲係屬現任經管錢<lb/>
　　糧出入現在聽審未便仍行辦事相應<lb/>
　奏請解任以便質審所遺河庫道一缺專司河帑攸<lb/>
　　闗綦重必得謹飭亷隅出納明慎之員方克副錢<lb/>
　　糧重任并可表率通工查有新任揚州府知府張<lb/>
　　師載為人端方辦事謹飭係原任禮部尚書張伯<lb/>
<pb n="KR2f0009_WYG_175-205b"/>
　　行之子合無仰懇<lb/>
皇上天恩俯准該員就近補授河庫道自必益加勉勵<lb/>
　　報効至揚州府沿河要缺懇<lb/>
恩另簡賢員轉移補授俱可無誤所有請將康宏勲解<lb/>
　　任質審并懇請將張師載補授河庫道縁由<hi>臣</hi>因<lb/>
　　整飭河工起見冐昧繕摺<lb/>
　奏陳伏祈<lb/>
皇上訓示遵行謹<lb/>
<pb n="KR2f0009_WYG_175-206a"/>
　奏<lb/>
張師載人雖端方或恐新任不諳河務與尹繼善再加<lb/>
斟酌具題奏請<lb/>
　　雍正九年五月二十二日吏部尚書總督江南河<lb/>
　　道<hi>臣</hi>嵇曽筠謹<lb/>
　奏為遵奉<lb/>
聖訓宏深并陳工程水勢仰祈<lb/>
睿鑒事竊<hi>臣</hi>於謹陳查勘各工修築事宜奏摺欽奉<lb/>
<pb n="KR2f0009_WYG_175-206b"/>
皇上硃批諭㫖跪讀之下悚惶誠服恭荷<lb/>
指示智仁勇<lb/>
訓誨精微盖以天德治道智仁勇原為竝重而刻勵勇<lb/>
　　者正所以勉為智仁更闡千古不傳之奥義復荷<lb/>
訓㫖詳明鼓舞羣策羣力而協同其心志恢宏經費利<lb/>
　　濟運道民生而不計及金錢大哉<lb/>
皇言<lb/>
聖德如天至誠動物典謨誓誥垂著萬年伏念微<hi>臣</hi>賦<lb/>
<pb n="KR2f0009_WYG_175-207a"/>
　　質庸愚叨䝉<lb/>
聖主裁成教育儆惕其未逮䇿勵其将來凡有一得愚<lb/>
　　誠悉稟<lb/>
聖明睿訓迺䝉<lb/>
天語褒嘉頂踵倍難於報稱更凛<lb/>
宸章誥誡黽勉益勵於旦明伏查近日工程情形増修<lb/>
　　善後一案前經<hi>臣</hi>遍厯相度勘估既定之後印河<lb/>
　　各官既分段承修應募貧民復歡呼踴躍是以成<lb/>
<pb n="KR2f0009_WYG_175-207b"/>
　　功較速<hi>臣</hi>復親行查勘多遣幹員逐一住工監催<lb/>
　　潑水重硪攤坯密杵頗為堅實指日普律完竣以<lb/>
　　資捍禦山東禹王臺壩工計石絡六百餘丈工程<lb/>
　　業經報完現在加鑲邊絡一應土石疏濬各工伏<lb/>
　　汛前俱可全完再查四五月内水勢情形仰賴<lb/>
皇上精誠昭格懐柔傒應黄水旋長旋消現今堤工髙<lb/>
　　出水面一丈二三尺不等埽工髙出水面八九尺<lb/>
　　不等安流循軌益謹修防至南河各工惟宿虹㕔<lb/>
<pb n="KR2f0009_WYG_175-208a"/>
　　屬黄河形勢自徐邳兩岸山形夾束而下一折於<lb/>
　　南岸蔡家樓再折於北岸葉家莊而北岸附近宿<lb/>
　　遷山麓餘氣土性堅實不得不又折於南岸之古<lb/>
　　城孟誠庵等處百餘里之掃灣旋折勢大力勁且<lb/>
　　北岸逼近運河亦屬清黄交㑹之處甚為險要是<lb/>
　　以<hi>臣</hi>愚惴惴亟請築石壩以遏沭水於上濬六塘<lb/>
　　河以導駱湖於下増其屏藩啓其槖籥以為保全<lb/>
　　之計業蒙<lb/>
<pb n="KR2f0009_WYG_175-208b"/>
俞㫖興修自此不患其助黄添漲而惟在禦黄得法<hi>臣</hi>
　　謹於六月移駐宿虹堤岸相機防護并可䇿應各<lb/>
　　㕔至料物比照豫工立限辦完州縣盤查出結各<lb/>
　　工堆貯崇墉櫛比儘可應用<hi>臣</hi>惟有恪遵<lb/>
聖訓多方籌度竭盡犬馬董理身先率同僚屬協力齊<lb/>
　　心以仰副<lb/>
皇上軫念河防之至意不敢少有旁卸亦不敢狃於節<lb/>
　　慎致滋貽誤現今徐邳宿桃一帶雨水調勻刈麥<lb/>
<pb n="KR2f0009_WYG_175-209a"/>
　　　晴霽收穫豐稔米價頓減皆由我<lb/>
　皇上基宥密以格<lb/>
穹蒼備裁成而囘造化喜氣雲蒸歡聲雷動<lb/>
天意人心太和翔洽自是安瀾有慶民悦無疆理合一併<lb/>
　　奏<lb/>
　聞所有微<hi>臣</hi>遵奉<lb/>
　訓諭并陳河工情形敬謹繕摺具<lb/>
　　奏伏祈<lb/>
<pb n="KR2f0009_WYG_175-209b"/>
　睿鑒謹<lb/>
　　奏<lb/>
　覽奏深慰朕懐安不㤀危一語固為治平之要術亦迺<lb/>
　修防之祕訣當拳拳服膺不可須臾輕意肆志也<lb/>
　　　同日又<lb/>
　　奏為恭報江工開放引河日期仰祈<lb/>
　睿鑒事竊照大江北岸𤓰州花園港一帶縁江溜北趨<lb/>
　　　城垣運道坍卸堪虞經<hi>臣</hi>奏請開挑正人洲引河<lb/>
<pb n="KR2f0009_WYG_175-210a"/>
　　分溜南行以保北岸仰荷<lb/>
聖明燭照<lb/>
俞㫖星馳<hi>臣</hi>祗遵辦理其挑挖引河創建夾江壩工疏<lb/>
　　築情形俱經節次<lb/>
　奏明今各工俱已完竣長江水勢正當盛長之時<hi>臣</hi>
　　飭委淮揚道率同承挑各員乘勢開放并靣授機<lb/>
　　宜去後兹據報呈遵於本月十八日齊集兵夫畚<lb/>
　　鍤雲集開放之頃第見水若排山大溜直趨引河<lb/>
<pb n="KR2f0009_WYG_175-210b"/>
　　奔騰之勢直達河尾及開攔潮尾壩雖外靣水髙<lb/>
　　數尺而上源來水湍急抵禦出江衝刷更為有力<lb/>
　　兩岸民人聚觀洲上民船商舫順流揚帆俱由新<lb/>
　　闢引河南下一時衆口歡呼咸各頂戴<lb/>
皇仁又據㕔營汛弁禀報僉同<hi>臣</hi>隨飛檄道㕔江工引<lb/>
　　河初放嚴飭防範善後其夾江貼心大壩并兩頭<lb/>
　　接築土堰耑為攔遏引河漫灘并潮汐湧掣不使<lb/>
　　斜注東北亟令儹築加髙鑲做防風以資捍禦收<lb/>
<pb n="KR2f0009_WYG_175-211a"/>
　　束其五公灘支河為引河下尾滙流之處再令熟<lb/>
　　諳弁兵多用鐵篦子混江龍器具徃復乘船扒浚<lb/>
　　自此日引日深愈流愈順現今江勢南趨溜緩北<lb/>
　　注𤓰洲花園港工程化險為平惟有相機防護加<lb/>
　　謹修守仰副我<lb/>
皇上精誠協應奠定濵江之至意所有江工開放引河<lb/>
　　日期理合據實奏<lb/>
聞伏祈<lb/>
<pb n="KR2f0009_WYG_175-211b"/>
睿鑒謹<lb/>
　奏<lb/>
引河開放情形欣悦覽焉善後事宜更當詳籌熟計以<lb/>
收乆安長治之效毋稍疎忽<lb/>
　　雍正九年八月十八日吏部尚書總督江南河道<lb/>
　　<hi>臣</hi>嵇曽筠謹<lb/>
　奏為恭報八月水勢工程平穏情形仰慰<lb/>
聖懐事竊照秋汛正中乃諸水湍急湧行之候而江南<lb/>
<pb n="KR2f0009_WYG_175-212a"/>
　　黄運湖河尤為衆流㑹歸之區<hi>臣</hi>恪遵<lb/>
聖訓時切加謹修防因宿遷黄運兩河當駱馬湖之首<lb/>
　　衝所以<hi>臣</hi>親駐宿遷上下䇿應調度前於七月内<lb/>
　　湖水長𤼵已經搶護平穏今八月初十以後湖水<lb/>
　　又長堤埽工程業已搶築加髙湖流循軌東注總<lb/>
　　因禹王臺竹絡壩工修築完固約攔湖之上源不<lb/>
　　使沭水合流又六塘河疏濬通暢宣洩湖之下游<lb/>
　　俾得去路順利是以湖水雖大而無疎虞伏查沭<lb/>
<pb n="KR2f0009_WYG_175-212b"/>
　　水於七月初九等日長至七尺五寸至二十九日<lb/>
　　又陡長一丈而禹王臺千丈壩工扺住水勢即由<lb/>
　　沭河就近入海不得下趨所有邳宿黄運湖河一<lb/>
　　帶運道民生咸資利渉而登衽席再查黄河水勢<lb/>
　　自徐邳以至雲梯入海大溜順注水行沙刷毫無<lb/>
　　阻滯凡掃灣迎溜之所埽壩髙堅屹如磐石料物<lb/>
　　堆貯甚多雖秋汛綿長兩岸工程可力保平穏洪<lb/>
　　澤湖水勢加長舊例開放天然等壩宣洩<hi>臣</hi>念髙<lb/>
<pb n="KR2f0009_WYG_175-213a"/>
　　寳濵河沃壤秔稻倍加茂盛欣值時和歲稔築場<lb/>
　　納稼指顧秋成未便再行浸灌況敵黄濟運尤屬<lb/>
　　緊要是以<hi>臣</hi>將天然等壩堅守不放涓滴不洩俾<lb/>
　　清口益為順暢下河苗稼各得遂其長養秀實今<lb/>
　　入秋以來湖水長至六尺有餘風活浪静湖工寜<lb/>
　　謐上秋被水之處如髙郵寳應江都鹽城興化等<lb/>
　　州縣今已數倍豐收農夫野老含哺鼓腹歡呼載<lb/>
　　道依然巷舞塗歌至於江工開挖引河堵築夾壩<lb/>
<pb n="KR2f0009_WYG_175-213b"/>
　　業已分其溜勢桃伏兩汛平穏之至至七月初旬<lb/>
　　疊遇風潮今秋川水又大𤓰洲民居稠密市舍繁<lb/>
　　多臨江地土連年坍塌逼近城池殊為危險<hi>臣</hi>多<lb/>
　　方籌畫曉夜經營沉石船以護崖根築石絡以保<lb/>
　　崖岸用柳草捆紥龍尾埽以禦潮汐<hi>臣</hi>復思江靣<lb/>
　　寛廣水力峻猛因將各工購貯木植指授做法紥<lb/>
　　筏成簰作壩挑水安放移時當即挑開大溜數十<lb/>
　　丈水勢安瀾居民士庶咸為踴躍歡忭向非挑河<lb/>
<pb n="KR2f0009_WYG_175-214a"/>
　　築壩早分其勢遇此秋漲當必倍費周章總仰賴<lb/>
　　我<lb/>
皇上聖眀天縱重念江防緊要不減河防一<lb/>
聞陳奏即奉<lb/>
硃批速議俾<hi>臣</hi>得以早為修護用資防禦今秋汛己見<lb/>
　　平安而來年桃伏秋之水勢工程仍當於今冬預<lb/>
　　為辦理有備無患臣惟矢竭心力審度萬全務期<lb/>
　　黄淮底定永慶安瀾以仰酬<lb/>
<pb n="KR2f0009_WYG_175-214b"/>
髙厚隆恩於萬一恐厪<lb/>
聖懐敬將八月水勢各工平穏情形恭摺奏<lb/>
聞伏祈<lb/>
睿鑒謹<lb/>
　奏<lb/>
以手加額覽焉有㫖諭部矣<lb/>
　　雍正九年十二月十九日吏部尚書總督江南河<lb/>
　　道<hi>臣</hi>嵇曽筠謹<lb/>
<pb n="KR2f0009_WYG_175-215a"/>
　奏為奏明儹辦修築情形并陳慎工節帑事宜仰祈<lb/>
睿鑒事竊照江南黄運湖河䝉我<lb/>
皇上睿謨宏逺<lb/>
訓示周詳現今各案工程俱得整理遞加修守運道民<lb/>
　　生均荷<lb/>
天恩萬年利濟伏查髙堰大工<hi>臣</hi>上緊催督勸懲互用<lb/>
　　嵗底已有七分工程且三冬天氣融和夫衆得以<lb/>
　　展力凡在工官民匠役莫不歡欣踴躍感頌<lb/>
<pb n="KR2f0009_WYG_175-215b"/>
皇仁自此大工漸次告成得以仰副<lb/>
聖懐至𤓰洲濵江要工經<hi>臣</hi>奏明於對江挑穵引河攔<lb/>
　　築夾壩分溜南注而北岸花園港等處酌用樁埽<lb/>
　　相機建築挑水壩以禦外溜但城垣之下地脈虛<lb/>
　　鬆必得填實基址以為内固因倣照前人保守江<lb/>
　　海塘岸之法用髙大木櫃装載石塊深埋地底俾<lb/>
　　江溜不致搜刷以護崖岸其所需工料<hi>臣</hi>亦不敢<lb/>
　　叧請帑銀惟於來年嵗搶錢糧内通融計處再查<lb/>
<pb n="KR2f0009_WYG_175-216a"/>
　　本年新善後大工一案業經告竣現在逐細丈量<lb/>
　　以核土方而預備明年物料已經沿堤堆貯復委<lb/>
　　印官逐細盤查以杜浮冒又於擬定成規案内<hi>臣</hi>
　　悉心詳議凡柴束樁木石料土方等項或照時查<lb/>
　　驗乾濕或按程途逺近或照取土乾濘逐一遞減<lb/>
　　相平比照舊例土方每用至十萬兩者可約省帑<lb/>
　　八千餘兩至一萬餘兩樁木每用至十萬兩者可<lb/>
　　約省帑四五千兩石料每用至十萬兩者可約省<lb/>
<pb n="KR2f0009_WYG_175-216b"/>
　　帑五六千兩俱係確核酌定使各㕔無有偏枯而<lb/>
　　帑項亦可節省業經恭疏㑹<lb/>
　題在案倘䝉覆准積年計算或於工帑不無小補所<lb/>
　　有趲辦要工情形節慎工帑事宜<hi>臣</hi>謹據實恭摺<lb/>
　奏陳伏祈<lb/>
皇上睿鑒謹<lb/>
　奏<lb/>
工程既能趲辦帑項又不虛糜可嘉之外更復何諭<lb/>
<pb n="KR2f0009_WYG_175-217a"/>
　　同日又<lb/>
　奏為欽奉<lb/>
上諭事竊<hi>臣</hi>接准户部遞到大學士張廷玉等寄字内<lb/>
　　開雍正九年十一月十五日奉<lb/>
上諭爾等所奏登鎮河標漕標添兵之處行文各處時<lb/>
　再寫信與總漕兩處總河登州總兵官文到日著即<lb/>
　行召募挑選務擇技勇漢仗可觀之人充補毋得延<lb/>
　玩怠忽虛應故事一應添設員弁營房事宜亦作速<lb/>
<pb n="KR2f0009_WYG_175-217b"/>
　㑹同督撫定議具奏其兵丁召募完日先行知㑹爾<lb/>
　等欽此欽遵又准户部咨内開遵<lb/>
㫖酌議請將漕標及兩河標兵各添設一千名與添設<lb/>
　　登鎮陸路之兵共四千名精選技勇壯健之人一<lb/>
　　應馬匹盔甲軍器務製備齊全一有調撥即可起<lb/>
　　程其應加守千等員及應建營房㑹同該督撫詳<lb/>
　　酌妥議具題等因奉<lb/>
㫖依議欽此移咨到<hi>臣</hi>當即欽遵飛檄司道標營星將<lb/>
<pb n="KR2f0009_WYG_175-218a"/>
　　添設事宜一靣籌議一靣召募務期挑選年力强<lb/>
　　壮熟嫺技勇之人方准入伍其營馬一項最關緊<lb/>
　　要理應星速購買若必俟議定始於司庫領價赴<lb/>
　　買誠恐徃返稽延<hi>臣</hi>一靣遴員暫借河庫帑銀令<lb/>
　　其速徃直隷等處採買但路途遥逺隆冬草枯即<lb/>
　　尅期辦到餧養尚需時日一靣諄諭通工文武官<lb/>
　　弁即在附近地方領價協辦一百餘匹事屬衆擎<lb/>
　　易舉一俟兵丁招齊即為分𤼵如有調撥先有協<lb/>
<pb n="KR2f0009_WYG_175-218b"/>
　　辦之肥馬并添選兩營之舊馬儘可足用其一切<lb/>
　　軍装甲械行營礮位在所必需<hi>臣</hi>逐細開单條分<lb/>
　　縷析飛檄司道標營隨議隨辧解送呈驗不致臨<lb/>
　　事周章至加添守千等員及營房糧餉事宜現在<lb/>
　　督撫各臣俱集清江㑹審<hi>臣</hi>靣為商酌妥協㑹<lb/>
　題伏念微<hi>臣</hi>由詞臣通籍疊䝉<lb/>
皇上隆恩豫東江省畀以封圻重任際此修明武備寜<lb/>
　　輯地方之盛舉惟有殫心努力敬謹辦理尅期完<lb/>
<pb n="KR2f0009_WYG_175-219a"/>
　　備即行奏<lb/>
聞<hi>臣</hi>當親督弁員勤加操練以冀少助干城之用仰慰<lb/>
宸𠂻於萬一耳所有遵奉趲辦添兵事宜<hi>臣</hi>謹據實恭<lb/>
　　摺<lb/>
　奏陳伏祈<lb/>
皇上睿鑒謹<lb/>
　奏<lb/>
折衝於樽爼之間正謂詞臣能禦侮也但貴實心任事<lb/>
<pb n="KR2f0009_WYG_175-219b"/>
何有文武之分辦理得宜嘉是覽之<lb/>
　　雍正十年正月二十一日吏部尚書總督江南河<lb/>
　　道<hi>臣</hi>嵇曾筠謹<lb/>
　奏為欽奉<lb/>
上諭事雍正十年正月十一日<hi>臣</hi>齎摺家人敬捧河標<lb/>
　　増添兵馬事宜奏摺欽奉<lb/>
硃批諭㫖<hi>臣</hi>跪讀之下感激涕零伏念<hi>臣</hi>以庸愚仰沐<lb/>
聖恩髙厚既畀封疆重任即為軍旅攸司況䝉<lb/>
<pb n="KR2f0009_WYG_175-220a"/>
訓勉洪慈敬荷<lb/>
聖明指示自當益勵愚悃勉竭駑駘敢謂文武之分途<lb/>
　　猥以書生而謝責今新募兵丁已足一千名之數<lb/>
　　<hi>臣</hi>親加細驗俱稱勇壯内以六百名留駐清江以<lb/>
　　四百名分發徐宿兩營收伍即於兩營舊兵頭目<lb/>
　　内考㧞技勇優長弓馬嫺熟者數人授以外委千<lb/>
　　把令其教習新兵勤加訓練又調委守備二員約<lb/>
　　束稽查并諭署徐州營副將葛世雄右營遊擊黄<lb/>
<pb n="KR2f0009_WYG_175-220b"/>
　　正元等凡入伍兵丁俱即開支糧餉分别馬歩戰<lb/>
　　守考其勤惰優劣上緊操演不獨此新兵由此慣<lb/>
　　習且使舊兵益加精練<hi>臣</hi>仍不時親督校閲申嚴<lb/>
　　賞罰鼓勵振作務使技藝精熟行伍整齊冀成節<lb/>
　　制之師以備干城之用設有調遣即堪驅使庶幾<lb/>
　　上副<lb/>
聖謨下抒<hi>臣</hi>悃不敢草率因循稍為怠忽也所有召募<lb/>
　　兵丁足數現在勤加訓練縁由相應遵<lb/>
<pb n="KR2f0009_WYG_175-221a"/>
㫖先行知㑹大學士等外<hi>臣</hi>謹繕摺<lb/>
　奏眀伏祈<lb/>
皇上睿鑒謹<lb/>
　奏<lb/>
不時校閲加意勤操弓馬固須熟嫺歩伐尤宜精練令<lb/>
士卒演習趫㨗若能日趨百里則渉險履平何徃不利<lb/>
此雖難期驟效可以由漸而成<lb/>
　　雍正十年三月初八日吏部尚書總督江南河道<lb/>
<pb n="KR2f0009_WYG_175-221b"/>
　　<hi>臣</hi>嵇曾筠謹<lb/>
　奏為甘雨麥苗霑足運河水勢深通據實奏<lb/>
聞恭慰<lb/>
聖懐事竊<hi>臣</hi>因桃汛將届前徃徐邳一帶查勘工程見<lb/>
　　兩岸麥苗青葱茂盛自二月初二日得雨之後或<lb/>
　　三五日或七八日即得雨一次徐邳淮揚等處麥<lb/>
　　田俱各霑足父老歡呼踴躍祈望豐收其運河水<lb/>
　　勢上下皆各深通糧艘遄行無阻至上年所做新<lb/>
<pb n="KR2f0009_WYG_175-222a"/>
　　善後工程乆經告竣<hi>臣</hi>俱委員逐段詳勘凡有虛<lb/>
　　鬆不足之工立即押令補修如式復又親自抽段<lb/>
　　丈量務令俱照原估一律堅厚現在料物櫛比盈<lb/>
　　堤盤查確實本年歲搶埽壩工程亦皆逐細指示<lb/>
　　各㕔乗時加緊儹做以禦汛水所有兩岸堡房現<lb/>
　　俱建葢堡夫亦即日召募齊全<hi>臣</hi>惟有恪遵<lb/>
聖訓殫心竭力不敢一刻稍有懈弛不敢一事稍有疎<lb/>
　　忽務期黄運湖河各處工程均如磐石之安永奏<lb/>
<pb n="KR2f0009_WYG_175-222b"/>
　　安瀾之慶上慰<lb/>
聖懐惟祈我<lb/>
皇上於日理萬幾之中節勞頥養保合太和此微<hi>臣</hi>拳<lb/>
　　拳孺慕之忱日望<lb/>
九重而翹祝者也謹將<hi>臣</hi>查勘工程目覩雨水霑足運<lb/>
　　道深通情形據實恭摺奏<lb/>
聞伏祈<lb/>
睿鑒謹<lb/>
<pb n="KR2f0009_WYG_175-223a"/>
　奏<lb/>
覽雨水霑足運道深通情形曷勝額慶朕躬近已大愈<lb/>
較之未病之前更覺爽健絲毫無庸過慮也<lb/>
　　雍正十年六月初八日吏部尚書總督江南河道<lb/>
　　<hi>臣</hi>嵇曽筠謹<lb/>
　奏為伏汛水勢工程平穏情形仰祈<lb/>
睿鑒事竊照伏汛以前<hi>臣</hi>恪遵<lb/>
訓諭查勘各工備料修防一應埽壩務令出水髙厚以<lb/>
<pb n="KR2f0009_WYG_175-223b"/>
　　資捍禦業經具摺<lb/>
　奏明嗣於閏五月間淮徐淮揚地方甘霖疊沛又兼<lb/>
　　淮水長發上源豫省七十二道溪河之水俱滙注<lb/>
　　於洪澤湖陸續加長八尺有餘更比黄水少强幸<lb/>
　　賴<lb/>
皇上睿照幾先發帑修築髙堰石工一律加髙足以抵<lb/>
　　禦湖水由清口暢流入海<hi>臣</hi>見水勢盛長隨親赴<lb/>
　　下游山安海防一帶督率加鑲埽壩工程飛飭㕔<lb/>
<pb n="KR2f0009_WYG_175-224a"/>
　　汛員弁兵夫晝夜上緊修守況南岸徐家莊北岸<lb/>
　　四套皆係新築土工尤當竭力保護但見水勢滔<lb/>
　　滔東注兩岸俱各平寜伏查淮水積長二十餘日<lb/>
　　尚未消減而寜夏又兩次報黄水長𤼵<hi>臣</hi>恐淮黄<lb/>
　　竝漲工程民社攸闗隨查照徃例將山旴㕔屬之<lb/>
　　天然南壩酌量開放宣洩洪湖之水親赴髙郵寳<lb/>
　　應一帶查勘運河先將芒稲閘開放宣洩入江次<lb/>
　　將髙郵減水壩酌開一二處俾其從容漸進由各<lb/>
<pb n="KR2f0009_WYG_175-224b"/>
　　港口串場河入海免致臨期湧激有宣洩不及之<lb/>
　　虞總之今年汛水雖大而料物豐盈又加謹搶護<lb/>
　　上下閘壩宣洩得宜自無意外之患現在各工鞏<lb/>
　　固伏汛平安<hi>臣</hi>思秋汛接踵繼至不敢稍懈一靣<lb/>
　　飭令淮徐道駐劄上游淮揚道駐劄下游<hi>臣</hi>上下<lb/>
　　徃來策應查察務保兩汛平安以仰副<lb/>
聖心於萬一耳所有伏汛水勢長發各工平穏情形理<lb/>
　　合恭摺奏<lb/>
<pb n="KR2f0009_WYG_175-225a"/>
聞仰慰<lb/>
睿懐謹<lb/>
　奏<lb/>
淮黄竝漲亟應酌量宣洩但以理揆之伏汛既大秋汛<lb/>
水勢自將平減然亦何敢預必仍須加意慎防<lb/>
　　雍正十年八月二十一日吏部尚書總督江南河<lb/>
　　道<hi>臣</hi>嵇曽筠謹<lb/>
　奏為恭報秋汛己竣水勢工程平穏情形敬慰<lb/>
<pb n="KR2f0009_WYG_175-225b"/>
聖懐事竊惟江南黄運湖河水勢前於伏秋汛内經<hi>臣</hi>
　　節次<lb/>
　奏明荷䝉<lb/>
皇上睿慮周詳<lb/>
訓諭小心防護<hi>臣</hi>凛慎欽遵加謹修守因七月望後天<lb/>
　　雨連綿水勢浸長隨復飛飭道㕔汛弁用心防守<lb/>
　　<hi>臣</hi>徃來查察相機搶護雖沿海風潮甚大抵住黄<lb/>
　　流而兩岸埽壩加鑲髙厚料物豐餘人力齊集足<lb/>
<pb n="KR2f0009_WYG_175-226a"/>
　　　資捍禦目下秋汛已竣工程鞏固<hi>臣</hi>不敢因汛水<lb/>
　　　過期稍為懈怠惟有凛遵<lb/>
　聖訓倍加勤惕矢誠矢敬慮後思前務保河防永固運<lb/>
　　　道深通以冀仰報<lb/>
　皇上天恩於萬一耳除秋汛水勢另行㑹疏<lb/>
　　題報外<hi>臣</hi>謹將各工平穏情形先為繕摺具<lb/>
　　奏敬慰<lb/>
　聖懐伏祈<lb/>
<pb n="KR2f0009_WYG_175-226b"/>
　睿鑒謹<lb/>
　　奏<lb/>
　覽奏秋汛安穏情形惟以手加額為沿海濵河億兆慶<lb/>
　幸焉耳<lb/>
　<lb/>
　<lb/>
　<lb/>
硃批諭㫖巻一百七十五之三<lb/>
<pb n="KR2f0009_WYG_175-227a"/>
　欽定四庫全書<lb/>
硃批諭㫖巻一百七十五之四<lb/>
硃批嵇曽筠奏摺<lb/>
　　　雍正十一年三月初七日吏部尚書總督江南河<lb/>
　　　道<hi>臣</hi>嵇曽筠謹<lb/>
　　奏為欽奉<lb/>
　上諭事雍正十一年二月二十一日接到大學士張廷<lb/>
　　　玉寄字内開雍正十一年二月十二日奉<lb/>
<pb n="KR2f0009_WYG_175-227b"/>
　上諭年來嵇曽筠辦理河工甚為妥協但黄河工程闗<lb/>
　　係緊要除嵇曽筠外欲更覔一明曉河道情形者不<lb/>
　　得其人朕思髙斌現在江南管理鹽政若從此講論<lb/>
　　河工事務將來可望熟練著就近在嵇曽筠處學習<lb/>
　　並非以嵇曽筠不能専理更湏人協助也爾可寄信<lb/>
　　與嵇曽筠令其留心教導並寄字與髙斌令其加意<lb/>
　　學習凡有題本奏摺之處髙斌俱不必列名欽此遵<lb/>
　㫖寄信前來<hi>臣</hi>跪讀<lb/>
<pb n="KR2f0009_WYG_175-228a"/>
聖諭感戴<lb/>
髙厚莫可名言竊<hi>臣</hi>樗櫟庸材仰荷<lb/>
知遇隆恩教養優渥自奉<lb/>
命宣防由北河復調南河叨膺重任凡關係運道民生<lb/>
　　修守工程皆䝉我<lb/>
皇上睿訓精詳披圖指示俾<hi>臣</hi>審度其形勢體認其性<lb/>
　　情一切疏築機宜隨時隨地凜遵<lb/>
指授方畧敬謹奉行是以幸有就緒迺䝉<lb/>
<pb n="KR2f0009_WYG_175-228b"/>
天語褒嘉以<hi>臣</hi>年來辦理妥協欽承之下愧悚交切更<lb/>
　　䝉<lb/>
皇上軫念河工緊要著管理鹽政<hi>臣</hi>髙斌就近學習感<lb/>
　　忭尤深<hi>臣</hi>去冬查閲工次於揚州曽見髙斌已心<lb/>
　　識其為人謹慎明白今奉<lb/>
特㫖學習<hi>臣</hi>惟有將數年以來欽承<lb/>
聖訓指示開導之處悉心與髙斌講究是<hi>臣</hi>一身殫竭<lb/>
　　駑駘未能仰報<lb/>
<pb n="KR2f0009_WYG_175-229a"/>
皇恩於萬一而更得人以圖維善後<hi>臣</hi>之幸也<hi>臣</hi>敢不<lb/>
　　與髙斌備細指陳明切講論以期熟練以副<lb/>
聖懐所有<hi>臣</hi>遵奉<lb/>
諭㫖縁由理合繕摺恭謝<lb/>
天恩伏祈<lb/>
皇上睿鑒謹<lb/>
　奏<lb/>
髙斌居心甚屬可取行止亦頗端正但嫌其器局褊狹<lb/>
<pb n="KR2f0009_WYG_175-229b"/>
耳其加意訓導以造就之以卿年齒學問而論儘堪為<lb/>
伊師長不必稍存物我之跡而猶有間隔也<lb/>
　　雍正十一年四月十五日吏部尚書總督江南河<lb/>
　　道<hi>臣</hi>嵇曽筠謹<lb/>
　奏為恭報糧艘全數北上運河水勢深通仰祈<lb/>
睿鑒事竊<hi>臣</hi>於四月初旬親徃邳宿一帶查閲工程兼<lb/>
　　催重運見漕船銜尾遄行俱已渡黄北上所有宿<lb/>
　　遷境内駱馬湖向來四五月間水皆乾涸艱於濟<lb/>
<pb n="KR2f0009_WYG_175-230a"/>
　　運<hi>臣</hi>於上年秋冬之際嚴飭㕔汛多築草壩週圍<lb/>
　　收束水勢廣為瀦蓄昨桃汛過後正值糧艘盛行<lb/>
　　需水接濟隨將各草壩挑開湖水俱從十字河口<lb/>
　　暢注運河滔滔滚滚充滿漕渠既可免於盈溢而<lb/>
　　漕艘通行又得資其浮送再查桃源縣運河古城<lb/>
　　汛内舊有砂礓一道横亙河身是以重運經臨每<lb/>
　　多淺澁<hi>臣</hi>於上年將砂礓開挖深通不用多人挽<lb/>
　　拽而舟行已自便㨗又邳宿運河西岸舊有黄墩<lb/>
<pb n="KR2f0009_WYG_175-230b"/>
　　一湖上受徐邳睢三州縣唐宋山等處㑹歸之水<lb/>
　　因岸繞堤環水無出路遂致日積日盈漫延阡陌<lb/>
　　<hi>臣</hi>亦於上年<lb/>
　題明動帑一千餘兩并撿取沿河舊石建造小閘一<lb/>
　　座開放積水不惟濟運有資而且涸出湖灘千有<lb/>
　　餘頃小民布種二麥今一望黄雲芃芃茂密白叟<lb/>
　　黄童共樂豐收至於黄運湖河嵗搶工程<hi>臣</hi>俱逐<lb/>
　　一詳加確勘指示機宜飭令該管各官上緊儹修<lb/>
<pb n="KR2f0009_WYG_175-231a"/>
　　下埽加鑲務使髙出水面八九尺至一丈餘不等<lb/>
　　足可抵禦汛水預為保護<hi>臣</hi>因時當四月重運漕<lb/>
　　船全數出境且伏汛將臨工程業已儹修齊集有<lb/>
　　備無患謹繕摺奏<lb/>
聞恭慰<lb/>
聖懐伏祈<lb/>
睿鑒謹<lb/>
　奏<lb/>
<pb n="KR2f0009_WYG_175-231b"/>
覽奏運河水勢深通糧艘利渉無阻竝工程齊備各情<lb/>
形朕心深慰卿宣防有術殊屬可嘉<lb/>
　　雍正十一年五月二十八日大學士仍管理江南<lb/>
　　河道總督事務<hi>臣</hi>嵇曽筠謹<lb/>
　奏為時雨霑足水勢工程平穏情形仰慰<lb/>
聖懐事竊照江南黄運湖河水勢今年桃汛以來俱各<lb/>
　　循軌安瀾<hi>臣</hi>已節次<lb/>
　奏明在案届兹五月淮揚一帶時雨連綿水勢頻加<lb/>
<pb n="KR2f0009_WYG_175-232a"/>
　　長發然皆隨時消落上下河湖咸資容納甚為寜<lb/>
　　謐<hi>臣</hi>以伏汛將臨恐上源水勢驟長一靣飛飭禹<lb/>
　　王臺㕔汛查看沂沭諸水謹守竹絡壩工竝將駱<lb/>
　　馬湖尾閭之六塘河暨運道内之鹽河各處入海<lb/>
　　要路預為疏濬深通以備水長分流宣洩入海不<lb/>
　　致有壅滯之患至黄運湖河埽壩工程俱已一律<lb/>
　　修築出水髙厚鑲墊堅整足資捍禦㕔汛員弁分<lb/>
　　守各工加緊保護<hi>臣</hi>率同兩道不時來徃輪流巡<lb/>
<pb n="KR2f0009_WYG_175-232b"/>
　　察長堤料物充盈各處工程穏固洵為有備無患<lb/>
　　最可慶者洪澤一湖為淮水總滙之區仰䝉<lb/>
皇上睿慮精詳預將髙堰石工發帑増修髙厚足資保<lb/>
　　障全淮所以清水暢出敵黄分流合注總無强弱<lb/>
　　之形實有交濟之美而淮揚諸郡下隰髙原永受<lb/>
　　平寜之福也<hi>臣</hi>來徃河堤目擊二麥業已豐收時<lb/>
　　雨又加霑足秋禾蕃盛水勢工程平穏情形理合<lb/>
　　據實具<lb/>
<pb n="KR2f0009_WYG_175-233a"/>
　奏仰慰<lb/>
聖懐伏祈<lb/>
皇上睿鑒謹<lb/>
　奏<lb/>
淮黄一帶循軌安瀾俾朕無南顧之憂者洵皆卿之力<lb/>
也<lb/>
　　同日又<lb/>
　奏為洪湖禹廟告成恭請<lb/>
<pb n="KR2f0009_WYG_175-233b"/>
宸翰頒賜匾額永光萬禩事竊照髙堰大堤有<lb/>
　禹王廟一座前因幫築石工暫行拆卸荷䝉<lb/>
皇上奠安河岳崇德報功特頒<lb/>
諭㫖重新修葺<hi>臣</hi>凜慎欽遵業經擇吉興修於上年十<lb/>
　　二月初一日完工隨敬謹繕摺恭請<lb/>
皇上頒賜<lb/>
御書匾額以昭<lb/>
盛典奉<lb/>
<pb n="KR2f0009_WYG_175-234a"/>
㫖俞允在案惟是祠宇落成之後濱湖萬姓皆以堤工<lb/>
　　鞏固保障淮揚從此田廬儲蓄永荷<lb/>
皇仁怙冒扶老㩦幼齊赴<lb/>
　神前祝延<lb/>
萬夀無疆覩兹暎碧流丹亟望<lb/>
龍文丕煥恭求<lb/>
聖天子之<lb/>
寳翰聿光億萬年之駿烈<hi>臣</hi>不揣冒昧再為<lb/>
<pb n="KR2f0009_WYG_175-234b"/>
　奏請伏祈<lb/>
皇上頒賜<lb/>
宸章<hi>臣</hi>敬謹鉤摹肅誠懸挂則來往觀瞻仰<lb/>
聖藻之輝煌實増光於日月矣抑<hi>臣</hi>再有請者山東郯<lb/>
　　城縣馬陵山下竹絡石壩工程遏沭水之奔流作<lb/>
　　淮邳之保障最關緊要經<hi>臣</hi>具疏<lb/>
　題請荷䝉<lb/>
皇上𤼵帑興修久已完竣但雍正八年沭水泛漲之時<lb/>
<pb n="KR2f0009_WYG_175-235a"/>
　　將舊建<lb/>
　禹王廟一座衝淌無存止有<lb/>
　禹王神像隨水漂流仍至郯城縣北門外回向馬陵<lb/>
　　山口巍然獨坐從神二像亦相去不逺遥為侍立<lb/>
　　及後水落波恬雲開日霽金光照耀於淖泥淤土<lb/>
　　之中居民驚異迎至郊外朝陽寺内權且供奉於<lb/>
　　大門之下非所以妥侑神靈<hi>臣</hi>敬懇<lb/>
皇上天恩於河庫道存貯銀兩内動支銀一千兩飭𤼵<lb/>
<pb n="KR2f0009_WYG_175-235b"/>
　　地方官擇於竹絡壩附近山坡髙阜之處建造廟<lb/>
　　宇一所迎回<lb/>
　禹王神像供奉妥協并飭該地方官春秋致祭我<lb/>
皇上恩綸普被錫福無疆嫓清寜而合撰洽流峙以垂<lb/>
　　休矣<hi>臣</hi>未敢擅便為此一併繕摺請<lb/>
㫖伏祈<lb/>
皇上批示遵行謹<lb/>
　奏<lb/>
<pb n="KR2f0009_WYG_175-236a"/>
建祠奉祀此奏甚是但四載周巡平成水土為萬世生<lb/>
民永賴厥功厥徳徛歟盛哉若廟宇湫隘殊近於䙝千<lb/>
金之費恐不足以壯觀瞻其再四酌計式廓為佳<lb/>
　　雍正十一年七月十八日大學士仍管理江南河<lb/>
　　道總督事務<hi>臣</hi>嵇曽筠謹<lb/>
　奏為伏秋交㑹水勢工程平穏上慰<lb/>
聖懐事竊照今嵗伏汛平安業經<hi>臣</hi>恭摺<lb/>
　奏明届兹七月初旬淮揚一帶乆晴之後連沛甘霖<lb/>
<pb n="KR2f0009_WYG_175-236b"/>
　　水勢陡長兼之六月初七日寜夏府又報黄河水<lb/>
　　長三尺一寸<hi>臣</hi>按日計程正當伏秋交㑹之時前<lb/>
　　水未消後水踵至又兼風雨甚大最係工程喫緊<lb/>
　　關頭亟須加謹保護臣督率道㕔將弁徃來巡查<lb/>
　　凡有險要處所星飭該管汛員兵目於挑壩添樁<lb/>
　　邁埽加鑲髙厚於堤灣摟崖衛岸竭力搶護幸物<lb/>
　　料豐盈兵夫齊集靡不立時應手而且派委多員<lb/>
　　策應隄防不敢稍懈仰賴<lb/>
<pb n="KR2f0009_WYG_175-237a"/>
皇上敬誠感格黄運兩河護保安瀾查外河㕔屬老壩<lb/>
　　口洪福莊潰崖搶下大埽二路計長二百丈桃源<lb/>
　　㕔屬李九莊頂衝搶下大埽計長七十二丈據該<lb/>
　　㕔等詳請題估大工需帑三萬餘兩<hi>臣</hi>查嵗搶料<lb/>
　　物辦貯工所實在豐多葦蕩柴束今嵗羨餘更倍<lb/>
　　<hi>臣</hi>又飛飭兵夫在洪澤湖搶割蓑芬草六十餘萬<lb/>
　　束皆天地自然之利堪充公用所以前次大工俱<lb/>
　　可立辦無容再行題估<hi>臣</hi>仰䝉<lb/>
<pb n="KR2f0009_WYG_175-237b"/>
皇上天髙地厚格外<lb/>
洪恩惟有殫竭血誠力圖報稱於萬一所有伏秋交㑹<lb/>
　　黄運兩河水勢工程平穏情形謹繕摺奏<lb/>
聞上慰<lb/>
聖懐伏祈<lb/>
睿鑒謹<lb/>
　奏<lb/>
今夏上流水勢過盛朕正為南河懸念覽奏慰不待言<lb/>
<pb n="KR2f0009_WYG_175-238a"/>
欣莫能已<lb/>
　　雍正十一年八月初十日大學士仍管理江南河<lb/>
　　道總督事務<hi>臣</hi>嵇曽筠謹<lb/>
　奏為恭報睢寜天賜引河各工安瀾普慶據實奏<lb/>
聞仰祈<lb/>
睿鑒事竊查邳睢㕔屬黄河南岸王家堂向因北岸沙<lb/>
　　灘挺入河心頂衝直射異常危險厯嵗修防方能<lb/>
　　保固今年伏水異漲<hi>臣</hi>嚴飭㕔營晝夜加鑲邁埽<lb/>
<pb n="KR2f0009_WYG_175-238b"/>
　　正在竭力搶護忽然大溜衝激將北岸挺入河心<lb/>
　　之沙灘刷成河形引水東注其南岸頂衝埽壩工<lb/>
　　程漸為平緩頃自入秋汛水漲𤼵竝將靠北大灘<lb/>
　　塌崖衝洗奔騰浩瀚大溜自西而東開闢正河一<lb/>
　　道王家堂埽外現長沙灘八九十丈不等新沙驟<lb/>
　　湧已將綿長三百餘丈之埽工全行淤閉竟可停<lb/>
　　止修防矣節據道㕔詳報<hi>臣</hi>復勘驗無異竊思黄<lb/>
　　河老灘横亙若無吸川建瓴之勢既難開穵引河<lb/>
<pb n="KR2f0009_WYG_175-239a"/>
　　　即使得勢開挑工大費繁經時累月未易成功今<lb/>
　　　乃不費一夫之力而倐挽九曲之狂瀾頓成一旦<lb/>
　　　之功而全消數年之積患<lb/>
天賜引河地呈上瑞不特本工化險為平抑且上游既無<lb/>
　　　屈曲下游又得順流萬里歸宿之區全河暢達所<lb/>
　　　關重大是以濵河父老在工兵夫莫不額手歡呼<lb/>
　　　踴躍忭舞共慶南工從來未有之異瑞也<hi>臣</hi>徃來<lb/>
　　　河涘目擊身親忽覩庥祥之洊至倍切懽欣夙叨<lb/>
<pb n="KR2f0009_WYG_175-239b"/>
　聖訓之諄詳愈加儆惕所有睢寧自闢引河各工平稳<lb/>
　　　情形除恭疏具<lb/>
　　題外謹繪圖貼説據實奏<lb/>
　聞伏祈<lb/>
　皇上睿鑒謹<lb/>
　　奏<lb/>
　此實由於<lb/>
上天垂佑河靈黙助所致真祥瑞也覽奏欣幸何似<lb/>
<pb n="KR2f0009_WYG_175-240a"/>
　　雍正十一年九月初六日大學士仍管理江南河<lb/>
　　道總督事務<hi>臣</hi>嵇曽筠謹<lb/>
　奏為奏<lb/>
聞事竊照沿海范堤工程侍讀學士<hi>臣</hi>西柱奏請大為<lb/>
　　修築䝉<lb/>
硃批諭㫖南北各堤通盤修整之處言之嵇曽筠聽其<lb/>
　酌度而行欽此欽遵<hi>臣</hi>於八月二十日自清江浦起<lb/>
　　程率領道㕔并該地方州縣印汛等官沿堤確勘<lb/>
<pb n="KR2f0009_WYG_175-240b"/>
　　查宋臣范仲淹創築此堤原皆因地因時酌量建<lb/>
　　設嗣後瀕海竈户隨圮隨培自為修補經今六七<lb/>
　　百年時異勢殊海汊之遷徙不常居民之聚㪚不<lb/>
　　一地形之髙下不同徃徃有昔與海近而今相隔<lb/>
　　迂逺者亦有昔與海逺而今漸成逼近者則堤岸<lb/>
　　修舉自當因去海之逺近分别工程之緩急方能<lb/>
　　利商民而收實效今<hi>臣</hi>自淮安府阜寜縣之廟灣<lb/>
　　場起至通州之吕四場止共計二十五場延亙六<lb/>
<pb n="KR2f0009_WYG_175-241a"/>
　　百餘里除泰州屬之拼茶角斜二場范堤<hi>臣</hi>於去<lb/>
　　年冬月逐加踏勘相度情形議於舊堤内移進四<lb/>
　　五里建築越堤一道繕摺具<lb/>
　奏旋經西柱遵奉<lb/>
諭㫖動用運庫商捐銀二萬三千四百餘兩建新補舊<lb/>
　　一律完竣現今捍禦鹹潮毋庸再議興修外其次<lb/>
　　則有如臯縣屬之豐利掘港馬塘并通州屬之石<lb/>
　　港西亭金沙餘西餘中餘東吕四等十場亦經西<lb/>
<pb n="KR2f0009_WYG_175-241b"/>
　　柱擇其殘缺之處動支運庫捐銀量行修補其餘<lb/>
　　未經修及之工竈户鹽總亦自行率衆修葺幫補<lb/>
　　髙厚一律完整是可無庸修築者也再有泰州屬<lb/>
　　之富安安豐梁垜東臺何垜五場現在地勢髙阜<lb/>
　　人煙稠密廬舍市㕓廻環聨接居住年深日久查<lb/>
　　勘舊堤有改作民房全無基址者有僅存堤形者<lb/>
　　訪之居民耆老僉云百餘年來海潮去逺久不聞<lb/>
　　有鹹水灌入村莊之事是此堤之不必重修明矣<lb/>
<pb n="KR2f0009_WYG_175-242a"/>
　　又興化鹽城阜寜各縣屬之白駒伍祐廟灣三場<lb/>
　　現存舊堤雖髙矮不等但細矚情形地勢俱屬髙<lb/>
　　阜去海亦逺訪之居民耆老僉云潮水甚大之時<lb/>
　　離堤尚有十餘里竝未嘗漫及堤根是此地之范<lb/>
　　堤所係實非緊要均可緩為修築者也祗有地勢<lb/>
　　低窪如泰州屬之草堰場應修堤六百一十二丈<lb/>
　　小海場應修堤一百零三丈丁溪場應修堤四百<lb/>
　　三十二丈并興化縣屬之劉莊場應修堤二百四<lb/>
<pb n="KR2f0009_WYG_175-242b"/>
　　十五丈鹽城縣屬之新興場應修堤六十餘丈共<lb/>
　　計范堤通長一千四百五十餘丈相度地形卑下<lb/>
　　必宜再為増培應行間段加修自二三尺起至五<lb/>
　　六尺不等築成一律髙厚以上各工共估計動用<lb/>
　　運庫捐銀三千餘兩即足以捍禦潮汐可資屏障<lb/>
　　矣總之濵海堤工原藉以約攔水勢如潮水漸近<lb/>
　　即當作速興修急圖保護如潮水去逺即當緩其<lb/>
　　修築以節錢糧未便執前人之成迹而於逺近緩<lb/>
<pb n="KR2f0009_WYG_175-243a"/>
　　急之機宜槩置之不問也<hi>臣</hi>仰體<lb/>
皇上恤商愛民之至意詳勘情形再三斟酌請照黄運<lb/>
　　兩河堤岸之例召募附近居民充當堡夫每日挑<lb/>
　　積土牛修補殘缺卑薄并搜捕獾䑕填墊水溝每<lb/>
　　夫一名月給銀五錢每歲約計銀二千餘兩仍令<lb/>
　　各場大使就近募充毎月動支運庫捐銀㪚給其<lb/>
　　修理堤工責成汛員查核催趲從此日増月累范<lb/>
　　堤可無殘缺之虞庶幾帑不虛糜工收實效似於<lb/>
<pb n="KR2f0009_WYG_175-243b"/>
　　栽培商力保護民生兩有禆益<hi>臣</hi>愚昧之見是否<lb/>
　　有當謹將勘過情形據實繕摺奏<lb/>
聞伏祈<lb/>
皇上訓示遵行謹<lb/>
　奏<lb/>
卿既再三斟酌自中肯綮朕焉有信不及處即照所議<lb/>
施行可也<lb/>
　　同日又<lb/>
<pb n="KR2f0009_WYG_175-244a"/>
　奏為請<lb/>
㫖事竊<hi>臣</hi>荷䝉<lb/>
皇上天恩特授大學士仍管理江南河道總督事務<hi>臣</hi>
　　感激<lb/>
隆恩即擬趨赴<lb/>
闕廷恭覲<lb/>
天顔因於具疏<lb/>
　奏謝時并陳下悃復䝉<lb/>
<pb n="KR2f0009_WYG_175-244b"/>
皇上鑒<hi>臣</hi>戀<lb/>
主心誠<lb/>
恩諭霜降後請<lb/>
㫖再來<hi>臣</hi>聞<lb/>
命之下望<lb/>
闕叩頭歡忭難名今已九月初旬霜降伊邇<hi>臣</hi>業經繕<lb/>
　　疏奏請籲懇恭覲<lb/>
天顔現在祗候<lb/>
<pb n="KR2f0009_WYG_175-245a"/>
聖恩伏念河防諸事錢糧重大頭緒繁多専藉人工修<lb/>
　　守<hi>臣</hi>竊見管理兩淮鹽政<hi>臣</hi>髙斌奉<lb/>
㫖學習河務虛衷聽受每多領㑹且人品端正從此忠<lb/>
　　勤率屬定當砥礪有成可否將總河印務即交署<lb/>
　　理容<hi>臣</hi>於霜降後星馳<lb/>
北闕俾得與在<lb/>
　廷諸臣隨班拜舞嵩呼<lb/>
萬夀則<hi>臣</hi>十有餘年瞻<lb/>
<pb n="KR2f0009_WYG_175-245b"/>
天仰<lb/>
聖之忱得以稍抒於萬一感荷<lb/>
天恩髙厚實銜結於生生世世矣為此敬謹繕摺恭請<lb/>
訓示遵行伏祈<lb/>
皇上睿鑒謹<lb/>
　奏<lb/>
髙斌學習未久尚未熟諳今嵗卿且不必來京於明年<lb/>
霜降後再行奏請候朕斟酌有㫖<lb/>
<pb n="KR2f0009_WYG_175-246a"/>
　　雍正十一年十月二十二日大學士仍管理江南<lb/>
　　河道總督事務<hi>臣</hi>嵇曽筠謹<lb/>
　奏為請定兵夫積土成例以固堤防以収實效事竊<lb/>
　　照江南黄運兩河堤岸綿逺祗有河兵看守埽壩<lb/>
　　一遇汛水長𤼵各處調撥分身乏術以至長堤之<lb/>
　　上防護無人<hi>臣</hi>於雍正九年八月内<lb/>
　題請循照豫省之例每堤二里添設堡房一座召募<lb/>
　　堡夫二名毎名按月給工食銀五錢即令堡夫常<lb/>
<pb n="KR2f0009_WYG_175-246b"/>
　　川防守挑積土牛以資修補堤工之用荷䝉<lb/>
皇上恩准照例添設欽遵在案今<hi>臣</hi>嚴加督率按堡稽<lb/>
　　查除寒暑兩月免其積土外其餘每月黄河一堡<lb/>
　　二夫責令積土十五方運河一堡二夫除糧船徃<lb/>
　　返修補犁溝橛眼外責令積土十二方以一年合<lb/>
　　算可以積土十五萬餘方已收費少工多之效惟<lb/>
　　是堡夫有勤惰不齊該管汛官亦有賢否各别設<lb/>
　　不嚴立章程則日久法弛難於查察<hi>臣</hi>請核定成<lb/>
<pb n="KR2f0009_WYG_175-247a"/>
　　規以雍正甲寅年正月為始責令該管汛官將所<lb/>
　　屬汛内堡夫從前積過土牛逐堡挨查確實作為<lb/>
　　舊土報明備案即於正月起照依前定數目每名<lb/>
　　按月加數挑積仍將挑過之土每月造於新土冊<lb/>
　　内彚報算入交代以專責成若不能如數挑積者<lb/>
　　將專汛文員罰俸一年該管㕔員罰俸半年倘或<lb/>
　　挑積不及一半即將專汛文員降職一級暫留原<lb/>
　　任戴罪趲挑該管㕔員罰俸一年如此則㕔汛各<lb/>
<pb n="KR2f0009_WYG_175-247b"/>
　　員畏干處分之例自必上緊督率挑積矣再查河<lb/>
　　兵舊例每年桃伏秋三汛俱在埽壩力作惟於霜<lb/>
　　降後計算兩月日期照堡夫例每二名一月積土<lb/>
　　十五方堆積堤工備用今查黄運兩河除樁夫埽<lb/>
　　手撐駕浚船并各該將弁養亷之外實在力作河<lb/>
　　兵約計五千名共應積土七萬五千方亦應將所<lb/>
　　積土牛查明造冊入於該備弁交代項下以專責<lb/>
　　成若該管備弁不勤加督率亦照前定之例分别<lb/>
<pb n="KR2f0009_WYG_175-248a"/>
　　查叅議處似此章程一定則兵夫自無閒曠錢糧<lb/>
　　不致虛糜既資防守之益復成積累之功伏查雍<lb/>
　　正七年荷䝉<lb/>
皇上厪念河堤毎年加修五寸沿河黎庶莫不頂頌<lb/>
聖恩安益求安之至意今復設有堡夫嚴其課程而於<lb/>
　　水勢緊要堤工單薄之處多積土牛霜降以後即<lb/>
　　將本汛兵夫所積之土増培本汛單薄之堤止須<lb/>
　　酌給潑水行硪之費在於每年嵗修加髙冊内據<lb/>
<pb n="KR2f0009_WYG_175-248b"/>
　　實聲明以節錢糧務令該管員弁盡心董理修築<lb/>
　　堅固如此兩三年後并加髙五寸之工亦可逐漸<lb/>
　　減省而堤工得免殘缺卑薄之虞矣<hi>臣</hi>因<lb/>
　國帑堤工攸關重大誠恐奉行日久或致玩誤廢弛<lb/>
　　合應仰懇<lb/>
睿裁著為定例則日久見效錢糧既可節省堤工又復<lb/>
　　鞏固實荷<lb/>
皇仁於億萬斯年矣謹繕摺恭<lb/>
<pb n="KR2f0009_WYG_175-249a"/>
　奏伏祈<lb/>
皇上訓示遵行謹<lb/>
　奏<lb/>
兵夫積土著為定例既可節帑又以護工足見奉公體<lb/>
國之誠斯議嘉是覽之如應題達具疏題奏以聞<lb/>
　　雍正十一年十二月初一日大學士仍管理江南<lb/>
　　河道總督事務<hi>臣</hi>嵇曽筠謹<lb/>
　奏為<lb/>
<pb n="KR2f0009_WYG_175-249b"/>
聖恩亘古特隆微<hi>臣</hi>感激難名恭申謝悃并陳明<hi>臣</hi>母<lb/>
　　縁由仰祈<lb/>
睿鑒事竊<hi>臣</hi>接閲邸鈔奉<lb/>
上諭大學士嵇曽筠敬慎居心忠勤襄事自簡任河道<lb/>
　總督以來整理有方調度合宜即如今年直隷豫省<lb/>
　堤工潰決而江南地處下游不但各工平穏且有自<lb/>
　開引河之瑞此實嵇曽筠殫力宣勞之所感召且江<lb/>
　南河務今年工程較多所用物料加倍而所費錢糧<lb/>
<pb n="KR2f0009_WYG_175-250a"/>
　較從前減省兹又奏請將葦蕩營出産柴束立定章<lb/>
　程趲運交工濟用具見實心實力鉅細不遺深屬可<lb/>
　嘉朕念伊父之忠義伊母之節操雖已贈恤旌褒尚<lb/>
　未膺一品封典今特沛殊恩著給與大學士應得誥<lb/>
　封以示優眷欽此<hi>臣</hi>跪聆之下當即恭設香案望<lb/>
闕九叩恭謝<lb/>
天恩訖伏念<hi>臣</hi>以庸愚生逢<lb/>
堯舜優頒懋賞疊賁<lb/>
<pb n="KR2f0009_WYG_175-250b"/>
温綸浹髓淪肌備沐<lb/>
天家膏澤自頂及踵無非<lb/>
聖主生成迺更荷我<lb/>
皇上推恩之大典錫類之<lb/>
洪慈憫念<hi>臣</hi>父殉忠<hi>臣</hi>母守節<lb/>
特加一品封誥用昭三代榮施恭膺希世<lb/>
隆恩非常<lb/>
曠典捫心叩首嗚咽難言縱竭捐糜<lb/>
<pb n="KR2f0009_WYG_175-251a"/>
髙深莫報惟是<hi>臣</hi>福薄罪深<hi>臣</hi>母忽於前月之底陡患<lb/>
　　痰證<hi>臣</hi>正在邳宿一帶查料勘工飛騎奔回急為<lb/>
　　調治不料病勢沉重風燭難支惟有口誦<lb/>
　佛號頂謝<lb/>
聖主洪恩勉<hi>臣</hi>盡忠竭力并勉<hi>臣/</hi>子<hi>臣</hi>孫世世銜結以<lb/>
　　圖仰報<hi>臣</hi>自念一身微末報恩惟有<lb/>
君親今<hi>臣</hi>母奄奄一息<hi>臣</hi>已罔極難酬罪無可逭而猶<lb/>
　　幸今日之得奉湯藥慰藉於彌留之際皆荷<lb/>
<pb n="KR2f0009_WYG_175-251b"/>
皇上殊恩特沛<lb/>
優眷榮加<hi>臣</hi>即生生世世願為犬馬總難効涓埃於萬<lb/>
　　一也<hi>臣</hi>更有請者<hi>臣/</hi>母旦晚難保<hi>臣</hi>遵照定例謹<lb/>
　　擇淮徐道吕維炳代為辦理一面移咨漕臣具疏<lb/>
　題報候<lb/>
㫖離任守制外伏查河工學習鹽<hi>臣</hi>髙斌居心行事久<lb/>
　　在<lb/>
聖明洞鑒之中本年十月復來清江<hi>臣</hi>將形勢機宜工<lb/>
<pb n="KR2f0009_WYG_175-252a"/>
　　程底細剖晰講究復派工員隨伊遍歴黄運河湖<lb/>
　　一應工程伊俱能虛心體認專心學習倘䝉<lb/>
皇上天恩畀以署理印務自必愈加勤慎出力報効則<lb/>
　　管理有人<hi>臣</hi>即可循例邀<lb/>
恩守制仰荷<lb/>
鴻慈髙厚結草銜環永永靡既矣<hi>臣</hi>不勝感激悚切之<lb/>
　　至謹繕摺恭謝<lb/>
天恩伏祈<lb/>
<pb n="KR2f0009_WYG_175-252b"/>
皇上慈鑒謹<lb/>
　奏<lb/>
自開闢以來仙佛尚然解化人生豈無終極以卿母之<lb/>
年而論曰福曰夀可謂世所罕覯況兼懿範清操足堪<lb/>
不朽在卿更可謂克盡子職纎毫無憾萬勿深維罔極<lb/>
過於悲傷倘至毁瘠莫支則翻違忠孝大義矣其減損<lb/>
哀慟以釋朕之懸念<lb/>
　　雍正十二年四月十五日大學士仍管理江南總<lb/>
<pb n="KR2f0009_WYG_175-253a"/>
　　河事務在任守制<hi>臣</hi>嵇曽筠謹<lb/>
　奏為奏<lb/>
聞事竊<hi>臣</hi>於正月間䝉<lb/>
聖恩給假囘籍旋於三月内起程四月初二日已抵淮<lb/>
　　安伏見大江南北麰麥盈疇長養秀實現在次第<lb/>
　　收穫盈寜有慶遐邇騰歡此皆仰賴我<lb/>
皇上恩膏疊沛蠲賑頻施截漕折色事事周詳用是米<lb/>
　　價甚平閭閻喜悦雨𤾉時若二麥豐收<hi>臣</hi>於一路<lb/>
<pb n="KR2f0009_WYG_175-253b"/>
　　查勘𤓰洲江工穏固潮汐安瀾漕運糧船皆銜尾<lb/>
　　渡黄北上駱馬湖蓄水充盈濟運遄行無阻各㕔<lb/>
　　桃汛工程經署河<hi>臣</hi>髙斌加謹催趲業巳<lb/>
　奏報平安<hi>臣</hi>現在奔走河干親赴上下要工逐一查<lb/>
　　勘督率修防與髙斌同心協力寅恭辦理惟願黄<lb/>
　　淮永奠億兆咸寜以期仰副<lb/>
皇上慎重河防愛養元元之至意敬將江南地方二麥<lb/>
　　豐收竝黄運湖河現在水勢工程平穏情由繕摺<lb/>
<pb n="KR2f0009_WYG_175-254a"/>
　　奏<lb/>
聞伏祈<lb/>
睿鑒謹<lb/>
　奏<lb/>
深慰朕懐<lb/>
　　大學士仍管理江南總河事務在任守制<hi>臣</hi>嵇曽<lb/>
　　筠署理江南河道總督印務<hi>臣</hi>髙斌謹<lb/>
　奏為請築月堤移建閘座以禦汛水以固河防事竊<lb/>
<pb n="KR2f0009_WYG_175-254b"/>
　　查海防㕔屬黄河南岸辛家蕩縷堤坐當全黄尾<lb/>
　　閭年來北岸長有沙灘逼溜南趨掃灣沖刷河崖<lb/>
　　塌卸致成迎溜險工將來汛水長𤼵衝射堤根危<lb/>
　　險堪虞<hi>臣</hi>等親徃查勘相度情形縷堤南首版荒<lb/>
　　地内應圏築月堤一道避其激湍之勢順其就下<lb/>
　　之性庶幾未雨綢繆有備無患再辛家蕩縷堤舊<lb/>
　　有減水石壩一座係康熙四十年間經前河<hi>臣</hi>張<lb/>
　　鵬翮<lb/>
<pb n="KR2f0009_WYG_175-255a"/>
　題建以備宣洩黄河異漲之水嗣因黄流順軌海口<lb/>
　　深通堤内村莊聨絡居民稠密自始迄今此壩從<lb/>
　　未開放蟄陷泥淤廢棄已久現今大溜南趨逼近<lb/>
　　壩臺將來勢必塌卸自應相機將舊石議拆移運<lb/>
　　别工應用今查揚河㕔汛内寳應縣西堤向有竹<lb/>
　　絡壩一座原備宣洩運河之水前於雍正九年因<lb/>
　　壩底年久虛鬆經<hi>臣</hi>曽筠於亟請下埽等事案内<lb/>
　題請另建新壩一座照舊蓄洩在案但水長即挑開<lb/>
<pb n="KR2f0009_WYG_175-255b"/>
　　埽壩放水以保堤工水落即下埽堵閉蓄水以資<lb/>
　　漕運既非一勞永逸之計且有遞年修築之煩<hi>臣</hi>
　　等愚見不若將辛家蕩舊石拆於寳應西堤審擇<lb/>
　　堅實地基改建減水石閘因時啓閉蓄洩咸宜且<lb/>
　　建閘之後即可將舊時埽壩永逺堵閉一轉移間<lb/>
　　不特將無用舊石皆成有用可以節省錢糧而揚<lb/>
　　屬運河一帶堤工益資鞏固漕運民生均有禆益<lb/>
　　矣至辛家蕩月堤計長七百丈估費四千四百餘<lb/>
<pb n="KR2f0009_WYG_175-256a"/>
　　兩現在照例𤼵帑飭令淮揚道監工上緊趲築堅<lb/>
　　固以禦汛水并将移建閘座工程悉心確估造冊<lb/>
　　具<lb/>
　題請<lb/>
㫖外所有<hi>臣</hi>等公同勘估辛家蕩工程情形謹先繪圖<lb/>
　　貼説繕摺恭呈<lb/>
御覽伏祈<lb/>
皇上訓示遵行謹<lb/>
<pb n="KR2f0009_WYG_175-256b"/>
　奏<lb/>
因地制宜移彼就此卿之措施諒應不謬也<lb/>
　　雍正十二年八月初一日大學士仍管理江南總<lb/>
　　河事務在任守制<hi>臣</hi>嵇曽筠署理江南河道總督<lb/>
　　印務<hi>臣</hi>髙斌謹<lb/>
　奏為恭報水勢工程平穏仰慰<lb/>
聖懐事竊查秋汛届臨正諸水長𤼵盛行之候<hi>臣</hi>等凜<lb/>
　　遵<lb/>
<pb n="KR2f0009_WYG_175-257a"/>
聖訓加倍小心率領道㕔員弁分駐工所曉夜防守目<lb/>
　　今徐邳淮揚雨暘時若黄水亦次第長落雖入秋<lb/>
　　以來風勢甚大而埽壩鑲墊加髙不致湧激為患<lb/>
　　黄運各工在在鞏固洪澤湖為刷黄濟運之要區<lb/>
　　蓄洩機宜最關緊要<hi>臣</hi>等悉心體察相度水勢将<lb/>
　　天然壩及早堵閉俾清口益為順暢敵黄東注兼<lb/>
　　之瀦蓄湖水以濟來年運行預備有益至江潮浩<lb/>
　　瀚𤓰洲工程頗為喫緊<hi>臣</hi>等俱親經查勘督率修<lb/>
<pb n="KR2f0009_WYG_175-257b"/>
　　防加埽壩以禦潮頭下碎石以護崖根江干一帶<lb/>
　　工程俱獲安稳今七月已過八月正屆雖秋汛綿<lb/>
　　長而各㕔料物充裕足資捍禦所有現在水勢工<lb/>
　　程平稳情形謹繕摺㑹<lb/>
　奏仰慰<lb/>
聖懐伏祈<lb/>
睿鑒謹<lb/>
　奏<lb/>
<pb n="KR2f0009_WYG_175-258a"/>
覽奏水勢工程平稳情形遥望江淮且欣且慰<lb/>
　　雍正十二年九月十五日大學士仍管理江南總<lb/>
　　河事務在任守制<hi>臣</hi>嵇曽筠南河副總河<hi>臣</hi>白鍾<lb/>
　　山謹<lb/>
　奏為酌量調撥兵夫挑濬清江引河以利漕運以節<lb/>
　　錢糧仰祈<lb/>
睿鑒事竊照裏河㕔屬之清江浦有龍汪石閘一座當<lb/>
　　南北通津運道民生攸關緊要因建造已久百餘<lb/>
<pb n="KR2f0009_WYG_175-258b"/>
　　年來未經修理水勢溜急根底虛鬆北岸迎水石<lb/>
　　墻蟄卸三丈餘尺其餘閘墻亦多脹裂亟須重加<lb/>
　　建築以濟漕運現在飭令淮揚道確估閘座工料<lb/>
　　另行造冊具<lb/>
　題請<lb/>
㫖外<hi>臣</hi>等伏思拆閘重建築壩興工動經數月方能告<lb/>
　　竣轉瞬春融重運北上恐誤遄行今於龍汪閘迤<lb/>
　　上數里之外鳯陽厰地方自五孔橋至張雲壜口<lb/>
<pb n="KR2f0009_WYG_175-259a"/>
　　查有舊引河一道長一千五百餘丈年久淤墊形<lb/>
　　址猶存宜先将此河挑濬寛濶一律深通俾運河<lb/>
　　之水得以由此通流無誤明春運行方可築壩興<lb/>
　　修閘座隨檄行道㕔等勘估挑濬引河需土二十<lb/>
　　七萬六千餘方計銀二萬二千一百餘兩又以挑<lb/>
　　河之土幫髙兩岸堤工應用潑水夯硪幷創築新<lb/>
　　堤計銀一萬一千九百餘兩以上挑河築堤共銀<lb/>
　　三萬四千餘兩加以建閘工料未免需費繁多<hi>臣</hi>
<pb n="KR2f0009_WYG_175-259b"/>
　　等再四籌畫節省辦理查江南河工額設河兵堡<lb/>
　　夫一萬餘名目今霜降已屆各㕔營修防事竣正<lb/>
　　值兵夫閒暇<hi>臣</hi>等酌量於通工内抽撥兵夫調赴<lb/>
　　清江浦勒限挑築每名每日給飯食銀二分業於<lb/>
　　九月初六日動土開工尅期完竣只需飯食夫工<lb/>
　　銀一萬二千餘兩較比漕規實計節省銀二萬二<lb/>
　　千餘兩不特來年重運漕船得以遄行無阻且閘<lb/>
　　工修竣後又可留此河身以為運河水長之時預<lb/>
<pb n="KR2f0009_WYG_175-260a"/>
　　備宣洩之用似於運道民生均有裨益所有調撥<lb/>
　　兵夫開挑引河節省錢糧以利漕運緣由理合恭<lb/>
　　摺<lb/>
　奏明伏祈<lb/>
皇上睿鑒謹<lb/>
　奏<lb/>
如此經營可謂辦國計如家務矣褒奨之外更有何諭<lb/>
　　雍正十二年十月二十八日大學士仍管理江南<lb/>
<pb n="KR2f0009_WYG_175-260b"/>
　　總河事務在任守制<hi>臣</hi>嵇曾筠南河副總河<hi>臣</hi>白<lb/>
　　鍾山謹<lb/>
　奏為酌減漕規以節錢糧事竊照河防全在土埽工<lb/>
　　程既當修築堅固帑項又須因地制宜隨時酌減<lb/>
　　方為有益<hi>臣</hi>等上下巡查見所屬工料俱比從前<lb/>
　　豐足堅實詳悉籌維土埽二工尚有可以節省之<lb/>
　　處敬為我<lb/>
皇上陳之<lb/>
<pb n="KR2f0009_WYG_175-261a"/>
　　一土工方價宜分别酌減也查土方則例業經酌<lb/>
　　減分出水旱逺近乾濘擬定成規部覆准行在案<lb/>
　　但土頭有厚薄不同人夫有强弱各異向例各㕔<lb/>
　　土工漕規例係畫一未曽因地分晰今<hi>臣</hi>等詳細<lb/>
　　分别各㕔除髙堰山旴裏河揚河江防五㕔或緊<lb/>
　　臨漕運或接比河湖大江而且居民稠宻取土不<lb/>
　　易土方價值無庸再減外查徐屬邳睢宿虹三㕔<lb/>
　　壤地寛廣取土便宜其於方價尚可再減十分之<lb/>
<pb n="KR2f0009_WYG_175-261b"/>
　　二至桃源外河海防山安運河桃清六㕔貼臨河<lb/>
　　湖一面取土其於方價亦可再減十分之一如此<lb/>
　　則每年土工方價酌減報銷工程不致草率仍可<lb/>
　　照估儹修<lb/>
　　一防風埽工用料宜酌減也查黄運河湖水深之<lb/>
　　處所下沉水埽箇與加鑲埽料水勢湍激工多蟄<lb/>
　　陷料物自應照依向定漕規不能改減其水淺之<lb/>
　　處恐有風浪沖刷於堤根鑲做防風保護崖岸舊<lb/>
<pb n="KR2f0009_WYG_175-262a"/>
　　例每單長一丈用柴三十八束或用草一千一百<lb/>
　　四十斤但前項工程雖亦有蟄陷不比頂衝首險<lb/>
　　其料物尚可減省今酌定柴鑲防風每單長一丈<lb/>
　　減去柴八束用草加鑲者減去草二百四十斤以<lb/>
　　省工料再查前項防風工程從前因所用料物與<lb/>
　　鑲墊之工相同是以有開報防風者亦有開報鑲<lb/>
　　墊未經指出防風字樣者今既酌減工料則嗣後<lb/>
　　每年估銷册内應将水勢深淺幷防風字樣逐一<lb/>
<pb n="KR2f0009_WYG_175-262b"/>
　　聲明以便查核報銷倘有不将水淺防風據實聲<lb/>
　　明者容<hi>臣</hi>等查出㕘處以上酌減土埽二工錢糧<lb/>
　　皆因比年以來仰賴<lb/>
皇上聖徳感孚水勢工程平穏年豐人和民力寛舒因<lb/>
　　時因地斟酌損益請於雍正乙卯年為始照酌減<lb/>
　　之例核明造册估計銷算於帑項可以節省而工<lb/>
　　程仍復鞏固所有現今酌減土埽二工漕規謹據<lb/>
　　實會摺敬陳是否有當伏祈<lb/>
<pb n="KR2f0009_WYG_175-263a"/>
皇上訓示遵行謹<lb/>
　奏<lb/>
因時因地酌減土埽漕規具見忠誠任事自屬節用良<lb/>
籌然朕以為不必定作成例奏銷時仍照舊造報惟於<lb/>
題本内聲明情由將所減銀兩存貯河庫以備别項工<lb/>
程之用殊覺妥協卿意何如<lb/>
　　雍正十二年十二月初四日大學士仍管理江南<lb/>
　　總河事務在任守制<hi>臣</hi>嵇曽筠謹<lb/>
<pb n="KR2f0009_WYG_175-263b"/>
　奏為㳟謝<lb/>
天恩事本年十二月初一日<hi>臣</hi>齎摺家人㳟捧<lb/>
皇上恩賜鹿尾五箇鹿肉二盤野雞六隻<hi>臣</hi>隨跪迎道<lb/>
　　左恭設香案望<lb/>
闕叩頭謝<lb/>
恩祗領訖伏念<hi>臣</hi>自䝉豢養備沐<lb/>
鴻慈忝司河務以來十有餘載<lb/>
恩勤篤摯無一時不仰厪<lb/>
<pb n="KR2f0009_WYG_175-264a"/>
　聖懐無一物不仰霑<lb/>
　聖澤兹復榮邀<lb/>
　眷注<lb/>
　寵賚特頒彩煥黄封捧到<lb/>
　　尚方之仙脯親調丹液幸嘗<lb/>
　　内府之嘉珍截肪裁脂馨香逺布淪肌浹髓感激難<lb/>
　　　名竊<hi>臣</hi>年六十有餘雖係餘生尚堪竭蹶馳驅力<lb/>
　　　圖報效惟有事事禀承<lb/>
<pb n="KR2f0009_WYG_175-264b"/>
　睿訓時時仰體<lb/>
　聖心早夜圖維恪恭趨走俾百谷朝宗之境兩河血氣<lb/>
　　　之倫咸飲和食徳於<lb/>
　<lb/>
　<lb/>
　<lb/>
　天恩伏祈<lb/>
　皇上睿鑒謹<lb/>
<pb n="KR2f0009_WYG_175-265a"/>
　奏<lb/>
覽卿奏謝知道了<lb/>
　　雍正十三年二月初二日大學士仍管理江南總<lb/>
　　河事務在任守制<hi>臣</hi>嵇曽筠署理江南河道總督<lb/>
　　印務<hi>臣</hi>高斌謹<lb/>
　奏為雨雪應時麥苗滋長運道深通仰慰<lb/>
聖懐事竊照徐邳淮揚一帶於除夕元旦等日俱降瑞<lb/>
　　雪盈尺普遍千有餘里立春前後又復甘雨綢繆<lb/>
<pb n="KR2f0009_WYG_175-265b"/>
　　<hi>臣</hi>等巡視堤工見兩岸麥苗滋潤長發運河春水<lb/>
　　充足清江浦鳯陽厰新開引河現今水勢深通糧<lb/>
　　艘遄行連檣北上其舊運河因修築龍汪閘座将<lb/>
　　河身兩頭築壩戽水乾涸頂底畢露<hi>臣</hi>等逐細查<lb/>
　　勘除兩邊雁翅石墻尚有堅整之處幷月河閘座<lb/>
　　通體完備俱不必議修外惟将龍汪大閘金門兩<lb/>
　　墻蟄卸處所重新建築所需面裏等石業将諸家<lb/>
　　溝淤墊舊閘一座拆運該工濟用毋庸赴山開採<lb/>
<pb n="KR2f0009_WYG_175-266a"/>
　　以節帑項祗有樁木米汁石灰錠鋦夫工等項現<lb/>
　　在核實確估務期籌酌妥協方敢具<lb/>
　題其上下各處運河因湖水瀦蓄充裕藉以接濟一<lb/>
　　律深通竝無阻滯黄運兩岸埽土工程趁此春融<lb/>
　　之際業經詳悉指示㕔營實力修做在在髙堅以<lb/>
　　禦桃汛所有雨雪應時運道深通緣由<hi>臣</hi>等謹繕<lb/>
　　摺奏<lb/>
聞伏祈<lb/>
<pb n="KR2f0009_WYG_175-266b"/>
皇上睿鑒謹<lb/>
　奏<lb/>
據奏堤岸髙堅桃汛有備朕懐已慰及閲雨雪應時春<lb/>
水充足等語則帆檣上下浪静波恬景象宛然在目也<lb/>
曷勝愉悦之至<lb/>
　　雍正十三年三月二十日大學士仍管理江南總<lb/>
　　河事務在任守制<hi>臣</hi>嵇曾筠署理江南河道總督<lb/>
　　印務<hi>臣</hi>高斌謹<lb/>
<pb n="KR2f0009_WYG_175-267a"/>
　奏為據情代奏恭謝<lb/>
天恩事竊照淮徐道吕維炳為伊子取結致書囑託旗<lb/>
　　員一事荷䝉<lb/>
皇上天恩從寛革職留任免其解京質審<hi>臣</hi>等欽奉<lb/>
聖諭即傳吕維炳至署敬謹宣示吕維炳跪聆之下免<lb/>
　　冠叩首感激涕零隨據禀云仰沐<lb/>
皇上高厚鴻慈自今以徃惟有洗心滌慮悔改前非勤<lb/>
　　慎辦工力圖報效所有頂感血誠懇請代為奏<lb/>
<pb n="KR2f0009_WYG_175-267b"/>
聞等語<hi>臣</hi>等敬體<lb/>
天心復再三訓飭勉其痛除習氣實心出力以仰副<lb/>
皇上軫念河防愛惜人材之至意查道員雖無代<lb/>
　奏謝<lb/>
恩之例今<hi>臣</hi>等目覩吕維炳感激<lb/>
天恩情詞迫切出於至誠不敢壅於上<lb/>
聞謹會同繕摺恭<lb/>
　奏伏祈<lb/>
<pb n="KR2f0009_WYG_175-268a"/>
皇上睿鑒謹<lb/>
　奏<lb/>
朂其勉為良吏慎勿貎從心違如傳所云揜其不善而<lb/>
著其善見君子而後厭然也<lb/>
　　雍正十三年四月十五日大學士仍管理江南總<lb/>
　　河事務在任守制<hi>臣</hi>嵇曾筠署理江南河道總督<lb/>
　　印務<hi>臣</hi>高斌謹<lb/>
　奏為酌添墩舖巡船以資防守仰請<lb/>
<pb n="KR2f0009_WYG_175-268b"/>
聖訓事竊照陸路墩舖與水路巡船均為防範汛地杜<lb/>
　　戢姦匪之要務必須布置周宻聲勢聫絡方足以<lb/>
　　資捍衛而嚴汛守查江南河標所轄水陸營汛為<lb/>
　　南北通衢悉屬衝要差使殷繁撥護絡繹空重糧<lb/>
　　艘及一切民船客貨徃來如織水陸汛防均宜慎<lb/>
　　重今查應添設墩舖之處如南自王家營起北至<lb/>
　　山東交界紅花埠止計程二百六十餘里係進京<lb/>
　　大路其原設墩舖逺近不一除相隔十里以内道<lb/>
<pb n="KR2f0009_WYG_175-269a"/>
　　路均停者不議外其相隔十二三里至十七八里<lb/>
　　者未免瞭望不及防禦難周又南自清江浦起北<lb/>
　　至山東交界臺兒莊止計程三百七十餘里係漕<lb/>
　　運要道其沿河原設墩舖内有相距十七里至二<lb/>
　　十里及二十一里不等路途較逺䇿應維艱<hi>臣</hi>等<lb/>
　　詳加籌畫應将窵逺之墩舖各於適中處酌添墩<lb/>
　　舖一座共計添設墩舖一十六座每座撥兵四名<lb/>
　　共需兵六十四名各於本營存汛兵丁内輪流抽<lb/>
<pb n="KR2f0009_WYG_175-269b"/>
　　撥令其住宿舖房勤慎防守則兩路墩舖均無鞭<lb/>
　　長不及之虞汛守益為謹嚴矣又應添設巡船之<lb/>
　　處如黄河自江南清口淮黄交滙處起至河南虞<lb/>
　　城縣交界止計程五百三十餘里沿河一帶地方<lb/>
　　遼曠姦匪易於出沒巡防尤宜嚴宻但近岸難建<lb/>
　　墩舖必得安設巡船撥兵常川查緝以杜匪類而<lb/>
　　保商旅至於運河雖經設有墩舖但汛兵僅能防<lb/>
　　範於陸路其遊巡河面亦非船隻不可今運河内<lb/>
<pb n="KR2f0009_WYG_175-270a"/>
　　惟夏鎮汛舊有巡船一隻黄河内惟銅山睢寧蕭<lb/>
　　碭等縣舊有巡船八隻其下游之桃源宿遷白洋<lb/>
　　隅頭泇口清河清江等汛均係緊要之處向未設<lb/>
　　立巡船<hi>臣</hi>等酌議應於桃宿等緊要河汛添設船<lb/>
　　隻以資巡緝計黄運兩河共添巡船一十一隻每<lb/>
　　船需兵五名共需兵五十五名亦在於本營存汛<lb/>
　　兵丁内抽撥查照所管河汛徃來巡緝勤加稽察<lb/>
　　務使宵小屛絶河路肅清則兩河商船客貨均得<lb/>
<pb n="KR2f0009_WYG_175-270b"/>
　　防護安全矣緣有關酌添墩舖巡船事宜<hi>臣</hi>等未<lb/>
　　敢擅便是否有當謹繕摺恭<lb/>
　奏懇請<lb/>
聖訓如䝉<lb/>
皇上俞允<hi>臣</hi>等即與督撫臣會疏具<lb/>
　題伏祈<lb/>
訓示遵行謹<lb/>
　奏<lb/>
<pb n="KR2f0009_WYG_175-271a"/>
是誠禆益地方之舉㑹疏題請酌定有㫖<lb/>
　　同日又<lb/>
　奏為奏<lb/>
聞事竊照四月初五日夜江間風浪大作所有北岸𤓰<lb/>
　　洲江工數年以來仰䝉<lb/>
皇上聖明指示堵築夾壩開穵引河以埽護厓以石護<lb/>
　　埽足資捍禦值此江潮湧激之時埽壩髙堅屹如<lb/>
　　磐石城池田舍保護安寧惟南岸鎮江京口迤下<lb/>
<pb n="KR2f0009_WYG_175-271b"/>
　　新河口臨江厓岸有坍塌之處<hi>臣</hi>等聞信即星飛<lb/>
　　差員馳徃查看兹據委員幷江防同知等各稟稱<lb/>
　　新河口江厓坍去横長一里有餘進深八九十丈<lb/>
　　不等沿江民房塌缷三百餘間等情<hi>臣</hi>等查所坍<lb/>
　　之厓距鎮江府城尚逺無關運河要道惟河口内<lb/>
　　向建新閘一座蓄洩水勢以便民船今<hi>臣</hi>嵇曾筠<lb/>
　　親徃勘明後移咨督撫臣轉飭地方印汛官相機<lb/>
　　料理竝確查塌房居民分别撫恤外謹将鎮江偶<lb/>
<pb n="KR2f0009_WYG_175-272a"/>
　　遇風潮北岸瓜洲工程平穏情形先行繕摺奏<lb/>
聞伏祈<lb/>
皇上睿鑒謹<lb/>
　奏<lb/>
覽奏知道了聞彼處土人咸云江中有豬㜑龍能致風<lb/>
浪之患斯語確否<lb/>
　　雍正十三年六月初二日大學士仍管理江南總<lb/>
　　河事務在任守制<hi>臣</hi>嵇曾筠南河副總河都察院<lb/>
<pb n="KR2f0009_WYG_175-272b"/>
　　僉都御史<hi>臣</hi>劉永澄謹<lb/>
　奏為恭報伏汛水勢工程平穏情形仰祈<lb/>
睿鑒事竊查本年夏至以後據寧夏府報稱上游黄水<lb/>
　　泛漲三尺兼之徐邳一帯大雨時行黄河水勢長<lb/>
　　發至六尺四五寸不等賴上年霜降迄今底水消<lb/>
　　落甚多<hi>臣</hi>等於桃汛之前巡歴各工逐一查察修<lb/>
　　築鑲墊根底堅實是以黄水雖覺强盛而埽壩髙<lb/>
　　厚屹如磐石現在出水五六尺至八九尺不等足<lb/>
<pb n="KR2f0009_WYG_175-273a"/>
　　資捍禦至南岸清口黄淮交會之處必須清水抵<lb/>
　　敵黄流不致倒灌為患今洪澤湖淮水尚未盛長<lb/>
　　誠恐水勢淺弱<hi>臣</hi>等相度情形将山旴天然壩幷<lb/>
　　裏河文華寺閘俱皆堅閉藴蓄湖水暢出清口敵<lb/>
　　黄東注又将北岸鹽河越壩相機開放分洩駱馬<lb/>
　　湖暨黄河水勢今自徐邳以至雲梯海口循軌順<lb/>
　　流水行沙刷毫無阻滯其各㕔購備料物竝葦蕩<lb/>
　　營額餘柴束俱經查催儹運酌量工程平險分别<lb/>
<pb n="KR2f0009_WYG_175-273b"/>
　　堆貯雖伏秋踵至汛險工長而料物充盈足以濟<lb/>
　　用通查伏汛内黄運湖河上下各工在在平穏此<lb/>
　　皆仰賴我<lb/>
皇上至徳精誠濳孚黙契<lb/>
　河神鑒佑有如響應<hi>臣</hi>等奔馳防護踴躍歡欣額手<lb/>
　　感頌惟有倍加敬謹率領道㕔員弁分駐各工小<lb/>
　　心修守以仰副<lb/>
皇上慎重河防之至意所有伏汛水勢工程平穏情形<lb/>
<pb n="KR2f0009_WYG_175-274a"/>
　　理合繕摺奏<lb/>
聞伏祈<lb/>
睿鑒謹<lb/>
　奏<lb/>
伏汛安瀾朕懐深慰全河保障修守機宜惟卿是賴焉<lb/>
　　雍正十三年七月十一日大學士仍管理江南總<lb/>
　　河事務在任守制<hi>臣</hi>嵇曽筠南河副總河都察院<lb/>
　　僉都御史<hi>臣</hi>劉永澄謹<lb/>
<pb n="KR2f0009_WYG_175-274b"/>
　奏為恭報伏秋交會水勢工程平穏情形仰慰<lb/>
聖懐事竊照江南黄運湖河各工伏汛修防穏固業經<lb/>
　　<hi>臣</hi>等<lb/>
　奏報在案伏查夏末秋初正二汛交會之候又據寧<lb/>
　　夏府報稱上游黄水泛漲一尺二寸有餘前汛未<lb/>
　　消後汛踵至黄河日見長發工程甚為喫緊<hi>臣</hi>等<lb/>
　　督率道㕔将弁徃來䇿應曉夜搶護物料豐盈兵<lb/>
　　夫齊集靡不立時應手復派委多員常川防守自<lb/>
<pb n="KR2f0009_WYG_175-275a"/>
　　徐邳以迄淮揚一切機宜呼吸可通現今上下湖<lb/>
　　河在在寧謐縱秋汛綿長而埽壩高厚足以捍禦<lb/>
　　無患<hi>臣</hi>等目擊情形惟有額手踴躍敬慎修防不<lb/>
　　敢因工程平穏少萌疎忽之心又查六月間淮揚<lb/>
　　地方天氣久晴民間望雨甚殷<hi>臣</hi>等仰遵<lb/>
聖諭䖍誠祈禱屢次俱沛甘霖但未十分霑足復将運<lb/>
　　河内閘壩涵洞開放分洩灌溉民田又虞淮水勢<lb/>
　　弱隨於黄淮交會處所趲進埽箇收束口門俾清<lb/>
<pb n="KR2f0009_WYG_175-275b"/>
　　水刷黄有力合流東注循途順軌以達於海至時<lb/>
　　屆秋令沿海范堤工程保衛鹽場民舍攸闗緊要<lb/>
　　<hi>臣</hi>等遴委幹員前徃查勘督令堡夫挑積土方增<lb/>
　　卑培薄預為修理以備秋潮總之<hi>臣</hi>等受<lb/>
恩深重所以勵犬馬而伸報效者惟竭此一點血誠圖<lb/>
　　維籌畫上下巡察祝願江湖河海底績永安以祈<lb/>
　　仰報<lb/>
高厚鴻慈於萬一所有伏秋交會水勢工程平穏情形<lb/>
<pb n="KR2f0009_WYG_175-276a"/>
　　　敬謹繕摺奏<lb/>
　聞仰慰<lb/>
　聖懐伏祈<lb/>
　皇上睿鑒謹<lb/>
　　奏<lb/>
　覽水勢工程平穏情形欣慶之懐筆莫能盡今嵗南北<lb/>
　河工卿等勞績實屬昭著俟霜降後另有恩諭<lb/>
　<lb/>
<pb n="KR2f0009_WYG_175-276b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻一百七十五之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_134-1a"/>
　欽定四庫全書<lb/>
硃批諭㫖巻一百三十四<lb/>
硃批焦祈年奏摺<lb/>
　　　雍正八年十月初九日廣東觀風整俗使<hi>臣</hi>焦祈<lb/>
　　　年謹<lb/>
　　奏為感荷<lb/>
　聖恩敬陳下悃仰懇<lb/>
　睿鑒事竊<hi>臣</hi>一介庸愚䝉<lb/>
<pb n="KR2f0009_WYG_134-1b"/>
　皇上天恩疊加擢用授為廣東觀風整俗使<hi>臣</hi>何人斯<lb/>
　　　受<lb/>
　恩優渥清夜自思捐糜未報兹復䝉<lb/>
　天恩命大學士公<hi>臣</hi>馬爾賽等寄信責<hi>臣/</hi>令<hi>臣</hi>恪遵<lb/>
　聖訓毋負<lb/>
　皇上深加任用之至意<hi>臣</hi>捧讀之下愧感交集銘心鏤<lb/>
　　　骨夙夜服膺若此後稍有懈志稍有罔念不但仰<lb/>
　　　負<lb/>
<pb n="KR2f0009_WYG_134-2a"/>
聖主顧復之隆恩罪固難逭亦斷不能自容於<lb/>
髙天厚地之中倖逃鑒觀之譴責也惟有冰兢自矢時<lb/>
　　時以虚公存心和衷濟事以期仰酬<lb/>
聖恩於萬一耳所有㣲<hi>臣</hi>感激下悃謹繕摺陳<lb/>
　奏伏乞<lb/>
皇上睿鑒謹<lb/>
　奏<lb/>
空言無益實力遵承見之於行事方好<lb/>
<pb n="KR2f0009_WYG_134-2b"/>
　　同日又<lb/>
　奏為酌修塘汛之費仰懇<lb/>
睿鑒事竊查廣東各營塘汛設有兵房煙墩礮臺所以<lb/>
　　保障地方安弁兵而資守望但毎經風雨損壊不<lb/>
　　無坍塌則修葺之舉自不容緩查此項修葺之費<lb/>
　　例無開銷間有一二州縣捐修者大抵皆派之里<lb/>
　　民邇来州縣中之私派等弊嚴行革除只此修理<lb/>
　　塘汛一項尚不免派累殊違我<lb/>
<pb n="KR2f0009_WYG_134-3a"/>
皇上愛兵愛民多方蠲恤之至意以<hi>臣</hi>愚見合無將廣<lb/>
　　東辭謝毎年約正值月之廪餼銀兩均勻酌給令<lb/>
　　督撫提鎮各飭該汛弁㑹同該地方官詳查估計<lb/>
　　修葺堅固定以年限按期修整其邊海處所風信<lb/>
　　靡常易至損壊者不在限年修理之列文武該管<lb/>
　　上司嚴加核查如有仍前廢弛等弊及該管官不<lb/>
　　行掲報并加㕘處如此則汛房墩臺在在整頓弁<lb/>
　　兵之防禦得所民間毫無擾累矣是否可採伏祈<lb/>
<pb n="KR2f0009_WYG_134-3b"/>
皇上睿鑒施行謹<lb/>
　奏<lb/>
此當言之該督撫者辭謝廪餼銀兩為數㡬何焉能敷<lb/>
用似此沽譽之舉少不慎宻悔吝随之矣誌之莫貽後<lb/>
憾<lb/>
　　雍正九年三月初一日廣東觀風整俗使<hi>臣</hi>焦祈<lb/>
　　年謹<lb/>
　奏為宻奏事竊<hi>臣</hi>准督<hi>臣</hi>郝玉麟咨開准部議該督<lb/>
<pb n="KR2f0009_WYG_134-4a"/>
　　將東省硝觔欲召募殷商雇工設爐採買鹽土淋<lb/>
　　煎磺觔將鉛沙用礶熬煎庶免隣省輓運不致脚<lb/>
　　價繁多等語但硝磺等項軍務必需闗係綦重若<lb/>
　　召商設爐煎熬不便據咨遽議應令該督具題到<lb/>
　　日再議等因<hi>臣</hi>不揣冒昧竊以為東省硝磺向在<lb/>
　　廣西湖廣地方採買久有成例今督臣籌及脚價<lb/>
　　繁多飭行查議據詳欲於廣州小東門外設爐五<lb/>
　　十口募商雇工給價採買鹽土淋煎硝觔以供營<lb/>
<pb n="KR2f0009_WYG_134-4b"/>
　　伍之用非不便易第毎爐一口需用工匠十餘人<lb/>
　　計爐五十口約用五百餘人又加以挑運鹽土絡<lb/>
　　繹往来總計不下千餘人此内恐未必皆係土著<lb/>
　　良民人多則易於滋事類雜尤易於蔵姦雖委員<lb/>
　　督理稽查保無有貽害地方之處至於磺觔又云<lb/>
　　據廣韶二府詳稱仁化等處現出鉛砂若用礶熬<lb/>
　　煎亦易成省力因欲委員前至該地動給公用銀<lb/>
　　兩雇募煙民煎取陸續運歸官局夫仁化一帶地<lb/>
<pb n="KR2f0009_WYG_134-5a"/>
　　方與湖廣廣西接壤民猺雜處最易蔵姦今若令<lb/>
　　煎磺之輩屯聚其中則日聚日多勢必有外来流<lb/>
　　匪影借潛蔵勾引不法等弊不止於干礙民間田<lb/>
　　園廬墓而已又督臣慮及從前奉差員役或額外<lb/>
　　夾帶沿途私賣若本省就近熬煎較之外省買運<lb/>
　　諸弊可杜<hi>臣</hi>以為鄰境採買人員縱有不肖營私<lb/>
　　其弊猶易杜絶如本地開煎或兵役交通或姦徒<lb/>
　　接運外省私販皆得乗機盜買分往各處售賣而<lb/>
<pb n="KR2f0009_WYG_134-5b"/>
　　附近猺狼匪徒亦難保其無偷買私製火藥為害<lb/>
　　地方之處查從前原設有硝爐五十座因姦商販<lb/>
　　賣無忌接濟盜賊是以康熙二十四年間奉准部<lb/>
　　文行令禁止在案是當日停煎已熟悉其情形則<lb/>
　　今日議開不可不預籌其利害以<hi>臣</hi>愚見仍照舊<lb/>
　　例向鄰省採運為便為此宻摺陳<lb/>
　奏伏祈<lb/>
皇上睿鑒施行謹<lb/>
<pb n="KR2f0009_WYG_134-6a"/>
　奏<lb/>
户部宻議具奏<lb/>
　　雍正九年六月二十九日廣東觀風整俗使<hi>臣</hi>焦<lb/>
　　祈年謹<lb/>
　奏為宻奏事竊<hi>臣</hi>查潮州府之饒平縣地處東偏與<lb/>
　　福省之詔安縣緊接負山帶海宵小易於潛蹤<hi>臣</hi>
　　莅任後見該縣竊刦之案纍纍㡬經嚴飭加意廵<lb/>
　　防多方躧緝<hi>臣</hi>訪得有詔安縣窝棍黄五舍者倚<lb/>
<pb n="KR2f0009_WYG_134-6b"/>
　　恃世族慣蔵姦匪勾通饒邑之武舉俞猊狼狽作<lb/>
　　姦凡有竊刦多攜贓遁至福省銷賣驟難弋獲更<lb/>
　　交結吏役練捕人等毎遇事輒通同隐缷實為地<lb/>
　　方積棍為害隣境匪淺查俞猊巳於鄭汝式等案<lb/>
　　内因窩蔵盜牛賊犯現經革去武舉枷責發落在<lb/>
　　案而隔屬之黄五舍經移明福省地方官嚴行查<lb/>
　　究去後及<hi>臣</hi>親至饒平之黄岡細加訪察竝宻詢<lb/>
　　黄岡副將焦應林據云迄今仍然窩匪作姦似此<lb/>
<pb n="KR2f0009_WYG_134-7a"/>
　<lb/>
　<lb/>
　　以清盜源以靖地方者也謹據實宻<lb/>
　奏伏祈<lb/>
皇上睿鑒施行謹<lb/>
　奏<lb/>
諭劉世明阿爾賽趙國麟汝等職任封疆平時閉塞耳<lb/>
目並不留心察緝匪類及至隣省移咨照㑹又不盡力<lb/>
<pb n="KR2f0009_WYG_134-7b"/>
查究未知汝等是何心行具何面皮也今接朕諭若復<lb/>
漠視不加意訪究懲治或從而粉飾欺隐及反行開脱<lb/>
亦任汝等為之耳<lb/>
　　同日又<lb/>
　奏為宻奏事竊廣東各處山場歴有礦徒聚族私挖<lb/>
　　屢奉<lb/>
諭㫖查禁年来該地文武官弁欽遵奉行漸次寜謐<hi>臣</hi>
　　前於本年春間訪聞恵州府和平縣有礦徒八十<lb/>
<pb n="KR2f0009_WYG_134-8a"/>
　　餘人欲往湖廣之桂東縣刨礦<hi>臣</hi>以聚衆越境恐<lb/>
　　滋事端當即咨㑹督撫並飭該地方文武嚴查分<lb/>
　　别發落押觧管束在案又訪聞廣西梧州府懐集<lb/>
　　縣地方礦場現在開採聚集人衆至於數千<hi>臣</hi>以<lb/>
　　懐集地方與廣東山連水接礦徒趨利如騖恐致<lb/>
　　越境潛往當經咨㑹督撫並宻飭各該地方文武<lb/>
　　官弁於兩廣水陸隘口處所嚴行查察亦在案今<lb/>
　　<hi>臣</hi>於五月二十一日旋<hi>臣</hi>駐劄衙門接到督撫宻<lb/>
<pb n="KR2f0009_WYG_134-8b"/>
　　咨内開大學士奉<lb/>
㫖寄信湖廣桂東等處停止採礦著廣東督撫查禁越<lb/>
　　境礦徒毋使流散生事仰見我<lb/>
皇上睿慮周詳防㣲杜漸當經宻飭嚴查多方曉諭謹<lb/>
　　將從前訪聞查禁之處據實具<lb/>
　奏以仰慰<lb/>
皇上寜人息事之至意謹<lb/>
　奏<lb/>
<pb n="KR2f0009_WYG_134-9a"/>
覽<lb/>
粤東礦厰除嚴禁之外無二議也實力訪察禁約毋懈<lb/>
倘地方有司有貪利故縱者當嚴㕘示警至於隣省開<lb/>
採之處無依小民偶或越境謀食又當一論該省之不<lb/>
宜開採盖縁米價昻貴盜案毎繁之故不然何疎於湖<lb/>
廣廣西而獨嚴於粤東耶將此意随便令粤省官民知<lb/>
之假使粤東民俗一旦捨末趨本盡力耕耘至米糧充<lb/>
盈盜風寢息時礦沙乃天地自然之利亦何靳而不令<lb/>
<pb n="KR2f0009_WYG_134-9b"/>
為之也若以目前土俗人情而欲望開礦謀食斷不允<lb/>
行者<lb/>
　　同日又<lb/>
　奏為據實宻奏事竊<hi>臣</hi>蒙<lb/>
皇上天恩優渥疊加擢用前曾於恭請<lb/>
聖諭之日跪聆<lb/>
天語諄諄以廣東從前樹黨積習<lb/>
諭<hi>臣</hi>嗣於雍正八年十月初八日欽奉<lb/>
<pb n="KR2f0009_WYG_134-10a"/>
上諭厪念粤東文武不和令<hi>臣</hi>留心稽察<hi>臣</hi>跪誦之下<lb/>
　　時切凛遵伏惟<hi>臣</hi>抵任以来今逾一載毎留心體<lb/>
　　察從前積習<lb/>
皇上聖明燭照力破黨援及上年冬間祗承<lb/>
諭㫖之後大小臣工交相警惕争自濯磨多以懐私干<lb/>
　　咎為懼是邇年来粤東官常悉頼我<lb/>
皇上天地父母開誠化導之深恩可以仰慰<lb/>
聖懐逺注之至意至<hi>臣</hi>去年廵歴肇髙雷瓊等府地方<lb/>
<pb n="KR2f0009_WYG_134-10b"/>
　　今年春夏廵歴恵潮等府地方恵潮兩府風俗素<lb/>
　　稱刁悍今所至詞狀簡少連嵗豐收米價平減民<lb/>
　　皆樂業逺至南澳碣石之海島邊疆總屬寜謐<hi>臣</hi>
　　謹據廵歴情形一併奏<lb/>
聞謹<lb/>
奏<lb/>
據奏粤東官常民俗朕疑信相半歴觀外吏大都扵初<lb/>
到時必過言地方之廢弛及稍遲嵗月必極言風習之<lb/>
<pb n="KR2f0009_WYG_134-11a"/>
整理毎毎皆然覽之厭矣何能慰朕逺注之懐但當一<lb/>
秉忠誠竭力勉為之何在於言論章奏間耶地方情形<lb/>
果如所奏不但朕必知必聞天下人耳目自不可掩毋<lb/>
因一府一縣少有可觀及或誤聴誑辭聞見不真遂視<lb/>
全省為巳治已安而生懈弛之念也<lb/>
　　同日又<lb/>
　奏為奏<lb/>
聞事竊<hi>臣</hi>查韶州府英徳乳源等縣逼近猺峝重巒深<lb/>
<pb n="KR2f0009_WYG_134-11b"/>
　　谷素稱宵匪蔵姦之地前英徳令陳志儀弭盜無<lb/>
　　方因循諱飾以致多有竊刦之案業經㑹疏<lb/>
　題㕘查該地各案多係柳坑猺賊為害經撫臣委令<lb/>
　　曲江乳源二縣協拏<hi>臣</hi>咨㑹宻檄以猺獞為盜宜<lb/>
　　相機設法購緝不得妄拏滋擾時乳源曲江二令<lb/>
　　親帶練役裹糧入山如法躧緝巳據陸續拏獲猺<lb/>
　　賊鄧進寳盤雲才等二十餘人起出贓物俱經各<lb/>
　　事主認明給領其餘盜或自行投首或别猺縛獻<lb/>
<pb n="KR2f0009_WYG_134-12a"/>
　　除該員確審分案究擬聴候督撫二臣㑹<lb/>
　題外縁係猺峝盜夥今經拏獲各處猺山俱屬寜謐<lb/>
　　理合據實奏<lb/>
聞謹<lb/>
　奏<lb/>
緝捕有方自無滋擾辦理可謂是當<lb/>
　　雍正九年十月二十一日廣東觀風整俗使<hi>臣</hi>焦<lb/>
　　祈年謹<lb/>
<pb n="KR2f0009_WYG_134-12b"/>
　奏為奏<lb/>
聞事竊廣州省㑹之地五方雜處易於蔵姦<hi>臣</hi>不時嚴<lb/>
　　飭南番二縣並城守營曉夜廵查兹於九月間有<lb/>
　　湖廣差官毛峻徳外委把總劉成後齎奉督<hi>臣</hi>邁<lb/>
　　柱宻票禀稱有行刦江西官署案内盜犯沈二觧<lb/>
　　至湖廣孝感縣楊店地方脫逃奉<lb/>
㫖嚴拏今特一路蹤跡前来懇即添差查拏等語城守<lb/>
　　副將毛克明當即宻令千把目兵並該縣捕壯同<lb/>
<pb n="KR2f0009_WYG_134-13a"/>
　　来差四路截緝當將沈二獲住并獲随從二人一<lb/>
　　名王廷魁一名宋二鎖子起出衣飾各贓逐一登<lb/>
　　記明白禀報前来經㑹同督撫飭令番禺縣訊供<lb/>
　　據沈二將行刦江西官署後觧至湖廣地方脫逃<lb/>
　　直認不諱其王廷魁供係雇来煑飯宋二鎖子供<lb/>
　　稱賣身跟随除現將沈二等三人並起出各贓㸃<lb/>
　　交来差一面多撥兵役小心護送遞觧外事闗拏<lb/>
　　獲隣省大盜合行奏<lb/>
<pb n="KR2f0009_WYG_134-13b"/>
聞謹<lb/>
　奏<lb/>
此案盜犯之緝獲殊屬可嘉有㫖諭部<lb/>
　　同日又<lb/>
　奏為據實奏<lb/>
聞仰祈<lb/>
睿鑒事竊查廣東州縣地方緊要廵檢三十三缺前曾<lb/>
　　准部議比照州縣繁簡調補之例於通省雜職内<lb/>
<pb n="KR2f0009_WYG_134-14a"/>
　　選才能强壯之員調補如果廵緝三年並無盜案<lb/>
　　准其即陞業經遵行在案查有廣州府番禺縣茭<lb/>
　　塘司廵檢李藻才力强幹一切查姦緝匪不遺餘<lb/>
　　力地方寜謐督臣<lb/>
　題請陞補縣丞因格於部議仍留該司供職又有潮<lb/>
　　州府恵来縣葵潭司巡檢黄繩中才具敏練殫力<lb/>
　　查緝宵小屏跡該府以饒平縣之黄岡司宻邇福<lb/>
　　省盜賊易於蔵姦曽將該廵檢詳請調補亦在案<lb/>
<pb n="KR2f0009_WYG_134-14b"/>
　　<hi>臣</hi>思廵檢一官専司捕緝查察地方最為緊要廣<lb/>
　　東山海交錯之區既當嚴行甄别以専責成更宜<lb/>
　　格外奬賞以示鼓勵今李藻黄繩中實係才識兼<lb/>
　　優之能員所轄地方卓有成效<hi>臣</hi>體察既實不敢<lb/>
　　壅於上<lb/>
聞倘蒙<lb/>
皇上天恩不拘資格特加擢用以展其才<lb/>
敕諭督撫咨部引<lb/>
<pb n="KR2f0009_WYG_134-15a"/>
見凡在㣲員益當感激鼓舞勉圖報稱矣為此據實具<lb/>
　奏伏祈<lb/>
皇上睿鑒施行謹<lb/>
　奏<lb/>
有㫖諭督撫二臣矣汝亦將曾經奏朕之處更面言之<lb/>
　　雍正十年二月二十八日廣東觀風整俗使<hi>臣</hi>焦<lb/>
　　祈年謹<lb/>
　奏為奏<lb/>
<pb n="KR2f0009_WYG_134-15b"/>
聞事竊照廣東地方今春正二兩月雨水霑足正值春<lb/>
　　耕之候得此膏雨時沛髙下原隰咸皆以次蒔插<lb/>
　　將来可卜豐收粤東二麥甚蚤此時皆已茂秀春<lb/>
　　間米糧毎石價銀六七八錢不等其産榖最少之<lb/>
　　州縣間有價至一兩者至於各鎮協營遊廵駐防<lb/>
　　凡一切查緝事宜應與該地方文武協理之處俱<lb/>
　　各以時具報近来盜賊亦漸稀少地方寜謐理合<lb/>
　　繕摺奏<lb/>
<pb n="KR2f0009_WYG_134-16a"/>
聞謹<lb/>
　奏<lb/>
粤東雨水米價情形以手加額覽焉<lb/>
　　同日又<lb/>
　奏為奏<lb/>
聞事竊查匪犯俞猊與福省詔安縣黄五舍朋謀作姦<lb/>
　　<hi>臣</hi>前訪察確實業巳摺<lb/>
　奏詎俞猊梟性不悛於去年九月間糾黨歃血拜盟<lb/>
<pb n="KR2f0009_WYG_134-16b"/>
　　種種不法經黄岡協暨饒平縣拏獲並匪黨陳阿<lb/>
　　幼等犯押觧来省質訊之下供招結黨拜把謀為<lb/>
　　不軌歴歴不諱又據俞猊供稱八月十五日下午<lb/>
　　曽到福建下葛墟黄五舍家商量報讐的事要他<lb/>
　　招些人来幫我黄五舍說我這裏容易那江歆也<lb/>
　　可以招得約定九月十三夜在青峯山㑹齊打搶<lb/>
　　潮州府城不想黄五舍被福建上司拏去了他留<lb/>
　　下話與黄加皮黄亦寛黄金說如俞猊来要人你<lb/>
<pb n="KR2f0009_WYG_134-17a"/>
　　等可約些人去小的又約九月二十三日在南門<lb/>
　　外㑹齊後因海陽縣訪知都拏去了等語随經㑹<lb/>
　　同督撫咨提黄五舍前来經藩臬兩司道府在於<lb/>
　　撫臣署内分别質訊據黄五舍將俞猊所供之處<lb/>
　　俱各一一招認<hi>臣</hi>思俞猊黄五舍二犯雖一在潮<lb/>
　　州饒平縣一在漳州詔安縣但適當閩粤交接之<lb/>
　　地呼吸相通從前窩盜窩贓既已無所不為今又<lb/>
　　包蔵禍心招人歃血拜把圖謀為匪現在供認確<lb/>
<pb n="KR2f0009_WYG_134-17b"/>
　　鑿不亟剪除將来海疆重地貽害匪淺除現在移<lb/>
　　咨㑹提供出之黄加皮黄亦寛黄金到案嚴訊幫<lb/>
　　人約㑹實情另行奏<lb/>
聞外所有提到黄五舍供認招黨謀匪實情理合具<lb/>
　奏伏祈<lb/>
皇上睿鑒施行謹<lb/>
　奏<lb/>
事闗紏黨圖謀為匪務湏徹底嚴究毋得草率完結<lb/>
<pb n="KR2f0009_WYG_134-18a"/>
　　雍正十年五月二十九日廣東觀風整俗使<hi>臣</hi>焦<lb/>
　　祈年謹<lb/>
　奏為奏<lb/>
聞事竊照廣東入夏以来五風十雨極其調順目下各<lb/>
　　屬早稻茂秀旬日之間即可登場葢粤地五月天<lb/>
　　氣毎慮雨水連綿曠日不雨又慮苗乾今恰得隔<lb/>
　　日即雨一雨便晴真所謂雨𤾉時若也聞廣西雨<lb/>
　　水頗多自梧州而東下流入三江一帶廣州之南<lb/>
<pb n="KR2f0009_WYG_134-18b"/>
　　海三水等縣肇慶之四㑹開建等縣地多基圍而<lb/>
　　勢當西水之衝今年西水頻發而随長随消各處<lb/>
　　基圍保固無虞五月内各屬報到米價較三月更<lb/>
　　加平減人民樂業近聞科<hi>臣</hi>徐杞廵查恵潮兩府<lb/>
　　山場如恵屬之博羅永安歸善等縣有名鍋底山<lb/>
　　鳯凰嶂等處衆山綿亘係歴来隴口最多礦徒出<lb/>
　　没之藪今隴口俱經封塞多有青草長平非同時<lb/>
　　開時閉之形邇来礦徒實屬斂戢稀少目下因大<lb/>
<pb n="KR2f0009_WYG_134-19a"/>
　　官田新設鶴山縣一帶地方查其可墾之荒田甚<lb/>
　　多現與督臣撫臣議商招集恵潮各屬無業之民<lb/>
　　安插耕種俟科臣回省與督撫㑹議酌定奏<lb/>
聞際此時和年豐皆蒙<lb/>
皇上洪福廣被澤遍海疆<hi>臣</hi>等身任地方之責務期人<lb/>
　　有利頼俗盡還淳以仰副<lb/>
聖天子敎養斯民之至意為此具摺奏<lb/>
聞謹<lb/>
<pb n="KR2f0009_WYG_134-19b"/>
　奏<lb/>
以手加額覽之<lb/>
　　雍正十年八月十九日廣東觀風整俗使<hi>臣</hi>焦祈<lb/>
　　年謹<lb/>
　奏為奏<lb/>
聞事竊照香山縣屬淇澳蔴子二村因其獨處海中居<lb/>
　　民毎多為盜經督撫與<hi>臣</hi>訪知各犯姓名委員並<lb/>
　　檄飭該縣協按名宻拏當經現獲羅象茂等三十<lb/>
<pb n="KR2f0009_WYG_134-20a"/>
　　餘名自行投首歐陽徳輝等四十名現在分别究<lb/>
　　結已經㑹同督撫合詞具<lb/>
　奏無庸瀆陳外再查新㑹新寜開平等縣交界之處<lb/>
　　有百峰山綿亘數百餘里向為盜藪急則直趨香<lb/>
　　山廣海寨一帶洋面往来飄忽刦奪時聞最為民<lb/>
　　害<hi>臣</hi>與督撫多方設法併宻飭文武用心緝拏今<lb/>
　　據開平縣自行投首賊首李雅拱一名又廣海寨<lb/>
　　署遊擊馮元報稱擒獲楜椒四等九名又新寜縣<lb/>
<pb n="KR2f0009_WYG_134-20b"/>
　　報稱首獲乂脚三等四名又肇慶府禀據開平縣<lb/>
　　張令陸續招到陳上滑等三十三名及新寜縣拏<lb/>
　　獲鄺天逺等五名此數十名者俱係著名積盜非<lb/>
　　尋常匪竊可比除有案者歸案究擬投首招致者<lb/>
　　令其緝賊贖罪仍一面嚴飭該地方文武逐細搜<lb/>
　　捕務使驅除浄盡不留餘孽以靖根株所有續獲<lb/>
　　百峰山等處各盜縁由理合繕摺奏<lb/>
聞謹<lb/>
<pb n="KR2f0009_WYG_134-21a"/>
　奏<lb/>
據奏粤東積賊陸續首獲盜風漸次止息嘉悅覽焉勉<lb/>
之<lb/>
　　同日又<lb/>
　奏為據實宻奏事竊照廣東從前文武不和樹黨營<lb/>
　　私之積弊蒙<lb/>
皇上洞察嚴加懲剔又<lb/>
特頒諭㫖遍行刋刻宣示勸戒近年以来督撫提鎮咸<lb/>
<pb n="KR2f0009_WYG_134-21b"/>
　　以和衷相率而各屬員弁亦頗知凛遵懼蹈隕越<lb/>
　　目下粤省局面實不比往年此<hi>臣</hi>之不敢壅於上<lb/>
聞理合據實陳<lb/>
　奏者也抑<hi>臣</hi>猶有不敢隐諱宻行奏<lb/>
聞者如肇慶府陽江縣衙内偷盜餉銀該縣㕘革知縣<lb/>
　　邱慤隐諱不報濫拏無辜疊夾又復𣲖紳衿貸償<lb/>
　　經肇羅道張渠訪實飭肇慶府查究諱盜濫夾並<lb/>
　　𣲖償是真嗣肇羅道至省在廵撫官㕔司道官員<lb/>
<pb n="KR2f0009_WYG_134-22a"/>
　　㑹集之所按察司黄文煒倡言邱慤係湖北王廵<lb/>
　　撫特薦之人肇羅道此番嚴查邱令若罹㕘革王<lb/>
　　廵撫當有降調處分同衆面責張廵道之非張渠<lb/>
　　荅云稽查盜案本廵道之責非為多事兩相争論<lb/>
　　嗣經陞任撫<hi>臣</hi>鄂彌逹將邱令㑹疏<lb/>
　題㕘而司道之情形猶未釋然又髙州府通判管復<lb/>
　　始委修海船事務該通判侵蝕船料銀兩經髙雷<lb/>
　　亷道毛世榮查出詳掲詎髙州府知府張兆鳯徇<lb/>
<pb n="KR2f0009_WYG_134-22b"/>
　　情曲庇屢向該道求寛該道因將張兆鳯一併附<lb/>
　　掲嗣道府先後至省按察司黄文煒設席衙内招<lb/>
　　毛世榮飲酒勒與該府張兆鳯講和毛世榮云法<lb/>
　　之所在理應掲㕘原非為私情起見無庸和息按<lb/>
　　察司厲色相加立促張兆鳯㑹飲而散又督臣通<lb/>
　　飭文武嚴禁米榖私鹽出入口岸一案按察司黄<lb/>
　　文煒直用文申飭提督語言過當以致提<hi>臣</hi>張溥<lb/>
　　據文通咨又訪察得近来署督<hi>臣</hi>鄂彌逹因臬司<lb/>
<pb n="KR2f0009_WYG_134-23a"/>
　　行止乖張曾經面飭而黄文煒致生怨懟頗以為<lb/>
　　言<hi>臣</hi>竊以為現今通省文武羣相砥礪漸化積習<lb/>
　　臬司大員如此行徑恐生嫌疑之漸於粤東官方<lb/>
　　所闗匪輕<hi>臣</hi>受<lb/>
皇上重恩不敢稍有欺隐為此據實宻行奏<lb/>
聞謹<lb/>
　奏<lb/>
此奏是意見亦屬公當另有諭㫖從部頒發<lb/>
<pb n="KR2f0009_WYG_134-23b"/>
　　雍正十年十一月十九日廣東觀風整俗使<hi>臣</hi>焦<lb/>
　　祈年謹<lb/>
　奏為奏<lb/>
聞事竊照廣東今年雨𤾉時若早稲豐登米價甚平<hi>臣</hi>
　　經具摺奏<lb/>
聞兹秋收告成據各屬呈報年登大有兼之嘉榖蕃生<lb/>
　　一莖自雙穂以至七穂一本自十數穂以至一百<lb/>
　　二十九穂自四五尺長至一丈一尺不等各該地<lb/>
<pb n="KR2f0009_WYG_134-24a"/>
　　方文武官弁齎送呈閱前来巳經督撫與<hi>臣</hi>合詞<lb/>
　　奏<lb/>
聞并函匣繪圖遣員恭<lb/>
　進在案且粤東地方遼濶通省亘數千里十府二州<lb/>
　　收成分數大率如一現在天時和暖播種二麥早<lb/>
　　已青蔥米價自六錢以至八錢九錢不等地方處<lb/>
　　處寜謐萬民樂業所有特産嘉榖及年嵗順成縁<lb/>
　　由理合奏<lb/>
<pb n="KR2f0009_WYG_134-24b"/>
聞謹<lb/>
　奏<lb/>
覽粤東收穫情形欣慶之懐莫可言喻<lb/>
　　同日又<lb/>
　奏為奏<lb/>
聞事竊照香山縣依山傍海素稱積盜之區除擒撫蔴<lb/>
　　子淇澳二村各盜共八十餘名巳經督撫與<hi>臣</hi>合<lb/>
　　詞具<lb/>
<pb n="KR2f0009_WYG_134-25a"/>
　奏嗣督撫與<hi>臣</hi>復面諭該縣協用心訪查務盡根株<lb/>
　　以仰副<lb/>
皇上除盜安民之至意今於十一月十四日據香山協<lb/>
　　副將黄錫申香山縣知縣魯遐齡報稱查張婆澳<lb/>
　　圓山仔等處良匪不一親詣該地方宣揚<lb/>
聖徳天威多方招撫自八月二十七日至十月二十四<lb/>
　　日又陸續投首林開運等共四十二名等情現俱<lb/>
　　行司審擬在案又新㑹新寜等縣交界之百峰山<lb/>
<pb n="KR2f0009_WYG_134-25b"/>
　　尤為盜藪<hi>臣</hi>與督撫宻飭該文武實力緝拏除擒<lb/>
　　撫積盜李雅拱等數十餘名之外但山深林宻恐<lb/>
　　猶有匪竊潛蔵一時搜捕不到有署廣海寨遊撃<lb/>
　　馮元實心捕盜歴著勞績前在百峰山擒撫各盜<lb/>
　　該員出力居多今該員又於十一月初八日招撫<lb/>
<pb n="KR2f0009_WYG_134-26a"/>
　　　人地相宜伏祈<lb/>
　皇上諭令督臣酌量題補實為恩便至前後擒撫各盜<lb/>
　　　或於本省酌量安插或仍照舊例分發各省現在<lb/>
　　　遵照奉到<lb/>
　皇上硃批督臣㑹同奏摺<lb/>
　諭㫖督撫與<hi>臣</hi>宻議按其情形詳加酌定另行具<lb/>
　　奏所有香山百峰山續行招撫投首各盜縁由理合<lb/>
　　　具摺奏<lb/>
<pb n="KR2f0009_WYG_134-26b"/>
　聞謹<lb/>
　　奏<lb/>
　覽<lb/>
　<lb/>
　<lb/>
　<lb/>
　<lb/>
硃批諭㫖巻一百三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_150-1a"/>
　欽定四庫全書<lb/>
硃批諭旨巻一百五十<lb/>
硃批鄂禮奏摺<lb/>
　　　雍正六年八月初二日郎中<hi>臣</hi>鄂禮謹<lb/>
　　奏為請<lb/>
　㫖事竊<hi>臣</hi>一介庸愚荷䝉<lb/>
　聖恩命往江南協理水利事務自抵蘇以来日夜冰兢<lb/>
　　　前吴淞江陳家渡堵築决壩之時<hi>臣</hi>因在七浦徐<lb/>
<pb n="KR2f0009_WYG_150-1b"/>
　　　六涇福山塘等工監催督浚未在彼處但奉<lb/>
　<lb/>
　<lb/>
　殊遇從此若不更加奮勉竭盡駑駘以圗仰報<lb/>
　髙深於萬一即叨䝉<lb/>
　聖恩寬宥不加譴責亦必黙受㝠誅實狗彘不食其餘<lb/>
　　　有何面目見<hi>臣</hi>父於地下也所有吴淞江東叚未<lb/>
　　　完工程前經河<hi>臣</hi>齊蘇勒前往相度機宜用混江<lb/>
<pb n="KR2f0009_WYG_150-2a"/>
　　龍拖刷河底業巳深通又令<hi>臣</hi>等率領效力人員<lb/>
　　清理兩岸今皆如式告竣是從前題報應修各河<lb/>
　　皆巳完工惟有吴淞閘劉河之天妃閘并徐六涇<lb/>
　　閘此三處閘座尚未興修現今㑹同河<hi>臣</hi>齊蘇勒<lb/>
　　署撫<hi>臣</hi>張坦麟等料估造冊具<lb/>
　題但修建閘座必俟農隙水涸之時方可施工<hi>臣</hi>今<lb/>
　　在此竝無辦理之事且<lb/>
陛辭出京一年有餘犬馬戀<lb/>
<pb n="KR2f0009_WYG_150-2b"/>
　<lb/>
　<lb/>
天顔恭請<lb/>
聖訓再回蘇監修閘工庶小臣之微悃得伸而於閘工<lb/>
　　亦不至遲誤為此具摺請<lb/>
㫖謹<lb/>
　奏<lb/>
覽<lb/>
<pb n="KR2f0009_WYG_150-3a"/>
　　雍正七年閏七月二十六日郎中<hi>臣</hi>鄂禮謹<lb/>
　奏為恭謝<lb/>
天恩事雍正七年七月二十九日接准蘇州布政司咨<lb/>
　　稱貴部郎養㢘一項巳經奏明奉<lb/>
㫖俞允今將雍正七年春夏二季養廉銀五百兩差官<lb/>
　　移送等因到<hi>臣</hi>隨望<lb/>
闕叩頭謝<lb/>
恩照數領受訖竊念<hi>臣</hi>一介庸愚荷蒙<lb/>
<pb n="KR2f0009_WYG_150-3b"/>
聖主隆恩命理江南水利二年以来涓埃未效前䝉<lb/>
聖慈憫<hi>臣</hi>未育子嗣<lb/>
恩准接取家眷今又念<hi>臣</hi>艱於資斧<lb/>
賞給養㢘<lb/>
曠典疊頒體恤周到實非微<hi>臣</hi>一身所能上報倘得延<lb/>
　　有嗣息子子孫孫所當永效馳驅以答<lb/>
髙厚者也至<hi>臣</hi>督浚淮揚二府河道先浚江儀二邑槐<lb/>
　　子烏塔二河及泰如二處運河并泰州興化界内<lb/>
<pb n="KR2f0009_WYG_150-4a"/>
　　丁溪小海青龍海河三道皆巳如式挑竣驗明收<lb/>
　　工其續浚諸河總俟農隙興工完竣一併㑹疏題<lb/>
　　報外但<hi>臣</hi>在工既久周歴各河有一二處尚須斟<lb/>
　　酌者請為我<lb/>
皇上敬陳之如泰州新城鎮至東臺一百二十里原估<lb/>
　　北岸築堤以為鹽艘輓運縴路<hi>臣</hi>於正月履勘水<lb/>
　　尚瀰漫東西大泊一半不露岸脚似應築堤分別<lb/>
　　湖河以資輓運今自海河開通河水東洩之後積<lb/>
<pb n="KR2f0009_WYG_150-4b"/>
　　水盡消支河港汊畢露周察情形計通河自臨潼<lb/>
　　至東臺六十里兩岸頗高無容築堤自新城至臨<lb/>
　　潼六十里河濶泥淤無從取土東西皆係大泊即<lb/>
　　使堤成風水衝擊工難堅久且支港凡六十條悉<lb/>
　　資灌溉遇西水大至之年藉以宣洩如横亘一堤<lb/>
　　流洩不暢泰興諸處必受其害且從來鹽艘經由<lb/>
　　竝無傾覆過壩應掣竝無遲誤詢之居民咸云此<lb/>
　　堤不築為便原估銀六萬餘兩即可移浚别處要<lb/>
<pb n="KR2f0009_WYG_150-5a"/>
　　工又泰州境内自富安塲至海安鎮徐家壩三十<lb/>
　　里為各塲通津今河道淤淺鹽艘不行民田乾涸<lb/>
　　應増估挑浚寬深則興泰各塲鹽運即可竟至徐<lb/>
　　家壩盤壩入如臯運河於風水盛大之時可以不<lb/>
　　走新城臨潼諸大泊至為妥便而三十餘里兩岸<lb/>
　　民田得資灌溉誠商民交利之工也又如臯丁堰<lb/>
　　鎮至白蒲三十里為通如運道從前上游河道未<lb/>
　　開尚不覺其淤淺今自泰州之髙橋起至丁堰止<lb/>
<pb n="KR2f0009_WYG_150-5b"/>
　　一律開浚深通則白蒲三十里比上下河道地勢<lb/>
　　稍髙舟船往来每至阻滯亦應一律開深五尺庶<lb/>
　　民船運艘均獲利便又如臯丁堰至岔河由岔河<lb/>
　　北至壩鎮再東北至豐利塲又由岔河而東經馬<lb/>
　　塘塲至掘港塲共計程一百二十里為上十塲鹽<lb/>
　　艘必由之道現在淤淺間露河底合行開浚又鹽<lb/>
　　城縣所屬之串塲河七十里前以產鹽無多未議<lb/>
　　開浚細加訪察鹽城各竈産鹽固多因河道淤淺<lb/>
<pb n="KR2f0009_WYG_150-6a"/>
　　搬運維艱是以官商買出者少而鹽梟私販者多<lb/>
　　今查勘河水深不過二三尺亦應一律開通以濟<lb/>
　　鹽艘行運又江都縣所屬徐家涵一口北接邵伯<lb/>
　　金灣各壩之水南承灣頭閘人字河諸水自西而<lb/>
　　東之咽喉向防貨船私過修建木涵洞隔斷故農<lb/>
　　商来往至此必湏盤剥過船甚為不便且西水大<lb/>
　　至木涵亦阻木勢<hi>臣</hi>細加相度宜建單金門石閘<lb/>
　　一座閘上𣲖員㸔守按時唘閉既可盤察私販又<lb/>
<pb n="KR2f0009_WYG_150-6b"/>
　　可便利行舟且水勢無阻與上下河道均有禆益<lb/>
　　抑<hi>臣</hi>更有請者揚州水利五塘為要五塘之復建<lb/>
　　閘為先今雖開浚槐子河烏塔溝引水入塘不過<lb/>
　　塘内田地得資灌溉與塘上髙田終無裨益且揚<lb/>
　　州榖産專賴西北二鄉諺云西山熟揚州足而西<lb/>
　　北地勢高昂専藉五塘之水以資灌溉是五塘一<lb/>
　　復則西北兩鄉數十萬畝之民田得以均沾樂利<lb/>
　　夫復五塘則建閘築堤設夫三事闕一不可盖閘<lb/>
<pb n="KR2f0009_WYG_150-7a"/>
　　不建則塘不能復堤不築則閘亦虚存夫不設則<lb/>
　　姦宄私行挖决堤不終保通計三事需費不湏萬<lb/>
　　金便可寬然有餘而西北民田獲益無窮以上數<lb/>
　　則仰祈<lb/>
聖鑒敕下督撫河道諸臣詳勘妥議題覆實力奉行庶<lb/>
　　於商民均有裨益矣謹<lb/>
　奏<lb/>
所奏開浚建閘數則朕命該督撫與爾㑹同查議具奏<lb/>
<pb n="KR2f0009_WYG_150-7b"/>
亦無拘泥巳見渉於膠固但就理之長處秉公確計辦<lb/>
理可也<lb/>
　　雍正七年十一月十六日郎中<hi>臣</hi>鄂禮謹<lb/>
　奏為據實奏<lb/>
聞事雍正七年十一月初十日接准江南河道總督孔<lb/>
　　毓珣移㑹工部咨文内開原任山東廵撫陳世倌<lb/>
　　㕘奏江南水利效力候選知縣文鐸褚菊書原委<lb/>
　　監修閘座全不上𦂳料理一味奔競鑽營署事請<lb/>
<pb n="KR2f0009_WYG_150-8a"/>
　　將文鐸禇菊書革去職銜停其委署等因具奏奉<lb/>
㫖著照陳世倌所請將文鐸褚菊書革去職銜停其委<lb/>
　署專令督催閘工俟工完之日總河具題請㫖若仍<lb/>
　復怠玩貽誤即行題㕘從重治罪欽此轉行知照前<lb/>
　　来伏查修建吴淞劉河等閘經工部議覆令該撫<lb/>
　　估冊具題去嵗十一月内挑選督修海塘人員時<lb/>
　　<hi>臣</hi>等以吴淞等閘將来修建之時不可無諳練之<lb/>
　　員監督修理故與陳世倌同撫<hi>臣</hi>尹繼善選留候<lb/>
<pb n="KR2f0009_WYG_150-8b"/>
　　補知府徐成棟候選知縣文鐸褚菊書以備監修<lb/>
　　閘工撫<hi>臣</hi>尹繼善又以江南地方官員多於閘工<lb/>
　　不諳隨同委徐成棟㑹同該地方官料估造冊移<lb/>
　　送前河<hi>臣</hi>齊蘇勒将應用木石等物核定其物料<lb/>
　　價值以江南江北不同發回該撫衙門轉交該地<lb/>
　　方官按依時價確核而地方官所定價值多有不<lb/>
　　符經尹繼善屢駁核减後因署撫屢更往返商酌<lb/>
　　多需時日尚未估計具題是閘工需用錢糧尚未<lb/>
<pb n="KR2f0009_WYG_150-9a"/>
　　題定承修官尚未領帑辦料監工之員從何料理<lb/>
　　陳世倌奏稱文鐸褚菊書全不上緊料理一味奔<lb/>
　　競甚為屈抑且文鐸褚菊書在水利效力二年有<lb/>
　　餘凡有差委無不竭盡心力勤慎辦理平昔安靜<lb/>
　　守分不敢妄為實效力人員中之最優者即督撫<lb/>
　　<hi>臣</hi>范時繹尹繼善彭維新等亦素所悉知仰懇<lb/>
聖恩敕下督撫諸臣將文鐸褚菊書二員有無不實心<lb/>
　　不安分奔競鑽營之處據實詳查則<hi>臣</hi>言之謬與<lb/>
<pb n="KR2f0009_WYG_150-9b"/>
　　不謬陳世倌㕘奏之實與不實自可昭然灼見矣<lb/>
　　<hi>臣</hi>因身在工次深知二員情事屈抑冒昩陳奏伏<lb/>
　　乞<lb/>
皇上睿鑒施行謹<lb/>
　奏<lb/>
所奏甚屬可嘉候朕另降諭㫖<lb/>
　　雍正七年十二月二十七日郎中<hi>臣</hi>鄂禮謹<lb/>
　奏為恭謝<lb/>
<pb n="KR2f0009_WYG_150-10a"/>
天恩事雍正七年十二月十九日<hi>臣</hi>齎摺家人敬捧<lb/>
御賜哈密𤓰抵工<hi>臣</hi>隨恭設香案望<lb/>
闕叩頭謝<lb/>
恩訖跪唘摺封荷䝉<lb/>
硃批嘉奬<hi>臣</hi>伏讀之下感激惶悚莫可名言前者<hi>臣</hi>胞<lb/>
　　兄鄂爾泰少效微勞叨䝉<lb/>
聖主格外隆恩<lb/>
特加少保復<lb/>
<pb n="KR2f0009_WYG_150-10b"/>
恩及先世將<hi>臣</hi>曾祖祖父俱照總督加内大臣兵部尚<lb/>
　　書職銜給與一品<lb/>
封誥并將<hi>臣</hi>曾祖圖捫與祀昭忠寺牌位改書新贈之<lb/>
　　銜入於大臣之列捧讀<lb/>
聖諭不勝感激涕零伏念<hi>臣</hi>曾祖效忠於百餘年之前<lb/>
　　今䝉我<lb/>
皇上追贈於百餘年之後三代加封一門増慶榮在祖<lb/>
　　父光及子孫不獨爾泰一身感戴靡涯凡為後者<lb/>
<pb n="KR2f0009_WYG_150-11a"/>
　　稍有人心若不夙夜惕厲各竭精誠或少有一毫<lb/>
　　瞻顧一毫退縮不可以對<lb/>
君父即不可以對祖宗不可以對兄長即不可以對天<lb/>
　　下萬世<hi>臣</hi>在諸兄弟中雖至庸懦亦頗具心肝從<lb/>
　　此願益加䇿勵同心效法仰體我<lb/>
皇上大公至正之心以矢微<hi>臣</hi>竭忠盡誠之志不致貽<lb/>
　　玷先人正所以仰酬<lb/>
聖主為此繕摺恭謝<lb/>
<pb n="KR2f0009_WYG_150-11b"/>
天恩曷勝懽忭頂感之至謹<lb/>
　奏<lb/>
勉之但能聽受汝兄鄂爾泰之敎訓則為人之道為臣<lb/>
之道皆有所矜式也然為善最難思齊匪易其本體猶<lb/>
堪勉傚若其用處乃闗天資學問非朝夕可强能者能<lb/>
於本體處竭力不巳庶幾其用漸臻從外逐事倣學則<lb/>
誤矣<lb/>
　　同日又<lb/>
<pb n="KR2f0009_WYG_150-12a"/>
　奏為奏<lb/>
聞事竊照先經署督<hi>臣</hi>范時繹等原題估淮揚所屬應<lb/>
　　浚河道共十一處内江都縣所屬之槐子河儀徴<lb/>
　　縣所屬之烏塔溝泰州運河如臯縣運河又海河<lb/>
　　三道此七處河道於今年春間開浚告竣已經<lb/>
　奏報完工其餘四處串場河車路河海溝河界河於<lb/>
　　九月十一日起築壩戽水俟壩工築完河水戽乾<lb/>
　　於十月二十等日開工挑土<hi>臣</hi>等住宿河干往返<lb/>
<pb n="KR2f0009_WYG_150-12b"/>
　　督催今各工於十二月二十日以内次第報完<hi>臣</hi>
　　隨偕同淮揚道白鍾山監督水利郎中程夢瑛逐<lb/>
　　一丈驗所開各河皆寛深如式河底一律坦平挑<lb/>
　<lb/>
　<lb/>
　　舞感頌<lb/>
皇仁又丁溪海河今春勘估之時見上段河水深於下<lb/>
　　段且以下段開浚深通當西水大發之時上段可<lb/>
<pb n="KR2f0009_WYG_150-13a"/>
　　以借水勢衝刷故止將下段估計開浚而上段五<lb/>
　　千九百餘丈未入估計之内今下游開通河水東<lb/>
　　注上段畢露河底<hi>臣</hi>等細加勘驗比閘口猶髙二<lb/>
　　尺有餘縱遇西水大發亦不能衝刷開通直達下<lb/>
　　游若不一律加挑閘口不能暢流終有阻於宣洩<lb/>
　　計開挑此河需費三千餘金查今嵗開濬各河共<lb/>
　　節省壩工子堰銀五千餘兩即於此節省銀内動<lb/>
　　支以為開河之費不湏另請錢糧理合<lb/>
<pb n="KR2f0009_WYG_150-13b"/>
　奏明再原估應修閘座共六處内除草堰口閘廖家<lb/>
　　港閘俱已修建完竣其小海場閘草堰場閘青龍<lb/>
　　閘石䃮口閘亦皆釘樁鋪底而小海草堰二閘已<lb/>
　　砌閘墻三層因時值隆冬恐砌灰灌漿結凍不乾<lb/>
　　將来難保永逺堅固暫且停工俟春氣融和再行<lb/>
　　儧修告竣另摺<lb/>
　奏報原任廵撫陳時夏聞得伊母患病於十一月十<lb/>
　　二日前往蘇州省視尚未回来因不在工次未與<lb/>
<pb n="KR2f0009_WYG_150-14a"/>
　　　㑹銜合併聲明謹<lb/>
　　奏<lb/>
　陳時夏不過備數而已其在工與否何足言及<lb/>
　　　雍正十年二月十一日管理長蘆鹽政<hi>臣</hi>鄂禮謹<lb/>
　　奏為恭報久晴得雪仰慰<lb/>
　聖懐事竊以時值春耕四郊皆資雨雪跪讀<lb/>
　上諭實切悚惶正在諄諭屬員各宜仰體<lb/>
　聖心共加警惕乃於二月十一日子時驟雪至天明四<lb/>
<pb n="KR2f0009_WYG_150-14b"/>
　　　野堆積除融化外猶盈二寸有餘至巳時雪尚未<lb/>
　　　止久乾之土現已沾潤仰見<lb/>
　聖主精誠感格<lb/>
上蒼不勝歡慶理合繕摺奏<lb/>
　聞謹<lb/>
　　奏<lb/>
　此時雪雨正為應期膏澤朕不覺以手加額欣慶之至<lb/>
　　　雍正十年五月二十日管理長蘆鹽政<hi>臣</hi>鄂禮謹<lb/>
<pb n="KR2f0009_WYG_150-15a"/>
　奏為奏<lb/>
聞事竊<hi>臣</hi>奉户部劄付到<hi>臣</hi>據王慎徳呈稱慎徳父王<lb/>
　　惠民懇將薊州遵化等十一州縣加引三萬道每<lb/>
　　年納課銀一萬四千兩等因<hi>臣</hi>查王惠民原同梁<lb/>
　　樟承辦張霖名下薊遵等八州縣引二萬一千一<lb/>
　　百八十道又王惠民自認灤州遷安樂亭三州縣<lb/>
　　引七千一百四十一道二共引二萬八千三百二<lb/>
　　十一道原屬地廣引少私鹽得以乗機混入今王<lb/>
<pb n="KR2f0009_WYG_150-15b"/>
　　惠民既請加引三萬道殊為益課利民應就原認<lb/>
　　行銷地方酌量分派至其餘各地方奉户部劄付<lb/>
　　内開或有殷實商人可以照例增加引目之處令<lb/>
　　<hi>臣</hi>作速定議具奏<hi>臣</hi>通查長蘆殷實大商原不甚<lb/>
　　多其行銷地方有引少而不敷行銷者有引多而<lb/>
　　不免壅滯者經前鹽<hi>臣</hi>莾鵠立題明准令通融代<lb/>
　　銷將不能銷之積引通融於能銷地方截長補短<lb/>
　　踵行至今商民均便若必按地加引轉恐拘滯難<lb/>
<pb n="KR2f0009_WYG_150-16a"/>
　　行今據衆商情愿請發餘引五萬道存貯司庫先<lb/>
　　將地方額引領辦將銷不及額地方之引通融代<lb/>
　　銷如額引全數通完復給發餘引行銷照數納課<lb/>
　　統於奏銷時彚冊報部若餘引一併領完再請頒<lb/>
　　給倘有存剰亦儘數繳部如此則不拘以地方而<lb/>
　　易於通變不限以額數而樂於行銷矣謹先具摺<lb/>
　　奏<lb/>
聞伏乞<lb/>
<pb n="KR2f0009_WYG_150-16b"/>
聖裁指示倘荷<lb/>
俞允即將遵薊等州縣分派加引數目及再請餘引五<lb/>
　　萬道之處具疏<lb/>
　題覆謹<lb/>
　奏<lb/>
此等奉部飭議之件徑行據情題覆可也何必又多一<lb/>
番煩凟<lb/>
諭鄂禮知悉近聞天津竊盜甚多武弁禁捕不力今汝<lb/>
<pb n="KR2f0009_WYG_150-17a"/>
署理鎮篆當嚴加訓飭以靖此風亦併諭直督李衛矣<lb/>
務湏竭力整理毋使滋蔓以仰副朕旨<lb/>
　　雍正十年十一月初七日長蘆廵鹽御史暫署天<lb/>
　　津總兵官印務<hi>臣</hi>鄂禮謹<lb/>
　奏為欽奉<lb/>
上諭敬繳<lb/>
硃批事雍正十年十月二十八日<hi>臣</hi>家人恭捧<lb/>
硃批諭旨一道到<hi>臣</hi>伏查天津地方毎有報竊之家而<lb/>
<pb n="KR2f0009_WYG_150-17b"/>
　　緝捕拏獲者甚少誠如<lb/>
聖諭天津盜竊甚多武弁禁捕不力今<hi>臣</hi>凛遵<lb/>
訓㫖隨嚴飭將弁加意廵察併另選弁兵二十名在於<lb/>
　　城内城外輪班查訪遇有形跡可疑之人即便根<lb/>
　　究確實拏送有司研訊處治務期竊盜屏絶以仰<lb/>
　　副<lb/>
聖主除姦安良之至意為此繕摺奏<lb/>
聞敬繳<lb/>
<pb n="KR2f0009_WYG_150-18a"/>
硃批謹<lb/>
　奏<lb/>
好力行毋怠方期有效<lb/>
　　同日又<lb/>
　奏為蘆商感戴<lb/>
皇恩情願量力急公事竊<hi>臣</hi>據長蘆運司彭家屏呈據<lb/>
　　闔綱商人王惠民金義查日昌和興范宗文等二<lb/>
　　百三十二商公同呈稱商等疊䝉<lb/>
<pb n="KR2f0009_WYG_150-18b"/>
皇上髙厚隆恩撫恤僃至歴年以来商困日甦積欠漸<lb/>
　　補歡呼感激莫可名言惟有踴躍輸將早完課項<lb/>
　　以圖仰報然商等雖效犬馬之力未伸螻蟻之忱<lb/>
　　額徴引課原屬本分應完而帶徵緩徴更䝉<lb/>
恩施格外現今西陲兵餉需用繁多我<lb/>
皇上俯念商艱不忍稍加課額俾得寬容優裕樂業辦<lb/>
　　公兹商等情願各量已力公捐銀十萬兩於雍正<lb/>
　　癸丑年隨同正課交納聽候部撥以充軍需等情<lb/>
<pb n="KR2f0009_WYG_150-19a"/>
　　轉詳到<hi>臣臣</hi>查長蘆衆商感戴<lb/>
聖恩公籲捐銀十萬兩僃充軍需情詞懇切<hi>臣</hi>仰體<lb/>
皇上恤商之意復加奬諭察詢實皆出於至誠用敢據<lb/>
　　情繕摺具<lb/>
　奏如䝉<lb/>
聖鑒俯允所請<hi>臣</hi>即檄行運司將前項願捐銀兩隨同<lb/>
　　癸丑年引課一併收貯道庫報明户部聽候撥解<lb/>
　　為此謹<lb/>
<pb n="KR2f0009_WYG_150-19b"/>
　奏<lb/>
該商等願捐情由應行具疏題請候朕斟酌有旨<lb/>
　　雍正十一年二月初二日長蘆廵鹽御史暫署天<lb/>
　　津總兵官印務<hi>臣</hi>鄂禮謹<lb/>
　奏為敬陳管見仰祈<lb/>
聖鑒事竊查天津城守一營額設守兵四百四十六名<lb/>
　　竝無馬糧<hi>臣</hi>揆設立之初意蓋謂城守營所屬祇<lb/>
　　有城池倉庫之責毋湏另為設馬但天津與他處<lb/>
<pb n="KR2f0009_WYG_150-20a"/>
　　城守不同該營所轄尚有楊栁青北斜二汛俱係<lb/>
　　城外汛防距津城數十餘里一切催漕護送防範<lb/>
　　遊廵必資馬匹庶無貽誤况整飭營伍宜有勸懲<lb/>
　　之道俾士卒各知鼓勵踴躍奮興今該營俱係守<lb/>
　　兵即有人材壯健弓箭可觀者亦格於成例並無<lb/>
　　上進之階似不得不斟酌變通查天津鎮標左右<lb/>
　　二營額設馬兵共有二百五十一名請於每營抽<lb/>
　　馬十匹共馬二十匹歸於城守營差操拔補如此<lb/>
<pb n="KR2f0009_WYG_150-20b"/>
　　少為轉移則汛守廵防無誤士卒上進有階矣事<lb/>
　　關更易舊章<hi>臣</hi>謹冒昩陳<lb/>
　奏伏祈<lb/>
聖主睿鑒敕部議覆施行再照鎮標抽出馬兵即以該<lb/>
　　營歩卒抵數祇湏撥正糧餉不致貽誤操防合併<lb/>
　　陳明謹<lb/>
　奏<lb/>
該部議奏<lb/>
<pb n="KR2f0009_WYG_150-21a"/>
　　　雍正十一年三月初六日長蘆廵鹽御史暫署天<lb/>
　　　津總兵官印務<hi>臣</hi>鄂禮謹<lb/>
　　奏為恭報時雨大沛仰慰<lb/>
　聖懐事竊照天津地方自二月初二日降雪後一月以<lb/>
　　　来未得雨澤亦覺稍旱農民望雨正殷<hi>臣</hi>前伏讀<lb/>
　上諭仰見<lb/>
　聖主宵旰憂勤無刻不以民事為念益深戒懼共切省<lb/>
　　　循今於本月初五日午未申三時先有微雨連綿<lb/>
<pb n="KR2f0009_WYG_150-21b"/>
　　　巳能潤物至夜三更以後乃得大雨自子時起達<lb/>
　　　旦方霽差勘郊外入地三四寸不等乾燥之土莫<lb/>
　　　不均霑溝渠之中猶多積水四野歡呼萬姓感慶<lb/>
　　　且適當耕耤之日尤可卜豐稔之徴<hi>臣</hi>出郊行禮<lb/>
　　　親勘之下實深欣忭此皆我<lb/>
　皇上敬<lb/>
天勤民至誠感孚之明驗也理合繕摺奏<lb/>
　聞謹<lb/>
<pb n="KR2f0009_WYG_150-22a"/>
　奏<lb/>
春雨潤土如膏最為難得覽奏曷勝慰悦<lb/>
　　雍正十一年四月初七日長蘆廵鹽御史暫署天<lb/>
　　津總兵官印務<hi>臣</hi>鄂禮謹<lb/>
　奏為奏明接交鎮篆事竊<hi>臣</hi>荷䝉<lb/>
聖恩暫署天津總兵印務前因鹽政衙門例往山東秤<lb/>
　　掣引鹽業經<lb/>
　奏請將鎮篆暫委鎮標中軍遊擊孫志雄護理隨於<lb/>
<pb n="KR2f0009_WYG_150-22b"/>
　　三月十二日起程今<hi>臣</hi>東廵事竣於四月初六日<lb/>
　　回署據該中軍繳送印務前来適新署鎮<hi>臣</hi>宋愛<lb/>
　　於初七日抵津<hi>臣</hi>即將印務委員齎送接受另疏<lb/>
　題報外所有接交鎮篆緣由理合繕摺<lb/>
　奏明伏祈<lb/>
睿鑒謹<lb/>
　奏<lb/>
覽奏知道了留心察訪宋愛之居心為人具奏以聞因<lb/>
<pb n="KR2f0009_WYG_150-23a"/>
念伊父宋可進日前勞效所以用伊今宋可進深負朕<lb/>
恩宋愛一介少年竝無報效之處若非出格忠勤殫竭<lb/>
奉公豈便姑留要任<lb/>
　　雍正十一年十月十一日長蘆廵鹽御史暫署天<lb/>
　　津總兵官印務<hi>臣</hi>鄂禮謹<lb/>
　奏為遵<lb/>
㫖廵察營伍事雍正十一年八月十二日奉<lb/>
上諭各省營伍必湏武職大員平時親身查察庶可以<lb/>
<pb n="KR2f0009_WYG_150-23b"/>
　除怠惰廢弛之弊提督一官節制全省統轄之地甚<lb/>
　逺難以親身遍歴至於總兵分轄地方道里不甚遼<lb/>
　濶廵察尚易周徧嗣後各鎮臣有應行廵察之處着<lb/>
　先期具摺奏聞請旨候朕批示遵行不必拘定期限<lb/>
　免各營預備供應致滋擾累倘有絲毫苛累所屬弁<lb/>
　兵者經朕察出定行從重議處欽此今<hi>臣</hi>荷䝉<lb/>
聖恩署理天津總兵印務所有鎮屬將弁之賢否兵丁<lb/>
　　之勤惰以及汛防疎宻軍装全缺尚未周知若不<lb/>
<pb n="KR2f0009_WYG_150-24a"/>
　　逐一清查辦理恐有未協<hi>臣</hi>擬即日自備盤費減<lb/>
　　從輕裝并嚴飭各營不許絲毫預備致滋擾累從<lb/>
　　天津起程由武清舊州采育至通州即進京仰覲<lb/>
天顔敬聆<lb/>
聖訓再由拱極營涿州河間一帶廵察回署其東路各<lb/>
　　營汛俟明春再往廵察至鹽政總兵衙門事件除<lb/>
　　緊要者<hi>臣</hi>沿途辦理外其常行文移照例暫委運<lb/>
　　司暨中軍代拆代行闗務委分司代理均無貽誤<lb/>
<pb n="KR2f0009_WYG_150-24b"/>
　　<hi>臣</hi>謹繕摺具<lb/>
　奏伏祈<lb/>
聖鑒批示遵行謹<lb/>
　奏<lb/>
廵察乃職分内事所轄地方理應前往不必来京<lb/>
　　雍正十一年十一月十七日長蘆廵鹽御史暫署<lb/>
　　天津總兵官印務<hi>臣</hi>鄂禮謹<lb/>
　奏為奏明廵察營伍情形仰祈<lb/>
<pb n="KR2f0009_WYG_150-25a"/>
睿鑒事竊<hi>臣</hi>於本年十月十九日自天津起程由武清<lb/>
　　舊州采育通州拱極涿州河間并<hi>臣</hi>標右營所屬<lb/>
　　之滄州青縣靜海一帶廵察於本月初十日回署<lb/>
　　㸔得各協營汛兵丁技藝歩箭鳥鎗籐牌陣勢咸<lb/>
　　皆熟習惟馬箭半屬生疎當即嚴加告誡將優者<lb/>
　　犒賞劣者責革以示勸懲至將弁中如通州協副<lb/>
　　將蕭良金人材幹練營伍整齊署河間協副將宋<lb/>
　　愛黽勉謹飭勤於訓練其餘遊撃都司守備千把<lb/>
<pb n="KR2f0009_WYG_150-25b"/>
　　皆循分稱職惟采育營都司李現祥漢仗雖好技<lb/>
　　藝甚庸念該營弁兵尚屬習練從寬勒限一月令<lb/>
　　其學習再為調考如仍無進益即行掲㕘又河間<lb/>
　　協右營守備師隆吉人甚庸懦不諳營務弓馬亦<lb/>
　　復生疎未便姑容致曠職守巳揭報督提二臣核<lb/>
　　㕘理合一併繕摺<lb/>
　奏明伏祈<lb/>
聖鑒謹<lb/>
<pb n="KR2f0009_WYG_150-26a"/>
　奏<lb/>
兵劣者革將庸者㕘庶幾稍示勸懲所奏是直𨽻營伍<lb/>
廢弛巳極總未經整理竭力勉為務令改觀<lb/>
　　同日又<lb/>
　奏為奏明餘平飯食銀兩解部歸公事竊查鹽課奉<lb/>
　　撥部餉例有餘平飯食二項隨同搭解若係撥解<lb/>
　　外餉及本地支給則平飯銀兩自必存剰<hi>臣</hi>到任<lb/>
　　以来見山東運司屢次將餘銀報解而長蘆竝無<lb/>
<pb n="KR2f0009_WYG_150-26b"/>
　　報聞隨面詢運司彭家屏據稱長蘆法馬向来較<lb/>
　　輕凡解餉之部費平飯係各商自往兌交每致不<lb/>
　　敷復行攤補是以歴欠各批短平至一萬九千餘<lb/>
　　兩之多掛批未掣遇撥外餉則將餘銀抵補部餉<lb/>
　　之不足等語夫錢糧出納乃運司責任解部平飯<lb/>
　　原係核定<lb/>
　奏明豈可諉諸商人致有虧短掛欠況今已奉部頒<lb/>
　　法馬内外畫一嗣後自無輕平抵補之事若將餘<lb/>
<pb n="KR2f0009_WYG_150-27a"/>
　　剰銀兩仍留備用恐開將来冒銷侵蝕之端當即<lb/>
　　諭令該司逐一清查去後兹據詳報前来<hi>臣</hi>查雍<lb/>
　　正十年竝從前撥解外餉餘存平飯銀兩除抵補<lb/>
　　歴年掛批短平現在解部以清積項外尚餘銀九<lb/>
　　千一百五十二兩零今十一年分奉撥甘肅軍需<lb/>
　　及天津水師營兵餉共計八十萬兩每萬兩除添<lb/>
　　平補色解官盤費等項支用外尚餘銀二百五十<lb/>
　　兩及二百九十兩不等共應餘銀二萬七百五十<lb/>
<pb n="KR2f0009_WYG_150-27b"/>
　　兩連抵補短平餘剰通共實餘銀二萬九千九百<lb/>
　　二兩理合<lb/>
　奏明解部歸公此後遇撥外餉即將所存平飯據實<lb/>
　　報解庶庫項清晰而侵隠冒銷之弊可除矣<hi>臣</hi>謹<lb/>
　　繕摺具<lb/>
　奏伏祈<lb/>
聖鑒謹<lb/>
　奏<lb/>
<pb n="KR2f0009_WYG_150-28a"/>
此議嘉是覽之但百凡處亦不可過於苛細搜求<lb/>
　　雍正十二年正月初二日長蘆廵鹽御史暫署天<lb/>
　　津總兵官印務<hi>臣</hi>鄂禮謹<lb/>
　奏為恭報瑞雪事雍正十二年正月初一日恭逢<lb/>
　元旦令節天津地方自本日未時起至初二日丑時<lb/>
　　天降大雪入地三寸被潤澤而大豐美昭瑞采而<lb/>
　　煥陽春洵屬農祥實符<lb/>
聖徳<hi>臣</hi>不勝懽忭為此繕摺奏<lb/>
<pb n="KR2f0009_WYG_150-28b"/>
聞伏祈<lb/>
皇上睿鑒謹<lb/>
　奏<lb/>
觀汝此奏天津得雪分數比都城較少<lb/>
　　雍正十二年正月二十四日長蘆廵鹽御史暫署<lb/>
　　天津總兵官印務<hi>臣</hi>鄂禮謹<lb/>
　奏為請免道㕔掛號之繁以便鹽運仍留應得養亷<lb/>
　　之項以資辦公事竊查津鹽過闗例應報明掛號<lb/>
<pb n="KR2f0009_WYG_150-29a"/>
　　盤查驗放以杜夹帶行私此定制也向縁鹽臣駐<lb/>
　　劄在京運司運同又復分駐滄青二處天津地方<lb/>
　　竟無管鹽之大員是以將過闗驗放之責委令天<lb/>
　　津道及津軍同知分別掛號本屬權宜之計後鹽<lb/>
　　臣與運司運同俱移駐天津凡有鹽船過闗一一<lb/>
　　盤查驗放稽察巳屬周宻而天津道與津軍同知<lb/>
　　掛號之例仍相沿未改故鹽船抵闗必湏呈報各<lb/>
　　衙門掛號停泊守候速則三五日開行遲則十數<lb/>
<pb n="KR2f0009_WYG_150-29b"/>
　　日留頓不過按引收其公費竝無稽察實事殊於<lb/>
　　鹽政無補<hi>臣</hi>請自本年為始商船過闗經鹽政衙<lb/>
　　門盤查驗放之後免其再赴道㕔掛號至向納天<lb/>
　　津道公費二千兩津軍同知公費二千兩原係抵<lb/>
　　作養亷應仍留給以資辦公之用統歸運司一併<lb/>
　　徵收貯庫按季支給庶商人可免守候之累而道<lb/>
　　㕔仍得養亷之資矣再查同知養亷數目與道員<lb/>
　　一例似無等次且覺過多而天津縣政務殷繁凡<lb/>
<pb n="KR2f0009_WYG_150-30a"/>
　　緝私審理皆其責任原定養廉殊覺不敷請於同<lb/>
　　知養㢘内撥出四百兩給與知縣以别等次用昭<lb/>
　　公溥<hi>臣</hi>為調劑鹽務起見冒昩陳<lb/>
　奏伏祈<lb/>
睿鑒訓示遵行謹<lb/>
　奏<lb/>
所奏是應移知該督并呈明該部可也<lb/>
　　雍正十二年二月十七日長蘆廵鹽御史暫署天<lb/>
<pb n="KR2f0009_WYG_150-30b"/>
　　津總兵官印務<hi>臣</hi>鄂禮謹<lb/>
　奏為奏<lb/>
聞事竊<hi>臣</hi>於上年三月前赴山東秤掣引鹽時因暫署<lb/>
　　津鎮印務起程之前曽具摺<lb/>
　奏明將鎮篆委令中軍暫行護理荷䝉<lb/>
俞允欽遵在案今時當春季例應赴東秤掣俾各商得<lb/>
　　以及時行鹽辦課所有天津總兵印務仍暫委中<lb/>
　　軍遊撃孫志雄護理闗務委青州分司孟周衍代<lb/>
<pb n="KR2f0009_WYG_150-31a"/>
　　行<hi>臣</hi>即於月内起程往回不過一月政務俱可無<lb/>
　　誤除照例呈報户兵二部外為此繕摺具<lb/>
　　奏伏祈<lb/>
　聖鑒謹<lb/>
　　奏<lb/>
　覽奏知道了仍咨呈該督提存察<lb/>
　<lb/>
　<lb/>
<pb n="KR2f0009_WYG_150-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻一百五十<lb/>
</p>
<p>
</p>
  </div>
</body>
</text>
</TEI>
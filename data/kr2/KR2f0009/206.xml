<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_206-1a"/>
　欽定四庫全書<lb/>
硃批諭旨巻二百六<lb/>
硃批趙國麟奏摺<lb/>
　　　雍正六年十二月十八日福建布政使<hi>臣</hi>趙國麟<lb/>
　　　謹<lb/>
　　奏恭請<lb/>
　皇上聖安<lb/>
　朕安<lb/>
<pb n="KR2f0009_WYG_206-1b"/>
　數千里外遣人齎奏身膺承宣之責地方上豈無應行<lb/>
　奏聞事件而但呈進保薦人員一摺是何意見殊有大<lb/>
　負任用光景諒將乾清宮面諭之旨盡遺忘矣否則彼<lb/>
　時祗承遵奉之語皆係勉强偽從至今不能掩藏而眞<lb/>
　態畢露也似此初志不堅隨境改移豈朕期望於汝之<lb/>
　意思之慎之<lb/>
　　　雍正七年四月初二日福建布政使<hi>臣</hi>趙國麟謹<lb/>
　奏為奏<lb/>
<pb n="KR2f0009_WYG_206-2a"/>
聞事竊<hi>臣</hi>一介寒微䝉<lb/>
皇上不次超擢畀以閩藩重任雖竭盡駑駘無能仰報<lb/>
隆恩於萬一<hi>臣</hi>自上年正月内跪聆<lb/>
聖訓後即束裝就道於五月十六日抵閩任事敬將<lb/>
　乾清宮面承<lb/>
諭旨僃細傳與督<hi>臣</hi>髙其倬訖<hi>臣/</hi>到任十日前撫<hi>臣</hi>朱<lb/>
　　綱隨亦來閩<hi>臣</hi>智短才疎初肩藩任惟懼隕越凡<lb/>
　　事與督撫二臣悉心商酌方敢舉行數月之後於<lb/>
<pb n="KR2f0009_WYG_206-2b"/>
　　地方事務始畧知條理藩庫錢糧原無虧空所有<lb/>
　　雍正四年春秋二撥存剩銀内除准銷外尚有三<lb/>
　　十七萬餘兩先因兵餉那用不能年歸年款<hi>臣</hi>到<lb/>
　　任後節次歸補一十六萬三千七百兩有竒兹䝉<lb/>
欽差部堂<hi>臣</hi>史貽直盤查已將歸補現在之銀於本年<lb/>
　　三月初三日委員解部其未補者容續補完日另<lb/>
　　行報解各屬倉穀仰䝉<lb/>
皇上差前廣撫<hi>臣</hi>楊文乾等盤查清楚其未買補者業<lb/>
<pb n="KR2f0009_WYG_206-3a"/>
　　經委員分頭採買巳據報買八九分即可補足<hi>臣</hi>
　　當不時稽查務使實貯在倉不令虛懸顆粒查州<lb/>
　　縣錢糧加耗從前輕重不等有加一至加一六七<lb/>
　　者<hi>臣</hi>禀請撫臣嚴行禁革概以加一徵收不許仍<lb/>
　　前重耗以舒民力上年仰䝉<lb/>
皇上截發江浙漕米共十萬石運閩接濟民食目下已<lb/>
　　經運到現在分發各屬平糶米價漸平民無艱食<lb/>
　　之虞戸有鼓腹之慶實由<lb/>
<pb n="KR2f0009_WYG_206-3b"/>
聖恩優渥之所致也<hi>臣</hi>賦性愚昧才力短淺惟有竭盡<lb/>
　　愚誠實心供職不敢怠惰偷安茍且塞責辜負<lb/>
皇恩自取罪戾伏望<lb/>
聖慈俯鑒<hi>臣</hi>愚<lb/>
教誨指示俾<hi>臣</hi>得有遵循免致隕越頂戴<lb/>
皇上生成大徳於無旣矣為此具摺奏<lb/>
聞伏祈<lb/>
睿鑒謹<lb/>
<pb n="KR2f0009_WYG_206-4a"/>
　奏<lb/>
盡力屏除科甲朋比因循委靡袒䕶沽譽諸陋習朕所<lb/>
教誨指示者只此一語而已實能遵循免致隕越與否<lb/>
在汝自為之也<lb/>
　　同日又<lb/>
　奏為敬陳一得之愚宣徳化以整民俗事竊查閩省<lb/>
　　民風土俗喬野强悍不安本分不明倫理稍有拂<lb/>
　　意不顧尊卑長幼至親骨月即搆怨興訟捏小為<lb/>
<pb n="KR2f0009_WYG_206-4b"/>
　　大翻舊為新經年累月不肯休息生監好為包訟<lb/>
　　婦女亦能寫呈且有以家無官司為懦弱可耻者<lb/>
　　好訟之風一至於此<hi>臣</hi>每弔查各案文卷從前地<lb/>
　　方官審理之事多有不清其根茍且完結又或一<lb/>
　　時視為小事後遂釀成大案民俗健訟而又加以<lb/>
　　聽訟者之怠惰草率此訟風之所以愈熾也<hi>臣</hi>莅<lb/>
　　任數月後審知閩省積弊如此不自量其才徳欲<lb/>
　　變易此惡俗督率屬下廣布<lb/>
<pb n="KR2f0009_WYG_206-5a"/>
聖諭實心教化先動其禮義廉耻之心冀其息事寧家<lb/>
　　至於來告者事無大小無不收閱隨准隨理勸諭<lb/>
　　開導除兇暴抑豪强懲刁誣歴年不結之案清其<lb/>
　<lb/>
　<lb/>
　<lb/>
　　梁以及先賢祠宇雖未能盡息訟端而刁詐之風<lb/>
　　近來亦覺少減而下屬之勤惰才具之短長聽訟<lb/>
<pb n="KR2f0009_WYG_206-5b"/>
　　之公私因此亦得其槩如上杭縣知縣趙孔超之<lb/>
　　貪婪徳化縣知縣繆燦之縱役皆審出實情即行<lb/>
　<lb/>
　<lb/>
　<lb/>
　<lb/>
　<lb/>
聞謹<lb/>
<pb n="KR2f0009_WYG_206-6a"/>
　奏<lb/>
姑試行看朕自有見聞<lb/>
　　同日又<lb/>
　奏為端風俗以廣<lb/>
皇仁事竊查雍正六年三月初三日羅源縣孝子李盛<lb/>
　　山割肝救母一案欽奉<lb/>
上諭講明節孝常經覺牖庸愚至詳至切乃閩俗輕生<lb/>
　　之習猶未盡除婦人多以節烈相尚往往搭臺示<lb/>
<pb n="KR2f0009_WYG_206-6b"/>
　　衆慷慨投繯沽一時之名背中庸之理刲股行孝<lb/>
　　尚為<lb/>
聖世所不許况捐軀邀譽者乎<hi>臣</hi>到閩後訪知此風甚<lb/>
　　盛亟欲禁革適有民婦楊氏殉節一事控告到<hi>臣</hi>
　　查楊氏係閩縣方廷䕃之妻甫婚兩日其夫廷䕃<lb/>
　　因不得於繼母盧氏赴水而死盧氏有將楊氏改<lb/>
　　配親子方廷賡之意伊弟盧得運將賛成之楊氏<lb/>
　　堅執不從又不能挽回姑意兩次赴水被救得甦<lb/>
<pb n="KR2f0009_WYG_206-7a"/>
　　遂葬其前姑之柩搭臺自縊以殉焉其志實屬可<lb/>
　　嘉其跡猶循舊習<hi>臣</hi>訊得實情祭其墓以表揚節<lb/>
　　孝盧氏分尊姑免究問其子方廷賡曁弟盧得運<lb/>
　　皆分别枷責以為傷風敗俗者之戒因通飭各屬<lb/>
　　嚴行示禁如有搭臺殉節者責成鄉地查報究懲<lb/>
　　復廣宣<lb/>
諭旨務使僻壤荒村家喻戸曉俾愚民咸知孝子節婦<lb/>
　　之自有常道可行而保全生命之為正理以仰副<lb/>
<pb n="KR2f0009_WYG_206-7b"/>
　　我<lb/>
皇上矜全黎庶之至意理合繕摺奏<lb/>
聞謹<lb/>
　奏<lb/>
循理遏情固係正道順情違理自屬反經要在汝等揆<lb/>
酌適中而行之朕不便輕發一偏之諭<lb/>
　　同日又<lb/>
　奏為欽遵<lb/>
<pb n="KR2f0009_WYG_206-8a"/>
聖訓㳟謝<lb/>
天恩事雍正七年三月十五日<hi>臣</hi>齎摺家人捧回<hi>臣</hi>㳟<lb/>
　　請<lb/>
聖安奏摺奉有<lb/>
皇上硃批諭旨<hi>臣</hi>跪讀之下惶悚戰慄悔罪無地竊<hi>臣</hi>
　　質本庸愚荷䝉<lb/>
聖恩擢至藩司於地方事務不知陳<lb/>
　奏溺職負<lb/>
<pb n="KR2f0009_WYG_206-8b"/>
恩莫此為大今䝉<lb/>
皇上不即罷斥復<lb/>
誨諭諄諄宥<hi>臣</hi>既往之罪開<hi>臣</hi>自新之路雖天地生成<lb/>
　　大徳父母撫育至情無以逾此<hi>臣</hi>惟有感激涕零<lb/>
　　痛改前愆勉圖後效以仰報<lb/>
皇上天髙地厚之恩於萬一耳<hi>臣</hi>不勝惶悚戰慄之至<lb/>
　　謹繕摺<lb/>
　奏謝伏乞<lb/>
<pb n="KR2f0009_WYG_206-9a"/>
睿鑒謹<lb/>
　奏<lb/>
若非眞知改悔實力遵行但以數句空言奏覆不能挽<lb/>
回朕意遂釋前疑而信後效也勉之<lb/>
　　雍正八年九月初六日福建廵撫<hi>臣</hi>趙國麟謹<lb/>
　奏為黙誦<lb/>
聖訓感激難名自陳愚衷㳟謝<lb/>
天恩事竊<hi>臣</hi>一介庸愚荷䝉<lb/>
<pb n="KR2f0009_WYG_206-9b"/>
皇上天恩畀以封疆重任昨㳟請<lb/>
聖安跪聆<lb/>
聖訓反覆開導廣大精微剴切詳明巳無餘藴更䝉<lb/>
頒賜硃諭令<hi>臣</hi>黙識<hi>臣</hi>㳟閱黙記銘心刻骨寤寐思服<lb/>
　　<hi>臣</hi>以至愚極陋之質䝉<lb/>
皇上望<hi>臣</hi>如此之大勉<hi>臣/</hi>如此之切<hi>臣</hi>雖木石亦當感<lb/>
　　發奮興自勉自勵敢不以難昧之本心自反之愚<lb/>
　　衷敬陳於我<lb/>
<pb n="KR2f0009_WYG_206-10a"/>
　皇上之前乎夫天下萬事皆以一心為本而人臣一心<lb/>
　　　又以無欺為要然往往有自以為無欺而不知巳<lb/>
　　　墮於欺者有時時事事求其不欺而猶難自信為<lb/>
　　　無欺者此不可不辨也葢人臣之欺不欺不徒問<lb/>
　　　諸事而當問諸心且不徒問諸巳之心而當先明<lb/>
　皇上之心何者<lb/>
　皇上之心我心之矩則也<lb/>
　皇上之心我心之主宰也不能以<lb/>
<pb n="KR2f0009_WYG_206-10b"/>
　皇上之心為心則心無矩則而為私心不能以<lb/>
　皇上之心為心則心無主宰而為放心私心放心皆欺<lb/>
　　　心也何謂<lb/>
　皇上之心<hi>臣</hi>竊以為我<lb/>
　皇上以<lb/>
天地之心為心以<lb/>
列祖<lb/>
列聖之心為心故能無一時一事不以社稷蒼生為心且<lb/>
<pb n="KR2f0009_WYG_206-11a"/>
　　時時事事恐有一夫不獲其所為心此我<lb/>
皇上之心也人臣一時一事不以社稷蒼生為心不以<lb/>
　　恐有一夫不獲為心即非我<lb/>
皇上之心非我<lb/>
皇上之心非私心即放心矣天下斷無有以私心放心<lb/>
　　處事而猶得云無欺者<hi>臣</hi>所以謂往往有自以為<lb/>
　　無欺而不知巳墮於欺者此也然<hi>臣</hi>謂人臣即能<lb/>
　　時時事事以社稷蒼生為心無一夫不獲為心而<lb/>
<pb n="KR2f0009_WYG_206-11b"/>
　　猶未得即云無欺也何者我<lb/>
皇上社稷蒼生之心無一夫不獲之心大中至正如鑑<lb/>
　　空如衡平泛應曲當無意必無固我物來順應而<lb/>
　　且溥博淵泉時出不窮此又我<lb/>
皇上時時事事以社稷蒼生為心恐有一夫不獲為心<lb/>
　　之大本大源也人臣察理有一毫之未精則大本<lb/>
　　未窺猶屬私心去私有一毫之未盡則大源未得<lb/>
　　猶屬放心雖事或偶中可告無罪而求諸寤寐衾<lb/>
<pb n="KR2f0009_WYG_206-12a"/>
　　影之間欲其時時事事不踰乎距則主宰之中能<lb/>
　　自信為無欺而無愧者葢亦難矣所謂有間之心<lb/>
　　不足以合天心也此<hi>臣</hi>於雍正四年初見<lb/>
聖時即以求不欺三字進對而至今幽獨自考實有難<lb/>
　　以快然自信者<hi>臣</hi>何敢自昧也夫<lb/>
上有堯舜之聖君以臯虁望其臣為臣者何其幸然<lb/>
上有堯舜之聖君以臯虁勉其臣為臣者又豈其易<hi>臣</hi>
　　何人斯何敢自謂能勉也然<hi>臣</hi>不敢不勉也<hi>臣</hi>惟<lb/>
<pb n="KR2f0009_WYG_206-12b"/>
　　有主敬以持此心存誠以養此心窮理以明此心<lb/>
　　克巳以治此心操存於不睹不聞之先省察於臨<lb/>
　　事接物之際以仰副我<lb/>
皇上勉<hi>臣</hi>之至意耳所有感激微忱自反愚衷謹繕摺<lb/>
　　奏<lb/>
聞伏祈<lb/>
睿鑒謹<lb/>
　奏<lb/>
<pb n="KR2f0009_WYG_206-13a"/>
果能言行相符不務虛名但求實際則於夲源庶幾不<lb/>
謬矣朕復為汝何慮<lb/>
　　同日又<lb/>
　奏為奏<lb/>
聞事竊<hi>臣</hi>䝉<lb/>
皇上天恩賜<hi>臣</hi>摺匣四箇凡地方機宜事務<hi>臣</hi>自當詳<lb/>
　　悉密<lb/>
　奏㳟請<lb/>
<pb n="KR2f0009_WYG_206-13b"/>
聖訓指示遵行其摺稿皆<hi>臣</hi>親撰不敢假手旁人惟繕<lb/>
　　寫奏摺<hi>臣</hi>因素不工小楷又年近六旬眼花手拙<lb/>
　　字跡潦草疎縱恐渉不敬<hi>臣</hi>有幕友劉光煜係浙<lb/>
　　江山隂縣生員隨<hi>臣</hi>十年為人誠實謹愼<hi>臣</hi>處以<lb/>
　　密室凡有奏摺令其代<hi>臣</hi>敬謹繕寫可無疎漏之<lb/>
　　虞謹具摺奏<lb/>
聞伏祈<lb/>
睿鑒施行謹<lb/>
<pb n="KR2f0009_WYG_206-14a"/>
　奏<lb/>
有無疎漏之虞干係在汝何必奏聞於朕耶<lb/>
　　雍正八年十一月十八日福建廵撫<hi>臣</hi>趙國麟謹<lb/>
　奏竊惟屬員賢否關係政治民生亟宜時加區别<hi>臣</hi>
　　䝉<lb/>
皇上天恩畀以封疆重寄自履任以來明察暗訪聽言<lb/>
　　觀行如各屬内有敗檢踰閑者<hi>臣</hi>當據實糾㕘斷<lb/>
　　不敢少存瞻顧倘才足辦事而偶有過誤須開導<lb/>
<pb n="KR2f0009_WYG_206-14b"/>
　　教訓使其悛改教而不改然後去之庶無負<lb/>
皇上愛惜人才之至意今閩省㕔縣各官<hi>臣</hi>尚未周知<lb/>
　　確切而司道府州已各得其大槩查布政使潘體<lb/>
　　豐辦事精勤才具亦長但心地不敢保其純淨恐<lb/>
　　内外不能如一操守未必能乆而不變按察便李<lb/>
　　玉鋐精力尚健竭力留心案件以圖報效時有拘<lb/>
　　執處然尚可以開導轉移糧儲道張廷枚前任興<lb/>
　　泉道時人頗明白但欠老練今已出差辦銅俟其<lb/>
<pb n="KR2f0009_WYG_206-15a"/>
　　回任再留心試看興泉道朱叔權急於見才非海<lb/>
　　疆重地所宜巳勤加訓飭俟觀後效汀漳道章廷<lb/>
　　瑎年力正强有志向上而才情操守亦好可以造<lb/>
　　就延建邵道莊令翼辦事盡心立身不茍其才具<lb/>
　　平穩人地猶屬相宜臺灣道劉藩長才長守定能<lb/>
　　勝海疆之任鹽驛道楊𢎞緒才情頗好辦理鹽驛<lb/>
　　事務亦能盡心可以策勵之員福州府知府蘇本<lb/>
　　潔省會劇郡才能勝任惜病尚未全愈興化府知<lb/>
<pb n="KR2f0009_WYG_206-15b"/>
　　府張嗣昌謹飭有餘能約束屬員泉州府知府郭<lb/>
　　朝鼎才具老練實勝繁劇之任漳州府知府楊一<lb/>
　　正從前作縣才力頗能幹辦陞府後志意稍縱辦<lb/>
　　事不及從前臺灣府知府倪象愷才力有餘操守<lb/>
　　亦好閱其詳禀甚能留心地方事務稽察屬員建<lb/>
　　寧府知府姜朝俊謹飭誠實之員建郡尚稱易治<lb/>
　　可以稱職邵武府知府任煥前委辦鹽務甚好今<lb/>
　　已出差辦銅其辦理知府事務尚未見其所長汀<lb/>
<pb n="KR2f0009_WYG_206-16a"/>
　　州府知府王士任老成歴練竭力辦事福寧州知<lb/>
　　州張秉綸人甚明白能辦理地方事務以上各員<lb/>
　　理合據實奏<lb/>
聞伏乞<lb/>
睿鑒謹<lb/>
　奏<lb/>
覽奏俱悉仍當不時訪察加意體驗<lb/>
　　雍正九年三月十九日福建廵撫<hi>臣</hi>趙國麟謹<lb/>
<pb n="KR2f0009_WYG_206-16b"/>
　奏竊照閩省田畝在山岡髙阜者多全頼雨水霑足<lb/>
　　今細查各屬所報雨水正月内或得六七次或得<lb/>
　　八九次不等二月内或得八九次至十二三次不<lb/>
　　等三月内亦得過五六次俱非連朝狂雨亦竝無<lb/>
　　不得雨之州縣甚覺調勻大麥漸次登場小麥俱<lb/>
　　已秀實可必豐收民情喜悦早稻現在布種通省<lb/>
　　米價亦甚平賤上游延建等府毎石八錢以外下<lb/>
　　游漳泉等府毎石九錢以外省城毎石自九錢四<lb/>
<pb n="KR2f0009_WYG_206-17a"/>
　　分至一兩以外不等其臺灣府自上年九月至冬<lb/>
　　底雨澤稀少至正月初三日已得時雨霑足米價<lb/>
　　毎石八錢五六分惟糖價甚平白糖毎百斤一兩<lb/>
　　六錢較上年減去一兩有餘烏糖每百斤五錢較<lb/>
　　上年減去七錢有餘臺地業糖者衆價值太低未<lb/>
　　免病民因去歲運蘇之糖堆積未消惟俟三四月<lb/>
　　間北船回臺可以起價謹將雨水米價情形僃細<lb/>
　　繕摺奏<lb/>
<pb n="KR2f0009_WYG_206-17b"/>
聞伏乞<lb/>
皇上睿鑒謹<lb/>
　奏<lb/>
覽雨水米價情形知道了至云價低病民等語朕謂不<lb/>
足為病也惟願物物如是何也末也其害微也<lb/>
　　同日又<lb/>
　奏竊照福建通省九府人情習俗惟漳泉二府地居<lb/>
　　邊海人多囂悍俗尚鬬爭而臺灣逺隔重洋民番<lb/>
<pb n="KR2f0009_WYG_206-18a"/>
　　雜處尤多頑劣易起謡言<hi>臣</hi>自到任後即發示勸<lb/>
　　民勉力遷善并嚴飭地方官加意稽查但人心風<lb/>
　　俗習染已深一時難以猝變如水師提標兵丁李<lb/>
　　才與顔漢因爭戲童角口遂成不解之仇上年三<lb/>
　　月間李才與龜嚴等三十餘人每人出銀一錢結<lb/>
　　媽姐會經泉同知訪拏枷責遞回原籍安插迨九<lb/>
　　月間又傳有李才等欲打造軍器搶掠出洋之語<lb/>
　　復經興泉道拏究審係李才前次被訪歸怨於顔<lb/>
<pb n="KR2f0009_WYG_206-18b"/>
　　漢所害欲糾衆謀殺顔漢以圖洩忿謀搶無據報<lb/>
　　仇是實已照律擬罪完結訖又上年十月二十三<lb/>
　　日夜臺灣兵丁於城内廵獲一人名周蘭清赤脚<lb/>
　　蒙被語言顚倒袴帶繫有賬簿紙單門牌等物腿<lb/>
　　上有布包内硃砂紙一條上書欽差對天新到六<lb/>
　　字紙背書欽定二字種種怪異及至究訊乃係痴<lb/>
　　癲之人竝無别故隨經遞回原籍江西會昌縣安<lb/>
　　插收管在案又上年十二月十八日鳯山縣港東<lb/>
<pb n="KR2f0009_WYG_206-19a"/>
　　里地方有鋸匠陳勲入山尋看木料被生番殺死<lb/>
　　查係擅入番境以致被殺應俟拏獲兇犯究審定<lb/>
　　擬并查取失察職名歸於命案完結又今年正月<lb/>
　　間鳯山縣三叉河地方謡傳有鬍九倡言要搶新<lb/>
　　園街市等語經臺灣南路營獲交鳯山縣究訊鬍<lb/>
　　九因新造房屋宰猪請客竝無為匪形跡節據該<lb/>
　　地方文武禀報細經查察係因今年糖賤無人貨<lb/>
　　買做糖工人口有怨言遂一時傳為抄搶之謡全<lb/>
<pb n="KR2f0009_WYG_206-19b"/>
　　無抄搶實據但鬍九夲非善類留臺恐致揺惑人<lb/>
　　心應驅逐解交原籍安插已經<hi>臣</hi>批行發落結案<lb/>
　　以上四事多因頑劣之民不忍小忿又或因形跡<lb/>
　　可疑一時好事者造為訛言乍聞殊覺駭聽詳察<lb/>
　　却無實據<hi>臣</hi>與督<hi>臣</hi>劉世明嚴飭該有司細心查<lb/>
　　究已各得其本情次第完結理合具摺奏<lb/>
聞伏乞<lb/>
皇上睿鑒謹<lb/>
<pb n="KR2f0009_WYG_206-20a"/>
　奏<lb/>
但不遺漏細微逐見隨聞悉與處斷姦匪之徒具有耳<lb/>
目知汝等大吏如此留心稽查地方自當改行斂迹化<lb/>
有事為無事矣何至釀成大案慎勿因其小而忽之<lb/>
　　同日又<lb/>
　奏竊查臺灣文武官員向無攜眷過臺之例汀州府<lb/>
　　知府王士任調往臺灣府伊隨任止有一妾正在<lb/>
　　新産之後内地無可寄頓將隠情面稟懇准攜帶<lb/>
<pb n="KR2f0009_WYG_206-20b"/>
　　<hi>臣</hi>以事屬違例未便許允去後嗣據管厦門汛口<lb/>
　　泉防同知報稱查驗過臺船内王士任帶有家眷<lb/>
　　<hi>臣</hi>即就商督<hi>臣</hi>劉世明回稱此係臣子私情當為<lb/>
　奏明今問督<hi>臣</hi>劉世明云已經具摺奏<lb/>
聞伏候<lb/>
聖裁為此謹<lb/>
　奏<lb/>
曾經有旨批諭督臣劉世明矣<lb/>
<pb n="KR2f0009_WYG_206-21a"/>
　　同日又<lb/>
　奏為議奏事竊照福建按察使李玉鋐條奏閩省倉<lb/>
　　榖應改歸糧儲道管理一摺奉<lb/>
硃批此事應言之督撫會商酌定具題請旨將所奏并<lb/>
　朕批諭與督撫二臣看欽此隨據該司鈔録奏摺<lb/>
批諭與<hi>臣</hi>等觀看據李玉鋐奏稱閩省捐積常平等倉<lb/>
　　各榖通計共一百三十餘萬石總滙於藩司藩司<lb/>
　　職掌全省賦役精力終難專一查閩省糧儲道管<lb/>
<pb n="KR2f0009_WYG_206-21b"/>
　　理通省兵糧十二萬八千一百餘石事務甚簡可<lb/>
　　否仰請<lb/>
聖裁將閩省各府州縣捐積常平等倉所貯榖石照雲<lb/>
　　南之例著糧儲道管理凡一應盤查交代册報考<lb/>
　　成悉令糧儲道專司其事該道猶可不時親詣各<lb/>
　　府縣抽盤查核每年<lb/>
　奏銷册籍仍照兵糧之例造送藩司彚轉等語<hi>臣</hi>查<lb/>
　　閩省監積等榖自雍正五年間<lb/>
<pb n="KR2f0009_WYG_206-22a"/>
欽差盤查以後徹底澄清現今㕔縣倉穀責成府州察<lb/>
　　盤府州倉穀責成本管道員察盤每年各親往所<lb/>
　　屬盤查一次如有虧缺霉變立即揭報如實貯好<lb/>
　　穀出結申送藩司核轉是藩司職掌雖煩而倉穀<lb/>
　　頭緒既清又各有責成專管藩司攬總稽核尚屬<lb/>
　　易事可以一併兼理至糧儲道只管通省兵糧事<lb/>
　　務雖簡但地方遼濶各府州倉穀必不能遍歴盤<lb/>
　　查勢必仍委本管道員而糧儲道不能統轄各道<lb/>
<pb n="KR2f0009_WYG_206-22b"/>
　　恐多呼應不靈若事事詳請督撫轉飭又未免遲<lb/>
　　緩况每年察盤<lb/>
　奏銷册籍仍須照兵糧之例送藩司彚轉與各道府<lb/>
　　徑送藩司核轉無異<hi>臣</hi>與督<hi>臣</hi>劉世明細加商酌<lb/>
　　與其紛更而無益於倉儲不如照舊歸藩司統攝<lb/>
　　為便<hi>臣</hi>仍不時稽察如有扶同徇隠之弊據實糾<lb/>
　　㕘是否有當謹繕摺具<lb/>
　奏㐲乞<lb/>
<pb n="KR2f0009_WYG_206-23a"/>
聖主睿裁謹<lb/>
　奏<lb/>
所議是照舊仍歸藩司統攝可也<lb/>
　　雍正九年四月二十九日福建廵撫<hi>臣</hi>趙國麟謹<lb/>
　奏為敬陳管見仰祈<lb/>
睿鑒事竊<hi>臣</hi>查各省兵餉其離省窵逺之營汛俱有就<lb/>
　　近州縣撥給之例如<hi>臣</hi>前任直隸河南皆是如此<lb/>
　　今閩省各提鎮標協兵餉無論逺近俱赴藩庫支<lb/>
<pb n="KR2f0009_WYG_206-23b"/>
　　領就中惟汀州一府所當獨為變通查汀郡距省<lb/>
　　一千一百餘里山髙道逺脚費煩重解餉領餉多<lb/>
　　由水路其所經清流縣之九灘髙低數丈水勢懸<lb/>
　　奔又轉折於峭石之間為閩中第一險灘凡餉銀<lb/>
　　在船銀鞘之上必用長繩繫板僃作浮標以防不<lb/>
　　虞兵役起遵山徑過此登舟一解一領殊覺萬難<lb/>
　　<hi>臣</hi>查汀州八縣歲解司庫地丁正雜銀十二萬三<lb/>
　　千有竒汀州鎮三營歲需餉乾銀五萬五千有竒<lb/>
<pb n="KR2f0009_WYG_206-24a"/>
　　若扣存本府之歲供以給夲鎮之兵餉事屬兩便<lb/>
　　毎年由藩司查明該鎮應領餉數勻派各縣徑解<lb/>
　　汀府貯庫聽三營赴府支領同知監放其三營餉<lb/>
　　領與各縣解府銀批預期申送院司衙門查核掛<lb/>
　　發仍將該年各縣派解府庫數目咨部存案至撥<lb/>
　　過餘剩地丁仍解司庫毎年<lb/>
　奏銷藩司仍照舊例造報一轉移間既省各縣數次<lb/>
　　解餉之煩而汀鎮領餉事宜亦覺便易<hi>臣</hi>愚昧所<lb/>
<pb n="KR2f0009_WYG_206-24b"/>
　　見是否可行理合繕摺具<lb/>
　奏伏乞<lb/>
皇上批示遵行謹<lb/>
　奏<lb/>
據奏各省兵餉離省逺者有於就近州縣撥給之例等<lb/>
語錢糧不由藩庫給發該營汛徑從地方官支領殊為<lb/>
朕所罕聞此事大有關係當與督臣劉世明詳加斟酌<lb/>
非可一時示德沽譽草率舉行之務也<lb/>
<pb n="KR2f0009_WYG_206-25a"/>
　　雍正九年八月二十二日福建廵撫<hi>臣</hi>趙國麟謹<lb/>
　奏雍正九年七月初九日<hi>臣</hi>齎摺家人回閩㳟捧<hi>臣</hi>
　　奏請汀州鎭兵餉改就汀郡地丁支放一摺至署<lb/>
　　奉有<lb/>
硃批諭旨<hi>臣</hi>跪讀之下仰見<lb/>
睿慮周詳<lb/>
聖謨宏逺海疆重鎮餉權歸下關係誠為甚大䝉<lb/>
皇上一言指示<hi>臣</hi>恍然自悟覺所見之小止計一時之<lb/>
<pb n="KR2f0009_WYG_206-25b"/>
　　便而非永乆無弊之規誠有不可行者前奏甚屬<lb/>
　　草率謹遵<lb/>
旨與督<hi>臣</hi>劉世明詳加斟酌劉世明云汀州在閩肘外<lb/>
　　恐一時錢糧徵輸不及再為請領支撥往返需時<lb/>
　　未免生出事端等語是汀餉仍應照舊赴藩庫支<lb/>
　　領成規乆定兵習吏安無事更張但當嚴飭小心<lb/>
　　管解毋致疎虞無庸改為就近撥給理合繕摺覆<lb/>
　奏伏乞<lb/>
<pb n="KR2f0009_WYG_206-26a"/>
皇上睿鑒謹<lb/>
　奏<lb/>
封疆大臣一舉一動當詳愼是務據云被朕指示方恍<lb/>
然自悟設或朕亦草率允行則將如之何諸事咸似此<lb/>
任意更張其不至朕前案件錯謬者不知凡幾矣實代<lb/>
汝慮之當自知才具不及虚心訪問廣諮博採猶可勤<lb/>
以補拙倘稍恃已見恐同寅及屬員中未必有夲諸天<lb/>
良提撕儆覺令汝恍然自悟之人也一切處小心謹愼<lb/>
<pb n="KR2f0009_WYG_206-26b"/>
為之將此諭轉傳督臣兩司曁阿爾賽皆令知悉<lb/>
　　雍正九年十一月初四日福建廵撫<hi>臣</hi>趙國麟謹<lb/>
　奏竊<hi>臣</hi>蒙<lb/>
<pb n="KR2f0009_WYG_206-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_206-27b"/>
　<lb/>
聖心時<lb/>
賜訓謨俾有遵循<hi>臣</hi>之萬幸矣謹將奉到<lb/>
訓旨縁由繕摺<lb/>
　奏謝伏乞<lb/>
皇上睿鑒謹<lb/>
　奏<lb/>
覽<lb/>
<pb n="KR2f0009_WYG_206-28a"/>
　　雍正十年正月二十六日福建巡撫<hi>臣</hi>趙國麟謹<lb/>
　奏雍正九年十二月十六日准廣東撫<hi>臣</hi>鄂彌達咨<lb/>
　　稱海陽縣訪獲陳阿幼等結黨歃血拜盟一案審<lb/>
　　訊余道老供出同黨黄五舍江歆黄烏皮三人係<lb/>
　　福建詔安縣人均屬要犯嚴拏移解過粤究審等<lb/>
　　因到<hi>臣臣</hi>查黄五舍即黄必顯係從前奉<lb/>
旨發出廣東觀風使<hi>臣</hi>焦祈年摺奏内查拏之犯現禁<lb/>
　　福建省城<hi>臣</hi>即差弁員押解廣東督撫衙門收審<lb/>
<pb n="KR2f0009_WYG_206-28b"/>
　　外仍飛檄漳州府併詔安縣文武官弁㑹同密拏<lb/>
　　江歆黄烏皮二犯就近解粤續據詔安縣詳稱黄<lb/>
　　烏皮即黄純夫已病故四五年今止有黄加皮耕<lb/>
　　田度活江歆又無其人查止有江䕃江興字音不<lb/>
　　同而江䕃又乆成癱瘓之疾等語除將黄加皮江<lb/>
　　興飭司看守一面咨覆粤省訊取余道老等確供<lb/>
　　是否即此二人應否解質俟覆到定奪外理合奏<lb/>
聞伏乞<lb/>
<pb n="KR2f0009_WYG_206-29a"/>
皇上睿鑒謹<lb/>
　奏<lb/>
凡遇此等案件絲毫毋得疎忽只圖易結草率辦理萬<lb/>
萬不可務須竭心盡力徹底窮究方不致有疎漏誌之<lb/>
　　雍正十年三月十七日福建巡撫<hi>臣</hi>趙國麟謹<lb/>
　奏竊查<hi>臣</hi>屬司道府各官賢否除前巳<lb/>
　奏明不復重敘外所有出差回任及新到受事又加<lb/>
　　察看得實者理合具摺奏<lb/>
<pb n="KR2f0009_WYG_206-29b"/>
聞查按察使劉藩長操守清㢘爽直不欺辦理案件亦<lb/>
　　勤但刑名尚未熟諳多有過寛處<hi>臣</hi>現在與之講<lb/>
　　究自能臻於中正糧儲道張廷枚自辦銅回任以<lb/>
　　來察其辦事勤慎才有可觀而操守亦正興泉道<lb/>
　　朱叔權近來服官漸已老成辦事亦能詳慎現在<lb/>
　　辦銅俟回任再加試看福州府知府高元崑辦事<lb/>
　　練達克副首郡之任興化府知府蘇本潔原係才<lb/>
　　能之員因其有病調任簡缺今已痊愈現在差委<lb/>
<pb n="KR2f0009_WYG_206-30a"/>
　　辦銅泉州府知府孫魯老成練逹但於泉郡最要<lb/>
　　之缺稍有不勝今荷<lb/>
皇上聖明仍調為汀州原任業已人地相宜延平府知<lb/>
　　府王輅到任未乆居官頗好現在辦銅俟回任再<lb/>
　　觀後效邵武府知府任煥辦銅甫經回任觀其辦<lb/>
　　事誠實克稱厥職為此謹<lb/>
　奏<lb/>
知人則哲非易事也豈可自信所見言其必然須當隨<lb/>
<pb n="KR2f0009_WYG_206-30b"/>
時隨事訪察方不被屬員欺誑<lb/>
　　同日又<lb/>
　奏為奏<lb/>
聞事雍正九年十二月二十四日臺灣北路營地方大<lb/>
　　甲西社番突集番衆殺傷兵役已將事發奔逃之<lb/>
　　淡防同知張𢎞章會疏<lb/>
　題叅在案適鎮<hi>臣</hi>呂瑞麟遊廵至彼聞變即駐兵半<lb/>
　　線地方調度擒拏<hi>臣</hi>隨與督<hi>臣</hi>劉世明熟商飛檄<lb/>
<pb n="KR2f0009_WYG_206-31a"/>
　　臺灣文武各員相機勦撫兹據陸續報稱正月十<lb/>
　　七日率兵擒拏逆勢不支遁入大山恃險抗拒二<lb/>
　　月初二日進山𠞰捕焚其寮穴積貯二月二十日<lb/>
　　鎭<hi>臣</hi>呂瑞麟親自率兵廵哨兇番仍潛伏肆拒又<lb/>
　　逼勒大甲東等社助伊為逆等因如此小醜為日<lb/>
　　已乆未得𠞰除盡淨者乃縁山勢險阻深林密箐<lb/>
　　我師不能深入乆留之故今呂瑞麟現集兵弁約<lb/>
　　有四千分道圍困用計進取兼欲調用水沙連社<lb/>
<pb n="KR2f0009_WYG_206-31b"/>
　　番為内應此雖以番攻番之計但番心叵測稍不<lb/>
　　得心應手恐反無益有損所以<hi>臣</hi>與督<hi>臣</hi>劉世明<lb/>
　　商同檄止之矣<hi>臣</hi>因逺隔重洋聞信毎在兼旬之<lb/>
　　後行軍機宜隨時不同未便遥制掣肘巳諄囑廵<lb/>
　　臺二御史臣相機熟籌而行<hi>臣</hi>與督臣仍一面飛<lb/>
　　探確音會同㕘酌務出萬全所有現在情形合先<lb/>
　　具摺奏<lb/>
聞謹<lb/>
<pb n="KR2f0009_WYG_206-32a"/>
　奏<lb/>
將此摺附於請安函内而函面標題奏摺二件亦可謂<lb/>
不達禮體不敬之至矣<lb/>
　　同日又<lb/>
　奏竊查福州府倉有前任革職知府胡承謀霉變攙<lb/>
　　雜穀十二萬七千餘石經從前<lb/>
欽差廣東撫<hi>臣</hi>楊文乾查㕘著落胡承謀名下易換好<lb/>
　　穀還倉迨後數年未據領換霉爛日甚若再不及<lb/>
<pb n="KR2f0009_WYG_206-32b"/>
　　早料理倉儲終無彌補之日<hi>臣</hi>到任後即將設法<lb/>
　　變糶等因具摺奏<lb/>
聞奉有<lb/>
硃批諭旨<hi>臣</hi>隨諮商同城文武各官并傳同胡承謀之<lb/>
　　子胡先揚公同試驗因此穀霉變已乆碾米不足<lb/>
　　成數核算得霉米一石三斗方抵好米一石議定<lb/>
　　照此數折算發糶今已陸續糶賣幷搭放兵米完<lb/>
　　訖其價銀現在貯庫俟今歲早晚二禾登場之候<lb/>
<pb n="KR2f0009_WYG_206-33a"/>
　　委員領銀押同胡先揚到隣近豐收地方採買好<lb/>
　　穀還倉如買補不敷原霉穀石著落胡先揚并毛<lb/>
　　文銓各名下照數追賠除銀穀細數另咨戸部查<lb/>
　　核外理合先將變糶完竣縁由具摺奏<lb/>
聞謹<lb/>
　奏<lb/>
此事當速行料理者乃遲延至今料胡承謀父子業將<lb/>
所有宦資隠匿無踪矣而毛文銓又應賠之項甚多坐<lb/>
<pb n="KR2f0009_WYG_206-33b"/>
落於伊名下有何裨益耶<lb/>
　　雍正十年四月十九日福建廵撫<hi>臣</hi>趙國麟謹<lb/>
　奏竊查閩省春間雨水調勻業經<hi>臣</hi>具摺奏<lb/>
聞目下正值布種稻秧之時又連得透雨田水霑足可<lb/>
　　以及時布種民情甚為歡悦通省二麥現在豐熟<lb/>
　　漸次登場近據漳泉二府屬縣報稱二麥俱有十<lb/>
　　分收成民食大有接濟是以通省米價不致騰踴<lb/>
　　其收成分數容報齊另摺彚<lb/>
<pb n="KR2f0009_WYG_206-34a"/>
　奏至<hi>臣</hi>前豫籌青黄不接之計因通飭勸諭有餘穀<lb/>
　　之家暫為積貯留至夏間發糶今據各府陸續報<lb/>
　　到通共勸貯穀四十餘萬石將來隨時通融平糶<lb/>
　　可無欠缺之虞再四月初五日省城内外十餘里<lb/>
　　之地雷雨之中帶有冰雹外郡龍溪福安二縣據<lb/>
　　報亦微有冰雹俱於田苖農事全無妨礙所有三<lb/>
　　月以來雨水麥收米價情形理合具摺奏<lb/>
聞上慰<lb/>
<pb n="KR2f0009_WYG_206-34b"/>
聖懷謹<lb/>
　奏<lb/>
據奏閩省雨水霑足二麥豐熟米價甚平朕心深為慰<lb/>
悦<lb/>
　　雍正十年五月初二日福建廵撫<hi>臣</hi>趙國麟謹<lb/>
　奏竊查閩省採辦銅觔向買洋商現銅部價之外尚<lb/>
　　須幫貼銀三千餘兩雍正八年上運銅觔委糧儲<lb/>
　　道張廷枚承辦當發部價四萬一百九十三兩零<lb/>
<pb n="KR2f0009_WYG_206-35a"/>
　　又給公費項下幫貼銀三千五百兩因是年蘇州<lb/>
　　無現銅可買該道募商出洋採辦以致有誤起解<lb/>
　　例限奉文議處旋即辦齊解部交完掣批在案今<lb/>
　　據張廷枚詳稱承辦八年上運銅觔共領價貼銀<lb/>
　　四萬三千六百九十三兩零因銅觔不能按期交<lb/>
　　納價値可以節省現在餘剩銀四千六百六十七<lb/>
　　兩零據實詳報到<hi>臣臣</hi>查泉州府治城垣雍正七<lb/>
　　年五月内蒙<lb/>
<pb n="KR2f0009_WYG_206-35b"/>
皇上俞旨將董永芠婪贓家貲解徃修理欽遵在案迄<lb/>
　　今止准部咨坐扣銀三百六十八兩零不敷費用<lb/>
　　再漳州府城垣該府張嗣昌現在竭力設法興修<lb/>
　　但工程重大力量不繼又福清閩清二縣城垣亦<lb/>
　　有殘缺之處經藩司確估詳請尚在無項可動仰<lb/>
　　懇<lb/>
皇上天恩將此節省四千六百六十七兩零又張廷枚<lb/>
　　九年米折盈餘一千三百十九兩零幷李玉鋐八<lb/>
<pb n="KR2f0009_WYG_206-36a"/>
　　年米折盈餘一千六百二兩零共七千五百八十<lb/>
　　八兩零<lb/>
俯准動支修理數處城垣之費容<hi>臣</hi>漸次料理報竣<hi>臣</hi>
　　因城垣為濱海地方緊要公事現有節省銀兩若<lb/>
　　不及早修理日乆更覺費力是以冐昧奏請伏乞<lb/>
皇上睿鑒謹<lb/>
　奏<lb/>
所奏是應動支修理者<lb/>
<pb n="KR2f0009_WYG_206-36b"/>
　　雍正十年五月二十五日福建廵撫<hi>臣</hi>趙國麟謹<lb/>
　奏為恭報臺灣南北二路安定情形事竊照大甲西<lb/>
　　番作歹經臺灣鎮<hi>臣</hi>呂瑞麟同臺灣道倪象愷帶<lb/>
　　領兵壯𠞰撫兼行已將脅從之樸仔籬等社先後<lb/>
　　就撫續有鳯山縣南路姦民乘機聚衆殺傷官兵<lb/>
　　經陞任陸路提<hi>臣</hi>王郡親率弁兵𠞰逐解散經<hi>臣</hi>
　　具<lb/>
　奏在案今南路姦匪陸續拏獲究審現在嚴緝首犯<lb/>
<pb n="KR2f0009_WYG_206-37a"/>
　　吳福生等到日即可定案所被焚搶之居民亦現<lb/>
　　在行查撫䘏不致失所其大甲西番亦向鎭道具<lb/>
　　呈投訴起釁之因乞憐全命向後不敢作歹願為<lb/>
聖世良番等語當有土官率領全社男婦老幼四百十<lb/>
　　九名造册就撫現在一面安頓一面查訊實情究<lb/>
　　出首兇定擬仍於各莊緊要之處安兵防䕶俟耕<lb/>
　　種收成之後掣回外所有南北兩路安定情形相<lb/>
　　應具<lb/>
<pb n="KR2f0009_WYG_206-37b"/>
　奏以慰<lb/>
聖懷謹<lb/>
　奏<lb/>
覽奏臺郡南北二路安定情形朕顧慮之念釋矣<lb/>
　　同日又<lb/>
　奏竊照閩省仰沭<lb/>
皇上福庇二麥豐收據各屬陸續報到收成分數泉漳<lb/>
　　二府十分者居八八九分者居二福興二府福寧<lb/>
<pb n="KR2f0009_WYG_206-38a"/>
　　一州十分者居六八九分者居四延建邵汀四府<lb/>
　　廣種稻穀二麥稀少亦皆有七八分收成値此青<lb/>
　　黄不接之時民食大有接濟上游春間雨水稍多<lb/>
　　無礙自四月至今通省雨暘時若早禾茂盛可期<lb/>
　　大有臺灣向不種麥四月間亦連得透雨禾苗俱<lb/>
　　已布種各府米價照常理合繕摺奏<lb/>
聞上慰<lb/>
聖懷伏祈<lb/>
<pb n="KR2f0009_WYG_206-38b"/>
睿鑒謹<lb/>
　奏<lb/>
覽麥收分數并早禾雨水情形不禁額手為閩民稱慶<lb/>
也<lb/>
　　雍正十年閏五月二十四日福建廵撫<hi>臣</hi>趙國麟<lb/>
　　謹<lb/>
　奏本年五月十二日<hi>臣</hi>准禮部咨議覆湖北撫<hi>臣</hi>王<lb/>
　　士俊條奏各省鄉試外簾五所停委夲省佐貳等<lb/>
<pb n="KR2f0009_WYG_206-39a"/>
　　官即將掣得内簾所餘之進士舉人留用并將各<lb/>
　　省學習進士與調取隣省之進士舉人一體分掣<lb/>
　　内外簾官等因<hi>臣</hi>查鄉試内簾考官關係綦重向<lb/>
　　於聞調之日即應迴避不見親友沿途遣官押送<lb/>
　　以防弊竇今學習進士究與現任官不同焉保其<lb/>
　　平日無與本省士子認識往來之事<hi>臣</hi>准咨之日<lb/>
　　即將在<hi>臣</hi>衙門學習進士五名加謹關防幷飭行<lb/>
　　布按二司一體收入内署愼密居住外但嗣後若<lb/>
<pb n="KR2f0009_WYG_206-39b"/>
　　永以為例恐日乆弊生在學習進士等自以為將<lb/>
　　來必作考官而不肖士子亦知此輩為必操衡文<lb/>
　　之柄豫先夤縁亦未可定科塲為取士<lb/>
　大典杜弊之法不可不嚴請<lb/>
皇上特降諭旨嗣後各省學習進士止令其作外簾五<lb/>
　　所之用不必與外省調來之進士舉人同掣内外<lb/>
　　簾官其外省應調之進士舉人仍照雍正五年奉<lb/>
上諭議定之數調取一轉移間於科場不無少補理合<lb/>
<pb n="KR2f0009_WYG_206-40a"/>
　　　具摺<lb/>
　　奏請伏乞<lb/>
　皇上睿鑒施行謹<lb/>
　　奏<lb/>
　防閑學習進士所論固屬有理然今歲係創行之初何<lb/>
　暇夤縁自各奉法惟謹況掣簽後始分内外似難預作<lb/>
　弊竇場期在邇不便更張俟鄉試之後或於今冬明春<lb/>
　具疏題請發該部確議再定<lb/>
<pb n="KR2f0009_WYG_206-40b"/>
　　　雍正十年七月二十九日福建廵撫<hi>臣</hi>趙國麟謹<lb/>
　　奏竊閩省自春夏以來雨暘時若二麥之後早稻又<lb/>
　　　得豐收此皆仰荷我<lb/>
　皇上敬<lb/>
天勤民精誠感格所致兹於六月間福寧州地方及福州<lb/>
　　　府屬之連江羅源二縣沿海田畆因濕熱薰蒸有<lb/>
　　　數處忽生小虫細如蟣虱或白或緑或在苗葉或<lb/>
　　　生根内早稻成熟無礙晚禾恐有損傷<hi>臣</hi>聞報飛<lb/>
<pb n="KR2f0009_WYG_206-41a"/>
　　即差員協同地方官竭力設法捕除一面䖍誠建<lb/>
　　醮祈禱幸頼<lb/>
聖主福庇未幾即得連朝風雨虫自消滅幷為雨水蕩<lb/>
　　滌罄盡禾苖黄者復青萎者尚可補種且一邑之<lb/>
　　中不過數處一處之内不過數坵竝無妨害上游<lb/>
　　雨水頗多溪流亦大但隨長隨消地方安堵米價<lb/>
　　平減理合一幷<lb/>
　奏明上慰<lb/>
<pb n="KR2f0009_WYG_206-41b"/>
聖懷謹<lb/>
　奏<lb/>
蟲不為災雨不致澇乃轉歉為豐之徵也朕懷曷勝欣<lb/>
慰<lb/>
　　雍正十年九月十三日福建廵撫<hi>臣</hi>趙國麟謹<lb/>
　奏竊<hi>臣</hi>於八月初六日入闈監臨凡場中一應事宜<lb/>
　　敬謹辦理其提調監試曁供事文武員弁皆實心<lb/>
　　勤愼稽察謹嚴三場肅靜毫無弊端二十二日接<lb/>
<pb n="KR2f0009_WYG_206-42a"/>
　　到禮部咨奉<lb/>
旨曉諭考官所拔之文務令雅正清眞理法兼僃雖尺<lb/>
　幅不拘一律而支蔓浮夸之言所當屛去特諭欽此<lb/>
　　<hi>臣</hi>即轉行内簾主考同考各官遵照俱各歡欣踴<lb/>
　　躍愈加敬愼較閲精細選拔至九月初十日始克<lb/>
　　竣事揭曉榜發之後多積學單寒之士衆論咸孚<lb/>
　　此皆我<lb/>
皇上道隆徳盛人文化成實學昌明故士子皆能和其<lb/>
<pb n="KR2f0009_WYG_206-42b"/>
　　聲以鳴<lb/>
　國家之盛閩省如此天下可知<hi>臣</hi>不勝踴躍懽忭之<lb/>
　　至謹<lb/>
　奏<lb/>
覽奏知道了<lb/>
大凡務虛文者動輙落於浮夸不實之咎豈可以一省<lb/>
而概論天下耶汝言過矣夫誠乃文章之本吏治即文<lb/>
章之體未有離本捨體而更有文章也此等虚偽習氣<lb/>
<pb n="KR2f0009_WYG_206-43a"/>
皆緣薰陶漸染乆不自覺又未經人勘破書生輩惟知<lb/>
尋章摘句而已本體何由而悟無怪乎天下眞儒寥寥<lb/>
竟將文章一道幾類二氏之敎像語言若似乎與誠相<lb/>
背與吏治為無涉之物矣豈先聖往哲立言垂敎之意<lb/>
哉非朕於一言數字之間過於苛細搜求葢防微杜漸<lb/>
恐汝循此谿徑酬應事務流而不返終無實際故從而<lb/>
提撕儆覺俾一歸於誠而不渉於虚加勉吏治而不崇<lb/>
尚浮夸之意耳毋得錯會<lb/>
<pb n="KR2f0009_WYG_206-43b"/>
　　雍正十一年六月初四日福建總督<hi>臣</hi>郝玉麟福<lb/>
　　建廵撫<hi>臣</hi>趙國麟謹<lb/>
　奏竊照閩省二麥豐收雨水霑足<hi>臣</hi>等已經奏<lb/>
聞在案自四月迄今通省雨暘時若早稻暢茂目下現<lb/>
　　在成熟較往年更覺豐稔據近省各屬報到有十<lb/>
　　分之數仰蒙<lb/>
皇上福庇俾海疆屢慶豐年民情不勝懽欣感激其收<lb/>
　　成細數容俟全屬報齊另<lb/>
<pb n="KR2f0009_WYG_206-44a"/>
　奏外謹將早稻豐收大槩情形先繕摺奏<lb/>
聞伏乞<lb/>
皇上睿鑒謹<lb/>
　奏<lb/>
覽奏早稻成熟海疆黎庶深有頼矣不禁以手加額望<lb/>
閩欣慶<lb/>
　　雍正十二年三月初一日福建總督<hi>臣</hi>郝玉麟廵<lb/>
　　撫<hi>臣</hi>趙國麟謹<lb/>
<pb n="KR2f0009_WYG_206-44b"/>
　奏為請<lb/>
旨事泉州府海防同知胡宗文自雍正九年六月到任<lb/>
　　以來辦事勤敏稽查海洋出入船隻實屬盡心又<lb/>
　　能與提標五營將弁和衷共事因伊母年餘九旬<lb/>
　　老病龍鍾不能迎養該同知思母情切上年秋間<lb/>
　　具詳請休<hi>臣</hi>等以厦門海口要缺不易得此熟悉<lb/>
　　事宜之幹員是以不允其請今接署提督將軍<hi>臣</hi>
　　阿爾賽札知該同知思念伊母情甚廹切若能到<lb/>
<pb n="KR2f0009_WYG_206-45a"/>
　　家一看心可稍慰等語是該同知思母至情未嘗<lb/>
　　少釋欲使專心辦事難以遏抑其情<hi>臣</hi>等查胡宗<lb/>
　　文係江西金谿縣人距閩不逺若給假三箇月到<lb/>
　　籍省視即便回任其泉州同知印務暫行委員代<lb/>
　　理不用交盤於公事不至貽誤而該同知母子至<lb/>
　　情得以稍慰感激<lb/>
天恩愈圖黽勉供職矣但外官無告假省親之例理合<lb/>
　　具摺奏<lb/>
<pb n="KR2f0009_WYG_206-45b"/>
聞洪恩出自<lb/>
皇上非<hi>臣</hi>等所敢擅請伏乞<lb/>
睿鑒批示遵行謹<lb/>
　奏<lb/>
覽奏巳悉候另有諭旨<lb/>
　　同日又<lb/>
　奏為實陳冐荒積弊恭請<lb/>
聖訓事竊照勸諭墾荒一案仰䝉<lb/>
<pb n="KR2f0009_WYG_206-46a"/>
皇上天恩新墾者分别水旱寛其陞科之限隠匿者准<lb/>
　　令自首立有免罪之條<lb/>
浩蕩恩綸百姓感戴踴躍首報<hi>臣</hi>到閩後辦理過自首<lb/>
　　竝勸墾田地六百一十頃零又臺灣田園一百七<lb/>
　　十五甲零俱經<lb/>
　題報在案今查有建寧府屬之建陽一縣其錢糧缺<lb/>
　　額縁由獨與各屬之欺隠在民者不同查該縣於<lb/>
　　康熈元年十七年兩次報荒共免銀一萬一千六<lb/>
<pb n="KR2f0009_WYG_206-46b"/>
　　百餘兩米一千三百七十餘石除實在荒田應免<lb/>
　　外内有乘機揑報荒田冒免銀五千八十餘兩米<lb/>
　　六百二十餘石乃當時官吏作弊多開冒免欺隱<lb/>
　　全不在民至康熙二十五年知縣李六成恐致敗<lb/>
　　露始將此冒免銀米二項勻入有田之戸毎田二<lb/>
　　十畝勻減銀二錢三分二釐米一升五合名曰勻<lb/>
　　荒在當時以為官吏脱侵帑之罪百姓沐減賦之<lb/>
　　恩而不知正供有虧百姓實負冒免之愆迄今垂<lb/>
<pb n="KR2f0009_WYG_206-47a"/>
　　五十年田更數主愚民罔識從前流弊竟視現今<lb/>
　　減少之數為向來一定之額矣今<hi>臣</hi>旣經查出欲<lb/>
　　照現今自首之例令民首報實無原荒可首之田<lb/>
　　惟有速令將現在田畝照從前勻減之數毎畝加<lb/>
　　增使復原額庶<lb/>
　國課無虧科則不紊民亦何辭但通縣糧户乆輸私<lb/>
　　減輕糧一旦驟復原額力有不支咸具呈籲請寛<lb/>
　　限<hi>臣</hi>查該縣歲徵額銀止三萬五千餘兩若將此<lb/>
<pb n="KR2f0009_WYG_206-47b"/>
　　勻荒銀五千八十餘兩一年全復細察民隠艱難<lb/>
　　似屬實情可否仰邀<lb/>
皇上天恩准令該縣糧民將冒免銀米自雍正十二年<lb/>
　　為始在於限年墾復案内分作三年報陞照數復<lb/>
　　還全額<hi>臣</hi>大書告示宣播<lb/>
皇恩數十載冒免負罪之民盡沭<lb/>
皇上如天之徳矣至從前冒免之官民歴年乆逺物換<lb/>
　　人非查其巻案盡皆散失可否無容追究抑或容<lb/>
<pb n="KR2f0009_WYG_206-48a"/>
　　<hi>臣</hi>具夲<lb/>
　題㕘求<lb/>
皇上特旨從寛<lb/>
洪恩出自<lb/>
皇上<hi>臣</hi>謹會同總督<hi>臣</hi>郝玉麟據實<lb/>
　奏請伏乞<lb/>
皇上恩賜批示遵行謹<lb/>
　奏<lb/>
<pb n="KR2f0009_WYG_206-48b"/>
冒荒隠賦至如許之多誠為積弊雖云年乆物換人非<lb/>
旣經查出豈可糢糊了結自應具疏題請照增復額將<lb/>
始而捏報繼而勻減及歴任失察各員一併詳㕘候朕<lb/>
另降諭旨寛免處分方屬合宜但此意不可預為宣露<lb/>
也<lb/>
　　雍正十二年四月初八日福建廵撫<hi>臣</hi>趙國麟謹<lb/>
　奏竊惟<hi>臣</hi>之事<lb/>
君凡家務瑣屑本不當輕凟<lb/>
<pb n="KR2f0009_WYG_206-49a"/>
聖聰但以現任官而與屬員聯姻又不敢不為據實<lb/>
　奏明<hi>臣</hi>大小親屬十餘口俱在閩署兒女長成婚姻<lb/>
　　之事在籍無人料理布政使劉藩長雖籍係山西<lb/>
　　現今家在山東濟南府洛口居住與<hi>臣</hi>家相去一<lb/>
　　百餘里今春因將<hi>臣</hi>女許與劉藩長之子為室至<lb/>
　　一切公事<hi>臣</hi>仍秉公辦理留心考核稽察以盡職<lb/>
　　守斷不敢因聯姻婭徇私廢公稍存瞻顧黨比之<lb/>
　　心有負<lb/>
<pb n="KR2f0009_WYG_206-49b"/>
皇上委任之隆恩也為此恭摺奏<lb/>
聞謹<lb/>
　奏<lb/>
聯姻何妨但須防嫌别微纖毫不被人檢點方為善處<lb/>
親戚之間也<lb/>
　　雍正十二年九月二十五日福建廵撫<hi>臣</hi>趙國麟<lb/>
　　謹<lb/>
　奏閩省百姓仰頼<lb/>
<pb n="KR2f0009_WYG_206-50a"/>
皇上洪庥連歲雨暘時若今年早稻豐收分數巳會同<lb/>
　　督<hi>臣</hi>郝玉麟繕摺奏<lb/>
聞兹八九月内連得時雨<hi>臣</hi>因公出郊隨便查看晚禾<lb/>
　　靑葱遍野暢茂可觀疉據各縣禀報雨水亦極霑<lb/>
　　足禾苗俱各秀發民情歡慶米價照前毎石九錢<lb/>
　　至一兩零數分不等竝不髙昻臺灣地方亦據報<lb/>
　　稱七八月内得過透雨數次田禾雜糧均屬有濟<lb/>
　　理合將近日雨水晚禾情形奏<lb/>
<pb n="KR2f0009_WYG_206-50b"/>
聞以慰<lb/>
聖懷伏祈<lb/>
皇上睿鑒謹<lb/>
　奏<lb/>
覽全閩雨暘調順晚禾暢茂情形遥顧海疆曷勝慰悦<lb/>
　　雍正十三年五月十五日安慶廵撫<hi>臣</hi>趙國麟謹<lb/>
　奏竊<hi>臣</hi>到任兩月細查通省吏治經督<hi>臣</hi>趙𢎞恩整<lb/>
　　頓年餘各有條理<hi>臣</hi>當依其綱領節目相助有成<lb/>
<pb n="KR2f0009_WYG_206-51a"/>
　　至有應行損益事宜<hi>臣</hi>詳細斟酌隨時具<lb/>
　奏查<hi>臣</hi>衙門設有各項效用人役共八十餘名内有<lb/>
　　馬兵撥充者三十七名步戰兵撥充者十七名守<lb/>
　　兵撥充者十一名俱係兩營將官選送在轅伺候<lb/>
　　差遣遂不隸營管轄亦不隨營操演歴任相沿已<lb/>
　　乆但<hi>臣</hi>標兩營額設馬步守兵七百七十四名除<lb/>
　　營員親丁公糧一百二十四名外只實存營六百<lb/>
　　五十名若再撥充轅役六十五名未免營伍單薄<lb/>
<pb n="KR2f0009_WYG_206-51b"/>
　　且不隨營操演技藝亦多生疎今<hi>臣</hi>逐一考驗悉<lb/>
　　令歸營以實軍伍内有老弱及技藝不堪者革退<lb/>
　　另補而效用人役另行召募以僃差遣庶營無曠<lb/>
　　伍之兵轅無冒餉之役與營伍實有裨益再司庫<lb/>
　　錢糧竝歴年積欠現在逐一稽察理合一倂具摺<lb/>
　　奏<lb/>
聞伏祈<lb/>
皇上睿鑒謹<lb/>
<pb n="KR2f0009_WYG_206-52a"/>
　奏<lb/>
覽奏知道了廵撫身膺封疆重寄武僃為第一要政若<lb/>
漫不經心訓練無術及或自諉於不諳即屬有忝厥職<lb/>
至於錢穀刑名案件尤當精勤察覈期於弊絶風清勉<lb/>
之<lb/>
　　同日又<lb/>
　奏竊照蝗蝻生發民瘼攸關<hi>臣</hi>四月到任之初即嚴<lb/>
　　飭各地方官於草澤低窪之處預先留心防範嗣<lb/>
<pb n="KR2f0009_WYG_206-52b"/>
　　據霍邱縣報稱該縣姚家草場併八里塘兩處有<lb/>
　　蝗蝻生發泗州報稱該州重岡山併臨淮集生蝻<lb/>
　　如席及桌大小不等旴𣅿縣報稱該縣磚壩地方<lb/>
　　生蝻如席大三五處靈璧縣報稱該縣閆家橋胡<lb/>
　　家莊雅廟臺青莊湖等處各生蝻零星不成片段<lb/>
　　<hi>臣</hi>即飛飭各文武員弁作速撲捕去後今據霍邱<lb/>
　　等四州縣俱結報立即撲捕淨盡無遺竝無傷損<lb/>
　　禾稼恐厪<lb/>
<pb n="KR2f0009_WYG_206-53a"/>
聖懷理合具摺奏<lb/>
聞謹<lb/>
　奏<lb/>
僃禦蝗災惟有盡力撲捕使之消滅而已别無良法朕<lb/>
歴諭甚晰諒汝自必稔聞也倘若稍涉懈慢致令生翅<lb/>
飛騰則貽患不淺愼之毋忽<lb/>
　　雍正十三年六月十九日安慶廵撫<hi>臣</hi>趙國麟謹<lb/>
　奏為奏<lb/>
<pb n="KR2f0009_WYG_206-53b"/>
聞雨澤事竊照安慶地方自五月十三日以後一月無<lb/>
　　雨<hi>臣</hi>於六月初九日虔誠步禱祈求曾經<lb/>
　奏明在案自六月初十以來日有雨澤皆逺在四郊<lb/>
　　之外至十七日午時起雷雨大作歴未申酉三時<lb/>
　　查四郊得雨三四寸不等皆已霑足再查通省得<lb/>
　　雨各州縣據報自六月初二三四及初十等日亦<lb/>
　　有得雨霑足亦有得雨一二寸及三四五寸不等<lb/>
　　其中尚有未將得雨時日報到之處<hi>臣</hi>查上江早<lb/>
<pb n="KR2f0009_WYG_206-54a"/>
　　　稻已將收完其有陂塘潮潤之處全無損傷惟山<lb/>
　　　田缺雨之處收成稍減至中晚二稻中稻種植甚<lb/>
　　　少適當少雨之時不無減損晚稻正在秀茂得雨<lb/>
　　　滋潤甚屬有益目下天氣氤氳尚有雨澤之象除<lb/>
　　　現在飛查外理合先將近日得雨情形具摺奏<lb/>
　聞伏祈<lb/>
　皇上睿鑒謹<lb/>
　　奏<lb/>
<pb n="KR2f0009_WYG_206-54b"/>
　覽奏得雨地方尚屬多寡不齊夫應<lb/>
天以實不以文修省宜誠不宜偽察士庶之豪强害民者<lb/>
　抑而懲之摘牧令之闒茸玷職者斥而去之檢政刑之<lb/>
　寛嚴失當者舉而更張之能使輿情順於下自必<lb/>
天和感於上不此之務而惟祈禱是恃無怪乎杳然弗驗<lb/>
　也<lb/>
　　　同日又<lb/>
　　奏為奏<lb/>
<pb n="KR2f0009_WYG_206-55a"/>
聞事夲年五月二十七日據桐城縣舉人方道章等告<lb/>
　　錢洛訪陳覲文等冒塜盗葬藐法抗斷等情具呈<lb/>
　　到<hi>臣臣</hi>行縣弔閱原巻查係雍正三年間方姓有<lb/>
　　道官山三百餘年之祖墳被錢洛訪冒任已祖竪<lb/>
　　立新碑陳子竒亦認己祖盜葬兩塜而錢陳兩姓<lb/>
　　又稱實係伊等祖墓彼此訐告不休至雍正八年<lb/>
　　始經知縣倪大成察訪勘審閲方姓宗譜印契有<lb/>
　　憑錢陳兩家毫無確據隨斷錢去碑斷陳遷塜在<lb/>
<pb n="KR2f0009_WYG_206-55b"/>
　　案<hi>臣</hi>思案經十年斷而不遵今又具控到<hi>臣</hi>非係<lb/>
　　該縣從前審勘不公必係山界有相錯不清之處<lb/>
　　隨委桐城令汪振甲同試用官王樸前去查勘繪<lb/>
　　圖送閱忽錢陳兩族及事外之吳大桂王天次等<lb/>
　　率衆攔阻不許該縣勘繪抛擲石塊擒毆方姓之<lb/>
　　人復擲毁該縣汪振甲之帽不法已極正在飭府<lb/>
　　拏究又據報六月十六日棍徒粘帖罷市凡近陳<lb/>
　　子竒住居街道舖面皆驚恐關閉查上江風習動<lb/>
<pb n="KR2f0009_WYG_206-56a"/>
　　輒聚衆行兇粘帖罷市目無法紀實為地方風俗<lb/>
　　人心之害非嚴加懲治不足以消頑悍之習<hi>臣</hi>現<lb/>
　　在檄飭按察使劉柏嚴拏為首之人究審按擬另<lb/>
　題外理合先具摺奏<lb/>
聞伏祈<lb/>
皇上睿鑒謹<lb/>
　奏<lb/>
抗官藐法之習自應徹底窮究盡法懲治豈可一日姑<lb/>
<pb n="KR2f0009_WYG_206-56b"/>
容但須虚公訊鞫務得其情倘該令徇私納賄有以激<lb/>
成亦當嚴㕘示懲勿因恐長刁風一語遂置貪官汚吏<lb/>
於不問而使百姓含寃莫雪也此諭亦令趙𢎞恩知之<lb/>
　　雍正十三年七月初三日安慶廵撫<hi>臣</hi>趙國麟謹<lb/>
　奏為恭報雨澤事竊照安屬已未得雨情形<hi>臣</hi>於六<lb/>
　　月十九日奏<lb/>
聞在案今安慶府城六月十七日得雨以後今二十九<lb/>
　　日又得甘霖大沛歴巳午二時四郊霑足再查通<lb/>
<pb n="KR2f0009_WYG_206-57a"/>
　　省州縣自六月十一十七八二十三四二十七二<lb/>
　　十九等日有得雨一次二次三次者共五十三處<lb/>
　　其六月初十以前已經得雨之各州縣今又據報<lb/>
　　有得雨霑足亦有報得雨一二寸及三四五六寸<lb/>
　　不等又前<lb/>
　奏未報得雨州縣今據陸續報到有連得大雨霑足<lb/>
　　者有得雨一二次及一二寸至五六寸不等者惟<lb/>
　　來安一縣曾否得雨尚未報到現在飭查其得雨<lb/>
<pb n="KR2f0009_WYG_206-57b"/>
　　稍遲及未甚透足之處中稻未免枯稿<hi>臣</hi>已行布<lb/>
　　政司飭縣勸民改種蕎麥雜糧其牛力籽粒不足<lb/>
　　者動公項助給今七月初三日又得隂雲密布細<lb/>
　　雨霑濡將來雨澤似尚可望通省米價照前平減<lb/>
　　不昻相應一併具摺奏<lb/>
聞伏祈<lb/>
皇上睿鑒謹<lb/>
　奏<lb/>
<pb n="KR2f0009_WYG_206-58a"/>
前摺所批省身心察吏治明刑愼罰除暴安良等諭最<lb/>
為切要汝曾身體力行否耶抑或視為具文虚應故事<lb/>
耶不然何以雨暘至今尚未時若也敬之勉之<lb/>
　　同日又<lb/>
　奏為奏<lb/>
聞事竊照上江地方山深谷邃多有藏匿私鑄錢文之<lb/>
　　處<hi>臣</hi>到任嚴行通飭查拏在案今訪有池州府屬<lb/>
　　銅陵縣之大通鎮等處竟有棍徒私鑄小錢販往<lb/>
<pb n="KR2f0009_WYG_206-58b"/>
　　湖廣江西發賣又據按察使劉柏密稟前來<hi>臣</hi>現<lb/>
　　在密行該地方文武官弁前往嚴拏務獲究出同<lb/>
　　夥窩販從重究擬併密咨湖廣江西二省一體查<lb/>
　　拏外理合先具摺奏<lb/>
聞㐲祈<lb/>
皇上睿鑒謹<lb/>
　奏<lb/>
嚴拏究懲纎毫毋涉疎縱<lb/>
<pb n="KR2f0009_WYG_206-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_206-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭旨巻二百六<lb/>
</p>
<p>
</p>
  </div>
</body>
</text>
</TEI>
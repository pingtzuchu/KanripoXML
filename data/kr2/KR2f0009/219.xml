<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_219-1a"/>
　欽定四庫全書<lb/>
硃批諭㫖巻二百十九<lb/>
硃批衛昌績奏摺<lb/>
　　　雍正六年七月十六日提督廣西學政<hi>臣</hi>衛昌績<lb/>
　　　謹<lb/>
　　奏為恭解原書事雍正六年七月初四日准廣西撫<lb/>
　　　<hi>臣</hi>郭鉷咨稱准吏部咨查得廣西學政衛昌績疏<lb/>
　　　㕘藤縣休致教諭譚玉琪將<lb/>
<pb n="KR2f0009_WYG_219-1b"/>
　欽頒貯學之書任意借人監生胡祚悠霍廷把肆加圏<lb/>
　　　點等因奉<lb/>
　㫖衛昌績此奏甚屬可嘉著將原書解部看其圏點之<lb/>
　　處再將譚玉琪胡祚悠霍廷把定擬具奏該部知道<lb/>
　　　等因到院相應咨㑹欽遵<lb/>
　諭㫖將貯學原書速即徑行解部等因到<hi>臣臣</hi>随行文<lb/>
　　　藤縣教諭吕德懋將名教罪人錢名世刊刻原詩<lb/>
　　　二本親齎到省<hi>臣</hi>遵即專差解部外謹將解過緣<lb/>
<pb n="KR2f0009_WYG_219-2a"/>
　　由繕摺奏<lb/>
聞謹<lb/>
　奏<lb/>
知道了地方上所聞所見何不乗便奏聞耶<lb/>
　　雍正六年十一月二十九日提督廣西學政<hi>臣</hi>衛<lb/>
　　昌績謹<lb/>
　奏為敬陳管見事竊<hi>臣</hi>䝉<lb/>
皇上天恩簡任以来勉竭愚駑毫無報稱捫心揣分恐<lb/>
<pb n="KR2f0009_WYG_219-2b"/>
　　懼悚惶謹輸犬馬微誠敬獻芻蕘末議為我<lb/>
皇上陳之一士子錢糧宜詳分限催徴之法一士子錢<lb/>
　　糧宜嚴催徴不力之罰一老農之選舉宜慎一劣<lb/>
　　生之舉報宜嚴以上四條謹據<hi>臣</hi>愚管見敷陳如<lb/>
　　有可採伏乞<lb/>
皇上聖鑒施行謹<lb/>
　奏<lb/>
此奏甚屬可嘉候另降諭㫖降㫖時不將汝名随條奏<lb/>
<pb n="KR2f0009_WYG_219-3a"/>
發出者盖不令汝招尤結怨也知之<lb/>
　　同日又<lb/>
　奏為恭謝<lb/>
天恩事竊<hi>臣</hi>准吏部劄為欽奉<lb/>
上諭事雍正六年九月初四日内閣吏部奉<lb/>
上諭前據廣西學政衛昌績疏稱梧州府藤縣所有部<lb/>
　頒在京官員刺錢名世之詩二册經教諭譚玉琪借<lb/>
　與監生胡祚悠霍廷把閲看私加圏點甚屬狂肆等<lb/>
<pb n="KR2f0009_WYG_219-3b"/>
　語今朕將原書調来親覽見書中詩句數處伊以巳<lb/>
　意加圏於旁竝無狂妄指摘之處此乃逺方之人迂<lb/>
　濶庸愚一時錯誤不必深究著將私借官書之教官<lb/>
　譚玉琪罰俸一年衛昌績於此等事不肯隠匿據實<lb/>
　奏聞其小心謹慎可知著給與紀錄一次欽此劄行<lb/>
　　到<hi>臣臣</hi>随恭設香案望<lb/>
闕叩頭謝<lb/>
恩訖所有<hi>臣</hi>犬馬感戀之忱理合具摺奏<lb/>
<pb n="KR2f0009_WYG_219-4a"/>
聞謹<lb/>
　奏<lb/>
覽奏謝知道了勉之<lb/>
　　雍正七年四月二十九日提督廣西學政<hi>臣</hi>衛昌<lb/>
　　績謹<lb/>
　奏本年四月十九日<hi>臣</hi>家人恭捧<lb/>
硃批奏摺至桂林府<hi>臣</hi>随叩頭跪開密閲訖<hi>臣</hi>前摺奏<lb/>
　　粤西風俗之惡薄有宜整齊者紳士之强横有宜<lb/>
<pb n="KR2f0009_WYG_219-4b"/>
　　約束者兵丁之怯弱有宜振作者州縣之闒茸有<lb/>
　　宜驅除者兹<hi>臣</hi>旋省試竣理合繕摺具<lb/>
　奏<lb/>
　　一粤西民情大率嗜利而無恥尋仇而輕生健訟<lb/>
　　而喜妄作一切姦淫偷盗忿争刦殺干名犯分之<lb/>
　　事皆悍然行之而不顧而倡之者實自强横之紳<lb/>
　　士始<hi>臣</hi>愚竊謂宜照浙省例仰請<lb/>
皇上欽命觀風整俗使一員以整齊而約束之似於地<lb/>
<pb n="KR2f0009_WYG_219-5a"/>
　　方大有裨益<lb/>
　　一粤西營伍廢弛實由於訓練之不力亦有由於<lb/>
　　兵額之不敷者即如桂林一營額兵盈千今僅裁<lb/>
　　留四百八十九名除分防汛兵及將弁親丁外實<lb/>
　　在存城纔一百四十二名再除將弁書役及分守<lb/>
　　十城門庫獄藥局外復有護送錢糧押解盜犯等<lb/>
　　差則士不暇操弓而擐甲矣雖向来提鎮兩標撥<lb/>
　　千總二員兵三百名駐省貼防然標協既分客主<lb/>
<pb n="KR2f0009_WYG_219-5b"/>
　　情異從前將弁一切周章觀望貌合中疎非所以<lb/>
　　保衛地方也粤西幅員遼濶兵單汛廣通省皆然<lb/>
　　<hi>臣</hi>愚以為宜請<lb/>
皇上敕下督撫確查營伍中兵額不敷者酌議増添概<lb/>
　　停貼防使標兵歸標協兵歸協庶㡬責成専而汛<lb/>
　　守實約束勤而訓練精於營伍似有裨益<lb/>
　　一闒茸之員莫如鬱林州知州佟世俊者邀仁厚<lb/>
　　之譽無聴斷之才詞訟則勸之使和盜賊則縱而<lb/>
<pb n="KR2f0009_WYG_219-6a"/>
　　　弗緝衙役梁玉與羣盜交通而不覺次子佟鐸與<lb/>
　　　劣紳賭飲而不知私派科斂曠官病民殊玷職守<lb/>
　　　以上三條<hi>臣</hi>謹據地方所聞所見恭繕密摺奏<lb/>
　聞伏乞<lb/>
　皇上聖鑒謹<lb/>
　　奏<lb/>
　所奏均關地方切要甚屬可嘉候另有諭㫖<lb/>
　<lb/>
<pb n="KR2f0009_WYG_219-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻二百十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_186-1a"/>
　欽定四庫全書<lb/>
硃批諭㫖卷一百八十六<lb/>
硃批潘體豐奏摺<lb/>
　　　福建布政使<hi>臣</hi>潘體豐謹<lb/>
　　奏為恭謝<lb/>
　天恩並陳管見事雍正八年三月初四日福州將軍<hi>臣</hi>
　　　阿爾賽自京回閩傳宣<lb/>
　上諭汝到任時下㫖與潘體豐此後命伊奏摺其奏來<lb/>
<pb n="KR2f0009_WYG_186-1b"/>
　　之摺交大學士張廷玉代為轉逹欽此<hi>臣</hi>跪聆欽遵<lb/>
　　　隨望<lb/>
　闕叩謝謝<lb/>
　恩訖竊念<hi>臣</hi>一介庸愚至微極陋䝉<lb/>
　皇上天恩以侯補主事同知於雍正五年六月内<lb/>
　命往福建以知府補用二年之内仰荷<lb/>
　聖恩不次超擢由知府臬司洊歷今職<hi>臣</hi>何人斯竟上<lb/>
　　　邀<lb/>
<pb n="KR2f0009_WYG_186-2a"/>
聖主隆恩優渥至此感激涕零之下惟覺<lb/>
恩重身輕即捐穈頂踵實難仰報於萬一今䝉<lb/>
特命奏摺此千載一時之隆遇敢不殫竭愚誠敬獻芻<lb/>
　　蕘伏查閩省風土民情内地八府一州地土之腴<lb/>
　　瘠各别習俗之淳澆不同如延建邵汀四府小民<lb/>
　　多以耕種為業習尚良樸但山多田少民鮮蓋藏<lb/>
　　蓄貯愛養事事須當悉心籌畫而禮教為首重福<lb/>
　　興泉漳四府福寧一州依山傍海魚鹽種植之利<lb/>
<pb n="KR2f0009_WYG_186-2b"/>
　　均可資生但俗尚争競人多虞詐欺凌刁悍之風<lb/>
　　未能悉冺而化導為尤切則夫端本澄源因地制<lb/>
　　宜之道全在親民之州縣官不尚浮文不沽虚名<lb/>
　　不辭勞瘁煩瑣事事與民相為休戚始能隨時隨<lb/>
　　地殫心竭慮力行鼓舞勸勉以收教養之實效但<lb/>
　　通省州縣繁多委難盡得夫良吏而督撫藩臬總<lb/>
　　理大綱得之訪察不如事事親見之為確切詳之<lb/>
　　文檄不如時時倡督之為實在其與州縣最親民<lb/>
<pb n="KR2f0009_WYG_186-3a"/>
　　情最切之員莫如承上接下之知府茍知府各得<lb/>
　　其人斯可就近共相規勸浮囂者務勉於誠實遲<lb/>
　　鈍者務振其委靡而人材均可造就利弊無不興<lb/>
　　除庶幾吏勸民安仰副我<lb/>
皇上宵旰勤求之至意兹閩省現在知府俱䝉<lb/>
聖恩㨂授雖各知自愛居官謹飭但於地方利弊未免<lb/>
　　視為積習難移弗肯力圖倡率督撫及<hi>臣</hi>不時申<lb/>
　　飭勸導僅見彼善於此究難强致其公忠篤實勵已<lb/>
<pb n="KR2f0009_WYG_186-3b"/>
　　率屬之誠心且每年上下兩運差委辦銅動輙經<lb/>
　　年再遇陞遷緣事一時兼署之員更難期其實盡<lb/>
　　察吏安民之道此感通移易之所以甚難也<hi>臣</hi>不<lb/>
　　揣冐昧謹將閩省官民現在情形㨿實陳<lb/>
　奏仰祈<lb/>
皇上天恩俯念邊海巖疆事事較他省為難治懇於<lb/>
聖鑒之中賢能知府<lb/>
命往二三員來閩以備委署補用俾<hi>臣</hi>得與協力同心<lb/>
<pb n="KR2f0009_WYG_186-4a"/>
　　力行教養庶可使屬吏羣知觀感奮興而地方亦<lb/>
　　可漸次風移俗易矣<hi>臣</hi>欽遵<lb/>
諭㫖謹將關切吏治民生之事恭繕四摺具<lb/>
　奏是否可採伏乞<lb/>
皇上睿鑒施行謹<lb/>
　奏<lb/>
所奏知道了但詞語太覺繁絮朕何暇細閲<lb/>
　　同日又<lb/>
<pb n="KR2f0009_WYG_186-4b"/>
　奏為薦舉之員宜註明事蹟確據以鼓人心以勵實<lb/>
　　政事竊思設官分職有一官即有一官之責而實<lb/>
　　至名隨行一事必有一事之徴世無能盡其心而<lb/>
　　事未協者亦無事既協而無實效者<hi>臣</hi>愚以為端<lb/>
　　本澄源莫要於事事察其確據務使毫無假借似<lb/>
　　為鼓勵實政之一道請嗣後外官不論特薦保舉<lb/>
　　及<lb/>
　題陞調缺除首先分别其操守才具外如司道知府<lb/>
<pb n="KR2f0009_WYG_186-5a"/>
　　直𨽻州皆有察吏率屬之責督撫必細察其居官<lb/>
　　辦事如何勤愼甄别屬吏如何公明某事某員可<lb/>
　　為㨿証如州縣為親民之官必細察其錢穀刑名<lb/>
　　如何措施得宜境内民生如何安輯得所地方如<lb/>
　　何日有起色某某事可為確㨿果能於教養之事<lb/>
　　實心實力辦理者將事蹟指出於疏内聲明恭請<lb/>
聖明睿鑒其有薦舉保<lb/>
　題之後或陞本省或遷調他省誠能照舊事事實盡<lb/>
<pb n="KR2f0009_WYG_186-5b"/>
　　心力著有實政再列薦舉者聲請加一等議叙倘<lb/>
　　有陞調之後即不至頓改前操或恃才驕矜或悠<lb/>
　　忽怠玩並其原薦之事蹟亦皆更易致被叅劾者<lb/>
　　亦聲請加一等議處如此分别查察先後較量庶<lb/>
　　已邀薦擢者必益矢奮勵即未邀薦擢者亦争思<lb/>
　　勉圖似於吏治實有禆益矣謹<lb/>
　奏<lb/>
言之似易行之甚難况激揚自有大典此議可以不必<lb/>
<pb n="KR2f0009_WYG_186-6a"/>
　　同日又<lb/>
　奏為糧戸之的名宜清保甲之編查宜嚴請專員辦<lb/>
　　理以收實效事竊照糧戸保甲皆地方最要之務<lb/>
　　惟在查察周密則包寄脱漏之弊自除各州縣既<lb/>
　　以簿書紛繁難於分身又以茍且因循者多實力<lb/>
　　整理者少所以屢經立法申飭仍不免草率塞責<lb/>
　　若非專員清釐編查究屬有名無實<hi>臣</hi>愚以為毎<lb/>
　　縣似宜專委試用官一員再委該縣佐雜官一員<lb/>
<pb n="KR2f0009_WYG_186-6b"/>
　　協同挨戸查察一面清釐糧戸的名即一面編查<lb/>
　　保甲則一舉可以兩得第查歷次奉<lb/>
命來閩人員除委署試用并叅革事故外現無閒員兹<lb/>
　　欽奉<lb/>
上諭以進士章有大等十五員來閩學習伊等新進之<lb/>
　　士大抵謹飭者多似可分委稽查兼可就便涉歷<lb/>
　　風土民情但閩省内地一州五十七縣止此十五<lb/>
　　員輪辦不免太遲仰懇<lb/>
<pb n="KR2f0009_WYG_186-7a"/>
聖恩敇部於侯補侯選知縣人員内再揀選十二員來<lb/>
　　閩以便酌量縣分大小分委查辦請俟各員到縣<lb/>
　　之日為始大縣限一年中小各限八箇月俾令從<lb/>
　　容細查先於沿海𦂳要處辦起竣日再各委辦<lb/>
　　一縣總計二年内可以週遍俟各委員清查事竣<lb/>
　　即以其所辧之事核其優絀好者請以知縣<lb/>
　題補平常者酌量人缺委署試用應學習者仍令學<lb/>
　　習如有滋事擾民及辦理怠玩者不時查參佐雜<lb/>
<pb n="KR2f0009_WYG_186-7b"/>
　　官果實心協辦擇其最優者另請議叙平常者分<lb/>
　　别功過儆勉庶事有專責人知鼓勵而糧戸保甲<lb/>
　　可使澄清以收實效矣謹<lb/>
　奏<lb/>
種種不通處難以枚舉<lb/>
　　同日又<lb/>
　奏為竊盜之查緝宜嚴請分别勸懲以安民生事竊<lb/>
　　惟安民莫先於弭盜乃閩省州縣惟於竊盜情重<lb/>
<pb n="KR2f0009_WYG_186-8a"/>
　　贓數多者始具通詳其贓數無幾如掏摸鼠竊盜<lb/>
　　粟偷牛之類率多悠忽漠視匿不申報亦不嚴行<lb/>
　　緝拏是以上司無從稽查宵小未能悉除<hi>臣</hi>請嗣<lb/>
　　後除竊盜贓多情實而諱匿不報者俱照例參處<lb/>
　　外凡地方中但有竊盜發覺事主呈報到官該州<lb/>
　　縣務將失竊情形贓賊實數勘詢明確就近即報<lb/>
　　本管道府依限緝獲追贓刺字完結銷案總不許<lb/>
　　以其失物細微藉口諱匿該道府按季彚冊註明<lb/>
<pb n="KR2f0009_WYG_186-8b"/>
　　巳未獲賊完結緣由移報臬司稽核轉報督撫查<lb/>
　　考如州縣於贓數無幾之竊盜諱匿一案者查出<lb/>
　　記過一次諱匿二案者查出記過二次仍勒限緝<lb/>
　　拏務獲銷案如至三案不報而賊又未獲者即備<lb/>
　　叙情由照溺職例參處知府直𨽻州照失察例議<lb/>
　　處以示懲儆果能查緝嚴密一年之内並無鼠竊<lb/>
　　等案或偶有一二案即能旋報旋獲照例完結者<lb/>
　　記功一次如至二年並無諱匿實無鼠竊等案者<lb/>
<pb n="KR2f0009_WYG_186-9a"/>
　　記功二次若至三年能使地方寧謐委無竊案者<lb/>
　　道府查實由臬司申報督撫核明即將本員平日<lb/>
　　居官辦事如何之處開明事實出具考語保<lb/>
　題以示鼓勵如此庶各官知所儆勉而查緝防範之<lb/>
　　克勤自可使宵小斂跡民生安樂矣謹<lb/>
　奏<lb/>
為竊盜一事條奏者頗多率皆似此不通謬論<lb/>
　　同日又<lb/>
<pb n="KR2f0009_WYG_186-9b"/>
　奏為請嚴保長之選舉立法勸懲以正地方事竊惟<lb/>
　　十家為甲十甲為保各州縣鄉村於保甲中設有<lb/>
　　保長一役所以稽查匪盜和睦鄉里以期保正一<lb/>
　　方役雖微賤有關於地方甚重閩省習俗刁頑從<lb/>
　　前所設保長非姦棍謀充即豪强占當毎多恣意<lb/>
　　武斷顚倒公評因之訟端易起風俗澆漓若不嚴<lb/>
　　行選舉立法勸懲積弊難清<hi>臣</hi>請<lb/>
敇下督撫嚴飭各州縣確查凡有從前謀充占當及有<lb/>
<pb n="KR2f0009_WYG_186-10a"/>
　　　犯案者槩行請革務選老成正直農民取具約正<lb/>
　　　族隣公結該州縣驗明給照委充仍將所屬鄉村<lb/>
　　　實須保長及選舉名數造報司道備案遇事故革<lb/>
　　　除頂補等事並報查核每於月朔著傳集耆民同<lb/>
　　　約正值月齊至講約處所聽講<lb/>
聖諭<lb/>
　廣訓責令協力共相勸勉遇有批查之事務於五日内<lb/>
　　　秉公查明㨿實禀覆倘藉端滋事或徇延不實一<lb/>
<pb n="KR2f0009_WYG_186-10b"/>
　　　經查出加凡人一等書明事由於地方枷示儆衆<lb/>
　　　如能竭力奉公三年毫無過犯者州縣官量行奬<lb/>
　　　賞若五年全無過犯並能和息争端者申詳道府<lb/>
　　　給匾鼓勵如至十年無過且善於勸導稽查能使<lb/>
　　　保甲中鼠竊姦匪屏絶地無曠土民無游惰者州<lb/>
　　　縣查明取結開具事實由府核確申報督撫查實<lb/>
　　　比照老農之例<lb/>
　　題請給與八品頂帯榮身若州縣不查實率報察出<lb/>
<pb n="KR2f0009_WYG_186-11a"/>
　　照濫舉匪人例參處如此庶源清流潔保長之選<lb/>
　　可得正直之人將見地方中勸導觀感而澆漓之<lb/>
　　習自日歸淳正矣謹<lb/>
　奏<lb/>
應禀請該督撫商行<lb/>
　　福建布政使<hi>臣</hi>潘體豐謹<lb/>
　奏為奏<lb/>
聞事竊照閩省仰頼<lb/>
<pb n="KR2f0009_WYG_186-11b"/>
皇上至德覃敷連年收成豐稔山海寧謐今歲自入春<lb/>
　　以來通省雨水調勻兹於五月内據各屬陸續開<lb/>
　　報二麥收成分數<hi>臣</hi>細核總計約有八分收成值<lb/>
　　此春夏之交小民得以接濟洵為有益再查通省<lb/>
　　栽插得時禾苖俱好至於各屬米價甚平現在臺<lb/>
　　灣府屬㨿報民間食米價銀毎石陸錢至柒錢陸<lb/>
　　柒分不等興化府屬毎石柒錢捌錢不等漳州邵<lb/>
　　武汀州三府毎石柒捌錢至一兩不等泉州延平<lb/>
<pb n="KR2f0009_WYG_186-12a"/>
　　建寧三府並福寧州毎石八九錢至一兩一錢不<lb/>
　　等惟福州府地處省城兵民雲集食指浩繁米價<lb/>
　　向比外府稍貴自上年冬至今春三月内每石價<lb/>
　　銀祇在一兩上下迨夏初稍覺微長而四月二十<lb/>
　　七八等日毎石米忽長價二錢有零<hi>臣</hi>察訪其故<lb/>
　　蓋緣省㑹食米全頼上游一帯商船運糶適今春<lb/>
　　隣近江浙地方米價騰貴小民圖利率多聞風販<lb/>
　　賣又以四月内連次大雨溪河水漲小舟莫敢載<lb/>
<pb n="KR2f0009_WYG_186-12b"/>
　　運偶值米船稀少致價稍昂<hi>臣</hi>當即詳明督撫二<lb/>
　　臣將福州府及閩侯二縣所貯平糶江浙米榖乗<lb/>
　　時開糶米價旋即平定指日早稻登場自更可平<lb/>
　　減再有連江羅源福安寧德等縣地處山海交錯<lb/>
　　當此青黄不接之時民間食米亦覺缺短<hi>臣</hi>酌量<lb/>
　　數目詳明督撫飭行地方官將存貯積榖減價平<lb/>
　　糶併㨿各縣出具秋收買補印結存案則民食得<lb/>
　　濟而將來倉項亦可不致虚懸所有閩省現在米<lb/>
<pb n="KR2f0009_WYG_186-13a"/>
　　價並二麥收成及早稻雨水情形理合恭摺奏<lb/>
聞謹<lb/>
　奏<lb/>
㨿奏二麥已收米價平減雨澤及時禾苗豐茂以手加<lb/>
額覽焉<lb/>
　　同日又<lb/>
　奏為報捐積榖事竊照積貯倉為地方預備之良法<lb/>
　　今查閩省積榖民捐自康熈二十一年起官捐自<lb/>
<pb n="KR2f0009_WYG_186-13b"/>
　　康熈三十一年起迄今通省官民捐貯積榖除各<lb/>
　　案虧空參追外現存官捐榖一十二萬五千五百<lb/>
　　八十石零民捐榖一十六萬四千三百石零俱實<lb/>
　　貯在倉但此項乃積貯於平時取用於歉歲惟在<lb/>
　　實力勸導不事勉强俾官民知所樂從始為愈久<lb/>
　　愈善之計案查從前毎年官民捐積尚至二三千<lb/>
　　石及四五千石不等近年以來未免視為不急之<lb/>
　　務毎歲捐數無幾<hi>臣</hi>仰體<lb/>
<pb n="KR2f0009_WYG_186-14a"/>
皇上軫念民生重農務本至意夙夜兢兢刻思為民預<lb/>
　　備因於上年秋成後先捐榖四百石分貯府縣各<lb/>
　　倉隨㑹同在省司道詳明督撫通行各屬量力捐<lb/>
　　貯并勸勉紳士富家務期各自樽節有餘以備不<lb/>
　　足當奉督撫二臣各捐榖二百石臬司及道府㕔<lb/>
　　縣亦陸續報捐其聞風向義捐數最多者如仙遊<lb/>
　　縣侯選州同徐華生員徐升兄弟二人共捐榖三<lb/>
　　千石兼願自建社倉存貯又侯選縣丞李長華願<lb/>
<pb n="KR2f0009_WYG_186-14b"/>
　　捐榖五百石附入倉内當㨿興化府詳報<hi>臣</hi>俱轉<lb/>
　　報督撫批行奬勵以為<lb/>
聖世好義急公者勸查現在通省官民捐積榖石並願<lb/>
　　入社倉榖石約計已有一萬二千石有竒<hi>臣</hi>仍不<lb/>
　　時勸導若至本年二稻收成之後自必捐積倍多<lb/>
　　從此源源増積則倉儲日見充盈海疆愈為有備<lb/>
　　矣理合恭摺奏<lb/>
聞伏乞<lb/>
<pb n="KR2f0009_WYG_186-15a"/>
皇上睿鑒謹<lb/>
　奏<lb/>
捐積倉榖以備緩急原屬極美之事但不可涉於强迫<lb/>
　　同日又<lb/>
　奏為奏明分貯各屬帑銀數目仰祈<lb/>
聖鑒事竊閩省山海巖疆儲備為重兹䝉<lb/>
聖恩念及辦理軍需及事務繁劇之州縣均倣照大宛<lb/>
　　二縣之例酌留帑銀以備急切公事之用仰見我<lb/>
<pb n="KR2f0009_WYG_186-15b"/>
皇上聖明逺照為臣民籌畫萬全者至周且渥雍正八<lb/>
　　年十二月初九日<hi>臣</hi>奉督撫牌行准戸部咨協撥<lb/>
　　浙江省銀二十萬兩解閩交督撫布政酌量分貯<lb/>
　　等因捧讀之下不勝踴躍歡忭遵即詳察各府州<lb/>
　　地方情形分别沿海衝僻以酌銀數多寡擬福州<lb/>
　　府分貯銀三萬兩興化府分貯銀一萬兩泉州漳<lb/>
　　州二府各分貯銀三萬兩延平建寧二府各分貯<lb/>
　　銀二萬兩邵武府分貯銀一萬兩汀州臺灣二府<lb/>
<pb n="KR2f0009_WYG_186-16a"/>
　　各分貯銀二萬兩直𨽻福寧州分貯銀一萬兩伏<lb/>
　　思帑銀分貯府州庫以備公用乃千古難逢之<lb/>
曠典凡存貯動用之處均宜嚴加查察以防弊竇除照<lb/>
　　依部文通行各府州縣遇有實在急切差使刻不<lb/>
　　可緩之事一面備文赴該府州具領該府州即行<lb/>
　　核明給發通報查考如有虚冐情由即揭報參究<lb/>
　　至各府州存貯銀兩援照察盤倉榖之例毎歲底<lb/>
　　責令各該管道員於盤倉之時乗便盤驗出結由<lb/>
<pb n="KR2f0009_WYG_186-16b"/>
　　籓司核轉督撫咨部查核如敢扶同徇隠察出將<lb/>
　　該管道員一併參賠以杜府州日後虧空之端此<lb/>
　　<hi>臣</hi>謹小愼微之見經詳明督撫批示將浙省解到<lb/>
　　銀兩照數給發各府州分貯訖所有微<hi>臣</hi>遵<lb/>
㫖辦理緣由理合繕摺奏<lb/>
聞謹<lb/>
　奏<lb/>
詳加斟酌辦理毋得粗率從事<lb/>
<pb n="KR2f0009_WYG_186-17a"/>
　　福建布政使<hi>臣</hi>潘體豐謹<lb/>
　奏為恭謝<lb/>
天恩事雍正九年十月十二日新任福建按察使劉藩<lb/>
　　長抵閩傳<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_186-17b"/>
　<lb/>
　<lb/>
　<lb/>
　<lb/>
聖主訓示雖犬馬圖報之心時時策勵毫不敢瞻顧因<lb/>
　　循而才識短淺自不覺愆尤叢集實<hi>臣</hi>寤寐難安<lb/>
　　之隐𠂻今跪聆<lb/>
皇上教訓容<hi>臣</hi>愚昧勉<hi>臣/</hi>疏庸<hi>臣</hi>自顧何人仰䝉<lb/>
<pb n="KR2f0009_WYG_186-18a"/>
聖主造就矜全至於斯極惟有恪遵<lb/>
上諭益加黽勉殫<hi>臣</hi>耳目心思之力務期公忠自矢誠<lb/>
　　一不移隨時隨事詳愼斟酌以仰報我<lb/>
皇上髙厚隆恩於萬一耳所有微<hi>臣</hi>感戴下情理合恭<lb/>
　　摺<lb/>
　奏謝伏乞<lb/>
睿鑒謹<lb/>
　奏<lb/>
<pb n="KR2f0009_WYG_186-18b"/>
諭既錯傳此奏朕不全覽也<lb/>
　　同日又<lb/>
　奏為酌議分買榖石以裕倉儲事竊照閩省於雍正<lb/>
　　四年偶因秋旱歉收䝉我<lb/>
皇上特頒恩㫖撥江西倉榖碾米十五萬石運閩平糶<lb/>
　　適江西是歲秋亦被水除己運五萬石外餘改撥<lb/>
　　江安二省將截漕米先撥十萬石運閩仍令江西<lb/>
　　運還江安俱經運收明白正在清理還項間奉准<lb/>
<pb n="KR2f0009_WYG_186-19a"/>
　　部文據江西撫<hi>臣</hi>謝旻以江省倉榖充裕毋庸買<lb/>
　　補請將米價留閩買榖貯倉脚價併留閩充餉䝉<lb/>
皇上恩允奉督撫行<hi>臣</hi>酌量辦理<hi>臣</hi>遵查前項米石早<lb/>
　　經盤收内有當年已經隨時平糶者亦有隨後價<lb/>
　　平未買及價存縣庫尚未解司者更有各屬虧缺<lb/>
　　霉蒸參追未完者<hi>臣</hi>俱逐一剔清歸欵現存司庫<lb/>
　　米價銀一十一萬九千二百十九兩零内除應還<lb/>
　　江省脚費銀二萬七百四十九兩留閩充餉外實<lb/>
<pb n="KR2f0009_WYG_186-19b"/>
　　存銀九萬八千四百七十兩零查閩省榖價多少<lb/>
　　不等今照限在時價酌中毎石以四錢五分勻算<lb/>
　　約可買榖二十一萬石有竒邊海地方多為積貯<lb/>
　　誠屬有益但若將前項榖石並買於一時竊恐市<lb/>
　　價髙騰有妨民食<hi>臣</hi>因悉心籌酌揆度地方情形<lb/>
　　及各屬存榖多寡並查其本處是否産榖照依大<lb/>
　　中小縣分别採買數目其買榖亦不拘定限期總<lb/>
　　視年成豐歉為凖如遇豐收即令乗時買貯倘收<lb/>
<pb n="KR2f0009_WYG_186-20a"/>
　　成稍薄即存價以待再閩省地氣卑濕倉榖易於<lb/>
　　霉朽定例存七糶三出陳易新而各屬於青黄不<lb/>
　　接之時惟慮山海地方糶出易而買補難往往一<lb/>
　　任檄催率多以毋庸平糶為辭輾轉遷延以致積<lb/>
　　榖莫能流通更易此不惟有關於倉儲抑且無益<lb/>
　　於民食<hi>臣</hi>復細加酌議將前項買添之榖收貯後<lb/>
　　於次年青黄不接之時即令將陳榖照買添之數<lb/>
　　平糶其價銀就近解貯府庫秋收復令領回買補<lb/>
<pb n="KR2f0009_WYG_186-20b"/>
　　至次年又將陳榖照買數出糶似此新榖先入舊<lb/>
　　榖後出各屬無所畏難自必踴躍樂從而年年輪<lb/>
　　换不數年間從前陳榖盡可易新民食亦得常常<lb/>
　　有濟矣<hi>臣</hi>因倉儲民食起見業將情由詳請督撫<lb/>
　　二臣所有現在奉行辦理緣由理合恭摺奏<lb/>
聞謹<lb/>
　奏<lb/>
既經詳明該督撫候奏到有㫖<lb/>
<pb n="KR2f0009_WYG_186-21a"/>
　　同日又<lb/>
　奏為奏<lb/>
聞事竊查閩省欺隐田地䝉我<lb/>
皇上恩綸疊沛許民自首宥其欺隐之罪免追從前之<lb/>
　　賦復寛以限期令其陸續首報<lb/>
天恩浩蕩至優至渥<hi>臣</hi>欽遵勸勉查自雍正七年以後<lb/>
　　内地自首及開墾田地共四百四十四頃七十九<lb/>
　　畝零共該糧銀三千二百二十二兩零米六十五<lb/>
<pb n="KR2f0009_WYG_186-21b"/>
　　石零臺灣首報及開墾田園共一萬八千七十五<lb/>
　　甲零毎甲計田一十一畝共計田園二千六十餘<lb/>
　　頃共應正供粟五萬八千九百六十餘石税銀一<lb/>
　　千一十餘兩以上俱援奉<lb/>
㫖自首免罪例併免追從前欺隐之賦即遵照於雍正<lb/>
　　七年入額起科徴解又内地陸續報墾田地共三<lb/>
　　十四頃二十六畝零共應糧銀二百三十二兩零<lb/>
　　米二十石零俱照例分别水旱限年陞科<hi>臣</hi>查核<lb/>
<pb n="KR2f0009_WYG_186-22a"/>
　　明確先後造冊詳報撫臣具<lb/>
　題在案但<hi>臣</hi>細加察訪閩省地方遼濶其山陬海澨<lb/>
　　窮簷蔀屋之民以有司之查察難週已墾未報者<lb/>
　　正復不少祇以巖疆重地未敢過為督責滋擾惟<lb/>
　　有恪遵歷頒<lb/>
恩㫖董率屬員多方儆勉開導令其自相首報如果係<lb/>
　　㝠頑不化查實照例究治懲一警百如果有坍荒<lb/>
　　難墾之處亦令㨿實造報免累貧民至於歷年久<lb/>
<pb n="KR2f0009_WYG_186-22b"/>
　　逺祖父流傳之業内有隐匿漏課者亦必凖情酌<lb/>
　　理詳察其隐匿情由是否有心細為分别查辦固<lb/>
　　不敢輕為縱容亦不敢絲毫率忽總期於執法之<lb/>
　　中寓體恤之意以仰副我<lb/>
皇上軫念海疆愛養元元至意所有閩省連年首墾田<lb/>
　　糧數目並<hi>臣</hi>現在辦理緣由理合繕摺具<lb/>
　奏伏乞<lb/>
睿鑒謹<lb/>
<pb n="KR2f0009_WYG_186-23a"/>
　奏<lb/>
覽奏閩省首墾田糧數目情形諸凡辦理及所立主見<lb/>
均屬協當<lb/>
　　福建布政使<hi>臣</hi>潘體豐謹<lb/>
　奏為奏<lb/>
聞事本年正月十四日夜三更時分<hi>臣</hi>署内堂側小房<lb/>
　　内家人一時昏睡燈火延及紙窓接連頂棚燒上<lb/>
　　板房<hi>臣</hi>聞聲立起奔救並即搶䕶内堂供奉<lb/>
<pb n="KR2f0009_WYG_186-23b"/>
敇書<lb/>
上諭等書詎火熖甚熾已不能近前<hi>臣</hi>見火勢猛烈徒<lb/>
　　手難援而錢糧重地外人未便輕入當即親齎印<lb/>
　　信趨赴庫堂保䕶庫藏一面遣役飛報督撫撥兵<lb/>
　　救援乃夜静人稀各衙門重重封鎖救火兵丁一<lb/>
　　時未及趕至迨督撫二臣到時其内堂及接連之<lb/>
　　房屋已皆焚燒無存<hi>臣</hi>督令兵役極力救䕶止於<lb/>
　　東西兩處拆截火路猶幸庫藏保䕶文巻無失附<lb/>
<pb n="KR2f0009_WYG_186-24a"/>
　　近居民亦無損傷此皆仰頼我<lb/>
皇上洪㤙庇祐之所及也惟是<hi>臣</hi>既不能預防於事前<lb/>
　　又未及救息於臨時疏忽之咎實切悚惕伏祈<lb/>
聖慈俯賜訓誡庶<hi>臣</hi>知所遵守將來益加黽勉省疚以<lb/>
　　贖前愆至於燒燬房屋共計大小八十三間<hi>臣</hi>奉<lb/>
　　撫<hi>臣</hi>趙國麟批查燒燬署房修補之例隨查閩省<lb/>
　　從前督<hi>臣</hi>滿保撫<hi>臣/</hi>卞永譽按察使<hi>臣</hi>郎廷極衙<lb/>
　　署焚燒其建造俱出自地方公捐兹值上下肅清<lb/>
<pb n="KR2f0009_WYG_186-24b"/>
　　之時<hi>臣</hi>斷不敢復循舊例况<hi>臣</hi>䝉我<lb/>
皇上厚賞養亷闔家均沾<lb/>
聖恩惟有撙節用度以圖完補現在商請督撫二臣興<lb/>
　　工辦理除循例詳請撫臣具<lb/>
　題外所有<hi>臣</hi>署失火情形並現在辦理緣由<hi>臣</hi>謹繕<lb/>
　　摺恭<lb/>
　奏伏乞<lb/>
皇上睿鑒<hi>臣</hi>不勝戰慄悚惶之至謹<lb/>
<pb n="KR2f0009_WYG_186-25a"/>
　　奏<lb/>
　當警惕自省極加戒愼可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_186-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻一百八十六<lb/>
</p>
<p>
</p>
  </div>
</body>
</text>
</TEI>
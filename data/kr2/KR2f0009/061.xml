<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_061-1a"/>
　欽定四庫全書<lb/>
硃批諭㫖巻六十一<lb/>
硃批汪漋奏摺<lb/>
　　　雍正四年二月二十四日廣西廵撫<hi>臣</hi>汪漋謹<lb/>
　　奏為遵<lb/>
　㫖查覆事竊<hi>臣</hi>扵雍正三年十月二十七日赴<lb/>
　　圓明園謝<lb/>
　恩蒙<lb/>
<pb n="KR2f0009_WYG_061-1b"/>
　皇上召至勤政殿<lb/>
　訓諭地方事宜又䝉<lb/>
　諭<hi>臣</hi>到廣西訪左江總兵官梁永禧居官如何據實具<lb/>
　　奏欽此欽遵<hi>臣</hi>到任後因左江總兵官駐劄南寜府<lb/>
　　　與桂林省城相距甚逺<hi>臣</hi>宻加訪察梁永禧辦理<lb/>
　　　營務尚去得在地方亦不多事<hi>臣</hi>謹據實具<lb/>
　　奏伏惟我<lb/>
　皇上至聖至明無逺不燭凡臣下賢否之分難逃<lb/>
<pb n="KR2f0009_WYG_061-2a"/>
日月之照<hi>臣</hi>履任日淺耳目未周不勝惶懼之至仰祈<lb/>
皇上睿鑒謹<lb/>
　奏<lb/>
既云履任日淺耳目未周則辦理營伍去得在地方亦<lb/>
不多事之奏亦屬荒唐南寜至桂林不過數日之程即<lb/>
以為相距甚逺京城去粤西數千里之遥而謂朕之聖<lb/>
明無逺不燭其賢否之分難逃日月之照云云何不體<lb/>
情理一至於此耶爾初次奏摺即如此依違瞻顧居心<lb/>
<pb n="KR2f0009_WYG_061-2b"/>
不純已見一斑殊大失朕之所望封疆大吏既受國家<lb/>
知遇之恩當思竭力盡命之義切忌柔佞巧詐獨善巳<lb/>
身而不乃心國計朕披閱所奏甚憂汝不克勝此任也<lb/>
勉力為之書生章句虚文非此任所需之物茍不以實<lb/>
心行實政秉公甄別賢否據實入告動輙瞻前顧後持<lb/>
首䑕兩端之見以圖自便則大負朕任用之意矣勉之<lb/>
慎之<lb/>
　　雍正四年五月二十五日廣西廵撫<hi>臣</hi>汪漋謹<lb/>
<pb n="KR2f0009_WYG_061-3a"/>
　奏恭請<lb/>
皇上萬安<lb/>
朕安捐穀之奏交部議行摺留中候部文行知<lb/>
　　同日又<lb/>
　奏為恭報雨水米價事竊粤西春雨連綿已資耕種<lb/>
　　入夏晴雨相間五月初農家栽插正殷尤望時雨<lb/>
　　喜初四夜至初六日甘霖大沛各屬俱報霑足栽<lb/>
　　插適宜農人僉云雨澤應時可望豐年再米價二<lb/>
<pb n="KR2f0009_WYG_061-3b"/>
　　三月間倉斗每石七錢嗣因廣東販糴頗多致廣<lb/>
　　西之沿河府州縣米價漸長梧州因接近廣東商<lb/>
　　販絡繹其價尤貴現今桂林府米價九錢平樂潯<lb/>
　　州南寜栁州等府米價八錢四五分不等梧州府<lb/>
　　米價一兩四錢當兹青黄不接之時米價日長捐<lb/>
　　穀存七糶三現奉<lb/>
俞㫖<hi>臣</hi>巳令各屬平糶以裕民食至粤西麥已成熟但<lb/>
　　種麥之處甚少我<lb/>
<pb n="KR2f0009_WYG_061-4a"/>
皇上軫念民瘼遐方赤子時厪<lb/>
聖心所有雨水米價謹繕摺奏<lb/>
聞<hi>臣</hi>謹<lb/>
　奏<lb/>
天下一家何分彼此隣省遏糴之舉當知斷不可行<lb/>
　　同日又<lb/>
　奏為叩謝<lb/>
天恩事<hi>臣</hi>齎摺人回捧到<hi>臣</hi>查<lb/>
<pb n="KR2f0009_WYG_061-4b"/>
　奏梁永禧一摺恭奉<lb/>
硃批飭戒<hi>臣</hi>跪讀之下戰慄汗流置身無地愚闇冒昧<lb/>
　　罪不容逭䝉<lb/>
皇上恩賜矜全不即罷斥復荷<lb/>
硃批諄諄訓勉即祖父之教子孫師長之訓弟子不能<lb/>
　　如是<hi>臣</hi>恭繹再三涕零感激惟有時凜<lb/>
聖訓實心以行實政秉公以別賢否屏絶虚文黽勉盡<lb/>
　　職以期無負<lb/>
<pb n="KR2f0009_WYG_061-5a"/>
皇上任用之至意并稍贖罪愆於萬一耳謹繕摺恭謝<lb/>
天恩<hi>臣</hi>謹<lb/>
　奏<lb/>
天下類此者頗多皆縁私心未融識見不髙舉歩即履<lb/>
此取愧之途也公之一字最為切要時當自省<lb/>
　　雍正四年六月十六日廣西廵撫<hi>臣</hi>汪漋謹<lb/>
　奏為恭謝<lb/>
天恩事竊<hi>臣</hi>奉<lb/>
<pb n="KR2f0009_WYG_061-5b"/>
旨調補江西廵撫業經恭疏叩謝<lb/>
天恩伏念<hi>臣</hi>賦質駑鈍毫無才識叨沭<lb/>
皇上特達之知畀以廵撫重任受事半載未效寸長<hi>臣</hi>
　　前遵<lb/>
旨查梁永禧居官之處冒昧具<lb/>
　奏罪不容逭<lb/>
皇上恩賜矜全不即罷斥<lb/>
硃批諭飭<lb/>
<pb n="KR2f0009_WYG_061-6a"/>
訓勉諄諄<hi>臣</hi>頂戴<lb/>
洪恩日夜恐懼勉盡職守猶慮隕越重厪<lb/>
聖懐今調補江西廵撫聞<lb/>
命自天感<lb/>
恩無地雖捐糜頂踵難報<lb/>
殊恩扵萬一<hi>臣</hi>謹扵六月十七日起行馳赴南昌所有<lb/>
　　廣西事務另摺具<lb/>
　奏為此繕摺恭謝<lb/>
<pb n="KR2f0009_WYG_061-6b"/>
天恩<hi>臣</hi>謹<lb/>
　奏<lb/>
勉之毋沽虚名毋做假好官振起精神勉勵造就成一<lb/>
人物方不負朕之委用也<lb/>
　　同日又<lb/>
　奏為奏眀出糶捐穀事竊臣前因廣東米價騰貴商<lb/>
　　販絡繹扵廣西搬運甚多致瀕河郡縣米價日長<lb/>
　　而梧州府尤甚是以摺<lb/>
<pb n="KR2f0009_WYG_061-7a"/>
　奏捐穀存七糶三䝉<lb/>
皇上恩允已飭各屬開倉照時價出糶其初民間價平<lb/>
　　每石自三錢以至四錢二三分不等後漸增長若<lb/>
　　倉穀亦照市價加增恐兵民皆憂米貴食用艱難<lb/>
　　<hi>臣</hi>仰體<lb/>
皇上愛育羣黎之意飭各屬仍照初糶價值不許随市<lb/>
　　價增長并不得賣多報少雖陳穀碾米視新穀畧<lb/>
　　少然價平易糶饔飱有賴兵民莫不歡欣共戴<lb/>
<pb n="KR2f0009_WYG_061-7b"/>
皇仁合計桂梧南栁四府捐穀已糶過十六萬五千石<lb/>
　　零俟新穀登場停止又平潯二府亦照例存七糶<lb/>
　　三應扵秋收後買補還倉以符部議價有贏餘若<lb/>
　　干仍歸解部項下統俟新撫<hi>臣</hi>甘汝來接任料理<lb/>
　　縁係<hi>臣</hi>任内事務理合<lb/>
　奏明仰祈<lb/>
皇上睿鑒<hi>臣</hi>謹<lb/>
　奏<lb/>
<pb n="KR2f0009_WYG_061-8a"/>
甘汝來接任料理諒應妥協不至差謬也<lb/>
　　同日又<lb/>
　奏為敬舉廉能縣令事竊<hi>臣</hi>受事廣西細訪屬員有<lb/>
　　平樂府平樂縣知縣吳元鉽持躬清廉辦事練達<lb/>
　　催科有法又實心撫字民切愛戴賔州上林縣知<lb/>
　　縣栢𢎞智才具勤敏扵猺獞仇殺案件剖理審結<lb/>
　　勸懲得宜愚頑知警以上二員上年<lb/>
　計典内督<hi>臣</hi>孔毓珣前撫<hi>臣/</hi>李紱俱經附薦兹<hi>臣</hi>察<lb/>
<pb n="KR2f0009_WYG_061-8b"/>
　　其居官果係廉能著有實績不敢壅扵上<lb/>
聞謹繕摺具<lb/>
　奏仰祈<lb/>
皇上睿鑒<hi>臣</hi>謹<lb/>
　奏<lb/>
知道了但汝此奏不過循孔毓珣李紱之軌轍耳大凡<lb/>
他人之指使萬不可從究須自立主見方好<lb/>
　　同日又<lb/>
<pb n="KR2f0009_WYG_061-9a"/>
　奏為奏眀拏獲礦徒事竊梧州府屬蒼梧縣有芋莢<lb/>
　　山其地接連廣東為開建賀縣蒼梧三縣分轄之<lb/>
　　區峻嶺窮崖徑路岐出近有廣東饑民同蒼梧賀<lb/>
　　縣愚民潜往此山偷穵礦砂<hi>臣</hi>随飭蒼梧縣協同<lb/>
　　武弁嚴拏驅遂昨據蒼梧縣禀報已經拏獲二十<lb/>
　　九人懲治竊思此輩不過乏食窮民妄希覔利餬<lb/>
　　口但恐蟻聚無常貽害地方<hi>臣</hi>曾經咨商督<hi>臣</hi>孔<lb/>
　　毓珣提<hi>臣</hi>韓良輔嚴飭員弁勤加防禦相應<lb/>
<pb n="KR2f0009_WYG_061-9b"/>
　奏眀仰祈<lb/>
皇上睿鑒<hi>臣</hi>謹<lb/>
　奏<lb/>
既知係乏食窮民即當籌畫其食使至不乏斯地方安<lb/>
寜矣何須防禦然未聞善良百姓偶因乏食遂敢為非<lb/>
也類此等語悉屬迂見<lb/>
　　雍正四年八月初一日江西廵撫<hi>臣</hi>汪漋謹<lb/>
　奏為奏<lb/>
<pb n="KR2f0009_WYG_061-10a"/>
聞事竊<hi>臣</hi>䝉<lb/>
皇上洪恩調補江西廵撫扵七月十三日到任受事旬<lb/>
　　餘適逢科場監臨所有地方一切應行事宜容<hi>臣</hi>
　　體訪確實次第另摺奏<lb/>
聞查江西省米價入春來較之往嵗似覺稍昻仰賴<lb/>
皇上福庇五六月間雨水調勻<hi>臣</hi>到任正當早稻登場<lb/>
　　訪察各屬收成分數據報南昌等十三府收成約<lb/>
　　有八九十分不等俱屬豐收又據南昌瑞州袁州<lb/>
<pb n="KR2f0009_WYG_061-10b"/>
　　臨江撫州廣信饒州南康九江南安等十府報到<lb/>
　　米價毎倉石自八錢七八分至九錢四五分一兩<lb/>
　　不等惟吉安建昌贑州三府米價自一兩一二錢<lb/>
　　至一兩三四錢不等以界聨閩廣買米者多是以<lb/>
　　價值稍昻但早稻既獲豐收價亦漸減交秋以來<lb/>
　　各屬雨水霑足晚禾暢茂間有近扵江湖低窪之<lb/>
　　處畧被水淹者水退種烏禾雜糧可望收穫民生<lb/>
　　有賴共樂昇平<hi>臣</hi>謹<lb/>
<pb n="KR2f0009_WYG_061-11a"/>
　奏<lb/>
覽所奏收穫并米價情形深慰朕懐<lb/>
　　同日又<lb/>
　奏為恭繳<lb/>
硃批奏摺事雍正四年七月二十八日<hi>臣</hi>齎摺人回至<lb/>
　　江西捧到<lb/>
御批奏摺理合恭繳所有<hi>臣</hi>前任廣西委員監收潯州<lb/>
　　稅務<hi>臣</hi>愚昧不明誤用右江道喬于瀛<hi>臣</hi>獲罪實<lb/>
<pb n="KR2f0009_WYG_061-11b"/>
　　深荷䝉<lb/>
皇上天恩<lb/>
硃批訓示<hi>臣</hi>不勝戰慄惶悚之至<hi>臣</hi>謹<lb/>
　奏<lb/>
所奏知道了用人何能保無錯悮但若有心狥私則雖<lb/>
戰慄惶悚亦復何益<lb/>
　　同日又<lb/>
　奏為欽奉<lb/>
<pb n="KR2f0009_WYG_061-12a"/>
上諭事<hi>臣</hi>䝉<lb/>
皇上天恩調任江西廵撫扵到任後查前撫<hi>臣</hi>裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度<lb/>
　　任内接准部咨内開欽奉<lb/>
上諭著將江西存倉之穀碾米十五萬石動用脚價遴<lb/>
　委能員即速運至閩省交界地方先期知㑹閩省督<lb/>
　撫委員領去分給各地方以濟民食等因欽此經前<lb/>
　　撫臣轉行欽遵在案<hi>臣</hi>體<lb/>
皇仁遵即通查江閩交界地方嚴檄就近碾米委員速<lb/>
<pb n="KR2f0009_WYG_061-12b"/>
　　行運送已扵七月十八等日將南昌等三府現在<lb/>
　　碾就米二萬石先行押運經<hi>臣</hi>具䟽<lb/>
　題報仍飭該管知府陸續随碾随運正嚴檄飛催間<lb/>
　　旋扵七月二十四日接准到福建撫<hi>臣</hi>毛文銓咨<lb/>
　　文内開閩省各屬六月以後雨澤及時早稻登場<lb/>
　　晚禾無不布種民心大定米價漸平此項奉𤼵之<lb/>
　　米似可從容緩運現在從長計議具摺請<lb/>
旨遵行除巳碾者聽先期知㑹領運外所有未碾者希<lb/>
<pb n="KR2f0009_WYG_061-13a"/>
　　即暫停恭候<lb/>
硃批至日另行知㑹撥運施行等因移咨到<hi>臣</hi>是福建<lb/>
　　六月下旬以後雨澤及時米價漸平閩省之民仰<lb/>
　　賴<lb/>
皇上洪恩漸次可以樂享豐年而<lb/>
皇上宵旰憂勤<lb/>
宸衷亦可稍舒矣此項碾運米石可否暫停緩運理合<lb/>
　　繕摺請<lb/>
<pb n="KR2f0009_WYG_061-13b"/>
旨伏候<lb/>
皇上批示遵行至所有巳經碾成米石現在仍檄令委<lb/>
　　員陸續押運合併聲眀<hi>臣</hi>謹<lb/>
　奏<lb/>
已另有旨諭該部矣<lb/>
　　雍正四年九月十八日江西廵撫<hi>臣</hi>汪漋謹<lb/>
　奏為陳眀江省被水情形事竊江西八月初旬以來<lb/>
　　霪雨連綿至八月十五六等日山水湊集江湖泛<lb/>
<pb n="KR2f0009_WYG_061-14a"/>
　　漲一時不能消洩以致省㑹之南昌新建進賢豐<lb/>
　　城徳化龍南並建昌清江等八縣各低窪田禾被<lb/>
　　水淹沒居民房屋間遭傾圯龍南一縣倉穀亦被<lb/>
　　浸濕經<hi>臣</hi>先後<lb/>
　題報在案併即飛查南昌省㑹向有府道公捐節備<lb/>
　　倉一項並臣倡率司道公捐銀兩分𤼵各縣令地<lb/>
　　方官親往確查田畝成災及倒塌房屋實在被災<lb/>
　　窮民先行按户賑恤撫慰得所現在民情安帖至<lb/>
<pb n="KR2f0009_WYG_061-14b"/>
　　查南昌等八縣被水地方原係濱江帶湖低窪之<lb/>
　　地故易為災其髙阜之地晚禾俱各無恙惟是南<lb/>
　　昌新建二縣係江西省㑹進賢豐城亦與省㑹不<lb/>
　　逺因有被災百姓紛紛赴<hi>臣</hi>衙門呈請宜禁閩廣<lb/>
　　兩省搬運米石雖經<hi>臣</hi>撫慰去後然未雨綢繆所<lb/>
　　當仰體<lb/>
聖衷周詳籌畫<hi>臣</hi>已另摺<lb/>
　奏請<lb/>
<pb n="KR2f0009_WYG_061-15a"/>
旨兹将被水情形據實奏<lb/>
聞<hi>臣</hi>謹<lb/>
　奏<lb/>
覽奏已悉另奏一摺現發部議<lb/>
　　同日又<lb/>
　奏為請<lb/>
旨事竊查<hi>臣</hi>屬南昌府寧州知州李化龍扵本年四月<lb/>
　　内到任接受前任劉世豪那缺流抵倉庫銀米未<lb/>
<pb n="KR2f0009_WYG_061-15b"/>
　　清因南昌知府張景偉力為擔承立有印約定限<lb/>
　　雍正五年奏銷前如數清完該牧業經出結接受<lb/>
　　在案今扵九月十二日據該牧將接受銀米未清<lb/>
　　前情據實自首通報到<hi>臣</hi>併申報<lb/>
欽差部<hi>臣</hi>邁柱前任撫<hi>臣</hi>裴□度均請清理随據布按<lb/>
　　二司及糧道等㑹同揭報前情同日又准裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度<lb/>
　　咨同前由令<hi>臣</hi>㑹疏題㕘<hi>臣</hi>思州縣錢糧豈容那<lb/>
　　混該知府張景偉顯有勒令交代情弊例應糾㕘<lb/>
<pb n="KR2f0009_WYG_061-16a"/>
　　但細繹原奉<lb/>
上諭命部<hi>臣</hi>邁柱來江清理是此案似應㑹疏經<hi>臣</hi>備<lb/>
　　文咨商旋准邁柱咨覆内開查本部奉<lb/>
命來江專為徹底審究徳安武寜等縣各虧空揑稱民<lb/>
　　欠併闔省交代未清上司抑勒出結等案今李化<lb/>
　　龍自首之案正本部奉<lb/>
旨同藩臬二司竭力清查案内之事現在㑹同清查審<lb/>
　　理本部不便逐案具題俟闔省此類案件盡行審<lb/>
<pb n="KR2f0009_WYG_061-16b"/>
　　理清楚具題之日再行咨達等因到<hi>臣</hi>是寧州銀<lb/>
　　米未清之案<hi>臣</hi>應聽候<lb/>
欽命部<hi>臣</hi>邁柱将闔省似此類案件盡行清楚具<lb/>
　題完結但<hi>臣</hi>本愚鈍恐蹈欺隱之愆可否聽<hi>臣</hi>糾㕘<lb/>
　　抑或統聴邁柱徹底查察清楚完日一併彚<lb/>
　題<hi>臣</hi>謹繕摺請<lb/>
旨伏候<lb/>
皇上批示遵行<hi>臣</hi>謹<lb/>
<pb n="KR2f0009_WYG_061-17a"/>
　奏<lb/>
自應聼候邁柱於徹底清查案内完結何必重複具題<lb/>
　　雍正四年九月二十八日江西廵撫<hi>臣</hi>汪漋謹<lb/>
　奏為欽奉<lb/>
上諭事竊查江西省因廖科齡虧空一案蕭彬互揭知<lb/>
　　府李熙驛鹽道孫蘭苾一案<lb/>
皇上特命部<hi>臣</hi>邁柱來江審理並令前任撫<hi>臣</hi>裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度<lb/>
　　留江將従前一切流抵民欠陳奏清楚仰見我<lb/>
<pb n="KR2f0009_WYG_061-17b"/>
皇上眀並日月國計民生均有裨益惟<hi>臣</hi>以履任之初<lb/>
　　事闗通省錢糧雖巳<lb/>
欽命部臣清理而身任封疆刑名錢穀實為總滙<hi>臣</hi>扵<lb/>
　　監臨撤闈後業已嚴加核查并分檄飭行各屬将<lb/>
　　從前一切交代有無抑勒接受未清之項令各州<lb/>
　　縣自行首出外仍将<hi>臣</hi>衙門原存前撫<hi>臣</hi>裴<graphic n="KR0973" url="https://raw.githubusercontent.com/kanripo/KR-Gaiji/master/images/KR0973.png" mimeType="image/png"/>度<lb/>
　　任内一切交代案巻徹底稽查經<hi>臣</hi>現在查出並<lb/>
　　據各知府報到者有南昌府屬之寧州豐城建昌<lb/>
<pb n="KR2f0009_WYG_061-18a"/>
　　府屬之南城南豐臨江府屬之新淦新喻贑州府<lb/>
　　屬之興國共一州六縣除寜州那缺縁由<hi>臣</hi>前經<lb/>
　　具摺<lb/>
　奏眀外所有豐城等六縣各以民欠交代流抵接受<lb/>
　　前任認徵之項可否聽<hi>臣</hi>逐案㕘出審追抑或仍<lb/>
　　欽遵<lb/>
上諭聽部<hi>臣</hi>邁柱同前任撫臣一一陳奏清楚<hi>臣</hi>未敢<lb/>
　　擅便伏乞<lb/>
<pb n="KR2f0009_WYG_061-18b"/>
皇上批示遵行再<hi>臣</hi>查前候補知府王景望條陳抑勒<lb/>
　　交盤者州縣直掲部科經部議嗣後州縣交代除<lb/>
　　實在民欠外其有巳徵在官之錢糧侵蝕虧空捏<lb/>
　　稱民欠令接任官接受者接任官即行揭報部科<lb/>
　　等因移咨到<hi>臣臣</hi>細繹部文係單指侵蝕虧空揑<lb/>
　　稱民欠者言其有實在未完民欠州縣因畏奏銷<lb/>
　　時未完之處分輒那動存庫銀兩将前項未完民<lb/>
　　欠先行墊解奏銷時即将前項民欠報作完數冀<lb/>
<pb n="KR2f0009_WYG_061-19a"/>
　　欲扵次年徵完前項民欠以抵那動存庫之項及<lb/>
　　至解任交代上司往徃以實有民欠可抵輙勒令<lb/>
　　新任官接徵此等民欠将来作何處分督撫應作<lb/>
　　何畫一辦理部内並未議及伏乞<lb/>
皇上敕部一併議覆施行<hi>臣</hi>謹<lb/>
　奏<lb/>
交與邁柱者自應邁柱辦理其未議及者汝為廵撫乃<lb/>
一省綱領莫非責任内應辦之事又何庸敕部議覆耶<lb/>
<pb n="KR2f0009_WYG_061-19b"/>
　　雍正四年十月二十九日江西廵撫<hi>臣</hi>汪漋謹<lb/>
　奏為請動常平倉穀石借給災民以廣<lb/>
皇仁事竊<hi>臣</hi>屬今嵗八月内秋雨過多一時山水陡𤼵<lb/>
　　江湖泛溢致南昌等十一縣被水情形經<hi>臣</hi>先後<lb/>
　題報除龍南永新二縣勘不成災外将南昌新建等<lb/>
　　九縣查勘成災分數造冊<lb/>
　題免在案所有應行賑恤之處<hi>臣</hi>仰體<lb/>
皇仁業将省城公捐節備倉餘存穀價并<hi>臣</hi>倡率司道<lb/>
<pb n="KR2f0009_WYG_061-20a"/>
　　公捐銀兩𤼵給各縣先行按户賑恤訖随經<hi>臣</hi>查<lb/>
　　節備倉實貯穀一萬七千餘石均令開倉分𤼵各<lb/>
　　縣碾米煮粥賑濟俱扵十一月内開賑至次年正<lb/>
　　月止所用煮粥柴薪人工器皿等費俱扵存公銀<lb/>
　　兩内給𤼵並不動支倉庫正項無庸<lb/>
　題銷現在<hi>臣</hi>巳随宜料理民心安定可不至上厪<lb/>
聖衷矣惟是被水人民凡八九十分成災者今嵗晚禾<lb/>
　　無收則眀年春夏耕種無資勢必至荒蕪田畝<hi>臣</hi>
<pb n="KR2f0009_WYG_061-20b"/>
　　仰體<lb/>
皇上軫念元元至意請将被水各縣存貯常平倉穀石<lb/>
　　扵雍正五年春初借給實在被水人民為春夏耕<lb/>
　　耘之資令地方官查造花名清冊取具借領至秋<lb/>
　　成豐收後還倉是否可行出自<lb/>
洪恩伏乞<lb/>
皇上特頒諭旨令<hi>臣</hi>遵行以布<lb/>
皇仁<hi>臣</hi>謹<lb/>
<pb n="KR2f0009_WYG_061-21a"/>
　　奏<lb/>
　督撫大吏代朕宣猷布化責任綦重簡用失人乃朕之<lb/>
　大過地方水旱成災事所必有此<lb/>
天理之當然者也<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_061-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭旨巻六十一<lb/>
</p>
<p>
</p>
  </div>
</body>
</text>
</TEI>
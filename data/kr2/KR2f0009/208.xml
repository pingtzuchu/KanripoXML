<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_208-1a"/>
　欽定四庫全書<lb/>
硃批諭㫖巻二百八<lb/>
硃批吳應棻奏摺<lb/>
　　　提督順天等處學政<hi>臣</hi>吳應棻謹<lb/>
　　奏爲奏<lb/>
　聞事竊<hi>臣</hi>䝉<lb/>
　皇上天恩簡畀順天學政本月初八日署直隸總督<hi>臣</hi>
　　　劉於義委員齎送學政關防到<hi>臣</hi>隨恭設香案望<lb/>
<pb n="KR2f0009_WYG_208-1b"/>
　闕叩頭謝<lb/>
　恩祗受訖伏念<hi>臣</hi>才識庸闇仰荷<lb/>
　聖恩至深至重今任事方新力圖報稱惟有一字不欺<lb/>
　　　一塵不染不徇一毫情面不留一隙弊端而稽察<lb/>
　　　師儒宏宣教化尤屬專責<hi>臣</hi>於十五日恭謁<lb/>
　　文廟八旗生員約有數百人排列宮牆整齊嚴肅<hi>臣</hi>
　　　令其敷講經書恭宣<lb/>
　上諭莫不拱立敬聽<hi>臣</hi>即分别奨賞面加鼓勵至大宛<lb/>
<pb n="KR2f0009_WYG_208-2a"/>
　　兩縣生員到者不及其半聞歴來歲考到者亦止<lb/>
　　有一半不到者竝不申眀縁由殊屬藐法<hi>臣</hi>即面<lb/>
　　加申飭責令教官嚴立課程不時查核以懲怠惰<lb/>
　　之習<hi>臣</hi>在河南時每府試事告竣傳集諸生恭宣<lb/>
上諭每縣新進儒童及優等生員各授一本令其轉相<lb/>
　　傳誦約而易眀<hi>臣</hi>聞各省學政宣講之法俱未畫<lb/>
　　一如<hi>臣</hi>所行可否一例通飭伏祈<lb/>
皇上睿鑒施行謹<lb/>
<pb n="KR2f0009_WYG_208-2b"/>
　奏<lb/>
汝所行果善直省自必聞風仿傚何須通飭耶<lb/>
　　提督順天等處學政<hi>臣</hi>吳應棻謹<lb/>
　奏爲八旗歲考不到生員宜核實清查以振積習事<lb/>
　　竊查雍正二年前任學<hi>臣</hi>吳襄疏請<lb/>
敕諭八旗都統凡遇歲考務傳催八旗生員赴考果有<lb/>
　　事故預先呈眀教官申報若無故不到照例除名<lb/>
　　業經奉<lb/>
<pb n="KR2f0009_WYG_208-3a"/>
㫖欽遵在案復查雍正五年八年兩次歳考八旗生員<lb/>
　　與考者仍不及其半不到者亦竝不申眀縁由學<lb/>
　　臣無從稽察積習相沿因循如故今又屆歳試之<lb/>
　　期如槪行執法除名則學校将去其大半若任其<lb/>
　　規避則學政㡬等爲具文伏思三年歳考次其等<lb/>
　　第分别奨戒核士習而考學業定例綦嚴若可聽<lb/>
　　其不到則無志諸生徼倖一衿終身恃爲䕶符不<lb/>
　　當差不赴役不讀書不作文有名無實竟成遊惰<lb/>
<pb n="KR2f0009_WYG_208-3b"/>
　　矣且漢學生員有欠考不到者可以隨棚補考滿<lb/>
　　學生員不便於他處補試若不到生員竝不申眀<lb/>
　　緣由在學臣既無從查核而在該生或藉口於赴<lb/>
　　考擅離本旗兩無覺察所關非小<hi>臣</hi>前年科試時<lb/>
　　見八旗人才秉資英敏多有可觀果能奮發砥礪<lb/>
　　自可超羣出衆若自量文理平常不能上進卽當<lb/>
　　勤習弓馬他途自效上備<lb/>
　王國干城之選豈容厠名膠庠優游無事任其自便<lb/>
<pb n="KR2f0009_WYG_208-4a"/>
　　耶但學臣歲試行文取齊不過兩月之前爲時無<lb/>
　　㡬而滿學生員除現在京師外或駐防或隨任逺<lb/>
　　隔他省文移往來勢有不及所當格外體恤不能<lb/>
　　與在京一例似應令各本旗查眀行文知照學臣<lb/>
　　抑或該旗飭發教官令其造具清册某生駐防某<lb/>
　　省某生隨任某處申眀學臣則在京者不得藉端<lb/>
　　規避在外者亦可按册稽查倘仍有臨考不到而<lb/>
　　本旗既無知照教官又無文詳報縁由者顯係規<lb/>
<pb n="KR2f0009_WYG_208-4b"/>
　　避即照例将該生除名移令本旗當差庶八旗士<lb/>
　　子咸知警勉而學臣與該管旗分俱可互相覺察<lb/>
　　錮弊可除<hi>臣</hi>職司學政不敢因仍舊習顧忌嫌怨<lb/>
　　沽寛大之名負董率之職總期實心整飭以仰副<lb/>
聖天子興賢育才之至意爲此繕摺具<lb/>
　奏如或<hi>臣</hi>言可採伏祈<lb/>
睿鑒勅部定議施行謹<lb/>
　奏<lb/>
<pb n="KR2f0009_WYG_208-5a"/>
此奏甚屬可嘉該部詳議具奏<lb/>
　　提督順天等處學政<hi>臣</hi>吳應棻謹<lb/>
　奏爲感激<lb/>
天恩恭抒謝悃事竊<hi>臣</hi>樗櫟庸材遭逢<lb/>
聖世菲葑陋質忝列清班由編修而晉擢宮僚司文柄<lb/>
　　而重膺首善<lb/>
皇上之栽培教育必欲使之成材<hi>微臣</hi>之誓臆盟心能<lb/>
　　不愈加奮勉謹遵<lb/>
<pb n="KR2f0009_WYG_208-5b"/>
聖誨彌矢清操祗期無曠厥官曷敢稍留餘力乃䝉<lb/>
皇上策其駑駘加之奨勵雍正十二年三月間恭覲<lb/>
天顔屢承<lb/>
聖訓朂以學政吏治毋分兩途經濟文章不容岐視周<lb/>
　　詳諄至委曲成全<lb/>
皇上之期<hi>臣</hi>者愈逺愈大<hi>臣</hi>之仰副<lb/>
聖懷者彌切彌難今於六月二十二日接閲邸鈔䝉<lb/>
恩調補通政使司右通政<hi>臣</hi>方感惶無地兢惕靡寧乃<lb/>
<pb n="KR2f0009_WYG_208-6a"/>
　　於七月初三日再接邸鈔又䝉<lb/>
特㫖補授都察院僉都御史旬日之間兩邀<lb/>
寵命淺薄之器洊歴崇班榮以清要之司仍領鑑衡之<lb/>
　　職<lb/>
天高地厚感<lb/>
君恩之疊賁負荷難兼綆短汲深愧<hi>臣</hi>分之逾涯報稱<lb/>
　　奚自惟有始終無間奉一職必盡一職之藎誠内<lb/>
　　外無殊任一事必周一事之體要總期無負<lb/>
<pb n="KR2f0009_WYG_208-6b"/>
簡畀之洪慈庶以仰答<lb/>
高深於萬一耳至<hi>臣</hi>兩次䝉<lb/>
恩遷擢部文例由督<hi>臣</hi>李衞轉咨俱未接到容<hi>臣</hi>照例<lb/>
　　具本<lb/>
　奏謝但連閲邸鈔微<hi>臣</hi>感激之忱中夜難安不能自<lb/>
　　已謹先繕摺恭謝<lb/>
天恩伏祈<lb/>
皇上睿鑒謹<lb/>
<pb n="KR2f0009_WYG_208-7a"/>
　奏<lb/>
覽奏謝知道了若不奮勵造詣爲一傑出之名臣則是<lb/>
甘以庸愚下流自居矣勉之<lb/>
　　提督順天等處學政<hi>臣</hi>吳應棻謹<lb/>
　奏爲恭繳<lb/>
硃批奏摺叩謝<lb/>
天恩事竊<hi>臣</hi>於本年六月内䝉<lb/>
皇上洪恩兩次遷擢具摺<lb/>
<pb n="KR2f0009_WYG_208-7b"/>
　奏謝欽奉<lb/>
皇上硃批朂以名臣之重惕以下流之危<hi>臣</hi>敬謹跪讀<lb/>
　　感懼交幷伏思作聖作狂所判惟由一念上達下<lb/>
　　達所分只在㡬微人禽之界禍福之機全在自已<lb/>
皇上諄諄指示不啻發䝉震瞶<hi>臣</hi>雖識見寡陋才力未<lb/>
　　充仰荷<lb/>
<pb n="KR2f0009_WYG_208-8a"/>
　<lb/>
　<lb/>
　　　臣於萬一而志期奮發決不肯淪庸下以終身惟<lb/>
　　　刻刻凛遵<lb/>
　聖訓時時警覺<hi>臣</hi>心冀不負<lb/>
　皇上䇿勵之洪慈成全之至意耳<hi>臣</hi>欽奉<lb/>
　硃批感奮無似理合繕摺<lb/>
　　奏謝幷将奉到<lb/>
<pb n="KR2f0009_WYG_208-8b"/>
　硃批奏摺一倂恭繳謹<lb/>
　　奏<lb/>
　覽<lb/>
　　　署理湖北巡撫印務兵部右侍郎<hi>臣</hi>吳應棻謹<lb/>
　　奏爲<lb/>
　聖主隆恩疉沛<hi>微臣</hi>感激難名歴叙<lb/>
　寵榮恭抒謝悃事<hi>臣</hi>於雍正十三年四月初二日到湖<lb/>
　　　北巡撫任所有感激微忱幷到任日期除遵例恭<lb/>
<pb n="KR2f0009_WYG_208-9a"/>
　　疏<lb/>
　題報外伏念<hi>臣</hi>一介寒微疊膺文柄幸䝉<lb/>
聖眀教誨得免隕越<hi>臣</hi>自問實無寸長上年六月間䝉<lb/>
恩兩次擢遷至左僉都御史以文學之臣兼司風紀已<lb/>
　　屬殊榮至十月進京恭祝<lb/>
萬夀獲隨諸大臣後日覲<lb/>
天顔跪聆<lb/>
聖訓<lb/>
<pb n="KR2f0009_WYG_208-9b"/>
主恩優渥<lb/>
錫予便蕃微<hi>臣</hi>寵遇於斯爲極本年正月二十二日欽<lb/>
　　奉<lb/>
恩㫖命<hi>臣</hi>署理湖北印務非特才力難勝即<hi>臣</hi>夢想亦<lb/>
　　所不及寸心凛凛感惕交集正徬徨而莫措乃<lb/>
寵命之疊加二月二十二日又䝉<lb/>
特恩授<hi>臣</hi>兵部右侍郎兩月之間再遷顯秩<hi>臣</hi>自顧何<lb/>
　　人膺斯<lb/>
<pb n="KR2f0009_WYG_208-10a"/>
寵渥縱使捐縻頂踵何由上答<lb/>
生成惟有矢竭公忠庶㡬仰酬<lb/>
高厚秉血誠以報效<lb/>
君父殫心力以辦理地方此<hi>臣</hi>所夙夜兢惕而不敢一<lb/>
　　刻稍弛者也所有歴年疊荷<lb/>
洪恩微<hi>臣</hi>感激下悃章疏所不能縷述者理合繕摺奏<lb/>
　謝伏祈<lb/>
聖鑒謹<lb/>
<pb n="KR2f0009_WYG_208-10b"/>
　奏<lb/>
勉盡厥職以副朕之委任<lb/>
　　署理湖北巡撫印務兵部右侍郎<hi>臣</hi>吳應棻謹<lb/>
　奏爲恭報二麥收穫米價平減事竊<hi>臣</hi>抵任以來細<lb/>
　　詢湖北今年春候雨水甚屬調匀一路見麥穗秀<lb/>
　　實徧野芃芃今據各屬禀報二麥現在陸續登場<lb/>
　　約有十分收成最次者亦有九分禾苗俱已蒔插<lb/>
　　武漢等九府州米榖價値甚平上米每倉石九錢<lb/>
<pb n="KR2f0009_WYG_208-11a"/>
　　三四分中米每石八錢五分次米每石八錢榖每<lb/>
　　倉石四錢二三分麥每倉石九錢四五分各府大<lb/>
　　約相同<hi>臣</hi>現今督率屬員實心勸課俾小民殫力<lb/>
　　南畝安享樂利以仰副<lb/>
皇上貴榖重農至意所有二麥收穫及米榖價値理合<lb/>
　　恭摺奏<lb/>
聞伏祈<lb/>
睿鑒謹<lb/>
<pb n="KR2f0009_WYG_208-11b"/>
　奏<lb/>
據奏二麥業已陸續登場禾苖遍插米價甚平楚民樂<lb/>
業情形以手加額覽焉<lb/>
　　署理湖北巡撫印務兵部右侍郎<hi>臣</hi>吳應棻謹<lb/>
　奏爲敬陳湖北吏治仰邀<lb/>
睿鑒事竊<hi>臣</hi>䝉<lb/>
皇上隆恩畀以封疆重任恭承<lb/>
聖諭諄諄以秉公察吏爲首務<hi>臣</hi>抵任一月以來悉心<lb/>
<pb n="KR2f0009_WYG_208-12a"/>
　　體察湖北吏治廢弛已極無論<lb/>
欽部大小案件俱經年累月拖延不結<hi>臣</hi>伏思欲稽察<lb/>
　　守令必先責成藩臬以通省錢榖刑名之總滙果<lb/>
　　能時加振作自不慮屬員之怠廢按察使胡瀛到<lb/>
　　任未及兩月從前積案繁多正在竭蹶辦理布政<lb/>
　　使李世倬在任年餘支銷欵項多不清楚現今奏<lb/>
　　銷在即一應文册嚴催不應至州縣沉擱之案件<lb/>
　　更不可勝計<hi>臣</hi>現在按限查催清剔夙弊聞屬員<lb/>
<pb n="KR2f0009_WYG_208-12b"/>
　　中已有怨<hi>臣</hi>過急者<hi>臣</hi>䝉<lb/>
皇上提命再三諸事當從容辦理何敢過於苛急但吏<lb/>
　　治如此廢弛而仍爲茍且因循之計以博寛厚之<lb/>
　　名重負<lb/>
皇上委任之意<hi>臣</hi>不惟不敢實不忍也<hi>臣</hi>惟有開誠布<lb/>
　　公共相勉勵期於吏治肅清庶務就理仰報<lb/>
聖恩於萬一倘數月之後仍不能振作<hi>臣</hi>原無嫌怨之<lb/>
　　可避另當據實陳奏請<lb/>
<pb n="KR2f0009_WYG_208-13a"/>
　㫖定奪謹将湖北吏治廢弛之處先行奏<lb/>
　聞謹<lb/>
　　奏<lb/>
　所奏嘉是覽之能如此居心矢志方爲不負擢用李世<lb/>
　倬胡瀛二人俱係中材不相上下汝其審察孰可孰否<lb/>
　當去當留直據所見宻奏以聞候朕酌奪<lb/>
　　　署理湖北巡撫印務兵部右侍郎<hi>臣</hi>吳應棻謹<lb/>
　　奏爲奏<lb/>
<pb n="KR2f0009_WYG_208-13b"/>
　聞事竊查楚省入春以來雨水調勻二麥豐收稻苖俱<lb/>
　　　蒔插長茂前經恭摺奏<lb/>
　聞自五月初三日通省得雨之後迄今二十餘日武漢<lb/>
　　　兩府屬竟無雨澤所幸湖北地方水田多而旱田<lb/>
　　　少尚可挽水灌溉<hi>臣</hi>率同屬員䖍恭修省歩行祈<lb/>
　　　禱以冀感召<lb/>
天和俟獲有甘霖即當馳<lb/>
　　奏上慰<lb/>
<pb n="KR2f0009_WYG_208-14a"/>
　聖懷所有現在禾苖望雨情形合先奏<lb/>
　聞伏祈<lb/>
　睿鑒謹<lb/>
　　奏<lb/>
　據汝現在忠誠之心揆之<lb/>
上蒼感應之理果若䖍恭祈禱不出旬日必䝉甘澤之施<lb/>
　也<lb/>
　　　署理湖北巡撫印務兵部右侍郎<hi>臣</hi>吳應棻謹<lb/>
<pb n="KR2f0009_WYG_208-14b"/>
　　奏爲奏<lb/>
　聞地方情形事竊查武漢兩府屬自五月以來雨澤愆<lb/>
　　　期<hi>臣</hi>於五月二十七日恭摺奏<lb/>
　聞續查黄安徳荆襄鄖六府及歸州等處雨澤俱屬稀<lb/>
　　　少自六月十四五等日各屬陸續呈報得雨至二<lb/>
　　　十二三等日甘霖大沛四野沾足早稻於五月内<lb/>
　　　俱已收穫各府五六分七八分不等晚稻湖田甚<lb/>
　　　好其山田被旱之處恐收成不無歉薄武漢兩府<lb/>
<pb n="KR2f0009_WYG_208-15a"/>
　　　米價現今尚平但聞湖南貴州及湖北連界地方<lb/>
　　　雨水亦未及時當玆黔省用兵之㑹正軍糈挽運<lb/>
　　　之時倘四川等省米石一時不能販賣來楚以資<lb/>
　　　接濟恐将來湖北米價難免昻貴<hi>臣</hi>身任地方自<lb/>
　　　當預爲籌畫務期料理妥協斷不敢少有欺諱粉<lb/>
　　　飾負<lb/>
　聖主委任之洪恩也謹先将得雨日期地方現在情形<lb/>
　　　恭摺具<lb/>
<pb n="KR2f0009_WYG_208-15b"/>
　　奏上慰<lb/>
　聖懷伏祈<lb/>
　睿鑒謹<lb/>
　　奏<lb/>
　近聞湖北一帶地方甚旱此奏似不無隠飾<lb/>
　<lb/>
　<lb/>
硃批諭㫖巻二百八<lb/>
</p>
<p>
</p>
  </div>
</body>
</text>
</TEI>
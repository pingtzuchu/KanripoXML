<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_215-1a"/>
　欽定四庫全書<lb/>
硃批諭㫖巻二百十五之一<lb/>
硃批鄂彌達奏摺<lb/>
　　　雍正六年九月十一日貴州布政使<hi>臣</hi>鄂彌達謹<lb/>
　　奏為奏<lb/>
　聞事竊照普天疆土自<lb/>
　國朝開闢以來休養生息民間户口日繁宜乎無不闢<lb/>
　　　之土無不耕之地乃查黔省<lb/>
<pb n="KR2f0009_WYG_215-1b"/>
　　奏報册内現徴錢糧巳熟田土及陸續新墾自首田<lb/>
　　　土共一百四十七萬九千五百畝零未墾田土八<lb/>
　　　十七萬五千有竒以全省之繁庶豈未闢田土尚<lb/>
　　　有如此之多其間或係小民無知欺隠或為豪棍<lb/>
　　　從中阻撓或為官吏徇私抑遏以致報墾寥寥均<lb/>
　　未可定<hi>臣</hi>自到任以來清查軍田料理開墾出示<lb/>
　　　曉諭至再至三不意一年之限已滿據各屬開報<lb/>
　　者不及荒蕪十分之一<hi>臣</hi>細加思維與其懲治於<lb/>
<pb n="KR2f0009_WYG_215-2a"/>
　　将來不若清理於目前統計州縣田畝曠闕多者<lb/>
　　隠匿自多曠闕少者隠匿自少今黔省各處曠闕<lb/>
　　纍纍自應将最多者先為清丈<hi>臣</hi>今不揣愚昧欲<lb/>
　　将侵隠最多之鎮逺縣田地俟秋成後委員查丈<lb/>
　　果係實在曠闕者招佃給本開墾如已舉首及已<lb/>
　　報墾而為官吏侵蝕分肥者即為叅革究擬如係<lb/>
　　豪强地棍侵占者亦即嚴拏治罪庶各屬官民聞<lb/>
　　風畏惕不待逐處清丈必然首報清楚将見黔無<lb/>
<pb n="KR2f0009_WYG_215-2b"/>
　　曠土賦額漸增其於<lb/>
　國計民生均有裨益矣縁事關清丈合先具摺奏<lb/>
聞伏乞<lb/>
皇上睿鑒謹<lb/>
　奏<lb/>
清丈之說不可輕舉當與督撫詳悉斟酌此奏甚屬孟<lb/>
浪爾原不諳外任豈得如是率意妄為凡百須向歴練<lb/>
有識見人再四熟籌然後定議方無謬誤盖地方一舉<lb/>
<pb n="KR2f0009_WYG_215-3a"/>
一動關係民生休戚非旗下事務部院案件之可比也<lb/>
　　同日又<lb/>
　奏為奏<lb/>
聞事竊查黔省有官荘學租一項額徴米三千九百三<lb/>
　　十六石九斗零内除支給舖兵米一千九百三十<lb/>
　　九石三斗外其餘米石歴屆<lb/>
　奏冊俱作賑濟寒生窮民報銷其實止給省城寒生<lb/>
　　窮民米二百餘石鳴賛生員九十六名餘剩之米<lb/>
<pb n="KR2f0009_WYG_215-3b"/>
　　悉為各衙門官役食用相沿為例迨至雍正三年<lb/>
　　經署撫<hi>臣</hi>石禮哈<lb/>
　奏明變價歸公分給各官養亷前司祖秉圭以職官<lb/>
　　不便分沾貧民之食又因<lb/>
　奏銷冊内未除仍以寒生窮民姓名造報是以定議<lb/>
　　将前項餘米分給廵撫司道各衙門役食并鳴賛<lb/>
　　生員以及省城貧民寒生暨各府州縣貧民寒生<lb/>
　　食用在案<hi>臣</hi>到任以來查此項米石雖係歸公但<lb/>
<pb n="KR2f0009_WYG_215-4a"/>
　　事關<lb/>
　奏明之項不得不細為籌畫除雍正五年之額米巳<lb/>
　　經前司議定通行飭遵似難更改外其六年之米<lb/>
　　除給舖夫口糧之外餘米似宜斟酌舉行查生員<lb/>
　　之内貧富不等而品行亦有髙下若據呈詞即行<lb/>
　　批給恐有無耻之軰冒認單寒無從查其虛實似<lb/>
　　應行令該教官查明取結詳送學院核實移咨院<lb/>
　　司轉飭地方官照例撥給至孤貧一項原應計口<lb/>
<pb n="KR2f0009_WYG_215-4b"/>
　　受食豈可定數派撥似應通行各屬確查如建有<lb/>
　　養濟院房屋在内居住之孤貧按照人數亦依極<lb/>
　　貧成例支給其無養濟院之處貧民乞食徃來無<lb/>
　　定毋庸撥給至鳴賛一項有迎接<lb/>
詔㫖宣講<lb/>
聖諭之責應請照舊准其支食其各衙門人役自有工<lb/>
　　食與貧民不同未便支食官荘米石查各屬罪犯<lb/>
　　解省覆審俱是沿途求乞殊堪憫惻似應将此項<lb/>
<pb n="KR2f0009_WYG_215-5a"/>
　　米石每名每日給與八合将所給口糧數目令各<lb/>
　　屬按季册報稽核以上幾項核實支給之外每嵗<lb/>
　　約餘米一千餘石應令各屬變價解司於秋成後<lb/>
　　就近買米存貯省倉如遇青黄不接之際零星平<lb/>
　　糶以濟民食仍於秋後買補貯倉如此行之年乆<lb/>
　　不特積貯漸増抑且民食有頼於<lb/>
　國計民生均有裨益也縁此項米石現在開徴又據<lb/>
　　各役紛紛具呈請領<hi>臣</hi>不便支給合先具摺奏<lb/>
<pb n="KR2f0009_WYG_215-5b"/>
聞伏乞<lb/>
皇上睿鑒謹<lb/>
　奏<lb/>
此事應呈詳督撫酌定何得如是自立主見耶将朕所<lb/>
批二摺硃諭與鄂爾泰沈廷正看<lb/>
　　雍正七年正月十一日貴州布政使<hi>臣</hi>鄂彌達謹<lb/>
　奏為恭謝<lb/>
天恩事竊<hi>臣</hi>庸陋之質荷䝉<lb/>
<pb n="KR2f0009_WYG_215-6a"/>
隆恩特授黔藩自到任以來凡有關係<lb/>
　國計民生靡不朝夕思維殫竭智慮以冀少有裨益<lb/>
　　遂将摘丈鎮逺縣欺隠田地與官荘學租米石定<lb/>
　　議撥支二事冒昧繕摺奏<lb/>
聞奉有<lb/>
硃批<hi>臣</hi>跪讀之下感激悚懼愧悔無地遵即齎送督撫<lb/>
　　二臣閱看其摺内事宜應聽督撫㑹商審擇行止<lb/>
　　覆<lb/>
<pb n="KR2f0009_WYG_215-6b"/>
　奏外<hi>臣</hi>自顧何人得沐<lb/>
聖主諄切教訓俾孟浪不諳之處翻然悔悟知所遵循<lb/>
　　嗣後一切辦理公務自當悉心與歴練有識見人<lb/>
　　慎重商酌不敢妄生意見以仰副<lb/>
皇上諄諄教誨之至意所有感激㣲忱理合繕摺恭<lb/>
　謝并繳<lb/>
硃批原摺為此謹<lb/>
　奏<lb/>
<pb n="KR2f0009_WYG_215-7a"/>
覽奏知道了秉公敬慎勉力為之<lb/>
　　同日又<lb/>
　奏為據實陳明仰祈<lb/>
睿鑒事雍正六年十二月初九日撫<hi>臣</hi>沈廷正傳<hi>臣</hi>入<lb/>
　　署将其所奏<hi>臣</hi>家人蕭大在鎮逺地方欲買使女<lb/>
　　被顔致明騙詐銀兩一摺奉有<lb/>
硃批令<hi>臣</hi>開看<hi>臣</hi>伏讀<lb/>
皇上硃批此事必須兩罰方為平允若回護藩司家人<lb/>
<pb n="KR2f0009_WYG_215-7b"/>
　而偏究顔致明斷乎不可将此諭亦令鄂彌達看欽<lb/>
　　此<hi>臣</hi>跪讀之下感激涕零惶恐無地隨嚴訊家人<lb/>
　　蕭大據供小的跟隨赴任時五月二十四日因小<lb/>
　　的中暑在常徳任宗陽客店養病聽得那邊買使<lb/>
　　女賤曾有店家之弟來說原任江西裴大㕔的兒<lb/>
　　子有箇使女要賣小的意欲看定再回請示原呌<lb/>
　　他領來看過因不好就罷了到七月初間病好起<lb/>
　　身於二十三日到鎮逺府在龔家歇店住了一夜<lb/>
<pb n="KR2f0009_WYG_215-8a"/>
　　黑早就走並不認得姓顔的亦無銀子被人騙去<lb/>
　　等語<hi>臣</hi>恐家人或有隠匿不吐實情亦未可定遂<lb/>
　　将蕭大移送臬司衙門嚴加訊究而撫臣不令臬<lb/>
　　司究審蕭大只教<hi>臣</hi>照摺内一一應實<hi>臣</hi>以事屬<lb/>
　　瑣細若過於辯白殊失<lb/>
朝廷大吏之體所以寧令家人認罪不敢置辯隨将家<lb/>
　　人在常徳情由認作鎮逺舉動事本未成不曾被<lb/>
　　騙等語錄一供單送撫<hi>臣</hi>在案伏念<hi>臣</hi>受<lb/>
<pb n="KR2f0009_WYG_215-8b"/>
　<lb/>
　<lb/>
　<lb/>
　<lb/>
　<lb/>
天聽今臬司嚴審致明並不認識蕭大亦無買人騙銀<lb/>
　　之事請提證佐質訊撫臣云此事奉<lb/>
㫖兩罰可不必提證佐惟令<hi>臣</hi>照前稟寫供送臬司具<lb/>
<pb n="KR2f0009_WYG_215-9a"/>
　　詳即為回奏<hi>臣</hi>若過為辯白反屬偏護家人如不<lb/>
　　将實情<lb/>
　奏明又蹈欺罔之罪今雖照撫臣之意而行其中實<lb/>
　　在原委不得不直陳<lb/>
聖主之前此後惟有日夜兢惕以仰副<lb/>
皇上曲賜矜全之<lb/>
洪慈為此謹<lb/>
　奏<lb/>
<pb n="KR2f0009_WYG_215-9b"/>
斯事沈廷正所奏甚悉巳有㫖矣<lb/>
　　雍正七年四月十五日貴州布政使<hi>臣</hi>鄂彌達謹<lb/>
　奏為奏<lb/>
聞事竊查黔省地方山多田少每嵗民苖秋成之外兼<lb/>
　　賴春花資生所有豆麥雜糧均藉雨水調勻以期<lb/>
　　豐收兹屆春收之際通查各屬雨水及時春花約<lb/>
　　有十分收成<hi>臣</hi>親徃郊外細加察勘據農人咸稱<lb/>
　　所種豆麥雜糧菜蔬顆粒根株較之上年加倍肥<lb/>
<pb n="KR2f0009_WYG_215-10a"/>
　　大或已經秀實或現在收穫皆有十分至秧田雨<lb/>
　　水霑足稻苖暢茂現在始行插秧将來秋成可期<lb/>
　　大有除俟各屬收成分數報齊之日彚册詳送督<lb/>
　　撫二臣<lb/>
　奏報外所有春花豐收情形今因恭繳<lb/>
硃批之便具摺奏<lb/>
聞謹<lb/>
　奏<lb/>
<pb n="KR2f0009_WYG_215-10b"/>
據奏雜糧收穫稻苖暢茂欣恱覽之<lb/>
　　同日又<lb/>
　奏為欽奉<lb/>
聖訓事竊<hi>臣</hi>前因陳明家人蕭大一事繕摺具<lb/>
　奏奉有<lb/>
硃批<hi>臣</hi>跪讀之下感憤交集念佛喜馬哈博爾多等身<lb/>
　　受<lb/>
皇上隆恩既不能克已急公恪供職守以圖仰報萬一<lb/>
<pb n="KR2f0009_WYG_215-11a"/>
　　乃復利欲薰心貪贓枉法下愚無耻莫此為甚雖<lb/>
　　置重典亦不足以蔽其辜今䝉<lb/>
皇上天恩恐<hi>臣</hi>不自省惕仍蹈錮習諄諄<lb/>
訓誡不啻慈父之教誨赤子身非草木應知感奮況<hi>臣</hi>
　　家本寒㣲向從節儉所有<lb/>
賞給養亷儘足用度何敢稍存不肖之念如資性利鈍<lb/>
　　則限於天分辨别物理則限於學問至於操守實<lb/>
　　能一心主之<hi>臣</hi>賦性既屬愚鈍辦事又多未諳若<lb/>
<pb n="KR2f0009_WYG_215-11b"/>
　　復不能潔巳奉公以蹈貪贓枉法之轍乞<lb/>
皇上立置重典以為負<lb/>
恩忝職之戒謹將奉到<lb/>
硃批原摺另封恭繳謹<lb/>
　奏<lb/>
非言之難而行之為難也朕前諭甚明今於三人中止<lb/>
將佛喜所奏一二事發來爾看令朕覽此數行空文遂<lb/>
深信其心行可乎<lb/>
<pb n="KR2f0009_WYG_215-12a"/>
　　雍正七年八月十二日貴州布政使<hi>臣</hi>鄂彌達謹<lb/>
　奏為恭謝<lb/>
天恩事竊<hi>臣</hi>承准户部照㑹議覆<hi>臣</hi>具奏京局所需鉛<lb/>
　　觔動支黔庫捐納銀兩買運至漢口交商人轉運<lb/>
　　可節繁費一摺部議以事屬難行不便更張具<lb/>
　題奉<lb/>
㫖依議户部所奏甚為明當鄂彌達現為貴州布政使<lb/>
　於地方事務必將原委利弊確查明白方可陳奏豈<lb/>
<pb n="KR2f0009_WYG_215-12b"/>
　風聞言事者可比今乃以偏私之見遽欲更改成例<lb/>
　冒昧瀆陳甚屬不合著嚴飭行欽此照㑹到黔欽遵<lb/>
　　在案<hi>臣</hi>跪讀之下不勝惶恐愧悔交集實縁<hi>臣</hi>初<lb/>
　　任外吏見事多疎因思黔省産鉛甚多商人買運<lb/>
　　費繁欲節省錢糧起見未及詳查原委一時冒昧<lb/>
　　瀆陳䝉<lb/>
皇上天恩不即交部重處諭令飭行聞<lb/>
命自天感激無地<hi>臣</hi>嗣後凡於一切事件惟有虚衷詳<lb/>
<pb n="KR2f0009_WYG_215-13a"/>
　　　慎不敢偏執已見以仰副<lb/>
　聖主訓誡之洪恩所有感激㣲忱理合具摺恭<lb/>
　　謝伏乞<lb/>
　皇上睿鑒謹<lb/>
　　奏<lb/>
　常時返省確知已係庸平材質則將日有進益稍若自<lb/>
　以為是一渉盈滿驕矜豈止謬誤一事二事而已哉<lb/>
　　　同日又<lb/>
<pb n="KR2f0009_WYG_215-13b"/>
　　奏為恭繳<lb/>
　硃批原摺事竊<hi>臣</hi>具奏欽奉<lb/>
　聖訓事一摺奉到<lb/>
　硃批非言之難而行之為難也朕前諭甚明今於三人<lb/>
　　中止將佛喜所奏一二事發來爾看令朕覽此數行<lb/>
　　空文遂信其心行可乎欽此伏念<lb/>
上天不可欺<lb/>
　主恩不可負神明鑒察形影相隨欺㒺狡詐未有不敗<lb/>
<pb n="KR2f0009_WYG_215-14a"/>
　　　露者<hi>臣</hi>雖至愚亦知自省惟當恪遵<lb/>
　訓㫖即以佛喜之言行相違為終身炯戒時時警惕竭<lb/>
　　　盡駑駘斷不敢飾空文而忘實行以期仰報<lb/>
　聖恩於萬一合將奉到<lb/>
　硃批原摺二扣并佛喜奏摺二扣另封恭繳為此謹<lb/>
　　奏<lb/>
　果能存誠務實終身堅守不移<lb/>
上天必不汝負也<lb/>
<pb n="KR2f0009_WYG_215-14b"/>
　　　雍正八年正月二十四日貴州布政使<hi>臣</hi>鄂彌達<lb/>
　　　謹<lb/>
　　奏為社倉請専委任以明勸懲以收實效事竊查建<lb/>
　　　立社倉勸民捐榖以備荒歉令官吏不得過問聽<lb/>
　　　民自便雖有不肖官吏書役欲上下其手實無從<lb/>
　　　而施其伎倆法至善也第百姓愚昧恐奉行日久<lb/>
　　　視為泛常秋成所捐之榖青黄不接之時仍舊自<lb/>
　　　用如遇稽查虚揑甘結掩飾一時司倉者向來止<lb/>
<pb n="KR2f0009_WYG_215-15a"/>
　　取家道殷實之人令其掌管名雖禁其出入不公<lb/>
　　並未立有考成人遂不知懲勸且司其事者俱係<lb/>
　　鄉閭之人任其虚揑漫無稽查<hi>臣</hi>再四籌畫若主<lb/>
　　之於官難杜胥役擾累之弊若聽之於民又多虚<lb/>
　　揑惟有捐積之事聽之於民而稽查勸懲之方委<lb/>
　　人專任方有實濟請於每州縣分東西南北四鄉<lb/>
　　鄉擇適中之地建立倉社十户立一甲長五十户<lb/>
　　立一社長司倉者令地方官於本地候補候選及<lb/>
<pb n="KR2f0009_WYG_215-15b"/>
　　考職州同州判以上人員内秉公選擇品行端方<lb/>
　　者四員每倉著一員總理稽查勸懲勸諭捐積將<lb/>
　　現在之榖併續捐之榖登簿申報地方官轉報上<lb/>
　　司存案青黄不接之際願借者由甲長上之社長<lb/>
　　社長率本人向司倉之人交票司倉者驗實登簿<lb/>
　　發給俟秋成加息完倉如逢小歉照例免息年底<lb/>
　　令地方官上倉稽查取結加印申報上司如有虧<lb/>
　　空奉行不力之處即行揭報<lb/>
<pb n="KR2f0009_WYG_215-16a"/>
　題㕘倘地方官不行揭報經上司查出將地方官照<lb/>
　　扶同徇隠例分賠如三年内勸捐積多收放公慎<lb/>
　　許地方官申詳督撫核實具<lb/>
　題候選考職者即行録用應選應補者加陞一級以<lb/>
　　示奨勸如此則委任專而積貯實似於社倉不無<lb/>
　　裨益是否有當伏乞<lb/>
皇上睿鑒謹<lb/>
　奏<lb/>
<pb n="KR2f0009_WYG_215-16b"/>
如此則社倉之良法壊盡矣據奏年底令地方官稽查<lb/>
出結申報上司立定考成是所謂官倉何名民社耶若<lb/>
照所奏必遇百姓真實愛戴如父母之賢有司方可否<lb/>
則徒增無限弊端於事何濟之有所見甚屬悖謬<lb/>
　　雍正八年七月初七日貴州布政使今陞廣東廵<lb/>
　　撫<hi>臣</hi>鄂彌達謹<lb/>
　奏為敬陳管見仰祈<lb/>
睿鑒事竊照古州一帶地方向為生苖盤踞未通聲教<lb/>
<pb n="KR2f0009_WYG_215-17a"/>
　　今䝉<lb/>
皇上徳威逺播指示方畧督<hi>臣</hi>鄂爾泰調度得宜俱巳<lb/>
　　嚮化其安營設汛築城開河將已就緒惟是苖性<lb/>
　　反覆不常一切善後事宜實屬要務不得不急為<lb/>
　　籌畫者也查古州清水江等處新闢苖地甚是遼<lb/>
　　濶苖獞户口不下數十餘萬今古州清江丹江都<lb/>
　　勻黃施來牛各鎮協營兵丁合計舊撥新設共九<lb/>
　　千九百名尚恐地廣苖衆不足以資彈壓倘遇有<lb/>
<pb n="KR2f0009_WYG_215-17b"/>
　　事除去防設塘汛守城再分布進剿防遏黨援之<lb/>
　　遊兵則恐現在之數不敷分用<hi>臣</hi>之愚見請於古<lb/>
　　州都勻丹江清江四處各添兵一千名以資調遣<lb/>
　　俟三五年後苖猓感化已深帖然無事然後再議<lb/>
　　酌減至添兵後兵糧更屬急需查通省新舊兵丁<lb/>
　　共二萬九千六百四十三名每年需糧一十萬六<lb/>
　　千七百一十四石八斗額徴秋糧共一十一萬六<lb/>
　　千八百一十石有竒内附近各營可以設法輓運<lb/>
<pb n="KR2f0009_WYG_215-18a"/>
　　支領本色者只有六萬三千七百餘石僅足半年<lb/>
　　之糧其餘離營窵逺難以輓運若盡行折價則新<lb/>
　　設苖疆糴買維艱如令百姓每年逺運軍營不特<lb/>
　　有妨農業恐致滋擾若令附近州縣改銀徴米難<lb/>
　　免周章且統計每年額徴之數則新舊兵丁與現<lb/>
　　請添設四千名之兵糧尚不敷支給<hi>臣</hi>再四思維<lb/>
　　查湖南乃産米之處而辰州府所屬之沅州與黔<lb/>
　　屬玉屏縣聨界附近軍營至貴州省城僅止八百<lb/>
<pb n="KR2f0009_WYG_215-18b"/>
　　一十五里至湖南省城則一千五百八十里較其<lb/>
　　逺近相去一半況今清江一帶河道開通自沅抵<lb/>
　　黔水路徃來尤為便利仰懇<lb/>
聖恩准將沅州割歸黔省管轄所有該州每嵗額徴秋<lb/>
　　糧用船直運清江都勻丹江等協營存貯就近支<lb/>
　　給至於都江河道現在開通舟楫直達粤西柳慶<lb/>
　　二府查二府屬近水州縣歴年支放餘剰改貯之<lb/>
　　榖甚多若令古州按季遣員赴粤西近水州縣支<lb/>
<pb n="KR2f0009_WYG_215-19a"/>
　　領接濟不特輓運省力而在黔無馱載之苦在粤<lb/>
　　免紅朽之患殊為一舉兩得又查古州八萬苖地<lb/>
　　出産樹木棉花白蠟等項向縁河道不通生苖阻<lb/>
　　截以故商販稀少且黔地素不産鹽日用皆藉川<lb/>
　　淮鹽斤價值甚貴爰是苖民多有食淡兼之布帛<lb/>
　　鮮有今河路疏鑿開闢已廣正可乗時利民如䝉<lb/>
俞允將沅州歸黔則運米之回空船隻即載苖地之出<lb/>
　　産貨物帶徃湖廣江浙各處發賣賣完之日即載<lb/>
<pb n="KR2f0009_WYG_215-19b"/>
　　淮鹽紬布赴黔販賣如此徃來運售交相濟用不<lb/>
　　數年間苖人與客商交易知獲厚利則謀生之苖<lb/>
　　猓漸化為守法之良民地方官員再加以隨時撫<lb/>
　　綏則瘠薄之邊方將變為富饒之樂土矣再查四<lb/>
　　川重慶府所轄之酉陽司并所屬之邑梅平茶石<lb/>
　　耶地把等土司離府十八站離黔屬之思南府僅<lb/>
　　止五站地界相連因離川省窵逺鞭長莫及以致<lb/>
　　該土司等匿犯藏姦横行不法且其地方遼濶土<lb/>
<pb n="KR2f0009_WYG_215-20a"/>
　　脈肥沃每有銅仁等府貧窘百姓在彼開墾生理<lb/>
　　完納土司租賦稍不遂意百般凌虐考之黔志思<lb/>
　　南府屬之甫南圖地方久被該土司占去似此侵<lb/>
　　課害民亟宜鈐束清理應請將酉陽等司就近割<lb/>
　　歸黔省管轄如有應墾地土即給照附近窮民令<lb/>
　　其前徃照雲貴開墾事例自行開墾并該土司田<lb/>
　　土一併查明照例納賦以資糧餉如此非特該土<lb/>
　　司等得以就近約束不敢滋事而於<lb/>
<pb n="KR2f0009_WYG_215-20b"/>
　國計民生均有裨益矣<hi>臣</hi>確訪苖情審度形勢故敢<lb/>
　　直陳管見是否有當伏乞<lb/>
皇上睿鑒施行謹<lb/>
　奏<lb/>
鄂爾泰悉心詳議奏聞候朕裁奪<lb/>
　　雍正八年九月初六日新任廣東廵撫<hi>臣</hi>鄂彌達<lb/>
　　謹<lb/>
　奏為恭報㣲<hi>臣</hi>起程日期仰祈<lb/>
<pb n="KR2f0009_WYG_215-21a"/>
睿鑒事竊<hi>臣</hi>荷䝉<lb/>
聖恩補授廣東廵撫接准部文已經繕摺奏謝<lb/>
天恩恭請<lb/>
陛見候<lb/>
㫖遵行嗣縁調任布政使張允隨在滇交代未能即赴<lb/>
　　新任奉督<hi>臣</hi>鄂爾泰委令糧驛道署理藩篆<hi>臣</hi>即<lb/>
　　於雍正八年七月二十七日將布政司印信委員<lb/>
　　齎送糧驛道王廷琬查收署理并將<hi>臣</hi>任内經手<lb/>
<pb n="KR2f0009_WYG_215-21b"/>
　　一切錢糧逐一交代明白聽候查明出結詳報外<lb/>
　　查廣東乃沿海要地關係重大聞<lb/>
命以來日夜恐懼因思督<hi>臣</hi>鄂爾泰公忠為國識見深<lb/>
　　逺又聞伊抱病<hi>臣</hi>向在黔藩任内凡大小事務無<lb/>
　　不承督臣剴切指示今署司查核交代册籍尚需<lb/>
　　時日<hi>臣</hi>隨星赴滇省請商海疆一切要務自<hi>臣</hi>到<lb/>
　　滇督臣病已全愈諸凡事宜承督<hi>臣</hi>諄諄開導明<lb/>
　　白講論受益實多<hi>臣</hi>即回黔於九月初六日起程<lb/>
<pb n="KR2f0009_WYG_215-22a"/>
　　赴粤東新任訖再<hi>臣</hi>自黔起程至滇沿路禾稻暢<lb/>
　　茂碩大堅實問諸民苖僉云數十年未有如此豐<lb/>
　　盛<hi>臣</hi>目睹豐亨景象不勝踴躍歡忭之至合併奏<lb/>
聞謹<lb/>
　奏<lb/>
覽奏知道了當夙夜省察竭力黽勉照鄂爾泰之居心<lb/>
以居心效鄂爾泰之行事以行事則將來必不虚負朕<lb/>
期望委任之恩也勉之勉之<lb/>
<pb n="KR2f0009_WYG_215-22b"/>
　　雍正九年正月十二日廣東廵撫<hi>臣</hi>鄂彌達謹<lb/>
　奏為奏<lb/>
聞事竊<hi>臣</hi>荷䝉<lb/>
聖恩廵撫粤東已將入境到任日期具疏<lb/>
　題報在案<hi>臣</hi>仰體<lb/>
聖主軫念民生至意於湖南廣西經由地方訪問湖南<lb/>
　　今嵗春間覺雨水過多而秋成倍於徃年廣西亦<lb/>
　　屬豐收米價甚平<hi>臣</hi>抵任後行查粤東秋收據布<lb/>
<pb n="KR2f0009_WYG_215-23a"/>
　　政使彚報各屬收成八九十分不等米價每石四<lb/>
　　錢五六分起至六錢七分不等年登大有萬民熙<lb/>
　　皥<hi>臣</hi>睹此昇平景象不勝懽忭之至惟勤宣<lb/>
聖天子保赤之深仁使海疆黎庶返醇歸樸共樂<lb/>
聖世以仰副<lb/>
皇上愛養元元之<lb/>
聖心<hi>臣</hi>謹繕摺奏<lb/>
聞謹<lb/>
<pb n="KR2f0009_WYG_215-23b"/>
　奏<lb/>
覽奏俱悉爾初抵任即值嵗熟米賤之時原屬可慶然<lb/>
當倍加寅畏不可少有肆志<lb/>
　　雍正九年二月初十日廣東廵撫<hi>臣</hi>鄂彌達謹<lb/>
　奏為敬陳粤省情形仰祈<lb/>
睿鑒事竊查粤東山海交錯素多盗匪或嘯聚山谷或<lb/>
　　勾連蛋艇人少則暮夜偷竊人多則白晝刦搶甚<lb/>
　　至百十成羣私挖山礦一經官弁查拏輙行拒捕<lb/>
<pb n="KR2f0009_WYG_215-24a"/>
　　致傷兵役其有嗜利惡徒争攘私礦竟成仇敵命<lb/>
　　盗多由此起從前各官因循故習凡遇案件半多<lb/>
　　諱匿半由外結因而法令廢弛風俗日壊種種積<lb/>
　　習難以枚舉<hi>臣</hi>於抵任後一靣與文武諸臣和衷<lb/>
　　辦理嚴飭地方有司協力整頓每於親審案件内<lb/>
　　核其情罪可惡者即痛加懲處事事執法究擬近<lb/>
　　見若軰稍有畏懼又查廣東地方土豪惡棍在在<lb/>
　　皆有若不將尤甚者重懲儆衆餘惡仍然玩法而<lb/>
<pb n="KR2f0009_WYG_215-24b"/>
　　罹重罪者反多今訪有潮陽縣惡棍蘓阿武東安<lb/>
　　縣惡棍嚴選乳源縣惡棍葉聨芳并其子葉清誠<lb/>
　　恵來縣惡棍黄髙飛家藏軍器窩匿盗賊欺壓良<lb/>
　　懦動輒殺人姦淫詐偽無惡不作葉聨芳黄髙飛<lb/>
　　現今拏獲發審其蘓阿武嚴選二犯現在宻拏但<lb/>
　　弋獲到案若待提齊受害質證則由縣府司到<hi>臣</hi>
　　輾轉審解未免躭延嵗月況伊等積惡數十年黨<lb/>
　　羽數百人受累者不啻千百家若輾轉質解受害<lb/>
<pb n="KR2f0009_WYG_215-25a"/>
　　之民拖累甚衆且恐疎脫<hi>臣</hi>愚以為此等豪棍人<lb/>
　　人切齒一經審明即應提至市曹杖斃示衆庶不<lb/>
　　法之徒聞風歛迹即受害者之寃抑亦得早伸矣<lb/>
　　再<hi>臣</hi>思凡事必當探本窮源源清則流自潔粤東<lb/>
　　無産無業之民甚多查髙雷亷等府地廣人稀必<lb/>
　　須設法調劑使其衣食有藉方望風俗還醇<hi>臣</hi>現<lb/>
　　在飭查實在荒地水利並保甲練總等項俟查明<lb/>
　　確實將如何料理之處悉心妥議另<lb/>
<pb n="KR2f0009_WYG_215-25b"/>
　奏外所有地方情形合先具摺奏<lb/>
聞伏乞<lb/>
皇上睿鑒批示遵行謹<lb/>
　奏<lb/>
訪拏豪惡最尤者懲一警百固屬善舉但一經審明即<lb/>
提至市曹杖斃示衆之論當極加詳慎恐該有司未必<lb/>
盡屬公明其中倘有錯誤或致寃抑所關豈淺鮮哉<lb/>
　　雍正九年三月二十二日廣東廵撫<hi>臣</hi>鄂彌達謹<lb/>
<pb n="KR2f0009_WYG_215-26a"/>
　奏為請定保甲練總功過以期盗息民安事竊照弭<lb/>
　　盗之法保甲最善<hi>臣</hi>到任後飭令各屬印官親身<lb/>
　　編點有地方遼濶者即於<lb/>
命徃試用人員遴委辦理漸將告竣然保甲既清而村<lb/>
　　長保正練總三項尤為保甲之要查從前村長惟<lb/>
　　論年齒保正則按年輪當練總則閒漢充數迨後<lb/>
　　地方有司凡遇勾攝人犯來往公務以及護送均<lb/>
　　於保正練總是累遂視為苦役各皆告退即有存<lb/>
<pb n="KR2f0009_WYG_215-26b"/>
　　名亦皆無頼包當日求有事而巳<hi>臣</hi>查粤屬各鄉<lb/>
　　有大姓小姓之分大姓則户口數千餘丁小姓乃<lb/>
　　雜姓附居遇事惟大姓是聽今擬以大姓户内擇<lb/>
　　言行公正之貢監立為鄉長令其稽查本家以及<lb/>
　　附居雜姓隨時勸令務本力農不得遊手好閒倘<lb/>
　　有違犯許即禀明地方官就近查究擬將役滿考<lb/>
　　職在籍候選之吏員遴當保正使之盤詰匪類擿<lb/>
　　伏指姦倘有滋事許地方官不時申究再就於武<lb/>
<pb n="KR2f0009_WYG_215-27a"/>
　　生鄉勇中擇有力而嫺武藝者以充練總無事則<lb/>
　　廵邏防範有事則協力救援倘有偷安多事許保<lb/>
　　正就近稟究若不立以功過予以勸懲恐任事不<lb/>
　　力擬於三年之内一鄉之中地方寧謐無出境為<lb/>
　　非者鄉長貢生咨部以敎職即選監生已考職者<lb/>
　　即以應選之職銜即用其未考職者給以八品頂<lb/>
　　帶以示鼓勵保正查其考職年分咨請先用練總<lb/>
　　補伍食糧遇有外委把總缺出選擇挨補如三年<lb/>
<pb n="KR2f0009_WYG_215-27b"/>
　　之内有藏姦納匪犯案一次者鄉長保正練總各<lb/>
　　行記過至有三犯鄉長革去貢監保正革去職銜<lb/>
　　練總責革一切徃來公務永禁不得濫役如地方<lb/>
　　官因循庇護縱姦殃民查確糾叅庶責有攸歸法<lb/>
　　無寛縱而盗風或得以少息矣為此具摺陳<lb/>
　奏伏乞<lb/>
皇上睿鑒施行謹<lb/>
　奏<lb/>
<pb n="KR2f0009_WYG_215-28a"/>
此奏甚不合宜其乖謬處曷勝批諭<lb/>
　　雍正九年七月十五日廣東廵撫<hi>臣</hi>鄂彌達謹<lb/>
　奏為奏<lb/>
聞事竊查硫磺一項乃配造火藥所必需前據洋行商<lb/>
　　人陳崇義赴布政司呈報大西洋部多牙國夷商<lb/>
　　榮貽觀來廣東嶴門生理住家發夾板船徃吕宋<lb/>
　　國貿易順便帶買硫磺約八百擔装回嶴門今知<lb/>
　　例禁向商人求議每擔價銀四兩伍錢情願易換<lb/>
<pb n="KR2f0009_WYG_215-28b"/>
　　水硍等情經司議詳准其照價易換前來<hi>臣</hi>查硫<lb/>
　　磺係違禁之物不便聽夷商自行變賣再查貴州<lb/>
　　運粤水硍原係變售抵帑之項今易磺變價事出<lb/>
　　兩便且本省旗標各營現需製造常存火藥所需<lb/>
　　磺斤已經督<hi>臣</hi>郝玉麟具<lb/>
　題委員在於仁化地方設爐煎熬今既有此項磺斤<lb/>
　　自應留用將仁化縣設爐煎熬之處停止如此一<lb/>
　　轉移間不特無採辦之煩亦免匪類潜藏致生事<lb/>
<pb n="KR2f0009_WYG_215-29a"/>
　　端之慮<hi>臣</hi>即批司准行在案又恐該夷商將磺斤<lb/>
　　販賣外國隨與布政司商酌即面詢該夷商吕宋<lb/>
　　每年所出磺斤之多寡據稱約畧不下有數萬餘<lb/>
　　斤當即諭令將所出硫磺切勿賣與外國年年運<lb/>
　　至粤省内地通知洋商具稟藩司動支司庫公項<lb/>
　　銀兩收買或爾等需用他物照爾等所用給發該<lb/>
　　夷商歡忻踴躍而去嗣後每年所買磺斤除粤東<lb/>
　　應用外餘磺存貯行内知㑹隣近各省令委員赴<lb/>
<pb n="KR2f0009_WYG_215-29b"/>
　　粤採買將價歸還原項以免販賣外國之弊事關<lb/>
　　夷商帶運違禁之物理合具摺奏<lb/>
聞伏乞<lb/>
皇上睿鑒謹<lb/>
　奏<lb/>
如此權宜通變甚是<lb/>
　　同日又<lb/>
　奏為奏<lb/>
<pb n="KR2f0009_WYG_215-30a"/>
聞事竊查粤東今嵗自春徂夏雨暘時若早稻豐收晚<lb/>
　　禾播種山區海甸咸歌大有詎五六月間霉雨連<lb/>
　　朝潦水陡漲據肇屬之四㑹縣報稱該縣屬内大<lb/>
　　小圍基皆屬穏固惟大興一圍係頂溜之處舊有<lb/>
　　石竇一座於六月初三日潦水驟至漫溢圍頂衝<lb/>
　　動竇石缷開竇傍圍基近圍田畝魚塘被水浸溢<lb/>
　　等情<hi>臣</hi>聞報即飛飭肇羅道張渠支領司庫公項<lb/>
　　銀兩購備木石赴大興圍相度情形星夜搶修一<lb/>
<pb n="KR2f0009_WYG_215-30b"/>
　　面委員協同地方官查勘撫恤又據雷屬之遂溪<lb/>
　　縣報稱五月十三日大雨晝夜縣屬低窪田禾間<lb/>
　　被浸溢民房亦有傾倒又據廣屬之增城縣報稱<lb/>
　　六月十二三等日大雨至十四日山水漲發當水<lb/>
　　房屋多有傾倒低窪處所田禾被淹又據恵屬之<lb/>
　　長寕縣報稱六月十三日風雨徹夜溪水陡發城<lb/>
　　外當山水衝溜處草房倒塌者多人口俱皆安全<lb/>
　　各等因具報前來<hi>臣</hi>俱委員給銀令其齎徃被水<lb/>
<pb n="KR2f0009_WYG_215-31a"/>
　　等處㑹同地方官分頭查勘如有田禾浸淹者飭<lb/>
　　令設法疏濬無力播種者借給榖種民房衝倒者<lb/>
　　查明無力窮民酌給修葺完好毋致失所現在據<lb/>
　　報水已退消民皆安業恐厪<lb/>
聖懐合將縁由繕摺奏<lb/>
聞謹<lb/>
　奏<lb/>
皆縁平日不行預備臨時又不慎防以致如此亟當勘<lb/>
<pb n="KR2f0009_WYG_215-31b"/>
明已衝者力督搶修被淹者加意撫䘏可也<lb/>
　　雍正九年八月二十四日廣東廵撫<hi>臣</hi>鄂彌達謹<lb/>
　奏為奏<lb/>
聞事竊惟粤東風俗澆漓向多貪詐近來仰賴<lb/>
皇上徳化漸摩淪肌浹髓海隅蒼生皆巳感格即甲胄<lb/>
　　之士亦能見利思義如右翼鎮標右營辭糧兵丁<lb/>
　　髙洪才者雍正八年十一月初十日早有江西窰<lb/>
　　匠遺一布袋在韶州府南門河邊適髙洪才渡河<lb/>
<pb n="KR2f0009_WYG_215-32a"/>
　　見而拾取開視内貯銀一十一包共重九十一兩<lb/>
　　五錢當有民人潘得用在彼浣衣見拾維時洪才<lb/>
　　拾金不昧隨即邀同得用徃凂關帝廟僧人翠雲<lb/>
　　書寫招帖遍訪原主比原主慌忙尋覓洪才核對<lb/>
　　銀數相符即將原銀給還絲毫不染雖爾時洪才<lb/>
　　僅詢知其為江西窰匠不復問其姓名但拾銀之<lb/>
　　後有書寫招帖之僧人翠雲已屬確證且伊從前<lb/>
　　曽拾銀三次皆給還原主金有等收明鑿鑿觀其<lb/>
<pb n="KR2f0009_WYG_215-32b"/>
　　平日之亷潔則今日之還銀自非虚揑據布政司<lb/>
　　詳據縣府轉據士民舉報前來<hi>臣</hi>隨給匾額表揚<lb/>
　　并通行闔屬曉示使人人則效處處觀摩仍飭該<lb/>
　　縣立碑傳後以示鼓勵外<hi>臣</hi>不敢壅於上<lb/>
聞謹㑹同督<hi>臣</hi>郝玉麟合詞具<lb/>
　奏伏乞<lb/>
皇上睿鑒謹<lb/>
　奏<lb/>
<pb n="KR2f0009_WYG_215-33a"/>
該部議奏<lb/>
　　同日又<lb/>
　奏為奏<lb/>
聞事竊<hi>臣</hi>猥以菲材荷䝉<lb/>
皇上隆恩簡畀封疆重寄莅任以來無時不仰體<lb/>
聖心以察吏安民為念今查按察使黄文煒居心坦白<lb/>
　　辦事勤謹人尚明晰操守亦好糧驛道陶正中辦<lb/>
　　事謹飭才具亦優廣南韶連道李可淳人尚明白<lb/>
<pb n="KR2f0009_WYG_215-33b"/>
　　辦事小心但稍欠淳樸肇羅道張渠才其優長辦<lb/>
　　事勤謹再加歴練即成有用之才髙雷亷道毛世<lb/>
　　榮謹飭吏治尚欠熟練恵潮道劉運鮒為人老實<lb/>
　　才具平常吏治甚屬不諳不宜外任海南道王璠<lb/>
　　謹慎安静足供厥職鹽法道馮元方辦事勤謹才<lb/>
　　亦可觀尚堪供職廣州府知府吳騫才具明敏辦<lb/>
　　事歴練韶州府知府陳鴻熙才具明敏辦事勤慎<lb/>
　　肇慶府以同知銜管知府事劉正遠為人老實才<lb/>
<pb n="KR2f0009_WYG_215-34a"/>
　　具平常勉强供職潮州府知府胡恂敏㨗練達實<lb/>
　　係幹員髙州府知府張兆鳯為人誠實辦事勤慎<lb/>
　　雷州府知府葉思華才具平常辦事尚勤亷州府<lb/>
　　知府劉夢正小心謹慎尚能供職瓊州府知府宗<lb/>
　　思聖才具頗優操守亦好恵州府知府吳簡民南<lb/>
　　雄府知府潘思榘看來人俱明白到任未乆尚須<lb/>
　　試看直𨽻羅定州知州王植人尚直樸但辦事少<lb/>
　　欠歴練連州知州陶徳燾人尚明晰辦事謹慎理<lb/>
<pb n="KR2f0009_WYG_215-34b"/>
　　猺同知龎嶼才具優長實係能員潮州府同知龍<lb/>
　　為霖實心辦事不避繁難實屬幹濟之員南海縣<lb/>
　　知縣劉庶才具明晰操守亷潔辦事歴練署乳源<lb/>
　　縣事州同應陞王元樞為人耿直頗有膽氣奮力<lb/>
　　辦事才具亦優<hi>臣</hi>查官員之賢否關乎民生之休<lb/>
　　戚謹將聞見最確之各員出具考語先為奏<lb/>
聞其餘各員<hi>臣</hi>察試續陳伏乞<lb/>
皇上睿鑒謹<lb/>
<pb n="KR2f0009_WYG_215-35a"/>
　奏<lb/>
汝既非明敏出衆之資又未具有超卓之見甫經到任<lb/>
席尚未暖何能將如許屬員一一俱已聞見最確耶此<lb/>
奏殊屬草率輕忽亦可謂不自量無恥之至<lb/>
　　同日又<lb/>
　奏為請<lb/>
㫖事竊<hi>臣</hi>到任後查閱<hi>臣</hi>標所屬左右兩營兵丁技藝<lb/>
　　生疎且多疲弱甚至甲械舊壊不全隊伍亦不整<lb/>
<pb n="KR2f0009_WYG_215-35b"/>
　　齊<hi>臣</hi>遂逢三八日期親督操演竭力整頓諄切告<lb/>
　　誡立以賞罰其老弱不堪者革糧另募有軍械不<lb/>
　　備者<hi>臣</hi>即捐給陸續添補目下隊伍技械稍有可<lb/>
　　觀惟是營中公費無藉恐日乆仍至闒茸查粤東<lb/>
　　各營每兵百名俱留糧三分以充公用故營中一<lb/>
　　切公務得以有恃惟撫標從前未經議及是以公<lb/>
　　事多有掣肘而兵丁需用軍械遂不克及時整理<lb/>
　　今<hi>臣</hi>仰體<lb/>
<pb n="KR2f0009_WYG_215-36a"/>
聖恩一視同仁請照各營之例每兵百名存留三分充<lb/>
　　公收貯中軍衙門遇有修補甲械之時動支料理<lb/>
　　每年報<hi>臣</hi>核銷庶公用有資而軍威整肅其於沿<lb/>
　　海行伍大有裨益矣<hi>臣</hi>未敢擅便伏乞<lb/>
皇上睿鑒批示遵行謹<lb/>
　奏<lb/>
當仿照各省撫標成例而行<lb/>
　　雍正九年九月初六日廣東廵撫<hi>臣</hi>鄂彌達謹<lb/>
<pb n="KR2f0009_WYG_215-36b"/>
　奏為奏<lb/>
聞事竊照粤東地方環山濱海民猺雜處所有韶州府<lb/>
　　屬之曲江英徳樂昌乳源四縣界内有一種猺人<lb/>
　　盤踞其中約計人數不過千丁多係貧窘怠惰不<lb/>
　　勤耕種者偶或飢寒即出為匪其柳坑水源宫二<lb/>
　　坑尤甚前經該地方各官稟請増設營汛控制<hi>臣</hi>
　　思増設營汛如人少則不足以控制彈壓多則日<lb/>
　　久不無擾累滋事因查英徳縣所轄各猺自明季<lb/>
<pb n="KR2f0009_WYG_215-37a"/>
　　設立黎陳二姓猺目以來衆猺有所統屬至今帖<lb/>
　　然不敢為匪向使柳坑水源宫二處亦皆設立猺<lb/>
　　目時加約束則自不敢肆行為匪遂與兩司酌議<lb/>
　　設立猺目約束即於柳坑水源宫二猺之中擇其<lb/>
　　强幹誠實而向無過犯者二名給以猺目劄付每<lb/>
　　月再賞銀三兩令其管轄猺衆即令猺目將各坑<lb/>
　　猺人編定丁户每五十户立一甲長甲長毎月給<lb/>
　　銀五錢使其分管各猺按户稽查猺目猺甲每月<lb/>
<pb n="KR2f0009_WYG_215-37b"/>
　　一次到縣當堂支領工食所給銀兩應於公項内<lb/>
　　動支如一年之内所管猺人無盗竊者除給工食<lb/>
　　外仍行給賞花紅以示鼓勵倘有盗竊之案發覺<lb/>
　　責令猺目緝拏如或徇隠揑報經兵役拏獲者則<lb/>
　　將該猺目并猺甲一并分别究處再猺山一帶荒<lb/>
　　土甚多向因乏本耕作以致曠廢應令該地方官<lb/>
　　查明借給牛種責令猺目猺甲等督令盡力開墾<lb/>
　　各安生理再將<lb/>
<pb n="KR2f0009_WYG_215-38a"/>
聖諭廣訓一十六條及强竊搶奪並窩主各條内緊要<lb/>
　　律例摘叙簡明語句分刋二本發給猺目猺甲等<lb/>
　　朔望宣講化導使既知<lb/>
朝廷之法不可干犯又令其衣食有所資藉則各猺自<lb/>
　　可帖然矣為此繕摺具<lb/>
　奏伏乞<lb/>
皇上睿鑒謹<lb/>
　奏<lb/>
<pb n="KR2f0009_WYG_215-38b"/>
此事在汝等督撫斟酌合宜而為之觀所料理似屬允<lb/>
當<lb/>
　　雍正九年十月二十三日廣東廵撫<hi>臣</hi>鄂彌達謹<lb/>
　奏為欽遵<lb/>
聖諭實力奉行事雍正九年八月初一日據新任布政<lb/>
　　使<hi>臣</hi>楊永斌至<hi>臣</hi>内署密交<lb/>
諭㫖一道<hi>臣</hi>跪讀之下仰見<lb/>
皇上指示周詳凡屬臣工優劣皆在<lb/>
<pb n="KR2f0009_WYG_215-39a"/>
聖明洞鑒之中查方願瑛秉性姦邪存心狡詐身為大<lb/>
　　吏受<lb/>
　國深恩乃不思報效耑以沽取虚名阻撓實政致使<lb/>
　　文武各立一途不相和協<hi>臣</hi>未到任之先固已聞<lb/>
　　知而到任之後細加察訪皆因文武官弁遇事各<lb/>
　　執巳見總不面為商酌遂致心生疑忌不克和𠂻<lb/>
　　辦公<hi>臣</hi>俱諄切訓飭文武各員務須同心共濟不<lb/>
　　得彼此參商至於粤東邊海巖疆盗風甚熾人多<lb/>
<pb n="KR2f0009_WYG_215-39b"/>
　　嗜利輕生<hi>臣</hi>荷䝉<lb/>
聖恩委任封疆敢不悉心開導立法勸懲冀其革面革<lb/>
　　心共為<lb/>
盛世良民所有居心行事如雲貴督<hi>臣</hi>鄂爾泰者實屬<lb/>
　　封疆師範<hi>臣</hi>時深效法惟恐不逮今奉到<lb/>
聖諭如耳提面命俾<hi>臣</hi>知所遵循得與布政使<hi>臣</hi>楊永<lb/>
　　斌同心協賛實力整頓務使文武和衷盗息民安<lb/>
　　以圖仰報<lb/>
<pb n="KR2f0009_WYG_215-40a"/>
天恩於萬一理合繕摺<lb/>
　奏覆伏乞<lb/>
皇上睿鑒謹<lb/>
　奏<lb/>
覽奏知道了但以言行相符為務<lb/>
　　同日又<lb/>
　奏為恭報粤東秋收分數仰祈<lb/>
睿鑒事竊照粤東地方一年兩次耕穫民多力穡今嵗<lb/>
<pb n="KR2f0009_WYG_215-40b"/>
　　夏間已穫豐收兹據布政司將各屬收成分數彚<lb/>
　　報前來查廣州南雄韶州恵州潮州肇慶髙州雷<lb/>
　　州亷州瓊州十府並羅連二州及各所屬收成俱<lb/>
　　有六七八九十分不等再各屬米價每石自五錢<lb/>
　　四分至七錢不等今新米上市價值自必漸減家<lb/>
　　給人足户慶盈寧所有各屬收成細數<hi>臣</hi>謹另繕<lb/>
　　清摺恭呈<lb/>
御覽伏乞<lb/>
<pb n="KR2f0009_WYG_215-41a"/>
　皇上睿鑒謹<lb/>
　　奏<lb/>
　粤東秋成分數以手加額覽焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_215-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻二百十五之一<lb/>
<pb n="KR2f0009_WYG_215-42a"/>
　欽定四庫全書<lb/>
硃批諭㫖巻二百十五之二<lb/>
硃批鄂彌達奏摺<lb/>
　　　雍正十年正月十六日廣東廵撫<hi>臣</hi>鄂彌達謹<lb/>
　　奏為奏<lb/>
　聞事竊照陳美倫曽合二犯散劄聚衆謀為不法業經<lb/>
　　　拏獲訊供經<hi>臣</hi>等兩次㑹<lb/>
　　奏在案所有陳美倫供出之夥黨羅京相等犯以及<lb/>
<pb n="KR2f0009_WYG_215-42b"/>
　　　覆行嚴訊曽合供出同黨住居西省之錢珍等犯<lb/>
　　　及住居本省之温崇新等犯<hi>臣</hi>即選差員弁幹役<lb/>
　　　分路飛徃密拏並密札廣西撫臣轉飭該地文武<lb/>
　　　官弁協拏去後今據<hi>臣</hi>標外委把總黄雲龍把總<lb/>
　　　李秉鈞李育外委千總鄔連等陸續拏獲梁其芬<lb/>
　　　錢珍植直寳陳夢吉吳恵陳夢濟陸始賔梁其珍<lb/>
　　　鄧洪佩梁文廷植瓊玖植滄洲等犯并在錢珍家<lb/>
　　　内起獲天寳年號偽劄五張又於林王茂家窩藏<lb/>
<pb n="KR2f0009_WYG_215-43a"/>
　　之竹箱内搜獲旗印詩扇等物并拏獲本省之溫<lb/>
　　崇新溫殿彩游挺仙梁亞十李燦章等犯<hi>臣</hi>即帶<lb/>
　　至内署弔并曾合等犯與司道密行嚴訊其大逆<lb/>
　　不法之處已據各犯直認不諱至詰其天寳年號<lb/>
　　劄付來歴則據錢珍等供出梁二恭胡百千知道<lb/>
　　等語<hi>臣</hi>即委員弁密拏務獲究擬外正在繕摺間<lb/>
　　據委員左興稟稱於西省蒼梧縣地方㑹同地方<lb/>
　　官拏獲陳彦清又在平南縣地方拏獲羅京相羅<lb/>
<pb n="KR2f0009_WYG_215-43b"/>
　　君秀之子羅亞廣韋朝明龔洪潘才潘清歐石福<lb/>
　　郭上清李滿并在潯州府拏獲楊法倫黄泗廻等<lb/>
　　禀報前來<hi>臣</hi>即差員前赴平南縣迅提已獲一干<lb/>
　　人犯來東質審俟解到另行審明奏<lb/>
聞外其未獲陳漢等犯仍嚴飭委員多方密拏務獲解<lb/>
　　究為此先行具摺奏<lb/>
聞并將先獲各犯口供及起獲印劄另封進<lb/>
　呈伏乞<lb/>
<pb n="KR2f0009_WYG_215-44a"/>
皇上睿鑒謹<lb/>
　奏<lb/>
拏獲各犯甚屬可嘉所差委員弁當厚加賞擢以示奨<lb/>
勵此案須徹底嚴究務盡根株不可少渉畏愞率忽致<lb/>
有疎漏<lb/>
　　同日又<lb/>
　奏為奏<lb/>
聞事竊查粤東潮州一府與福建江西連界兵民雜處<lb/>
<pb n="KR2f0009_WYG_215-44b"/>
　　人烟輳集米榖最為緊要因去嵗豐收之後隣省<lb/>
　　赴潮糴買者多恐今嵗三四月間青黄不接米價<lb/>
　　稍昻亦未可定不得不預為綢繆之計查廣西梧<lb/>
　　州府榖價現在甚平每石價值三錢餘<hi>臣</hi>與司道<lb/>
　　等官詳議委員前徃梧州採買二三萬石存貯廣<lb/>
　　州府倉如三四月間潮州府屬米價昂貴即將潮<lb/>
　　州原貯倉榖量加出糶接濟民食以平市價即以<lb/>
　　此項買貯榖石舟運至潮補倉如潮屬價平而省<lb/>
<pb n="KR2f0009_WYG_215-45a"/>
　　城米價稍昂即將此項榖石在省減價平糶歸補<lb/>
　　原項一轉移間則米價常平於民生甚有裨益但<lb/>
　　查藩庫錢糧並無閒款可動惟太平關有自雍正<lb/>
　　九年五月起至十一月止收過羡餘銀三萬六千<lb/>
　　二百兩零現存司庫每年俱於七月間方行解部<lb/>
　　此項尚無急需今暫為動支銀一萬兩交與試用<lb/>
　　知縣喬徳徵委令前徃梧州府地方買運訖所動<lb/>
　　稅羡俟糶出榖價歸還按期解部事關籌畫民食<lb/>
<pb n="KR2f0009_WYG_215-45b"/>
　　暫動帑項理合繕摺奏<lb/>
聞伏乞<lb/>
皇上睿鑒謹<lb/>
　奏<lb/>
覽奏已悉咨部存察可也<lb/>
　　同日又<lb/>
　奏為請<lb/>
㫖事竊照粤東地處海濵逼近外國其來廣貿易者實<lb/>
<pb n="KR2f0009_WYG_215-46a"/>
　　繁有徒惟恐内地姦宄勾通外番色目生事不法<lb/>
　　<hi>臣</hi>時加嚴飭各地方官密行訪察詎有吕宋西洋<lb/>
　　人安多牛方濟各等貿易來廣於雍正八年五月<lb/>
　　間憑通事林興觀等代徃佛山地方用價一十五<lb/>
　　兩潜向民人柯勝昌買得女婢一口名喚碧桃年<lb/>
　　甫十二嵗順便擕帶歸國迨至九年四月内經臣<lb/>
　　亷訪得實適安多牛等復貿易至廣當飭南海縣<lb/>
　　訊據該番供認價買碧桃歸國原期撫養作女今<lb/>
<pb n="KR2f0009_WYG_215-46b"/>
　　自知悔罪願甘立限送還<hi>臣</hi>察其情詞懇切即宣<lb/>
　　諭<lb/>
皇上聖徳並示以寛大放歸本國兹該番安多牛等挈<lb/>
　　碧桃附撘夷商洋船於十月十九日回至省城據<lb/>
　　洋行商人禀縣轉報到<hi>臣臣</hi>即令該縣隨傳碧桃<lb/>
　　親父認明領回伏查將人口出境下海例禁森嚴<lb/>
　　但安多牛等自吕宋越海重譯逺來前因一時愚<lb/>
　　昧不知例禁價買碧桃歸國嗣經訪查即改過悔<lb/>
<pb n="KR2f0009_WYG_215-47a"/>
　　罪立限送還<hi>臣</hi>仰體<lb/>
聖主柔逺鴻慈暫將該番安多牛等保候可否念其外<lb/>
　　夷無知誤犯旋即悔悟尅日送回<lb/>
恩准將安多牛方濟各二犯從寛省釋其經手之林興<lb/>
　　觀等飭司究擬發落<hi>臣</hi>未敢擅便伏乞<lb/>
皇上睿鑒批示遵行謹<lb/>
　奏<lb/>
既知悔罪送還自應寛宥將安多牛方濟各二犯即省<lb/>
<pb n="KR2f0009_WYG_215-47b"/>
釋遣回本國以示懐柔逺人之義<lb/>
　　雍正十年二月十八日廣東廵撫<hi>臣</hi>鄂彌達謹<lb/>
　奏為恭繳<lb/>
硃批原摺事竊<hi>臣</hi>於雍正九年十月内具摺<lb/>
　奏覆文武和衷縁由奉<lb/>
硃批覽奏知道了但以言行相符為務欽此<hi>臣</hi>惟凛遵<lb/>
聖諭不敢徒託空言務期見諸實行仰副<lb/>
皇上諄諄訓誨之<lb/>
<pb n="KR2f0009_WYG_215-48a"/>
　聖心所有歴次奉到<lb/>
　硃批原摺理合另封恭繳謹<lb/>
　　奏<lb/>
　覽<lb/>
　今命爾署理總督事務更當加勉以期毋負朕委任之<lb/>
　意<lb/>
　　　雍正十年三月十九日廣東總督<hi>臣</hi>郝玉麟廣東<lb/>
　　　廵撫<hi>臣</hi>鄂彌達謹<lb/>
<pb n="KR2f0009_WYG_215-48b"/>
　　奏為奏<lb/>
　聞事竊照粤東地方去嵗冬底雨雪優渥二麥豐茂現<lb/>
　　　今俱已収穫自入春以來雨水十分霑足早睌二<lb/>
　　　稻陸續栽蒔將竣禾苖秀茂仰荷<lb/>
　皇上敬<lb/>
天勤民休祥協應將來豐稔可期所屬府州縣内間有米<lb/>
　　　價稍昻者亦飭將存倉榖石照存七糶三之例減<lb/>
　　　價平糶秋収買補還倉現今米價俱平自五錢以<lb/>
<pb n="KR2f0009_WYG_215-49a"/>
　　至一兩不等𤓰茄菜蔬俱皆肥大<hi>臣</hi>等恐厪<lb/>
聖懐理合繕摺奏<lb/>
聞伏祈<lb/>
皇上睿鑒謹<lb/>
　奏<lb/>
覽粤東雨水情形朕懐深慰<lb/>
　　同日又<lb/>
　奏為遵<lb/>
<pb n="KR2f0009_WYG_215-49b"/>
㫖覆奏事竊照廣東肇慶府陽春縣蓮塘寨地方賊衆<lb/>
　　乗夜打刼居民嚴謙光嚴涵光等家一案於雍正<lb/>
　　九年十月十六日奉有<lb/>
上諭一道<hi>臣</hi>等遵查雍正八年十月二十八日夜陽春<lb/>
　　縣民人嚴謙光嚴涵光等家被刦有賊七十餘徒<lb/>
　　一節查當日新興石窩汛把總王進賢原報開有<lb/>
　　賊七十餘徒旋據該縣詳報被刦情形及當時追<lb/>
　　獲李有徳訊據供開夥黨一十三人並無七十餘<lb/>
<pb n="KR2f0009_WYG_215-50a"/>
　　徒之多<hi>臣</hi>等彼時亦曾風聞恐有減報盗數情弊<lb/>
　　一面密加確訪一面飭司親提事主盗犯解省細<lb/>
　　審嗣據該縣續獲事主已逐舊僕為首糾刦之林<lb/>
　　日章等到案僉供同黨實止一十三人合之先獲<lb/>
　　李有徳初供無異業經<hi>臣</hi>郝玉麟叙入疎防案内<lb/>
　題叅在案迨將事主盗犯提至省城經按察使黄文<lb/>
　　煒親訊亦與縣報初供脗合嗣又據署電白縣禀<lb/>
　　稱因觀風院亦有風聞令其訪查伊即屢次密遣<lb/>
<pb n="KR2f0009_WYG_215-50b"/>
　　親信之人至事主前後左右細加探問盗數實止<lb/>
　　一十餘徒似無減報盗數情弊又盗夥帶有籐牌<lb/>
　　鎗刀等械逞兇拒捕一節查此案現據臬司招解<lb/>
　　經<hi>臣</hi>等提犯㑹審據各犯堅供實止擕帶扁挑木<lb/>
　　棍並無籐牌鎗刀等械其當時被獲之李有徳因<lb/>
　　脚撞傷疼痛落後是以被鄉民等拏獲各犯早已<lb/>
　　爭先兔脫何敢逞兇拒捕等語查李有徳係鄉民<lb/>
　　拏獲交黄泥灣汛把總姚昇因當日係百總盤天<lb/>
<pb n="KR2f0009_WYG_215-51a"/>
　　揚之父盤子盛同鄉人追趕遂揑為弁兵追獲但<lb/>
　　該犯既先被鄉人擒拏則無拒捕之處甚明又事<lb/>
　　主單開贓物等件約計銀一千餘兩該縣指為謊<lb/>
　　報反將事主掌嘴一節<hi>臣</hi>等面訊該署縣王博厚<lb/>
　　據稱實因訊供時謙光自恃府書語言頂撞掌嘴<lb/>
　　數下是實並無勒令事主改供情弊随查失單所<lb/>
　　開贓物確估僅止值銀數十金并據接任知縣王<lb/>
　　元樞再三查訊事主所供贓物俱與單開數目符<lb/>
<pb n="KR2f0009_WYG_215-51b"/>
　　合則該署縣似無諱飾抑勒情事今奉到<lb/>
上諭<hi>臣</hi>等逐一㑹鞫密加細察與前情無異再查此案<lb/>
　　盗夥一十三人已經拏獲十名現在另疏具<lb/>
　題其未獲李色國李唐長張耀富三名飛飭選差幹<lb/>
　　捕分頭上緊緝拏務獲究擬勿使漏網以仰副<lb/>
皇上靖盗安民之至意所有查明原委理合據實<lb/>
　奏覆伏乞<lb/>
睿鑒謹<lb/>
<pb n="KR2f0009_WYG_215-52a"/>
　奏<lb/>
覽奏知道了然朕於此案究不能無疑<lb/>
　　廣東廵撫<hi>臣</hi>鄂彌達謹<lb/>
　奏為請改州縣轄屬以便吏治民生事竊照粤東恵<lb/>
　　州府轄屬十二州縣潮州府轄屬十一州縣廣袤<lb/>
　　千數百里而兩郡城皆處海濵沿海鎮協營縣布<lb/>
　　置周密惟北路山中千餘里獨為空虛程鄉長樂<lb/>
　　等縣乃汀贛恵潮來徃要衝匪類潜滋之處並無<lb/>
<pb n="KR2f0009_WYG_215-52b"/>
　　大員彈壓且距府窵逺吏治民生多有未便查恵<lb/>
　　屬之興寕長樂二縣乃在藍關以東水分東流似<lb/>
　　乎天生形勝已不屬恵而自府城至二縣六七百<lb/>
　　里挽舟逆流踰山度嶺又買舟順流而下計程十<lb/>
　　有餘日考試詞訟命盗訊駁徃返維難官民皆苦<lb/>
　　勞費此二縣之宜籌畫者也潮屬之程鄉平逺鎮<lb/>
　　平三縣俱在蓬辣灘以北自府城至三縣計程有<lb/>
　　六七日民庶山深刁蠻健訟潮郡煩劇非常即不<lb/>
<pb n="KR2f0009_WYG_215-53a"/>
　　須三縣僅有海陽潮陽等八邑已極難治郡守日<lb/>
　　夜辦理尚恐精力不周此三縣之宜籌畫者也<hi>臣</hi>
　　思程鄉平鎮興長五縣聚居一處東控閩汀西界<lb/>
　　藍關南阻萬山北遏江贛天然自一提封不必逺<lb/>
　　屬恵潮而恵潮東北千餘里寥濶空虚似宜另設<lb/>
　　直隷州統轄之考程鄉一縣在宋為梅州地居興<lb/>
　　長平鎮適中四縣路程皆一二日可至以<hi>臣</hi>愚見<lb/>
　　應將程鄉改縣為州恭請<lb/>
<pb n="KR2f0009_WYG_215-53b"/>
皇上欽定佳名設直隷知州一員統轄興寧長樂平逺<lb/>
　　鎮平四縣改敎諭為學正改典史為吏目不必有<lb/>
　　增官置吏之勞一轉移間於五邑吏治民生大有<lb/>
　　裨益而恵潮兩府亦不致有鞭長莫及之虞矣<hi>臣</hi>
　　又思程鄉地處衝要向以千總駐防殊覺太疎今<lb/>
　　若改為直𨽻州則應將駐劄平逺縣之平鎮營遊<lb/>
　　撃移駐新州以潮陽營之守備移防平逺縣並將<lb/>
　　興寧守備原係恵協分防一併就近改屬州營統<lb/>
<pb n="KR2f0009_WYG_215-54a"/>
　　轄以一事權庶無呼應不靈之患可以綏靖地方<lb/>
　　逺近享敉寧之福矣再查程鄉文風極盛而嵗科<lb/>
　　取進生員僅同中學十五名殊未相稱今若改為<lb/>
　　州學應請<lb/>
皇恩加廣進泮名額以宏鼓勵<hi>臣</hi>為嶺東遼濶治理事<lb/>
　　宜起見未敢擅便合先具摺請<lb/>
㫖倘䝉<lb/>
皇上俞允<hi>臣</hi>即㑹同督臣繕疏具<lb/>
<pb n="KR2f0009_WYG_215-54b"/>
　題伏乞<lb/>
睿鑒謹<lb/>
　奏<lb/>
潮屬程鄉以縣改州之處與署撫楊永斌再加詳議如<lb/>
意見相同㑹疏題請<lb/>
　　雍正十年四月十六日署理廣東總督<hi>臣</hi>鄂彌達<lb/>
　　謹<lb/>
　奏為恭請<lb/>
<pb n="KR2f0009_WYG_215-55a"/>
聖訓事竊<hi>臣</hi>以菲才荷䝉<lb/>
聖恩超擢畀以封疆重寄莅任年餘涓埃未報兹復奉<lb/>
恩綸命<hi>臣</hi>署理總督印務聞<lb/>
命之下益深感激悚惶伏思總督統轄全省文武兼理<lb/>
　　兩粤鹺政<hi>臣</hi>自揣庸愚何能膺此重任惟有實心<lb/>
　　實力保固地方整飭營伍一切辦理諸事務必矢<lb/>
　　慎矢公不敢一毫欺誑亦不敢瞻徇情面稍渉沽<lb/>
　　名但慮智識短淺未必有當顧此海疆要地不能<lb/>
<pb n="KR2f0009_WYG_215-55b"/>
　　面聆<lb/>
聖訓恐滋隕越仰懇<lb/>
皇上恩賜訓示俾<hi>臣</hi>得有遵守禆益封疆從此地方官<lb/>
　　弁兵民亦共沐<lb/>
聖徳於靡涯矣謹<lb/>
　奏<lb/>
覽奏已悉督撫職守封疆俱屬一體但能勉勵公誠何<lb/>
慮不克勝任耶<lb/>
<pb n="KR2f0009_WYG_215-56a"/>
　　同日又<lb/>
　奏為奏<lb/>
聞事竊照總督駐劄肇慶原因向來兼轄兩廣而肇郡<lb/>
　　介在東西兩粤之間設立總督衙門居中控制兩<lb/>
　　省之事俱得就近料理誠為因地制宜今粤西一<lb/>
　　省已歸雲貴總督總轄而粤東一省形勢廣州實<lb/>
　　為適中之地兹<hi>臣</hi>欽奉<lb/>
恩命署理總督印務若沿舊例駐劄肇慶則地處西偏<lb/>
<pb n="KR2f0009_WYG_215-56b"/>
　　恐於一省事務不克周知辦理隨查廣州府原有<lb/>
　　總督衙門自應駐劄在省則東西南北俱得就近<lb/>
　　節制甚屬便㨗今<hi>臣</hi>接受督印之後現在起程赴<lb/>
　　肇考驗官兵稽查圍基海口等處事竣仍回省城<lb/>
　　駐劄居中控制彈壓官民且於廵撫觀風司道俱<lb/>
　　得朝夕咨商同心協辦於地方實有裨益<hi>臣</hi>仍不<lb/>
　　時徃肇整理營伍考驗官兵謹繕摺奏<lb/>
聞伏乞<lb/>
<pb n="KR2f0009_WYG_215-57a"/>
皇上睿鑒謹<lb/>
　奏<lb/>
好肇廣均屬粤地隨時變通酌量而行可也<lb/>
　　雍正十年五月二十九日署理廣東總督<hi>臣</hi>鄂彌<lb/>
　　達署理廣東廵撫<hi>臣</hi>楊永斌謹<lb/>
　奏為叅奏事竊惟三運<lb/>
萬年吉木乃係<lb/>
欽工急需之物<hi>臣</hi>等敬謹選料委肇慶府同知陳起騏<lb/>
<pb n="KR2f0009_WYG_215-57b"/>
　　等星夜催趲小心運送所到關津自應預清河道<lb/>
　　一到開關護送無使稍有躭延詎有安徽省委管<lb/>
　　蕪湖關務太平府知府李暲者據差員陳起騏等<lb/>
　　禀稱上年十二月十三日督押三運楠木抵安慶<lb/>
　　地方恐關津阻滯請有廵撫通關文照至十九日<lb/>
　　抵蕪湖關乃管關知府李暲驗閲文批不即放行<lb/>
　　縱容家人書役勒索掛號下艙小票掣批放關等<lb/>
　　項規禮又載長大木植之民船十一隻勒加飯食<lb/>
<pb n="KR2f0009_WYG_215-58a"/>
　　火耗加秤等項以致阻滯稽延至正月初六日始<lb/>
　　得開行等因到<hi>臣</hi>等伏查<lb/>
萬年吉木攸關緊要<lb/>
欽工該府李暲何得一任家人書役勒索規禮恣意掯<lb/>
　　延且有彼省撫<hi>臣</hi>程元章文照乃敢抗違不遵藐<lb/>
　　視<lb/>
欽工似此玩縱之員難以緘黙理應具本<lb/>
　題㕘縁事屬隔省謹繕摺㕘<lb/>
<pb n="KR2f0009_WYG_215-58b"/>
　奏伏乞<lb/>
皇上睿鑒敕部嚴加議處以為玩法誤公者戒為此謹<lb/>
　奏<lb/>
該部嚴察議奏<lb/>
　　署理廣東總督<hi>臣</hi>鄂彌達謹<lb/>
　奏為請<lb/>
㫖事竊照廣州一府為全省總㑹要區外接大洋逼處<lb/>
　　海濵各路營汛亟宜留心料理查東莞虎頭門一<lb/>
<pb n="KR2f0009_WYG_215-59a"/>
　　路有水師副將新安遊撃等營汛遏東來洋面之<lb/>
　　衝新㑹廣海寨一路有㕘將遊撃等營汛遏西來<lb/>
　　洋面之衝獨中間一帶防範實疎雖順徳有左翼<lb/>
　　鎮總兵駐劄香山有副將駐劄而潭州黄梁都等<lb/>
　　數處海口宏開無藩籬之隔實為兩腋要害揚帆<lb/>
　　直入可以徑抵省城似不可不為籌畫者<hi>臣</hi>不揣<lb/>
　　迂愚於廵撫任内遣理猺同知龎嶼帶同精細員<lb/>
　　弁蜑户詳觀各岸口島澳廣狹險易可以容隠賊<lb/>
<pb n="KR2f0009_WYG_215-59b"/>
　　舟及賊素出沒之處徃返數月始得其詳<hi>臣</hi>復親<lb/>
　　徃海濵查勘的實所有廣州海洋口岸情形并添<lb/>
　　設汛防撥兵築城建䑓等事宜以及省城城外礮<lb/>
　　䑓建置之地未得其宜應行更移添築之處<hi>臣</hi>謹<lb/>
　　備細繪圖粘標恭呈<lb/>
御覽是否可行合先繕摺請<lb/>
㫖倘䝉<lb/>
皇上俞允<hi>臣</hi>即㑹疏具<lb/>
<pb n="KR2f0009_WYG_215-60a"/>
　題伏惟<lb/>
睿鑒謹<lb/>
　奏<lb/>
所奏甚屬周詳允當具疏題請可也至於抽撥兵弁如<lb/>
可以通融足用即照此辦理倘或不敷分派另議添設<lb/>
數百兵丁需費糧餉俱為細務毋因省帑而致强勉從<lb/>
事<lb/>
　　同日又<lb/>
<pb n="KR2f0009_WYG_215-60b"/>
　奏為奏<lb/>
聞事竊匪犯陳美倫曽合等糾黨謀逆一案經<hi>臣</hi>等將<lb/>
　　先獲與曽合同黨各犯研審確供備録呈<lb/>
　奏在案續據差員署韶州府通判趙𢎞文提到先經<lb/>
　　委員左興施士超㑹同平南縣拏獲之羅京相等<lb/>
　　十名又經前督<hi>臣</hi>郝玉麟差千總劉國樑拏獲之<lb/>
　　植普潤等四名又據<hi>臣</hi>差去把總李秉鈞理猺同<lb/>
　　知書辦符名章拏獲之植普答等十一名西寧縣<lb/>
<pb n="KR2f0009_WYG_215-61a"/>
　　拏解之吳世友等二名差役郭子正祝漢章拏獲<lb/>
　　之劉竒勝等二名准廣西撫臣陸續咨解之楊法<lb/>
　　輪等十五名又准湖南撫臣咨解之唐奕清等二<lb/>
　　名又據<hi>臣</hi>差委把總李秉鈞東安縣武生朱權煥<lb/>
　　躧線拏獲散劄與錢珍等之要犯梁廸官即梁二<lb/>
　　恭等二名<hi>臣</hi>俱帶入内署傳同司道弔並先獲之<lb/>
　　陳美倫曾合等逐一研訊各供確鑿<hi>臣</hi>查曾合先<lb/>
　　於省城觀音山新㑹外海山等處謀為不軌今復<lb/>
<pb n="KR2f0009_WYG_215-61b"/>
　　各處煽惑欲於梧州起兵陳美倫傳唐奕清邪敎<lb/>
　　鼓惑人心已二十餘年今復欲入朋化里猺山屯<lb/>
　　聚又欲令陳漢等屯聚於上下麥猺山接應二犯<lb/>
　　謀逆已久罪大惡極梁二恭散劄糾衆鄧志廣與<lb/>
　　陳美倫共謀不軌錢珍植瓊玖既受梁二恭偽劄<lb/>
　　復為曾合糾黨羅京相陳漢歐石福植直寳劉二<lb/>
　　儍等聽信陳美倫曾合妖言轉相煽誘俱屬罪不<lb/>
　　客誅倘其勢已成則為禍不小仰賴我<lb/>
<pb n="KR2f0009_WYG_215-62a"/>
皇上天威洪福得以早為敗露經兩省設計誘拏奮力<lb/>
　　跟緝渠魁俱已成擒黨羽漸次全獲<hi>臣</hi>等現在將<lb/>
　　各犯分别情罪依律議擬<lb/>
　題請正法所有律應縁坐之家口咨行拏禁未獲之<lb/>
　　王瓊等遴委員弁分路跟緝務獲究擬審明無干<lb/>
　　之韋元珠等先行釋放以免拖累已故之余之貴<lb/>
　　等分别咨行各該地方官確查果否身死覆到另<lb/>
　　奪在事出力人員另行開明履歴勞績請<lb/>
<pb n="KR2f0009_WYG_215-62b"/>
㫖奨勵厚賞再查梁二恭一犯所供湖廣朱道人授與<lb/>
　　胡百興轉給之偽劄言詞悖逆情甚可惡<hi>臣</hi>愚以<lb/>
　　為必有巨憝大姦為之發縱指示乃胡百興已伏<lb/>
　　㝠誅而朱道人尚未弋獲研訊兩月有餘始則再<lb/>
　　三婉誘繼則疊加嚴刑該犯體無完膚所供矢口<lb/>
　　不易除現在再加窮究并密遣員弁前徃湖廣地<lb/>
　　方分頭躧緝朱道人下落一面密札湖廣督撫諸<lb/>
　　臣轉飭地方官嚴拏務獲盡去根株不留遺孽外<lb/>
<pb n="KR2f0009_WYG_215-63a"/>
　　<hi>臣</hi>謹㑹同署撫<hi>臣/</hi>楊永斌觀風整俗使<hi>臣</hi>焦祈年<lb/>
　　合詞先行繕摺奏<lb/>
聞并將各犯口供備録另封<lb/>
　進呈伏乞<lb/>
皇上睿鑒謹<lb/>
　奏<lb/>
覽奏各犯供情巳悉具題到日有㫖<lb/>
　　同日又<lb/>
<pb n="KR2f0009_WYG_215-63b"/>
　奏為遵<lb/>
㫖覆奏事竊照匪犯陳美倫曾合等糾衆謀逆一案先<lb/>
　　經<hi>臣</hi>等摺<lb/>
　奏奉<lb/>
硃批拏獲各犯甚屬可嘉所差委員弁當厚加賞擢以<lb/>
　示奨勵此案須徹底嚴究務盡根株不可少渉畏愞<lb/>
　率忽致有疎漏欽此欽遵除<hi>臣</hi>等嚴究陳美倫等供<lb/>
　　詞另摺奏<lb/>
<pb n="KR2f0009_WYG_215-64a"/>
聞及理猺同知龎嶼等另摺<lb/>
　奏請<lb/>
睿鑒外<hi>臣</hi>查在事出力之因公罣誤革職年滿千總施<lb/>
　　士超初由理猺同知龎嶼差委兼同督標千總劉<lb/>
　　國樑帶領兵役拏獲匪黨楊士元等繼又計擒首<lb/>
　　惡陳美倫等各犯勞績最著<hi>臣</hi>考驗該弁人材壮<lb/>
　　健弓馬可觀原係江西袁州協標年滿千總縁宜<lb/>
　　春縣民劉閑若窩賭畏罪投水自盡案内擬以威<lb/>
<pb n="KR2f0009_WYG_215-64b"/>
　　逼革職因與龎嶼有舊赴粤留伊幫緝可否准其<lb/>
　　開復留於<hi>臣</hi>標酌量<lb/>
　題補撫標外委把總黄雲龍拏獲首惡曾合等各犯<lb/>
　　甚為出力可否以<hi>臣</hi>標千總補用撫標把總李秉<lb/>
　　鈞拏獲惡犯梁二恭等并在錢珍家起獲偽劄五<lb/>
　　張亦著勤勞可否補授千總以示奨勵撫標把總<lb/>
　　李育外委千總鄔連均與黄雲龍等同行出力人<lb/>
　　材俱健弓馬可觀可否將李育補授千總鄔連拔<lb/>
<pb n="KR2f0009_WYG_215-65a"/>
　　補經制把總東安縣學武生何九星與施士超協<lb/>
　　力擒賊膽識頗優弓馬亦好可否以經制把總補<lb/>
　　用又武生朱權煥同把總李秉鈞躧線緝賊亦屬<lb/>
　　出力馬戰兵郭子正祝漢章張光祚梁朋光等跟<lb/>
　　隨黄雲龍等協緝獲犯俱甚屬効力應與朱權煥<lb/>
　　並拔補外委把總再有効力處拔補經制把總督<lb/>
　　標千總劉國樑初同施士超拏獲匪黨楊士元等<lb/>
　　四名繼復拏獲黨犯植普潤等三名亦有勤勞應<lb/>
<pb n="KR2f0009_WYG_215-65b"/>
　　照拏獲隣境夥盗七名例從優議叙差役周用等<lb/>
　　二十一名俱曽出力<hi>臣</hi>現在酌量每名賞銀二十<lb/>
　　兩以上在事出力人員<hi>臣</hi>謹遵<lb/>
諭㫖逐一聲明勞績分别等次奨賞擢薦㑹同署撫<hi>臣</hi>
　　楊永斌觀風整俗使<hi>臣</hi>焦祈年合詞繕摺奏<lb/>
聞伏乞<lb/>
皇上睿鑒謹<lb/>
　奏<lb/>
<pb n="KR2f0009_WYG_215-66a"/>
辦理俱是照所議行應具題者具疏題奏應達部者咨<lb/>
部存案<lb/>
　　同日又<lb/>
　奏為遵<lb/>
㫖覆奏事竊照拏獲匪犯陳美倫曾合案内之在事出<lb/>
　　力員弁兵役經<hi>臣</hi>等分别奨賞擢薦另摺奏<lb/>
聞外查雍正九年九月間<hi>臣</hi>於廵撫任内因匪首李梅<lb/>
　　未獲商同前督<hi>臣</hi>郝玉麟遴委理猺同知龎嶼捕<lb/>
<pb n="KR2f0009_WYG_215-66b"/>
　　緝該員查至西寧縣地方訪知有猺山散劄一事<lb/>
　　計擒匪黨楊士元等密訊供出陳美倫等謀逆實<lb/>
　　情并各犯姓名住址禀報到<hi>臣臣</hi>即飛飭密拏隨<lb/>
　　據該員遴委革職千總施士超東安縣武生何九<lb/>
　　星等帶領幹役徃廣西藤縣五屯所改装設計拏<lb/>
　　解陳美倫鄧志廣等到<hi>臣臣</hi>即傳同司道在署密<lb/>
　　訊供出夥黨羅京相等又因該員熟悉東西兩省<lb/>
　　情形凡經<hi>臣</hi>遴選員役指授機宜分頭購緝俱令<lb/>
<pb n="KR2f0009_WYG_215-67a"/>
　　與該員商酌而行是以本案渠魁夥黨俱已陸續<lb/>
　　全獲實屬始終效力之員<hi>臣</hi>查龎嶼由廣西舉人<lb/>
　　雍正五年<lb/>
命徃廣東試用前經委署鎮平歸善番禺三縣俱能料<lb/>
　　理地方著有成效自補授理猺軍民同知受<lb/>
恩感激益思報效實心辦事才守兼優洵屬幹練之員<lb/>
　　欽奉<lb/>
硃批諭㫖格外薦擢因無相當之缺未敢冒昧議<lb/>
<pb n="KR2f0009_WYG_215-67b"/>
　請陞補所有同知龎嶼勞績不敢壅於上<lb/>
聞<hi>臣</hi>謹㑹同署撫<hi>臣/</hi>楊永斌觀風整俗使<hi>臣</hi>焦祈年合<lb/>
　　詞繕摺奏<lb/>
聞伏乞<lb/>
皇上睿鑒謹<lb/>
　奏<lb/>
龎嶼既於此案係始終效力之員遇有相宜府道缺出<lb/>
援㫖具疏題補<lb/>
<pb n="KR2f0009_WYG_215-68a"/>
　　　雍正十年閏五月十三日署理廣東總督<hi>臣</hi>鄂彌<lb/>
　　　達謹<lb/>
　　奏為奏<lb/>
　聞事竊惟粤東田禾一年兩熟仰荷<lb/>
　聖主敬<lb/>
天勤民感召和氣屢登大有今春雨水十分霑足二麥俱<lb/>
　　　已豐収禾稻挿種及時<hi>臣</hi>恐圍基低漥處所雨水<lb/>
　　　稍多因徃肇慶看兵廵視海口營汛之便遂親履<lb/>
<pb n="KR2f0009_WYG_215-68b"/>
　　　圍基查勘因西水旋長旋消各處圍基並無衝決<lb/>
　　　坍洩之處而圍内禾稻俱極暢茂詢諸各處民人<lb/>
　　　僉云今春雨水充足入夏以來雨暘時若圍内圍<lb/>
　　　外髙下田地俱十分豐茂早插蒔者已經収割其<lb/>
　　　稍遲者亦皆豐茂將來自獲大有現在地方寧謐<lb/>
　　　民風熙皥除早稻収成分數俟布政司彚報到日<lb/>
　　　另行<lb/>
　　奏報外合將<hi>臣</hi>經過各處豐稔情形繕摺奏<lb/>
<pb n="KR2f0009_WYG_215-69a"/>
聞伏乞<lb/>
皇上睿鑒謹<lb/>
　奏<lb/>
粤東雨𤾉時若情形以手加額覽之<lb/>
　　同日又<lb/>
　奏為奏<lb/>
聞事竊查匪犯余猊糾黨謀逆業經<hi>臣</hi>等恭摺奏<lb/>
聞并將一干人犯提押來省訊據供出閩省夥犯黄五<lb/>
<pb n="KR2f0009_WYG_215-69b"/>
　　舍等咨提赴粤訊供助匪情實亦經具<lb/>
　題在案嗣復將余猊再四窮究又據供出夥犯陳竒<lb/>
　　和林日恭係揭陽縣人隨又密飭查拏去後續據<lb/>
　　該府縣禀稱有武舉黄裕典於五月十三日祭祀<lb/>
　關帝㑹衆飲酒近地居民多有疑訝等情又經密飭<lb/>
　　訪查兹該縣將陳竒和林日恭密行拏獲並查出<lb/>
　　余猊等於上年被拏時曽留信於羅謂玉陳竒和<lb/>
　　欲令糾衆刦獄將羅謂玉並獲到案與陳竒和林<lb/>
<pb n="KR2f0009_WYG_215-70a"/>
　　日恭分别研訊各據供認本年四月初十日在於<lb/>
　　羅謂玉家商謀招黨竒和遂招約林日恭王阿佑<lb/>
　　并黄裕典而王阿佑又招得吳來亭謝阿天李阿<lb/>
　　綱及兵丁李廣等商議去救余猊訂於五月十三<lb/>
　　日拜把因各處地方嚴緊無計可施商量且先下<lb/>
　　船出海再作道理旋被訪覺查拏各自逃散等語<lb/>
　　拘到王阿佑等研訊供認相符惟武舉黄裕典兵<lb/>
　　丁李廣尚肆狡辯等情具報前來<hi>臣</hi>等查余猊不<lb/>
<pb n="KR2f0009_WYG_215-70b"/>
　　法已極正在窮究黨羽而羅謂玉等復敢聚謀刦<lb/>
　　獄似此一黨姦惡萬難輕宥除密飭文武嚴拏餘<lb/>
　　夥并將武舉黄裕典另疏叅革一面將現在人犯<lb/>
　　提押至省<hi>臣</hi>等親加嚴究務盡根株另摺具<lb/>
　奏外所有續獲余猊案犯并查出聚謀搶犯縁由<hi>臣</hi>
　　謹㑹同署撫<hi>臣</hi>楊永斌觀風整俗使<hi>臣</hi>焦祈年合<lb/>
　　詞先為奏<lb/>
聞謹<lb/>
<pb n="KR2f0009_WYG_215-71a"/>
　奏<lb/>
覽奏續獲案犯縁由知道了事關匪徒設謀糾黨慎密<lb/>
為之毋忽<lb/>
　　雍正十年六月初九日署理廣東總督<hi>臣</hi>鄂彌達<lb/>
　　謹<lb/>
　奏為安插窮民開墾情形仰祈<lb/>
睿鑒事竊惟粤東地方山海交錯民俗刁悍貧苦者多<lb/>
　　所以小民惟利是圖每於封禁之礦山濳徃偷挖<lb/>
<pb n="KR2f0009_WYG_215-71b"/>
　　甚至販私盗竊毫無顧忌雖因習尚澆漓輕蹈法<lb/>
　　網亦由無田可耕無業可守遂致漸流為匪<hi>臣</hi>自<lb/>
　　抵粤以來將奉到歴次<lb/>
諭㫖刊刻遍示曉諭勸導一面嚴飭該地方文武官弁<lb/>
　　時加廵邏勿任礦徒聚夥偷挖旋據各屬覆稱小<lb/>
　　民聞有<lb/>
上諭欣喜觀聽咸知感激<lb/>
天恩不敢輕犯原封硐口無人偷挖<hi>臣</hi>隨行查各屬曠<lb/>
<pb n="KR2f0009_WYG_215-72a"/>
　　土及實在無業窮民已據各屬報到二千餘户正<lb/>
　　在商酌安插荷䝉<lb/>
聖主垂念<lb/>
欽差禮科給事中徐把偕<hi>臣</hi>等悉心辦理隨經科<hi>臣</hi>徐<lb/>
　　把親歴山場遍行查勘各處礦硐皆屬封固硐口<lb/>
　　蔓草叢生並無偷挖之事惟是無業窮民若不悉<lb/>
　　心調劑使其衣食有賴難保後來不蹈故轍查肇<lb/>
　　慶府大官田地方新設鶴山一縣及附近恩平開<lb/>
<pb n="KR2f0009_WYG_215-72b"/>
　　平等縣現有荒地數萬畆以之開墾耕種安插貧<lb/>
　　民最為相宜<hi>臣</hi>上年曽委糧驛道陶正中料理新<lb/>
　　縣城工兼令查勘荒地鶴山縣境現據丈出荒地<lb/>
　　三萬三千餘畆查業户耕地百畆須佃五人此可<lb/>
　　安集佃民一千六百餘户恩平開平荒地甚多不<lb/>
　　止一二萬畆現今丈出五千餘畆尚未及四分之<lb/>
　　一因該處地廣人稀雖有藩庫墾荒銀兩莫肯赴<lb/>
　　領承墾<hi>臣</hi>等諭令有力商民招集恵潮等處貧民<lb/>
<pb n="KR2f0009_WYG_215-73a"/>
　　給以廬舍口糧工本毎安插五家編甲入籍即給<lb/>
　　地百畝復念各佃逺來托居雖有可耕之業仍恐<lb/>
　　日後予奪憑由業户不能相安應為從長計議凡<lb/>
　　業户領田百畝各佃俱帶領地五畝與田主一例<lb/>
　　納糧永為該佃世業田主不得過問庶佃户稍有<lb/>
　　餘資無偏枯之嘆亦可無逋租之虞今恵潮二府<lb/>
　　貧民就居鶴山耕種入籍者已有三百餘户現在<lb/>
　　陸續依棲日益増聚兼聞先到之人安頓得所無<lb/>
<pb n="KR2f0009_WYG_215-73b"/>
　　不踴躍趨赴其各屬未報貧民亦必陸續報出容<lb/>
　　<hi>臣</hi>等遍查髙雷亷等各府州縣可墾荒地一并丈<lb/>
　　出次第設法安插使窮民皆有恒産足以資生不<lb/>
　　數年間野無曠土地無遺利全粤深山窮谷無復<lb/>
　　有失業遊手之民風俗淳美夜户不閉地方官民<lb/>
　　均感<lb/>
浩蕩洪恩於無既矣謹將安插縁由㑹同署撫<hi>臣</hi>楊永<lb/>
　　斌科<hi>臣</hi>徐杞合詞繕摺奏<lb/>
<pb n="KR2f0009_WYG_215-74a"/>
聞伏乞<lb/>
皇上睿鑒謹<lb/>
　奏<lb/>
貧民如此安插甚好料理殊屬妥協<lb/>
　　同日又<lb/>
　奏為遵<lb/>
㫖覆奏事竊查潮州鎮<hi>臣</hi>李萬倉<lb/>
　奏請將黄岡協柘林汛左營守備改為柘林水師専<lb/>
<pb n="KR2f0009_WYG_215-74b"/>
　　防海澳配造船隻分泊柘林管轄港口之雞毋澳<lb/>
　　西虎仔嶼二水汛哨廵一摺奉<lb/>
硃批言之督臣酌議具奏欽此前經督<hi>臣</hi>郝玉麟檄委<lb/>
　　恵潮道胡恂確勘議詳前來<hi>臣</hi>細加覆核查柘林<lb/>
　　一汛在黄岡之東為明初沿海五水寨之一向以<lb/>
　　閩廣上下徃來必經視為海道第一關鎖門户則<lb/>
　　當時南澳棄為盗窠無官兵守廵之故也我<lb/>
　朝掃靖海氛設立總兵大員鎮守南澳左右福廣兩<lb/>
<pb n="KR2f0009_WYG_215-75a"/>
　　營雄踞海中柘林已在肘腋之内是以汛防定制<lb/>
　　以黄岡協營守備防守柘林於雞毋澳礮䑓駐防<lb/>
　　官兵八十四員名西虎仔嶼礮䑓駐防官兵二十<lb/>
　　四員名皆為陸汛俱屬黄岡協管轄礮䑓之下一<lb/>
　　帶汪洋俱屬南澳鎮水師管轄設船三隻配兵一<lb/>
　　百名專防雞母澳大小金門等水汛則以諸汛距<lb/>
　　南澳鎮城不過二十五里之海面宜歸畫一以專<lb/>
　　責成不另立水師法至善也兹若將柘林守備改<lb/>
<pb n="KR2f0009_WYG_215-75b"/>
　　為水師添造戰船則陸汛已屬空虚柘林所轄之<lb/>
　　馬頭山等處諸礮䑓勢必又另撥兵防守此更改<lb/>
　　之不便於陸汛者也且二十五里之海面兩岸俱<lb/>
　　設水師勢必與南澳右營分内外洋界内則咫尺<lb/>
　　之地無所庸分外則洪濤巨浸難以分清一遇失<lb/>
　　事反得滋其推諉此更改之不便於水汛者也查<lb/>
　　雞毋澳礮䑓固為要緊之區然陸汛有官兵駐防<lb/>
　　水汛有戰船廵緝至周至密可以不必更張西虎<lb/>
<pb n="KR2f0009_WYG_215-76a"/>
　　仔嶼礮䑓依山傍岸四面俱係礁石淺沙戰船原<lb/>
　　不能至止因洋面界限無憑分别遥望此嶼為界<lb/>
　　東屬左營西屬右營並非應防汛之所更可無煩<lb/>
　　籌畫應將該署鎮所請之處均無庸議理合繕摺<lb/>
　奏覆伏乞<lb/>
皇上睿鑒謹<lb/>
　奏<lb/>
所奏是將此議當令李萬倉知之以増長其識見<lb/>
<pb n="KR2f0009_WYG_215-76b"/>
　　雍正十年七月初二日署理廣東總督<hi>臣</hi>鄂彌達<lb/>
　　謹<lb/>
　奏為恭報粤東早稻収成分數仰祈<lb/>
睿鑒事竊照粤省今嵗春夏雨水霑足早稻業已登場<lb/>
　　兹據署布政司黄文煒將各屬早稻収成分數彚<lb/>
　　報前來<hi>臣</hi>查各府州所屬収成自十分九分以及<lb/>
　　八分七分不等各屬米價自五錢起至八錢一二<lb/>
　　分不等目下新米上市價值自必益減其各處農<lb/>
<pb n="KR2f0009_WYG_215-77a"/>
　　　民呈報瑞榖一莖數穂者甚多家給人足共慶盈<lb/>
　　　寧此皆我<lb/>
　皇上敬<lb/>
天勤民精誠感格是以海隅蒼生咸歌樂利所有各屬早<lb/>
　　　稻収成細數<hi>臣</hi>謹另摺分晰恭呈<lb/>
　睿鑒為此謹<lb/>
　　奏<lb/>
　覽粤東收穫并米價情形朕實深為額慶<lb/>
<pb n="KR2f0009_WYG_215-77b"/>
　　　同日又<lb/>
　　奏為酌裁鹽政陋例以節浮費事竊照鹽政衙門向<lb/>
　　　為利藪及歸督臣管理節經查明應歸公者<lb/>
　　奏明歸公應禁革者陸續禁革現在一無陋例但查<lb/>
　　　運使衙門商人上納鹽餉庫官庫吏每百兩尚有<lb/>
　　　規禮三錢拆引每封規禮一兩經歴規禮二兩每<lb/>
　　　年約數千餘兩又有單房収標修秤埠差等項飯<lb/>
　　　食名色每年約計亦數千餘兩雖積弊相沿由來<lb/>
<pb n="KR2f0009_WYG_215-78a"/>
　　已久而為數殊覺太過今<hi>臣</hi>俱一一斟酌約算各<lb/>
　　官役出入之數量加裁革或存留一半或裁七存<lb/>
　　三務俾官役可以辦公而亦不容因以為利再查<lb/>
　　運使衙門向有公匣一項衆商内每年公派六人<lb/>
　　於運使署側設立公櫃每商拆引一封上價之後<lb/>
　　運使填發水程不給該商領去轉發管理公匣之<lb/>
　　人每封繳銀十九兩方将水程給發衆商惟恐領<lb/>
　　遲以致違限不得不與名曰公費每年約銀六七<lb/>
<pb n="KR2f0009_WYG_215-78b"/>
　　千兩以備運使衙門不時之需及督臣生日年節<lb/>
　　禮物之用<hi>臣</hi>查運使衙門向有収餉每百兩加平<lb/>
　　三兩三錢上價每百兩加平八錢除支解銅觔水<lb/>
　　脚都察院飯食起解各餉平頭路費及<hi>臣</hi>衙門書<lb/>
　　役工食紙劄外每年約餘五千餘金以作養亷已<lb/>
　　足敷用不應復累各商至<hi>臣</hi>衙門禮物向來俱不<lb/>
　　収受此項銀兩<hi>臣</hi>曽檄取公匣収支底簿閱看不<lb/>
　　過供此管匣六人之酒食花銷而已衆商血本所<lb/>
<pb n="KR2f0009_WYG_215-79a"/>
　　關而此六人假公費名色用如固有甚屬不合<hi>臣</hi>
　　已嚴飭革除至於各場大使管理竈曬向例發價<lb/>
　　皆有扣頭収鹽皆有加秤一年四節曬丁栅長皆<lb/>
　　有額規又有家人司事廵丁各項小禮邊海窮民<lb/>
　　所得官價尚且不敷工本若再層層剝削民何以<lb/>
　　堪欲不走私勢必罷曬<hi>臣</hi>已将扣尅剝竈最甚之<lb/>
　　博茂場委員陳紹箕咨革究審仍通行申飭現在<lb/>
　　各場皆知儆懼改悔<hi>臣</hi>亦容其自新倘有不遵<hi>臣</hi>
<pb n="KR2f0009_WYG_215-79b"/>
　　亦斷不姑恕<hi>臣</hi>䝉<lb/>
天恩總理鹽政惟有悉心整頓總期弊革風清以仰副<lb/>
皇上恤商恤竈至意所有酌裁陋例事宜理合據實奏<lb/>
聞伏乞<lb/>
睿鑒謹<lb/>
　奏<lb/>
嘉是覽焉務期言與行符實力勉為之操守一節為大<lb/>
臣立身之根本果能於此堅持不移屬員何有不服公<lb/>
<pb n="KR2f0009_WYG_215-80a"/>
務何有不辦加意砥礪自勉莫視為易事<lb/>
　　同日又<lb/>
　奏為奏<lb/>
聞事竊照貴州黎平一帶新闢古州地方素不産鹽又<lb/>
　　無額引民苦淡食<hi>臣</hi>前任貴州布政時知其地向<lb/>
　　俱買食淮鹽價值昻貴民甚不便<hi>臣</hi>思淮鹽運至<lb/>
　　彼地路途遥逺脚費繁多自應價貴若粤東運至<lb/>
　　古州一水可通路費尚少不難減價銷售且粤省<lb/>
<pb n="KR2f0009_WYG_215-80b"/>
　　産鹽甚廣現在壅滯若黎平一帶鹽可多銷不但<lb/>
　　便該地民食亦可裕東省課餉一轉移間於黔粤<lb/>
　　兩省俱有裨益前經廣西撫臣咨㑹議先撥西省<lb/>
　　存留善後鹽五百包前徃試銷以後即令黔員領<lb/>
　　廣東引鹽運賣但<hi>臣</hi>查古州河道開通商賈輻輳<lb/>
　　銷售必多既需行銷東省鹽包不若東省専委幹<lb/>
　　員前徃相度㑹同料理庶乎每年銷引封數沿途<lb/>
　　運脚多寡應責何員考課應定賣價幾何更得核<lb/>
<pb n="KR2f0009_WYG_215-81a"/>
　　查明確<hi>臣</hi>現在咨商貴州撫臣撥出子鹽一封專<lb/>
　　差原任潮贛分司俞文耀運徃該地試銷每觔暫<lb/>
　　定價銀二分一釐聽該地民苗買食除俟試銷有<lb/>
　　效酌定引目擬立成規另行<lb/>
　題增引餉外理合先行奏<lb/>
聞伏乞<lb/>
皇上睿鑒謹<lb/>
　奏<lb/>
<pb n="KR2f0009_WYG_215-81b"/>
試為之如果通行有益具疏題請可也<lb/>
　　同日又<lb/>
　奏為請<lb/>
㫖事竊照兩廣鹽務頭緒繁多苟非經理得人不能肅<lb/>
　　清無弊查省河與潮州之廣濟橋各場埠係運使<lb/>
　　運同經理輾轉遷延拖欠累十數萬若不極力整<lb/>
　　頓款項究不能清誤兵餉而虧帑項<hi>臣</hi>實不敢因<lb/>
　　循茍且上負<lb/>
<pb n="KR2f0009_WYG_215-82a"/>
皇上便民裕課之盛心查得運使馮元方才具雖尚明<lb/>
　　晰但與商人親密徃來遇事每多瞻徇課餉恐有<lb/>
　　掩飾完欠難以稽查再潮州分司程哲人雖樸實<lb/>
　　而㑹計無才潮汀各官埠積欠亦多俱未清白雖<lb/>
　　據稱皆有鹽包可抵竊恐不無那移必須調員徹<lb/>
　　底清查然後實欠實完方有著落可以漸次督追<lb/>
　　<hi>臣</hi>查馮元方不便再留此任現在廣南韶連道李<lb/>
　　可淳病故<hi>臣</hi>已㑹同撫臣另本<lb/>
<pb n="KR2f0009_WYG_215-82b"/>
　題報查此缺事簡尚易勝任請以馮元方調補觀其<lb/>
　　後效至運使一缺查有韶州府知府陳鴻熙操守<lb/>
　　亷潔辦事精明剔弊釐姦不避嫌怨縁其人心直<lb/>
　　口快不能面從故有狂妄之名其實現任各府罕<lb/>
　　出其右且從前曽經辦理潮州運同事務於鹽務<lb/>
　　甚為熟悉以之陞授鹽運使必能弊杜風清倘䝉<lb/>
俞允其韶州知府一缺容<hi>臣</hi>等另選<lb/>
　題補至運同經管潮恵汀贛四府鹽務料理整飭亦<lb/>
<pb n="KR2f0009_WYG_215-83a"/>
　　須亷幹之員查有潮州府同知張士璉居官明决<lb/>
　　操守潔清堪以調補運同至現任運同程哲久任<lb/>
　　海疆尚無别項劣蹟請以借補潮州府同知各該<lb/>
　　員調任之後實欠實完無能掩飾自易盤查矣<hi>臣</hi>
　　為清查完欠防侵杜那起見用敢仰懇<lb/>
天恩俯准調補伏乞<lb/>
皇上睿鑒<lb/>
特降俞㫖施行謹<lb/>
<pb n="KR2f0009_WYG_215-83b"/>
　奏<lb/>
照所請有㫖諭部矣<lb/>
　　同日又<lb/>
　奏為請<lb/>
㫖事竊照廣州府香山縣屬有淇澳麻子二村淇澳孤<lb/>
　　懸大海人跡罕至麻子三面倚山一面臨海汪洋<lb/>
　　浩瀚風濤異常又離縣窵逺稽查莫及兩村居民<lb/>
　　約數百家恃險為巢半作海洋盜賊<hi>臣</hi>於本年五<lb/>
<pb n="KR2f0009_WYG_215-84a"/>
　　月内密諭按察司轉委番禺縣訪查去後據查得<lb/>
　　麻子淇澳二村之陳理開歐陽徳祐羅象興羅象<lb/>
　　茂羅恵倫蔡徳明六船近有為匪搶刧等事爰於<lb/>
　　六月初六十三等日<hi>臣</hi>與署撫<hi>臣</hi>楊永斌觀風整<lb/>
　　俗使<hi>臣</hi>焦祈年面諭署廣州府事同知龎嶼香山<lb/>
　　協副将黄錫申前去㑹同該縣親至該村相機擒<lb/>
　　撫隨經計擒各船首盗陳理開等六人審據供認<lb/>
　　情實因念渠魁既獲脅從應予自新又人犯衆多<lb/>
<pb n="KR2f0009_WYG_215-84b"/>
　　緝拏轉易驚逸於是張示曉諭宣布<lb/>
皇仁許其投首槩從寛典旋據陳理開六船之盗夥陳<lb/>
　　亞五等六十五人自行投首并有别案黄玉純等<lb/>
　　一十九人聞風同出并繳出小船十有一隻礮械<lb/>
　　六十四件皆各伏地謝罪情願自新於六月二十<lb/>
　　日押解來省隨檄行按察司嚴審究擬去後兹據<lb/>
　　府縣審供由司詳報前来<hi>臣</hi>查海洋行劫比照陸<lb/>
　　路响馬罪在不原但查雍正七年七月十九日礦<lb/>
<pb n="KR2f0009_WYG_215-85a"/>
　　盗謝恩榮等行刧海豐縣梅隴墟徐秉閑等家自<lb/>
　　行投首一案經前督<hi>臣</hi>郝玉麟審明<lb/>
　奏請奉<lb/>
㫖将拒捕傷人之黄天明等斬决餘犯從寛分發各省<lb/>
　　當差在案今麻子淇澳二村匪犯一經龎嶼等宣<lb/>
　　揚<lb/>
皇上保民如赤之盛心伊等即自行投首除各船為首<lb/>
　　之陳理開歐陽徳祐羅象興羅象茂羅恵倫蔡得<lb/>
<pb n="KR2f0009_WYG_215-85b"/>
　　明均屬法無可貸既經拏獲律應斬梟逃軍鍾㨗<lb/>
　　聰另案歸結外其六船盗夥自行投首之陳亞五<lb/>
　　等六十五人原訪無名聞風投首之黄玉純等一<lb/>
　　十八人皆屬情有可原查各犯生長海濱駕船度<lb/>
　　活熟識水性海中俱能潛行數十里查現在各標<lb/>
　　新設哨船水手兵丁未盡諳練若每船再添一二<lb/>
　　熟練之人更為有益<hi>臣</hi>等不揣冒昧仰懇<lb/>
皇上天恩可否俯念各犯既經投首准予自新或發川<lb/>
<pb n="KR2f0009_WYG_215-86a"/>
　　陜入伍當差抑或<lb/>
恩准仍留廣東配各廵海船隻每船酌撥二人既可教<lb/>
　　習水師亦易収管約束<lb/>
洪恩出自<lb/>
聖裁<hi>臣</hi>等未敢擅便再各盗理應分案具<lb/>
　題因該犯衆多又經自首若循次議結未免監候日<lb/>
　　久不無瘐斃堪憐可否<lb/>
敕部議結追贓給主以儆兇頑以寛脅從伏乞<lb/>
<pb n="KR2f0009_WYG_215-86b"/>
皇上睿鑒批示遵行<hi>臣</hi>謹㑹同署撫<hi>臣</hi>楊永斌觀風整<lb/>
　　俗使<hi>臣</hi>焦祈年合詞請<lb/>
㫖謹<lb/>
　奏<lb/>
此自行投首各犯作何結案之處該部速議具奏<lb/>
　　雍正十年九月初三日署理廣東總督<hi>臣</hi>鄂彌達<lb/>
　　謹<lb/>
　奏為人才難得據實奏<lb/>
<pb n="KR2f0009_WYG_215-87a"/>
聞仰祈<lb/>
睿鑒事竊<hi>臣</hi>一介庸材荷䝉<lb/>
皇上天恩畀以封疆重任蚉負弗勝時虞隕越夙夜思<lb/>
　　維惟期得人以資治理不特現任屬吏加意甄陶<lb/>
　　即降黜罪廢之員<hi>臣</hi>亦留心訪查<hi>臣</hi>於抵粤之初<lb/>
　　即聞有原任潮州府普寕縣知縣藍鼎元操守亷<lb/>
　　潔實心任事被㕘去任百姓謳思<hi>臣</hi>猶未敢遽信<lb/>
　　兩載以來細加體訪乃知藍鼎元不特人才可用<lb/>
<pb n="KR2f0009_WYG_215-87b"/>
　　抑且品行端方查藍鼎元係奉<lb/>
㫖補授廣東普寧縣知縣行文督撫試看以要緊州縣<lb/>
　　缺酌量題補之員縁雍正六年署潮陽事任内有<lb/>
　　原任恵潮道樓儼運貯潮陽西榖被押運廵檢范<lb/>
　　仕化等勾同船户沿途盗賣并買粃榖攙和共缺<lb/>
　　少榖三千二百石樓儼令鼎元代賠鼎元無力賠<lb/>
　　補致被樓儼揭㕘革職所有擬追贓項皆同官及<lb/>
　　士民代為清完<hi>臣</hi>在粤兩載鼎元從未至<hi>臣</hi>衙門<lb/>
<pb n="KR2f0009_WYG_215-88a"/>
　　投一禀刺本年三月内因藍鼎元㕘案已清檄調<lb/>
　　來省傳入署中細加觀察與<hi>臣</hi>訪聞無異伏念我<lb/>
皇上愛惜人才寸長必録<hi>臣</hi>仰體<lb/>
聖心何敢知而不言不揣冒昧謹據實具<lb/>
　奏如䝉<lb/>
皇上天恩特賜召見<hi>臣</hi>即給咨藍鼎元赴京引<lb/>
見自必感激<lb/>
洪恩益加勉勵矣為此謹<lb/>
<pb n="KR2f0009_WYG_215-88b"/>
　奏<lb/>
藍鼎元應賠之項如果全完案件既經清楚給咨令其<lb/>
赴部引見可也<lb/>
　　同日又<lb/>
　奏為奏明事竊照雍正九年六月間<hi>臣</hi>在廵撫任内<lb/>
　　時有安南番民鄧文武等男女共五十六名口在<lb/>
　　伊本國平順府開船徃嘉定府販買稻榖洋中遭<lb/>
　　風飄入廣東銅鼓角海面經廵海官兵搭救護送<lb/>
<pb n="KR2f0009_WYG_215-89a"/>
　　至省<hi>臣</hi>隨行飭查騐有該國印照實係遭風破船<lb/>
　　並無别故<hi>臣</hi>仰體<lb/>
皇上柔逺洪仁即諭地方官酌給房舍衣食加意撫恤<lb/>
　　嗣因船商郭廣興徃安南貿易之便<hi>臣</hi>給發印文<lb/>
　　資以路費令搭郭廣興船交明該國王安插兹於<lb/>
　　八月十八日據船商郭廣興回粤禀稱難番鄧文<lb/>
　　武等均各平安歸國今齎有安南國王回文并帶<lb/>
　　送<hi>臣</hi>伽南香沈香生絹棕竹胡椒燕窩魚翅海參<lb/>
<pb n="KR2f0009_WYG_215-89b"/>
　　等物<hi>臣</hi>接閲文内無非感謝之詞但<hi>臣</hi>職任封疆<lb/>
　　撫恤難番皆仰體我<lb/>
皇上中外一家之至意非敢市恵於該國臣民也所有<lb/>
　　土儀等物未便収受除暫寄布政司庫俟覓有安<lb/>
　　南貿易便舟寄還外理合據實奏<lb/>
聞伏乞<lb/>
睿鑒謹<lb/>
　奏<lb/>
<pb n="KR2f0009_WYG_215-90a"/>
辭讓不受甚是仍須婉言覆之庶為得體<lb/>
　　同日又<lb/>
　奏為請<lb/>
㫖事竊照粤東一省山海險阻易藏匪𩔖查有廣肇二<lb/>
　　府連界之百峰山係新㑹新寧香山開平四縣所<lb/>
　　轄疉巘千層路徑叢雜人莫能識且距海甚近素<lb/>
　　為洋盗逋逃淵藪舊有無頼匪徒招邀黨羽霸踞<lb/>
　　山場發標抽取徃來商漁船隻及入山樵炭花紅<lb/>
<pb n="KR2f0009_WYG_215-90b"/>
　　銀米客民受害無可如何歴任督臣欲行擒剿賊<lb/>
　　在髙山瞭望官兵進口即先遁藏剿捕難施益無<lb/>
　　顧忌山中荒田數千頃莫敢前赴墾闢即山外附<lb/>
　　近之錦被蓢等處膏腴廣衍俱置抛荒數十餘年<lb/>
　　無人過問皆由伏莽未清是以良民畏避我<lb/>
皇上徳威逺播近年以來已經漸次散去山中匪𩔖不<lb/>
　　過數十餘人仍索取樵炭船隻花紅擾民若不悉<lb/>
　　心經理不特客民受害且使千頃膏腴淪為棄壤<lb/>
<pb n="KR2f0009_WYG_215-91a"/>
　　<hi>臣</hi>委員密查得其姓氏隨密諭肇慶府知府劉庶<lb/>
　　開平縣知縣張漺等細心辦理設法躧緝并多發<lb/>
　　告示諄切開導令其悔罪自新隨據該縣張漺先<lb/>
　　後招到賊首陳亞滑彭上彩李雅拱三名到<hi>臣臣</hi>
　　隨與署撫<hi>臣</hi>楊永斌觀風整俗使<hi>臣</hi>焦祈年面加<lb/>
　　開導該犯稽首伏罪皆各感激<lb/>
皇恩情願出力擒招夥黨贖罪<hi>臣</hi>隨賞給花紅等物仍<lb/>
　　交該縣帶徃招緝旋據陳亞滑等三人先後招到<lb/>
<pb n="KR2f0009_WYG_215-91b"/>
　　羅阿九等四十七名赴開平縣及廣海營各報解<lb/>
　　到<hi>臣</hi>隨檄委肇慶府㑹同開平縣訊取各犯確供<lb/>
　　去後嗣據報稱各犯俱供認因貧無食入山抽取<lb/>
　　炭厰花紅漁船錢米不諱查此案匪黨原係五十<lb/>
　　七人除鄺天逺等五名先於本年三月内因犯别<lb/>
　　案拏禁新寧縣監應於彼案審結現在投首人内<lb/>
　　惟彭擢干等六名供認本年閏五月内搶過伍徳<lb/>
　　叶柴船一次應俟彼案審明仍照自首例議結未<lb/>
<pb n="KR2f0009_WYG_215-92a"/>
　　獲張傑有黄傳連到日另結外其餘四十四人並<lb/>
　　無强劫案犯俱係窮民失業以故羣聚私抽是必<lb/>
　　安插有方然後地方永靖<hi>臣</hi>細加驗看查陳亞滑<lb/>
　　等二十四名俱皆年力精壮諳曉武藝若以分發<lb/>
　　各營給糧操防則其身心既有約束衣食又有仰<lb/>
　　賴倘遇搜緝山谷彼皆可以效力至陳祖帶等二<lb/>
　　十名皆係農民素知耕種<hi>臣</hi>經檄委糧驛道陶正<lb/>
　　中勘丈恩平之錦被蓢等處荒地令招民墾作田<lb/>
<pb n="KR2f0009_WYG_215-92b"/>
　　園擬每名給田二十畝另給牛種口粮銀十兩編<lb/>
　　入保甲令各保長管束則伊等皆樂業安生不致<lb/>
　　復蹈前轍矣至百峰山曠地<hi>臣</hi>當另委能員勘查<lb/>
　　清丈招墾又可安插恵潮貧民數千家<hi>臣</hi>為安插<lb/>
　　莠民開墾荒地起見此現在自行投首人等應否<lb/>
　　如<hi>臣</hi>所請就地安插抑應發徃别省當差<hi>臣</hi>未敢<lb/>
　　擅便伏乞<lb/>
皇上睿鑒<lb/>
<pb n="KR2f0009_WYG_215-93a"/>
特降諭㫖施行<hi>臣</hi>謹㑹同署撫<hi>臣</hi>楊永斌觀風整俗使<lb/>
　　<hi>臣</hi>焦祈年合詞具<lb/>
　奏<lb/>
朕未親睹若軰情形何可遥定斯事不便特降諭㫖施<lb/>
行應否就於本地安插在汝審度區處可保他日不擾<lb/>
地方乃係極當之舉若稍渉疑似仍照例辦理為是汝<lb/>
斟酌允協然後具題奏請本内不必援引此㫖<lb/>
　　署理廣東總督<hi>臣</hi>鄂彌達署理廣東廵撫<hi>臣</hi>楊永<lb/>
<pb n="KR2f0009_WYG_215-93b"/>
　　斌謹<lb/>
　奏為遵<lb/>
㫖據實回奏仰祈<lb/>
聖裁事雍正十年七月二十七日<hi>臣</hi>等奉到内閣交出<lb/>
　　廣東右翼鎮總兵<hi>臣</hi>李維揚摺奏内稱外洋商艘<lb/>
　　從前皆在虎門口外灣泊迨康熙五十年間移入<lb/>
　　畨禺縣之黄埔距省城僅三四十里其早晚操演<lb/>
　　銅鐵大礮省㑹之地大非所宜請飭令仍在虎門<lb/>
<pb n="KR2f0009_WYG_215-94a"/>
　　海口灣泊等語奉<lb/>
㫖李維揚奏摺著寄與署總督鄂彌達署廵撫楊永斌<lb/>
　閱看其言可採與否令伊等據實回奏欽此<hi>臣</hi>等查<lb/>
　　得虎門所屬巨海汪洋風濤甚險其口外口内皆<lb/>
　　不可長久灣泊若現在夷船停泊之黄埔實係逼<lb/>
　　近省城一任夷商揚帆直入早晚試礮毫無顧忌<lb/>
　　未免駭人聼聞該鎮臣所奏之言實有可採伏查<lb/>
　　香山縣之澳門河下上至沙篱頭下至孃媽閣地<lb/>
<pb n="KR2f0009_WYG_215-94b"/>
　　濶浪平可以長久灣船現今澳夷各洋船皆在此<lb/>
　　處停泊實屬安穩無虞况查從前洋艘原灣此地<lb/>
　　縁康熙二十五年粤海關監督<hi>臣</hi>宜爾格圖據澳<lb/>
　　夷目唩囉哆等結稱澳門原為設與西洋人居住<lb/>
　　從無别𩔖外國洋船入内混泊等因具<lb/>
　題經部覆准故至今各洋船皆移泊黄埔地方但<hi>臣</hi>
　　等悉心詳查澳門原係内地西洋人不過賃居豈<lb/>
　　容澳夷視為已物如云澳門為西洋人之地不便<lb/>
<pb n="KR2f0009_WYG_215-95a"/>
　　容别國洋艘停泊豈黄埔内地顧可任其久停耶<lb/>
　　<hi>臣</hi>等仰懇<lb/>
聖恩請自雍正癸丑年為始凡各外國夷船仍照舊例<lb/>
　　在澳門海口拉青角地方與西洋澳夷船隻一同<lb/>
　　灣泊所有徃來貨物即用該澳小船搬運仍飭沿<lb/>
　　途營汛徃回一體撥駕槳船護送礮位軍器不得<lb/>
　　私運來省如此則内地防範周密夷船亦無漂泊<lb/>
　　之虞矣<hi>臣</hi>等謹遵<lb/>
<pb n="KR2f0009_WYG_215-95b"/>
㫖據實回<lb/>
　奏伏乞<lb/>
皇上睿鑒施行謹<lb/>
　奏<lb/>
九卿㑹議具奏<lb/>
　　雍正十年九月十九日署理廣東總督<hi>臣</hi>鄂彌達<lb/>
　　謹<lb/>
　奏為請<lb/>
<pb n="KR2f0009_WYG_215-96a"/>
㫖事竊照廣肇二府連界之百峰山匪黨私抽一案經<lb/>
　　<hi>臣</hi>等先後擒招得陳亞滑等五十五名業将别案<lb/>
　　有名之鄺天逺等十一人分别歸案陳亞滑等二<lb/>
　　十四名議發各營食糧陳祖帶等二十名議給牛<lb/>
　　種墾荒未獲黄傳連張傑有到日另結於本年九<lb/>
　　月初三日具摺請<lb/>
㫖兹復據署廣海寨遊撃馮元禀稱有犯黄傳連率領<lb/>
　　向年同在山場之李亞七陳亞丁汪亞六三名俱<lb/>
<pb n="KR2f0009_WYG_215-96b"/>
　　赴營投首於九月十六日押解到省<hi>臣</hi>等覆加看<lb/>
　　驗黄傳連李亞七年力精壯頗諳武藝堪以入伍<lb/>
　　陳亞丁汪亞六皆知耕種堪以墾荒理合分别奏<lb/>
聞或俯照<hi>臣</hi>等所議安插本省或發别省當差伏乞<lb/>
皇上批示遵行<hi>臣</hi>謹㑹同署撫<hi>臣</hi>楊永斌觀風整俗使<lb/>
　　<hi>臣</hi>焦祈年合詞具<lb/>
　奏<lb/>
遵照前㫖施行<lb/>
<pb n="KR2f0009_WYG_215-97a"/>
　　同日又<lb/>
　奏為呈請代奏恭謝<lb/>
天恩事竊查廣東每年鹽政奏銷各項使費餘剰銀三<lb/>
　　千餘兩經前任督<hi>臣</hi>郝玉麟奏請自雍正九年為<lb/>
　　始将此項餘剰銀兩補給提鎮養亷不敷提督給<lb/>
　　銀六百兩左翼右翼碣石潮州髙州瓊州南澳七<lb/>
　　鎮各四百兩等因經大學士鄂爾泰等議覆具<lb/>
　奏奉<lb/>
<pb n="KR2f0009_WYG_215-97b"/>
㫖依議由部行文到粤欽遵照㑹在案今據各該鎮<hi>臣</hi>
　　李萬倉等合詞呈請代為<lb/>
　奏謝等由到<hi>臣</hi>理合據情代<lb/>
　奏再照此案又准廣東提<hi>臣</hi>張溥咨稱叨䝉<lb/>
皇上隆恩畀以封疆重任俸薪之外復䝉<lb/>
賞賜親丁養亷名糧八十分營中公務又有公費名糧<lb/>
　　儘足用度分給銀六百兩請留為别項公用不必<lb/>
　　解送等因咨覆到<hi>臣臣</hi>查此項銀兩既准提<hi>臣</hi>張<lb/>
<pb n="KR2f0009_WYG_215-98a"/>
　　溥請留别項公用自應存留充公另撥别項之用<lb/>
　　合併陳明伏乞<lb/>
皇上睿鑒施行謹<lb/>
　奏<lb/>
覽奏知道了張溥養亷銀兩仍當給與<lb/>
　　同日又<lb/>
　奏為敬籌各標生息銀兩永逺流通勻給賞賚之法<lb/>
　　仰冀<lb/>
<pb n="KR2f0009_WYG_215-98b"/>
聖裁事竊照粤東一省督撫提鎮各標兵丁荷䝉<lb/>
皇上天恩賞給帑銀一十萬兩存公生息以資吉凶賞<lb/>
　　賚之需復以各協營兵尚未遍及時厪<lb/>
聖懐雖經前督<hi>臣</hi>郝玉麟<lb/>
　奏請於雍正癸丑年一例開賞在案但<hi>臣</hi>将各標生<lb/>
　　息本利細加核算尚屬不敷若不悉心料理則通<lb/>
　　省兵丁不能均沾賞賚查原帑十萬兩現在借給<lb/>
　　鹽商各標二分生息三年以來皆無缺少已經開<lb/>
<pb n="KR2f0009_WYG_215-99a"/>
　　賞仍有餘剰至開當各標除清一切費用之外利<lb/>
　　息不及一分若每月抽銀給賞勢必虧本故開當<lb/>
　　各標至今兵丁尚未開賞焉有餘潤以及協標<hi>臣</hi>
　　思生息一項欽奉<lb/>
諭㫖原著<hi>臣</hi>等通融辦理不必膠於一定如滇黔宜於<lb/>
　　分派營運自應分散各營若粤東分派煩難則又<lb/>
　　不如聚總生息<hi>臣</hi>通盤核算似宜将當舖一總収<lb/>
　　起俱按引分借鹽商每月每兩二分起息逐月月<lb/>
<pb n="KR2f0009_WYG_215-99b"/>
　　底繳鹽運使兌収将所得息銀按通省各標營兵<lb/>
　　丁多寡分派令該營於每季赴省領餉時即将該<lb/>
　　營應得利銀順便領回以備賞恤最為妥便查現<lb/>
　　在帑本十萬兩利銀亦約有三萬兩若借給鹽商<lb/>
　　二分生息每年可得利銀三萬一千二百兩自本<lb/>
　　年十月起至雍正癸丑年六月則所得利息即可<lb/>
　　勻給通省各標即協營亦可一例開賞均沾<lb/>
皇上一視同仁之實恵矣<hi>臣</hi>為均平生息接濟開賞起<lb/>
<pb n="KR2f0009_WYG_215-100a"/>
　　見已與署撫<hi>臣</hi>楊永斌面酌並札商提<hi>臣</hi>張溥俱<lb/>
　　與<hi>臣</hi>意見相同是否有當伏乞<lb/>
皇上批示遵行謹<lb/>
　奏<lb/>
果能令闔省標協兵丁均沾實恵永逺通行無弊自屬<lb/>
善舉酌量為之<lb/>
　　雍正十年十一月初九日廣東總督<hi>臣</hi>鄂彌達廣<lb/>
　　東廵撫<hi>臣</hi>楊永斌謹<lb/>
<pb n="KR2f0009_WYG_215-100b"/>
　奏為恭報粤東秋成分數仰祈<lb/>
睿鑒事竊照粤東通省晚稻収成分數據布政司甘汝<lb/>
　　來彚報前來查各府州屬秋成自十分九分以及<lb/>
　　八分七分不等各屬米價自五錢以至八錢二分<lb/>
　　不等且據各屬送到瑞榖自一莖雙穂以至七穂<lb/>
　　一本十數穂以至一百二十九穂自四五尺以及<lb/>
　　長至一丈一尺者不等實在家給人足共慶盈寧<lb/>
　　皆由我<lb/>
<pb n="KR2f0009_WYG_215-101a"/>
　皇上重農貴粟勤恤民依是以感召<lb/>
天和年登大有<hi>臣</hi>不勝踴躍歡忭之至謹将各屬所報収<lb/>
　　　成細數另摺分晰恭呈<lb/>
　皇上睿鑒外理合據實奏<lb/>
　聞謹<lb/>
　　奏<lb/>
　粤東秋成分數以手加額覽焉此皆鄉等忠誠盡職有<lb/>
　以感召<lb/>
<pb n="KR2f0009_WYG_215-101b"/>
天庥之所致自兹惟愈加寅畏居心敬慎從事可也期共<lb/>
　勉之<lb/>
　　　雍正十年十二月初一日廣東總督<hi>臣</hi>鄂彌達廣<lb/>
　　　東廵撫<hi>臣</hi>楊永斌謹<lb/>
　　奏為奏明事竊照潮州府饒平縣已革武舉余猊因<lb/>
　　　窩藏偷牛賊犯被府詳革枷責挾恨問官糾黨陳<lb/>
　　　阿幼等欲打鬧府署搶刦潮州府城東門行舖冀<lb/>
　　　圖報復事發被拏復囑黨羅謂玉陳竒和等糾人<lb/>
<pb n="KR2f0009_WYG_215-102a"/>
　　刦犯隨被訪查拏獲業經<hi>臣</hi>等㑹同先後奏<lb/>
聞在案嗣将各犯提解來省飭發究審據布按二司㑹<lb/>
　　同審解前來<hi>臣</hi>等傳同在省司道各官嚴加確審<lb/>
　　據各犯供認糾黨拜盟歃血訂期思欲鬧署刦舖<lb/>
　　以圖報復及羅謂玉陳竒和等供認因余猊囑令<lb/>
　　刦獄相救省城兵役衆多難以搶刦遂糾人拜盟<lb/>
　　謀俟余猊審明解回之日在途搶刦下海逃躱各<lb/>
　　情形歴歴不諱至究其有無預備器械船隻米糧<lb/>
<pb n="KR2f0009_WYG_215-102b"/>
　　等項并有無謀為不軌别情據各堅供當日甫經<lb/>
　　商議即被查拏並無預備各項亦無圖謀不軌别<lb/>
　　情<hi>臣</hi>等覆核案情除懼禍未同拜盟之陳新老等<lb/>
　　七名及被陳衍鳯哄誘另一起拜盟並無歃血亦<lb/>
　　不知為匪情事之陳阿龍等六名另擬外其余猊<lb/>
　　黄五舍等三十四名照依謀叛未行分别首從問<lb/>
　　擬俱屬符協惟查余猊一犯始因窩竊犯法輒思<lb/>
　　糾黨鬧署刦舖報復被獲之時復敢囑人刦獄且<lb/>
<pb n="KR2f0009_WYG_215-103a"/>
　　其平日好為結納浪博仗義之名以致未經謀面<lb/>
　　之人皆肯為其出力誠屬姦惡巨魁與光棍無二<lb/>
　　<hi>臣</hi>等再四確酌應将余猊照光棍為首定擬斬决<lb/>
　　餘犯照謀叛未行問擬庶情罪各得其當除現在<lb/>
　　繕疏具<lb/>
　題外所有審擬該犯姦惡情形及從重問擬縁由理<lb/>
　　合繕摺<lb/>
　奏明伏乞<lb/>
<pb n="KR2f0009_WYG_215-103b"/>
聖鑒謹<lb/>
　奏<lb/>
此案人犯緝捕審擬均無枉縱題到之日有㫖<lb/>
　　廣東總督<hi>臣</hi>鄂彌達謹<lb/>
　奏為恭繳<lb/>
硃批原摺事竊<hi>臣</hi>前具奏保舉原任普寕縣知縣藍鼎<lb/>
　　元一摺奉有<lb/>
硃批<hi>臣</hi>遵查得原任普寧縣知縣藍鼎元實非尋常之<lb/>
<pb n="KR2f0009_WYG_215-104a"/>
　　才前因署潮陽縣事被㕘其應追應賠各項俱係<lb/>
　　同官及士民代完一一清楚業經前督<hi>臣</hi>郝玉麟<lb/>
　題明准部議覆奉<lb/>
㫖免罪此外並無不清之案除給咨藍鼎元親齎赴部<lb/>
　　聽候帶領引<lb/>
見外理合<lb/>
　奏覆並将歴奉<lb/>
硃批原摺另封恭繳謹<lb/>
<pb n="KR2f0009_WYG_215-104b"/>
　奏<lb/>
俟引見後有㫖諭部<lb/>
　　同日又<lb/>
　奏為莠民感激<lb/>
聖化相率悔罪自新恭懇<lb/>
皇恩准予安插事竊照廣肇二府連界之百峰山匪黨<lb/>
　　勒抽花紅一案經<hi>臣</hi>等先後招撫陳亞滑等五十<lb/>
　　五名於本年九月初三日繕摺具<lb/>
<pb n="KR2f0009_WYG_215-105a"/>
　奏奉有<lb/>
硃批<hi>臣</hi>等悉心籌畫粤省土疆衍沃四民藝業儘可資<lb/>
　　生而無頼者恒伏莽為活皆由前此地方官視若<lb/>
　　隔膜不加約束游手無業之故也人非木石誰自<lb/>
　　甘為匪類况令甲煌煌在有司亦無難區處惟仰<lb/>
　　體<lb/>
皇上仁育義正轉移化導盛心自可相安無事<hi>臣</hi>等摺<lb/>
　奏之後續又招到黄傳連等四名復於九月十九日<lb/>
<pb n="KR2f0009_WYG_215-105b"/>
　　繕摺請<lb/>
㫖兩月以來山陬海角游手無頼之軰頗知悔悟從前<lb/>
　　失身攘竊感泣愧勵願為<lb/>
聖世良民自行投首絡繹不絶據廣州府屬之清逺縣<lb/>
　　解到賊首文亞長撫黨禤汝鵬等共十名新寕縣<lb/>
　　廣海營解到賊首李逢春撫黨朱亞女等共十二<lb/>
　　名香山縣解到撫黨林開運等二十四名咸聞<lb/>
聖恩寛大願乞改過自新俱與自首免罪之例相符<hi>臣</hi>
<pb n="KR2f0009_WYG_215-106a"/>
　　等細思此等匪徒皆係饑寒所驅無知犯法非刦<lb/>
　　殺大盗可比既已嚮風革面似可許其自新若照<lb/>
　　例發遣他省未免安土重遷背去祖宗廬墓且南<lb/>
　　人不耐寒冷将以轉徙凍斃為憂而深山窮谷一<lb/>
　　二藏匿逃竄者亦将畏避不出反塞其自新之路<lb/>
　　<hi>臣</hi>等不揣冒昧恭籲<lb/>
皇恩准留本省安插通計百峰山先後招到匪犯五十<lb/>
　　九名清逺新寧香山三案共犯四十六名<hi>臣</hi>等派<lb/>
<pb n="KR2f0009_WYG_215-106b"/>
　　撥分發通省各營入伍當差每營不過一二名約<lb/>
　　束甚易其老弱朴愚情願耕種者分發在墾田處<lb/>
　　安插則有保甲業主約束亦不能復流為匪有恒<lb/>
　　産者有恒心為兵為農皆可安生樂業<hi>臣</hi>等再飭<lb/>
　　該管文武留心稽查勿為姑息斷斷不至擾害地<lb/>
　　方似可行之無疑縁係奉<lb/>
㫖斟酌允協事理謹㑹同撫<hi>臣</hi>楊永斌觀風整俗使<hi>臣</hi>
　　焦祈年繕摺<lb/>
<pb n="KR2f0009_WYG_215-107a"/>
　奏覆伏乞<lb/>
皇上睿鑒謹<lb/>
　奏<lb/>
覽奏已悉斯事原命汝酌宜而行今既經籌思於地方<lb/>
有益無害斷在不疑照此辦理為是<lb/>
　　雍正十年十二月二十日廣東總督<hi>臣</hi>鄂彌達廣<lb/>
　　東廵撫<hi>臣</hi>楊永斌謹<lb/>
　奏為奏明事竊照匪犯陳美倫曽合等在廣西梧州<lb/>
<pb n="KR2f0009_WYG_215-107b"/>
　　糾黨散劄潛謀不軌一案<hi>臣</hi>等於雍正九年十一<lb/>
　　月内查覺陸續拏獲審供俱經先後奏<lb/>
聞在案兹據布按二司審擬招解前來<hi>臣</hi>等㑹同嚴審<lb/>
　　已各分别首從按律定擬惟查曽合原供尚認康<lb/>
　　熙五十年正月十五日同病故大盗李士雄在廣<lb/>
　　東省城觀音山商謀搶刦又於康熙五十二年六<lb/>
　　月十九日同已故容得臣在新㑹外海祭旗謀叛<lb/>
　　兩案亦經録供奏<lb/>
<pb n="KR2f0009_WYG_215-108a"/>
聞兹審擬具<lb/>
　題理應并叙但查曽合業於本案問擬凌遲處死而<lb/>
　　昔年為首之李士雄容得臣等<hi>臣</hi>等逐一細加確<lb/>
　　查俱已物故其餘脅從迄今二十餘年大半病故<lb/>
　　無存若一一根究則株累必多且恐姦民誣指善<lb/>
　　良借端生事<hi>臣</hi>等公同斟酌仰體<lb/>
皇上如天好生之深仁不揣冒昧将曽合止就本案歸<lb/>
　　結從前二案槩予免究庶無辜不致播害即反側<lb/>
<pb n="KR2f0009_WYG_215-108b"/>
　　無知之徒亦可自安除現已繕疏具<lb/>
　題外所有曽合前供觀音山及新㑹外海二案未經<lb/>
　　叙入縁由理合繕摺<lb/>
　奏明伏乞<lb/>
皇上睿鑒謹<lb/>
　奏<lb/>
止就本案歸結甚是所奏知道了<lb/>
　　廣東總督<hi>臣</hi>鄂彌達謹<lb/>
<pb n="KR2f0009_WYG_215-109a"/>
　奏為據實奏<lb/>
聞事竊<hi>臣</hi>一介庸材荷䝉<lb/>
聖恩超擢簡任封疆數年以來時刻留心人材苟有深<lb/>
　　知灼見練習吏治者<hi>臣</hi>不敢不據實奏<lb/>
　<lb/>
　<lb/>
　　任事在粤一載廵查各處山場甚屬詳細並未絲<lb/>
　　毫驚擾地方布政使甘汝來居心醇謹才具明晰<lb/>
<pb n="KR2f0009_WYG_215-109b"/>
　<lb/>
　<lb/>
　<lb/>
　　得用敢據實奏<lb/>
聞伏乞<lb/>
皇上睿鑒謹<lb/>
　奏<lb/>
覽<lb/>
<pb n="KR2f0009_WYG_215-110a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_215-110b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻二百十五之二<lb/>
<pb n="KR2f0009_WYG_215-111a"/>
　欽定四庫全書<lb/>
硃批諭㫖巻二百十五之三<lb/>
硃批鄂彌達奏摺<lb/>
　　　雍正十一年三月十二日廣東總督<hi>臣</hi>鄂彌達廣<lb/>
　　　東巡撫<hi>臣</hi>楊永斌謹<lb/>
　　奏為<lb/>
　　奏明事竊查雍正五年以前粤東沿海地方疊遭水<lb/>
　　　患無藉貧民頗多移往廣西四川二省及渡海至<lb/>
<pb n="KR2f0009_WYG_215-111b"/>
　　閩省臺灣謀生者而恵潮二府遷民更衆數載以<lb/>
　　来伊等各在彼地生聚力作其攜貲仍囘本籍者<lb/>
　　固不乏人而暫囘復去及搬眷同往者亦多計其<lb/>
　　来往之期俱在冬春二季上年十二月内據各州<lb/>
　　縣稟稱現有向年前往川省及西省民人兹囘原<lb/>
　　籍搬眷或迎父母以承歡或挈子婦以偕往或前<lb/>
　　有聘定之妻兹完娶同去者應否准其搬移等因<lb/>
　　前来<hi>臣</hi>等再三斟酌彼於數年以前既皆離别父<lb/>
<pb n="KR2f0009_WYG_215-112a"/>
　　母妻子前往彼地謀生置有產業若槩行禁止不<lb/>
　　准搬移則彼等兩地牽連室家不能團聚轉致失<lb/>
　　所伏念彼此皆係<lb/>
皇上疆土在彼在此俱為<lb/>
皇上任土作貢之民<hi>臣</hi>等公同諭令各州縣查明彼等<lb/>
　　實在四川粤西兩省置有產業歸接父母妻子而<lb/>
　　本籍生計維艱不如彼地者准其挈眷同去不必<lb/>
　　阻撓更出示曉諭土著居民原無親人在彼者不<lb/>
<pb n="KR2f0009_WYG_215-112b"/>
　　得信其引誘輕棄故鄉仍恐愚民誤信傳聞私自<lb/>
　　偕往復遴委幹員查察其有彼地竝無產業偶因<lb/>
　　誤信傳言輕去其鄉者即動支公項資給護送新<lb/>
　　設之鶴山縣及恩平開平等處墾荒給以牛具籽<lb/>
　　種竝給房屋居住為業總期居者行者兩得其所<lb/>
　　以仰副我<lb/>
皇上懐保之盛心所有料理事宜理合繕摺<lb/>
　奏明謹<lb/>
<pb n="KR2f0009_WYG_215-113a"/>
　奏<lb/>
為此前經降㫖嚴飭諒汝等尚未接到覽所奏大有回<lb/>
護掩飾形景<lb/>
　　廣東總督<hi>臣</hi>鄂彌逹謹<lb/>
　奏為奏<lb/>
聞事竊照上年粤省早晚兩稻收成豐稔通省㑹計約<lb/>
　　有九分以上業經<hi>臣</hi>先後繕摺奏<lb/>
聞迨至冬日雨水缺少河道乾淺廣肇惠潮四府米價<lb/>
<pb n="KR2f0009_WYG_215-113b"/>
　　遂稍昻貴有至一兩四五錢者<hi>臣</hi>仰體<lb/>
皇上子恵元元至意㑹同撫臣飛飭開倉減價平糶又<lb/>
　　出示曉諭令有榖之家各出助糶分别奨賞富民<lb/>
　　亦俱鼔舞米價遂得漸平入春以來甘霖屢降二<lb/>
　　麥豐登河道流通西榖源源運到現在米價自六<lb/>
　　七錢以至一兩二錢百姓俱皆安堵樂業<hi>臣</hi>廵歴<lb/>
　　四郊插蒔秧苖甚是茂盛将來早稻仰頼<lb/>
皇上福庇可期豐收恐厪<lb/>
<pb n="KR2f0009_WYG_215-114a"/>
聖懐理合繕摺奏<lb/>
聞謹<lb/>
　奏<lb/>
覽奏自入春以來甘霖屢降二麥豐登米價平減朕懐<lb/>
深為慰悦<lb/>
　　雍正十一年五月初十日廣東總督<hi>臣</hi>鄂彌逹廣<lb/>
　　東廵撫<hi>臣</hi>楊永斌謹<lb/>
　奏為<lb/>
<pb n="KR2f0009_WYG_215-114b"/>
　奏覆事雍正十一年五月初一日内閣交出奉<lb/>
上諭朕聞有廣東民人擕老挈㓜前至湖南地方每日<lb/>
　或二三百或四五百名口不等問其縁由云係恵州<lb/>
　府人因彼處連被風潮傷損田廬禾稼上年秋間尤<lb/>
　甚米價三錢一斗貧民難以資生是以前往四川覓<lb/>
　食傭工種地等語此有人在湖南地方目暏情形奏<lb/>
　聞於朕者諒非虚假鄂彌逹楊永斌身為地方督撫<lb/>
　将恵州歉收艱食之處竟不奏聞亦竝不籌畫安插<lb/>
<pb n="KR2f0009_WYG_215-115a"/>
　撫綏之法一任百姓盈千累萬轉徙異方深負朕之<lb/>
　委任爾可傳㫖密行嚴飭其現在未曾出境之窮民<lb/>
　可作速商量賑恤俾不至於失所其已經出境者有<lb/>
　無招徠回籍之善策亦著悉心計議但不可勉强従<lb/>
　事勒令搬回俾窮民更受苦累朕若冄經訪聞必加<lb/>
　嚴處欽此遵<lb/>
㫖寄信前來<hi>臣</hi>等跪讀之下不勝悚惶伏念我<lb/>
皇上軫念邉海窮民不忍一夫失所<hi>臣</hi>等身任封疆所<lb/>
<pb n="KR2f0009_WYG_215-115b"/>
　　司民事敢不悉心辦理竊查粤東雍正五年以前<lb/>
　　疊遭水患無藉貧民頗多移往廣西四川二省及<lb/>
　　渡海至閩省臺灣謀生數載以來伊等各在彼地<lb/>
　　生聚力作歴年皆有回籍搬眷之人而上年冬間<lb/>
　　比往年較衆據各州縣稟報應否准其搬移前來<lb/>
　　<hi>臣</hi>等公同斟酌謹仰體<lb/>
皇上保民如赤使民各遂願欲之盛心諭令各屬確查<lb/>
　　實在四川粤西兩省置有産業歸接父母妻子完<lb/>
<pb n="KR2f0009_WYG_215-116a"/>
　　娶而本籍生計不如彼地者准其同往不必阻撓<lb/>
　　更出示曉諭土著居民原無親人在彼者不得信<lb/>
　　其引誘輕棄故鄉復委惠州府知府吳簡民等擕<lb/>
　　帶公費銀兩於入川總路稽查又委布政司經歴<lb/>
　　趙𢎞文等亦帶公費銀兩於入粤西要路一例稽<lb/>
　　查分别放行招回業於本年三月十二日将料理<lb/>
　　事宜繕摺奏<lb/>
聞續恐貧民尚有不由要路別趨小徑偷越者又委長<lb/>
<pb n="KR2f0009_WYG_215-116b"/>
　　樂縣典史郭啟潤等俱擕帶公費銀兩前往湖南<lb/>
　　以及川省西省一帶地方沿途查察如有仍願回<lb/>
　　籍者即給以路費送回鶴山給以籽本墾耕續據<lb/>
　　西省招回民人二百八十三名口湖南招回民人<lb/>
　　一百零八名口俱經分發恩平開平鶴山三縣墾<lb/>
　　荒之處安插現在俱各樂業安居其西省現有親<lb/>
　　屬願留本地耕種者已經委員前往查明俱各得<lb/>
　　所至入川各民未知在彼是否安業亦經委員前<lb/>
<pb n="KR2f0009_WYG_215-117a"/>
　　往查察又将各户繕造冊籍咨明川省撫臣行查<lb/>
　　因川省距粤甚逺尚未准有咨覆是以招回各情<lb/>
　　由未經續<lb/>
　奏再查粤省上年雖閏五月七月兩次颶風實無損<lb/>
　　於禾稼業經<hi>臣</hi>等分別兵民竈丁動撥公項按名<lb/>
　　賑給俱各得所且查往川及往西省者皆係恵州<lb/>
　　之興寧長樂龍川和平永安及潮州之程鄉羅定<lb/>
　　州之西寧七縣民人各該縣俱係山邑竝未稍被<lb/>
<pb n="KR2f0009_WYG_215-117b"/>
　　風潮上年收成俱有八分以上即惠州所屬上年<lb/>
　　秋間惟長樂米價最貴然每米一石價亦不過一<lb/>
　　兩一錢<hi>臣</hi>等㪚賑開倉數日之内旋即平減竝無<lb/>
　　三錢一斗之説伏念我<lb/>
皇上恵鮮懐保一夫不獲皆厪<lb/>
聖懐偶報災眚随加賑貸此天下臣民所共知者<hi>臣</hi>等<lb/>
　　才薄任重時切戰兢惟有仰體<lb/>
皇上勤恤民依之至意時時悉心體察於地方大小事<lb/>
<pb n="KR2f0009_WYG_215-118a"/>
　　務俱早夜商酌其闗係稍輕<hi>臣</hi>等知識可以辦理<lb/>
　　者即料理妥協一面奏<lb/>
聞其有闗係重大則一面料理即據實奏<lb/>
聞何敢隠諱不言此案止因川省尚未覆回是以尚未<lb/>
　　續<lb/>
　奏遲延之罪實所難寛縁奉<lb/>
㫖嚴飭事宜理合據實<lb/>
　奏覆伏乞<lb/>
<pb n="KR2f0009_WYG_215-118b"/>
皇上睿鑒<hi>臣</hi>等謹合詞繕摺具<lb/>
　奏<lb/>
覽覆奏各情節究未免有粉飾㾗跡<lb/>
　　廣東總督<hi>臣</hi>鄂彌逹謹<lb/>
　奏為水師人才難得據情奏<lb/>
聞仰邀<lb/>
睿鑒事據原任碣石鎮標左營遊撃許元原任恵來營<lb/>
　　守偹李盛呈稱為罣誤事有可原犬馬報<lb/>
<pb n="KR2f0009_WYG_215-119a"/>
主情切恭懇代<lb/>
　題俾得及時效力以贖前愆事竊元等生長閩疆熟<lb/>
　　識水性恭䝉<lb/>
聖恩拔擢待罪粤東其居官之勤惰被㕘之原委諒已<lb/>
　　乆在洞照之中無庸復辨竊查閩省督部院於上<lb/>
　　年秋冬之間檢選因公罣誤弁員咨送天津水師<lb/>
　　效力元等以尚在粤東未得與選伏思閩粤皆屬<lb/>
　　一體兩省大憲皆可為<lb/>
<pb n="KR2f0009_WYG_215-119b"/>
　國用人元等年力精壯水師船務自幼素嫺冒昧公<lb/>
　　懇<lb/>
　題請俾得及時效力稍竭駑駘仰酬<lb/>
聖恩於萬一則元等感激無既矣等因到<hi>臣</hi>據此該<hi>臣</hi>
　　查得原任碣石鎮左營遊擊許元因雍正九年六<lb/>
　　月十三日該汛海面有閩省徐萬發商船被風打<lb/>
　　沉許元督兵救活六十餘人又雇船撈獲客貨給<lb/>
　　主料理尚屬盡心因偶有一二兵民於沙中撿得<lb/>
<pb n="KR2f0009_WYG_215-120a"/>
　　零星貨物該鎮蘇明良禀報以為許元約束不嚴<lb/>
　　許元一時浮躁急欲赴省辯寃該鎮随以擅離汛<lb/>
　　守咨㕘革職至原任恵來營守備李盛雍正八年<lb/>
　　以該備熟諳水務<lb/>
　題調虎門協右營守備尚未到任因雍正八年十二<lb/>
　　月内恵來縣拏獲土惡黄髙飛經過該備駐防之<lb/>
　　隆江汛前任提<hi>臣</hi>王紹緒因該備致送髙飛酒飯<lb/>
　　以為必與髙飛有交好私情咨叅革職查黄髙飛<lb/>
<pb n="KR2f0009_WYG_215-120b"/>
　　一方巨棍被獲之後自知難免兩日不食欲圖自<lb/>
　　盡李盛與該縣密商安慰給髙飛等酒飯令其飲<lb/>
　　食無非欲得活犯解到上司審明正法竝無他故<lb/>
　　<hi>臣</hi>向經訪聞復細詢恵來縣知縣張玿美據云致<lb/>
　　送酒飯一事原係弁令相商共知共見其實李盛<lb/>
　　竝未與髙飛有交好私情查二員居官聲名俱好<lb/>
　　又皆年力精壯而以一眚廢棄終身甚屬可惜今<lb/>
　　據二員具呈前來<hi>臣</hi>未便越例具<lb/>
<pb n="KR2f0009_WYG_215-121a"/>
　題伏念我<lb/>
皇上愛惜人材㣲長必録應否給咨赴部聴候揀選之<lb/>
　　處<hi>臣</hi>未敢擅便謹繕摺奏<lb/>
聞伏乞<lb/>
皇上批示遵行為此謹<lb/>
　奏<lb/>
許元李盛二員給咨送部引見可也<lb/>
　　同日又<lb/>
<pb n="KR2f0009_WYG_215-121b"/>
　奏為謹籌便益貧民買食之法仰冀<lb/>
睿鑒事竊查米價騰貴皆由囤户居竒彼等開張米舖<lb/>
　　惟利是圖往往揑作謡言增長米價或云風為旱<lb/>
　　兆或云雨係水徵一日之間頻增價值一店長價<lb/>
　　諸店皆然名曰齊行莫敢異議富民家有蓄積任<lb/>
　　其髙擡於已無損惟手藝貧民終日拮据不供口<lb/>
　　食盖肩挑負販為人傭工一日所得無㡬即遇官<lb/>
　　府有平糶倉榖不過一升半升日糴日食而已無<lb/>
<pb n="KR2f0009_WYG_215-122a"/>
　　力多買又不能户户有碾米之具且以終日碌碌<lb/>
　　竝無餘暇故寜貴價向米舖糴米非不知官賣榖<lb/>
　　石價賤不得已也若欲惠此貧民無如官開米局<lb/>
　　<hi>臣</hi>生長京師目擊八旗自<lb/>
皇上降㫖設立米局以來歴年米價皆未昻貴總由米<lb/>
　　局價平故囤户不能射利法良意羙實可通行伏<lb/>
　　念粤東省㑹之區貧民待哺尤衆姦民乗機射利<lb/>
　　往往髙價病民<hi>臣</hi>擬於粤東省城設立米局三處<lb/>
<pb n="KR2f0009_WYG_215-122b"/>
　　南門設一米局動廣州府倉榖以該府倉大使管<lb/>
　　理東門設一米局動番禺縣倉榖以該縣典史管<lb/>
　　理西門設一米局動南海縣倉榖以該縣移駐之<lb/>
　　縣丞管理各局将日逐糶賣數目每日摺報該管<lb/>
　　府縣稽查該府縣十日一報司道存案仍令糧驛<lb/>
　　道不時查察其米價則額定倉斗一兩一石永成<lb/>
　　定例無減無増倘市價減至一兩以内仍聼民向<lb/>
　　各店買食市價稍昻即照定價一兩糶賣其赴局<lb/>
<pb n="KR2f0009_WYG_215-123a"/>
　　零買者用銀用錢聴随民便仍不許買至一斗以<lb/>
　　外致啟販賣之端賣出價銀則令随便赴榖賤地<lb/>
　　方採買源源轉運夫價有定額則胥吏無所容私<lb/>
　　局既常開則囤户無能専利一切肩挑負販傭工<lb/>
　　覓食之人三五零錢取擕皆便矣至各府郡城即<lb/>
　　将府倉榖石碾米開局比照省局之例仍責令該<lb/>
　　管道員稽查似亦可以一體通行<hi>臣</hi>為窮民艱於<lb/>
　　零買稻榖起見是否有當伏乞<lb/>
<pb n="KR2f0009_WYG_215-123b"/>
皇上訓示遵行謹<lb/>
　奏<lb/>
平糶不過暫濟一時設局即堪行之永久此奏殊屬可<lb/>
嘉<lb/>
　　雍正十一年七月初一日廣東總督<hi>臣</hi>鄂彌逹廣<lb/>
　　東廵撫<hi>臣</hi>楊永斌謹<lb/>
　奏為猺人情性逈殊因俗權宜立法據實<lb/>
　奏明仰邀<lb/>
<pb n="KR2f0009_WYG_215-124a"/>
睿鑒事竊查五刑之設笞杖為輕駢斬極重人雖窮兇<lb/>
　　極惡言及斬決無不寒心獨猺人則畏鞭朴不畏<lb/>
　　斬殺習俗相沿以為斬首不失為好漢若一受鞭<lb/>
　　朴則不可以對其祖宗粤東各山猺性俱係如此<lb/>
　　<hi>臣</hi>等初聞此言疑為荒誕及細加訪察始知此語<lb/>
　　非誣若欲懾其邪心莫如惕以所畏查雍正十年<lb/>
　　十二月内據韶州府乳源縣申報該縣十二月初<lb/>
　　八夜大布村民黄宗玉家被刦傷死事主之兄黄<lb/>
<pb n="KR2f0009_WYG_215-124b"/>
　　宗和一案陸續緝獲盜犯皆係猺人據該縣府司<lb/>
　　道起獲正贓歴審明確律擬招解前來查本案盜<lb/>
　　夥八人趙雲秀為首起意趙雲武刀斫事主致命<lb/>
　　三傷盤端賤銃殺事主律應斬決均為法所難宥<lb/>
　　趙端滿趙友官同行分贓亦應斬決但未下手傷<lb/>
　　人情尚可原趙大端趙雲偉被誘入夥趙端倫年<lb/>
　　未及嵗同行而未上盜止於途中偷宰牛隻應照<lb/>
　　偷牛例另結<hi>臣</hi>等細加覆審亦無異詞現在酌核<lb/>
<pb n="KR2f0009_WYG_215-125a"/>
　　具<lb/>
　題理應循例候<lb/>
㫖正法但猺人畏鞭責而甘斬決是必惕以所畏然後<lb/>
　　不敢為非<hi>臣</hi>等㑹同司道再三斟酌查趙雲秀趙<lb/>
　　雲武盤端賤三犯强刦殺人原無可寛擬将此三<lb/>
　　犯發回該縣令廣南韶連道㑹同韶州府知府乳<lb/>
　　源縣知縣将三犯帶至大布村中𫝊集猺甲猺目<lb/>
　　猺衆立斃杖下以儆衆猺其趙端滿等雖律應斬<lb/>
<pb n="KR2f0009_WYG_215-125b"/>
　　決尚可寛減仍候部覆發落實因猺性逈殊欲得<lb/>
　　民安盜息不得不因地制宜理合據實奏<lb/>
聞再查猺人住居俱係宻箐深山從不往來城市以故<lb/>
　　聲教不通雖經<hi>臣</hi>等設立猺甲猺目然無専員料<lb/>
　　理亦未妥協經<hi>臣</hi>等酌議将韶州通判<lb/>
　題請改為理猺通判専司化誨稽查倘䝉<lb/>
俞允将來自可聲教漸通矣粤東士習民風近來頗知<lb/>
　　慕義惟猺人尚須整理<hi>臣</hi>等身任地方自應料理<lb/>
<pb n="KR2f0009_WYG_215-126a"/>
　　妥協是否有當伏乞<lb/>
皇上睿鑒施行<hi>臣</hi>等謹㑹同繕摺具<lb/>
　奏<lb/>
杖斃與斬決同一正法也既無滅口銷案情弊何為不<lb/>
可卿等酌量合宜辦理仍照例具疏題奏<lb/>
　　廣東總督<hi>臣</hi>鄂彌逹謹<lb/>
　奏為恭報粤東早稻收成分數仰祈<lb/>
睿鑒事竊惟粤東山海奥區所種田禾收成兩次必得<lb/>
<pb n="KR2f0009_WYG_215-126b"/>
　　雨暘時若百榖始獲豐登今春播種之時雨水俱<lb/>
　　皆優渥早稻業已登場兹據布政使甘汝來将各<lb/>
　　屬早稻收成分數彚報前來<hi>臣</hi>查廣州府屬清逺<lb/>
　　花縣従化收成約九分順徳香山三水增城皆八<lb/>
　　分以上收成番禺新安新寧東莞龍門收成約八<lb/>
　　分南海新㑹皆七分以上收成南䧺府屬保昌始<lb/>
　　興二縣雖四月蛟水稍漲核計猶有八分收成韶<lb/>
　　州府屬曲江仁化等六縣收成皆八分上下惠州<lb/>
<pb n="KR2f0009_WYG_215-127a"/>
　　府屬歸善連平等十二州縣皆八分以上收成潮<lb/>
　　州府屬海陽潮陽饒平普寧澄海鎮平六縣收成<lb/>
　　皆九分以上揭陽程鄉二縣收成俱約九分恵來<lb/>
　　大埔平逺皆八分以上收成肇慶府屬髙要陽春<lb/>
　　恩平四㑹鶴山五縣收成皆九分開平開建收成<lb/>
　　八分以上髙明徳慶廣寧陽江封川皆八分收成<lb/>
　　新興一縣計七分以上收成髙州府屬茂名電白<lb/>
　　等六州縣收成皆九分上下雷州府屬海康遂溪<lb/>
<pb n="KR2f0009_WYG_215-127b"/>
　　徐聞三縣俱八分收成㢘州府屬合浦欽州靈山<lb/>
　　三州縣收成皆八分以上瓊州府屬澄邁文昌感<lb/>
　　恩崖州樂㑹五州縣俱八分以上收成㑹同萬州<lb/>
　　儋州臨髙昌化定安陵水七州縣收成俱七分瓊<lb/>
　　山一縣約有六分收成羅定州屬東安西寧三州<lb/>
　　縣收成俱九分連州所屬除連山係一年一熟向<lb/>
　　無早禾無憑開報外該州及陽山二州縣俱九分<lb/>
　　以上收成至各屬米價每石自六錢起以及一兩<lb/>
<pb n="KR2f0009_WYG_215-128a"/>
　　　不等今新米上市價值日平此皆由我<lb/>
　皇上敬<lb/>
天勤民精誠感格是以邉海蒼生咸䝉樂利<hi>臣</hi>不勝踴躍<lb/>
　　　懽忭之至理合繕摺奏<lb/>
　聞謹<lb/>
　　奏<lb/>
　覽粤東早稲收成分數曷勝欣慰皆縁卿等忠誠任事<lb/>
　有以感召<lb/>
<pb n="KR2f0009_WYG_215-128b"/>
天和所致朕為濵海窮黎實深慶幸<lb/>
　　　同日又<lb/>
　　奏為遵<lb/>
　㫖奏覆事雍正十一年五月初十日據潮州鎮總兵官<lb/>
　　　范毓䭲寄到請令營兵照伊河北鎮任内各於本<lb/>
　　　藝之外兼習長鎗短棍連接棍等項一摺奉<lb/>
　硃批與督提商酌再定欽此<hi>臣</hi>等謹㑹同悉心商酌伏<lb/>
　　　查兵丁習用器械務須因地制宜始於營伍有益<lb/>
<pb n="KR2f0009_WYG_215-129a"/>
　　粤東山海交錯陸路則峻嶺崇山林箐䆳密水師<lb/>
　　則内河外海港汊多岐與中州山陜諸省地勢平<lb/>
　　衍者不同兵丁執用器械惟鳥鎗最為便利其次<lb/>
　　則弓箭籐牌挑刀大礮等項先經前任督<hi>臣</hi>郝玉<lb/>
　　麟題准陸路毎兵一千設鳥鎗手五百名水師每<lb/>
　　兵一千設鳥鎗手六百名其餘弓箭籐牌挑刀大<lb/>
　　礟等項均勻酌配而礮手兵丁又令兼習扁刀以<lb/>
　　偹應用此誠因地制宜有益軍務現今各營兵丁<lb/>
<pb n="KR2f0009_WYG_215-129b"/>
　　俱皆遵照設立該管将弁若能訓練精熟無論水<lb/>
　　陸逺近儘可臂指相資至范毓䭲所稱長鎗連接<lb/>
　　棍等項止可用於平原曠野與粤地不甚相宜又<lb/>
　　况兵丁技藝専則易精多則難熟本藝按期操演<lb/>
　　尚難望其嫺熟再令兼習别技恐本藝反致生踈<lb/>
　　似非整練軍實良法<hi>臣</hi>等愚見以為兵丁習用器<lb/>
　　械仍應遵照原題定例惟責成該管将弁勤加操<lb/>
　　演如果技藝専精官則記功兵則優賞其或生踈<lb/>
<pb n="KR2f0009_WYG_215-130a"/>
　　疲弱官則嚴㕘兵則責革考核公明信賞必罰人<lb/>
　　人各精本藝自成强勁之師<hi>臣</hi>等謹按地方情形<lb/>
　　和衷商酌是否允協恭候<lb/>
聖裁指示遵行<hi>臣</hi>謹㑹同廣東提<hi>臣</hi>張溥合詞具<lb/>
　奏伏乞<lb/>
皇上睿鑒謹<lb/>
　奏<lb/>
所奏是凡如此等條陳當諒其初任地方未諳情形而<lb/>
<pb n="KR2f0009_WYG_215-130b"/>
嘉其肯言之志若稍露鄙薄詞色則阻遏言路矣極宜<lb/>
留心毋忽<lb/>
　　同日又<lb/>
　奏為遵<lb/>
㫖奏覆事竊照廣東布政使甘汝來以粤省換貯抵帑<lb/>
　　硫磺行匠買運過多請核定觔兩數目由督撫給<lb/>
　　票買用等由具<lb/>
　奏奉<lb/>
<pb n="KR2f0009_WYG_215-131a"/>
硃批言之該督撫酌定奏請欽此欽遵查得粤省各標<lb/>
　　協營以及舖户行匠需用磺斤向來俱由布政使<lb/>
　　給票赴廣州府理事同知局内領買而理事同知<lb/>
　　局貯硫磺則由撫臣給票該同知差委員役赴湖<lb/>
　　廣等處産磺地方買運回局銷售近因原任貴州<lb/>
　　撫<hi>臣</hi>金世揚運粤變價抵帑水銀尚餘一百三十<lb/>
　　一石無人承買適夷商榮貽觀装載硫磺到澳經<lb/>
　　陞任布政使王士俊詳明将未賣水銀易換硫磺<lb/>
<pb n="KR2f0009_WYG_215-131b"/>
　　八百石計重九萬三千二百七十四斤運交廣州<lb/>
　　府經管凡標營行匠需用帑磺仍由布政使給票<lb/>
　　買運收價抵帑此歴來銷磺之舊例也但由布政<lb/>
　　使給票買運誠恐武弁玩視經過塘汛盤詰稍踈<lb/>
　　弊端易起甘汝來<lb/>
　奏請核定數目由督撫給票銷運之處甚屬妥協上<lb/>
　　年十月内據甘汝來呈詳<hi>臣</hi>等業将每嵗各行匠<lb/>
　　應買磺斤較數嵗之中以為常斟酌核定數目不<lb/>
<pb n="KR2f0009_WYG_215-132a"/>
　　得核外多買通行飭知其行匠與標營買運之時<lb/>
　　俱令該管文武用印文報<hi>臣</hi>衙門核給照票行廣<lb/>
　　州府收價兑發限期繳票回銷仍通飭所屬塘汛<lb/>
　　騐票放行倘有夾帶私買情弊立拏觧究較前頗<lb/>
　　為嚴密實可永逺奉行惟查本案帑磺原係九萬<lb/>
　　三千二百七十四斤自雍正九年八月起至雍正<lb/>
　　十一年五月止通省標營行匠陸續共銷運過六<lb/>
　　萬七千餘斤尚存磺二萬五千餘斤此項帑磺銷<lb/>
<pb n="KR2f0009_WYG_215-132b"/>
　　完之後<hi>臣</hi>等擬照買運硝斤之例先行動項委員<lb/>
　　往産磺地方買運回局標營行匠仍照例令該管<lb/>
　　文武具文報明由<hi>臣</hi>衙門給票赴局領買其由布<lb/>
　　政使給票之處永行停止如此則稽查嚴密似可<lb/>
　　杜夾帶私販之弊所有<hi>臣</hi>等酌定情由理合繕摺<lb/>
　奏覆是否允協恭候<lb/>
聖裁指示遵行<hi>臣</hi>謹㑹同廣東撫<hi>臣</hi>楊永斌合詞具<lb/>
　奏伏乞<lb/>
<pb n="KR2f0009_WYG_215-133a"/>
皇上睿鑒謹<lb/>
　奏<lb/>
粤省硝磺即照此議辦理嗣後永著為例<lb/>
　　雍正十一年八月二十五日廣東總督<hi>臣</hi>鄂彌逹<lb/>
　　廣州将軍<hi>臣</hi>柏之蕃廣東提督<hi>臣</hi>張溥謹<lb/>
　奏為遵<lb/>
㫖奏覆事雍正十一年三月十一日<hi>臣</hi>柏之蕃摺<lb/>
　奏標下緑旗四營兵糧缺出請将八旗壮丁與四營<lb/>
<pb n="KR2f0009_WYG_215-133b"/>
　　餘丁相間挑補一案奉<lb/>
硃批與鄂彌逹張溥詳細商酌奏請欽此欽遵<hi>臣</hi>等伏<lb/>
　　查雍正七年十一月内欽奉<lb/>
上諭嗣後将軍標下緑旗兵丁缺出即将漢軍餘丁頂<lb/>
　補仍食綠旗糧餉如綠旗兵丁内其祖父食糧年久<lb/>
　者其缺既令漢軍頂補則伊等子弟不得食糧未免<lb/>
　衣食無資著於本省督撫提鎮標下并同城附近營<lb/>
　汛内有開除名糧即将此等之人充補欽此欽遵仰<lb/>
<pb n="KR2f0009_WYG_215-134a"/>
　　見我<lb/>
皇上睿慮周詳無㣲不至體恤兵丁至周極當<hi>臣</hi>等凜<lb/>
　　遵奉行何容另議但查駐廣八旗壮丁陸續巳頂<lb/>
　　補将軍標下緑旗兵缺二百六十七名惟緑旗壮<lb/>
　　丁内多有倚靠食糧之父兄同居度日彼此相依<lb/>
　　不能逺就别營兵糧者雖人材壮健而拔補無階<lb/>
　　亦屬可惜<hi>臣</hi>等仰體我<lb/>
皇上軫恤兵丁整練軍實至意謹㑹同詳細商酌分别<lb/>
<pb n="KR2f0009_WYG_215-134b"/>
　　料理查将軍標緑旗四營共額兵三千四百六十<lb/>
　　七名内食糧二十年以上者七百三十三名不及<lb/>
　　二十年者二千七百三十四名今議食糧二十年<lb/>
　　以上者念其效力年久所出糧缺仍准伊等子弟<lb/>
　　頂補其食糧不及二十年者遇有糧缺即将八旗<lb/>
　　壮丁挑補至於緑旗壮丁除頂補伊等食糧二十<lb/>
　　年以上之父兄兵缺外其餘各丁查其有父兄不<lb/>
　　能分居異爨者咨送同城之撫標及廣州協標入<lb/>
<pb n="KR2f0009_WYG_215-135a"/>
　　伍其無父母可以移居逺出者咨送附近省城之<lb/>
　　左翼鎮標入伍俱於本營四缺内以将軍標營緑<lb/>
　　旗壮丁拔補一缺如此則八旗壮丁與綠旗壮丁<lb/>
　　俱得糧餉飬贍而旗營均收精健之用共沐<lb/>
聖恩於無既矣是否有當恭候<lb/>
皇上指示遵行<hi>臣</hi>等謹㑹同合詞具<lb/>
　奏<lb/>
所議合宜如應具題具疏題請若無庸經部存案汝等<lb/>
<pb n="KR2f0009_WYG_215-135b"/>
既經㑹奏奉有批諭即遵照施行亦可<lb/>
　　廣東總督<hi>臣</hi>鄂彌逹廣東提督<hi>臣</hi>張溥謹<lb/>
　奏為鎮臣庸惰乖張任意勒派據實奏明仰邀<lb/>
睿鑒事竊照總兵一官有統率将弁訓練兵丁之責必<lb/>
　　須勤慎嚴明正已率屬始於營伍有裨詎有左翼<lb/>
　　鎮總兵官李萬倉者怠肆性成勒派任意操練兵<lb/>
　　丁弗躬弗親雍正十年十一月即聞該鎮令家人<lb/>
　　朱大成與中軍逰撃劉世爵對坐看操<hi>臣</hi>等猶以<lb/>
<pb n="KR2f0009_WYG_215-136a"/>
　　為或該鎮身有疾病偶一舉行詎意該鎮視為成<lb/>
　　例本年四月以至七月凡遇操兵之期皆不親往<lb/>
　　教塲看閲陸兵仍令家人朱大成代操水師則令<lb/>
　　家人鮑二代操而朱大成鮑二等亦即恣睢自大<lb/>
　　公然與逰撃竝坐竝行指揮叱咤守偹以下動輒<lb/>
　　辱罵聼操兵卒鞭撻妄加各營洶洶不平㡬至醸<lb/>
　　成事端又惡在城各卒衣服新舊不等勒令三營<lb/>
　　将弁先捐銀兩交中營外委李欣榮買布另換每<lb/>
<pb n="KR2f0009_WYG_215-136b"/>
　　疋價銀二錢八分每兵二名領布三疋做袍二件<lb/>
　　每袍一件扣銀四錢八分八釐以至五錢三四分<lb/>
　　不等勒限兩月内月餉扣回其餘外汛兵丁袍帽<lb/>
　　勒令千把代製亦於月餉扣回適值五六兩月青<lb/>
　　黄未接城汛各兵甚屬苦累又該鎮不勵㢘隅好<lb/>
　　為結納所轄屬縣吏員李文懿不過稍有家資該<lb/>
　　鎮遂與聫締宗譜親密往來以致兵卒訕笑更屬<lb/>
　　非體似此卑汚乖惰溺職之員海疆重地斷難姑<lb/>
<pb n="KR2f0009_WYG_215-137a"/>
　　容貽誤<hi>臣</hi>等不敢徇隠理合據實<lb/>
　奏明伏乞<lb/>
皇上睿鑒<hi>臣</hi>等謹合詞具<lb/>
　奏<lb/>
李萬倉怠肆溺職知道了已有㫖諭部矣<lb/>
　　廣東總督<hi>臣</hi>鄂彌逹謹<lb/>
　奏為恭謝<lb/>
天恩事雍正十一年七月二十五日内閣寄到雍正十<lb/>
<pb n="KR2f0009_WYG_215-137b"/>
　　一年六月十七日奉<lb/>
上諭鄂彌逹之子勒世馨年齒尚㓜清話尚未學習問<lb/>
　其漢文亦僅讀完四書所學甚淺尚須著實教導著<lb/>
　仍留伊父任所俟再學習三二年送京請㫖爾等可<lb/>
　傳㫖與鄂彌逹欽此遵<lb/>
㫖寄信前來到<hi>臣</hi>本年八月初二日内閣又寄到本年<lb/>
　　六月二十七日奉<lb/>
上諭鄂彌逹之子勒圖渾著往伊父任所令其用心教<lb/>
<pb n="KR2f0009_WYG_215-138a"/>
　　導朕看鄂彌逹二子俱甚屬平常雖令隨任亦不能<lb/>
　　幫助伊父辦理家事爾等可寄信與鄂彌逹令其加<lb/>
　　意教導務令成人欽此遵<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_215-138b"/>
　<lb/>
　<lb/>
　<lb/>
　聖主洪慈加意教導務令成人以圖報<lb/>
　皇恩於萬一所有感激㣲忱理合繕摺<lb/>
　　奏謝謹<lb/>
　　奏<lb/>
　覽<lb/>
<pb n="KR2f0009_WYG_215-139a"/>
　　雍正十一年十月初四日廣東總督<hi>臣</hi>鄂彌逹謹<lb/>
　奏竊照粤東恵潮二府民人歴年俱有往來廣西四<lb/>
　　川二省及挈眷前往彼地入籍居住者而上年冬<lb/>
　　間為甚<hi>臣</hi>據報業於本年正月委員前往入川及<lb/>
　　入粤西要路稽查竝飭各該縣查造遷民清册咨<lb/>
　　明兩省撫臣行查經於本年三月十二五月初十<lb/>
　　等日<lb/>
　奏明在案猶恐各縣仍有無業貧民復思出境隨諭<lb/>
<pb n="KR2f0009_WYG_215-139b"/>
　　各州縣多方曉諭凡素無恒産者令其自行報明<lb/>
　　給貲送至恩平開平等處耕種更於入川要路如<lb/>
　　恵州之和平連平龍川韶州之樂昌仁化各縣多<lb/>
　　張告示稽查招徠兼預發公項銀兩存貯各縣遇<lb/>
　　有入川民人支給資送來省分發墾荒據各該縣<lb/>
　　報稱自五月以至七月竝無入川民人經過兹於<lb/>
　　八月二十九月初一等日據龍川長樂二縣禀稱<lb/>
　　有入川民人一起三百餘人結夥同行該縣親往<lb/>
<pb n="KR2f0009_WYG_215-140a"/>
　　勸諭各衆啼哭呌號共稱皆有祖父兄弟在川前<lb/>
　　往團聚俱不肯回雖給以路費船隻俱不肯受該<lb/>
　　縣以彼等非同罪犯不便過嚴只得聼其前往止<lb/>
　　勸回十一人等語各到<hi>臣</hi>細加確訪查得此項民<lb/>
　　人原非盡係無業貧民止因雍正五年以前粤東<lb/>
　　民人入川成家者甚衆皆時有信息往來回粤接<lb/>
　　取親屬前往完聚又有棍徒聳動引誘從中覓利<lb/>
　　包攬引路送人入川揚言川省膏腴每田種一石<lb/>
<pb n="KR2f0009_WYG_215-140b"/>
　　可收糓百餘石百物俱賤易於資生以致愚民垂<lb/>
　　涎賣棄現在産業挾貲而行雖多方曉示給以房<lb/>
　　屋居住田土墾耕無如彼等惑於川省逸樂之説<lb/>
　　不願本省墾荒又恐散行勸阻竟寫傳單㑹衆同<lb/>
　　行查粤東現在早稲收成甚属豐稔雖米糓最貴<lb/>
　　之州縣每石時價不過一兩晚稲茂秀盛於早稲<lb/>
　　民間日用原無艱苦而愚民易惑難曉猶復輕去<lb/>
　　其鄉<hi>臣</hi>據報除委員擕帶公費銀兩前往招徠如<lb/>
<pb n="KR2f0009_WYG_215-141a"/>
　　願回籍者給貲送至開平墾荒其實有父兄在川<lb/>
　　不肯回者委員給照護送往川親至川省查明安<lb/>
　　插一面再行出示密諭各州縣查明無産業者即<lb/>
　　資送至省給貲安插竝預委糧驛道陶正中於有<lb/>
　　可墾荒地處所多造屋宇便民居住一面仍将引<lb/>
　　誘棍徒密行查拏外理合據實<lb/>
　奏明伏乞<lb/>
皇上睿鑒謹<lb/>
<pb n="KR2f0009_WYG_215-141b"/>
　奏<lb/>
民不懐土輕棄故鄉此惡風也當竭力挽回母使任意<lb/>
流蕩<lb/>
　　同日又<lb/>
　奏為恭繳<lb/>
硃批原摺事竊<hi>臣</hi>㑹同提<hi>臣</hi>張溥議覆潮州鎮總兵官<lb/>
　　范毓䭲條陳兵丁令於本藝之外兼習别様器械<lb/>
　　不便定為章程一摺奉有<lb/>
<pb n="KR2f0009_WYG_215-142a"/>
硃批仰見我<lb/>
皇上明目逹聰芻蕘必採<hi>臣</hi>等荷䝉<lb/>
聖訓諄切誥誡嗣後益當虚懐集益不敢稍露鄙薄詞<lb/>
　　色以仰副<lb/>
皇上廣開言路之盛心所有奉到<lb/>
硃批原摺理合恭繳謹<lb/>
　奏<lb/>
實能如此存心始克稱集思廣益也<lb/>
<pb n="KR2f0009_WYG_215-142b"/>
　　雍正十一年十一月十五日廣東總督<hi>臣</hi>鄂彌逹<lb/>
　　廣東廵撫<hi>臣</hi>楊永斌謹<lb/>
　奏為勞臣遺澤在人龥懇破格加<lb/>
恩以酬懋績以愜輿情事竊查有原任粤東撫<hi>臣</hi>王來<lb/>
　　任者念切民瘼澤入人心距今六十餘年老幼謳<lb/>
　　思常如一日<hi>臣</hi>等涖粤以來濵海耆民屢經環轅<lb/>
　　攀輿龥<lb/>
　題加封祗因王來任曾因<lb/>
<pb n="KR2f0009_WYG_215-143a"/>
　　京察自陳罷免從前歴任督撫俱以與例不符致下<lb/>
　　　情未能<lb/>
　上逹<hi>臣</hi>等伏查王來任於康熙四年莅任粤東兵燹甫<lb/>
　　　靖民困未蘇又平靖兩藩軍興供億徵派浩繁每<lb/>
　　　嵗虚糜<lb/>
　　國帑二百四十餘萬復因海氛未靖議者特嚴邉界<lb/>
　　　濵海五十里禁民毋得居住往來頻年轉徙一遷<lb/>
　　　再遷蕩廬舍為平原棄膏腴為荆莾採捕者謀生<lb/>
<pb n="KR2f0009_WYG_215-143b"/>
　　　無策煎曬者度日無資縮地移民因噎廢食王來<lb/>
　　　任甫及下車疏除六害周詳剴切俱䝉<lb/>
聖祖仁皇帝俞允其卓卓可述者開數萬頃良田而流民<lb/>
　　　安集裁百餘萬兵餉而<lb/>
　　國課充盈汰雜派以恤民財而正供無缺革夫役以<lb/>
　　　紓民力而南畝有秋嚴扳誣而善良安枕禁抽剝<lb/>
　　　而市鎮寧居諸如消弭反側善政多端迨康熙七<lb/>
　　　年間王來任病篤垂危遺疏展界䝉<lb/>
<pb n="KR2f0009_WYG_215-144a"/>
聖祖仁皇帝恩准弛禁哀鴻初定共慶再生凋瘵之餘羣<lb/>
　　　登袵席宜其流澤綿長環海尸祝也及病卒之日<lb/>
　　　白叟黄童環轅號泣家懸遺像户供名牌愛敬之<lb/>
　　　誠久而愈篤兹復據各府州縣紛紛呈詳前來<hi>臣</hi>
　　　等查王來任籍𨽻奉天其子孫之貴賤有無俱已<lb/>
　　　無從稽訪而粤中耆老匍匐再三仰希<lb/>
　綸誥之褒揚冀顯勞臣之功績民情如此益信直道不<lb/>
　　　冺亷吏可為伏念我<lb/>
<pb n="KR2f0009_WYG_215-144b"/>
　皇上崇徳報功凡大吏實心愛民勤勞為<lb/>
　　國俱得入賢良祠以昭<lb/>
　恩眷若王來任興利除害輿論僉同布徳當年邀榮此<lb/>
　　　日似應懇<lb/>
　恩優䘏復職加封崇祀賢良以慰輿情以旌功徳者也<lb/>
　　　縁王來任曾經自陳罷免不便冐昧具<lb/>
　　題可否不拘成例格外<lb/>
　褒崇併應否另行<lb/>
<pb n="KR2f0009_WYG_215-145a"/>
　題請之處伏乞<lb/>
皇上批示遵行<hi>臣</hi>等謹合詞具<lb/>
　奏<lb/>
具疏題請可也<lb/>
　　同日又<lb/>
　奏為恭懇<lb/>
聖恩准留鹽場効力事竊照原任肇慶府通判朱瀚經<lb/>
　　前撫<hi>臣</hi>傅㤗借補惠州府屬歸善縣知縣嗣於雍<lb/>
<pb n="KR2f0009_WYG_215-145b"/>
　　正八年到任後見該員才非肆應歸善為恵州附<lb/>
　　郭首邑恐難以勝任隨将該員調補瓊州府㑹同<lb/>
　　縣給咨送部引<lb/>
見該員於上年三月回至粤省正擬到任接准部咨以<lb/>
　　該員歸善縣任内失察賭具例議革職隨經<hi>臣</hi>等<lb/>
　　援例<lb/>
　題請留粤以知縣以下酌量委用䝉<lb/>
恩俞允續又因該員歸善縣任内先有失察陳理等誣<lb/>
<pb n="KR2f0009_WYG_215-146a"/>
　　良為盜一案本年八月復准部咨革職在案查該<lb/>
　　員才具雖非敏幹居官猶無劣蹟兩次㕘革俱屬<lb/>
　　因公罣誤且年力尚强堪供驅策<hi>臣</hi>查粤東塩場<lb/>
　　在在需員料理從前效力各員俱經陸續期滿現<lb/>
　　在需員接管朱瀚勤謹小心在粤年久風土熟悉<lb/>
　　料理塩場事務尚可勝任仰懇<lb/>
聖恩准其在場效力三年之後如果實心報效另行具<lb/>
　題請<lb/>
<pb n="KR2f0009_WYG_215-146b"/>
㫖開復彼斥革廢員復䝉<lb/>
天恩留粤委用自必愈加感奮矣為此繕摺<lb/>
　奏明仰邀<lb/>
皇上睿鑒倘䝉<lb/>
聖恩俞允伏乞<lb/>
敕部查照施行<hi>臣</hi>等謹合詞具<lb/>
　奏<lb/>
據奏朱瀚原係調簡之員復經兩案革職其庸常可知<lb/>
<pb n="KR2f0009_WYG_215-147a"/>
況鹽場事務弊竇多端必精明强幹方能搜剔豈勤謹<lb/>
小心四字所能勝任朕意以為此舉無益汝其再加斟<lb/>
酌<lb/>
　　廣東總督<hi>臣</hi>鄂彌逹謹<lb/>
　奏為恭報粤東晚稲收成分數仰祈<lb/>
睿鑒事竊照粤東地方仰頼<lb/>
皇上洪仁雨暘時若目今晚稲業已登場萬民樂業四<lb/>
　　野歡騰兹據布政使甘汝來将各屬晚稲收成分<lb/>
<pb n="KR2f0009_WYG_215-147b"/>
　　數彚報前來<hi>臣</hi>查廣州府屬南海畨禺東莞順徳<lb/>
　　新㑹香山清逺花縣收成俱九分龍門增城新安<lb/>
　　新寜三水收成俱八分從化縣計有十分收成南<lb/>
　　䧺府屬保昌始興二縣收成俱九分以上韶州府<lb/>
　　屬曲江仁化二縣收成俱七分樂昌乳源英徳翁<lb/>
　　源四縣皆八分以上收成恵州府屬歸善博羅海<lb/>
　　豐陸豐河源龍川和平連平永安長寜等十州縣<lb/>
　　俱八分以上收成潮州府属海陽潮陽掲陽饒平<lb/>
<pb n="KR2f0009_WYG_215-148a"/>
　　普寜澄海大埔恵來等州縣俱九分收成肇慶府<lb/>
　　屬徳慶髙要開平恩平廣寜四㑹鶴山收成俱九<lb/>
　　分髙明縣收成約七分新興陽春陽江封川開建<lb/>
　　俱有八分收成髙州府屬茂名信宜化州石城收<lb/>
　　成皆九分電白縣計有十分收成吳川縣約有八<lb/>
　　分收成雷州府屬海康遂溪徐聞三縣均有九分<lb/>
　　收成亷州府屬合浦欽州靈山三州縣收成俱九<lb/>
　　分以上瓊州府屬瓊山澄邁儋州臨髙㑹同樂㑹<lb/>
<pb n="KR2f0009_WYG_215-148b"/>
　　崖州陵水萬州安定文昌感恩昌化等州縣俱八<lb/>
　　分以上收成嘉應州平逺鎮平收成俱九分興寜<lb/>
　　長樂約八分以上收成羅定州計有九分收成東<lb/>
　　安西寜二縣收成皆九分以上連州收成約有八<lb/>
　　分以上陽山連山二縣均有九分收成至各屬米<lb/>
　　價每石自五錢八分以至一兩不等今新米上市<lb/>
　　價值日平皆由我<lb/>
皇上敬<lb/>
<pb n="KR2f0009_WYG_215-149a"/>
天勤民精誠感格是以海隅蒼生咸䝉樂利<hi>臣</hi>不勝踴躍<lb/>
　　　懽忭之至理合繕摺奏<lb/>
　聞伏乞<lb/>
　皇上睿鑒謹<lb/>
　　奏<lb/>
　晚稻收成分數米糧價值情形以手加額覽焉凡此莫<lb/>
　非卿等公忠任事能令盜息姦消民情暢遂有以感召<lb/>
天和之所致比年以來粤東嵗豐米賤實為向日所罕聞<lb/>
<pb n="KR2f0009_WYG_215-149b"/>
　者際此休徵當愈加寅畏更勉公忠不可稍萌盈滿恣<lb/>
　肆之念也戒之敬之<lb/>
　　　雍正十一年十二月初四日廣東總督<hi>臣</hi>鄂彌逹<lb/>
　　　廣東廵撫<hi>臣</hi>楊永斌謹<lb/>
　　奏為遵<lb/>
　㫖奏覆事竊照廣東布政司甘汝來以瓊州府属距省<lb/>
　　　遥逺各營兵餉請就近撥交海南道員收支等由<lb/>
　　　具<lb/>
<pb n="KR2f0009_WYG_215-150a"/>
　奏奉<lb/>
上諭布政司衙門為一省錢糧總滙各營兵餉俱應由<lb/>
　司庫給發若圖省便就近支領将來必滋弊端此乃<lb/>
　必不可行者惟是廣東瓊州去省一千六七百里且<lb/>
　往來渡海與内地不同似應變通辦理著甘汝來将<lb/>
　伊所奏及朕此㫖與督撫閲看悉心定議具奏欽此<lb/>
　　欽遵仰見我<lb/>
皇上睿慮周詳杜弊防微之至意伏查瓊州距省甚遠<lb/>
<pb n="KR2f0009_WYG_215-150b"/>
　　又復隔海各營夏秋冬三季兵餉向來原係将該<lb/>
　　府各属地丁就近撥給由瓊州府知府支放止緣<lb/>
　　撥給不敷是以春季仍赴司庫支領業於雍正九<lb/>
　　年經前督<hi>臣</hi>郝玉麟㑹同<hi>臣</hi>鄂彌逹<lb/>
　題明准部議覆遵行在案今據甘汝來<lb/>
　奏請嗣後每年由布政司衙門撥定各州縣地丁數<lb/>
　　目改交海門道衙門收支按季散給每年銷算兵<lb/>
　　馬錢糧之時由該道造冊移付布政司報銷其瓊<lb/>
<pb n="KR2f0009_WYG_215-151a"/>
　　屬每年地丁不敷支給之數查粤省海闗經收海<lb/>
　　口税銀每年不下三萬餘兩可以就近撥兑充支<lb/>
　　等語<hi>臣</hi>等悉心商酌瓊州歴年兵餉夏秋冬三季<lb/>
　　原撥該府地丁就近支給惟春季仍行赴省領支<lb/>
　　甘汝來議請交海南道員收放不敷銀兩以海闗<lb/>
　　税銀兑支既免逺渉風濤不虞遅誤兼有道員經<lb/>
　　理無慮侵那所議尚屬妥協應如所請變通辦理<lb/>
　　将向來夏秋冬三季兵餉由該知府支給者今統<lb/>
<pb n="KR2f0009_WYG_215-151b"/>
　　歸該道收放以専責成至每年銷算届期該道仍<lb/>
　　冊送藩司滙總彚報其各州縣解交道庫之時并<lb/>
　　令造冊報明藩司存案<hi>臣</hi>等仰承<lb/>
聖謨因地制宜事属可行理合<lb/>
　奏覆再查<lb/>
　奏銷仍由藩司彚報於定例原無更張應否止将縁<lb/>
　　由咨部存案無庸另行定例之處伏乞<lb/>
皇上批示遵行<hi>臣</hi>等謹合詞具<lb/>
<pb n="KR2f0009_WYG_215-152a"/>
　奏<lb/>
瓊州各營兵餉照所議行其兑支收放等務應具題者<lb/>
具疏題請應咨部者咨部存案<lb/>
　　同日又<lb/>
　奏為據情奏明仰祈<lb/>
聖鑒事據原任肇慶府知府楊以寜呈稱以寜由舉人<lb/>
　　選授四川温江縣知縣雍正二年出口管理义木<lb/>
　　多糧務雍正四年引<lb/>
<pb n="KR2f0009_WYG_215-152b"/>
見奉<lb/>
㫖以廣東緊要知府缺用雍正六年補授肇慶府知府<lb/>
　　因前署羅定州任内經手倉榖未清被𠫭又因阿<lb/>
　　附阿克敦擬斬監候待罪囹圄已經六載本年秋<lb/>
　　審荷䝉<lb/>
皇上天恩改列可矜減等發落此後犬馬餘生皆頼<lb/>
聖恩再造自揣年力未衰冀圖報效情願帶子捐職州<lb/>
　　同楊錡前赴軍前效力贖罪伏乞<lb/>
<pb n="KR2f0009_WYG_215-153a"/>
　題逹等情到<hi>臣</hi>等據此隨查楊以寜於雍正二年出<lb/>
　　口管理糧務與前督<hi>臣</hi>郝玉麟司在义木多地方<lb/>
　　共事數載郝玉麟曾向<hi>臣</hi>等言及楊以寜辦理軍<lb/>
　　需尚屬妥協今幸䝉<lb/>
聖恩已将楊以寜從寛減等<hi>臣</hi>等查楊以寜才具可用<lb/>
　　年力未衰且曾在軍前數載諳練邉情與其安插<lb/>
　　為民置之閒散不如令其效力圖報<lb/>
　國恩今據楊以寜情願帶子前往軍前情詞懇切<hi>臣</hi>
<pb n="KR2f0009_WYG_215-153b"/>
　　等謹據情奏<lb/>
聞可否送部引<lb/>
見命往軍前效力贖罪伏乞<lb/>
皇上批示遵行<hi>臣</hi>等謹合詞具<lb/>
　奏<lb/>
巳有㫖諭部矣<lb/>
　　同日又<lb/>
　奏為人才難得據情奏<lb/>
<pb n="KR2f0009_WYG_215-154a"/>
聞仰祈<lb/>
睿鑒事雍正十年四月内據原任廣東按察使黄文煒<lb/>
　　詳稱據原任海豐縣知縣王者輔呈請願赴軍前<lb/>
　　效力仰報<lb/>
聖恩等情經行恵州府查議去後隨據恵州府知府吴<lb/>
　　簡民覆稱查得原任海豐令王者輔任事時操守<lb/>
　　潔清辦事敏決盜賊屛跡塵案俱清海豐士民至<lb/>
　　今愛戴以故其應賠銀一千三百餘兩皆百姓争<lb/>
<pb n="KR2f0009_WYG_215-154b"/>
　　先代納其致罪事由實縁雍正五六兩年粤東州<lb/>
　　縣尚未議給飬㢘一切公捐又皆派於州縣該令<lb/>
　　火耗税契照舊徵收俱屬辦公非同入已有案可<lb/>
　　查今該令因賠項已清得邀減等感激<lb/>
聖恩願赴軍前效力雖無成例可援但該令年力强壮<lb/>
　　辦事精明實属有用之才相應俯如所請轉懇<lb/>
　題逹等情到司轉詳到<hi>臣</hi>等據此查該令在粤居官<lb/>
　　實心任事聲名甚好<hi>臣</hi>雍正八年初到粤東即巳<lb/>
<pb n="KR2f0009_WYG_215-155a"/>
　　訪聞<hi>臣</hi>署向無幕客因於上年五月内将王者輔<lb/>
　　𫝊入署中令其料理一切事務細加觀察今試看<lb/>
　　已将二載實属人品端方辦事敏練且於粤省情<lb/>
　　形以及營伍鹽政均能熟悉似此有用之才廢棄<lb/>
　　殊屬可惜<hi>臣</hi>仰體<lb/>
皇上愛惜人才寸長必錄之至意謹繕摺據實奏<lb/>
聞可否将王者輔送部引<lb/>
見恭候<lb/>
<pb n="KR2f0009_WYG_215-155b"/>
皇上批示遵行再查該令係江南天長縣人由生員保<lb/>
　　舉於雍正五年三月内引<lb/>
見奉<lb/>
㫖王者輔著補授海豐縣知縣人甚去得著行知該督<lb/>
　撫欽此嗣因與恵州府知府張象乾互掲幷㕘治罪<lb/>
　　贓完減徒於雍正九年到省城五仙驛已将滿限<lb/>
　　合并聲明<hi>臣</hi>謹㑹同撫<hi>臣</hi>楊永斌合詞具<lb/>
　奏<lb/>
<pb n="KR2f0009_WYG_215-156a"/>
　備叙願赴軍前效力情詞具疏題請同楊以寜一併送<lb/>
　部引見<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_215-156b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻二百十五之三<lb/>
<pb n="KR2f0009_WYG_215-157a"/>
　欽定四庫全書<lb/>
硃批諭㫖巻二百十五之四<lb/>
硃批鄂彌逹奏摺<lb/>
　　　雍正十二年二月初四日廣東總督<hi>臣</hi>鄂彌逹廣<lb/>
　　　東廵撫<hi>臣</hi>楊永斌謹<lb/>
　　奏為奏明事雍正十一年八月二十八日内閣寄到<lb/>
　　　四川督<hi>臣</hi>黄廷桂撫<hi>臣</hi>憲德㑹<lb/>
　　奏裁汰勇健兵丁簡居仁假冒外委把總職銜一摺<lb/>
<pb n="KR2f0009_WYG_215-157b"/>
　　　奉<lb/>
　㫖黄廷桂憲徳奏摺可抄錄寄與各省督撫閲看著留<lb/>
　　心訪察若勇健營裁汰回籍之兵丁有生事不法及<lb/>
　　假冒職銜者著地方官嚴拏遵照前㫖従重治罪不<lb/>
　　許寛貸欽此鈔寄到<hi>臣</hi>等准此遵查粤東原選送勇<lb/>
　　　健兵丁七十名在京挑退五名在陜挑汰二十一<lb/>
　　　名俱已陸續回粤當經飭令回籍安業在案兹奉<lb/>
　諭㫖著<hi>臣</hi>等留心訪察遵即宻查去後随據各該地方<lb/>
<pb n="KR2f0009_WYG_215-158a"/>
　　官覆稱現在汰回兵丁俱各守分安業竝無假冒<lb/>
　　職銜亦無生事不法除宻諭各該地方官仍不時<lb/>
　　加意訪查無得徇縦外理合繕摺奏<lb/>
聞伏祈<lb/>
皇上睿鑒<hi>臣</hi>等謹合詞具<lb/>
　奏<lb/>
此輩行止率多不端須加意訪察毋忽汝等於從前選<lb/>
送時糜費過當咎已難辭若再失於徇縱則不知汝等<lb/>
<pb n="KR2f0009_WYG_215-158b"/>
具何面皮而不愧赧也<lb/>
　　同日又<lb/>
　奏為奏<lb/>
聞事竊照粤東地處海濵颶風時作然或旋發旋止是<lb/>
　　以民間不致漂揺兹於雍正十一年九月十四日<lb/>
　　據髙州府詳報本年八月二十一夜吳川縣地方<lb/>
　　颶風陡作大雨如注潮水湧漲兵民房屋倒塌者<lb/>
　　一百四十三户其尚堪修葺者六百五十八户吹<lb/>
<pb n="KR2f0009_WYG_215-159a"/>
　　去上盖者一百一十八户商漁船漂沒者一十七<lb/>
　　隻其擊破尚堪修理者九隻淹斃男婦二百三十<lb/>
　　一名口災傷田禾四頃八十四畝又石城縣地方<lb/>
　　飄失漁船三隻飄沒水手三名又據雷州府詳報<lb/>
　　遂溪縣地方八月二十一夜颶風陡發倒塌民房<lb/>
　　三十九户其坍塌尚堪修葺者二百一十六户吹<lb/>
　　去上盖者五十三户商漁船飄沒者八隻其擊破<lb/>
　　尚堪修理者二十八隻淹壓身死男婦八十二名<lb/>
<pb n="KR2f0009_WYG_215-159b"/>
　　口又海康縣地方擊壊漁船六隻淹斃水手二名<lb/>
　　嗣又據護理髙雷㢘鎮總兵印務姚源忠呈報電<lb/>
　　白吳川<graphic n="KR1681" url="https://raw.githubusercontent.com/kanripo/KR-Gaiji/master/images/KR1681.png" mimeType="image/png"/>州海安各營寨礮臺戰船多有損壊各<lb/>
　　到<hi>臣</hi>隨即飛委髙雷㢘道毛世榮㑹同各該府擕<lb/>
　　帶存公銀兩星往被風各縣賑恤去後嗣據該道<lb/>
　　呈報遵即親詣各處分别賑給查沿海居民房屋<lb/>
　　被風損壊者皆係草房全塌者每户給銀一兩其<lb/>
　　尚堪修葺者每户給銀五錢吹去上盖者每户給<lb/>
<pb n="KR2f0009_WYG_215-160a"/>
　　錢三百文修理已經足用至田禾被傷者每畝給<lb/>
　　銀一錢商漁船全壊者每隻給銀三兩其尚堪修<lb/>
　　補者每隻給銀一兩五錢淹斃男婦每名口發銀<lb/>
　　四兩給各親屬以資殯𦵏實共賑恤銀一千三百<lb/>
　　七十三兩零按户支給俱各得所至損壊礮臺等<lb/>
　　項俱經飛飭該管文武勘估動項修理各在案嗣<lb/>
　　於十月二十二日又據瓊州鎮<hi>臣</hi>李順呈報本年<lb/>
　　九月十八二十三等日瓊屬地方颶風驟雨各協<lb/>
<pb n="KR2f0009_WYG_215-160b"/>
　　營寨城垣垜口礟臺營房烟墩望樓多有損壊又<lb/>
　　北洋地方有商船被風飄流抵岸飄失水手三名<lb/>
　　等因到<hi>臣</hi>隨飛檄瓊州府確查詳報併照髙雷一<lb/>
　　例賑恤去後嗣據該府報稱查得被風擊碎商漁<lb/>
　　船二十八隻擊損船二十一隻淹斃九人其生存<lb/>
　　難民皆已捐給口糧逓送回籍所費無多無庸動<lb/>
　　支公項田禾仍有八分以上收成其營房等項現<lb/>
　　在估計請領藩庫公項修理等由到<hi>臣</hi>據此除行<lb/>
<pb n="KR2f0009_WYG_215-161a"/>
　　　回加意撫恤無使一夫失所致厪<lb/>
　聖懐併刻期鳩工速将營房等項修整具報外所有髙<lb/>
　　　雷瓊三府前後被風情形及<hi>臣</hi>等委員賑恤縁由<lb/>
　　　理合繕摺奏<lb/>
　聞伏乞<lb/>
　皇上睿鑒<hi>臣</hi>等謹合詞具<lb/>
　　奏<lb/>
　粤東近年以來颶風頗甚汝等當體究致災之由講求<lb/>
<pb n="KR2f0009_WYG_215-161b"/>
　消弭之道抑或建立<lb/>
　風神祠修省籲禱仰邀<lb/>
神明佑庇永息狂飈恵此下民然非國之常典作汝等意<lb/>
　見從俗賽祀庶㡬合宜<lb/>
　　　雍正十二年二月十九日廣東總督<hi>臣</hi>鄂彌逹廣<lb/>
　　　東廵撫<hi>臣</hi>楊永斌謹<lb/>
　　奏為奏<lb/>
　聞事本年正月初十日據潮州府普寜縣禀稱上年封<lb/>
<pb n="KR2f0009_WYG_215-162a"/>
　　印後訪有掲陽縣人陳武瑞散符惑衆當即拏獲<lb/>
　　到案搜出紙符四十五張符上鈐盖木印有天圓<lb/>
　　泰寳字様除現在密拏黨羽訊究外理合禀明等<lb/>
　　因連繳紙符到<hi>臣</hi>等隨即密行潮州鎮潮州府確<lb/>
　　查夥黨毋任匪徒兔脱無辜牽累并星飛㑹委<hi>臣</hi>
　　標把總黄雲龍增城縣廵檢張中立前往協同地<lb/>
　　方官嚴查密訪有無謀為不法情事去後續據該<lb/>
　　鎮府先後禀報案内匪首匪黨實共二十三人俱<lb/>
<pb n="KR2f0009_WYG_215-162b"/>
　　已陸續全獲縁有海陽縣人王阿童欲打刦棉湖<lb/>
　　寨富户製造紙符布旗詭云符可護身旗可召鬼<lb/>
　　騙人入夥經給陳阿吉紙符五十張又給甘阿繒<lb/>
　　紙符五十張小布旗一十二塊嗣陳阿吉領符入<lb/>
　　手即交陳武瑞轉散其甘阿繒所領符旗尚未散<lb/>
　　給俱於店主詹祥宜家搜出訊據領符之吳阿聘<lb/>
　　羅義和陳阿四等各供吐不諱其所造木印訊據<lb/>
　　王阿童供稱寄藏在老婦董孝嬸家當經起出小<lb/>
<pb n="KR2f0009_WYG_215-163a"/>
　　木板一塊與符上木印騐對相符等因到<hi>臣</hi>等據<lb/>
　　此查陳武瑞散符一案據該府縣訊據王阿童自<lb/>
　　認為首製造符旗歴歴不諱各犯亦供證僉同細<lb/>
　　騐其紙符點畫状類巫師邪術符上木印亦與道<lb/>
　　士木刻印記相似其所造布旗編立號數潦草不<lb/>
　　堪明係無頼棍徒嵗暮無依倡謀搶刦其領符各<lb/>
　　犯有實係同夥知情者亦有無知鄉愚惑於邪教<lb/>
　　一時誤受者今匪首匪黨俱經全獲除一面提犯<lb/>
<pb n="KR2f0009_WYG_215-163b"/>
　　來省確訊實情分别情罪輕重歸結外所有散符<lb/>
　　惑衆及拏獲人犯縁由理合先行奏<lb/>
聞并将繳到符旗進呈<lb/>
御覽<hi>臣</hi>等謹合詞具<lb/>
　奏<lb/>
此案匪犯雖無謀為不軌形跡然擅敢製造符旗邀結<lb/>
夥黨希圖搶刦富户其情亦甚屬可惡起意創謀及實<lb/>
係入夥者自當分别首從嚴懲示儆毋俾疎漏至於無<lb/>
<pb n="KR2f0009_WYG_215-164a"/>
知被惑鄉愚情有可原者應予從寛歸結須加意斟酌<lb/>
辦理庶不致輕重失宜<lb/>
　　廣東總督<hi>臣</hi>鄂彌逹謹<lb/>
　奏為奏<lb/>
聞事竊照粤東地方仰頼<lb/>
皇上福庇雨暘時若屢登大有<hi>臣</hi>於上年冬底廵視肇<lb/>
　　慶各屬雨澤優渥二麥豐茂現今陸續收穫入春<lb/>
　　以來雨水霑足早稲漸次栽蒔仰荷<lb/>
<pb n="KR2f0009_WYG_215-164b"/>
皇上至誠感召将來豐稔可期近據所屬報稱米價俱<lb/>
　　平自六錢以至一兩一二錢不等油菜園蔬俱皆<lb/>
　　茂盛恐厪<lb/>
聖懐謹繕摺奏<lb/>
聞伏乞<lb/>
皇上睿鑒謹<lb/>
　奏<lb/>
覽粤東雨澤麥禾情形及米糧價值朕懐曷勝欣慰<lb/>
<pb n="KR2f0009_WYG_215-165a"/>
　　雍正十二年三月初一日廣東總督<hi>臣</hi>鄂彌逹謹<lb/>
　奏為恭進礮位事竊<hi>臣</hi>於雍正十一年五月内恭<lb/>
　進九節大礮一位敬呈<lb/>
御覽随於九月内准辦理軍機處大學士伯<hi>臣</hi>鄂爾㤗<lb/>
　　鈔發一件為遵<lb/>
㫖議奏事令<hi>臣</hi>将九節銅礮如式製造七位即送來京<lb/>
　　一併轉送軍營并令<hi>臣</hi>再照造二十位陸續運送<lb/>
　　來京備用等因到<hi>臣</hi>當即遴匠選料如式製造業<lb/>
<pb n="KR2f0009_WYG_215-165b"/>
　　於本年二月初十日造成八位解送至京具摺奏<lb/>
聞<hi>臣</hi>隨即趕緊接造現在又造成十位俱經試放騐看<lb/>
　　均屬穏妥謹将現造銅礮十位并礮子五百箇解<lb/>
　　送備用其餘十位亦已鑄造将成容即隨後齎送<lb/>
　　理合繕摺奏<lb/>
聞伏乞<lb/>
皇上睿鑒謹<lb/>
　奏<lb/>
<pb n="KR2f0009_WYG_215-166a"/>
據奏解送銅礮十位到京知道了甚好<lb/>
　　雍正十二年四月初八日廣東總督<hi>臣</hi>鄂彌逹廣<lb/>
　　東廵撫<hi>臣</hi>楊永斌謹<lb/>
　奏為要地需員酌請調補以收實效事竊查州縣一<lb/>
　　官必得人地相宜庶不致貽誤地方兹有肇慶府<lb/>
　　屬之新興縣崇山峻嶺巖谷深邃所屬瓮洞等處<lb/>
　　向為盜賊濳藏之藪甚是險隘目今地方雖屬安<lb/>
　　静然必防範周密預為留心稽查使宵小無所托<lb/>
<pb n="KR2f0009_WYG_215-166b"/>
　　足方不致将來有飬姦之患又地當髙雷等府孔<lb/>
　　道遞觧人犯護送錢糧絡繹不絶實係衝要之區<lb/>
　　現任知縣許湜到任半載雖屬小心謹慎而才識<lb/>
　　短淺不克勝任恐致貽誤地方<hi>臣</hi>等查有髙明縣<lb/>
　　知縣胡國楷者熟悉地方情形辦事老成練逹以<lb/>
　　之調補新興縣缺實為人地相宜其髙明縣地方<lb/>
　　亦有基圍要務必得諳練風土之員方克勝任查<lb/>
　　有檢發試用之喬徳徵心地明白辦事誠實今試<lb/>
<pb n="KR2f0009_WYG_215-167a"/>
　　用二年期滿請即以之實授髙明縣則該員必益<lb/>
　　加奮勉矣至許湜才具雖屬中平尚知謹飭自愛<lb/>
　　應俟有簡僻小縣缺出另行<lb/>
　題補查新興等縣均非題補之缺但<hi>臣</hi>等仰體<lb/>
皇上慎重地方量材酌用之意為此繕摺<lb/>
　奏請可否具<lb/>
　題伏乞<lb/>
皇上批示遵行<hi>臣</hi>等謹合詞具<lb/>
<pb n="KR2f0009_WYG_215-167b"/>
　奏<lb/>
将各員缺情節備悉聲明具疏題請<lb/>
　　同日又<lb/>
　奏為謹籌要地倉貯以備民食事竊照粤東瀕海倚<lb/>
　　山全資積貯而各府之中惟東路潮州西路瓊州<lb/>
　　其儲緩備急之策有不可不亟講者謹為<lb/>
皇上陳之潮州居粤東偏距省城千有餘里南枕大海<lb/>
　　東接閩疆人烟稠集山多田少本處榖石除供居<lb/>
<pb n="KR2f0009_WYG_215-168a"/>
　　民食用尚有閩之漳州每嵗來潮告糴在小民只<lb/>
　　圖目前之利既不預偹盖藏而閩粤均係<lb/>
朝廷赤子又未便禁遏兼有附近之南澳碣石兩鎮亦<lb/>
　　時赴潮輓輸倘收成稍歉其勢遂不可支雍正四<lb/>
　　五年間潮郡偶歉石米竟至三四兩不等總縁地<lb/>
　　處極東即欲仰給西路而海運則風信靡常不能<lb/>
　　計日接濟河運則山谿多阻勢難久待此潮郡民<lb/>
　　食宜為籌畫也瓊州逺隔外洋為全粤屏藩重地<lb/>
<pb n="KR2f0009_WYG_215-168b"/>
　　鎮協營寨碁置星羅生齒殷繁啇民雲集該地民<lb/>
　　食每頼髙雷兩郡輓粟接濟惟是本地嵗産榖石<lb/>
　　既不敷一嵗之需而年景之豐歉難憑米價之低<lb/>
　　昻無定倘商販罕到轉輸不及一時騰涌實屬窘<lb/>
　　廹堪虞此瓊郡民食宜為籌畫也<hi>臣</hi>等再四思維<lb/>
　　竊謂潮州一郡應於潮屬之潮陽掲陽海陽三縣<lb/>
　　建倉貯積<hi>臣</hi>等請借支太平闗税銀五萬兩發二<lb/>
　　萬兩交該地方官於秋收後就近陸續購買再将<lb/>
<pb n="KR2f0009_WYG_215-169a"/>
　　二萬兩委員赴西省採買仰懇<lb/>
皇上敇下西撫臣轉飭地方官協同陸續購足運回東<lb/>
　　省存貯查廣潮相距遥逺向來鹽貨各船自廣抵<lb/>
　　潮俱由虎頭門港口出走洋皮地方至神泉港入<lb/>
　　惠來縣徑逹潮陽掲陽海陽<hi>臣</hi>等擬以販到西榖<lb/>
　　暫儲西南倉内俟秋冬風信順利陸續撥運甚為<lb/>
　　穏便計支銀五萬兩除去前項尚餘銀一萬兩合<lb/>
　　算建倉脚費餘銀仍酌量買榖共可貯榖近十萬<lb/>
<pb n="KR2f0009_WYG_215-169b"/>
　　石查由潮邑至掲邑由揭邑至潮州均係一水直<lb/>
　　逹如有急需之處可以及時撥運榖價不致騰昻<lb/>
　　此潮郡積貯之不可不豫也其瓊州一郡則應於<lb/>
　　雷州之徐聞縣建倉貯積<hi>臣</hi>等查向來髙雷米榖<lb/>
　　本運糶於瓊郡瓊郡民食專待給於髙雷第該府<lb/>
　　孤懸海島兵民稠集而惟寄性命於賈客之手甚<lb/>
　　非長䇿查由雷逹瓊道經徐聞縣至海安所渡海<lb/>
　　自徐聞到海安不過二十里許<hi>臣</hi>等請借支闗税<lb/>
<pb n="KR2f0009_WYG_215-170a"/>
　　銀三萬兩交髙雷所屬地方官陸續收買榖石即<lb/>
　　於徐聞縣城建倉存貯除去工料脚費計可貯榖<lb/>
　　六七萬石以備瓊州緩急之需則搬運不難可以<lb/>
　　刻期接應而海上人民不憂艱食此瓊郡積貯之<lb/>
　　不可不豫也以上潮瓊兩府借支銀兩分十年扣<lb/>
　　還其倉厫交與地方官料理每年收買發糶以該<lb/>
　　府同知為専管之官如䝉<lb/>
聖恩俞允所有一應事宜<hi>臣</hi>等即另疏具<lb/>
<pb n="KR2f0009_WYG_215-170b"/>
　題伏乞<lb/>
皇上批示遵行<hi>臣</hi>等謹合詞具<lb/>
　奏<lb/>
儲積米榖原為濟民要務具疏題請候朕裁酌<lb/>
　　廣東總督<hi>臣</hi>鄂彌逹謹<lb/>
　奏為奏<lb/>
聞事竊照粤東荷䝉<lb/>
聖主福庇連嵗豐登<hi>臣</hi>於上年冬底廵視肇慶各屬雨<lb/>
<pb n="KR2f0009_WYG_215-171a"/>
　　澤調勻二麥豐茂入春以來陸續收穫早稲漸次<lb/>
　　栽蒔經於本年二月内奉<lb/>
聞在案兹續據廣韶恵潮等府先後禀報二麥收成俱<lb/>
　　約有八分九分十分不等甚属豐稔昨於清明日<lb/>
　　大雨兩晝夜耕耤前一日大雨一晝夜現今雨水<lb/>
　　霑足秧苖茂盛米價自五錢六分至一兩一錢不<lb/>
　　等四民樂業皆我<lb/>
皇上至誠感召之所至也<hi>臣</hi>恐厪<lb/>
<pb n="KR2f0009_WYG_215-171b"/>
聖懐謹繕摺奏<lb/>
聞伏乞<lb/>
皇上睿鑒謹<lb/>
　奏<lb/>
粤東二麥豐收雨水霑足及稲茂米賤各情形朕以手<lb/>
加額覽之<lb/>
　　同日又<lb/>
　奏為請定廵鹽専弁以清私販事竊照疏引辦課莫<lb/>
<pb n="KR2f0009_WYG_215-172a"/>
　　如緝私而緝私非有專員私梟究不能杜向來積<lb/>
　　慣梟徒窩囤販賣頑貪性成弁役盤拏公然抗拒<lb/>
　　此軰今日敢為䀋梟他日即可為巨盜為匪作姦<lb/>
　　勢将無所不至前經於東西兩路遴委員弁帶役<lb/>
　　緝拏邇來官引頗能疏通積梟漸次斂跡惟是粤<lb/>
　　省鹽務頭緒紛繁如福建長汀一埠帑課繁重該<lb/>
　　地界連七邑漳私透越其連城之張元山上杭之<lb/>
　　白蓮塘弔鐘巖歴為漳私總滙又江西之寜都等<lb/>
<pb n="KR2f0009_WYG_215-172b"/>
　　埠俱為閩鹽走漏之區各處辦帑人員耳目難周<lb/>
　　且地方遼濶寥寥數名廵丁不能寸寸把守其該<lb/>
　　地官弁雖有盤查之責然文職各有專司武弁難<lb/>
　　離汛地名為一體盤查實則勢難兼顧屢據長汀<lb/>
　　縣及各委員禀稱堵緝乏人請設専弁<hi>臣</hi>以事闗<lb/>
　　隔省未便徑設員役而官引壅滯實多掣肘伏查<lb/>
　　浙江前督<hi>臣</hi>李衛請設廵鹽千總仰荷<lb/>
皇上俞允<hi>臣</hi>之愚見請於福建之長汀江西之寜都各<lb/>
<pb n="KR2f0009_WYG_215-173a"/>
　　派設廵鹽千總一員帶役五十名於各該埠地分<lb/>
　　遣廵緝以杜私鬻之源庶汀帑寜帑可以及時清<lb/>
　　理如䝉<lb/>
恩准所有廵鹽千總無庸另行增設即於現任千把内<lb/>
　　擇其謹慎諳練者酌量派用其廵役工食即於羡<lb/>
　　銀支銷若私鹽杜絶場羨充裕就中撥給甚為兩<lb/>
　　便如此則責成既専堵擒必力於鹺政民風均有<lb/>
　　裨益<hi>臣</hi>謹繕摺具<lb/>
<pb n="KR2f0009_WYG_215-173b"/>
　奏伏祈<lb/>
皇上睿鑒施行謹<lb/>
　奏<lb/>
該部議奏<lb/>
　　雍正十二年五月初四日廣東總督<hi>臣</hi>鄂彌逹謹<lb/>
　奏為<lb/>
　奏報開墾田畆安插人民事<hi>臣</hi>莅粤數載仰體<lb/>
聖主鄭重民食之至意經委糧驛道陶正中勘丈廣肇<lb/>
<pb n="KR2f0009_WYG_215-174a"/>
　　二府荒地招集窮民酌動存公墾荒銀兩給發墾<lb/>
　　種編甲安插限年陞科復檄行髙雷等府一體清<lb/>
　　查踏勘招墾又韶州府屬猺山一帶荒地亦多并<lb/>
　　委廣南韶連道馮元方親詣查明督令猺人開墾<lb/>
　　俱經<hi>臣</hi>先後奏<lb/>
聞在案兹據各道府呈報開墾畆數前來查糧驛道陶<lb/>
　　正中督率番禺等縣共墾荒地二十一萬零一百<lb/>
　　三十餘畆共安佃七千零三十名内安插欲往川<lb/>
<pb n="KR2f0009_WYG_215-174b"/>
　　之民人七百三十名又雷州府知府王鐸督率遂<lb/>
　　溪等縣陸續共墾税田六萬二千九百餘畆共計<lb/>
　　安插髙雷貧民二千五百餘户又廣南韶連道馮<lb/>
　　元方督率理猺通判楊國棟勸墾韶州府屬猺山<lb/>
　　田地共八百七十餘畆共安插猺人四百一十九<lb/>
　　户<hi>臣</hi>伏思粤東民食屢厪<lb/>
聖懐<hi>臣</hi>凛遵<lb/>
上諭不時勸墾各該道府身先倡率頗著勤勞各縣亦<lb/>
<pb n="KR2f0009_WYG_215-175a"/>
　　能實力奉行躬親勘丈従此野無曠土南畆有秋<lb/>
　　無業窮黎資生有䇿庶可少慰<lb/>
皇上軫念元元之盛心所有各屬現墾畆數安插人民<lb/>
　　縁由理合繕摺奏<lb/>
聞伏祈<lb/>
聖鑒謹<lb/>
　奏<lb/>
督勸有方可嘉之至能如是闢土恵民庶不負封疆重<lb/>
<pb n="KR2f0009_WYG_215-175b"/>
寄也勉為之<lb/>
　　同日又<lb/>
　奏為奏<lb/>
聞事雍正十一年八月内據欽州知州徐志培報稱有<lb/>
　　龍門協營弁兵觧到飄風鬼子小船一隻男婦大<lb/>
　　小共三十四名口訊據船户西利供係東波蔗孤<lb/>
　　綿國人前往暹丹貿易行至東京海面被風擊破<lb/>
　　大船扒過小船逃生因西南風飄到<lb/>
<pb n="KR2f0009_WYG_215-176a"/>
天朝這裏求把小的們送到省城遇有便船附搭回國<lb/>
　　等情理合禀報并将難番男婦給與口糧護送至<lb/>
　　省等因據此<hi>臣</hi>仰體<lb/>
皇上懐柔逺人中外一家之至意當即飭令布政司加<lb/>
　　意撫恤毋致失所俟有便船附搭回國去後兹據<lb/>
　　該司詳稱難番男婦人口俱經給發口糧養贍現<lb/>
　　據船户西利等禀稱有船商黄合興莫𢎞源二船<lb/>
　　前往安南港口貿易甚屬便道懇准搭回等情隨<lb/>
<pb n="KR2f0009_WYG_215-176b"/>
　　飭将難番三十四名口計算歸程給予口糧宣布<lb/>
聖主恩賞分搭二船回國各番俱皆歡忭叩謝所有難<lb/>
　　番歸國緣由相應奏<lb/>
聞謹<lb/>
　奏<lb/>
飄溺之患最為危險憫惻之懐何分中外亟應加意撫<lb/>
恤者<lb/>
　　雍正十二年六月十一日廣東總督<hi>臣</hi>鄂彌逹謹<lb/>
<pb n="KR2f0009_WYG_215-177a"/>
　奏為恭報粤東早稲分數仰祈<lb/>
睿鑒事竊照粤東地方仰荷<lb/>
聖主福庇雨暘時若連嵗豐收本年春間雨澤霑足蒔<lb/>
　　插及時目今早稻登場萬民樂業四野歡騰兹據<lb/>
　　布政使甘汝來将各屬收成分數彚報前來<hi>臣</hi>查<lb/>
　　廣南韶恵潮肇髙雷亷瓊等十府羅定嘉應連州<lb/>
　　等三州各所屬收成俱有十分九分八分不等其<lb/>
　　米價自五錢起以至一兩一錢不等今新米上市<lb/>
<pb n="KR2f0009_WYG_215-177b"/>
　　價值日平此皆由我<lb/>
皇上念切民依精誠感召是以邉海蒼生咸歌樂利謹<lb/>
　　将各處收成早稻分數另繕清單恭呈<lb/>
御覽外理合繕摺奏<lb/>
聞謹<lb/>
　奏<lb/>
覽早稲分數米糧價值深為粤民額慶<lb/>
　　同日又<lb/>
<pb n="KR2f0009_WYG_215-178a"/>
　奏為<lb/>
　奏明事<hi>臣</hi>於本年三月内訪有龍門協革職守備何<lb/>
　　大武濳往交趾江萍地方鬻販交鹽營私滋擾及<lb/>
　　右江道出示嚴禁又勾通交趾之人公然扯去<hi>臣</hi>
　　因江萍一帶為中外要隘即密飭欽州文武員弁<lb/>
　　訪緝去後兹於五月内據欽州遊擊丁銓生拏獲<lb/>
　　押解前來訊據供稱於雍正十一年内往江萍販<lb/>
　　賣交塩歴歴不諱查律載私越緣邉闗塞杖一百<lb/>
<pb n="KR2f0009_WYG_215-178b"/>
　　徒三年何大武曾任守備理應奉法惟謹乃敢逃<lb/>
　　匿夷境網利販私情罪尤屬可惡若不嚴加創懲<lb/>
　　不獨透漏交私於粤省塩政大有妨礙且恐将來<lb/>
　　滋生事端貽害匪淺請将何大武竄斥逺方以杜<lb/>
　　姦竇庶使姦匪寒心而邉境獲寜矣伏祈<lb/>
睿鑒施行謹<lb/>
　奏<lb/>
所奏甚是應發遣黑龍江以示懲戒<lb/>
<pb n="KR2f0009_WYG_215-179a"/>
　　雍正十二年七月二十六日廣東總督<hi>臣</hi>鄂彌逹<lb/>
　　謹<lb/>
　奏為恭謝<lb/>
天㤙事竊<hi>臣</hi>保送原任廣東海豐縣知縣王者輔軍前<lb/>
　　效力經部臣帶領引<lb/>
見奉<lb/>
㫖王者輔著命往陜西交與總督劉於義差委效力數<lb/>
　年之後該督将伊有無勞績效力如何之處出具考<lb/>
<pb n="KR2f0009_WYG_215-179b"/>
　語給咨送部請㫖王者輔係因公科斂革職擬斬之<lb/>
　員續以贓銀限内全完減等擬徒結案該員縦才有<lb/>
　可觀而其品行之不端操守之不固顯然可見今鄂<lb/>
　彌逹出具人品端方考語甚屬不合著嚴飭行欽此<lb/>
　　<hi>臣</hi>伏讀之下不勝悚惶縁<hi>臣</hi>到粤之日訪聞該員<lb/>
　　居官聲名尚好随經傳入署内見其人尚樸直令<lb/>
　　其料理一切事務頗屬敏練是以<hi>臣</hi>出具考語保<lb/>
　　送不覺言之失當冒昧之罪夫復何辭荷蒙<lb/>
<pb n="KR2f0009_WYG_215-180a"/>
聖恩髙厚不行交部治罪<lb/>
訓飭成全感懼實深嗣後惟有凛遵<lb/>
聖訓力贖前愆於萬一所有感激㣲忱理合<lb/>
　奏謝伏祈<lb/>
睿鑒謹<lb/>
　奏<lb/>
身膺封疆要任當逺大是務不宜見識淺狹公私界限<lb/>
祗在㡬㣲念慮之間一<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>瞻徇即為負國溺職重則貽<lb/>
<pb n="KR2f0009_WYG_215-180b"/>
累功名事業輕亦難免物議於已毫無裨益無如燭理<lb/>
不明者比比皆然每爭趨些少光榮以圖目前快志遂<lb/>
置日後無限悔吝於不計也此諭亦使撫臣兩司觀之<lb/>
　　雍正十二年十月初八日廣東總督<hi>臣</hi>鄂彌逹廣<lb/>
　　東廵撫<hi>臣</hi>楊永斌謹<lb/>
　奏為奏<lb/>
聞事竊照潮州一郡逼處海洋當春夏南風盛發恐有<lb/>
　　不法姦民走險為匪<hi>臣</hi>等屢經密諭該地文武嚴<lb/>
<pb n="KR2f0009_WYG_215-181a"/>
　　查隨據恵來縣知縣裘曰菊等禀報訪有姦民方<lb/>
　　進安等於本年三月内夥同出海等情當即飛飭<lb/>
　　沿海文武確探嚴拏去後嗣據瓊州鎮<hi>臣</hi>李順報<lb/>
　　稱據福建船户陳長茂禀稱四月十四日船至電<lb/>
　　白放雞洋面被白艚賊船刦去銀物認識賊船寫<lb/>
　　有永成字樣現泊海口等情隨拏到船户黄永成<lb/>
　　供係福建龍溪縣人駕白艚船來瓊貿易四月十<lb/>
　　二日在上下川洋面被盜刦坐賊夥約十餘人多<lb/>
<pb n="KR2f0009_WYG_215-181b"/>
　　係潮州聲音十四日又刦商船一隻至二十九日<lb/>
　　駛至恵來地方各盜登岸始放今纔到瓊等由<hi>臣</hi>
　　等隨即密諭潮守竝密飭各屬作速嚴拏去後據<lb/>
　　報陸續拏獲盜首方進安林廷輝盜夥陳阿抱楊<lb/>
　　陳寳等共十五名觧省訊據供稱同夥一十九人<lb/>
　　於三月二十六日従恵來靖海駕船出口二十七<lb/>
　　日在外洋搶奪魚船一隻換坐二十九日至甲子<lb/>
　　洋奪坐殻船一隻将魚船放回四月初三日刦福<lb/>
<pb n="KR2f0009_WYG_215-182a"/>
　　建客船一隻搶銀一百二十兩衣服十餘件那客<lb/>
　　人不知甚麽姓名因他船行駛甚遅放他去了仍<lb/>
　　坐原船四月初八日到放雞洋面刦福建䑩船一<lb/>
　　隻搶銀一百三十兩衣服二十餘件衆人就換坐<lb/>
　　䑩船那客人也不知甚麽姓名十二日在下川尾<lb/>
　　洋面刦福建客船一隻搶銀四百八十餘兩夏布<lb/>
　　十二桶衣物百餘件衆人就換坐這大船就是如<lb/>
　　今這黄永成的船十四日又刦福建客船一隻搶<lb/>
<pb n="KR2f0009_WYG_215-182b"/>
　　銀七十餘兩衣物百餘件那時也不知客人姓名<lb/>
　　如今纔知是陳長茂衆人仍坐原船於四月二十<lb/>
　　九日夜駛回恵來溪登岸分散等情查各案俱未<lb/>
　　據事主具報<hi>臣</hi>等訪聞密拏嗣據船户陳長茂赴<lb/>
　　瓊鎮禀報始喚到船户黄永成一併質認其各犯<lb/>
　　於四月初三初八刦過之福建客船既無事主具<lb/>
　　報各犯堅供不知姓名現在移咨福建確查俟查<lb/>
　　覆到日再行研訊至案内洋盜一十九人已将盜<lb/>
<pb n="KR2f0009_WYG_215-183a"/>
　　首拏獲并獲夥盜共一十五人内許阿序一名下<lb/>
　　水淹斃尚有餘黨三人未獲現在勒緝另獲究擬<lb/>
　　幷将各犯所供刦過不知姓名之客船移咨閩省<lb/>
　　確查其疎防各文武查明另㕘外所有拏獲洋盗<lb/>
　　縁由謹先行奏<lb/>
聞伏祈<lb/>
聖鑒<hi>臣</hi>等謹合詞具<lb/>
　奏<lb/>
<pb n="KR2f0009_WYG_215-183b"/>
據奏則朕日前所聞可謂不謬矣将疎防員弁查明嚴<lb/>
㕘毋得稍渉徇縱<lb/>
　　雍正十二年十一月十二日廣東總督<hi>臣</hi>鄂彌逹<lb/>
　　謹<lb/>
　奏為恭報粤東秋成分數仰祈<lb/>
聖鑒事竊照粤東地方仰荷<lb/>
聖主福佑連嵗豐登本年晚禾尤為茂盛倍於早稻兹<lb/>
　　據布政使張渠彚報收成分數前來查廣南韶恵<lb/>
<pb n="KR2f0009_WYG_215-184a"/>
　　　潮肇髙雷㢘瓊等府羅定連州嘉應等州各所屬<lb/>
　　　收成俱有八九十分不等其米價自五錢以至九<lb/>
　　　錢五分不等此皆我<lb/>
　皇上勤恤民依感召<lb/>
天和是以年登大有家給人足<hi>臣</hi>不勝歡忭之至謹将各<lb/>
　　　處秋成分數另繕清單恭呈<lb/>
　御覽外理合繕摺奏<lb/>
　聞謹<lb/>
<pb n="KR2f0009_WYG_215-184b"/>
　　奏<lb/>
　以手加額欣慰覽焉皆緣卿等公忠體國恵澤逮民是<lb/>
　以上感<lb/>
天和屢賜豐稔朕嘉與之懐筆難悉諭果能念念不移斯<lb/>
　志可保年年常應休徵勉之勉之通省文武大員将此<lb/>
　諭咸令知之<lb/>
　　　雍正十二年十一月十二日廣東總督<hi>臣</hi>鄂彌逹<lb/>
　　　謹<lb/>
<pb n="KR2f0009_WYG_215-185a"/>
　奏為請<lb/>
㫖事竊照本年九月十七十八等日恵潮地方偶被風<lb/>
　　雨隨經<hi>臣</hi>等委員查勘田禾俱未成災所有查賑<lb/>
　　縁由現經㑹摺<lb/>
　奏報兹據潮恵運同張士璉禀稱潮州府屬之海山<lb/>
　　恵來浦東東界河東河西小江等場柵共飄失鹽<lb/>
　　一萬九千七百包零恵州府屬之南竈桂林海甲<lb/>
　　湖東淡水小晴等場柵共飄失鹽一萬六千四百<lb/>
<pb n="KR2f0009_WYG_215-185b"/>
　　四十包零共算該帑本銀四千一百兩零伏息發<lb/>
　　帑收鹽顆粒俱闗課餉自應按數填補惟是各竈<lb/>
　　曬丁均係窮民若令賠償恐難措辦<hi>臣</hi>仰體<lb/>
皇仁查有餘鹽羨餘銀兩可以抵補可否即将此項銀<lb/>
　　兩扺還帑本免其賠償之處<hi>臣</hi>未敢擅専據實<lb/>
　奏請伏祈<lb/>
皇上特降俞㫖施行謹<lb/>
　奏<lb/>
<pb n="KR2f0009_WYG_215-186a"/>
應如是權宜辦理免其賠償然須明白曉諭不可以為<lb/>
常例致起愚民覬覦非分之想<lb/>
　　雍正十二年十二月十三日廣東總督<hi>臣</hi>鄂彌逹<lb/>
　　謹<lb/>
　奏為奏<lb/>
聞事本年十一月内據潮州鎮<hi>臣</hi>范毓䭲黄岡協副将<lb/>
　　郝忠賢先後報稱福建平和縣地方有匪犯葉揚<lb/>
　　聚集拜把圖謀不軌因伊母生日無戲隨搶荘千<lb/>
<pb n="KR2f0009_WYG_215-186b"/>
　　總戱童三名日夜演唱幷有漳州分防㕔衙役黄<lb/>
　　諧亦在其内經該㕔将黄諧枷號詎葉揚糾黨持<lb/>
　　械破枷搶犯逃入李仔坑該㕔隨㑹同營員圍拏<lb/>
　　獲犯頼枋幷戲童三名暨葉揚妻眷三口葉揚又<lb/>
　　逃入南靖縣翠㣲洞經漳州鎮差撥弁兵拏獲觧<lb/>
　　交漳州府訊據供開同夥二十五人陸續拏獲夥<lb/>
　　黨黄苖張倬等八人尚有餘黨未獲等因禀報到<lb/>
　　<hi>臣</hi>隨經批令該鎮協密諭汛地弁兵加謹廵防毋<lb/>
<pb n="KR2f0009_WYG_215-187a"/>
　　得絲毫聲張如有匪類逃入粤境嚴行查拏去後<lb/>
　　理合奏<lb/>
聞伏祈<lb/>
皇上睿鑒謹<lb/>
　奏<lb/>
此等匪犯應無分疆界嚴督緝捕務獲<lb/>
　　雍正十三年正月二十六日廣東總督<hi>臣</hi>鄂彌逹<lb/>
　　廣東廵撫<hi>臣</hi>楊永斌謹<lb/>
<pb n="KR2f0009_WYG_215-187b"/>
　奏為奏<lb/>
聞請<lb/>
㫖事竊照粤東開墾一案従前廣肇二府承墾税畆經<lb/>
　　<hi>臣</hi>等陸續奏<lb/>
聞并飭司行委各該鄰縣確勘結報在案<hi>臣</hi>等於上年<lb/>
　　八月内經委糧驛道陶正中前往髙雷亷三府㑹<lb/>
　　同該道毛世榮督辦墾政并清查隠税去後節據<lb/>
　　報稱髙雷廉等三府所屬共墾首荒熟田六十七<lb/>
<pb n="KR2f0009_WYG_215-188a"/>
　　萬三千二百餘畆現在飭令核實結報照各該州<lb/>
　　縣原編科則分别陞輸外尚有合浦縣欽州二屬<lb/>
　　田共二十七萬二千一百餘畆巳據各圖甲原業<lb/>
　　民人指地報承但查該州縣西連交趾南濵海島<lb/>
　　東北皆枕崇山舟車不通商販罕至居民種地餬<lb/>
　　口難以覓價完糧且各荒地俱係樹木叢雜墾闢<lb/>
　　既費工本辦賦亦多拮据近據民人聫呈籲懇請<lb/>
　　減原編科則之半限年陞輸疊經該道陶正中等<lb/>
<pb n="KR2f0009_WYG_215-188b"/>
　　偹查情形具禀前來伏查合浦欽州二屬為天南<lb/>
　　最僻之區生計窘窄實與他邑懸殊目今民情效<lb/>
　　順各思務本三旬之内報首至二十七萬餘畝洵<lb/>
　　屬遐方盛事而細民狃於小見望恩幸澤冀得輕<lb/>
　　科可否俯順輿情量従輕減陞輸此實出自<lb/>
天恩非<hi>臣</hi>等所敢擅議如䝉<lb/>
俞允<hi>臣</hi>等即另疏具<lb/>
　題理合先行奏<lb/>
<pb n="KR2f0009_WYG_215-189a"/>
聞請<lb/>
㫖謹<lb/>
　奏<lb/>
百凡皆揆情度理因地制宜而為之何不可之有<lb/>
　　雍正十三年二月十二日兩廣總督<hi>臣</hi>鄂彌逹廣<lb/>
　　東廵撫<hi>臣</hi>楊永斌謹<lb/>
　奏為恭謝<lb/>
天恩事竊<hi>臣</hi>等保送原任廣東羅定州知州王植經部<lb/>
<pb n="KR2f0009_WYG_215-189b"/>
　　臣帯領引<lb/>
見奉<lb/>
㫖王植係革職之員希圖督撫保薦是以凡有差委之<lb/>
　處黽勉效力看來此人才具可用而其居心非屬端<lb/>
　人正士雖此時貌為㢘幹将來得缺任用之後未必<lb/>
　不改操易轍貽累保舉之上司今鄂彌逹既具摺力<lb/>
　薦竝請留粤委用著照所請命往廣東令該督撫留<lb/>
　心委用試看竝将此㫖傳諭鄂彌逹楊永斌知之欽<lb/>
<pb n="KR2f0009_WYG_215-190a"/>
　　此仰見我<lb/>
皇上澄叙官方之至意<hi>臣</hi>等跪讀之下不勝惶悚荷䝉<lb/>
聖恩髙厚教導成全感懼滋深嗣後惟有凛遵<lb/>
訓㫖留心試看倘委用之後該員不思實心報效或有<lb/>
　　改操易轍之處<hi>臣</hi>等即嚴行糾㕘斷不敢稍為姑<lb/>
　　容自貽罪戾謹具摺恭謝<lb/>
天恩伏祈<lb/>
睿鑒謹<lb/>
<pb n="KR2f0009_WYG_215-190b"/>
　奏<lb/>
汝二人督撫粤東以來可謂循分盡職而已至於羙善<lb/>
則未也其咎在瞻徇之私未除亟當猛省痛改毋渉因<lb/>
循然非極力振作另具逹觀逺識不能擺脱積習也勉<lb/>
之戒之<lb/>
　　兩廣總督<hi>臣</hi>鄂彌逹謹<lb/>
　奏為奏<lb/>
聞事竊照粤東仰荷<lb/>
<pb n="KR2f0009_WYG_215-191a"/>
　聖主福庇嵗登大有上年兩次豐收已經<hi>臣</hi>奏<lb/>
　聞在案入春以來雨水優渥二麥豐茂早稲漸次栽蒔<lb/>
　　　将來豐稔可期米價自七錢至九錢七八分不等<lb/>
　　　地方甚是寜謐再粤東地處天南雖時際隆冬氣<lb/>
　　　候尚覺炎熱是以積年以來霜雪希逢本年正月<lb/>
　　　十三十四等日省㑹一方㣲降雪珠闔省軍民踴<lb/>
　　　躍歡呼咸謂従來僅見續據韶州府屬各邑暨南<lb/>
　　　雄府縣嘉應州屬竝連州以及恵州府屬之長寜<lb/>
<pb n="KR2f0009_WYG_215-191b"/>
　　　博羅縣各禀報本年正月十三四五等日六出繽<lb/>
　　　紛厚積數寸所屬士民額手歡欣俱稱目所未覩<lb/>
　　　<hi>臣</hi>查雪兆年豐他省亦稱羙瑞況兹炎方普降洵<lb/>
　　　屬未有嘉祥此皆我<lb/>
　皇上至誠感召<lb/>
天心黙眷是以海隅大地覯此庥徵<hi>臣</hi>不敢壅於<lb/>
　上聞相應一併<lb/>
　　奏報伏祈<lb/>
<pb n="KR2f0009_WYG_215-192a"/>
皇上睿鑒謹<lb/>
　奏<lb/>
粤東積雪至數寸實屬罕聞況得春雨接續麥稲均獲<lb/>
滋植遥矚炎方曷勝慰悦<lb/>
　　同日又<lb/>
　奏為敬陳管見仰祈<lb/>
睿鑒事<hi>臣</hi>接准部覆浙江按察司劉章條<lb/>
　奏一件内開嗣後窰厰製造<lb/>
<pb n="KR2f0009_WYG_215-192b"/>
御用磁器書寫<lb/>
國號其燒造尋常貨賣磁器不得擅寫致干䙝慢其器<lb/>
　　具字跡破損散軼者通行各省飭令地方官曉諭<lb/>
　　鄉保敬謹撿拾務於潔浄處所收貯等因<hi>臣</hi>奉准<lb/>
　　部咨隨即出示曉諭竝通行該地方官一體欽遵<lb/>
　　示諭外伏查六書尊嚴<lb/>
國號煌煌字跡奚容輕䙝該司議飭各地方官曉諭鄉<lb/>
　　保敬謹撿拾收貯所<lb/>
<pb n="KR2f0009_WYG_215-193a"/>
　奏誠當惟磁器製造年號本以垂之永久俾萬世後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0009_WYG_215-193b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　照舊製造年號以垂久逺是否有當伏祈<lb/>
<pb n="KR2f0009_WYG_215-194a"/>
皇上睿鑒施行謹<lb/>
　奏<lb/>
詳細批諭矣汝其審思之<lb/>
　　雍正十三年三月十五日兩廣總督<hi>臣</hi>鄂彌逹廣<lb/>
　　東廵撫<hi>臣</hi>楊永斌謹<lb/>
　奏為遵<lb/>
㫖奏覆事本年二月二十七日内閣寄到雍正十三年<lb/>
　　正月二十三日因有人條陳禁止粤東開礦一事<lb/>
<pb n="KR2f0009_WYG_215-194b"/>
　　欽奉<lb/>
上諭一道遵<lb/>
㫖寄信到<hi>臣</hi>等<hi>臣</hi>等跪讀之下仰見我<lb/>
皇上睿慮周詳<lb/>
訓誨肫切不禁感激涕零伏念<hi>臣</hi>等庸材陋質叨䝉<lb/>
聖主隆恩畀以海疆重寄凡已身陳<lb/>
　奏事件如有未妥協處自應於<lb/>
聖明之前據實陳明焉敢回護瞻頋自蹈負<lb/>
<pb n="KR2f0009_WYG_215-195a"/>
恩貽誤之咎竊查粤東恵潮韶肇等府礦産甚多原係<lb/>
　　天生自然之利與其封禁使無知貧民偷穵而罹<lb/>
　　於法毋寧竟行開採明予以資生之路且工商俱<lb/>
　　用本地可無易聚難散之虞食口竝不加增又無<lb/>
　　人滿糧貴之患實於地方有利無害<hi>臣</hi>等是以<lb/>
　奏請開採自䝉<lb/>
聖恩俞允<hi>臣</hi>等即遴委能員㑹同各該地方官将屬内<lb/>
　　有礦山場確勘煎試示召本省殷商取具地方官<lb/>
<pb n="KR2f0009_WYG_215-195b"/>
　　印結令其自備貲本前往開採其需用人夫工丁<lb/>
　　飭令各州縣查出樸實窮民取具甲隣户首保結<lb/>
　　開明住址備造清冊移送管理之員如有面生可<lb/>
　　疑之人濳匿在山者即行拏䆒并於附近厰地之<lb/>
　　村荘飭令各保甲嚴行稽察如有外來之人歇宿<lb/>
　　務須根究毋得容留匪人濳行窺探地方文武以<lb/>
　　及委理之員稍有疎忽即行㕘處如此立法嚴密<lb/>
　　将來礦旺人多固不虞其滋事即礦竭之時此項<lb/>
<pb n="KR2f0009_WYG_215-196a"/>
　　人夫工丁原有姓名住址可稽仍可令地方官按<lb/>
　　冊著令原保之甲隣户首領回照舊安插<hi>臣</hi>等於<lb/>
　　未經陳<lb/>
　奏之先先已再三籌畫實無難散之虞兹據條陳内<lb/>
　　稱康熙三十七八年間督撫<lb/>
　奏請開採而各處道路村荘因受刦掠之害至康熙<lb/>
　　五十一年餘孽仍復猖獗刦掠英徳翁源曲江等<lb/>
　　處名為山賊實係礦徒等語<hi>臣</hi>等檢查原巻康熙<lb/>
<pb n="KR2f0009_WYG_215-196b"/>
　　五十一年行刦英徳縣民鍾上位等家係鐡爐停<lb/>
　　煽工丁闗鳳生等夥同行刦竝非礦徒餘孽至所<lb/>
　　稱翁源曲江二縣五十一年竝無盜案可稽且查<lb/>
　　康熙三十七八年間開礦至五十一年已十有餘<lb/>
　　載封礦既久如何尚有礦徒聚集據云礦徒亦不<lb/>
　　過數十餘人粤東文武官弁竝兵丁數萬所司何<lb/>
　　事如何竟任其猖獗至十有餘年不息又條陳内<lb/>
　　稱入山傭工者即係無頼之窮民今礦山一開則<lb/>
<pb n="KR2f0009_WYG_215-197a"/>
　　無頼姦徒號召雲集誠恐将來滋事等語<hi>臣</hi>等查<lb/>
　　盜賊多屬游手好閒焉肯傭工開礦至於礦徒雖<lb/>
　　不能保其全係良民但其中傭工受值者多游手<lb/>
　　好閒者少且窮民入山傭工既得生計尚恐其為<lb/>
　　無頼而滋事如竝不與以資生之路豈反能保其<lb/>
　　不滋事乎又條陳内稱粤東一年所收之榖不足<lb/>
　　供本省半年之食第查粤省雖屬山多田少若無<lb/>
　　旱澇所産米糧亦可敷一年之食再藉西榖即能<lb/>
<pb n="KR2f0009_WYG_215-197b"/>
　　充裕是以<hi>臣</hi>等<lb/>
　奏請建倉貯榖無非為充裕民食預備荒歉之計今<lb/>
　　乃云不足半年民食未免言之太過又條陳内稱<lb/>
　　鼔鑄之事小<hi>臣</hi>等請開礦鼔鑄原非専為<lb/>
　國家經費起見祗因天地所産金銀有數民計艱難<lb/>
　　今将銅<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>鼔鑄使官鑄流通於各省而山場所出<lb/>
　　皆成有用之金銀粤東百姓增出金銀無數自然<lb/>
　　家給人足於<lb/>
<pb n="KR2f0009_WYG_215-198a"/>
　國計民生均有裨益似非細事但查礦山既開将來<lb/>
　　各場需用人夫工丁以及買賣食物人等口角爭<lb/>
　　鬭之事固所不免倘或傳聞附㑹借此以實其言<lb/>
　　<hi>臣</hi>等将何辭以自解況即不開採通省盜案亦不<lb/>
　　能保其必無設将來一有盜案事發盡歸罪於開<lb/>
　　採<hi>臣</hi>等身家性命固不足惜即粉骨碎身究無補<lb/>
　　於地方窮民且深負我<lb/>
皇上矜全之隆恩<hi>臣</hi>等再三籌議停止開採實屬安靜<lb/>
<pb n="KR2f0009_WYG_215-198b"/>
　　且恭繹<lb/>
聖諭數年以來粤東年榖順成米價平減盜賊漸少地<lb/>
　　方寜謐為大吏者當以靜鎮處之不當引之於動<lb/>
　　大哉<lb/>
皇言誠帝王治世安邦之至理千載不易之良謨<hi>臣</hi>等<lb/>
　　不勝感激之至查粤東開採之事奉行未久惟恵<lb/>
　　州府屬已開三四處在厰人夫不過一二千人辧<lb/>
　　理少有頭緒其餘各府現在查辦尚未開採停止<lb/>
<pb n="KR2f0009_WYG_215-199a"/>
　　甚易似應懇<lb/>
聖恩将開採之事<lb/>
敕部暫行停止理合遵<lb/>
㫖據實陳明伏祈<lb/>
皇上恩鑒施行<hi>臣</hi>等謹<lb/>
　奏<lb/>
停止開採甚是地方一切事務自當以久逺寜帖永無<lb/>
後患始為盡善有㫖諭部矣<lb/>
<pb n="KR2f0009_WYG_215-199b"/>
　　兩廣總督<hi>臣</hi>鄂彌逹廣東提督<hi>臣</hi>張溥謹<lb/>
　奏為<lb/>
　奏覆事雍正十三年正月内右翼鎮<hi>臣</hi>李惟揚録送<lb/>
　奏摺一件内稱中營逰擊楊琳惑於堪輿嫌中營衙<lb/>
　　門不利圖換右營衙署經詳護理鎮<hi>臣</hi>王濤批允<lb/>
　　移住迨右營遊擊王臣到任不肯更換通詳督提<lb/>
　　楊琳仍移原署自此竟成嫌隙王臣見楊琳結交<lb/>
　　人衆借稱熟諳水性請調水師以避楊琳及<hi>臣</hi>回<lb/>
<pb n="KR2f0009_WYG_215-200a"/>
　　任當面嚴飭化導二人究不能相洽誠恐貽誤營<lb/>
　　伍等因奉<lb/>
硃批言之督提欽此查右翼中右二營更換衙署一案<lb/>
　　縁中營衙署在韶州東門逼近河干該營公庫存<lb/>
　　貯官兵俸餉楊琳因右營衙門枕近鎮署周防慎<lb/>
　　宻是以具詳更換經護鎮臣批允續於上年三月<lb/>
　　内王臣莅任以營署不便紛更具詳隨據楊琳禀<lb/>
　　稱右營既稱不願情甘移讓以協同寅<hi>臣</hi>又經批<lb/>
<pb n="KR2f0009_WYG_215-200b"/>
　　布政司㑹同右翼鎮查議隨經該司該鎮以楊琳<lb/>
　　業經移讓具覆當即檄飭各居原署在案事歴經<lb/>
　　年已無異説至王臣請調水師據稱四渡重洋熟<lb/>
　　習船務願就所長以圖報稱<hi>臣</hi>等以水陸均為<lb/>
皇上效力亦經㑹議俟有水師缺出<lb/>
　題請調補在案今鎮<hi>臣</hi>李惟揚乃又以二弁不能相<lb/>
　　容陳<lb/>
　奏竊思該弁等如果挾隙誤公有玷官箴該鎮即應<lb/>
<pb n="KR2f0009_WYG_215-201a"/>
　　據實揭㕘若云該弁等才尚可用而人地實不相<lb/>
　<lb/>
　<lb/>
　<lb/>
　<lb/>
　<lb/>
皇上睿鑒謹<lb/>
　奏<lb/>
<pb n="KR2f0009_WYG_215-201b"/>
覽<lb/>
　　雍正十三年四月初六日兩廣總督<hi>臣</hi>鄂彌逹謹<lb/>
　奏為恭報二麥豐收米價平減仰慰<lb/>
聖懐事竊照粤東今春瑞雪繽紛雨水霑足經<hi>臣</hi>将二<lb/>
　　麥秀茂早禾插種情形奏<lb/>
聞在案今據各屬申報二月以來風雨調和二麥豐收<lb/>
　　俱有十分九分近日米價平賤廣南韶肇恵潮各<lb/>
　　府嘉應一州上米每石價銀自八九錢至一兩四<lb/>
<pb n="KR2f0009_WYG_215-202a"/>
　　　五分不等中米每石自七錢五六分至八錢八九<lb/>
　　　分不等次米每石自六錢六七分至七錢八九分<lb/>
　　　不等髙雷亷瓊四府羅連二州上米每石自七錢<lb/>
　　　七八分至八錢五六分不等<hi>臣</hi>隨於三月二十七<lb/>
　　　日自廣赴肇見各處田畆土膏滋潤禾苖暢茂徧<lb/>
　　　詢老農據稱秧苖甚是壮盛現在陸續插蒔民情<lb/>
　　　欣悦<hi>臣</hi>覩此民安物阜之象不勝慶幸除廣西各<lb/>
　　　屬俟查報到日另摺奏<lb/>
<pb n="KR2f0009_WYG_215-202b"/>
　聞外理合繕摺<lb/>
　　奏報伏祈<lb/>
　皇上睿鑒謹<lb/>
　　奏<lb/>
　覽<lb/>
　今春普䝉<lb/>
上天恵澤直隷以及各省雨水咸屬均調誠可謂大幸也<lb/>
　　　兩廣總督<hi>臣</hi>鄂彌逹廣東廵撫<hi>臣</hi>楊永斌謹<lb/>
<pb n="KR2f0009_WYG_215-203a"/>
　奏為<lb/>
　奏覆事本年三月二十三日内閣寄到雍正十三年<lb/>
　　二月十九日奉<lb/>
上諭前朕訪聞龍為霖劣蹟種種諭知鄂彌逹等伊等<lb/>
　始行題㕘今日覽鄂彌逹等續㕘龍為霖失察吏胥<lb/>
　偷盜庫銀一本看來似覺有心示以嚴厲毫不徇情<lb/>
　者伊等有假此一案便於将來審訊各案時徇情庇<lb/>
　護景象爾等可寄字宻諭伊等倘審訊稍有回護瞻<lb/>
<pb n="KR2f0009_WYG_215-203b"/>
　徇不公之處經朕訪聞決不寛貸欽此遵<lb/>
㫖寄信到<hi>臣</hi>等<hi>臣</hi>等跪讀之下不勝悚惶竊查潮州府<lb/>
　　廣濟橋商税該㕘守龍為霖自到任接收以來歴<lb/>
　　年侵欺之銀甚多<hi>臣</hi>等不早覺察至上年九月内<lb/>
　　始訪查得實又䝉<lb/>
皇上矜憐<hi>臣</hi>等愚昧<lb/>
特命大學士等寄信<lb/>
諭知将龍為霖特疏<lb/>
<pb n="KR2f0009_WYG_215-204a"/>
　題㕘是従前失察之咎已無可逭<hi>臣</hi>等尚恐所㕘之<lb/>
　　外别有欺隠隨宻飭署府鹽運同知張士璉細加<lb/>
　　查察續據張士璉揭報該㕘守失察胥吏吴應隆<lb/>
　　偷盜庫銀五千兩等因由司轉掲前來<hi>臣</hi>等據揭<lb/>
　　續㕘以冀稍贖前愆何敢陽示嚴厲隂圖庇護自<lb/>
　　蹈欺<lb/>
君罔<lb/>
上之罪且<hi>臣</hi>等身受<lb/>
<pb n="KR2f0009_WYG_215-204b"/>
聖主天髙地厚之恩寜不思竭蹶圖報翻欲開脱貪官<lb/>
　<lb/>
　<lb/>
皇上訓示諄諄益當秉公嚴審斷不敢一毫渉私上干<lb/>
　國法除另行審擬具<lb/>
　題外理合繕摺<lb/>
　奏覆伏祈<lb/>
皇上睿鑒謹<lb/>
<pb n="KR2f0009_WYG_215-205a"/>
　奏<lb/>
覽<lb/>
　　同日又<lb/>
　奏為奏<lb/>
聞事雍正十三年二月十二日據護理髙州總兵印務<lb/>
　　督標中營副将王濤禀稱上年十二月二十日風<lb/>
　　聞有吳川縣蔡日升客船在彭城港外陡遇賊船<lb/>
　　一隻刦去錢物等項又聞有木槓賊船飄泊於潿<lb/>
<pb n="KR2f0009_WYG_215-205b"/>
　　州海面捉拏魚船之人代運贓錢進口等因禀報<lb/>
　　到<hi>臣</hi>等隨即飛檄髙州府文武各官分頭嚴緝前<lb/>
　　項船賊務獲解究一面照行髙州鎮按察司確查<lb/>
　　被刦實情開列文武疎防各職名照例詳㕘去後<lb/>
　　兹於三月二十四日據該護鎮王濤及吴川縣知<lb/>
　　縣章國録各禀報陸續拏獲行刦蔡日升客船盜<lb/>
　　犯李㨗倫等四名到案𫝊同事主面質訊據李㨗<lb/>
　　倫等僉供小的們俱係吴川縣人於上年十二月<lb/>
<pb n="KR2f0009_WYG_215-206a"/>
　　初八日撘了化州洪亞三漁船出海舵工林帝佐<lb/>
　　係海南僱工無住址洪亞三之僕洪亞生住化州<lb/>
　　界上篙手李亞花蘇茂俱茂名縣人一共九人至<lb/>
　　二十日被風飄到安南江坪老䑕山地方灣船遥<lb/>
　　對彭城見同駐蔡日升客船内多錢物一時起意<lb/>
　　過去搶奪回船駛至潿州海面不識路徑捉拏漁<lb/>
　　船上人要他指引隨即放去後來各人分搭小船<lb/>
　　散踪等語又據續獲蘇茂到縣訊供與李㨗倫等<lb/>
<pb n="KR2f0009_WYG_215-206b"/>
　　所供相同等因禀報前來<hi>臣</hi>等除飛檄按址勒拏<lb/>
　　供黨并失察官員擬議另行<lb/>
　題報外事闗捕獲洋盜理合據實奏<lb/>
聞伏祈<lb/>
皇上睿鑒謹<lb/>
　奏<lb/>
肅靖海疆固在嚴緝盜匪撫綏内地又在勤察貪員是<lb/>
乃為政之本也勉之<lb/>
<pb n="KR2f0009_WYG_215-207a"/>
　　同日又<lb/>
　奏為奏<lb/>
聞事查副都統<hi>臣</hi>毛克明近因患病脾泄精力㣲弱辦<lb/>
　　事雖無遺誤<hi>臣</hi>等看其精力甚覺勉强支持若不<lb/>
　　靜攝數月恐遽難全愈副都統毛克明雖有操兵<lb/>
　　管闗之責然尚有将軍右翼副都統竝副監督諸<lb/>
　　事尚不致遺誤<hi>臣</hi>等仰體<lb/>
皇上愛恤臣工之至意理合據實奏<lb/>
<pb n="KR2f0009_WYG_215-207b"/>
聞謹<lb/>
　奏<lb/>
命伊暫停辦事靜攝數月朕已遣醫往治行将至矣<lb/>
　　雍正十三年閏四月初九日兩廣總督<hi>臣</hi>鄂彌逹<lb/>
　　謹<lb/>
　奏為請<lb/>
㫖事竊<hi>臣</hi>仰荷<lb/>
聖恩節制廣西任事以來考驗西省将備千把弓馬平<lb/>
<pb n="KR2f0009_WYG_215-208a"/>
　　常者居多及隨時察詢邉防營制間有應行變通<lb/>
　　斟酌之處因未親身閲歴無由熟悉周知未敢輕<lb/>
　　為置議致滋日後紛更今准廣西提<hi>臣</hi>霍昇鈔送<lb/>
　奏摺以栁州城守營兵少差繁無暇訓練技藝生疎<lb/>
　　人亦罷憊請於提標中營内抽兵一百二十名添<lb/>
　　入城守營以便輪班更替按期操演等因欽奉<lb/>
硃批與<hi>臣</hi>商酌意見若同具題奏請欽此<hi>臣</hi>查同城抽<lb/>
　　撥雖兵無增減但廣西通省標營或有似此應行<lb/>
<pb n="KR2f0009_WYG_215-208b"/>
　　酌改之處亦未可定且将弁弓馬考騐尚属平常<lb/>
　　則兵丁技藝生踈罷<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>者當不止栁州城守一營<lb/>
　　為然兵防最闗𦂳要整飭務宜嚴密況栁州接壤<lb/>
　　古州現今蠢苖尚未帖服若非親身查察不能措<lb/>
　　置得宜第恐目下廵行不無張惶耳目<hi>臣</hi>擬於七<lb/>
　　八月間親赴西省将沿邉内境詳加查看標營兵<lb/>
　　制逐一考核如有應行相險設防酌量抽調更改<lb/>
　　之處容<hi>臣</hi>㑹同廣西撫提諸臣確商妥議一并<lb/>
<pb n="KR2f0009_WYG_215-209a"/>
　奏請<lb/>
訓示庶㡬邉方營制無更换之煩而通省軍容收整飭<lb/>
　　之效矣除将提臣摺<lb/>
　奏情節咨明查照俟<hi>臣</hi>到西省後另行㑹商覆<lb/>
　奏外理合具摺請<lb/>
㫖伏候<lb/>
聖訓遵行謹<lb/>
　奏<lb/>
<pb n="KR2f0009_WYG_215-209b"/>
廵歴粤西目下且止霍昇抽撥之奏尚屬可行㑹疏題<lb/>
請候㫖定奪<lb/>
　　同日又<lb/>
　奏為恭謝<lb/>
聖訓事竊<hi>臣</hi>前因部覆浙江按察司劉章條<lb/>
　奏尋常磁器不得擅寫年號一案<hi>臣</hi>以年號係<lb/>
　國家體制信今𫝊後中外咸尊所闗甚巨應請照舊<lb/>
　　一體書寫製造俾萬世群相寳貴等情冒陳<lb/>
<pb n="KR2f0009_WYG_215-210a"/>
天聼荷䝉<lb/>
皇上硃批羙器何如羙政之足為天下後世法大哉<lb/>
王言周詳指示堯舜之世未聞珍玩流傳<lb/>
聖明之朝自有聲名洋溢<hi>臣</hi>止知器物因年號而尊重<lb/>
　　所見猶為淺小䝉<lb/>
皇上逐一訓諭不但自愧管窺蠡測不足仰贊<lb/>
髙深於萬一實開<hi>臣</hi>之茅塞長<hi>臣</hi>之識見所有感激㣲<lb/>
　　忱理合<lb/>
<pb n="KR2f0009_WYG_215-210b"/>
　奏謝謹<lb/>
　奏<lb/>
大抵淺小之誚諸臣率不能免<lb/>
　　兩廣總督<hi>臣</hi>鄂彌逹廣東廵撫<hi>臣</hi>楊永斌謹<lb/>
　奏為恭謝<lb/>
聖訓事竊<hi>臣</hi>等前因保送原任廣東羅定州知州王植<lb/>
　　赴部引<lb/>
見欽奉<lb/>
<pb n="KR2f0009_WYG_215-211a"/>
諭㫖留心委用試看隨經恭摺<lb/>
　奏謝復奉<lb/>
硃批<hi>臣</hi>等跪讀之下感激悚惶莫可言喻伏念知人自<lb/>
　　古為難保送務求公當祇因人才難得見有片長<lb/>
　　足録者不忍令其棄置是以往往冒瀆<lb/>
聖聰其實<hi>臣</hi>等無知人之明何敢懐私心而稍存曕頋<lb/>
　　之念況受<lb/>
恩深重又何敢為人而自干濫舉之咎今䝉<lb/>
<pb n="KR2f0009_WYG_215-211b"/>
聖諭諄切惟有銘心鏤骨時時猛省益秉公忠以仰副<lb/>
皇上諄諄訓勉之隆恩謹此具摺恭<lb/>
　謝伏祈<lb/>
聖鑒謹<lb/>
　奏<lb/>
難事也莫易視之以鄂爾泰之明逹尚不免因此受累<lb/>
況其餘者乎若信不及看不透日後必致悔吝之萌不<lb/>
可不知也<lb/>
<pb n="KR2f0009_WYG_215-212a"/>
　　雍正十三年閏四月二十一日兩廣總督<hi>臣</hi>鄂彌<lb/>
　　逹謹<lb/>
　奏為奏<lb/>
聞事竊照黔省古州與廣西栁州緊相接壤自逆苖聚<lb/>
　　衆為匪<hi>臣</hi>即密札撫<hi>臣/</hi>金鉷提<hi>臣</hi>霍昇簡選将弁<lb/>
　　練習兵馬預備軍糧器械聼候調遣需用竝密飭<lb/>
　　沿邉文武加謹防範不時確探信息飛報在案閏<lb/>
　　四月十六日接准撫<hi>臣</hi>金鉷來咨内稱提督霍昇<lb/>
<pb n="KR2f0009_WYG_215-212b"/>
　　於閏四月初八日准古州鎮咨調西省官兵二千<lb/>
　　名星往古州應援提<hi>臣</hi>霍昇即派提標暨各營兵<lb/>
　　共二千名交右營遊擊楊剛前營遊擊李正國協<lb/>
　　同統領悉聼古州鎮調遣等因<hi>臣</hi>查提臣撥兵二<lb/>
　　千僅有遊擊等㣲員統率前往則各營兵力勢必<lb/>
　　不齊且以粤兵而聴古州鎮調撥更恐呼應不靈<lb/>
　　必得總統大員相機調度方能無誤隨查左江鎮<lb/>
　　<hi>臣</hi>王無黨向在古州出師著有勞績熟諳苖寨情<lb/>
<pb n="KR2f0009_WYG_215-213a"/>
　　形<hi>臣</hi>即飛檄専委該鎮總統粤兵㑹合古州鎮詳<lb/>
　　悉商酌㑹同勦捕去後兹於閏四月十七日據古<lb/>
　　州鎮<hi>臣</hi>韓勲呈稱古州苖衆本鎮現在相機勦撫<lb/>
　　復有臺拱清江等處苖人妖言誑結羣起跳梁抗<lb/>
　　拒官兵蔓延鎮逺府縣内地多被侵陷燒刦又有<lb/>
　　八寨苖人亦被煽誘敢於攻犯汛防如此肆行猖<lb/>
　　獗必當大加痛勦提督現在鎮逺施秉一帶指麾<lb/>
　　佈置古州一鎮乃新疆總隘根本之區兩省脣齒<lb/>
<pb n="KR2f0009_WYG_215-213b"/>
　　重地闗係匪輕合亟呈請調撥官兵星馳應援均<lb/>
　　懇勿致遅滯等因并准提<hi>臣</hi>霍昇飛咨前來<hi>臣</hi>思<lb/>
　　逆苖肆横聲息相通最易勾連蠢動黔省提鎮分<lb/>
　　頭勦捕兵勢單少立待應援而西省沿邉猺獞雜<lb/>
　　處竊慮聞風滋事彈壓不可不嚴今提臣撥兵二<lb/>
　　千之外細籌接壤各營以及梧州等協存兵皆不<lb/>
　　過百餘名又不便再行多調且古州八寨上江等<lb/>
　　處在在告警粤兵雖有二千仍恐不敷調遣萬一<lb/>
<pb n="KR2f0009_WYG_215-214a"/>
　　再需兵力臨時無可䇿應<hi>臣</hi>再四籌度隣疆一體<lb/>
　　何敢坐視伏查廣東額兵頗多平時操練已稍可<lb/>
　　觀軍装齊備器械鋒利<lb/>
　國㤙豢養有年各兵俱願奮勇出力以之調遣實能<lb/>
　　用命且廣東一水之地十二三日即到栁州再十<lb/>
　　餘日便可直抵黎平道路不為遥逺當此隣省緊<lb/>
　　急軍機西省邉防尤重<hi>臣</hi>有援勦之責若待請<lb/>
㫖䇿應誠恐有誤機宜是以不敢拘泥成例隨密商廣<lb/>
<pb n="KR2f0009_WYG_215-214b"/>
　　東撫<hi>臣</hi>楊永斌提<hi>臣/</hi>張溥即撥<hi>臣</hi>標兵一千名委<lb/>
　　中軍副将王濤統領守備二員千把十員於閏四<lb/>
　　月二十一日由水路前往古州飭令㑹同左江古<lb/>
　　州二鎮統聼貴州提<hi>臣</hi>哈元生相機調度一面飛<lb/>
　　咨廣西撫<hi>臣</hi>金鉷於黔粤交界之石碑沈口等要<lb/>
　　隘汛地先撥撫標兵五百名控扼堵禦再撥東提<lb/>
　　標兵一千名委中軍㕘将任龍為總領守備千把<lb/>
　　俱照<hi>臣</hi>督標派撥之數隨後進發統聼古州左江<lb/>
<pb n="KR2f0009_WYG_215-215a"/>
　　二鎮㑹同調撥合計東西兩省之兵共有四千聲<lb/>
　　威既壮調遣可以裕如而粤省沿邉交界又有西<lb/>
　　撫標兵彈壓苖猺知所畏懼自當帖伏寜謐或黔<lb/>
　　省再需兵力即将西撫標堵禦之兵亦聼貴州提<lb/>
　　臣就近一并調遣<hi>臣</hi>現在各路安設馬塘一有緊<lb/>
　　急調兵之處再於東省附近各營星飛遣撥隨後<lb/>
　　接應庶為有備無患而醜苖癬疥之疾自可不日<lb/>
　　掃除矣至西省二千之兵撫<hi>臣</hi>金鉷已借支三箇<lb/>
<pb n="KR2f0009_WYG_215-215b"/>
　　月糧餉委員監紀散給東省標兵二千亦預借四<lb/>
　　箇月糧餉按名散給竝咨㑹撫<hi>臣</hi>金鉷再委大員<lb/>
　　督運兵糧以資接濟外其餘一應軍装器藥船隻<lb/>
　　等項亦俱辦理無誤理合一并奏<lb/>
聞是否有當恭請<lb/>
皇上訓示謹<lb/>
　奏<lb/>
撥兵援𠞰之舉深合機宜一切處慎重辦理更防姦匪<lb/>
<pb n="KR2f0009_WYG_215-216a"/>
乗隙煽惑人心不時留意密加察訪毋忽<lb/>
　　雍正十三年六月十三日兩廣總督<hi>臣</hi>鄂彌逹謹<lb/>
　奏為恭報早稲收成分數并米糧價值事竊粤東地<lb/>
　　方本年自入夏以來雨水霑足早稻秀實至五月<lb/>
　　中旬俱已陸續刈穫先經<hi>臣</hi>通飭各屬将實在收<lb/>
　　成分數據實查報去後兹據司道府州縣先後申<lb/>
　　報前來<hi>臣</hi>查廣州南䧺等十府羅定等三州各所<lb/>
　　屬俱有十分九分收成其八分收成者僅十餘縣<lb/>
<pb n="KR2f0009_WYG_215-216b"/>
　　而七分收成者惟三水縣一處至通省米價每石<lb/>
　　自六錢起至一兩不等今新米上市價值日平現<lb/>
　　在地方寜謐人民安業此皆我<lb/>
皇上念切民依精誠感召是以邉海蒼生咸歌樂利<hi>臣</hi>
　　不勝歡忭之至理合繕摺奏<lb/>
聞上慰<lb/>
聖懐伏祈<lb/>
睿鑒謹<lb/>
<pb n="KR2f0009_WYG_215-217a"/>
　奏<lb/>
粤東早稲收成米價平減各情形欣悦覽之若非卿等<lb/>
忠誠任事除暴安良懲貪奨㢘有以舒暢兵民之心志<lb/>
何能有此感召目覩庶徵類應速如影響而不倍加寅<lb/>
畏時時自省可乎勉之<lb/>
　　兩廣總督<hi>臣</hi>鄂彌逹廣東廵撫<hi>臣</hi>楊永斌謹<lb/>
　奏為奏<lb/>
聞事竊查粤東地方本年雨水霑足早稲豐收<hi>臣</hi>等現<lb/>
<pb n="KR2f0009_WYG_215-217b"/>
　　已另摺具<lb/>
　奏外惟五月初旬陸續據廣州府屬之番禺従化增<lb/>
　　城花縣各禀報於閏四月十七八九等日風雨連<lb/>
　　綿凡港汊紆折窄隘之處疏洩不及其低窪處所<lb/>
　　民間草茅房屋間有被浸倒壊營房墩臺等項亦<lb/>
　　間有坍塌等情又據恵州府屬之海豐縣禀報本<lb/>
　　年五月初五日風雨大作民房舖店亦有倒壊等<lb/>
　　情各禀報到<hi>臣</hi>等隨即飛飭布政司動存公銀兩<lb/>
<pb n="KR2f0009_WYG_215-218a"/>
　　委員帶往㑹同各該地方官確查被水情形給銀<lb/>
　　賑恤毋令失所去後隨據各委員查勘覆稱被水<lb/>
　　各屬一縣之中不過一二處縁大雨之後山潦陡<lb/>
　　發以致壅溢未及一日旋即消退内番禺之江村<lb/>
　　花縣之羅漢塘增城之楊梅金牛綏寜各都海豐<lb/>
　　之大液小液等邨田禾間有被水衝浸畧減分數<lb/>
　　其餘竝未成災従化縣田禾竝無傷損又海豐縣<lb/>
　　壓斃人民二口花縣衝䧟圍基二十餘丈其餘人<lb/>
<pb n="KR2f0009_WYG_215-218b"/>
　　口圍基俱無損壊至民間茅篷竹壁及上築牆垣<lb/>
　　被水浸倒者現在分别按户實給撫恤通共支發<lb/>
　　銀一千八百八十餘兩即令築復居住俱已得所<lb/>
　　各等由前來<hi>臣</hi>等復思此等被水民人雖經加意<lb/>
　　賑恤但築復廬舍恐不無飯食之需隨乂飭令各<lb/>
　　該縣将糶三榖石於平價之外再行酌減三四分<lb/>
　　令被水之民赴買如貧難小户艱於買榖者即将<lb/>
　　本鄉存貯社榖酌借冬成償還免其加息務令均<lb/>
<pb n="KR2f0009_WYG_215-219a"/>
　　　霑實恵已各得所再連州地方亦據報有風雨傾<lb/>
　　　圮城垣并營房數處乂龍門縣亦報傾圮營房數<lb/>
　　　處但人口田禾俱各無傷倒壊民房亦俱無㡬業<lb/>
　　　據該州縣報稱已經查明捐賑得所毋庸再行賑<lb/>
　　　恤等因<hi>臣</hi>等復經確查無異除将各處營房墩臺<lb/>
　　　等項以及連州城垣飭令勘估酌動公項作速修<lb/>
　　　葺完固以資防禦外所有各縣偶經水潦情形<hi>臣</hi>
　　　等誠恐有厪<lb/>
<pb n="KR2f0009_WYG_215-219b"/>
　聖懐理合将已經詳慎辦理縁由據實奏<lb/>
　聞伏祈<lb/>
　皇上睿鑒謹<lb/>
　　奏<lb/>
　粤省雨水壅溢之患亦所時有然為民上者當思一夫<lb/>
　不獲猶已溺已飢務須實力撫恤俾各安生業始可以<lb/>
　告無過也<lb/>
硃批諭㫖巻二百十五之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_097-1a"/>
　欽定四庫全書<lb/>
硃批諭㫖巻九十七<lb/>
硃批路振揚奏摺<lb/>
　　　雍正四年六月十五日陜西固原提督<hi>臣</hi>路振揚<lb/>
　　　謹<lb/>
　　奏竊念微<hi>臣</hi>以不學無知之庸材逢聰明睿智之<lb/>
　聖主<lb/>
　殊恩異數浹髓淪肌雖經恭疏奏<lb/>
<pb n="KR2f0009_WYG_097-1b"/>
　　謝但犬馬感激之心未盡萬一下情恒懐蘊結自問<lb/>
　　　何人得飽<lb/>
<pb n="KR2f0009_WYG_097-2a"/>
　<lb/>
　　自揣分何敢當此惟仰體<lb/>
聖主教育之心日夕兢業務求内外如一始終不二<hi>臣</hi>
　　年六十三嵗末路晚節得少過愆實為萬幸理合<lb/>
　　再為披瀝奏陳伏乞<lb/>
睿鑒謹<lb/>
　奏<lb/>
此係密奏猶可若向外傳説徒令人笑汝之粗鄙無識<lb/>
<pb n="KR2f0009_WYG_097-2b"/>
　　同日又<lb/>
　奏為奏明<hi>臣</hi>標應補盔甲仰懇<lb/>
聖恩賞撥正項錢糧以資補造事竊<hi>臣</hi>查得固原提標<lb/>
　　五營鎗礮旗幟鑼鍋帳房等物俱堪應用惟馬戰<lb/>
　　兵二千九百九十名原存鐵盔甲步兵一千名原<lb/>
　　存棉盔甲因歴年出征巴里坤西藏各處其中致<lb/>
　　有損壊<hi>臣</hi>到固原隨經逐細親加驗看馬步兵鐵<lb/>
　　棉盔甲其中破損不堪披戴者有一千二百一十<lb/>
<pb n="KR2f0009_WYG_097-3a"/>
　　七頂副當經行令五營將僃千把將需用銀兩數<lb/>
　　目分别確估去後今據該將僃等公同確估呈報<lb/>
　　到<hi>臣</hi>據稱補造前項破損鐵棉盔甲共計需銀二<lb/>
　　千六百六十一兩零除行查<hi>臣</hi>屬各協營路所存<lb/>
　　盔甲什物有無傷損缺額之處俟呈報到日另<lb/>
　奏外所有<hi>臣</hi>標應補盔甲需用銀兩查公費一項實<lb/>
　　難兼濟理合詳細<lb/>
　奏明仰懇<lb/>
<pb n="KR2f0009_WYG_097-3b"/>
皇上天恩俯准賞給正項錢糧承領修製庶軍實有資<lb/>
　　軍容益壯矣為此謹<lb/>
　奏<lb/>
在爾止據固原一標而言固屬無幾天下之大營伍之<lb/>
衆若槩動正項補造則所費不貲矣向來成例皆係營<lb/>
中公糧料理之事率因將弁將此等餘糧肥巳所以廢<lb/>
弛至此爾應權宜措置為是乃奏請賞給正項製造大<lb/>
錯矣幸是具摺密奏馮傑即因類此具題不合致罹降<lb/>
<pb n="KR2f0009_WYG_097-4a"/>
革爾豈不間乎此項盔甲自當動用拴養馬駝餘剩銀<lb/>
糧製辦抑或暫動幾分公糧限年徐徐完補與岳鍾琪<lb/>
密相商酌而行戎政究以操演選練鼓勵振作為要如<lb/>
果闔標營兵丁各各得人材力壯健技勇超羣即使赤<lb/>
身執梃可以撻堅甲利兵而有餘朕非謂盔甲可以廢<lb/>
缺但專致飾於此而反置訓練於不講則非也<lb/>
　　同日又<lb/>
　奏為恭謝<lb/>
<pb n="KR2f0009_WYG_097-4b"/>
天恩事竊<hi>臣</hi>於雍正四年六月十四日接<hi>臣</hi>兄路振聲<lb/>
　　家信恭録謝<lb/>
恩奏摺所奉<lb/>
硃批諭㫖知道了汝弟路振揚堪以大用之材可惜朕<lb/>
　用遲了欽此錄齎到<hi>臣</hi>隨恭設香案望<lb/>
闕叩頭謝<lb/>
恩訖伏念<hi>臣</hi>本不學武夫欣逢<lb/>
聖主知遇之隆逾格過分實古今所未有<hi>臣</hi>自顧何材<lb/>
<pb n="KR2f0009_WYG_097-5a"/>
　　能堪大用荷䝉<lb/>
聖恩褒勉警惕益深犬馬下情面<lb/>
　奏尚不能盡摺<lb/>
　奏又何能陳其萬一耶謹將<hi>臣</hi>感激之私恭繕<lb/>
　奏摺叩謝<lb/>
天恩謹<lb/>
　奏<lb/>
朕有㫖一切密諭非奉㫖通知不許傳告一人今路振<lb/>
<pb n="KR2f0009_WYG_097-5b"/>
聲公然將朕批諭鈔錄宣示於爾甚屬不合朕已另諭<lb/>
申飭可見爾等武夫粗率不達事體也<lb/>
　　同日又<lb/>
　奏為奏明公費名糧數目事竊<hi>臣</hi>查得固原提標五<lb/>
　　營從前原有公費馬糧一百二十名以備製買火<lb/>
　　藥鉛彈并每季領餉脚價盤費及修補一應軍裝<lb/>
　　等項之用經前提<hi>臣</hi>馬煥准督<hi>臣</hi>岳鍾琪咨文改<lb/>
　　為步糧一百二十名<hi>臣</hi>於今嵗五月十一日到任<lb/>
<pb n="KR2f0009_WYG_097-6a"/>
　　隨據署中軍遊擊開報公費步糧一百二十名季<lb/>
　　領銀五百一二十兩不等除將領到雍正四年夏<lb/>
　　季公費銀兩盡數用完外尚不敷銀一百四十九<lb/>
　　兩零在於拴養馬駝餘剰料草銀内借用應於秋<lb/>
　　季公費銀内還項等情據此<hi>臣</hi>謹將<hi>臣</hi>標留存公<lb/>
　　費名糧數目繕摺<lb/>
　奏明伏祈<lb/>
皇上睿鑒謹<lb/>
<pb n="KR2f0009_WYG_097-6b"/>
　奏<lb/>
此等事爾應照常料理期合於公當而巳何必如此煩<lb/>
瀆<lb/>
　　同日又<lb/>
　奏為敬陳愚見仰請<lb/>
睿裁事竊惟<lb/>
　國家設禄養廉立法懲貪恩則至厚法則至嚴而貪<lb/>
　　黷之弊乃猶未能盡除查例載凡有以財行求及<lb/>
<pb n="KR2f0009_WYG_097-7a"/>
　　説事過錢者審實皆計所與之贓與受財人同科<lb/>
　　是皆有應得之罪也又查名例自首條内凡犯罪<lb/>
　　未發而自首者免其罪猶徵正贓是自首者罪雖<lb/>
　　免而贓仍追也此固垂世之常經然必使之敗露<lb/>
　　得其實據而後得以罪之也竊思此等營私之徒<lb/>
　　彼此容𨼆其事不易敗露即或有人告發猶必互<lb/>
　　相掩飾<hi>臣</hi>愚請倣假冒軍功并官員在京借債過<lb/>
　　二千兩之<lb/>
<pb n="KR2f0009_WYG_097-7b"/>
　定例開其自首之路凡上司保題之所屬官員并大<lb/>
　　計軍政卓異薦舉人員若屬員以財行求而上司<lb/>
　　受其贓私巳經染指彼此皆應治罪如受者於事<lb/>
　　後能據實盡首則免追原贓并應得之罪止罪與<lb/>
　　者及説事過錢之人如與者於事後能據實自首<lb/>
　　則照原贓倍追給主免其應得之罪止罪受者及<lb/>
　　説事過錢之人若説事過錢之人能據實盡首除<lb/>
　　免贓給賞例内分别巳詳外亦免其應得之罪止<lb/>
<pb n="KR2f0009_WYG_097-8a"/>
　　罪與受之人如此則彼此皆存顧慮之心恐為所<lb/>
　　賣未事則畏懼不敢為既事則爭首惟恐後是或<lb/>
　　除貪之一法也是否有當伏祈<lb/>
睿鑒謹<lb/>
　奏<lb/>
向聞路振揚居官操守甚好今覽此奏非一塵不染之<lb/>
人不敢具此摺也甚屬可嘉發交該部議行并將路振<lb/>
揚議叙具奏<lb/>
<pb n="KR2f0009_WYG_097-8b"/>
　　雍正四年八月十九日陜西固原提督<hi>臣</hi>路振揚<lb/>
　　謹<lb/>
　奏竊<hi>臣</hi>齎摺家人捧到<lb/>
硃批諭㫖<hi>臣</hi>密開跪讀隨望<lb/>
闕叩頭謝<lb/>
恩伏念<hi>臣</hi>不學武夫知識淺陋不達事體罪戾多端䝉<lb/>
皇上天恩不即處分上煩<lb/>
聖心詳加批示俾<hi>臣</hi>愚昧得以知過思改<hi>臣</hi>欽遵之下<lb/>
<pb n="KR2f0009_WYG_097-9a"/>
　　感激惶悚無地自容惟有凛遵<lb/>
聖訓凡事周詳慎審循分供職以期仰答<lb/>
聖主優容之恩於萬一耳理合恭摺陳明謹<lb/>
　奏<lb/>
此等知識短淺之過朕自然寛恕加之教訓但須知過<lb/>
必改方不有負朕恩凡為大臣者慎密二字最為要緊<lb/>
君不密則失臣臣不密則失身可不畏乎勉之慎之<lb/>
　　雍正五年閏三月二十一日陜西固原提督<hi>臣</hi>路<lb/>
<pb n="KR2f0009_WYG_097-9b"/>
　　振揚謹<lb/>
　奏為戰守均賴礮位數少不敷應用敬陳管見仰祈<lb/>
睿鑒事竊<hi>臣</hi>查礮位闗係重大經議政議奏一千兵内<lb/>
　　設立子母礮六位威遠礮四位奉<lb/>
㫖通行欽遵在案<hi>臣</hi>愚以為各處營制大小不同額設<lb/>
　　兵數多寡不一且邊海腹裏地方形勢各别似不<lb/>
　　便一槩按照兵數額設礮位如<hi>臣</hi>所屬固原鎮標<lb/>
　　協營路統計二十九處除標下五營及慶陽靖遠<lb/>
<pb n="KR2f0009_WYG_097-10a"/>
　　西鳯潼闗四協原設兵數或八九百名五六百名<lb/>
　　不等外其餘駐劄㕘遊守千把等官之二十營額<lb/>
　　兵數目多者不過三四百名少者則一二百名至<lb/>
　　小營分或止六七十名四五十名不等凡此大小<lb/>
　　營汛無事守護城垣有事調遣行走皆惟礮位是<lb/>
　　賴今議設立礮位以兵數一千名額定子母礮六<lb/>
　　位威遠礮四位<hi>臣</hi>以此定數計算每營額兵必數<lb/>
　　足百名者方可設礮一位如駐劄㕘遊守大營兵<lb/>
<pb n="KR2f0009_WYG_097-10b"/>
　　數三四百名一二百名者止應設礮三四位一二<lb/>
　　位以之守護城垣猶為未足設有調遣行走之處<lb/>
　　緩急不敷需用其千把專城兵數不足百名者并<lb/>
　　不應設礮一位是守城行走皆無所恃矣<hi>臣</hi>謂不<lb/>
　　按營汛大小不分地方形勢而統以兵數一千額<lb/>
　　定子母礮六位威逺礮四位似乎額數太少不足<lb/>
　　應用<hi>臣</hi>仰荷<lb/>
天恩謬任封疆愚見所及不敢不據實陳<lb/>
<pb n="KR2f0009_WYG_097-11a"/>
　奏伏乞<lb/>
睿鑒謹<lb/>
　奏<lb/>
子母礮位現在交部察議據爾奏稱額設礮位數少不<lb/>
敷應用似乎近理候發議政王大臣一併詳議具奏朕<lb/>
再為酌定<lb/>
　　雍正五年六月十五日陜西固原提督<hi>臣</hi>路振揚<lb/>
　　謹<lb/>
<pb n="KR2f0009_WYG_097-11b"/>
　奏為奏<lb/>
聞事竊<hi>臣</hi>於去年五月間到任查㸃<hi>臣</hi>標五營馬步兵<lb/>
　　丁鐵棉盔甲内有破損缺額應行添修因公費不<lb/>
　　敷奏懇<lb/>
皇上賞賜正項錢糧修製䝉<lb/>
硃批諭㫖詳悉指示<hi>臣</hi>欽遵動用拴養馬駝餘剩銀兩<lb/>
　　委員照數製造今巳添補足額共費過銀二千四<lb/>
　　百八十四兩零至於<hi>臣</hi>屬各協營路缺額盔甲等<lb/>
<pb n="KR2f0009_WYG_097-12a"/>
　　物經<hi>臣</hi>查明隨即飭令該營官弁陸續以公費修<lb/>
　　補務期齊全事涉瑣碎不敢煩瀆<lb/>
天聽所有<hi>臣</hi>標修整過盔甲及動用過銀兩數目理合<lb/>
　　恭摺陳明謹<lb/>
　奏<lb/>
操練技勇申明紀律較製辦器械為要訓誨兵丁令知<lb/>
尊君親上致身報國明曉大義學做好人為更要凡事<lb/>
當務根本不可逐末惟循真實毋務巧詐此等隨宜措<lb/>
<pb n="KR2f0009_WYG_097-12b"/>
置之事何必瑣瑣瀆奏<lb/>
　　雍正五年七月二十四日陜西固原提督<hi>臣</hi>路振<lb/>
　　揚謹<lb/>
　奏為據實陳奏雨雹情形事雍正五年七月二十三<lb/>
　　日<hi>臣</hi>接閲邸抄知護理甘撫印務<hi>臣</hi>鍾保奏報固<lb/>
　　原州暴雨聚水縁由奉<lb/>
㫖該部速議具奏<hi>臣</hi>不知鍾保疏内如何陳奏但既奉<lb/>
諭㫖著部臣速議仰見<lb/>
<pb n="KR2f0009_WYG_097-13a"/>
聖明軫念倍切痌瘝<hi>臣</hi>查固原州於本年五月二十四<lb/>
　　日天降大雨帶有冰雹州城東南地勢低下臨河<lb/>
　　不逺河水泛漲直衝城下將城墻包磚剝落數丈<lb/>
　　城内地高北闗地卑城中雨水流聚北闗最低之<lb/>
　　處約有二三尺浸塌兵民房屋二百五十餘間田<lb/>
　　禾雖被冰雹零星打傷亦不成災見今夏田收穫<lb/>
　　糧價較前更賤秋禾發生茂盛至於浸塌兵房<hi>臣</hi>
　　巳酌動營中公項每兵借銀三四兩令其急為修<lb/>
<pb n="KR2f0009_WYG_097-13b"/>
　　補其城工費用所需不過二三百兩<hi>臣</hi>率同文武<lb/>
　　官弁捐輸銀兩委員修理七月盡即可修補完固<lb/>
　　地方兵民並無被水不安之處理合據實陳明仰<lb/>
　　紓我<lb/>
皇上軫念民生之至意為此繕摺謹<lb/>
　奏<lb/>
覽奏固原聚水情形愛君之誠於此可見朕甚嘉悦<lb/>
　　雍正七年二月初六日兵部尚書暫理陜西固原<lb/>
<pb n="KR2f0009_WYG_097-14a"/>
　　提督印務<hi>臣</hi>路振揚謹<lb/>
　奏為奏<lb/>
聞事雍正七年二月初一日<hi>臣</hi>據八營守備秦信呈報<lb/>
　　據楊建堡原任提督馬煥家人馬成宗首狀為首<lb/>
　　報拏獲狂言招搖棍徒事正月二十八日家主染<lb/>
　　病在家忽有棍徒騎騾到門口稱要會家主因伊<lb/>
　　出言無狀形跡可疑只得抱病相見伊口稱他叔<lb/>
　　父在省打發他到各處傳言勸化人不必賭博勿<lb/>
<pb n="KR2f0009_WYG_097-14b"/>
　　要閒言伊執出貼金紅紬番字言他叔係伺候十<lb/>
　　四王之人成宗家主一聞此人狂言必在各鄉招<lb/>
　　揺不得不羈留拏獲特為首報等情據此即差兵<lb/>
　　拏獲棍徒并紅紬貼金番字傳箭一枝硃筆紙單<lb/>
　　一張到營卑職訊問據伊供稱小的名呌馬忠小<lb/>
　　的叔子呌馬倉他在西安府與小的紅紬番字一<lb/>
　　幅硃筆紙單一張著説與固原一路掌教知道若<lb/>
　　我們回回大兵過處不必驚慌小的到楊建堡説<lb/>
<pb n="KR2f0009_WYG_097-15a"/>
　　　與馬大老爺就將小的拘拏等情據此卑職即具<lb/>
　　　文移送固原州嚴審確供外擬合報明等情到<hi>臣</hi>
　　　<hi>臣</hi>隨劄行固原州嚴加審問去後兹據固原州知<lb/>
　　　州朱亨衍親帶馬忠至<hi>臣</hi>衙署回話<hi>臣</hi>同朱亨衍<lb/>
　　　詳加審訊取有該犯口供<hi>臣</hi>即飛咨督<hi>臣</hi>岳鍾琪<lb/>
　　　署陜撫<hi>臣</hi>碩色署甘撫<hi>臣</hi>張廷棟并靣諭固原知<lb/>
　　　州將供出之馬倉等嚴拏質審外理合繕摺奏<lb/>
　聞謹<lb/>
<pb n="KR2f0009_WYG_097-15b"/>
　　奏<lb/>
　此事據岳鍾琪張廷棟俱經奏過知道了<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0009_WYG_083-1a"/>
　欽定四庫全書<lb/>
硃批諭㫖巻八十三<lb/>
硃批張起雲奏摺<lb/>
　　　雍正八年二月二十日福建金門總兵官署理南<lb/>
　　　澳總兵官印務<hi>臣</hi>張起雲謹<lb/>
　　奏為據實陳明事竊<hi>臣</hi>世受<lb/>
　　國恩高深莫報仰荷<lb/>
　皇上不次超擢由叅將<lb/>
<pb n="KR2f0009_WYG_083-1b"/>
　特授金門總兵方懼庸愚弗克勝兹重任復奉<lb/>
　聖㫖以南澳亦屬𦂳要著<hi>臣</hi>前往署理受<lb/>
　命之下益切悚惶每事殫竭愚誠不敢稍有草率以負<lb/>
　皇上天地之恩兹有事闗欺冒不得不據實奏<lb/>
　聞者案查雍正六年二月内奉<lb/>
　旨嗣後沿海官弁兵丁有因公差委遭風受困没水登<lb/>
　　岸幸獲生全者照軍功頭等傷例賞給其或飄没身<lb/>
　　故者照軍功陣亡例分别給與祭葬銀兩此誠我<lb/>
<pb n="KR2f0009_WYG_083-2a"/>
皇上覆載鴻慈千古未有之<lb/>
曠典凡在軍伍者無不感激自奮今有雍正六年六月<lb/>
　　内南澳鎮右營廵海六號繒船一隻遭風飄溺淹<lb/>
　　故官兵一案遵奉<lb/>
恩㫖照例應賞給淹没兵丁每名銀五十兩生存兵丁<lb/>
　　每名銀三十兩前此鎮臣未經給發今據<hi>臣</hi>標右<lb/>
　　營遊擊王棟詳請將領到廣東布政司庫銀二千<lb/>
　　零八十兩會同文員唱名散給<hi>臣</hi>因事闗卹賞恐<lb/>
<pb n="KR2f0009_WYG_083-2b"/>
　　有冒濫隨復細加確查其把總翁徳一員兵丁黄<lb/>
　　春等一十四名委係淹没至生存兵丁實止劉國<lb/>
　　明等九名其餘林禹等三十七名並未上船隨行<lb/>
　　冒列姓名濫邀賞賜皆由左右哨千總蔡文郁張<lb/>
　　開秀把總蕭光贊陳紹文劉必鳯濫行造報守備<lb/>
　　林甲俊冒昧轉詳適因鎮<hi>臣</hi>許良彬署事金門即<lb/>
　　據詳咨呈督<hi>臣</hi>孔毓珣據呈<lb/>
　題報外事闗<lb/>
<pb n="KR2f0009_WYG_083-3a"/>
　國帑難容欺冒<hi>臣</hi>既經查出斷不敢徇隱以干扶同<lb/>
　　之咎應將實在存没兵丁二十三名先行給賞其<lb/>
　　餘冐濫兵丁林禹等三十七名共銀一千一百一<lb/>
　　十兩扣除不發<hi>臣</hi>謹據實奏<lb/>
聞伏乞<lb/>
皇上睿鑒施行謹<lb/>
　奏<lb/>
此奏可嘉之至汝能如是存心何慮不為千百載之人<lb/>
<pb n="KR2f0009_WYG_083-3b"/>
物也實屬奉公不欺有㫖諭部議叙勉之<lb/>
　　雍正八年六月二十日福建金門總兵官署理南<lb/>
　　澳總兵官印務<hi>臣</hi>張起雲謹<lb/>
　奏為奏<lb/>
聞事竊照南澳一汛上通閩洋下連粤海實係要區若<lb/>
　　廵查少疎恐致姦徒濳踪出没<hi>臣</hi>自抵澳即自率<lb/>
　　兵船按閲廵查各處洋嶼嚴飭屬員加謹哨防不<lb/>
　　令偷安惟思查緝姦宄必當制於未萌之先海中<lb/>
<pb n="KR2f0009_WYG_083-4a"/>
　　原無盜賊皆由陸地無藉之民結夥濳出與其追<lb/>
　　拏於在洋巳發之後不若防緝於在陸未發之時<lb/>
　　而搜剔線窩得其踪跡尤當用以賊攻賊之法<hi>臣</hi>
　　現於所属協營多方密尋舊通姦匪者一二人勸<lb/>
　　以厚賞寛其舊犯朂以自新使之緝賊報效密為<lb/>
　　耳目時刻留心四處躧探如有不軌之徒暗謀糾<lb/>
　　夥出海果有確證立速飛報<hi>臣</hi>及協營刻即知會<lb/>
　　就近文員同往緝拏<hi>臣</hi>仍時時查訪如果實有效<lb/>
<pb n="KR2f0009_WYG_083-4b"/>
　　力酌量奬勵如敢藉端生事即加痛懲仍飭<hi>臣</hi>各<lb/>
　　處汛弁汛兵嚴查地方内如有素非善類蹤跡可<lb/>
　　疑無端外出者即密行跟究則陸地之根脚漸清<lb/>
　　汛口之究查又密復加在洋船隻勤於哨廵庶使<lb/>
　　姦頑稍知斂迹地方得以安堵<hi>臣</hi>庸愚之見是否<lb/>
　　有當理合具摺<lb/>
　奏請伏乞<lb/>
皇上睿鑒施行謹<lb/>
<pb n="KR2f0009_WYG_083-5a"/>
　奏<lb/>
加謹廵查悉心料理<lb/>
　　雍正九年正月二十二日閩粤南澳總兵官<hi>臣</hi>張<lb/>
　　起雲謹<lb/>
　奏為微<hi>臣</hi>効力情殷仰懇<lb/>
睿鑒事竊<hi>臣</hi>䝉<lb/>
皇上特恩於雍正八年十月内實授<hi>臣</hi>南澳總兵官欽<lb/>
　　承之下感激無地今查南澳地方雨暘時若五榖<lb/>
<pb n="KR2f0009_WYG_083-5b"/>
　　豐登兵民安堵海不揚波<hi>臣</hi>受任海疆仰託我<lb/>
皇上洪福迄今一載有餘並無盗賊在洋剽竊除出哨<lb/>
　　廵查外别無涓埃可補持禄養安實懼曠職近者<lb/>
　　西陲小蠢未寧致厪<lb/>
睿懷雖諸文武大臣祗承<lb/>
皇上神機廟算天兵所指剋日蕩平然竊念<hi>臣</hi>以千把<lb/>
　　末弁歴授今職虛糜廩粟從無尺寸之功若不及<lb/>
　　此時力圖報效問心何以克安輙敢冒昧懇<lb/>
<pb n="KR2f0009_WYG_083-6a"/>
　請願躬赴邊徼以駑鈍之身效犬馬之報縱至愚極<lb/>
　　拙不足以供驅䇿第以稍盡臣子微末下忱倘䝉<lb/>
皇上天恩俞允容臣趨赴<lb/>
闕廷面請<lb/>
聖訓隨星馳西土聽候指揮<hi>臣</hi>不勝踴躍待<lb/>
命之至為此謹<lb/>
　奏<lb/>
西陲之請目今暫且不必後有用汝處亦未可定候㫖<lb/>
<pb n="KR2f0009_WYG_083-6b"/>
遵行<lb/>
　　雍正九年六月初八日署理福建陸路提督<hi>臣</hi>張<lb/>
　　起雲謹<lb/>
　奏為奏<lb/>
聞事竊<hi>臣</hi>䝉<lb/>
皇上天恩署理提篆經今四月<hi>臣</hi>惟勉竭駑駘整飭營<lb/>
　　伍練兵恤民冀仰酬<lb/>
高厚於萬一兹查閩省年嵗情形四月内二麥登場約<lb/>
<pb n="KR2f0009_WYG_083-7a"/>
　　有八分収成旱禾亦俱茂盛惟泉州興化至省城<lb/>
　　福寧各地面五月中雨澤間有數處愆期雖值青<lb/>
　　黄不接之時幸各處居民以二麥新収米價九錢<lb/>
　　一兩不等最貴之處亦不越一兩二三錢督撫臣<lb/>
　　復檄行有司發糶倉榖因是人情大安止有福州<lb/>
　　府屬之羅源縣福寧州屬之寧徳縣人民素稱刁<lb/>
　　悍喜於聚衆為非臣於六月初四日據羅源營遊<lb/>
　　擊守備等呈稟俱稱羅源食米不敷價值騰貴知<lb/>
<pb n="KR2f0009_WYG_083-7b"/>
　　縣發糶無方百姓不能均沾於五月二十五日高<lb/>
　　墩舖地方陳秀南子生員陳至陛家有糶剰榖五<lb/>
　　百餘石為多人開倉搶去隨查獲謝亦言等六名<lb/>
　　交有司衙門収審又二十六日在護國舖地方有<lb/>
　　無數人衆將居民游允奇倉揭開搶去榖百餘石<lb/>
　　正在查緝又二十七日夜復於護國舖地方聚集<lb/>
　　千人將居民郭元海陳秀南鄭玉英家倉榖挑去<lb/>
　　隨緝獲搶榖民沈文第等五名又王沙舖曹壠地<lb/>
<pb n="KR2f0009_WYG_083-8a"/>
　　方民人藍世聰報稱二十八日夜有疊石郷人張<lb/>
　　應生等三十餘人先詐飯食後搶米榖共失去榖<lb/>
　　一千斤稉米二百斤又陳洋坂民林春秀等家於<lb/>
　　五月二十八日夜為方厝塘余家塘竹兜峙陽各<lb/>
　　地方人不計其數各執火把將林春秀等六七家<lb/>
　　米榖物件盡行搶去隨擒獲陳新如等六名亦交<lb/>
　　有司収訊又據福寧鎮標遊擊稟稱寧徳無米可<lb/>
　　糶價值日騰有寡婦林氏家存榖不及二百擔竟<lb/>
<pb n="KR2f0009_WYG_083-8b"/>
　　有二百餘人齊集强勒糶賣經弁員力勸方㪚誠<lb/>
　　恐横行日甚將來或至滋事等語<hi>臣</hi>據稟星即咨<lb/>
　　明督撫臣設法調劑又移行鎮臣營將協同嚴拏<lb/>
　　為首之人從重究治以儆刁風外因事闗聚衆搶<lb/>
　　奪不敢隱匿謹據實奏<lb/>
聞伏乞<lb/>
皇上睿鑒施行謹<lb/>
　奏<lb/>
<pb n="KR2f0009_WYG_083-9a"/>
覽奏知道了凡百但務據實直陳絲毫不渉粉飾方是<lb/>
　　雍正九年十月初一日署理福建陸路提督<hi>臣</hi>張<lb/>
　　起雲謹<lb/>
　奏為奏<lb/>
聞事竊<hi>臣</hi>一介武夫䝉<lb/>
皇上天恩署理福建陸路提督印務受<lb/>
恩深厚雖期黽勉盡職而才識短淺無能仰酬萬一撫<lb/>
　　衷悚懼夙夜難安不意微<hi>臣</hi>自二月抵泉視事至<lb/>
<pb n="KR2f0009_WYG_083-9b"/>
　　四五月天氣炎熱<hi>臣</hi>過於貪凉為風露所侵先患<lb/>
　　筋骨疼痛旋乃肺氣喘逆延今三閲月肌肉消瘦<lb/>
　　歩履艱難<hi>臣</hi>䝉<lb/>
皇上如此隆恩即使粉骨糜身亦分所應爾是以前此<lb/>
　　尚能力疾料理不敢遽行陳<lb/>
　奏今則精神非舊難以支撐又何敢隱黙不言以致<lb/>
　　茍延貽誤除經咨商督<hi>臣</hi>劉世明謹將陸路提督<lb/>
　　印務暫行委員協理外<hi>臣</hi>為封疆重任起見不得<lb/>
<pb n="KR2f0009_WYG_083-10a"/>
　　　不先事預籌伏乞<lb/>
　皇上特簡賢員畀任閩省<lb/>
　賜<hi>臣</hi>退閒俾得調治庶地方不致貽悞<hi>臣</hi>疾幸得痊愈<lb/>
　　　誓此餘生再效犬馬<hi>臣</hi>不勝感激涕零之至謹繕<lb/>
　　　摺奏<lb/>
　聞伏祈<lb/>
　皇上睿鑒施行謹<lb/>
　　奏<lb/>
<pb n="KR2f0009_WYG_083-10b"/>
　汝其加意調治候朕另有諭㫖<lb/>
　<lb/>
　<lb/>
　<lb/>
　<lb/>
　<lb/>
　<lb/>
硃批諭㫖巻八十三<lb/>
</p>
<p>
</p>
  </div>
</body>
</text>
</TEI>
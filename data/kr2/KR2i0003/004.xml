<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0003_SBCK_004-1a"/>
三節大竹流入女子足間推之不肯去聞有兒聲取<lb/>
持歸破之得一男兒長飬有才武遂雄夷狄氏以竹<lb/>
爲姓捐所破竹於野成竹林今竹王祠竹林是也王<lb/>
與從人嘗止大石上命作羮從者曰無水王以劒擊<lb/>
石水出今王水是也破竹存焉後漸驕恣武帝使張<lb/>
騫至大夏國見卭竹蜀布問所從來曰吾賈人從身<lb/>
毒國得之身毒國蜀之西國今永昌是也騫以白帝<lb/>
東越攻南越大行王恢救之恢使番陽令唐蒙曉喻<lb/>
南越南越人食有蒟醬蒙問所從曰䍧柯來蒙亦以<lb/>
白帝因上書曰南越地東西萬里名為外臣實一州<lb/>
主今以長沙豫章徃水道多絶難行竊聞夜郎精兵<lb/>
<pb n="KR2i0003_SBCK_004-1b"/>
可得十萬若從畨禺浮舩䍧柯出其不意此制越之<lb/>
一竒也可通夜郎道為置吏主之帝乃拜䝉中郎將<lb/>
發巴蜀兵千人奉幣帛見夜郎侯喻以威德為置吏<lb/>
㫄小邑皆貪漢繒帛以為道逺漢終不能有也故皆<lb/>
且聽命　司馬相如亦言西戎卭笮蜀之後園可置<lb/>
為郡帝既感卭竹又甘蒟醬乃拜為中郎將徃喻意<lb/>
皆聽命　後西南夷數反發運興伇費甚多相如<lb/>
知其不易也乃假巴蜀之論以諷帝且以宣指使於<lb/>
百姓<hi>本傳檄文在</hi>卒開僰門通南中相如持節開越嶲<lb/>
按道侯韓說開益州武帝轉拜唐䝉為都尉開䍧柯<lb/>
以重幣喻告諸種侯王侯王服從因斬竹王置䍧柯<lb/>
<pb n="KR2i0003_SBCK_004-2a"/>
郡以呉覇為太守及置越嶲朱提益州四郡後夷濮<lb/>
阻城咸怨訴竹王非血氣所生求立後嗣覇表其三<lb/>
子列侯死配食父祠今竹王三郎神是也　昭帝始<lb/>
元元年益州廉頭姑繒等二十四縣民反水衡都尉<lb/>
吕破奴募吏民及發犍為蜀郡奔命擊破之後三歲<lb/>
姑繒復反都尉吕辟胡擊之敗績明年遣大鴻臚田<lb/>
廣明等大破之斬首捕虜五萬人獲畜産十餘萬頭<lb/>
冨埒中國封其渠帥亡波為鉤町王以助擊反者故<lb/>
也廣明賜爵邑　成帝時夜郎王興與鉤町王禹漏<lb/>
卧侯俞更相攻擊命使太中大夫張匡持節和解之<lb/>
鉤町夜郎王不服乃刻木作漢使射之大將軍王鳯<lb/>
<pb n="KR2i0003_SBCK_004-2b"/>
薦金城司馬蜀郡陳立為䍧柯太守何覇為中郎將<lb/>
出益州立既到郡單至夜郎召興興與邑君數千人<lb/>
來見立立責數斬興邑君皆悅服興妻父翁指與興<lb/>
子耻復反立討之威震南裔　平帝末梓潼文齊為<lb/>
益州太守公孫述時拒郡不服光武稱帝以南中有<lb/>
義　益州西部金銀寳貨之地居其官者皆冨及十<lb/>
世　孝明帝初廣漢鄭純獨尚清廉毫毛不犯夷漢<lb/>
歌詠表薦無數上自三司下及卿士莫不歎賞明帝<lb/>
嘉之因以為永昌郡拜純太守　章帝時蜀郡王阜<lb/>
為益州太守治化尤異神馬四匹出滇池河中甘露<lb/>
降白烏見始興文學漸遷其俗　安帝永初中漢中<lb/>
<pb n="KR2i0003_SBCK_004-3a"/>
隂平廣漢羗反征戰連年　元初四年益州永昌越<lb/>
嶲諸夷封離等反衆十餘萬多所<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>破益州刺史張<lb/>
喬遣從事蜀郡楊竦將兵討之竦先以詔書告諭告<lb/>
諭不從方畧滌討凡殺虜三萬餘人獲生口千五百<lb/>
人財物四十餘萬降赦夷三十六種舉劾姦貪長吏<lb/>
九十人黄綬六十人諸郡皆平竦以傷死故功不録<lb/>
自是後少寧五十餘年　迄靈帝熹平中蠻夷復反<lb/>
擁没益州太守雍陟遣御史中丞朱龜將并涼勁兵<lb/>
討之不克朝議不能征欲依朱厓故事棄之太尉掾<lb/>
巴郡李顒獻陳方䇿以為可討帝乃拜顒益州太守<lb/>
與刺史龎芝伐之徵龜還顒將巴郡板楯軍討之皆<lb/>
<pb n="KR2i0003_SBCK_004-3b"/>
破陟得生出後復更叛梓潼景毅為益州太守承䘮<lb/>
亂後民夷困餓米一斗千錢皆離散毅至安集後米<lb/>
一斗八錢　建安十九年劉先主定蜀遣安逺將軍<lb/>
南郡鄧方以朱提太守庲降都督治南昌縣輕財果<lb/>
毅夷漢敬其威信方爲先主問代於治中從事建寧<lb/>
李恢對曰西零之役趙充國有言莫若老臣先主遂<lb/>
用恢為都督治平夷縣先主薨後越嶲叟帥髙定元<lb/>
殺郡將焦璜舉郡稱王以叛益州大姓雍闓亦殺太<lb/>
守正昻更以蜀郡張裔為太守闓假鬼教曰張裔府<lb/>
君如瓠壺外雖澤而内實粗殺之不可縳與吴於是<lb/>
執送裔於吴吴王孫權遙用闓為永昌太守遣故劉<lb/>
<pb n="KR2i0003_SBCK_004-4a"/>
璋子闡為益州刺史處交益州除䍧柯郡丞朱提朱<lb/>
襃領太守恣睢丞相諸葛亮以初遭大喪未便加兵<lb/>
遣越嶲太守巴西龔禄住安上縣遙領郡從事蜀郡<lb/>
常頎行部南入以都護李嚴書曉喻闓闓荅曰愚聞<lb/>
天無二日土無二主今天下派分正朔有三逺人惶<lb/>
惑不知所歸其傲慢如此頎至䍧柯收郡主簿考訊<lb/>
奸襃因殺頎為亂益州夷復不從闓闓使建寧孟獲<lb/>
說夷叟曰官欲得烏狗三百頭膺前盡黑蟎腦三斗<lb/>
斵木　三丈者三千枚汝能得不夷以為然皆從闓<lb/>
斵木堅剛性委曲高不至二丈故獲以欺夷　建興<lb/>
三年亮南征自安上由水路入越嶲别遣馬忠伐䍧<lb/>
<pb n="KR2i0003_SBCK_004-4b"/>
柯李恢向益州以犍為太守廣漢王士為益州太守<lb/>
髙定元自旄頭定笮卑水多為壘守亮欲俟定元軍<lb/>
衆集合并討之軍卑水定元部曲殺雍闓及士庶等<lb/>
孟獲代闓為主亮既斬定元而馬忠破䍧柯李恢敗<lb/>
於南中　夏五月亮渡瀘進征益州生虜孟獲置軍<lb/>
中問曰我軍如何獲對曰恨不相知公易勝耳亮以<lb/>
方務在北而南中好叛亂宐窮其詐乃赦獲使還合<lb/>
軍更戰凡七虜七赦獲等心服夷漢亦思反善亮復<lb/>
問獲獲對曰眀公天威也邊民長不為惡矣秋遂平<lb/>
四郡改益州為建寧以李恢為太守加安漢將軍領<lb/>
交州刺史移治味縣　分建寧越嶲置雲南郡以吕<lb/>
<pb n="KR2i0003_SBCK_004-5a"/>
凱為太守　又分建寧䍧柯置興古郡以馬忠為䍧<lb/>
柯太守移南中勁卒青羗萬餘家於蜀為五部無當<lb/>
無前軍號飛<hi>闕</hi>分其羸弱配大姓焦雍婁㸑孟量毛<lb/>
李為部曲置五部都尉號五子故南人言四姓五子<lb/>
也以夷多剛狠不賓大姓冨豪乃勸令出金帛聘䇿<lb/>
惡夷為家部曲得多者奕世襲官於是夷人貪貨物<lb/>
以漸服屬於漢成夷漢部曲亮收其俊傑建寧㸑<lb/>
習朱提孟琰及獲為官屬習官至領軍琰輔漢將軍<lb/>
獲御史中丞出其金銀丹漆耕牛戰馬給軍國之用<lb/>
都督常重用其人　李恢卒後以蜀郡太守犍為張<lb/>
翼為都督翼持法嚴不得殊俗和夷帥劉胄反徵翼<lb/>
<pb n="KR2i0003_SBCK_004-5b"/>
以馬忠為代忠未至翼修攻戰方畧資儲群下懼翼<lb/>
曰吾方臨戰塲豈可以絀退之故廢公家之務乎忠<lb/>
至承以滅胄蜀賜翼爵關内侯忠在南柔逺能邇甚<lb/>
垂恵愛官至鎮南大將軍卒後南人為之立祠水旱<lb/>
禱之以蜀郡張表為代加安南將軍又以犍為楊義<lb/>
為參軍副貳之表後以南郡閻宇為都督南郡霍戈<lb/>
為参軍弋甚善參毗之禮遂代宇為監軍安南將軍<lb/>
撫和異俗為之立法施教輕重允當夷晉安之　及<lb/>
晉世因仍其任時交趾不附假弋節遙領交州刺史<lb/>
得以便宐選用長吏令官和解夷人及適罰之皆依<lb/>
弋故事弋卒子在龔領其兵和諸姓晉以巴西太守<lb/>
<pb n="KR2i0003_SBCK_004-6a"/>
吴靜在官數年撫䘏失和軍司鮮于嬰表徵靜還嬰<lb/>
因代之　泰始六年以益州大分南中四郡為寧州<lb/>
嬰為刺史　咸寧五年尚書令衛瓘奏兼并州郡<lb/>
太康三年罷寧州置南夷以天水李毅為校尉持節<lb/>
統兵鎮南中統五十八部夷族都監行事毎夷供貢<lb/>
南夷府入牛金旃馬動以萬計皆豫作忿恚致校尉<lb/>
官屬其供郡縣亦然南人以為饒自四姓子弟仕進<lb/>
必先經都監夷人大種曰昆小種曰叟皆曲頭木耳<lb/>
環鐵褁結無大侯王如汶山漢嘉夷也夷中有桀黠<lb/>
能言議屈服種人者謂之耆老便為主論議好譬喻<lb/>
物謂之夷經今南人言論雖學者亦半引夷經與夷<lb/>
<pb n="KR2i0003_SBCK_004-6b"/>
為姓曰遑耶諸姓為自有耶世亂犯法輒依之藏匿<lb/>
或曰有為官所法夷或為執仇與夷至厚者謂百世<lb/>
遑耶恩若骨肉為其逋逃之藪故南人輕為<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>變恃<lb/>
此也其俗徵巫鬼好詛盟投石結草官常以盟詛要<lb/>
之諸葛亮乃為夷作圖譜先畫天地日月君長城府<lb/>
次畫神龍龍生夷及牛馬羊後畫部主吏乗馬幡葢<lb/>
廵行安䘏又畫牽牛負酒齎金宝詣之之象以賜夷<lb/>
夷甚重之許致生口直又與瑞錦鐵劵今皆存每刺<lb/>
史校尉至齎以呈詣動亦如之　毅後永昌吕祥為<lb/>
校尉祥後數人李廣漢從雲南犍為郡守為校尉久<lb/>
之建寧太守巴西杜俊朱提太守梓潼雍約懦鈍無<lb/>
<pb n="KR2i0003_SBCK_004-7a"/>
治政以賄成俊奪大姓鐵官令毛詵中郎李叡部曲<lb/>
致詵弟耐罪朱提大姓太中大夫李猛有才幹弟為<lb/>
功曺分當察舉而俊約受都尉雷逄賂舉逢子炤孝<lb/>
廉不禮猛猛等怨之　太安元年秋詵叡猛逐俊以<lb/>
叛猛之書曰昔魯侯失道季氏出之天之愛民君師<lb/>
所治知足下追踵古人見賢思齊足下箕帚枉慚吾<lb/>
郡亦逐約應之作亂衆數萬毅討破之斬詵首叡走<lb/>
依遑耶丘蔡夷師于陵承猛箋降曰生長遐荒不達<lb/>
禮教徒與季雄和光合勢雖不能營師五丈略地渭<lb/>
濱兾北斷襃斜東據永安退考靈符晉德長久誠非<lb/>
狂夫所能干輒表革面歸罪有司毅惡其言遂誘殺<lb/>
<pb n="KR2i0003_SBCK_004-7b"/>
之　部永昌從事江陽孫辨上南中形勢七郡斗絶<lb/>
晉弱夷强加其土人屈塞應復寧州以相鎮慰冬十一<lb/>
月丙戌詔書𣸪置寧州增統䍧柯益州朱提合剌郡<lb/>
為刺史加龍驤將軍進封成都縣侯　二年于陵承<lb/>
詣毅請恕叡罪毅許之叡至羣下以為詵叡破亂州<lb/>
土必殺之毅不得已許諾及叡死干陵承及詵猛遑<lb/>
耶怒扇動謀反奉建寧太守巴西馬恢為刺史燒郡<lb/>
偽發毅方疾作力出軍初以救恢及聞其情乃殺恢<lb/>
夷愈强盛破壊郡縣役吏民會毅疾甚軍連不利晉<lb/>
民或入交州或入永昌䍧柯半亦為夷所困虜夷因<lb/>
攻圍州城毅但病力固孤城病篤不能戰討時李特<lb/>
<pb n="KR2i0003_SBCK_004-8a"/>
李雄作亂益州而所在有事救援莫至毅上疏陳謝<lb/>
不能式遏冦虐疾與事遇使虜遊䰟兵穀既單器械<lb/>
窮盡而求救無望坐待殄斃若必不垂矜憂乞請大<lb/>
使及臣尚存加以重罪若臣已死必陳屍為戮積四<lb/>
年　光熈元年春三月毅薨子釗任洛還赴到䍧柯<lb/>
路塞停住交州文武以毅女秀明達有父才遂奉領<lb/>
州事秀初適漢嘉太守廣漢王載載將家避地在南<lb/>
故共推之又以載領南夷龍驤參軍秀奬厲戰討食<lb/>
糧已盡人但焦草炙鼠為命秀伺夷怠緩輒出軍掩<lb/>
破首尾三年釗乃得達丁喪文武復逼釗領州府事<lb/>
毅故吏毛孟等詣洛求救至欲自刎懐帝乃下交州<lb/>
<pb n="KR2i0003_SBCK_004-8b"/>
使救助之以釗為平冦將軍領南夷護軍遣御史趙<lb/>
濤贈毅少府謚曰武侯交州刺史吾彦遣子威逺將<lb/>
軍咨以援之朝廷以廣漢太守魏興王遜為南夷校<lb/>
尉寧州刺史代毅自永嘉元年受除四年乃至遙舉<lb/>
建寧董敏為秀才郡久無太守功曹周悅行郡事輕<lb/>
敏不下其板遜至怒殺悅悅弟秦㨔長周昺合夷叟<lb/>
謀以趙濤父混昔為建寧有德恵欲殺遜樹濤遜誅<lb/>
之并殺濤夷晉莫不惶懼表釗為朱提太守治南廣<lb/>
禦雄時荒亂後倉無斗粟衆無一旅官民虚竭繩紀弛<lb/>
廢遜惡衣菜食招集夷民夷徼厭亂漸亦返善勞來<lb/>
不怠數年克復以五荼夷昔為亂首圖討之未有致<lb/>
<pb n="KR2i0003_SBCK_004-9a"/>
罪㑹夷發夜郎莊王墓遜因此遂討滅之及討惡獠<lb/>
剛夷數千落威震南方官至平西安南將軍又兼益<lb/>
州刺史加散騎常侍封襃中伯而嚴猛太過多所誅<lb/>
鋤犍為太守朱提雷炤流民隂貢平樂太守董覇破<lb/>
䍧柯平夷南廣北降李雄建寧㸑量與益州太守李<lb/>
易梁水太守董慬保興古槃南以叛雄遣叔父驤破<lb/>
越嶲伐寧州遜使使督護雲南姚岳拒驤於堂螂縣<lb/>
違遜指授雖大破驤不獲　太興四年遜發病薨州<lb/>
人推中子堅領州事　永昌元年晉朝更用零陵太守<lb/>
南陽尹奉為寧州刺史南夷校尉加安西將軍奉威<lb/>
刑緩鈍政治不理　咸和八年遂為雄弟壽所破獲<lb/>
<pb n="KR2i0003_SBCK_004-9b"/>
南中盡為雄所有惟䍧柯謝恕不為壽所用<lb/>
　　遂保郡獨為晉官至撫夷中郎將寧州刺史冠<lb/>
軍是嵗咸和八年也<lb/>
䍧柯郡漢武帝元鼎二年開屬縣漢十七户六萬及<lb/>
晉縣四戸五千去洛五千六百一十里郡上值天井<lb/>
故多雨潦俗好鬼巫多禁忌畬山為田無蠶桑頗尚<lb/>
學書少威儀多懦怯寡畜産雖有僮僕方諸郡為貧<lb/>
王莽更名䍧柯曰同亭郡不服㑹公孫述時三蜀大<lb/>
姓龍傅尹董氏與功曺謝暹保郡聞漢世祖在河北<lb/>
乃逺使使由畨禺江出奉貢漢朝世祖嘉之號為義<lb/>
郎　明章之世母歛人尹珍字道真以生遐裔未漸<lb/>
<pb n="KR2i0003_SBCK_004-10a"/>
庠序乃逺從汝南許叔重受五經又師事應世叔學<lb/>
圖緯通三材還以教授於是南域始有學焉珍以經<lb/>
術選用歴尚書丞郎荆州刺史而世叔為司隷校尉<lb/>
師生竝顯平夷傅寳夜郎尹貢亦有名德歴尚書郎<lb/>
長安令巴郡太守彭城相號南州人士郡特多阻嶮<lb/>
有延江霧赤煎水為池衛少有亂惟朱褒見誅其郡<lb/>
守垂功名者前有吴覇陳立後有漢中張亮則廣漢<lb/>
劉寵犍為費詩巴西馬忠皆著勲烈　晉元帝世太<lb/>
守建寧孟才以驕㬥無恩郡民王清范朗逐出之刺<lb/>
史王遜怒分鄨半為平夷郡夜郎以南為夜郎郡四<lb/>
縣<lb/>
<pb n="KR2i0003_SBCK_004-10b"/>
萬壽縣郡治有萬壽山沮本有鹽井漢末時夷民共<lb/>
詛盟不開今三郡皆無鹽<lb/>
且蘭縣音沮漢曰故且蘭有柱蘭關也<lb/>
廣談縣<lb/>
毋歛縣有剛火也<lb/>
平夷郡晉元帝建興元年置屬縣二戸千<lb/>
平夷縣郡治有䂪津安樂水山出茶蜜<lb/>
鄨縣故犍為郡城也不狼山出鄨水入沅水有野生<lb/>
薜可食大姓王氏<lb/>
夜郎郡夜郎國也屬縣二戸千<lb/>
夜郎縣郡治　有遯水通廣鬰林有竹王三郎祠甚<lb/>
<pb n="KR2i0003_SBCK_004-11a"/>
有靈響也<lb/>
談指縣<lb/>
晉寧郡本益州也元鼎初屬䍧柯越嶲漢武帝元封<lb/>
二年叟反遣將軍郭昌討平之因開為郡治滇池上<lb/>
號曰益州漢屬縣二十四戸二十萬晉縣七户萬去<lb/>
洛五千六百里司馬相如韓說初開得牛馬羊屬三<lb/>
十萬漢乃募徙死罪及姧豪實之郡土大平敞原田<lb/>
多長松臯有鸚鵡孔雀鹽池田漁之饒金銀畜産之<lb/>
冨俗奢豪難撫御惟文齊王阜景毅李顒及南郡董<lb/>
和為之防檢後遂為善蜀建興三年丞相亮之南征<lb/>
以郡民李恢為太守改曰建寧治味縣寧州别建為<lb/>
<pb n="KR2i0003_SBCK_004-11b"/>
益州郡後太守李逷恢孫也與前太守董慬建寧㸑<lb/>
量共叛寧州刺史王遜表改益州為晉寧郡<lb/>
滇池縣郡治故滇國也　有澤水周圍二百里所出<lb/>
深廣下流淺狹如倒流故曰滇池長老傳言池中有<lb/>
神馬或交焉即生駿馬俗稱之曰滇池駒日行五百<lb/>
里水神祠祀亦有温泉如越嶲温水又有白蝟山山<lb/>
無石惟有蝟也<lb/>
同勞縣<lb/>
同安縣<lb/>
連然縣有鹽泉南中共仰之<lb/>
建令縣<lb/>
<pb n="KR2i0003_SBCK_004-12a"/>
毋單縣<lb/>
秦臧縣<lb/>
建寧郡治故庲降都督屯也南人謂之屯下屬縣晉<lb/>
太安二年分為益州平樂二郡合縣十三戸萬去洛<lb/>
五千六百三十九里有五部都尉四姓及霍家部曲<lb/>
味縣郡治　有明月社夷晉不奉官則官與共盟於<lb/>
此社也<lb/>
升麻縣　山出好升麻有塗水<lb/>
同樂縣　大姓㸑氏<lb/>
穀昌縣　漢武帝將軍郭昌討夷平之因名郭昌以<lb/>
威夷孝章帝時改為穀昌也<lb/>
<pb n="KR2i0003_SBCK_004-12b"/>
同瀨縣<lb/>
雙柏縣<lb/>
存䣖縣　雍闓反結壘於縣山繫馬枊柱生成林今<lb/>
夷言無雍梁夷言馬也<lb/>
昆澤縣<lb/>
漏江縣　九十里出蠙口<lb/>
談槀縣　有濮獠<lb/>
伶丘縣　主獠<lb/>
脩雲縣<lb/>
新定縣<lb/>
平樂郡元帝建興元年刺史割建寧新定興遷二縣<lb/>
<pb n="KR2i0003_SBCK_004-13a"/>
新立平樂三沮二縣合四縣為郡後太守建寧董覇<lb/>
叛降李䧺郡縣遂省寧州北屬雄復為郡以朱提李<lb/>
壮為太守<lb/>
朱提郡本犍為南部孝武帝元封二年置屬縣四建<lb/>
武後省為犍為屬國至建安二十年鄧方為都尉先<lb/>
主因易名太守屬縣五戸八千去洛五千三百里先<lb/>
有梓潼文齊初為屬國穿龍池溉稻田為民興利亦<lb/>
為立祠大姓朱魯雷興仇逓髙李亦有部曲其民好<lb/>
學濵犍為號多士人為寧州冠冕<lb/>
朱提縣郡治<lb/>
堂螂縣　因山名也出銀鉛白銅雜藥有堂螂附子<lb/>
<pb n="KR2i0003_SBCK_004-13b"/>
南秦縣　自僰道南廣有八亭道通平夷<lb/>
漢陽縣　有漢水入延江<lb/>
南昌縣　故都督治有鄧安逺城也<lb/>
南廣郡蜀延熈中置以蜀郡常竺為太守蜀朝召竺<lb/>
入為侍中巴西令狐衷代之　建武九年省　元帝<lb/>
世刺史王遜移朱提治郡南廣太守李釗數破雄殺<lb/>
賊大將樂初後刺史尹奉却郡還舊治及雄定寧州<lb/>
復置郡以興古太守朱提李播為太守屬縣四戸千<lb/>
自僰道至朱提有水步道水道有黑水及羊官水至<lb/>
險難行步道渡三津亦艱阻故行人為語曰猶溪赤<lb/>
木盤虵七曲盤羊烏櫳氣與天通看都濩泚住柱乎<lb/>
<pb n="KR2i0003_SBCK_004-14a"/>
尹庲降賈子左儋七里又有牛叩頭馬摶坂其險如<lb/>
此土地無稻田蠶桑多虵蛭虎狼俗妖巫惑禁忌多<lb/>
神祠<lb/>
南廣縣郡治漢武帝大初元年置有鹽官<lb/>
臨利縣　常遷縣<lb/>
新興縣<lb/>
永昌郡古哀牢國哀牢山名也其先有一婦人名曰<lb/>
沙壼<hi>沙壹後漢作</hi>依哀牢山下居以捕魚自給忽於水中<lb/>
觸一沉木遂感而有娠度十月産子男十人後沉木<lb/>
化為龍出謂沙壼曰君為我生子今在乎而九子驚<lb/>
走惟一小子不能去陪龍坐龍就而䑛之沙壼與言<lb/>
<pb n="KR2i0003_SBCK_004-14b"/>
語以龍與陪坐因名曰元隆猶漢言陪坐也沙壼將<lb/>
元隆居龍山下元隆長大才武後九兄曰元隆能與<lb/>
龍言而黠有智天所貴也共推以為王時哀牢山下<lb/>
復有一夫一婦産十女元隆兄弟妻之由是始有人民<lb/>
皆象之衣後着十尾臂脛刻文元隆死世世相繼分<lb/>
置小王徃徃邑居散在溪谷絶域荒外山川阻深生<lb/>
民以來未嘗通中國也南中昆明祖之故諸葛為其<lb/>
國譜也　孝武時通博南山度蘭滄水　谿置嶲唐<lb/>
不韋二縣徙南越相吕嘉子孫宗族實之因名不韋<lb/>
以彰其先人惡行人歌之曰漢德廣開不賓渡博南<lb/>
越蘭津渡蘭滄為他人渡蘭滄水以取哀牢地哀牢<lb/>
<pb n="KR2i0003_SBCK_004-15a"/>
轉衰至世祖建武二十三年王扈栗<hi>賢栗後漢作</hi>遣兵乘箄<lb/>
船南攻鹿茤鹿茤民弱小將為所擒㑹天大震雷疾<lb/>
風㬥雨水為逆流箄船沉没溺死者數千人後扈栗<lb/>
復遣六王攻鹿茤鹿茤王迎戰大破哀牢軍殺其六<lb/>
王哀牢人埋六王夜虎掘而食之哀牢人驚怖引去<lb/>
扈栗懼謂諸耆老曰哀牢略徼自古以來初不如此今<lb/>
攻鹿茤輒被天誅中國有受命之王乎是何天祐之<lb/>
明也漢威甚神即遣使詣越嶲太守願帥種人歸義<lb/>
奉貢　世祖納之以為西部屬國其地東西三千里<lb/>
南北四千六百里有穿胷儋耳種閩越濮鳩獠其渠<lb/>
帥皆曰王　孝明帝永平十二年哀牢抑狼遣子奉<lb/>
<pb n="KR2i0003_SBCK_004-15b"/>
獻　明帝乃置郡以蜀郡鄭純為太守屬縣八戸六<lb/>
萬去洛六千九百里寧州之極西南也有閩濮鳩獠<lb/>
僄越躶濮身毒之民土地沃腴黄金光珠虎魄翡翠<lb/>
孔雀犀象蠶桑綿絹采帛文繡又有貊獸食鐵猩猩<lb/>
獸能言其血可以染朱罽有大竹名濮竹節相去一<lb/>
丈受一斛許其梧桐木其花柔如絲民績以為布幅<lb/>
廣五尺以還潔白不受汚俗名曰桐華布以覆亡人然<lb/>
後服之及賣與人有蘭干細布蘭干獠言紵也織成<lb/>
文如綾錦又有罽旄帛疊水精瑠璃軻蟲蚌珠宐五<lb/>
穀出銅錫　太守著名績者自鄭純後有蜀郡張化<lb/>
常員巴郡沈稚黎彪然顯者猶鮮　章武初郡無太<lb/>
<pb n="KR2i0003_SBCK_004-16a"/>
守值諸郡叛亂功曹吕凱奉郡丞蜀郡王伉保境<lb/>
六年丞相亮南征髙其義表曰不意永昌風俗乃爾<lb/>
以凱為雲南太守伉為永昌太守皆封亭侯李恢遷<lb/>
濮民數千落于雲南建寜界以實二郡凱子祥太康<lb/>
中獻光珠五百觔還臨本郡遷南夷校尉祥子　元<lb/>
康末為永昌太守值南夷作亂閩濮反乃南移永壽<lb/>
去故郡千里遂與州隔絶吕氏世官領郡於今三世<lb/>
矣大姓陳趙謝楊氏<lb/>
不韋縣故郡治<lb/>
比蘇縣<lb/>
哀牢縣<lb/>
<pb n="KR2i0003_SBCK_004-16b"/>
永壽縣今郡治<lb/>
嶲唐縣　有周水從徼外來<lb/>
雍鄉縣<lb/>
南里縣　有翡翠孔雀<lb/>
博南縣　山高四十里越之得蘭滄水有金沙以火<lb/>
融之為黄金有光珠穴出光珠有虎魄能吸芥又有<lb/>
珊瑚<lb/>
雲南郡建興三年置屬縣七戸萬去洛六千三百四<lb/>
十三里本雲川地有熊倉山上有神鹿一身两頭食<lb/>
毒艸有上方下方夷亦出花布孔雀常以二月來翔<lb/>
月餘而去土地有稻田畜牧但不蠶桑<lb/>
<pb n="KR2i0003_SBCK_004-17a"/>
雲南縣郡治<lb/>
葉榆縣有河洲<lb/>
遂久縣　有繩水也<lb/>
㺯棟縣　有無血水<hi>水出連山</hi>
蜻蛉縣　有鹽官濮水同出山有碧雞金馬光彩倐<lb/>
忽民多見之有山神漢宣帝遣諌議大夫蜀郡王襃<lb/>
祭之欲致雞馬襃道病卒故不宣著<lb/>
其縣二别爲郡<lb/>
河陽郡刺史王遜分雲南置屬縣四戸千<lb/>
河陽縣郡治在河中源洲上也<lb/>
梁水郡刺史王遜分置在興古之盤南<lb/>
<pb n="KR2i0003_SBCK_004-17b"/>
梁水縣郡治有振山出銅<lb/>
賁古縣　山出銀鈆銅鐵<lb/>
西隨縣<lb/>
興古郡建興三年置屬縣十一户四萬去洛五千八<lb/>
百九十里　多鳩獠濮特有瘴氣自梁水興古西平<lb/>
三郡少穀有桄榔木可以作麵以牛酥酪食之人民<lb/>
資以為糧欲取其木先當祠祀<lb/>
温縣郡治　元鼎二年置<lb/>
律髙縣　西有石空山出錫東南有盤町山出錫<lb/>
鐔封縣　有温水<lb/>
句町縣　故句町王國也其置自濮王姓毋漢時受<lb/>
<pb n="KR2i0003_SBCK_004-18a"/>
封迄今<lb/>
漢興縣<lb/>
勝休縣　有河水也<lb/>
唐都縣　故名雲夢縣<lb/>
西平郡刺史王遜時㸑量保盤南遜出軍攻討不能<lb/>
克及遜薨後寇掠州下吏民患之刺史尹奉重募徼<lb/>
外夷刺殺量而誘降李逷盤南平奉以功進安西將<lb/>
軍封遷陵伯乃割興古雲南之盤江來如南零三縣<lb/>
為郡<lb/>
右寧州統郡十四縣六十八<lb/>
咸熈元年吳交趾郡吏吕興殺太守孫靖内附魏魏<lb/>
<pb n="KR2i0003_SBCK_004-18b"/>
拜興安南將軍時南中監軍霍弋表遣建寧㸑谷為交<lb/>
趾太守率牙門將軍建寧董元毛炅孟幹孟通㸑熊<lb/>
李松王素等領部曲以討之谷未至興已為功曹李<lb/>
統所殺　泰始元年谷等徑至郡撫和初附無幾谷<lb/>
卒晉更用馬忠子融代谷融卒遣犍為楊稷代之加<lb/>
綏逺將軍又進諸牙門皆雜號將軍封吳侯交州刺<lb/>
史劉峻大都督脩則領軍三攻稷皆為稷所敗鬰林<lb/>
九真皆附稷稷表遣將軍毛炅董元等攻合浦戰于<lb/>
古城大破吳軍殺峻則稷因表炅為鬰林太守元為<lb/>
九真太守元病亡更以益州王素代之數攻交州諸<lb/>
郡　泰始七年春吳王孫皓遣大都督薛珝交州刺<lb/>
<pb n="KR2i0003_SBCK_004-19a"/>
史陶璜帥二十萬軍興扶嚴惡夷合十萬伐交趾稷<lb/>
遣炅及將軍建寧孟岳等禦之戰于封谿衆寡不敵<lb/>
炅等敗績僅以身免還交趾固城自守破敗之後衆<lb/>
裁千人并新附可有四千男女萬餘口陶璜圍之杜<lb/>
塞蹊徑救援不至雖班糧約食猶不供繼至秋七月<lb/>
城中食盡病餓死者太半交趾人廣野將軍王約友<lb/>
應陶璜以梯援外吳人遂得入城得稷等皆囚之即<lb/>
斬稷長史張登將軍孟通及炅幷交趾人邵暉等二<lb/>
千餘人受皓詔傳稷秣陵故梏稷及孟幹㸑熊李松<lb/>
四人于吳通四逺消息稷至合浦發病歐血死傳首<lb/>
秣陵棄其屍喪於海幹松熊至吳將加斬刑或說皓<lb/>
<pb n="KR2i0003_SBCK_004-19b"/>
宥免幹等可以勸邊將皓原之欲徙付臨海郡初稷<lb/>
等私誓不能死節困辱虜手若蒙未死必當思求北<lb/>
歸稷既路死幹等恐北路轉逺以吳人愛蜀側竹弓<lb/>
弩言能作之皓轉付部為弓工　九年幹自吳逃返<lb/>
洛陽松熊為皓所殺　初晉武帝以稷為交州刺史<lb/>
大封半道稷城陷或傳降故不録幹至表状乃追贈<lb/>
交州刺史封松熊後嗣侯焉<lb/>
古城之戰毛炅手殺脩則則子允隨陶璜璜以炅壯<lb/>
勇欲赦之而允必欲求殺炅炅亦不屈於璜璜怒乃<lb/>
躶身囚結面縳呵曰晉兵賊炅亦烈聲呵曰呉狗何<lb/>
等為賊呉人生割其腹允割其肝罵曰虜腹炅罵不<lb/>
<pb n="KR2i0003_SBCK_004-20a"/>
斷曰尚欲斬汝孫皓汝父何死狗也吳人斬之武帝<lb/>
聞而矜哀即詔炅子襲爵封諸子三人關内侯九真<lb/>
太守王素以交趾敗與董元牙門王承等欲還南中<lb/>
為陶璜别將衛濮所獲功曺李祚見交趾民<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>害還<lb/>
遂率吏民保郡為晉祚舅黎晃為吳將攻伐祚不下<lb/>
數遣人解喻降之祚荅曰舅自吳將祚自晉臣惟力<lb/>
是視矣　邵暉子胤先為父使詣洛拜奉車都尉比<lb/>
還暉敗亡胤依祚固守求救南中南中遥為之援諸<lb/>
姓得世有部曲弋遣之南征因以功相承也<lb/>
譔曰南域處卭笮五夷之表不毛閩濮之鄉固九服<lb/>
之外也而能開土列郡爰建方州踰博南越蘭滄逺<lb/>
<pb n="KR2i0003_SBCK_004-20b"/>
撫西垂漢武之迹可謂大業然要荒之俗不與華同<lb/>
安邊撫逺務在得才故高祖思猛士作歌孝文想頗<lb/>
牧咨嗟斯靜禦之將信王者所詳釋也馬霍王尹得<lb/>
失之際足以觀矣交趾雖異州部事連南中故幷志<lb/>
焉<lb/>
華陽國志卷苐四<lb/>
<pb n="KR2i0003_SBCK_004-21a"/>
<pb n="KR2i0003_SBCK_004-22a"/>
<pb n="KR2i0003_SBCK_004-23a"/>
<pb n="KR2i0003_SBCK_004-24a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0003_SBCK_007-1a"/>
華陽國志卷苐七<lb/>
　　　　　劉後主志<lb/>
後主諱禪字公嗣先主太子甘夫人所生也襲位時<lb/>
年十七　建興元年夏五月後主即位尊皇后呉氏<lb/>
曰皇太后大赦改元扵魏黄初四年呉黄武二年也<lb/>
　立皇后張氏車騎將軍張飛女也封丞相亮武鄊<lb/>
侯中護軍李嚴假節加光禄勲封都鄊侯督永安事<lb/>
中軍師衛尉魯國劉琰亦都鄊侯中護軍趙雲江州<lb/>
都督費觀屯騎校尉丞相長史王連中部督襄陽向<lb/>
寵及魏延呉懿皆封都亭侯楊洪王謀等關内侯<lb/>
南中諸郡竝叛亂亮以新遭大䘮未便加兵遣尚書<lb/>
<pb n="KR2i0003_SBCK_007-1b"/>
南陽鄧芝固好扵呉呉王孫權曰吾誠願與蜀和親<lb/>
但主㓜國小慮不自存芝對曰呉蜀二國之地呉有<lb/>
三江之阻蜀有重險之固大王命世之英諸葛亮一<lb/>
時之傑合此二長共爲唇齒進可兼幷天下退可鼎<lb/>
足而峙大王如臣服扵魏魏則上望大王入朝其次<lb/>
求太子入侍若其不從則奉辭伐叛蜀必順流見可<lb/>
而進如此江南之地非復大王之有也呉王大悅與<lb/>
蜀和報使䀻歲通芝後累徃權曰若滅魏之後二主<lb/>
分治不亦樂乎芝對曰滅魏之後大王未深識天命<lb/>
者戰爭方始耳權曰君之誠懇乃至於此書與亮曰<lb/>
丁掞厷張隂化不實和合二國惟有鄧芝　二年丞<lb/>
<pb n="KR2i0003_SBCK_007-2a"/>
相亮開府領益州牧事無巨細咸决扵亮亮乃撫百<lb/>
姓示儀軌約官職從權制盡忠益時者雖讎必賞犯<lb/>
法怠慢者雖親必罰服罪輸情者雖重必釋遊辭巧<lb/>
飾者雖輕必戮善無微而不賞惡無纎而不貶庻事<lb/>
精練物究其本循名責實虚僞不齒終乎封域之内<lb/>
畏而愛之刑政雖峻而無怨者以其用心平勸戒眀<lb/>
也　辟尚書郎蔣琬及廣漢李邵巴西馬勳　爲掾<lb/>
南陽宗預爲主簿秦宓為别駕犍爲五梁爲功曹梓<lb/>
潼杜微為主簿皆州俊彦也而江夏費禕南郡董允<lb/>
郭攸之始爲侍郎賛揚日月　呉遣中郎將張温來<lb/>
聘報鄧芝也將返命百官餞焉惟宓未徃亮累催之<lb/>
<pb n="KR2i0003_SBCK_007-2b"/>
温問曰彼何人也亮曰益州學士者也及至温問宓<lb/>
曰君學乎荅曰五尺童子皆學何况小人温曰天有<lb/>
頭乎在何方也宓曰詩云乃眷西顧知其在西又曰<lb/>
天有耳乎宓曰詩不云乎鶴鳴九皐聲聞于天若無<lb/>
其耳何以聽之又曰天有足乎曰詩不曰乎天步艱<lb/>
難之子不猶若其無足何以步之又曰天有姓乎曰<lb/>
姓劉何以知之曰其子姓劉又曰日生扵東乎曰雖生<lb/>
扵東終没扵西答問如響之應聲温大敬服宓亦尋<lb/>
遷右中郎將長水校尉大司農　三年春長水校尉<lb/>
廖立坐謗訕朝廷改徙汶山立自荆州與龎竝見知<lb/>
而性傲侮後更冗散故致黜廢　三月亮南征四郡以<lb/>
<pb n="KR2i0003_SBCK_007-3a"/>
弘農太守楊儀爲參軍從行步兵校尉襄陽向朗爲<lb/>
長史統留府事　秋南中平軍資所出國以冨饒<lb/>
冬亮還至漢陽與魏降人李鴻相見說新城太守孟<lb/>
達委仰扵亮無已亮方北圖欲招達為外援謂參軍<lb/>
蔣琬從事費詩曰歸當有書與子度相聞對曰孟達<lb/>
小子昔事振不忠後奉先帝背叛反覆之人何足與<lb/>
書亮不答詩數率意而言故凌遲扵世　十有二月<lb/>
亮至群官皆道迎而亮命侍郎費諱參乗禕官小<lb/>
年幼衆士扵是莫不易觀　四年永安都護李嚴還<lb/>
督江州城巴郡大城以征西將軍汝南陳到督永安<lb/>
封亭侯　是歲魏文帝崩眀帝立　五年魏太和元<lb/>
<pb n="KR2i0003_SBCK_007-3b"/>
年也春丞相亮將北伐上䟽曰今天下三分益州疲<lb/>
弊此誠危急存亡之秋也然侍衛之臣不懈扵内忠<lb/>
志之士亡身扵外者咸追先帝之遇欲報之陛下也<lb/>
先帝以臣謹慎故臨崩寄臣以大事受命以來夙夜<lb/>
憂嘆故五月渡瀘深入不毛今南方以定兵甲以足<lb/>
當帥將三軍北平中原庶竭駑鈍攘除姧兇克𣸪漢<lb/>
室還乎舊都此臣所報先帝而忠扵陛下願陛下託<lb/>
臣以討賊興復不効則治臣之罪以告先帝之靈陛<lb/>
下亦宐自謀諮諏善道察納雅言不宐引喻失所以<lb/>
塞忠諫之路也又曰親賢臣逺小人先漢所以興隆<lb/>
昵小人踈君子後漢所傾覆侍中郭攸之費禕侍郎<lb/>
<pb n="KR2i0003_SBCK_007-4a"/>
董允先帝簡㧞以遺陛下斟酌䂓益進盡忠言則其<lb/>
任也宫省之事<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>以諮之必能禆補闕漏有所廣益<lb/>
也　以尚書南陽陳震爲中書令治中張裔爲留府<lb/>
長史與參軍蔣公琰知居府事　二月亮出屯漢中<lb/>
營沔北陽平石馬以鎮北將軍魏延爲司馬　六年<lb/>
春丞相亮揚聲由斜谷道取郿使鎮東將軍趙雲中<lb/>
監軍鄧芝據箕谷為疑軍魏大將軍曺真舉衆當之<lb/>
亮身率大衆攻祁山賞罰肅而號令眀天水南安安<lb/>
定三郡叛魏應亮關中響震魏眀帝西鎮長安命張<lb/>
郃拒亮亮使參軍襄陽馬謖禆將軍巴西王平及張<lb/>
沐李盛黄襲等在前違亮節度爲郃所破平獨歛衆<lb/>
<pb n="KR2i0003_SBCK_007-4b"/>
爲殿而雲芝亦不利亮㧞將西縣千餘家還漢中戮<lb/>
謖及沐盛以謝衆奪襲兵貶雲秩長史向朗以不時<lb/>
臧否免罷超遷平參軍進位討寇將軍封亭侯統軍<lb/>
五年亮上䟽曰臣以弱才叨竊非據親秉節旄以厲<lb/>
三軍不能訓章眀法臨事而懼至有街亭違令之闕<lb/>
箕谷不戒之失咎皆在臣臣授任無方春秋責帥職<lb/>
臣是當請自貶三等以督厥咎扵是以亮爲右將軍<lb/>
行丞相事辟天水姜維為倉曹掾加奉義將軍封當<lb/>
陽亭侯亮書與長史張裔參軍蔣琬稱維曰姜伯約<lb/>
西州上士馬季常李永南不如也　冬亮復出散關圍<lb/>
陳倉糧盡還魏將王雙追亮亮合戰斬雙　七年春<lb/>
<pb n="KR2i0003_SBCK_007-5a"/>
丞相亮遣䕶軍陳戒攻武都隂平魏雍州刺史郭淮<lb/>
出將擊戒亮自至建威淮退遂平二郡　後主詔䇿<lb/>
亮曰街亭之敗咎由馬謖而君引愆深自抑損重違<lb/>
君意聽順所守前年耀師馘斬王雙今歲爰征郭淮<lb/>
遁走降集氐羗興復二郡威震凶暴功勲赫然復君<lb/>
丞相君其無辭　夏四月呉主孫權稱尊遣衛尉陳<lb/>
震慶問呉與蜀約分天下　冬城漢樂　八年春丞<lb/>
相亮以參軍楊儀爲長史加綏逺將軍遷姜維護軍<lb/>
征西將軍　秋魏大將軍司馬宣王由西城征西車<lb/>
騎將軍張郃由子午大司馬曺真由斜谷三道將攻<lb/>
漢中丞相亮軍城固表進江州都護李嚴驃騎將軍<lb/>
<pb n="KR2i0003_SBCK_007-5b"/>
將二萬人赴漢中嚴初求以五郡爲巴州書先亮言<lb/>
魏大臣陳群司馬懿竝開府亮乃加嚴中都䕶以嚴<lb/>
子豐爲江州都督大雨道絶真等還丞相亮以當先<lb/>
北征因留嚴漢中署留府事嚴改名平　丞相司馬<lb/>
魏延將軍呉懿西入羗中大破魏後將軍費擢雍州<lb/>
刺史郭淮于陽谿延遷前軍師鎮西將軍封南鄭侯<lb/>
懿左將軍高陽鄊侯徙魯王永爲甘陵王梁王理爲<lb/>
安平王皆以魯梁在呉分故也　九年春丞相亮復<lb/>
出圍祁山始以木牛運參軍王平守南圍司馬宣王<lb/>
拒亮張郃拒平亮慮糧運不繼三䇿告都護李平曰<lb/>
上計斷其後道中計與之持久下計還住黄土時宣<lb/>
<pb n="KR2i0003_SBCK_007-6a"/>
王等糧亦盡盛夏雨水平恐運漕不給書白亮宐<lb/>
振旅　夏六月亮承平指引退張郃至青封交戰爲亮<lb/>
所殺　秋八月亮還漢中平懼亮以運不辨見責欲<lb/>
殺督運領岑述驚問亮何故來還又表後主言亮偽<lb/>
退亮怒表廢平爲民徙梓潼奪平子豐兵以爲從事<lb/>
中郎與長史蔣琬共知居府事時費禕爲司馬也<lb/>
十年春丞相亮休士勸農車騎將軍劉琰與軍師魏<lb/>
延不和還成都　秋旱亮練兵講武　十一年魏青龍<lb/>
元年也丞相亮治斜谷閣運糧谷口　十二年春丞<lb/>
相亮以流馬運從斜谷道出武功據五丈原與司馬<lb/>
宣王對扵渭南亮每患糧不繼使志不伸乃分兵屯<lb/>
<pb n="KR2i0003_SBCK_007-6b"/>
田爲久住之基耕者雜扵渭濱居民之間百姓安堵<lb/>
軍無私焉　秋八月亮疾病䘚于軍時年五十四還<lb/>
葬漢中定軍山塚足容棺歛以時服諡曰忠武侯鎮<lb/>
西大將軍魏延與長史楊儀素不和亮既恃延勇猛<lb/>
又惜儀籌畫不能偏有所廢常恨恨之為作甘戚論<lb/>
二子不感延常舉刃擬儀涕淚交流惟護軍費禕和<lb/>
解中間終亮之世盡其器用儀欲案亮成䂓將䘮引<lb/>
退使延斷後姜維次之延怒舉軍先歸南鄭各相表<lb/>
反留府長史蔣琬侍中董允保楊儀疑延延逆欲擊<lb/>
儀儀遣平北將軍馬倵討滅延延自以武幹常求將<lb/>
數萬别行依韓信故事亮不許以亮為怯及儀將退<lb/>
<pb n="KR2i0003_SBCK_007-7a"/>
使費禕造延延曰公雖亡吾見在當率衆擊賊豈可<lb/>
以一人亡廢國家大事乎使禕報儀不可故欲討儀<lb/>
儀率諸軍還成都大赦以呉懿爲車騎將軍假節督<lb/>
漢中事初亮宻表後主以儀性狷狹若臣不幸可以<lb/>
蔣琬代臣扵是以琬爲尚書令揔統國事以儀爲中<lb/>
軍師司馬費禕為後軍師征西姜維爲右監軍輔漢<lb/>
將軍鄧芝前軍師領兖州刺史張翼前領軍竝典軍<lb/>
政　廖立在汶山聞亮䘚垂泣曰吾終扵左袵矣李<lb/>
平亦發病死初立平爲亮所廢安奄没齒常冀亮當<lb/>
自補復䇿後人不能故感憤焉　十三年拜尚書令蔣<lb/>
琬爲大將軍領益州剌史以貲褘爲尚書令時新䘮<lb/>
<pb n="KR2i0003_SBCK_007-7b"/>
元帥逺近危悚琬超登大位既無戚容又無喜色衆<lb/>
望漸服侍郎董允兼虎賁中郎將統宿衛兵軍師楊<lb/>
儀自以年官在琬前雖同為參軍長史已常征伐勤<lb/>
苦更處琬下　怨望謂費褘曰公亡際吾當舉衆降<lb/>
魏處世寧當落度如此邪令人追悔不可及褘表其<lb/>
言廢徙漢嘉儀又上書激切遂行儀重辟　呉以亮之䘚<lb/>
也又増巴丘守萬人蜀亦益白帝軍右中郎宗預使<lb/>
呉呉主曰東之與西共爲一家何以益白帝守預對曰<lb/>
東增巴丘之戍蜀益白帝之兵俱事勢宐然不足以<lb/>
相問也　十四年夏四月後主西巡至湔山登坂觀<lb/>
汶川之流武都氐王符徤請降將軍張尉迎之過期不至<lb/>
<pb n="KR2i0003_SBCK_007-8a"/>
大將軍琬憂之牙門將巴西張嶷曰徤求附𣢾至必<lb/>
無返滯聞徤弟狡不能同功各將乖離是以稽耳徤<lb/>
弟果叛就魏徤率四百家隨尉居廣都縣　十五年<lb/>
魏景初元年也　夏六月皇后張氏薨諡曰敬哀<lb/>
是歲車騎將軍呉懿卒以後典軍安漢將軍王平領<lb/>
漢中太守代懿督漢中事　懿從弟班漢大將軍何<lb/>
進官屬呉匡之子也名常亞懿官至驃騎將軍持節<lb/>
鄊侯時南郡輔匡光弼零陵劉邕南和官亦至鎮南<lb/>
將軍潁川袁淋南郡高翔至大將軍淋征西將軍<lb/>
延熈元年春正月立皇后張氏敬哀皇后妹也大赦<lb/>
改元立子璿爲太子瑤爲安定王以典學從事巴西<lb/>
<pb n="KR2i0003_SBCK_007-8b"/>
譙周爲太子家令梓潼李譔爲僕射皆名儒也　冬十<lb/>
二月大將軍出屯漢中　更拜王平以前護軍署大將<lb/>
軍府事尚書僕射李福爲前監軍領大將軍司馬<lb/>
延熈二年春三月進大將軍琬大司馬開府辟治中<lb/>
從事犍為楊義爲東曹掾義性簡琬與言時不應<lb/>
荅羣吏以爲慢琬曰夫人心不同各如其面面從後<lb/>
言古人所戒義欲贊吾是耶則非本心欲反吾言也<lb/>
則顯吾之非是以嘿然此義之快也　督農楊敏常<lb/>
毁琬作事憒憒誠非前人也或以白琬琬曰吾信不<lb/>
如前人主者白乞問憒憒狀琬曰茍其不如則憒憒<lb/>
矣復問何也後敏坐事下獄人以為必死琬心無適<lb/>
<pb n="KR2i0003_SBCK_007-9a"/>
莫是以上下輯睦歸仰扵琬蜀猶稱治　輔漢將軍<lb/>
姜維領大司馬是歲西征入羗中魏眀帝崩齊王即<lb/>
位　延熈三年魏正始元年也　安南將軍馬忠率越<lb/>
嶲太守張嶷平越嶲郡　四年冬十月尚書令費禕至<lb/>
漢中與大司琬諮論事計歲盡還　五年春正月姜維<lb/>
還屯涪縣大司馬琬以丞相亮數入秦川不克欲順<lb/>
沔東下征三郡朝臣咸爲不可安南將軍馬忠自建<lb/>
寧還朝因至漢中宣詔㫖于琬琬亦連疾動輟計遷<lb/>
忠鎮南大將軍封彭鄊侯　六年大司馬琬上䟽曰<lb/>
臣既闇弱加嬰疾疢奉辭六年䂓方無成夙夜憂慘<lb/>
今魏跨帶九州除之未易如東西犄角但當蠶食然<lb/>
<pb n="KR2i0003_SBCK_007-9b"/>
呉期二三連不克果輒與費禕馬忠議以爲凉州胡<lb/>
塞之要宐以姜維爲凉州剌史銜持河右今涪水陸<lb/>
四通惟急是赴東北之便應之不艱　冬十月琬還<lb/>
鎮涪以王平爲鎮北大將軍督漢中事姜維鎮西大<lb/>
將軍凉州剌史　十有一月大赦遷尚書令費褘大<lb/>
將軍録尚書事就遷江州都督鄧芝車騎將軍　七<lb/>
年閏月魏大將軍曹爽征西將軍夏侯玄征蜀王平<lb/>
白與護軍零陵劉敏拒興勢圍以大司馬琬疾病假<lb/>
大將軍禕節率軍自成都赴漢中旌旗啟路馬人擐<lb/>
甲羽檄交馳嚴鼓將發光禄大夫義陽來敏求共圍<lb/>
棊禕留意博奕色守自若敏曰聊試君耳君信可人<lb/>
<pb n="KR2i0003_SBCK_007-10a"/>
必能辦賊者也比至爽退命鎮南大將軍馬忠平尚<lb/>
書事　夏四月安平王卒子胤嗣　秋九月禕還大<lb/>
司馬琬以病固讓州職于費禕董允扵是禕加大將<lb/>
軍領益州剌史允加輔國將軍守尚書令允立朝正<lb/>
色處中上則匡主下帥群司于時蜀人以諸葛亮蔣<lb/>
費及允爲四相一號四英宦人黄皓便僻佞慧畏允<lb/>
不敢爲非後主常欲采擇允曰妃后之數不可過十<lb/>
二允常與典軍義陽胡濟大將軍禕共期遊宴命駕<lb/>
將出郎中襄陽董恢造允修敬自以官卑少行求索<lb/>
去允曰本所以出者欲與同好㳺談耳君以自屈方<lb/>
展闊積舎此就彼非所謂也命解驂止駕允之下士<lb/>
<pb n="KR2i0003_SBCK_007-10b"/>
接物皆此類也君子以爲有周公之德　八年秋皇<lb/>
太后吳氏薨謚曰穆　冬十有一月大將軍褘行軍<lb/>
漢中<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>九年夏六月褘還成都<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>秋大赦司農孟光<lb/>
衆責禕曰夫赦者偏枯之物非明世之所宐有也今<lb/>
主上賢仁百寮稱職有何旦夕之急數施非常之㤙<lb/>
以惠姧宄之惡上犯天時下違人理豈具瞻之高美<lb/>
所望扵眀德㢤禕但顧謝焉初丞相時有言公惜赦<lb/>
者亮荅曰治世以大徳不以小惠故匡衡呉漢不願<lb/>
爲赦先帝亦言吾周旋陳元方鄭康成間每見啓告<lb/>
治亂之道備曽不語赦也若景升季玉父子嵗嵗赦<lb/>
宥何益扵治故亮時軍旅屢興赦不妄下也自亮殁<lb/>
<pb n="KR2i0003_SBCK_007-11a"/>
後兹制遂虧　蜀初闕三司之位以待天下賢人其<lb/>
卿士皆勲徳融茂太常杜瓊學通行修衛尉陳震忠<lb/>
惇篤粹孟光亮直著聞皆良幹也但光好指擿利病<lb/>
大長秋南陽許慈普記<hi>闕</hi>性光禄來敏<lb/>
舉措不慎失勢事者指當世美名不及特進太常廣<lb/>
漢鐔承光禄勲河東裴雋也其朝臣尚書巴西司學<lb/>
義陽胡博僕射巴西姚伷侍中汝南陳祗竝讃事業<lb/>
　以故丞相長史向朗爲左將軍朗　自去長史優<lb/>
㳺無事乃鳩合經籍開門誘士講論古義不豫世務<lb/>
是以上自勢事下及童冠莫不宗敬焉　冬十有一<lb/>
月大司馬琬卒諡曰恭侯中書令董允亦䘚超遷蜀<lb/>
<pb n="KR2i0003_SBCK_007-11b"/>
郡太守南陽吕乂爲尚書令進姜維爲衛將軍與大<lb/>
將軍禕竝録尚書事維出隴西與魏將郭淮夏侯霸<lb/>
戰剋之　十年涼州胡王白虎文治無戴等率衆降<lb/>
魏將軍維徙之繁縣　汶山平康夷反維復討平之<lb/>
過見廖立意氣自若維還假節　十一年鎮北將軍<lb/>
王平卒以中監軍胡濟爲驃騎將軍假節領兖州刺<lb/>
史代平督漢中事平始出軍武不大知書性警朗有<lb/>
思理與馬忠竝垂事績平同郡勾扶亦果壯亞平官<lb/>
至右將軍封宕渠侯後張翼與襄陽廖化竝爲大將<lb/>
故時人為語曰前有何勾後有張廖平本養外家何<lb/>
氏後復姓　夏五月大将軍禕出屯漢中　十二年<lb/>
<pb n="KR2i0003_SBCK_007-12a"/>
魏嘉平元年也魏誅大將軍曹爽右將軍夏侯覇來<lb/>
降<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>子也拜車騎將軍　四月大赦　秋衛將軍維<lb/>
出雍州不克將軍勾安李韶降魏　十三年衛將軍<lb/>
維復出西平不克而還　十五年呉主孫權薨子亮<lb/>
立來告赴之如古義也　立子琮爲西河王　命大<lb/>
將禕開府　尚書令吕乂卒以侍中陳祗守尚書令<lb/>
加鎮軍將軍　十六年春正月朔魏降人郭脩因賀<lb/>
㑹手刃殺大將軍費禕扵壽謚曰敬侯禕當國名畧<lb/>
與蔣琬比而任業相繼雖典于外慶賞刑威咸咨於<lb/>
已承諸葛之成䂓因循不革故能和壹自禕殁後閹<lb/>
宦并權衛將軍維自負才兼文武加練西方風俗謂<lb/>
<pb n="KR2i0003_SBCK_007-12b"/>
自隴以西可制而有禕常裁制至是無憚屢出師旅<lb/>
功績不立政刑失錯矣　四月維將數萬攻南安魏<lb/>
雍州刺史陳泰捄之維糧盡還　十七年魏正元元<lb/>
年也春衛將軍維督中外軍事大赦　夏六月維復<lb/>
出隴西隴西狄道長李簡舉縣降維圍襄武魏大將<lb/>
徐質捄之維拔狄道河間臨洮三縣民入蜀居于綿<lb/>
竹及繁　是歲魏帝齊王廢高貴鄊公即祚　十八<lb/>
年春衛將軍維復議出征征西大將軍張翼廷爭以<lb/>
國小不宐黷武維不聽　夏率車騎將軍夏侯霸及<lb/>
翼出狄道大破魏雍州剌史王經于洮西經衆死數<lb/>
萬經退保狄道城翼曰可矣不宐進或毁此成功爲<lb/>
<pb n="KR2i0003_SBCK_007-13a"/>
蛇畫足維必進魏征西將軍陳泰捄狄道維退駐鍾<lb/>
題　十九年魏甘露元年也　春進衛將軍姜維爲<lb/>
大將軍　秋八月維復出天水至上邽鎮西大將軍<lb/>
胡濟失期不至大爲魏將鄧艾所破死者衆士庻由<lb/>
是怨維而隴以西亦無寧歲　冬維還謝過引負求<lb/>
自貶削扵是以維爲後将軍行大将軍　立子瓚爲<lb/>
新平王大赦　二十年春大赦魏征東大將軍諸葛<lb/>
誕以淮南叛連呉魏分關中兵東下後將軍姜維復<lb/>
從駱谷出長城軍芒水與魏大將司馬望鄧艾相持<lb/>
景耀元年姜維以誕破退還成都復拜大將軍　史<lb/>
官言景星見大赦改元　宦人黄皓與尚書令陳祗<lb/>
<pb n="KR2i0003_SBCK_007-13b"/>
相表裏始豫政皓自黄門丞至今年爲奉車都尉中<lb/>
常侍　姜維雖班在祗右權任不如蜀人無不追思<lb/>
董允者時兵車久駕百姓疲弊太中大夫譙周者著<lb/>
仇國論言可爲文王難爲漢祖人莫察焉　征北大<lb/>
將軍宗預自永安徵拜鎮南將軍領兖州刺史以襄陽<lb/>
羅憲爲鎮軍督永安事　呉大臣廢其主亮立孫沐<lb/>
來告難如同盟也　大將軍維議以爲漢中錯守諸<lb/>
圍適可禦敵不獲大利不若退據漢樂二城積穀堅<lb/>
壁聽敵入平且重關鎮守以禦大敵攻關不克野無<lb/>
散穀千里懸糧自然疲退此殄敵之術也扵是督漢<lb/>
中胡濟却守漢壽監軍王含守樂城護軍蔣舒守漢<lb/>
<pb n="KR2i0003_SBCK_007-14a"/>
城又扵西安建威武衛石門武城建昌臨逺皆立圍<lb/>
守　二年夏六月立子諶爲北地王恂爲新興王䖍<lb/>
爲上黨王　以征西張翼爲左車騎將軍領冀州剌<lb/>
史廣武督廖化爲右車騎將軍領并州刺史時南郡<lb/>
閻宇爲右衛大將軍　秋八月丙子領中護軍陳祗<lb/>
卒謚曰忠侯祗在朝上希主指下接閹宦後主甚善<lb/>
焉以僕射南鄊侯董厥爲尚書令　三年魏景初元<lb/>
年也　秋九月追諡故前將軍關羽曰壯繆侯車騎<lb/>
將軍張飛曰桓侯驃騎將軍馬超曰威侯軍師龎統<lb/>
曰靖侯後將軍黄忠曰剛侯　是歲魏帝髙貴鄊公<lb/>
卒常道鄊公即帝位　四年春三月追諡故鎮軍趙<lb/>
<pb n="KR2i0003_SBCK_007-14b"/>
雲曰順平侯　冬十月大赦拜丞相亮子武鄊侯瞻<lb/>
中都護衛將軍遷董厥輔國大將軍與瞻輔政以侍<lb/>
中義陽樊建守尚書令自瞻厥用事黄皓秉權無能<lb/>
正矯者惟建持不與皓和好徃來而秘書令河南郄<lb/>
正與皓比屋周旋皓從微至著既不憎正又不愛之<lb/>
官不過六百石常免扵憂患　五年春正月西河王<lb/>
琮卒　大將軍維惡皓之咨擅啓後主欲殺之後主<lb/>
曰皓趨走小臣耳徃者董允切齒吾常恨之君何足<lb/>
介意維本覊旅自託而功効無稱見皓枝附葉連懼<lb/>
扵失言遜辭而出後主敕皓詣維陳謝維誘皓求沓<lb/>
中種麥以避内逼皓承白後主　秋維出侯和為魏將<lb/>
<pb n="KR2i0003_SBCK_007-15a"/>
鄧艾所破還駐沓中皓協比閻宇欲廢維樹宇故維<lb/>
懼不敢還　六年春魏相國晉文王命征南將軍鄧<lb/>
艾鎮西將軍鍾㑹雍州剌史諸葛緒益州刺史師纂<lb/>
五道伐蜀大將軍姜維表後主求遣左右車騎張翼<lb/>
廖化督諸軍分護陽安關口及隂平橋頭黄皓信巫<lb/>
鬼謂敵不來啟後主寢其事群臣不知　夏艾將入<lb/>
沓中㑹將向駱谷蜀方聞之遣張翼董厥爲陽安關<lb/>
外助廖化爲維援繼大赦改元炎興比至隂平聞諸<lb/>
葛維向建威故待月餘維爲鄧艾所摧還隂平　鍾<lb/>
㑹圍樂城遣别將攻關分將蔣舒開門降督傅僉奮<lb/>
戰而死　冬㑹以樂城不下徑長驅而前翼厥之至<lb/>
<pb n="KR2i0003_SBCK_007-15b"/>
漢壽也維化捨隂平還保劒閣拒㑹㑹不能剋糧運<lb/>
懸逺議欲還而鄧艾由隂平景谷傍入後主又遣都<lb/>
護諸葛瞻督諸軍拒艾至漢涪不進尚書郎黄崇權<lb/>
子也勸瞻速行固險無令敵得入坪言至流涕瞻不<lb/>
從前鋒已破艾徑至涪瞻退保綿竹艾書誘瞻曰若<lb/>
降者必表封琅邪王瞻怒殺艾使戰于綿竹瞻軍敗<lb/>
績瞻臨陣死崇及羽林督李球尚書張遵皆必死没<lb/>
命瞻長子尚歎曰父子荷㤙不早斬黄皓以致敗國<lb/>
殄民用生何為乃驅馬赴魏軍而死　百姓聞艾入<lb/>
坪驚迸山野後主㑹群臣議欲南入七郡或欲奔呉<lb/>
光禄大夫譙周勸降魏魏必裂土封後主後主從之<lb/>
<pb n="KR2i0003_SBCK_007-16a"/>
遣侍中張紹駙馬都尉鄧良賫璽綬奉牋詣艾降北<lb/>
地王諶恚憤殺妻子而後自殺　艾至成都後主轝<lb/>
櫬面縳銜璧迎之艾親釋其縳受其璧焚其櫬承制<lb/>
拜驃騎將軍使止其宫執黄皓將殺之受賂而赦之<lb/>
諸圍守皆奉後主敕令乃下姜維未知後主降謂且<lb/>
固城素與執政者不平欲使其知衛敵之難而後逞<lb/>
志乃迴由巴西出郪五城㑹被後主手令乃投戈釋<lb/>
甲詣鍾㑹降于涪軍士莫不奮擊以刃斫石　明年<lb/>
春正㑹構艾檻車見徵㑹圖異計竒維雄勇還其節<lb/>
益本兵謂長史杜預曰姜伯約比中州名士夏侯太<lb/>
初諸葛公休不如也鄧艾亦謂蜀人曰姜維雄兒也<lb/>
<pb n="KR2i0003_SBCK_007-16b"/>
㑹維到出同車坐同席將至成都自稱益州牧以叛<lb/>
恃維爲爪㸦欲遣爲前將軍伐中國維既失䇿又知<lb/>
㑹意志廣教㑹誅北諸將諸將既死徐欲殺㑹盡坑<lb/>
魏兵還後主宻書通後主曰願陛下忍數日之辱臣<lb/>
欲使社稷危而復安日月幽而𣸪朙魏太后崩㑹命<lb/>
將發䘮因欲追之諸將半入而南安太守胡烈等知<lb/>
其謀燒成都東門以襲殺㑹及維張翼後主太子璿<lb/>
等軍衆抄掠數日乃定　三月後主舉家東遷洛陽<lb/>
丁亥封安樂縣公食邑萬戸賜絹萬匹奴婢百人他<lb/>
物稱此兄弟子孫爲郡都尉侯者五十餘人以譙周<lb/>
全國濟民封城陽亭侯秘書令郄正舎妻子隨侍後<lb/>
<pb n="KR2i0003_SBCK_007-17a"/>
後主相導威儀封關内侯扵是尚書令樊建殿中督<lb/>
張通侍中張紹亦封侯劉氏凡得蜀五十年正稱尊<lb/>
號四十二年<lb/>
蜀郡太守王崇論後主曰昔世祖内資神武之大才<lb/>
㧞四屯之竒將猶勤而獲濟然乃外登天衢車不輟<lb/>
駕坐不安席非<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>朙弘鑒則中興之業何容易哉後<lb/>
主不常之君雖有一亮之經緯内無骨附之謀外無<lb/>
爪牙之將焉可苞括天下也又曰鄧艾以疲兵二萬<lb/>
溢出江由姜維舉十萬之師案道南歸艾爲成禽禽<lb/>
艾已訖復還拒㑹則蜀之存亡未可量也乃迴道之<lb/>
巴逺至五城使艾輕進徑及成都兵分家滅已自招<lb/>
<pb n="KR2i0003_SBCK_007-17b"/>
之然以鍾㑹之智略稱爲子房姜維䧟之莫至剋㨗<lb/>
籌笇相應優劣惜哉愚以爲維徒能謀一㑹不慮窮<lb/>
兵十萬難爲制御美意播越矣<lb/>
譔曰諸葛亮雖資英覇之能而主非中興之器欲以<lb/>
區區之蜀假已廢之命北吞强魏抗衡上國不亦難<lb/>
哉似宋襄求覇者乎然亮政脩民理威武外振爰迄<lb/>
琬褘遵修弗革攝乎大國之間以弱爲强猶可自保<lb/>
姜維才非亮匹志繼洪軌民嫌其勞家國亦䘮矣<lb/>
華陽國志卷苐七<lb/>
</p>
<p>
</p>
  </div>
</body>
</text>
</TEI>
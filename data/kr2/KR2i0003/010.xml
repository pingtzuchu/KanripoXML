<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0003_SBCK_010-1a"/>
華陽國志卷苐十上<lb/>
　　　　　先賢士女揔讚<lb/>
含和誕氣人倫資生必有賢彦爲人經紀宣德逹教<lb/>
博化篤俗故太上立德其次立功其次立言品物煥<lb/>
炳彝倫攸叙也益梁爰在前代則夏勲配天而彭祖<lb/>
體地及至周世韓服将命<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>子忠堅然顕者猶鮮豈<lb/>
國史簡闕亦将分以秦楚希預華同自漢興以來迄<lb/>
乎魏晉多士克生髦俊盖丗愷元之疇感于帝思扵<lb/>
是璽書交馳扵斜谷之南束帛戔戔于梁益之鄊或<lb/>
迺龍飛紫閣允陟璿璣亦有磐桓利居經綸皓素其<lb/>
躭懐道術服膺六藝　車之招旃旌之命徴名聘德<lb/>
<pb n="KR2i0003_SBCK_010-1b"/>
忠臣孝子烈士賢女高劭足以振玄風貞㳤可以方蘋<lb/>
蘩者奕丗載美是以四方述作來丗志士莫不仰髙<lb/>
軌以咨詠憲洪猷而儀則擅名八區爲世師表矣故<lb/>
耆舊之篇較義史漢而今志州部區别未可揔而言<lb/>
之用敢撰約其善爲述讚因自注解甄其洪伐尋事<lb/>
釋義畧可以知其前言徃行矣<lb/>
蜀郡士女<lb/>
嚴平恬泊皓然沉冥　嚴遵字君平成都人也雅性<lb/>
　澹泊學業加妙専精大易躭扵老莊常卜筮於市<lb/>
　假蓍龜以教與人子卜教以孝與人弟卜教以悌<lb/>
　與人臣卜教以忠扵是風移俗易上下慈和日閱<lb/>
<pb n="KR2i0003_SBCK_010-2a"/>
　得百錢則閉肆下簾授老莊著指歸爲道書之宗<lb/>
　揚雄少師之稱其德杜陵李強爲益州刺史謂雄<lb/>
　曰吾眞得君平矣雄曰君但可見不能屈也強以<lb/>
　爲不然至州脩禮交遵遵見之強服其清高而不<lb/>
　敢屈也歎曰揚子雲眞知人也年九十卒雄稱之<lb/>
　曰不慕夷則由矣不作苟見不治苟得久幽而不<lb/>
　改其操雖隨和何以加諸<lb/>
仲元抑抑邦家儀形　李弘字仲元成都人少讀五<lb/>
　經不爲章句処陋巷淬勵金石之志威儀容止邦<lb/>
　家師之以德行爲郡功曺一月而去子贅以見辱<lb/>
　殺人太守曰賢者之子必不殺人放之贅自以枉<lb/>
<pb n="KR2i0003_SBCK_010-2b"/>
　語家人弘遣亡命太守怒讓弘弘對曰贅爲殺人<lb/>
　之賊朙府私弘枉法君子不誘而誅也石碏殺厚<lb/>
　春秋譏之孔子稱父子相隱直在其中弘實遣贅<lb/>
　太守無以詰也州命從事常以公正諌爭爲志揚<lb/>
　子雲稱之曰李仲元爲人也不屈其志不累其身<lb/>
　不夷不恵可否之間見其貌者肅如也觀其行者<lb/>
　穆如也聞其言者愀如也非正不言非正不行非<lb/>
　正不聽吾先師之所畏<lb/>
子雲玄逹煥乎弘聖　揚雄字子雲成都人也少貧<lb/>
　好道家無擔石之儲十金之費晏如也好學不爲<lb/>
　章句初慕司馬相如綺麗之文多作詞賦車騎将<lb/>
<pb n="KR2i0003_SBCK_010-3a"/>
　軍王音成帝叔舅也召爲門下史薦待詔上甘泉<lb/>
　羽獵賦遷侍郎給事黄門雄旣升秘閣以爲詞賦<lb/>
　可尚則賈誼升堂相如入室武帝讀大人賦飄飄<lb/>
　然有凌雲之志不足以諷諌乃輟其業以經莫大<lb/>
　扵易故則而作太玄傳莫大扵論語故作法言史<lb/>
　莫善扵蒼頡故作訓纂賦莫弘扵離騷故反屈原<lb/>
　而廣之典莫正扵爾雅故作方言初與劉歆王莾<lb/>
　董賢同官竝至三公雄歷三帝獨不易官年七十<lb/>
　一卒自劉向父子桓譚等深敬服之其玄源淵懿<lb/>
　後世大儒張衡崔子玉宋仲子王子雍皆為注解<lb/>
　吳郡陸公紀尤善扵玄稱雄聖人雄子神童烏七<lb/>
<pb n="KR2i0003_SBCK_010-3b"/>
　歲預雄玄文年九歳而卒<lb/>
林生清寂莫得而名　林閭字公孺臨邛人也善古<lb/>
　學古者天子有輶車之使自漢興以來劉向之徒<lb/>
　但聞其官不詳其職惟閭與嚴君平知之曰此使<lb/>
　考八方之風雅通九州之異同主海内之音韻使<lb/>
　人主居高堂知天下風俗也揚雄聞而師之因此<lb/>
　作方言閭隠遯丗莫聞也<lb/>
泛鄊忠貞社稷是經進賢爲國稽攷典刑<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>莫助之<lb/>
身殞朝傾　何武字君公郫人也初以對䇿甲科為<lb/>
　郎歴揚兖州刺史司隷校尉京兆尹清河楚沛太<lb/>
　守廷尉御史大夫成帝初具三公拜大司空封泛<lb/>
<pb n="KR2i0003_SBCK_010-4a"/>
　鄊侯爲人忠厚公正推賢進士在楚致兩龔在沛<lb/>
　厚兩唐臨司隷致茂陵何竝居公位進辛慶忌皆<lb/>
　丗名賢臨州郡雖無赫赫之名及去民思之才雖<lb/>
　不及丞相薛宣翟方進而正直過之哀帝即位㠯<lb/>
　朱博趙玄爲公卿用事免官諌大夫鮑子都亟言<lb/>
　訟之丞相王嘉亦以爲慨帝復徵武爲御史大夫<lb/>
　徙前將軍時大司馬新都侯王莾避帝外家丁傅<lb/>
　氏遜位亦以列侯見徵哀帝詔博舉太常莾從武<lb/>
　求舉武以莾姧人之雄不許哀帝崩王太皇太后<lb/>
　莾姑也即日引莾入收大司馬董賢印綬詔舉大<lb/>
　司馬丞相孔光等逼王氏皆舉莾武與左将軍公<lb/>
<pb n="KR2i0003_SBCK_010-4b"/>
　孫禄謀曰莾五父丗朝權傾人主必危劉氏乃舉<lb/>
　禄禄亦舉武太后不從用莾爲大司馬莾諷有司<lb/>
　劾奏皆免武就國後莾寖盛遂爲宰衡安漢公欲<lb/>
　圗簒漢憚武與其叔紅陽侯王立不從元始三年<lb/>
　因吕寛吳章事檻車徴武武自殺衆咸寃之莾欲<lb/>
　厭衆心謚武曰剌侯子况嗣平帝崩莾因居攝後<lb/>
　僭王位<lb/>
叔文播教變風爲雅道洽化遷我寔西魯　張寛字<lb/>
　叔文成都人也蜀承秦後質文刻野太守文翁遣<lb/>
　寛詣博士東受七經還以教授扵是蜀學比於齊<lb/>
　魯巴漢亦化之景帝嘉之命天下郡國皆立文學<lb/>
<pb n="KR2i0003_SBCK_010-5a"/>
　由翁唱其教蜀爲之始也寛從武帝郊甘泉泰畤<lb/>
　過橋見一女子躶浴川中乳長七尺曰知我者帝<lb/>
　後七車適得寛車對曰天有星主祠祀不齊㓗則<lb/>
　作女令見帝感寤以爲揚州刺史復别虵莾之妖<lb/>
　世稱云七車張作春秋章句十五萬言<lb/>
長卿彬彬文爲丗矩　司馬相如字長卿成都人也<lb/>
　逰京師善属文著子虚賦而不自名武帝見善之<lb/>
　曰吾獨不與此人同丗楊得意對曰臣邑子司馬<lb/>
　相如所作也召見相如相如又作上林賦帝悓以<lb/>
　爲郎又上大人賦以風諌制封禪書爲漢詞宗官<lb/>
　至中郎将丗之作詞賦者自揚雄之徒咸則之<lb/>
<pb n="KR2i0003_SBCK_010-5b"/>
王淵豔麗蔚若華國　王襃字子淵資中人也以高<lb/>
　才文藻侍宣帝初爲王襄作樂賦中和頌宣帝時<lb/>
　又上甘泉洞簫賦帝善之令宫人誦之爲諌大夫卒<lb/>
子山翰藻遺篇有厚　楊終字子山成都人也年十<lb/>
　三已能作雷賦通屈原七諌章後坐太守徙邊作<lb/>
　孤憤詩朙帝時與班固賈逵竝爲校書郎刪太史<lb/>
　公書爲十餘萬言作生民詩又上符瑞詩十五章<lb/>
　制封禪書著外傳十二卷章句十五萬言皆傳於<lb/>
　丗者<lb/>
少遷猛毅垂勲三邦　陳立字少遷臨邛人也成帝<lb/>
　時牂柯有亂将軍王鳯薦立爲太守克平<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亂徙<lb/>
<pb n="KR2i0003_SBCK_010-6a"/>
　守巴郡秩中二千石治有尤異又徙天水太守為<lb/>
　天下最天子賜黄金四十觔入為左衛護軍<lb/>
世公賦政祥瑞來同　王阜字世公成都人也太守<lb/>
　苐五倫察舉孝㢘為重泉令有鸞鳥集於文學十<lb/>
　餘日遷益州太守神馬出滇池河甘露降白烏見<lb/>
　民懐之如父母<lb/>
猗欤文父叡發㓜童德澹㑹稽道崇辟雍　張覇字<lb/>
　伯饒謚曰文父成都人也年數嵗以知禮義諸生<lb/>
　孫林劉固段著等宗之移家其宇下啓母求就師<lb/>
　學母憐其稚對曰饒能故字伯饒也爲㑹稽太守<lb/>
　撥亂興治立文學學徒以千數風教大行道路但<lb/>
<pb n="KR2i0003_SBCK_010-6b"/>
　聞誦聲百姓歌詠之致逹名士顧奉公孫松畢海<lb/>
　胡毋官萬虞先王演李根皆至大位在郡十年以<lb/>
　有道徵拜議郎遷侍中遂授覇五更尊禮於文學<lb/>
　年老卒葬於河南<lb/>
少府委遲作卿作師　趙典字仲經成都人也太尉<lb/>
　戒孫也與潁川李膺等竝號八俊三爲侍中自樂<lb/>
　禄俸施貧方授國師未拜病卒<lb/>
何楊研神貫奥入微　何英字叔俊郫人也　楊由<lb/>
　字哀侯成都人也二子學通經緯英著漢徳春秋<lb/>
　十五卷孫汶字景由亦深學初徵上日食盗賊起<lb/>
　有効為謁者京師旱請雨即澍遷犍為屬國著世<lb/>
<pb n="KR2i0003_SBCK_010-7a"/>
　務論三十篇卒楊由爲太守㢘范文學范稱能治<lb/>
　由言當有賊發頃之廣柔羗反冦殺長姚超鄊人<lb/>
　冷豐齎酒候之值客未内由爲知其多少又言人<lb/>
　當致果其色赤黄果有送甘橘者大將軍竇憲從<lb/>
　太守索雲氣圗由諌莫與尋憲受誅其眀如此著<lb/>
　書十篇而卒<lb/>
司農朙允國憲是維　任昉字文始成都人也初爲<lb/>
　葉令治姧賊七十餘人遷梁相尚書令清身撿下<lb/>
　大將軍梁冀憚之出爲魏郡徙平原歳出租稅百<lb/>
　萬冀誅復入爲尚書令司隷校尉遷大司農卒弟<lb/>
　愷徐州刺史亦有治名昉父循字伯度爲長沙太<lb/>
<pb n="KR2i0003_SBCK_010-7b"/>
　守得其父時爲五官事在精通也<lb/>
翁君美秀牧後寤機　何覇字翁君司空武兄也爲<lb/>
　郡户曺刺史王尊将之官移諸郡不得遣迎太守<lb/>
　唯覇白宐徃太守遣覇尊大怒覇對曰太守遣覇<lb/>
　非脩敬也以去京師久遲知朝廷起居耳尊遽下<lb/>
　車持節對之因竒覇容止辟爲别駕舉秀才爲属<lb/>
　國中郎将弟<hi>名闕</hi>潁川太守兄弟五人皆有名<lb/>
伯騫推賢求善如飢　柳宗字伯騫成都人也初結<lb/>
　九友共學號九子及爲州郡右職務在進賢㧞致<lb/>
　求次方張叔遼王仲曽殷智孫等終至牧守州里<lb/>
　爲諺曰得黄金一笥不如爲伯騫所議舉茂才為<lb/>
<pb n="KR2i0003_SBCK_010-8a"/>
　陽夏太守<lb/>
文侯顒卬極位台衡　文侯趙戒字志伯少府典祖<lb/>
　也父定以遊俠稱戒順桓帝之丗歷司徒太尉登<lb/>
　特進屢居公輔免憂患無妄之丗告歸于蜀薨<lb/>
太尉頡頑志振頽綱　趙謙字彦信戒孫也歴位卿<lb/>
　尹初平元年爲太尉時董卓秉政欲遷天子長安<lb/>
　謙與司空苟爽固諫卓不聽以爲車騎將軍奉大<lb/>
　駕西幸封洛亭侯拜司隷校尉忤卓指免討白波<lb/>
　賊有功封侯進司徒免拜尚書令大㒒三年薨謚<lb/>
　曰忠侯<lb/>
司徒繼踵僶俛權横　趙温字子柔謙弟以侍中與<lb/>
<pb n="KR2i0003_SBCK_010-8b"/>
　同輦西遷封江南亭侯兄亡初平四年拜司空未<lb/>
　期進司徒當丗榮之時車騎将軍李傕與董承張<lb/>
　濟等爭權數遷移天子温以書切責扵傕天子聞<lb/>
　寒心尋曺公入徙天子都許政出諸侯禮待温居<lb/>
　公位十五年建安十三年薨<lb/>
猶操道柄董李是讓　讓責也董卓李傕凶擅謙温<lb/>
　干之初文侯與李固胡廣議立清河王蒜而冀欲<lb/>
　立蠡吾趙戒脅而從之使李固枉死君子以爲卓<lb/>
　傕之惡甚扵梁冀謙摩卓之牙温弄傕之爪雖逼<lb/>
　權勢以道陳訓賢其祖逺矣<lb/>
侍中授命分節亦章　常洽字茂尼江原人也自荆<lb/>
<pb n="KR2i0003_SBCK_010-9a"/>
　州刺史遷京兆尹侍中長水校尉以兵衞大駕西幸<lb/>
　傕等作難常侍衞天子左右爲傕所煞<lb/>
蠻夷猾擾倡亂南疆子恭要傳醜穢于攘　楊竦字<lb/>
　子恭成都人也永初中越嶲永昌夷反<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>破郡縣<lb/>
　衆十萬餘刺史張喬以竦勇猛授從事任平南中<lb/>
　竦先以詔書告喻不服乃加誅殺虜三萬餘人獲<lb/>
　生口千五百人財物四千萬降夷三十六種舉正<lb/>
　姧濁長吏九十人黄綬六十人南中清平㑹被傷<lb/>
　卒喬舉州弔贈列画東觀<lb/>
伯春孟元厈正時君　張充字伯春　李幾字孟元<lb/>
　江源人也充爲治中從事時刺史恃豪每見從事<lb/>
<pb n="KR2i0003_SBCK_010-9b"/>
　布席地坐已自安高牀上充入閤不肯進刺史寤<lb/>
　乃更禮從事刺史辟公孫特大姓犍爲李威橋稚<lb/>
　充曺<hi>闕事節</hi>時有水災倫受刺史指以漢中升平不<lb/>
　足表聞幾固爭之後刺史至與倫不平求郡短劾<lb/>
　倫不言水災幾對以詔書上災異不得由州倫遷<lb/>
　司空辟幾掾　幾<hi>居希切説文㣲也始出幾古字今作㡬</hi>
楊羅爲小遺<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>在民　楊班字仲桓成都人也　羅<lb/>
　衡字仲伯郫縣人也俱師徴士何初山班爲不韋<lb/>
　茂陵令治化浹洽徙西城閬中令號時名宰衡爲<lb/>
　萬年令路不拾遺人家牛馬皆繫道邊曰屬羅公<lb/>
　三府爭辟拜廣漢長二縣皆爲立祠<lb/>
<pb n="KR2i0003_SBCK_010-10a"/>
小伯温恭預圗息紛　陳湛字小伯成都人也歴數<lb/>
　縣令民皆懐之州辟治中從事廣漢太守遣子詣<lb/>
　州脩歡交使君欲納湛諌不可失羔羊義使君從<lb/>
　之後有言州郡私交者考之無得乃朙也<lb/>
孟由至孝遐葉晞風　禽堅字孟由成都人也父信<lb/>
　爲縣史越嶲爲夷所得傳賣歷十一種去時堅方<lb/>
　姙六月生母更嫁堅壮乃知父湮沒鬻力傭賃求<lb/>
　碧珠以求父一至漢中三出徼外周旋萬里經六<lb/>
　年四月突瘴毒狼虎乃至夷中得父父相見悲感<lb/>
　夷徼哀之即将父歸迎母致飬州郡嘉其孝召功<lb/>
　曺辟從事列上東觀太守王啇追贈孝㢘令李苾<lb/>
<pb n="KR2i0003_SBCK_010-10b"/>
　爲立碑銘迄今祠之<lb/>
仲圼勉師　仲圼成都人也少受學扵嚴季后季后<lb/>
　爲汶江尉呼仲圼仲圼許十月徃㑹反斷道仲圼<lb/>
　期扵徃經渡六千㡬死數年卒得至汶江爲季后<lb/>
　陳䇿俱得免難逺近歎之<lb/>
叔本慕仁　任末字叔本繁人也與董奉德俱學京<lb/>
　師奉德病死推<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>車送其喪師亡身病齎棺赴之<lb/>
　道死遺令敕子載䘮至師門叙平生之志也<lb/>
伯禽證将　朱普字伯禽廣都人也爲郡功曺太守<lb/>
　與刺史王冀有隟枉見劾普詣新都獄掠笞連月<lb/>
　肌肉腐臭惡同死人證太守無事敕其子曰我死<lb/>
<pb n="KR2i0003_SBCK_010-11a"/>
　載喪詣闕使天子知我心事得情理普以烈聞<lb/>
文寺代君　李磬字文寺嚴道人也爲長章表主簿<lb/>
　旄牛夷叛入攻縣表倉卒走鋒刅交至磬傾身捍<lb/>
　表謂虜曰乞殺我活我君虜乃殺之表得免太守<lb/>
　嘉之圗象府<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>
在三義敦終始可稱人生扵三事若一君父師也言<lb/>
　人靡不有初鮮克有終普磬可謂能終始也<lb/>
炎光中微巨述僭亂　炎火光也漢以火德王自高<lb/>
　祖至平帝十二丗國嗣三絶平帝早崩安漢公王<lb/>
　莾字巨君遂簒天子位稱新室皇帝而茂陵公孫<lb/>
　述字子陽爲莾導江卒正遂僭號于蜀<lb/>
<pb n="KR2i0003_SBCK_010-11b"/>
章王刎首　章眀字公孺新繁人也　王皓字子離<lb/>
　江原人也朙爲太中大夫莾簒位歎曰不以一身<lb/>
　事二主遂自殺皓爲美陽令去莾歸蜀公孫僣號<lb/>
　使使聘之皓乃自刎以頭付使者述慚怒誅其妻子<lb/>
侯剛哭漢　剛字直孟新繁人也爲郎見莾篡位佯<lb/>
　狂負木升守闕號哭莾使人問之對曰漢祚無窮<lb/>
　吾寧死之不忍事非主也莾追殺之<lb/>
公卿絶脰亦蹈節貫　王嘉字公卿江原人也爲郎<lb/>
　去莾還留蜀公孫述先閉其妻子使人徴之嘉聞<lb/>
　王皓死歎曰吾後之㢤亦自殺述慙貰其妻子<lb/>
羅生美至思濟艱難述方遂非<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>彼貞幹　羅衍字<lb/>
<pb n="KR2i0003_SBCK_010-12a"/>
　伯紀成都人也爲述郎說述尚書解文卿鄭文伯<lb/>
　使諌述降漢爲子孫福解鄭從之述怒閉二子扵<lb/>
　薄室六年二子守志不回遂幽死卒衍察孝㢘徵<lb/>
　博士<lb/>
劉主割據資我英俊鴻臚淵通與道推運　何宗字<lb/>
　彦英郫縣人也通經緯天官推步圗䜟知劉備應<lb/>
　漢九丗之運讚立先主爲鴻臚方授公輔㑹䘚<lb/>
君肅矯矯頴類倬群　何祗字君肅宗族人也初犍<lb/>
　爲楊洪爲太守李嚴功曺去郡數年以爲蜀郡嚴<lb/>
　在官祗爲洪門下書佐去郡數年以爲廣漢洪猶<lb/>
　在官是以西土咸服諸葛亮之能攬㧞秀異也祗<lb/>
<pb n="KR2i0003_SBCK_010-12b"/>
　徙犍爲太守卒<lb/>
輔漢朗捷服時之懃　張裔字君嗣成都人也汝南<lb/>
　許文休稱其才鍾元常輩也爲輔漢将軍丞相長<lb/>
　史丞相北征居府統事足食足兵<lb/>
太常清宻邃逺鈎深　杜瓊字伯瑜成都人也師事任<lb/>
　安粗通經緯術藝爲太常沉黙愼宻稱諸生之淳<lb/>
休休衆彦殊途同臻金聲玉振蜀之球琳　休休美<lb/>
　也衆彦言此四十三人也易曰殊塗同歸百行齊<lb/>
　致貴扵流光顕稱揚名垂丗此四十三人者雖立<lb/>
　行不同俱以垂美如金玉之音器爲丗名寳<lb/>
述蜀郡人士<lb/>
<pb n="KR2i0003_SBCK_010-13a"/>
敬司穆穆暢始玄終　敬司馬氏女五更張伯饒妻<lb/>
　也覇前妻有三男一女敬司産一男撫教五子㤙<lb/>
　<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>若一覇卒葬河南敬司與諸子還蜀疾病遺令<lb/>
　告諸子曰舜葬蒼梧二妃不從汝父在梁吾自在<lb/>
　蜀亦各其志勿違敕也遂葬蜀子光超樂母教爲<lb/>
　聘士也<lb/>
叔紀婉娩十媛仰風　叔紀覇女孫也適廣漢王尊<lb/>
　至有賢訓事姑以禮生子啇海内名士廣漢周幹<lb/>
　古朴彭勰漢中祝龜爲作頌曰少則爲家之孝女<lb/>
　長則爲家之賢婦老則爲子之慈親終　温且惠<lb/>
　秉心塞淵宐謚曰化朙恵母<lb/>
<pb n="KR2i0003_SBCK_010-13b"/>
公乘氏張兩髦義崇　公乗㑹妻廣都張氏女也夫<lb/>
　早亡無子姑及兄弟欲改嫁之張誓不許而言之<lb/>
　不止乃断髮割耳飬㑹族子事姑終身<lb/>
助陳撫孩節篤分充　助陳臨邛陳氏女犍爲揚鳳<lb/>
　珪妻也鳳珪亡飬遺生子守節兄弟必欲改嫁乃<lb/>
　引刀割咽宗族駭之㡬死遂全其義<lb/>
二常焭焭頽搆再隆　元常靡常江原人也元常廣<lb/>
　都令常良女適廣漢便敬賔早亡元常無子飬賓<lb/>
　族子父母欲嫁乃祝刀誓志而死靡常仲山女適<lb/>
　成都殷仲孫家邅疫氣死亡惟靡常在十八収葬<lb/>
　諸喪飬遺生子立美成家<lb/>
<pb n="KR2i0003_SBCK_010-14a"/>
紀常哀哀精感昭融　紀常常侍常洽女趙侯夫人<lb/>
　也父遇害在長安一兄皆先殁遣父門生瞿登張<lb/>
　順迎䘮時冦賊蜂起晝夜悲哀順登得將䘮無恙<lb/>
　還時人皆以紀常精誠所感<lb/>
貢羅誓志　貢羅郫羅倩女景奇妻也竒早亡無子<lb/>
　父愍其年壮以許同郡何詩貢羅白晝誓父不還<lb/>
　家父使詩乃白州州告縣逼遣之羅乃訴州刺史<lb/>
　髙而許之<lb/>
玹何忘生　玹何郫何氏女成都趙憲妻也憲早亡<lb/>
　無子父母欲改嫁何恚憤自幽乃不食旬日而死<lb/>
　郡縣爲立石表<lb/>
<pb n="KR2i0003_SBCK_010-14b"/>
昭儀殉身　昭儀新繁張氏女廣漢朱叔賢妻也賢<lb/>
　爲郡督郵建安十九年劉主圍劉璋扵成都賢坐<lb/>
　謀外降璋以昭儀配兵將見逼昭儀自殺三軍莫<lb/>
　不哀歎<lb/>
三姚見靈　廣柔長郫姚超二女姚妣饒未許嫁隨<lb/>
　父在官值九種夷反殺超獲二女欲使牧羊二女<lb/>
　誓不辱乃以衣連腰自沈水中死見夢告兄慰曰<lb/>
　姉妹之䘮以某日至漑下慰寤哀愕如夢日得䘮<lb/>
　郡縣圗象府廷<lb/>
峨峨㳤媛表圗銘旌　㳤善媛婉娩也言此十二女<lb/>
　皆圗像列傳<lb/>
<pb n="KR2i0003_SBCK_010-15a"/>
述蜀郡列女<lb/>
右蜀郡士女讚苐一　凡五十五人<hi>十二人女四十三人士</hi>
華陽國志卷苐十上<lb/>
<pb n="KR2i0003_SBCK_010-15b"/>
<pb n="KR2i0003_SBCK_010-16a"/>
華陽國志卷十中　廣漢士女<lb/>
講學沖邃洙泗是稀㣧帝紹聖庻熈疇咨　楊宣字<lb/>
　君緯什邡人也少受學扵楚國王子張天文圖緯<lb/>
　扵河内鄭子侯師事楊翁叔能暢鳥言長於災異<lb/>
　教授弟子以百數成帝徵拜諌大夫帝無嗣宣上<lb/>
　封事勸宐以定陶恭王子爲太子帝從之出宣爲<lb/>
　交州牧太子即位為哀帝拜河内太守徵太倉令<lb/>
　上宐封周公孔子後帝從之封周公孫相如爲襃<lb/>
　魯侯孔子後孔均爲襃成侯又薦遼東王綱瑯琊<lb/>
　徐吉太原郭越楚國龔勝等宐贊隆時雍平帝時<lb/>
　命持節爲講學大夫與劉歆共校書居攝中卒門<lb/>
<pb n="KR2i0003_SBCK_010-16b"/>
　生河南李吉廣漢嚴象趙翹等皆作大儒<lb/>
長伯撫遐聲暢中畿祈虎命邦綽有餘徽　鄭純字<lb/>
　長伯郪人也爲益州西部都尉処地金銀琥珀犀<lb/>
　象翠羽出作此官者皆冨及十丗純獨清廉毫毛<lb/>
　不犯夷漢歌歎表聞三司及京師貴重多薦美之<lb/>
　朙帝嘉之乃改西部爲永昌郡以純爲太守在官<lb/>
　十年卒列画頌東觀<lb/>
三老泱泱實作父師　楊綂字仲通新都人也事華<lb/>
　里先生炎高高戒綂曰漢九丗王出圖書與卿適<lb/>
　應之建武初天下求通内䜟二卷者不得永平中<lb/>
　刺史張志舉統方正司徒魯恭辟掾與恭共定音<lb/>
<pb n="KR2i0003_SBCK_010-17a"/>
　律上家法章句及二卷解說遷侍中光禄大夫以<lb/>
　年老道深飬扵辟雍授几杖爲三老卒内䜟二卷<lb/>
　竟未詳<lb/>
平仲涉道殆乎庻㡬　王祐字平仲郪人也少與雒<lb/>
　高士張浮齊名不應州郡之命司隷校尉陳紀山<lb/>
　名知人稱祐天下之高年四十二卒弟獲志其遺<lb/>
　言撰王子五篇東觀郎李勝文章士也作誄方之<lb/>
　顏子列画學宫獲一作灌<lb/>
文父朙洞探賾索微　楊序字仲桓統仲子也道業<lb/>
　侔父三司及公車連徵辭拜侍中上言四方及荆<lb/>
　交州當兵起人民疫蝗洛陽大水宫殿當災三府<lb/>
<pb n="KR2i0003_SBCK_010-17b"/>
　當免近戚謀變皆効驗大將軍梁冀秉權自退去<lb/>
　授門徒三千人本初元年及建和中特徴聘不行<lb/>
　年八十三卒天子痛惜詔謚曰文父弟子雒昭約<lb/>
　節宰綿竹寇懽文儀蜀郡何萇㓜正俟祈升伯巴<lb/>
　郡周舒叔布及任安董扶等皆徴聘辟舉馳名當<lb/>
　世<lb/>
元章玄泊韜光匿耀　段翳字元章新都人也明經<lb/>
　術妙占未來常告大渡津口曰某日當有諸生二<lb/>
　人荷擔問翳舍処者幸爲吿之後竟如其言又有<lb/>
　人從兾州來學積年自以精䆒翳術辭去翳爲筒<lb/>
　作書封頭與之告曰有急發之至葭萌爭津吏撾<lb/>
<pb n="KR2i0003_SBCK_010-18a"/>
　從者頭諸生發筒筒中有書曰到葭萌爭津破頭<lb/>
　以膏褁之生乃喟然知不及翳還更精學翳常隱<lb/>
　匿不使人知門人皆號夫子<lb/>
稚子奕奕古之畏<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>　王渙字稚子郪人也初爲河<lb/>
　内温令路不拾遺臥不閉門民歌之曰王稚子丗<lb/>
　未有平徭役百姓喜遷兖州刺史部中肅清徴拜<lb/>
　侍御史洛陽令聦朙恵斷公平㢘正抑強扶弱化<lb/>
　行不犯發姧擿伏思若有神京華宻静權豪畏敬<lb/>
　元興元年卒百姓痛哭二縣弔祭行人商旅莫不<lb/>
　祭之賈胡左威遭其清理制服三年洛陽弦歌之<lb/>
　爲立祠天子悼惜每下詔書德令必賜後嗣與卓<lb/>
<pb n="KR2i0003_SBCK_010-18b"/>
　茂等爲伍<lb/>
敬伯愷悌樹德播恵　王堂字敬伯郪人也初臨巴<lb/>
　郡進賢逹士舉孝子嚴永隱士黄錯及張璊陳髦<lb/>
　民爲立祠徙任左扶風政教嚴眀帝舅車騎将軍<lb/>
　閻顯大將軍竇憲中常侍江京等嘱託輒拒之白<lb/>
　<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>見象不以爲祥徙魯相又徙汝南守舉陳蕃爲<lb/>
　功曺應嗣司隷校尉號知人之鑑<lb/>
叔宰濟濟以禮進退　馮顥字叔宰郪人也少師事<lb/>
　楊仲桓及蜀郡張光超後又事東平虞叔雅初爲<lb/>
　謁者威儀濟濟爲成都令遷越嶲太守所在著稱<lb/>
　爲梁冀所不善冀風州追之隱居作易章句及刺<lb/>
<pb n="KR2i0003_SBCK_010-19a"/>
　奢說修黄老恬然終日<lb/>
大匠竒暢妙監玄察盡言丗䂓秪以隕越　翟酺字<lb/>
　子超雒人也少師事段翳以朙天官爲侍中尚書<lb/>
　常見太史令孫懿<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷涕泣曰圖書有賊臣孫登<lb/>
　將以才智爲黄門開路君表相應之是以悽愴後<lb/>
　爲京兆尹光禄大夫將作大匠上言漢四百年當<lb/>
　有弱主閉門聽政數在三百年之間薦故太尉龎<lb/>
　參故司徒李郃眀通三才忠正可以輔丗所言每<lb/>
　指利疾權貴誣酺及尚書令高堂芝交構免死著<lb/>
　援神契經説卒家<lb/>
司隷聦敏奮名後葉　郭賀字喬卿雒人也初爲太<lb/>
<pb n="KR2i0003_SBCK_010-19b"/>
　守黄幸戸曺幸有事與漢中太守李榮俱被徵賀<lb/>
　勸幸星行詣詔獄自歸得免榮稽㽞詔殺之由是<lb/>
　顕名太守蔡茂命爲主簿茂夢坐太極殿上得嘉<lb/>
　禾三穗以問賀對曰朙府位當至三公旬月茂遷<lb/>
　司徒表賀朙律令稍遷侍中尚書僕射司隷校尉<lb/>
　荆州刺史朙帝南巡狩善其治徵河南尹卒天子<lb/>
　痛惜賜錢三十萬<lb/>
鐔恭翩翩交友惟賢　鐔顕字子誦郪人也　蔡弓<lb/>
　字子騫雒人也俱攜手共學冬則侍親春行受業<lb/>
　與張覇李郃張皓陳禪爲友共師司徒魯恭顕又<lb/>
　與王稚子同見察孝扵太守陳司空歷豫州刺史<lb/>
<pb n="KR2i0003_SBCK_010-20a"/>
　光禄大夫侍中衞尉弓爲廬江太守徵拜郎而覇<lb/>
　郃皓禪皆至公㑡<lb/>
兩李麗采文藻可觀　李尤字伯仁李勝字茂通雒<lb/>
　人也侍中賈逵薦尤有相如揚雄之才朙帝召作<lb/>
　東觀辟雍德陽諸觀賦銘懷戎頌百二十銘著政<lb/>
　事論七篇帝善之拜諌大夫樂安相後與劉珍共<lb/>
　撰漢記孫充有文才勝爲東觀郎著賦諌論頌數<lb/>
　十篇<lb/>
憲父懸車　王稚字叔起堂㓜子也屡拒孝㢘公府<lb/>
　十五辟公車徵及授二千石徵以太常終不詣年<lb/>
　八十一卒門人録其本幸謚曰憲父癸未詔書以<lb/>
<pb n="KR2i0003_SBCK_010-20b"/>
　安車聘請會已亡<lb/>
徵君肥遯　馮信字季誠郪人也郡三察孝㢘州舉<lb/>
　茂才公府十辟公車再徵不詣公孫述時託目青<lb/>
　盲傅婢奸其前陽不覺述卒以年不之出<lb/>
董任循志束帛戔戔　董扶字茂安任安字定祖綿<lb/>
　竹人也家居教授弟子自逺而至扶初應賢良方<lb/>
　正詣京師宰府十辟公車三徵再舉有道爲侍中<lb/>
　觀漢将亂求爲屬國還蜀安察孝㢘及茂才公府<lb/>
　辟公車徴皆不詣卒布衣弟子杜微何宗杜瓊皆<lb/>
　名士至卿佐<lb/>
文表汜博提攜士彦　王啇字文表廣漢人也博學<lb/>
<pb n="KR2i0003_SBCK_010-21a"/>
　多聞州牧劉璋辟爲治中試守蜀郡太守荆州牧<lb/>
　劉表大儒南陽宋仲子逺慕其名皆與交好許文<lb/>
　休稱啇中夏王景興軰也啇勸璋攬竒枝雋甚善<lb/>
　厈捄薦致名士安漢趙韙及陳實盛先墊江龔揚<lb/>
　趙敏黎景閬中王澹江州孟彪皆至州右職郡守<lb/>
　又爲嚴李主祠正諸祀典在官一十年而卒<lb/>
超類㧞萃寔惟世信　劉寵字世信綿竹人也出自<lb/>
　孤微以朙公芊春秋上計闕下見除成都令政教<lb/>
　朙肅時諸縣多難治乃換寵爲郫令又換郪安漢<lb/>
　皆垂績還在成都遷牂柯太守初乘一馬之官布<lb/>
　衣𬞞食儉以爲教居郡九年乘之而還吏人爲之<lb/>
<pb n="KR2i0003_SBCK_010-21b"/>
　立銘王啇陳實當世貴士皆與爲友<lb/>
節英亢烈仰訢鼎臣　段恭字節英雒人也少周流<lb/>
　七十餘郡求師受學經三十年凡事馮翊駱異孫<lb/>
　泰山彦之章渤海紀叔陽遂眀天文二卷東平虞<lb/>
　叔雅學絕高當丗遂逰扵蜀恭以朋友禮待之後<lb/>
　爲上計掾爲有司劾太尉龎參兼舉茂才孝㢘參<lb/>
　性忠正亮直爲貴戚所擯以恚發病逺近稱寃恭<lb/>
　不能耐其狂亢䟽表參忠直不當以讒佞傷毁忠<lb/>
　正帝悟即日召西曺掾問疾尋　羊酒慰勞參忠<lb/>
士㳺孝湻感物悟神　姜詩字士㳺雒人也事母至<lb/>
　孝母欲江水及鯉魚膾又不能獨食須隣母共之<lb/>
<pb n="KR2i0003_SBCK_010-22a"/>
　詩嘗供備子汲江溺死秘言遣學不使母知扵是<lb/>
　有涌泉出於舍側有江水之香朝朝出鯉魚二頭<lb/>
　供二母之膳其泉灌田六頃施及比隣公孫述平<lb/>
　後東精爲賊掠害不敢入詩里時大荒餓精致米<lb/>
　肉與詩詩埋之永平二年察孝㢘朙帝詔曰大學<lb/>
　入朝孝㢘一切皆平之除江陽符長所居鄉皆爲<lb/>
　之立祠<lb/>
少林隂德陽報是甄　王忳字少林新都人也遊學<lb/>
　京師見客舍有一書生困病忳隱視奄忽便絕有<lb/>
　金十斤忳以一斤買棺木九斤還腰下葬埋之後<lb/>
　爲大度亭長大馬一匹來入亭中又有繡被一領<lb/>
<pb n="KR2i0003_SBCK_010-22b"/>
　飛墮其前人莫識者郡縣畀忳後乘馬到雒縣馬<lb/>
　牽忳入他舍主人問忳所由得馬忳具說其状并<lb/>
　及繡被主人悵然曰卿何陰德而致此忳說昔埋<lb/>
　書生事主人驚曰是我子也姓金名彦卿乃葬之<lb/>
　不報天彰郷德辟舉茂才除郿令宿漦亭中數有<lb/>
　人爲鬼所殺忳上樓夜半有女子稱寃曰妾涪令<lb/>
　妻也當之官宿此枉爲亭長所殺大小二十口埋<lb/>
　在樓下奪取財物忳曰汝何故恒殺人女子曰妾<lb/>
　不得白日惟依夜愬人眠不肯應恚故殺之初來<lb/>
　時言無衣忳以衣衣之言訖投衣而去旦召逰徼<lb/>
　詰問具服即收同謀十餘人殺之送涪令䘮還郡<lb/>
<pb n="KR2i0003_SBCK_010-23a"/>
　里當丗稱之<lb/>
仲魚謙沖　芉朞字仲魚郪人也父爲交州刺史卒<lb/>
　官朞迎喪不敢取官舍一物郡三察孝㢘公府辟<lb/>
　州别駕皆不應太守尹奉棄刑名行禮樂請爲功<lb/>
　曺刺史必欲借朞自佐不得已爲别駕後爲太守<lb/>
　孫寶蔡茂祋諷功曺常欲渡津津吏滯停車待之<lb/>
　三日將宿亭中有縣吏引車避之爲野王令<lb/>
雲卿安貧　朱倉字雲卿什邡人也受學扵蜀郡張<lb/>
　寧飱豆飲水以諷誦同業憐其貧資給米肉終不<lb/>
　受著河洛解家貧以步行爲郡功曺每察孝㢘羞<lb/>
　碌碌詣公府試不就州辟治中從事以諷詠自終<lb/>
<pb n="KR2i0003_SBCK_010-23b"/>
伯式玄照　折像字伯式雒人也其先張江爲武威<lb/>
　太守封南陽折侯因氏焉父國爲鬱林太守家資<lb/>
　二億故奴姫八百人盡𣪚以施宗族䘏贍親舊葬<lb/>
　死弔䘮事東平虞叔雅以道教授門人朋友自逺<lb/>
　而至時人爲諺曰折氏客誰朱雲卿段節英中有<lb/>
　佃子趙仲平但説天文論五經<lb/>
孟宗當仁味道好施清風邁倫　讚仲魚已下也杜<lb/>
　眞字孟宗綿竹人誦書百万言兄事翟酺酺免後<lb/>
　尚書令與司隷校尉枉劾之復徵詣獄眞上章救<lb/>
　之受掠笞六百獄中朙酺無事京師壯之以漢道<lb/>
　微散財施宗族不應公州辟命及辭長吏候迎每<lb/>
<pb n="KR2i0003_SBCK_010-24a"/>
　交扵門乃斷髪以自絕<lb/>
漢儒請雨精感慶雲　諒輔字漢儒新都人爲郡五<lb/>
　官掾時天大旱請雨不降輔出禱祈乃積薪祝神<lb/>
　曰不雨則欲自焚爲貪叨吏謝罪百姓言終㬥雨<lb/>
韓揆義烈　韓揆字伯彦綿竹人也爲令錡裒主簿<lb/>
　値黄巾賊入界扶裒走入草中裒遣求隱翳処未<lb/>
　還裒爲賊所得見害揆殯殮葬埋訖詣從事賈龍<lb/>
　求兵討賊賊破曰本報令君而苟自活非忠乃自殺<lb/>
喬雲勇震　左喬雲綿竹人也少爲左通所飬爲子<lb/>
　通坐任徒徒逃吏欲破通臏通無壯子故爲吏所<lb/>
　侵喬雲時年十三喟然憤怒以銳刀煞吏解通將<lb/>
<pb n="KR2i0003_SBCK_010-24b"/>
　走令出追初聞以爲壮士及知小兒爲之流涕<lb/>
楊寛證將烈播友人　寛字叔舒新都人父斌證令<lb/>
　萬丗太守祋諷以忠義壯聞寛爲郡吏鄊人馬閏<lb/>
　章言太守王方寛與兄偕詣獄證之得理後方當<lb/>
　遷南郡閏復章之寛乃發閏臨私事閏伏罪友人<lb/>
　汝錕爲張朙所煞寛怒縛朙送錕家使自謝之也<lb/>
寗叔執仇　寗叔自茂奉廣漢人與友人張昌共受<lb/>
　業太學昌爲河南大豪吕條所殺叔煞條自拘河<lb/>
　南獄順帝義而赦之<lb/>
張復師讎　張鉗字子安廣漢人也師事犍爲謝裒<lb/>
　裒死負土成墳三年裒子爲人所煞鉗復其仇自<lb/>
<pb n="KR2i0003_SBCK_010-25a"/>
　拘武陽獄會赦免當丗義之<lb/>
賈爲士死分侔虞朱　賈祤字元集什邡人也雒孟<lb/>
　伯元爲父復讎聞祤名徃投之雒縣追伯元蹤祤<lb/>
　歎曰士以義遇我豈可倍哉煞雒縣必移什邡負<lb/>
　我君乃自煞李勝言之以方虞卿魯之朱家<lb/>
爰迄劉氏司農含章爽朗翠粲觀國之光　秦宓字<lb/>
　子敕綿竹人也初隱遁不應州郡之命丞相亮領<lb/>
　益州牧以選爲别駕中郎将吳使張温將反命亮<lb/>
　率百官饑之温與宓語荅問若響應聲辭義雅美<lb/>
　温大敬服以爲蜀之有宓猶魯仲尼也遷長水校尉<lb/>
　司農宓甚有通理弟子譙周具傳其業<lb/>
<pb n="KR2i0003_SBCK_010-25b"/>
李王四子竝作琳琅　李朝字永南弟邵字　偉南<lb/>
　郪人也王士字義强從弟甫字國山文表諸弟也<lb/>
　先主領牧朝爲别駕群下上先主爲漢中王其文<lb/>
　朝所造也後丞相亮府辟西曺掾亦有文才兄弟<lb/>
　三人號三龍士歴宕渠犍爲益州太守甫善言議<lb/>
<hi>闕</hi>人流美稱自綿竹令爲州右職<lb/>
優游容與特進太常　鐔承字公文郪人也歴郡守<lb/>
　州右職爲少府太常時費姜秉政孟光來敏皆棲<lb/>
　遲承以和獨立特進之也<lb/>
從事烈至諌君刎首　王累新都人也州牧璋從别<lb/>
　駕張松計遣法正迎先主主簿王權諌不納累爲<lb/>
<pb n="KR2i0003_SBCK_010-26a"/>
　從事以諫不入乃自刎州門以眀不可<lb/>
鄭度進䂓忠謀莫受雖云天時抑由人咎　度綿竹<lb/>
　人也先主自葭萌南攻說牧璋曰左將軍懸軍襲<lb/>
　我野糓是資急驅巴西梓潼民内涪水以南一切<lb/>
　燒除野糓固壘待之彼請戰不許久無所資不過<lb/>
　百日必當囘先主聞而惡之璋不納言雖天亦由<lb/>
　璋之愚<lb/>
永年負才自喪丗主　彭羕字永年廣漢人有俊才<lb/>
　劉璋時坐事爲徒及先主入自託龎統爲州右職<lb/>
　失主左遷江陽太守羕望諸葛亮以爲心大志廣<lb/>
　難可保勸先主因事誅之<lb/>
<pb n="KR2i0003_SBCK_010-26b"/>
漢南哽哽天奪其守　李邈字漢南邵兄也牧璋時<lb/>
　爲牛鞞長先主領牧爲從事正旦命行酒得進見<lb/>
　讓先主曰振威以討賊元功未効先冦而滅邈以<lb/>
　將軍之取鄙州甚爲不宐也先主曰知其不宐何<lb/>
　以不助之邈曰匪不敢也力不足耳有司將殺之<lb/>
　諸葛亮爲請得兔爲犍爲太守丞相參軍安漢将<lb/>
　軍建興六年亮西征馬謖在前亮将殺之邈諌以<lb/>
　秦赦孟朙用覇西戎楚誅子玉二丗不競失亮意<lb/>
　還蜀十三年亮卒後主素服發哀三日邈上䟽曰<lb/>
　吕禄霍禹未必懷反叛之心孝宣不好爲殺臣之<lb/>
　君直以臣懼其偪主畏其威故姧萌生亮身杖强<lb/>
<pb n="KR2i0003_SBCK_010-27a"/>
　兵狼顧虎臣五大不在邊臣常危之今亮殞歿盖<lb/>
　宗族得全西戎靜息大小爲慶後主怒下獄誅之<lb/>
詵詵彦造或哲或友昭德音芳垂名厥後㧾讚此四<lb/>
　十六人也<lb/>
述廣漢人士<lb/>
任母治内子成名賢　任安母姚氏也雍穆閨門早<lb/>
　寡立義資安遂事大儒安教授每爲賑䘏其弟子<lb/>
　以慰勉其志扵是安之門生益盈門<lb/>
龎行飬姑婦師之先　龐行姜詩妻也事姑晝夜紡<lb/>
　績以給供飬子汲江溺水死秘言遣詣學常作冬<lb/>
　夏衣投水中託言寄與子詩呼妻使爲姑舂應命<lb/>
<pb n="KR2i0003_SBCK_010-27b"/>
　遲見遣不敢逺去遊於外供給因隣母致姑敕還<lb/>
依依義舊抗䟽邦<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>誠感丗主徙女輒刑　義舊狄<lb/>
　道長姜穆女綿竹司馬雅妻也旣許婚父坐事徙<lb/>
　朔方雅就婚死雇人送其䘮尋父母死朔方義舊<lb/>
　獨與弟孤居十年士大夫求終不肯乃上疏自訟<lb/>
　求還鄉里天子愍悼下朔方使送遂下詔書定律<lb/>
　令女已許嫁不得從父母徙<lb/>
紀配斷指以章厥身　紀配廣漢殷氏女廖伯妻也<lb/>
　年十六適伯伯早亡已自有美色慮人求己作詩<lb/>
　三章自誓心而求者猶衆父母將許乃斷指眀情<lb/>
　飬子猛終義太守薛鴻圖象府<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>
<pb n="KR2i0003_SBCK_010-28a"/>
彭王進娥<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>體令誠　彭非廣漢王輔妻也王和新<lb/>
　都人便敬妻也李進娥郪人馮季宰妻也輔早亡<lb/>
　叔父欲改嫁非乃詣太守五方截髪自誓敬亦早<lb/>
　亡和飬姑守義蜀郡何玉因媒介求之兄曉喻以<lb/>
　公族可憑和恚割一耳季宰亦早亡父母欲改嫁<lb/>
　進娥亦剪髪自誓各飬子終義<lb/>
正流自沉水絜氷清　正流廣漢李元女楊文妻也<lb/>
　適文有一男一女而文殁以織履爲業父欲改嫁<lb/>
　乃自沉水中宗族捄之得免太守五方爲之圖象<lb/>
相烏袁福義不存生　相烏德陽人袁稚妻也十五<lb/>
　適稚二十稚亡無子父母欲改嫁之便自殺袁福<lb/>
<pb n="KR2i0003_SBCK_010-28b"/>
　亦德陽人王上妻也有二子上以喪親過哀死福<lb/>
　哀感終身父母欲改嫁乃自殺<lb/>
洪氏丗胄由婦謙柔　汝敦妻某敦兄弟共居有父<lb/>
　母時財㛐心欲得妻勸送二兄敦盡讓田宅奴婢<lb/>
　與兄自出居後敦耕得金一器妻復勸送二兄夫<lb/>
　妻共往㛐性恡嗇謂欲借貸甚不悦及見金踊躍<lb/>
　兄感悟即出妻讓財還弟弟不受相讓積年後竝<lb/>
　察孝㢘丗爲冠族<lb/>
思媚烈媛美稱惟休揔讚十一人也<lb/>
述廣漢烈女<lb/>
右廣漢郡士女讚苐三　凡五十六人<hi>十一人女四十六人士</hi>
<pb n="KR2i0003_SBCK_010-29a"/>
犍爲士女<lb/>
王延河平纂禹之功　王延丗字長叔資中人也建<lb/>
　始五年河決東郡氾濫兖豫四郡三十一縣沒官<lb/>
　民屋舎四萬所御史大夫尹忠以不憂職致河決<lb/>
　自煞漢史案圖緯當有能循禹之功在犍柯之資<lb/>
　陽求之正得延世徵拜河隄謁者治河以竹落長<lb/>
　四丈大九圍夾小船載小石治之三十六日隄防<lb/>
　成帝嘉之改年曰河平封延丗關内侯拜光禄大<lb/>
　夫乃賜黄金百斤<lb/>
文伯習禮繼武孫通　董鈞字文伯資中人也少受<lb/>
　業扵鴻臚王臨永平初議天地宗廟郊祀儀禮鈞<lb/>
<pb n="KR2i0003_SBCK_010-29b"/>
　與太常定其制又定諸侯王䘮禮歷城門校尉五<lb/>
　官中郞将以儒學貴稱繼叔孫通<lb/>
張公執憲克智克聦極位青紫寔作司空　張皓字<lb/>
　叔眀武陽人也以文聦朙辟大將軍掾遷尚書㒒<lb/>
　射彭城相進隱士閭丘遷等徴拜廷尉延光三年<lb/>
　安帝将廢太子爲濟隂王皓與太常桓焉太僕來<lb/>
　歷爭之安帝不許及安帝崩濟隂得立爲順帝以<lb/>
　皓爲司空久之免後徵爲廷尉清河趙騰等坐謗<lb/>
　訕當誅所引八十餘人皓以聖賢眀義爭之咸稱<lb/>
　平當<lb/>
子鸞司京桴鼓不鳴　趙旂字子鸞資中人也初臨<lb/>
<pb n="KR2i0003_SBCK_010-30a"/>
　甘陵弘農郡甚善治民徴尚書遷司隷校尉時梁<lb/>
　冀子弟放恣旂以法䋲之不敢爲非京師肅清桴<lb/>
　鼓不鳴<lb/>
孟文翹翹平顯有成　楊渙字孟文武陽人也以清<lb/>
　秀博雅歴臺郎相稍遷尚書中郎司隷校尉甚有<lb/>
　嘉聲美稱<lb/>
伯邳正直耀祖揚聲　楊凖字伯邳漢安縣人也初<lb/>
　爲郡守太尉李固薦凖累世忠直拜尚書太傅陳<lb/>
　蕃表爲河東入爲尚書令奏書治南陽太守曺麻<lb/>
　潁川太守曺騰濟南太守孫訓等子弟依託形勢<lb/>
　淫縱徵廷尉治罪訓梁冀婦家子也扵是憚之又<lb/>
<pb n="KR2i0003_SBCK_010-30b"/>
　薦朱禹盛精滕延爲尚書陸稠爲郡守皆名士也<lb/>
　桓帝即位拜河南尹遷司隷校尉冀叔父梁忠爲<lb/>
　執金吾不朝正初劾奏之朝士服其公亮徙将作<lb/>
　大匠<lb/>
翁君将命迺播其名　楊莾字翁君武陽人爲功曹<lb/>
　刺史王尊當之州移書諸郡不得遣迎惟犍爲遣<lb/>
　莾何覇巴郡遣嚴尊尊大怒莾前對曰使君不使<lb/>
　奉迎謙也太守承迎敬也謙敬上下之節不可廢<lb/>
　也尊乃欣請辟别駕舉茂才官至揚州刺史<lb/>
奉君遯丗　費貽字奉君南安人也公孫述時漆身<lb/>
　爲厲佯狂避世述破爲合浦守蜀中歌之曰節義<lb/>
<pb n="KR2i0003_SBCK_010-31a"/>
　至仁費奉君不仕亂世不避惡君修身於蜀紀名<lb/>
　亦足後丗爲大族<lb/>
任公開朙　任永字君業僰道人也長歷數王莾時<lb/>
　託青盲公孫述時累徴不詣子溺井中死見而不<lb/>
　言妻淫扵前面而不恠述平乃曰丗適平目即清<lb/>
　妻自煞光武徴之以年老不詣卒<lb/>
叔和順終　杜撫字叔和資中人也少師事薛漢治<lb/>
　五經教授門生千人太守王卿召爲功曹司徒辟<lb/>
　不及聞公免必徃承問東平憲王爲驃騎将軍辟<lb/>
　西曹掾後罷爲王師在驃騎府者數年乃去數應<lb/>
　三公　徴撫侍送故公作詩通議說弟子南陽馮<lb/>
<pb n="KR2i0003_SBCK_010-31b"/>
　良亦以道學徴聘<lb/>
君橋宻精　趙松字君橋武陽人爲童子數咨問費<lb/>
　貽及知其避丗宻與周旋終不露之也述平舉茂<lb/>
　才爲上黨太守<lb/>
英英四子利扵居貞　讚費貽以下<lb/>
皇漢㢮綱官人失紀文紀蹇諤表朙臧否　張綱字<lb/>
　文紀司空皓子也在漢朝公平㢘正權宦側目憚<lb/>
　之漢安元年以光禄大夫持節與侍中杜喬循行<lb/>
　州郡考察風俗出宫垣埋車先奏太尉桓焉司徒<lb/>
　劉壽尸禄素飱不堪其職出城又奏司隷校尉趙<lb/>
　峻河南尹梁不疑汝南太守梁乾等贓穢濁亂檻<lb/>
<pb n="KR2i0003_SBCK_010-32a"/>
　車送廷尉治罪天子以乾梁冀叔父貶秩免峻等<lb/>
　又奏魯相冦儀儀自殺威風大行郡縣莫不肅懼<lb/>
　還冀恨之出爲廣陵太守承叛亂後懷集撫恤甚<lb/>
　有治化在官十年卒子續爲尚書續弟方爲豫州<lb/>
　牧子孫數丗至大官<lb/>
白虜狂僣亂離斯圯孝仲縶馬社稷是死　朱遵字<lb/>
　孝仲武陽人也公孫僣號遵爲犍爲郡功曺領軍<lb/>
　拒戰扵六水門衆少不敵乃埋車輪絆馬必死爲<lb/>
　述所煞光武嘉之追贈復漢將軍郡縣爲立祠<lb/>
建侯弔梁効志知己　趙敦字建侯武陽人也初爲<lb/>
　新都令德禮宣流三司及大将軍梁冀累辟終不<lb/>
<pb n="KR2i0003_SBCK_010-32b"/>
　詣冀辟書不絶後冀自煞使者監守不使人弔問<lb/>
　敦獨徃弔祭訖自拘有司天子赦之<lb/>
叔通敦孝石生江汜　隗相字叔通僰道人也飬母<lb/>
　至孝母食欲江中正江水相冬夏汲之一朝有横<lb/>
　石生正流中哀帝丗察孝㢘平帝丗爲郎<lb/>
吳生致飬亦感靈祉　呉順字叔和僰道人也事母<lb/>
　至孝赤烏巢其門甘露降其戸察孝㢘永昌太守<lb/>
劉后初載實多良才季休忠亮經事能治　楊洪字<lb/>
　季休武陽人也先主領牧爲部屬從事及征漢中<lb/>
　丞相亮表爲蜀郡太守先主疾病永安召亮東行<lb/>
　漢嘉太守黄元反後主從其計克元封關内侯後<lb/>
<pb n="KR2i0003_SBCK_010-33a"/>
　爲中郎將越騎尉清公亮甚信任之<lb/>
德山躭學道以光時　伍梁字德山南安人也儒學<lb/>
　雅尚州選迎牧諸葛亮爲功曺遷五官中郎將<lb/>
烈武作合度曠塗夷惜㢤公舉帥直淩遲　費詩字<lb/>
　公舉南安人也先主領牧爲前部司馬群臣勸先<lb/>
　主稱尊號詩上䟽曰殿下以曺操父子逼主篡盗<lb/>
　故乃覊旅萬里紏合士衆將以討賊今大敵未剋<lb/>
　而先自立恐人心疑惑昔高祖獲子嬰猶尚推讓<lb/>
　况未出門便欲自立耶以是左遷部永昌從事建<lb/>
　興三年從丞相亮南征魏將李鴻來降説魏新城<lb/>
　太守孟逹欲背魏向蜀亮方北面欲招逹爲外援<lb/>
<pb n="KR2i0003_SBCK_010-33b"/>
　欲與書詩進曰孟逹小子昔事振威不忠後事先<lb/>
　帝背叛反覆之人何足與書也亮默然詩終劉氏<lb/>
　之丗官位不盡其才君子以昭烈之弘曠武侯之<lb/>
　朙達詩吐直言猶尚淩遲况庸主昏丗帥意直言<lb/>
　而望肆効者㢤<lb/>
文然簡略不從詭隨　楊義字文然武陽人也輔漢<lb/>
　將軍張裔薦爲丞相亮主簿大司馬蔣琬辟東曺<lb/>
　掾歷二郡太守爲射聲校尉性簡略未曾以甘言<lb/>
　加人酒後言笑多慢詞失大将軍姜維意爲維所<lb/>
　廢延熈十八年作季漢輔臣讚在蜀書<lb/>
車騎怏怏與國安危　張翼字伯恭文紀孫也以文<lb/>
<pb n="KR2i0003_SBCK_010-34a"/>
　武才幹歷征西鎭南大将軍封亭侯延熈十八年<lb/>
　與大将軍姜維西征大破魏雍州刺史王經於狄<lb/>
　道經衆死洮水者數萬人維欲進翼諌不可必進<lb/>
　無功時維屢出隴西翼常<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>爭以爲國小不宐黷<lb/>
　武必爲蛇畫足不聽不得已每怏怏從行景耀元<lb/>
　年遷左車騎將軍領兾州刺史蜀平後死<lb/>
猗猗衆偉芳烈名垂方德繹勲犍之瓊瑰<lb/>
述犍爲人士<lb/>
進楊穆穆先姑是憲　進武陽楊氏女大匠廣漢王<lb/>
　堂長子博也博後母文有母儀之德進楊則其教<lb/>
　爲行閨門雍穆牂柯太守李禕家亦假係每不和<lb/>
<pb n="KR2i0003_SBCK_010-34b"/>
　歎恨徒冨貴學問不及愽家也<lb/>
陽姬請父厥族䝉援克諧内<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>訓及秀彦　姬武陽<lb/>
　人也生自寒微父　坐事閉獄楊渙始爲尚書郎<lb/>
　告歸郡縣敬重之姬爲處女乃邀道扣渙馬訟父<lb/>
　罪言辭慷慨悌泣渙懇吿郡縣爲出其父因竒其<lb/>
　才爲子文方聘之結婚大族二弟得仕官遂丗爲<lb/>
　官門後文方爲漢中太守以趙宣爲賢将察孝㢘<lb/>
　凾封未定病卒姬秘不發先遣孝㢘上道乃發喪<lb/>
　宣得進用姬之力也後文方兄子伯邳爲司隷校<lb/>
　尉時姬長子潁伯兾州刺史仲子頰二千石伯邳<lb/>
　以禀叔母教迎在官舍每教邳政治伯邳欲舉茂<lb/>
<pb n="KR2i0003_SBCK_010-35a"/>
　才選有二人伯邳欲用老者嫌以其耄欲舉五方<lb/>
　而其年㓜以咨叔母勸舉方後趙宣爲犍爲五方<lb/>
　爲廣漢姬尚在故吏之敬四時承問不絕<lb/>
周度割體貞節是全　周度𤏡道人也相登妻十九<lb/>
　登亡中牟令吳厚因人求之斷髪以誓志後人猶<lb/>
　欲求之乃割其鼻飬子早亡其妻左亦年十九遂<lb/>
　俱守義感歎婦姑之貞專其節操也<lb/>
敬姬沉淵誠烈邈然　曺敬姬南安人也周紀之妻<lb/>
　十七出適十九紀亡遺生子元餘服闋父母以許<lb/>
　孫賓詒母病迎還知之自投水人赴之氣已絕一<lb/>
　日一夜乃蘇息送依紀弟居訓導元餘號爲學士<lb/>
<pb n="KR2i0003_SBCK_010-35b"/>
　年九十䘚<lb/>
貞玦玉操彌久彌刋　貞玦字瓊玉牛鞞程氏女張<lb/>
　惟妻也十九適惟未期惟亡無子飬兄子悅供飬<lb/>
　舅姑夙夜不怠資中玉冲欲娶玦玦叔父肱答以<lb/>
　女志不可奪冲爲太守李嚴督郵嚴託縣遣孝義<lb/>
　掾奉羔雁宣太守命聘之玦乃自投水捄援不死<lb/>
　後太守蘇高爲立表太守蜀郡<hi>闕</hi>遣仁恕掾論<lb/>
　曰貞玦太守章陵劉威又爲作頌故稱述也<lb/>
韓姜自財后旌其寃<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>韓姜僰人尹仲讓妻也二十<lb/>
　讓亡服除資中董臺因從事王爲表弟求姜不許<lb/>
　臺門生左習王蘇以爲姜可奪教姜家言母病迎<lb/>
<pb n="KR2i0003_SBCK_010-36a"/>
　還韓氏因逼成婚姜聞故自殺太守巴郡龔楊哀<lb/>
　之殺習蘇以報姜死<lb/>
謝姬引决同穴齊定　姬南安人武陽儀成妻也成<lb/>
　死以已年壯無子將葬乃預作殯殮具毒藥須夫<lb/>
　棺入墓拊棺吞藥而死遂同葬縣以表郡郡言州<lb/>
　州上尚書天子咨嗟下書每大赦賜家帛四匹蜀<lb/>
　穀二石<lb/>
媛姜匹婦勉夫濟子授命囹圄義踰國士　趙媛姜<lb/>
　資中盛道妻也建安五年道坐過夫婦閉獄子翔<lb/>
　方五歲姜謂道曰官有常刑君不得已矣妾在後<lb/>
　何益君門戸君可同翔亡命妾代君死可得繼君<lb/>
<pb n="KR2i0003_SBCK_010-36b"/>
　宗廟道依違數日姜苦言勸之遂解脫給衣糧使<lb/>
　去代爲應對度走逺乃吿吏殺之後遇赦父子得<lb/>
　還道雖仕宦當丗痛感終不更取翔亦不仕耳<lb/>
黄帛求喪沉身中流靈精相感攜夫共浮　黄帛僰<lb/>
　道人張貞妻也貞受易扵韓子方去家三十里船<lb/>
　覆死貞弟求䘮經月不得帛乃自徃沒處躬訪不<lb/>
　得遂自投水中大小驚睨積十四日持夫手浮出<lb/>
　時人爲語曰符有先絡僰道帛求其夫天下無有<lb/>
　其偶縣長韓子冉嘉之召帛子幸之爲縣股肱<lb/>
烈哉諸媛節稱義遵叙之讚此九女也<lb/>
述犍爲烈女<lb/>
<pb n="KR2i0003_SBCK_010-37a"/>
右犍爲士女讚苐四<lb/>
　　　凡三十人<hi>九人女二十一人士</hi>
華陽國志卷十中<lb/>
<pb n="KR2i0003_SBCK_010-37b"/>
<pb n="KR2i0003_SBCK_010-38a"/>
華陽國志卷十下　漢中士女<lb/>
鄭眞岳峙確乎其清　鄭子眞襃中人也玄靜守道<lb/>
　履至德之行乃其人也教曰忠孝<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>敬天下之至<lb/>
　行也神中五徴帝王之要道也成帝元舅大将軍<lb/>
　王鳳僃禮聘之不應家谷口號谷口子眞亡■漢<lb/>
　中與立祠<hi>神中五徴未詳其義</hi>
衡梁泥盤玄湛淵亭　衞衡字伯梁南鄭人也少師<lb/>
　事隠士同郡樊季齊以髙行聞郡九察孝㢘公府<lb/>
　州十辟公車三徴不應董扶任安從洛還過見之<lb/>
　曰京師天下之市朝也足下猶之人耳幸其在逺<lb/>
　以虚名屢動徴書若至中國則價盡矣衡笑曰時<lb/>
<pb n="KR2i0003_SBCK_010-38b"/>
　有儉易道有汚隆若樊季齊楊仲桓雖應徴聘何<lb/>
　益扵時乎苟無所則尼軻栖栖是以君平子眞不<lb/>
　屈其忠豈予之徒也㢤吾何虗假之有安扶服之<lb/>
　敬其言也<lb/>
鄧公方到忠枉原情　鄧公成固人也景帝時御史<lb/>
　大夫晁錯患諸侯强大建議減削㑹吴楚七國謀<lb/>
　反假言誅錯故吳相袁盎譛帝殺之拜盎太常使<lb/>
　赦七國七國遂叛鄧公爲謁者入言軍事問曰七<lb/>
　國聞晁錯死罷兵不對曰呉王即山鑄錢煮海爲<lb/>
　鹽謀反積數十年錯患之故欲削弱爲萬世策諸<lb/>
　侯憂之計畫始行身死東市諸侯莫憚内杜忠臣<lb/>
<pb n="KR2i0003_SBCK_010-39a"/>
　之口外爲諸侯報怨臣竊爲陛下不取也帝歎息<lb/>
　曰吾亦恨之武帝初爲九卿<lb/>
博望致逺西南來<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>　張騫成固人也爲人强大有<lb/>
　謀能渉逺爲武帝開西域五十三國窮河源至絶<lb/>
　逺之國拜校尉從討匈奴有功遷衞尉博望侯扵<lb/>
　是廣漢縁邊之地通西南之塞豐絶逺之貨令帝<lb/>
　無求不得無思不服至今方外開通騫之功也<lb/>
子游師生讒巧所傾　張猛字子㳺騫孫也師事光<lb/>
　禄勲周堪以光禄大夫給事中侍元帝帝當廟祭<lb/>
　濟渭欲御樓船御史大夫薛廣德當車免冠乞頸<lb/>
　血汚車輪陛下不得廟祭矣帝以不悦猛進曰主<lb/>
<pb n="KR2i0003_SBCK_010-39b"/>
　聖則臣直今乗船危就橋安聖主不乘危故大夫<lb/>
　言之帝曰曉人不當如是也後與周堪俱以忠正<lb/>
　爲幸臣弘恭石顕所譛毁乍出乍徴堪平和猛卒<lb/>
　自殺<lb/>
王孫飬性矯葬厲生　楊王孫成固人也治黄老家<lb/>
　累千金厚自奉飬臨終告其子曰我死躶葬以復<lb/>
　吾眞但爲布囊盛屍入地七尺既下從足脱之以<lb/>
　身親土其子不忍見王孫友人祁侯諌之王孫曰<lb/>
　厚葬無益死者也夫殫財送死今日入朙日彂此<lb/>
　眞無異㬥骸中原褁以幣帛隔以棺槨含以珠玉<lb/>
　後腐朽乃得歸土不可故吾欲早就眞宅祁侯無<lb/>
<pb n="KR2i0003_SBCK_010-40a"/>
　以易卒躶葬如其言<lb/>
司徒監使術暢思精屢登上司七政是經　李郃字<lb/>
　孟節南鄭人也少眀經術爲郡候吏和帝遣使者<lb/>
　二人微行至蜀宿郃候舎郃爲出酒夜飲露坐郃<lb/>
　問曰君來時寧知二使何日發來耶二人恠問之<lb/>
　郃指星言曰有使星入益部後一人爲漢中太守<lb/>
　命爲功曹察孝遂馳名爲尚書徙左丞稍遷至尚<lb/>
　書僕射尚書令拜司空又進司徒清公亮直當丗<lb/>
　稱名順帝丗薨<lb/>
炎精不頽朱朙不揚太尉謇諤任國㧞荒濯日晹谷<lb/>
将外扶桑惡直醜正漢道遂䘮　李固字子堅郃<lb/>
<pb n="KR2i0003_SBCK_010-40b"/>
　子也陽嘉三年以對䇿忠亢拜議郎大将軍梁啇<lb/>
　后父也表爲從事中郎授荆州刺史值州部有亂<lb/>
　至州先友賢者南陽鄭叔躬宋孝節零陵支宣雅<lb/>
　表薦長沙桂陽太守趙歴䘚已奏免江夏南郡太<lb/>
　守孔疇髙賜為昆<hi>疑誤爲昆</hi>等州土自然安静徙泰山<lb/>
　太守克寧盗賊入爲将作大匠多致海内名士南<lb/>
　陽樊英江夏黄瓊廣漢楊厚㑹稽賀純光禄周舉<lb/>
　侍中杜喬陳留楊倫河南尹存東平王惲陳國何<lb/>
　<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>清河房植等皆蒙徴聘轉大司農順帝崩太后<lb/>
　臨朝拜太尉與后弟大将軍梁冀太傅趙峻竝録<lb/>
　尚書冲帝崩時徐楊有盗賊太后欲不發䘮須召<lb/>
<pb n="KR2i0003_SBCK_010-41a"/>
　諸王至固爭不可言國家多難宐立長君太后欲<lb/>
　專權乃立樂安王爲質帝質帝崩太后復與梁冀<lb/>
　謀所立固與司徒南郡胡廣司空蜀郡趙戒書與<lb/>
　冀引周勃霍光立文宣以安漢之䇿閻鄧廢立之<lb/>
　<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>言國統三絶期運厄㑹興崩之漸在斯一舉宐<lb/>
　求賢王親近不可寝嘿也冀得書召公卿列侯議<lb/>
　所立三公及鴻臚杜喬僉舉清河王蒜冀然之奏<lb/>
　御太后中常侍曺騰私恨蒜說冀朙日更議廣戒<lb/>
　從冀固與喬必爭蒜宐立中興才也且年長識義<lb/>
　必有厚将軍冀不聴䇿免固喬歳餘取下獄以無<lb/>
　事出之京師市邑皆稱千萬嵗冀惡其爲人所善<lb/>
<pb n="KR2i0003_SBCK_010-41b"/>
　更奏繫之固與書二公曰吾欲扶持漢室使之比<lb/>
　隆文宣何圖梁将軍迷謬諸子曲從以吉物爲㓙<lb/>
　成事爲敗漢家衰微從是始矣将軍亦有不利吾<lb/>
　雖死上不慚扵天下不愧扵人求義得義死復何<lb/>
　恨遂自殺二公得書歎息流涕士民咸哀哭之桓<lb/>
　帝無道冀尋受誅漢家遂微政在閹宦無不思固也<lb/>
元脩敦重威恵寔亮　張則字元脩南鄭人也爲牂<lb/>
　柯太守威著南土永昌越嶲夷謀欲反畏則換臨<lb/>
　其郡相諌而止號曰卧虎以戍狄勲遷護羌校尉<lb/>
　徴拜扶風又換臨桂陽皆平盗賊巴郡板楯反拜<lb/>
　隆集校尉鎮漢中徙梁州刺史又爲魏郡太守所<lb/>
<pb n="KR2i0003_SBCK_010-42a"/>
　在稱治靈帝崩後大將軍袁紹表爲長史不就丞<lb/>
　相曺公拜度遼將軍<lb/>
子雅温恭見察文方　趙宣字子雅南鄭人也出自<lb/>
　寒微以温良博雅太守犍爲楊文方深器異之遂<lb/>
　察孝㢘官至犍爲太守<lb/>
二珪琬琰三辰懸望　趙瑤字元珪琰字稚圭凡七<lb/>
　兄弟宣子也皆以令德著聞瑶少有公望瑶始爲<lb/>
　緱氏袁趙二公與書曰趙瑶在緱氏猛虎歸迹百<lb/>
　里均耳叔平何難遷扶風太守徙蜀郡相司空張<lb/>
　温謂之曰昔苐五伯魚徙蜀郡爲司空掃吾苐以<lb/>
　待足下矣瑶曰諾尋換廣漢䘚琰始爲青州刺史<lb/>
<pb n="KR2i0003_SBCK_010-42b"/>
　部下清肅徙梁相徴拜尚書不就䘚<lb/>
仲卿報友行義以理　陳綱字仲卿成固人也少與<lb/>
　同郡張宗受學南陽以母䘮歸宗爲安衆劉元所<lb/>
　煞綱免䘮徃復之值元醉臥還須醒乃煞之自拘<lb/>
　有司㑹赦免三府竝辟舉茂才拜弘農太守初至<lb/>
　有兄弟自相責引退是後無訟者在官九年䘚天<lb/>
　子痛惜賜家錢四十萬<lb/>
伯度玄鏡榮辱屑已　李法字伯度南鄭人也桓帝<lb/>
　時爲侍中光禄大夫數亢表宦官泰盛椒房泰重<lb/>
　史官記事無實録之才虗相襃述必爲後笑帝怒<lb/>
　免爲庶人恬然以咎失爲己責久之徴拜汝南太<lb/>
<pb n="KR2i0003_SBCK_010-43a"/>
　守遷司隷校尉湛然無自得之容<lb/>
德公在林懸象垂咎旣冲雲清荀張儀准　李爕字<lb/>
　徳公太尉固子也父死時二兄亦死爕爲姉所遣<lb/>
　隨父門生王成亡命徐州傭酒家酒家知非常人<lb/>
　以女妻之延熹二年梁冀誅後月經陽道暈五車<lb/>
　史官上書昔有大星升漢而西捲舌揚芒迫月熒<lb/>
　惑犯帝座則有大臣枉誅星在西方太尉固應之<lb/>
　今暈如之宐有赦命録其遺嗣以除此異扵是下<lb/>
　赦爕得返舊四府竝辟公車徴議郎與趙元珪潁<lb/>
　川賈偉節荀慈眀張伯慎爲友伯慎爲潁川太守<lb/>
　與慈眀交相言論偉節與焉京師以爲臧否伯愼<lb/>
<pb n="KR2i0003_SBCK_010-43b"/>
　問趙元珪曰德公所言何元珪曰無言也伯愼追<lb/>
　歎曰當如德公兒軰徒靡沸耳慈眀亦寤而心變<lb/>
　拜東平相國王爲黄巾所没得出天子復封之爕<lb/>
　以爲不可果敗遷京兆尹時人爲之語曰李德公<lb/>
　甫不欲立帝子不欲立王<lb/>
伯臺處諌師言亢盡末命防萌妙覩玄揆　陳雅字<lb/>
　伯臺成固人也靈帝時爲諌大夫閹官用事上䟽<lb/>
　曰昔孝和帝與中常侍鄭衆謀誅大將軍竇憲由<lb/>
　是宦官秉權安帝㓜冲和熹太后兄鄧騭輔政太<lb/>
　后適崩中常侍江京等殺騭安帝登遐黄門孫程<lb/>
　又殺車騎將軍閻顯孝桓帝又與中常侍單超等<lb/>
<pb n="KR2i0003_SBCK_010-44a"/>
　共誅大將軍梁冀陛下即祚太傅陳蕃大將軍竇<lb/>
　武尚書令尹勲等欲誅宦官絶其姧擅盡忠王室<lb/>
　建万丗䇿機事不宻爲中常侍朱瑀等所殺此即<lb/>
　陛下所見今宦官強盛威傾人主天下鉗口莫敢<lb/>
　言者海内怨望妖孽竝作四方兵起萬姓辛苦陛<lb/>
　下尚可以安柰後嗣何帝不省納出爲巴郡太守<lb/>
　年七十五卒臨終戒其子曰期運推之天下将大<lb/>
　亂雄夫立爭無以貨財爲意吾亡依山薄葬亡嵗<lb/>
　餘靈帝崩大将軍何進復爲黄門所殺海内果亂<lb/>
　終成三國也<lb/>
孟度邵允　閻憲字孟度成固人也名知人爲綿竹<lb/>
<pb n="KR2i0003_SBCK_010-44b"/>
　令以禮讓爲化民莫敢犯男子杜成夜行得遺物<lb/>
　一囊中有錦二十匹求其主還之曰縣有朙君何<lb/>
　敢負其化童謡歌曰閻尹賦政既朙且昶去苛去<lb/>
　辟動以禮讓遷蜀郡吏民泣涕送之以千數<lb/>
季子英瑋　李歷字季子太尉固從弟也少修文學<lb/>
　性行清白與鄭康成陳元方齊名弱冠拜新城令<lb/>
　朝請都督<lb/>
計君經算　程苞字元道南鄭人也光和二年上計<lb/>
　史時巴郡板楯反軍旅數起征伐頻天子患之訪<lb/>
　問益州計考以方畧苞對言板楯忠勇立功先漢<lb/>
　爲帝義民羗入漢中輒蒙其力東征南戰丗有功<lb/>
<pb n="KR2i0003_SBCK_010-45a"/>
　勞由不料䘏以致叛亂非有僣盗能相群殺兵臨<lb/>
　之未必卒得不如但選朙能太守恩信懐服自然<lb/>
　安定矣天子從之䘚如其言後在道卒<lb/>
元靈斐斐　祝龜字元靈南鄭人也年十五逺學汝<lb/>
　潁及太學通博蕩逹能属文太守張府君竒之曰<lb/>
　吾見海内士多矣無如祝龜者也州牧劉焉辟之<lb/>
　不得已行授葭萌長撰漢中耆舊傳以著述終<lb/>
禮高殉名　段崇字礼髙南鄭人太守河間鄭廑命<lb/>
　爲主簿永初四年凉州羌反溢入漢中從廑屯襃<lb/>
　中虜東攻廑欲戰崇諌不可碩固壘待之廑不聴<lb/>
　出戰敗績崇與門下吏王宗原展及子勃兄子伯<lb/>
<pb n="KR2i0003_SBCK_010-45b"/>
　先摧鋒死戰衆寡不敵崇等皆死羗遂得廑殺之<lb/>
伯義死節　程信字伯義南鄭人也時爲功曺居守<lb/>
　馳來赴難殯殮廑喪送還鄊里訖乃結故吏冠盖<lb/>
　子弟二十五人言共報羗各募敢死士以待時太<lb/>
　守鄧成命信爲五官元初二年虜復來信等將其<lb/>
　同志率先奮計大破之信被八創死天子咨嗟元<lb/>
　初五年下詔書賜信崇家穀數千斛<lb/>
四行齊致在玆六子　讃閻憲已下也又有王崇原<lb/>
　展及嚴孳李容姜濟陳已曹㢘勾矩劉旌九人皆<lb/>
　以令義爲鄭廑所命王宗原展與廑同死孳容等<lb/>
　七人與信共并命詔書旣賜崇信又賜九子家穀<lb/>
<pb n="KR2i0003_SBCK_010-46a"/>
　各五百斛給死事復<lb/>
元侯趙陳葢亦烈士　燕邠字元侯趙嵩字伯高南<lb/>
　鄭人也陳調字元化仲卿孫也邠爲刺史郤儉從<lb/>
　事使在葭萌與從事董馥張胤同行儉爲黄巾賊<lb/>
　王饒趙播等所殺邠聞故哀慟說馥㣧赴難二子<lb/>
　不可邠難曰使君已死用生何爲獨死之牧劉焉<lb/>
　嘉之爲圖象學官誅馥等嵩事太守蘇固固爲米<lb/>
　賊張脩所疾殺嵩杖劒直入脩營殺十餘人㡬獲<lb/>
　脩死陳調少尚逰俠聞固死聚賓客百餘人攻脩<lb/>
　大破之進攻脩營乃與戰傷死<lb/>
渙渙龍宗振振麟趾文炳彬蔚漢之表軌㧾讚三十<lb/>
<pb n="KR2i0003_SBCK_010-46b"/>
　五人也<lb/>
述漢中人士　其陳術字申伯作耆舊傳者也失其<lb/>
　行事歷新城魏興上庸三郡太守及錫光等不列也<lb/>
穆姜温仁化繼爲親　穆姜安衆令程祗妻司隷校<lb/>
　尉李法姉也祗前妻有四子興敦覲豫穆姜生二<lb/>
　子淮基祗亡興等憎惡姜姜視之愈厚其資給六<lb/>
　子以長㓜爲差衣服飲食凡百如之久興等感寤<lb/>
　自知失子道詣南鄭獄受不<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>親罪太守嘉之復<lb/>
　除門户常以二月八月社致肉三十斤酒米各二斛<lb/>
　六㪷六子相化皆作令士五人州郡察舉基字稚業<lb/>
　特雋逸爲南郡太守<lb/>
<pb n="KR2i0003_SBCK_010-47a"/>
泰瑛嚴眀丗範厥訓　泰瑛南鄭楊拒妻大鴻臚劉<lb/>
　巨公女也有四男二女拒亡教訓六子動有法矩<lb/>
　長子元珍出行醉母十日不見之曰我在汝尚如<lb/>
　此我亡何以帥群弟子元珍扣頭謝過次子仲珍<lb/>
　白母請客既至無賢者母怒責之仲珍乃革行交<lb/>
　友賢人兄弟爲名士泰瑛之教流扵三丗四子才<lb/>
　官隆於先人故時人爲語曰三苖止四珍復起<lb/>
杜氏之教父母是遵　杜泰姬南鄭人趙宣女也生<lb/>
　七男七女若元珪稚圭有望五人皆令德其教男<lb/>
　也曰中人情性可上下也在其檢耳若放而不檢<lb/>
　則入惡也昔西門豹佩韋以自寛宓子賤　絃以<lb/>
<pb n="KR2i0003_SBCK_010-47b"/>
　自急故能改身之恒爲天下名士戒諸女及婦曰<lb/>
　吾之<graphic n="KR1494" url="https://raw.githubusercontent.com/kanripo/KR-Gaiji/master/images/KR1494.png" mimeType="image/png"/>身在乎正順及其生也恩存扵撫<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>其長<lb/>
　之也威儀以先後之體㒵以左右之恭敬以監臨<lb/>
　之懃恪以勸之孝順以内之忠信以發之是以皆<lb/>
　成而無不善汝曺庶幾勿忘吾法也後七子皆辟<lb/>
　察舉牧州守郡而漢中太守南鄭令多與七子同<lb/>
　嵗季考上訂無不脩也泰姬執子孫禮<lb/>
禮珪肅穆言存典韻　禮珪成固陳省妻也楊元珍<lb/>
　之女生二男長娶張度遼女恵英少娶荀氏皆貴<lb/>
　家豪富從婢七八資財自冨禮珪敕二婦曰吾先<lb/>
　姑母師也常言聖賢必勞民者使之思善不勞則<lb/>
<pb n="KR2i0003_SBCK_010-48a"/>
　逸逸則不才吾家不爲貧也所以麤食急務者使<lb/>
　知苦難備獨居時二婦再拜奉教從孫奉上微慢<lb/>
　珪抑絶之感悟革行遭亂流行宗表欲見之必自<lb/>
　嚴飾從子孫侍婢乃引見之曰此先姑法也四時<lb/>
　祭禮自親飬牲醸酒曰夫祭禮之尊也年八十九<lb/>
　卒恵英亦有㳤訓母師之行者也<lb/>
文姬叡敏宗祀獲歆　文姬南鄭趙伯英妻太尉李<lb/>
　固女也父爲梁冀所免兄憲公季公罷官歸文姬<lb/>
　歎曰李氏滅矣乃與二兄議匿弟爕父門生王成<lb/>
　亡命徐州涕泣送之謂成曰託君以六尺之孤若<lb/>
　李氏得嗣君之名義參扵程杵矣久之遇赦爕得<lb/>
<pb n="KR2i0003_SBCK_010-48b"/>
　還行䘮服闋敕之曰先公爲漢忠臣雖死之日猶<lb/>
　生之年梁冀以族弟幸濟豈非天乎愼勿有一言<lb/>
　加梁氏加梁氏則連主上是又掇<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>也奉行之徙<lb/>
　成在徐州各異処傭賃而私相徃來成病亡爕四<lb/>
　時祭之<lb/>
陳氏二謙或智或仁　陳順謙成固人也順謙適鄧<lb/>
　令曺寜十九寡居長育遺孤八十餘卒兄子陳䂓<lb/>
　著書歎述之恵謙適張亮則在扶風官下吏白欲<lb/>
　重禁嚴防以肅非元脩訪扵恵謙恵謙曰恢弘徳<lb/>
　教飬㢘免恥五刑三千葢亦多矣又何加也兄子<lb/>
　伯思學仙道恵謙戒之曰君子疾没丗名不稱不<lb/>
<pb n="KR2i0003_SBCK_010-49a"/>
　患年不長也且夫神仙愚惑如繫風捕影非可得<lb/>
　也伯思乃止陳伯臺稱云女尚書之後耳<lb/>
禮脩順姑恩<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>温潤　禮脩趙嵩妻張氏女也姑酷<lb/>
　惡無道遇之不以禮脩終無愠色及寜父母父母<lb/>
　問之但引咎不道姑卒感寤更慈<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>之鄊人相訓<lb/>
　曰作婦不當如趙伯髙婦乎使悪姑知變可謂<lb/>
　婦師矣後姑病女來省疾姑却之曰我以固當絶<lb/>
　于賢婦手中後邅米賊嵩死乃碧塗面亂首懷刀<lb/>
　託言病賊不敢逼也飬遺生女依父叔立義終身<lb/>
　者也<lb/>
樹南悼夫輕死重信　謝樹南南鄭人趙子賤妻也<lb/>
<pb n="KR2i0003_SBCK_010-49b"/>
　子賤初為郡功曹李固之誅詔書下郡殺固二子<lb/>
　憲公季公太守知其枉遇之甚寛二子託服藥死<lb/>
　具棺器欲因出逃子賤畏法敕更驗實就殺之及<lb/>
　固小子爕得還子賤慮爕報仇賃人刺之爕覺告<lb/>
　郡殺子賤初樹南諌子賤子賤不從及臨死許共<lb/>
　并命兄弟㛐侍婢視守之經百餘日乃怠白兄㛐<lb/>
　念一死萬不得生不敢復圖死也上下以爲信然<lb/>
　無㡬時扵幕下自殺<lb/>
祁祁令姬如玉如金允矣㳤媛齊德姜任捴讃此九<lb/>
　人也<lb/>
述漢中列女<lb/>
<pb n="KR2i0003_SBCK_010-50a"/>
右漢中士女讃苐五<lb/>
　　　凡四十四人<hi>九人女三十五人士</hi>
<pb n="KR2i0003_SBCK_010-50b"/>
<pb n="KR2i0003_SBCK_010-50b"/>
梓潼人士<lb/>
鎭逺敦壯立勲南瀕　文瀕字竒梓潼人也孝平帝<lb/>
　末以城門校尉爲犍爲屬國遷益州太守開造稻<lb/>
　田民咸賴之公孫述時拒郡不服述拘其妻子許<lb/>
　以公侯招之不應乃遣使由交趾貢獻河北𫐠平<lb/>
　丗祖嘉之徴拜鎭逺將軍封成義侯南中咸爲立<lb/>
　祠子忳有令德爲北海太守<lb/>
巨逰玉碎髙風金振　李業字巨逰梓潼人也少執<lb/>
　志清白太守劉咸慕其名召爲功曹不詣咸怒欲<lb/>
　殺之業徑入獄咸釋之公孫述累聘不應述怒遣<lb/>
　鴻臚尹融持毒藥酒逼之業笑曰名不可毁身可<lb/>
<pb n="KR2i0003_SBCK_010-51a"/>
　殺不可辱也遂飲藥死述耻殺善士賜錢百萬子<lb/>
　翬逃匿不受建武中察孝㢘爲遂久令<lb/>
文堅亟㢤南面懷民　景毅字文堅梓潼人也太守<lb/>
　丁羽察舉孝㢘司徒舉治劇爲沇陽侯相髙陸令<lb/>
　立文學以禮讓化民遷太守上封吏守闕請之三<lb/>
　年三絶以子顧師事少府李膺膺誅自免久之拜<lb/>
　　都令遷益州太守上封吏民涕泣送之至沮者<lb/>
　七百人白水縣者三百人值益州亂後米㪷千錢<lb/>
　毅至恩化暢洽比去米㪷八錢鳩鳥巢其聽事孕<lb/>
　育而去三府表薦徴拜議郎自免歸州牧劉焉表<lb/>
　拜都尉爲人㢘止疾淫祠敕子孫惟修善為禱仁<lb/>
<pb n="KR2i0003_SBCK_010-51b"/>
　義爲福年八十一而卒<lb/>
盛國好學研賾聖眞　楊充字盛國梓潼人也少好<lb/>
　學求師遂業受古學扶風馬季長吕叔公南陽朱<lb/>
　朙叔潁川白仲職精究七經其朋友則潁川荀慈<lb/>
　朙李元禮京兆羅叔景漢陽孫子夏山陽王叔茂<lb/>
　皆海内名士還以教授州里常言圖緯空說去事<lb/>
　希略疑非聖不以爲教察孝㢘爲郎卒<lb/>
漢伯肄業諸生之純　景鸞字漢伯梓潼人也少與<lb/>
　廣漢郝伯宗蜀郡任叔本潁川李仲勃海孟元叔<lb/>
　逰學七州遂眀經術還乃撰禮略河洛交集風角<lb/>
　雜書月令章句凡五十萬言太守<hi>闕</hi>貺命爲功曺<lb/>
<pb n="KR2i0003_SBCK_010-52a"/>
　察孝舉有道博士徴不詣然上陳時政言經得失<lb/>
　又戒子孫人紀之禮及遺令期死葬不設衣衿務<lb/>
　在節儉甚有法度卒終布衣<lb/>
伯僖効志　張夀字伯僖涪人也少給縣丞楊放爲<lb/>
　佐放爲梁賊所得夀求之積六年始知其生存乃<lb/>
　賣家鹽井得三十萬市馬五匹徃贖放道爲羌所<lb/>
　刼掠盡凡徃三年計道逺不可得數乃單身詣虜<lb/>
　涕泣自說虜哀其屢求遣放還鄊郡召爲中候詔<lb/>
　書除巫尉以身佩印盡讓所有財物與三弟復爲<lb/>
　郡掾章平賦伇嵗出三百五十萬還功曹吏徙五<lb/>
　官掾卒<lb/>
<pb n="KR2i0003_SBCK_010-52b"/>
李餘<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>身　李餘涪人父早丗兄夷殺人亡命母愼<lb/>
　當死餘年十三問人曰兄弟相代能免母不人曰<lb/>
　趣得一人耳餘乃詣吏乞代母死吏以餘年小不<lb/>
　許餘因自死吏以白令令哀傷言郡郡上尚書天<lb/>
　子與以財葬圖畫府<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>
                    <hi>童人李餘涪人可考於先漢士女目篇</hi>
冦王二子行勇以仁　冦祺字宰朝梓潼人也與邑<lb/>
　子侯蔓俱學凉州蔓後爲勃海王象所殺祺杖劒<lb/>
　至象家值象病象謝曰君子不俺人無僃安有爲<lb/>
　友報讎煞病人也祺乃還久之復徃煞象由是察<lb/>
　孝㢘爲㶚陵令濟隂相王晏字叔博涪人也與廣<lb/>
　漢張昌寗叔受業大學昌爲河南吕條所煞晏叔<lb/>
<pb n="KR2i0003_SBCK_010-53a"/>
　煞條事在叔解<lb/>
李助多方以玆立稱　助字翁君涪人也通名方校<lb/>
　醫術作經方頌說名齊郭玉自此以上<hi>可曉不錄以下闕文義不</hi>
章武之興亦迪才倫徳賢好古澹心藝文　李仁字<lb/>
　德賢涪人也益部多貴今文而不崇章句仁知其<lb/>
　不博乃游學荆州從司馬德操宋仲子受古學以<lb/>
　修文自終也<lb/>
國輔皓然形動神沉　杜㣲字國輔涪人也任安弟<lb/>
　子先主定蜀常稱聾闔門不出建興二年丞相亮<lb/>
　領州牧選爲主簿輿而致之亮引見與書誘勸欲<lb/>
　使以德輔時微固辭疾篤亮表拜諫大夫從其所志<lb/>
<pb n="KR2i0003_SBCK_010-53b"/>
思潜逰學休志素林　尹黙字思潜涪人也少與李<lb/>
　仁俱受學司馬徽宋忠等博通五經專精左氏春<lb/>
　秋自劉歆條例鄭衆賈逵父子陳元方服䖍注說<lb/>
　略皆誦述希復案本以左傳授後主後主立拜諌<lb/>
　議大夫丞相軍祭酒子宗亦爲博士耳<lb/>
欽仲朗博訓詁典墳　李譔字欽仲仁子也少受父<lb/>
　業又講問尹黙自五經四部百家諸子伎藝筭計<lb/>
　卜數醫術弓弩機械之巧皆致思焉爲太子中庶<lb/>
　子右中郎將著古文周易尚書毛詩三禮左氏注<lb/>
　解太玄指依則賈馬異扵鄭玄與王肅初不相見<lb/>
　而意歸多同<lb/>
<pb n="KR2i0003_SBCK_010-54a"/>
孫德果銳作劉幹臣　李福字孫德涪人也先主初<lb/>
　爲成都令建興九年遷巴西太守後爲江州都督<lb/>
　揚武将軍入爲尚書僕射封平陽亭侯延熈初以<lb/>
　前監軍司馬福同郡梓潼文恭仲賢亦以才幹爲<lb/>
　牧亮治中從事丞相參軍<lb/>
衎衎偉彦玉潤蘭芬邵名表器江漢之俊揔讃十五<lb/>
　人也<lb/>
述梓潼人士<lb/>
季姜雍穆化播二婦王氏世興寔由賢母　季姜梓<lb/>
　潼文氏女将作大匠廣漢王敬伯夫人也少讀詩<lb/>
　禮敬伯前夫人有子博女紀流二人季姜生康稚<lb/>
<pb n="KR2i0003_SBCK_010-54b"/>
　芝女始示凡前後八子撫育恩<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>親繼若一堂祖<lb/>
　母性嚴子孫雖見官二千石猶杖之婦跪受罰扵<lb/>
　堂歷五郡祖母隨之宦後以年老不願逺鄊里姜<lb/>
　亦常侍飬左右紀流出適分已侍婢給之博好書<lb/>
　冩姜手爲作衮扵是内門相化動行推讓博妻犍<lb/>
　爲楊進及博子遵婦蜀郡張叔紀服姑之教皆有<lb/>
　賢訓号之三母堂亡姜敕康稚芝婦事楊進如舅<lb/>
　姑中外則之皆成令德季姜年八十一卒四男棄<lb/>
　官行服四女亦從官舎交赴内外冠冕百有餘人<lb/>
　當時榮之王氏遂丗興<lb/>
杜慈專専父不諒只　涪杜季女者巴郡虞顯妻也<lb/>
<pb n="KR2i0003_SBCK_010-55a"/>
　十八適顯顯亡無子季欲改嫁與同縣楊上慈曰<lb/>
　受命虞氏虞氏早亡妾之不幸當生事賢姑死就<lb/>
　飬成室存亡等但欲在終供飬亡不有恨願不易<lb/>
　圖季知不可告而奪也乃宻謀與彊逼迫之慈縊<lb/>
　而死<lb/>
敬楊雪讎壯踰烈士　敬楊涪郭孟妻楊文之女也<lb/>
　始生失母八嵗父為<hi>闕</hi>盛所殺無宗親依外祖鄭<lb/>
　行年十七適孟孟與盛有舊盛數徃來孟家敬楊<lb/>
　涕泣謂孟曰盛凶惡薄命爲女無男昆惡讎未報<lb/>
　未嘗一日忘也雖婦人拘制然父子恩深恐卒狂<lb/>
　惑益君<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>患君宐疎之孟以告盛盛不納安漢元<lb/>
<pb n="KR2i0003_SBCK_010-55b"/>
　年盛至孟家敬楊以大杖打殺盛將自煞孟止之<lb/>
　與俱逃涪令雙勝出追聞其故而止安尉二門㑹<lb/>
　赦得中平四年涪令向遵爲立圖表之<lb/>
惟兹三媛仁暢義理邦有斯嬪以馳遐紀㧾讃三人<lb/>
述梓潼烈女<lb/>
右梓潼郡士女讃苐六<lb/>
　　凡士女十八人<hi>三人女十五人士</hi>
譔曰二州人士自漢及魏二百四十八人而已<hi>七人士五一百九十</hi>
<hi>人女十一</hi>後賢二十人合二百六十八人以示來世之君子<lb/>
焉如其遺脱及後丗可書者碩貽後雋又春秋穀梁<lb/>
傳首叙曰成帝時議立三傳博士巴郡骨君安獨駮<lb/>
<pb n="KR2i0003_SBCK_010-56a"/>
左傳不祖聖人後漢時魏郡太守王牧薦尹方爲三<lb/>
公天子詔尚書郎蜀郡張俊策之然不詳其行事<lb/>
譔曰二州人士自漢及魏可謂衆矣何者丗宗多士<lb/>
則相如麟遊伯司鳳翔洛下雲翳叔文龍驤在孝宣<lb/>
則王襃蔚炳中和作詠屬文甘泉葩爲丗鏡在元成<lb/>
則君公謇謇心思國病慮經劉危直忤王聴其髙者<lb/>
則嚴君味道易俗移風仲元端委居爲人宗若夫秉<lb/>
心塞淵與物盈冲則揚子雲也名重泰山華夏仰崇<lb/>
則鄭子眞也不屈其身志髙青雲則譙玄也不恥惡<lb/>
君混道推運則楊宣也降及建武明章以來出者則<lb/>
能内貫朝揆外播五教贊和鼎味經綸治要上答泰<lb/>
<pb n="KR2i0003_SBCK_010-56b"/>
階下允民照處者則利居槃桓晧然玄蹈天爵玩之<lb/>
人爵則笑懸車門肆夷恵齊紹若斯之倫海内服其<lb/>
英名洙泗方其渙耀矣故曰漢徴八士蜀出其四又<lb/>
曰漢具四義蜀選其二可謂不衆乎然巴郡骨君安<lb/>
以儒學典雅稱扵孝成蜀郡張俊策問尹方不出五<lb/>
經常議犍爲吕孟有託孤之節若兹之類郡邑徃徃<lb/>
垂象刋銘見有苖裔璩晩生長亂故老以沒莫所咨<lb/>
質不詳其事但依漢書國志陳君所載凢士女二百<lb/>
四十八人而已後賢二十人合二百六十八人以示<lb/>
來世之好事者如能詳其遺脱及有可書願附于左<lb/>
　其傳志父祖子孫及有名失事失官位者不列寜<lb/>
<pb n="KR2i0003_SBCK_010-57a"/>
　州人士亦不列别爲目録至晉元康末凡三百九<lb/>
　十二人也<lb/>
華陽國志卷苐十之下<lb/>
</p>
<p>
</p>
  </div>
</body>
</text>
</TEI>
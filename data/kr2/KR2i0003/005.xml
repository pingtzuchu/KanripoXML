<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0003_SBCK_005-1a"/>
華陽國志卷苐五<lb/>
　　　　　公孫述劉二牧志<lb/>
先王命史立典逺則經紀人倫三材炳焕品物章矣<lb/>
然而有志之士猶敢議論於鄉校之下芻蕘之人加<lb/>
之謠誦扵林野之中管闚瞽言君子有詠所以綜檢<lb/>
群善休風惟照也公孫述劉牧二主之廢興存亡漢<lb/>
書國志固以詳矣統之州部物有條貫必申斯篇者<lb/>
格之前憲左氏素臣之功王侯之載籍也而八國之<lb/>
語作爲五傳<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>邃大義洋洋聖人之微言也而八覽<lb/>
之書興焉茍在宐稱雖道同世出一事身見遊精博<lb/>
志無嫌其繁矣漢十二世孝平皇帝帝祚短促國統三<lb/>
<pb n="KR2i0003_SBCK_005-1b"/>
絶孝元后兄子安漢公新都侯魏郡王莾簒盜稱天<lb/>
子改天下郡守爲卒正又改蜀郡爲導江遷故中散<lb/>
大夫茂陵公孫述字子陽爲導江卒正治臨卭而劉<lb/>
辟起兵廣漢更始劉聖公在南陽蜀欲應之㑹宗成<lb/>
垣副王岑等作亂述率吏民拒禦之所在討破作圍<lb/>
守防遏逸越斬首萬計遂據成都威有巴漢政治嚴<lb/>
刻民不爲非更始誅王莾都關中爲赤眉賊所敗<lb/>
建武元年世祖光武皇帝即位河北述夢人謂已曰<lb/>
公子系<hi>厶子系後漢作八</hi>十二爲期述以語婦婦曰朝聞道夕死<lb/>
尚可何况十二乎㑹夏四月龍出府殿前以爲瑞應<lb/>
述遂稱皇帝號大成建元龍興以莾尚黄乃服色尚<lb/>
<pb n="KR2i0003_SBCK_005-2a"/>
白自以興西方爲金行也以功曺李熊爲大司徒巴<lb/>
郡任滿爲大司空弟恢爲太尉具置百官造十層赤<lb/>
樓帛蘭改益州爲司隷蜀郡爲成都尹時世祖方平<lb/>
河北而荆邯延牛竝㱕述盡有益州置鐵錢官廢銅<lb/>
錢百姓買賣不行蜀中童謡曰黄牛白腹五銖當復<lb/>
謂莾黄牛述爲白腹五銖漢錢言漢當復也故主簿<lb/>
李隆<hi>張隆後漢作</hi>常少數諫述歸帝稱藩述不納天水隗嚻<lb/>
亦據隴連述蜀土清晏述乃移檄中國稱引圖緯以<lb/>
惑衆世祖報曰西狩獲麟䜟曰乙子卯金即乙未歲<lb/>
授劉氏非西方之守也光廢昌帝立子公孫即霍光<lb/>
廢昌邑王立孝宣帝也黄帝姓公孫自以土德君所<lb/>
<pb n="KR2i0003_SBCK_005-2b"/>
知也漢家九百二十歲以䝉孫亡受以相承其名當<lb/>
塗髙髙豈君身耶吾自繼祖而興不稱受命求漢之<lb/>
斷莫過王莾近張滿作惡兵圍得之歎曰爲天文所<lb/>
誤也人使述舊交馬援喻述述不從　荆邯說述曰<lb/>
昔湯以七十里王天下文王方百里臣諸侯以次漢<lb/>
祖敗而復征傷瘳復戰故能禽秦亡楚以弱爲强况<lb/>
今地方數千杖㦸百萬天下之心未有所歸不東出<lb/>
荆門北陵關隴與之進退則王業不全子孫不久安<lb/>
也述悅之乃出軍荆門陳倉欲震盪秦楚多改易郡<lb/>
縣分封子弟滛恣過度然國冨民殷户百餘萬世祖<lb/>
未遑加兵與述及隗嚻書輒署公孫皇帝　七年嚻<lb/>
<pb n="KR2i0003_SBCK_005-3a"/>
背漢降述述封爲王厚資給之　十年世祖命大司<lb/>
馬呉漢與大司徒鄧禹討嚻平隴右述聞而惡之城<lb/>
東素有秦時空倉述更名白帝倉使人宣言曰帝倉<lb/>
㬥出米巨萬公卿以下及國人就視之無米述曰倉<lb/>
去此數里虗妄如此隗王在數千里外言破壊真不<lb/>
然矣　十一年世祖命征南大將軍岑彭自荆門泝<lb/>
江征述又遣中郎將來歙及述舊交馬援奉詔喻述<lb/>
隆少諌令服從述怒曰自古來有降天子乎尚書解<lb/>
文卿大夫鄭文伯初亦諫述繫之㬥室　六年二子<lb/>
幽死自是莫有言者　彭破述荆門關及沔關徑至<lb/>
彭亡述使刺客刺殺彭由是改彭亡曰平無言無賊<lb/>
<pb n="KR2i0003_SBCK_005-3b"/>
也又使剌客刺殺歙扵武都世祖重遣呉漢與劉尚<lb/>
征述又遣臧宫從斜谷道入述使妹壻延㸦距宫大<lb/>
司徒謝豐距漢連戰輒北漢到城下軍其江橋及其<lb/>
少城豐在廣都㸦引還成都述謂曰事當奈何㸦對<lb/>
曰男兒貴死中求生敗中求成無愛財物也述乃大<lb/>
發金帛開門募兵得五千餘人以配㸦㸦告漢戰因<lb/>
偽遣鼓角麾幟渡市橋漢兵爭觀㸦因放竒兵擊漢<lb/>
大破之漢溺水縁馬尾至盎底得出後宫兵已至北<lb/>
門述復城守占書曰虜死城下述以爲漢等是虜乃<lb/>
自出戰述當漢牙當宫大戰牙殺宫兵數百三合三<lb/>
勝士卒氣驕漢益鼓之自旦至日中飢不得食日昳<lb/>
<pb n="KR2i0003_SBCK_005-4a"/>
後述兵敗漢騎士髙平以㦸刺述中頭即墜馬叩心<lb/>
者數十人都知是述前取其首牙等悵然還城吏民<lb/>
窮急即夜開門出降漢盡誅公孫氏及牙等諸將帥<lb/>
二十餘人放兵大掠多所殘害是歲十二年也　漢<lb/>
搜求隱逸旌表忠義以述臣常少李隆忠諫發憤病<lb/>
死表更遷葬贈以漢卿官蜀郡王皓王嘉廣漢李業<lb/>
刎首死節表其門閭揵爲朱遵絆馬死戰贈以將軍<lb/>
爲之立祠費貽任永君業馮信等閉門索隱公車特<lb/>
徵文齊守義益州封為列侯董鈞習禮眀經貢爲博<lb/>
士程烏李育本有才幹擢而用之扵是西土宅心莫<lb/>
不鳬藻　建武十八年剌史郡守撫恤失和蜀郡史<lb/>
<pb n="KR2i0003_SBCK_005-4b"/>
歆怨呉漢之殘掠蜀也擁郡自保世祖以天下始平<lb/>
民未忘兵而歆唱之事宐必先克復遣漢平蜀多行<lb/>
誅戮世祖誚讓扵漢漢深陳<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>自是守藩供職自建<lb/>
武至乎中平垂二百載府盈西南之貨朝多華岷之<lb/>
士矣　漢二十二世孝靈皇帝政治衰缺王室多故<lb/>
太常竟陵劉焉字君郎建議言剌史太守貨賂爲官<lb/>
割剥百姓以致離叛可選清名重臣以爲牧伯鎮安<lb/>
方夏焉内求州牧以避世難侍中廣漢董扶私扵焉<lb/>
曰京都將亂益州分野有天子氣焉惑之意在益州<lb/>
㑹刺史河南郄儉賦歛繁擾流言逺聞而并州殺剌<lb/>
史張壹凉州殺剌史耿鄙焉議得行漢帝將徵儉加<lb/>
<pb n="KR2i0003_SBCK_005-5a"/>
刑以焉爲監軍使尋領益州牧董扶亦求爲蜀西部<lb/>
都尉太倉令巴郡趙韙去官從焉來西　中平元年<lb/>
凉州黄巾逆賊馬相趙祗等聚衆綿竹殺縣令李升<lb/>
募疲伇之民一二日中得數千人遣王饒趙播等進<lb/>
攻雒城殺剌史儉并下蜀郡犍為旬月之間破壊三<lb/>
郡相自稱天子衆以萬數又别破巴郡殺太守趙韙<lb/>
部州從事賈龍素領家兵在犍爲之青衣率吏民攻<lb/>
相破滅之州界清淨龍乃選吏卒迎焉焉既到州移<lb/>
治綿竹撫納離叛務行小惠時南陽三輔民數萬家<lb/>
避地入蜀焉恣饒之引為黨與號東州士遣張魯斷<lb/>
北道枉誅大姓巴郡太守王咸李權等十餘人以立<lb/>
<pb n="KR2i0003_SBCK_005-5b"/>
威刑前後左右部司馬擬四軍統兵位皆二千石<lb/>
漢獻帝初平二年犍為太守任岐與賈龍惡焉之隂<lb/>
圖異計也舉兵攻焉燒成都邑下焉禦之東州人多<lb/>
爲致力遂克岐龍焉意盛乃造乘輿車服千餘僣擬<lb/>
至尊焉長子範為左中郎將仲子誕治書御史季子<lb/>
璋奉車都尉皆從獻帝都長安惟叔子别部司馬瑁<lb/>
隨焉焉聞相者相陳留呉懿妹當大貴爲瑁聘之荆<lb/>
州牧山陽劉表上焉有子夏在西河疑聖人論帝遣<lb/>
璋曉喻焉焉留璋不遣反　四年征西將軍馬騰自<lb/>
郿與焉範通謀襲長安治中從事廣漢王商亟諫不<lb/>
從謀泄範誕受誅議郎河南龐羲以通家將範誕諸<lb/>
<pb n="KR2i0003_SBCK_005-6a"/>
子入蜀而天火燒焉車乗蕩盡延及民家　興平元<lb/>
年焉徙治成都既痛二子又感祅災疽發背卒州帳<lb/>
下司馬趙韙治中從事王商等貪璋温仁共表代又<lb/>
京師大亂不能更遣天子除璋監軍使者領益州牧<lb/>
以韙爲征東中郎將率衆征劉表　璋字季玉既襲<lb/>
位懦弱少斷張魯稍驕扵漢中巴夷杜濩朴胡袁約<lb/>
等叛詣魯璋怒殺魯母弟遣和德中郎將龎羲討魯<lb/>
不克巴人日叛乃以羲爲巴郡太守屯閬中禦魯羲<lb/>
以宐須兵衛輒召漢昌賨民爲兵或構羲扵璋璋與<lb/>
之情好攜隙趙韙數進諌不從亦恚恨也　建安五<lb/>
年趙韙起兵數萬將以攻璋璋逆擊之　眀年韙<lb/>
<pb n="KR2i0003_SBCK_005-6b"/>
敗羲懼遣吏程郁宣㫖扵郁父漢昌令畿索益賨兵<lb/>
畿曰郡合部曲本不為亂縱有讒謏要在盡誠遂懐<lb/>
異志非所聞也羲令郁重徃畿曰我受牧恩當爲盡<lb/>
節汝自郡吏宐念効力不義之事莫有二意羲恨之<lb/>
使人告曰不從太守家將及<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>畿曰昔樂羊食子非<lb/>
無父子之恩大義然也今雖羹子畿飲之矣羲乃厚<lb/>
<graphic n="KR1180" url="https://raw.githubusercontent.com/kanripo/KR-Gaiji/master/images/KR1180.png" mimeType="image/png"/>扵璋璋善畿遷爲江陽太守　十年璋聞曹公將<lb/>
征荆州遣中郎將河内隂溥致敬公表加璋振威將<lb/>
軍兄瑁平冦將軍　十二年璋復遣别駕從事蜀郡<lb/>
張肅送叟兵三百人幷雜御物公辟肅爲掾拜廣漢<lb/>
太守　十三年仍遣肅弟松爲别駕詣公公時已定<lb/>
<pb n="KR2i0003_SBCK_005-7a"/>
荆州追劉主不存禮松加表望不足但拜越嶲比蘇<lb/>
令松以是怨公㑹公軍不利兼以疫病而劉主尋取<lb/>
荆州松還疵毁曹公勸璋自絶因說璋曰劉豫州使<lb/>
君之肺腑更可與通時扶風法正字孝直留客在蜀<lb/>
不見禮恨望松亦以身抱利器忖璋不足與有爲常<lb/>
與正竊歎息松舉正可使交好劉主璋從之使正將<lb/>
命正佯為不得已行又遣正同郡孟達將兵助劉主<lb/>
守禦前後賂遺無限　十六年璋聞曹公將遣司隷<lb/>
校尉鍾繇伐張魯有懼心松進曰曹公兵彊無敵天<lb/>
下若因張魯之資以向蜀土誰能禦之者乎璋曰吾<lb/>
固憂之而未有計松對曰劉豫州使君之宗室而曹<lb/>
<pb n="KR2i0003_SBCK_005-7b"/>
公之深讎也善用兵使之伐魯魯必破破魯則益州<lb/>
彊曺公雖來無爲也且州中諸將龎羲李異等皆恃<lb/>
功驕豪欲有外意不得豫州則敵攻其外民叛扵内<lb/>
必敗之道也璋然之復遣法正迎劉先主主簿巴西<lb/>
黄權諫曰左將軍有驍名今請到欲以部曲遇之則<lb/>
不滿其心欲以賔客待之則一國不容二君客有泰<lb/>
山之安則主有累卵之危璋不聽從事廣漢王累倒<lb/>
懸扵州門以死諫璋璋一無所納正既宣㫖隂獻䇿<lb/>
曰以眀將軍之英才乗劉牧之懦弱張松之股肱以<lb/>
響應扵内然後資益州之冨慿天府之險以此成帝<lb/>
業猶反手也劉主大悅乃留軍師中郎將諸葛亮將<lb/>
<pb n="KR2i0003_SBCK_005-8a"/>
軍關羽張飛鎮荆州率萬人泝江西上璋初敕所在<lb/>
供奉入境如歸劉主至巴郡巴郡嚴顔拊心歎曰此<lb/>
所謂獨坐窮山放虎自衛者也劉主由巴水達涪<lb/>
璋徃見之松復令正白劉主曰今因此㑹便可執璋<lb/>
則將軍無用兵之勞坐定一州也軍師中郎將襄陽<lb/>
龎綂亦言之劉主曰此大事也初入他國恩信未著<lb/>
不可倉卒歡飲百餘日璋推劉主行大司馬司隷校<lb/>
尉劉主推璋行鎮西大將軍領牧如故益劉主兵使<lb/>
伐張魯又令督白水軍併三萬軍車甲精實而别璋<lb/>
還州劉主次葭萌厚樹㤙德以收衆心　十七年曹<lb/>
公征呉呉主孫權呼劉主自救劉主貽璋書曰孫氏<lb/>
<pb n="KR2i0003_SBCK_005-8b"/>
與孤本為唇齒今樂進在清泥與關羽相拒不往赴<lb/>
救進必大克轉侵州界其憂有甚扵魯魯自守之賊<lb/>
不足慮也求益萬兵及資寳璋但許四千他物半給<lb/>
張松書與劉主及法正曰今大事垂可立如何釋此<lb/>
去乎松兄廣漢太守肅懼<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>及已白璋露松謀璋殺<lb/>
松劉主歎曰君矯殺吾内主乎嫌隙始搆璋赦諸關<lb/>
守不内劉主龎綂說曰隂選精兵晝夜兼行徑襲成<lb/>
都璋既不武又無素豫一舉而定此上計也楊懐髙<lb/>
沛璋之名將各仗强兵據守關頭數有牋諫璋遣將<lb/>
軍還將軍遣與相聞說當東㱕竝使束裝二子既服<lb/>
將軍名又嘉將軍去必乗輕騎來見將軍因此執之<lb/>
<pb n="KR2i0003_SBCK_005-9a"/>
進取其兵乃向成都此中計也退還白帝連引荆州<lb/>
徐還圖之此下計也劉主然其中計即斬懐等遣將<lb/>
黄忠卓膺魏延等勒兵前行梓潼令南陽王連固城<lb/>
堅守劉主義之不逼攻也進據涪城置酒作樂謂龎<lb/>
綂曰今日之㑹可謂樂矣綂對曰伐人之國而以為<lb/>
歡非仁者也劉主曰武王伐紂前歌後儛豈非仁也<lb/>
綂退出劉主尋請還謂曰向者之談阿誰爲失綂曰<lb/>
君臣俱失　十八年璋遣將劉璝冷苞張任鄧賢呉懿<lb/>
等拒劉主扵涪皆破敗還保綿竹縣令懿詣軍降拜<lb/>
討逆將軍　初劉主之南伐也廣漢鄭度說璋曰左<lb/>
將軍懸軍襲我衆不滿萬百姓未附野穀是資計莫<lb/>
<pb n="KR2i0003_SBCK_005-9b"/>
若驅巴西梓潼民内涪水以南其倉廩野穀一皆燒<lb/>
除高壘深溝靜以待之彼請戰不許久無所資不過<lb/>
百日必禽矣先主聞而惡之法正曰璋終不能用無<lb/>
所憂也璋果謂群下曰吾聞拒敵以安民未聞動民<lb/>
以避敵絀度不用故劉主所至有資進攻綿竹璋𣸪<lb/>
遣䕶軍南陽李嚴江夏費觀等督綿竹軍嚴觀率衆<lb/>
降同拜禆將軍進圍璋子循扵雒城　十九年關羽<lb/>
綂荆州事諸葛亮張飛趙雲等泝江降下巴東入巴<lb/>
郡巴郡太守巴西趙莋拒守飛攻破之獲將軍嚴顔<lb/>
謂曰大軍至何以不降敢逆戰顔對曰卿等無狀侵<lb/>
奪我州我州但有斷頭將軍無降將軍也飛怒曰牽<lb/>
<pb n="KR2i0003_SBCK_005-10a"/>
去斫頭顔正色曰斫頭便斫頭何爲怒也飛義之引<lb/>
爲賓客　趙雲自江州分定江陽犍爲飛攻巴西亮<lb/>
定德陽巴西功曺龔諆迎飛璋帳下司馬蜀郡張裔<lb/>
拒亮敗于柏下裔退還　夏劉主克雒城與飛等令<lb/>
圍成都而偏將軍扶風馬超率衆自漢中請降劉主<lb/>
遣建寧督李恢迎超超徑至璋震恐所署蜀郡太守<lb/>
汝南許靖踰城出降璋知不敢誅被圍數十日城中<lb/>
有精兵三萬穀支一年衆咸欲力戰璋曰父子在州<lb/>
二十餘年無㤙德以加百姓攻戰三年肌膚草野以<lb/>
璋故也何以能安遂遣張裔奉使詣劉主劉主許裔<lb/>
禮其君而安其民劉主又遣從事中郎涿郡簡雍說<lb/>
<pb n="KR2i0003_SBCK_005-10b"/>
璋璋素雅敬雍遂與同輿而出降吏民莫不欷㱆泣<lb/>
涕劉主𣸪其所佩振威將軍印綬還其財物遷璋于<lb/>
南郡之江安呉主孫權之取荆州也以璋爲益州剌<lb/>
史劉主東征璋還呉卒也<lb/>
譔曰公孫述藉導江之資值王莾之虐民莫援者得<lb/>
跨巴蜀而欺天罔物自取滅亡者也然妖夢告終期<lb/>
數有極奉身歸順猶可以免矜愚遂非何其頑㢤劉<lb/>
焉器非英傑圖射僥倖璋才非人雄據土亂世其見<lb/>
奪取陳子以爲非不幸也昔齊侯嗤晉魯之使旋䝉<lb/>
易乗之困魏君賤公叔之侍人亦受割地之辱量才<lb/>
懐逺誠君子之先畧也觀劉璋曹公之悔慢法正張<lb/>
<pb n="KR2i0003_SBCK_005-11a"/>
松二憾既徵同怨相濟或家國覆亡或叁分天下古<lb/>
人一饋十起輙沐揮洗良有以也<lb/>
華陽國志卷苐五<lb/>
<pb n="KR2i0003_SBCK_005-11b"/>
</p>
<p>
</p>
  </div>
</body>
</text>
</TEI>
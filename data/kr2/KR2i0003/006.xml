<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0003_SBCK_006-1a"/>
華陽國志卷苐六<lb/>
　　　　　劉先主志<lb/>
先主諱備字玄德涿郡涿縣人漢景帝中山靖王勝<lb/>
後也勝子貞元狩六年封涿縣陸城亭侯因家焉祖<lb/>
父雄察孝廉爲東郡范令父弘早亡　先主㓜孤其<lb/>
母販履織席自業舎東南角籬上有桑樹生高五丈<lb/>
餘遙望童童如車葢人皆異之或謂當出貴人先主<lb/>
少時與宗中諸兒戯扵樹下言吾必乘此羽葆葢車<lb/>
叔父子敬謂曰汝勿妄言滅吾門也年十五母遣行<lb/>
學與宗人劉德然遼西公孫瓉俱事故九江太守同<lb/>
郡盧子幹德然父元起常資給先主與德然等元起<lb/>
<pb n="KR2i0003_SBCK_006-1b"/>
妻曰各自一家何能常爾起曰宗中有此兒非常人<lb/>
也而瓉深與先主善瓉年長先主兄事之喜狗馬音<lb/>
樂美衣服長七尺五寸垂臂下膝顧自見耳能下人<lb/>
喜怒不形扵色善交結豪俠年少爭附之中山大商<lb/>
張世平蘇雙等見而竒之多與之金先主由是得合<lb/>
徒衆河東關羽雲長同郡張飛益德竝以壯烈爲之<lb/>
禦侮先主與二子寢則同牀食則共器㤙若弟兄然<lb/>
扵稠人廣衆中侍立終日　中平元年從校尉鄒靖<lb/>
討黄巾賊有功除安喜尉求謁督郵不得乃入縳執<lb/>
之杖二百以綬繫督郵頭頸著馬枊柱委官亡命頃<lb/>
之應大將軍何進募有功除下宻丞復爲高唐尉遷<lb/>
<pb n="KR2i0003_SBCK_006-2a"/>
爲令瓉爲中郎將表先主爲别部司馬拒冀州牧袁<lb/>
紹數有戰功守平原令進領平原相郡民劉平耻爲<lb/>
之下使客刺之客服其德告之而去北海相魯國孔<lb/>
融爲黄巾賊所圍使太史慈求救扵先主先主曰孔<lb/>
文舉聞天下有劉備乎以兵救之廣陵太守下邳陳<lb/>
登元龍太尉球孫也有雋才輕天下士謂功曹陳矯<lb/>
曰閨門雍穆有行吾敬陳元方父子氷清玉潔有德<lb/>
有言吾敬華子魚博聞强識竒偉卓犖吾敬孔文舉<lb/>
雄姿傑出有王霸之畧吾敬劉玄德名器盡此　徐<lb/>
州牧陶謙表先主爲豫州剌史徐州牧陶謙病篤謂<lb/>
别駕東海麋竺曰非劉備不能安此州也謙䘚竺率<lb/>
<pb n="KR2i0003_SBCK_006-2b"/>
州人迎先主先主未許廣陵太守下邳陳登進曰今<lb/>
漢室陵遲海内傾覆立功立事在今日鄙州殷冨户<lb/>
口百萬欲屈使君撫臨州事先主曰袁公路在壽春<lb/>
此君四世五公海内所歸可以州與之登曰公路驕<lb/>
豪非治亂之主今欲爲使君合步騎十萬上可以匡<lb/>
主濟民成五覇之業下可以割地守境書功扵竹帛<lb/>
若使君不見聽許登亦未敢聽使君也北海相孔融<lb/>
謂先主曰袁術豈憂國忘家者耶冢中枯骨何足介<lb/>
意今日之事百姓與能天與不取悔不可追先主遂<lb/>
領徐州牧　建安元年曺公表爲鎮東將軍封宐城<lb/>
亭侯先主與袁術相拒而下邳守將曺豹叛爲吕布<lb/>
<pb n="KR2i0003_SBCK_006-3a"/>
所敗先主失妻子轉軍海西糜竺進妺爲夫人及奴<lb/>
客二千金銀寳物資之先主因而𣸪振連和扵布布<lb/>
還其妻子先主衆萬餘移軍小沛布惡之自攻先主<lb/>
先主歸曺公公以爲豫州牧益其軍使伐布失利布<lb/>
將髙順復虜先主妻子送布公使夏侯惇助先主不<lb/>
能克　三年公自征布生禽之布曰使布爲明公將<lb/>
騎天下不足定也公有疑色先主曰公待布能如丁<lb/>
建陽董太師乎公頷之布目先主曰大耳兒最叵信<lb/>
者也遂殺布　先主還得妻子從公還許爲左將軍<lb/>
公禮之甚重出則同輿坐則同席又拜關羽張飛皆<lb/>
中郎將公謀臣程昱郭嘉勸公殺先主公慮失英豪<lb/>
<pb n="KR2i0003_SBCK_006-3b"/>
望不許　袁術自淮南欲經徐州北就袁紹獻帝舅<lb/>
車騎將軍董承受命衣帶中宻詔當殺曺公承先与先<lb/>
主及長水校尉种輯將軍呉子蘭王子服等同謀以<lb/>
將行未發公從容謂先主曰天下英雄惟使君與操<lb/>
本初之徒不足數也先主方食失匕箸㑹天震雷先<lb/>
主曰聖人言迅雷風烈必變良有以也一震之威乃<lb/>
至扵此也公亦悔失言先主還沛解公使覘之見其<lb/>
方披䓗使厮人爲之不端正舉杖擊之公曰大耳翁<lb/>
未之覺也其夜先主急東行昱嘉復言之公馳使追<lb/>
之不及先主遂殺徐州剌史車胄以叛留關羽行下<lb/>
邳太守事身還小沛而承等謀洩受誅　先主衆數<lb/>
<pb n="KR2i0003_SBCK_006-4a"/>
萬遣從事北海孫乾自結扵袁紹公遣將軍劉岱王<lb/>
忠擊之不克　五年公東征先主先主敗績妻子及<lb/>
關羽見獲先主奔青州剌史袁譚奉迎道路馳以白<lb/>
父紹紹身出鄴二百里與先主相見公壯羽勇銳拜<lb/>
偏將軍初羽隨先主從公圍吕布扵濮陽時秦宐禄<lb/>
爲布求救扵張楊羽啓公妻無子下城乞納宐禄妻<lb/>
公許之及至城門復白公疑其有色自納之後先主<lb/>
與公獵羽欲扵獵中殺公先主爲天下惜不聽故羽<lb/>
常懐懼公察其神不安使將軍張遼以情問之羽歎<lb/>
曰吾極知曺公待我厚然吾受劉將軍恩誓以共死<lb/>
不可背之要當立功以報曺公公聞而義之　是歲<lb/>
<pb n="KR2i0003_SBCK_006-4b"/>
紹征官渡遣梟將顔良攻東郡太守劉延扵白馬公<lb/>
使遼羽爲先鋒羽望見良麾葢䇿馬剌良扵萬衆中<lb/>
斬其首還紹將莫敵遂解圍公即表封羽漢壽亭侯<lb/>
重加賞賜羽盡封其物拜書告辤而歸先主左右欲<lb/>
追之公曰彼各有主　先主說紹南連荆州牧劉表<lb/>
紹遣將其卒兵至汝南公使將蔡楊擊之先主謂曰<lb/>
吾勢雖不便汝等百萬來末如吾何曺孟德單車來<lb/>
吾自去揚等必戰爲先主所殺　公既破紹自南征<lb/>
汝南先主遣糜竺孫乾詣劉表表郊迎之待以上賓<lb/>
使屯新野潁川徐元直致瑯琊諸葛亮曰孔眀臥龍<lb/>
也將軍願見之乎先主曰君與俱來此人可就見不<lb/>
<pb n="KR2i0003_SBCK_006-5a"/>
可屈致也先主遂造亮凡三因屏人曰漢室傾頽姧<lb/>
臣竊命主上䝉塵孤不度德量力欲信大義扵天下<lb/>
而智術淺短遂用猖獗至于今日志猶未已君謂計<lb/>
將安出亮對曰自董卓以來豪桀竝起跨州連郡不<lb/>
可勝數曺操比扵袁紹則名微而衆寡然遂能克紹<lb/>
以弱爲強雖云天時抑人謀也今操已擁百萬之衆<lb/>
挾天子而令諸侯此誠不可與爭鋒也孫權據有江<lb/>
東已歴三世國險而民附賢能爲之用此可與爲援<lb/>
而不可圖也荆州北據漢沔利盡南海東連呉㑹西<lb/>
通巴蜀此用武之國而其主不能殆天所以資將軍<lb/>
也益州險塞沃野天府之土高祖因之以成帝業劉<lb/>
<pb n="KR2i0003_SBCK_006-5b"/>
璋闇弱張魯在北國冨民殷而不知卹賢能之士思<lb/>
得眀君將軍既帝室之胄信義著扵四海緫覽英雄<lb/>
思賢如渴若跨有荆益保其險阻西和諸戎南撫夷<lb/>
越結好孫權内脩政理天下有變命一上將將荆州<lb/>
之軍以向宛洛將軍身率益州之衆出扵秦川天下<lb/>
孰不簞食壺漿以迎將軍者乎如此則霸業可成漢<lb/>
室可興矣先主曰善與亮情好日宻自以爲猶魚得<lb/>
水也　十三年表卒少子琮襲位曹公南征琮遣使<lb/>
請降先主屯樊不知曹公卒至至宛先主乃知遂將<lb/>
其衆去比到當陽衆十餘萬人車數千兩日行十餘<lb/>
里别遣關羽乗船㑹江陵或謂先主曰宐速行雖擁<lb/>
<pb n="KR2i0003_SBCK_006-6a"/>
大衆被甲者少曹公軍至何以禦之先主曰夫濟大<lb/>
事以人爲本今人歸吾何忍棄之　公以江陵有軍<lb/>
實恐先主據之乃釋輜重以輕騎五千追先主一日<lb/>
一夜行三百里及扵當陽之長坂先主棄妻子與諸<lb/>
葛亮張飛等數十騎走公盡獲其民衆急追先主張<lb/>
飛據水斷橋横馬案矛曰我張益德也可來決死公<lb/>
徒乃止　先主斜趣漢津適與羽船會而趙雲身抱<lb/>
先主弱子後主及擁先主甘夫人相及濟江亮曰事<lb/>
急矣請奉命求救扵孫將軍時權軍柴桑既服先主<lb/>
大名又悅亮竒雅即遣周瑜程普水軍三萬助先主<lb/>
拒曹公大破公軍扵赤壁㷊其舫舟公引軍北歸先<lb/>
<pb n="KR2i0003_SBCK_006-6b"/>
主以劉表長子江夏太守琦爲荆州剌史　先主南<lb/>
平四郡武陵太守金旋長沙太守韓玄桂陽太守趙<lb/>
範零陵太守劉度皆降廬江雷緒率部曲數萬口稽<lb/>
顙　琦病死先主領荆州牧治公安孫權進妹恩好<lb/>
綢繆以亮爲軍師中郎將督南三郡事以關羽爲盪<lb/>
冦將軍領襄陽太守住江北張飛爲征虜將軍宐都<lb/>
太守　初先主之敗東走也徑徃鄂無土地關羽責<lb/>
之曰早從獵中言無今日先主曰安知此不為福也<lb/>
及得荆州復有人衆孫權遣使求共伐蜀又曰雅頋<lb/>
以隆成　諸葛孔明母兄在呉可令相并主簿<lb/>
殷觀曰若為呉先驅大事去矣今但可讃之言新據<lb/>
<pb n="KR2i0003_SBCK_006-7a"/>
諸郡未可以動彼必不越我而有蜀也先主乃報曰<lb/>
益州不明得罪左右庶幾將軍高義上匡漢下輔宗<lb/>
室若必尋干戈備將放髮扵山林不敢聞命權果輟<lb/>
計遷觀别駕　十六年益州牧劉璋遣法正迎遂西<lb/>
入益州　建安十九年先主克蜀蜀中豐冨盛樂置<lb/>
酒大㑹饗食三軍取蜀城中金銀頒賜將士還其糓<lb/>
帛賜諸葛亮法正關羽張飛金五百斤銀千斤錢五<lb/>
千萬錦萬匹其餘各有差以亮爲軍師將軍署左將<lb/>
軍府事正楊武將軍蜀郡太守關羽督荆州事張飛<lb/>
爲巴西太守馬超平西將軍不用許靖法正說曰有<lb/>
獲虗譽而無實者靖也然其浮名稱播海内人將謂<lb/>
<pb n="KR2i0003_SBCK_006-7b"/>
公輕士乃以爲長史龎羲爲司馬李嚴爲犍爲太守<lb/>
費觀爲巴郡太守益州太守南郡董和掌軍中郎太<lb/>
守漢嘉王謀爲别駕廣漢彭羕爲治中辟零陵劉巴<lb/>
爲西曹掾廣漢長黄權爲偏將軍扵是亮爲股肱正<lb/>
爲謀主羽飛超爲爪㸦靖羲及糜竺簡雍孫乾山陽<lb/>
伊籍爲賓友和嚴權本劉璋所授用也呉懿費觀璋<lb/>
之婚親也彭羕璋所排擯也劉巴已所宿恨也皆處<lb/>
之顯位盡其噐能有志之士無不競勸　羣下勸先<lb/>
主納劉瑁妻先主嫌其同族法正曰論其親䟽何與<lb/>
晉文之扵子圉乎從之正既臨郡睚眦之怨一飱之<lb/>
惠無不報復或謂諸葛亮曰法正蜀郡太縱横將軍<lb/>
<pb n="KR2i0003_SBCK_006-8a"/>
宐啓主公亮曰公之在公安也北畏曺操之强東憚<lb/>
孫權之逼内慮孫夫人興變扵肘腋之下孝直爲輔<lb/>
翼遂翻飛翺翔不可復制如何禁法使不得行其志<lb/>
也　孫夫人才捷剛猛有諸兄風侍婢百人皆仗劒<lb/>
侍立先主毎下車心常凛凛正勸先主還之　二十<lb/>
年孫權使使報先主欲得荆州先主報曰吾方圖凉<lb/>
州凉州定以荆州相與孫權怒遣吕蒙襲奪長沙零<lb/>
陵桂陽三郡先主下公安令關羽入益陽㑹曹公入<lb/>
漢中張魯定巴西黄權進曰若失漢中則三巴不振<lb/>
此割蜀人股臂也扵是先主與呉連和分荆州江夏<lb/>
長沙桂陽東屬南郡零陵武陵西屬引軍還江夏以<lb/>
<pb n="KR2i0003_SBCK_006-8b"/>
權爲護軍迎魯魯已北降曹公權破公所署三巴太<lb/>
守杜濩　朴胡袁約等公留征西將軍夏侯<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>益<lb/>
州剌史趙顒及張郃守漢中公東還郃數犯掠巴界先<lb/>
主率張飛等進軍宕渠之蒙頭拒郃相持五十餘日<lb/>
飛從他道邀郃戰扵陽石遂大破郃軍郃失馬縁山<lb/>
獨與麾下十餘人從間道還南也　二十一年先主<lb/>
還成都　二十二年蜀郡太守法正進曰曺操一舉<lb/>
降張魯定漢中不因此勢以圖巴蜀而留<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>郃身遽<lb/>
北還非智不逮力不足將内有憂逼耳今算<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>郃才<lb/>
略不勝我將率舉衆徃討則必可擒天以與我時不<lb/>
可失也先主從之以問儒林校尉西周羣羣對曰<lb/>
<pb n="KR2i0003_SBCK_006-9a"/>
當得其地不得其民若出偏軍必不利先主遂行諸<lb/>
葛亮居守足食足兵也　二十三年先主急書發兵<lb/>
軍師亮以問從事犍爲楊洪洪對曰漢中蜀之喉咽<lb/>
存亡之機若無漢中則無蜀矣此家門之<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>男子當<lb/>
戰女子當運發兵何疑亮以法正從行白先主以洪<lb/>
領蜀郡太守後遂即真初洪爲犍爲太守李嚴功曺去<lb/>
郡數年已爲蜀郡嚴故在職而蜀郡何祗為洪門下<lb/>
書佐去郡數年已爲廣漢太守洪故在官是以西土<lb/>
咸服亮之能擾㧞英秀也後洪祗俱㑹亮門下洪謂<lb/>
祗曰君馬何駛祗對曰故吏馬不爲駛眀府馬不進<lb/>
耳　二十四年先主定漢中斬夏侯<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>張郃率吏民<lb/>
<pb n="KR2i0003_SBCK_006-9b"/>
内徙先主遣將呉蘭雷同入武都皆没乃舉群茂才<lb/>
時州後部司馬張𥙿亦知占術坐漏言言先主得蜀<lb/>
寅卯之間當失漢㐫年在庚子誅　曺公為魏王王<lb/>
西征聞法正䇿曰固知玄德不辨此又曰吾收姧雄<lb/>
略盡獨不得正邪　羣下上先主為漢中王大司馬<lb/>
以許靖爲太傅法正為尚書令零陵賴恭爲太常南<lb/>
陽黄權爲光禄勲王謀為少府武陵廖丘爲侍中關<lb/>
羽爲前將軍張飛爲右將軍馬超為左將軍皆假節<lb/>
鉞又以黄忠為後將軍趙雲翊軍將軍其餘各進官<lb/>
號軍師諸葛亮曰黄忠名望本非關張馬超之倫也<lb/>
今張馬在近親見其功猶可喻指關遥聞之恐必不<lb/>
<pb n="KR2i0003_SBCK_006-10a"/>
悅先主曰吾自解之　時關羽自江陵圍曺仁扵樊<lb/>
城遣前部司馬犍爲費詩拜假節羽怒曰大丈夫終<lb/>
不與老兵同列不肯受拜詩謂曰昔蕭曺與髙祖㓜<lb/>
舊陳韓亡命後至論其班爵韓最居上未聞蕭曺以此<lb/>
爲怨今王以一時之功隆崇扵漢升<hi>字也黄志</hi>意之輕重寧<lb/>
當與君侯齊乎王與君侯譬猶一體<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>福同之愚謂君<lb/>
臣不宐計官號之高下爵位之多少也羽即受拜<lb/>
初羽聞馬超來降素非知故書與諸葛亮問其人才<lb/>
亮知羽忌前答曰孟起黥彭之徒一世之桀當與益<lb/>
德竝驅爭先猶不如髯之絶倫也羽省書忻悅以示<lb/>
賓客羽美鬢髭故亮稱云髯也　羽臂嘗中毒矢每<lb/>
<pb n="KR2i0003_SBCK_006-10b"/>
天隂疼痛醫言矢鋒有毒須破臂刮毒患乃可除羽<lb/>
即伸臂使治時適㑹客臂血流離盈扵盤噐而羽引<lb/>
酒割灸言笑自若　魏王遣左將軍于禁督七軍三<lb/>
萬人救樊漢水㬥長皆爲羽所獲又殺魏將龎德威<lb/>
震華夏魏王議徙許都以避其銳而孫權襲江陵將<lb/>
軍傅士仁南郡太守糜芳降呉羽久不拔城魏右將<lb/>
軍徐晃救樊羽退還遂爲孫權所殺呉盡取荆州以<lb/>
劉璋為益州牧住秭歸　是歲尚書令法正卒諡曰<lb/>
翼侯以尚書劉巴為尚書令　二十五年春正月魏<lb/>
武王薨嗣王丕即位改元延康蜀傳聞漢帝見害先<lb/>
主乃發䘮制服追諡曰孝愍皇帝所在竝言衆瑞故<lb/>
<pb n="KR2i0003_SBCK_006-11a"/>
議郎陽泉亭侯劉豹青衣侯向舉偏將軍張裔黄權<lb/>
司馬屬殷純别駕趙莋治中楊洪從事祭酒何宗議曺<lb/>
從事杜瓊勸學從事張爽尹勲譙周等上河洛符驗<lb/>
孔子所甄赤三日德昌九世㑹備合為帝際洛寳書<lb/>
號命曰天度帝道備稱皇又言周群父未亡時數言<lb/>
西南有黄氣立數十丈而景雲祥風從璇璣下來應<lb/>
之如圖書必有天子出方今大王應際而生與神合<lb/>
契願速即洪業以寧海内先主未許冬魏王丕即皇<lb/>
帝位改元黄初漢獻帝遜位爲山陽公　章武元年<lb/>
魏黄初二年也春太傅許靖安漢將軍糜竺軍師將<lb/>
軍諸葛亮太常賴恭光禄勲黄權少府王謀等乃勸<lb/>
<pb n="KR2i0003_SBCK_006-11b"/>
先主紹漢絶統即帝號先主不許亮進曰昔呉漢耿<lb/>
弇等勸世祖世祖辤讓耿純進曰天下英雄喁喁兾<lb/>
有所望若不從議者士大夫各歸求主無從公也世<lb/>
祖感之今曹氏簒漢天下無主大王紹世而起乃其<lb/>
冝也士大夫隨大王久勤苦者亦欲望尺寸之功如<lb/>
純言耳先主乃從之亮與博士許慈議郎孟光建立<lb/>
禮儀擇令辰費詩上䟽曰殿下以曺操父子逼主簒<lb/>
位故乃覊旅萬里糺合士衆將以討賊今大敵未克<lb/>
而先自立恐人心疑惑昔高祖與楚約先破秦者王<lb/>
及屠咸陽獲子嬰猶推讓况今殿下未出門便欲自<lb/>
立愚臣誠不為殿下取也朝<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>左遷詩部永昌從事<lb/>
<pb n="KR2i0003_SBCK_006-12a"/>
　夏四月丙午先主即帝位大赦攺元章武以諸葛<lb/>
亮爲丞相假節録尚書許靖爲右司徒張飛車騎將<lb/>
軍領司<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>校尉進封西鄊侯馬超驃騎將軍領凉州<lb/>
刺史封斄鄊侯北督臨沮偏將軍呉懿爲關中都督進<lb/>
魏延鎮北將軍李嚴輔漢將軍襄陽馬良爲侍中楊<lb/>
儀爲尚書蜀郡何宗爲鴻臚立宗廟祫祭髙皇帝世<lb/>
祖光武皇帝　五月辛巳立皇后呉氏呉懿妹劉璋<lb/>
兄瑁妻也子禪爲皇太子　六月立子永爲魯王理<lb/>
爲梁王　先主將東征以復關羽之恥命張飛率巴<lb/>
西萬兵將㑹江州飛帳下將張達范疆殺飛持其首<lb/>
奔呉初飛羽勇冠三國俱稱萬人之敵羽善待小人<lb/>
<pb n="KR2i0003_SBCK_006-12b"/>
而驕士大夫飛愛敬君子而不䘏小人是以皆敗先<lb/>
主常戒之曰卿刑殺過差鞭撻徤兒令在左右此取<lb/>
<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>之道飛不悟故敗先主聞飛營軍都督之有表也<lb/>
曰噫飛死矣命丞相亮領司<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>校尉　秋七月先主<lb/>
東伐羣臣多諫不納廣漢秦宓上陳天時必無其利<lb/>
先主怒縶之扵理　孫權送書請和先主不聽呉將<lb/>
陸議李異劉阿等軍至秭歸左右領軍南郡馮習陳<lb/>
留呉班自建平攻破異等軍次秭歸武陵五谿蠻夷<lb/>
遣使請兵　二年春正月先主軍秭歸呉班陳戒等<lb/>
水軍屯夷陵夾江東西岸　二月將進黄權諫曰呉<lb/>
人悍戰而水軍泝流進易退難臣請爲先驅以甞冦<lb/>
<pb n="KR2i0003_SBCK_006-13a"/>
陛下宐爲後鎮先主不從以權爲鎮北將軍督江北軍<lb/>
先主連營稍前軍扵夷道猇亭遣侍中馬良經佷山<lb/>
安慰五谿蠻夷　夏六月黄氣見自秭歸十餘里中<lb/>
廣十餘丈後十數日與呉人戰先主敗績馮習及將<lb/>
張南皆死先主歎曰吾之敗天也委舟舫由步道還<lb/>
魚復將軍義陽傅<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>爲後殿兵衆死盡<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>氣益烈呉<lb/>
將喻令降<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>罵曰呉狗何有漢將軍降者遂戰死從<lb/>
事祭酒程畿獨泝江退衆曰後追以至宐解舫輕行<lb/>
畿曰吾在軍未習爲敵之走况從天子乎亦見殺<lb/>
黄權偏軍孤絶遂北降魏李異劉阿等踵躡先主屯<lb/>
南山　先主改魚復曰永安丞相亮聞而歎曰法孝<lb/>
<pb n="KR2i0003_SBCK_006-13b"/>
直若在則能制主上使不東行歸復東行必不傾危<lb/>
矣　八月司徒靖䘚　是歲驃騎將軍馬超亦䘚臨<lb/>
没上䟽曰臣宗門二百餘口為孟德所誅略盡惟從<lb/>
弟岱當爲微宗血食之係深託陛下岱官至平北將<lb/>
軍拜<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>子僉左右郎將　冬十月詔丞相亮營南北<lb/>
郊扵成都　孫權聞先主在白帝甚懼遣使請和先主<lb/>
使太中大夫南陽宗瑋報命　十有一月先主寢疾<lb/>
十有二月漢嘉太守黄元素亮所不善聞先主疾病<lb/>
慮有後患舉郡拒守　三年春正月召丞相亮扵成<lb/>
都詔亮省疾于永安元燒臨卭城治中從事楊洪啓<lb/>
太子遣將軍陳曶鄭綽由青衣水伐元滅之　二月<lb/>
<pb n="KR2i0003_SBCK_006-14a"/>
亮至永安先主謂曰君才十倍曹不必能安國終定<lb/>
大事若嗣子可輔輔之如其不才君可自取亮涕泣<lb/>
對曰臣敢竭股肱之力効忠貞之節繼之以死先主<lb/>
又為詔敕太子曰汝與丞相從事事之如父亮與尚<lb/>
書令李嚴竝受寄託　夏四月先主殂于永安宫時<lb/>
年六十三亮表後主曰大行皇帝邁仁樹德覆育無<lb/>
疆昊天不弔今月二十四日奄忽升遐臣妾號咷如<lb/>
䘮考妣乃顧遺詔事惟太宗百僚發哀三日除服到<lb/>
葬復服其郡國守相令長丞尉三日除服　五月梓<lb/>
宫至成都謚曰昭烈皇帝　秋八月葬惠陵<lb/>
譔曰漢末大亂雄桀竝起若董卓吕布二袁韓馬張<lb/>
<pb n="KR2i0003_SBCK_006-14b"/>
楊劉表之徒兼州連郡衆踰萬計叱咤之間皆自謂<lb/>
漢祖可踵桓文易邁而魏武神武幹略戡屠盪盡于<lb/>
時先主名微人鮮而能龍興鳯舉伯豫君徐假翼荆<lb/>
楚翻飛梁益之地元㣧漢祚而呉魏與之鼎峙非英<lb/>
才命世孰克如之然必以曺氏替漢宐扶信順以明<lb/>
至公還乎名號爲義士所非及其寄死託孤扵諸葛<lb/>
亮而心神無貳陳子以爲君臣之至公古今之盛軌<lb/>
也<lb/>
華陽國志卷苐六<lb/>
</p>
<p>
</p>
  </div>
</body>
</text>
</TEI>
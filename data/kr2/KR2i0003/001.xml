<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2i0003_SBCK_001-1a"/>
華陽國志卷苐一<lb/>
　　　　　　巴志<lb/>
昔在唐堯洪水滔天鯀功無成聖禹嗣興導江疏河<lb/>
百川蠲脩封殖天下因古九囿以置九州仰稟參伐<lb/>
俯壤華陽黑水江漢為梁州厥土青黎厥田惟下上<lb/>
厥賦惟下中厥貢璆䥫銀鏤砮磬熊羆狐狸織皮於<lb/>
是四奥既宅九州逌同六府孔修庶土交正厎眘財<lb/>
賦成貢中國蓋時雍之化東被西漸矣歷夏殷周九<lb/>
州牧伯率職周文為伯西有九國及武王克商幷徐<lb/>
合青省梁合雍而職方氏猶掌其地辨其土壤甄其<lb/>
寳利起于秦帝漢興高祖藉之成業乃改雍曰涼革<lb/>
<pb n="KR2i0003_SBCK_001-1b"/>
梁曰益故巴漢庸蜀屬益州至魏咸熈元年平蜀始<lb/>
分益州巴漢七郡置梁州治漢中以相國叅軍中山<lb/>
耿黼為剌史　元康六年廣漢益州更割雍州之武<lb/>
都隂平荆州之新城上庸魏興以屬焉凡統郡一十<lb/>
一縣五十八洛書曰人皇始出繼地皇之後兄弟九<lb/>
人分理九州為九囿人皇居中州制八輔華陽之壤<lb/>
梁岷之域是其一囿囿中之國則巴蜀矣其分野輿<lb/>
鬼東井其君上世未聞五帝以來黄帝高陽之支庶<lb/>
世為侯伯及禹治水命州巴蜀以屬梁州禹娶於塗<lb/>
山辛壬癸甲而去生子啓<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>啼不及視三過其門<lb/>
而不入室務在救時今江州塗山是也帝禹之廟銘<lb/>
<pb n="KR2i0003_SBCK_001-2a"/>
存焉會諸侯於會稽執玉帛者萬國巴蜀徃焉周武<lb/>
王伐紂實得巴蜀之師著乎尚書巴𠯗勇鋭歌舞以<lb/>
淩殷人倒戈故世稱之曰武王伐紂前歌後舞也武<lb/>
王既克殷以其宗姬於巴爵之以子古者逺國雖大<lb/>
爵不過子故吳楚及巴皆曰子　其地東至魚復西<lb/>
至僰道北接漢中南極黔涪土植五穀牲具六畜桑<lb/>
蠶麻苧魚鹽銅鐡丹漆茶蜜靈龜巨犀山雞白雉黄<lb/>
潤鮮粉皆納貢之其果實之珍者樹有荔支蔓有辛<lb/>
蒟園有芳蒻香茗給客橙蕟　其藥物之異者有巴<lb/>
㦸天椒竹木之貴者有桃支靈壽其名山有塗籍靈<lb/>
臺石書<graphic n="KR4561" url="https://raw.githubusercontent.com/kanripo/KR-Gaiji/master/images/KR4561.png" mimeType="image/png"/>山　其民質直好義土風敦厚有先民之<lb/>
<pb n="KR2i0003_SBCK_001-2b"/>
流故其詩曰川厓惟平其稼多黍㫖酒嘉穀可以飬<lb/>
父野惟阜丘彼稷多有嘉穀㫖酒可以飬母其祭祀<lb/>
之詩曰惟月孟春獺祭彼崖永言孝思享祀孔嘉彼<lb/>
黍既㓗彼儀惟澤蒸命良辰祖考來格其好古樂道<lb/>
之詩曰日月明明亦惟其名誰能長生不朽難獲又<lb/>
曰惟德實寳冨貴何常我思古人令問令望而其失<lb/>
在於重遲魯鈍俗素樸無造次辨麗之氣其屬有濮<lb/>
賨苴共奴獽夷蜑之蠻周之仲世雖奉王職與秦楚<lb/>
鄧為比春秋魯桓公九年巴子使韓服告楚請與鄧<lb/>
為好楚子使道朔將巴客聘鄧鄧南鄙攻而奪其幣<lb/>
巴子怒伐鄧敗之其後巴師楚師伐申楚子驚巴師<lb/>
<pb n="KR2i0003_SBCK_001-3a"/>
　魯莊公十八年巴伐楚克之　魯文公十六年巴<lb/>
與秦楚共滅庸　哀公十八年巴人伐楚敗於鄾<lb/>
是後楚主夏盟秦擅西土巴國分逺故於盟會希<lb/>
戰國時嘗與楚婚及七國稱王巴亦稱王　周之季<lb/>
世巴國有亂將軍蔓子請師於楚許以三城楚王救<lb/>
巴巴國既寧楚使請城蔓子曰藉楚之靈克弭<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>難<lb/>
誠許楚王城將吾頭徃謝之城不可得也乃自刎以<lb/>
頭授楚使王歎曰使吾得臣若巴蔓子用城何為乃<lb/>
以上卿禮塟其頭巴國塟其身亦以上卿禮　周顯<lb/>
王時楚國衰弱秦恵文王與巴蜀為好蜀王弟苴私<lb/>
親於巴巴蜀世戰爭　周慎王五年蜀王伐苴侯苴<lb/>
<pb n="KR2i0003_SBCK_001-3b"/>
侯奔巴巴為求救於秦秦恵文王遣張儀司馬錯救<lb/>
苴巴遂伐蜀滅之儀貪巴道之冨因取巴執王以歸<lb/>
置巴蜀及漢中郡分其地為一縣儀城江州司馬錯<lb/>
自巴涪水取楚啇於之地為黔中郡　秦昭襄王時<lb/>
白虎為害自秦蜀巴漢患之秦王乃重募國中有能<lb/>
煞虎者邑萬家金帛稱之於是夷朐忍廖仲藥何射<lb/>
虎秦精等乃作白竹弩於高樓上射虎中頭三節白<lb/>
虎常從羣虎瞋恚盡搏煞羣虎大呴而死秦王嘉之<lb/>
曰虎歴四郡害千二百人一朝患除功莫大焉欲如<lb/>
要王嫌　其夷人乃刻石為盟要復夷人頃田不租<lb/>
十妻不筭傷人者論煞人雇死倓錢盟曰秦犯夷輸<lb/>
<pb n="KR2i0003_SBCK_001-4a"/>
黄龍一雙夷犯秦輸清酒一鍾夷人安之漢興亦從<lb/>
高祖定秦有功高祖因𣸪之專以射白虎為事户歲<lb/>
出賨錢口四十故世號白虎復夷一曰板楯蠻今所<lb/>
謂弜頭虎子者也　漢高帝滅秦為漢王王巴蜀閬<lb/>
中人范目有恩信方畧知帝必定天下說帝為募發<lb/>
賨民要與共定秦秦地既定封目為長安建章鄉侯<lb/>
帝將討關東賨民皆思㱕帝嘉其功而難傷其意遂<lb/>
聴還巴謂目曰冨貴不㱕故鄉如衣繡夜行耳徙<lb/>
封閬中慈鄉侯目固辭乃封渡沔縣侯故世謂三秦<lb/>
亡范三侯也目復除民羅朴昝鄂度夕龔七姓不供<lb/>
租賦　閬中有渝水賨民多居水左右天性勁勇初<lb/>
<pb n="KR2i0003_SBCK_001-4b"/>
為漢前鋒陷陣銳氣喜武帝善之曰此武王伐紂之<lb/>
歌也乃令樂人習學之今所謂巴渝舞也天下既定<lb/>
高帝乃分巴置廣漢郡　孝武帝又兩割置犍為郡<lb/>
故世曰分巴割蜀以成犍廣也　自時厥後五教雍<lb/>
和秀茂挺逸英偉既多而風謠㫄作故朝廷有忠貞<lb/>
盡節之臣鄉黨有主文歌詠之音巴郡譙君黄仕成<lb/>
哀之世為諫議大夫數進忠言後違避王莽又不事<lb/>
公孫述述怒遣使賫藥酒以懼之君黄笑曰吾不省<lb/>
藥乎其子瑛納錢八百萬得免國人作詩曰肅肅清<lb/>
節士執德寔固貞違惡以授命没世遺令聲　巴郡<lb/>
陳紀山為漢司隷校尉嚴明正直西虜獻眩王<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>試<lb/>
<pb n="KR2i0003_SBCK_001-5a"/>
之分公卿以為嬉紀山獨不視京師稱之巴人歌曰<lb/>
築室載直梁國人以貞真邪娱不揚目枉行不動身<lb/>
姧軌僻乎逺理義協乎民　巴郡嚴王思為揚州刺<lb/>
史恵愛在民毎當遷官吏民塞路攀轅詔遂留之居<lb/>
官十八年卒百姓若喪考妣義送者賫錢百萬欲以<lb/>
贍王思家其子徐州刺史不受送吏義崇不忍持還<lb/>
乃散以為食食行客巴郡太守汝南應季先善而美<lb/>
之乃作詩曰乘彼西漢潭潭其<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>君子愷悌作民二<lb/>
親没世遺愛式鏡後人　漢安帝時巴郡太守連失<lb/>
道國人風之曰明明上天下土是觀帝選元后求定<lb/>
民安孰可不念<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>福由人願君奉詔惟德日親　永<lb/>
<pb n="KR2i0003_SBCK_001-5b"/>
初中廣漢漢中羗反虐及巴郡有馬妙祈妻義王元<lb/>
㥽妻姬趙蔓君妻華夙䘮夫執恭姜之節守一醮之<lb/>
禮號曰三貞遭亂兵迫匿懼見拘辱三人同時自沉<lb/>
于西漢水而没死有黄鳥鳴其亡処徘徊焉國人傷<lb/>
之乃作詩曰關關黄鳥爰集于樹窈窕㳤女是繡是<lb/>
黼惟彼繡黼其心匪石嗟爾臨川邈不可獲　永建<lb/>
中泰山吴資元約為郡守屢獲豐年民歌之曰習習<lb/>
晨風動㴻雨潤乎苗我后䘏時務我民以優饒及資<lb/>
遷去民人思慕又曰望逺忽不見惆悵嘗伭佪恩澤<lb/>
實難忘悠悠心永懐　孝桓帝時河南李盛仲和為郡<lb/>
守貪財重賦國人剌之曰狗吠何喧喧有吏來在門<lb/>
<pb n="KR2i0003_SBCK_001-6a"/>
披衣出門應府記欲得錢語窮乞請期吏怒友見尤<lb/>
旋顧家中家中無可與思徃從鄰貸鄰歩人以言遺<lb/>
錢錢何難得令我獨憔悴　漢末政衰牧守自擅民<lb/>
人思治作詩曰混混濁沼魚習習激清流温温亂國<lb/>
民業業仰前脩　其德操仁義文學政幹若洛下閎<lb/>
任文公馮鴻卿龎宣孟玄文和趙温柔龔升侯楊文<lb/>
義等播名立事言行表世者不勝次載者也　孝安<lb/>
帝元初三年凉州羗反入漢中殺太守董炳擾動巴<lb/>
中中郎將尹就討之不克益州諸郡皆起兵禦之三<lb/>
府舉廣漢王堂為巴郡太守撥亂致治進賢達士貢<lb/>
孝子嚴永隱士黄錯名儒陳髦俊士張璊皆至大位<lb/>
<pb n="KR2i0003_SBCK_001-6b"/>
益州刺史張喬表其尤異徙右扶風民為立祠　孝<lb/>
桓帝以并州刺史泰山但望字伯闔為巴郡太守勤<lb/>
䘏民隠郡文學掾宕渠趙芬掾弘農馮尤墊江龔榮<lb/>
王祈李温臨江嚴就胡良文愷安漢陳禧閬中黄閶<lb/>
江州毋成陽譽喬就張紹牟存平直等詣望自訟曰<lb/>
郡境廣逺千里給吏兼將人從冬徃夏還夏單冬複<lb/>
惟踰時之役懐怨曠之思其憂喪吉㓙不得相見解<lb/>
緩補綻下至薪菜之物無不躬買於市冨者財得自<lb/>
供貪者無以自久是以清儉枉夭不聞加以水陸艱<lb/>
難山有猛禽思迫期㑹隕身江河投死虎口咨嗟之<lb/>
歎歴世所苦天之應感乃遭明府欲為更新兒童匹<lb/>
<pb n="KR2i0003_SBCK_001-7a"/>
婦懽喜相賀將去逺就近釋危蒙安縣無數十民無<lb/>
逺邇恩加未生澤及來世巍巍之功勒於金石乞以<lb/>
文書付計掾史人鬼同符必獲嘉報芬等幸甚望深<lb/>
納之郡戸曺史枳白望曰芬等前後百餘人歴政訟<lb/>
訴未䝉感寤明府運機布政稽當皇極為民庶請命<lb/>
救患德合天地澤潤河海開闢以來今遇慈父經曰<lb/>
奕奕梁山惟禹甸之有倬其道韓侯受命比隆等盛<lb/>
於斯為美永興二年三月甲午望上䟽曰謹按巴郡<lb/>
圖經境界南北四千東西五千周萬餘里屬縣十四<lb/>
鹽鐡五官各有丞史户四十六萬四千七百八十口<lb/>
百八十七萬五千五百三十五逺縣去郡千二百至<lb/>
<pb n="KR2i0003_SBCK_001-7b"/>
千五百里鄉亭去縣或三四百或及千里土界遐逺<lb/>
令尉不能窮詰姦㐫時有賊發督郵追案十日乃到<lb/>
賊巳逺逃蹤迹絶滅罪録逮捕證驗文書詰訊即從春<lb/>
至冬不能究訖繩憲未加或遇德令是以賊盜公行<lb/>
姦宄不絶榮等及隴西太守馮含上谷太守陳弘徃<lb/>
者至有刼閬中令楊殷終津侯姜昊傷尉蘇鴻彭亭<lb/>
侯孫魯雍亭矦陳巳殷侯樂普又有女服賊千有<lb/>
餘人布散千里不即彂覺謀成乃誅其水陸覆害煞<lb/>
郡掾枳謝盛塞威張御魚復令尹尋主簿胡直若此<lb/>
非一給吏休謁徃還數千閉困須報或有彈劾動便<lb/>
歷年吏坐踰科恐失冬節侵疑先死如當移傳不能<lb/>
<pb n="KR2i0003_SBCK_001-8a"/>
待報輒自刑戮或長吏忿怒寃枉弱民欲赴訴郡官<lb/>
毎憚還徃太守行桑農不到四縣剌史行部不到十<lb/>
縣郡治江州時有温風遥縣客吏多有疾病地勢剛<lb/>
嶮皆重屋累居數有火害又不相容結舫水居五百<lb/>
餘家承三江之會夏水漲盛壊散顛溺死者無數而<lb/>
江州以東濱江山險其人半楚姿態敦重墊江以西<lb/>
土地平敞精敏輕疾上下殊俗情性不同敢欲分為<lb/>
二郡一治臨江一治安漢各有桑麻丹漆布帛漁池<lb/>
鹽鐵足相供給两近京師榮等自欲義出財帛造立<lb/>
府寺不費縣官得百姓懽心孝武以來亦分吴蜀諸<lb/>
郡聖德廣被民物滋繁增置郡土釋民之勞誠聖主<lb/>
<pb n="KR2i0003_SBCK_001-8b"/>
之盛業也臣雖貪大郡以自優暇不忍小民顒顒蔽<lb/>
隔謹具以聞朝議未許遂不分郡分郡之議始於是<lb/>
矣哉　順桓之世板楯數反太守蜀郡趙温恩信降<lb/>
服於是宕渠出九穗之禾朐忍有連理之木光和二<lb/>
年板楯復叛攻害三蜀漢中州郡連年苦之天子欲<lb/>
大出軍時征役疲弊問益州計曺考以計畧益州計<lb/>
曹掾程包對曰板楯七姓以射白虎為業立功先漢<lb/>
本為義民復除徭役但出賨錢口歲四十其人勇敢<lb/>
能戰昔羗數入漢中郡縣破壊不絶若線後得板楯<lb/>
來虜彌盡號為神兵羗人畏忌傳語種輩勿𣸪南行<lb/>
後建寧<hi>建和後漢作</hi>二年羗𣸪入漢牧守遑遑復賴板楯破<lb/>
<pb n="KR2i0003_SBCK_001-9a"/>
之若微板楯則蜀漢之民為左衽矣前車騎將軍馮<lb/>
緄南征雖授丹楊精兵亦倚板楯近益州之亂朱龜<lb/>
以并凉勁卒討之無功太守李顒以板楯平之忠功<lb/>
如此本無惡心長吏鄉亭更賦至重㒒役過於奴婢<lb/>
箠楚隆於囚虜至乃嫁妻賣子或自剄割陳寃州郡<lb/>
牧守不理去闕<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>遙逺不能自聞含怨呼天叩心窮<lb/>
谷愁於賦伇困乎刑酷邑域相聚以致叛戾非有深<lb/>
謀至計僭號不軌但選明能牧守益其資穀安便賞<lb/>
募從其利隟自然安集不煩征伐也昔中郎將尹就<lb/>
伐羗擾動益部百姓諺云虜來尚可尹將殺我就徵<lb/>
還後羗自破退如臣愚見權之遣軍不如任之州郡<lb/>
<pb n="KR2i0003_SBCK_001-9b"/>
天子從之遣太守曺謙宣詔降赦一朝清戢　獻帝<lb/>
初平元年征東中郎將安漢趙穎建議分巴為二郡<lb/>
穎欲得巴舊名故白益州牧劉璋以墊江以上為巴<lb/>
郡江南龎羲為太守治安漢以江州至臨江為永寧<lb/>
郡朐忍至魚𣸪為固陵郡巴遂分矣　建安六年魚<lb/>
復蹇胤白璋爭巴名璋乃改永寧為巴郡以固陵為<lb/>
巴東徙羲為巴西太守是為三巴於是涪陵謝本白<lb/>
璋求以丹興漢髪二縣為郡初以為巴東屬國後遂<lb/>
為涪陵郡分後屬縣七户二萬去洛三千七百八十<lb/>
五里東接朐忍西接蔣縣南接涪陵北接安漢德陽<lb/>
　　巴子時雖都江州或治墊江或治平都後治閬<lb/>
<pb n="KR2i0003_SBCK_001-10a"/>
中其先王陵墓多在枳其畜牧在沮今東突硤下畜<lb/>
沮是也又立市於龜亭北岸今新市里是也其郡東<lb/>
枳有明月硤廣德嶼故巴亦有三硤　巴楚數相攻<lb/>
伐故置扞關陽關及沔關　漢世郡治江州巴水北<lb/>
有甘橘宫今北府城是也今乃還南城劉先主初以<lb/>
江夏費瓘為為太守領江州都督後都護李嚴更城<lb/>
大城周廻十六里欲穿城後山自汶江通水入巴江使<lb/>
城為州求以五都置巴州丞相諸葛亮不許亮將北<lb/>
征召嚴漢中故穿山不逮然造蒼龍白虎門别郡縣<lb/>
倉皆有城嚴子農代為都督農解後梓漢李福為都<lb/>
督　延熈中車騎將軍鄧艾為都督治陽關　十七<lb/>
<pb n="KR2i0003_SBCK_001-10b"/>
年省平都樂城常安　咸熈元年但四縣以鎮西參<lb/>
軍隴西怡思和為太守二部守軍<lb/>
江州縣郡治塗山有禹王祠及塗后祠北水有銘書<lb/>
祠云漢初犍為張君為太守忽得仙道從此升渡今<lb/>
民曰張府君祠縣下有清水穴巴人以此水為粉則<lb/>
膏暉鮮芳貢粉京師因名粉水故世謂江州墮休粉<lb/>
也有荔枝園至<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>二千石常設厨膳命士大夫共會<lb/>
樹下食之縣北有稻田出御米陂池出蒲蒻藺席其<lb/>
冠族有波鈆毋謝然　楊白工官程常世有大官也<lb/>
枳縣郡東四百里治涪陵水㑹土地确瘠時多人士<lb/>
有章常連黎牟楊郡冠首也<lb/>
<pb n="KR2i0003_SBCK_001-11a"/>
臨江縣枳東西百里接朐䏰有鹽官在監塗二谿一<lb/>
郡所仰其豪門亦家有鹽井又嚴甘文楊杜為大姓<lb/>
晉初文立實作常伯納言左右楊宗符稱武隆人在<lb/>
吴為孫氏虎臣也<lb/>
平都縣蜀延熈時省大姓殷吕蔡氏<lb/>
墊江縣郡西北中水四百里有枽蠶牛馬漢時龔榮<lb/>
以俊才為荆州刺史後有龔揚趙敏令德為巴郡太<lb/>
守淳于長雅有美貌黎夏杜皆大姓也<lb/>
樂城縣在西州江三百里延熈十七年省常安縣亦省<lb/>
巴東郡先主入益州改為江關都尉建安二十一年以朐<lb/>
䏰魚𣸪　羊渠及宐都　巫北井六縣為固陵郡<lb/>
<pb n="KR2i0003_SBCK_001-11b"/>
武陵康立為太守章武元年朐䏰徐慮魚復蹇機以<lb/>
失巴名上表自訟先主聽復為巴東南郡輔厈為太<lb/>
守先主征吴於夷道還薨斯郡以尚書令李嚴為都<lb/>
督造設圍戍嚴還江州征西將軍汝南陳到為都督到<lb/>
卒官以征北大將軍南陽宗預為都督預還内領軍<lb/>
襄陽羅獻為代蜀平獻仍其任拜淩江捋軍領武陵<lb/>
太守　泰始二年吴大捋步闡唐咨攻獻獻保城咨<lb/>
西侵至朐忍故蜀尚書郎巴郡楊宗告急於洛未還<lb/>
獻出擊闡大破之闡咨退獻遷監軍假節安南將軍<lb/>
封西鄂侯入朝加錫御蓋朝服吴武陵太守孫恢冦<lb/>
南浦安蠻護軍楊宗討之退走因表以宗為武陵太<lb/>
<pb n="KR2i0003_SBCK_001-12a"/>
守住南浦誘䘏武陵蠻夷得三縣初附民獻卒以犍<lb/>
為太守天水楊攸為監軍攸遷涼州刺史朝議以唐<lb/>
彬及宗為代晉武帝問散騎常侍文立曰彬宗孰可<lb/>
用立對曰彬宗俱立事績在西不可失者然宗才誠<lb/>
佳有酒嗜彬亦其人性在財欲惟陛下裁之帝曰財<lb/>
欲可足酒嗜難改遂用彬為監軍加廣武將軍　迄<lb/>
吴平巴東後省羊渠置南浦　晉太康初將巫北井<lb/>
還建平但五縣去洛二千五百里東接建平南接武<lb/>
陵西郡北接房陵奴獽夷蜑之蠻民<lb/>
魚𣸪縣郡治公孫述更名白帝章武二年改曰永安咸<lb/>
熈初復有橘官又有澤水神天旱鳴鼓於傍即雨也<lb/>
<pb n="KR2i0003_SBCK_001-12b"/>
朐忍縣西二百九十里水道有東陽下瞿數灘山有<lb/>
大小石城勢靈壽木鹽井靈龜咸熈元年獻靈龜於<lb/>
相府　大姓扶先徐氏漢時有扶徐荆州著石楚訪<lb/>
有弜頭白虎復夷者也<hi>强皃又渠覊切又渠良切文一重音三着石楚訪四字未詳○弜其兩切又翹移切弓</hi>
漢豐縣建安二十一年置在郡西北彭溪源<lb/>
南浦縣郡南三百里晉初置主夷　郡與楚接<lb/>
人多勁勇少文學有將帥材<lb/>
涪陵郡巴之南鄙從枳南入折丹涪水本與楚啇於<lb/>
之地接秦時司馬錯由之取楚商於地為黔中郡也漢<lb/>
後恒有都尉守之舊屬縣五去洛五千一百七十里<lb/>
東接巴東南接武陵西接䍧柯北接巴郡土地山險<lb/>
<pb n="KR2i0003_SBCK_001-13a"/>
水灘人多戅勇多獽蜑之民縣邑阿黨闘訟必死無<lb/>
蠶桑少文學惟出茶丹漆蜜蠟漢時赤甲軍常取其<lb/>
民蜀丞相亮亦發其勁卒三千人為連弩士遂移家<lb/>
漢中延熈十三年大姓徐巨反車騎將軍鄧芝討平<lb/>
之見玄猨縁其山芝性好弩手自射猨中之猨子㧞<lb/>
其箭卷木葉塞其創芝歎曰嘻吾傷物之性其捋死<lb/>
矣乃移其豪徐藺謝范五千家於蜀為獵射官分羸<lb/>
弱配督捋韓蔣　名為助郡軍遂世掌部曲為大<lb/>
姓晉初移弩士于馮翊蓮勺其人性質直雖徙他所<lb/>
風俗不變故迄今有蜀漢關中涪陵其為軍在南方<lb/>
者猶存　山有大龜其甲可卜其縁可作义世号靈<lb/>
<pb n="KR2i0003_SBCK_001-13b"/>
义　涪陵縣郡治<lb/>
丹興蜀時省山出名丹<lb/>
漢平縣延熈十三年置<lb/>
萬寧縣孝靈帝時本名永寧<lb/>
漢髪縣有鹽井諸縣北有獽蜑又有蟾夷也<lb/>
巴西郡屬縣七去洛二千八百一十五里東接巴郡<lb/>
南接梓潼北接涼西城土地山原多平有牛馬桑蠶<lb/>
人自先漢以來傀偉俶儻冠冕三巴及郡分後叔布<lb/>
榮始周羣父子程公弘等或學兼三才或精秀竒逸<lb/>
其次馬盛衡承伯才藻清妙龔德緒兄弟英氣曄然<lb/>
黄公衡應權通變馬德信王子均勾孝興張伯岐建<lb/>
<pb n="KR2i0003_SBCK_001-14a"/>
功立事劉二主之世稱美荆楚乃先漢以來馮車騎范<lb/>
鎮南皆植斯鄉故曰巴有將蜀有相也及晉譙侯修<lb/>
文於前陳君煥炳於後並遷雙固倬羣頴世甄在傳<lb/>
記縉紳之徒不勝次載焉<lb/>
閬中縣郡治有彭池大澤名山靈臺見文緯書䜟大<lb/>
姓有三狐五馬蒲趙任黄嚴也<lb/>
南充國縣和帝時置有鹽井大姓侯譙氏<lb/>
安漢縣號出人士大姓陳范閻趙<lb/>
平州縣其二縣為郡<lb/>
宕渠郡延熈中置以廣漢王士為太守郡建九年省<lb/>
永興元年李䧺復置今遂為郡長老言宕渠盖為故賨<lb/>
<pb n="KR2i0003_SBCK_001-14b"/>
國今有賨城盧城秦始皇時有長人二十五丈見宕<lb/>
渠秦史胡母敬曰是後五百年外必有異人為大人<lb/>
者及雄之王祖世出自宕渠有識者皆以為應之先<lb/>
漢以來士女賢貞縣民車騎將軍馮緄大司農玄賀<lb/>
大鴻臚龐雄桂陽太守李温等皆建功立事有補於<lb/>
世緄温各葬所在常以三月二子之靈還鄉里水㬥<lb/>
漲郡縣吏民莫不於水上祭之其列女節義在先賢志<lb/>
宕渠縣郡治有鐵官石蜜山圖所採也<lb/>
漢昌縣和帝時置大姓勾氏<lb/>
宣漢縣今省<lb/>
右巴國凡分為五郡二十三縣<lb/>
<pb n="KR2i0003_SBCK_001-15a"/>
譔曰巴國逺世則黄炎之支封在周則宗姬之戚親<lb/>
故於春秋班侔秦楚示甸衛也若蔓子之忠烈范目<lb/>
之果毅風惇俗厚世挺名將斯乃江漢之含靈山岳<lb/>
之精爽乎觀其<hi>闕</hi>足以知其敦壹矣昔沙麓崩卜偃<lb/>
言其後當有聖女興元城郭公謂王翁孺屬當其時<lb/>
故有政君李雄宕渠之厮伍略陽之黔首耳起自流<lb/>
隷君獲士民其長人之魄良有以也<lb/>
華陽國志卷苐一<lb/>
<pb n="KR2i0003_SBCK_001-15b"/>
</p>
<p>
</p>
  </div>
</body>
</text>
</TEI>
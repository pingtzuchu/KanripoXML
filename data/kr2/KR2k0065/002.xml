<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2k0065_WYG_002-1a"/>
欽定四庫全書<lb/>
　　浙西水利書卷中　　　明　姚文灝　撰<lb/>
　　元書<lb/>
　　　任都水言開江<lb/>
仁發伏讀書云三江既入震澤底定三江乃婁江東江<lb/>
吳松江也震澤乃太湖也太湖納百川之水而注之江<lb/>
三江洩太湖之水而入於海水有所歸復有所洩則震<lb/>
蕩者平定尚何淫潦之足憂哉二江已塞僅有吳松一<lb/>
<pb n="KR2k0065_WYG_002-1b"/>
江今下流河沙匯淺塞若及早開浚工費省而易為力<lb/>
數年之後愈久愈湮工費倍而難為功所當預為之圖<lb/>
也大抵治水之法須識潮水之背順地形之髙低沙泥<lb/>
之聚散隘口之緩急尋源泝流各得其當庶不徒勞民<lb/>
力虚費錢糧昔范文正公蘇東坡歐陽文忠公葉内翰<lb/>
朱晦庵皆陳言修浚或吝於浩費而不行或惑於浮議<lb/>
而弗講或始行而終輟或營修不得其法因循歲月少<lb/>
見實效歸附以來缺官董治愈見湮塞二十餘年水利<lb/>
<pb n="KR2k0065_WYG_002-2a"/>
大壞以致蘇湖常秀之良田多棄為荒蕪之地深可痛<lb/>
惜區區管見惟以開江圍岸置閘為第一義也<lb/>
　　　任都水水利議荅<lb/>
議者曰吳松江前時深通今日何為而塞豈非如海變<lb/>
桑田之說非人力所可為者歟荅曰東坡有言若要吳<lb/>
松江不塞吳江一縣之民可盡徙於他處庶上源寛濶<lb/>
清水力盛沙泥自不能積何致有湮塞之患哉歸附後<lb/>
將太湖東岸出水去處或釘柵或作堰或築狹為橋及<lb/>
<pb n="KR2k0065_WYG_002-2b"/>
有湖泖港汊又慮私鹽船往來多行塞斷所以清水日<lb/>
弱渾潮日盛沙泥日積而吳松江日就淤塞正與東坡<lb/>
所見合若曰如海變桑田一付之天則聖人手足胼胝<lb/>
盡力溝洫皆虚言也聖人豈欺我哉所當盡人力而為<lb/>
可也議者曰錢氏有國百餘年止長興間一次水災亡<lb/>
宋南渡百五十餘年止景定間一二次水災今或一二<lb/>
年三四年水災頻仍其故何也荅曰錢氏有國亡宋南<lb/>
渡全藉蘇湖常秀數郡所産以為國計常時盡心經理<lb/>
<pb n="KR2k0065_WYG_002-3a"/>
髙田低田各有制水之法其間水利當興水害當除合<lb/>
役軍民不問繁難合用錢糧不吝洪大必然為之又使<lb/>
名卿重臣專董其事豪富上户簧言不能亂其耳珍<lb/>
貨不能動其心又復七里為一縱浦十里為一横塘田<lb/>
連阡陌位位相接悉為膏腴之產以故二三百年之間<lb/>
水災罕見國朝四海一統又居位者未知風土所宜視<lb/>
浙西水利與諸處無異任地之髙下任天之水旱所以<lb/>
　一二年間水旱頻仍也議者曰蘇州地勢低下與江水<lb/>
<pb n="KR2k0065_WYG_002-3b"/>
平故曰平江古稱澤國其地不可作田今欲圍築亦逆<lb/>
土之性耳荅曰晉宋以降倉廩所積悉仰給於浙西之<lb/>
水田故曰蘇湖熟天下足若謂地勢低下不可作田此<lb/>
誠無稽之論何以言也浙西之地低於天下而蘇湖又<lb/>
低於浙西澱山湖又低於蘇湖彼中富户數千家每嵗<lb/>
種植茭蘆編釘樁篠圍築埂岸豈非逆土之性何為<lb/>
今日盡成膏腴之田此明效大驗不可掩也既是澱山<lb/>
最低之處尚可經理為田却說已成之田不可作田何<lb/>
<pb n="KR2k0065_WYG_002-4a"/>
其愚也議者曰水旱天時非人力所可勝自來討究浙<lb/>
西治水之法終無寸成荅曰浙西水利明白易曉何謂<lb/>
無成大抵治之之法有三浚河港必深濶築圍岸必高<lb/>
厚置閘竇必多廣設遇水旱就三者而乘除之自然不<lb/>
能為害儻人力不盡而一切歸數於天寧有豐年耶東<lb/>
坡亦言浙西水旱乃人事不修之積正此謂也昔范文<lb/>
正公親開海浦議者沮之公力排浮議䟽浚積潦數年<lb/>
大稔民受其賜載之方冊昭然可考謂之無成可乎議<lb/>
<pb n="KR2k0065_WYG_002-4b"/>
者曰河渠圍岸閘竇三者俱備則水旱可無民食可足<lb/>
誠為久逺之計朝廷何為而廢之荅曰范文正公宋之<lb/>
名臣盡心於水利嘗謂修圍浚河置閘三者如鼎足缺<lb/>
一不可三者備矣水旱豈足憂哉國家收附江南三十<lb/>
餘年浙西河港門岸閘竇無官整治遂致廢壞一遇水<lb/>
旱小則小害大則大害是以年年有荒蕪不可種之田<lb/>
深可痛惜今朝廷廢而不治者蓋募夫供役取辦於富<lb/>
户部夫督役責成於有司二者皆非其所樂所以猾吏<lb/>
<pb n="KR2k0065_WYG_002-5a"/>
豪民構扇必欲沮壤而後已朝廷未見日後之利但厭<lb/>
目前之擾是以成事則難壞事則易東坡亦云官吏憚<lb/>
其經營百姓畏其出力所以累行而終輟不能成久逺<lb/>
利也議者曰行都水監既是有益衙門何衆口一詞皆<lb/>
以為無益而明議罷之荅曰民可使由之不可使知之<lb/>
事之利害久而始明彼小民無知但見工役之繁豪民<lb/>
肆姦又吝供輸之費所以百般阻撓但謂無益以敗乃<lb/>
事殊不知浙西有數等之水拯治方畧皆不相同非立<lb/>
<pb n="KR2k0065_WYG_002-5b"/>
專司豈能成功使水監衙門真為無益古之有國者亦<lb/>
廢而不置久矣何為周漢唐宋之世未嘗一日不用心<lb/>
盡力經營水利之事列之史傳代有其人諺曰水利通<lb/>
民力鬆斯言信矣若浙西低下之地不須水監即今中<lb/>
原髙阜之處安用水監河道司為哉然則髙阜之處水<lb/>
監既不可缺而低下之處乃謂不必置何不智之甚也<lb/>
數年之後河港淺塞水害滋甚有憂民忠國者出必復<lb/>
興修水利之事彼横議者豈得終沮之哉議者曰水利<lb/>
<pb n="KR2k0065_WYG_002-6a"/>
固不可不修然今隴西漢唐二渠止是責於有司修浚<lb/>
民更不擾浙西水利何不亦責之有司荅曰隴西二渠<lb/>
長流水也浚成深渠水自下流治之無難浙西水性不<lb/>
一整治方法亦殊豈可以漢唐二渠例視之哉宋賢如<lb/>
范文正公蘇文忠公王荆公朱文公皆命世大儒經綸<lb/>
天下之大材尚各建䇿設官置卒專力經營必有所見<lb/>
若令有司兼管何往而不敗事<lb/>
　　　潘應武言決放湖水<lb/>
<pb n="KR2k0065_WYG_002-6b"/>
浙西地勢極低米糧豐厚自福山而下有二百八十餘<lb/>
里沙岡身以限滄溟岡身之間有港浦一百五十餘處<lb/>
太湖三萬六千頃受納三州之水溢流而下一路徑下<lb/>
吳松江二百六十餘里抵海又一路自急水港五十里<lb/>
下澱山湖由港浦而入海古人開港漊涇瀝之類無非<lb/>
為去水計使民居無昏墊而土可耕種居民常常修築<lb/>
圍塍官府常常修浚水路澇則車水出田旱則車水入<lb/>
田公私之利豈不博哉若公私之力少有不及則民居<lb/>
<pb n="KR2k0065_WYG_002-7a"/>
蕩析而厚利以失錢王時置撩淺軍四部七八千人專<lb/>
為田事導河築隄宋初廢弛故常有水患至仁宗朝范<lb/>
文正公親歴海瀕開浚五浦費錢米一十八萬餘貫石<lb/>
自後置農田水利使者專管湖塘河渠趙運使任内用<lb/>
錢米四十餘萬至理宗朝創立魏江江灣福山水軍數<lb/>
千人專修江河湖塘僅免水患歸附後軍散營廢河港<lb/>
湮塞其澱山湖中有山寺宋時在水中心東有出水港<lb/>
曰斜瀝口曰汊港口曰小曹港曰大瀝口曰小瀝口各<lb/>
<pb n="KR2k0065_WYG_002-7b"/>
濶十餘丈通潮水往來潮退則引湖水下大曹大盈等<lb/>
浦入青龍蟠龍江而出海古人謂之尾閭門宋法禁人<lb/>
占湖為田為洩水路故也歸附後權勢占據為田今山<lb/>
寺在田中雖有港漊悉皆淺狹潮水湖水不相往來攔<lb/>
住去水東南風水回太湖則長興宜興歸安烏程徳清<lb/>
等處泛溢西北風水下澱山湖泖則崐山常熟吳江松<lb/>
江等處泛溢皆因下流不決積水往來為害去夏一水<lb/>
澱山湖太湖四畔良田至今不可耕種今年可耕者皆<lb/>
<pb n="KR2k0065_WYG_002-8a"/>
是以人力與天時争勝負農家日夜踏車車水出田子<lb/>
女脚皮生趼田外河水髙於田内數尺近有稻禾将熟<lb/>
又為暴風驟雨激破圍塍全圍渰没子女號天慟哭老<lb/>
農血淚交頤今秋雖熟即目菜麥無土可種或遇風雨<lb/>
來嵗又是荒歉建言屢矣未見施行一日過一日一年<lb/>
復一年積久不決圍塍坍壞再遇淫雨悉為魚池民居<lb/>
蕩析公私坐失厚利彼時修治用費既廣民力困乏悔<lb/>
亦無及愚昨隨營田司官親曾相視水勢與高年老農<lb/>
<pb n="KR2k0065_WYG_002-8b"/>
知識地理人講究得澱山湖東大小曹港斜瀝等處固<lb/>
是洩水尾閭今為權勢占據卒難復舊澱山湖北有道<lb/>
褐浦石浦千墩浦小瀝口四處取江頗近水勢順便今<lb/>
若先於此四處開浚決放水路以救百姓以保公私實<lb/>
為居安慮危經理根本之計候水減退然後次第開浚<lb/>
諸處河港此即古人所謂下流既通上流可導也<lb/>
　　　復言便宜<lb/>
伏詳東坡先生曰三吳之水瀦為太湖太湖之水溢為<lb/>
<pb n="KR2k0065_WYG_002-9a"/>
松江以入海海水日兩潮潮濁而江清潮水常欲淤塞<lb/>
江路而江水清駛隨輙滌去海口常通則吳中少水患<lb/>
此數句包盡浙西水路下一駛字斷盡浙西水性駛疾<lb/>
也言水要活要疾要流要駛如萬馬之奔驟也浙西水<lb/>
道自丙子言歸附時招民官慮恐哨船入境擄掠鄉村<lb/>
将河港釘塞吳江長橋係太湖衆水之咽喉其橋南堍<lb/>
古來水到龍王廟後被築塞五十餘丈沿塘三十六座<lb/>
橋洞實鄉村衆流之脈絡多被釘斷亦有築實為壩者<lb/>
<pb n="KR2k0065_WYG_002-9b"/>
所以不流不活不疾不駛不能滌去淤塞以致澱山湖<lb/>
東小曹大瀝等處潮沙壅積數十里之廣被權勢占據<lb/>
為田湖水潮水不相往來如人便溺不通水滿胸腹間<lb/>
四年兩澇朝廷虧失米糧數百萬石浙西百姓離散大<lb/>
半今日蒙叅政相公敷奏決放湖水入海百姓父老聞<lb/>
風鼔舞已有更生之望續見諸人陳言俱非救弊良䇿<lb/>
切恐有誤國聽徒費錢糧為今之計以決放湖水為<lb/>
急務澱山湖北道褐浦石浦千墩浦小瀝口四處實係<lb/>
<pb n="KR2k0065_WYG_002-10a"/>
今日湖水入江下海要處今先浚此使湖水通流然後<lb/>
開浚沿塘橋道鄉村河港謹條具事宜於後一澱山湖<lb/>
北一帶自廟兒頭港至趙屯浦一百餘里共有港浦一<lb/>
十三條今皆淤淺應武昨與營田劉副使登澱山寺鐘<lb/>
樓上逺望惟有道褐浦石浦最低下取江頗近水勢順<lb/>
便叩問當地耆老俱曰十年前潮水往來近方湮塞此<lb/>
處宜及早修浚一沿塘三十六座橋道及葑門外至<lb/>
吳江七里橋多有上下塘橋道壩塞不通數内第四橋<lb/>
<pb n="KR2k0065_WYG_002-10b"/>
下水路來自湖州大錢港衝出塘東湖泊間入笠澤湖<lb/>
汾湖白蜆江下急水港直至澱山湖自來此處水甚洶<lb/>
湧歸附後被人占據又造橋築隄水益淺狹宜委官相<lb/>
視仍復通放一舊時長橋南堍水至龍王廟側歸附後<lb/>
壩塞五十餘丈見蓋房屋與軍户居住以致太湖出口<lb/>
狹小水不通徹易致泛濫宜委官往視指定龍王廟基<lb/>
諭㑹軍户移入營内仍舊造橋相接一吳江長橋實三<lb/>
州太湖之咽喉沿塘橋道實鄉村河港之脈絡前宋立<lb/>
<pb n="KR2k0065_WYG_002-11a"/>
水軍三四千人吳江知縣職衘帶提督湖塘河渠縣尉<lb/>
職帶巡視湖塘河渠設官田米三千餘石名修橋米歸<lb/>
附時又名修浚縣河米凡有橋道坍毀水路湮塞本縣<lb/>
自行支取隨即修治自此浙西三十年來並無水害范<lb/>
文正公治水議乞勑諸路行勸課之法取其簡約易從<lb/>
之術頒賜諸路轉運使及面賜一本付新授知州知縣<lb/>
等此養民之政富國之本也今日叅政為浙西生靈陳<lb/>
請決放湖水入海此三百年一遇深恐去後仍舊廢弛<lb/>
<pb n="KR2k0065_WYG_002-11b"/>
沿塘橋道河渠失於修浚如䝉以官田撥付吳江縣管<lb/>
隷選委經任好人充吳江縣尹職衘帶提領湖塘河岸<lb/>
勸農事縣尉職帶巡視湖塘河岸崑山縣尉職兼巡視<lb/>
江湖河岸常切㸃視前項沿塘橋道河渠并道褐浦等<lb/>
處但有圯壞湮塞隨即修浚如此則自然永無水患實<lb/>
為公私無窮之利也<lb/>
　　　都水庸田司瑪哈穆特治水方略<lb/>
叅詳浙西田土多藉太湖灌溉所利甚大若河港閉塞<lb/>
<pb n="KR2k0065_WYG_002-12a"/>
不能通徹稍遇大雨湖水泛溢渰沒田禾為害不輕吳<lb/>
松江原受太湖澱山湖諸處上源急流自古可敵千浦<lb/>
浙西之水來既有源去亦有委近年以來上源吳江縣<lb/>
一帶橋塘樁釘壩塞流水艱澀又沿江左右并澱山湖<lb/>
泖等處權豪種植蘆葦圍裹為田及邊近江湖河港沙<lb/>
灘滋生茭蘆阻遏上源水勢以致湖水無力不能衝滌<lb/>
潮沙遂将東江塞滿今太湖之水不流於江而北流入<lb/>
於至和塘由太倉出劉家港入海并澱山湖水東南流<lb/>
<pb n="KR2k0065_WYG_002-12b"/>
於大曹港柘澤塘東西横泖由新涇上海浦注江達海<lb/>
今平江路總管李通議并崑山州官常從仕嘉定州達<lb/>
嚕噶齊雅克特穆爾上海縣石縣尹知水利人張桂榮朱<lb/>
文祥何珍徐鑄任千户一同講議理合相其地宜順其<lb/>
水性分疏派洩庶銷湖水泛溢之患将上源吳江州一<lb/>
帶石塘橋洞一百三十餘處每處展濶一丈使太湖水<lb/>
勢快便将太湖東南澱山湖迤東湮塞河道浚令深濶<lb/>
以洩湖泖之水及将平江路崑山嘉定應有湮塞河道<lb/>
<pb n="KR2k0065_WYG_002-13a"/>
亦行開挑分洩湖水添注劉家港入海又将各處江湖<lb/>
河港一切樁壩并圍裹成田魚籪茭蘆葑稗阻水去<lb/>
處盡行起除禁約諸人不得似前侵據阻遏水利<lb/>
　　　都水庸田司集江湖水利<lb/>
越絶書云太湖周圍三萬六千頃西南湖州諸溪西北<lb/>
宣州諸溪並注之蓋諸山峙於西地形髙阜兼南北東<lb/>
江海之岸皆髙水積其中勢若盤盂非藉江河深利何<lb/>
以通洩設遇雨澇則泛濫四溢環湖低田其能免渰沒<lb/>
<pb n="KR2k0065_WYG_002-13b"/>
乎范文正公所謂天開澤國衆流所聚而江海之涯地<lb/>
勢皆髙若欲導洩積水在乎時時㸃檢太湖東岸北岸<lb/>
通江河道不致諸物閉塞可也蓋環湖低田利在洩潦<lb/>
兼沿江傍海髙田亦仗湖流奔注衝散潮沙使江河深<lb/>
利乃可引潮澆灌由是言之凡太湖出水隘口宜常通<lb/>
利不宜畧塞也諸小湖在太湖迤東及北者甚多皆能<lb/>
接洩太湖注江達海數内澱山湖闗係呉松江注洩尤<lb/>
為切要其湖周圍二百五十里自大盈趙屯等浦以出<lb/>
<pb n="KR2k0065_WYG_002-14a"/>
吳松江諸湖惟澱山湖與渾潮相接最近若上源所注<lb/>
不急則潮沙注湖漸成淤澱按韻畧澱者水中泥也即<lb/>
淤之謂也湖以澱名豈非始於是乎富勢由淤澱而圍<lb/>
裹成田由是湖水與諸浦漸逺而所洩益微若非就湖<lb/>
内圍田多開河渠及時時修浚諸浦則此湖之塞恐不<lb/>
止於是也又按崑山郟亶云吳江石塘障遏東流之勢<lb/>
是致下流潮沙日漲半為平地此處乃太湖洩水下吳<lb/>
松江第一要處古賢交口立論以曉人者必是此處不<lb/>
<pb n="KR2k0065_WYG_002-14b"/>
當閉塞古來於隄間多置木橋多鑿水洞上則通行下<lb/>
則洩水蓋欲仗其急流奔注江河衝滌潮泥免致水患<lb/>
然尤慮橋柱之阻水今人不知此意或便於行路則壩<lb/>
塞河口或惰於巡防則密置樁橛此又不止於橋柱之<lb/>
阻水也矧以茭蘆魚籪等物障遏必得官司於此處榜<lb/>
示告戒使之咸知利害可也呉郡續圗經云自太湖東<lb/>
至松江有環曲而為滙者甚多賴疏瀹而後免水患有<lb/>
白鶴滙者乃嘉祐間李兵部復桂崇寧間郟漕使亶宣<lb/>
<pb n="KR2k0065_WYG_002-15a"/>
和間趙提舉霖三次開浚又有顧浦滙者乃沈諫議立<lb/>
之開浚又有千墩金城諸滙乃儒者傅肱乞行疏決又<lb/>
有盤龍匯者范文正公嘗經度之寳元間葉内翰清臣<lb/>
乃灑為新渠道直流速水患遂弭推原此匯皆由上源<lb/>
閉塞湖流遲緩潮沙積聚而成今有河沙滙者漲塞江<lb/>
心阻水尤甚民尤病之及有新華觜分莊觜嚴家觜暴<lb/>
漲為害俱合開鑿葢觜即匯之異名也<lb/>
　　　吳執中言順導水勢<lb/>
<pb n="KR2k0065_WYG_002-15b"/>
浙西古揚州之域厥土惟塗泥厥田惟下下得水之利<lb/>
雖博而被水之害亦大宋有郟僑者嘗論天下之水以<lb/>
十分為率自淮而北五分由九河入海大江而南五分<lb/>
由三江入海書所謂三江既入震澤底定是也大抵浙<lb/>
西水澤之藪外髙内低勢若盤盂但遇霖淫水輙泛溢<lb/>
欲使洩于江海其江海日有兩潮抑遏湖水渾流倒注<lb/>
來速去遲日積月增漸致淤澱導之有方則有無窮之<lb/>
利治之無術則有無窮之害古之智者蓋未嘗不深察於<lb/>
<pb n="KR2k0065_WYG_002-16a"/>
此而盡力乎溝洫也國家收附江南之初年榖屢登不<lb/>
聞水患所司因循失於經理積而至於至元二十四年<lb/>
二十七年二十九年六年之間三遭大水所在膏腴悉<lb/>
成巨浸百姓缺食賣子鬻妻不可勝記官糧虧失後中<lb/>
書省奏准大興工役開挑太湖練湖澱山湖等處并通<lb/>
江達海河港又加以修築圍岸自此歲獲豐收所在官<lb/>
司宜将已開河道時常拯治庶幾不廢前功奈何牧民<lb/>
者畧不顧問大盈等浦漲塞如舊吳松江面淤澱愈<lb/>
<pb n="KR2k0065_WYG_002-16b"/>
增幸而數年之間雨水頗調不覩其患儻值往年淫潦<lb/>
為患非輕近䝉朝廷設都水庸田司專督其事敦本防<lb/>
災可為良䇿每年勸率百姓修築田圍拯治河道粗有<lb/>
成效然而數年之間事功齟齬識者固已憂之去年春<lb/>
夏之交淫雨頻作平江松江大被水災溝洫滿盈田園<lb/>
損壞今都水庸田司又已革去修浚之責歸于有司且<lb/>
吳松江舊云可敵千浦今則東自河沙匯西至道褐浦<lb/>
兩岸漲沙将與岸平其中僅存江洪比之舊時百不及<lb/>
<pb n="KR2k0065_WYG_002-17a"/>
一雖汪洋之勢見於上海新涇太倉劉家港豈能盡洩<lb/>
諸郡之水又鎮江丹陽縣有練湖亦被權豪於湖面高<lb/>
處圍裹成田侵奪衆利浙西水鄉農事為重河道田圍<lb/>
必常修浚二事可以兼行而不可偏廢今修圍一事有<lb/>
司已有定式澱山練湖亦有原定界畔必須嚴切申明<lb/>
常加浚治吳松古江已被潮沙湮漲役重工多似非人<lb/>
力可及其澱山舊湖多為豪户圍裹成田恐亦未易除<lb/>
毁即今太湖之水迂迴宛轉多由新涇及劉家港流注<lb/>
<pb n="KR2k0065_WYG_002-17b"/>
于海合無順其必趨之勢於上海太倉等處相視可開<lb/>
河港盡行開鑿務使支脈貫通流洩順便乞照腹裏㑹<lb/>
通河并新開通惠河撥户差軍體例設立撩淺人夫專<lb/>
一修理以防向後復淤之患官民幸甚<lb/>
　　　復立都水庸田司<lb/>
大德二年春二月中書省奏立浙西都水庸田使司三<lb/>
品衙門於平江路設置專一修築田圍疏浚河道澱山<lb/>
等湖已有官定界畔諸人不得似前侵占復為民害違<lb/>
<pb n="KR2k0065_WYG_002-18a"/>
者聽庸田司追斷又潮沙淤塞河港亡宋時設撩淺軍<lb/>
人專一撩洗仰庸田司於二八月内依時督責如法疏<lb/>
浚毋致壅遏合用人工如何措置可以常久通行行省<lb/>
更為從長計議又浙西官田數多俱係貧難下户種納<lb/>
春首闕食無田主借貸圍岸缺壞又自行修理官司不<lb/>
為存恤以致逃竄荒廢官田今後管民官司並不得将<lb/>
此等佃户差充里正主首及當一切催甲等役妨廢農<lb/>
務失誤官租如違仰庸田司究治又澱山練湖諸人占<lb/>
<pb n="KR2k0065_WYG_002-18b"/>
湖為田歳納租米另行收貯若有合用修浚工料從庸<lb/>
田司募工支用<lb/>
　　　立行都水監<lb/>
大德八年夏五月中書省准江浙行省咨任仁發言吳<lb/>
松江淤塞奏立行都水監仍於平江路設置直隸中書<lb/>
省及命行省平章薩里提督疏濬繼降詔條云修浚河<lb/>
道閘壩合用一切物料行省即於官錢内收買應付又<lb/>
浙西苗糧户内起夫一萬五千名自備什物每名工役<lb/>
<pb n="KR2k0065_WYG_002-19a"/>
一年免糧一十五石其軍站除贍役地外依上料著僧<lb/>
道伊囉勒琨達實爱滿不分常住并權豪官員不以是何<lb/>
投下不納官糧之家以地五頃著夫一名從行都水監<lb/>
選委廉幹官員部夫督役其有釐事立功廉能稱職者<lb/>
行都水監具迹舉明其著夫人户雜泛差役權行蠲免<lb/>
　　　名臣事畧吳松江記<lb/>
前海道千夫長任仁發以吳松江故道湮塞使震澤之<lb/>
水失其就下性為浙西居民害垂二十年慨然上疏條<lb/>
<pb n="KR2k0065_WYG_002-19b"/>
其利病疏道之法中書省以聞特命平章徹里公董其<lb/>
役公乃相其山川形勢之宜髙深廣狹之度工役之數<lb/>
錢榖之費畚臿之用飲食之需命民索綯成屋厚稾秸<lb/>
以防其卑濕為醫藥以防其疾疫時作輟以防其倦怠<lb/>
上以誠感下下以誠應上民乃歡呼四集樂於趨事赴<lb/>
工始於大德八年冬十一月望西自上海縣界吳松舊<lb/>
江東抵嘉定石橋洪迤邐入海長三十八里深一丈五<lb/>
尺濶二十五丈役夫為數一萬五千為工一百六十五<lb/>
<pb n="KR2k0065_WYG_002-20a"/>
萬一千六百有竒至九年二月晦畢工物無疵癘民無<lb/>
夭閼而事竟集<lb/>
　　　至大初督治田圍<lb/>
行省以去歲災傷田禾不收物價湧貴百姓艱食雖曰<lb/>
天災流行亦因人力不至即今春首農作將興各處田<lb/>
圍合修陂塘岸塍溝渠曉諭農家依法修置遇旱車水<lb/>
澆灌遇澇洩水通流㑹集行都水監李都水講究得修<lb/>
浚之際田主出米佃户出力係官圍田若無總佃貧窮<lb/>
<pb n="KR2k0065_WYG_002-20b"/>
不能修浚者量其所須官為借貸收成日抵數還官事<lb/>
有成效勸農正官定擬陞賞聞奏失誤者治罪其抛荒<lb/>
積水田土多因租額太重無人承佃勸諭當鄉富上人<lb/>
户自備工本修築成圍聽令本户佃種為主抛荒官田<lb/>
止納原租初年免徵次年准半三年全納積荒則三年<lb/>
後苐依民田輸稅諸人不得爭奪俱照庸田司五等<lb/>
圍岸體式修築<lb/>
　　　泰定初開江<lb/>
<pb n="KR2k0065_WYG_002-21a"/>
泰定元年江浙行省以平江松江通海河道壅塞軍民<lb/>
官勢侵占水面為田遞年水旱相仍官民虧失大利委<lb/>
官同彼處正官踏視講議到吳松舊江二道烏泥涇大<lb/>
盈浦二河合挑縁癸巳歲禁止動土請諸工部論報云<lb/>
上項河道江浙省已嘗講議修則官無虧糧民可足食<lb/>
難與其餘土木之工一體停罷由是中書奏命行省左<lb/>
丞多爾濟巴勒知水利前都水少監任仁發董督常州湖<lb/>
州嘉興平江與本府不分是何人户實有納苗田一頃<lb/>
<pb n="KR2k0065_WYG_002-21b"/>
五十畝差夫一名計名四萬有竒每名日支口糧三升<lb/>
中統鈔一兩賜仁發銀一錠襖子二領始於是年冬十<lb/>
二月五日次年正月十五日訖功仍令講究久逺不致<lb/>
淤塞良法<lb/>
　　　至順後水因閘患復開元堰直河<lb/>
閘置乖宜旱淫交病府請于行省畧曰太湖周迴八百<lb/>
餘里吞吐百川之水連接澱山湖長泖俱由六閘而出<lb/>
每閘止濶二丈總計一十二丈欲洩浩蕩無窮之水豈<lb/>
<pb n="KR2k0065_WYG_002-22a"/>
無滯乎兼以隨潮啓閉一日之間不過數時去歲天雨<lb/>
連綿湖泖水漲縁諸港閉塞不能急洩致將田苗一槩<lb/>
渰沒城郭民居皆成巨浸今歲八月又值淫雨復行盈<lb/>
溢推原其因葢因石閘啓閉有時水勢不能直達故也<lb/>
其烏泥涇閘内舊有河身徑直入浦合趁此農隙将舊<lb/>
河直道從宜開挑以導宿水否則來春雨水田苗必復<lb/>
被渰小民愈困深係利害未報間司臬按部下議促之<lb/>
府復請而始報可次年二月開浚凡旬有三浹計庸工<lb/>
<pb n="KR2k0065_WYG_002-22b"/>
萬一千九百有竒二三年間水勢流通厥患始弭閘吏<lb/>
多克紳昆以權開陳乞于府從堰如初至元四年水復為<lb/>
患華亭尹郭額森布哈承議而又克鑿之六年知府楊<lb/>
巴雅台復決潘家浜閘内舊堰直河迄今農剩爾澤焉<lb/>
　　　復立都水庸田司浚江河<lb/>
至正元年中書以江浙行中書左丞相欽察台開府言<lb/>
浙西水利近年有司失於舉行隄防廢弛溝港湮塞水<lb/>
失故道民受重困今後莫若都水監官歲委一員分治<lb/>
<pb n="KR2k0065_WYG_002-23a"/>
仍令各處農事正官帶知圍田署衘責任有歸及監察<lb/>
御史言宜復立都水庸田使司慎選諳曉水利恪守官<lb/>
箴之人披按圖志討論舊治於必合開挑之處將原額<lb/>
租稅除豁合用工本官為支給使專其任責以成效於<lb/>
是奏立使司復於平江路設置命工部尚書圖嚕行省<lb/>
平章政事珠爾噶岱南行臺與浙西廉訪司官各一員<lb/>
選知水利之人相其舊迹必合開挑各處農事正官結<lb/>
衘知渠堰事聽受使司節制各官既輳嘉興首㑹郡<lb/>
<pb n="KR2k0065_WYG_002-23b"/>
堂以商論尚書訏謀大興臿斸隆尚厥功平章見役鉅<lb/>
民疲特畧之論遂不合而罷吳人陸行直者承平章風<lb/>
指上書言於有司曰辛巳太歲位在東南浙間丁其方<lb/>
位修營動土厯家忌之有司騰其言以次達於朝尚書<lb/>
知之怒繫行直而使請中書規駁論罪之以故報曰大<lb/>
元疆封浩大無垠寰宇茫茫難擬方位由是肇工於是<lb/>
年之冬十月撩漉吳松江沙泥浚各閘舊河直道與漕<lb/>
渠張涇及風波南俞北俞鹽鐵官紹盤龍蒲匯六磊石<lb/>
<pb n="KR2k0065_WYG_002-24a"/>
浦等塘為夫一十九萬八百人用糧四千七百石鈔三千<lb/>
一百定各有竒次年春二月訖功<lb/>
　　　周文英三吳水利<lb/>
蘇湖常秀土田高下不等以十分為率低田七分高田<lb/>
三分所謂天下之利莫大於水田水田之美無過於浙<lb/>
右五代末吳越錢王獨居東南專享此利宋范文正公<lb/>
嘗論于朝曰江南圍田每一圍方數十里中有河渠外<lb/>
有門閘旱則開閘引江水之利澇則閉閘拒江水之害旱<lb/>
<pb n="KR2k0065_WYG_002-24b"/>
澇不及為農美利嘗詢訪髙年云曩時兩浙未納土時<lb/>
蘇州有營田軍四部共七八千人又有撩清夫專為田<lb/>
事導河築隄以減水患于時歲熟錢五十文糴米一石<lb/>
自歸宋之後慢於農政不復修舉田圍河港太平墮壞<lb/>
今江浙之米石不下一貫比之當時其貴十倍民不得<lb/>
不困國不得不虚矣前都水監於江面置閘節水終非<lb/>
經久良法且如見置閘三處本意潮來則拒入江之水<lb/>
潮退則放江水決潮殊不知江水之源築塞水勢細緩<lb/>
<pb n="KR2k0065_WYG_002-25a"/>
内水外水髙低無幾又閘之相去不逺決放之水既淺<lb/>
且緩又烏能衝激潮沙而不積於江也施之常年初無<lb/>
損益設遇澇歲覬其傾洩江湖巨浸則見其不能此所<lb/>
謂徐行拯溺緩步救焚者也海者百川之所宗水有所<lb/>
歸則不泛濫善治水者必識其源流可也嘗經行太倉<lb/>
劉家港及吳松江之左右登高眺逺隨流尋源為今之<lb/>
計莫若因水勢之所趨順其性而疏導之則易於成功<lb/>
劉家港南有一港名南石橋港近年天然深濶直通劉<lb/>
<pb n="KR2k0065_WYG_002-25b"/>
家港西南通横塘以至夏駕浦入吳松江其中間有迂<lb/>
迴窄狹處若使疏浚深濶則太湖洩水一大路也某今<lb/>
棄吳松江東南塗漲之地姑置勿論而專意於江之東<lb/>
北劉家港白茅浦等處追尋水脈開浚入海者蓋劉家<lb/>
港即古婁江三江之一也水深港濶此三吳東北洩水<lb/>
之尾閭斯所謂順天之時隨地之宜也惟開浚之法付<lb/>
之有司例將有田之家差夫動擾猶為未便乞從省府<lb/>
差委諳通水利官詣沿海各處相視合浚港浦具數計<lb/>
<pb n="KR2k0065_WYG_002-26a"/>
工擬議申聞或都水監分官前來或選省府能官於浙<lb/>
間富户内勸率百十家斟酌逺近及功績巨細照依捨<lb/>
糧賑饑例優以官禄擬定品級令其開浚考其成功如<lb/>
工役輕省者量行優叙如功績重大者優以一官激勸<lb/>
勉勵庶幾勞而無怨擾不及衆假如凶年勸令富户捐<lb/>
糧賑濟不過救一歲一處之災尚優以官推此恩例成<lb/>
此美績則可弭浙西數郡久逺之災寧不偉歟經治之<lb/>
後更須都水監差官按行嚴督各州縣每歲修葺使其<lb/>
<pb n="KR2k0065_WYG_002-26b"/>
經久不廢或委行省官專一提調庶幾敦督事嚴免致<lb/>
有司樂歲則茍且玩視以為常程設遇澇歳則束手無<lb/>
措敗事傷農詩所謂迨天之未隂雨徹彼桑土綢繆牖<lb/>
户者此也水利有成則樂歲相仍國富民安誠非小補<lb/>
　<lb/>
　<lb/>
　<lb/>
　浙西水利書卷中<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浙西水利書卷下</head>
    <p>
<pb n="KR2k0065_WYG_003-1a"/>
欽定四庫全書<lb/>
　浙西水利書卷下　　　明　姚文灝　撰<lb/>
　　今書<lb/>
　　　夏忠靖公治水始末<lb/>
永樂元年四月上以蘇松水患為憂命户部尚書夏<lb/>
公原吉特往疏治八月遣都察院僉都御史俞士吉<lb/>
齎水利集賜公使講究拯治之法公於是上奏臣奉職<lb/>
不稱重貽宵旰之憂夙夜警惕惟勤咨訪欽承聖諭愧<lb/>
<pb n="KR2k0065_WYG_003-1b"/>
感交集臣與共事官屬及諳曉水利者叅考輿論得其<lb/>
梗概葢浙西諸郡蘇松最居下流太湖綿亘數百里受<lb/>
納杭湖宣歙諸州溪澗之水散注澱山等湖以入三江<lb/>
頃為浦港湮塞滙流漲溢傷害苖稼拯治之法要在浚<lb/>
滌吳松江諸浦導其壅滯以入于海按吳松江舊袤二<lb/>
百五十餘里廣一百五十餘丈西接太湖東通大海前<lb/>
代屢浚屢塞不能經久自吳江長橋至夏駕浦約百二<lb/>
十餘里雖云通流多有淺狹之處自夏駕浦抵上海縣<lb/>
<pb n="KR2k0065_WYG_003-2a"/>
南蹌浦口可百三十餘里潮沙障塞已成平陸欲即開<lb/>
浚工費浩大且灔沙淤泥浮泛動盪難以施工臣等相<lb/>
視得嘉定之劉家港即古婁江徑通大海常熟之白茅<lb/>
港徑入大江皆係大川水流迅急宜浚吳松南北兩岸<lb/>
安亭等浦引太湖諸水入劉家白茅二港使直注江海<lb/>
又松江大黄浦乃通吳松要道今下流壅遏難疏傍有<lb/>
范家浜至南蹌浦口可徑達海宜浚令深濶上接大黄<lb/>
浦以達湖泖之水此即禹貢三江入海之迹每嵗水涸<lb/>
<pb n="KR2k0065_WYG_003-2b"/>
之時修築圍岸以禦暴流如此則事功可成於民為便<lb/>
上從其言命集民丁開浚公每身先勞之布衣徒步晝<lb/>
夜經營不遑寢食目為之赤或勸公少休公曰吾自安<lb/>
之雖盛暑不張蓋或持蓋至公曰衆暴體赤日吾忍獨<lb/>
求凉乎時役兵民數萬曲盡撫恤之道疏壅滯修隄防<lb/>
浚溝洫水患乃息既而有欲干澤於上者奏以水退淤<lb/>
肥宜召民佃種以益國用文移抵公所公歎曰民疲極<lb/>
矣救死且不暇況復役乎即馳奏曰車戽則徒勞民力<lb/>
<pb n="KR2k0065_WYG_003-3a"/>
耕種則已失時何益于國上悟事遂寢<lb/>
　　　魏文靖公重修捍海塘記<lb/>
浙江按察使陳公璇述其同寅僉憲陳公永重修捍海<lb/>
塘之槩以書來屬予記之葢太海去海鹽城東一里許<lb/>
而洪濤巨浪晝夜舂撞古有塘岸專以捍禦潮汐其保<lb/>
障軍民之功不止海鹽一邑而浙西諸郡皆賴之其利<lb/>
豈淺鮮哉永樂初塘壞有司以聞上遣通政使趙公居<lb/>
任董蘇松嘉湖數郡軍民修築僅完宣徳中巡撫侍<lb/>
<pb n="KR2k0065_WYG_003-3b"/>
郎周公忱復俾民于塘裏增土五丈仍令嘉興府差夫<lb/>
七百人分方守候遇坍即修歲以為常正統九年秋風<lb/>
潮大作塘復衝決水溢四境傷民禾稼及郡縣倉糧知<lb/>
府黄懋復請于朝下布按二司相勘於塘裏重築新塘<lb/>
用銀且四十萬因令所屬有罪人納贖以充費景泰五<lb/>
年夏四月僉憲公實領其事乃因塘故址外砌大石内<lb/>
實瓦礫勞來工役曲盡恩意於是人爭效力費省而功<lb/>
倍塘之廣十有二丈髙一丈八尺真足以障怒濤而捍<lb/>
<pb n="KR2k0065_WYG_003-4a"/>
居民然予惟賢智之士為民興利除害不患其難成患<lb/>
其易壞蓋繼之者無其人則已成之功未有不墮廢者<lb/>
也此憲使公汲汲欲紀僉憲公之績之本意後之為藩<lb/>
臬為郡縣者嗣其功而時葺之則海隅蒼生豈復墊溺<lb/>
之憂乎是為記<lb/>
　　　錢文通公浚松江蒲匯塘記<lb/>
書云三江既入震澤底定然水至吾松則又分二道而<lb/>
入海蓋西北窪下則自太湖入澱山湖經吳松江以入<lb/>
<pb n="KR2k0065_WYG_003-4b"/>
海東北髙仰則受杭禾之水達黄浦以入海髙下既殊<lb/>
旱淫交病然旱惟東北受病其患小水則西北列郡無<lb/>
所歸洩其患大吳松江自勝國末湮塞迨今逾百年興<lb/>
言修浚非無其人然或沮於浮議或怵於鉅費因循歲<lb/>
月卒莫能舉稍遇淫雨即成一壑國賦虧而民艱食矣<lb/>
天順二年都憲崔公奉勑巡撫東南首詢水患以松為<lb/>
尤甚乃舉府判洪侯景德暨二縣尹楊昕李紋治之侯<lb/>
等相視以為江之故道雖浚必合莫若從新地鑿之力<lb/>
<pb n="KR2k0065_WYG_003-5a"/>
易為而功不壞起自大盈浦東至吳松江巡司計二萬<lb/>
二千丈又自新涇西南至蒲匯塘入江計四千丈濶皆<lb/>
一十四丈深皆二丈而低鄉之潦可洩東北則自曹家<lb/>
河平地鑿及新塲計三萬餘丈深濶皆與江同又自華<lb/>
涇塘六磊塘嬰竇湖烏泥涇入浦而髙鄉之旱亦免大<lb/>
小聫絡無不通貫噫亦勤矣哉用工總三萬五千餘沿<lb/>
江耆耄相與鼓舞而言曰兹江之湮為吾民病久矣曩<lb/>
時字人者雖㢘得利害而訖無成功寧知物有通否必<lb/>
<pb n="KR2k0065_WYG_003-5b"/>
待其人耶是舉也程工而授計口而食民雖勞而不怨<lb/>
則圗本垂永之計熟愈於此哉溥松人也且職史事故<lb/>
請書之<lb/>
　　　何布政宜水利䇿畧<lb/>
竊惟水利乃民事之最大者有志於養民者必先究心<lb/>
於此也夫天地以生物為心天之意寧不欲雨暘時若<lb/>
以成百榖以養萬民然而氣運不齊不能無水旱之災<lb/>
是以人猶有所憾也食天禄而亮天工者誠能於水利<lb/>
<pb n="KR2k0065_WYG_003-6a"/>
而盡心焉使旱澇有備百榖用成則人自無憾於天地<lb/>
矣斯非易所謂裁成天地之道輔相天地之宜中庸<lb/>
所謂贊天地之化育者哉葢水利興修則不必散府庫<lb/>
之財而民自受莫大之惠不惟當時之民受惠而後世<lb/>
之民亦無不受其惠也若水利非民事之大則孔子之<lb/>
於神禹何獨以盡力溝洫而贊之乎吾每巡行兩浙聞<lb/>
有知水利者未嘗不從容延訪葢已得其大槩但其<lb/>
中有宜於此而不宜於彼宜於彼而不宜於此者又在<lb/>
<pb n="KR2k0065_WYG_003-6b"/>
乎斟酌而行之也一修築圍岸苦於無土若圍外河水<lb/>
淺狹即將外河車乾取土若外河深濶則將圍内溝洫<lb/>
車乾取土是皆一舉兩得之術也一凡圍内有徑塍者<lb/>
遇澇易於車戽是以常年有收其無徑塍者遇澇難<lb/>
於車戽是以常年無收宜諭令田户凡大圍有田三四<lb/>
百畝者須築徑塍一條五六百畝者須築徑塍二條七<lb/>
八百畝以上者皆如數增築可也一圍岸四畔或土脈<lb/>
虚浮外水滲入晝雖車乾夜復漲溢者宜於岸塍中心<lb/>
<pb n="KR2k0065_WYG_003-7a"/>
開掘一槽深及外河之底隨䈒河泥填及一半俟其稍<lb/>
乾用杵築令堅實又復䈒泥築滿則水無自而入矣又<lb/>
有圍岸因鰍鱓窟穴或樹根朽爛遂成漏洞者亦依前<lb/>
法築之若田中有泉水為害者可用磚灰圍砌泉口如<lb/>
井欄樣則泉不能漫散矣又法将泉口掘作深坎用大<lb/>
缸覆之却以江土圍築缸上而泉亦不能出矣一髙田<lb/>
去河遼逺無水可車者須於田内計畝開塘如田一畝<lb/>
開塘一分有田二畝開塘二分其三畝四畝以上各宜<lb/>
<pb n="KR2k0065_WYG_003-7b"/>
依數開之庶可防旱或有愚民吝惜不肯将田開塘者<lb/>
可以善言諭之曰爾有田二畝若将二分開塘則彼一<lb/>
畝八分更不憂旱年年有收是所費者小而所利者大<lb/>
若惜此二分之田不以開塘則彼二畝旱即無收是所<lb/>
惜者小而所害者大古人寧捐膏腴之産而廣溝洫之<lb/>
制者為此故也以此善言諭之彼豈不樂從乎一開浚<lb/>
溝渠修築圍岸所以為民也或有頑民惰農餙為巧詞<lb/>
告稱頻年水旱田禾無收米價方貴民食缺乏民困未<lb/>
<pb n="KR2k0065_WYG_003-8a"/>
蘇不能用工乞待年榖頗登米價頗賤民食頗足民困<lb/>
頗蘇之時為之者可以善言諭之曰正為頻年水旱是<lb/>
以開浚修築以防旱澇使田禾由此而得收米價由此<lb/>
而得賤民食由此而得足民困由此而得蘇況古人有<lb/>
言不一勞者不久逸不暫費者不永寧今若又不興<lb/>
修水利則田禾何由而收米價何由而賤民食何由而<lb/>
足民困何由而蘇譬如有一貧民無他產業止是與人<lb/>
傭工求取錢米度日偶然一日不能傭工不曾求得錢<lb/>
<pb n="KR2k0065_WYG_003-8b"/>
米已是饑餓一日若明日忍饑急去傭工則明日便有<lb/>
錢米便可得食若因今日饑餓不去勉彊傭工則明日<lb/>
又是忍饑終無錢米可用饑過數日必死以此善言諭<lb/>
之彼豈不樂從乎<lb/>
　　　葉給事廷縉請賑饑治水奏<lb/>
臣竊惟直隷之蘇松常浙江之杭嘉湖約其土地雖無<lb/>
一省之多計其賦稅實當天下之半況他郡所輸猶多<lb/>
雜賦六郡所出純為粳□郊廟之粢盛在此内府之珍<lb/>
<pb n="KR2k0065_WYG_003-9a"/>
膳在此百僚之俸給六軍之糧餉亦在此至於京師士<lb/>
庶以億萬計亦皆待飽於給餉之餘是六郡之賦稅誠<lb/>
國家之基本生民之命脈不可一日而不經理也若水<lb/>
道不通為六郡農田之害所係亦重矣司國計而任民<lb/>
牧者豈可不加之意乎蓋天目諸山之水瀦為太湖而<lb/>
六郡環乎其外太湖之水又由江河以入於海聞昔人<lb/>
於溧陽則為堰壩以遏其衝於常州則穿港瀆以分其<lb/>
勢於蘇松則開江河以導其流惟是入海之處潮汐往<lb/>
<pb n="KR2k0065_WYG_003-9b"/>
來易於湮塞故前代或置開江之卒或設撩淺之夫以<lb/>
時浚治僅免水患歴歲既久其法廢弛遂致諸湖巨浸<lb/>
壅遏於中江河故道淤漲於外土民利其膏腴或堰而<lb/>
為田或築而為圃上源之來者不衰而下流之去者日<lb/>
滯是以川澤浸淫經冬不涸圍田沮洳終歲不乾加以<lb/>
夏秋淫雨浹旬山水横發渰沒田疇漂淪廬舍固其所<lb/>
也方𢎞治四年一澇如人初病猶之可也迨五年復澇<lb/>
如病再發已難支持幸而六年頗收稍得蘇昔而今歲<lb/>
<pb n="KR2k0065_WYG_003-10a"/>
大水視昔尤甚六郡人民困苦流離不可勝言如病發<lb/>
於羸憊之餘若不多方救藥則災害何自而弭財賦何<lb/>
自而出民何以為民國何以為國乎即今撫按等官相<lb/>
繼論奏伏望聖明以天地為心以民命為急思糧儲為<lb/>
國家之大用水患為東南之大患於廷臣之中選差有<lb/>
才力通曉水利者一二員授以節鉞重其委任即日前<lb/>
去㑹同撫按官講求民瘼設法賑恤軍需之可停者停<lb/>
之逋負之可蠲者蠲之俟民心稍定民困稍蘇然後指<lb/>
<pb n="KR2k0065_WYG_003-10b"/>
定地方分投相視詢訪故老尋求遺迹何地為山水入<lb/>
湖之衝何港為太湖入海之道自源徂流一一按究然<lb/>
後相與度其經費量其事期大加浚治務使下流得以<lb/>
宣洩而上源不致泛溢可也然當此饑歉之際欲興大<lb/>
役若非任事者處之得其道則民力不堪不能不重困<lb/>
也臣生長其地目擊其患又叨居言職不敢𨼆默用是<lb/>
敷布心腹陳其利害如此至若水道之曲折工費之多<lb/>
寡事期之久近則不敢以遙度也伏惟陛下俯垂睿覽<lb/>
<pb n="KR2k0065_WYG_003-11a"/>
即賜施行幸甚幸甚<lb/>
　　　錢修撰與謙上海縣捍患隄記<lb/>
吳故多水患而近時尤數且甚命吏居民荐罹沓戹相<lb/>
顧錯愕罔測厥儗加之撫者資及按者期至俟陟計滿<lb/>
莫懷永圖是以溝壑填枕而上不惜下亦知其無所於<lb/>
倚而甘心焉良可悼也惟我皇上宵旰兢惕畏災憫農<lb/>
暨一二同德胥戚之臣軫念及此而撫臣是擇爰得新<lb/>
昌何公世光以右副都御史來廣儲博貸戒防飭浚如<lb/>
<pb n="KR2k0065_WYG_003-11b"/>
恐不及於是吾民始有生意而爭來言利弊矣時則有<lb/>
若鄞進士董君啟之出尹上海承公之意進父老諏厥<lb/>
便得策獻之其言曰邑分東西鄉髙下逈絶東抵海障<lb/>
類髙亢患旱利于浚西跨五湖鍾震澤下流類卑窪患<lb/>
澇利于防故嘗有浚防之令矣役弗鈞而力偷規弗定<lb/>
而文觀患自若也兹浚則擇其人嚴其戒而已而防為<lb/>
艱請以民之義孚力贍者督其役且以履畝計防程其<lb/>
工而分督之地濶而防遠者多為之畛以析之以拒漫<lb/>
<pb n="KR2k0065_WYG_003-12a"/>
延使食其地者各效其力而無勞于官役于官者官食<lb/>
之而食之所出處之以權於廩藏無損也又曰農罔穫<lb/>
冬愈隙矣毋俟春溢弗及也且因而食之有助歛不給<lb/>
之義焉何公聞而賢之詳授以區畫之方埤闕之計勸<lb/>
懲之典而聽其行且令曰凡吏吳者式是規浙臬僉事<lb/>
雷公元芳以其職與聞乎是亦偉而許之君於是奉令<lb/>
惟謹躬率其僚馮丞以下相利庀材如其䇿築之應期<lb/>
而成延袤凡百餘里凡其崇視凶歲漫迹加尺者三葢<lb/>
<pb n="KR2k0065_WYG_003-12b"/>
丈有二尺也凡其廣加崇尺者三而其閷三分去一葢<lb/>
防制也其側植楊插茭以䕶之凡其障而築之也析竹<lb/>
織蘆而匝之以幹凡其材悉出於官凡奪田益隄而妨<lb/>
于藝者官計其地而鈞其賦于其疆之人而東之浚者<lb/>
不與焉既而有以患聞者上乃命工部侍郎徐公原一<lb/>
率厥屬主事祝君惟貞大舉浚防而何公以下至於<lb/>
董者皆與之君子謂是役也先國之謀而上合焉預民<lb/>
之患而下樂焉創于一邑而四國則焉成于羣議而若<lb/>
<pb n="KR2k0065_WYG_003-13a"/>
出一人焉惟患之捍而饑則賑焉不可泯也乃碑于其<lb/>
地曰撫都御史何公以上海董君隄于是是為𢎞治甲<lb/>
寅十二月朔日也<lb/>
　　　徐尚書治水奏<lb/>
臣等竊惟東南地勢低下水患自古有之永樂初元水<lb/>
復漲溢太宗文皇帝命户部尚書夏原吉大加疏治方<lb/>
得止息逮今九十餘年各處港浦仍復湮塞為患滋甚<lb/>
仰惟皇上軫念地方命臣等㑹同修浚葢將拯墊溺之<lb/>
<pb n="KR2k0065_WYG_003-13b"/>
民於袵席之上化魚鼈之區為稻粱之域臣等敢不罄<lb/>
竭駑鈍以圗仰副聖意用是夙夜不遑寧處相度施工<lb/>
竊見嘉湖常鎮水之上流蘇松水之下流上流不浚無<lb/>
以開其源下流不浚無以導其歸於是督同委官人等<lb/>
將蘇州府吳江長橋一帶茭蘆之地疏浚深濶導引太<lb/>
湖之水散入澱山陽城昆承等湖又開吳松江幷大石<lb/>
趙屯等浦洩澱山湖水由吳松江以達於海開白茅港<lb/>
并白魚洪鮎魚口等處洩昆承湖水以注于江又開七<lb/>
<pb n="KR2k0065_WYG_003-14a"/>
浦鹽鐵等塘洩陽城湖水以達於海下流疏通不復壅<lb/>
塞開湖州之漊涇洩天目諸山之水自西南入于太湖<lb/>
開常州之百瀆洩荆溪之水自西北入于太湖又開各<lb/>
斗門以洩運河之水由江陰以入江上流疏通不復湮<lb/>
滯自𢎞治七年十一月十七日興工至八年二月十五<lb/>
日工畢幸而一向天氣晴和人無疫癘凡百衆庶爭先<lb/>
效勞即今水患消弭人無墊溺之憂田有豐稔之望列<lb/>
郡士民莫不慶抃是非臣等之能皆皇上盛德大福廣<lb/>
<pb n="KR2k0065_WYG_003-14b"/>
被東南之所致也今將修浚過港瀆畫圖貼說謹具奏<lb/>
聞<lb/>
　　　楊主事君謙治水紀績碑文<lb/>
上臨御之七年為𢎞治甲寅乃眷南顧以兹吳浙之間<lb/>
數被水患黎民阻饑思大拯救之爰采廷議特命工部<lb/>
左侍郎徐公㑹同巡撫都御史何公經畧其事浚築惟<lb/>
便而以其屬員外郎祝君惟貞從行贊畫公深惟大江<lb/>
之南自鎮徂杭膏腴千里而震澤瀦聚其間西納東吐<lb/>
<pb n="KR2k0065_WYG_003-15a"/>
本利非害自壅遏不導故胸腹受病肆為災沴然水有<lb/>
上下治亦宜鈞乃率司府僚吏周巡列郡討源求委盡<lb/>
得其利害曲折公乃與巡撫公度地計工當用人二十<lb/>
萬乃足事因創差夫之法一甲三人而以其餘為資給<lb/>
又别給米人一石先食後役措畫孔艱凡在守令無不<lb/>
相率視效罔敢逸怠以是年十一月經始嚴神享肅官<lb/>
箴而後即工惟蘇之松陵為震澤喉襟而吳松七浦白<lb/>
茅則奔海之大道利博而治最急者也乃令張通判旻<lb/>
<pb n="KR2k0065_WYG_003-15b"/>
先以萬六千人之長橋疏其竇八十有五又於其外薙<lb/>
荻去澱凡千畝決為通波隨流北折而東又以萬五千<lb/>
人開七浦四十里及鹽鐵尤涇各十餘里又以人八萬<lb/>
開白茅六十里其上曰鮎魚口者湖流之出是凡四渠<lb/>
為新開河為龍潭洪為白魚洪為落星港盡皆疏之<lb/>
悉徹海焉自昔以吳松灧沙浮盪不可治公按而視之<lb/>
曰此正三江要道水下最捷何可已也其地隸松乃以<lb/>
郝通判希賢率人四萬五千開其下流凡七十里以<lb/>
<pb n="KR2k0065_WYG_003-16a"/>
復江之舊常州之境惟是宜興百瀆及江陰入江諸港<lb/>
歲久湮塞乃以姚通判文灝開瀆五十放之太湖又開<lb/>
港三導運河入江用人亦五萬而吾蘇守史侯公鑒獨<lb/>
以勤勩為諸郡先而松守陳遜之常守華廷佐咸殫心<lb/>
力以相其事公又以諸漊不通則苕霅之水不得入于<lb/>
太湖通而不為之隄則水乘風泛溢為其傍災其地浙<lb/>
也則以周大叅公瑞發人二萬開漊七十有二作石隄<lb/>
七十里以利湖州又浚西湖利杭又作石隄三十里利<lb/>
<pb n="KR2k0065_WYG_003-16b"/>
嘉興葢上源下流鈞修並治水以大通而員外郎祗敬<lb/>
公命日無寧居與雷僉憲元芳往來提調兼督防田之<lb/>
事責成尤篤浚治之外岸益高厚大凡是役以丞簿稽<lb/>
工以義民部夫所至頓次舍置井竈時止作薪芻並給<lb/>
醫藥有備民用是不困而皇上聖德格天一霽經時人<lb/>
以和適無沾塗櫛冒之苦役不百日而成六郡人士莫<lb/>
不胥慶以為上恩洪大思粒食兹土遂以公來建是丕<lb/>
績恵延無窮歴觀前代致力於斯者非不甚衆然言浮<lb/>
<pb n="KR2k0065_WYG_003-17a"/>
於實或以近效自畫迄無逺謨惟國朝永樂中一治垂<lb/>
利葢八十載然考之郡記其時授地調役亦未有若今<lb/>
日之大者則稔歲之臻有不加於前乎哉惟公忠貞博<lb/>
大御之以整暇是以動用大衆終始晏然所謂社稷大<lb/>
臣臨事決議愈大而愈靖者公其有焉工之畢當作之<lb/>
明年二月雖成未驗既而大雨兼旬水驟長驟縮流若<lb/>
箭駛雨與昔同而利病懸異然後人之信且喜滋甚卓<lb/>
哉巍乎垂宇宙誇古今斯實一代之偉烈不可尚已<lb/>
<pb n="KR2k0065_WYG_003-17b"/>
　　　舉人秦慶請設淘河夫奏<lb/>
臣惟國家財賦多出於東南而東南財賦盡出於水利<lb/>
方今時務莫要於此不可以為緩而忽之也近年以來<lb/>
列郡數被水災民不聊生推原其故皆由於太湖之溢<lb/>
而太湖之所以溢則由於三江衆浦之失其道耳𢎞治<lb/>
七年巡撫都御史何鑑具以上聞既而給事中葉紳巡<lb/>
按御史劉廷瓚相繼論列伏蒙皇上軫念地方特命工<lb/>
部侍郎徐貫來總水事凡通湖達海隘口支川無不疏<lb/>
<pb n="KR2k0065_WYG_003-18a"/>
治自七年冬至八年春不數月而成功一時水患十去<lb/>
八九列郡人民仰荷皇上再造之恩如天地之難名也<lb/>
然臣以為疏導之利雖已𢎞於一時而經制之宜猶未<lb/>
及於永久惟昔之善治水者每於平成之後必立宣防<lb/>
之法如近代撩淺開江等卒亦皆制置有定浚治有常<lb/>
是以當時利興而害去國富而民安臣以為今當畧倣<lb/>
前制思患預防乞勑該部轉行巡撫及水利官督率府<lb/>
縣治農官徧詣三江各浦地方相視要害講求便宜用<lb/>
<pb n="KR2k0065_WYG_003-18b"/>
其土著之民專習搜淘之事免其别差著為定令仍須<lb/>
往來勸督驗其功程以行賞罰務使水道不復壅遏而<lb/>
旱澇不能為災可也經久之宜莫善於此伏望皇上矜<lb/>
其愚而垂仁采納焉臣不勝激切願望之至<lb/>
　　　松學生金藻三江水學<lb/>
禹貢曰三江既入震澤底定又曰九川滌源九澤既陂<lb/>
今東江已塞而松江復微是川源無滌也太湖泛濫隄<lb/>
防不修是澤無陂障也惟其無陂所以靡定惟其無滌<lb/>
<pb n="KR2k0065_WYG_003-19a"/>
所以靡入東風則西決西風則東潰一雨連旬數月如<lb/>
海此頻年水患所以不可救治者良由備之不預慮之<lb/>
不周託之不重而任之不久也孔子稱禹盡力乎溝洫<lb/>
孟子稱禹以四海為壑愚以為禹貢之法孔孟之言<lb/>
萬世所當順守而不可忽者也治水君子順此而行之<lb/>
則有無窮之利忽此而不行則有無窮之害順之之道<lb/>
有六曰探本源也順形勢也正綱領也循次序也鈞財<lb/>
力也勤省視也所以行之之要在任得其人而已矣任<lb/>
<pb n="KR2k0065_WYG_003-19b"/>
得人而六事不舉者未之有也六事舉矣水不為利而<lb/>
為害者亦未之有也所謂任得人者治水救民莫大之<lb/>
事況國家財賦多出東南伏聞堯舜治水必委之於神<lb/>
禹而輔之以伯益故能地平天成萬世永賴洪惟我太<lb/>
祖高皇帝設立府縣司牧區圖糧里所以重農事也太<lb/>
宗文皇帝專任户部尚書夏公總督江南水利數十年<lb/>
來民䝉其澤但當時任之不久而繼之無人所以其功<lb/>
不全其利不逺今之治水總之以僉憲而已凡百舉動<lb/>
<pb n="KR2k0065_WYG_003-20a"/>
不得自為事功難成愚以為若欲水患消除必遵祖宗<lb/>
之法專任大臣而輔之以所屬責成守令而催辦於糧<lb/>
里不宜泛遣他官而墮失厚利添設耆塘而擾害良民<lb/>
也是故有敬德有實學有髙識有逺慮有仁慈有剛果<lb/>
不恃一已之聰明而採納天下之公論不恤一已之勞<lb/>
逸而體悉萬夫之凍餒斯可以膺大任而成大功也所<lb/>
謂勤省視者伏聞神禹治水十三年居外三過其門而<lb/>
不入後世君子乃欲不出郊原而求其刑賞當水利修<lb/>
<pb n="KR2k0065_WYG_003-20b"/>
自生民以來未有能濟者也是故有亷能不省視與無<lb/>
㢘能同省視不賞罰與不省視同賞罰不繼續與不賞<lb/>
罰同省視之時與民約信某日到某鄉某月到某縣三<lb/>
月一周一年三徧非大寒暑不休息非大風雨不更期<lb/>
大約省視一年二年圍岸可成三年四年溝洫可深五<lb/>
年六年浦瀆可通七年八年三江可入至於九年閘竇<lb/>
可完石隄可備一圖水利省視在里長一區水利省視<lb/>
在糧長治農縣丞則省視一縣治農通判則省視一府<lb/>
<pb n="KR2k0065_WYG_003-21a"/>
而守令則兼之也提七郡之綱而以水功分數為殿最<lb/>
者大臣也叅贊乎上綱紀乎下者大臣之佐也若夫相<lb/>
與調劑以成其事者巡撫也相與糾舉以正其法者巡<lb/>
按也如此而水利不興菽粟不如水火者吾未之信也<lb/>
顧君子省視何如耳所謂鈞財力者財不鈞則無食無<lb/>
食則多怨力不鈞則無功無功則徒費愚謂圍岸溝洫<lb/>
田户存者不須起倩隨其田旁而責其户以自修之一<lb/>
尺一步皆有歸著今之修圍者不令自為須要起倩彊<lb/>
<pb n="KR2k0065_WYG_003-21b"/>
者不服役弱者不得休其弊甚多不可附說往年開河<lb/>
每里起夫二三十里傷於太多在家人户又無所助雖<lb/>
或有之亦是弱者官府給糧不過數斗倉廩有限其能<lb/>
再乎愚謂總是民財何須勞擾為今之計莫若每甲朋<lb/>
出長夫一名三時治水一冬休養其餘九户分為九等<lb/>
每月一户貼錢三百六十文十夫一舟往來宿食百夫<lb/>
十舟千夫百舟自正月發運已畢水工方興至十月開<lb/>
倉納糧水工又止千夫修一處萬夫修十處各自立功<lb/>
<pb n="KR2k0065_WYG_003-22a"/>
以慿賞罰惟是石隄閘竇或憂浩廢欲乞朝廷暫將七<lb/>
郡魚課船課竹木雜課量停起解留充水用待至功成<lb/>
之後悉依原議庶幾不以積習害機宜不以近利墮永<lb/>
制而萬年之功成矣所謂循次序者事有緩急功有難<lb/>
易知所先後水利修矣昔人以開江置閘圍岸為東南<lb/>
第一義又以河道田圍二事可兼修而不可偏廢此皆<lb/>
確論但惜其失先後之序故後人祖之者率多以開江<lb/>
為急而圍岸溝洫漫不之省是以用力多而成功少積<lb/>
<pb n="KR2k0065_WYG_003-22b"/>
習久而曲論生愚以為江固當開閘固當置圍岸溝洫<lb/>
則在開江置閘之先而圍岸又當先於溝洫也修圍之<lb/>
法水漲則專增其裏土不狼籍水涸則兼築其外岸方<lb/>
堅固圍大者其中須畫界岸但今低鄉圍岸蕩無根基<lb/>
須得樁笆方可修築若乃震澤諸湖須用石隄如髙郵<lb/>
三湖可也髙郵三湖資其行舟以運糧震澤諸湖資其<lb/>
灌田以出糧皆宜專任大臣經理其事而不惜所費況<lb/>
江南運河亦資震澤諸湖之利豈可獨留心於彼而不<lb/>
<pb n="KR2k0065_WYG_003-23a"/>
加意於此乎開溝無他法惟在深廣而已開河之法疾<lb/>
流搔乘緩流撈剪汚泥盤弔平陸開挑開江之法與開<lb/>
河同但各處包帶積荒田土與夫沙塗水蕩却用長夫<lb/>
開以溝洫畫以疆界墾闢成田召人耕種抵足原租餘<lb/>
充閘費待至開江之時遇有所損之處即以此償之如<lb/>
此則上不煩官下不損民中不害事而横議息矣老農<lb/>
云種田先做岸種地先做溝此二句切中今時之病葢<lb/>
髙鄉不收無溝故也低鄉不收無岸故也至若池塘又<lb/>
<pb n="KR2k0065_WYG_003-23b"/>
髙鄉急務大約有田一頃開塘十畝可以蓄水而防旱<lb/>
矣所謂探本源者天下之事有利有害莫不皆有本源<lb/>
也利於民者則當厚其本深其源害於民者則當拔其<lb/>
本塞其源況水之利害財貨之盈縮生民之休戚國家<lb/>
之安危係焉尤當深探其本而窮究其源者也竊見𢎞<lb/>
治五年江南久雨湖泖相連風濤洶湧民居漂蕩迨及<lb/>
六年乖氣流行疫癘大作至於七年宿水連春夏雨過<lb/>
時菜麥禾苗極目沈淪饑民逃竄絶野蕭條凡此災害<lb/>
<pb n="KR2k0065_WYG_003-24a"/>
雖曰氣運之常亦人事不修之故今欲救其已然之災<lb/>
不若因之以救未然之災除一二年之害不若因之以<lb/>
除千百年之害救已然一二年之災倉廩府庫是也救<lb/>
未然千百年之災江湖田野是也江湖浚治然後田野<lb/>
開闢田野開闢然後百榖豐登倉廪盈溢盜賊可息獄<lb/>
訟可簡教化可興禮樂可作尚何災害之足憂哉荀卿<lb/>
曰田野者財之本也倉廩者財之末也事業者貨之源<lb/>
也府庫者貨之流也孟子曰無政事則財用不足程子<lb/>
<pb n="KR2k0065_WYG_003-24b"/>
曰五事内也謹而明之六府外也時而治之朱子曰順<lb/>
五行修五事財之本也治水君子明而至於肅乂哲謀<lb/>
聖則修矣治而至於時雨時暘時燠時寒時風則順<lb/>
矣五事修矣五行順矣於是相克而生百榖生榖而成<lb/>
六府六府而資三事而成九功九功叙九叙歌此禮樂<lb/>
所由興也是故修隄防以救澇土克水也修江湖以救<lb/>
旱水克火也修爐治以為耜火克金也修斧斤以為耒<lb/>
金克木也修耘耨以生榖木克土也夫五行之序不同<lb/>
<pb n="KR2k0065_WYG_003-25a"/>
而所同者水為先也是天下萬物無有先於水者也先<lb/>
於水者兩儀也兩儀之所先太極也譬則太極祖也兩<lb/>
儀父母也五行五子也水長子也欲幹父母之蠱固在<lb/>
乎子而長子尤其所重也夫五行以水為先猶五事以<lb/>
貌為先治水君子恭敬以修其貌咨訪以修其言巡省<lb/>
以修其視採擇以修其聽備慮以修其思以合五行以<lb/>
叙九功以慰萬民之所望以副聖天子之所託庶幾端<lb/>
本澄源而君子所當留心者歟<lb/>
<pb n="KR2k0065_WYG_003-25b"/>
　　　三江水學或問上<lb/>
或問三江既入震澤底定此禹貢揚州治水之法予既<lb/>
掲之以為一篇之綱領者當矣而又引九川滌源九澤<lb/>
既陂何也曰三江流水也滌源流水之所以入也震澤<lb/>
止水也既陂止水之所以定也使禹貢無此二句總結於<lb/>
後將謂三江既入震澤自然底定矣自漢以來治經者<lb/>
多忽此惟蔡氏得紫陽夫子之傳故其言曰九州之<lb/>
川浚滌泉源而無壅遏九州之澤已有陂障而無決潰<lb/>
<pb n="KR2k0065_WYG_003-26a"/>
治水君子篤信而深思之則諸澤陂障自有不可得而<lb/>
已者曰三時治水一冬休養與論語使民以時孟子不<lb/>
違農時不同何也曰斷不可泥至冬乃役之說以陷於<lb/>
死亡也盖至冬乃役如上入執宫功之類非若水利<lb/>
乃野外工役不可以冬月為之也詩云蟋蟀在堂役車<lb/>
其休又曰塞向墐户入此室處又曰三之日于耜四之<lb/>
日舉趾書於仲春曰平秩東作於仲冬曰厥民隩葢三<lb/>
時勤苦一時休養今古之通誼也曰近日開河亦是冬<lb/>
<pb n="KR2k0065_WYG_003-26b"/>
月如何亦成曰幸得一冬晴暖所以不見甚傷然終不<lb/>
可為法葢嘉定人夫亦多死者曰開河必動大衆如何<lb/>
保得不死曰程子開河他人管者多死程子管者不死<lb/>
一人只是處置得宜耳曰役夫衆多如之何可以全其<lb/>
生也曰冬月不役是求生之一路也老弱不用是求生<lb/>
之一路也衣食温飽是求生之一路也痛革暴虐是求<lb/>
生之一路也有疾即與之藥而發回是求生之一路也<lb/>
船舍近便足蔽風雨是求生之一路也如此求生而猶<lb/>
<pb n="KR2k0065_WYG_003-27a"/>
不免於死是誠當死者也然亦不可不為之祭埋而厚<lb/>
恤其家也曰常年治水不亦勞乎曰春秋常事不書凡<lb/>
用民力無不書者所以重民力也合義不合義必書得<lb/>
時不得時必書惟修泮宫不書立閟宫不書修阡陌不<lb/>
書浚溝洫不書二百四十二年無一筆豈皆不用民力<lb/>
於疆畎哉誠以四事如飲食然不可一日而闕者也聖<lb/>
人之教萬世至矣曰春秋有浚洙之文何也曰洙魯北<lb/>
水名莊公畏齊來伐故浚以防之非為農民興水利也<lb/>
<pb n="KR2k0065_WYG_003-27b"/>
　　　三江水學或問下<lb/>
明日客復來曰九川滌源九澤既陂言九州之川澤也<lb/>
子之引之却是專言揚州可乎野人曰既言九州則揚<lb/>
州在其中矣客曰不用耆塘可也又用糧里可乎野人<lb/>
曰糧里舊所置也耆塘今所增也不足而增可也既足<lb/>
而增可乎所謂十羊九牧者也客曰上得其人則雖用<lb/>
耆塘亦不害野人曰與其上得人而下不得人孰與其<lb/>
上下皆得人乎客曰府縣下鄉省視得無擾民如栁子<lb/>
<pb n="KR2k0065_WYG_003-28a"/>
之論乎野人曰先之勞之聖人之言也勸課農桑守令<lb/>
之責也星言夙駕說于桑田公侯之事也循行國邑周<lb/>
視原野司空之職也何有聽民自為而坐食者乎栁子<lb/>
之論為擾民者發之過也客曰隨其田旁自修溝岸不<lb/>
若計其田畝鈞其工程為善葢田有長倚涇者有横出<lb/>
涇者有不出涇者用子之法則長倚涇者用工太多横<lb/>
出涇者用工太少不出涇者無工可為豈得為鈞乎野<lb/>
人曰舊時鄙見亦如此然鈞則鈞矣終是甲治乙田丁<lb/>
<pb n="KR2k0065_WYG_003-28b"/>
修丙岸非惟不肯盡心抑且無慿賞罰思之十年始遇<lb/>
有識乃上海陸宗愷却與華亭曹憲副定菴之意正同<lb/>
葢不出涇之田澇則不得洩旱則不得溉糞則難於入<lb/>
歛則難於出凡有此田者多是貧難下户當優恤者也<lb/>
若其横出涇者與長倚涇者旱則易於溉澇則易於洩<lb/>
糞則便於入歛則便於出有此田者多是殷實有力者<lb/>
也故定為此法允愜輿情使貧乏者既得以安生而有<lb/>
力者又無計以偷閑堅固浚滌者既得以䝉賞而淤淺<lb/>
<pb n="KR2k0065_WYG_003-29a"/>
疎脆者又無計以逃罪愚所謂一尺一步皆有歸著一<lb/>
賞一罰皆得其當者誠非臆度之言也客曰低鄉無土<lb/>
如何修岸野人曰此則須用載土撈泥且如商賈從長<lb/>
沙販米經年累月涉歴風濤只是欲得米故不辭艱苦<lb/>
今在平河載土近處撈泥得一船即是一船之米得萬<lb/>
船即是萬船之米但寄之於田歲歲取之無窮也人患<lb/>
不載不撈耳客曰天下本無事庸人自擾之野人曰四<lb/>
年渰沒萬姓漂流尚謂之無事乎且愚見不過遵祖宗<lb/>
<pb n="KR2k0065_WYG_003-29b"/>
之法守聖賢之規修隄防浚溝洫滌川原而已何擾之<lb/>
有客曰探本源只當云探水之本源如何說得到五事<lb/>
上野人曰三江之水原自太湖太湖之水原自諸山諸<lb/>
山之水原自天雨天雨原自地氣地氣原自人心人心<lb/>
善則五事修五事修則五行順五行順則五氣和五氣<lb/>
和則五休徵應反此則五咎徵應矣故曰天未始不為<lb/>
人人未始不為天也<lb/>
　浙西水利書卷下<lb/>
</p>
<p>
</p>
  </div>
</body>
</text>
</TEI>
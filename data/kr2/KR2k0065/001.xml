<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浙西水利書卷上</head>
    <p>
<pb n="KR2k0065_WYG_001-1a"/>
欽定四庫全書<lb/>
　浙西水利書卷上　　　　明　姚文灝　撰<lb/>
　　宋書<lb/>
　　　范文正公上呂相并呈中丞諮目<lb/>
某再拜上僕射相公伏䝉回賜鈞翰又訪以疏導積水<lb/>
之事何巖廊之上而意及畎畝是伊尹恥一物不獲之<lb/>
心也天下幸甚某連蹇之人常欲省事及觀民患不忍<lb/>
自安去年姑蘇之水踰秋不退計司議之於上窮俗語<lb/>
<pb n="KR2k0065_WYG_001-1b"/>
之於下某為民之長豈敢曲沮焉然初未甚曉惑於羣<lb/>
說及按而視之究而思之則了然可照今得一二以陳<lb/>
焉願垂鈞造審而勿倦則浮議自破斯民之福也姑蘇<lb/>
四郊略平窊而為湖者十之二三西南之澤尤大謂之<lb/>
太湖納數郡之水湖東一派浚入于河謂之松江積雨<lb/>
之時湖溢而江壅横沒諸邑雖北壓揚子江而東抵巨<lb/>
浸河渠至多湮塞已久莫能分其勢矣惟松江退落漫<lb/>
流始下或一歲大水久而未耗來年暑雨復為沴焉人<lb/>
<pb n="KR2k0065_WYG_001-2a"/>
必荐饑可不經畫今疏導者不惟使東南入于松江<lb/>
又使東北入于揚子之於海也其利在此夫水之為物<lb/>
蓄而停之何為而不害決而流之何為而不利或曰江<lb/>
水已髙不納此流某謂不然江海所以為百谷王者以其<lb/>
善下耳豈獨不下於此耶江流若髙則必滔滔旁來豈<lb/>
復姑蘇之有乎矧今開畝之處下流不息亦明驗矣或<lb/>
曰日有潮來水安得下某謂不然大江長淮無不潮也<lb/>
來之時刻少而退之時刻多故大江長淮㑹天下之水<lb/>
<pb n="KR2k0065_WYG_001-2b"/>
畢能歸于海也或曰沙因潮至數年復塞豈人力之可<lb/>
支某謂不然新導之河必設諸閘常時扄之以禦來潮<lb/>
沙不能塞也每春理其閘外工減數倍矣旱歲亦扄之<lb/>
駐水溉田可救熯涸之災澇歲則啟之疏積水之患或<lb/>
謂開畝之役重勞民力某謂不然東南之田所植惟稻<lb/>
大水一至秋無他望災沴之後必有疾疫乘其羸十不<lb/>
救一謂之天災實由饑耳如能使民以時導達溝瀆保<lb/>
其稼穡俾百姓不饑而死曷為其勞哉民勤而生不猶<lb/>
<pb n="KR2k0065_WYG_001-3a"/>
愈於惰而死乎或謂力役之際大費軍食某謂不然姑<lb/>
蘇歲納苗米三十四萬斛官司之糴又不下數百萬斛<lb/>
去秋蠲放者三十萬官司之糴無復有焉如豐穰之歲<lb/>
春役萬人日食三升一月而罷用米九千石耳荒歉之<lb/>
歲日以五升召民為役因而賑濟一月而罷用米萬五<lb/>
千石耳量此之出較彼之入孰謂費軍食哉或謂陂澤<lb/>
之田動成𣺌瀰導川而無益也某謂不然吳中之田非<lb/>
水不植減之使淺則可播種非必決而涸之然後為功<lb/>
<pb n="KR2k0065_WYG_001-3b"/>
也昨開五河洩去積水今歲平和秋望七八積而未去<lb/>
者猶有二三未能播種復請增理數道以分其流使不<lb/>
停壅縱遇大水其去必速而無來歲之患矣又松江一<lb/>
曲號曰盤龍父老傳云出水尤利如總數道而開之災<lb/>
必大減蘇秀間有秋之半利已大矣畎澮之事職在郡<lb/>
縣不時開導刺史縣令之職也然今之世有所興作横<lb/>
議先至非朝廷主之則無功而有毁守土之人恐無建<lb/>
事之意矣蘇常湖秀膏腴千里國之倉庾也浙漕之<lb/>
<pb n="KR2k0065_WYG_001-4a"/>
任及數郡之守宜擇精心盡力之吏不可以尋常資格<lb/>
而授恐功利不至重為朝廷之憂且失東南之利也某<lb/>
已具此聞于相府仰惟中丞有憂天下之心為亦留意<lb/>
於此焉干冒威重卑情不任惶懼之至<lb/>
　　　丘直講至和塘記<lb/>
吳城東闉距崑山縣七十里俗謂之崑山塘北納陽城<lb/>
湖南吐松江由隄防之不立故風波相慿馳突廢民田<lb/>
田以瀦魚鼈其民病賦入之侵蟊相從以逋徙姦人緣<lb/>
<pb n="KR2k0065_WYG_001-4b"/>
之以邀刼行旅通鹽檟以自利吏莫能禁父老相傳自<lb/>
唐至今三百餘年欲有營作而弗克也有宋至道二年<lb/>
陳令公之守蘇嘗按行之邑人朱珏父子相繼論其事<lb/>
為州縣者亦繼經度之皆以横絶巨浸費用十數萬緡<lb/>
中議而沮皇祐中發運使許公建言蘇之田膏腴而地<lb/>
下常苦水患乞置官司以畎洩之請令舒州通判殿中<lb/>
丞王安石先相視焉朝廷從之王君既至從縣吏拏荒<lb/>
梗浮傾沮訊其鄉人盡得其利害度長繩短順其故道<lb/>
<pb n="KR2k0065_WYG_001-5a"/>
施之圗繪疏曰請議如許公朝廷未之行也至和初今<lb/>
太守呂公既下車問民所疾苦蓋有意於疏導矣明年<lb/>
與權為崑山主簿始陳五利一曰便州楫二曰闢田疇<lb/>
三曰復租賦四曰止賊盜五曰禁姦商其餘所濟非可<lb/>
以勝擬願約古制役民以興作經費寡而售效速若其<lb/>
不成請以身塞責既而令錢君復言之太守喜其謀之<lb/>
協從於是列而上聞其副以決於監司乃誡庸力經逺<lb/>
邇興屯舍宿餱薪既成以授有司郡相元君實總之粤<lb/>
<pb n="KR2k0065_WYG_001-5b"/>
十月甲午治役先設外防以遏其下流立横埭以限之<lb/>
乃自下流浚而決焉其始戒也猖風號霾迅雷以雨乃<lb/>
用牲于神至癸巳夜半雨息逮明休霽以卒其役人皆<lb/>
以為有相之者始計月餘蓋旬有九日而成深五尺廣<lb/>
六十尺用民力纔一十五萬六千工為橋五十二蒔榆<lb/>
栁五萬七千八百其貳河植茭蒲芙蕖稱是計其入以<lb/>
為修完料民之餘治小虞自嚴村至于鰻□瀼治新洋<lb/>
江自朱瀝至于清港治山塘自山南至于東浚諸涇六<lb/>
<pb n="KR2k0065_WYG_001-6a"/>
十四浦四十四塘六於是陽城諸湖若瀼皆道而及江<lb/>
田無洿瀦民不病涉矣是役也崑山治其東長洲治其<lb/>
西以俗名非便更之曰至和識年號也太守嘉其有成<lb/>
謂與權實區區於其間其言必詳命之為記<lb/>
　　　蘇文忠公進單鍔吳中水利書狀<lb/>
臣竊聞議者多謂吳中本江海太湖故地魚龍之宅而<lb/>
居民與水争尺寸以故常被水患蓋理之當然不可復<lb/>
以人力疏治是大不然臣到吳中二年雖為多雨亦未<lb/>
<pb n="KR2k0065_WYG_001-6b"/>
至過甚而蘇湖常三州皆大水害稼至十七八今年淫<lb/>
雨過常三州之水遂合為一太湖松江與海𣺌然無辨<lb/>
者蓋因二年不退之水非今年積雨所能獨致也父老<lb/>
皆言此患所從來未逺不過四五十年耳而近歲特甚<lb/>
蓋人事不修之積非特天時之罪也三吳之水瀦為太<lb/>
湖太湖之水溢為松江以入海海水日兩潮潮濁而江<lb/>
清潮水常欲淤塞江路而江水清駛隨輙滌去海口常<lb/>
通故吳中少水患昔蘇州以東官私舩舫皆以篙行無<lb/>
<pb n="KR2k0065_WYG_001-7a"/>
陸挽者古人非不知為挽路以松江入海太湖之咽喉<lb/>
不敢鯁塞故也自慶厯以來松江始大築挽路建長橋<lb/>
植千柱水中宜不甚礙而夏秋漲水之時橋上水常髙<lb/>
尺餘況數十里積石壅土築為挽路乎自長橋挽路之<lb/>
成公私漕運便之日葺不已而松江始艱噎不快江水<lb/>
不快軟緩而無力則海之泥沙隨潮而上日積不已故<lb/>
海口湮滅而呉中多水患近日議者但欲發民浚治海<lb/>
口而不知江水艱噎雖暫通快不過歲餘泥沙復積水<lb/>
<pb n="KR2k0065_WYG_001-7b"/>
患如故今欲治其本長橋挽路固不可去惟有鑿挽路<lb/>
於舊橋外别為千橋橋谼各二丈千橋之積為二千丈<lb/>
水道松江宜加迅駛然後官私出力以浚海口海口既<lb/>
浚而江水有力則泥沙不復積水患可以少衰臣之所<lb/>
聞大畧如此而未得其詳舊聞常州宜興縣進士單鍔<lb/>
有水學故召問之出著吳中水利書一卷且口陳其曲<lb/>
折則臣言止得十二三耳臣與知水者考論其書疑可<lb/>
施用謹繕冩一本進上伏望聖慈深念兩浙之富國用<lb/>
<pb n="KR2k0065_WYG_001-8a"/>
所恃歲漕都下米百五十萬石其他財賦供饋不可悉<lb/>
數而十年九澇公私凋弊深可愍惜乞下臣言與鍔書<lb/>
委本路監司躬親按行或差彊幹知水官吏考實其言<lb/>
圗上利害臣不勝區區謹録奏聞伏候勅㫖<lb/>
　　　吳中水利書<lb/>
切觀蘇常湖三州之水為患滋久較舊賦之入十常減<lb/>
其五六以日月指之則水為害於三州逾五十年矣朝<lb/>
廷屢責監司監司每督州縣又間出使者尋按舊迹使<lb/>
<pb n="KR2k0065_WYG_001-8b"/>
講明利害之原然而西州之官求東州之利目未嘗歴<lb/>
覽地形之高下耳未嘗講聞湍流之所從來州縣憚其<lb/>
經營百姓厭其出力鈞曰水之患天數也按行者駕輕<lb/>
舟於汪洋之陂視之茫然猶擿埴索途以為不可治也<lb/>
間有忠於國志於民深求而力究之然有知其一而不<lb/>
知其二知其末而不知其本詳於此而畧於彼以鍔視<lb/>
其迹自溧陽五堰東至吳江岸猶之一身也五堰則首<lb/>
也宜興荆溪則咽喉也百瀆則心也震澤則腹也旁通<lb/>
<pb n="KR2k0065_WYG_001-9a"/>
震澤衆瀆則絡脈衆竅也吳江則足也今上廢五堰之<lb/>
固而宣歙池九陽江之水不入蕪湖反東注震澤下又<lb/>
有吳江岸之阻而震澤之水積而不洩是猶有人焉桎<lb/>
其手縛其足塞其衆竅以水沃其口沃而不已腹滿而<lb/>
氣絶視者恬然猶不謂之已死且未築吳江岸已前五<lb/>
堰其廢已久然而三州之田尚十年之間熟有五六五<lb/>
堰猶未為大患自吳江築岸以後十年之間熟無一二<lb/>
欲具驗之閱三州歲賦所入可見矣鍔視熙寧八年雖<lb/>
<pb n="KR2k0065_WYG_001-9b"/>
大旱然連百瀆之田皆魚遊鼈處之地低汙之甚也其<lb/>
田去百瀆無多逺而田之苗是時亦皆旱死何哉葢百<lb/>
瀆及旁穿小港歴年不遇旱皆為泥沙湮塞與平地無<lb/>
異雖去震澤甚邇民力難以私舉時官又無留意疏導<lb/>
者苗卒歸乎槁死迄今十四載其田即未有可耕之日<lb/>
昔嘉祐中邑尉阮洪深明水利屢上書監司乞開百瀆<lb/>
監司允其請遂鳩工於食利之民疏導四十九條是年<lb/>
大熟此百瀆之驗歲水旱皆不可不開也夫吳江岸界<lb/>
<pb n="KR2k0065_WYG_001-10a"/>
於呉松江震澤之間岸東則江岸西則震澤江之東則<lb/>
大海也百川莫不趨海地傾東南其勢然也自慶厯二<lb/>
年欲便糧運遂築此隄横截江流五六十里遂致震澤<lb/>
之水常溢而不洩浸灌三州之田每至五六月之間湍<lb/>
流峻急之時視之則呉江岸之東水常低於岸西之水<lb/>
一二尺此隄岸阻水之迹可覽矣又覩岸東江尾與海<lb/>
相接之處茭蘆叢生沙泥漲塞而又江岸之東自築岸<lb/>
已來沙漲成一村昔為湍流奔湧之地今為民居民田<lb/>
<pb n="KR2k0065_WYG_001-10b"/>
桑棗塲圃吳江縣由是歲增舊賦不少雖然增一邑之<lb/>
賦反損三州之賦不知幾百倍也夫江尾昔無茭蘆壅<lb/>
障今何致此葢未築岸之前源流東下峻急築岸之後<lb/>
水勢遲緩無以滌蕩泥沙以致增積而茭蘆生茭蘆生<lb/>
則水道狹水道狹則流洩不快雖欲震澤之水不積其<lb/>
可得耶今欲洩震澤之水莫若先開江尾茭蘆之地遷<lb/>
沙村之民運其所漲之泥然後以吳江岸鑿其土為木<lb/>
橋千所橋谼各濶二丈每十橋可開水面二十丈千橋<lb/>
<pb n="KR2k0065_WYG_001-11a"/>
共開水面二千丈隨橋谼開茭蘆為港走水仍於下流<lb/>
開白蜆安亭二江使湖水由華亭青龍入海則三州水<lb/>
患必大衰減常州運河之北偏古有洩水入江一十四<lb/>
瀆曰孟瀆曰黄汀瀆曰東函港曰戚氏港曰五㵼港曰<lb/>
梨溶港曰蔣瀆曰歐瀆曰魏瀆曰支子港曰蠡瀆曰牌<lb/>
涇昔皆以洩衆水北下江隂之江今存者無幾二浙之<lb/>
糧船不過五百石運河止可常存五六尺之水足可以<lb/>
勝五百石之舟以其一十四瀆立為斗門每瀆於岸北<lb/>
<pb n="KR2k0065_WYG_001-11b"/>
先築隄岸以制水入江若無隄防則水泛溢而不制将<lb/>
見灌浸江隂之民田民居矣昔熙寧中有提舉沈披者<lb/>
輙去五㵼堰走運河之水北下江中遂害江隂之民田<lb/>
為百姓所訟即罷提舉始欲以為利而適足以害之此<lb/>
未達古人之智以至敗事也鍔覩主簿張寔進狀言吳<lb/>
江岸為阻水之患涇函不通其言然則然矣雖言吳江<lb/>
岸而不言措置之術蓋古之所創涇函在運河之下用<lb/>
梓木為之中用銅輪刀水衝之則草可刈也置在運河<lb/>
<pb n="KR2k0065_WYG_001-12a"/>
底下暗走水入江今常州有東西二函地名者此也今<lb/>
先開鑿江河故道湮塞之處洩得積水他日治函管則<lb/>
可若未能開故道而先治函管是知末而不知本也宜<lb/>
興縣西有夾苧干瀆洩長塘湖東入滆湖由滆湖入大<lb/>
吳瀆塘口瀆白魚灣髙梅瀆及白鶴溪而北入常州之<lb/>
運河由運河而入一十四港北入大江今皆名存而實<lb/>
亡累有知利便者獻議欲依古開通皆為彼豪民計構<lb/>
不行儻開夾苧干通流則西來入震澤之水可以殺其<lb/>
<pb n="KR2k0065_WYG_001-12b"/>
勢深利於三州之田也熙寧八年歲大旱鍔觀太湖水<lb/>
退數里其地皆有昔日丘墓街井枯木之根在數里之<lb/>
間信知昔為民田今為湖也以是推之太湖寛廣愈於<lb/>
昔時昔云三萬六千頃自築吳江岸及諸港湮塞積水<lb/>
不洩又不知其愈廣幾多頃也昨熙寧間檢正張諤命<lb/>
屬吏殿丞張慤相視蘇秀二州海口諸浦将欲疏鑿以<lb/>
快流水慤相視回申以謂若開海口諸浦則東風駕海<lb/>
水倒注反灌民田鍔謂慤曰地傾東南百川歸海古人<lb/>
<pb n="KR2k0065_WYG_001-13a"/>
開諸浦所以通百川也若反灌民田古人何為置諸浦<lb/>
也百川東流則有常西流則有時因東風雖致西流風<lb/>
息則其流亦復歸于海其勢然也凡江湖諸浦勢亦一<lb/>
同鍔又覩秀州青龍鎮有安亭江自吳江東至青龍由<lb/>
青龍洩水入海昔監司恐走透商稅遂塞此一江夫籠<lb/>
截商稅利國能有幾耶湮塞湍流其害實大又況措置<lb/>
商稅不為難事竊聞近日華亭青龍人户相率陳狀情<lb/>
願出錢開浚本縣官吏未與施行鍔觀合開三州諸港<lb/>
<pb n="KR2k0065_WYG_001-13b"/>
瀆不必全藉官錢蓋三州人民憔悴之久人人樂開故<lb/>
半可以資食利户之力也或者謂昔人創望亭奔牛呂<lb/>
城三堰蓋為丹陽下至無錫地形東傾古人創三堰慮<lb/>
運河之水不制是以創堰以節之以通漕運自熙寧治<lb/>
平間廢去望亭呂城二堰然亦不妨綱運者何耶鍔曰<lb/>
昔之太湖及西來衆水無吳江岸之阻又一切通江河道<lb/>
未嘗湮塞故運河之水嘗慮走洩是以置堰以節之今<lb/>
自慶厯以來築置吳江岸及諸港浦一切湮塞是以三<lb/>
<pb n="KR2k0065_WYG_001-14a"/>
州之水常溢而不洩二堰雖廢無害今若洩江湖之水<lb/>
則二堰尤宜先復不復則運河将見涸而糧運不可行<lb/>
此灼然之利害也或曰切觀諸縣髙原陸野皆有塘圍<lb/>
或三五百畝蓋古之人蓄水以灌田以今視之其塘之<lb/>
外皆水塘之中未嘗蓄水又未嘗植苗徒牧養牛羊蓄<lb/>
放鳬鴈而已塘之所創有何益耶鍔曰塘之為塘是猶<lb/>
堰之為堰也昔日置塘蓄水以防旱歲今自三州之水<lb/>
久溢而不洩則置而為無用之地若決呉江岸洩三州<lb/>
<pb n="KR2k0065_WYG_001-14b"/>
之水則塘亦不可不開以蓄水猶堰之不可不復也此<lb/>
亦灼然之利害矣茍堰與塘為無益則古人奚為之耶<lb/>
蓋古之賢人君子大智經營莫不除害興利出於人之<lb/>
未到後人之淺謀管見不達古人之大智顛倒穿鑿徒<lb/>
見其害而莫見其利也若吳江岸止知欲便糧運而不知<lb/>
遏三州之水反以為害又若廢安亭江徒知不漏商稅<lb/>
又不知反狹水道以遏百川今之人所以戾古者凡如<lb/>
此也嘗見蘇州之茜涇昔范仲淹命工開導以洩積水<lb/>
<pb n="KR2k0065_WYG_001-15a"/>
當時諫官不知蘇州患在積水不洩咸上疏言仲淹走<lb/>
洩姑蘇之水不知其利而反以為害鍔存心三州水利<lb/>
凡三十年矣每觀一溝一瀆未嘗不明古人之微意其<lb/>
間曲折宛轉皆非徒然惟執事者上之朝廷則庶幾三<lb/>
州憔悴之民有望於今日也<lb/>
　　　蘇文忠乞開西湖狀<lb/>
臣聞杭州之有西湖如人之有眉目不可廢也唐長慶<lb/>
中白居易為刺史方是時湖溉田千餘頃及錢氏有國<lb/>
<pb n="KR2k0065_WYG_001-15b"/>
置撩湖兵士千人日夜開浚自國初以來稍廢不治水<lb/>
涸草生漸成葑田熙寧中臣通判本州則湖之葑合蓋<lb/>
十二三耳至今纔十六七年之間遂湮塞其半更二十<lb/>
年無西湖矣蓋杭之為州本江海故地水泉鹹苦居民<lb/>
零落自唐李泌始引湖水作六井然後民足於水井邑<lb/>
日富百萬生聚待此而後食今湖狹水淺六井漸壞若<lb/>
二十年之後盡為葑田則舉城之人復飲鹹苦其勢必<lb/>
自耗散白居易西湖石函記云放水溉田每減一寸可<lb/>
<pb n="KR2k0065_WYG_001-16a"/>
溉十五頃每一伏時可溉五十頃若蓄洩及時則瀕湖<lb/>
千頃可無凶歲又西湖深濶則運河可以取足於湖水<lb/>
若湖水不足則必取足於江潮潮之所過泥沙渾濁一<lb/>
石五斗不出三歲輙調兵夫十餘萬功開浚而河行市<lb/>
井中吏卒搔擾泥水狼籍為居民莫大之患此皆西湖<lb/>
之不可廢者也臣以侍從出膺寵寄目覩西湖有必廢<lb/>
之漸豈得茍安歲月不任其責輙已差官打量湖上葑<lb/>
田計二十五萬餘丈度用夫二十餘萬功伏望少賜詳<lb/>
<pb n="KR2k0065_WYG_001-16b"/>
覽特出聖斷賜臣度牒一百道使得盡力畢志半年之<lb/>
間目見西湖復唐之舊臣不勝大願<lb/>
　　　朱秘書長文治水篇<lb/>
地傾東南而吳之為境居東南最卑處故宜多水昔禹<lb/>
之治水也因其勢之可決者疏而為三江因其勢之必<lb/>
聚者瀦而為五湖乃底於定微禹其能不魚乎觀昔人<lb/>
之智亦勤矣故以塘行水以涇鈞水以塍禦水以埭儲<lb/>
水遇淫潦可洩以去逢旱歲可引以灌故吳人遂其生<lb/>
<pb n="KR2k0065_WYG_001-17a"/>
焉前代經營之迹多不見史至唐元和中開常熟塘古<lb/>
碣僅存頗稱灌溉之利錢氏時嘗置都水營田使以主<lb/>
水事募卒為都號曰撩淺蓋當是時方欲富境禦敵必<lb/>
以是為先務國朝天禧天聖間吳中水災於是命發運<lb/>
使張綸同郡守經度於崑山常熟各開衆浦以導積水<lb/>
景祐中范文正公來治此州適當歉歲深究利病不茍<lb/>
興作公以為松江不能獨洩震澤諸湖之水雖北壓揚<lb/>
子江東抵巨海河渠至多湮塞已久不能分其勢今當<lb/>
<pb n="KR2k0065_WYG_001-17b"/>
疏導諸邑之水東南入于松江東北入于揚子與海也<lb/>
於是親至海浦開浚五河是時論者沮之或曰江水已<lb/>
髙不納此流或曰日有潮來水安得下或曰沙因潮至<lb/>
數年復塞或曰開浚之役重勞民力公謂江海善下故<lb/>
得為百谷王豈能不下於此謂江水已髙不納此流者<lb/>
非也彼日之潮有損與盈三分其時損居二焉乘其損<lb/>
而趨之勢孰可禦謂日有潮來水安得下者非也新導<lb/>
之河必設諸閘常時扄之沙不能塞每春理其閘外工<lb/>
<pb n="KR2k0065_WYG_001-18a"/>
減數倍亦復何患謂沙因潮至數年復塞者非也東南<lb/>
所植惟稻大水一至秋無他望俾之導達溝瀆脫百姓<lb/>
於饑殍佚道使之雖勞不怨謂開浚之役重勞民力者<lb/>
非也於是力破浮議疏瀹積潦民到于今受其賜有盤<lb/>
龍匯者介於華亭崑山之間步其徑纔十里而洄泬迂<lb/>
緩逾四十里江流為之阻遏盛夏大雨則泛溢旁齧淪<lb/>
稼穡壞室廬殆無寧歲范公嘗經度之未遑興作寳元<lb/>
中太史葉公清臣漕按本路遂建議釃為新渠道直流<lb/>
<pb n="KR2k0065_WYG_001-18b"/>
速其患遂弭厥後轉運使沈立之又開崑山之顧浦頗<lb/>
為深浚嘉祐間吳中荐饑朝廷選擇守將經制其事蔡<lb/>
秦州抗自校理典是郡嘗請行縣按水親度其利是時<lb/>
轉運使王純臣建議請令蘇湖常秀修作田塍位位相<lb/>
接以禦風濤令縣教誘殖利之户自作塍岸定邑吏勸<lb/>
課為殿最當時推行焉及李兵部復圭為轉運使韓殿<lb/>
省正彥宰崑山於是復修至和塘使之完□民得因依<lb/>
立塍堨以免水患而韓君又開松江之白鶴匯如盤龍<lb/>
<pb n="KR2k0065_WYG_001-19a"/>
之法皆為民利熙寧元年六月有詔興修水利二年十<lb/>
一月頒農田水利約束三年廣東安撫司機宜文字崑<lb/>
山郟亶上言蘇州水利大概以為環湖地低故常多水<lb/>
沿海地髙故常多旱治田為先決水為後欲取所謂水<lb/>
田者畧循古法七里為一縱浦十里為一横塘因出土<lb/>
以為隄又取所謂髙田者一切設堰瀦水以灌溉之則<lb/>
髙田不涸而水田亦減流注之勢度用二十萬工水治<lb/>
髙田旱治下澤要以三年而蘇之田畢治矣其後士人<lb/>
<pb n="KR2k0065_WYG_001-19b"/>
傅肱欲決松江之千墩金城諸匯又欲開無錫之五瀉<lb/>
堰以洩太湖而入于北江導海鹽之蘆瀝浦以分吳松<lb/>
而入于海於崑山常熟二縣深闢諸浦遇東南風則水<lb/>
北下于揚子遇西北風則水南下于松江庶可紓患夫<lb/>
治水者當浚其下流下流既通則上流可道也范文正<lb/>
公嘗與人書云天造澤國衆流所聚或淫雨不能無災<lb/>
而江海之涯地勢頗髙溝瀆雖多不決不下如無所壅<lb/>
良可減害若其浚深江潮乃來愆亢之時萬户畎溉此<lb/>
<pb n="KR2k0065_WYG_001-20a"/>
所以旱澇皆為利矣此智者之言也范公之迹固未逺<lb/>
求其舊而纘其功不亦善哉至於羣言衆說各有見焉<lb/>
擇其便者裁而用之可也夫事有興於古人而廢於後<lb/>
世有遺於前代而補於來今茍於古人所興者勿廢前<lb/>
人所遺者必補則何利之不成何病之不柅哉<lb/>
　　　毛轉運治績<lb/>
紹聖中浙部水溢詔賜緡錢二百萬以賑之轉運副使<lb/>
毛漸奏數州被害即捐二百萬儻仍歲如之將何以繼<lb/>
<pb n="KR2k0065_WYG_001-20b"/>
請官貸錢七十萬緍按錢氏有國時故事起長安堰至<lb/>
鹽官徹清水浦入海浚無錫芙蓉湖武進廟堂港常熟<lb/>
疏涇梅李以入揚子江又開崑山七鴉下張諸浦東北<lb/>
道吳松江開大盈顧匯二浦柘湖新涇下金山小官浦<lb/>
悉入于海自是水不為患<lb/>
　　　徐提舉開江<lb/>
崇寧二年宗正丞徐確提舉常平考禹貢三江之說以<lb/>
為太湖東注于海松江直其下流向來潮泥湮塞水溢<lb/>
<pb n="KR2k0065_WYG_001-21a"/>
為患請自封家渡古江開淘至大通浦直徹海口以常<lb/>
平錢米十八萬三千餘充調夫之費因令饑民就食確<lb/>
躬操畚臿以先之水道遂通或言饑民就役多死者降<lb/>
三秩確曰此役不興饑者當騈首就斃以此獲譴吾所<lb/>
願也<lb/>
　　　政和開諸浦<lb/>
初中書舍人許光疑奏蘇州水患莫若開江浚浦蓋太<lb/>
湖入海然後水有所歸今境内積水視去歲損二尺前<lb/>
<pb n="KR2k0065_WYG_001-21b"/>
歲損四尺良由開松江浚八浦之力吳人謂開一江有<lb/>
一江之利浚一浦有一浦之利願委官詳究利害遂詔<lb/>
吳擇仁相度而開江之議復興矣政和六年四月御筆<lb/>
訪問平江三十六浦自古置閘隨潮啟閉歲久湮塞遂<lb/>
致積水為患仰守臣莊徽專委户曹趙霖具逐浦經久<lb/>
利害破驛劵遞馬赴尚書省指說霖既上其說九月奉<lb/>
御筆差趙霖充兩浙提舉常平前去措置興修其開浦<lb/>
置閘工料依元相度檢計逐旋開治更不候保明先次<lb/>
<pb n="KR2k0065_WYG_001-22a"/>
施行去農隙月分不逺趙霖更不引見上殿疾速發赴<lb/>
新任水患日久占壓良田甚多一方受弊應有前後違<lb/>
礙並依今來指揮合用錢米幷辟官置司等令趙霖速<lb/>
具畫一開奏奏報並入急遞於内侍省投進仍差童師<lb/>
敏充承受奏報文字霖既受任復條具事目以聞悉依<lb/>
御筆違者以違御筆論諸路監司州縣如有稽慢闕誤<lb/>
以違制論其合用錢米越州鑑湖封樁米支撥十萬石<lb/>
借支本路諸州常平本錢十萬貫如闕則以常平米及<lb/>
<pb n="KR2k0065_WYG_001-22b"/>
常平封樁錢貼支幷降空名度牒二千道給賣承信承<lb/>
節將仕郎官告各五十道其命詞並以興修水利為名<lb/>
别立價直將合用工料召有力户備錢米官為募夫監<lb/>
部開修候畢工計實用錢米紐直給告或給空名許令<lb/>
變賣並與免勘㑹有無違碍書填仍不作進納出身就<lb/>
平江置局所奏辟官不拘常制直牒指差理為在任月<lb/>
日不許辭免内選人考第舉官合格水利職事未畢未<lb/>
得赴部磨勘依方田官法就任改官幹當公事文武官<lb/>
<pb n="KR2k0065_WYG_001-23a"/>
各四員准備差遣檢踏官共四員所用材料木植專辟<lb/>
使臣三員分往淮南江南路及温處等州收買幷辟置<lb/>
監轄造堰閘官俵散錢糧巡視催促檢覆工料官點檢<lb/>
醫藥飯食官等員其差辟官屬其間有才吏理須旌别<lb/>
以示勸奬特於提舉常平司歲舉官數外改官從事郎<lb/>
一員縣令二員武臣陞陟二員積水之地正在崑山常<lb/>
熟兩縣各權暫添差縣丞一員今來開修平江諸浦縁<lb/>
常湖秀等州水勢㑹聚以成積水據所役人夫先於平<lb/>
<pb n="KR2k0065_WYG_001-23b"/>
江府雇募如闕即分那下常湖秀州雇募霖以宣和元<lb/>
年正月二十一日役夫興工前後修過一江二港四浦<lb/>
五十八瀆至二年八月十日罷<lb/>
　　　楊炬重開顧㑹浦記<lb/>
三江東注震澤介其間潦集川溢畎澮皆盈而浙右數<lb/>
被水患蘇秀湖三州地形益下故為害滋甚紹興甲子<lb/>
夏吳門之東沃壤之區悉為巨浸部使者飭郡邑詢求<lb/>
故道導源決壅以洩水勢於是監司曹公以身任責慨<lb/>
<pb n="KR2k0065_WYG_001-24a"/>
然興歎曰吾嘗循行屬邑講問民瘼亦既有得於此顧<lb/>
未有以發之也雲間為縣連亘百里彌望皆陂湖沮澤<lb/>
當春農事方興則桔橰蔽野必盡力於積水而後能樹<lb/>
藝是疑地勢愈卑當有支渠分導瀦水而納之海乃歴<lb/>
覽川源考視髙下訪於父老謀之邑僚得顧㑹浦自縣<lb/>
之北門至青龍鎮凡六十里南接漕渠而下屬於松江<lb/>
復得慶厯二年修河記于縣圃而知兹河廢興之歲月<lb/>
與夫淺深廣狹之制役徒錢糓之數判然察其惠利之<lb/>
<pb n="KR2k0065_WYG_001-24b"/>
實有在於此蓋歴百有餘年河久不浚而淪塞淤澱行<lb/>
為平陸遂以狀請于朝籍食利之民以疏治之官給錢<lb/>
糧而董以縣令公偃冒風霜率先僚屬興工自十月二<lb/>
十六日役三月而河成起青龍及于北門分為十部因<lb/>
形勢上下為級十等北門之外增深三尺而下至青龍<lb/>
極于一丈面横廣五丈有竒底通三丈據上流築兩挾<lb/>
隄復于河之東闢治行道建石梁四十六通諸小涇以<lb/>
分東鄉之渟浸不旬浹水落土墳自簳山東西民田數<lb/>
<pb n="KR2k0065_WYG_001-25a"/>
千頃昔為魚鼈之藏皆出為膏腴役以工計二十萬糧<lb/>
以石計七千二百錢以緡計二萬五千訖工之辰憲臺<lb/>
以常平官覆視公與邑僚泛舟從游還謂炬宜書以刻<lb/>
於碑<lb/>
　　　趙侍郎相視導水方畧<lb/>
紹興二十八年九月日兩浙轉運副使趙子潚知平江<lb/>
府蔣璨言近被㫖相度水利徧歴吳江吳長三縣民田<lb/>
渰沒去處相視以至常熟北至揚子江又自崑山東至<lb/>
<pb n="KR2k0065_WYG_001-25b"/>
海口推究源流講求利病今詢訪得浙西諸州平江最<lb/>
為低下而湖常等州水皆歸於太湖自太湖以導于松<lb/>
江自松江以注于海是太湖者數州之水所瀦而松江<lb/>
又太湖之所洩也然以數州瀦水巨浸而獨洩於一松<lb/>
江宜其勢有所不逮是以昔人於常熟之北開二十四<lb/>
浦疏而導之揚子江又於崑山之東開一十二浦分而<lb/>
納之海兩邑大浦凡三十有六而民間私下涇港又不<lb/>
可勝數皆所以決壅滯而防泛濫也後因潮汐往來泥<lb/>
<pb n="KR2k0065_WYG_001-26a"/>
沙積淤舊置開江之卒尋亦廢去此太湖所以湮塞而<lb/>
民田有漂沒之憂也天禧天聖間運使張綸於常熟崑<lb/>
山各開諸浦以導積水景祐間郡守范仲淹親至海浦<lb/>
開浚五河以疏導諸邑之水使東南入于松江東北入<lb/>
於揚子與海政和間提舉趙霖将命興修水利開浚三<lb/>
十六浦及役工僅常熟兩浦崑山一浦而罷迄今四十<lb/>
年諸浦湮塞又非前日之比遂致民田告澇十歲八九<lb/>
今相視合開緊切去處常熟縣梅里塘白茅浦崔浦福<lb/>
<pb n="KR2k0065_WYG_001-26b"/>
山浦黄泗浦崑山縣新洋江小虞浦顧浦郭澤塘總計<lb/>
役夫三百三十七萬四千六百工錢三十三萬七千四<lb/>
百貫米一十萬一千五百石各有竒崑山縣四浦工力<lb/>
不多止用本縣食利户開浚常熟縣五浦工力浩瀚係<lb/>
與吳長等縣利害相及欲於三縣見賑濟人内募彊壯<lb/>
人充當所有差官起工等事續次條具申請縁平江府<lb/>
積水今經兩月未退已妨種麥若不於農隙之際支給<lb/>
錢米雇夫開治深恐來歲春雨積水愈甚虧失常賦不<lb/>
<pb n="KR2k0065_WYG_001-27a"/>
便望賜指揮施行詔從之<lb/>
　　　陳轉運相度水利<lb/>
隆興二年八月臣僚言大江之南海瀕有三十六浦洩<lb/>
浙西陂湖之水入于海因無水患近歲諸浦淤塞甚多<lb/>
且有力之家圍田支礙紹興二十八年朝廷差趙子潚<lb/>
措置開浚未及興工改用任古比子潚所計十減八九<lb/>
議者非之今次議得三十六浦實有四等如茜涇下張<lb/>
崔浦黄泗七鴉掘浦奚浦金涇八所為最要六鶴楊浦<lb/>
<pb n="KR2k0065_WYG_001-27b"/>
千步涇甘草六河髙浦司馬浦東浦九所又其次也浪<lb/>
浦參浦五岳川沙顧遙野兒西陳水門塘浦黄鶯耿涇<lb/>
瓦浦唐浦石幢鄔溝北浦十六所又其次也如白茅福<lb/>
山許浦三所不大淤塞欲望選官先将三十六浦擇切<lb/>
要處計度開浚或圍田有礙水勢亦行開掘詔兩浙運<lb/>
判陳彌作前去相度措置彌作繼言常熟之浦二十有<lb/>
四皆北入于江崑山之浦十有二皆東入于海葢以太<lb/>
湖居其上流昔人患松江之不能勝而使衆水徑得其<lb/>
<pb n="KR2k0065_WYG_001-28a"/>
歸者也諸澤之興始於天禧成於景祐逮政和間稍已<lb/>
湮廢嘗命趙霖浚之僅能復常熟崑山二三浦而罷切<lb/>
考周官有稻人掌稼下地之法所以瀦水則今之塘湖<lb/>
是也所以瀉水則今之諸浦是也今諸邑之間曰湖曰<lb/>
瀼以累百數而並江瀕海小川故道往往淤滯不特所<lb/>
謂三十六浦而已瀦水過多而㵼之過少重以今歲淫<lb/>
雨泛濫横溢非常年比識者皆知開浦之利不但今日<lb/>
特以工費甚廣不敢輕議故近浦置閘在政和已不能<lb/>
<pb n="KR2k0065_WYG_001-28b"/>
成開江置卒在中興已不能復朝廷自紹興二十八年<lb/>
以後屢委監司守臣及遣御史親行按視竟至中輟今<lb/>
若併舉大役切慮歉歲民無餘力官無羨儲反至勞擾<lb/>
輙擇其宜先治者凡十浦而其緩急又半之興工之日<lb/>
仍乞以緩急為先後又言勢家請佃冒占合開掘圍田<lb/>
十三處詔命守臣沈度依具到項目限兩月開掘如有<lb/>
未便事件具狀開奏<lb/>
　　　范文穆公水利圗序<lb/>
<pb n="KR2k0065_WYG_001-29a"/>
嘗躬耕崑山之東鄙其諸鄉稻田瀕積水處自紹興二<lb/>
十八年來歲歲築隄隨即漂沒民間拱手罪歲歸之天<lb/>
時竊謂天人之理必相因而其力亦常相半人事已十<lb/>
五六則其不可奈何者當歸之天在人者未盡復不幸<lb/>
遭遇便謂天實為之此不待智者皆知其不然蓋嘗與<lb/>
老農計之欲為救災捍患之術其大槩二曰作隄曰疏<lb/>
水其小槩一曰種茭今之塍岸率去水二三尺人單行<lb/>
猶側足其上既卑且狹又坎坷斷裂纍纍如蹲羊伏兔<lb/>
<pb n="KR2k0065_WYG_001-29b"/>
佃户貧下至東作時質舉以備糧種其勢無餘力以及<lb/>
畚臿之工婦子持木杴探汚泥補綴缺空累塊亭亭一<lb/>
蹴便隕謂之作岸實可憐笑雖殫力耕耘終歲勤動而<lb/>
不念四維之不足恃秋水時至相以飄風莫之障防與<lb/>
江湖同波農人轉徙而他明年復能歸業或召新租事<lb/>
力愈薄鹵莾増甚長民者不為檢較沒世窮年永為<lb/>
曠土今宜考二十八年以來被水之田其邊鄰湖瀼土<lb/>
人所謂搭白之處增築長隄使髙五六尺基廣七八尺<lb/>
<pb n="KR2k0065_WYG_001-30a"/>
以上秋冬之交潢潦乾源手足所及土皆可取閱春夏<lb/>
半年至秋雨風潮土已堅定草茅生之可恃為安較之<lb/>
臨時補綴客土杌隉不可同年而語築隄當以邊湖瀼<lb/>
處為急至於夫力則同頃共利者不殊如一頃之田南<lb/>
髙而北下水必先自北入其中央與三面之田雖有異<lb/>
岸僅如門户不能禦浪漸次吞蝕一二日間全頃皆沈<lb/>
今當先築北隄北邊有田之人固當悉力三邊衆户亦<lb/>
合併工同作其邊岸或稍髙及不瀕大水則量因舊増<lb/>
<pb n="KR2k0065_WYG_001-30b"/>
崇令與北邊畧相當夫有田而無岸水平入之輙復罪<lb/>
歲愚甿受弊沒世不悟誠可太息葢作隄之說如此隄<lb/>
防不修固不能拒水而水之所以善溢而難殺者又自<lb/>
有故崑山田從昔號為下濕數十年前十種九澇自趙<lb/>
霖鑿吳松江積潦三十年來歲無荐饑今吳松之利自<lb/>
若而邑中港浦頗有湮鬱之處姑以郭西小虞一浦論<lb/>
之北受鰻□諸瀼之水而南出之江今自黄墓北數里<lb/>
間兩涯之土為水所漱齧盪激推移積而為塗出於中<lb/>
<pb n="KR2k0065_WYG_001-31a"/>
流舟行者顧循其兩傍並岸而過兩潮之來潢流泥渾<lb/>
其歸也水去而泥留江中之塗日以增髙郭東支港直<lb/>
新洋江者亦多類此水之漲溢暴至者亦不能久留若<lb/>
河脈疏通則一溢而退人又併力車而出之猶可望歲<lb/>
且水之常勢灌注不壅則亦自不能數為田害今乃若<lb/>
人之咽喉而有物窒之一遇暴漲之後迂滯留連不得<lb/>
亟去人雖欲車救而内外之形方相持平至于旬時稍<lb/>
欲退淺則稻本已腐無可救藥如此等處每港不過數<lb/>
<pb n="KR2k0065_WYG_001-31b"/>
十丈一二里間斷絶有之今宜行視凡出江之港有如<lb/>
前所云皆決而疏之使水得肆行無留用力甚少效驗<lb/>
立見而隄岸始為田用蓋疏水之說如此二說既備猶<lb/>
有小節焉田之所恃以拒水者以隄隄之所恃以殺水<lb/>
者以茭嘗見江東圩埂髙厚如大府之城舟行常仰視<lb/>
之並驅其上猶有餘地至水發時髙浪奔突雖有如城<lb/>
之隄數十百圍一夕皆破其有茭葑外䕶者往往獨存<lb/>
蓋其紛披搖曳與水周旋而不與之忤比其及岸已如<lb/>
<pb n="KR2k0065_WYG_001-32a"/>
彊弩之末狂怒盡霽茭之能殺水如此崑山附田故皆<lb/>
有茭葑近歲騎軍就牧斬刈殆盡明年陳根復茁芽葉<lb/>
已微而牧者又至矣卑缺之岸以方張不制之水臨之<lb/>
無有全理今馬牧既未能免顧陂濼漫生之茭不可以<lb/>
頃畝計獨令赦附隄者猶不乏軍興宜與主將之了了<lb/>
者通知利害明立表識使樵斤無得過此其茭所不產<lb/>
處即置葑田傅之今獨築隄而不議留茭猶不得為出<lb/>
萬全也夫既作隄以捍水植茭以䕶隄又疏港浦以利<lb/>
<pb n="KR2k0065_WYG_001-32b"/>
水之往來三說具舉無遺䇿矣凡此梗概見於所圗者<lb/>
已得要領舉一方足以例其餘愚不能盡名其處也此<lb/>
非有隠情奥理待探賾而後知州縣屬吏有解事者使<lb/>
躬行阡陌不三日利害皆在目今誠因農隙稍捐倉粟<lb/>
以助作者此命一下見其歡然翕從指顧而成矣<lb/>
　　　文穆崑山縣新開塘浦記<lb/>
隆興二年浙西郡國七大水吳之屬縣五崑山為甚長<lb/>
老之記以為三江具區占揚州地勢最下是為東南水<lb/>
<pb n="KR2k0065_WYG_001-33a"/>
之所都其東地益下為崑山又東愈益下海也故崑山<lb/>
常受三江具區之委以入于海其野甚平而善淤霖潦<lb/>
時至則水多髙居必以横塘縱浦疏瀹四出然後民得<lb/>
汙邪而稼之今歲久弗浚塗泥滿溝夫地愈益下而脈<lb/>
絡壅底則其沈濇獨甚於他邑固宜明年春民大饑且<lb/>
疫皆仰哺於官河陽李結次山適為其邑長私念水利<lb/>
未修則水害無終窮也按農田令甲荒歲得殺工直以<lb/>
募役乃飭供上之羨若勸分所得為之糗糧屝履畚臿<lb/>
<pb n="KR2k0065_WYG_001-33b"/>
號召前仰哺者一昔麕至浚浦五曰新洋曰小虞曰茜<lb/>
涇曰下張曰顧浦浚塘三曰郭澤曰七鴉曰至和五旬<lb/>
而告休用民之力役凡十有三萬四千六百有竒糜緍<lb/>
錢萬一千二百有竒稻麥以鍾計七千七百有竒而官<lb/>
儲不知公徙無與焉余時備史官次山使來□書以為<lb/>
記余聞其土水患舊矣間者朝議屢欲遣使發縣官錢<lb/>
用諸費以從事論議藏有司充屋卒以事大重無敢承<lb/>
命者次山獨能羣餓羸之餘嘗試之其績已不可掩後<lb/>
<pb n="KR2k0065_WYG_001-34a"/>
有來者逢年而有餘力必且師前人之意彷彿其緒而<lb/>
緝之隨水之變而為之救將終古無後艱此余之所以<lb/>
欲書者饑疫之烈也延縁數十縣見大夫錯立其間左<lb/>
奉食右執飲嗟餓者於路窮日力且弗給方是時人其<lb/>
敢以從容修廢望其長哉有能賈瀕死者之餘力以舉<lb/>
是役君子謂之賢勞而黯然無傳僅與不為者相絶如<lb/>
毫釐耳此又余之所以欲書者是為記<lb/>
　　　許正言華亭縣浚河置閘碑<lb/>
<pb n="KR2k0065_WYG_001-34b"/>
皇帝克肖天德剛徤精粹髙明悠久夙夜于治道日月<lb/>
以照之雷風以動之小大之臣乃震乃肅丕應徯志奔<lb/>
走率職成順致利罔不從欲以能大宅天命昭彰光堯<lb/>
之盛烈羣生雍雍焉惟蘇湖常秀四郡涇渠數百畎澮<lb/>
數千脈絡交㑹旁注側出更相委輸自太湖松江而注<lb/>
于海而所入之道歲久填閼雨小過差則泛濫瀰漫決<lb/>
齧隄防浸灌阡陌迺隆興甲申秋八月淫雨害稼明年<lb/>
大饑上臨朝咨嗟分遣使者結轍于道發廩賦粟以活<lb/>
<pb n="KR2k0065_WYG_001-35a"/>
饑者乃博謀于庭曰維雨暘之不時予敢不懋于德然<lb/>
使水旱之不能災者寧無人謀或曰巨家嗜利因歲旱<lb/>
乾攘水所居以為田則雖以鄰為壑而不恤既瀦水之<lb/>
地益狹而不得不溢盍盡覈所占而鑿之以還水故宅<lb/>
民病其少瘳乎上曰是固有之然不可悉鑿也寧疏水<lb/>
下流而導之㑹有言蘇秀勢最下華亭尤近海十八港<lb/>
皆有堰捍潮可一切決之四湖所瀦水宜為斗門以便<lb/>
節減上覽而異之亟命兩浙轉運使姜詵與令丞行視<lb/>
<pb n="KR2k0065_WYG_001-35b"/>
其宜姜侯開明彊濟誠愛果達有仲山匪懈之節既受<lb/>
㫖即馳布德意諏訪故老周覽川野窮原委度髙下審<lb/>
逆順取衝要盡得其便利以聞曰今宜浚通波大港以為<lb/>
建瓴之勢又即張涇堰傍増庳為髙築月河置閘其上<lb/>
謹視水旱以時啟閉則西北積水順流以達于江東南<lb/>
鹽潮自無從入即丐以常平之帑贍其役且與守臣鄭<lb/>
聞㑹其事制許焉則相與庀徒揆日賦材計功一木一<lb/>
石一夫一工皆窮校研覈纎悉周密費而有節既具以<lb/>
<pb n="KR2k0065_WYG_001-36a"/>
授縣令侍其銓侍其亦徤吏也始協謀終盡力威以怩<lb/>
姦恱以使人一木一石一夫一工必手自賦給不可廋<lb/>
匿檢程視作弗容茍簡乃浚河自簳山達青龍江二十<lb/>
有七里其深可以負千斛之舟因其土治岸䕶青墩傍<lb/>
故水所敗田數萬畝還為膏腴為閘於邑東南四十有<lb/>
八里始於仲冬之朔凡五十有五日而畢蓋斂未嘗及<lb/>
民而民亦若不知有是役也於是耕夫野人相與來言<lb/>
曰昔者十日不雨吾倚鋤而待澤雨而十日吾捧土以<lb/>
<pb n="KR2k0065_WYG_001-36b"/>
增防今四州之人自是知耕歛而已雨𤾉惟天可也此<lb/>
吾君之澤而二三大夫之力吾儕鄙人也持牛尾抃蹈<lb/>
而歌嗚嗚言語下俚不可聽也盍為我文之克昌竊迹<lb/>
前事鄭白之渠成而闗中沃野無凶年其民歌之班固<lb/>
志焉于今盪耳目也今天子仁聖勤儉宫中無一椽之<lb/>
營獨念稼穡之艱難遇災而懼食不甘味寢不奠枕務<lb/>
以興天下之利而忠恪之臣畢智慮展四體迄此成功<lb/>
乃野人之歌不足以被管絃垂汗青儻太史氏又以為<lb/>
<pb n="KR2k0065_WYG_001-37a"/>
主上盛德大業固已不可勝載兹特一方之細故畧而<lb/>
不悉則是使四州之大利曾不得齒於闗中之二渠垂<lb/>
光萬世此承學之罪也乃為歌五章以遺斯民使扣角<lb/>
擊壤以極其鼓舞歡愉之情用發揚聖德亦使知自今<lb/>
農為可樂而招之反本云若夫念圖功之孔艱嗣美績<lb/>
於無窮加治於未壞時浚而勿壅尚屬諸來者其詞曰<lb/>
水横流兮無津涯浩浩洋洋兮誰東之帝不寧兮謀<lb/>
臣來謀臣兮夙夜水滔滔兮迤而下不搴茭兮但耕稼<lb/>
<pb n="KR2k0065_WYG_001-37b"/>
君王智兮如神禹川后雨師兮莫予敢侮且決且溉兮介<lb/>
我稷黍我受一㕓兮終善且有汝行四方兮曾不足以<lb/>
糊其口盍歸來兮君王錫汝以萬金之畝帝謂兮三臣<lb/>
錫之福兮慰汝勤報吾君兮歲後天施我孫子兮彌豐年<lb/>
　　　　羅文恭公乞開澱湖圍田狀<lb/>
浙西圍田湮塞水勢所在皆有獨澱山湖一處為害最<lb/>
大因被姦民包裹圍田築斷堰岸致水勢無由發洩此<lb/>
湖上通蘇湖秀三州之水全藉古來斜路等港通洩湖<lb/>
<pb n="KR2k0065_WYG_001-38a"/>
水下徹大小石浦出吳松江入海遂委吳縣主簿劉允<lb/>
濟同崑山縣尉躬親看視采問利害據申到澱山湖東<lb/>
西三十六里南北一十八里旁通大湖匯蘇湖秀三州之<lb/>
水上承下洩不容少有壅遏華亭在湖之南崑山在湖<lb/>
之北湖水自西南趨東北所賴洩水去處其大者東有<lb/>
大盈趙屯大石三浦西有千墩陸虞道褐三浦中間南<lb/>
取澱山湖北取呉松江凡三十六里並湖以北中為一<lb/>
澳係古來吞吐湖水之地今名山門溜東西約五六里<lb/>
<pb n="KR2k0065_WYG_001-38b"/>
南北約七八里正當湖流之衝非衆浦比貫山門溜之<lb/>
中又有斜路港上達湖口當斜路之半又西過為小石<lb/>
浦上達山門溜下入大石浦凡斜路港大小石浦分為<lb/>
三道殺洩湖水並從上而下通徹吳松江江湖二水曉<lb/>
夕往來疏灌不息以此浦港通利無有沙泥壅塞可以<lb/>
宣導水源今來頑民輙於山門溜之南東取大石浦西<lb/>
取道褐浦並縁澱山湖北築成大岸延跨數里遏截湖<lb/>
水不使北流盡将山門溜中圍占成田所謂斜路及大<lb/>
<pb n="KR2k0065_WYG_001-39a"/>
小石浦洩放湖水去處並皆築塞父老嘗言圍岸初築<lb/>
時湖水平白漲起丈餘盡壅入西南華亭縣界大小石<lb/>
浦并斜路港口既被圍斷其浦脚一日二潮則泥沙隨<lb/>
潮而上湖水又不下流無縁蕩滌通利即今淤塞反髙<lb/>
於田遇水則無處洩瀉遇旱則無從取水大抵水性趨<lb/>
下下流既壅其勢必須潰裂四出散入民田理無可疑<lb/>
者事聞有㫖命羅丈躬親相視開掘農民聞命歡躍不待<lb/>
告諭已自裹糧合夫萬餘先行掘鑿並湖巨浸復得為<lb/>
<pb n="KR2k0065_WYG_001-39b"/>
田百姓感恩人人以手加額刻置碑石備書所降聖㫖<lb/>
不得再有圍築以為無窮之利<lb/>
　　　衛文節公與提舉鄭霖論水利書<lb/>
某寓居江湖間自曉事以來每見陂湖之利為豪彊所<lb/>
擅農人被害無所赴愬澱山一湖廣袤四十里澤被三<lb/>
郡沿湖民田百年無水旱之患蓋湖之勢髙而水清江<lb/>
之勢下而水濁湖水不壅則江中海潮濁泥得湖水衝<lb/>
動不能停積凡通潮浦溆無壅塞之患江湖之水相通<lb/>
<pb n="KR2k0065_WYG_001-40a"/>
乃為農人之利也數十年來湖之圍為田者大半無非<lb/>
豪右之家旱則獨據上流沿湖之田無所灌溉水無所<lb/>
通洩旁湖被江民田無慮數千頃反為不耕之地細民<lb/>
不能自伸抑鬱受弊而已每為慨歎淳熙間今僉書羅<lb/>
丈為使者因閱詞訴遣僚吏相視利害事以上聞即報<lb/>
曰可彼時開掘山門溜五千餘畝乃一湖喉襟由是數<lb/>
十年之害一旦盡除灌溉之利亦漸復八年間小有水旱<lb/>
果不為災此利害曉然易見者紹熈初為中天竺寺<lb/>
<pb n="KR2k0065_WYG_001-40b"/>
指占使司吏輩並縁為姦子宜徐丈亦不深究遽爾給<lb/>
佃因民詞再得㫖開掘事雖施行縁冒佃者不曾行遣小<lb/>
人無所忌憚今春復有頑民數輩約從毀撤向來禁約<lb/>
石碑公然圍築浙西多仰陂湖之利非他處比前後圍裹<lb/>
陂湖禁戢甚嚴具載申命臣僚申請尤多某昨得淮東<lb/>
陛辭日曾論此事甚詳少定或檢尋得當録呈求教也<lb/>
　　　圍田利害<lb/>
紹興二十三年諫議大夫史才言浙西民田最廣而平<lb/>
<pb n="KR2k0065_WYG_001-41a"/>
時無甚害太湖之利也近年瀕湖之地多為兵卒侵據<lb/>
累土增髙長隄彌望名曰壩田旱則據之以溉而民田<lb/>
不沾其利澇則逺近泛濫而民田盡沒欲乞盡復太湖<lb/>
舊迹使軍民各安田疇鈞利二十九年知平江府陳正<lb/>
同言相視到常熟諸浦舊來雖有潮沙之患每得上流<lb/>
迅湍可以推滌不致淤塞後來被人户圍裹湖瀼為田<lb/>
認為永業乞加禁止户部奏在法瀦水之地衆共溉田<lb/>
者輙許人請佃承買幷請佃承買人各以違制論乞下<lb/>
<pb n="KR2k0065_WYG_001-41b"/>
平江府明立界至約束人户毋得占射圍裹有㫖從之<lb/>
隆興二年八月詔江浙勢家圍田湮塞流水諸州守臣<lb/>
按視以聞其平江府委陳彌作相度彌作乃上其宜先<lb/>
治者凡十浦并合開圍田一十三處詔令守臣沈度依<lb/>
限開掘既成復詔浙西提刑曾逮躬親審實六年十二<lb/>
月監進奏院李結獻治田三議曰務本曰協力曰因時<lb/>
大畧謂浙西低田恃隄為固若隄岸高厚則水不能入<lb/>
乞於蘇湖常秀諸州水田塘浦要處官以錢米貸田主<lb/>
<pb n="KR2k0065_WYG_001-42a"/>
乘此農隙作堰增令髙濶方此饑饉俾食其力因其所<lb/>
利而利之秋冬水涸涇浜斷流車畎修築尤為省力詔<lb/>
令胡堅常相度以聞其後户部以三議切當但工力浩<lb/>
瀚欲諭有田之家各依鄉例出錢米與租佃之人更相<lb/>
修築庶官無所費民不告勞從之<lb/>
　　　開江指揮<lb/>
五代錢氏創宋因之有卒千人為兩指揮第一指揮在<lb/>
常熟縣第二指揮在崑山縣一在吳江縣吳越時置都<lb/>
<pb n="KR2k0065_WYG_001-42b"/>
水營田司以主水事募卒為都號曰撩淺亦云撩清范<lb/>
仲淹奏疏亦云曩時蘇州有營田領四都共七八千人<lb/>
專為田事導河築隄以減水患本朝以來江南圍田浙<lb/>
西河塘太半墮廢嘉祐四年招置開江兵士立吳江常<lb/>
熟崑山城下四指揮每指揮二百人八年五月兩浙轉<lb/>
運司請撥常州望亭廢堰兵士隸蘇州開江指揮就崑<lb/>
山置營興修至和塘元豐六年樞密院裁定止以八百<lb/>
人分布諸浦逐閘執役崇寧四年蘇湖秀三州開江兵<lb/>
<pb n="KR2k0065_WYG_001-43a"/>
士共一千四百人幷使臣二員提舉常平徐確奏請毋<lb/>
得勾抽差使違者以違制論不以赦降原減宣和二年<lb/>
提舉趙霖興修水利四指揮添置共二千人每指揮五<lb/>
百人自朱勔進花石綱盡奪營卒以往建靖之後不復<lb/>
招置紹興二十九年監察御史任古於常熟崑山各招<lb/>
置一百人其後止有城下吳江兩指揮兵士百餘太半<lb/>
力役於官乾道初轉運判官陳彌作知府沈度開浚十<lb/>
浦請仍招置兵士常熟崑山兩縣各一百人仍於本府<lb/>
<pb n="KR2k0065_WYG_001-43b"/>
見管使臣内選差二員部轄開浚自此以後境宇日蹙<lb/>
勤水力穡之事有司無復講矣故不得而詳焉<lb/>
　　　趙知縣修復練湖議<lb/>
湖自淳祐以來復為流民占塞景定三年朝廷委浙西<lb/>
憲司相視修復丹陽知縣趙必棣建議云練湖原有斗<lb/>
門三石䃮六函口一十三多被風水衝坍上湖則褰裳<lb/>
可渉下湖則如履平地夫去弊以漸而不可急處事以<lb/>
時而不可緩今水道久已湮塞似宜急於開通也然上<lb/>
<pb n="KR2k0065_WYG_001-44a"/>
湖李編修家所侵可以理諭而下湖流民所據未可卒<lb/>
復須有道以處之使之隂消潛弭可也函管正以備蓄<lb/>
洩似宜急於修理也然湖中水滿則須資函以洩今既<lb/>
水淺乃區區從事於無用之物則非徒無益也此所謂<lb/>
去弊以漸而不可急也今歲八九月間遇旱湖水方涸<lb/>
加以京倉取運甚急本府不得已放水以濟運河湖愈<lb/>
淺涸寧不滋流民之姦計乎不特流民而鄉民之頑者<lb/>
又寧不垂涎乎舊年傾頽處止是下湖西埂四百餘丈<lb/>
<pb n="KR2k0065_WYG_001-44b"/>
今上湖横埂三百六十丈上金斗門三十五丈南石䃮<lb/>
基七丈皆先後坍壞官府若復悠悠不恤則東傾西頽<lb/>
非惟水無所蓄而流民頑民倣傚侵耕其來未艾也今<lb/>
霜降水涸正宜用工百姓樂於應募官司易於收功儻<lb/>
日復一日則民疲而怨生勞大而效寡此所謂處事以<lb/>
時而不可緩也乞量支錢米募夫及今水涸運土補築<lb/>
壞埂然後植松插栁候措置樁石陸續釘砌若失此時<lb/>
後悔無及憲司上其說遂支撥安邊太平庫十八界㑹<lb/>
<pb n="KR2k0065_WYG_001-45a"/>
子二萬二千五百餘貫及於平江府新收義米内支撥<lb/>
九百石差官修築<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0065_WYG_001-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浙西水利書卷上<lb/>
</p>
<p>
</p>
  </div>
</body>
</text>
</TEI>
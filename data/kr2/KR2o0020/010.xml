<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_010-1a"/>
　欽定四庫全書<lb/>
御批資治通鑑綱目卷四下<lb/>
　<hi>癸丑</hi>元朔元年冬定二千石不舉孝廉罪法<lb/>
　　<hi>詔曰朕深詔執事興亷舉孝庶幾成風紹休聖緒夫十室之邑必有忠信三人並行厥有我師今或至闔</hi>
　　<hi>郡而不薦一人是化不下究而積行之君子壅於上聞也且進賢受上賞蔽賢䝉顯戮古之道也其議二</hi>
　　<hi>千石不舉者罪有司奏不舉孝不奉詔當以不敬論不察廉不勝任也當免奏可</hi>
　皇子據生春三月立夫人衞氏為皇后赦考證<hi>當去皇字○謹</hi>
　<hi>按凡例曰漢文帝初立景帝為太子時但云子啓以後不應自謂其子為皇子只從文帝初例後倣此</hi>
<pb n="KR2o0020_WYG_010-1b"/>
　　　書法<hi>子生不書此何以書志亂始也於是衞青擊匈奴而夫人衞氏生皇子據故曰太子以兵</hi>
　　　<hi>始終焉終綱目書子生五皆有故者也是故據以反終則書生是年弗陵以危嫡則書生大始三年</hi>
　　　<hi>宋劭以元凶則書生丙子年魏恂以叛父則書生癸亥年魏詡以太后之悖則書生庚寅年</hi>
　○秋匈奴入寇以李廣為右北平太守<lb/>
　　<hi>匈奴號廣曰漢之飛將軍避之數歳不敢入右北平</hi>質實<hi>右北平郡名注見秦王政三年</hi>
　東夷薉君降置蒼海郡<lb/>
　　<hi>東夷薉君南閭等二十八萬人降為蒼海郡人徒之費擬於南夷燕齊之間靡然騷動</hi>集覽<hi>薉君</hi>
　　<hi>注見新莽始建國四年薉貉南閭薉君名</hi>
<pb n="KR2o0020_WYG_010-2a"/>
以主父偃嚴安徐樂為郎中<lb/>
　<hi>臨菑人主父偃始遊齊燕趙皆莫能厚遇諸生相與排擯不容假貸無所得乃西入關上書闕下朝奏暮</hi>
　<hi>召入所言九事其八事為律令一事諫伐匈奴其辭曰司馬法曰國雖大好戰必亡天下雖平亡戰必危</hi>
　<hi>夫怒者逆徳也兵者凶器也爭者末節也夫務戰勝窮武事者未有不悔者也昔秦吞戰國務戰不休使</hi>
　<hi>䝉恬將兵攻胡辟地千里地皆沮澤鹽鹵不生五穀乃使天下蜚芻輗粟起於負海轉輸北河率三十鍾</hi>
　<hi>而致一石男子疾耕不足於糧餉女子紡績不足於帷幕百姓靡敝不能相養葢天下始畔秦也夫匈奴</hi>
　<hi>雖得而制非一世也行盗侵驅所以為業天性固然虞夏商周固弗程督禽獸畜之不屬為人今上不觀</hi>
　<hi>虞夏殷周之統而下循近世之失此臣之所大憂百姓之所疾苦也偃同郡嚴安亦上書曰今人用財侈</hi>
<pb n="KR2o0020_WYG_010-2b"/>
　<hi>靡車馬衣裘宫室聲色滋味皆競修飾以觀欲於天下侈而無節則不可贍民離本而徼末末不可徒得</hi>
　<hi>故搢紳者不憚為詐帶劎者夸殺人以矯奪而世不知愧是以逐利無已犯法者衆臣願為民制度以防</hi>
　<hi>其淫使貧富不相燿以和其心心志定則盗賊消刑罰少陰陽和萬物蕃也昔秦王意廣心逸欲威海内</hi>
　<hi>北攻胡南攻越宿兵於無用之地十有餘年丁男被甲丁女轉輸苦不聊生自經於道樹者相望及秦皇</hi>
　<hi>帝崩天下大畔滅世絶祀窮兵之禍也故周失之弱秦失之彊不變之患也今徇南夷朝夜郎降羌僰畧</hi>
　<hi>薉州建城邑深入匈奴燔其龍城議者美之此人臣之利非天下之長䇿也無終徐樂上書曰臣聞天下</hi>
　<hi>之患在於土崩不在瓦解陳渉起窮巷奮棘矜偏袒大呼天下從風此其故何也由民困而主不恤下怨</hi>
　<hi>而上不知俗已亂而政不修此三者渉之所以為資也此之謂土崩吳楚七國號皆萬乘威足以嚴其境</hi>
<pb n="KR2o0020_WYG_010-3a"/>
　<hi>内財足以勸其士民然不能西攘尺寸之土而身為禽者此其故何也當是之時先帝之徳未衰而安土</hi>
　<hi>樂俗之民衆故諸侯無境外之助此之謂瓦解此二體者安危之明要賢主之所宜留意而深察也間者</hi>
　<hi>關東穀數不登年歳未復民多窮困重之以邊境之事推數循理而觀之民宜有不安其處者矣不安故</hi>
　<hi>易動易動者土崩之勢也故賢主獨觀萬化之原明於安危之機修之廟堂之上而銷未形之患其要期</hi>
　<hi>使天下無土崩之勢而已矣書奏召見謂曰公等皆安在何相見之晚也皆拜為郎中偃尤親幸一歳中</hi>
　<hi>凡四遷為中大夫大臣畏其口賂遺累千金或謂偃曰太横矣偃曰吾生不五鼎食死即五鼎烹耳</hi>集<lb/>
　覽<hi>主父複姓父音甫沮澤史記注徐廣曰澤一作斥瓚曰地多水澤又有鹵記王制沮澤注沮將慮反</hi>
　<hi>謂萊沛下濕地蜚芻輓粟文潁曰轉運芻穀就戰以觀欲於天下觀去聲顯示之使其慕欲也離本離力</hi>
<pb n="KR2o0020_WYG_010-3b"/>
　<hi>智反本謂農徼末徼於堯反要求也末謂工商搢紳李竒曰搢插也紳大帶也謂插笏於紳也或曰搢紳</hi>
　<hi>士者之服搢或作縉索隠曰縉當作搢鄭衆注周禮云搢當作薦謂垂之於紳帶之間今按鄭意以搢為</hi>
　<hi>薦者則薦亦是進也進而置於紳帶間故史記亦多作薦字宿兵於無用之地宿猶屯也史記律書秦二</hi>
　<hi>世宿軍無用之地索隠注謂常擁兵郊野之外也正義曰謂三十萬備北闕五十萬守五嶺連兵於邊陲</hi>
　<hi>即是宿軍無用之地朝夜郎夜郎國來朝降羌僰羌與僰並西南夷皆來降服索隠曰羌三苗羌姓之别</hi>
　<hi>裔僰蒲北反僰侯國在馬湖江畧薉州顔師古曰凡言畧地謂行而取之也薉州是地名薉與濊通音穢</hi>
　<hi>即古濊貉國本朝鮮地漢武置蒼海郡龍城崔浩曰西胡皆事龍神故名大㑹處為龍城在上谷郡北後</hi>
　<hi>書云匈奴俗歲有三龍祠祭天神無終徐樂無終注見漢王劉邦元年徐樂姓名索隠曰樂音岳棘矜索</hi>
<pb n="KR2o0020_WYG_010-4a"/>
　<hi>隠曰棘越㦸名矜與<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>同渠今反㦸之欛也時秦銷兵器故但存㦸欛耳土崩瓦解秦本紀太史公曰秦</hi>
　<hi>之積衰天下土崩瓦解正義曰言秦國敗壞若屋宇崩頽衆瓦解散也諸侯無境外之助注見晉穆帝永</hi>
　<hi>和十二年臣無境外之交五鼎食牛羊豕魚麋五鼎烹謂被鼎鑊之誅</hi>正誤<hi>諸侯無境外之助今</hi>
　<hi>按徐樂本謂七國反叛鄰境無同惡相濟者為助也與臣無境外之交義不同</hi>質實<hi>一統志云僰古</hi>
　<hi>僰侯之國名為夷獠所居漢武通西南夷始置郡縣為犍為牂柯二郡地唐為羈縻馴騁浪滈四州地總</hi>
　<hi>名馬湖郡屬戎州都督府宋時蠻主屯湖内元至元間内附置馬湖路治於馬湖江之南岸屬叙南等處</hi>
　<hi>蠻夷宣撫司國朝初改為馬湖府隸四川道</hi>
<hi>甲寅</hi>二年冬賜淮南王几杖母朝考異<hi>提要王下有安字按建元二年淮南</hi>
<pb n="KR2o0020_WYG_010-4b"/>
<hi>王安來朝書名三年中山王勝來朝元光五年河間王徳來朝並書名此當據提要為是綱目刋本闕漏也</hi>
○春正月詔諸侯王得分國邑封子弟為列侯<lb/>
　<hi>主父偃說上曰古者諸侯不過百里彊弱之形易制今諸侯或連城數十地方千里緩則驕奢易為淫亂</hi>
　<hi>急則阻其彊而合從以逆京師以法割削之則逆節萌起然諸侯子弟或十數而適嗣代立餘無尺寸之</hi>
　<hi>封則仁孝之道不宣願陛下令諸侯得推恩分子弟以地侯之彼人人喜得所願上以徳施實分其國不</hi>
　<hi>削而稍弱矣上從之於是藩國始分而子弟畢侯矣</hi>
匈奴入寇遣衞青等將兵擊走之遂取河南地立朔方<lb/>
郡募民徙之<lb/>
<pb n="KR2o0020_WYG_010-5a"/>
　<hi>匈奴入上谷漁陽遣衞青李息擊走之遂取河南地詔封青為長平侯主父偃言河南地肥饒外阻河城</hi>
　<hi>之以逐匈奴省轉戍廣中國滅胡之本也公卿皆言不便上竟用偃計立朔方郡募民徙者十萬口築城</hi>
　<hi>繕塞因河為固轉漕甚逺自山東咸被其勞費以數十百鉅萬府庫並虚</hi>集覽<hi>取河南地春秋傳例</hi>
　<hi>曰克邑不用師徒曰取衞青本傳擊走白羊樓煩王遂取河南地築朔方郡注張晏曰朔方郡之河南舊</hi>
　<hi>並匈奴地今亦謂之新秦中朔方郡唐肅宗即位於靈武即漢朔方也括地志云即蕭關也漢武使蘇建</hi>
　<hi>築朔方城按今夏州朔方縣之北什賁故城是什賁之號盖出蕃語</hi>質實<hi>一統志云朔方郡漢初所</hi>
　<hi>置本秦上郡之地晉亂赫連夏建都於此後魏始置夏州西魏置𢎞化郡後周改懷逺郡隋為朔方郡唐</hi>
　<hi>置夏州或為朔方郡唐末拓跋思恭鎮夏州遂世據其地宋天禧間其孫徳明城懷逺鎮為興州以居後</hi>
<pb n="KR2o0020_WYG_010-5b"/>
　<hi>陞興慶府又改中興府元置寧夏路國朝初為寧夏府後改置寧夏衞隸陜西都司</hi>
三月晦日食○徙郡國豪傑於茂陵<lb/>
　<hi>主父偃說上曰天下豪傑并兼亂衆之民皆可徙茂陵内實京師外銷姦猾此所謂不誅而害除上從之</hi>
　<hi>軹人郭解關東大俠也亦在徙中衞青為言郭解家貧不中徙上曰解布衣權至使將軍為言此其家不</hi>
　<hi>貧卒徙解家解平生睚眦殺人甚衆上聞之下吏捕治所殺皆在赦前軹有儒生侍使者坐客譽郭解生</hi>
　<hi>曰解專以奸犯公法何謂賢解客聞殺此生斷其舌吏以此責解解實不知吏奏解無罪公孫𢎞議曰解</hi>
　<hi>布衣為任俠行權以睚眦殺人解雖不知此罪甚於解殺之當大逆無道遂族郭解班固曰古者天子建</hi>
　<hi>國諸侯立家自卿大夫以至於庶人各有等差是以民服事其上而下無覬覦周室既微禮樂征伐自諸</hi>
<pb n="KR2o0020_WYG_010-6a"/>
　<hi>侯出桓文之後大夫世權陪臣執命陵夷至於戰國合從連衡繇是列國公子魏有信陵趙有平原齊有</hi>
　<hi>孟嘗楚有春申皆藉王公之勢競為游俠雞鳴狗盗無不賔禮虞卿棄國捐君以周窮交魏齊之厄信陵</hi>
　<hi>竊符戮將以赴平原之急皆以取重諸侯名顯天下搤腕而遊談者以四豪為稱首於是背公死黨之議</hi>
　<hi>成守職奉上之義廢矣及至漢興禁網疏闊未之匡改也故陳豨車千乘而吳濞淮南皆招賔客外戚大</hi>
　<hi>臣魏其武安之屬競逐於京師布衣游俠劇孟郭解之徒馳騖於閭閻權行州域力折公侯衆庶榮其名</hi>
　<hi>迹覬而慕之雖陷於刑辟自與殺身成名死而不悔曽子曰上失其道民散久矣非明王在上示之以好</hi>
　<hi>惡齊之以禮法民曷由知禁而反正乎五伯三王之罪人也而六國五伯之罪人也夫四豪者又六國之</hi>
　<hi>罪人也况於郭解之倫以匹夫之細竊生殺之權其罪已不容於誅矣觀其溫良汎愛振窮周急謙退不</hi>
<pb n="KR2o0020_WYG_010-6b"/>
　<hi>伐亦皆有絶異之姿惜乎不入於道徳茍放縱於末流殺身亡宗非不幸也荀悅曰世有三遊徳之賊也</hi>
　<hi>立氣勢作威福結私交以立彊於世者謂之遊俠飾辨辭設詐謀馳逐於天下以要時勢者謂之遊說色</hi>
　<hi>取仁以合時好連黨類立虚譽以為權利者謂之遊行此三者傷道害徳敗法惑世亂之所由生也國有</hi>
　<hi>四民各修其業不由四民之業者謂之姦民姦民不生王道乃成凡此三遊生於季世制度不立綱紀弛</hi>
　<hi>廢以毁譽為榮辱以喜怒為賞罰是以犇走馳騁越職僭度飾華廢實競趨時利簡父兄之尊而崇賔客</hi>
　<hi>之禮薄骨肉之恩而篤朋友之愛忘修身之道而求衆人之譽割衣食之業以供饗宴之好苞苴盈於門</hi>
　<hi>庭聘問交與道路書記繁於公文私務衆於官事於是流俗成而正道壞矣是以聖王在上經國序民正</hi>
　<hi>其制度善惡要於功罪而不淫於毁譽聽其言而責其事舉其名而指其實故虚偽之行不得設誣罔之</hi>
<pb n="KR2o0020_WYG_010-7a"/>
　<hi>辭不得行有罪惡者無儌幸無罪過者不憂懼請謁無所行貨賂無所用養之以仁惠文之以禮樂則風</hi>
　<hi>俗定而大化成矣</hi>集覽<hi>天下豪傑并兼亂衆之民天下謂自關以東也關東豪富桀黠之士及并</hi>
　<hi>人之力兼人之財踰法惑亂衆庶之人郭解家貧不中徙郭解字翁伯解音蟹中竹仲反充也史記本傳</hi>
　<hi>徙作訾索隠曰按訾財不滿三百萬則不充合徙之數權至使將軍為言謂郭解之權力能使衞青為之</hi>
　<hi>言任俠如淳曰相與信為任同是非為俠所謂權行州里力折公侯者也或曰任謂任使其氣力俠之言</hi>
　<hi>挾以權力俠輔人也陪臣記曲禮列國之大夫自稱曰陪臣某注陪重也左傳管仲曰陪臣敢辭注陪臣</hi>
　<hi>諸侯主臣也信陵魏安釐王異母弟公子無忌封信陵君索隠曰按地理志無信陵或是鄉邑之名平原</hi>
　<hi>趙惠文王弟趙勝封平原君晉灼曰齊西平原河水東北過高唐按高唐即平原正義曰平原今徳州是</hi>
<pb n="KR2o0020_WYG_010-7b"/>
　<hi>也括地志云故城在徳州平原縣東南孟嘗田文也索隠曰文父嬰封於薛文襲父封而號曰孟嘗或云</hi>
　<hi>諡非也顔師古曰嘗邑在薛城之旁詩云居嘗與許鄭𤣥注常或作嘗在薛之南是也春申黄歇也正義</hi>
　<hi>曰四君封邑撿皆不獲唯平原有地又非趙境並葢號也而孟嘗是諡雞鳴狗盜孟嘗入秦秦昭王欲殺</hi>
　<hi>之孟嘗使人抵昭王幸姬求解姬願得狐白裘時止一裘已獻昭王有客乃夜為狗入秦藏中盗裘以獻</hi>
　<hi>獲免即馳去夜半至函谷關關法雞鳴而出客孟嘗恐昭王悔而追至有客作雞鳴而雞盡鳴得亡出關</hi>
　<hi>虞卿史失其名趙孝成王以為上卿故號焉譙周曰食邑於虞索隠曰趙之虞在河東今河中府虞鄉縣</hi>
　<hi>是周窮交魏齊之厄魏齊虞卿之交也將為范睢所殺卿周庇之也事在周赧王五十六年赴平原之急</hi>
　<hi>秦兵圍趙趙相平原君告急於無忌無忌因如姬以竊兵符矯魏王之命而令朱亥殺晉鄙奪其兵救趙</hi>
<pb n="KR2o0020_WYG_010-8a"/>
　<hi>秦兵以卻而趙得全事在周赧王五十七年搤腕而遊談搤與扼通腕與掔椀通遊俠傳作搤掔封禪書</hi>
　<hi>搤椀自言四豪即信陵平原孟嘗春申陳豨代國相也豨許豈反吳濞高帝兄喜之子名濞封吳王淮南</hi>
　<hi>高帝孫淮南王安也淮南厲王長之子魏其孝文皇后從兄子竇嬰封魏其侯武安孝景皇后同母弟田</hi>
　<hi>蚡封武安侯劇孟姓名洛陽人亦以俠顯殺身成名死而不悔若季路仇牧之類也衞有蒯瞔之亂季路</hi>
　<hi>聞之故入赴難見孟黶石乞以戈擊之斷纓宋萬殺閔公仇牧聞之趍至手劎而叱之萬臂擊仇牧碎首</hi>
　<hi>齒苞苴記曲禮以苞苴問人注問猶遺也苞苴裹魚肉或以葦或以茅疏云苞者以草苞裹苴者以草藉</hi>
　<hi>器貯物孔叢子曰吾於果𤓰見苞苴之禮行詩箋云以果實相遺者必苞苴之</hi>
燕王定國齊王次昌皆有罪自殺國除誅齊相主父偃<lb/>
<pb n="KR2o0020_WYG_010-8b"/>
夷其族<lb/>
　<hi>燕王定國與父姬姦奪弟妻殺肥如令郢人郢人家告之主父偃從中發其事公卿請誅之定國自殺國</hi>
　<hi>除齊厲王次昌亦與姊通偃嘗欲納女於齊王不許因言於上曰臨菑殷富非親愛子弟不得王今齊王</hi>
　<hi>屬疏又與姊亂請治之於是拜偃為齊相至齊急治王後宫宦者辭及王王懼自殺上聞大怒以為偃刧</hi>
　<hi>其王令自殺乃徵下吏偃辭不服上欲勿誅公孫𢎞曰齊王自殺國除偃本首惡不誅之無以謝天下乃</hi>
　<hi>族誅之</hi>集覽<hi>肥如令郢人郢人姓名為/肥如令按肥如在遼西</hi>質實<hi>一統志云肥如漢之</hi>
　<hi>縣名屬遼西郡北齊屬北平郡又析置新昌縣隋開皇中省肥如入新昌後為盧龍郡治唐武徳初移平</hi>
　<hi>州治此改為盧龍縣遼金元俱仍舊本朝因之改屬永平府</hi>
<pb n="KR2o0020_WYG_010-9a"/>
　　書法<hi>齊王書有罪矣偃請治其罪者也則曷為書誅偃刧其王令自殺偃之横至此極矣不誅</hi>
　　<hi>則何以為法綱目書齊相正名也</hi>
　　發明<hi>齊王既書有罪則治齊王者公法也偃亦書誅何哉利口覆邦家之人亦亂政之賊爾不</hi>
　　<hi>誅之何待</hi>
以孔臧為太常<lb/>
　<hi>上欲以孔臧為御史大夫辭曰臣世以經學為業乞為太常典臣家業與從弟侍中安國綱紀古訓使永垂來</hi>
　<hi>嗣上乃以為太常其禮賜如三公</hi>質實<hi>孔臧魯人孔子十二世孫孔安國貞之子臧之從弟也</hi>
<hi>乙卯</hi>三年冬匈奴軍臣單于死弟伊稚斜單于立集覽<hi>伊稚</hi>
<pb n="KR2o0020_WYG_010-9b"/>
<hi>科索隠曰斜士嗟反鄒誕生音直牙反葢稚斜胡人語近得其實</hi>○以公孫𢎞為御史<lb/>
大夫春罷蒼海郡考異<hi>提要漏春字</hi>
　<hi>時通西南夷東置蒼海北築朔方之郡公孫𢎞數諫以為罷敝中國以奉無用之地願罷之天子使朱買</hi>
　<hi>臣等難以置朔方之便發十䇿𢎞不得一乃謝曰山東鄙人不知其便若是願罷西南夷蒼海而專奉朔</hi>
　<hi>方上乃許之𢎞為布被食不重肉汲黯曰𢎞位三公奉祿甚多為此詐也上問𢎞𢎞謝曰有之夫九卿與</hi>
　<hi>臣善者無過黯然今日廷詰臣誠中臣之病臣誠飾詐欲以釣名且無黯忠陛下安得聞此言上以為謙</hi>
　<hi>讓愈益厚之</hi>
赦○以張騫為太中大夫<lb/>
<pb n="KR2o0020_WYG_010-10a"/>
　<hi>初匈奴降者言月氐故居敦煌祁連間為彊國匈奴攻破之殺月氐王以其頭為飲器餘衆逃遁逺去怨</hi>
　<hi>匈奴無與共擊之上募能通使月氐者張騫以郎應募出隴西徑匈奴中單于得之留十餘歳騫得間西</hi>
　<hi>走數十日至大宛大宛為發導譯抵康居傳致大月氐大月氐太子為王既擊大夏分其地而居之地肥</hi>
　<hi>饒少寇殊無報胡之心騫留歳餘乃還復為匈奴所得㑹匈奴亂騫乃逃歸初行時百餘人去十三歳唯</hi>
　<hi>二人得還</hi>集覽<hi>月氐故居敦煌祁連間月氐西域屬國名注見高帝六年正義曰初月氐居敦煌郡</hi>
　<hi>以東祁連山以西按敦煌今𤓰州是在長安西二千八百餘里應劭曰敦大煌盛也敦徒門反初匈奴渾</hi>
　<hi>邪王降漢以其地置酒泉郡又因酒泉分置武威郡後又分酒泉武威置張掖敦煌二郡祁連山本名天</hi>
　<hi>山葢匈奴呼天曰祁連也韋昭曰天山一名雪山一名太白山以四時有雪也正義曰祁承之反括地志</hi>
<pb n="KR2o0020_WYG_010-10b"/>
　<hi>云山在伊州伊吾縣北百二十里今名祁羅漫山西河舊事云祁連山在張掖酒泉二郡界去焉支山北</hi>
　<hi>可千里初匈奴失此二山乃歌曰亡我祁連山使我六畜不蕃息失我焉支山使我婦女無顔色以其頭</hi>
　<hi>為飲器晉灼曰飲器虎子之屬劉徳云飲酒器也正義曰漢書匈奴傳元帝遣車騎都尉韓昌光禄大夫</hi>
　<hi>張猛與匈奴盟以老上單于所破月氐王頭為飲器者共飲血盟也非虎子屬按虎子溲便器西京雜記</hi>
　<hi>云李廣射獵冥山之北見伏虎射之以其頭為溲器今人鑄銅象之示服猛也又趙襄子漆智伯之頭為</hi>
　<hi>飲器注見周威烈王二十三年以郎應募張騫自建元中為郎今應募往使月氐百官表郎掌守門户出</hi>
　<hi>充車騎徑匈奴中史記大宛傳作經匈奴索隠曰謂道經匈奴也大宛西域國名正義曰在長安正西萬</hi>
　<hi>二千五百餘里其東北則烏孫東則于寘西南則大月氐北則康居括地志云率都沙郍國一名蘇對沙</hi>
<pb n="KR2o0020_WYG_010-11a"/>
　<hi>郍國漢大宛也宛又音鴛為發導譯抵康居索隠曰為張騫發譯令其導引至康居國括地志云康居在</hi>
　<hi>長安西萬六百里居音渠大月氐在大宛西南於媯水北為王庭去長安萬一千六百里氐音支注見高</hi>
　<hi>帝六年大夏在大宛西南二千二百里媯水南其都曰藍市城張騫曰以騫度之大夏去漢萬二千餘里</hi>
　<hi>居漢西南夏上聲</hi>質實<hi>一統志云月氐古西戎地戰國時月氐居之秦末漢初屬匈奴武帝時為</hi>
　<hi>敦煌郡地晉屬晉昌郡西涼置㑹稽郡後魏増置常樂郡後周俱廢之隋以其地屬𤓰州後屬敦煌郡唐</hi>
　<hi>初屬𤓰州後没於吐蕃宋時為西夏所據元為𤓰州地屬沙州路本朝初故韃靼丞相苦术子塔力等率</hi>
　<hi>所部來歸詔建為赤斤蒙古衞以塔力尼為指揮自宣徳以來朝貢不絶敦煌漢之郡名注見唐莊宗同</hi>
　<hi>尤二年𤓰沙祁連山名注見元狩二年大宛按本傳云大宛西域國名注貴山城以葡萄為酒富人藏酒</hi>
<pb n="KR2o0020_WYG_010-11b"/>
　<hi>至萬餘石久者至數十歳不敗俗嗜酒馬嗜苜蓿宛别邑七十餘城多産善馬馬汗血言其先天馬子也</hi>
　<hi>漢武時遣李廣利將兵伐之宛人斬其王母寡來降因與漢約歳獻天馬二匹漢使得葡萄苜蓿種歸帝</hi>
　<hi>以天馬多又外國使來衆益種葡萄苜宿離宫館旁極目焉宣帝時呼韓邪單于降漢後而大宛等國咸</hi>
　<hi>尊漢矣康居按本傳云康居西域國名治樂越匿地到卑闐城與大月氐同俗東羈事匈奴漢宣時匈奴</hi>
　<hi>乖亂五單于爭國漢擁立呼韓單于而郅支單于怨望殺漢使者西阻康居帝遣陳湯等將兵滅郅支康</hi>
　<hi>居大懼遣子入侍自是羈縻於漢矣大月氐按本傳云大月氐西域國名治監氏城土地風氣物類所有</hi>
　<hi>民俗錢貨與安息同出○封槖駞控弦十餘萬故彊輕匈奴本居敦煌祁連間至冒頓單于攻破月氐而</hi>
　<hi>老上單于殺月氐以其頭為飲器月氐乃逺去過大宛西擊大夏而臣之其餘小衆不能去者保南山羌</hi>
<pb n="KR2o0020_WYG_010-12a"/>
　<hi>號曰小月氐</hi>
匈奴入代郡鴈門考異<hi>按征伐例曰中國有主則夷狄曰入寇或曰寇某郡中國無主</hi>
<hi>則但云入邊或云入某郡今此條書入而不曰寇疑漏寇字或寇字誤作入字耳</hi>考證<hi>入當作寇○謹</hi>
<hi>按凡例曰凡中國有主則夷狄曰入寇或曰寇某郡事小曰擾某處後倣此</hi>○夏六月皇太<lb/>
后崩考異<hi>后下漏王氏二字</hi>○秋罷西夷○以張湯為廷尉<lb/>
　<hi>湯為人多詐舞智以御人時上方鄉文學湯陽浮慕事董仲舒公孫𢎞等以兒寛為奏讞椽以古法義決</hi>
　<hi>疑獄所治即上意所欲罪與監史深禍者即上意所欲釋與監史輕平者上由是說之湯於故人子弟調</hi>
　<hi>䕶之尤厚其造請諸公不避寒暑是以得聲譽汲黯數質責湯於上前曰公為正卿上不能褒先帝之功</hi>
<pb n="KR2o0020_WYG_010-12b"/>
　<hi>業下不能抑天下之邪心安國富民使囹圄空虚何空取高皇帝約束紛更之為而公以此無種矣黯時</hi>
　<hi>與湯論議湯辨常在文深小苛黯抗厲守高不能屈忿發罵曰天下謂刀筆吏不可以為公卿果然必湯</hi>
　<hi>也令天下重足而立側目而視矣</hi>集覽<hi>陽浮陽與佯通詐也浮虚也兒寛姓名兒硏奚反儒林傳</hi>
　<hi>作倪奏讞掾讞魚列反議罪也奏讞者奏請於上而讞之也掾官屬也記文王世子獄成有司讞於公鄭</hi>
　<hi>𤣥注讞之言白也與監史深禍者監史正監掾史也深禍者用法深刻禍猾之人也湯以上意所欲加罪</hi>
　<hi>者則付與此等監史治之造請顔師古曰造至詣也請問謁也質責湯本傳注質對之也紛更之為何為</hi>
　<hi>紛亂更改也重足而立謂重累其足迹不敢亂行言畏謹之甚</hi>質實<hi>兒寛千乘人</hi>
　　書法<hi>文帝之世書廷尉二吳公張釋之皆吉人也武帝書廷尉二則張湯杜周其人焉二君之</hi>
<pb n="KR2o0020_WYG_010-13a"/>
　　<hi>仁暴於此可見矣西漢七書廷尉惟張湯杜周為譏</hi>
<hi>丙辰</hi>四年夏匈奴入代郡定襄上郡考異<hi>入下漏/寇字</hi>考證<hi>入當</hi>
<hi>作寇</hi>
<hi>丁巳</hi>五年冬十一月丞相澤免以公孫𢎞為丞相封平津<lb/>
侯<lb/>
　<hi>丞相封侯自𢎞始時上方興功業𢎞於是開東閤以延賢人與參謀議嘗奏言十賊彍弩百吏不敢前請</hi>
　<hi>禁民毋得挾弓弩便上下其議侍中吾丘夀王對曰臣聞古者作五兵非以相害以禁暴討邪也安居則</hi>
　<hi>以制猛獸而備非常有事則以設守衞而施行陳秦兼天下銷甲兵折鋒刃其後民以耰鉏箠梃相撻擊</hi>
<pb n="KR2o0020_WYG_010-13b"/>
　<hi>犯法滋衆卒以亂亡故聖王務敎化而省禁防知其不足恃也且愚聞聖王合射以明敎矣未聞弓矢之</hi>
　<hi>為禁也且所謂禁者為盗賊之以攻奪也攻奪之罪死然而不止者大姦之於重誅固不避也臣恐邪人</hi>
　<hi>挾之而吏不能止良民以自備而抵法禁是擅賊威而奪民救也竊以為大不便上以難𢎞𢎞詘服焉𢎞</hi>
　<hi>外寛内深諸嘗有隙無近逺雖陽與善終竟報之汲黯嘗面觸𢎞𢎞欲誅之以事乃言上曰右内史界部</hi>
　<hi>中多貴人宗室難治非素重臣不能任請徙黯為右内史上從之</hi>集覽<hi>平津索隠曰平津鄉名在</hi>
　<hi>南郡高成縣正義曰𢎞所封平津鄉在滄州鹽山縣南東閤閤小門也東向開之避當庭門而引接賔客</hi>
　<hi>以别於椽史官屬彍弩彍苦郭反張弩也引滿曰彍五兵漢書注矛㦸弓劎戈周禮注矛㦸劎楯弓穀梁</hi>
　<hi>傳注矛㦸鉞刀楯弓矢合射記鄉飲酒篇合諸鄉射教之鄉飲酒之禮而孝弟之行立注會合其民而講</hi>
<pb n="KR2o0020_WYG_010-14a"/>
　<hi>鄉射之禮外寛内深索隠曰言其中心刻剥意多忌害人也按杜周外寛内深次骨李竒曰次至也其用</hi>
　<hi>法深刻至骨右内史地理志秦京師為内史顔師古曰秦并天下改立郡縣而京畿所統時號内史言在</hi>
　<hi>内以别於諸郡守也百官表内史掌京師景帝分置左右武帝更名京兆尹左内史更名左馮翊主爵中</hi>
　<hi>尉掌列侯武帝更名右扶風治内史右地與左馮翊京兆尹是為三輔</hi>質實<hi>一統志云平津鄉名</hi>
　<hi>在河間府鹽山縣界漢屬故高城縣公孫𢎞以宰相封平津侯於此</hi>
春大旱○匈奴寇朔方遣衞青率六將軍擊之還以青<lb/>
為大將軍<lb/>
　<hi>匈奴右賢王數侵擾朔方天子令車騎將軍青將三萬騎出高闕將軍蘇建李沮公孫賀李蔡俱出朔方</hi>
<pb n="KR2o0020_WYG_010-14b"/>
　<hi>李息張次公俱出右北平凡十餘萬人皆領屬青擊匈奴右賢王飲醉青等夜至圍之右賢王驚潰圍北</hi>
　<hi>去得裨王十餘人衆萬五千餘人畜數十百萬於是引兵還天子使使者持大將軍印即軍中拜青為大</hi>
　<hi>將軍諸將皆屬益封八千七百户封青三子諸將校尉七人為列侯尊寵於羣臣無二公卿以下皆卑奉</hi>
　<hi>之獨汲黯與亢禮人或說黯曰自天子欲羣臣下大將軍大將軍尊重君不可以不拜黯曰夫以大將軍</hi>
　<hi>有揖客反不重邪青聞愈賢黯數請問國家朝廷所疑遇黯加於平日青雖貴有時侍中上踞厠而視之</hi>
　<hi>丞相𢎞燕見上或時不冠至如汲黯見上不冠不見也上嘗坐武帳中黯前奏事上不冠望見黯避帳中</hi>
　<hi>使人可其奏其見敬禮如此</hi>集覽<hi>李沮索隠曰沮子如反文潁曰音俎豆之俎張次公衞青校尉</hi>
　<hi>也封岸頭侯禆王顔師古曰小王也若裨將然索隠曰裨潁彌反王之偏副也匈奴傳作裨小王封青三</hi>
<pb n="KR2o0020_WYG_010-15a"/>
　<hi>子長伉封宜春侯次不疑封陰安侯次登封發千侯尊寵於羣臣無二言尊寵之至此於羣臣止一人耳</hi>
　<hi>下大將軍下謂禮下之踞厠而視之如淳曰厠音側謂牀邊側耳或曰圂厠非也胡氏曰亦猶文帝臨厠</hi>
　<hi>謂山岸也仲馮曰古者見大臣則御坐為起然則踞厠者輕之也武帳應劭曰帳織為武士之象也孟康</hi>
　<hi>曰置兵闌五兵於帳中</hi>質實<hi>高闕塞名注見秦王政三年</hi>
夏六月為博士置弟子五十人<lb/>
　<hi>詔曰葢聞導民以禮風之以樂今禮壞樂崩朕甚憫焉其令禮官勸學興禮以為天下先於是丞相𢎞等</hi>
　<hi>奏請為博士官置弟子五十人復其身第其高下以補郎中文學掌故即有秀才異等輒以名聞其不事</hi>
　<hi>學若下材輒罷之又使通一藝以上者請皆選擇以補右職上從之自此公卿大夫士吏彬彬多文學之</hi>
<pb n="KR2o0020_WYG_010-15b"/>
　<hi>士矣</hi>集覽<hi>風之以樂風如字詩序曰風風也敎也風以動之敎以化之是也補郎中文學掌故郎中</hi>
　<hi>主宫殿門户掌故治禮之官主故事者以有文學習禮儀者為之故曰文學掌故漢舊儀云太常博士弟</hi>
　<hi>子試射䇿中甲科補郎中乙科補掌故</hi>
　　書法<hi>書嘉尊經也書置博士弟子始此</hi>
秋匈奴入代考異<hi>入當作冦</hi>○削淮南二縣賜衡山王賜書<lb/>
不朝<lb/>
　<hi>初淮南王安好讀書屬文喜立名譽招致賔客方術之士數千人多江淮間輕薄士常以厲王遷死感激</hi>
　<hi>安安乃治戰具積金錢郎中雷被願奪擊匈奴安斥免之是歳被亡至長安上書自明事下廷尉治蹤跡</hi>
<pb n="KR2o0020_WYG_010-16a"/>
　<hi>連安上遣使即訊太子遷欲使人刺殺漢使不果公卿奏安格明詔當棄市詔削二縣安恥之為反謀益</hi>
　<hi>甚安與衡山王賜相責望禮節間不相能賜聞安有反謀恐為所并亦結賔客為反具使陳喜枚赫作輣</hi>
　<hi>車鍜矢刻天子璽將相軍吏印當入朝過淮南為昆弟語除前隙約束反具上書謝病上賜書不朝</hi>集<lb/>
　覽<hi>厲王遷死文帝時淮南厲王長犯不軌遷徙處蜀而死安斥免之史記淮南王安傳作王使郎中今</hi>
　<hi>斥免欲以禁後正義曰言屏斥免其郎中令官欲令後人不敢效即訊太子句絶淮南王安傳注樂彦曰</hi>
　<hi>即就淮南按之不逮詣河南遷王太子名屬下句格明詔淮南王安傳作廢格明詔注崔浩曰詔書募擊</hi>
　<hi>匈奴而雷被壅遏應募者漢律所謂廢格也按如淳注梁孝王傳云格音各謂攱閣不得行不相能句絶</hi>
　<hi>謂不相善也左傳昭元年昔高辛氏有二子不相能也日尋干戈以相征討注能如字作輣車鍜矢史炤</hi>
<pb n="KR2o0020_WYG_010-16b"/>
　<hi>通鑑釋文曰輣車兵車也鍜治鐵也必謂治鐵作矢鏃耳書費誓鍜乃戈矛蔡氏傳曰鍜焠之也除前隙</hi>
　<hi>先前之嫌隙今釋除之約束反具以言語要結戒令檢束皆曰約束</hi>正誤<hi>上遣使即訊太子今按即</hi>
　<hi>訊當屬上文為句太子屬下文遣使者即就淮南訊之不逮詣河南也初雷被上書事下河南治</hi>質<lb/>
　實<hi>一統志云淮南漢之國名治江都縣尋改為吳國景帝又更為江都國武帝更名廣陵國屬徐州東</hi>
　<hi>漢初為廣陵郡三國初屬魏後屬吳晉廣陵郡移治淮陰此地屬焉東晉分置海陵山陽二郡劉宋置南</hi>
　<hi>兖州治廣陵縣齊梁因之北齊改為東廣州陳復為南兖州後周改為吳州隋始改為揚州大業初改江</hi>
　<hi>都郡治江陽縣唐初復為南兖州改䢴州尋復為揚州治江都置大都督府天寶初改廣陵郡乾元初復</hi>
　<hi>曰揚州置淮南節度五代時揚吳都於此改江都府南唐以為東都周世宗取揚州仍置大都督節府宋</hi>
<pb n="KR2o0020_WYG_010-17a"/>
　<hi>初因之屬淮南東路建炎初陞帥府元至元中建大都督府置江淮等處行中書省尋改為揚州路屬河</hi>
　<hi>南行省國朝改為揚州府直隸京師</hi>
　　書法<hi>前淮南王安嘗書賜几杖毋朝矣此其書不朝何誅意也賜當入朝過淮南乃謝病於是</hi>
　　<hi>帝賜書不朝毋云者自帝言之也不云者自王言之也書曰賜衡山王賜書不朝誅意也然則吳王</hi>
　　<hi>詐病文帝賜几杖老不朝則何以不書不以吳王累文帝也其不以累文帝何博局之憾漢有以召</hi>
　　<hi>之矣非安與賜比也故諱之不書</hi>
<hi>戊午</hi>六年春二月遣衞青率六將軍擊匈奴<lb/>
　<hi>大將軍青出定襄公孫敖公孫賀趙信蘇建李廣李沮咸屬斬首數千級而還</hi>
<pb n="KR2o0020_WYG_010-17b"/>
赦○夏四月衞青復率六將軍擊匈奴前將軍趙信敗<lb/>
降匈奴<lb/>
　<hi>青復將六將軍出定襄擊匈奴斬其衆萬餘人右將軍建前將軍信并軍逢單于兵與戰一日餘漢兵且</hi>
　<hi>盡信將其餘騎降匈奴建盡亡其軍脫身亡自歸議郎周霸曰自大將軍出未嘗斬裨將今建棄軍可斬</hi>
　<hi>以明威青曰青幸得以肺腑待罪行閒不患無威職雖當斬將然以臣之尊寵而不敢自擅誅於竟外於</hi>
　<hi>以見為人臣不敢專權不亦可乎遂囚建詣行在所詔贖為庶人青姊子霍去病年十八善騎射為票姚</hi>
　<hi>校尉與輕勇騎八百直棄大軍數百里赴利斬捕首級過當於是封為冠軍侯校尉張騫以知水草處軍</hi>
　<hi>得不乏封博望侯信敎單于益北絶幕以誘罷漢兵徼極而取之毋近塞單于從之</hi>集覽<hi>定襄并州</hi>
<pb n="KR2o0020_WYG_010-18a"/>
　<hi>定襄郡隋置忻州有定襄縣故城在朔州善陽縣北三百里肺腑按史記惠景間侯者年表諸侯子弟若</hi>
　<hi>肺腑索隠曰肺與柿通木札也腑音附樹皮也以喻人主疏末之親如木札出於木樹皮附於樹也漢書</hi>
　<hi>劉向傳幸託肺腑田蚡傳以肺附為相注謂如肝肺相附著言猶心膂也一說肺斫木札也喻其輕薄附</hi>
　<hi>著大材史記正義曰顧野王公肺腑腹心也按說田蚡為相若人之肺知陰陽逆順又為帝之腹心親戚</hi>
　<hi>票姚顔師古曰勁疾貌票頻妙反姚羊召反荀悅漢紀作票鷂去病後為票騎將軍尚取票姚之字耳赴</hi>
　<hi>利斬捕按索隠曰赴奔趍也利便利也顔師古曰計其所將人數少其所斬首級及捕獲胡兵為數多過</hi>
　<hi>於所當冠軍侯索隠曰冠軍封號言在諸軍之上也正義曰南陽有冠軍縣武帝封去病於穰縣盧陽鄉</hi>
　<hi>因號曰冠軍博望侯正義曰南陽有博望縣括地志云故城在鄧州向城東南四十五里索隠曰博望張</hi>
<pb n="KR2o0020_WYG_010-18b"/>
　<hi>騫封號耳非地名小顔云葢取其能廣博瞻望也益北絶幕正義曰益北愈向北也幕一作漠北方流沙</hi>
　<hi>也匈奴南界瓚曰直度曰絶沙土曰漠徼極而取之正義曰徼古堯反要也謂要漢兵令其罷極然後取</hi>
　<hi>之</hi>質實<hi>一統志云定襄漢之懸名屬新興郡晉改曰晉昌後魏復為定襄縣隋省定襄入秀容唐</hi>
　<hi>初復析置定襄縣屬忻州宋省元祐初復置金元仍舊國朝因之改屬太原府霍去病平陽人冠軍漢之</hi>
　<hi>縣名屬南陽郡曹魏省之故城在南陽府鄧州城西張騫城固人博望漢之縣名屬南陽郡東漢省之故</hi>
　<hi>城在南陽府城東北七十里為張騫封邑即此索隠小顔所說可謂誤矣</hi>
六月詔民得買爵贖罪置武功爵<lb/>
　<hi>是時漢比歳擊匈奴其來降之士受賜黄金二十餘萬斤而漢軍士馬死者十餘萬兵甲轉漕之費不與</hi>
<pb n="KR2o0020_WYG_010-19a"/>
　<hi>焉於是大司農經用竭不足以奉戰士乃詔令民得買爵贖罪置買官名曰武功爵級十七萬買爵至千</hi>
　<hi>夫者得先除為吏吏道雜而多端官爵耗廢矣</hi>集覽<hi>經用竭顔師古曰經常也謂常用之錢竭盡武</hi>
　<hi>功爵瓚曰茂陵中書有武功爵十一級一造士二閉輿衞三良士四元戎士五官首六秉鐸七千夫八樂</hi>
　<hi>卿九執戎十政戾庶長十一軍衞級十七萬食貨志級十七萬凡直三十餘萬金劉貢父曰直三十餘萬</hi>
　<hi>金其價之差殊不可詳也秦爵十八大庶長十九則關内侯武功爵比之減一級入關内侯亦其宜也或</hi>
　<hi>說七當作一與茂陵中書合矣予謂賣爵當級級稍増其價豈可例云級十七萬若每級十七萬比至三</hi>
　<hi>十餘萬金則當一萬七千餘級又非也然則誤衍此萬字葢武功爵其級十七官職耗廢食貨志注耗音</hi>
　<hi>帽亂也</hi>
<pb n="KR2o0020_WYG_010-19b"/>
　　書法<hi>自秦書令民納粟拜爵及文帝書召民入粟拜爵免罪至是復見後此書令株送徒入財</hi>
　　<hi>補郎元鼎三年書令死罪入贖天漢三年明帝書詔聽有罪亡命者贖永平八年兩漢之世書贖罪</hi>
　　<hi>者五帝三書焉國亦急甚矣</hi>
　　發明<hi>爵者國之公器非可買也而買之罪者國之公法非可贖也而贖之於以見用兵煩費之</hi>
　　<hi>患為如何哉其曰置武功爵則經費不足賞功之意又自不言可見矣</hi>
<hi>己未</hi>元狩元年冬十月祠五畤獲一角獸以燎始以天瑞<lb/>
紀元<lb/>
　<hi>行幸雍祠五畤獲獸一角而足有五蹄有司言陛下肅祇郊祀上帝報享錫一角獸葢麟云於是以薦五</hi>
<pb n="KR2o0020_WYG_010-20a"/>
　<hi>畤畤加一牛以燎有司又言元宜以天瑞命一元曰建二元以長星曰光今元以郊得一角獸曰狩云</hi>
　集覽<hi>葢麟云易繫辭下第二章葢取諸某卦某卦朱氏附録曰葢字謂模様是恁地也又曰漢書所</hi>
　<hi>謂獲一角獸葢麟云皆疑辭也元宜以天瑞命命名也謂改元宜用天之祥瑞為名韻㑹注元一也春秋</hi>
　<hi>隠元年春王正月注凡人君即位欲其體元以居正故不言一年一月也一元曰建一初也自古無年號</hi>
　<hi>始起於此故曰建元二元以長星曰光建元六年八月有星長竟天因改元元光</hi>質實<hi>雍縣名注</hi>
　<hi>見周顯王八年</hi>
　　發明<hi>人君即位書元春秋諸儒論之詳矣未有建號紀元之事也自新垣平以候曰再中欺文</hi>
　　<hi>帝於是始有後元之稱景帝因之七年而改中元人六年而改後元至武帝遂有建元之號甚失古</hi>
<pb n="KR2o0020_WYG_010-20b"/>
　　<hi>人即位紀元之意既而長星竟天災異甚著乃反以元光為名至是僅獲一獸亦因之而改號自後</hi>
　　<hi>紛紛不可勝舉書曰始以天瑞紀元非美之也正所以譏其失爾不然一獸㣲物豈天瑞乎</hi>
淮南王安衡山王賜謀反自殺<lb/>
　<hi>淮南王安與賔客左吳等日夜為反謀召中郎伍被與謀反事被始以為不可安固問之被曰今諸侯無</hi>
　<hi>異心百姓無怨氣可偽為詔徙郡國豪傑於朔方又偽為詔獄盡逮諸侯太子幸臣使民怨諸侯懼即使</hi>
　<hi>辨士隨而說之儻有儌幸什得一乎安又欲使人偽得罪而西事大將軍一日發兵即刺殺大將軍且曰</hi>
　<hi>漢廷大臣獨汲黯好直諫守節死義難惑以非至如說丞相𢎞等如發䝉振落耳㑹太子謀殺漢使事覺</hi>
　<hi>廷尉逮捕安欲發兵猶豫未決被自詣吏告與安謀如此上使宗正以符節治安未至安自剄王后太子</hi>
<pb n="KR2o0020_WYG_010-21a"/>
　<hi>伏誅諸所與謀反者皆族捕得陳喜於衡山王子孝家孝聞律先自告除其罪即先自告所與謀反者枚</hi>
　<hi>赫陳喜等公卿請逮捕賜治賜自剄死王后太子及孝皆棄市凡二獄所連引列侯二千石豪傑等死者</hi>
　<hi>數萬人侍中莊助素與安結交受其賂遺上薄其罪張湯以為助腹心之臣與諸侯交私罪不可赦遂棄</hi>
　<hi>市</hi>集覽<hi>發䝉振落韋昭曰如發去物上之/䝉振落樹上之葉言直取之易也</hi>正誤<hi>發䝉今按</hi>
　<hi>如發去物上䝉覆之物言易也</hi>
　　書法<hi>二王皆賜免朝者也前書賜毋朝賜不朝此書謀反然則咎有所在矣</hi>
夏四月赦○立子據為皇太子○五月晦日食○遣博<lb/>
望侯張騫使西域始通滇國復事西南夷<lb/>
<pb n="KR2o0020_WYG_010-21b"/>
　<hi>初張騫自月氐還具為天子言西域諸國風俗大宛在漢正西可萬里其俗土著耕田多善馬有城郭室</hi>
　<hi>屋其東北則烏孫東則于寘于寘之西則水皆西流注西海其東水東流注鹽澤鹽澤潛行地下其南則</hi>
　<hi>河源出焉鹽澤去長安可五千里匈奴右方居鹽澤以東至隴西長城南接羌鬲漢道焉烏孫康居奄蔡</hi>
　<hi>大月氐皆行國隨畜牧與匈奴同俗大夏在大宛西南與大宛同俗臣在大夏時見卭竹杖蜀布問安得</hi>
　<hi>此曰市之身毒身毒在大夏東南可數千里其俗土著與大夏同度大夏去漢萬二千里居漢西南今身</hi>
　<hi>毒又居大夏東南數千里有蜀物此其去蜀不逺矣今使大夏從羌中險少北則為匈奴所得從蜀宜徑</hi>
　<hi>又無寇天子既聞諸國多竒物而兵弱貴漢財物誠得而以義屬之則廣地萬里重九譯致殊俗威徳徧</hi>
　<hi>於四海欣然以騫言為然乃令騫因蜀犍為發間使四道並出求身毒國各行一二千里其北閉氐筰南</hi>
<pb n="KR2o0020_WYG_010-22a"/>
　<hi>閉嶲昆明殺畧漢使終莫得通於是始通滇國乃復事西南夷</hi>集覽<hi>土著著於土地而有常居非行</hi>
　<hi>國隨畜牧遷徙者比烏孫西域國名冶赤谷城在大宛東北師古曰烏孫於西域諸戎其形最異今胡人</hi>
　<hi>綠晴赤眉狀類彌猴者是其種也于寘在大宛東窴通作闐顔師古曰音田索隠曰音甸鹽澤在玉門陽</hi>
　<hi>關西三百里廣袤三四百里其水濳行地下南出積石為中國河括地志云蒲昌海一名鹽澤一名穿蘭</hi>
　<hi>一名臨海在沙州西南又鹽水注見太初二年右方匈奴傳諸右方王將居西方直上郡以西接月氐氐</hi>
　<hi>羌也元封六年匈奴徙右方兵置酒泉敦煌二郡鬲漢道鬲與隔通說文障也隔絶漢之路道薛宣傳曰</hi>
　<hi>西州鬲絶奄蔡胡廣曰即闔蘇國在康居西北二千里正義曰奄平聲魚豢魏畧云奄蔡西與大秦通東</hi>
　<hi>南與康居接臨大澤無崖葢乃北海云行國隨畜遷徙無常居也徐廣曰不土著也卭竹杖山海經卭崍</hi>
<pb n="KR2o0020_WYG_010-22b"/>
　<hi>山出卭竹瓚曰卭山之竹節高中實可作杖蜀記云張騫奉使尋河源得高節竹植於卭山堪為杖圖經</hi>
　<hi>序云山曰卭崍浸曰卭水淵曰卭池毛曰卭竹又卭注見元光五年蜀布正義曰布謂土蘆布也身毒西</hi>
　<hi>域國在大夏東南史記作乾毒李竒曰一名天篤所謂浮屠胡是也顔師古曰身音捐又音乾毒音篤今</hi>
　<hi>天竺國是葢身毒聲轉為天篤篤省文作竺又轉為竺音也萬震南州志身毒地方三萬里佛道所出其</hi>
　<hi>人修浮屠道不殺伐遂以成俗土産象犀瑇瑁金銀銅鐵鉛錫之類少北屬下句謂行稍近北也重九譯</hi>
　<hi>重複也傳四夷之言者曰譯譯繹也如繹絲然紬其語而譯之正義曰重九譯謂叙譯其詞語經九重之</hi>
　<hi>國乃至此也禮春秋象胥鄭司農云譯官也記王制五方之民言語不通東方曰寄南方曰象西方曰狄</hi>
　<hi>鞮北方曰譯疏云譯陳也陳說内外之言蜀犍為犍為在蜀郡南千餘里本南夷夜郎地漢武置犍為郡</hi>
<pb n="KR2o0020_WYG_010-23a"/>
　<hi>正義曰犍音䖍又音堅唐改戎州宋改叙州發間使四道並出遣使者以計離間敵國也爾雅曰間俔也</hi>
　<hi>郭璞曰左傳謂之諜今謂之細作亦曰遊偵四道並出謂出駹出筰出徙出卭僰北閉氐筰如淳曰北道</hi>
　<hi>為氐筰所閉而不得通也正義曰氐今成州武州等是在戎州西北風俗通云氐本西南夷種地理志武</hi>
　<hi>都有白馬氐魚豢魏畧云漢置武都郡排其種人分竄山谷或號青氐或號白氐按成州今同慶府是武</hi>
　<hi>州今階州是也筰注見元光五年南閉嶲昆明南道為嶲昆明所閉而不得通也西南夷傳西自桐師北</hi>
　<hi>至葉榆名為嶲昆明其國有嶲水出卭都崔浩曰嶲昆明二國名正義曰嶲及南昆明夷也嶲音髓今嶲</hi>
　<hi>州有昆明縣葢南接昆明也因名焉在戎州西南滇國索隠曰楚莊王弟莊蹻為國於此如淳曰滇通作</hi>
　<hi>顛崔浩曰滇後為縣屬越嶲郡大宛傳昆明西可千餘里有乘象國名曰滇越正義曰昆州郎州皆滇國</hi>
<pb n="KR2o0020_WYG_010-23b"/>
　<hi>地西南夷傳夜郎西靡莫之夷以什數滇最大括地志云滇國去京西五千三百餘里</hi>質實<hi>一統</hi>
　<hi>志云于寘古之國名居葱嶺之北二百餘里自漢至唐皆入貢中國五代晉時其王李聖自稱唐宗屬遣</hi>
　<hi>使來貢冊封為大寶于闐國王宋乾徳中遣使獻方物請王號乃以國王為特進歸忠保順<graphic n="KR2091" url="https://raw.githubusercontent.com/kanripo/KR-Gaiji/master/images/KR2091.png" mimeType="image/png"/>鱗黒韓王</hi>
　<hi>夷語謂金翅為<graphic n="KR2091" url="https://raw.githubusercontent.com/kanripo/KR-Gaiji/master/images/KR2091.png" mimeType="image/png"/>鱗黒韓葢可汗之訛也元豐中遣部領阿辛上表稱于闐國僂儸有福力量知文法黒</hi>
　<hi>汗王書元祐後詔令間歳一至自宋及元朝享不絶國朝初遣使貢玉璞詔加賞賜焉鹽澤注見明帝永</hi>
　<hi>平十六年蒲類海卭竹杖出雅州榮經縣東四十里卭崍山上其山巖阻峻凝冰夏結冬則劇寒産竹高</hi>
　<hi>節中實堪為杖也犍為郡名注見光武建武十二年氐筰西南夷二國名氐注見元鼎六年武都郡筰注</hi>
　<hi>同上年沈黎郡嶲古卭都國之地名注同上年越嶲郡昆明本西南夷之國名漢武通之改為定筰縣屬</hi>
<pb n="KR2o0020_WYG_010-24a"/>
　<hi>越嶲郡晉因之齊屬㺐郡後廢唐初置昆明縣屬嶲州後没於南詔為香城郡宋號為賀頭甸部屬大理</hi>
　<hi>國元初為落蘭部至元中為柏興府隸羅羅斯宣慰司國朝改為鹽井衞軍民指揮使司隸四川行都司</hi>
　<hi>滇國春秋時郡名周以前為徼外西南夷僰鳩獠慄猓毒獹咢烏蠻所居之地楚莊蹻畧地至此因王其</hi>
　<hi>地號滇國秦為置吏焉漢武遣將臨滇滇王舉國降遂置益州郡治滇池蜀漢改益州郡為建寧郡又分</hi>
　<hi>建寧置雲南郡晉因之兼置寧州宋齊並為建寧郡隋置昆州後廢唐初復置後為南詔䝉氏所據改為</hi>
　<hi>善闡府歴鄭趙楊三氏至大理段氏以高智昇領善闡牧遂世有其地元初置善闡萬户府至元中改置</hi>
　<hi>中慶路國朝改為雲南府隸雲南道</hi>
　　書法<hi>始者何僅辭也前書罷西夷矣於是書復事復者何貳過之辭也二世不恤民怨故書復</hi>
<pb n="KR2o0020_WYG_010-24b"/>
　　<hi>作阿房宫漢武不恤民勞故書復事西南夷</hi>
<hi>庚申</hi>二年春三月丞相𢎞卒以李蔡為丞相張湯為御史<lb/>
大夫○以霍去病為票騎將軍擊匈奴敗之過焉支至<lb/>
祁連山而還<lb/>
　<hi>霍去病為票騎將軍將萬騎出隴西擊匈奴轉戰六日過焉支山千餘里斬首虜獲甚衆牧休屠王祭天</hi>
　<hi>金人夏復與公孫敖將數萬騎俱出北地張騫李廣俱出右北平去病深入二千餘里踰居延過小月氐</hi>
　<hi>至祁連山斬首三萬虜獲尤多益封五千户是時諸宿將所將兵皆不如去病去病所將常選然亦敢深</hi>
　<hi>入常與壯騎先其大軍軍亦有天幸未嘗困絶也而諸宿將常留落不偶由此去病日以親貴比大將軍</hi>
<pb n="KR2o0020_WYG_010-25a"/>
　<hi>矣</hi>集覽<hi>票騎將軍徐廣曰票通作驃服䖍曰音飄顔師古曰音頻妙反勁疾貌前書票騎將軍位</hi>
　<hi>在三司品秩同大將軍轉戰轉陟兖反轉相戰鬭也焉支山西河舊事云焉支山去祁連山南可千里正</hi>
　<hi>義曰焉音烟括地志云焉支山在甘州刪丹縣東南五十里又注見元朔三年祁連休屠匈奴之屬為王</hi>
　<hi>者之號索隠曰休音朽屠直於反張宴曰屠音儲祭天金人韋昭曰作金人以為祭天主張晏曰即浮屠</hi>
　<hi>祠金人也正義曰今佛像是其遺法括地志云經路祠神在雍州雲陽縣西北九十里甘泉山下本匈奴</hi>
　<hi>祭天處因秦奪其地後徙之休屠王右地故休屠有祭天金人居延地理志度張掖河西北行出合黎山</hi>
　<hi>峽口傍河東壖屈曲東北行千里有寧寇軍軍東北有居延海古文以為流沙廣志云流沙在玉門關外</hi>
　<hi>有居延澤居延城括地志云居延匈奴中水名即古流沙也武帝置居延縣屬張掖郡所將常選句絶史</hi>
<pb n="KR2o0020_WYG_010-25b"/>
　<hi>記驃騎傳注索隠曰選宣戀反謂去病常選擇取精兵留落不偶史記驃騎傳偶作遇索隠曰謂遲留零</hi>
　<hi>落不遇合也</hi>質實<hi>一統志云焉支山名在陜西行都司山丹衞城東南一百二十里一名刪丹山</hi>
　<hi>後漢匈奴失此山歌曰失我焉支山使我婦女無顔色居延縣名注見天漢二年又陜西行都司城西北</hi>
　<hi>有居延海在焉地理志度張掖河西北至合黎山峽口傍河東壖曲屈行千五百里是也祁連山在陜西</hi>
　<hi>行都司城西南一百里其山甚峻廣本名天山匈奴呼天為祁連因名山上草木茂美冬温夏涼宜牧放</hi>
　<hi>後失此山歌曰奪我祁連山使我六畜不蕃息</hi>
　　書法<hi>兵未有書所至者書所至何譏深入也是故書至祁連山所以志去病之深入書至涿邪</hi>
　　<hi>山所以志魏主之逺鬭宋己巳年書至青海所以志君㚟之窮追唐𤣥宗開元十五年此書至祁連</hi>
<pb n="KR2o0020_WYG_010-26a"/>
　　<hi>山而還後書封狼居胥山而還與書出塞而還者不可同日語矣文帝十四年</hi>
秋匈奴渾邪王降置五屬國以處其衆<lb/>
　<hi>匈奴單于怒渾邪休屠王為漢所殺虜數萬人欲召誅之渾邪王與休屠王恐謀降漢休屠王後悔渾邪</hi>
　<hi>王殺之并其衆以降漢發車二萬乗迎之縣官無錢從民貰馬民或匿馬馬不具上怒欲斬長安令右内</hi>
　<hi>史汲黯曰長安令無罪獨斬臣黯民乃肯出馬且匈奴畔其主而降漢漢徐以縣次傳之何至令天下騷</hi>
　<hi>動罷敝中國而以事夷狄之人乎上黙然及渾邪至賈人與市者坐當死五百餘人黯請間曰夫匈奴攻</hi>
　<hi>當路塞絶和親中國興兵誅之死傷者不可勝計而費以巨萬百數臣愚以陛下得胡人皆以為奴婢以</hi>
　<hi>賜從軍死事者家今反虚府庫賞賜發良民侍養譬若奉驕子愚民安知市買長安中物而文吏繩以為</hi>
<pb n="KR2o0020_WYG_010-26b"/>
　<hi>闌出財物於邊關乎陛下縱不能得匈奴之資以謝天下又以微文殺無知者五百餘人是所謂庇其葉</hi>
　<hi>而傷其枝者臣竊為陛下不取也上黙然不許曰吾久不聞汲黯之言今又復妄發矣居頃之乃分徙降</hi>
　<hi>者邊五郡故塞外因其故俗為五屬國而金城河西西並南山至鹽澤空無匈奴時有候者到而希矣休</hi>
　<hi>屠王太子日磾没入官輸黄門養馬帝遊宴見馬後宫漏側日磾等數十人牽馬過殿下莫不竊視至日</hi>
　<hi>磾獨不敢日磾長八尺二寸容貌甚嚴馬又肥大上竒焉即日賜湯沐衣冠拜為馬監遷侍中駙馬都尉</hi>
　<hi>光禄大夫甚信愛之貴戚多竊怨曰陛下妄得一胡兒反貴重之上愈厚焉以休屠作金人為祭天主故</hi>
　<hi>賜日磾姓金氏</hi>集覽<hi>渾邪匈奴之屬為王音之號渾下昆反邪時遮反貰馬貰時夜反乂音世賒貸</hi>
　<hi>也縣次傳之傳張戀反各縣按次第傳遮文吏繩以為闌出財物於邊關闌出私出塞交易也應劭曰闌</hi>
<pb n="KR2o0020_WYG_010-27a"/>
　<hi>妄也漢律胡市吏民不得持兵器及錢出關雖於京師市買其法一也瓚曰無符傳出入為闌也文法之</hi>
　<hi>吏以此繩治之微文文法也邊五郡故塞外正義曰邊近也隴西北地上郡朔方雲中此五郡並是故塞</hi>
　<hi>外又在北海南屬國存其國號而屬於漢朝故曰屬國金城初築城得金因名金城瓚曰取其堅固如金</hi>
　<hi>也一云城在京師西金西方之行故名焉後昭帝置為郡取天水隴西張掖各二縣隸焉河西秦本紀出</hi>
　<hi>子二年迎獻公於河西正義曰西者秦州西縣也秦之舊地西竝南山竝古文並字史記大宛傳張騫至</hi>
　<hi>大月氐還並南山從羌中歸正義曰並白浪反南山即連終南山從京南東至華山過河東北連延至海</hi>
　<hi>即中條山也從京南連接至葱嶺萬餘里故云並南山西域傳云其南山東至金城與漢南山屬焉空無</hi>
　<hi>匃奴為句空猶言絶也</hi>質實<hi>金城郡名注見光武建武十一年河西郡名注見安帝元初元年</hi>
<pb n="KR2o0020_WYG_010-27b"/>
<hi>辛酉</hi>三年春有星孛于東方○夏赦○秋匈奴入右北平<lb/>
定襄考異<hi>此一條與元朔三年匈奴入代郡鴈門同</hi>考證<hi>入當作寇</hi>○山東大水<lb/>
徙其貧民於關西朔方<lb/>
　<hi>山東被水民多飢乏遣使虚倉廩以振猶不足又募富人假貸尚不能相救乃徙貧民關西朔方新秦中</hi>
　<hi>七十餘萬口皆仰給縣官數歳貸與産業使者分護費以億計</hi>集覽<hi>關西朔方新秦中關西謂隴西</hi>
　<hi>北地西河上郡此四郡地朔方郡今夏州是新秦地名也史記平凖書作關以西朔方以南新秦中服䖍</hi>
　<hi>曰新秦在北方千里如淳曰在長安以北朔方以南又漢書食貨志注應劭曰新秦者初秦始皇遣䝉恬</hi>
　<hi>攘卻匈奴得其河南造陽之北千里地甚好乃為築城郭徙内郡貧民以充實之謂之新秦今其地空故</hi>
<pb n="KR2o0020_WYG_010-28a"/>
　<hi>復徙民以實之使者分護食貨志作使者分部護注分扶問反七制解使者謂部刺史也丞相遣使分部</hi>
　<hi>州縣不常置也護救視也</hi>質實<hi>朔方郡名注見武帝元朔元年</hi>
　　書法<hi>終綱目書大水六十三書雜水溢十有二書而水十有五而書處恤之政者七是年煬帝</hi>
　　<hi>延平元年安帝永初二年宋乙亥年唐太宗貞觀七年徳宗貞元八年文宗太和六年求言者二唐</hi>
　　<hi>太宗貞觀十一年中宗神龍元年世主之以變為玩者多矣</hi>
　　發明<hi>此魏罃移民移粟之故智也當是時歳擊匈奴通西南夷紛紛多事民財竭矣一有饑歉</hi>
　　<hi>束手畧無振救之䇿書之亦以見其窮爾</hi>
減隴西北地上郡戍卒之半<lb/>
<pb n="KR2o0020_WYG_010-28b"/>
　<hi>漢既得渾邪王地隴西北地上郡益少寇詔减三郡戍卒之半以寛天下之繇</hi>
作昆明池<lb/>
　<hi>上將討昆明以昆明有滇池方三百里乃作昆明池以習水戰是時法既益嚴吏多廢免兵革數動民多</hi>
　<hi>買復及五大夫徵發之士益鮮於是除千夫五大夫為吏不欲者出馬以故吏弄法皆謫令伐棘上林穿</hi>
　<hi>昆明池</hi>集覽<hi>昆明有滇池滇音顛益州有滇縣縣西北有滇池澤括地志云滇池在叙州西二十</hi>
　<hi>里一名波凌池長五十里闊七里風雷一動波浪凌山武帝欲伐昆明以其國有滇池遂於長安西南穿</hi>
　<hi>池象焉周囘四十里以習水戰因名昆明荀悅曰昆明王居漢河中故習水戰以伐之五代史四夷附録</hi>
　<hi>曰昆明在黔州西南三千餘里按黔州今紹慶府是買復復音福除也除免其賦役除千夫五大夫為吏</hi>
<pb n="KR2o0020_WYG_010-29a"/>
　<hi>拜官曰除理民曰吏平準書諸買武功爵官首者試補吏先除千夫如五大夫索隠曰千夫武帝所置武</hi>
　<hi>功十一等爵第七級也五大夫舊二十等爵第九級也言千夫爵秩比於五大夫故楊僕以千夫為吏殆</hi>
　<hi>為此</hi>質實<hi>一統志云昆明古西南夷之國名即滇國也漢為滇池縣地隋為昆州之境唐為晉寧縣</hi>
　<hi>地元初立二千户所後改置善州領昆明官渡二縣後州廢縣存尋省官渡入焉國朝因之屬雲南府滇</hi>
　<hi>池在雲南府城南一名昆明池一名滇南澤周廣五百餘里合盤龍江黄龍溪諸水匯為此池中産衣鉢</hi>
　<hi>蓮花盤千葉蘂分三色下流為螳蜋川中有大小臥納二山史記滇水源廣末狹有似倒流故曰滇漢武</hi>
　<hi>帝欲伐滇國於長安西南穿昆明池象之以習水戰昆明池在西安府城内上林苑中漢武帝欲伐昆明</hi>
　<hi>穿此池以習水戰中有豫章臺刻石為鯨魚每至雷雨常鳴吼髯尾皆動旁有二石人象牽牛織女立於</hi>
<pb n="KR2o0020_WYG_010-29b"/>
　<hi>河東西養魚以給諸陵祭祀</hi>
　　書法<hi>書池始此終綱目書作池二是年昆明獻帝建安十三年𤣥武書浚池三唐憲宗元和十</hi>
　　<hi>三年龍首十五年魚藻文宗太和九年昆明</hi>
得神馬於渥洼水中<lb/>
　<hi>是歳得神馬於渥洼水中上方立樂府造為詩賦絃次以合八音之調及得神馬次以為歌汲黯曰凡王</hi>
　<hi>者作樂上以承祖宗下以化兆民今陛下得馬詩以為歌協於宗廟先帝百姓豈能知其音邪上黙然不</hi>
　<hi>說○上招延士大夫常如不足然性嚴峻雖素所愛信者小有犯法輒按誅之汲黯諫曰陛下求賢甚勞</hi>
　<hi>未盡其用輒已殺之以有限之士恣無已之誅臣恐天下賢才將盡陛下誰與共為治乎黯言之甚怒上</hi>
<pb n="KR2o0020_WYG_010-30a"/>
　<hi>笑而諭之曰何世無才患人不能識之耳且才猶有用之器也有才而不肯盡用與無才同不殺何施黯</hi>
　<hi>曰臣雖不能以言屈陛下而心猶以為非願陛下自今改之無以臣為愚而不知理也居久之坐法免</hi>
　集覽<hi>渥洼水在敦煌郡李斐曰初南陽新野人暴利長武帝時遭刑屯田於郡界數於此水傍見群</hi>
　<hi>野馬中有竒者與凡馬異來飲此水利長先使土人持勒絆立水旁後馬翫習久之乃代土人持勒絆收</hi>
　<hi>得其馬獻之欲神異此馬故云從水中出顔師古曰洼於佳反蘇林音窐曲之窐索隠曰音烏花反次以</hi>
　<hi>為歌顔師古曰次撰述也次以為太一之歌按其歌曲曰太一貢兮天馬下霑赤汗兮沬流赭騁容與兮</hi>
　<hi>跇萬里今安匹兮龍與友</hi>質實<hi>一統志云渥洼水在陜西行都司沙州境内漢元鼎四年秋天馬生</hi>
　<hi>渥洼水中</hi>
<pb n="KR2o0020_WYG_010-30b"/>
<hi>壬戌</hi>四年冬造皮幣白金鑄三銖錢置鹽鐵官算緡錢舟<lb/>
車<lb/>
　<hi>有司言縣官用度大空而富商大賈財或絫萬金不佐國家之急請更錢造幣以贍用而摧浮淫并兼之</hi>
　<hi>徒時禁苑有白鹿而少府多銀錫乃以白鹿皮方尺縁以藻繢為皮幣直四十萬朝覲聘享必以皮幣薦</hi>
　<hi>璧然後得行又造銀錫為白金三品大者直三千次直五百小直三百銷半兩錢更鑄三銖錢盗鑄者罪</hi>
　<hi>皆死於是以齊大煑鹽東郭咸陽南陽大冶孔僅為大農丞領鹽鐵事洛陽賈人子桑𢎞羊以心計年十</hi>
　<hi>三侍中三人言利事析秋毫矣詔禁氏敢私鑄鐵器煑鹽者釱左趾没入其器物又令諸賈人未作各以</hi>
　<hi>其物自占率緡錢二十而一算及民有船車者皆有算匿不自占占不悉戍邊一歳没入緡錢有能告者</hi>
<pb n="KR2o0020_WYG_010-31a"/>
　<hi>以其半畀之其法大抵出張湯湯每朝奏事語國家用日晏天子忘食丞相充位天子事皆決於湯百姓</hi>
　<hi>騷動不安其生咸指怨之</hi>集覽<hi>大空空苦貢反缺也摧浮淫并兼之徒摧沮抑也浮淫并兼之徒即</hi>
　<hi>言商賈輩藻繢繢音胡對反五采繡也薦璧薦藉也璧瑞玉圜也爾雅肉倍於好謂之璧其形圓其中虛</hi>
　<hi>記曲禮執玉其有藉者則裼無藉者則襲注藉藻也裼襲文質相變耳有藻為文裼無藻為質襲圭璋特</hi>
　<hi>而襲璧琮如束帛而裼亦是也白金三品雜鑄銀錫為白金其一曰重八兩圓之以象天其文龍二曰重</hi>
　<hi>差小方之以象地其文馬三曰復小撱之以象人其文龜撱他果反圓而長東郭咸陽東郭複姓也咸陽</hi>
　<hi>其名孔僅姓名僅矩忍反以心計言不用籌算也析秋毫應劭曰百物豪芒至秋皆美細今謂三人言利</hi>
　<hi>事纎悉皆能分析其秋毫也索隠曰按秋毫秋乃成也釱左趾史記音義曰釱徒葢反趾足也韋昭曰釱</hi>
<pb n="KR2o0020_WYG_010-31b"/>
　<hi>以鐵為之著左趾以代刖索隠曰三蒼云釱踏脚鉗也字林音大計反張斐漢晉律序云釱狀如跟衣著</hi>
　<hi>左足下重六斤以代刖至魏武改以刖代釱末作顔師古曰工商末技所作自占占之贍反自隠度也各</hi>
　<hi>自隠度其家財多少為文簿送之官率緡錢二千而一算平準書注李斐曰緡絲也以貫錢也一貫千錢</hi>
　<hi>出二十算詩云維絲伊緡如淳曰胡公緡錢為錢者詩云氓之蚩蚩抱布貿絲故謂之緡也緡音旻瓚曰</hi>
　<hi>此緡錢為是儲緡錢也故隨其用所施施於利重者其算亦多顔師古曰謂有儲積錢者計其緡貫而稅</hi>
　<hi>之民有車船者皆有算平準書曰非吏比者三老北邊騎士軺車以一算商賈人軺車二算船五丈以上</hi>
　<hi>一算注非吏而得與吏比者官為三老北邊騎士也樓船令邊郡選富者為車騎士軺小車也漢代賤乗</hi>
　<hi>軺今則貴之言算軺車者有軺車使出稅一算商賈有軺車使出二算重其賦也正義曰武帝國用不足</hi>
<pb n="KR2o0020_WYG_010-32a"/>
　<hi>故稅民田宅船乘皆平作錢數每千錢一算也一算百二十文占不悉索隠曰悉盡也若通其家財不周</hi>
　<hi>悉盡者皆没入官罰戍邊一歳日晏劉貢父曰當是一句</hi>
　　書法<hi>鹽鐵自帝始書置官至元帝書罷初元二年又三年書復後漢和帝初始書以遺詔罷禁</hi>
　　<hi>獻帝又書復置鹽官建安四年自是無書者葢為永制也至元魏書復鹽池之禁梁癸未年既而又</hi>
　　<hi>書罷梁丙戌年書復梁戊戌年隋書復弛鹽禁癸卯年亦池鹽耳陳書立鹽賦法則海鹽也辛巳年</hi>
　　<hi>至唐書鹽鐵使上元元年雖分合不常而國賦大半仰此不可復罷矣五代石晉始書復行官賣鹽</hi>
　　<hi>法壬寅年先是嘗聽民販賣故也</hi>
　　發明<hi>元光六年書初算商車元朔六年書贖罪賣爵至是又書造皮幣白金等物辭繁而不殺</hi>
<pb n="KR2o0020_WYG_010-32b"/>
　　<hi>興利之端日以益多夫天生時地生財人君以正用之一歳所入自足供一歳之用豈必廣為漁取</hi>
　　<hi>以足其國乎武帝茍非奢侈窮黷其弊未必至是設法若此欲無虚耗難矣</hi>
以卜式為中郎賜爵左庶長<lb/>
　<hi>初河南人卜式數輸財縣官以助邊天子使使問式欲官乎式曰臣少田牧不習仕宦不願也使者問曰</hi>
　<hi>家豈有寃欲言事乎式曰臣生與人無分爭邑人貧者貸之不善者敎之何故有寃無所欲言也使者曰</hi>
　<hi>茍如此子何欲式曰天子誅匈奴愚以為賢者宜死節於邊有財者宜輸委如此而匈奴可滅也上以問</hi>
　<hi>公孫𢎞𢎞曰此非人情不軌之臣不可以為化至是上以式終長者欲尊顯以風百姓乃召拜式為中郎</hi>
　<hi>賜爵左庶長賜田十頃布告天下使明知之</hi>集覽<hi>左庶長舊一十等爵第十級也漢書音義曰十</hi>
<pb n="KR2o0020_WYG_010-33a"/>
　<hi>爵左庶長以上至十八爵為大庶長多樂卿食卿禄而無職</hi>
　　書法<hi>書賜爵始此漢世初賜爵猶庶長也至宣帝以後則賜爵皆侯矣終西漢之世書賜爵十</hi>
　　<hi>卜式再書桑𢎞羊王成黄霸蕭望之□湯淳于長師丹董賢而左庶長二卜式桑𢎞羊惟𢎞羊王成</hi>
　　<hi>淳于長董賢為譏焉</hi>
春有星孛於東北○夏長星出西北○遣衞青霍去病<lb/>
擊匈奴青部前將軍李廣失道自殺去病封狼居胥山<lb/>
而還詔以青去病皆為大司馬<lb/>
　<hi>上與諸將議曰趙信為單于畫計常以為漢兵不能度幕輕留今大發士卒其勢必得所欲乃粟馬十萬</hi>
<pb n="KR2o0020_WYG_010-33b"/>
　<hi>令大將軍青票騎將軍去病各將五萬騎而敢力戰深入之士皆屬去病去病出代郡青出定襄李廣為</hi>
　<hi>前將軍公孫賀為左將軍趙食其為右將軍曹襄為後將軍皆屬大將軍青既出塞捕虜知單于所居乃</hi>
　<hi>自以精兵走之而令前將軍廣并於右將軍軍出東道廣自請曰臣部為前將軍且結髪而與匈奴戰今</hi>
　<hi>乃一得當單于臣願居前先死青陰受上誡以為廣老數竒毋令當單于廣固自辭於青青不聽廣不謝</hi>
　<hi>而起行意甚愠怒青度幕見單于兵陳而待於是令武剛車自環為營而縱五千騎往當匈奴匈奴亦縱</hi>
　<hi>可萬騎㑹日且入大風起沙礫擊面兩軍不相見漢益縱左右翼繞單于單于遂乘六騾冒圍而去漢發</hi>
　<hi>輕騎夜追之不得單于捕斬萬九千級廣食其軍無導惑失道後期青使長史急責廣之幕府對簿廣謂</hi>
　<hi>其麾下曰廣結髪與匈奴大小七十餘戰今幸從大將軍出接單于兵而大將軍徙廣部行囘逺而又迷</hi>
<pb n="KR2o0020_WYG_010-34a"/>
　<hi>失道豈非天哉且廣年六十餘矣終不能復對刀筆之吏遂自剄廣為人廉得賞賜輒分其麾下飲食與</hi>
　<hi>士共之為二千石四十餘年家無餘財猨臂善射將兵乏絶之處見水士卒不盡飲廣不近水士卒不盡</hi>
　<hi>食廣不嘗食士以此愛樂為用及死一軍皆哭百姓皆為垂涕食其下吏當死贖為庶人去病出代古北</hi>
　<hi>平二千餘里絶大幕直左方兵獲王將相等八十餘人封狼居胥山禪於姑衍登臨瀚海斬七萬級益封</hi>
　<hi>五千八百户兩軍出塞塞閱官私馬凡十五萬匹而復入塞者不滿三萬匹乃益置大司馬位青去病皆</hi>
　<hi>為之自是之後青日退而去病日益貴青故人門下士多去事去病輒得官爵唯任安不肯去病為人少</hi>
　<hi>言不泄有氣敢往天子常欲敎之孫吳兵法對曰願方畧何如耳不至學古兵法天子為治第令視之對</hi>
　<hi>曰匈奴未滅無以家為也由此上益愛重之然少貴不省士其從軍天子為遣太官齎數十乘既還重車</hi>
<pb n="KR2o0020_WYG_010-34b"/>
　<hi>餘棄梁肉而士有饑者其在塞外卒乏糧或不能自振而去病尚穿域蹋鞠事多此類青為人仁喜士退</hi>
　<hi>讓以和柔自媚於上兩人志操如此是時漢所殺獲匈奴合八九萬而漢士卒物故亦數萬是後匈奴逺</hi>
　<hi>遁而幕南無王庭漢度河自朔方以西至令居往往通渠置田官吏卒五六萬人稍蠶食匈奴以北然亦</hi>
　<hi>馬少不復大出擊匈奴矣</hi>集覽<hi>度幕輕留索隠曰謂度沙幕輕入而久留也一得當單于索隠曰廣</hi>
　<hi>言唯今次得與單于相當遇也數竒如淳曰數為匈奴所敗竒為不偶也孫奕示兒編曰顔師古曰數所</hi>
　<hi>角反按宋景文筆録云得江南漢書本乃音所具反傳者誤以具為角也云孫奭亦誤以為朔蔡絛西清</hi>
　<hi>詩詁亦云嘗謂王摩詰詩衞青不敗由天幸李廣無功縁數竒蔡絛不以數竒為誤對則亦知王維謮數</hi>
　<hi>字從去聲之為當也葢言廣命隻不偶合耳武剛車孫吳兵法曰有中有葢謂之武剛車武剛車為先驅</hi>
<pb n="KR2o0020_WYG_010-35a"/>
　<hi>焉左右翼旁引其騎若鳥翼之也六騾史記作六驘牡騎注驘與騾同惑失道索隠曰無人導引軍故迷</hi>
　<hi>惑失道也急責廣之幕府對簿之往也責令往大將軍幕府以文簿次第一一責之令其對詞囘逺囘去</hi>
　<hi>聲迂也直左方兵匈奴傳諸左方王將居東方直上谷元封六年匈故徙左方兵直雲中索隠曰直如字</hi>
　<hi>姚氏云古字例以直為值值當也狼居胥山在匈奴中於姑衍在匈奴中封禪書注山阪曰衍發臨瀚海</hi>
　<hi>張晏曰登海邊山以望海也如淳曰北海名在沙漠北按瀚海自是○大海名羣鳥解羽伏乳於此因名</hi>
　<hi>焉塞閱官私馬官馬及負私從馬初出塞時於塞上檢閱少言不泄索隠曰謂質重少言膽氣在中也按</hi>
　<hi>周仁陰重不泄即此有氣敢往史記作有氣敢任索隠曰謂果敢任氣也少貴不省士本傳作少而侍中</hi>
　<hi>貴不省士太官齎太官少府屬官也主膳食齎牋西反行道所用也穿域蹋鞠史記注徐廣曰穿地為營</hi>
<pb n="KR2o0020_WYG_010-35b"/>
　<hi>域作鞠室也鞠以革為圜囊中實以毛蹴蹋為戲也正義曰按蹴鞠書有域說篇即今之打毬也王庭索</hi>
　<hi>隠曰匈奴所都處為庭樂彦云單于無城郭不知何以國之按穹廬前地若庭故云王庭也令居地理地</hi>
　<hi>張掖有令居縣徐廣曰今屬金城姚察云令音連顔師古音零</hi>質實<hi>一統志云公孫賀北地義渠人</hi>
　<hi>昆邪之孫狼居胥山在韃靼國中瀚海在外夷火州柳陳城東地皆沙磧若大風則行者人馬相失夷人</hi>
　<hi>呼為瀚海宋史云沙深五尺不育五榖沙中生草名登相収之以食任安滎陽人</hi>
　　書法<hi>自元光六年至是衞青凡八出綱目每謹書之志窮黷也元光六年元朔二年上書匈奴</hi>
　　<hi>入寇是應兵也綱目或書擊走或書擊却叙其功也五年雖因入寇而出然綱目但叙其賞而已六</hi>
　　<hi>年以後則皆師出無名矣是故衞青春出則書擊而不叙其功其夏再出則直書其敗元狩二年去</hi>
<pb n="KR2o0020_WYG_010-36a"/>
　　<hi>病春夏凡再出綱目不復一一書之并書所至以見其窮追深入之實及是衛霍同出一則書其部</hi>
　　<hi>將之失期一則書其窮兵之所至皆譏辭也然則其書皆為大司馬何譏也大司馬古夏官之長也</hi>
　　<hi>有小司馬故其長以大別言之物不兩大今漢益置大司馬位而以青去病皆為之無義謂甚矣他</hi>
　　<hi>日丁傅並為大司馬哀帝元夀元年帝啟之也書曰皆為大司馬深譏之</hi>
匈奴請和親遣使報之單于留不遣<lb/>
　<hi>匈奴用趙信計遣使於漢好辭請和親天子下其議丞相長史任敞曰匈奴新破困宜可使為外臣漢使</hi>
　<hi>敞於單于單于大怒留之不遣博士狄山議以為和親便張湯曰此愚儒無知山曰臣固愚愚忠若湯乃</hi>
　<hi>詐忠於是上作色曰吾使生居一郡能無使匈奴入盗乎曰不能居一縣對曰不能復曰居一障間山自</hi>
<pb n="KR2o0020_WYG_010-36b"/>
　<hi>度辨窮且下吏曰能於是上遣山乗障至月餘匈奴斬山頭而去自是羣臣震慴無敢忤湯者</hi>集覽<lb/>
　<hi>愚忠為句言臣固愚也然愚而忠</hi>
　　書法<hi>書留不遣何使辱命也於是匈奴遣使好辭請和漢使任敞報之敞使單于為外臣單于</hi>
　　<hi>怒留敞書請和親復書留不遣使者任其咎矣故任敞不書名書名則疑於伊婁謙陳乙未年周姚</hi>
　　<hi>漢英五代辛亥年周終綱目使書留者三不書名者一而已</hi>
以義縱為右内史王溫舒為中尉<lb/>
　<hi>先是甯成為關都尉吏民出入關者號曰寧見乳虎無值甯成之怒及義縱為南陽太守至關成側行送</hi>
　<hi>迎縱不為禮至郡遂按甯氏破碎其家南陽吏民重足一迹後徙定襄太守初至掩獄中重罪輕繫及私</hi>
<pb n="KR2o0020_WYG_010-37a"/>
　<hi>入視者一捕鞠曰為死罪解脫是日皆報殺四百餘人其後郡中不寒而慄時趙禹張湯以深刻為九卿</hi>
　<hi>然其治尚輔法而行縱專以鷹擊為治是歳汲黯坐法免乃以縱為右内史王溫舒始為廣平都尉擇郡</hi>
　<hi>中豪敢往吏十餘人以為爪牙皆把其陰重罪而縱使督盗賊以故齊趙之郊盗賊不敢近廣平遷河内</hi>
　<hi>太守以九月至令郡具私馬五十匹為驛捕郡中豪猾相連坐二千餘家上書請大者至族小者乃死家</hi>
　<hi>盡没入償贓奏行不過二三日得可事論報至血流十餘里盡十二月郡中無聲其頗不得之旁郡國追</hi>
　<hi>求㑹春溫舒頓足歎曰嗟乎今冬月益展一月足吾事矣上以為能擢為中尉</hi>集覽<hi>乳虎酷吏傳注</hi>
　<hi>顔師古曰猛獸産乳養護其子則搏噬過當故以為喻乳去聲側行言不敢正行常懷謹畏掩獄中乘其</hi>
　<hi>不備而覆之曰掩一捕鞫曰為死罪解脫史記注漢書音義曰一捕鞫謂一切皆捕之鞫窮治也律諸囚</hi>
<pb n="KR2o0020_WYG_010-37b"/>
　<hi>徒私解脫桎梏鉗赭加罪一等為人解脫與同罪今縱鞫相贍餉者二百人為解脫死罪盡殺之是日皆</hi>
　<hi>報殺劉原父曰一切捕鞫而云是日皆報殺則非奏請報可之報矣然則以論決為報以鷹擊為治義縱</hi>
　<hi>本傳作以鷹擊毛摰為治徐廣曰摰鳥將擊必張羽毛也左傳季孫行父曰見無禮於君者誅之如鷹鸇</hi>
　<hi>之逐鳥雀也郡中豪敢往吏顔師古曰豪猾而性禀果敢一往無所顧也史記溫舒傳作敢任吏把其陰</hi>
　<hi>重罪本傳注把音在馬反陰謂舊事陰伏未發者家盡没入償贓本傳注以贓致罪者既没入之又令出</hi>
　<hi>原贓或入官或還主得可事論報至謂得可其奏而報至也郡中毋聲史記作郡中毋聲毋敢夜行野無</hi>
　<hi>犬吠之盗令冬月益展一月足吾事矣律立春之後不復行刑故云</hi>正誤<hi>是日皆報今按劉原父以</hi>
　<hi>論決為報當於報字句絶殺四百餘人為句把其陰重罪今按在字刋誤當作布馬切得可事論報至流</hi>
<pb n="KR2o0020_WYG_010-38a"/>
　<hi>血十餘里今按當以得可為一句事論報為一句至字屬下文論決曰報與上文是日皆報義同言得可</hi>
　<hi>其奏而論決其事殺人之多至於流血十餘里也與嚴延年㑹論屬縣囚流血數里事相類</hi>質實<lb/>
　<hi>甯成南陽穰人義縱河東人王溫舒陽陵人廣平漢初國名治曲梁縣武帝改為平干國宣帝復為廣平</hi>
　<hi>國東漢省入鉅鹿郡晉魏因之後周改置洺州隋改為武安郡唐初改為洺州立山東道大行臺尋罷置</hi>
　<hi>洺州大總管府天寶初改廣平郡乾元初復為洺州宋屬河北道今屬河北西路元初置邢洺路總管府</hi>
　<hi>又改洺邢路至元中改廣平路國朝改為廣平府直隸京師河内郡名注見桓帝延熹九年</hi>
方士文成將軍少翁伏誅<lb/>
　<hi>齊人少翁以鬼神方見上上有所幸王夫人卒少翁以方夜致鬼如王夫人之貌天子自帷中望焉於是</hi>
<pb n="KR2o0020_WYG_010-38b"/>
　<hi>乃拜少翁為文成將軍以客禮之文成又勸上為臺室而置祭具以致天神居歳餘其方益衰乃為帛書</hi>
　<hi>以飯牛佯不知言曰此牛腹中有竒殺視得書書言甚怪天子識其手書於是誅之</hi>
　　書法<hi>帝殺人多矣無書㐲誅者惟少翁欒大書伏誅罪不容於誅也綱目深抑左道於方士必</hi>
　　<hi>以伏誅書之終綱目方士書名者十有四詳秦始皇二十八年而書伏誅者七詳文帝後元年書罪</hi>
　　<hi>者一鄭晉□世主亦可以鑒矣</hi>
<hi>癸亥</hi>五年春三月丞相蔡有罪自殺<lb/>
　<hi>坐盗孝景園堧地也</hi>集覽<hi>丞相蔡李廣之從弟名蔡孝景園堧地園陵園也索隠曰堧乃喚反又而</hi>
　<hi>宣反按堧地神道之地也黄圖云陽陵闕門西出神道西通茂陵神道廣四十三丈正義曰漢書云詔賜</hi>
<pb n="KR2o0020_WYG_010-39a"/>
　<hi>冢地陽陵當得二十畆李蔡盜取三頃又盗取神道外堧地一畆</hi>質實<hi>李蔡隴西成紀人</hi>
　　發明<hi>身為宰相師長百僚乃自盗宗廟園地其死宜矣書曰有罪固非其他無罪見殺者之比也</hi>
罷三銖錢鑄五銖錢<lb/>
　<hi>有司言三銖錢輕易作姦詐請鑄五銖錢周郭其質令不可摩鎔</hi>
以汲黯為淮陽太守<lb/>
　<hi>於是民多鑄錢楚地尤甚乃召拜汲黯為淮陽太守黯為上泣曰臣自以為填溝壑不復見陛下不意復</hi>
　<hi>収用之臣常有狗馬病力不能任郡事臣願為中郎出入禁闥補過拾遺臣之願也上曰君簿淮陽邪吾</hi>
　<hi>今召君矣顧淮陽民吏不相得吾徒得君之重臥而治之黯既辭行過大行李息曰黯棄逐居郡不得與</hi>
<pb n="KR2o0020_WYG_010-39b"/>
　<hi>朝廷議矣御史大夫湯智足以拒諫詐足以飾非務巧佞之語辨數之辭非肯正為天下言專阿主意主</hi>
　<hi>意所不欲因而毁之主意所欲因而譽之好興事舞文法内懷詐以御主心外挾賊吏以為威重公列九</hi>
　<hi>卿不蚤言公與之俱受戮矣息不敢言及湯敗上抵息罪使黯以諸侯相秩居淮陽十歳而卒胡氏曰使</hi>
　<hi>武帝以待公孫𢎞之位待董仲舒退張湯而使汲黯居御史大夫之職則當有輔導建明諫止拯正之效</hi>
　<hi>而功烈之疵亦少損矣</hi>集覽<hi>臣常有狗馬本傳作臣常有狗馬之心注思報效也病力力甚也吾</hi>
　<hi>今召君矣索隠曰今猶言即今謂今日後即召君來也大行李息官稱也大行注見景帝七年諸侯相秩</hi>
　<hi>如淳曰按諸侯王相在郡守上秩真二千石律真二千石俸月二萬按是二萬斗也</hi>正誤<hi>臣常有狗</hi>
　<hi>馬病力不能任郡事今按綱目據通鑑本文節去之心二字則當以臣常有狗馬病為句力字屬下文謂</hi>
<pb n="KR2o0020_WYG_010-40a"/>
　<hi>筋力也諸侯相秩今按漢官儀真二千石俸月百五十斛歳千八百石耳言二千者舉大數也</hi>質實<lb/>
　<hi>淮陽郡名注見周赧王三十七年陳州</hi>
徙姦猾吏民於邊○夏四月以莊青翟為丞相○帝如<lb/>
甘泉祠神君<lb/>
　<hi>上病鼎湖甚上郡有巫病而鬼神下之上召置祠之甘泉及病愈起幸甘泉置酒夀宫神君非可得見聞</hi>
　<hi>其言丄使人受書其言命之曰畫法其所語世俗之所知也無絶殊者而上心獨喜時上卒起幸甘泉過</hi>
　<hi>右内史界中道多不治怒曰義縱以我為不復行此道乎銜之</hi>集覽<hi>上病鼎湖甚晉灼曰鼎湖在湖</hi>
　<hi>縣昔黄帝採首陽山之銅鑄鼎於湖因名鼎湖漢武於此建宫封禪書天子病鼎湖甚索隠曰一說鼎湖</hi>
<pb n="KR2o0020_WYG_010-40b"/>
　<hi>宫在藍田按湖城即湖縣注見征和二年本屬京兆尹後分屬𢎞農郡恐非鼎湖之處也下之鬼神下降</hi>
　<hi>也夀宫三輔黄圖云夀宫張羽旗設供具禮神君神君來則肅然風生帷帳皆動聞其言而不見其形括</hi>
　<hi>地志云夀宫在雍州長安縣西北三十里長安故城中神君韋昭曰即病巫之神史記漢武本紀長陵女</hi>
　<hi>子因其子死悲哀亦死而靈民多祠之武帝外祖母平原君亦往祠其後子孫以尊顯及帝即位置祠宫</hi>
　<hi>中至是神君求出乃營相梁臺舎之畫法史記漢武本紀作書法漢書音義曰或云策書之法也正義曰</hi>
　<hi>畫音獲按畫一之法也中道即馳道也天子所行道</hi>正誤<hi>過右内史界中道多不治今按史記義縱</hi>
　<hi>為右内史上幸鼎湖病久已而卒起幸甘泉道多不治然則過右内史界中六字當為一句史記無之非</hi>
　<hi>謂中道也</hi>
<pb n="KR2o0020_WYG_010-41a"/>
<hi>甲子</hi>六年冬十月雨水無冰<lb/>
　　書法<hi>書雨水始此書無冰始此終綱目書雨水十五是年元帝永光三年新莽乙亥年和帝永</hi>
　　<hi>元十年十三年十五年殤帝延平元年安帝永初元年三年建光元年延光元年二年順帝永建四</hi>
　　<hi>年獻帝建安十八年十九年書無冰二是年昭帝始元元年</hi>
遣使治郡國緡錢殺右内史義縱<lb/>
　<hi>上既下緡錢令而尊卜式百姓終莫分財佐縣官於是楊可告緡錢縱矣可告緡徧天下中家以上大抵</hi>
　<hi>皆遇告杜周治之少反者分遣御史廷尉正監即治郡國緡錢得民財物奴婢以億萬計田宅亦如之於</hi>
　<hi>是商賈中家以上皆破民媮食好衣不事畜業内史縱義以為此亂民部吏捕其為可使者上以縱為廢</hi>
<pb n="KR2o0020_WYG_010-41b"/>
　<hi>格沮事棄縱市</hi>集覽<hi>格可告緡錢縱矣平凖書楊可告緡徧天下瓚曰凡商賈居積及伎巧之家非</hi>
　<hi>農桑所生出謂之緡茂陵中書有緡田奴婢是也義縱傳楊可方受告緡韋昭曰人有告言不出緡者可</hi>
　<hi>方受之索隠曰漢可告緡令楊可主之謂緡錢出算人有不以錢通者令得告之中家以上大抵皆遇告</hi>
　<hi>顔師古曰大抵猶言大槩中家謂處貧富之間者以上謂富家也皆被告杜周治之少反者平凖書注如</hi>
　<hi>淳曰治匿緡之罪其獄少有反者索隠曰反音幡反罪人辭使從輕也按劉徳為京兆尹每行縣多所平</hi>
　<hi>反是也即治即就郡國治匿緡之罪民媮食好衣媮茍且也字與偷通平準書民偷甘食好衣不事畜藏</hi>
　<hi>之産業楚辭九辨曰食不偷而為飽兮衣不茍而為溫部吏捕其為可使者部吏謂督陲遊徼之屬索隠</hi>
　<hi>曰謂捕求楊可之使廢格沮事漢書音義曰武帝使楊可主告緡没入其財物縱乃捕為可使者此為廢</hi>
<pb n="KR2o0020_WYG_010-42a"/>
　<hi>格詔書沮敗成事也索隠曰格音閤攱閤不得行</hi>正誤<hi>部吏今按部猶統率也集覽葢以部吏為</hi>
　<hi>所部之吏非也</hi>質實<hi>杜周南陽杜衍人</hi>
夏四月廟立子閎為齊王旦為燕王胥為廣陵王初作<lb/>
誥䇿<lb/>
　　書法<hi>書廟立何志始也自是無書者畧之也</hi>
○遣博士循行郡國舉兼并及吏有罪者<lb/>
　<hi>自造白金五銖錢後吏民坐盗鑄金錢死者數十萬人犯者益衆吏不能盡誅詔遣博士六人分循郡國</hi>
　<hi>舉兼并之徒及守相為吏有罪者</hi>
<pb n="KR2o0020_WYG_010-42b"/>
秋九月大司馬票騎大將軍冠軍侯霍去病卒考證<hi>當分</hi>
<hi>注諡景桓○謹按凡例曰宰相賢者曰某官某爵姓名卒而注其諡又曰凡賢臣特書依宰相例去病賢將史</hi>
<hi>記云景武諡也桓廣地諡也諡法布義行剛曰景闢土服逺曰桓考其行實誠非虚美故當注諡以表之</hi>
　　書法<hi>自丞相嬰始丞相卒不書爵姓矣此其書大司馬票騎大將軍冠軍侯霍去病何尊有功</hi>
　　<hi>也綱目於兩漢諸臣卒具官爵姓者美稱也不書姓者恒稱也惟不書官者為罪之兩漢諸臣卒書</hi>
　　<hi>官爵書姓者三十七而官爵姓皆具者十有六詳惠帝二年</hi>
○殺大農令顔異<lb/>
　<hi>初異以廉直至九卿上既造白鹿皮幣問異異曰今王侯朝賀以蒼璧直數千而其皮薦反四十萬本末</hi>
<pb n="KR2o0020_WYG_010-43a"/>
　<hi>不相稱上不悅人有告異他事下張湯治異與客語初令下有不便者異不應微反唇湯奏當異見令不</hi>
　<hi>便不入言而腹誹論死自是之後有腹誹之法比而公卿大夫多諂諛取容矣</hi>集覽<hi>法比比毗至反</hi>
　<hi>則例也</hi>
　　發明<hi>顔異之死特因對皮幣忤旨而張湯論以腹誹其視秦禁誹謗偶語殆又甚之死不以罪</hi>
　　<hi>故書殺而不去其官</hi>
<hi>乙丑</hi>元鼎元年夏赦<lb/>
<hi>丙寅</hi>二年冬十一月張湯有罪自殺十二月丞相青翟下<lb/>
獄自殺<lb/>
<pb n="KR2o0020_WYG_010-43b"/>
　<hi>初御史中丞李文與湯有卻湯所厚吏魯謁居陰使人告文奸事事下湯治論殺之上問變事蹤跡安起</hi>
　<hi>湯佯驚曰此殆文故人怨之謁居病湯親為之摩足趙王告湯大臣乃與吏摩足疑與為人姦事下廷尉</hi>
　<hi>謁居病死亊連其弟弟告湯與謁居謀共變告李文事下減宣窮竟未奏㑹盗發孝文園瘞錢丞相青翟</hi>
　<hi>朝與湯約俱謝至前湯獨不謝上使御史按丞相湯欲致其文丞相見知丞相長史朱買臣王朝邊通皆</hi>
　<hi>素怨湯欲死之乃與丞相謀使吏捕按賈人田信等曰湯且欲奏請信輒先知之居物致富與湯分之事</hi>
　<hi>辭頗聞上問湯曰吾所為賈人輒先知之益居其物是類有以吾謀告之者湯不謝又佯驚曰固宜有减</hi>
　<hi>宣亦奏謁居等事上以湯懷詐面欺使趙禹切責湯湯乃為書謝因曰陷臣者三長史也遂自殺湯既死</hi>
　<hi>家産直不過五百金昆弟諸子欲厚葬湯丹曰湯為天子大臣被汙惡言而死何厚葬乎載以牛車有棺</hi>
<pb n="KR2o0020_WYG_010-44a"/>
　<hi>無槨上聞之乃盡按誅三長史丞相青翟下獄自殺</hi>集覽<hi>減宣漢書作咸宣注咸音减孝文園瘞錢</hi>
　<hi>如淳曰瘞埋錢於園陵以贈死者索隠曰謂文帝園陵内所埋牲幣也青翟名也本姓莊後避明帝諱史</hi>
　<hi>改姓嚴湯欲致其文丞相見知初趙禹張湯作見知法張晏曰吏見知人犯法不舉告為故縱今湯欲致</hi>
　<hi>文云盗發瘞錢丞相見知也嚴延年傳文致不可得反注致至密也言其文案整齊也陳寵傳除文致之</hi>
　<hi>請注文致謂前人無罪文飾而致於法中也欲死之志欲以死自效居物致富居物豫居物以待時也食貨</hi>
　<hi>富商轉穀百數廢居居邑徐廣曰廢居貯蓄之名有所廢有所蓄言其乘時射利也如淳曰居賤物於邑</hi>
　<hi>中以待貴索隠曰廢出賣居停蓄也是出賣於居者為廢也徐說是</hi>
　　書法<hi>屬辭比事罪之輕重分矣故湯不書官下獄之辭有三下某獄徵某下獄無罪之辭也某</hi>
<pb n="KR2o0020_WYG_010-44b"/>
　　<hi>以罪下獄有罪之辭也某下獄薄乎云爾之辭也終綱目書某下吏某下獄十一詳建元二年</hi>
春起柏梁臺作承露盤集覽<hi>柏梁臺在長安城北關内三輔舊事云用香柏為殿</hi>
<hi>梁香聞十里中初太后延神君祠之宫中至是神君求出乃營臺舍之承露盤三輔黄圖云建章宫神明臺上</hi>
<hi>有銅仙人舒手掌捧銅盤玉杯以承雲表之清露</hi>質實<hi>一統志云柏梁臺在西安府城西北一十四里</hi>
<hi>未央宫闕内漢武帝所建以香柏為梁故名承露盤在西安府城西北二十里建章宫内神明臺上</hi>
　<hi>盤高二十丈大七圍以銅為之上有仙人掌以承露和玉屑飲之云可以長生宫室之修自此日盛</hi>
　　書法<hi>譏也書臺始此終綱目書臺六是年柏梁元封二年通天莖臺新莽庚午年八鳯獻帝建</hi>
　　<hi>安十五年操銅雀昭烈帝章武元年魏凌雲晉穆帝升平元年燕朝雀皆譏也</hi>
<pb n="KR2o0020_WYG_010-45a"/>
以趙周為丞相○三月大雨雪<lb/>
　　書法<hi>三月雪異也景帝嘗書矣未書大也至是而書大雨雪大異也綱目書三月雪四詳景帝</hi>
　　<hi>中六年書大雨一而已</hi>
○夏大水人餓死<lb/>
　　書法<hi>綱目書大水六十三書人餓死一而已矣</hi>
○置均輸禁郡國鑄錢<lb/>
　<hi>孔僅為大農令而桑𢎞羊為大農中丞稍置均輸以通貨物悉禁郡國無鑄錢專令上林三官鑄非三官</hi>
　<hi>錢不得行而民鑄益少計其費不能相當唯真工大姦乃盗為之</hi>集覽<hi>均輸百官表武帝置大司</hi>
<pb n="KR2o0020_WYG_010-45b"/>
　<hi>農屬官有均輸令丞孟康曰諸州郡所當輸於官者皆令輸其土地所饒平其所在時價官自轉遷於所</hi>
　<hi>無之地賣之輸者既便而官有利故曰均輸鹽鐵論曰郡國各以其方土産之物貢輸往來多苦惡不償</hi>
　<hi>其費置輸官以相紹運故曰均輸禮地官保氏敎之九數注六曰均輸以御逺近勞費疏云謂均其道里</hi>
　<hi>之勞與費也勞是力費是裹足如自某州到某州用力幾何裹足幾何之類上林三官鑄平準書注武帝</hi>
　<hi>置水衡都尉主上林苑屬官有上林均輸鐘官辨銅令然則上林三官其是此三令乎晉灼曰初置水衡</hi>
　<hi>欲以主鹽鐵及楊可告緡錢上林財物衆乃令主上林上林三官主鐵錢也</hi>
　　書法<hi>自文帝五年書除盗鑄令於是六十一年始書禁</hi>
西域始通置酒泉武威郡<lb/>
<pb n="KR2o0020_WYG_010-46a"/>
　<hi>張騫建言烏孫王昆莫本為匈奴臣後兵稍彊不肯復朝事匈奴匈奴攻不勝而逺之今以厚幣招以益</hi>
　<hi>東居故渾邪之地則是斷匈奴右臂也既連烏孫自其西大夏之屬皆可招來而為外臣上以為然拜騫</hi>
　<hi>為中郎將齎金幣帛直數千巨萬至烏孫久之不能得其要領因分遣副使使大宛康居大月氐大夏安</hi>
　<hi>息身毒于闐及諸旁國烏孫送騫還使數十人馬數十匹隨騫報謝是歳騫還到後所遣使通大夏之屬</hi>
　<hi>者皆頗與其人俱來於是西域始通於漢矣西域凡三十六國南北有大山中央有河東西六千餘里南</hi>
　<hi>北千餘里東則接漢玉門陽關西則限以葱嶺河有兩源一出葱嶺一出于闐合流東注鹽澤鹽澤去玉</hi>
　<hi>門陽關三百餘里自玉門陽關出西域有兩道從鄯善旁南山北循河西行至莎車為南道南道西踰葱</hi>
　<hi>嶺則出大月氐安息自車師前王庭隨北山循河西行至疏勒為北道北道西踰葱嶺則出大宛康居奄</hi>
<pb n="KR2o0020_WYG_010-46b"/>
　<hi>蔡故皆役屬匈奴匈奴賦稅諸國取富給焉烏孫既不肯東還漢乃於渾邪王故地置酒泉郡稍發徙民</hi>
　<hi>以充實之後又分置武威郡以絶匈奴與羌通之道上得宛汗血馬愛之名曰天馬使者相望於道以求</hi>
　<hi>之</hi>集覽<hi>昆莫烏孫王號也其名曰獵驕靡不能得其要領史記大宛傳注索隠曰小顔以為要衣</hi>
　<hi>要領衣領凡持衣者必執要與領言騫不能得月氐意趣無以持歸於漢劉氏云不得其要害然頗是其</hi>
　<hi>意於文字為疏者也安息西域國名治番兜城在大月氐西可數千里其國王○以銀為錢效王面焉葢</hi>
　<hi>錢文獨為王面幕為夫人面王死輒更鑄荀悅曰幕音漫錢背也玉門陽關二關皆在敦煌郡韋昭曰玉</hi>
　<hi>門關在龍勒縣界敦煌縣西北又酒泉有玉門縣索隠曰漢罷玉門關屯徙其人於此因以名縣關在縣</hi>
　<hi>西北百二十里五代晉高居詣使于闐記自甘州西始渉磧西北五百里至肅州渡金海西百里出天門</hi>
<pb n="KR2o0020_WYG_010-47a"/>
　<hi>關又西百里出玉門關入吐蕃界西至沙州州南十里鳴沙山又東南十里三危山其西渡都鄉河曰陽</hi>
　<hi>關也葱嶺本山名在天竺國東其山高大上悉生葱後人據其地自立為王因以名國鄯善西域國名都</hi>
　<hi>扞泥城即樓蘭國也故城在大患鬼魅磧之東南北近白龍堆路去陽關千六百里漢昭帝遣𫝊介子往</hi>
　<hi>刺其王更名其國為鄯善事見昭帝元鳯四年莎車本西域之城名其地有鐵山出青玉匈奴别種呼屠</hi>
　<hi>萬年據其城自立為王因以莎車名國其城去長安二千八百餘里事見宣帝元康元年車師前後王庭</hi>
　<hi>車師即姑師其國有前王後王按前王後王子其庭相去五百餘里後王庭地本烏孫國土唐立庭州注</hi>
　<hi>見齊明帝建武四年高昌疏勒本西域城名後人據城而王因以名國故城在莎車東北尉頭南汗血馬</hi>
　<hi>大宛傳曰國多善馬蹋石汗血言其先天馬子也漢書音義曰大宛有高山其上有馬不可得因取五色</hi>
<pb n="KR2o0020_WYG_010-47b"/>
　<hi>馬母置其下與集生駒皆汗血因號天馬子應劭曰汗從前肩膊出如血號一日千里</hi>質實<hi>一統</hi>
　<hi>志云玉門關在陜西行都司之故𤓰州西北一十八里陽關在陜西行都司之廢夀昌縣西六里葱嶺在</hi>
　<hi>亦力把力國東其山高數百丈上多連蔓葱夷名塔兒塔石打班鹽澤一名蒲類海在火州之土爾畨西</hi>
　<hi>南又名婆悉海周四百餘里葱嶺于闐以東之水皆注於此漢張騫道西域度玉門見二水交流發葱嶺</hi>
　<hi>趨海闐匯鹽澤伏流千里至積石而再出</hi>
　　書法<hi>書始通何難辭也自張騫使西域於是八年矣書譏逺畧也</hi>
<hi>丁卯</hi>三年冬徙函谷關於新安質實<hi>函谷關注見陳文帝天嘉六年新安縣名</hi>
<hi>注見楚義帝元年</hi>○夏雨雹○令株送徒入財補郎<lb/>
<pb n="KR2o0020_WYG_010-48a"/>
　<hi>所忠言世家子弟富人亂齊民乃徵諸犯令相引數千人名曰株送徒入財者得補郎郎選衰矣</hi>集<lb/>
　覽<hi>所忠漢書諫大夫所忠索隠曰所忠姓名也服䖍云掌故官取書於司馬相如者封禪書公孫卿因</hi>
　<hi>所忠言寶鼎是已姚察以忠作患非也世家祖父為大官子孫不絶曰世家董仲舒曰王者封諸侯非官</hi>
　<hi>之也得以代代為家者也如淳曰謂世世有禄秩之家株送徒平準書富人鬭雞走狗馬弋獵博戲亂齊</hi>
　<hi>民諸犯令相引命曰株送徒應劭曰株根本也送引也如淳曰株根荄也諸坐博戲事决為徒役者能入</hi>
　<hi>錢得補郎索隠曰李竒云先至者為魁也也送當作選選引也應李二說是先至之人令之相引似若得</hi>
　<hi>其根本則枝葉自窮故曰株送徒文潁曰凡鬬雞勝者為株傳云陽溝之雞三歳為株今鬭雞走馬者用</hi>
　<hi>之因其鬭雞勝時名也郎選選去聲銓官也秦初置郎中令其屬有三署郎漢官尚書郎初三署郎選既</hi>
<pb n="KR2o0020_WYG_010-48b"/>
　<hi>入臺稱郎中滿歳稱侍郎隋文帝諱中唯置侍郎煬帝置六侍郎其諸曹直曰郎除侍字</hi>
　　書法<hi>前書詔民得買爵譏也於是令諸送徒入財補郎是贖罪買爵兩得之矣故通鑑不書綱</hi>
　　<hi>目特書所以深譏之</hi>
　　發明<hi>自算商車造皮幣告緡錢置均輸紛紛興利不一而足至是又有株送徒之名使之入財</hi>
　　<hi>補郎葢亦漁取無術而為色目以罔之爾書之於冊亦可愧哉</hi>
關東饑人相食○匈奴伊穉斜單于死子烏維單于立<lb/>
<hi>戊辰</hi>四年冬十一月立后土祠於汾陰脽上親祠之始巡<lb/>
郡國至滎陽而還集覽<hi>汾隂脽上汾陰注見周顯王四十年蘇林曰脽音誰如淳曰脽</hi>
<pb n="KR2o0020_WYG_010-49a"/>
<hi>者河東岸特堆崛長四五里廣一里餘高十餘丈汾陰縣治脽之上后土祠在西脽在巨靈坐處汾水西流與</hi>
<hi>河合顔師古曰以形高起如人尻脽故以名云一說地本名鄈音葵彼鄉人呼葵如誰遂轉為脽按漢書儀作</hi>
<hi>葵上</hi>質實<hi>一統志云后土祠在平陽府滎河縣北一十里漢武帝元鼎初立於汾脽以祠后土其後宣帝</hi>
<hi>及唐𤣥宗宋真宗皆躬祠之金章宗元世祖皆遣官致祭焉</hi>
　　書法<hi>書始何記始也終綱目書巡二十九始皇書巡五武帝書巡七而又七書如再書出自是</hi>
　　<hi>至終凡二十七年其不書者十二年其實不出者癸酉甲申乙酉三年而已書此以記始也</hi>
○封周後姬嘉為子南君考異<hi>提要子上有周字按元帝初元五年書周子南</hi>
<hi>君則此年刋本漏周字</hi>集覽<hi>姬嘉為子南君姬嘉姓名周之後也封之以奉周祀號子南君</hi>○春<lb/>
<pb n="KR2o0020_WYG_010-49b"/>
以方士欒大為五利將軍尚公主<lb/>
　<hi>方士欒大敢為大言處之不疑見上言曰臣常往來海上見安期羡門之屬曰黄金可成而河決可塞不</hi>
　<hi>死之藥可得仙人可致也然臣師非有求人人自求之陛下必欲致之則貴其使者令為親屬以客禮待</hi>
　<hi>之則可使通言也乃拜大為五利將軍封樂通侯食邑賜甲第以衞長公主妻之齎金十萬斤上親幸其</hi>
　<hi>第貴震天下於是海上燕齊之間莫不搤腕自言有禁方能神仙矣</hi>集覽<hi>安期注見元光二年羡門</hi>
　<hi>注見秦始皇二十八年搤腕注見元朔二年</hi>
　　書法<hi>入綱目尚主未有書者書此何譏也以方士尚公主帝之惑甚矣終綱目書公主下嫁十</hi>
　　<hi>四是年衛長公主梁壬申年大原公主唐貞觀六年長樂公主十一年南平公主開耀元年太平公</hi>
<pb n="KR2o0020_WYG_010-50a"/>
　　<hi>主景龍二年安樂公主開元十年永穆公主建中二年永樂公主貞元十三年義章公主元和二年</hi>
　　<hi>普寜公主九年岐陽公主大中二年萬夀公主十三年廣徳公主咸通十年同昌公主其書尚者三</hi>
　　<hi>是年欒大壬申年齊楊愔唐貞元十三年張茂宗又新加官者辭□而已矣或曰尚卑丅</hi>
　　發明<hi>以方士而尚公主則非其類矣凡列侯尚主皆不書而此特書之者所以著其失也事有</hi>
　　<hi>不待貶黜據事直書而惡自見者此類是也</hi>
夏六月汾陰得大鼎<lb/>
　<hi>迎至甘泉薦之郊廟羣臣皆賀</hi>
　　書法<hi>書得鼎始此終綱目書得鼎二是年明帝永平六年</hi>
<pb n="KR2o0020_WYG_010-50b"/>
以兒寛為左内史<lb/>
　<hi>初周亞夫為丞相趙禹為史府中皆稱其廉平然亞夫弗任曰極知禹無害然文深不可以居大府及禹</hi>
　<hi>為少府酷急至晚節吏務為嚴峻而禹更名寛平尹齊素以敢斬伐著名及為中尉坐不勝任抵罪是時</hi>
　<hi>吏治皆以慘刻相尚獨左内史兒寛勸農業緩刑法理獄訟務在得人心擇用仁厚士推情與下不求名</hi>
　<hi>聲吏民大信愛之収租稅時裁闊狹與民相假貸以故租多不入後有軍發左内史以負租課殿當免民</hi>
　<hi>聞當免皆恐失之大家牛車小家擔負輸租繦屬不絶課更以最上由此愈竒寛</hi>集覽<hi>太府丞相</hi>
　<hi>御史府少府注見秦始皇元年課殿漢書課殿最注課試也殿丁練反漢書音義曰上功曰最下功曰殿</hi>
　<hi>顔師古曰凡言殿最者殿後也謂課居後也最者凡要之首言課居先也繦屬繦索也顔師古曰言輸租</hi>
<pb n="KR2o0020_WYG_010-51a"/>
　<hi>者若繩索之相聯屬也</hi>
遣使喻南越入朝<lb/>
　<hi>初南越文王胡遣其子嬰齊入宿衞○長安取樛氏女生子興文王薨嬰齊立乃藏其先武帝璽立樛氏</hi>
　<hi>為后興為嗣漢數使使者風諭嬰齊入朝嬰齊尚樂擅殺生自恣因稱病不見薨諡曰明王興代立其母</hi>
　<hi>為太后太后嘗與霸陵人安國少季通是歳上使少季往諭王及太后以入朝比内諸侯王年少太后中</hi>
　<hi>國人少季往復與私通國人不附太后大后因使者上書請比内諸侯三歳一朝除邊關天子許之賜其</hi>
　<hi>丞相吕嘉銀印使者留鎮撫之</hi>集覽<hi>樛氏樛音鳩姓出邯鄲尚樂崇尚音樂也安國少季安國複姓</hi>
　<hi>也少季名也</hi>正誤<hi>尚樂今按胡三省注樂音洛謂好尚逸樂也</hi>
<pb n="KR2o0020_WYG_010-51b"/>
　　書法<hi>書喻入朝譏也非慕徳而來臣矣故吕嘉之反路博徳止書擊</hi>
以方士公孫卿為郎<lb/>
　<hi>上幸雍且郊或曰五帝太一之佐也宜立太一而上親郊上疑未定齊人公孫卿曰漢興復當黄帝之時</hi>
　<hi>寶鼎出而與神通黄帝接萬靈明庭明庭者甘泉也黄帝採首山銅鑄鼎於荆山下鼎既成有龍垂胡<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>
                    </hi>
　<hi>下迎黄帝上騎龍與羣臣後宫七十餘人俱登天於是上曰嗟乎誠得如黄帝吾視去妻子如脫屣耳拜</hi>
　<hi>卿為郎</hi>集覽<hi>首山在遼東襄平之西黄帝採銅處即此又首山注見明帝永平二年荆山地志山</hi>
　<hi>在馮翊懷徳縣禹貢荆岐既旅孔氏傳云荆岐皆雍州山荆山在岐州東蔡氏傳曰荆山即北條之荆非</hi>
　<hi>荆州之南條荆山也今耀州富平縣掘陵原是黄帝夏禹鑄鼎地也龍垂胡䫇下迎顔師古曰胡頷下垂</hi>
<pb n="KR2o0020_WYG_010-52a"/>
　<hi>皮也<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>頰須也索隠曰在咽之下垂者則所謂龍胡也故童謡曰何當為君鼔龍胡是也</hi>質實<hi>一統</hi>
　<hi>志云首山即首陽山也在河南府偃師縣西北二十五里即黄帝採銅處荆山在河南府閿鄉縣南二十</hi>
　<hi>五里近有鑄鼎原昔黄帝採首陽之銅鑄鼎於此</hi>
<hi>己巳</hi>五年冬十月帝祠五畤遂獵新秦中以勒邊兵<lb/>
　<hi>上祠五畤於雍遂踰隴西登崆峒出蕭關從數萬騎獵新秦中以勒邊兵而歸新秦中或千里無亭徼於</hi>
　<hi>是誅北地太守以下</hi>集覽<hi>崆峒括地志云崆峒山在肅州禄福縣東南又曰筓頭山一名崆峒在原</hi>
　<hi>州彭陽縣西抱朴子云黄帝從廣成子受經於崆峒即此索隠曰二處未詳孰是無亭徼顔師古曰亭候</hi>
　<hi>也望敵之所也徼音叫境也謂以木石水為界也晉灼曰西南之徼猶東北之塞如淳曰徼亦本求盗之</hi>
<pb n="KR2o0020_WYG_010-52b"/>
　<hi>屬瓚曰既無亭候又不徼循無衞邊之備也</hi>質實<hi>一統志云崆峒山名在平涼府城西三十里上</hi>
　<hi>有間道宫莊子謂黄帝學道於廣成子葢在此山蕭關注見文帝十四年北地郡名注見秦王政三年</hi>
　　書法<hi>書遂獵何非事也書獵始此終綱目書獵十四是年成帝元延二年桓帝永興二年延熹</hi>
　　<hi>元年六年靈帝光和五年癸卯年宋唐太宗貞觀五年十一年十六年穆宗長慶二年五代甲申年</hi>
　　<hi>唐主□書乙酉年唐主</hi>
立泰一及五帝祠壇於丼泉十一月朔冬至親郊見<lb/>
　<hi>是為泰畤自是三嵗天子一郊見</hi>
南越相吕嘉殺使者及其王興更立建徳為王發兵反<lb/>
<pb n="KR2o0020_WYG_010-53a"/>
考異<hi>當書遂弑其王興</hi>
　<hi>南越王王太后治裝入朝吕嘉數諫弗聽稱病不見漢使者太后欲誅之乃置酒請使者大臣皆侍坐飲</hi>
　<hi>嘉弟為將將卒居宫外酒行太后謂嘉曰南越内屬國之利也而相君若不便者何也以激怒使者使者</hi>
　<hi>狐疑相杖遂莫敢發嘉見耳目非是即起而出太后怒欲鏦嘉以矛王止太后嘉遂出介其弟兵就舍稱</hi>
　<hi>病陰與大臣謀作亂漢使壯士韓千秋與太后弟樛樂將二千人往入境嘉等遂反下令國中曰王年少</hi>
　<hi>太后中國人也人與使者亂無顧趙氏社稷為萬世慮計之意乃攻殺王王太后及漢使者立明王長男</hi>
　<hi>越妻子建徳為王千秋兵入破數小邑越開道給食未至番禺四十里擊滅之函封漢使者節置塞上好</hi>
　<hi>為謾辭謝罪發兵守要害處</hi>集覽<hi>狐疑相杖杖說文持也倚任也言使者怯而無決故曰狐疑相</hi>
<pb n="KR2o0020_WYG_010-53b"/>
　<hi>杖耳目非是謂太后與使者耳目皆注意於嘉欲縱嘉以矛韋昭曰鏦撞也欲以矛撞殺嘉也索隠曰按</hi>
　<hi>字林鏦七凶反又初江反與吳王濞傳鏦殺吳王同介其弟兵就舍漢書注顔師古曰介被也持也史記</hi>
　<hi>南越傳介作分索隠曰分取其兵而就舍明王越王嬰齊也諡曰明王越妻子建徳明王之長男名越妻</hi>
　<hi>越妻之子術陽侯名建徳塞上索隠曰按南康記大庾嶺名塞上謾辭欺詐之語也謾莫半反</hi>
　　書法<hi>於是嘉攻殺王王太后然後及漢使此其先書殺使者何不以諸侯加王人也綱目之修</hi>
　　<hi>名分而已矣</hi>
夏四月赦○是月晦日食○秋遣將軍路博徳等將兵<lb/>
擊南越<lb/>
<pb n="KR2o0020_WYG_010-54a"/>
　<hi>遣伏波將軍路博徳出桂陽舟船將軍楊僕出豫章戈船將軍嚴出零陵下瀨將軍甲下蒼梧越馳義侯</hi>
　<hi>貴發夜郎兵下牂柯江咸㑹番禺</hi>集覽<hi>桂陽廣州記云桂陽五嶺之一括地志云桂陽荆州屬郡</hi>
　<hi>在嶺西與交州接樓船將軍應劭曰時欲擊越非水不至故作大船船上施樓號曰樓船豫章注見獻帝</hi>
　<hi>建安四年戈船將軍名嚴史失其姓史記南越傳故歸義侯為戈船將軍張晏曰越人於水中負人船又</hi>
　<hi>有蛟龍之害故置戈於船下因名戈船瓚曰伍子胥書有戈船以載干戈因名焉零陵郡名屬荆州今永</hi>
　<hi>州是也太史公曰舜南巡狩死於蒼梧之野歸葬江南之九疑是為零陵下瀨將軍名甲史失其姓史記</hi>
　<hi>南越傳作下厲將軍徐廣曰厲一作瀨音賴水名在越地應劭曰瀨水流沙土也顔師古曰瀨疾流也子</hi>
　<hi>虛賦莅莅下瀨批巖衝壅蒼梧郡名在嶺南屬交趾正義曰武帝平南越以其地置九郡此其一也今梧</hi>
<pb n="KR2o0020_WYG_010-54b"/>
　<hi>州是蒼梧山在道州寧逺縣南六里越馳義侯馳義侯越人也名貴失其姓</hi>質實<hi>一統志云桂陽</hi>
　<hi>漢之郡名治郴縣屬荆州三國時吳蜀分荆州以湘水為界桂陽以東屬吳晉仍為桂陽郡初屬江州後</hi>
　<hi>屬湘州隋廢郡置郴州大業初復為桂陽郡唐置郴州天寶初改桂陽郡乾元初復為郴州隸江南西道</hi>
　<hi>五代時晉改為敦州漢復為郴州宋隸荆湖南道元置郴州路隸湖南道宣慰司國朝改為郴州以附郭</hi>
　<hi>郴陽縣省入直隸湖廣道楊僕宜陽人豫章漢之郡名屬揚州以豫樟生庭中故名晉宋齊梁因之隋初</hi>
　<hi>為洪州後復為豫章郡唐復為洪州置都督府天寳初改豫章郡後以避諱止稱章郡乾元初復為洪州</hi>
　<hi>建中以後改為江南西道觀察使治所南唐遷都於此改州為南昌府宋復為洪州宣和初於此置安撫</hi>
　<hi>使隆興初陞隆興府元置隆興路國朝改洪都府尋復為南昌府改屬江西道零陵注見晉武帝太康元</hi>
<pb n="KR2o0020_WYG_010-55a"/>
　<hi>年蒼梧漢之郡名武帝平南越以其地為廣信縣置蒼梧郡元封中徙交州治此晉以後因之隋廢郡為</hi>
　<hi>蒼梧縣屬封州唐屬靜州尋以縣置梧州天寶初改蒼梧郡乾元初復為梧州五代周時屬南漢宋平嶺</hi>
　<hi>南仍為梧州元至元中改置梧州路國朝初改為梧州府隸廣西道</hi>
賜卜式爵關内侯<lb/>
　<hi>齊相卜式上書請父子與齊習船者往死南越詔褒美式賜爵關内侯布告天下天下莫應</hi>
九月嘗酎列侯百有六人皆奪爵丞相周下獄自殺<lb/>
　<hi>時列侯以百數皆莫求從軍擊越㑹九州嘗酎祭宗廟列侯以令獻金助祭少府省金金有輕及色惡者</hi>
　<hi>上皆令劾以不敬奪爵者百六人丞相趙周坐知列侯酎金輕下獄自殺</hi>集覽<hi>嘗酎景帝本紀高廟</hi>
<pb n="KR2o0020_WYG_010-55b"/>
　<hi>酎注酎直救反三重釀酒也秦月令曰孟春釀之孟夏始成西京雜記漢制正月日作酒八月乃熟名曰</hi>
　<hi>酎以獻宗廟張晏曰酎之言醇也武帝因八月嘗酎㑹諸侯廟中出金助祭所謂酎金楚辭大招篇四酎</hi>
　<hi>并熟云歰嗌文公集注酎三重釀酒此云四酎則是四重釀矣歰通作澁不滑也以令獻金助祭令律也</hi>
　<hi>漢儀制云諸侯王歳以户口酎黄金於廟皇帝臨受獻金以助祭大祀曰飲酎受金少府省金如淳曰少</hi>
　<hi>府官名掌中服御諸物寶貨之屬至嘗酎飲宗廟時省視諸侯王所獻金金少不如斤兩或色惡王削爵</hi>
　<hi>侯免國</hi>
　　書法<hi>自書諭南越入朝於是書吕嘉之反於是書路博徳之兵於是書卜式之侯於是書百有</hi>
　　<hi>六人之奪爵帝心益擾擾矣綱目歴書之所以戒逺畧也</hi>
<pb n="KR2o0020_WYG_010-56a"/>
　　發明<hi>列侯一旦奪爵者百有六人何其犯法之衆邪是時多方取財利其邑人獵而奪之耳不</hi>
　　<hi>然何以不書其有罪哉</hi>
以石慶為丞相<lb/>
　<hi>時國家多事桑𢎞羊等致利王溫舒之屬峻法而兒寛等推文學皆為九卿更進用事事不關決於丞相</hi>
　<hi>慶醇謹而已</hi>
欒大伏誅<lb/>
　<hi>大裝為入海求其師乃之泰山上使人隨驗無所見而大妄言見其師方又多不售坐誣罔腰斬</hi>集<lb/>
　覽<hi>大裝裝猶言促裝欒大治行李也方又多不售售平聲字或作讐封禪書方盡多不讐索隠曰讐應</hi>
<pb n="KR2o0020_WYG_010-56b"/>
　<hi>當也不讐謂所言之方無驗</hi>
　　發明<hi>欒大姦偽小人既拜為將軍又妻以公主葢亦可愧之甚矣又其所言不售乃始誅之不</hi>
　　<hi>亦晚乎夫小人不足道也其如公主何哉書曰伏誅所以著武帝之失而非予其能誅有罪也然帝</hi>
　　<hi>於方士始雖為其所罔及所言不驗則亦往往取而戮之如文成少翁之類皆在所不赦而人帝之</hi>
　　<hi>明斷也嗚呼兹其所以稱武帝也歟</hi>
西羌反<lb/>
<hi>庚午</hi>六年冬討西羌平之考異<hi>按征伐例曰凡正統用兵於臣子之僭叛者曰征曰</hi>
<hi>討於夷狄若非其臣子者曰攻曰伐曰擊此伐西羌當書擊而書討然上書擊南越下書擊東越皆不書討葢</hi>
<pb n="KR2o0020_WYG_010-57a"/>
<hi>傳録一字誤耳</hi>考證<hi>討當作伐○謹按凡例曰凡正統用兵於夷狄曰攻曰伐曰擊後倣此</hi>○路<lb/>
博徳等平南越獲建徳吕嘉置九郡<lb/>
　<hi>楊僕入越地先陷尋陿破石門待博徳至俱進至番禺南越城守㑹暮僕攻敗越人縱火燒城博徳為營</hi>
　<hi>遣使招降者賜印綬復縱令相招黎旦城中皆降建徳嘉巳夜亡入海博徳遣人追得之戈船下瀨夜郎</hi>
　<hi>兵未下南越已平矣遂以其地為南海蒼梧鬱林合浦交趾九真日南珠崖儋耳郡</hi>集覽<hi>尋陿史記</hi>
　<hi>陿作陜索隠曰尋陜地名在始興郡西三百餘里石門廣州記石門在番禺縣北二十里昔南越相吕嘉</hi>
　<hi>積石於江以拒漢因名石門古老云石門之水名曰貪泉飲之則廉士亦貪晉吳隠之至石門遂酌而飲</hi>
　<hi>之賦詩云古人言此水一歃懷千金試使夷齊飲終當不易心厥後清操愈厲黎旦索隠曰黎猶比也比</hi>
<pb n="KR2o0020_WYG_010-57b"/>
　<hi>毗至反比至天明也或解黎黒也天將明而猶黒也漢書作遲旦注遲猶值待也謂待天明時皆言早意</hi>
　<hi>也南海秦故郡也今廣州是蒼梧舜南巡狩死於蒼梧之野即此詳注見去年鬱林秦桂林郡也古西甌</hi>
　<hi>駱越之地合浦本秦象郡地今廉州是交趾杜佑通典曰南方夷人其足大指開廣若並是而立兩指相</hi>
　<hi>交故郡因名焉趾或作阯九真本水名因以名郡日南本秦象郡也通典曰地在日之南所謂開北户以</hi>
　<hi>向日者也珠崖通典曰地在大海中崖岸之邊出珠因以名郡今吉陽軍是儋耳通典曰地在大海中其</hi>
　<hi>種大耳渠帥自謂王者耳尤緩下肩三寸漢置郡因名儋耳今昌化軍是儋都甘反</hi>質實<hi>一統志云</hi>
　<hi>石門山名在廣州府城西北二十里江中兩山對峙如門故名漢樓船將軍楊僕討南越駐兵於此番禺</hi>
　<hi>秦之縣名為南海郡治因縣有番禺二山故名漢以後皆因之劉宋析置熙安懷化二縣隋初廢入番禺</hi>
<pb n="KR2o0020_WYG_010-58a"/>
　<hi>唐屬廣州宋初并番禺入南海皇祐中復置元仍舊國朝因之屬廣州府南海注見晉武帝太康元年蒼</hi>
　<hi>梧注見元鼎五年鬱林漢之郡名治布山縣梁置桂平郡隋廢郡於布山縣地置桂平縣屬尹州後屬鬱</hi>
　<hi>林郡唐屬鷰州貞觀中於縣置潯州後省陵江縣入焉宋開寶中州廢以縣屬貴州尋復置州元仍舊國</hi>
　<hi>朝因之改屬潯州府合浦漢之郡名本秦之象郡地武帝平南越置之治合浦縣三國吳改珠官郡未幾</hi>
　<hi>復為合浦郡劉宋於郡置越州隋初郡廢州存大業初改曰禄州尋改為合州又廢州為合浦郡治合浦</hi>
　<hi>縣唐初罷郡復置越州貞觀中改為廉州因郡有水廉洞故名天寶初復為合浦郡乾元初又復為廉州</hi>
　<hi>宋徙州治長沙改置太平軍咸平初復為廉州元置廉州路國朝初改為廉州府隸廣東道交趾注見唐</hi>
　<hi>宣宗大中十二年珠崖漢之郡名武帝平南越置之治珠崖縣東漢罷郡以縣隸合浦郡三國吳復置晉</hi>
<pb n="KR2o0020_WYG_010-58b"/>
　<hi>省入合浦縣梁置崖州及珠崖郡隋初州郡俱廢唐初置崖州天寶初改瓊山郡乾元初改瓊州宋改為</hi>
　<hi>清海軍元改為瓊州路國朝改為瓊州府隸廣東道儋耳漢之郡名治宜倫縣元始中省入珠崖郡隋初</hi>
　<hi>廢之尋復置唐初改為儋州天寶初改為昌化郡乾元初復為儋州宋初為昌化軍紹興中軍廢尋復置</hi>
　<hi>改南寧軍元因之國朝初復為儋州後以宜倫縣省入仍屬瓊州府</hi>
　　書法<hi>建徳何南越王也不書其王建徳何據閩越書殺王郢南越書及其王典不予吕嘉之立</hi>
　　<hi>之也</hi>
帝如緱氏觀大人跡<lb/>
　<hi>公孫卿言見仙人跡緱氏城上上親往視問卿得母效文成五利乎卿曰仙者非有求人主人主自求之</hi>
<pb n="KR2o0020_WYG_010-59a"/>
　<hi>其道非寛假神不來言神事如迂誕積以歳月乃可致也上信之於是郡國各除道繕治宫觀名山神祠</hi>
　<hi>以望幸焉</hi>集覽<hi>緱氏索隠曰緱公侯反地理志河南緱氏縣有緱氏山昔王子晉駐鶴於此文成五</hi>
　<hi>利先少翁以方士拜文成將軍欒大以方士拜五利將軍皆坐誣㒺伏誅</hi>質實<hi>一統志云緱氏漢之</hi>
　<hi>縣名屬河南郡即古之滑國地曹魏省之故址在河南府偃師縣南二十里</hi>
　　書法<hi>書方士文成將軍少翁伏誅矣未幾年而書以方士欒大為五利將軍尚公主繼書欒大</hi>
　　<hi>伏誅矣次年而書帝如緱氏觀大人跡屬辭比事帝之難悟甚矣書觀始此凡書觀皆譏也終綱目</hi>
　　<hi>書觀十是年巨人跡建興十一年魏主馭龍十四年後主汶水唐貞觀十二年太宗底柱永徽三年</hi>
　　<hi>高宗百戲神龍元年中宗潑寒胡戲景龍三年宫女抜河四年燈開元元年𤣥宗燈天寶八載左藏</hi>
<pb n="KR2o0020_WYG_010-59b"/>
平西南夷置五郡<lb/>
　<hi>馳義侯發南夷兵且蘭君反殺使者漢乃登巴蜀罪人當擊南越者擊之誅且蘭及卭君筰侯遂平南夷</hi>
　<hi>為牂柯郡夜郎侯入朝上以為夜郎王西夷冉駹之屬皆震恐請臣置吏乃以卭都為越嶲郡筰都為沈</hi>
　<hi>黎郡冉駹為文山郡廣漢西白馬為武都郡</hi>集覽<hi>且蘭南夷種名一名頭蘭索隠曰本小國名漢</hi>
　<hi>因名縣屬牂柯郡旦子餘反卭君筰侯注見元光五年卭筰冉駹注同上越嶲正義曰滇國西南有滇越</hi>
　<hi>有越嶲通號曰越細分則有嶲滇等名嶲音髓括地志云漢置卭都縣尋置越嶲郡今卭州是或曰嶲水</hi>
　<hi>名出卭都國謂越此水故以名郡沈黎即筰都漢置沈黎郡今黎州是也沈音持林反或作審非也按宋</hi>
　<hi>提刑李師錫詩窮冬按部極陲西鳥道盤空積雪迷報國憂民寧憚逺萬重山裏到沈黎文山文一作汶</hi>
<pb n="KR2o0020_WYG_010-60a"/>
　<hi>索隠曰並音問漢置文山郡唐改茂州廣漢西白馬白馬地名在廣漢郡西索隠曰戰國時白馬氐所居</hi>
　<hi>因名焉按廣漢今成都府漢州是括地志云隴右成州武州皆白馬氐也武都西魏置武階郡唐置武州</hi>
　<hi>後更名階州</hi>質實<hi>一統志云且蘭漢之縣名本西南夷之國武帝開置為縣屬牂柯郡晉隋因之</hi>
　<hi>唐貞觀初分牂柯郡北界置郎州後為播州治遵義縣天寶中改播州郡乾元初復為播州唐末没於夷</hi>
　<hi>宋置播州及遵義軍宣和中廢州為播州縣隸南平軍尋置播州安撫司元改播州沿邊安撫司國朝改</hi>
　<hi>為播州宣慰司隸四川道越嶲漢之郡名本西南夷卭都國地武帝置郡領卭都等縣晉宋因之北齊謂</hi>
　<hi>之㺐郡後周置嚴州隋初改西寧州後復為嶲州大業中又更為越嶲郡唐初復為嶲州又改為越嶲郡</hi>
　<hi>至徳初没於吐蕃貞觀中収復太和中又為䝉詔所據元初置建昌路又立羅羅斯宣慰司以統之國朝</hi>
<pb n="KR2o0020_WYG_010-60b"/>
　<hi>改為行都司隸四川道冉駹古蜀西徼外羌之國名漢武帝開置之晉屬汶山郡隋屬㑹州後没於羌唐</hi>
　<hi>置維州天寶初改維川郡乾元初復為維州五代蜀時徙治中州城宋改威州以威制西羌故名元仍舊</hi>
　<hi>國朝因之屬成都府沈黎漢之郡名即古之筰都國地武帝定西南夷以其地為郡東漢因之晉末為李</hi>
　<hi>雄所據宋齊並為沈黎郡後周兼置黎州隋初改為登州後省之唐復置南登州天寶初改為洪源郡乾</hi>
　<hi>元初復為黎州五代時前後蜀相繼有其地宋屬成都府元屬吐蕃等處宣慰司國朝改為黎州安撫司</hi>
　<hi>隸四川道文山漢之郡名即古之冉駹國地武帝開置汶山郡宣帝時郡廢後復置梁置繩州後周改曰</hi>
　<hi>汶州治汶山縣隋初改為蜀州尋改㑹州後復為汶山郡唐初復置㑹州尋改南㑹州貞觀中改為茂州</hi>
　<hi>天寶初改通化郡乾元初復為茂州宋元州仍舊治汶山縣國朝以汶山縣省入屬成都府廣漢漢之郡</hi>
<pb n="KR2o0020_WYG_010-61a"/>
　<hi>名治雒縣東漢為益州刺史治所晉為新都國宋齊梁為廣漢郡隋併入蜀郡唐置漢州天寶初改徳陽</hi>
　<hi>郡乾元初復為漢州宋仍舊元以雒縣省入國朝因之屬成都府武都漢之郡名本戰國白馬氐之所居</hi>
　<hi>武帝以其地置郡後魏改為武都鎮西魏置武階郡又置武州後周為武都郡又改永都郡隋復置武都</hi>
　<hi>郡唐復為武州天寶初改武都郡乾元初復為武州景福初改階州宋初隸秦鳳路後隸利州路元移治</hi>
　<hi>柳樹城以福津將利二縣省入國朝因之改屬鞏昌府</hi>
東越王餘善反遣將軍楊僕等將兵擊之<lb/>
　<hi>初東越王餘善請以卒八千人從樓船擊吕嘉兵至掲陽以海風波為辭陰使南越楊僕上書願便引兵</hi>
　<hi>擊東越上不許令屯豫章梅嶺以待命餘善聞漢兵臨境遂反自稱武帝上欲復使楊僕將為其伐前勞</hi>
<pb n="KR2o0020_WYG_010-61b"/>
　<hi>以書敕責之曰將軍之功獨有先破石門尋陿非有斬將奪旗之實也烏足以驕人哉先破番禺捕降者</hi>
　<hi>以為虜掘死人以為獲失期内顧挾偽干君受詔不至蘭池明日又不對推此心在外江海之間可得信</hi>
　<hi>乎今東越深入將軍能率衆以掩過不僕皇恐對曰願盡死贖罪上乃遣横海將軍韓說出句章浮海樓</hi>
　<hi>船將軍楊僕出武林王溫舒出梅嶺越侯出若邪白沙以擊東越</hi>集覽<hi>掲陽地理志南海有掲陽</hi>
　<hi>縣韋昭曰掲音其逝反索隠曰或作桀非也今潮州本漢掲陽城豫章梅嶺徐廣曰梅嶺在㑹稽界索隠</hi>
　<hi>曰徐說非也今豫章南三十里有梅嶺在洪崖山當古驛道此文曰豫章梅嶺知非㑹稽也正義曰豫章</hi>
　<hi>記云梅嶺在西山極峻處括地志云梅嶺在䖍化縣東北一百二十八里按䖍州漢亦屬豫章也二所未</hi>
　<hi>詳蘭池地理志渭城縣有蘭池宫括地志云蘭池陂即古蘭池也在咸陽縣界句章縣名屬會稽句音鉤</hi>
<pb n="KR2o0020_WYG_010-62a"/>
　<hi>括地志云故城在越州鄮縣西百里今明州鄞縣是鄮音茂武林史記東越傳騶力為吞漢將軍入白沙</hi>
　<hi>武林徐廣曰在豫章界索隠曰今豫章北二百里接鄱陽界地名白沙有小水入湖名曰白沙沙東南八</hi>
　<hi>十里有武陽亭亭東南三十里地名武林此白沙武林今當閩越之京道越侯名甲即下瀨將軍也若邪</hi>
　<hi>白沙史記東越傳注索隠曰若邪地名今闕正義曰越州有若耶山若耶溪葢從此耶字山在州東南四</hi>
　<hi>十里溪在㑹稽縣東南北流二十五里與鏡湖合按白沙東故閩州也</hi>質實<hi>一統志云掲陽漢之</hi>
　<hi>縣名屬南海郡晉屬南康郡後廢宋宣和中割海陽縣地復置隸潮州紹興初廢尋復置元仍舊國朝因</hi>
　<hi>之屬潮州府豫章注見武帝元鼎五年梅嶺即大庾嶺也在南安府城西南二十五里磅礴高聳南接南</hi>
　<hi>雄初嶺路峻阻唐張九齡開鑿新路兩壁峭立中塗坦夷其上多梅故名梅嶺嶺表有關曰梅關置官兵</hi>
<pb n="KR2o0020_WYG_010-62b"/>
　<hi>守之或傳梅福嘗隠於此蘭池在西安府咸陽縣東二十五里秦始皇引渭水為長池築為蓬萊山刻石</hi>
　<hi>為鯨魚亦曰蘭陂池後又建宫於池丄名曰蘭池宫句章漢之縣名屬㑹稽郡晉省之故城有二一在寧</hi>
　<hi>波府鄞縣西南四十五里通逺鄉一在寧波府慈谿縣西南十五里城山渡東若邪山名在紹興府城東</hi>
　<hi>南四十五里舊傳葛𤣥嘗學道於此又溪名在紹興府城南二十五里與鏡湖合西施採蓮歐冶鑄劎皆</hi>
　<hi>此處</hi>
置張掖敦煌郡<lb/>
　<hi>博望侯既以通西域尊貴其吏士爭上書言外國利害求使上為募吏民遣之妄言無行之徒爭效之皆</hi>
　<hi>賤市縣官齎物以私其利外國亦厭漢使禁其食物以苦之而匈奴竒兵又時遮擊之於是天子遣公孫</hi>
<pb n="KR2o0020_WYG_010-63a"/>
　<hi>賀趙破奴將萬餘騎斥逐匈奴不使遮漢使皆不見匈奴一人乃分武威酒泉地置張掖敦煌郡徙民以</hi>
　<hi>實之</hi>集覽<hi>縣官齎物縣官注見文帝十一年齎音牋西反正義曰齎持遺人也行道所用也</hi>質<lb/>
　實<hi>武威郡名注見光武建武十年酒泉郡名注見元狩三年張掖郡名注見晉安帝隆安元年敦煌郡</hi>
　<hi>名注見唐莊宗同光二年𤓰州</hi>
以卜式為御史大夫<lb/>
　<hi>式既在位乃言郡國多不便縣官作鹽鐵苦惡價貴或彊令民買之而船有算商者少物貴上由是不悅</hi>
　<hi>胡氏曰武帝好武功而用不足式以此兩端中上意官既尊矣乃始正言以邀名然其言則天下之公議</hi>
　<hi>舉朝不言而式獨言之聽者姑取節焉可也</hi>集覽<hi>鹽鐵苦惡價貴史記平準書注瓚曰謂作鐵器</hi>
<pb n="KR2o0020_WYG_010-63b"/>
　<hi>民患苦具不好也索隠曰言鹽既苦而鐵器又惡故賣買貴也苦又音古言鐵器苦窳不好凡病之器曰</hi>
　<hi>苦窳窳音庾苦如字讀亦通按漢書匈奴傳中行說謂漢使曰所輸繒絮不備苦惡注韋昭曰苦粗也音</hi>
　<hi>若靡盬之盬</hi>
　　書法<hi>前書卜式為中郎賜爵左庶長諷天下以輸財也繼書賜卜式爵關内侯諷天下以死邊</hi>
　　<hi>也至是復書以卜式為御史大夫帝之借式以感諷天下者極矣而天下莫應式遂以言事見疏踰</hi>
　　<hi>年而有貶為太子太傅之書矣</hi>
帝自制封禪儀<lb/>
　<hi>初司馬相如病且死有遺書勸上封泰山㑹得寶鼎上乃令諸儒采尚書周官王制之文草封禪儀數年</hi>
<pb n="KR2o0020_WYG_010-64a"/>
　<hi>不成以問兒寛寛曰封泰山禪梁父昭姓考瑞帝王之盛節也然享薦之義不著於經非羣臣之所能列</hi>
　<hi>唯天子建中和之極兼總條貫金聲而玉振之以順成天慶垂萬世之基上乃自制儀頗采儒術以文之</hi>
　<hi>盡罷諸儒不用</hi>集覽<hi>昭姓考瑞昭姓謂昭顯其姓氏也古者必建同姓以明親親必樹異姓以明賢</hi>
　<hi>賢瑞玉也即其符合言之曰瑞考瑞謂考核其瑞信即書所謂輯五瑞也史記封禪書注正義曰五經通</hi>
　<hi>義云易姓而王致太平必封泰山禪梁父書舜典曰輯五瑞覲四岳羣牧班瑞於羣后歳二月東巡狩至</hi>
　<hi>於岱宗柴蔡氏集傳曰輯斂瑞信也公執桓圭侯執信圭伯執躬圭子執榖璧男執蒲璧五等諸侯執之</hi>
　<hi>以合符於天子而驗其信否也天子天子執冒以朝諸侯鄭氏注云名玉以冒以徳覆冒天下也諸侯始</hi>
　<hi>受命天子錫以圭圭頭斜銳其冒下斜刻小大長短廣狹如之諸侯來朝天子以刻處冒其圭頭有不同</hi>
<pb n="KR2o0020_WYG_010-64b"/>
　<hi>者即辨其偽也既覲之後審知非偽則又班還其瑞以與天下正始金聲而玉振之言振揚徳音如金玉</hi>
　<hi>之聲也孟子萬章不孔子之謂集大成也者金聲而玉振之也金聲也者始條理也玉振之也者終條理</hi>
　<hi>也文公朱氏曰金鐘屬聲宣也如聲罪致討之聲玉磬屬振收也如振河海而不洩之振樂有八音金石</hi>
　<hi>為重特為衆音之綱紀又金始振而玉終詘然也故並奏八音則於其未作而先擊鏄鐘以宣其聲俟其</hi>
　<hi>既闋而後擊特磬以收其韻也</hi>
　　書法<hi>書自制儀何譏之譏也然則唐書議封禪禮無譏乎封禪非古也書議封禪禮譏也未若</hi>
　　<hi>書自制之為甚譏也終綱目書封禪禮儀三是年唐太宗貞觀十一年議封禪禮高宗顯慶四年議</hi>
　　<hi>封禪儀文帝議巡狩封禪不書不與焉十六年</hi>
<pb n="KR2o0020_WYG_010-65a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_010-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目巻四下<lb/>
</p>
<p>
</p>
  </div>
</body>
</text>
</TEI>
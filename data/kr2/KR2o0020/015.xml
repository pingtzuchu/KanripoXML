<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_015-1a"/>
　欽定四庫全書<lb/>
御批資治通鑑綱目卷八上<lb/>
　　<hi>起癸亥漢平帝元始三年○盡丙戌漢光武帝建武二年</hi>凡二十四年<lb/>
　<hi>癸亥</hi>元始三年考異<hi>按前已書元始元年此元始二字羡</hi>春聘安漢公莽女<lb/>
　為皇后<lb/>
　　<hi>莽欲以女配帝以固其權奏言長秋宫未建掖庭媵未充請考論五經定取后禮正十二女之義以廣繼</hi>
　　<hi>嗣博采二王後及周公孔子世列侯在長安者適子女事下有司上衆女名王氏女多在選中莽恐其與</hi>
　　<hi>已女爭即上言子材下不宜與衆女並采太后詔王氏朕外家其勿采庶民諸生郎吏守闕上書公卿大</hi>
<pb n="KR2o0020_WYG_015-1b"/>
　　<hi>夫伏省戸下咸言願得公女以為天下母太后從之</hi>集覽<hi>長秋宫索隠曰皇后宫名長秋者秋隂之</hi>
　　<hi>始取其長而欲其乆正十二女之義以廣繼嗣荀爽曰天子取十二女天之數也春秋成八年衛人來媵</hi>
　　<hi>注魯將嫁伯姬於宋故同姓來媵禮也九年晉人來媵左傳曰禮也十年齊人來媵公羊傳曰三國來媵</hi>
　　<hi>非禮也何休學云諸侯一娶九女唯天子娶十二女解云此保乾圗文孔子為後王非古禮也廣繼嗣説</hi>
　　<hi>注見成帝建始二年娣姪</hi>
　　　書法<hi>立后書氏恒也書安漢公莽女何權所在也故權在於光則書立大將軍光女權在於莽</hi>
　　　<hi>則書聘安漢公莽女權臣一轍也然則霍后止書立此則曷為書聘厚聘也終綱目書立某女為皇</hi>
　　　<hi>后二而書聘者一而已矣</hi>
<pb n="KR2o0020_WYG_015-2a"/>
夏安漢公莽奏定制度<lb/>
　<hi>莽奏吏民車服田宅器械䘮祭嫁娶奴婢品制立宫稷郡國縣鄉皆置學官</hi>
　　書法<hi>於是郡國縣鄉皆置學官不書削之也</hi>
安漢公莽殺其子宇滅中山孝王后家殺敬武公主及<lb/>
汜鄉侯何武故司𨽻鮑宣等數百人<lb/>
　<hi>莽長子宇非莽隔絶衛氏私與衛寳通書教衛后上書謝恩因陳丁傅舊惡冀得至京師莽白褒賞中山</hi>
　<hi>孝王后益湯沐邑七千戸宇復教令上書求至京師莽不聼宇與師呉章及婦兄吕寛議章以為莽好鬼</hi>
　<hi>神可為變恠以驚懼之因推類説令歸政衛氏宇即使寛夜持血灑莽第門吏發覺之莽執宇送獄飲藥</hi>
<pb n="KR2o0020_WYG_015-2b"/>
　<hi>死盡滅衛氏支屬唯衛后在呉章要斬初章為當世名儒教授千餘人莽以為惡人黨皆當禁錮不得仕</hi>
　<hi>宦門人盡更名他師平陵云敞時為大司徒掾自劾呉章弟子収抱章尸歸棺歛葬之莽因是獄窮治黨</hi>
　<hi>與連引素所惡者悉誅之元帝女弟敬武長公主素非議莽紅陽侯立莽尊屬平阿侯仁素剛直皆以太</hi>
　<hi>皇太后詔廹令自殺郡國豪傑及漢忠直臣不附莽者何武鮑宣及王商辛慶忌諸子皆坐死凡數百人</hi>
　<hi>海内震焉北海逢萌謂友人曰三綱絶矣不去禍將及人即解冠掛東都城門歸將家屬浮海客於遼東</hi>
　集覽<hi>丁傅丁姫傅太后推類説令説輸芮反令平聲推原其比類而説誘之令其歸政</hi>質實<lb/>
　<hi>鮑宣渤海高城人逢萌北海都昌人</hi>
　　書法<hi>辭繁不殺而莽之惡著矣故宇雖飲藥死書殺而鮑宣書故官</hi>
<pb n="KR2o0020_WYG_015-3a"/>
<hi>甲子</hi>四年春正月郊祀髙祖以配天宗祀孝文以配上帝<lb/>
考異<hi>祖當作帝</hi>○改殷紹嘉公曰宋公周承休公曰鄭公質<lb/>
實<hi>承休縣名注見元帝初元五年</hi>○二月遣大司徒宫等迎皇后入未<lb/>
央宫<lb/>
　　書法<hi>書迎入未央宫何莽伉也故皇后未有書聘者至莽女則書聘皇后未有書迎者至莽女</hi>
　　<hi>則書迎終綱目皇后書迎者一而已矣</hi>
○遣太僕王惲等八人行天下觀風俗○加安漢公莽<lb/>
號宰衡<lb/>
<pb n="KR2o0020_WYG_015-3b"/>
　<hi>初陳崇張竦奏稱莽功德以為宜恢國如周公至是太保舜等及吏民上書者八千餘人復請如崇言章</hi>
　<hi>下有司有司請益封公以新息召陵二縣及黄郵聚新野田采伊尹周公稱號加公為宰衡位上公三公</hi>
　<hi>言事稱敢言之賜公太夫人號功顯君封子男二人為侯加后聘合為一萬萬以明大禮莽稽首辭讓不</hi>
　<hi>聼及起視事止減召陵黄郵新野之田復以所益納徴錢千萬遺太后左右奉共養者莽雖專權然所以</hi>
　<hi>誑耀媚事太后下至旁側長御方故萬端賂遺以千萬數知太后厭居深宫中乃令太后四時車駕廵狩</hi>
　<hi>四郊存見孤寡貞婦賜民錢帛牛酒嵗以為常太保舜奏言天下聞公不受千乘之土辭萬金之幣莫不</hi>
　<hi>鄉化蜀郡男子路建等輟訟慚怍而退雖文王郤虞芮何以加宜報告天下奏可於是孔光愈恐固稱疾</hi>
　<hi>辭位詔太師母朝十日一入省中置几杖賜餐物官屬按職如故</hi>集覽<hi>新息縣名屬汝南今汝寧</hi>
<pb n="KR2o0020_WYG_015-4a"/>
　<hi>東南息州是召陵縣名屬汝南杜預曰潁川召陵縣召音劭括地志故城在豫州郾城東四十五里黄郵</hi>
　<hi>聚落名在豫州南十里新野南陽新野縣今屬鄧州宰衡周公為周太宰伊尹為商阿衡故采此號以尊</hi>
　<hi>之上公禮春官典命曰上公九命為伯注上公謂王之三公有德者加命為二伯二王之後亦為上公稱</hi>
　<hi>敢言之敢猶言不敢文王郤虞芮詩綿篇虞芮質厥成注虞芮之君爭田乆而不平乃相謂曰西伯仁人</hi>
　<hi>也盍往質焉乃相與朝周入其境則畊者讓畔行者讓路入其邑男女異路頒白者不提挈入其朝士讓</hi>
　<hi>為大夫大夫讓為卿二國之君感而相謂曰我等小人不可以履君子之庭乃相讓以所爭田為間田而</hi>
　<hi>退蘇林曰虡在陜之平陸芮在同之馮翊</hi>正誤<hi>黄郵今按南陽郡/新野縣有黄郵聚</hi>質實<hi>一統</hi>
　<hi>志云新息漢之縣名屬汝南郡晉為汝南郡治所後魏置東豫州梁改曰西豫州又改曰淮州東魏復曰</hi>
<pb n="KR2o0020_WYG_015-4b"/>
　<hi>東豫州後周改息州隋廢唐復置貞觀初廢以縣屬蔡州金復置息州元屬汝寜府夲朝改州為息縣屬</hi>
　<hi>汝寜府召陵古邑名即春秋時諸侯所盟之地秦置縣屬汝南郡漢改屬潁川郡晉省之故城在開封府</hi>
　<hi>郾城縣東四十五里新野漢之縣名屬南陽郡晉為義陽郡治後改義陽為新野郡治棘陽縣西魏改郡</hi>
　<hi>曰黄岡及改棘陽為百寧縣後周以南棘陽縣省入隋仍為新野縣屬鄧州唐省入穰州五代宋金俱為</hi>
　<hi>新野鎮元復置縣屬鄧州本朝因之屬南陽府虞東古國名春秋時屬晉戰國時屬魏為呉城漢為河</hi>
　<hi>郡大陽縣地東漢置河北縣後魏置河北郡治此隋初罷郡以縣屬蒲州唐貞觀初改屬陜州天寳初因</hi>
　<hi>改漕瀆得古刄有篆文曰平陸遂改平陸縣金元屬解州本朝因之屬平陽府芮古國名春秋時芮伯</hi>
　<hi>寓居此戰國時為魏國之附庸漢置安戎縣後周改芮城縣及置永樂郡隋省郡以縣屬蒲州唐置芮州</hi>
<pb n="KR2o0020_WYG_015-5a"/>
　<hi>貞觀初廢州以縣屬陜州金元屬解州本朝因之屬平陽府</hi>
起明堂辟雍靈臺立樂經徴天下通經異能之士<lb/>
　<hi>莽奏起明堂辟雍靈臺為學者築舍萬區制度甚盛立樂經益博士員經各五人徴天下通一藝敎授十</hi>
　<hi>一人以上及有逸禮古書天文圗䜟鍾律月令兵法史篇文字通知其意者皆詣公車綱羅天下異能之</hi>
　<hi>士至者前後千數胡氏曰明堂辟雍靈臺雜見於詩禮孝經孟子其制作之詳不可得而聞也然以理考</hi>
　<hi>之王者鄉明而治古之堂今之殿也故孝經以為宗祀之所孟子以為王政之堂然則是天子之外朝猶</hi>
　<hi>後世大朝㑹之正衙也若吕不韋青陽總章之制劉歆世室重屋之説則豈可盡信乎若靈臺則詩與孟</hi>
　<hi>子言之亦燕㳺之所耳若辟雍則未有明言其義也獨詩有之曰於樂辟雍又曰鎬京辟雍而已夫辟君</hi>
<pb n="KR2o0020_WYG_015-5b"/>
　<hi>也雍和也言人君有和德則天地之和應之而天下之心服之也此二詩者亦言與民同樂建立都邑之</hi>
　<hi>事而已未遽及學校之政也况其上章又有皇王維辟之云哉王制記天子諸侯之學始有辟雍泮宫之</hi>
　<hi>名不知何所本而云也泮水之詩亦未有以見其為學校者獨取匪怒伊教之一言以為證則末矣</hi>集<lb/>
　覽<hi>明堂注見武帝建元元年辟雍注見成帝綏和元年靈臺注見齊武帝永明十年圗䜟注見光武建</hi>
　<hi>武中元元年河洛䜟文又注見齊武帝永明三年䜟緯吕不韋青陽總章之制記月令天子春居青陽夏</hi>
　<hi>居明堂秋居總章冬居𤣥堂山堂考索曰陸德明云月令是吕不韋作蔡伯喈云是周公作予考諸月令</hi>
　<hi>其中官名時事多不合周法斷非周公贅為之雖用吕氏春秋十二紀之首亦不可專歸之不韋要之補</hi>
　<hi>葺而訂正之者漢儒力也劉歆世室重屋之説三代明堂之制夏曰世室殷曰重屋周曰明堂世室宗廟</hi>
<pb n="KR2o0020_WYG_015-6a"/>
　<hi>也言代代不毁也重屋正堂若大寢也四阿屋棟皆為重複明堂明政敎之堂也見周禮考工記山堂考</hi>
　<hi>索曰周禮始於劉歆而成於鄭康成漢成帝時劉向子劉歆校理秘書見之始得列序著於錄略然冬官</hi>
　<hi>亡矣歆以考工記足之考工記乃前世能識古制者所作也時衆儒並出共排以為非惟歆獨識焉後鄭</hi>
　<hi>康成作禮注泮宫泮通作頖胡氏曰記曰魯人將有事於上帝必先有事於頖宫鄭氏説有事於頖宫告</hi>
　<hi>后稷也頖宫郊之學也考諸禮記頖宫廟之類也若非廟之類欲祀上帝而以始祖祭於學宫何義也哉</hi>
　<hi>益知頖宫之非學昭昭矣而鄭氏考之未詳</hi>
　　書法<hi>成帝之篇詔立辟雍未作而罷書惜之也於是書起明堂辟雍靈臺則莽奏為之書起明</hi>
　　<hi>堂辟雍靈臺始此終綱目書起明堂靈臺辟雍三是年光武中元元年晉成帝咸和六年石勒書立</hi>
<pb n="KR2o0020_WYG_015-6b"/>
　　<hi>明堂辟雍二晉成帝咸康五年張駿齊丙寅年元魏書定樂始此終綱目書定樂八是年新莽樂經</hi>
　　<hi>齊丁丙年魏制樂章壬午年梁正雅樂己丑年魏劉芳造樂器己未年西魏制樂隋文帝開皇九年</hi>
　　<hi>詔定雅樂唐髙祖武德九年祖孝孫定樂戊午年后周竇儼正樂書舉經士始此終綱目書經士五</hi>
　　<hi>是年質帝本初元年晉簡文帝咸安二年秦主陳丁酉年周主五代丁巳年周世宗</hi>
徵能治河者<lb/>
　<hi>時又徵能治河者以百數其大畧異者闗並言河决率常於平原東郡左右其地形下而土疏惡聞禹治</hi>
　<hi>河時本空此地秦漢以來河决南北不過百八十里可空此地勿以為官亭民室韓牧以為可略於禹貢</hi>
　<hi>九河處穿為四五宜有益王横言河入渤海地髙於韓牧所欲穿處往者海溢西南出寖數百里九河之</hi>
<pb n="KR2o0020_WYG_015-7a"/>
　<hi>地已為海所漸矣禹之行河水本從西山下東北去周譜云定王五年河徙則今所行非禹之所穿也又</hi>
　<hi>秦攻魏决河灌之决處遂大不可復補宜更開空使縁西山足乘髙地而東北入海乃無水災司空掾桓</hi>
　<hi>譚典其議為甄豐言凡此數者必有一是宜詳考騐皆可豫見計定然后舉事費不過數億萬亦可以事</hi>
　<hi>諸浮食無産業民衣食縣官而為之作乃兩便時莽但崇空語無施行者</hi>集覽<hi>夲空空苦貢反亦虚</hi>
　<hi>也下可空同周譜周之世系也更開空更改也空音孔小穴也</hi>質實<hi>平原郡名注見光武建武三年</hi>
　<hi>東郡注見光武建武八年桓譚沛國相人</hi>
升宰衡位在諸侯王上<lb/>
　　書法<hi>此殊禮也書曰升命猶自上出也以莽之權而猶自上出何於是平帝尚幼太后專之書</hi>
<pb n="KR2o0020_WYG_015-7b"/>
　　<hi>升所以病太后也然則曷為不斥太后貶必於其重者如是足以示譏矣終綱目書位諸侯王上者</hi>
　　<hi>三是年獻帝建安十九年晉帝奕太和三年</hi>
○尊孝宣廟為中宗孝元廟為髙宗○置西海郡<lb/>
　<hi>莽自以北化匈奴東致海外南懐黄支唯西方未有加乃遣使多持金幣誘塞外羌使言太皇太后聖明</hi>
　<hi>安漢公至仁天下太平五榖成熟或禾長丈餘或一粟三米或不種自生或不蠶自繭四年以來羌人無</hi>
　<hi>所疾苦願獻地内屬乃奏以為西海郡増法五十條犯者徙之以千萬數民始怨矣</hi>質實<hi>黄支南蠻</hi>
　<hi>國名注見元始元年</hi>
更定官名及十二州界<lb/>
<pb n="KR2o0020_WYG_015-8a"/>
　<hi>分京師置前輝光後承烈二郡更公卿大夫元士官名位次及十二州名分界郡國所屬罷置改易天下</hi>
　<hi>多事吏不能紀矣</hi>
<hi>乙丑</hi>五年春正月祫祭明堂集覽<hi>祫祭祫胡夾反公羊𫝊大祫者何合祭也其合</hi>
<hi>祭奈何毁廟之主陳於太祖未毁廟之主皆升合食於太祖也續漢書三年一祫祫以冬十月五榖成故骨肉</hi>
<hi>合飲食於太祖也又注見後主建興十五年禘禮</hi>○復南北郊<lb/>
　<hi>三十餘年間天地之祠凡五徙</hi>
置宗師<lb/>
　<hi>詔曰宗室子自漢元至今十有餘萬人其令郡國各置宗師以糾之致教訓焉</hi>
<pb n="KR2o0020_WYG_015-8b"/>
夏四月太師光卒以馬宫為太師質實<hi>馬宮東海戚人</hi>○五月<lb/>
加安漢公莽九錫考異<hi>按簒賊例曰凡簒國随事異文而尤謹其始注曰王莽董卓曹</hi>
<hi>操等自其得政遷官皆依范史直以自為自立書之又封拜例曰凡殊禮皆書注曰王莽加號九錫之屬王莽</hi>
<hi>是自為之以自為書則此當書曰安漢公莽自加號宰衡安漢公莽自加九錫今刋夲綱目於董卓曹操等凡</hi>
<hi>其遷官加殊禮皆書自惟此二條不書自蓋傳錄闕漏耳</hi>
　<hi>吏民以莽不受新野田而上書者前后四十八萬七千五百七十二人及諸侯王公列侯宗室見者皆叩</hi>
　<hi>頭言宜亟加賞於安漢公乃策命安漢公莽以九錫莽稽首再拜受綠韍衮冕衣裳瑒琫瑒珌句履鸞輅</hi>
　<hi>乘馬龍旂九旒皮弁素積戎路乘馬彤弓矢盧弓矢左建朱鉞右建金戚甲胄一具秬鬯二㔽圭瓉二九</hi>
<pb n="KR2o0020_WYG_015-9a"/>
　<hi>命青玉珪二朱戸納陛署宗官祝官卜官史官虎賁三千人</hi>集覽<hi>九錫何休曰禮緯合文嘉曰禮</hi>
　<hi>有九錫一輿馬二衣服三樂則四朱戸五納陛六虎賁七弓矢八鈇鉞九秬鬯皆所以勸善扶不能白虎</hi>
　<hi>通曰能安民者賜輿馬能富民者賜衣服能和民者賜樂則民衆多者賜朱戸能進善者賜納陛能退惡</hi>
　<hi>者賜虎賁能誅有罪者賜鈇鉞能征不順者賜弓矢孝道備者賜秬鬯舊説解輿馬謂大輅戎輅各一𤣥</hi>
　<hi>馬二也衣服謂𤣥袞也樂則謂軒縣之樂也朱戸謂所居之室朱其户也納陛謂從中階而升也虎賁謂</hi>
　<hi>三百人也弓矢彤玈之弓矢也鈇鉞謂大柯斧賜之專殺也秬鬯謂秬鬯之酒賜以祭祀也緑韍詩三百</hi>
　<hi>赤韍注韍亦作芾音弗即<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>也韋為之所以蔽膝其色視裳其形圎殺直大抵下廣二尺象地上廣一尺</hi>
　<hi>象天長三尺象三才頸五寸象五行两角皆上接革帯以繫之冕服謂之芾祭祀謂之<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>名殊而義一也</hi>
<pb n="KR2o0020_WYG_015-9b"/>
　<hi>衰冕周禮衮龍衣也衣五章裳四章凡九皆絺繡而畫以為衮曲阿也謂繡龍蟠曲也五冕圖曰衮冕十</hi>
　<hi>二旒以則天數繅玉五采前後各用玉百四十四王祀昊天五帝先王朝覲諸侯則服之上公亦龍衮前</hi>
　<hi>後皆九旒繅玉則用九焉輿服志冕冠垂旒前後邃延注邃垂也延冕上覆瑒琫瑒珌瑒杖梗反玉名又</hi>
　<hi>音暢琫補孔反珌音必琫珌佩刀上飾詩瞻彼洛矣鞞琫有珌注云鞞容刀鞞也琫上飾珌下飾䟽云古</hi>
　<hi>言鞞猶今言鞘句履句者履舄頭飾出履一寸其形岐頭輿服志赤舄絇履以承大祭周禮履人注句當</hi>
　<hi>為絇絇謂之拘著舄屨之頭以為行戒絇音劭又姜踰反䟽云状如刀衣鼻言絇者取自拘持使低目不</hi>
　<hi>妄顧視鸞輅注見成帝建始元年乘馬乘去聲馬供武用四匹曰乘侯伯之賜無常以功大小為度龍旂</hi>
　<hi>九旒旂倚也畫两龍相倚以赤為之無文彩諸侯所建旒亦作斿旌旗之旓也禮巾車金路建大旂以賔</hi>
<pb n="KR2o0020_WYG_015-10a"/>
　<hi>同姓以封龍旂九斿以象大夫謂象蒼龍宿之形唐車服志一品之旜九旒注周禮通帛為旜九旒至地</hi>
　<hi>諸侯九旒至軫大夫七旒至轂士三旒至肩皮弁素積禮司服王眡朝則皮弁服注皮弁之服用十五升</hi>
　<hi>白布衣積素以為裳正義曰皮弁以鹿子皮為之髙四寸長七寸制如覆杯前髙廣後卑鋭案積猶辟也</hi>
　<hi>蹙其腰中故謂之素積戎路戎車其飾如德車詳見輿服志彤弓矢彤丹飾也諸侯有大功則賜弓矢得</hi>
　<hi>專征伐彤弓以講德習射藏示子孫盧弓矢盧或作玈音龍都反黒也朱鉞金戚鉞戚並斧屬朱鉞謂以</hi>
　<hi>丹朱飾鉞之柄金戚謂以黄金飾戚也毛詩兵器圖戚與揚皆斧鉞别名𫝊謂戚為斧揚為鉞鉞大而斧</hi>
　<hi>小秬鬯二㔽秬臼許反黒黍也鬯丑亮反香草也㔽音酉又音由中尊也尊有三品彜中曰㔽下曰罍爾</hi>
　<hi>雅䟽彜受三斗㔽五斗罍六斗以黒黍米擣鬰金草取汁而煑之和釀為酒其氣芬香條暢故謂之秬鬯</hi>
<pb n="KR2o0020_WYG_015-10b"/>
　<hi>所以降神也謂當以錫命告其始祖故賜鬯禮書云鬰草十二花狀如紅藍鬯未祼也實㔽其將祼則實</hi>
　<hi>彜矣禮九命然後賜秬鬯圭瓉以祭祖廟圭瓉禮典瑞曰祼圭有瓉以肆先王以祼賔客鄭𤣥曰圭瓉鬯</hi>
　<hi>爵也鄭司農云於圭頭為器可以挹鬯祼祭謂之瓉故詩云瑟彼玉瓉黄流在中國語謂之鬯圭以肆先</hi>
　<hi>王祼先玉祭也爵行曰祼漢禮瓉槃大五升口徑八寸下有槃口徑一尺又禮玉人曰祼圭尺有二寸有</hi>
　<hi>瓉以祀廟注祼之為言灌也謂始獻酌奠也瓉形如槃其柄用圭有流前注用以灌鬯九命青玉珪禮大</hi>
　<hi>宗伯有九儀之命正邦國之位一命受職再命受服三命受位四命受器五命賜則六命賜官七命賜國</hi>
　<hi>八命作牧九命作伯又典命曰上公九命為伯其國家宫室車旗衣服禮儀皆以九為節六器圖云以青</hi>
　<hi>圭禮東方東生物之方也故圭鋭以象春九命然後賜之雜記云公圭博三寸厚半寸剡上左右各半寸</hi>
<pb n="KR2o0020_WYG_015-11a"/>
　<hi>其下方朱戸注見九錫下納陛尊者之階曰納陛孟康曰納内也謂鑿殿基際為陛不使露也顔師古曰</hi>
　<hi>尊者不欲露而升陛故納之於霤下虎賁賁舊作奔言其勇猛如虎之賁騰也王莽以古有勇士孟賁故</hi>
　<hi>名虎賁</hi>
　　書法<hi>書曰加命猶自上出也以莽之權而猶自上出何於是平帝尚幼太后專之書加所以病</hi>
　　<hi>太后也書九錫始此終綱目書九錫十四莽曹操司馬懿司馬昭趙王倫桓𤣥劉裕蕭道成蕭衍陳</hi>
　　<hi>覇先楊堅唐王淵王世充朱全忠書加一莽書以書加者二懿全忠皆不受者也書自為復辭始受</hi>
　　<hi>者二昭裕餘皆書自</hi>
封王惲等八人為列侯<lb/>
<pb n="KR2o0020_WYG_015-11b"/>
　<hi>王惲等還言天下風俗齊同詐造歌謡頌功德凡二萬言詔以惲等宣明德化萬國齊同皆封為列侯時</hi>
　<hi>廣平相班穉獨不上嘉瑞及歌謡琅邪太守公孫閎言災害於公府甄豐劾閎造不祥穉絶嘉應嫉害聖</hi>
　<hi>政皆不道穉班偼伃弟也太后曰班穉後宫賢家我所哀也閎獨下獄誅穉懼上書陳謝願歸相印入補</hi>
　<hi>延陵圍郎莽又奏為市無二賈官無獄訟邑無盗賊野無饑民道不拾遺男女異路之制犯者象刑</hi>集<lb/>
　覽<hi>無二賈言純質也賈讀曰價象刑孔子曰三皇設言民不違五帝畫象世順機何休曰此孝經緯文</hi>
　<hi>也畫音獲畫猶設也其象刑者即唐傳云唐虞之象刑上刑赭衣不純注云純緣也時人尚徳義犯刑者</hi>
　<hi>但易之衣服自為大恥中刑雜屨屨履也下刑墨幪幪巾也使不得冠飾以恥之也白虎通曰象刑者以</hi>
　<hi>衣服象五刑也犯墨者幪巾犯劓者赭其衣犯□者墨其髕犯宫者扉犯大辟者布其衣裾而無顔縁投</hi>
<pb n="KR2o0020_WYG_015-12a"/>
　<hi>之於市與衆棄之也扉扶味反</hi>質實<hi>廣平國名注見武帝元狩四年瑯琊郡名注見新莽天鳯四年</hi>
發定陶共王母及丁姬冡取其璽綬秋八月太師大司<lb/>
徒宫罷<lb/>
　<hi>莽奏共王母丁姬懐帝太后皇太太后璽綬以葬請發冡取其璽綬太后不許莽固爭之太后詔因故棺</hi>
　<hi>改葬之莽奏共王母丁姬棺皆名梓宫珠玉之衣非藩妾服請更之奏可公卿在位皆阿莽指入錢帛遣</hi>
　<hi>子弟及諸生四夷凡十餘萬人操持作具助將作掘平之又隳壊共皇廟冷褒叚猶等皆徙合浦徵師丹</hi>
　<hi>封義陽侯月餘薨馬宫嘗與議傳太后諡至是為莽所厚故追誅前議者而獨不及宫宫内慙懼上書自</hi>
　<hi>言詔以侯就第</hi>質實<hi>合浦縣名注見武帝元鼎六年義陽縣名注見梁武帝太清二年</hi>
<pb n="KR2o0020_WYG_015-12b"/>
　　書法<hi>書發冢何甚之也終綱目書戮棺三是年唐景龍四年武三思天寶十二年李林甫惟三</hi>
　　<hi>思非譏辭</hi>
冬十二月安漢公莽弑帝考異<hi>按簒賊例曰以毒弑者加進毒字而不地注曰</hi>
<hi>如莽冀之類今分注莽因臘日上椒酒置毒酒中帝崩而大書不曰進毒蓋亦闕漏</hi>考證<hi>當加進毒於弑</hi>
<hi>帝之上○按漢書平帝崩於未央宫斂加元服葬康陵綱目於漢諸帝皆書葬夫何於平帝獨不曰葬康陵無</hi>
<hi>乃失書乎曰非也春秋弑賊不討不書葬以為無臣子也王莽簒賊干統十有四年之乆然後劉𤣥起光武中</hi>
<hi>興衆共誅之綱目不書葬平帝蓋夲春秋之法也歟</hi>質實<hi>一統志云康陵在西安府咸陽縣西二十五里</hi>
　<hi>帝益壯以衛后故怨不悦莽因臘日上椒酒置毒酒中帝有疾莽作策請命於泰畤願以身代藏策金縢</hi>
<pb n="KR2o0020_WYG_015-13a"/>
　<hi>置於前殿敕諸公勿敢言帝崩莽令吏皆服䘮三年歛加元服葬康陵班固曰孝平之世政自莽出褒善</hi>
　<hi>顯功以自尊盛觀其文辭方外百蠻無思不服休徵嘉應頌聲並作至乎變異見於上民心怨於下莽亦</hi>
　<hi>不能文也</hi>集覽<hi>臘日漢以大寒後戌日為臘記月令孟冬臘先祖羅璧識遺曰鄭𤣥注臘即周禮所</hi>
　<hi>謂蜡祭也余讀玉燭寳典云臘祭先祖蜡祭百神則蜡與臘異蜡祭因饗農以終嵗勤動而息之臘獵也</hi>
　<hi>獵取禽獸祭先祖重夲始也二祭寓意不同所以臘於廟蜡於郊又注見新莽始建國三年祖臘藏策金</hi>
　<hi>縢武王有疾周公請命三王欲以身代死史錄其策藏之於匱緘之以金故曰金縢匱也縢即束縛之義</hi>
　　發明<hi>平帝之終前史雖明言置毒酒中然皆以帝崩為文至綱目始正名定罪直書弑逆者所</hi>
　　<hi>以誅亂臣賊子為萬世戒爾凡莽紛紛制作褒賞殺戮不可勝紀綱目雖不盡削要之大逆大惡之</hi>
<pb n="KR2o0020_WYG_015-13b"/>
　　<hi>人其姦偽之迹初無足深論者故亦得略之</hi>
以平晏為大司徒<lb/>
　　書法<hi>帝弑矣晏之為司徒孰以之以之者莽也凡上書事下書拜官官其事也上書弑帝下書</hi>
　　<hi>以晏為司徒晏蓋與聞乎弑者故莽封拜平晏不書書曰其黨與合而觀之當時之獄具矣</hi>
○太皇太后詔徵宣帝𤣥孫又詔安漢公莽居攝踐祚<lb/>
　<hi>太后與羣臣議立嗣時元帝世絶而宣帝曽孫有見王五人列侯四十八人莽惡其長大曰兄弟不得相</hi>
　<hi>為後乃悉徵宣帝𤣥孫選立之初泉陵侯劉慶上書言皇帝富於春秋宜令安漢公攝行天子事如成王</hi>
　<hi>周公故事羣臣皆以為宜至是前輝光謝囂奏浚井得白石有丹書文曰告安漢公莽為皇帝太后曰此</hi>
<pb n="KR2o0020_WYG_015-14a"/>
　<hi>誣㒺天下不可施行太保舜謂太后事已如此無可奈何莽非敢有他但欲稱攝以重其權鎮服天下耳</hi>
　<hi>太后力不能制乃下詔曰已徵孝宣皇帝𤣥孫二十三人差度宜者以嗣孝平皇帝之後𤣥孫年在襁褓</hi>
　<hi>不得至徳君子孰能安之其令安漢公居攝踐祚如周公故事具禮儀奏於是羣臣奏言請安漢公踐祚</hi>
　<hi>服天子韍冕背斧依於戸牖之間南面朝羣臣聼政事車服警蹕民臣稱臣妾皆如天子之制祭賛曰假</hi>
　<hi>皇帝民臣謂之攝皇帝自稱曰子平决朝事常以皇帝之詔稱制其朝見太皇太后皇帝皇后皆復臣節</hi>
　<hi>自施政敎於其宫家國采如諸侯禮儀故事詔曰可</hi>集覽<hi>見王見在為王者前輝光莽分京師置前</hi>
　<hi>輝光後承烈二郡踐阼記文王世子成王幼不能涖阼周公相踐阼而治注涖視踐履也成王不能視阼</hi>
　<hi>階行人君之事周公代履阼階攝王位治天下背斧依背亦作倍斧亦作黼依亦作扆三禮圗扆之狀從</hi>
<pb n="KR2o0020_WYG_015-14b"/>
　<hi>廣八尺畫為斧形今之屏風則遺象也昔周公朝諸侯於明堂天子負斧依南面而立鄭𤣥曰天子周公</hi>
　<hi>也負之言倍也斧依為斧文屏風於牖戸間周公於前立焉家國采刑法志采地注采官也因官食地曰</hi>
　<hi>采地羅璧識遺曰采者采取賦税自供不得有其土地人民仍不得世封後漢馮魴其先食菜馮城貢父</hi>
　<hi>曰案文菜當為采音乃為菜耳</hi>質實<hi>泉陵漢之縣名屬零陵郡東漢郡治於此晉以後因之隋改泉</hi>
　<hi>陵為零陵縣以應陽永昌祁陽三縣省入屬永州唐宋元仍舊國朝因之為永州府治所仍屬焉</hi>
　　書法<hi>書又詔何病太后也既詔徵宣帝𤣥孫矣未至而又詔莽居攝踐祚然則王莽之簒太后</hi>
　　<hi>不得辭其咎矣</hi>
<hi>丙寅</hi>孺子嬰居攝元年春正月王莽祀南郊<lb/>
<pb n="KR2o0020_WYG_015-15a"/>
　　書法<hi>前弑書安漢公莽矣此書王莽何不予其祀南郊也綱目别嫌明㣲故於此斥書之自是</hi>
　　<hi>有事皆斥書莽而削其姓</hi>
　　發明<hi>莽之竊國固無足言然自居攝以前綱目皆書其官者明其猶為漢之臣子也至是始削</hi>
　　<hi>去之而稱王莽目此以後止書莽矣</hi>
○三月立宣帝𤣥孫嬰為皇太子號曰孺子<lb/>
　<hi>嬰廣戚侯勲之孫顯之子也年二嵗託以為卜相最吉立之</hi>質實<hi>一統志云廣戚漢之縣名屬沛</hi>
　<hi>郡元魏省之故城在徐州城西北一百八十里沛縣境内</hi>
尊皇后曰皇太后○夏四月安衆侯劉崇起兵討莽不<lb/>
<pb n="KR2o0020_WYG_015-15b"/>
克死之<lb/>
　<hi>安衆侯劉崇與相張紹謀曰莽必危劉氏天下非之莫敢先舉此乃宗室之恥也吾帥宗族為先海内必</hi>
　<hi>和從者百餘人遂進攻宛不得入而敗</hi>質實<hi>安衆縣名注見獻帝建中三年宛縣名注見周赧王</hi>
　<hi>十七年</hi>
　　書法<hi>於是崇帥百餘人攻宛不入而敗耳書起兵死之予倡義也書死之始此終綱目書死之</hi>
　　<hi>五十五是年劉崇二年翟義莽己巳年劉快靈帝中平四年𫝊爕獻帝建安二十三年耿紀等後主</hi>
　　<hi>景耀三年魏王經炎興元年𫝊僉諸葛瞻父子北地王諶晉武帝太康元年呉張悌惠帝永熙七年</hi>
　　<hi>周處永興元年劉忱嵇紹懷帝永嘉五年譙登愍帝建興元年庾岷等四年吉朗元帝建武元年辛</hi>
<pb n="KR2o0020_WYG_015-16a"/>
　　<hi>賔大興四年叚匹磾永昌元年譙王承成帝成和三年卞壺桓彛哀帝興寜三年沈勁孝武帝大元</hi>
　　<hi>元年凉掌據四年吉挹十年燕王兗十三年後秦徐嵩十四年秦后毛氏安帝元興元年姚平義熙</hi>
　　<hi>十年何無忌齊壬午年顔見逺梁丁未年魏崔楷己巳年梁韋燦張嵊等唐戊寅年劉感吕子臧己</hi>
　　<hi>夘年張善相辛巳年李𤣥通髙宗龍朔二年來濟中宗嗣聖十五年髙叡𤣥宗天寳十四載李憕等</hi>
　　<hi>十五載顔杲卿張興肅宗至德二載張廵等德宗建中元年叚秀實懿宗咸通四年蔡襲五代癸未</hi>
　　<hi>年唐裴約梁王彦章庚寅年唐姚洪辛夘年夏魯竒甲午年宋令詢乙巳年晉沈斌辛亥年漢鞏廷</hi>
　　<hi>美乙夘年蜀趙崇溥丁巳年唐仁瞻戊午年唐張彦卿凡六十一人</hi>
　　發明<hi>劉崇𧺫兵從者僅百餘人可謂㣲之㣲者矣然書爵書討書死之者所以正逆賊之罪褒</hi>
<pb n="KR2o0020_WYG_015-16b"/>
　　<hi>死節之誼為後世勸也</hi>
五月太皇太后詔莽朝見稱假皇帝<lb/>
　<hi>羣臣復白劉崇等謀逆者以莽權輕也宜尊重以鎭海内太后乃詔莽朝見稱假皇帝</hi>
冬十月朔日食○西羌反<lb/>
　<hi>西羌龎恬等怨莽奪其地反攻西河太守莽遣兵撃破之</hi>集覽<hi>龎恬西羌種名</hi>
<hi>丁卯</hi>二年夏五月莽更造貨<lb/>
　<hi>錯刀一直五千契刀一直五百大錢一直五十與五銖錢並行民多盗鑄者禁列侯以下不得挾黄金輸</hi>
　<hi>御府受直然卒不與直</hi>集覽<hi>錯刀食貨志貨寳於金利於刀如淳曰名錢為刀以其利於民也莽</hi>
<pb n="KR2o0020_WYG_015-17a"/>
　<hi>造錯刀葢身形如刀以黄金錯其文曰一刀直五千錯塗也契刀其環如大錢徑寸二分文曰契刀五百</hi>
　　書法<hi>自吕氏乙卯始書行八銖錢終西漢之世錢貨凡七變綱目悉書之於是莽鑄大錢一直</hi>
　　<hi>五十不書書更造貨略之也己巳作小錢重一銖不書書禁剛卯金刀庚午更作金銀龜貝錢布不</hi>
　　<hi>書書作寳貨甲戌作貨布貨泉二品不書書改錢貨法皆略之也其略之何數更也莽自居攝以至</hi>
　　<hi>傳首十有八年耳而錢貨凡四變莽之煩於改作類如此自古以來錢弊數變未有如莽之亟者也</hi>
秋九月東郡太守翟義𧺫兵討莽立劉信為天子三輔<lb/>
豪桀起兵應之莽遣兵拒擊義戰不克死之信亡走<lb/>
　<hi>東郡太守翟義方進之子也與姊子陳豐謀曰新都侯攝天子位必代漢家今宗室衰弱外無彊藩天下</hi>
<pb n="KR2o0020_WYG_015-17b"/>
　<hi>傾首服從莫能亢扞國難吾父子受漢厚恩義當為國討賊欲舉兵西誅不當攝者選宗室子孫輔而立</hi>
　<hi>之設令時命不成死國埋名猶可以不慙於先帝汝肻從我乎豐年十八勇壯許諾義遂與都尉劉宇嚴</hi>
　<hi>卿侯劉信信弟璜結謀勒其車騎材官士募郡中勇敢部署將帥立信為天子義自號大司馬柱天大將</hi>
　<hi>軍移檄郡國言莽鴆殺孝平皇帝攝天子位欲絶漢室今天子已立共行天討郡國皆震比至山陽衆十</hi>
　<hi>餘萬莽間之惶懼不能食太皇太后謂左右曰人心不相逺也我雖婦人亦知莽必以是自危莽乃拜孫</hi>
　<hi>建等七人為將軍將甲卒發奔命以擊義三輔豪桀趙朋霍鴻等聞義起自稱將軍燒官寺殺郡尉相與</hi>
　<hi>謀曰諸將精兵悉東京師空可攻長安衆至十餘萬火見未央前殿莽復拜王紀為將軍西擊朋等日抱</hi>
　<hi>孺子禱郊廟㑹羣臣而稱曰昔周公攝政而管蔡挾禄父以畔今翟義亦挾劉信而作亂自古大聖猶懼</hi>
<pb n="KR2o0020_WYG_015-18a"/>
　<hi>此况臣莽之斗筲羣臣皆曰不遭此變不章聖德莽依周書作大誥諭天下以當反位孺子之意諸將東</hi>
　<hi>至陳留與翟義㑹戰義敗死竟不得信</hi>集覽<hi>發奔命發徴發也奔命謂奔走來歸命者荀子曰奔</hi>
　<hi>命者不獲禄父紂之子即武庚也父音甫</hi>質實<hi>東郡注見光武建武八年翟義汝南上蔡人</hi>
　　發明<hi>王莽簒逆舉朝和之舉天下和之是無一人知義者前日劉崇起兵從者僅百餘人今翟</hi>
　　<hi>義之起遂至十餘萬衆義兵亦少振矣雖不克而死然聲大義於天下使賊莽之罪益以暴著其有</hi>
　　<hi>功於漢為如何哉三輔應者書曰豪傑所以褒從義之士為臣子之勸爾綱目急於討賊如此其為</hi>
　　<hi>後世之戒豈不嚴哉</hi>
<hi>戊辰</hi>初始元年春地震○三輔兵皆破滅<lb/>
<pb n="KR2o0020_WYG_015-18b"/>
　<hi>王級等擊趙朋霍鴻皆殄滅諸縣悉平莽乃置酒白虎殿治校軍功依周制爵五等以封功臣當賜爵關</hi>
　<hi>内侯者更名曰附城莽於是自謂威德日盛大獲天人之助遂謀即真之事矣</hi>
　　書法<hi>不書莽破滅之何不以逆加順也故上書義戰不克死之此書三輔兵皆破滅不書漢兵</hi>
　　<hi>與莽守將甄阜梁丘賜戰不利皆不以逆加順之辭也綱目訖莽之敗凡戰皆不以莽主之</hi>
秋九月莽母功顯君死<lb/>
　<hi>莽母死意不在哀自以居攝踐祚奉漢大宗之後為功顯君緦縗弁而加麻環絰如天子弔諸侯服凡壹</hi>
　<hi>弔再㑹而令孫新都侯宗為主服䘮三年司威陳崇奏莽兄子光殺人莽怒切責光光遂母子自殺初莽</hi>
　<hi>以事母養嫂撫兄子為名及後悖虐復以示公義馬</hi>集覽<hi>緦縗弁而加麻環絰周禮司服王為諸侯</hi>
<pb n="KR2o0020_WYG_015-19a"/>
　<hi>緦縗其首服弁絰注君為臣服弔服也弁絰者如爵弁而素加環絰鄭司農云環絰謂弁絰服謂之環言</hi>
　<hi>輕細如環之形</hi>
　　書法<hi>莽母何以書莽不子也卒書曰死綱目之疾惡嚴矣是故莽母書死莽妻書死莽太師書</hi>
　　<hi>死莽大夫書死所以賊莽也凡盗賊書死</hi>
　　發明<hi>莽母不書卒而書死惡其母所以惡莽也莽前殺其子宇猶書之至是殺嫂及其子光削</hi>
　　<hi>而不書者大惡之賊不責其小罪也</hi>
十一月太皇太后詔莽號令奏事毋言攝<lb/>
　<hi>劉京言齊郡新井扈雲言巴郡石牛臧鴻言扶風雍石莽皆迎受十一月莽奏壬子冬至巴石牛雍石文</hi>
<pb n="KR2o0020_WYG_015-19b"/>
　<hi>皆到未央前殿臣與太保舜等視天風起塵㝠風止得銅符帛圗於石前文曰天告帝符臣莽敢不承用</hi>
　<hi>臣請號令天下天下奏言事毋言攝以居攝三年為初始元年用應天命臣莽夙夜養育隆就孺子令與</hi>
　<hi>周之成王比德俟加元服復子明辟如周公故事奏可</hi>集覽<hi>新井齊郡臨淄縣昌興亭長辛當一</hi>
　<hi>暮夣天公使來告之曰攝皇帝當為真即不信此亭中當有新井晨𧺫視之誠有新井入地且百尺石牛</hi>
　<hi>在巴郡雍石石在扶風郡雍縣是也復子明辟如周公故事事見周書洛誥篇</hi>質實<hi>齊郡注見桓帝</hi>
　<hi>永康元年青州巴郡注見獻帝建安十九年扶風郡名注見周顯王八年岐縣雍縣名注同上年</hi>
　　書法<hi>於是莽奏請也不書直書太皇太后詔何莽之簒太后成之也故自詔居攝詔稱假皇帝</hi>
　　<hi>詔毋言攝每進必有太皇太后所以深病之也</hi>
<pb n="KR2o0020_WYG_015-20a"/>
十二月哀章作銅匱以獻莽莽自稱新皇帝更號太皇<lb/>
太后為新室文母太皇太后<lb/>
　<hi>梓潼人哀章學問長安素無行作銅匱為两檢署其一曰天帝行璽金匱圗其一署曰赤帝璽邦傳予皇</hi>
　<hi>帝金策書日昏時衣黄衣持匱至髙廟以付僕射僕射以聞莽至髙廟拜受金匱神禪御王冠謁太后還</hi>
　<hi>坐未央宫前殿下書曰皇天上帝隆顯大祐屬予以天下兆民赤帝漢氏髙皇帝之靈承天命傳國金策</hi>
　<hi>之書予甚祗畏敢不欽受已御王冠即真天子位建有天下之號曰新以十二月朔為始建國元年正月</hi>
　<hi>之朔時以孺子未立璽藏長樂宫莽請之太后不肯授莽使安陽侯舜諭指太后怒罵之曰而屬父子宗</hi>
　<hi>族䝉漢家力富貴累世既無以報受人孤寄乘便利時奪取其國不復顧恩義人如此者狗猪不食其餘</hi>
<pb n="KR2o0020_WYG_015-20b"/>
　<hi>天下豈有而兄弟邪且若自以金匱符命為新皇帝變更正朔服制亦當自更作璽傳之萬世何用此亡</hi>
　<hi>國不祥璽為而欲求之我漢家老寡婦旦暮且死欲以此璽俱葬終不可得太后因涕泣而言旁側長御</hi>
　<hi>以下皆埀涕舜亦悲不能自止良乆乃仰謂太后臣等已無可言莽必欲得傳國璽太后寜能終不與邪</hi>
　<hi>太后聞舜語切恐莽欲脅之乃出漢傳國璽投之地曰我老已死如而兄弟今族滅也莽又欲改太后漢</hi>
　<hi>家舊號易其璽綬於是張永獻符命言太皇太后當為新室文母太皇太后莽從之班彪曰三代以來王</hi>
　<hi>公失世稀不以女寵及王莽之興由孝元后歴漢四世為天下母饗國六十餘載羣弟世權更持國柄五</hi>
　<hi>將十侯卒成新都位號已移於天下而元后卷卷猶握一璽不欲以授莽婦人之仁悲夫</hi>集覽<hi>邦傳</hi>
　<hi>予邦漢髙帝名予讀曰與臣等已無可言顔師古曰言不可諌止也滹南王若虗諸史辯惑曰顔説非也</hi>
<pb n="KR2o0020_WYG_015-21a"/>
　<hi>其意盖云不足道而已新都謂新都侯王莽也案新都屬廣漢郡今成都府新都縣卷卷顔師古曰讀與</hi>
　<hi>拳拳同前書賈捐之傳敢昩死竭卷卷</hi>正誤<hi>臣等已無可言今按王舜意謂固知不可但事勢如</hi>
　<hi>此無可説者</hi>質實<hi>一統志云梓潼郡名注見獻帝建安十八年安陽縣名注見秦二世三年新都</hi>
　<hi>漢之縣名屬廣漢郡後置新都郡晉徙新都郡治雒縣仍屬焉梁置始康郡西魏郡廢隋改新都曰興樂</hi>
　<hi>縣後併入成都唐復置新都縣宋元仍舊國朝因之改屬成都府</hi>
　　書法<hi>書稱帝有之矣未有書自稱皇帝者此其書自稱何若曰哀章作銅匱耳而莽遽自稱其</hi>
　　<hi>非天命明矣故雖以十二月朔為元年正月朔不書不成之為帝也終綱目書自稱皇帝二王莽趙</hi>
　　<hi>王倫皆無故而然者也</hi>
<pb n="KR2o0020_WYG_015-21b"/>
　　發明<hi>書以莽為大司馬者太母也書詔莽居攝踐祚者亦太母也書詔莽稱假皇帝書詔莽號</hi>
　　<hi>令奏事毋言攝者又皆太后也莽之為姦飾詐行脅制之術元后固無如之何然非頼其主之於内</hi>
　　<hi>亦何以肆其謀哉至於改號即真乃始卷卷於一璽盖已晚矣綱目書莽簒竊之由一則曰太皇太</hi>
　　<hi>后二則曰太皇太后所以推原其夲為後世外戚之戒爾後之母后欲私其家者盍亦以是為鑒乎</hi>
<hi>已新莽始建已國元年</hi>考異<hi>按嵗年例曰簒賊朱注國名墨注年號則此新莽二字當用白字</hi>春<lb/>
正月莽廢孺子為定安公孝平皇后為定安太后<lb/>
　<hi>莽策命孺子為定安公封以萬戸地方百里立漢祖宗之廟於其國與周後並行其正朔服色以孝平皇</hi>
　<hi>后為定安太后讀策畢莽親執孺子手流涕<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷曰昔周公攝位終得復子明辟今子獨廹皇天威命不</hi>
<pb n="KR2o0020_WYG_015-22a"/>
　<hi>得如意哀嘆良乆中傅將孺子下殿北面稱臣百僚陪位莫不感動定安第置門衛使者監領勅阿乳母</hi>
　<hi>不得與語常在四璧中至長大不能名六畜</hi>質實<hi>一統志云安定漢縣名屬安定郡後廢之故城</hi>
　<hi>在延安府寜州城内</hi>
按金匱封拜其黨與<lb/>
　<hi>莽按金匱封拜王舜平晏劉秀哀章為四輔甄邯王尋王邑為三公甄豐王興孫建王盛為四將凡十一</hi>
　<hi>公王興故城門令史王盛賣餅兒莽按符命求得此姓名十餘人两人容貎應卜相徑從布衣登用以示</hi>
　<hi>神焉</hi>
　　書法<hi>特筆也於是封拜者十一公不悉書書曰其黨與賤之也</hi>
<pb n="KR2o0020_WYG_015-22b"/>
改諸官名降漢諸侯王皆為公王子侯皆為子<lb/>
　<hi>王二十二人侯百八十一人</hi>
立九廟以漢髙廟為文祖廟<lb/>
　<hi>莽因漢承平之業一朝有之其意未滿陋小漢家制度欲更為疏闊乃自謂皇帝虞舜之後至齊王建孫</hi>
　<hi>濟北王安失國齊人謂之王家因以為氏故以黄帝為初祖虞舜為始祖追尊陳胡公為陳胡王田敬仲</hi>
　<hi>為齊敬王諡濟北王安為愍王立祖廟五親廟四天下姚嬀陳田王五姓皆為宗室以漢髙廟為文祖廟</hi>
　<hi>漢氏園廟祠薦如故</hi>集覽<hi>以漢髙廟為文祖廟書舜典受終于文祖蔡氏傳曰受終者尭終帝位之</hi>
　<hi>事而舜受之也文祖者堯始祖之廟未詳所指為何人今莽以漢高廟為文祖廟者欲法舜受終之義</hi>
<pb n="KR2o0020_WYG_015-23a"/>
禁剛卯金刀<lb/>
　<hi>莽以劉之為字卯金刀也詔正月剛卯金刀之利皆不得行乃罷錯刀契刀及五銖錢更作小錢徑六分</hi>
　<hi>重一銖與前大錢五十者為二品欲防民盗鑄乃禁不得挾銅炭</hi>
夏四月徐鄉侯劉快起兵討莽不克死之質實<hi>一統志云徐鄉</hi>
<hi>漢之縣名屬東萊郡東漢省之故城在登州府黄縣界内武帝封膠東王子為徐鄉侯即此</hi>○莽禁<lb/>
不得買賣田及奴婢<lb/>
　<hi>莽曰古者一夫百畝什一而稅秦壞聖制廢井田彊者規田以千數弱者曽無立錐之居又置奴婢之市</hi>
　<hi>與牛馬同䦨制於民臣顓斷其命繆於天地之性人為貴之義漢氏减輕田租三十稅一常有更賦罷癃</hi>
<pb n="KR2o0020_WYG_015-23b"/>
　<hi>咸出豪民侵陵分田刼假實什稅五也故富者驕而為邪貧者窮而為姦俱陷於辜刑用不錯今更名天</hi>
　<hi>下田曰王田奴婢曰私屬皆不得買賣其男口不盈八而田過一井者分餘田予九族鄉里鄉黨故無田</hi>
　<hi>今當受田者如制度敢有非井田聖制無法惑衆者投諸四裔以禦魑魅如皇始祖考虞帝故事胡氏曰</hi>
　<hi>井田良法致治平之夲也古之帝王以天下為公視民饑寒如在已故均地利以子民而不專其奉加以</hi>
　<hi>公卿諸侯選賢舉德共行此道待以悠乆故法立而弊不生維持千有餘年及秦廢之漢不能復至董仲</hi>
　<hi>舒始欲以限田漸復古制其意甚美然終不能行者以人主自為兼并無以使民興於廉也又况莽賊而</hi>
　<hi>能行乎然井田實萬世之良法而買賣奴婢之禁亦仁政所當先不可以莽所嘗為而指以為非也</hi>集<lb/>
　覽<hi>與牛馬同闌莽夲傳䦨作蘭顔師古曰蘭遮蘭也田即牛馬蘭圈分田刼假食貨志注分田謂貧者無</hi>
<pb n="KR2o0020_WYG_015-24a"/>
　<hi>取富者田耕共分所收假者貧人賃富人田刼者富人刼奪其稅侵欺之也刑用不錯錯置也古者民不</hi>
　<hi>犯法刑錯而不用今則刑用而不錯四裔賈逵曰四裔之地去王城四千里裔衣裾也徐廣曰裾衣邉也</hi>
　<hi>故謂之四裔井田良法榖梁傳宣十五年古者三百歩為里名曰井田井田者九百畝公田居一范寗注</hi>
　<hi>出除公田八十畝餘八百二十畝故井田之法八家共一井八百畝餘二十畝家居二畝半為廬舍楊士</hi>
　<hi>勛疏云何休又云古者井田之法一夫一婦受田百畝身與父母妻子五口以為一戸公田十畝又廬舍</hi>
　<hi>二畝半凡為田一頃一十二畝半也八家而有九頃故曰井田若五口之外名曰餘夫餘夫率受田二十</hi>
　<hi>五畝半記異聞耳於范氏注亦無所取</hi>
秋遣五威將帥班符命更印綬<lb/>
<pb n="KR2o0020_WYG_015-24b"/>
　<hi>遣五威将王竒等十二人班符命四十二篇於天下王侯官吏外及蠻夷皆即授新印綬因収故漢印綬</hi>
　<hi>五威将乘乾文車駕坤六馬背負鷩鳥之毛服飾甚偉毎一将各置五帥将持節帥持幢東至夫餘南歴</hi>
　<hi>益州西至西域北至匈奴庭</hi>集覽<hi>鷩鳥顔師古曰鷩必滅反雉屬即鵔鸃也釋名雉之憋惡者陸</hi>
　<hi>佃云冠背毛黄項上綠胷腹洞赤可禦火夫餘地名在長城北夲髙麗國王子名東明者王欲殺之走渡</hi>
　<hi>施掩水因都夫餘故以為號夫通作扶</hi>質實<hi>夫餘東夷國名注見桓帝延熹九年益州郡名注見</hi>
　<hi>武帝元狩元年西域注見哀帝元壽二年匃奴庭注見武帝元狩四年</hi>
冬靁桐華大雨雹<lb/>
<hi>庚二午年</hi>春二月莽廢漢諸侯王為民<lb/>
<pb n="KR2o0020_WYG_015-25a"/>
　<hi>五威将帥還奏事漢諸侯王為公者悉上璽綬為民以獻符命封侯者三人班固曰漢興懲秦孤立之敗</hi>
　<hi>尊王子弟大啟九國諸侯比境周匝三垂天子自有三河東郡潁川南陽自江陵以西至巴蜀北自雲中</hi>
　<hi>至隴西與京師内史凡十五郡公主列侯頗邑其中而藩國大者跨州兼郡連城數十宫室百官同制京</hi>
　<hi>師可謂矯枉過其正矣然卒折諸吕之難成太宗之業者亦頼之於諸侯也諸侯原夲以大末流濫以致</hi>
　<hi>溢小者淫荒越法大者聧孤横逆以害身䘮國故文帝分齊趙景帝削呉楚武帝下推恩之令而藩國自</hi>
　<hi>析景遭七國之難抑捐諸侯減黜其官武有衡山淮南之謀作左官之律設附益之法諸侯惟得衣食税</hi>
　<hi>租不與政事至於哀平之際皆繼體苖裔親屬踈逺生於帷墻之中不為士民所尊埶與富室亡異而夲</hi>
　<hi>朝短世國統三絶是故王莽知漢中外殫㣲夲末俱弱無所忌憚生其姦心因母后之權顓作威福詐謀</hi>
<pb n="KR2o0020_WYG_015-25b"/>
　<hi>既成遂據南面之尊分遣五威之吏馳傳天下班行符命漢諸侯王厥角稽首奉上璽韍惟恐在後或乃</hi>
　<hi>稱美頌德以求容媚豈不哀哉</hi>集覽<hi>三垂東南西三邉末流濫以致溢原父曰以其原夲大而末流</hi>
　<hi>易於汎濫故滿而溢聧孤横逆易睽卦注睽乖之時孤立無援故曰聧孤孟子曰有人待我以横逆注不</hi>
　<hi>順理也七國之難景帝時呉王濞膠西王卬膠東王雄渠菑川王賢濟南王辟光楚王戊趙王遂七國反</hi>
　<hi>衡山淮南之謀武帝時衡山王賜淮南王安二國謀反左官之律漢書音義曰人道尚右故降秩為左遷</hi>
　<hi>捨天子仕諸侯為左官附益之法漢書音義曰謂背正法而厚於私家也厥角稽首書泰誓百姓懔懔若</hi>
　<hi>崩厥角注危懼不安若崩摧其角無所容頭孟子盡心若崩厥角稽首注若崩厥角額角犀厥地名稽首</hi>
　<hi>拜命亦以首至地也</hi>正誤<hi>大啓九國周匝三垂今按漢都長安在西當謂東南北三邉九國者燕代</hi>
<pb n="KR2o0020_WYG_015-26a"/>
　<hi>齊趙梁楚呉淮南長沙也</hi>
立五均司市錢府官令民各以所業為貢𣙜酒酤<lb/>
　<hi>國師公劉秀言周有泉府之官收不售與欲得莽遂於長安及洛陽邯鄲臨淄宛成都立五均司市錢府</hi>
　<hi>官司市常以四時仲月定物上中下之賈各為其司平民賣物不售者均官考驗得實用其夲賈取之物</hi>
　<hi>貴過平一錢則以平賈賣與民賤減平者聼民自相與市又民有乏絶欲賖貸者錢府與之毎月百錢収</hi>
　<hi>息三錢諸取金銀連錫鳥獸魚鼈畜牧桑蠶織絍紡績補縫工匠醫巫卜祝方技商賈皆各自占所為於</hi>
　<hi>其所之縣官除其夲計其利十分之而以其一為貢敢不自占自占不以實者盡没入所采取而作縣官</hi>
　<hi>一嵗羲和魯匡復奏請𣙜酒酤從之</hi>集覽<hi>泉府周禮泉府掌以市之征布歛市之不售鄭司農云故</hi>
<pb n="KR2o0020_WYG_015-26b"/>
　<hi>書泉或作錢収不售與欲得民賣物不售者均官收之民欲賖貸者泉府之官與之周禮司市以泉府同</hi>
　<hi>貨而歛賖注同者謂民貨不售則為歛而買之民無貨則賖貰而予之五均食貨志樂語有五均鄧展曰</hi>
　<hi>樂語樂元語河間獻王所傳道五均事贊曰其文云天子取諸侯之士以立五均市無二賈四民常均司</hi>
　<hi>市周禮司市掌市之治敎政刑為其司平平去聲平定物賈也周禮司市質劑鄭司農云今月平是也平</hi>
　<hi>皮命反連錫連夲作鏈鉛礦也錫鑞也自占注見武帝元狩四年所之縣句絶之適也作縣官於所之之</hi>
　<hi>縣役作一嵗以示罰也羲和莽改大司農曰羲和後又改名納言</hi>正誤<hi>於其所之縣官除其夲計</hi>
　<hi>其利今按史註不敢指斥天子謂為縣官此云縣官猶今言官司公家也於其所之當為一句謂所適之</hi>
　<hi>處也食貨志作於其所在之縣官多一在字謂所在處之縣官也下文復出縣官字集覽破句專指所適</hi>
<pb n="KR2o0020_WYG_015-27a"/>
　<hi>之縣非也</hi>
　　書法<hi>漢武之篇書初𣙜酒酤至昭帝罷之矣於是再見自是至晉有書開弛無書𣙜者則莽復</hi>
　　<hi>作俑故也</hi>
匈奴擊車師戊巳校尉官屬殺尉應之<lb/>
　<hi>莽既班四條䕶烏桓使者告烏桓毋得復與匈奴皮布稅匈奴責稅收酋豪縛倒懸之酋豪昆弟共殺匈</hi>
　<hi>奴使單于聞之發兵攻擊敺婦女弱小且千人去置左地曰持馬畜皮布來贖之烏桓持財畜徃贖匈奴</hi>
　<hi>受留不遣及五威将帥至匃奴易單于故印故印文曰匈奴單于璽莽更曰新匈奴單于章單于再拜解</hi>
　<hi>故印綬奉上将帥受著新紱不解視印至夜右帥陳饒曰單于視印見其變改必求故印此非辭説所能</hi>
<pb n="KR2o0020_WYG_015-27b"/>
　<hi>距也不如椎破故印以絶禍根将帥猶與莫有應者饒燕士果悍即引斧椎壞之明日單于果白将帥曰</hi>
　<hi>漢諸侯王已下乃有漢言章今去璽加新與臣下無别願得故印将帥示以故印單于知已無可柰又多</hi>
　<hi>得賂遺即遣弟随将帥入謝将帥還過左地見烏桓民多以聞詔匈奴還之單于重怨恨乃遣兵萬騎以</hi>
　<hi>䕶送烏桓為名勒兵朔方塞下莽遣兵擊之當出西域車師後王憚於供給謀亡入匈奴都䕶但欽斬之</hi>
　<hi>其兄狐蘭支遂将衆二千降匈奴單于遣兵與共擊車師殺後城長傷都䕶司馬戊巳校尉吏陳良終帶</hi>
　<hi>等殺校尉将人衆降匈奴</hi>集覽<hi>四條平帝元始二年頒四條於匈酋豪酋長豪彊也酋慈秋反不音</hi>
　<hi>囚酋長魁帥之稱左地即左方也先匈奴左方王将居東方直上谷元封六年徙左方兵直雲中猶與注</hi>
　<hi>見秦孝文王元年猶豫有漢言章漢之諸侯王印乃有漢字而謂之章也案漢官儀吏秩比二千石以上</hi>
<pb n="KR2o0020_WYG_015-28a"/>
　<hi>銀印龜紐其文曰章刻曰某官之章後城長後王城之長戊巳校尉吏陳良終帶皆戊巳校尉之吏也</hi>
冬莽罷漢廟及諸劉為吏者<lb/>
　<hi>孫建奏陳良終帶自稱廢漢大将軍亡入匈奴漢氏宗廟不當在長安城中及諸劉當與漢俱廢請皆罷</hi>
　<hi>之莽曰可嘉新公國師等三十二人皆知天命勿罷賜姓曰王唯國師以女配莽子故不賜姓</hi>集覽<lb/>
　<hi>嘉新公國師國師劉秀也加封為嘉新公</hi>
更號定安太后曰黄皇室主<lb/>
　<hi>太后年未二十白劉氏廢常稱疾不朝㑹莽欲嫁之乃更號為黄皇室主欲絶之於漢令孫建世子盛飾</hi>
　<hi>将醫問疾太后大怒因發病不肯起</hi>
<pb n="KR2o0020_WYG_015-28b"/>
　　書法<hi>書何予守義也終綱目故后書更號者二黄皇室主隋樂平公主皆守義者也據北齊太</hi>
　　<hi>原公主不書更號改節故也</hi>
十二月靁○莽改匈奴單于為降奴服于遣其將軍孫<lb/>
建等擊之<lb/>
　<hi>莽恃府庫之富欲立威匈奴乃更名匈奴單于曰降奴服于遣孫建等率十二将分道並出募卒三十萬</hi>
　<hi>人先至者屯於邉郡須畢具乃同時出窮追匃奴内之丁令分其國土人民以為十五立呼韓邪子孫十</hi>
　<hi>五人皆為單于</hi>質實<hi>丁令西域國名注見武帝天漢元年</hi>
　　書法<hi>戰國之大夫稱其所以别外大夫也莽雖簒逆天下一人矣則莽臣何以書其若曰其所</hi>
<pb n="KR2o0020_WYG_015-29a"/>
　<hi>謂将軍云爾不予其有将軍也</hi>
更作寳貨<lb/>
　<hi>莽下書曰寳貨皆重則小用不給皆輕則僦載煩費輕重大小各有差品則用便而民樂於是更作金銀</hi>
　<hi>龜貝錢布之品名曰寳貨凡五物六名二十八品百姓憒亂其貨不行乃但行小錢直一與大錢五十二</hi>
　<hi>品盗鑄者不可禁乃重其法一家鑄錢五家坐之没入為奴婢百姓便安漢五銖錢以莽錢大小两行難</hi>
　<hi>知又數變改不信皆私以五銖錢市買莽復下書諸挾五銖錢者投四裔抵罪者不可勝數於是農商失</hi>
　<hi>業食貨俱廢民人至涕泣於市道</hi>集覽<hi>僦載僦子就反賃也平凖書注索隠曰服䖍謂載云僦言</hi>
　<hi>所輸物不足償其雇載之費也龜貝古者貨貝寳龜食貨志曰金刀龜貝所以分財布利通有無者也注</hi>
<pb n="KR2o0020_WYG_015-29b"/>
　<hi>龜以卜占貝以表飾又有十朋五貝皆用為貨直各有多少两貝為朋故直二百一十六元龜十朋故直</hi>
　<hi>二千一百六十以下各有差錢布索隠曰周景王鑄大錢布泉者言貨流布民間故周禮有三夫之布食</hi>
　<hi>貨志云貨布長二寸五分首長八分足枝長八分</hi>
莽将軍甄豐自殺莽遂殺劉棻甄尋丁隆等數百人<lb/>
　<hi>莽之謀簒也吏民爭為符命皆得封侯其不為者相戱曰獨無天帝除書乎司命陳崇白莽此開姦臣作</hi>
　<hi>福之路而亂天命宜絶其原莽亦厭之遂使尚書驗治非五威將率所班皆下獄初甄豐劉秀王舜為莽</hi>
　<hi>腹心唱𨗳在位褒揚功德安漢宰衡之號皆所共謀而豐等亦受其賜並富貴矣非復欲令莽居攝也居</hi>
　<hi>攝之萌出於劉慶謝囂等莽羽翼已成意欲稱攝豐等承順其意莽輙復封豐等子孫以報之豐等爵位</hi>
<pb n="KR2o0020_WYG_015-30a"/>
　<hi>已盛心意已滿又實畏漢宗室天下豪桀而疏逺欲進者並作符命莽遂據以即真舜秀内懼而已豐素</hi>
　<hi>剛彊莽覺其不説而豐子尋復作符命言黄皇室主當為尋妻莽怒曰黄皇室主天下母此何謂也収捕</hi>
　<hi>尋豐自殺尋亡捕得辭連國師公秀子棻及門人丁隆等牽引公卿黨親列侯以下死者數百人乃流棻</hi>
　<hi>於幽洲放尋於三危殛隆於羽山皆驛車載其屍傳致云</hi>集覽<hi>棻扶分反幽洲馬融曰北裔也水中</hi>
　<hi>可居者曰洲帝堯夲紀作幽陵括地志云故龔城在檀州燕樂縣界故老傳云舜流共工居此城崇山南</hi>
　<hi>裔也在今澧州正義曰張楫云崇山即狄山也案海外經云狄山帝堯葬其陽三危西裔也括地志云三</hi>
　<hi>危山有三峯故名三危一名卑羽山在沙州敦煌縣東南三十里鄭𤣥引河圗及地説云三危在鳥鼠山</hi>
　<hi>西南與岐山相連或曰今金城河開縣西南羌地是濵于析支至于河首綿亘千里羽山東裔也括地志</hi>
<pb n="KR2o0020_WYG_015-30b"/>
　<hi>云羽山在今沂州臨沂縣索隠曰案水經羽山在東海祝其縣南殛鯀之地杜預曰俗名懲父山祝其夾</hi>
　<hi>谷之地傳致傳株戀反驛遞也致送詣也</hi>質實<hi>一統志云幽洲洲一作州在順天府宻雲縣東北五</hi>
　<hi>十里即共城是也括地志云故共城在檀州燕樂縣界乃舜流共工于幽洲之地崇山在岳州府慈利縣</hi>
　<hi>西北三十里舜放驩兠于崇山即此三危山名在陜西行都指揮使司故沙州城東南二十里其山三峯</hi>
　<hi>峭絶舜殺三苖于三危即此羽山在登州府城東南三十里舜殛鯀于羽山即此又淮安府贛榆縣西北</hi>
　<hi>八十里有羽山亦言是舜殛鯀之處二説未詳孰是</hi>
　　書法<hi>於是莽既即真豐不悦莽覺之及豐子尋作符命莽収捕尋豐自殺莽有誅意於豐則曷</hi>
　　<hi>為止以自殺書罪豐也豐以莽即真故不悦猶有天理焉則其罪之何豐為莽腹心以成其簒莽事</hi>
<pb n="KR2o0020_WYG_015-31a"/>
　　<hi>已成而始不悦則已晚矣書曰自殺若曰其所自取云爾下書遂殺劉棻等數百人則甚莽也前書</hi>
　　<hi>殺敬武公主等數百人此書殺劉棻等數百人而兵𧺫繼之矣</hi>
起八風臺<lb/>
　<hi>莽始興神僊事以方士言𧺫八風臺臺成萬金</hi>集覽<hi>八風臺觀四方而髙者曰臺以别八方之風也</hi>
　<hi>左傳隠五年舞所以節八音而行八風又昭二十年八風注易緯通卦驗云東北曰條風東曰明庶風東</hi>
　<hi>南曰清明風南曰景風西南曰凉風西曰閶闔風西北曰不周風北曰廣莫風條風一名融風明庶風一</hi>
　<hi>名谷風景風一名凱風吕氏春秋八風東北焱東滔東南熏南巨西南涼西颼西北厲北寒漢魏鮮正月</hi>
　<hi>旦日决八風風従南大旱西南小旱西有兵西北戎菽為小雨趣兵北為中嵗東北為上嵗東大水東南</hi>
<pb n="KR2o0020_WYG_015-31b"/>
　<hi>民有疾疫嵗惡</hi>
<hi>辛三未年</hi>匈奴諸部分道入㓂殺守尉略吏民州郡兵起考<lb/>
異<hi>提要書曰分道入塞按征伐例中國無主但云入塞據四年書貉人入邊當從提要為是</hi>
　<hi>莽遣將将兵多齎珍寳至雲中塞下招誘呼韓邪單于諸子右犂汗王咸咸子登助三人至則脅拜咸為</hi>
　<hi>孝單于助為順單于皆厚加賞賜咸走出塞傳送助登長安後助病死以登代之單于聞之怒曰先單于</hi>
　<hi>受漢宣帝恩不可負也今天子非宣帝子孫何以得立遣兵入雲中塞大殺吏民歴告左右部諸邉王入</hi>
　<hi>塞殺太守都尉略吏民畜産不可勝數是時諸将在邉以大衆未集未敢出擊嚴尤諫曰臣聞匈奴為害</hi>
　<hi>所従來乆矣未聞上世必有征之者也後世三家周秦漢征之然皆未有得上策者也周得中策漢得下</hi>
<pb n="KR2o0020_WYG_015-32a"/>
　<hi>策秦無策焉周宣王時獫狁内侵至于涇陽命将征之盡境而還其視戎狄之侵譬猶蟁蝱敺之而已故</hi>
　<hi>天下稱明是為中策漢武帝選将練兵約齎輕糧深入逺戍雖有克獲之功胡輙報之兵連禍結三十餘</hi>
　<hi>年中國罷耗匈奴亦創艾而天下稱武是為下策秦始皇不忍小恥而輕民力築長城之固延袤萬里轉</hi>
　<hi>輸之行起於負海疆境既定中國内竭以䘮社稷是為無策今天下比年饑饉西北邉尤甚發三十萬衆</hi>
　<hi>具三百日糧東㧞海岱南取江淮然後乃備計其道里一年尚未集合兵先至者聚居暴露師老械弊勢</hi>
　<hi>不可用此一難也邉既空虛不能奉軍糧内調郡國不相及屬此二難也計一人三百日食用糒十八斛</hi>
　<hi>非牛力不能勝牛又當自齎食加二十斛重矣胡地沙鹵多乏水草以往事揆之軍出未滿百日牛必物</hi>
　<hi>故且盡餘糧尚多人不能負此三難也胡地秋冬甚寒春夏甚風多齎釡鍑薪炭重不可勝食糒飲水以</hi>
<pb n="KR2o0020_WYG_015-32b"/>
　<hi>歴四時師有疾疫之憂是故前世伐胡不過百日非不欲乆勢力不能此四難也輜重身随則輕鋭者少</hi>
　<hi>不得疾行虜徐遁逃勢不能及幸而逢虜又累輜重如遇險阻銜尾相随虜要遮前後危殆不測此五難</hi>
　<hi>也大用民力功不可必立臣伏憂之今既發兵宜縱先至者令臣尤等深入霆擊且以創艾胡虜莽不聼</hi>
　<hi>轉兵穀如故吏士屯邉者所在放縱而内郡愁於徵發民棄城郭始流亡為盗賊并州平州尤甚莽遣中</hi>
　<hi>郎繡衣執法分督之皆乘便為姦撓亂州郡北邉自宣帝以來數世不見烟火之警人民熾盛牛馬滿野</hi>
　<hi>及莽擾亂匈奴與之搆難邉民死亡繫獲數年之間北邊虛空野有暴骨矣</hi>集覽<hi>右犂汙匈奴王</hi>
　<hi>之號也名咸汙音寒獫狁前書匈奴𫝊唐虞以土有山戎獫狁薰粥居于北邊索隠曰唐虞以上曰山戎</hi>
　<hi>亦曰薫粥夏曰淳維殷曰鬼方周曰儼狁秦漢曰匈奴釡鍑鍑大口釡也音富衘尾相隨馬銜随馬尾而</hi>
<pb n="KR2o0020_WYG_015-33a"/>
　<hi>行也喻車不得方軌騎不得成列霆擊荀子疆國篇黭然而雷擊之注黭然卒至貎言如雷震霆擊不可</hi>
　<hi>測也中郎繡衣前百官表中郎秩比六百石侍御史有繡衣直指出討奸猾</hi>質實<hi>雲中塞雲中注</hi>
　<hi>見秦王政三年并州注見晉愍帝建興四年平州注見秦王政三年右北平</hi>
　　書法<hi>夷狄之害輕書入塞重書入㓂恒辭也於是殺守尉略吏民矣其不書入㓂何莽故㓂也</hi>
　　<hi>故此書匈奴入塞下書貉人入邉壬申年兵起何盗也盗也曷為以兵起書莽故盗也然則曷為不</hi>
　　<hi>書起兵衆辭也與起義者微異矣匈奴貉人不書㓂盗不書盗綱目之討賊嚴矣哉</hi>
　　發明<hi>匈奴夷狄也不曰入㓂而曰入塞州郡部屬也不曰盗起而曰兵起誠以簒逆之賊人皆</hi>
　　<hi>得而誅之故變文起義書法若此其汲汲討賊之意為何如哉故曰綱目修而亂臣賊子懼</hi>
<pb n="KR2o0020_WYG_015-33b"/>
莽太師王舜死<lb/>
　<hi>舜自莽簒後病悸寖劇死</hi>
莽迎龔勝為太子師友祭酒勝不食而卒<lb/>
　<hi>莽遣使者奉璽書印綬安車駟馬迎龔勝即拜為太子師友祭酒使者與郡縣長吏三老官屬行義諸生</hi>
　<hi>千人以上入里致詔使者欲令勝起迎乆立門外勝稱疾篤為牀室中户西南牖下東首加朝服拖紳使</hi>
　<hi>者付璽書奉印綬内安車駟馬進謂勝曰聖朝制作未定待君為政以安海内勝對曰素愚加以年老被</hi>
　<hi>病命在朝夕随使君上道必死道路無益萬分使者要説至以印綬就加勝身勝輙推不受使者即上言</hi>
　<hi>方盛夏暑熱勝病少氣可湏秋凉乃發莽許之使者為勝两子及門人髙暉等言朝廷虚心待君以茅土</hi>
<pb n="KR2o0020_WYG_015-34a"/>
　<hi>之封雖疾病宜動移至傳舍示有行意必為子孫遺大業暉等白之勝曰吾受漢家厚恩無以報今年老</hi>
　<hi>矣旦暮入地誼豈以一身事二姓下見故主哉因教以棺歛䘮事語畢遂不復飲食積十四日死死時七</hi>
　<hi>十九矣是時清名之士又有琅邪紀逡齊薛方沛唐林唐尊皆以明經飭行顯名逡两唐皆仕莽封侯貴</hi>
　<hi>重莽以安車迎方方因使者辭謝曰堯舜在上下有巢由今明主方隆唐虞之徳小臣欲守箕山之節莽</hi>
　<hi>説其言不彊致隃麋郭欽為南郡太守杜陵蒋詡為兖州刺史亦以㢘直為名莽居攝欽詡皆以病免官</hi>
　<hi>歸鄉里卧不出戸卒於家沛國陳咸以律令為尚書見何武鮑宣死歎曰易説見㡬而作不俟終日吾可</hi>
　<hi>以逝矣即乞骸骨去職莽簒位召咸為掌冦大夫咸謝病不肯應三子參豐欽皆在位咸悉令解官歸鄉</hi>
　<hi>里閉門不出入猶用漢家祖臘人問其故咸曰我先人豈知王氏臘乎悉収歛其家律令書文壁藏之又</hi>
<pb n="KR2o0020_WYG_015-34b"/>
　<hi>齊栗融北海禽慶蘇章山陽曹竟皆儒生去官不仕於莽班固曰王貢之材優於龔鮑守死善道勝實蹈</hi>
　<hi>焉貞而不諒薛方近之郭欽蔣詡好遯不汙絶紀唐矣</hi>集覽<hi>南牖下東首加朝服拖紳記䘮大記</hi>
　<hi>寢東首於北牖下汪氏曰病者常居北牖北鄉隂也人君所視南面南鄉陽也故有疾而君視之則遷向</hi>
　<hi>南牖下也詳見論語解要説要一遥反勒也説式芮反誘之也下有巢由皇甫謐曰髙士傳許由字武仲</hi>
　<hi>聞堯致天下而譲焉乃遁於潁水之陽箕山之下堯又召為九州長由不欲聞之洗耳於潁濵時有巢父</hi>
　<hi>牽犢欲飲之見由洗耳而問其故由對曰堯欲召我我惡其聲是故洗耳巢父曰子若處髙岸深谷誰能</hi>
　<hi>見子子故浮㳺欲聞求其名譽洿吾犢口遂牽犢上流飲之箕山之節荘子堯讓天下於許由由遂遁於</hi>
　<hi>箕山之下正義曰箕山在洛州陽城南三十里又漢中郡襄城西北十五里有箕山漢成時鄭子真隠此</hi>
<pb n="KR2o0020_WYG_015-35a"/>
　<hi>王鳯備禮聘之子真不聼隃麋地志扶風郡有隃麋縣漢家祖臘祖者道祭也禮夏官大馭掌馭玉路以</hi>
　<hi>祀及犯軷注注謂祖道轢軷磔大也詩云取羝以軷詩家説曰将出祖道犯軷之祭也備要餞送類注共</hi>
　<hi>工氏之子曰脩好逺逰祀之以為祖神漢以午日祖也臘者嵗終之大祭月令孟冬臘先祖注臘謂以田</hi>
　<hi>獵所得禽祭也髙堂隆魏臺訪議曰王者各以其行盛日為祖墓日為臘水土皆盛於子墓於辰今魏以</hi>
　<hi>土徳王天下宜以子祖辰臘如漢家以火德王火盛於午墓於戌故以午祖戌臘説文冬至後第三戌日</hi>
　<hi>是王貢前漢王吉與貢禹絶紀唐矣史曰絶於紀唐逺矣注絶殊也</hi>質實<hi>一統志云龔勝彭城人祭</hi>
　<hi>酒官名注見獻帝建安元年箕山在河南府登封縣東南三十里一名崿嶺昔許由隠此堯召為九州長</hi>
　<hi>不欲聞滌耳水濵巢父牽犢上流而飲之即此上有許由墓隃麋漢之縣名屬右扶風晉省隃麋後周置</hi>
<pb n="KR2o0020_WYG_015-35b"/>
　<hi>
                        <graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>陽郡及縣以在<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>水之陽故名尋廢郡以縣屬隴州唐宋金元皆仍舊本朝因之屬鳳翔府</hi>
　　書法<hi>莽臣皆書死賊莽也終莽之篇惟龔勝書卒所以殊之於莽臣也綱目書不食而卒三是</hi>
　　<hi>年龔勝桓帝延熹元年陳龜晉穆帝永和六年辛謐</hi>
　　發明<hi>王舜雖殞於病悸然不免書莽太師書死者簒漢之謀舜實預之且又居其位也龔勝雖</hi>
　　<hi>為莽所迎然特筆書不食卒者不仕簒逆能全大節歸潔其身也一子一奪而褒貶之情見矣命義</hi>
　　<hi>之戒嚴矣士君子出䖏之致昭矣</hi>
瀕河郡蝗生質實<hi>瀕河郡漢初所置治平隂縣以瀕河山得名東漢省之故址在開封府鄭</hi>
<hi>州城西北五十里</hi>○河决<lb/>
<pb n="KR2o0020_WYG_015-36a"/>
　<hi>河决魏郡泛清河以東數郡先是莽恐河决為元城冢墓害及决東去元城不憂水故遂不隄塞</hi>質<lb/>
　實<hi>魏郡注見成帝綏和二年清河郡名注見元帝永光五年元城漢之縣名屬魏郡曹魏因之後魏析</hi>
　<hi>置貴鄉縣北齊省入貴鄉隋復置治古殷城唐貞觀中又省入貴鄉大厯初復置五代唐改興唐縣晉復</hi>
　<hi>為元城縣宋金因之元初省入大名縣尋復置夲朝因之改為大名府治所仍𨽻焉</hi>
<hi>壬四申年</hi>春莽殺匈奴順單于登<lb/>
　<hi>莽邉将言虜㓂皆咸子角所為故莽斬登</hi>集覽<hi>咸子角咸右犂汗王之名也其子名角</hi>
定東西郡及諸侯員數<lb/>
　<hi>莽下書以洛陽為東郡常安為西都諸侯員千八百附城數亦如之以俟有功諸公一同有衆萬户其餘</hi>
<pb n="KR2o0020_WYG_015-36b"/>
　<hi>以是為差以圗簿未定未受國邑且令受奉都内月錢數千諸侯皆困乏至有傭作者</hi>集覽<hi>附城</hi>
　<hi>孺子嬰時當賜關内侯爵者更名附城諸公一同諸公謂諸封公者一同皆百里也受奉都内奉與俸同</hi>
　<hi>百官表大司農屬官有都内令丞張安世傳詔都内别藏張氏無名錢注都内主藏官也</hi>質實<hi>洛陽</hi>
　<hi>縣名注見周顯王五年常安縣名注見惠帝五年長安縣</hi>
令民得賣田<lb/>
　<hi>莽性躁擾不能無為毎有所興造動欲慕古不度時宜制度又不定吏縁為姦天下謷謷陷刑者衆莽知</hi>
　<hi>民愁怨乃令民食王田者皆得賣之然他政誖亂刑罰深刻賦歛重數猶如故焉</hi>集覽<hi>吏緣為姦</hi>
　<hi>吏治人者也旁縁而為姦</hi>
<pb n="KR2o0020_WYG_015-37a"/>
西南夷殺牂牁大尹貉人入邉<lb/>
　<hi>初五威将帥出西南夷改句町王為侯王邯怨怒莽諷牂牁大尹周歆詐殺邯邯弟承起兵殺歆州郡擊</hi>
　<hi>之不能服莽又發髙句驪兵擊匈奴不欲行彊廹之亡出塞犯法為㓂嚴尤奏宜令州郡且慰安之今匈</hi>
　<hi>奴未克夫餘濊貉復起此大憂也莽不聼詔尤擊之尤誘髙句驪侯騶至而斬焉於是貉人愈犯邉東北</hi>
　<hi>西南皆亂莽志方盛以為四夷不足吞滅專念稽古之事</hi>集覽<hi>句町注見成帝河平十年駒町國王</hi>
　<hi>邯句町王名邯髙句驪東夷國名居遼東之東句古侯反驪與麗通力之反其先出夫餘王嘗得河伯女</hi>
　<hi>閉於室内為日所照既而有娠生一卵置煖處有一男破而出及長字之曰朱䝉其俗言朱䝉者善射也</hi>
　<hi>雖一矢殪獸甚多夫餘人謀欲殺之朱䝉遂走至紇骨城居焉號曰髙句麗因以髙為氏括地志云髙句</hi>
<pb n="KR2o0020_WYG_015-37b"/>
　<hi>麗都平壤城夲漢樂浪郡王險城也古朝鮮地濊貉東夷國名濊一作薉音烏外烏廢二反貉通作貊莫</hi>
　<hi>客反趙襄子破并代以臨胡貉索隠曰貉即薉也三韓之屬與髙麗同種在辰漢之北髙麗沃沮之南朝</hi>
　<hi>鮮之東東窮大海皆以薉為氏正義曰貊北方豸種</hi>
　　書法<hi>殺大尹叛也不書叛何莽叛者也故益州殺大尹止書擊天鳯四年</hi>
<hi>癸五酉年</hi>春二月太皇太后王氏崩<lb/>
　<hi>莽既改號太后為新室文母絶之於漢乃隳壊孝元廟更為太后起廟獨置孝元廟故殿以為文母篹食</hi>
　<hi>堂既成名曰長壽宫置酒請太后既至見廟廢徹塗地驚泣曰此漢家宗廟皆有神靈與何治而壊之且</hi>
　<hi>使鬼神無知又何用廟為如令有知我乃人之妃妾豈宜辱帝之堂以陳饋食哉私謂左右曰此人慢神</hi>
<pb n="KR2o0020_WYG_015-38a"/>
　<hi>多矣能乆得祐乎飲食不樂而罷莽更漢家黒貂著黄貂又改漢正朔伏臘日太后令共官屬黒貂至漢</hi>
　<hi>家正臘日獨與其左右相對飲食至是崩年八十四葬渭陵與元帝合而溝絶之新室世世獻登其廟元</hi>
　<hi>帝配食坐於牀下</hi>集覽<hi>篹食堂篹與饌同説文具食也與何治而壤之與去聲讀如干預之預與</hi>
　<hi>何治者猶言干何事也壊音怪毁之也與元帝合而溝絶之溝絶謂於兆域外溝穿之欲其絶於漢也左</hi>
　<hi>傳定元年昭公之䘮至自乾侯季孫使役如闞公氏將溝焉榮駕鵞諫之乃葬於墓道南孔子之為司㓂</hi>
　<hi>也溝而合諸墓注闞魯羣公墓所在也公氏猶言公之墓宅昭公将祔葬於闞季平子惡昭公欲使役徒</hi>
　<hi>溝絶其兆域不使與先君同後雖不為溝猶葬於先君墓道之外孔子故自昭公墓外為溝使與先君墓</hi>
　<hi>合明臣無貶君之義獻登食貨志餘三年食進業曰登再登曰平餘六年食三登曰泰餘九年食然後王</hi>
<pb n="KR2o0020_WYG_015-38b"/>
　<hi>德流洽禮樂成焉注進上農功諸事業名登</hi>正誤<hi>獻登其廟今按此但謂祭獻登上其廟耳當依</hi>
　<hi>王莽傳及通鑑夲文作獻祭其廟</hi>質實<hi>渭陵注見成帝建始元年</hi>
　　書法<hi>不書新室文母何不絶之於漢也成新莽之簒者太后也其不絶之何其握璽其令官屬</hi>
　　<hi>黒貂其用漢家正臘猶有漢氏之心焉然則其不書漢太皇太后何不成莽之為新也故以恒辭書</hi>
　　<hi>之是故不成莽之為新則太皇太后不書漢成李氏之為唐則故后蕭氏書隋唐太宗貞觀二十二</hi>
　　<hi>年</hi>
　　發明<hi>莽已更號新室文母而此不書者不予其改也太后雖為内主成莽之簒然實非夲心特</hi>
　　<hi>其始焉惑於莽之欺而已及夫事勢已成固己未如之何况太后之心未嘗一日㤀漢此綱目所以</hi>
<pb n="KR2o0020_WYG_015-39a"/>
　<hi>止書太皇太后之號亦以遂其夲心不絶之於漢云爾夫豈過予之哉</hi>
烏孫大小昆彌遣使入貢<lb/>
　<hi>莽以烏孫國人多親附小昆彌欲得烏孫心乃遣使者引小昆彌使坐大昆彌使上師友祭酒滿昌劾奏</hi>
　<hi>使者曰夷狄以中國有禮誼故屈而服従大昆彌君也今序臣使於君使之上非所以有夷狄也奉使大</hi>
　<hi>不敬莽怒免昌官</hi>質實<hi>烏孫國名注見武帝元狩元年</hi>
焉耆殺莽都䕶但欽<lb/>
　<hi>西域諸國以莽積失恩信焉耆先叛殺欽西域遂瓦解</hi>質實<hi>焉耆國名注見隋煬帝大業元年</hi>
十一月彗星出<lb/>
<pb n="KR2o0020_WYG_015-39b"/>
　　書法<hi>間一嵗而兵大起矣天道恒象信哉終綱目書彗十有七未有無應者也詳周顯王六年</hi>
○匈奴烏珠留單于死烏累若鞮單于咸立<lb/>
　<hi>匈奴用事大臣湏卜當常欲與中國和親見咸為莽所拜遂越次立之</hi>集覽<hi>烏累若鞮單于之號</hi>
　<hi>也累力追反鞮丁奚反咸為莽所拜事詳見前年</hi>
<hi>甲天鳯戌元年</hi>春正月莽遣其太傅平晏之洛陽相宅<lb/>
　<hi>莽下詔将以是嵗行廵狩禮即于土中居洛陽之都既而不行先遣晏等相宅圗起宗廟社稷郊兆云</hi>
　集覽<hi>即于土中即就也書召誥王來紹上帝自服于土中蔡氏曰洛陽天地之中四方朝貢道里均</hi>
　<hi>焉故曰土中社稷社所以祭后土稷所以祭榖神正義曰記祭法云王為羣姓立社曰大社王自為立社</hi>
<pb n="KR2o0020_WYG_015-40a"/>
　<hi>曰王社然為百姓祈也祭當主於大社其稷與社共祭亦當為大社社稷焉左傳昭二十九年共工氏有</hi>
　<hi>子曰句龍為后土后土為社烈山氏之子曰柱為稷自夏以上祀之周棄亦為稷自商以來祀之</hi>
三月晦日食集覽<hi>日食詩註疏日食者月食之也何休云不言月者形不可得而覩故疑言</hi>
<hi>日有食之杜預曰日行遲月行疾月適及於日而與之㑹交㑹而日月同道則食月或在日道表或在日道裏</hi>
<hi>則不食也又日食既注見惠帝七年又日有食之詳見榖梁傳隠三年注疏</hi>○莽策免其大<lb/>
司馬逯並<lb/>
　<hi>莽自即真尤備大臣有言其過失者轍㧞擢孔仁等以敢擊大臣故見信任</hi>
夏四月隕霜殺草木<lb/>
<pb n="KR2o0020_WYG_015-40b"/>
　　書法<hi>武帝之世嘗書四月隕霜殺草矣於是復見而加重焉終綱目書霜四而書四月者二詳</hi>
　　<hi>武帝元光四年舍是無書四月隕霜者矣</hi>
○六月黄霧四塞<lb/>
　　書法<hi>終綱目書黄霧四塞二皆為王氏也五侯之封也黄霧四塞莽之将敗也亦黄霧四塞霧</hi>
　　<hi>惡氛也王氏盖以是始終焉</hi>
○秋七月大風雨雹<lb/>
　<hi>風㧞木飛北闕瓦雹殺牛羊</hi>
　　書法<hi>書雹多矣未有書大風雨雹者書大風雨雹始此終綱目書雹二十四而書大風雨雹者</hi>
<pb n="KR2o0020_WYG_015-41a"/>
　<hi>五是年安帝永初元年二年元初六年靈帝建寕二年</hi>
莽置萬國<lb/>
　<hi>莽以周官王制之文置卒正連率大尹州牧分六卿六尉六隊六郊六服總為五國後嵗復變更一郡至</hi>
　<hi>五易名而還復其故吏民不能紀毎下詔書輙繫其故名云</hi>集覽<hi>卒正莽改太守曰卒正連率漢</hi>
　<hi>書莽改守曰連率疑守字誤必是監字率與帥同記王制十國以為連連有帥注連猶聚也帥長也率色</hi>
　<hi>類反六隊以南陽為前隊河内為後隊潁川為左隊𢎞農為右隊河東為兆隊滎陽為祈隊顔師古曰隊</hi>
　<hi>音遂</hi>
北邉大饑人相食莽與匈奴和親<lb/>
<pb n="KR2o0020_WYG_015-41b"/>
　<hi>匈奴求和親莽即遣使賀單于初立紿言侍子登在因購求陳良終帶等單于聼命莽燒殺之㑹縁邉大</hi>
　<hi>饑人相食莽乃徵還諸将罷屯兵單于實貪莽賂遺故外不失漢家故事然内利宼掠又使還知子登前</hi>
　<hi>死怨恨宼虜從左地入不絶使者問單于輙曰烏桓與匈奴黠民共為宼譬如中國有盗賊耳咸初立持</hi>
　<hi>國威信尚淺盡力禁止不敢有二心莽復發軍屯</hi>集覽<hi>紿言侍子登在紿與詒通欺紿也始建國</hi>
　<hi>三年登來入侍四年莽斬之矣今紿之曰登見存購求陳良終帯購贖也良與帶先於始建國二年降匈</hi>
　<hi>奴</hi>
　　書法<hi>於是匈奴求和親其不書求何建武二十二年書求惡莽也故書莽與</hi>
益州蠻夷殺其大尹莽發兵擊之質實<hi>益州注見後主建興三年</hi>
<pb n="KR2o0020_WYG_015-42a"/>
莽改錢貨法<lb/>
　<hi>莽復申下金銀龜貝之貨頗増減其價值而罷大小錢改作貨布貨泉二品並行每一易錢民用破業而</hi>
　<hi>大䧟於刑</hi>
<hi>乙二亥年</hi>春民訛言黄龍死<lb/>
　<hi>民訛言黄龍墮死黄山宫中走觀者萬數莽捕擊之</hi>集覽<hi>黄山宫在京兆興平縣西三十里地名槐</hi>
　<hi>里</hi>
　　書法<hi>終綱目書訛言三詳成帝建始三年舍是無書者矣</hi>
莽改匈奴單于曰恭奴善于<lb/>
<pb n="KR2o0020_WYG_015-42b"/>
　<hi>莽改單于號單于貪莽金幣曲聼之然㓂盗如故</hi>
五原代郡兵起質實<hi>五原郡名注見明帝永平八年代郡注見楚義帝元年</hi>
　<hi>莽意以為制定則天下自平故鋭思於地理制禮作樂講合六經之説公卿旦入暮出論議連年不决不</hi>
　<hi>暇省獄訟寃結民之急務縣宰缺者數年守兼一切貪殘日甚繡衣執法在郡國者並乘權勢傳相舉奏</hi>
　<hi>又公士分布勸農桑班時令按諸章冠蓋相望交錯道路召㑹吏民逮捕證左郡縣賦歛遞相賕賂白黒</hi>
　<hi>紛然守闕告訴者多莽自見前顓權以得漢政故務自覽衆事又好變改制度政令煩多當奉行者輙質</hi>
　<hi>問乃以從事前後相乘憒眊不渫莽常御燈火至明猶不能勝尚書因是為姦寢事上書待報者連年不</hi>
　<hi>得去拘繫郡縣者逢赦而後出衛卒不交代者至三嵗穀糴常貴邉兵二十餘萬人仰衣食縣官五原代</hi>
<pb n="KR2o0020_WYG_015-43a"/>
　<hi>郡尤被其毒起為盗賊數千人為輩轉入旁郡莽遣兵擊嵗餘乃定</hi>集覽<hi>守兼一切顔師古曰大槩</hi>
　<hi>曰一切謂縣中事太守兼主之按諸章按察行也諸章凡諸憲章也猶今之憲司照刷文卷證左前楊惲</hi>
　<hi>傳左驗明白注左子我反言在左右見此事者又唐太宗召劉洎問狀引馬周為左注左子賀反證也</hi>
　正誤<hi>縣官缺者數年守兼一切貪殘日甚今按縣宰缺乆不除補他官權守兼攝如毛義為安陽尉</hi>
　<hi>守安陽令也當於兼字句絶一切屬下句</hi>
邯鄲以北大雨水出質實<hi>邯鄲縣名注見周威烈王二十三年</hi>
　<hi>水深者數丈流殺數千人</hi>
<hi>丙三子年</hi>春二月地震<lb/>
<pb n="KR2o0020_WYG_015-43b"/>
　<hi>莽大司空王邑以地震乞骸骨莽不許曰天地有動有震震者有害動者不害春秋記地震易繫坤動動</hi>
　<hi>靜辟翕萬物生焉其好自誣飾皆此類也</hi>集覽<hi>辟翕辟通作闢開也翕収歛也</hi>
大雨雪<lb/>
　<hi>雪深一丈竹柏或枯</hi>
　　書法<hi>三月雨雪四月雨雪記異也此二月爾何以書大雪也二月矣而雪深一丈竹柏為枯斯</hi>
　　<hi>可謂異矣是以書之</hi>
夏莽始賦吏禄<lb/>
　<hi>先是莽以制作未定上自公卿下至小吏皆不得俸禄至是始賦吏禄又曰古者嵗豐則充其禮災害則</hi>
<pb n="KR2o0020_WYG_015-44a"/>
　<hi>有所損上計時通計天下幸無災害者太官膳羞備品即有災害以什率多少而損膳焉公卿以下各分</hi>
　<hi>州郡國邑保其災害亦以什率多少而損其禄中都官吏食禄者以太官膳羞備損而為節莽之制度煩</hi>
　<hi>碎如此課計不司理吏終不得禄各因官職為姦受取賕賂以自共給焉</hi>集覽<hi>上計奉上戸口錢穀</hi>
　<hi>之數若今計帳也注見漢宣帝地節三年中都官吏謂京師諸官府也正義曰若京都府吏</hi>
　　書法<hi>書始賦何緩也莽簒位八年矣制度未定於是始賦禄焉綱目書始賦禄三是年莽齊甲</hi>
　　<hi>子年魏乙卯年束魏書始命邑一壬子年周皆緩辭也</hi>
長平岸崩壅涇水莽復發兵擊匈奴質實<hi>長平岸未詳處所或疑即</hi>
<hi>長平坂注見漢宣帝甘露二年涇水注見秦王政元年</hi>
<pb n="KR2o0020_WYG_015-44b"/>
　<hi>莽羣臣以岸崩上夀曰河圗所謂以土填水匃奴滅亡之祥也莽乃遣将擊匈奴至邉上屯</hi>
　　書法<hi>書復何莽背約也既與和親矣</hi>
秋七月晦日食○冬莽大發兵擊益州蠻不克越嶲蠻<lb/>
亦殺其太守質實<hi>益州注見後主建興三年越嶲郡名注見武帝元鼎六年</hi>
　<hi>莽兵擊蠻者疾疫死十六七賦歛民財什取伍益州虚耗而不克莽更遣将大發天水隴西騎士十萬人</hi>
　<hi>擊之始至頗斬首數千其後軍糧前後不相及士卒饑疫復大賦歛就都大尹馮英言今調發諸郡兵榖</hi>
　<hi>訾民什取其四空破梁州功終不遂宜罷兵屯田明設購賞莽怒免英官越嶲蠻夷任貴遂殺太守枚根</hi>
　<hi>自立為卬糓王</hi>集覽<hi>兵榖訾民謂兵器/榖粟訾財民丁</hi>正誤<hi>調發諸郡兵榖訾民仆取其四</hi>
<pb n="KR2o0020_WYG_015-45a"/>
　<hi>今按當於榖字句絶訾民屬下句漢書訾上有復字顔師古註發民訾財什取其四也</hi>
莽遣五威将王駿出西域焉耆襲殺之<lb/>
　<hi>莽遣駿與都䕶李崇出西域諸國郊迎送兵榖焉耆詐降而聚兵自備駿等至伏兵襲殺之西域遂絶</hi>
<hi>丁四丑年</hi>夏六月莽更授諸侯茅土於明堂<lb/>
　<hi>莽好空言慕古法多封爵人性實吝嗇託以地理未定故且先賦菁茅四色之土用慰喜封者</hi>集覽<lb/>
　<hi>賦菁茅四色之土漢書注顔師古曰賦班也儒者以為菁菜名也茅三脊茅也莽此言以為一物則是謂</hi>
　<hi>菁茅為善茅也古者天子大社以五色土為壇廣五丈凡封諸侯受天子大社之土各割其所封之方色</hi>
　<hi>土與之東方青南方赤西方白北方黑授之使立社於其國燾以黄土苴以白茅黄取王者復燾四方茅</hi>
<pb n="KR2o0020_WYG_015-45b"/>
　<hi>取其潔錫之以茅然後得祭使之縮酒案禹貢包匭菁茅孔氏曰菁以為菹茅以縮酒鄭氏曰茅有毛刺</hi>
　<hi>曰菁茅所以供祭祀縮酒之用蔡氏曰管子曰江淮之間一茅而三脊名曰菁茅菁茅一物也孔氏謂菁</hi>
　<hi>以為菹非是今辰州麻陽縣苞茅山出苞茅有刺而三脊括地志云苞茅山在辰州盧溪縣西南三百五</hi>
　<hi>十里</hi>
秋鑄威斗<lb/>
　<hi>以五石銅為之若北斗欲以厭勝衆兵司命負之出在前入在旁</hi>集覽<hi>五石銅李奇曰以五色藥</hi>
　<hi>石及銅為之長二尺五寸顔師古曰若作鍮石之為</hi>
　　書法<hi>秦鑄金人不書此其書何譏愚也莽鑄威斗欲以厭勝衆兵以是為愚也故書終綱目書</hi>
<pb n="KR2o0020_WYG_015-46a"/>
　　<hi>鑄六是年靈帝中平三年鑄銅人後主建興十五年魏鑄銅人唐中宗嗣聖三年鑄大儀十一年鑄</hi>
　　<hi>天樞十四年鑄九鼎皆譏也魏大像書作不與焉</hi>
臨淮琅邪及荆州緑林兵𧺫<lb/>
　<hi>莽置羲和命士以督五均六筦皆用富賈為之乘𫝊求利交錯天下因與郡縣通姦百姓愈病莽復下詔</hi>
　<hi>申明六筦為設科禁犯者罪至死民揺手觸禁不得耕桑繇役煩劇而旱蝗相仍獄訟不决吏旁緣莽禁</hi>
　<hi>侵刻小民富者不自保貧者無以自存於是並起為盗賊依阻山澤吏不能禽而覆蔽之浸滛日廣臨淮</hi>
　<hi>𤓰田儀等依阻㑹稽長州琅邪吕母聚黨數千人殺海曲宰入海中為盗其衆浸多至萬數荆州饑饉民</hi>
　<hi>衆入野澤掘鳬茨而食之更相侵奪新市人王匡王鳯為平理諍訟遂推為渠帥衆數百人諸亡命者馬</hi>
<pb n="KR2o0020_WYG_015-46b"/>
　<hi>武王常成丹等皆往従之藏於緑林山中數月間至七八千人又南郡江夏衆皆萬人莽遣使者赦之還</hi>
　<hi>言盗解復合問其故皆曰愁法禁煩苛不可舉手力作所得不足以給貢稅閉門自守又坐鄰伍鑄錢挾</hi>
　<hi>銅姦吏因以愁民民窮悉起為盗賊莽大怒免之或言民驕黠當誅及言時運適然且滅不乆莽說輙遷</hi>
　<hi>官</hi>集覽<hi>六筦筦與管同漢書字作斡亦通用謂主領也莽設六筦之令命縣官酤酒賣鹽鐵器鑄</hi>
　<hi>錢諸采取名山大澤衆物者稅之吏旁緣莽禁吏依旁因縁莽之禁制而為侵刻臨淮郡名徐州之域南</hi>
　<hi>臨淮水今泗州是𤓰地名今𤓰州渡是在江都縣南四十里江之濵夲揚子江中之沙磧也與京口西津</hi>
　<hi>渡對境長州州夲作洲秦置㑹稽郡長洲縣𨽻焉今平江府長洲縣琅邪吕母琅邪郡徐州之域後漢為</hi>
　<hi>琅邪國唐改沂州今屬益都吕母姓名琅邪人鳬茨鳬音符茨夲作茈音才支反爾雅芍鳬茈也注鳬茈</hi>
<pb n="KR2o0020_WYG_015-47a"/>
　<hi>生下田苖似龍湏而細根如指頭黒色可食</hi>正誤<hi>臨淮𤓰田儀等今按𤓰非地名服䖍云姓𤓰田</hi>
　<hi>名儀</hi>質實<hi>一統志云臨淮漢之郡名治盱眙縣晉改為盱眙郡南齊於此置北兗州陳屬北譙州唐屬楚州宋</hi>
　<hi>置盱眙軍後仍為縣紹定中改招信軍元陞招信路尋改臨淮府後仍為盱眙縣屬泗州國朝因之屬鳯</hi>
　<hi>陽府㑹稽郡名注見景帝三年越國長洲本呉之苑名漢為呉縣地自晉至隋皆因之唐萬歲通天初析</hi>
　<hi>置長洲縣乾元間置長洲軍大歴間復為縣宋元仍舊國朝因之屬蘇州府琅邪郡名注見光武建武五</hi>
　<hi>年海曲漢之縣名屬琅邪郡舊設鹽官名日照鎮魏晉以來俱屬莒縣金始置日照縣屬莒州元仍舊國</hi>
　<hi>朝因之屬青州府荆州注見獻帝建安十二年野澤未詳處所新市地名注見地皇三年馬武南陽湖陽</hi>
　<hi>人王常潁川舞陽人綠林山注見地皇二年南郡注見獻帝建安十二年江夏郡名注見獻帝建安十三</hi>
<pb n="KR2o0020_WYG_015-47b"/>
　<hi>年</hi>
<hi>戊五寅年</hi>春北軍南門災○莽以費興為荆州牧未行免<lb/>
　<hi>莽以興為荆州牧見問到部方略興對曰荆揚之民率依阻山澤以漁采為業間者國張六筦稅山澤妨</hi>
　<hi>奪民之利連年乆旱百姓饑窮故為盗賊興到部欲令明曉告盗賊歸田里假貸犂牛種食闊其租賦冀</hi>
　<hi>可以解釋安集莽怒免興官</hi>
　　書法<hi>自己巳改諸官名至是始書牧終莽之身書牧者再費興田况皆賢而不果用者也為三</hi>
　　<hi>州民惜之故書</hi>
莽考吏致富者収其財以給軍考異<hi>按統系例注曰簒賊事亦連書但毎</hi>
<pb n="KR2o0020_WYG_015-48a"/>
<hi>嵗首及有異事一加其名此上文已書莽以費興為荆州牧此句上莽字疑羡</hi>
　<hi>吏以不得俸禄並為姦利郡尹縣宰家累千金莽乃考諸軍吏及縁邊吏為姦利増産致富者収其家所</hi>
　<hi>有財産五分之四以助邊急開吏告其将奴婢告其主冀以禁姦而姦愈甚</hi>
莽孫宗自殺<lb/>
　<hi>宗自畫容貎被服天子衣冠發覺自殺</hi>
莽大夫揚雄死<lb/>
　<hi>成帝之世雄以奏賦為郎給事黄門與莽及劉秀並列哀帝之初又與董賢同官莽賢為三公權傾人主</hi>
　<hi>所薦莫不㧞擢而雄三世不徙官及莽簒位雄以耆老乆次轉為大夫恬於勢利好古樂道欲以文章成</hi>
<pb n="KR2o0020_WYG_015-48b"/>
　<hi>名於後世乃作太𤣥法言用心於内不求於外人皆忽之唯劉秀及范逡敬焉而桓譚以為絶倫鉅鹿侯</hi>
　<hi>芭師事焉劉棻嘗從雄學作奇字及棻坐事誅辭連及雄時雄校書天禄閣上使者來欲収之雄恐不能</hi>
　<hi>自免乃從閣上自投下幾死莽聞之以雄不知情詔勿問然雄所作法言卒章盛稱莽功德可比伊尹周</hi>
　<hi>公後又作劇秦美新之文以頌莽君子病焉</hi>集覽<hi>三世歴仕哀平孺子嬰耆老久次賀楊云耆至</hi>
　<hi>也言至老境也久次謂乆在位次未得改除太𤣥法言揚雄以為經莫大於易故作太𤣥傳莫大於論語</hi>
　<hi>故作法言侯芭鉅鹿人芭音葩劇奉美新劇奇逆反戱劇也美稱美也</hi>正誤<hi>揚雄三世不徙官今</hi>
　<hi>按雄自成帝時奏賦為郎給事黄門三世正謂成帝哀帝平帝也及王莽簒位乃以耆老乆次轉為大夫</hi>
　<hi>不數孺子嬰也劇秦美新之文今按文選載揚子雲劇秦美新文篇内歴叙上古三代而曰獨秦屈起西</hi>
<pb n="KR2o0020_WYG_015-49a"/>
　<hi>戎云云二世而亡何其劇歟注云劇甚也題曰劇秦美新盖以秦皇無道為甚而美新莽之德也</hi>質<lb/>
　實<hi>桓譚沛國相人鉅鹿郡名注見靈帝中平元年</hi>
　　書法<hi>莽臣皆書死賊之也莽大夫多矣特書揚雄所以深病雄也終綱目卒書死者莽臣之外</hi>
　　<hi>前范増後胡僧不空而已</hi>
　　發明<hi>所貴乎士君子者以其審於出處之際明於去就之義者也武王行大義平殘賊舉天下</hi>
　　<hi>莫或非之伯夷叔齊乃獨奮然恥其所為不食周粟而死若二子者豈好死而惡生哉誠以君臣天</hi>
　　<hi>地之大義亘古今而不可泯故寧死而不屈爾自世道堙微士君子不明於大節故有忍恥䝉垢仕</hi>
　　<hi>非其地者其間亦或身處下僚自以為託迹吏隱禄以代耕借是以文其説抑不知辭尊居卑辭富</hi>
<pb n="KR2o0020_WYG_015-49b"/>
　　<hi>居貧在昏庸之世猶或可以自解至於簒逆之人烏可一日處其位哉揚雄在哀平間固嘗出仕於</hi>
　　<hi>朝與董賢王莽輩比肩並列當其權勢熏灼雄不茍於附媚安於恬退誠足嘉尚者洎莽簒國之後</hi>
　　<hi>雄以前朝舊人不於此時亟引而退與龔勝薛方郭欽蔣詡諸賢並驅爭先乃復貪戀爵禄隠忍不</hi>
　　<hi>去雖位非通顯然亦既立其朝而臣事之矣莽以斗筲穿窬之才身負弑逆文姦飾偽盗竊漢祚士</hi>
　　<hi>君子稍有人心者必羞見其面目安有拜伏於前為之臣子受其爵食其禄而不知愧恥者哉雄以</hi>
　　<hi>一身事二姓大節已虧况於稱莽功德與夫劇秦美新等作又君子之所病者固宜直筆深貶之也</hi>
　　<hi>或者顧謂雄家素貧茍不仕莽朝何以自給豈知士君子當安於命義不當以茍活為心誠使遁迹</hi>
　　<hi>丘園饑餓而殁既能不辱其身所𫉬多矣昔程頤子有言饑餓死最輕失節事最大觀綱目所書莽</hi>
<pb n="KR2o0020_WYG_015-50a"/>
　　<hi>大夫揚雄死則雄之失身於莽盡東海之波不足以湔其恥矣士君子之立身至此豈不深可歎哉</hi>
　　<hi>豈不深可惜哉</hi>
琅邪樊崇東海刁子都等兵皆起<lb/>
　<hi>琅邪樊崇起兵於莒衆百餘人羣盜以崇猛勇皆附之一嵗間至萬餘人逢安徐宣謝祿楊音各起兵合</hi>
　<hi>數萬人從崇轉掠青徐間又有東海刁子都亦起兵鈔擊徐兖莽遣使者發兵擊之不能克</hi>集覽<lb/>
　<hi>刁子都刁音貂姓出渤海齊大夫豎刁之後</hi>質實<hi>莒縣名注見獻帝建安二年東海郡名注見秦</hi>
　<hi>二世二年</hi>
烏累單于死弟呼都而尸道臯若鞮單于輿立考異<hi>此句</hi>
<pb n="KR2o0020_WYG_015-50b"/>
　<hi>上漏匈奴二字</hi>
<hi>己六卯年</hi>春莽立湏卜當為單于大募兵擊匈奴<lb/>
　<hi>莽遣王歙誘當将至長安立為湏卜單于大司馬嚴尤曰當在右部單于動靜輙語中國此方面大助也</hi>
　<hi>今迎置長安藁街一胡人耳莽不聼而匈奴宼邊益甚莽乃大募天下丁男及死罪囚吏民奴一切稅天</hi>
　<hi>下吏民訾三十取一欲以擊匈奴輔立當令公卿以下至郡縣黄綬皆保養軍馬以秩為差又博募有竒</hi>
　<hi>技術可以攻匈奴者或言能度水不用舟楫連馬接騎濟百萬師或言不持斗糧服食藥物三軍不饑或</hi>
　<hi>言能飛一日千里可窺匈奴莽輒試之知其不可用茍欲獲其名皆拜為理軍賜以車馬待發嚴尤諫曰</hi>
　<hi>匈奴可且以為後先憂山東盗賊莽大怒策免尤大司空史范升奏記司空正邑曰朝以逺者不服為至</hi>
<pb n="KR2o0020_WYG_015-51a"/>
　<hi>念升以近者不悦為重憂今動與時戾事與道反馳騖覆車之轍踵循敗事之後後出益可怪晚發愈可</hi>
　<hi>懼耳方春嵗首而動發逺役藜藿不充田荒不耕榖價騰踊斛至數千吏民䧟於湯火之中非國家之民</hi>
　<hi>也如此則胡貊守闕青徐之㓂在於帷帳矣升有一言可以解天下倒懸免元元之急不可書傳願䝉引</hi>
　<hi>見極陳所懷邑不聼</hi>集覽<hi>輙語去聲說示之藁街注見元帝建昭四年黄綬百官表大夫博士御史</hi>
　<hi>謁者郎秩比二百石以上皆銅印黄綬正義曰綬所以貫佩玉相承受者也以秩為差随祿秩之髙下養</hi>
　<hi>軍多少也差楚宜反參差不齊也禮記其祿以是為差注差音初佳反非也大司空史史官屬也范升為</hi>
　<hi>大司空史藜藿藜草名即今落帚也或謂落藜初生可食藿豆葉也正義曰藜似藿而表赤史記糲粱之</hi>
　<hi>食藜藿之羮</hi>
<pb n="KR2o0020_WYG_015-51b"/>
關東饑旱<lb/>
　<hi>時饑旱連年刁子都等黨衆<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>多至六七萬</hi>
<hi>庚地皇辰元年</hi>春正月莽令犯法者論斬毋湏時<lb/>
　<hi>莽下書曰方出軍行師敢有趨讙犯法者輙論斬毋湏時於是春夏斬人都市百姓震懼道路以目</hi>集<lb/>
　覽<hi>毋湏時毋禁止之辭也須待也自古立春後不復行刑今莽則不待時之至</hi>
秋七月大風毁莽王路堂集覽<hi>王路堂堂以頓著王之五路五路注見宋孝武</hi>
<hi>帝大明三年</hi>
　　書法<hi>按堂即未央前殿莽所更名漢殿髙三十五丈王路堂何莽所自名也甲戌大風雨雹矣</hi>
<pb n="KR2o0020_WYG_015-52a"/>
　　<hi>而莽不悟於是復大風而毁其所謂王路堂者焉若曰自是王不王矣間二嵗而莽誅天道不誣信</hi>
　　<hi>哉終綱目書大風十有三詳武帝元光五年毁宫殿者一而已書堂始此終綱目書堂五是年莽王</hi>
　　<hi>路靈帝中平二年萬金晉元帝大興元年劉曜螽斯則百孝武帝太元五年秦敎武唐中宗嗣聖五</hi>
　　<hi>年武后天堂</hi>
○九月莽起九廟於長安城南<lb/>
　<hi>黄帝廟方四十丈髙十七丈餘廟半之功費數百餘萬卒徒死者萬數</hi>
　　書法<hi>宗廟書立臺觀書起恒辭也廟未有書起者此其書起何峻宇也於是髙者至十七丈故</hi>
　　<hi>以臺觀之辭書之是故宫殿過髙則書起詳武帝太初四年宗廟過髙則書起宗廟書起終綱目一</hi>
<pb n="KR2o0020_WYG_015-52b"/>
　　<hi>而已矣</hi>
大雨六十餘日○鉅鹿男子馬適求等謀誅莽不克死<lb/>
　<hi>適求等謀覺連及郡國豪傑數千人皆為莽所殺</hi>
　　書法<hi>劉崇翟義劉快起兵討莽書死之予節也此書謀誅莽矣其不書死之何求謀誅莽正也</hi>
　　<hi>不克則死而已謀覺之後連及者數千人則與慷慨就義者異矣故書謀誅一也於叚秀實則書死</hi>
　　<hi>之唐德宗建中四年於是馬適求則止書死綱目之權衡審矣</hi>
莽更鑄錢法<lb/>
　<hi>莽以私鑄犯法者多不可勝刑乃更輕其法鑄者與妻子没入為官奴婢吏及比伍知而不舉告與同罪</hi>
<pb n="KR2o0020_WYG_015-53a"/>
　<hi>由是犯者愈衆檻車鎻頸傳詣長安鍾官以十萬數死者什六七</hi>集覽<hi>比伍比毗至反周禮地官</hi>
　<hi>族師五家為比五人為伍使之相保相受刑罰慶賞相及相共也鍾官百官表武帝置水衡都尉掌上林</hi>
　<hi>苑屬官有上林均輸鍾官令辨銅令食貨志注如淳曰鍾官主鑄錢</hi>
以唐尊為大傅<lb/>
　<hi>尊曰國虚民貧咎在奢泰乃身短衣小褏乘牝馬柴車藉槀以瓦器飲食又以歴遺公卿出見男女不異</hi>
　<hi>路者尊自下車以象刑赭幡汙染其衣莽聞而悦之下詔申敇公卿思與厥齊封尊為平化侯</hi>集覽<lb/>
　<hi>柴車車之不裝飾者即棧車也竹木之車為棧車周禮巾車曰士乘棧車注棧車不革輓而漆之棧才産</hi>
　<hi>反楚世家篳路藍褸服䖍曰篳路柴車素大輅也藉槀藉慈夜反身之所依據也槀亦作藁禾稈也史炤</hi>
<pb n="KR2o0020_WYG_015-53b"/>
　<hi>曰槀蒲蒻也藉槀而坐以示儉約以象刑赭幡汙染其衣象刑注見平帝元始五年赭音者以丹汙漬巾</hi>
　<hi>幡也白虎通曰犯劓者以赭著其衣注謂以赤土染衣也</hi>
収郅惲繫獄<lb/>
　<hi>惲明天文厯數以為漢必再受命上書説莽曰上天垂戒欲悟陛下令就臣位取之以天還之以天可謂</hi>
　<hi>知命矣莽大怒繫惲詔獄踰冬會赦得出</hi>集覽<hi>郅惲姓名郅之/日反惲於粉反</hi>質實<hi>郅惲汝南</hi>
　<hi>西平人</hi>
<hi>辛二巳年</hi>春正月莽妻死太子臨謀殺莽事覺自殺<lb/>
　　書法<hi>書莽殺其子宇矣又書莽孫宗自殺矣於是復書太子臨謀殺莽自殺屢書不一書所以</hi>
<pb n="KR2o0020_WYG_015-54a"/>
　　<hi>著簒逆之應為世戒也宋劭書弑臨書太子矣其書殺何賊莽也綱目之法夷蠻盗賊書殺不書弑</hi>
　　<hi>是故太子臨書殺安慶緒書殺史朝義書殺臣不臣故子不子也</hi>
　　發明<hi>臨乃莽之子何以不書反莽自弑逆之賊爾然而不書謀誅者臨不得而誅之也若馬適</hi>
　　<hi>求等則可以書謀誅矣權其輕重而書之此綱目之所以為綱目也歟</hi>
○秋隕霜殺菽<lb/>
　　書法<hi>綱目嘗書三月隕霜一書四月隕霜二皆記異也此秋也霜其常爾何以書菽未収而霜</hi>
　　<hi>殺之以是為灾也故書終綱目書霜四詳武帝元光四年書秋霜一而已舍是無書霜者矣史失之</hi>
　　<hi>也</hi>
<pb n="KR2o0020_WYG_015-54b"/>
○關東大饑蝗○莽毁漢髙廟<lb/>
　<hi>莽惡漢髙廟神靈遣虎賁武士入廟㧞劒四面提擊斧壞户牖桃湯赭鞭鞭酒屋壁令輕車校尉居其中</hi>
　集覽<hi>虎賁漢百官表虎賁武帝時期門也平帝改曰虎賁郎中郎將掌之主宿衞無常員多至千人</hi>
　<hi>次右将府郎賈逵曰天子卒曰虎賁賁舊作奔言其勇猛如虎之奔騰也王莽以古有勇士孟賁故名焉</hi>
　<hi>提擊注見景帝三年提殺</hi>
南郡秦豐兵起<lb/>
　<hi>豐聚衆萬人平原女子遲昭平亦聚數千人在河阻中莽召問羣臣禽賊方畧皆曰此天囚行尸命在漏</hi>
　<hi>刻故左将軍公孫祿徵來與議祿曰太史令宗宣以凶為吉亂天文誤朝廷太傅唐尊飾虚偽以媮名位</hi>
<pb n="KR2o0020_WYG_015-55a"/>
　<hi>賊夫人之子國師劉秀顛倒五經毁師法令學士疑惑張邯孫陽造井田使民棄土業魯匡設六筦以窮</hi>
　<hi>工商崔發阿諛取容令下情不上通宜誅此數子以慰天下又言匈奴不可攻當與和親恐新室憂不在</hi>
　<hi>匈奴而在封域之中也莽怒使虎賁扶祿出然頗采其言左遷匡為五原卒正</hi>集覽<hi>天囚行尸顔師</hi>
　<hi>古曰行尸走肉言人之無能為猶死尸之僅能行耳以媮媮與偷通茍且也</hi>質實<hi>南郡注見獻帝</hi>
　<hi>建安十二年平原縣名注見光武建武五年五原郡名注見明帝永平八年</hi>
莽以田况為青徐二州牧既而罷之<lb/>
　<hi>初四方皆以饑寒窮愁起為盗賊稍稍羣聚常思嵗熟得歸鄉里衆雖萬數不敢畧有城邑轉掠求食日</hi>
　<hi>闋而已諸長吏牧守皆自亂鬬中兵而死賊非敢欲殺之也而莽終不諭其故是嵗荆州牧討緑林賊王</hi>
<pb n="KR2o0020_WYG_015-55b"/>
　<hi>匡等迎擊大破牧軍鉤牧車屏泥刺殺其驂乘然終不敢殺牧賊遂攻㧞竟陵安陸多畧婦女還入緑林</hi>
　<hi>中至有五萬餘口又大司馬士按章豫州為賊所獲賊送付縣士還上書具言狀莽大怒因下書責七公</hi>
　<hi>曰夫吏者理也宣德明恩以牧養民仁之道也抑彊督姦捕誅盗賊義之節也今則不然盗發不輙得至</hi>
　<hi>成羣黨遮畧乘傳宰士士得脱者又妄自言我責數賊何故為是賊曰以貧窮故耳賊䕶出我今俗人議</hi>
　<hi>者率多若此惟貧困饑寒犯法為非羣盗偷穴不過二科今乃結謀連黨以千百數是逆亂之大者豈饑</hi>
　<hi>寒之謂邪七公其嚴敕卿大夫卒正連率庶尹謹牧養善民急捕殄盗賊有不同心并力疾惡黠賊而妄</hi>
　<hi>曰饑寒所為輙捕繫請其罪於是羣下愈恐莫敢言賊情者州郡又不得擅發兵賊由是遂不制唯翼平</hi>
　<hi>連率田况素果敢發民年十八以上四萬餘人授與庫兵與刻石為約樊崇等聞之不敢入界况自劾奏</hi>
<pb n="KR2o0020_WYG_015-56a"/>
　<hi>莽讓况弄兵以况自詭必禽滅賊故且勿治後况自請出界擊賊所嚮皆破莽以璽書令况領青徐二州</hi>
　<hi>牧事况上言盗賊始發其原甚㣲部吏伍人所能禽也咎在長吏不為意縣欺其郡郡欺朝廷實百言十</hi>
　<hi>實千言百朝廷忽畧不輙督責遂至延蔓連州乃遣将帥多發使傳相監趣郡縣力事上官應責詰對共</hi>
　<hi>酒食具資用以救斷斬不睱復憂盗賊治官事将帥又不能躬帥吏士戰則為賊所破吏氣寖傷徒費百</hi>
　<hi>姓前幸䝉赦令賊欲解散或反遮擊轉相驚駭恐見詐滅饑饉易動旬日之間更十萬餘人此盗賊所以</hi>
　<hi>多之故也今宜急選牧尹以下明其賞罰収合離鄉小國無城郭者徙其老弱置大城中積藏穀食并力</hi>
　<hi>固守賊來攻城則不能下所過無食勢不得羣聚如此招之必降擊之則滅今空復多出将帥郡縣苦之</hi>
　<hi>反甚於賊宜盡徴還乘傳諸使者以休息郡縣委任臣况以二州盗賊必平定之莽畏惡况遣使者賜况</hi>
<pb n="KR2o0020_WYG_015-56b"/>
　<hi>璽書因令代監其兵遣况西詣長安况去齊地遂敗</hi>集覽<hi>日闋而已闋空穴反每轉掠求食隨日而</hi>
　<hi>盡鉤牧車屏泥古兵有鉤有鑲引來曰鉤推去曰鑲晏嬰曰曲兵将鉤之是也牧車州牧所乘車也屏必</hi>
　<hi>政反棄也謂鉤取其車而棄諸泥塗中竟陵孫宗鑑東臯雜錄曰自蔡州南至信陽始有山路直至安防</hi>
　<hi>又丙鐸至復州並無丘陵之阻曰竟陵者陵至此而竟也括地志云故城在郢州長壽縣南百五十里今</hi>
　<hi>復州亦是其地安陸江夏邑屬荆州南朝宋置安陸郡後宋陞德安府綠林元和志緑林山在荆門軍當</hi>
　<hi>陽縣東南百二十里輿地廣記曰即當陽長阪也曹操追劉備而張飛拒之即此大司馬士按章豫州大</hi>
　<hi>司馬之屬官而位為士也行豫州按察憲章遮畧遮道而抄畧宰士宰相之屬官而位為士也周榮傳宰</hi>
　<hi>士注榮辟司徒袁安府故稱宰士七公謂四輔三公也四輔注見漢平帝元始元年三公注見漢哀帝元</hi>
<pb n="KR2o0020_WYG_015-57a"/>
　<hi>壽元年又注見光武建武十三年責數賊計數賊罪而一一責之二科猶言二件謂饑與寒也翼平郡名</hi>
　<hi>在齊地自詭自責認滅賊延蔓連州延去聲言賊之滋長猶草之延蔓遂至連接數州力事上官謂郡縣</hi>
　<hi>中出力服事之長官</hi>正誤<hi>鉤牧車屏泥今按屏泥車上器屛蔽泥者謂鉤取州牧所乘車上之屛泥</hi>
　<hi>也黄覇傳别駕主簿車緹油屏泥於軾前按章豫州今按漢書顔師古注有上章相告者就而按治之二</hi>
　<hi>科今按王莽傳大者羣盗小者偷穴不過二科非謂饑與寒也郡縣力事上官今按此謂郡縣盡力奉事</hi>
　<hi>上官應塞詰對也</hi>質實<hi>荆州注見獻帝建安十二年一統志云竞陵漢之縣名屬江夏郡晉因之</hi>
　<hi>西魏改曰霄城後周復曰竟陵隋初於此置復州後徙治沔陽唐初復移復州治竟陵五代晉改曰景陵</hi>
　<hi>縣宋𨽻安州又仍𨽻復州端平中縣隨州徙沔陽鎮元仍還舊治國朝因之改屬沔陽州安陸漢之縣名</hi>
<pb n="KR2o0020_WYG_015-57b"/>
　<hi>屬江夏郡晉江夏郡治此劉宋以後為安陸郡治隋以吉陽縣省入唐安州宋元德安府皆治於此國朝</hi>
　<hi>初省入德安州後陞州為府而安陸復為縣仍屬德安府綠林山名在荆州府當陽縣東南一百一十里</hi>
　<hi>即王莽末年綠林兵起處</hi>
　　書法<hi>莽之吏唯費興田况二人而已皆不果用此莽所以終敗也既而罷之其辭二有幸之之</hi>
　　<hi>辭有惜之之辭終綱目書既而罷之七莽以田况為青徐二州牧是年隋詔劉孝孫定歴間皇十四</hi>
　　<hi>年唐設科舉壬子年皆惜之也明帝大起北宫永平三年晉明帝詔琅邪共王為皇考大興二年唐</hi>
　　<hi>聘鄭氏為充華貞觀八年唐主敕齊王景遂參决庶政甲辰年皆幸之也書未行而罷五詳漢丁酉</hi>
　　<hi>年書尋罷之四詳唐景龍四年書未果行十一詳漢綏和二年</hi>
<pb n="KR2o0020_WYG_015-58a"/>
<hi>壬三午年</hi>春二月關東人相食<lb/>
　　書法<hi>終綱目書人相食十詳漢初丙申年而莽世凡再書民之不幸甚矣甲戌年是年</hi>
○夏四月樊崇兵自號赤眉莽遣其太師王匡將軍㢘<lb/>
丹擊之<lb/>
　<hi>初樊崇等衆既寖盛乃相與為約殺人者死傷人者償創莽遣太師王匡更始將軍廉丹討之崇等恐其</hi>
　<hi>衆與莽兵亂乃皆朱眉以相識别由是號曰赤眉匡丹合將鋭士十餘萬人所過放縱東方為之語曰寧</hi>
　<hi>逢赤眉不逢太師太師尚可更始殺我卒如田况之言</hi>集覽<hi>償創創初莊反傷也識别識與誌同</hi>
　<hi>記也别異也</hi>
<pb n="KR2o0020_WYG_015-58b"/>
緑林兵分為下江新市兵莽遣其將軍嚴尤陳茂擊之<lb/>
　<hi>緑林賊遇疾疫死者且半乃各分散王常等西入南郡號下江兵王匡等北入南陽號新市兵皆自稱將</hi>
　<hi>軍莽遣嚴尤陳茂擊之</hi>集覽<hi>新市晉太康地記江夏/郡新市縣屬古荆州</hi>質實<hi>一統志云</hi>
　<hi>新市地名在德安府孝感縣後漢書王常起新市平林之兵即此地</hi>
蝗飛蔽天<lb/>
　　書法<hi>書蝗多矣未有書蔽天者飛至蔽天害稼可知矣終綱目書大蝗十六蝗三十七詳景帝</hi>
　　<hi>後元六年莫逺於至燉煌武帝大初元年莫盛於飛蔽天者也</hi>
○流民入關者數十萬人<lb/>
<pb n="KR2o0020_WYG_015-59a"/>
　<hi>莽聞城中饑饉以問中黄門王業業曰皆流民也乃市所賣粱飯肉羮持入示莽曰居民食咸如此莽信</hi>
　<hi>之</hi>
秋七月荆州平林兵起<lb/>
　<hi>新市王匡等進攻隨平林人陳牧廖湛復聚衆千餘人號平林兵以應之</hi>集覽<hi>平林地名在隨州隨</hi>
　<hi>縣屬古荆州</hi>質實<hi>一統志云平林漢之縣名屬隨州晉省入之故城在德安府隨州城東北八十</hi>
　<hi>里漢王莽末關東平林人陳牧廖湛起兵號平林兵城于此隨縣名注見宋文帝元嘉二十二年</hi>
赤眉破㢘丹誅之<lb/>
　<hi>莽以詔書讓㢘丹丹惶恐夜召其掾馮衍以書示之衍因説丹曰張良以五世相韓椎秦始皇博浪之中</hi>
<pb n="KR2o0020_WYG_015-59b"/>
　<hi>將軍之先為漢信臣新室之興英俊不附今海内潰亂人懷漢德甚於詩人思召公也人所歌舞天必從</hi>
　<hi>之方今為將軍計莫若屯據大郡鎮撫吏士砥厲其節納雄傑之士詢忠智之謀興社稷之利除萬人之</hi>
　<hi>害則福祿流於無窮功烈著於不滅何與軍覆於中原身膏於草野功敗名䘮恥及先祖哉丹不聼衍奉</hi>
　<hi>世曽孫也赤眉别校董憲等衆數萬人在梁郡匡丹引兵進戰兵敗匡走丹曰小兒可走吾不可遂戰死</hi>
　質實<hi>梁郡注見景帝三年梁國詩人思召公注見唐文宗開成元年甘棠</hi>
　　書法<hi>赤眉破㢘丹何不以莽主兵也自書州郡兵起凡戰未嘗主莽言之逆順之辭也於是馮</hi>
　　<hi>衍説丹毋戰丹不聼及敗王匡走丹曰小兒可走吾不可遂戰死綱目不書死之書誅之勇於從逆</hi>
　　<hi>者可以懲之矣</hi>
<pb n="KR2o0020_WYG_015-60a"/>
　　發明<hi>赤眉賊也廉丹將也觀丹盡心所事力戰而死自謂得死節之誼而綱目乃以誅書之何</hi>
　　<hi>哉誅丹所以誅莽也賊莽簒逆凡事莽之徒皆賊爾雖盗賊亦得而誅之綱目於事莽之人必正其</hi>
　　<hi>罪蓋誅其黨所以孤元惡窒賊亂之原也其㫖嚴矣昔荀况有曰凡誅非誅百姓也誅其亂百姓者</hi>
　　<hi>也百姓有捍其賊者是亦賊也此即㢘丹之類也</hi>
漢宗室劉縯及弟秀起兵舂陵興復帝室新市平林兵<lb/>
皆附之<lb/>
　<hi>初長沙定王發生舂陵節侯買買生戴侯熊渠熊渠生孝侯仁仁以南方卑濕徙封南陽之白水鄉與宗</hi>
　<hi>族徃家焉仁卒子敞嗣值莽簒位國除節侯少子外為欝林太守外生鉅鹿都尉囘囘生南頓令欽欽娶</hi>
<pb n="KR2o0020_WYG_015-60b"/>
　<hi>湖陽樊重女生三男縯仲秀縯性剛毅慷慨有大節常憤憤懷復社稷之慮不事家人居業傾身破産交</hi>
　<hi>結天下雄俊秀隆凖日角嘗受尚書長安畧通大義性勤稼穡縯常非笑之比於髙祖兄仲秀嘗過穰人</hi>
　<hi>蔡少公少公頗學圗䜟言劉秀當為天子或曰是國師公劉秀乎秀戯曰何由知非僕邪坐者皆大笑宛</hi>
　<hi>人李守好星厯䜟記嘗謂其子通曰劉氏當興李氏為輔及新市平林兵起南陽騷動通從弟軼謂通曰</hi>
　<hi>今四方擾亂漢當復興南陽宗室獨劉伯升兄弟汎愛容衆可與謀大事通笑曰吾意也會秀賣榖於宛</hi>
　<hi>通遣軼徃迎秀與相約結定謀欲以立秋材官都試騎士日刼前隊大夫甄阜及屬正梁丘賜以號令大</hi>
　<hi>衆使軼與秀歸舂陵舉兵以相應於是縯召諸豪傑計議曰王莽暴虐百姓分崩今枯旱連年兵革並起</hi>
　<hi>此亦天亡之時復髙祖之業定萬世之秋也衆皆然之於是分遣親客於諸縣起兵縯自發舂陵子弟子</hi>
<pb n="KR2o0020_WYG_015-61a"/>
　<hi>弟恐懼皆亡匿曰伯升殺我及見秀綘衣大冠皆驚曰謹厚者亦復為之乃稍自安凡得子弟七八千人</hi>
　<hi>部署賔客自稱柱天都部秀時年二十八李通未發事覺亡走父守及家屬坐死者六十四人縯死族人</hi>
　<hi>招説新市平林兵與其帥王鳯陣牧西擊長聚進屠唐子鄉又殺湖陽尉進拔棘陽李軼鄧晨皆將賔客</hi>
　<hi>來㑹</hi>集覽<hi>舂陵章懷曰舂陵鄉名本屬零陵郡冷道縣漢元時徙南陽蔡陽縣白水鄉仍改舂陵案</hi>
　<hi>今道州古舂陵郡隆凖日角應劭曰隆髙也凖謂鼻頭也日角謂庭中骨起狀如日縯常非笑之縯好俠</hi>
　<hi>養士每見其弟事田業輙非而笑之比於髙祖兄仲仲髙祖兄之名也髙祖曰始大人常以臣亡頼不能</hi>
　<hi>治産業不如仲力今某之業孰與仲多穰注見周赧王十四年宛注見同上十七年軼弋質反伯升劉縯</hi>
　<hi>子立秋材官都試騎士日材官多力之士也都試謂總閲試習武備也以立秋日為期貢父曰案漢謂講</hi>
<pb n="KR2o0020_WYG_015-61b"/>
　<hi>武為都試有誤以都字為尉字者前隊隊音遂天鳯元年莽分六隊以南陽為前隊梁丘賜梁丘複姓賜</hi>
　<hi>名也大冠武冠也俗謂之大冠環纓無㽔以青絲為緄加雙鶡尾豎左右謂之鶡冠鶡音芬勇雉也其鬭</hi>
　<hi>對一死而止董巴輿服志大冠者謂武官冠之貢父曰案當云大冠者謂武冠武官冠之少武冠二字棘</hi>
　<hi>陽本漢蔡陽縣地屬南陽郡隋改棗陽縣宋陞為棗陽軍</hi>質實<hi>一統志云長沙國名注見獻帝興平</hi>
　<hi>二年舂陵郷名在襄陽府棗陽縣南三十里漢記云元朔五年以零陵郡冷道縣舂陵鄉封長沙王子買</hi>
　<hi>為舂陵侯至戴侯仁請徙南陽郡元帝時乃徙蔡陽縣白水鄉為舂陵侯望氣者蘇伯阿見舂陵城唶曰</hi>
　<hi>氣佳哉欝欝葱葱及光武即位改曰章陵南陽郡名注見秦二世三年白水鄉在襄陽府棗陽縣南三十</hi>
　<hi>里其東南二里有漢光武故宅在焉欝林郡名注見武帝元鼎六年鉅鹿郡名注見楚義帝元年襄國南</hi>
<pb n="KR2o0020_WYG_015-62a"/>
　<hi>頓縣名注見光武建武十九年湖陽漢之縣名屬南陽郡晉省入棘陽魏復置西魏於此置湖州後州廢</hi>
　<hi>唐以縣屬唐州元廢之故址在南陽府唐縣南漢光武封姊為湖陽公主即此唐子鄉即唐子山也在南</hi>
　<hi>陽府唐縣南一百里漢髙鳯嘗隠於此棘陽漢之縣名屬南陽郡即古謝國地以居棘水之陽得名後周</hi>
　<hi>省入新野縣故城在南陽府鄧州境内元志云棘陽有鎮介於新野湖陽二縣之間是也集覽以為棗陽</hi>
　<hi>釋之可謂誤矣鄧晨南陽新野人</hi>
　　書法<hi>縯書漢宗室則與崇快又異矣是故書起兵多矣未有書興復帝室者書興復帝室特筆</hi>
　　<hi>也終綱目惟劉縯兄弟書起兵興復唯琅邪王冲書舉兵匡復唐中宗嗣聖五年唯淮南西川書移</hi>
　　<hi>檄興復唐昭宣帝天祐四年</hi>
<pb n="KR2o0020_WYG_015-62b"/>
　　發明<hi>前此臨淮緑林樊崇秦豐等皆書兵起以見討賊之意然猶不盡予之者崇等依阻山林</hi>
　　<hi>聚衆為盗非能仗義誅討故也至是伯升兄弟唱義其名始正是以綱目大書漢宗室起兵興復帝</hi>
　　<hi>室然後人神之憤可伸賊莽不足平矣</hi>
下江兵與莽荆州牧戰大破之<lb/>
　<hi>嚴尤陳茂破下江兵成丹等収散卒復振與荆州牧戰於上唐大破之</hi>集覽<hi>上唐地名在江陵境</hi>
　<hi>内</hi>
冬十一月有星孛于張○漢兵與莽守將甄阜梁丘賜<lb/>
戰不利遂與下江合兵襲取其輜重<lb/>
<pb n="KR2o0020_WYG_015-63a"/>
　<hi>劉縯欲進攻宛至小長安聚與甄阜梁丘賜戰敗縯復収兵保棘陽阜賜乘勝留輜重於藍鄉引精兵十</hi>
　<hi>萬南臨沘水新市平林見漢兵數敗各欲解去合下江兵五千餘人至宜秋縯與秀俱造其壁曰願見下</hi>
　<hi>江一賢將議大事衆推王常縯見常説以合從之利常大悟曰王莽殘虐百姓思漢今劉氏復興即真主</hi>
　<hi>也縯遂與常深相結而去常還具為餘將言之皆曰大丈夫既起當各自為主何故受人制乎常乃徐曉</hi>
　<hi>説之曰王莽苛酷積失百姓之心民之謳吟思漢非一日也故使吾屬因此得起夫民所怨者天所去也</hi>
　<hi>民所思者天所與也舉大事當下順民心上合天意功乃可成若負彊恃勇觸情恣欲雖得天下必復失</hi>
　<hi>之以秦項之勢尚至夷覆况今布衣相聚草澤以此行之滅亡之道也今南陽諸劉舉宗起兵觀其來議</hi>
　<hi>者皆有深計大慮王公之才與之并合必成大功此天所以祐吾屬也諸將素敬常乃皆謝曰無王將軍</hi>
<pb n="KR2o0020_WYG_015-63b"/>
　<hi>吾屬幾䧟於不義即引軍與漢軍及新市平林合於是諸部齊心同力鋭氣益壯縯大饗軍士設盟約休</hi>
　<hi>卒三日分為六部十二月晦潛師夜起襲取藍鄉盡獲其輜重</hi>集覽<hi>沘水索隠曰南陽郡沘陽縣沘</hi>
　<hi>水出焉沘卑履反宜秋地名合從之利言講好為便也從將容反瓚曰以利合曰從過秦論合從締交徐</hi>
　<hi>曉説之徐紓緩也曉開喻也説音輸芮反曲為辭語以誘之也夷覆夷滅覆敗也</hi>正誤<hi>宜秋今按</hi>
　<hi>李賢曰宜秋聚名在池陽縣續漢志南陽平氏縣有宜秋聚</hi>質實<hi>一統志云沘水源出南陽府唐</hi>
　<hi>縣大胡山一名馬仁陂乃聚澤也溉田萬頃漢因此水置沘陽縣</hi>
　　書法<hi>特筆也其特筆何此阜賜所以速誅也綱目之法征戰之際苟有關於成敗之故者必特</hi>
　　<hi>筆書之故漢王燒楚積聚書詳楚漢丁酉年漢兵襲取莽輜重書是年曹操襲破紹輜重書獻帝興</hi>
<pb n="KR2o0020_WYG_015-64a"/>
　　<hi>平五年</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_015-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷八上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_020-1a"/>
　欽定四庫全書<lb/>
御批資治通鑑綱目卷十下<lb/>
　<hi>丁未</hi>孝安皇帝永初元年春二月司徒鮪卒○三月日食<lb/>
　○夏四月封鄧隲及弟悝𢎞閶皆為列侯隲辭不受考<lb/>
　異<hi>此封字下亦漏舅字</hi>
　　<hi>自和帝之喪鄧隲兄弟常居禁中隲不欲久在内連求還第太后許之至是辭讓不獲逃避使者上疏自</hi>
　　<hi>陳至於五六乃許之</hi>
　　　書法<hi>書不受何嘉讓也書不受始此終綱目書不受十九書不拜三外戚能讓者騭而已不受</hi>
<pb n="KR2o0020_WYG_020-1b"/>
　　　<hi>有三有誠讓者有偽讓者有不滿者是年鄧騭建光元年薛包靈帝建寧元年陳蕃光和二年吕强</hi>
　　　<hi>獻帝初平二年劉虞後主延熙十一年徐邈十二年司馬懿晉孝武帝太元八年謝𤣥宋癸亥年蔡</hi>
　　　<hi>廓戊寅年雷次宗陳庚辰年王□唐𤣥宗開元六年盧鴻代宗廣德二年郭子儀穆宗長慶四年劉</hi>
　　　<hi>栖楚五代丙申年周瓌皆誠讓者也獻帝建安十五年曹操後主景耀元年司馬昭晉安帝義熙六</hi>
　　　<hi>年以後劉裕皆偽讓者也唐僖宗乾符三年王仙芝昭宣帝初朱全忠戊戌年閩主昶皆不滿者也</hi>
　五月以魯恭為司徒<lb/>
　　<hi>恭奏舊制立秋乃行薄刑自永元以來改用孟夏上逆時氣下傷農業案月令孟夏斷薄刑者謂輕罪已</hi>
　　<hi>上不欲久繫故特斷之也孟夏之制可從此令其决獄案考皆以立秋為斷章帝定令斷獄皆以冬至之</hi>
<pb n="KR2o0020_WYG_020-2a"/>
　<hi>前而小吏入十一月得死罪賊不問曲直便即格殺雖有疑罪不復讞正可令大辟之科盡冬月乃斷從</hi>
　<hi>之</hi>集覽<hi>斷獄皆以冬至之前章帝詔曰律十二月立春不以報囚月令冬至之後有順陽助生之</hi>
　<hi>文而無鞫獄斷刑之政王者生殺宜順時氣其定律毋以十一月十二月報囚注報猶論也讞正讞魚列</hi>
　<hi>反説文正獄議罪曰讞記文王世子公族無官刑獄成有司讞于公注讞之言白也</hi>
六月罷西域都䕶及伊吾盧栁中屯田集覽<hi>伊吾盧注見明帝永</hi>
<hi>平十五年栁中明帝永平十七年以關寵為己校尉屯車師前王部栁中城</hi>質實<hi>栁中縣名注見齊明</hi>
<hi>帝建武四年髙昌國</hi>
　<hi>西域都䕶叚禧等保龜兹道路隔塞檄書不通公卿議者以為西域阻逺數有背叛吏士屯田其費無己</hi>
<pb n="KR2o0020_WYG_020-2b"/>
　<hi>於是罷之</hi>
　　書法<hi>伊吾盧於是四書矣</hi>
諸羌復叛<lb/>
　<hi>諸降羌布在郡縣皆為吏民豪右所徭役積以愁怨及罷都䕶發羌數千騎迎之羣羌散叛諸郡發兵邀</hi>
　<hi>遮或覆其廬落於是諸種犇潰大為宼掠遂斷隴道然歸附既久無復噐甲或持竹竿木枝或負板案以</hi>
　<hi>為楯或執銅鏡以象兵郡縣畏懦不能制乃赦其罪</hi>集覽<hi>楯與盾同食尹反兵噐所以扞目蔽身</hi>
秋九月以宼賊雨水䇿免太尉防司空勤<lb/>
　<hi>三公以災異免自此始仲長統曰光武愠數世之失權忿彊臣之竊命矯枉過直政不任下雖置三公事</hi>
<pb n="KR2o0020_WYG_020-3a"/>
　<hi>歸臺閣自此以來三公之職備員而已至於中世權移外戚寵被近習用其私人殘擾百姓使四夷乖叛</hi>
　<hi>怨氣並作隂陽失和三光虧缺怪異數至水旱為災而反以䇿讓三公至於死免豈不寃哉又中世之選</hi>
　<hi>三公也務於清慤謹慎循常習故者是乃婦女之檢柙鄉曲之常人耳惡足以居斯位耶昔文帝愛鄧通</hi>
　<hi>而猶展申屠嘉之志至如近世外戚宦𥪡請託不行立能䧟人於不測之禍惡可得而彈正者哉光武奪</hi>
　<hi>三公之重至今而加甚不假后黨以權數世而不行蓋親疏之埶異也人主誠專委三公分任責成而在</hi>
　<hi>位病民百姓不安天地多變然後可以分此罪矣</hi>集覽<hi>仲長綂仲長複姓綂名也用其私人詩大</hi>
　<hi>東篇私人之子百僚是試註私人私家人也是試用於百官也箋云此言周衰羣小得志䇿讓䇿王言也</hi>
　<hi>讓責也檢柙猶言防範也章懐曰檢柙猶規模也揚雄傳蠢廸檢柙顔師古曰檢柙謂櫽括也</hi>質實<lb/>
<pb n="KR2o0020_WYG_020-3b"/>
　<hi>仲長綂髙平人</hi>
　　書法<hi>特筆也書策免多矣未有書所以者書以寇賊雨水譏也以大臣當天變於翟方進見之</hi>
　　<hi>然猶諱之也自徐防尹勤始而漢世以為故常矣直書以宼賊雨水䇿免深譏之三公經邦爕理職</hi>
　　<hi>也書以宼賊雨水非咎之歟果咎防勤則書某某以宼賊雨水䇿免矣凡書䇿免某皆無罪者也</hi>
　　發明<hi>東漢自中世以來寇賊災異輒䇿免三公夫鎮撫中外燮理隂陽固三公職也豈知是時</hi>
　　<hi>戚宦用事乃悉歸罪三公可乎然為三公者職思其憂茍不得以行其志盍亦不待譴逐引身而去</hi>
　　<hi>可乎冒居其位諉曰權非已出誰實尸之故東漢諸賢病在去之不早綱目直書以宼賊雨水䇿免</hi>
　　<hi>雖欲盡辭其責可乎</hi>
<pb n="KR2o0020_WYG_020-4a"/>
詔減黄門鼔吹及廐馬半食○冬十一月司空周章自<lb/>
殺考異<hi>按延平元年司空寵卒即書以尹勤為司空此上書䇿免司空勤不書以周章為司空闕漏也</hi>
　<hi>鄭衆蔡倫等皆秉埶豫政周章數進直言太后不能用初太后以平原王勝有痼疾而貪殤帝孩抱養為</hi>
　<hi>己子故立焉及殤帝崩羣臣以勝疾非痼意咸歸之太后恐勝終怨乃迎帝而立之周章以衆心不附宻</hi>
　<hi>謀誅隲兄弟及衆倫等廢太后及帝而立勝事覺自殺</hi>質實<hi>周章南陽隨人</hi>
　　書法<hi>於是周章謀立平原王勝則曷為不以謀逆書勝長子也疾又非痼衆心歸之清河之立</hi>
　　<hi>太后之私也章位三公與其他謀廢立者固異矣故不書謀逆書謀逆則疑於上官桀然則予之歟</hi>
　　<hi>果予之則不書自殺矣后無大過隲又近賢章不量時而出此計以為其死也自取之而已矣故不</hi>
<pb n="KR2o0020_WYG_020-4b"/>
　　<hi>書謀逆以戒太后之自私書自殺以譏大臣之不審</hi>
　　發明<hi>章既有宻謀事覺而死胡不正其罪名蓋是時太后戀權羣情忿鬱平原親和帝之子捨</hi>
　　<hi>而不立故章欲追正其失綱目所以無罪可書耳然章効忠帝室亦無褒詞何也清河王慶故肅宗</hi>
　　<hi>元子無故見廢今以其子紹綂殆亦天意况太后制朝羣從分布無有顯顯過失章不度德量力輕</hi>
　　<hi>舉妄動則足以殺其軀而已書司空周章自殺固非他人殺之也</hi>
十二月詔鄧隲及校尉任尚将兵屯漢陽以備羌質實<lb/>
<hi>漢陽郡名注見靈帝建寧二年</hi>○地震大水大風雨雹<lb/>
　<hi>是嵗郡國十八地震四十一大水二十八風雹</hi>
<pb n="KR2o0020_WYG_020-5a"/>
<hi>戊申</hi>二年春正月鄧隲擊鍾羌大敗隲以公田賦與貧民<lb/>
遣使稟貸冀兗流民質實<hi>冀州名注見秦二世二年信都兗州名注見獻帝興平二</hi>
<hi>年</hi>
　<hi>御史中丞樊凖上疏請減無事之物省官吏作者被災之郡百姓凋殘恐非賑給所能勝贍可遣使持節</hi>
　<hi>慰安尤困乏者徙置荆揚諸郡太后從之悉以公田賦與貧民即擢凖為光禄大夫使冀州遣議即吕倉</hi>
　<hi>使袞州稟貸流民咸得蘇息</hi>集覽<hi>勝贍勝音升贍時豔反勝贍足可賙贍也稟貸稟筆錦反説文</hi>
　<hi>賜榖也貸士戴反施也漢西域傳須諸國稟食顔師古曰稟給也讀曰廩</hi>
　　書法<hi>以地震大水風雹故也終綱目書大水六十三雨水十五而書處恤者七太后居其二焉</hi>
<pb n="KR2o0020_WYG_020-5b"/>
　　<hi>可謂賢矣</hi>
夏旱五月太后親錄囚徒<lb/>
　<hi>皇太后幸洛陽寺及若盧獄録囚徒洛陽有囚實不殺人而被考自誣羸困輿見畏吏不敢言将去舉頭</hi>
　<hi>若欲自訴太后呼還問状具得枉實即收令扺罪行未還宫澍雨大降</hi>集覽<hi>洛陽寺官之所止曰</hi>
　<hi>寺收令抵罪令洛陽令也抵罪注見漢王邦元年</hi>
　　書法<hi>書親録囚徒何嘉恤旱也然則以母后與政無譏歟貶必於其重者書猶臨朝足以示貶</hi>
　　<hi>矣終綱目書大旱三十八書旱五十八而書恤旱之政者十有二而已終綱目書親録囚六是年鄧</hi>
　　<hi>太后丙寅年宋文帝齊辛未年魏主宏癸酉年魏主宏梁戊申年魏主子攸乙卯年周世宗</hi>
<pb n="KR2o0020_WYG_020-6a"/>
　　發明<hi>方書稟貸流民又書親録囚徒其留意民事若此然災異宼賊紛紛迭出何哉自古未有</hi>
　　<hi>母后能措天下於太平者况鄧后又非安帝之母參考觀之義自見矣</hi>
六月大水大風雨雹○秋七月太白入北斗<lb/>
　　書法<hi>書太白始此終綱目書太白六是年晉惠帝永康元年穆帝升平元年安帝義熙五年唐</hi>
　　<hi>高祖武德九年五代己酉年</hi>
○冬任尚與先零羌滇零戰大敗詔遣謁者龎參督諸<lb/>
軍屯<lb/>
　<hi>鄧騭使任尚與先零别種滇零等戰於平襄尚軍大敗羌衆遂大盛朝廷不能制湟中粟石萬錢死亡不</hi>
<pb n="KR2o0020_WYG_020-6b"/>
　<hi>可勝數而轉運難劇故左校令龎參先坐法輸作若盧使其子俊上書曰萬里運糧遠就羌戎不若總兵</hi>
　<hi>養衆以待其疲鄧□宜且振旅留任尚使督凉州士民轉居三輔休徭役以助其時止煩賦以益其財令</hi>
　<hi>男得耕種女得織絍然後畜精鋭乗懈沮出其不意攻其不備則邊民之讎報犇北之耻雪矣書奏㑹樊</hi>
　<hi>凖上疏薦參太后即擢參於徒中召拜謁者使西督三輔諸軍屯</hi>集覽<hi>先零東羌種名零音憐滇</hi>
　<hi>零音顛憐人名先零羌之别種平襄雍州之域周以前為西戎地在隴西漢武置天水郡治平襄城湟中</hi>
　<hi>注見宣帝元康四年左校令官名也掌左工屬将作大匠坐法輸作若盧坐謂案法科罪也輸作謂在若</hi>
　<hi>盧獄中輸贖工作百官表曰若盧少府屬官如淳曰臧兵噐品令曰若盧即中二十人主弩射漢儀注有</hi>
　<hi>若盧獄令主治庫兵将相大臣又王商傳丹等奏請詔商詣若盧詔獄孟康曰若盧獄名屬少府黄門北</hi>
<pb n="KR2o0020_WYG_020-7a"/>
　<hi>寺獄是也盧音廬織絍織者作布帛之總名絍者機縷也杜預曰織絍謂織繒布也絍如鴆反徒中在囚</hi>
　<hi>徒之中顔師古曰徒供役作者</hi>質實<hi>一綂志云平襄漢之縣名為天水郡治所東漢末廢入秦州故</hi>
　<hi>城在鞏昌府城東三百一十里龎參緱氏人</hi>
十一月徵鄧隲為大将軍<lb/>
　<hi>鄧隲在位頗能推進賢士薦何熙李郃等列於朝廷又辟𢎞農楊震巴郡陳禪等置之幕府天下稱之震</hi>
　<hi>孤貧好學通逹博覽諸儒為之語曰關西孔子楊伯起教授二十餘年不答州郡禮命衆人謂之晚暮而</hi>
　<hi>震志愈篤隲聞而辟之時震年已五十餘累遷荆州刺史東萊太守當之郡道經昌邑故所舉荆州茂才</hi>
　<hi>王宻為令夜懐金遺震震曰故人知君君不知故人何也宻曰暮夜無知者震曰天知地知我知子知何</hi>
<pb n="KR2o0020_WYG_020-7b"/>
　<hi>謂無知者宻愧而出子孫常蔬食步行故舊或欲令為開産業震曰使後世稱為清白吏子孫以此遺之</hi>
　<hi>不亦厚乎</hi>集覽<hi>東萊郡屬青州古萊子國也今萊州是令為開欲令楊震自為子孫開置産業</hi>質<lb/>
　實<hi>荆州注見獻帝建安十二年東萊郡名注見成帝永始元年昌邑縣名注見秦二世三年</hi>
滇零僣稱天子寇鈔三輔校尉梁慬破走之考異<hi>按征伐例</hi>
<hi>曰僣名號曰稱據前後凡稱皇帝稱王稱天王不加僣字唯盜賊曰僣號不言皇帝此僣字疑羡</hi>質實<lb/>
<hi>梁慬北地弋居人</hi>○地震<lb/>
<hi>己酉</hi>三年春正月帝冠○京師大饑民相食<lb/>
　　書法<hi>民相食天下無邦矣而見於京師至大異也綱目書民相食十詳漢初丙申年而見於京</hi>
<pb n="KR2o0020_WYG_020-8a"/>
　　<hi>師一而已終綱目書大饑二十六詳秦初丁巳年書京師旱饑五是年桓帝元嘉元年唐高宗總章</hi>
　　<hi>元年代宗永泰五年九年</hi>
○司徒恭罷<lb/>
　<hi>恭再在公位選辟高第至列卿郡守而門下耆生或不䝉薦舉有怨望者恭聞之曰學之不講是吾憂也</hi>
　<hi>終不借之議論學者受業必窮核問難道成然後謝遣之</hi>集覽<hi>高第索隠曰謂才優而品第高也耆</hi>
　<hi>生老書生也禮記賀楊注耆至也言至老境也耆渠伊反終不借之議論謂終不優假一語而薦舉之</hi>
夏四月令吏民入錢榖得拜官賜爵有差<lb/>
　<hi>從三公之請也</hi>
<pb n="KR2o0020_WYG_020-8b"/>
南匈奴反<lb/>
　<hi>漢人韓琮隨單于入朝既還説云關東水潦人民饑餓死盡可擊也單于遂反</hi>
秋九月海賊張伯路宼濵海九郡○烏桓鮮卑南匈奴<lb/>
合兵宼五原○冬十一月南匈奴圍中郎将耿种於美<lb/>
稷遣中郎将龎雄将兵討之考異<hi>此當書擊誤作討與元鼎六年討西羌同</hi>
<hi>據四年書耿䕫撃南匈奴破走之則此年傳誤耳</hi>集覽<hi>美稷正義曰縣屬西河郡按西河即雲中郡之</hi>
<hi>西河云勝州東河也</hi>
　　發明<hi>匈奴未有反書而此年書南匈奴反者己臣於漢受其稟給則非其他夷狄比矣既書其</hi>
<pb n="KR2o0020_WYG_020-9a"/>
　　<hi>反於前遂正其討於後書法若此固非茍於尊中國也</hi>
○十二月地震○有星孛于天苑集覽<hi>天苑正義曰天苑十六星如環</hi>
<hi>状在畢南天子養禽獸益稀暗則多死</hi>○雨水○并凉大饑人相食質實<lb/>
<hi>并凉二州名并州注見晉愍帝建興四年凉州注見唐中宗景龍二年</hi>
　　書法<hi>春書京師大饑民相食矣於是再書并凉終綱目書人相食十帝居其二焉若其一嵗再</hi>
　　<hi>書則終綱目一而已矣</hi>
○詔饗遣衛士勿設戲作樂減逐疫侲子之半集覽<hi>侲子</hi>
<hi>徐廣曰侲音震又音真史記作侲西京賦侲子萬童駰案薛綜注云侲之為言善也善男㓜子也儺於禁中而</hi>
<pb n="KR2o0020_WYG_020-9b"/>
<hi>逐疫續漢書曰大儺選中黄門子弟十嵗以上十二以下百二十人為侲子皆赤幘皁製執大鞉後漢禮儀志</hi>
<hi>先儺一日謂之逐疫中黄門倡侲子和曰甲作食<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>胇胃食虎雄伯食魅騰簡食不祥攬諸食咎伯竒食夢彊</hi>
<hi>梁祖明共食磔死寄生委隨食觀錯斷食巨窮竒騰根共食蠱凡使十二神追惡凶掠女軀拉女幹節觧女肉</hi>
<hi>抽女肺腸女不急去後者為糧</hi>
<hi>庚戌</hi>四年春正月元㑹徹樂不陳充庭車集覽<hi>不陳充庭車故事元</hi>
<hi>旦陳列車輦充滿於庭今不令陳列</hi>○遣御史中丞王宗青州刺史法雄<lb/>
討張伯路質實<hi>法雄扶風郿人</hi>○度遼将軍梁慬遼東太守耿<lb/>
䕫擊南匈奴破走之○詔以凉州牧守子弟為郎<lb/>
<pb n="KR2o0020_WYG_020-10a"/>
　<hi>龎參説鄧隲徙邊郡不能自存者入居三輔隲然之欲棄凉州并力北邊乃㑹公卿集議隲曰譬若衣敗</hi>
　<hi>壊一以相補猶有所完若不如此将兩無所保公卿皆以為然郎中虞詡言於太尉張禹曰若大将軍之</hi>
　<hi>䇿不可者三先帝開拓土宇勞而後定今憚小費舉而棄之一也凉州既棄即以三輔為塞園陵單外二</hi>
　<hi>也諺曰關西出将關東出相烈士武臣多出凉州士風壮猛便習兵事今羌胡所以不敢入據三輔為心</hi>
　<hi>腹之害者以凉州在後故也凉州士民所以推鋒執鋭父死子戰無反顧之心者為臣屬於漢故也今割</hi>
　<hi>而棄之民庶安土重遷必引領而怨曰中國棄我於夷狄如卒然起謀因天下之饑敝驅氐羌以為前鋒</hi>
　<hi>席卷而東則函谷以西園陵舊京非復漢有三也議者喻以補衣猶有所完詡恐其疽食浸滛而無限極</hi>
　<hi>也禹以為然詡因説禹網羅凉土雄傑引其牧守子弟於朝外以勸厲答其功勤内以拘致防其邪計禹</hi>
<pb n="KR2o0020_WYG_020-10b"/>
　<hi>善其言更集四府皆從詡議於是辟西州豪傑為掾屬拜牧守長吏子弟為郎以安慰之</hi>集覽<hi>引領</hi>
　<hi>引伸也領頸也謂長引其頸而怨恨也疽食疽癰也疽食義同蠶食四府謂太師太傅司徒司空西州注</hi>
　<hi>見光武建武元年</hi>正誤<hi>四府今按當謂太傅太尉司徒司空見後漢書百官志集覽第十二卷今</hi>
　<hi>之四公條下所引是也</hi>質實<hi>虞詡武平人</hi>
以虞詡為朝歌長討縣境羣盜平之<lb/>
　<hi>鄧隲以前議惡虞詡欲以法中之㑹朝歌賊數千人攻殺長吏屯聚連年州郡不能禁乃以詡為朝歌長</hi>
　<hi>故舊皆弔之詡笑曰事不避難臣之職也不遇盤根錯節無以别利噐此乃吾立功之秋也始到謁河内</hi>
　<hi>大守馬稜稜曰君儒者當謀謨廟堂乃在朝歌甚為君憂之詡曰此賊犬羊相聚以求温飽耳願明府不</hi>
<pb n="KR2o0020_WYG_020-11a"/>
　<hi>以為憂稜曰何以言之詡曰朝歌背太行臨黄河去敖倉不過百里而青冀之民流亡萬數賊不知開倉</hi>
　<hi>招衆刼庫兵守成臯斷天下右臂此不足憂也今其衆新盛難與争鋒兵不猒權願寛假轡䇿勿令有所</hi>
　<hi>拘閡而已及到官設三科以募壮士掾吏以下各舉所知攻刼者為上傷人偷盗者次之不事家業者為</hi>
　<hi>下收得百餘人貰其罪使入賊中誘令刼掠乃伏兵以待之殺數百人又潜遣貧人能縫者傭作賊衣以</hi>
　<hi>采線縫其𥚑有出市里者吏輒禽之賊由是駭散縣境皆平</hi>集覽<hi>中之隂害之也中音竹仲反朝</hi>
　<hi>歌注見秦王政六年盤根錯節顔師古曰樹根之盤互木節之交錯非堅利之噐不能治之背太行背音</hi>
　<hi>佩太行注見周安王十五年敖倉注見漢王劉邦三年猒權猒與厭通謂當知權變不宜拘泥</hi>質實<lb/>
　<hi>馬稜扶風茂陵人援之族孫成臯縣名注見秦荘襄王元年</hi>
<pb n="KR2o0020_WYG_020-11b"/>
三月南匈奴降<lb/>
　<hi>龎雄等連營稍前單于大恐讓韓琮曰汝言漢人死盡今是何等人也乃遣使乞降脱㡌徒跣對雄等拜</hi>
　<hi>於是赦之遇待如初</hi>
先零羌宼漢中太守鄭勤戰死<lb/>
　<hi>勤戰大敗主簿叚崇門下史王宗原展以身扞刃與勤俱死</hi>
地震○夏蝗○張伯路降復叛入海島<lb/>
　<hi>王宗法雄與伯路連戰破走之㑹赦到賊以軍未觧甲不敢降議者皆以為當遂擊之雄曰不然兵凶噐</hi>
　<hi>戰危事勇不可恃勝不可必賊若乗船入島攻之未易也及有赦令可且罷兵以慰誘其心埶必觧散然</hi>
<pb n="KR2o0020_WYG_020-12a"/>
　<hi>後圗之可不戰而定也宗善其言即罷兵賊乃還所略人而東萊郡兵獨未觧甲賊復驚走海島上</hi>集<lb/>
　覽<hi>海島韋昭曰海中山有依止曰島</hi>質實<hi>一統志云海島在淮安府海州城東八十里即髙公</hi>
　<hi>島也舊傳有髙公嘗漁於此</hi>
秋七月大水九月地震<lb/>
　　書法<hi>元帝初元正月書地震七月書復震異之也此其一嵗再震同也則其不書復何一書至</hi>
　　<hi>再則不足以為異矣終綱目一嵗再震十有二詳初元元年</hi>
○冬十月太后母新野君卒<lb/>
　<hi>新野君病太后幸其第連日宿止三公上表固争乃還宫及薨鄧隲等乞身行服太后欲不許曹大家勸</hi>
<pb n="KR2o0020_WYG_020-12b"/>
　<hi>后許之及服除詔隲復還輔朝政更授前封隲等叩頭固讓乃止於是並奉朝請有大議與公卿參謀</hi>
　質實<hi>新野縣名注見平帝元始四年</hi>
　　書法<hi>宣帝之篇書外祖母矣此其書太后母何帝自外入也</hi>
<hi>辛亥</hi>五年春正月朔日食○地震○羌寇河内詔遣兵屯<lb/>
孟津三月徙縁邊郡縣避宼遣侍御史任尚擊羌破之<lb/>
　<hi>先零羌寇河内百姓多犇渡河使朱寵將五營士屯孟津詔魏趙常山中山作塢堠六百所羌既轉盛而</hi>
　<hi>縁邊二千石令長多内郡人無守戰意皆争上徙郡縣以避宼詔皆從之百姓戀土遂刈其禾稼發徹室</hi>
　<hi>屋夷營壁破積聚時連旱蝗饑荒而驅蹙刼掠流離分散隨道死亡或棄捐老弱或為人僕妾喪其大半</hi>
<pb n="KR2o0020_WYG_020-13a"/>
　<hi>復以任尚為侍御史擊羌於上黨羊頭山破之乃罷孟津屯</hi>集覽<hi>塢堠塢通作隖小障也堠或作</hi>
　<hi>候封堠也風俗通曰營居曰塢司望曰候所以望烽燧</hi>質實<hi>河内郡名注見桓帝延熹九年孟津</hi>
　<hi>縣名注見帝𤣥更始二年魏郡名注見成帝綏和二年趙國名注見景帝三年常山郡名注見靈帝中平</hi>
　<hi>二年中山郡名注見周威烈王二十三年上黨郡名注見周赧王五十三年一統志云羊頭山在潞州長</hi>
　<hi>子縣東南五十六里上有石状如羊頭故名</hi>
　　書法<hi>徙民避宼建武十五年嘗一書矣於是復見</hi>
法雄擊張伯路破斬之考異<hi>按綱目盜賊並書討據前年書遣法雄討張伯路此</hi>
<hi>條擊字傳誤</hi>考證<hi>擊當作討斬當作誅</hi>○秋漢陽人杜季貢宼䧟上邽<lb/>
<pb n="KR2o0020_WYG_020-13b"/>
考異<hi>按褚燕許生等皆稱賊此乃賊字誤作人字</hi>質實<hi>漢陽郡名注見靈帝建寧二年上邽縣名</hi>
<hi>注見光武建武八年</hi>○蝗雨水<lb/>
<hi>壬子</hi>六年春正月省薦新物二十三種<lb/>
　<hi>詔曰凡供薦新味多非其節或鬱養彊孰或穿掘萌芽味無所至而夭折生長豈所以順時育物乎自今</hi>
　<hi>皆湏時乃上凡所省二十三種</hi>集覽<hi>鬱養彊孰鬱滯也彊勉也皆非自然孰字本無四㸃説文本食</hi>
　<hi>餁字文選司馬相如賦盧橘夏孰</hi>正誤<hi>鬱養彊孰今按此謂蓄火土中蒸鬱而養之彊使其孰也</hi>
　<hi>彊音上聲孰古熟字</hi>
　　書法<hi>自世祖有太官勿受異味之詔至和帝有詔太官勿受珍羞之書於是又書省薦新物二</hi>
<pb n="KR2o0020_WYG_020-14a"/>
　　<hi>十三種皆可美者也</hi>
三月蝗○夏詔封建武功臣○五月旱○六月豫章員<lb/>
谿原山崩質實<hi>豫章郡名注見武帝元鼎五年</hi>○滇零死子零昌以杜<lb/>
季貢為将軍<lb/>
<hi>癸丑</hi>七年春正月太后率大臣命婦謁宗廟<lb/>
　　書法<hi>書譏非古也於是帝年二十宜能從宗廟之事矣而太后親焉故通鑑不書綱目特書之</hi>
　　<hi>所以譏也</hi>
○二月地震○夏四月晦日食○秋蝗<lb/>
<pb n="KR2o0020_WYG_020-14b"/>
<hi>甲寅</hi>元初元年春二月日南地坼質實<hi>日南郡名注見武帝元鼎六年</hi>
　<hi>長百餘里</hi>
　　書法<hi>於是地坼長百餘里大變也綱目書地坼三有百三十歩者矣秦庚申年有八十五丈者</hi>
　　<hi>矣順帝陽嘉二年未有甚於此者也</hi>
三月日食○遣兵屯河内以備羌○夏旱蝗○六月河<lb/>
東地䧟<lb/>
　　書法<hi>書地坼裂多矣未有書地䧟者地至於䧟大變也故通鑑不書綱目特書之終綱目書地</hi>
　　<hi>䧟一而已</hi>
<pb n="KR2o0020_WYG_020-15a"/>
○羌豪號多掠漢中斷隴道校尉侯霸與戰破之集覽<lb/>
<hi>漢中郡名注見周赧王四年隴道即隴山之道注見光武建武八年隴坻</hi>
　　書法<hi>隴道何關要也攻守之際地有關於大勢者綱目必特書之故秦書絶太行道周赧王五</hi>
　　<hi>十二年漢書斷隴道是年書斷斜谷閣獻帝初平二年唐書斷峽江路僖宗中和二年</hi>
○冬十月朔日食○地震<lb/>
<hi>乙卯</hi>二年春號多降<lb/>
　<hi>校尉龎參以恩信招誘諸羌號多等降參遣詣闕賜侯印遣之參始還治令居通河西道</hi>集覽<hi>號多</hi>
　<hi>西羌種名也號吾之弟令居注見武帝元狩四年河西道武帝時開河西酒泉之地正義曰河謂隴右蘭</hi>
<pb n="KR2o0020_WYG_020-15b"/>
　<hi>州之西河也今凉肅等州是已光武時竇融據河西五郡地斗絶在羌胡中案五郡謂武威張掖酒泉燉</hi>
　<hi>煌金城</hi>質實<hi>一綂志云河西漢之郡名本月氐國之地後為匈奴所據武帝時始置酒泉武威張</hi>
　<hi>掖燉煌金城等郡以斷匈奴右臂時號河西五郡晉時張軌據河西為前凉吕光繼之為後凉及李暠遷</hi>
　<hi>酒泉號西凉沮渠䝉遜據張掖號北凉後魏分置西凉州西魏更名甘州唐時地屬隴右道天寳中没于</hi>
　<hi>吐蕃大中間收復故地宋金俱為西夏所據元立甘肅等處行中書省理于此以控河西諸郡本朝初置</hi>
　<hi>甘肅衛後改置陜西行都指揮使司於此直𨽻陜西道</hi>
零昌宼益州遣中郎将尹就討之考異<hi>零昌夷狄據下文書班雄等擊</hi>
<hi>零昌則此亦當書擊是後四年書討叛羌永寧元年書討羌並同</hi>○夏四月立貴人閻<lb/>
<pb n="KR2o0020_WYG_020-16a"/>
氏為皇后<lb/>
　<hi>后性妬忌後宫李氏生皇子保后鴆殺李氏</hi>
　　書法<hi>於是帝即位九年年二十二矣立后之遲未有如此者而竟得妬后卒以亂朝關雎憂在</hi>
　　<hi>進賢宜矣哉</hi>
五月旱蝗○秋八月遼東鮮卑圍無慮集覽<hi>無慮應劭曰遼東邑</hi>
<hi>名無或作巫慮音閭字或作閭今廣寧路閭陽縣是縣北山即毉巫慮也周禮職方氏東北曰幽州其山鎮曰</hi>
<hi>醫無閭案輿地要覽榆關以東行南瀕海北限大山盡皆粗惡不毛此山忽峭㧞摩空蒼翠萬仞全類江左此</hi>
<hi>毉巫閭山也</hi>質實<hi>一統志云無慮漢之縣名屬遼東郡為西部都尉治所晉屬平州唐置巫閭守捉城</hi>
<pb n="KR2o0020_WYG_020-16b"/>
<hi>渤海為顯德府地置顯州奉先軍金改為廣寧府領廣寧望平閭陽鍾秀四縣元改府為路國朝改為廣寧衛</hi>
<hi>屬遼東行都指揮使司</hi>○九月晦日食○校尉班雄等擊零昌大<lb/>
敗<lb/>
　<hi>詔班雄屯三輔司馬鈞督關中兵龎參将羌胡兵分道並擊零昌參兵至勇士城東為杜季貢所敗引退</hi>
　<hi>鈞等獨進攻拔丁奚城季貢率衆偽逃鈞令仲光收羌禾稼光等散兵深入羌設㐲要撃之光等兵敗並</hi>
　<hi>没</hi>集覽<hi>仲光姓名也要撃要音邀/遮也孟子使數人要於路</hi>質實<hi>司馬鈞東萊人</hi>
冬遣中郎将任尚屯三輔<lb/>
　<hi>懐令虞詡説尚曰兵法弱不攻彊走不逐飛自然之埶也今虜皆馬騎日行數百里來如風雨去如絶弦</hi>
<pb n="KR2o0020_WYG_020-17a"/>
　<hi>以歩追之埶不相及所以雖屯兵二十餘萬曠日而無功也為使君計莫如罷諸郡兵各令出錢數千二</hi>
　<hi>十人共市一馬以萬騎之衆逐數千之虜追尾掩截其道自窮便民利事大功立矣尚即上言用其計遣</hi>
　<hi>輕騎擊杜季貢于丁奚城破之</hi>集覽<hi>懐令懐縣之令也懐注見周威烈王六年追尾章懐曰尾猶言</hi>
　<hi>尋</hi>正誤<hi>追尾今按尾謂隨其後也</hi>
以虞詡為武都太守擊羌破之<lb/>
　<hi>太后聞虞詡有将帥之畧以為武都太守羌衆數千遮詡於陳倉崤谷詡即停軍不進而宣言上書請兵</hi>
　<hi>須到當發羌聞之乃分鈔傍縣詡因其兵散日夜進道兼行百餘里令吏士各作兩竈日増倍之羌不敢</hi>
　<hi>逼或問曰孫臏減竈而君増之兵法日行不過三十里而今日且二百里何也詡曰虜衆多吾兵少徐行</hi>
<pb n="KR2o0020_WYG_020-17b"/>
　<hi>則易為所及速進則彼所不測虜見吾竈日増必謂郡兵來迎衆多行速必憚追我孫臏見弱吾今示彊</hi>
　<hi>埶有不同故也既到郡兵不滿三千而羌衆萬餘攻圍赤亭數十日詡乃令軍中彊弩勿發而潜發小弩</hi>
　<hi>羌以為矢力弱不能至并兵急攻詡於是使二十彊弩共射一人發無不中羌大震退詡因出城奮擊多</hi>
　<hi>所傷殺明日悉陳其兵衆令從東郭門出北郭門入貿易衣服回轉數周羌不知其數更相恐動詡計賊</hi>
　<hi>當退乃潜遣五百餘人於淺水設伏候其走路虜果大犇因掩擊大破之斬獲甚衆賊由是敗散詡乃占</hi>
　<hi>相地埶築營壁百八十所招還流亡假賑貧民開通水運始到郡榖石千鹽石八千見户萬三千視事三</hi>
　<hi>年米石八十鹽石四百民増至四萬餘户人足家給一郡遂安</hi>集覽<hi>陳倉拈地志云岐州陳倉縣後</hi>
　<hi>魏改曰苑川陳倉山在縣南秦文公獲若石云于陳倉北阪城即此正義曰三秦記云太白山西有陳倉</hi>
<pb n="KR2o0020_WYG_020-18a"/>
　<hi>山山有石雞與山雞不别趙高繞山山雞飛去而石雞不起崤谷今陜州陜縣東二崤是元和志云東崤</hi>
　<hi>至西崤三十五里在秦關之東漢關之西孫臏減竈事在周顯王二十八年赤亭在隴西漢屬南安州今</hi>
　<hi>渭州襄武縣是</hi>質實<hi>武都郡名注見武帝元鼎六年一統志云陳倉秦之縣名漢屬右扶風三國魏</hi>
　<hi>為重鎮晉末縣廢苻秦時於縣界置苑川縣後魏移苑川治陳倉復為陳倉縣後周於此置顯州未幾州</hi>
　<hi>縣皆廢隋復置陳倉縣屬岐州唐至德初因秦文公獲石雞之異改寳雞縣宋金元仍舊國朝因之屬鳯</hi>
　<hi>翔府崤谷在河南府永寧縣北六十里即崤山也一名嶺崟山春秋時晉人及羌戎敗秦於崤即此自東</hi>
　<hi>崤至西崤相去三十五里路極嶮絶</hi>
十一月地震○前虎賁中郎将鄧𢎞卒<lb/>
<pb n="KR2o0020_WYG_020-18b"/>
　<hi>𢎞性儉素治歐陽尚書授帝禁中有司奏贈𢎞驃騎将軍太后追𢎞雅意不許但賜錢布隲辭不受将葬</hi>
　<hi>有司復奏發五營輕車騎士太后不聼但白蓋䨇騎門生輓送</hi>集覽<hi>歐陽尚書歐陽複姓名生字伯</hi>
　<hi>和千乘人事㐲生授兒寛寛授歐陽生子相傳至曽孫高高孫地餘長賔為博士論石渠由是尚書世有</hi>
　<hi>歐陽氏學</hi>
　　書法<hi>綱目在位書卒未有卒前官者卒𢎞何録賢也儉素通經后族如𢎞者鮮矣終綱目以前</hi>
　　<hi>官書卒者六人而已是年鄧𢎞桓帝建和三年荀淑靈帝中平四年陳寔晉懐帝永嘉六年衛玠成</hi>
　　<hi>帝咸康二年孔坦宋丁卯年杜𢎞文皆特書也</hi>
<hi>丙辰</hi>三年春地震○三月日食○夏四月旱○度遼将軍<lb/>
<pb n="KR2o0020_WYG_020-19a"/>
鄧遵率南單于擊零昌破之任尚又擊破之考異<hi>南上漏匈</hi>
<hi>奴二字六年同</hi>○冬初聽大臣行三年喪<lb/>
　<hi>舊制公卿二千石刺史不得行三年喪司徒劉愷以為非所以師表百姓宣美風俗乃詔聽大臣行三年</hi>
　<hi>喪</hi>
　　書法<hi>書初何嘉復禮也自文帝遺詔短喪而漢世公卿二千石刺史不得終制至是改之故特</hi>
　　<hi>書初終綱目書聽行三年喪三是年桓帝永興二年齊丙子年魏</hi>
　　發明<hi>三年之喪自天子逹烏有名為大臣師表四海乃不得行終喪之禮者哉書初聽大臣行</hi>
　　<hi>三年喪聽者是則禁者非矣雖曰幸之蓋亦惜之也</hi>
<pb n="KR2o0020_WYG_020-19b"/>
地震○十二月任尚擊零昌殺其妻子<lb/>
<hi>丁巳</hi>四年春二月朔日食○武庫災質實<hi>武庫注見景帝三年</hi>
　　書法<hi>火災雖宫殿不悉書唯武庫悉書之重國備也書武庫災始此綱目書災十五而書武庫</hi>
　　<hi>災一書火十一而書武庫火三桓帝延熹四年晉惠帝元康五年唐𤣥宗天寳十載</hi>
○任尚遣羌殺杜季貢○夏四月䇿免司空袁敞敞自<lb/>
殺<lb/>
　<hi>敞廉勁不阿權貴失鄧氏㫖尚書郎張俊有私書與敞子怨家封上之敞坐䇿免自殺</hi>
遼西鮮卑入宼郡兵擊破之質實<hi>遼西郡名注見獻帝建安十年鮮卑東胡</hi>
<pb n="KR2o0020_WYG_020-20a"/>
<hi>種名注見梁武帝大同十年突厥</hi>○六月雨雹○益州刺史張喬討叛<lb/>
羌羌皆降散質實<hi>益州注見後主建興三年</hi>○秋七月雨水○任尚<lb/>
募羌殺零昌○越嶲夷封離等反質實<hi>越嶲郡名注見武帝元鼎六年</hi>
○任尚擊先零羌狼莫大破走之西河䖍人種羌降隴<lb/>
右平集覽<hi>隴右即隴西郡注見秦王政三年</hi>○地震<lb/>
<hi>戊午</hi>五年春旱○永昌益州蜀郡夷叛質實<hi>永昌郡名注見章帝建初</hi>
<hi>二年哀牢國益州郡名注見武帝元狩元年滇國蜀郡注見晉武帝泰始五年</hi>
　<hi>三郡夷叛應封離衆至十餘萬破壞二十餘縣殺長史焚掠百姓骸骨委積千里無人</hi>
<pb n="KR2o0020_WYG_020-20b"/>
秋八月朔日食○冬十月鮮卑㓂上谷質實<hi>上谷郡名注見秦王</hi>
<hi>政三年</hi>○鄧遵募羌殺狼莫封遵為武陽侯徵任尚棄市<lb/>
　<hi>自羌叛十餘年間軍旅之費凡用二百四十餘億死者不可勝數并凉二州遂至虚耗及零昌狼莫死諸</hi>
　<hi>羌瓦觧三輔益州無復宼警詔封鄧遵為武陽侯遵以太后從弟故爵封優大任尚與遵爭功檻車徵棄</hi>
　<hi>市</hi>質實<hi>武陽縣名注見光武建武十一年</hi>
　　書法<hi>前書任尚募羌殺零昌此書鄧遵募羌殺狼莫功一爾遵以功封尚以功戮私之私也直</hi>
　　<hi>書譏之是故馬防耿恭同破羌者也防徴而恭下獄鄧遵任尚皆殺羌者也遵封而尚棄市馬鄧皆</hi>
　　<hi>賢后而后族之權猶若此當時之公論安在哉凡書棄市罪辭也任尚上書徵無罪焉無罪而以罪</hi>
<pb n="KR2o0020_WYG_020-21a"/>
　　<hi>辭書甚漢也</hi>
　　發明<hi>任尚自永初元年與鄧隲俱受征討之任次年書尚與羌戰大敗宜即僨軍之誅然迄無</hi>
　　<hi>所行者騭使之戰故也至三年書尚有破羌之功猶未足以補前失未幾屯兵三輔復與鄧遵擊破</hi>
　　<hi>零昌功頗著矣前年書尚擊零昌殺其妻子去秋書尚募羌殺零昌又書大破先零降種羌平隴右</hi>
　　<hi>其功始有可稱至是諸羌瓦觧無復寇警而尚乃召還棄市何耶鄧遵專有其功尚不知權勢所在</hi>
　　<hi>懵與之爭宜其自取顛覆也方是之時鄧后臨朝自以賢德過人然刑賞國之大柄當刑不刑當賞</hi>
　　<hi>不賞謂之公道可乎與衆棄之不書其罪權要亦可畏也哉</hi>
地震<lb/>
<pb n="KR2o0020_WYG_020-21b"/>
<hi>己未</hi>六年春二月地震○夏四月大風雨雹<lb/>
　　書法<hi>永初元年書大風雨雹矣二年再書於是三書終綱目書大風雨雹五帝居其三焉</hi>
○旱○秋七月鮮卑宼馬城塞鄧遵率南單于擊破之<lb/>
質實<hi>馬城塞注見順帝陽嘉二年</hi>○冬十二月朔日食既<lb/>
　　書法<hi>安帝自即位至是纔十三年書日食九天戒亦至矣帝曾弗悟外則太后專朝内則閻后</hi>
　　<hi>姤忌諸羌嵗叛天下多事於是日食既焉隂盛之證豈不明哉終綱目書日食既十有二無不有應</hi>
　　<hi>者詳恵帝七年</hi>
○地震○豫章芝草生<lb/>
<pb n="KR2o0020_WYG_020-22a"/>
　<hi>豫章有芝草生太守劉祗欲上之以問郡人唐檀檀曰方今外戚豪盛君道微弱斯豈嘉瑞乎祗乃止</hi>
　　書法<hi>於是太守劉祗欲奏而止則其書之何予祗也帝自永初至今書日食十地震十四雨水</hi>
　　<hi>旱蝗不絶書而遽有芝草生焉其不為瑞明矣是故綱目於武帝上書甘泉産芝而繼書旱於安帝</hi>
　　<hi>下書豫章芝草生而上書日食既地震世主亦可以黙悟矣終綱目書芝三武帝元封二年是年梁</hi>
　　<hi>乙酉年</hi>
益州夷降<lb/>
　<hi>益州刺史張喬遣從事楊竦将兵擊封離等大破之斬首三萬餘級封離等乞降竦厚加慰納其餘三十</hi>
　<hi>六種皆來降附竦因奏長吏姦猾侵犯蠻夷者九十人皆减死論</hi>
<pb n="KR2o0020_WYG_020-22b"/>
敦煌遣吏屯伊吾車師鄯善復降<lb/>
　<hi>初西域諸國既絶於漢北匈奴復以兵威役屬之與共為邉宼敦煌太守曹宗患之乃上遣行長史索班</hi>
　<hi>将千餘人屯伊吾以招撫之於是車師前王及鄯善王復來降</hi>集覽<hi>上遣行長史索班上遣行者上</hi>
　<hi>奏於天子而遣之行也百官表郡守之下有丞邊郡又有長史掌兵馬索班姓名也伊吾注見明帝永平</hi>
　<hi>十五年車師注見武帝元鼎二年鄯善注同上年</hi>正誤<hi>乃上遣行長史今按行長史謂索班行長</hi>
　<hi>史事未為真也</hi>
　　書法<hi>伊吾盧於是凡五書矣初書取伊吾盧地次書罷伊吾盧屯兵則繼書匈奴復守其地三</hi>
　　<hi>書竇憲復取伊吾盧地則繼書車師遣子入侍四書罷伊吾盧屯田則繼書西羌復叛此書遣吏屯</hi>
<pb n="KR2o0020_WYG_020-23a"/>
　　<hi>伊吾則繼書車師鄯善復降合而觀之其為要地明矣</hi>
<hi>庚申</hi>永寧元年春三月北匈奴車師後王共殺漢吏詔復<lb/>
置都䕶屯兵<lb/>
　<hi>北匈奴率車師後王軍就共殺索班擊走前王畧有北道曹宗請出兵擊匈奴以報之因復取西域公卿</hi>
　<hi>多以為宜閉玉門關太后聞軍司馬班勇有父風召問之勇上議曰昔孝文皇帝開通西域論者以為奪</hi>
　<hi>匈奴府藏斷其右臂光武中興未遑外事故匈奴驅率諸國河西城門晝閉孝明皇帝深惟廟䇿命将出</hi>
　<hi>征然後匈奴逺遁邊境得安間者羌亂西域復絶北虜遂遣責諸國逋租髙其價直嚴以期㑹鄯善車師</hi>
　<hi>皆懐憤怨思樂事漢其路無從然今曹宗徒欲報雪匈奴而不尋出兵故事要功荒外萬無一成兵連禍</hi>
<pb n="KR2o0020_WYG_020-23b"/>
　<hi>結悔無所及况今府庫未充師無後繼臣愚以為不可許也宜於敦煌復置營兵三百人及䕶西域副校</hi>
　<hi>尉遣長史将五百人屯樓蘭西當焉耆龜兹徑路南彊鄯善于窴心膽北扞匈奴東近敦煌既為胡虜節</hi>
　<hi>度又禁漢人侵擾如此誠便公卿難曰前所以棄西域者以其無益而難供也今欲通之班将能保北虜</hi>
　<hi>不為邊害乎勇對曰今置州牧以禁盜賊若州牧能保盜賊不起者臣亦願以腰斬保匈奴之不為邊害</hi>
　<hi>也今通西域則虜埶必弱為患微矣孰與歸其府藏續其斷臂哉若棄而不立則西域望絶屈就北虜恐</hi>
　<hi>河西城門必須復有畫閉之儆矣今不廓開朝廷之德而拘屯戌之費豈安邊久長之䇿哉難者又曰西</hi>
　<hi>域遣使求索無厭一旦為匈奴所迫當復求救則為役大矣勇對曰今設以西域歸匈奴而使其恩德大</hi>
　<hi>漢不為鈔盜則可矣如其不然則是富仇讎之財増暴夷之埶且西域來者不過稟食今若拒絶埶歸北</hi>
<pb n="KR2o0020_WYG_020-24a"/>
　<hi>屬夷虜并力以宼并凉則中國之費不止十億置之誠便於是從勇議復營兵置副校尉居敦煌雖以覊</hi>
　<hi>縻西域然亦未能出屯其後匈奴果數與車師入寇河西大被其害</hi>集覽<hi>軍就車師後王名北道即</hi>
　<hi>扶風郡栒邑也栒邑注見光武建武六年玉門關注見武帝元鼎二年廟䇿注見宣帝神爵元年廟勝之</hi>
　<hi>冊要功荒服要與徼通音邀求也荒外荒服之外也蔡氏曰以其荒野故曰荒服在要服外蕭望之曰荒</hi>
　<hi>服者言其來服荒忽無常樓蘭注見武帝元封三年焉耆音煙支西域國名于窴注見武帝元狩元年并</hi>
　<hi>凉并州今太原是正義曰漢置太原府兼置并州也凉謂凉雍也漢改雍州曰凉州為刺史治隴西</hi>質<lb/>
　實<hi>并凉二州名并州注見晉愍帝建興四年凉州注見唐中宗景龍二年</hi>
沈氐當煎燒當羌入宼集覽<hi>沈氐東羌種號也續漢書曰羌在上郡西河者沈氐</hi>
<pb n="KR2o0020_WYG_020-24b"/>
<hi>也當煎東羌種名後或作煎當燒當注見光武建武中元二年</hi>○夏四月立子保為皇<lb/>
太子○校尉馬賢討羌破之○秋七月朔日食○大水<lb/>
○以楊震為司徒○遼西鮮卑降○地震<lb/>
　　發明<hi>自鄧后臨朝地震之異史不絶筆夫以地道主靜宜靜而動亦由婦人治事反地之道故</hi>
　　<hi>數數震動以著其應爾當是之時大水雨雹旱蝗日食災異之衆間見層出然獨地震尤多天道豈</hi>
　　<hi>不甚明雖曰恐懼修飭要之大本不正終亦無補於事綱目書之或一嵗再見自永初初元至是十</hi>
　　<hi>四年間凡十有五皆所以示證應之形著隂道之失為後世鑑也</hi>
　免越騎校尉鄧康官遣就國<lb/>
<pb n="KR2o0020_WYG_020-25a"/>
　<hi>太后從弟康以太后久臨朝政宗門盛滿數上書諌言甚切至太后不從康謝病不朝太后大怒免康官</hi>
　<hi>遣歸國絶屬籍</hi>集覽<hi>絶屬籍注見周顯王十年</hi>
　　發明<hi>安帝繼綂春秋十三鄧后臨朝至是歴十五載合而言之葢亦年垂三十矣謂之㓜君不</hi>
　　<hi>可也鄧氏久戀大權畧無還政之意舉朝噤嘿莫敢出聲鄧康以后族之親慮貽顛覆數數進諌太</hi>
　　<hi>后倘能翻然悔悟猶可收之桑榆而乃奮發威怒斥逐就國惜乎康未能高舉遠引奉還爵邑退歸</hi>
　　<hi>田里政使觸忿而死所得多矣建光之際鄧氏一門誅竄殆盡康之得脱僅若毫芒葢亦幸爾書免</hi>
　　<hi>官而不言其罪書就國而不言其絶亦予之而不盡予者也嗚呼微矣</hi>
<hi>辛酉</hi>建光元年春三月皇太后鄧氏崩封鄧隲為上蔡侯<lb/>
<pb n="KR2o0020_WYG_020-25b"/>
考異<hi>封字下漏舅字</hi>質實<hi>上蔡縣名注見秦二世二年</hi>
　<hi>太后自臨朝以來水旱十載四夷外侵盜賊内起毎聞民饑或逹旦不寐躬自減徹以救災戹故天下復</hi>
　<hi>平嵗仍豐穰嘗徵濟北河間王子男女五嵗以上四十餘人及鄧氏近親子孫三十餘人為開邸第教以</hi>
　<hi>經書躬自監試詔從兄豹康等曰末世貴戚食禄之家温衣美食乗堅驅良而面牆術學不識臧否斯故</hi>
　<hi>禍敗所從來也時帝已年長久不還政潁川杜根嘗上書言之太后大怒盛以縑囊撲殺之載出城外得</hi>
　<hi>蘇逃竄為宜城山中酒家保積十五年平原成翊世亦坐諌太后不歸政抵罪至是尚書陳忠薦之帝拜</hi>
　<hi>根侍御史翊世尚書郎或問根曰往者遇禍何至自苦如此根曰周旋民間非絶跡之處邂逅發露禍及</hi>
　<hi>親知故不為也</hi>集覽<hi>乗堅驅良堅謂好車良謂善馬也墨子曰聖王為衣服之法堅車良馬不知貴</hi>
<pb n="KR2o0020_WYG_020-26a"/>
　<hi>也面牆何晏曰如正面向牆而立一無所見也撲殺撲弼角反謂投擲而擊殺之如格殺也宜城漢武封</hi>
　<hi>燕倉宜城侯即此索隠曰表屬濟隂括地志云襄州率道縣南九里古郾城漢惠改宜城顔師古曰古郾</hi>
　<hi>子國也酒家保漢書音義曰酒家作保傭也可保信故謂之保正義曰保者為人傭力保可任使也傭癡</hi>
　<hi>容反受雇也韋昭曰方言保傭調之南方奴婢賤稱也</hi>質實<hi>一綂志云宜城本楚鄢縣地名秦為</hi>
　<hi>即縣地屬南郡漢置宜城縣晉襄陽郡治此劉宋屬華山郡梁改為率道縣隋屬襄州唐屬鄀州尋改屬</hi>
　<hi>襄州以漢南縣省入天寳中復改為宜城縣宋元仍舊國朝因之屬襄陽府陳忠沛郡相人寵之子</hi>
葬和熹皇后○追尊清河孝王曰孝德皇皇妣曰孝德<lb/>
后考異<hi>妣上皇字羡</hi>○夏高句驪鮮卑㓂遼東太守蔡諷戰<lb/>
<pb n="KR2o0020_WYG_020-26b"/>
殁<lb/>
　<hi>掾龍端公孫酺以身扞諷俱殁於陳</hi>集覽<hi>掾龍端掾俞絹反官屬也姓龍名端</hi>
尊嫡母耿姬為甘陵大貴人考異<hi>嫡字羡按順帝追尊母李氏質帝尊母匽</hi>
<hi>氏並不加嫡字</hi>質實<hi>一綂志云甘陵本周之市名秦為厝縣屬鉅鹿郡漢初為信成縣後為清河縣屬清</hi>
<hi>河郡後漢改甘陵縣晉改清河縣後魏北齊皆為清河郡治後周於郡置貝州隋罷州為清河郡唐復為貝州</hi>
<hi>或為清河郡五代時晉置永清軍節度宋改為恩州金移治歴亭縣而清河縣仍屬恩州元屬大名路國朝初</hi>
<hi>屬大名府後改屬廣平府</hi>
　　書法<hi>既曰嫡母矣而乃尊之為甘陵大貴人此何等稱謂也直書于冊其失自見</hi>
<pb n="KR2o0020_WYG_020-27a"/>
○詔舉有道之士<lb/>
　<hi>尚書陳忠以詔書既開諌争慮言事者必多激切致不能容乃上疏豫廣帝意曰臣聞仁君廣山藪之度</hi>
　<hi>納切直之謀忠臣盡蹇諤之節不畏逆耳之害今明詔引咎克躬諮訪羣吏言者見杜根成翊世等新䝉</hi>
　<hi>表録顯列二臺必承風響應爭為切直嘉謀異䇿宜輙納用如其管穴妄有譏刺雖苦口逆耳不得事實</hi>
　<hi>且優游寛容以示聖朝無諱之美從之</hi>集覽<hi>蹇諤之節離騷經余固知蹇蹇之為患兮文公集註</hi>
　<hi>蹇與謇通直詞進諌己所難言而君亦難聽故其言之出有不易者如謇吃然也辯證曰謇難於言也蹇</hi>
　<hi>難於行也又續離騷惜誓篇或直言之諤諤文公集註諤諤直言貎語曰千人之諾諾不如一士之諤諤</hi>
　<hi>周武諤諤以昌殷紂諾諾以亡諤與鄂通戰國周舍對趙簡子曰願為鄂鄂之臣管穴猶東方朔所謂以</hi>
<pb n="KR2o0020_WYG_020-27b"/>
　<hi>管窺天之意此云如其管穴謂言事者所見不逺大而所言或妄誕也</hi>
　　書法<hi>詔舉有道終綱目一書而已</hi>
以薛包為侍中不拜<lb/>
　<hi>初汝南薛包少有至行父娶後妻而憎包分出之包日夜號泣不忍去至被敺扑不得已廬於外旦入灑</hi>
　<hi>掃父怒又逐之乃廬於里門昏晨不廢積嵗餘父母慙而還之及父母亡弟子求分財異居包不能止乃</hi>
　<hi>中分其財奴婢引其老者曰與我共事久若不能使也田廬取其荒頓者曰吾少時所治意所戀也噐物</hi>
　<hi>取朽敗者曰我素所服食身口所安也弟子數破其產輙復賑給帝聞其名令公車特徴至拜侍中包以</hi>
　<hi>死自乞有詔賜告歸加禮如毛義</hi>集覽<hi>昏晨不廢朝暮猶盡定省之禮定省之禮注見唐𤣥宗天</hi>
<pb n="KR2o0020_WYG_020-28a"/>
　<hi>寳十五載荒頓荒蕪也謂無利之田頓如字讀謂頓壊之屋賜告歸注見武帝建元六年</hi>
　　書法<hi>書予之也書不拜始此綱目書不拜三是年薛包唐穆宗長慶四年劉栖楚晉丙申年周</hi>
　　<hi>瓌書不受十有九詳永初元年</hi>
徙封鄧隲為羅侯遣就國隲自殺貶平原王翼為都鄉<lb/>
侯<lb/>
　<hi>帝少號聰明故鄧太后立之及長多不德稍不可太后意太后徴濟北河間王子詣京師以河間王子翼</hi>
　<hi>為平原懐王勝後留京師帝乳母王聖慮有廢置常與中黄門李閏江京候伺左右共毁短太后帝毎忿</hi>
　<hi>懼及太后崩宫人有誣告太后兄弟悝𢎞閶謀立平原王帝怒令冇司奏悝等大逆無道遂廢其子西平</hi>
<pb n="KR2o0020_WYG_020-28b"/>
　<hi>侯廣宗等為庶人隲以不與謀徙封羅侯遣就國宗族免官歸故郡没入貲産廣宗等皆自殺隲不食而</hi>
　<hi>死徴鄧康為太僕貶平原王翼為都鄉侯遣歸河間翼謝絶賔客閉門自守由是得免</hi>集覽<hi>悝𢎞</hi>
　<hi>□三人名也悝音魁</hi>質實<hi>西平縣名注見獻帝建安十三年一統志云羅秦之縣名本春秋時羅子</hi>
　<hi>國漢晉因之皆屬長沙郡隋屬玉州後屬羅州唐省之故城在長沙府湘隂縣東六十里都鄉縣名注見</hi>
　<hi>章帝章和二年</hi>
　　書法<hi>於是隲徙封就國不食而死則曷為以自殺書據亞夫龔勝陳龜皆書不食甚遣之者也</hi>
　　<hi>隲為賢臣貶迫至此綱目之所深惜也故西平侯廣宗等自殺不書詔許鄧隲還葬則書</hi>
　　發明<hi>安帝少號聰明長多不德鄧后稍不可意亦為天下慮爾由今觀之帝自親政之後治道</hi>
<pb n="KR2o0020_WYG_020-29a"/>
　　<hi>施設大畧亦可覩矣帝既不能自反乃追怒鄧氏譴責竄戮至於没入貲産而怒猶未息必欲盡置</hi>
　　<hi>死地而後已故隲之自殺書徙封書遣就國以見迫逐之意帝亦可謂少恩者然自隲而下死者甚</hi>
　　<hi>衆綱目皆削而不書何哉太后制朝衆情忿鬱鄧氏茍有人焉自當深明大義力陳歸政如其言不</hi>
　　<hi>見聽則翩然遠引屏迹山林猶或可以自免既不能然乃貪於爵位遲囬不去一旦太后棄朝復何</hi>
　　<hi>恃耶不書於册蓋畧之也畧之者賤之也其㫖微矣</hi>
詔許鄧隲還葬<lb/>
　<hi>初鄧后之立也三公欲共奏追封后父訓司空陳寵以無故事不從故寵子忠不得志於鄧氏數上疏䧟</hi>
　<hi>成其惡大司農朱寵痛隲無罪乃肉袒輿櫬上疏曰和熹皇后聖善之德為漢文母兄弟忠孝同心憂國</hi>
<pb n="KR2o0020_WYG_020-29b"/>
　<hi>功成身退讓國遜位歴世外戚無以為比而利口傾險反亂國家遂令隲等罹此酷濫逆天惑人率土喪</hi>
　<hi>氣宜收還冡次寵樹遺孤奉承血祀以謝亡靈因自致廷尉忠劾寵免官衆庶多為隲稱枉者帝意頗悟</hi>
　<hi>乃還葬隲等諸從昆弟皆得歸京師</hi>
　　書法<hi>書許還葬何予存厚也終綱目書許還葬二鄧隲郭崇韜</hi>
以耿寳監羽林車騎封宋楊四子及宦者江京李閏皆<lb/>
為列侯考異<hi>按凡例外戚當書其屬據建寧二年書以董貴人兄子重為五官中郎将地節四年</hi>
<hi>書賜外祖母號為博平君則此當書耿貴人兄寳孝德皇外祖宋楊</hi>
　<hi>帝以耿貴人兄寳監羽林車騎宋氏封侯為鄉校侍中者十餘人閻后兄弟顯景耀並典禁兵江京李閏</hi>
<pb n="KR2o0020_WYG_020-30a"/>
　<hi>皆封列侯與中常侍樊豐劉安陳逹及王聖聖女伯榮扇動内外競為侈虐出入宫掖傳通姦賂司徒楊</hi>
　<hi>震上疏曰臣聞政以得賢為本治以去穢為務方今九徳未事嬖倖充庭王聖賤微得奉聖躬雖有推燥</hi>
　<hi>居濕之勤前後賞惠過報勞苦而外交屬託損辱清朝宜速出阿母令居外舍斷絶伯榮莫使往來帝以</hi>
　<hi>疏示聖等皆忿恚而伯榮通故朝陽侯劉䕶從兄瓌瓌遂為侍中得襲䕶爵震上疏曰經制父死子繼兄</hi>
　<hi>亡弟及以防簒也故朝陽侯劉䕶同産弟威今猶見在而以其再從兄瓌襲爵為侯且天子專封封有功</hi>
　<hi>諸侯專爵爵有德瓌無他功行但以配阿母女既位侍中又至封侯不稽舊制不合經義陛下宜鑒既往</hi>
　<hi>順帝之則尚書翟酺上疏曰昔竇鄧之寵傾動四方兼官重紱盈金積貨及其破壊頭顙墮地願為孤豚</hi>
　<hi>豈可得哉夫致貴無漸失必暴受爵非道殃必疾今外戚寵幸未有等比禄去公室政移私門覆車重尋</hi>
<pb n="KR2o0020_WYG_020-30b"/>
　<hi>寧無摧折昔文帝躬行節儉有譏之者帝曰朕為天下守財耳豈得妄用之哉今歛天下之財積無功之</hi>
　<hi>家帑藏單盡民物彫傷卒有不虞危亂可待願陛下勉求忠貞誅逺佞謟割情欲罷宴私心存亡國所以</hi>
　<hi>失之鑒觀興王所以得之庶災害可息豐年可招矣書奏皆不省</hi>集覽<hi>九德未事言有德者未見</hi>
　<hi>其所行之事也書臯陶曰亦行有九德亦言其人有德乃言曰載采采蔡氏傳曰亦總也載行采事也總</hi>
　<hi>言其人有德必言其所行某事某事為可信驗於以擇人而官之阿母阿倚之母謂乳母王聖翟酺翟姓</hi>
　<hi>有兩音漢書翟方進注翟音狄唐書翟璋注翟音澤有此異耳酺名也音蒲竇鄧之寵竇憲鄧隲皆以外</hi>
　<hi>戚得寵幸願為孤豚豈可得哉史記荘子傳楚威王聞荘周賢使使厚幣迎之許以為相周笑謂使者曰</hi>
　<hi>千金重利卿相尊位也子獨不見郊祭之犧牛乎飬食之數嵗衣以文繡以入太廟當是時雖欲為孤豚</hi>
<pb n="KR2o0020_WYG_020-31a"/>
　<hi>豈可得乎子亟去無汚我注謂犧牛臨宰時願為孤小之豚亦不可得也覆車重尋重去聲猶言再蹈覆</hi>
　<hi>轍</hi>正誤<hi>九德未事今按此言不/任用九德之人行事也</hi>質實<hi>一綂志云朝陽漢之縣名屬南</hi>
　<hi>陽郡三國魏廢之故城在南陽府南陽縣朝水之陽今為朝陽村俗呼刁城翟酺廣漢雒人</hi>
　　發明<hi>事必有待貶斥而惡始見者亦有不待貶斥而惡自見者自鄧后即世至是僅四閲月而</hi>
　　<hi>安帝初政所行乃爾觀綱目所書封宋楊四子及宦者之事則其不德之實曉然可知此正所謂不</hi>
　　<hi>待貶黜而惡自見者帝之所為若此而猶欲追怒鄧氏不亦繆乎</hi>
秋八月燒當羌麻奴入宼馬賢追擊破之○以劉愷為<lb/>
太尉<lb/>
<pb n="KR2o0020_WYG_020-31b"/>
　<hi>居延都尉范邠犯贓罪吏議欲増錮二世劉愷以為春秋之義善善及子孫惡惡止其身所以進人於善</hi>
　<hi>也今以輕從重懼及善人非先王祥刑之意也詔從之</hi>集覽<hi>増錮二世増加禁錮其子孫不得叙</hi>
　<hi>用善善及子孫惡惡止其身公羊傳昭二十年君子之善善也長惡惡也短惡惡止其身善善及子孫注</hi>
　<hi>不遷怒也上善去聲惡惡並如字一讀上惡作烏路反</hi>質實<hi>居延縣名注見武帝元狩二年劉愷</hi>
　<hi>居巢侯般之子宣帝耳孫也</hi>
鮮卑宼居庸關殺雲中太守質實<hi>居庸關注見唐武宗㑹昌元年雲中郡名</hi>
<hi>注見秦王政三年</hi>○帝幸衛尉馮石府留飲十日<lb/>
　<hi>石能取悦當世故為帝所寵</hi>
<pb n="KR2o0020_WYG_020-32a"/>
　　書法<hi>特筆也直書其事而貶義自見矣故書留飲十日所以志安帝之䙝書旬日而還所以志</hi>
　　<hi>後主之荒建興十四年終綱目書君幸諸臣之家五幸其府二是年晉成帝咸康元年隋煬帝大業</hi>
　　<hi>三年唐太宗貞觀十四年二十年辛未年梁主晃甲申年唐主存朂其書飲宴者二是年隋煬帝大</hi>
　　<hi>業三年未有留連如此者矣而微行梁𦙍府舍不與焉桓帝永嘉元年</hi>
　　發明<hi>諸侯非問疾弔喪而入諸臣之家是謂君臣為謔烏有身為萬乘之主而乃臨幸佞臣之</hi>
　　<hi>居留飲至于十日者哉大書于册甚其惡也</hi>
雨水○冬十一月地震○復斷大臣行三年喪<lb/>
　<hi>尚書令祋諷等奏孝文定約禮之制光武絶告寧之典貽則當世誠不可改宜復斷大臣行三年喪陳忠</hi>
<pb n="KR2o0020_WYG_020-32b"/>
　<hi>上疏曰高祖創制大臣有寧告之科建武之初政趣簡易禮義之方實為彫損孟子有言老吾老以及人</hi>
　<hi>之老㓜吾㓜以及人之㓜天下可運於掌臣願陛下登高北望以甘陵之思揆度臣子之心則海内咸得</hi>
　<hi>其所時宦官不便之竟寝忠奏袁宏曰古之帝王所以篤化美俗率民為善因其自然而不奪其情民猶</hi>
　<hi>有不及者而况毀禮止哀滅其天性乎</hi>集覽<hi>祋諷姓名也祋丁外反史炤音丁活反約禮之制注</hi>
　<hi>見文帝後七年遺詔短喪告寧之典李斐曰休謁之名吉曰告凶曰寧孟康曰古者名吏休假曰告顔師</hi>
　<hi>古曰告者請謁之言謂請休耳漢諸書云謝病謝亦告也寧謂處家持喪服也甘陵之思謂嫡母耿姬甘</hi>
　<hi>陵大貴人</hi>正誤<hi>甘陵之思今按安帝追尊其父清河孝王曰孝德皇皇妣左氏曰孝德后乃所生母</hi>
　<hi>也又尊陵曰甘陵尋尊嫡母耿姬為甘陵大貴人集覽於甘陵之思不及其父母而獨舉耿姬何也</hi>質<lb/>
<pb n="KR2o0020_WYG_020-33a"/>
　實<hi>甘陵縣名注見本年前</hi>
　　書法<hi>祋諷請也前書初聽行三年喪至是纔歴六年耳雖以陳忠之切諌不能奪宦官之所不</hi>
　　<hi>欲人心之不肖甚哉書惜之也終綱目書復斷行喪二是年桓帝延熹二年書聽終不書復斷者其</hi>
　　<hi>惟魏孝文乎丙子年</hi>
　　發明<hi>元初三年書初聽大臣行三年喪至是纔六載爾而又禁之何哉小人狃於弊俗禮典廢</hi>
　　<hi>壊莫此為甚他時既復又斷紛紛不已迭書于册皆譏之也</hi>
十二月高句驪王宫圍𤣥莬州郡討破之宫死考異<hi>此亦</hi>
<hi>不當書討與討西羌同</hi>
<pb n="KR2o0020_WYG_020-33b"/>
　<hi>高句驪王宫死𤣥莬太守姚光上言欲因其喪發兵擊之陳忠曰宫前桀黠光不能討死而擊之非義也</hi>
　<hi>宜遣使弔問因責讓前罪赦不加誅取其後善帝從之</hi>質實<hi>𤣥莬郡名注見武帝元封二年</hi>
<hi>壬戌</hi>延光元年夏四月雨雹<lb/>
　<hi>大者如斗</hi>
遼東都尉龎奮承偽詔斬𤣥莬太守姚光徴抵罪<lb/>
　<hi>𤣥莬太守姚光幽州刺史馮焕數紏發姦惡怨者詐作璽書譴責焕光賜以歐刀又下龎奮使速行刑奮</hi>
　<hi>即斬光收焕焕欲自殺其子緄疑詔文有異止之焕乃上書自訟徴奮抵罪</hi>集覽<hi>歐刀顔師古曰</hi>
　<hi>刑人之刀也或音一口反</hi>
<pb n="KR2o0020_WYG_020-34a"/>
　　發明<hi>為偽詔者姦惡盗賊也然郡太守非有大故烏可遽行殺戮綱目詳而書之所以見龎奮</hi>
　　<hi>不審之罪雖然清明盛世則無是事此又綱目言外之意</hi>
秋七月地震○高句驪王遂成降<lb/>
　<hi>是後東垂少事</hi>
䖍人羌與上郡胡反邊兵擊破之質實<hi>上郡注見秦王政三年</hi>
九月地震○冬鮮卑宼邊<lb/>
　<hi>鮮卑既累殺郡守膽意轉盛控弦數萬騎宼鴈門定襄太原</hi>
麻奴降○雨水○遣宦者及乳母王聖女伯榮詣甘陵<lb/>
<pb n="KR2o0020_WYG_020-34b"/>
　<hi>尚書僕射陳忠上疏曰竊聞使者所過威動郡縣王侯二千石至為伯榮獨拜車下修道繕亭徴役無度</hi>
　<hi>賂遺僕從人數百匹伯榮之威重於陛下陛下之柄在於臣妾水災之發必起於此昔韓嫣託副車之乗</hi>
　<hi>受馳視之使江都誤為一拜而嫣受歐刀之誅臣願明主嚴天元之尊正乾剛之位不宜復令女使干錯</hi>
　<hi>萬幾書奏不省時機事專委尚書而災變輒免三公忠上疏曰漢典舊事丞相所請靡有不聽今之三公</hi>
　<hi>雖當其名而無其實選舉誅賞一由尚書近以災異切讓三公臣忠常獨不安尚書决事多違故典罪法</hi>
　<hi>無例詆欺為先宜割而勿聽上順國典置方圓於規矩審輕重於衡石誠國家之典萬世之法也</hi>集<lb/>
　覽<hi>韓嫣託副車之乘受馳視之使江都誤為一拜韓嫣漢武帝幸臣也高帝時韓王信入匈奴至頺當</hi>
　<hi>城生子因名頺當韓嫣乃頺當之孽孫也嫣常與上臥起江都易王名非景帝之子入朝有詔得從獵上</hi>
<pb n="KR2o0020_WYG_020-35a"/>
　<hi>林天子車駕未行而先使嫣乗副車從數十騎鶩馳視獸江都王望見以為天子乃辟從者伏謁道傍嫣</hi>
　<hi>驅不見既過江都王怒為皇太后泣後以姦聞大后使使賜嫣死漢書音義曰嫣音偃索隠音於建壹言</hi>
　<hi>二反並通天元之尊易曰大哉乾元伊川傳曰乾天也以形體謂之天以主宰謂之帝以性情謂之乾乾</hi>
　<hi>剛之位易曰大哉乾乎剛徤中正純粹精也時乗六龍以御天也</hi>
　　發明<hi>按通鑑載帝數遣黄門常侍及中使伯榮往來甘陵而綱目大書宦者及乳母王聖女伯</hi>
　　<hi>榮其詞㫖稍異何哉葢謂之黄門常侍及中使則其事隠而難明謂之宦者及乳母王聖女則其失</hi>
　　<hi>曉然易見夫以安帝親政僅踰一載而所為舛繆往往若此綱目所以特筆書之詞繁而不殺者正</hi>
　　<hi>以著其惡而甚之為後世戒爾噫東漢之治自是日益亂矣於帝乎何譏</hi>
<pb n="KR2o0020_WYG_020-35b"/>
汝南黄憲卒<lb/>
　<hi>汝南太守王龔政崇温和好才愛士以袁閬為功曹引進黄憲陳蕃等憲不屈蕃就吏閬不修異操蕃性</hi>
　<hi>氣高明憲世貧賤父為牛醫憲年十四潁川荀淑遇於逆旅竦然異之揖與語移日不能去謂曰子吾之</hi>
　<hi>師表也前見袁閬未及勞問逆曰子國有顔子寧識之乎閬曰見吾叔度邪同郡戴良才高倨傲而見憲</hi>
　<hi>未嘗不正容及歸罔然若有失也其母問曰汝復從牛醫兒來邪對曰良不見叔度自以為無不及既覩</hi>
　<hi>其人則瞻之在前忽然在後固難得而測矣陳蕃周舉常相謂曰時月之間不見黄生則鄙吝之萌復存</hi>
　<hi>乎心矣太原郭泰少游汝南過袁閬不宿而退從憲累日乃還或問之泰曰奉高之噐譬之氿濫雖清而</hi>
　<hi>易挹叔度汪汪若千頃波澄之不清淆之不濁不可量也憲初舉孝亷又辟公府友人勸其仕憲暫到京</hi>
<pb n="KR2o0020_WYG_020-36a"/>
　<hi>師即還年四十八終范曄曰黄憲言論風㫖無所傳聞然士君子見之者靡不服深逺去玼吝故余曽祖</hi>
　<hi>穆侯以為憲頺然其處順淵乎其似道若及門於孔氏其殆庶乎</hi>集覽<hi>袁閬黄憲傳作袁閎劉貢</hi>
　<hi>父曰案閬字奉髙閎字夏甫下文言奉髙則閎當作閬逆曰逆迎也迎先便説鄙吝猶茅塞之義氿濫氿</hi>
　<hi>音軌字從九無㸃或作汎誤也濫通作檻並音胡覽反前書班固賔戲曰懐氿濫而測深乎重淵爾雅氿</hi>
　<hi>泉穴出濫泉正出郭璞注云穴出仄出也從旁出也正出涌出也詩大東篇有冽氿泉采菽篇觱沸濫泉</hi>
　<hi>風㫖風謂標致㫖謂意趣也玼吝瑕玼羞吝也章懐曰玼音此據説文當作疵玼古字也故余曽祖穆侯</hi>
　<hi>余我也范曄南朝宋人其曽祖名汪晉簡文時為安北将軍諡曰穆侯頺然柔貌也黄憲傳頺作隤若及</hi>
　<hi>門於孔氏孔氏謂宣聖也若使得及為孔子之門弟子</hi>質實<hi>汝南郡名注見光武建武十九年王</hi>
<pb n="KR2o0020_WYG_020-36b"/>
　<hi>龔山陽高平人袁閬汝南汝陽人安之𤣥孫黄憲汝南慎陽人陳蕃汝南平輿人周舉汝南汝陽人防之</hi>
　<hi>子</hi>
　　書法<hi>布衣未有書卒者卒黄憲惜賢也布衣書卒終綱目二人而已矣黄憲管寜</hi>
　　發明<hi>憲一布衣也而得書于册至今使人有歎仰之心者豈非潛德幽光不可得而泯没故耶</hi>
　　<hi>雖然于時羣小在位而賢才沉於草萊聘召不及無所附見必至於卒而書之又所以愧當時也</hi>
<hi>癸亥</hi>二年夏四月封王聖為野王君質實<hi>野王縣名注見周赧王五十三</hi>
<hi>年</hi>
　　書法<hi>王聖何乳母也自宣帝始推恩阿保賜物而已未有封也至是而封君矣桓帝之世復侯</hi>
<pb n="KR2o0020_WYG_020-37a"/>
　　<hi>其子焉馬惠子初下及元魏乃尊為皇太后竇氏常氏甚哉終綱目書封乳母二是年王聖順帝陽</hi>
　　<hi>嘉二年宋娥封乳母子一桓帝永興二年書尊為皇太后二宋壬申年魏癸巳年</hi>
　　發明<hi>此乳母也何不掲而書之葢已見之於前矣夫以乳媪而列爵受封大書於册漢治雖欲</hi>
　　<hi>不衰其可得乎</hi>
○以班勇為西域長史将兵屯柳中質實<hi>班勇扶風平陵人超之少</hi>
<hi>子</hi>
　<hi>北匈奴連與車師宼河西議者欲復閉玉門陽關以絶其患敦煌太守張璫上書曰臣在京師亦以為西</hi>
　<hi>域宜棄今親踐其地乃知棄西域則河西不能自存謹陳三䇿北虜呼衍王常展轉蒲類秦海之間專制</hi>
<pb n="KR2o0020_WYG_020-37b"/>
　<hi>西域共為宼鈔今以酒泉屬國吏士二千餘人集昆侖塞先擊呼衍絶其根本因發鄯善兵五千人脇車</hi>
　<hi>師後部此上計也置軍司馬将士五百人四郡供其犂牛榖食出據柳中此中計也棄交河城收鄯善等</hi>
　<hi>悉使入塞此下計也朝廷下其議陳忠請於敦煌復置校尉増四郡屯兵以撫諸國於是復以班勇為西</hi>
　<hi>域長史将兵五百人出屯柳中</hi>集覽<hi>呼衍王注見明帝永平十五年蒲類秦海西域傳注大秦國在</hi>
　<hi>西海西故曰秦海也蒲類亦國名也又蒲類海注見明帝永平十六年交河城車師前王庭在焉本高昌</hi>
　<hi>所都前書音義曰以河水分流繞城下故名交河括地志云交河城去長安八千一百五十里故城在今</hi>
　<hi>西州交河縣</hi>質實<hi>柳中縣名注見齊明帝建武四年高昌交河城注同上年高昌</hi>
秋七月丹陽山崩質實<hi>丹陽郡名注見明帝永平十三年</hi>○雨水○冬<lb/>
<pb n="KR2o0020_WYG_020-38a"/>
以楊震為太尉<lb/>
　<hi>耿寳薦李閏兄於震曰李常侍國家所重欲令公辟其兄寳唯傳上意耳震曰如此則宜有尚書敕寳大</hi>
　<hi>恨而去閻顯亦薦所親震又不從司空劉授聞而辟之震益見怨時詔遣使者大為王聖修第樊豐周廣</hi>
　<hi>謝惲等傾揺朝廷震上疏曰方今災患滋甚百姓空虚三邊震擾帑藏匱乏而為阿母起第為費巨億廣</hi>
　<hi>惲兄弟依倚近倖與之分威屬託州郡傾動大臣招徠海内貪汙之人受其貨賂復得顯用白黒溷淆天</hi>
　<hi>下讙譁臣聞師言上之所取財盡則怨力盡則叛怨叛之人不可復使惟陛下度之上不聽</hi>集覽<lb/>
　<hi>惲於粉反</hi>
十二月地震○聘處士周爕馮良不至<lb/>
<pb n="KR2o0020_WYG_020-38b"/>
　<hi>陳忠薦汝南周爕南陽馮良學行深純隠居不仕帝以羔幣聘之爕宗族勸之曰夫修德立行所以為國</hi>
　<hi>君獨何為守東岡之陂乎爕曰夫修道者度時而動動而不時焉得亨乎與良皆自載至近縣稱病而還</hi>
　質實<hi>一統志云東岡在汝寧府城東南四十里即漢末周爕所隠之處</hi>
<hi>甲子</hi>三年春正月班勇擊走匈奴田車師者西域復通<lb/>
　<hi>班勇至樓蘭以鄯善歸附特加三綬龜兹王白英乃率姑墨温宿自縳詣勇因發其兵到車師前王庭擊</hi>
　<hi>走匈奴於伊和谷於是前部始復開通還屯田栁中</hi>集覽<hi>特加三綬綬佩印之組也謂兼三官累印</hi>
　<hi>綬而服之也武帝時楊僕懐銀黄垂三組夸鄉里即此白英龜兹王之名姑墨西域胡種治南北城與烏</hi>
　<hi>孫接境</hi>質實<hi>龜兹國名注見光武建武二十二年温宿國名注見章帝章和元年</hi>
<pb n="KR2o0020_WYG_020-39a"/>
二月帝東廵三月還未入宫䇿收太尉震印綬遣歸故<lb/>
郡震自殺<lb/>
　<hi>樊豐等見楊震連諌不從無所顧忌遂詐作詔書調發司農錢榖大匠見徒材木各起冢舍園池震復上</hi>
　<hi>疏曰臣備台輔不能調和隂陽去年十二月四日京師地動其日戊辰三者皆土位在中宫此中臣近官</hi>
　<hi>持權用事之象也陛下以邊境未寧躬自菲薄宫殿垣屋傾倚枝拄而已而親近倖臣驕溢踰法唯陛下</hi>
　<hi>奮乾剛之德棄驕奢之臣以氶皇天之戒震言轉切帝既不平而豐等憤怨㑹趙騰上書指陳得失帝發</hi>
　<hi>怒欲誅騰震救之曰殷周哲王小人怨詈則還自敬德乞全騰命以誘芻蕘輿人之言帝不聽竟殺之及</hi>
　<hi>帝東廵太尉部掾高舒得豐等所詐下詔書具奏須行還上之豐等惶怖㑹太史言星變逆行遂共譛震</hi>
<pb n="KR2o0020_WYG_020-39b"/>
　<hi>云自趙騰死後深懐怨懟且鄧氏故吏有恚恨心帝然之及還京師便臨太學即其夜遣使者䇿收震太</hi>
　<hi>尉印綬震於是柴門絶賔客豐等復惡之令耿寳奏震恚望有詔遣歸故郡至城西夕陽亭乃慷慨謂其</hi>
　<hi>諸子門人曰死者士之常分吾䝉恩居上司疾姦臣狡猾而不能誅惡嬖女傾亂而不能禁何面目復見</hi>
　<hi>日月身死之日以雜木為棺布單被裁足葢形勿歸冢次勿設祭祀因飲酖而卒𢎞農太守移良留停震</hi>
　<hi>喪露棺道側讁震諸子代郵行書道路皆為隕涕太僕來歴曰耿寳傾側姦臣傷害忠良禍将至矣胡氏</hi>
　<hi>曰安帝三公無出震之右者然人臣以道事君合則留違則去震以三公之尊兩奏一乳媪而不能動宜</hi>
　<hi>去久矣至是極言遂取殺身之禍忠則忠矣然其燭理不明而處義不精亦不足稱也已</hi>集覽<hi>見徒</hi>
　<hi>見形甸反徒供徭作者枝拄拄與柱通音冢庾反撐也小柱為枝邪柱為梧枝通作支案章帝本紀支柱</hi>
<pb n="KR2o0020_WYG_020-40a"/>
　<hi>橋梁湏行還上之須待也行下孟反待帝廵行回還時上奏之柴門顔師古曰柴讀作寨字本作砦釋文</hi>
　<hi>籬落也廣韻注山居以木栅恚望恚於避反恨也望怨也乳媪安帝乳母王聖也媪烏浩反女老稱</hi>正<lb/>
　誤<hi>湏行還今按行如字柴門今按此謂塞斷其門不通出入也</hi>
　　書法<hi>未入宫何急辭也帝之信讒果矣故特筆書之是故書十二月晦殺魏其侯竇嬰所以志</hi>
　　<hi>武帝之忍書未入宫䇿收太尉震印綬所以志安帝之急</hi>
　　發明<hi>楊震事昏庸之主不能見幾而作其死宜矣雖然此為震言也若夫自漢朝言之則當時</hi>
　　<hi>清白忠正無出震右乃以諫諍忤嬖倖而死是時安帝保愛羣狙如䕶心腹震雖欲納忠効節不可</hi>
　　<hi>得已綱目書帝還未入宫䇿收印綬所以見帝急於殺震如此臨亂之君知有小人而不知有君子</hi>
<pb n="KR2o0020_WYG_020-40b"/>
　　<hi>惟恐嘉榖之害稂莠也哀哉</hi>
夏四月閬中山崩質實<hi>閬中縣名注見光武建武二年</hi>○秋八月以耿<lb/>
寳為大将軍○九月廢太子保為濟隂王<lb/>
　<hi>王聖江京樊豐等譛太子乳母王男厨監邴吉等殺之太子歎息京豐懼乃與閻后讒太子帝怒召公卿</hi>
　<hi>議廢太子耿寳等皆以為當廢太僕來歴與太常桓焉廷尉張皓議曰經説年未滿十五過惡不在其身</hi>
　<hi>且男吉之謀皇太子容有不知宜選忠良保傅輔以禮義廢置事重此誠聖恩所宜宿留不從遂廢太子</hi>
　<hi>為濟隂王居徳陽殿西鐘下來歴乃要結光祿勲祋諷宗正劉偉将作大匠薛皓侍中閭邱𢎞陳光趙代</hi>
　<hi>施延大中大夫朱倀等十餘人俱詣鴻都門證太子無過帝使中常侍詔曰父子一體天性自然以義割</hi>
<pb n="KR2o0020_WYG_020-41a"/>
　<hi>恩為天下也歴諷等不識大典而共為讙譁外見忠直而内希後福朝廷廣開言路故且一切假貸若懐</hi>
　<hi>迷不決當顯明刑書皓先頓首曰固宜如明詔歴怫然廷詰皓曰屬通諌何言而今復背之大臣乗朝車</hi>
　<hi>處國事固得輾轉若此乎乃各稍自引起歴獨守闕連日不肯去尚書今陳忠劾奏歴等乃免歴兄弟官</hi>
　<hi>削國租黜歴母武安公主不得㑹見歴歙之曽孫也</hi>集覽<hi>王男太子乳母之姓名邴吉姓名邴音丙</hi>
　<hi>西鐘下句絶倀丑良反鴻都門三輔黄圖云漢門名靈帝本紀置鴻都門學生注鴻都門名也於門内置</hi>
　<hi>學屬通諌何言屬近也通同也謂近日相要結而同入進諌者所言如何而今乃違背前約輾轉言其反</hi>
　<hi>覆也詩關雎篇輾轉反側</hi>正誤<hi>西鐘下今按西廂下懸鐘之所也晉書項城府君謂賈充曰當使係</hi>
　<hi>嗣死於鐘簴之間及趙王倫亂充子謐走之西鐘下就斬之</hi>質實<hi>來歴南陽新野人張皓犍為武</hi>
<pb n="KR2o0020_WYG_020-41b"/>
　<hi>陽人留侯良六世孫施延沛國蘄人武安縣名注見周赧王五十二年廷尉官名注見武帝元狩二年</hi>
是月晦日食○地震大水雨雹<lb/>
　　書法<hi>帝即位至是十八年書地震二十有二書地䧟者一書地坼者一綱目書地震一百一而</hi>
　　<hi>帝居四之一焉終綱目千三百六十二年地震之數無如安帝者矣</hi>
<hi>乙丑</hi>四年春二月帝南廵○三月朔日食<lb/>
　　書法<hi>安帝即位十九年書日食者十有三而一嵗再食者一食三朝者一食既者一東漢日食</hi>
　　<hi>之數無如安帝者矣</hi>
○帝崩于葉還宫發喪<lb/>
<pb n="KR2o0020_WYG_020-42a"/>
　<hi>帝崩于乗輿皇后與閻顯兄弟江京樊豐等謀以濟隂王在内恐公卿立之乃偽云帝疾甚徙御臥車馳</hi>
　<hi>歸四日至<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>陽</hi>集覽<hi>葉式渉反縣名注見周赧王十七年乘輿梁琛曰天子以四海為家故行曰乗</hi>
　<hi>輿止曰行在也</hi>
　　書法<hi>賀善賛曰安帝即位至發喪所書一百七十七事耳為羌夷盜賊書者五十六為災變書</hi>
　　<hi>者七十世道可知矣徒聞狎佞臣厚保母疾忠賢望其弭災靖亂尚可得乎</hi>
尊皇后曰皇太后太后臨朝以閻顯為車騎将軍儀同<lb/>
三司迎北鄉侯懿入即位考異<hi>以下漏舅字與竇憲同</hi>考證<hi>當加兄於</hi>
<hi>閻顯之上</hi>
<pb n="KR2o0020_WYG_020-42b"/>
　<hi>太后欲久專國政貪立㓜年與顯等定册迎章帝孫濟北惠王子北鄉侯懿為嗣濟隂王以廢黜不得上</hi>
　<hi>殿親臨梓宫悲號不食内外羣僚莫不哀之</hi>集覽<hi>北鄉郡名在濟北地親臨梓宫臨去聲弔臨也</hi>
　<hi>顔師古曰衆哭曰臨梓宫天子之喪以梓木為之親身之棺也應劭風俗通曰哭而蒞喪曰臨宫者存日</hi>
　<hi>所居縁生事死因以為名</hi>
　　書法<hi>綱目書尊皇后為皇太后多矣上必有書即位者也於是北鄉未立則孰尊之自尊也名</hi>
　　<hi>號正則可以臨朝矣終綱目不書即位書尊為皇太后者二而已是年桓帝永康元年皆臨朝</hi>
樊豐等下獄死耿寳自殺王聖伯榮徙鴈門<lb/>
　<hi>閻顯忌樊豐耿寳風有司奏貶寳為亭侯遣就國寳自殺豐及謝惲周廣下獄死聖母子徙鴈門而以弟</hi>
<pb n="KR2o0020_WYG_020-43a"/>
　<hi>景等為鄉校並處權要威福自由</hi>
　　書法<hi>徙辭有四書徙某某廢某徙貶某徙無罪之辭也書某徙者有罪之辭也</hi>
葬恭陵質實<hi>一統志云恭陵在河南府城東南</hi>○秋七月班勇擊斬車<lb/>
師後王軍就及匈奴使者○冬十月越嶲山崩質實<hi>越嶲</hi>
<hi>郡名注見武帝元鼎六年</hi>○北鄉侯薨<lb/>
　<hi>閻顯白太后祕不發喪而更徵諸王子閉宫門屯兵自守</hi>
　　書法<hi>北鄉侯書即位無譏矣曷為止書北鄉侯薨不成乎君也其不成乎君何太后私也貪立</hi>
　　<hi>㓜君以久其權而又不能以踰年故不成之也故皇子辯正也未踰年而廢則稱帝靈帝中平六年</hi>
<pb n="KR2o0020_WYG_020-43b"/>
　　<hi>北鄉侯非正也未踰年而薨則稱侯綱目王侯書卒此其書薨何嘗即位也綱目自分王外書薨之</hi>
　　<hi>例七非不成君廢帝廢后則諡為帝為后者也不然則帝母也公主有大功者也舍是無薨道矣唐</hi>
　　<hi>㑹昌以後方鎮宰相有書薨者誤也</hi>
　　發明<hi>北鄉既書即位而不書崩者不成乎君也不成乎君而書薨者既臨大寳異乎羣臣也此</hi>
　　<hi>輕重之權衡也</hi>
十一月地震○中黄門孫程等迎濟隂王保入即位誅<lb/>
閻顯等遷太后於離宫封程等十九人為列侯考異<hi>當作</hi>
<hi>封宦者孫程等十九人為列侯</hi>
<pb n="KR2o0020_WYG_020-44a"/>
　<hi>初北鄉侯病篤孫程等十九人謀立濟隂王至是夜入省門遇江京劉安陳逹斬之以李閏積為省内所</hi>
　<hi>服脇與俱迎濟隂王即皇帝位時年十一召尚書令以下從輦幸南宫登雲臺召公卿百僚使虎賁羽林</hi>
　<hi>士屯南北宫諸門閻顯時在禁中憂迫不知所為小黄門樊登勸顯以太后詔召越騎校尉馮詩将兵屯</hi>
　<hi>平朔門且授之卬曰能得濟隂王者封萬户侯詩皆許諾辭以衆少顯使與登迎吏士于門外詩因格殺</hi>
　<hi>登歸營屯守顯弟景還外府收兵孫程傳召諸尚書使收送廷尉獄即夜死明日遣使者入省奪得璽綬</hi>
　<hi>乃收顯及其弟耀晏誅之家屬皆徙比景遷太后於離宫又明日開門罷屯兵封程等皆為列侯是為十</hi>
　<hi>九侯擢程為騎都尉初閻顯辟崔瑗為吏瑗以北鄉侯立不以正知顯将敗欲説令收江京廢少帝而立</hi>
　<hi>濟隂王而顯日沉醉不得見乃告長史陳禪欲與共求見言之禪猶豫未聽從㑹顯敗瑗坐斥門生蘇祗</hi>
<pb n="KR2o0020_WYG_020-44b"/>
　<hi>欲上書言状瑗遽止之禪謂曰弟聽祗上書禪請為證瑗曰此譬猶兒妾屏語耳願勿復出口遂辭歸不</hi>
　<hi>復應州郡命</hi>集覽<hi>積為積久也素也幸南宫登雲臺南宫注見高帝五年雲臺在南宫明帝永平</hi>
　<hi>三年圖畵中興功臣於雲臺即此虎賁羽林士虎賁注見新莽地皇二年羽林注見昭帝元鳯元年小黄</hi>
　<hi>門注見武帝征和二年格殺登句絶相抱而殺之曰格登謂樊登傳召傳音株戀反釋名傳傳也轉轉相</hi>
　<hi>傳而呼召之也比景縣名屬日南郡在南越地後為林邑所據晉九真太守灌邃討林邑其王范佛降乃</hi>
　<hi>於其國五月五日立八尺之表日景在表南九寸一分故曰比景比當讀曰庇廕之庇景讀曰影如淳曰</hi>
　<hi>日中於頭上景在已下故以名縣瑗坐斥為句崔瑗坐罪而被斥逐也弟聽祗上書弟與第通案酈食其</hi>
　<hi>傳弟言之陳勝傳弟令毋斬爰盎傳君弟去並訓但也聽平聲從也</hi>正誤<hi>格殺登今按格本作珞撃</hi>
<pb n="KR2o0020_WYG_020-45a"/>
　<hi>也集覽第九卷注云不用噐械而曰手殺之此説蓋是後倣此</hi>質實<hi>孫程涿郡新城人雲臺注見明</hi>
　<hi>帝永平三年崔瑗安平人駰之子陳禪巴郡安漢人</hi>
　　書法<hi>西漢之篇書諸大臣迎立代王恒於是而書中黄門迎濟隂王保入即位大臣之無謀可</hi>
　　<hi>責矣漢氏之将衰可悲矣故不書司空劉授䇿免罪之也遷辭冇二太后遷者善辭也遷太后者逆</hi>
　　<hi>辭也閻后譛廢太子其罪大矣其以逆辭書之何非逆辭也罪辭也終綱目書遷太后于某宫六詳</hi>
　　<hi>秦初癸亥年惟漢閻氏唐武氏為罪辭</hi>
　　發明<hi>濟隂正位儲貳乃以無罪廢黜人神共憤閻后貪立孩孺圖擅大權頼天誘其𠂻北鄉尋</hi>
　　<hi>殞大寳虚位故孫程等得以定謀迎立順帝由是大統始得其正可謂幸矣然而漢治卒亦不振者</hi>
<pb n="KR2o0020_WYG_020-45b"/>
　　<hi>大䇿不出於廟堂而扶立實由於閹宦故也歐陽修賛唐史謂唐自穆宗以來八世而為宦官所立</hi>
　　<hi>者七君其本始不正欲以正天下其可得乎順帝之立不幸類是雖有聰明睿智之資猶将制於近</hi>
　　<hi>習而不得有為况又昏庸孱弱者乎書中黄門孫程等迎濟隂王入即位則漢氏之衰從可知矣有</hi>
　　<hi>天下國家者可不監諸</hi>
葬北鄉侯<lb/>
　<hi>以諸王禮</hi>
司空劉授䇿免<lb/>
　<hi>以阿附惡逆舉非其人也</hi>
<pb n="KR2o0020_WYG_020-46a"/>
　改葬故太尉楊震祠以中牢<lb/>
　　<hi>詔以楊震二子為郎贈錢百萬以禮改葬葬日有大烏髙丈餘集震喪前郡以状上帝感震忠直詔復以</hi>
　　<hi>中牢具祠之</hi>集覽<hi>中牢注見昭/帝元鳯元年</hi>質實<hi>一綂志云楊震墓在西安府華隂縣東二</hi>
　　<hi>十五里震卒時有大鳥集喪前悲鳴葬畢始飛去</hi>
　　　書法<hi>葬臣不書此何以書嘉禮賢也綱日予存厚故詔許鄧隲還葬書改葬故太尉楊震書終</hi>
　　　<hi>綱目臣書改葬二是年唐中宗神龍元年改葬上洛王韋𤣥貞宋路太后唐息隠王不與焉○祭臣</hi>
　　　<hi>不書此何以書嘉禮賢也故樊豐敗而後祠楊震宦官敗而後祭陳竇靈帝中平六年遼水敗而後</hi>
　　　<hi>祀魏徵唐太宗貞觀十九年祿山反而後祭九齡肅宗至徳二載皆事後之思也終綱目書祭臣六</hi>
<pb n="KR2o0020_WYG_020-46b"/>
　　　<hi>詳明帝永平二年</hi>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷十下<lb/>
</p>
<p>
</p>
  </div>
</body>
</text>
</TEI>
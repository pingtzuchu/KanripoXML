<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_078-1a"/>
　欽定四庫全書<lb/>
御批資治通鑑綱目卷五十五<lb/>
　　<hi>起庚辰盡丙戌</hi>考異<hi>提要起庚辰下有晉王存朂穪唐天祐十七年梁主瑱貞明六年盡丙戍下有</hi>
　　<hi>後唐莊宗存朂同光四年明宗嗣源天成元年</hi>凡七年<lb/>
　<hi>庚晉岐穪唐天祐十七年梁貞明六年○是歳梁晉辰岐蜀漢吳凡六國吳越湖南荆南褔建凡四鎭</hi>春<lb/>
　三月晉以李建及爲代州刺史<lb/>
　　<hi>晉主自得魏州以李建及爲都將建及爲人忠壯所得賞賜悉分士卒與同甘苦故能得其死力所向立</hi>
　　<hi>功同列疾之宦者韋令圖譛之曰建及以私財驟施此其志不小王罷建及軍職以爲代州刺史</hi>質<lb/>
<pb n="KR2o0020_WYG_078-1b"/>
　　實<hi>魏州注見漢成帝綏和二年代州注見秦王政三年鴈門</hi>
　夏四月梁朱友謙取同州遂以河中降晉<lb/>
　　<hi>梁河中節度使冀王友謙襲取同州以其子令徳爲畱後表求節銊不許乃附於晉晉王以墨制除令徳</hi>
　　<hi>忠武節度使</hi>質實<hi>河中節度使注見周赧王十二年蒲坂同州注見唐𤣥宗開元十一年節鉞注</hi>
　　<hi>見唐徳宗興元元年忠武節度使注見唐𤣥宗開元十一年同州冀州名注見秦二世二年信都</hi>
　　　書法<hi>友謙嘗降晉矣書官此其不書官何削之也曷爲削之身爲宗臣非有友珪之逼也竊地</hi>
　　　<hi>以私其子又舉地以歸諸人以是爲罪也故削之而書遂遂决辭也然則曷爲不書叛梁之降晉者</hi>
　　　<hi>例不書叛也何以示懲劉鄩書討則友謙之罪著矣</hi>
<pb n="KR2o0020_WYG_078-2a"/>
五月吳宣王隆演卒弟溥立考異<hi>此誤書諡立當作嗣</hi>考證<hi>當去宣字</hi>
<hi>分註諡曰宣</hi>
　<hi>王重厚恭恪徐温父子專政王未嘗有不平之意形於言色温以是安之及建國穪制尤非所樂多沈飲</hi>
　<hi>鮮食遂成疾温自金陵入朝議當爲嗣者或曰蜀先主謂武侯嗣子不才君宜自取温正色曰吾果有意</hi>
　<hi>取之當在誅張顥之初豈至今日邪使楊氏無男有女亦當立之敢妄言者斬乃以王命迎丹陽公溥監</hi>
　<hi>國王殂溥卽位</hi>質實<hi>金陵郡名注見漢獻帝興平二年蜀先主謂武侯嗣子不才君宜自取事在漢</hi>
　<hi>後主建興元年誅張顥之初事在太祖開平二年丹陽郡名注見漢獻帝興平二年金陵</hi>
六月蜀殺其華陽尉張士喬<lb/>
<pb n="KR2o0020_WYG_078-2b"/>
　<hi>蜀主作髙祖原廟于萬里橋帥后妃百官用䙝味作皷吹祭之士喬上䟽諌蜀主怒欲誅之太后不可乃</hi>
　<hi>流黎州士喬感憤赴水死蜀主奢縱無度日與太后太妃遊宴貴臣之家及遊近郡名山所費不可勝紀</hi>
　<hi>教坊使嚴旭彊取士民女子納宫中累遷刺史太后太妃各出教令賣官每一官闕數人納賂多者得之</hi>
　<hi>文思殿大學士韓昭以便佞得幸乞數州刺史賣之以營居第許之識者知蜀之將亡</hi>集覽<hi>原廟</hi>
　<hi>注見漢惠帝四年嚴旭姓名也旭呼玉反</hi>質實<hi>一綂志云華陽本秦成都縣地名唐貞觀中始分置</hi>
　<hi>蜀縣與成都縣分治郭下乾元初改為華陽縣取華陽黒水惟梁州之義宋元仍舊國朝因之改屬成</hi>
　<hi>都府萬里橋在成都府城中和門外寰宇記昔諸葛亮送費褘聘吳至此曰萬里之行始於此矣又唐史</hi>
　<hi>載𤣥宗狩蜀過此問橋名左右對以萬里𤣥宗歎曰開元末僧一行謂更二十年國有難朕當遠遊至萬</hi>
<pb n="KR2o0020_WYG_078-3a"/>
　　<hi>里之外此是也遂駐蹕成都鼔吹注見晉武帝太康三年黎州注見漢武帝元鼎六年況黎</hi>
　　書法<hi>於是士喬直諌蜀主怒欲誅之以太后不可流之黎州遂赴水死則曷爲書殺誅心也綱</hi>
　　<hi>目之法茍有誅意於其臣雖自殺一以殺書之殺及諌臣而王衍之亡决矣</hi>
　　發明<hi>蜀殺諌者此亦將亡之證也故書</hi>
梁遣劉鄩等討同州晉遣李存審救之<lb/>
　<hi>李存審等至河中卽日濟河軍於朝邑梁軍亦大集河中友謙諸子説友謙且歸欵於梁以退其師友謙</hi>
　<hi>曰昔晉王親赴吾急秉燭夜戰今方與梁相拒又命將星行分我資糧豈可負邪晉人分兵攻華州壊其</hi>
　<hi>外城李存審進逼劉鄩等悉衆出戰大敗宵遁追擊破之殺獲甚衆存審等移檄告諭關右引兵畧地至</hi>
<pb n="KR2o0020_WYG_078-3b"/>
　<hi>下邽謁唐帝陵哭之而還</hi>集覽<hi>朝邑注見隋煬帝大業十三年下邽注見晉懷帝永嘉五年</hi>質<lb/>
　實<hi>河中府名注見周赧王十二年蒲坂華州注見唐𤣥宗開元十一年移檄注見楚義帝元年唐帝陵</hi>
　<hi>注見唐懿宗咸通四年十六陵</hi>
秋八月蜀主北廵冬十一月遣兵侵岐不克而還<lb/>
　<hi>蜀主下詔北廵遂發成都被金甲冠珠㡌執弓矢而行旌旗兵甲亘百餘里雒令叚融上言不冝遠離都</hi>
　<hi>邑當委大臣征討不從十一月遣王宗夀將兵伐岐攻隴州岐王自將屯汧陽蜀將陳彥威敗岐兵于箭</hi>
　<hi>筈嶺蜀兵食盡引還蜀主至利州泛江而下龍舟畫舸輝映江渚州縣供辦民始愁怨至閬州州民何康</hi>
　<hi>女色美將嫁蜀主取之賜其夫家帛百匹夫一慟而卒</hi>集覽<hi>汧陽注見漢光武建武六年箭筈嶺</hi>
<pb n="KR2o0020_WYG_078-4a"/>
　<hi>在天水郡卽今秦州箭簳谷也筈苦活反</hi>質實<hi>成都府名注見晉武帝㤗始八年益州雒縣名注見</hi>
　<hi>漢成帝鴻嘉三年廣漢隴州注見漢光武建武六年汧一綂志云箭筈嶺在鳯翔府岐山縣東北六十里</hi>
　<hi>利州注見漢獻帝建安六年葭萌閬州注見唐僖宗光啟三年</hi>
趙王鎔殺其司馬李藹夷其族<lb/>
　<hi>趙王鎔治府第圍沼極一時之盛多事嬉遊不親政事權移左右司馬李藹宦者李𢎞規用事宦者石希</hi>
　<hi>蒙尤以諂䛕得幸鎔晚好佛求僊講經受籙廣齋醮煉僊丹盛餙館宇於西山每往遊之數月方歸從者</hi>
　<hi>萬人軍民苦之是月自西山還宿鶻營莊石希蒙勸鎔復之他所李𢎞規曰晉王夾河血戰櫛風沭雨親</hi>
　<hi>冐矢石而王專以供軍之資奉不急之費且時方艱難人心難測王久盧府第遠出遊從萬一有姦人爲</hi>
<pb n="KR2o0020_WYG_078-4b"/>
　<hi>變閉關相拒將若之何鎔將歸希蒙曰𢎞規出不遜語以劫脅王欲以長威福耳鎔遂無歸志𢎞規乃教</hi>
　<hi>内牙都將蘇漢衡帥親軍擐甲㧞刃詣帳前白鎔曰士卒暴露已久願從王歸𢎞規因進言曰石希蒙勸</hi>
　<hi>王遊從不已請誅之以謝衆鎔不聼牙兵遂大譟斬希蒙鎔怒且懼亟歸府使其長子副大使昭祚將兵</hi>
　<hi>圍𢎞規及李藹之第族誅之及殺蘇漢衡收其黨與窮治反狀親軍大恐</hi>質實<hi>西山未詳處所櫛風</hi>
　<hi>沐雨注見周世宗顯德五年萬一注見唐髙祖武德九年</hi>
　　書法<hi>於是所殺三人也𢎞規漢衡則何以不書犯也欲正其君而動干戈於君側綱目無取焉</hi>
　　<hi>故畧之王恭書反張顥徐温書亂𢎞規漢衡不書殺而亂臣不得以趙鞅藉口矣</hi>
<hi>辛晉岐穪唐天祐十八年梁龍德元年吳睿已王楊溥順義元年○是嵗凡六國四鎭</hi>春正月蜀<lb/>
<pb n="KR2o0020_WYG_078-5a"/>
主還成都廢其后髙氏<lb/>
　<hi>蜀主之爲太子髙祖爲聘兵部尚書高知言女爲妃無寵及韋妃入宫尤見踈薄至是遣還家知言驚仆</hi>
　<hi>而卒韋妃者徐耕之孫也有殊色蜀主見而悅之太后因納於後宫蜀主不欲娶於母族託云韋昭度之</hi>
　<hi>孫蜀主常列錦歩障擊毬其中往往遠適而外人不知爇諸香晝夜不絕乆而厭之更爇皂莢以亂其氣</hi>
　<hi>結繒爲山及宮殿樓觀於其上或爲風雨所敗則更以新者易之或樂飲繒山涉旬不下山前穿渠乘船</hi>
　<hi>夜歸令宫女秉蠟炬千餘居前船却立照之水面如晝好爲㣲行酒肆娼家無所不到</hi>集覽<hi>歩障</hi>
　<hi>注見唐中宗景龍二年</hi>質實<hi>皂莢草名性<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>穢汚詳見藥性賦</hi>
晉得傳國寳<lb/>
<pb n="KR2o0020_WYG_078-5b"/>
　<hi>蜀主吳王屢以書勸晉王穪帝晉王以示僚佐曰昔王太師亦嘗遺先王書勸以自帝一方先王語余云</hi>
　<hi>昔天子幸石門吾發兵誅賊臣當是之時威振天下吾若挾天子據關中自作九錫禪文誰能禁我顧吾</hi>
　<hi>家世忠孝立功帝室誓死不爲耳他日當務以復唐社稷爲心愼勿效此曹所爲言猶在耳此議非所敢</hi>
　<hi>聞也因泣旣而將佐及藩鎭勸進不已乃令有司市玉造法物黄巢之破長安也魏州僧得傳國寳至是</hi>
　<hi>以爲常玉將鬻之或識之曰傳國寳也乃詣行臺獻之將佐皆奉觴穪賀張承業聞之亟詣魏州諌曰吾</hi>
　<hi>王世世忠於唐室救其患難所以老奴三十餘年爲王捃拾財賦召補兵馬誓滅逆賊復本朝宗社耳今</hi>
　<hi>河北甫定朱氏尚存而王遽卽大位殊非從來征伐之意天下其誰不觧體乎王何不先滅朱氏復列聖</hi>
　<hi>之深讎然後求唐後而立之南取吳西取蜀汛掃宇内合爲一家當是之時雖使高祖太宗復生誰敢居</hi>
<pb n="KR2o0020_WYG_078-6a"/>
　<hi>王上者譲之愈乆則得之愈堅矣老奴之志無他但以受先王大恩欲爲王立萬年之基耳王曰此非余</hi>
　<hi>所願柰羣下意伺承業知不可止慟哭曰諸侯血戰本爲唐家今王自取之誤老奴矣卽歸晉陽邑邑成</hi>
　<hi>疾不復起胡氏曰孔子曰欲速則不逹見小利則大事不成晉王以夷狄賜姓豈親宗室之比朱氏未滅</hi>
　<hi>偏覇大國周匝三垂存朂戰克攻取之才固爲群雄所服而輔世長民之徳天下未聞也於是焉而遽登</hi>
　<hi>尊極則欲速見小利是以其行不逹而大事不成也張承業直不欲晉王爲此意在復唐社稷立其後裔</hi>
　<hi>此曹孟德所難而何望於存朂雖然承業其賢矣哉</hi>集覽<hi>捃拾捃俱運反字與攈通亦拾也漢刑法</hi>
　<hi>志蕭何攈摭秦法顔師古註攈摭收拾也邑邑與悒悒通不安貌三垂三方之遠邉</hi>質實<hi>王太師謂</hi>
　<hi>王建天子幸石門石門鎭名事在唐昭宗乾寜二年關中注見唐𤣥宗開元十一年京兆九錫注見漢平</hi>
<pb n="KR2o0020_WYG_078-6b"/>
　<hi>帝元始五年社稷註見新莾天鳯元年藩鎭注見唐肅宗上元二年長安縣名注見漢惠帝五年晉陽縣</hi>
　<hi>名注見周威烈王二十三年</hi>
　　書法<hi>得璽必書重國寳也承業之所以死始此矣終綱目書得璽四漢光武建武三年晉愍帝</hi>
　　<hi>建興三年穆帝永和八年是年</hi>
二月成德將張文禮弑其節度使趙王鎔而代之<lb/>
　<hi>趙王鎔委政於其子昭祚昭祚性驕愎附李𢎞規者皆族之𢎞規部兵五百人欲逃聚泣偶語未知所之</hi>
　<hi>㑹諸軍有紿暘鎔忿親軍之殺石希蒙獨不時與衆益懼王德明素蓄異志因其懼而激之曰王命我盡</hi>
　<hi>阬爾曹吾念爾曹無罪不忍不然又獲罪於王奈何衆皆感泣相與飲酒而謀之酒酣其中驍健者曰吾</hi>
<pb n="KR2o0020_WYG_078-7a"/>
　<hi>曹識王太保意今夕富貴决矣卽踰城入鎔方焚香受籙㫁其首而出因焚府第德明復姓名曰張文禮</hi>
　<hi>盡滅王氏之族獨置昭祚之妻普寜公主以自託於梁三月遣使告亂于晉因求節鉞晉王方置酒作樂</hi>
　<hi>聞之投盃悲泣欲討之僚佐以爲方與梁爭不可更立敵冝且安之王不得已四月承制授文禮成德畱</hi>
　<hi>後</hi>質實<hi>成德軍名注見漢光武建武九年常山偶語注見唐代宗大厯十一年普寜縣名未詳沿</hi>
　<hi>革</hi>
　　書法<hi>文禮何假子也處直之囚書假子都此則曷爲不以假子德明書假子而書弑恒也唐卞</hi>
　　<hi>上無天子節鎭專地爲之屬者皆其臣矣書將以弑所以正其君臣之分也故前書張顥徐温此書</hi>
　　<hi>文禮其㫖深矣唐亡節度書弑二楊渥王鎔</hi>
<pb n="KR2o0020_WYG_078-7b"/>
夏五月梁殺其㤗寜節度使劉鄩<lb/>
　<hi>初鄩與朱友謙爲昬其受詔討友謙也先遣使移書諭以禍福待之月餘友謙不從然後進兵尹皓叚凝</hi>
　<hi>因譛之梁主密令西都畱守張宗奭酖之</hi>質實<hi>㤗寜節度注見漢獻帝興平二年兗州</hi>
六月朔日食質實<hi>日食注見新莾天鳯元年</hi>○秋晉以蘇循爲節度<lb/>
副使<lb/>
　<hi>晉王旣許藩鎭之請求唐舊臣朱友謙遣蘇循詣行臺循至魏州望府卽拜謂之拜殿見王呼萬歳舞蹈</hi>
　<hi>泣而穪臣翌日又獻大筆三十枚謂之畫日筆王大喜卽命循爲河東節度副使張承業深惡之</hi>集<lb/>
　覽<hi>求唐舊臣欲以備百官</hi>質實<hi>翌日明旦也河東節度注見漢獻帝建安七年</hi>
<pb n="KR2o0020_WYG_078-8a"/>
　　發明<hi>循故唐之䲭梟晉王乃悦其䛕而用之獨不念其賣國於盗乎直筆書之失自見矣</hi>
八月晉以符習爲成德畱後討張文禮<lb/>
　<hi>文禮旣作亂内不自安復遣間使求援於契丹又遣使告梁乞發精甲萬人自徳棣度河梁主疑未决敬</hi>
　<hi>翔曰陛下不乘此釁以復河北則晉人不可復破矣冝狥其請不可失也趙張軰皆曰今彊冦近在河上</hi>
　<hi>盡吾兵力以拒之猶懼不支何暇救文禮乎且文禮坐持兩端欲以自固我何利焉梁主乃止文禮忌趙</hi>
　<hi>故將多所誅滅符習將趙兵萬人從晉王在德勝文禮請以他將代之習見晉王泣涕請畱晉王曰吾與</hi>
　<hi>趙王同盟討賊義猶骨肉不意一旦禍生肘腋吾誠痛之汝茍不忘舊君能爲之復讐乎吾以兵糧助汝</hi>
　<hi>習與部將三十餘人舉身投地慟哭曰大王念故使輔佐之勤許之復寃習等不敢煩覇府之兵願以所</hi>
<pb n="KR2o0020_WYG_078-8b"/>
　<hi>部徑前搏取内豎以報王氏累世之㤙死不恨矣八月王以習爲成德畱後命閻寳史建塘將兵助之自</hi>
　<hi>邢洺而北文禮先病腹疽晉兵㧞趙州文禮驚懼而卒其子處瑾與其黨韓正時悉力拒晉九月晉兵圍</hi>
　<hi>鎭州建塘中流矢卒</hi>集覽<hi>徳棣徳本漢平原郡宋置德州今屬濟寜路棣本漢樂安郡隋置棣州今</hi>
　<hi>屬濟南路徳勝嶺名在契丹北界古北口東北其築嶺盤道數折俗呼思鄉嶺前年晉於嶺南北夾河</hi>
　<hi>兩城念故使念常思也故使謂王鎔</hi>正誤<hi>徳勝今按後唐李存審於徳勝南北築兩城而守之元大</hi>
　<hi>一統志德勝塞在開州南三里卽澶州也在大明府南一百六十里德勝口乃契丹北界非梁唐交兵之</hi>
　<hi>地</hi>質實<hi>契丹北狄種名注見晉安帝義熈二年德棣德注見陳宣帝大建八年安德棣注見宋明</hi>
　<hi>帝㤗始三年樂陵一綂志云德勝寨名在大名府開州南三里五代時晉自夾河移澶州於此周世宗又</hi>
<pb n="KR2o0020_WYG_078-9a"/>
　<hi>遷夾河與德勝寨南北相直故居人有南澶北澶之目矣邢洺邢注見楚義帝元年襄國洺注見漢武帝</hi>
　<hi>元狩四年廣平趙州注見漢景帝三年趙國鎭州注見漢光武建武九年常山</hi>
冬十月梁襲晉德勝北城晉王擊破之<lb/>
　<hi>晉王欲自分兵攻鎭州戴思逺聞之悉衆襲德勝北城晉王知之十月命李嗣源伏兵於戚城李存審屯</hi>
　<hi>徳勝先以騎兵誘之梁兵競進晉王以鐵騎三千奮擊梁兵大敗失亡二萬餘人</hi>質實<hi>一統志云</hi>
　<hi>戚城在大名府開州城北七里春秋晉趙鞅納衛世子蒯聵于戚卽此</hi>
義武節度使王處直爲其假子都所囚<lb/>
　<hi>初義武節度使王處直未有子得小兒劉雲郎養爲子名之曰都及壯便佞多詐處直愛之置新軍使典</hi>
<pb n="KR2o0020_WYG_078-9b"/>
　<hi>之處直有孽子郁無寵奔晉晉王克用以女妻之累遷至新州團練使餘子皆㓜處直以都為副大使欲</hi>
　<hi>以爲嗣及晉王存朂討張文禮處直以鎭定唇齒恐鎭亡而定孤固諌以爲方禦梁冦且冝赦文禮晉王</hi>
　<hi>荅以文禮弑君義不可赦又潜引梁兵恐於易定亦不利處直患之乃潜遣人語郁使賂契丹令犯塞以</hi>
　<hi>解鎭州之圍郁素疾都冒繼其宗乃邀處直求爲嗣處直許之軍府皆不欲召契丹都亦慮郁奪其處乃</hi>
　<hi>以新軍數百伏於府第大譟曰將士不欲以城召契丹請令公歸西第乃並其妻妾幽之盡殺其子孫腹</hi>
　<hi>心以狀白晉王晉王因以都代處直處直憂憤而卒胡氏曰王都幽囚父母殺其子孫此與張文禮何異</hi>
　<hi>存朂旣爲討文禮而許都襲位賞刑如此何以扶天下之爲君父者哉三綱旣淪政本卞矣雖暫得之不</hi>
　<hi>旋踵而失之非不幸也</hi>
<pb n="KR2o0020_WYG_078-10a"/>
　　書法<hi>爲所囚何罪處直也曷爲罪之於是文禮弑逆處直爲之游説請緩晉師旣不可則召契</hi>
　　<hi>丹欲以撓晉黨逆以誨盗召狄以失衆處直之罪也然則都無罪乎號曰子矣而囚其父罪固不待</hi>
　　<hi>言矣</hi>
　　發明<hi>王都囚其養父綱目乃歸曲於王處直何哉張文禮有弑主之罪晉王仗義討之處直乃</hi>
　　<hi>隂爲文禮之地又欲引虜爲㓂以撓其謀遂召幽囚之辱故綱目書其爲假子所囚而不言假子囚</hi>
　　<hi>其養父也若夫王都囚父之罪固自不言可知晉王不能執而戮之豈不惜哉</hi>
吳王溥祀南郊<lb/>
　<hi>吳徐温勸吳王郊祀或曰唐祀南郊其費巨萬今未能辦也溫曰吾聞事天貴誠多費何爲唐每郊祀啟</hi>
<pb n="KR2o0020_WYG_078-10b"/>
　<hi>南門灌其樞用脂百斛此乃季世奢㤗之弊又安足法乎乃祀南郊</hi>集覽<hi>灌其樞爾雅樞謂之椳郭</hi>
　<hi>璞注門戸扉樞也</hi>
　　書法<hi>諸國王非卒不名溥何以名罪漙也吳蕞爾國雖上無天子而行郊祀僣已甚矣故斥名</hi>
　　<hi>罪之</hi>
十一月晉王自將討鎭州<lb/>
　<hi>晉王使李存審李嗣源守德勝自將兵攻鎭州旬日不克張處瑾使韓正時突圍出趣定州求救晉兵追</hi>
　<hi>斬之</hi>質實<hi>定州注見周威烈王二十三年中山</hi>
十二月契丹冦幽州㧞涿州進冦義武晉王救之考異<lb/>
<pb n="KR2o0020_WYG_078-11a"/>
<hi>冦並當作侵或作攻</hi>
　<hi>王郁説契丹主曰鎭州美女如雲金帛如山天皇王速往則皆已物也不然爲晉王所有矣契丹主以爲</hi>
　<hi>然悉衆而南舒嚕后曰吾有西樓羊馬之富其樂不可勝窮也何必勞師遠出以乘危徼利乎吾聞晉王</hi>
　<hi>用兵天下莫敵脱有危敗悔之何及契丹主不聼十二月攻幽州李紹宏嬰城自守契丹南圍涿州㧞之</hi>
　<hi>擒李嗣弼進冦定州王都告急于晉晉王將親軍五千救之</hi>集覽<hi>天皇王契丹國中穪其主云然</hi>
　<hi>西樓契丹於所居大部落之内置樓謂之西樓在黄龍府西北今上京是</hi>質實<hi>幽州注見唐高祖武</hi>
　<hi>徳四年涿州注見漢帝𤣥更始二年</hi>
　　書法<hi>義武何王都也幽州書冦可矣都囚假父亦冦契丹何中國雖失道夷狄不得而加之也</hi>
<pb n="KR2o0020_WYG_078-11b"/>
<hi>壬晉岐穪唐天祐十九年梁龍午徳二年○是嵗凡六國四鎭</hi>春正月晉王擊契丹大敗之<lb/>
　<hi>晉王至新城候騎白契丹前鋒涉沙河將士皆失色有亡去者斬之不能止諸將皆曰吾衆寡</hi>
　<hi>不敵又梁冦内侵冝且還師以救根本或請西入井陘避之晉王猶豫未决郭崇韜曰契丹本利貨財而</hi>
　<hi>來非能救鎭州之急難也王新破梁兵威振夷夏挫其前鋒遁走必矣李嗣昭亦曰彊敵在前有進無退</hi>
　<hi>不可輕動以揺人心晉王曰吾以數萬之衆平定山東今遇此小虜而避之何靣目以臨四海乃自帥鐵</hi>
　<hi>騎五千先進至新城北半出桑林契丹見之驚走晉王分軍逐之獲契丹主之子契丹舉衆退保望都晉</hi>
　<hi>王至定州王都迎謁馬前請以愛女妻王子繼岌王引兵趣望都遇奚酋托諾五千騎爲其所圍力戰出</hi>
　<hi>入數四不解李嗣昭引三百騎横擊之虜退王乃得出因縱兵奮擊契丹大敗逐北至易州會大雪彌旬</hi>
<pb n="KR2o0020_WYG_078-12a"/>
　<hi>平地數尺契丹人馬死者相屬契丹主乃歸晉王引兵躡之隨其行止見其野宿之所布槀於地囘環方</hi>
　<hi>正皆如編剪雖去無一枝亂者嘆曰虜用法嚴乃能如是中國所不及也晉王至幽州使二百騎躡契丹</hi>
　<hi>之後曰敵出境卽還騎恃勇追擊之悉爲所擒契丹主責王郁縶之以歸自是不聼其謀胡氏曰晉王聼</hi>
　<hi>王都囚父取國旣失於前今因其出迎明父子之義討而殺之則軍政脩明人心聳服契丹將不戰而自</hi>
　<hi>退矣晉王先助劉守光今又助王都何有見於斬張彦而無見於此邪凡此類皆制勝之大幾也接而不</hi>
　<hi>失惟上智能之</hi>集覽<hi>井陘注見秦王政十八年望都縣名在灤州東北四十里唐末契丹安巴堅攻</hi>
　<hi>䧟平營民多卞依之安巴堅卽其所居地立縣因其來處地名而名之故有望都安喜等縣奚酋托諾奚</hi>
　<hi>東胡種名酋君長之稱托諾酋之名縶之以歸縶陟立反詩縶之維之注䟽縶之謂絆絆繫足也斬張彦</hi>
<pb n="KR2o0020_WYG_078-12b"/>
　<hi>事在貞明元年制勝之大幾㡬㑹也易擊辭曰君子見㡬而作不俟終日</hi>質實<hi>新城縣名注見唐僖</hi>
　<hi>宗光啟元年一綂志云沙河在保定府祁州城西南二十一里源自定州流經州境東南與滋河合入易</hi>
　<hi>水猶豫注見秦孝文王元年山東道名注見宋文帝元嘉二十五年望都縣名注見晉安帝隆安二年逐</hi>
　<hi>北注見周赧王三十一年</hi>
梁襲晉魏州不克攻德勝北城二月晉王還魏州梁兵<lb/>
遁還<lb/>
　<hi>李存審謂李嗣源曰梁人聞我在南兵少不攻德州必襲魏州不若分軍備之遂分軍屯澶州戴思遠果</hi>
　<hi>悉衆趣魏州嗣源引兵先之遣兵挑戰思遠知有備乃西㧞成安大掠而還又攻徳勝北城重塹複壘斷</hi>
<pb n="KR2o0020_WYG_078-13a"/>
　<hi>其出入晝夜急攻存審悉力拒守晉王聞之自幽州赴之五日至魏州思遠燒營遁還</hi>集覽<hi>澶州</hi>
　<hi>注見晉主重貴開運元年</hi>質實<hi>挑戰注見漢王邦四年一綂志云成安本春秋晉乾侯地名漢爲魏</hi>
　<hi>郡斥丘縣地晉因之後魏置成安縣後周屬相州隋屬魏郡唐屬磁州尋改𨽻相州又割𨽻洺州宋金因</hi>
　<hi>之元省入滏縣尋復置屬磁州國朝因之改屬廣平府</hi>
晉師圍鎭州不克退保趙州夏四月晉李嗣昭戰死<lb/>
　<hi>晉閻寳築壘以圍鎭州决滹沱水環之内外斷絕城中食盡遣五百餘人出求食寳縱其出欲伏兵取之</hi>
　<hi>其人遂攻長圍寳不爲備俄數千人繼至遂壊長圍縱火攻營寳不能拒退保趙州晉王以李嗣昭爲招</hi>
　<hi>討使代寳張處瑾遣兵千人迎糧於九門嗣昭設伏邀擊之殺獲殆盡鎭兵發矢中其腦嗣昭㧞矢射之</hi>
<pb n="KR2o0020_WYG_078-13b"/>
　<hi>一發而殪是夕亦卒晉王聞之不御酒肉者累日嗣昭遺命悉以澤潞兵授判官任圍使督諸軍攻鎭州</hi>
　<hi>號令如一鎭人不知嗣昭之死也晉王以李存進爲招討使命嗣昭諸子䕶䘮歸塟晉陽其子繼能不受</hi>
　<hi>命帥兵擁䘮歸潞州嗣昭七子繼儔當襲爵素懦弱繼韜凶狡囚之詐令士卒劫已爲畱後晉王不得已</hi>
　<hi>改昭義曰安義以繼韜爲畱後</hi>集覽<hi>滹沱水注見漢帝𤣥更始二年滹沱河九門縣名漢屬常山郡</hi>
　<hi>唐置勸州後廢屬鎭州</hi>質實<hi>九門縣名注見唐𤣥宗天寳十五載澤潞二州名澤注見梁武帝中</hi>
　<hi>大通六年建州潞注見周赧王五十三年上黨昭義軍名注同上文</hi>
秋八月梁取晉衛州<lb/>
　<hi>晉衛州刺史李存儒本姓楊名婆兒以俳優得幸於晉王爲刺史專事掊歛防城卒皆徴月課縱歸梁叚</hi>
<pb n="KR2o0020_WYG_078-14a"/>
　<hi>凝張朗引兵夜襲之詰旦登城執存儒遂克衛州戴思遠又與凝攻䧟淇門共城新鄉於是澶州之西相</hi>
　<hi>州之南皆爲梁有晉人失軍儲三之一梁軍復振</hi>集覽<hi>淇門注見唐昭宗大順二年共城縣名屬</hi>
　<hi>河内郡共音恭按河内郡今懷州是新鄕縣名屬汲郡按古汲郡今衛州是相州古鄴郡今彰德府是殷</hi>
　<hi>王河亶甲居相卽此</hi>質實<hi>衛州注見秦王政六年朝歌俳優注見漢武帝建元三年詰旦注見梁武</hi>
　<hi>帝大同二年一綂志云共城古共伯之國周爲鄘國地春秋時倂於衛漢始置共縣屬河内郡晉屬汲郡</hi>
　<hi>隋改爲共城縣唐初以縣置共州並析置凡城縣尋罷州及省凡城入焉屬衛州金改爲河平縣後改爲</hi>
　<hi>蘇門縣尋陞爲輝州元因之國朝仍為縣屬衛輝古府新鄕本漢河内郡獲嘉汲二縣地晉因之隋於</hi>
　<hi>新樂城置新鄉縣唐初屬義州後屬衛州宋初省入汲縣元祐初復置金元仍舊國朝因之改屬衛輝</hi>
<pb n="KR2o0020_WYG_078-14b"/>
　<hi>府</hi>
九月晉王克鎭州自領之以符習爲天平節度使<lb/>
　<hi>張處瑾使其弟處球乘李存進無備將兵七千人奄至東垣渡及營門存進狼狽引十餘人鬬於橋上鎭</hi>
　<hi>兵退晉騎兵斷其後夾擊之鎭兵殆盡存進亦戰没晉王以李存審爲招討使鎭州食竭力盡處瑾遣使</hi>
　<hi>請䧏未報存審兵至城中將李再豐投縋以納晉兵執處瑾兄弟及其黨髙濛送行臺趙人皆請而食之</hi>
　<hi>磔張文禮屍於市王鎔故侍者得鎔遺骸晉王祭而塟之以符習爲成德節度使習辭曰故使無後而未</hi>
　<hi>塟習當斬衰以塟之俟禮畢聼命旣塟卽詣行臺趙人請晉王兼領成德從之乃割相衛二州置義寜軍</hi>
　<hi>以習爲節度使習辭曰魏慱覇府不可分也願得河南一鎭習自取之乃以爲天平節度使</hi>集覽<lb/>
<pb n="KR2o0020_WYG_078-15a"/>
　<hi>磔竹格切裂也漢制諸死刑皆磔於市</hi>質實<hi>東垣縣名注見漢高帝八年狼狽注見漢獻帝初平</hi>
　<hi>三年斬衰注見漢靈帝熹平五年魏博軍名注見漢成帝綏和二年天平節度注見漢獻帝興平元年東</hi>
　<hi>平</hi>
　　書法<hi>書自領何美符習也符習之請討文禮也晉以成德畱後命之於是鎭州旣克改命義寕</hi>
　　<hi>習無愠色且請自改河南以取一鎭不背本不矜功不固求若習者可謂賢矣綱目前書以習爲成</hi>
　　<hi>德畱後此書自領之以爲天平所以美習也</hi>
冬十一月唐特進河東監軍使張承業卒<lb/>
　<hi>曹太夫人詣其第爲之行服如子姪之禮晉王聞之亦不食者累日</hi>
<pb n="KR2o0020_WYG_078-15b"/>
　　書法<hi>監軍具官卒於楊復光見之矣至是再見其再見何承業賢也於是唐亡十六載矣曷爲</hi>
　　<hi>冠之以唐著承業之乃心唐室也是故張良心乎韓者也故韓雖亡而書韓人陶潜心乎晉者也故</hi>
　　<hi>晉雖亡而書晉徴士承業心乎唐者也故唐雖亡而書唐特進監軍書卒終綱目二人而已矣楊復</hi>
　　<hi>光張承業</hi>
　　發明<hi>承業之賢先儒固已諭之矣綱目於其卒也書爵書官旣足以著其美然承業在晉已非</hi>
　　<hi>一日而綱目必繫之唐者表其始終爲唐不失臣節用見承業固唐之臣也夫以一宦者而能盡節</hi>
　　<hi>若此乃有名爲縉紳如蔣元暉栁璨張文蔚楊涉之徒賣國從賊者豈非狗彘之不若哉承業卒六</hi>
　　<hi>月而亞子稱帝良有以也悲夫</hi>
<pb n="KR2o0020_WYG_078-16a"/>
十二月晉以張憲權鎮州事<lb/>
　<hi>魏州稅多逋負晉王以讓司錄趙季良季良曰殿下何時當平河南王怒曰汝職在督稅何敢預我軍事</hi>
　<hi>季良對曰殿下方謀攻取而不愛百姓一旦百姓離心恐河北亦非殿下之有况河南乎王恱謝之自是</hi>
　<hi>重之每預謀議</hi>質實<hi>張憲晉陽人河南道名注見宋主昱元徴元年河北道名注見漢成帝綏和二</hi>
　<hi>年魏郡魏州注同上文</hi>
<hi>癸岐稱唐天祐二十年梁龍徳三年盡十月四月以後未唐莊宗李存勗同光元年○是嵗梁亡晉稱唐凡五</hi>
<hi>國四鎮</hi>春二月晉以豆盧革盧程為行臺丞相<lb/>
　<hi>晉王下敎於四鎮判官中選前朝士族欲以為相河東判官盧質為之首質固辭請以義武判官豆盧革</hi>
<pb n="KR2o0020_WYG_078-16b"/>
　<hi>河東判官盧程為之即拜行臺左右丞相以質為禮部尚書</hi>集覽<hi>豆盧注見前唐髙祖武徳四年</hi>
　質實<hi>河東郡名注見漢獻帝建安七年</hi>
梁以錢鏐為呉越王<lb/>
　<hi>鏐始建國儀衛名稱多如天子之制惟不改元置百官有丞相侍郎客省等使</hi>
三月晉李繼韜以潞州叛降梁其將裴約據澤州不<lb/>
下<lb/>
　<hi>李繼韜為留後終不自安幕僚魏琢牙將申䝉復從而間之曰晉朝無人終為梁所併耳弟繼逺亦勸之</hi>
　<hi>繼韜乃使繼逺詣大梁請降梁主大喜以繼韜為節度使安義舊將裴約戌澤州泣諭其衆曰余亊故使</hi>
<pb n="KR2o0020_WYG_078-17a"/>
　<hi>踰二紀見其分財享士志滅仇讐不幸捐舘柩猶未塟而郎君遽背君親吾寜死不能從也遂據州自守</hi>
　<hi>梁遣董璋將兵攻之繼韜散財募士堯山人郭威往應募嘗殺人繫獄繼韜惜其才勇而逸之</hi>集覽<lb/>
　<hi>捐舘注見前唐代宗永㤗元年</hi>質實<hi>大梁郡名注見周顯王二十九年安義軍名注見周赧王五十</hi>
　<hi>三年上黨堯山縣名注見漢高帝八年柏人</hi>
　　書法<hi>書不下何特予守節也故書法同堯君素唐高祖武德八年後書死之又非君素之所可</hi>
　　<hi>得者矣凡晋臣降梁則書叛是年</hi>
夏四月晉王存朂穪皇帝于魏州國號唐<lb/>
　<hi>晉王築壇于魏州牙城之南四月升壇祭告遂卽帝位國號大唐尊母曹氏爲皇太后嫡母劉氏爲皇太</hi>
<pb n="KR2o0020_WYG_078-17b"/>
　<hi>妃初太妃無子性不姤忌太后亦謙退相得甚懽及受册太妃詣太后宫賀有喜色太后忸怩不自安太</hi>
　<hi>妃曰願吾兒享國乆長吾軰獲没于地圍陵有主餘何足言因相向歔欷</hi>質實<hi>忸怩慚愧也歔欷注</hi>
　<hi>見漢光武建武二年</hi>
　　書法<hi>綱目於晉多予辭此其書穪皇帝如梁何惜之也綱目予晉以其不忘唐也主讐之未滅</hi>
　　<hi>而遽自立綱目惜之書曰國號唐所以殊朱邪於李氏也不書則疑於漢昭烈</hi>
　　發明<hi>晉王父子忠於唐室初志甚善于時讐賊尚在乃遽自穪尊其視朱温劉守光相去無㡬</hi>
　　<hi>向使亞子能掃滅朱氏復立唐後則綱目必因其以天祐紀年繼續唐綂而不絕之矣惟其利而自</hi>
　　<hi>取故雖自謂紹唐君子亦豈敢以沙陁之種而比之漢昭烈晉元帝使得紹李氏之正綂哉故書存</hi>
<pb n="KR2o0020_WYG_078-18a"/>
　　<hi>朂穪帝國號唐待以列國而别異之此固公天下之法也夫豈私於漢晉而薄於後唐哉</hi>
唐以豆盧革盧程同平章事郭崇韜張居翰爲樞密使<lb/>
　<hi>革程皆輕淺無他能唐主特以其衣冠之緒覇府元僚故用之李紹宏自幽州召還崇韜惡其位在已上</hi>
　<hi>乃薦居翰而以紹宏爲宣徽使紹宏恨之居翰和謹畏事軍國機政皆崇韜掌之孔謙自謂應爲租庸使</hi>
　<hi>衆議以謙人㣲地寒故崇韜薦張憲以謙副之謙亦不悅胡氏曰建王覇之績者必有心腹股肱之臣其</hi>
　<hi>未濟也以爲謀主其旣成也遂登輔相輔相之任當承平之際無遠慮者或不知考愼矣若創業垂綂之</hi>
　<hi>君天下固以此卜其成敗而可忽諸梁唐晉漢之朝無所穪焉豈氣方紛亂天不生賢邪將人主無知人</hi>
　<hi>之鑒而不能致邪</hi>集覽<hi>衣冠之緒衣冠士大夫也緒謂基緒綂系也猶言後裔考愼注見前唐徳</hi>
<pb n="KR2o0020_WYG_078-18b"/>
　<hi>宗貞元三年</hi>質實<hi>幽州注見唐髙祖武德四年</hi>
唐建東西京及北都<lb/>
　<hi>以魏州爲興唐府建東京又於太原府建西京又以鎭州爲眞定府建北都時唐國所有凡十三節度五</hi>
　<hi>十州</hi>質實<hi>興唐府注見漢成帝綏和二年魏郡太原府注見齊明帝建武三年幷州眞定府注見漢</hi>
　<hi>光武建武九年常山</hi>
閠月唐立宗廟于晉陽<lb/>
　<hi>唐主追尊曾祖執宜曰懿祖昭烈皇帝祖國昌曰獻祖文皇帝考晉王曰太祖武皇帝立宗廟於晉陽以</hi>
　<hi>高祖太宗懿宗昭宗洎懿祖以下爲七室</hi>
<pb n="KR2o0020_WYG_078-19a"/>
唐遣李嗣源襲梁鄆州取之以嗣源為節度使<lb/>
　<hi>契丹屢冦晉幽州衛州為梁所取潞州内叛人情岌岌以為梁未可取唐主患之㑹鄆州將盧順宻來奔</hi>
　<hi>言曰鄆州守兵不滿千人可襲取也郭崇韜等皆以為不可唐主密召李嗣源謀之曰梁人志在澤潞不</hi>
　<hi>備東方若得東平則潰其心腹東平果可取乎嗣源自胡栁有度河之慙常欲立竒功以補過對曰今用</hi>
　<hi>兵嵗久生民疲弊茍非出竒以勝大功何由可成臣願獨當此役必有以報唐主恱遣嗣源將精兵五千</hi>
　<hi>趣鄆州日暮隂雨道黒將士皆不欲進髙行周曰此天賛我也彼必無備夜渡河至城下鄆人不知李從</hi>
　<hi>珂先登殺守卒啟闗納外兵進攻牙城拔之嗣源禁焚掠撫吏民唐主大喜曰總管真竒才吾事集</hi>
　<hi>矣即以為天平節度使梁主大懼遣使詰讓諸將段凝王彦章等趣令進戰</hi>質實<hi>岌岌山髙</hi>
<pb n="KR2o0020_WYG_078-19b"/>
　<hi>貌鄆州注見唐肅宗寳應元年東平府名注見漢獻帝興平元年胡栁有度河之慙事在太祖開平</hi>
　<hi>四年</hi>
五月梁遣招討使王彦章攻唐徳勝南城拔之進攻楊<lb/>
劉六月唐主救之梁兵退秋七月彦章罷<lb/>
　<hi>敬翔知梁室已危以繩内靴中入見梁主曰先帝取天下不以臣為不肖所謀無不用今敵勢益彊而陛</hi>
　<hi>下棄忽臣言臣身無用不如死引繩將自縊梁主止之問所欲言翔曰事急矣非用王彦章為大將不可</hi>
　<hi>救也梁主從之以彦章為招討使仍以段凝為副唐主聞之自將親軍屯澶州命朱守殷守德勝戒之曰</hi>
　<hi>王鐵槍勇决宜謹備之守殷王幼時所役蒼頭也五月遣使徵兵於呉徐温欲持兩端遣兵循海助其勝</hi>
<pb n="KR2o0020_WYG_078-20a"/>
　<hi>者嚴可求不可乃止梁主召王彦章問以破敵之期彦章對曰三日左右皆失笑彦章出兩日馳至滑州</hi>
　<hi>置酒大㑹隂遣人具舟於楊村夜命甲士六百皆持巨斧載冶者具鞴炭乘流而下㑹飲尚未散彦章陽</hi>
　<hi>起更衣引精兵數千循河南岸趨德勝天㣲雨朱守殷不爲備舟中兵舉鏁燒斷之因以巨斧斬浮橋而</hi>
　<hi>彦章引兵急擊南城破之適三日矣守殷救之不及彦章進攻諸寨皆㧞之聲勢大振唐主遣宦者焦彦</hi>
　<hi>賔急趣楊劉與鎭使李周固守命守殷棄北城撤屋爲栰載兵械浮河東下助楊劉守備王彦章亦撤南</hi>
　<hi>城屋材浮河而下每遇灣曲輙於中流交闘一日百戰互有勝負比及楊劉殆亡士卒之半彦章以十萬</hi>
　<hi>衆攻楊劉城垂䧟者數四李周悉力拒之與士卒同丼苦彦章不能克退屯城南唐主引兵救之曰李周</hi>
　<hi>在内何憂日行六十里不廢畋玁六月至楊劉梁兵塹壘不可入唐主問計於郭崇韜對曰請築壘於博</hi>
<pb n="KR2o0020_WYG_078-20b"/>
　<hi>州東岸以固河津旣得以應接東平又可以分賊兵勢但慮彦章薄我城不能就願募死士日挑戰以綴</hi>
　<hi>之旬日不東則城成矣時李嗣源守鄆州河北聲問不通人心漸離不保朝夕㑹梁將康延孝密請降於</hi>
　<hi>嗣源延孝者太原胡人有罪奔梁嗣源遣押牙范延光送延孝蠟書延光因言於唐主請築壘馬家口以</hi>
　<hi>通鄆州之路唐主遣崇韜將萬人夜發度河築之晝夜不息自與梁人晝夜苦戰崇韜築城六日彦章開</hi>
　<hi>之將兵數萬馳至急攻時板築僅畢未有守備崇韜慰諭士卒以身先之四靣拒戰唐主引大軍救之彦</hi>
　<hi>章退保鄒家口鄆州奏報始通李嗣源請正朱守殷覆軍之罪不從七月唐主引兵南彦章等復趣楊劉</hi>
　<hi>李紹榮直抵梁營擒其斥候又以火栰焚其連艦彦章等走保楊村唐兵追擊之梁兵前後死者且萬人</hi>
　<hi>楊劉圍解城中無食已三日矣彦章疾趙張亂政謂所親曰待我成功還當盡誅姦臣以謝天下趙張聞</hi>
<pb n="KR2o0020_WYG_078-21a"/>
　<hi>之私相謂曰我軰寜死於沙陀不可爲彦章所殺相與恊力傾之叚凝素疾彦章而詔附趙張百方沮撓</hi>
　<hi>之惟恐其有功每㨗奏至趙張悉歸功於凝由是彦章功竟無成梁主猶恐彦章成功難制徴還大梁</hi>
　集覽<hi>以繩内内讀曰納入也鞴炭鞴與排通音歩拜反卽今皮排也所以吹扇火者蠟書注見唐德</hi>
　<hi>宗建中三年</hi>質實<hi>澶州注見隋恭帝皇㤗二年滑州注同上年楊劉城名注見唐憲宗元和十三</hi>
　<hi>年博州注見漢獻帝興平二年東郡斥候注見漢武帝元封元年挑戰注見漢王邦三年沙陀謂李存朂</hi>
　<hi>又注見唐睿宗太極元年</hi>
唐盧程罷<lb/>
　<hi>程以私事干興唐府府吏不能應鞭吏背少尹任團唐主姊壻也詣程訴之程罵曰公何等蟲豸欲倚婦</hi>
<pb n="KR2o0020_WYG_078-21b"/>
　<hi>力邪唐主怒曰朕誤相此癡物欲賜自盡盧質力救之乃貶右庻子</hi>集覽<hi>蟲豸豸音丈爾反蟲之無</hi>
　<hi>足者曰豸蟲音䖝</hi>
八月梁取唐澤州裴約死之<lb/>
　<hi>裴約遣間使告急唐主曰吾兄不幸乃生梟獍裴約獨能知逆順顧謂指揮使李紹斌曰澤州彈丸之地</hi>
　<hi>朕無所用卿爲我取裴約以來紹斌至城已䧟約死唐主深惜之</hi>集覽<hi>梟獍注見晉元帝太興元</hi>
　<hi>年</hi>質實<hi>間使注見漢武帝元狩元年彈丸之地喻土地褊狹也</hi>
　　書法<hi>書死之何予節也終綱目書死之五十五詳孺子嬰居攝元年而五季書十人焉裴約王</hi>
　　<hi>彦章姚洪夏魯竒宋令詢沈斌鞏廷美趙崇溥劉仁贍張彦卿何代不生才疾風知勁草信矣</hi>
<pb n="KR2o0020_WYG_078-22a"/>
　　發明<hi>前書李繼韜叛降于梁已正繼韜叛國之罪次書其將裴約㨿澤州不下已予裴約不屈</hi>
　　<hi>之節至是書梁取唐澤州裴約死之是予其死節之實其㫖明矣夫繼韜叛君事讐裴約審於大義</hi>
　　<hi>守死不屈觀其所以泣諭其衆之語可謂詞㫖甚白故綱目書而予之亦所以爲知義守節者之勸</hi>
　　<hi>也</hi>
梁以叚凝爲招討使遣王彥章張漢傑攻鄆州<lb/>
　<hi>梁主遣叚凝監軍河上敬翔李振屢請罷之梁主曰凝未有過振曰俟其有過則社稷危矣至是凝厚賂</hi>
　<hi>趙張求爲招討使翔振力爭不從於是宿將憤怒士卒亦不服凝將全軍五萬濟河掠澶州至頓丘梁主</hi>
　<hi>又命王彦章將保鑾騎士萬人屯兗鄆之境謀復鄆州仍以張漢傑監其軍</hi>質實<hi>頓丘縣名注見</hi>
<pb n="KR2o0020_WYG_078-22b"/>
　<hi>晉高祖天褔三年兗州名注見漢獻帝興平二年</hi>
梁將康延孝奔唐<lb/>
　<hi>唐主引兵屯朝城康延孝來奔唐主解錦袍玉帶賜之以爲招討指揮使問以梁事對曰梁朝地不爲狹</hi>
　<hi>兵不爲少然主旣暗懦趙張擅權内結宫掖外納貨賂叚凝智勇俱無專率歛行伍以奉權貴梁主不能</hi>
　<hi>專任將帥常以近臣監之進止可否動爲所制近又聞欲數道出兵令董璋趣太原霍彦威冦鎭定王彦</hi>
　<hi>章攻鄆州叚凝當陛下决以十月大舉臣竊觀梁兵聚則不少分則不多願陛下養勇蓄力以待其分帥</hi>
　<hi>精騎五千自鄆州直抵大梁擒其僞主旬月之間天下定矣唐主大悦</hi>質實<hi>朝城縣名注見晉高</hi>
　<hi>祖開運三年太原府名注見齊明帝建武三年并</hi>
<pb n="KR2o0020_WYG_078-23a"/>
　　書法<hi>延孝何以書志梁所以亡也延孝奔唐而後唐有滅梁之志矣凡外將必關於成敗之故</hi>
　　<hi>而後書是故得李祐而後淮西之破决得延孝而後朱梁之亡决綱目每謹書之</hi>
　　發明<hi>書奔不書叛義已見於前矣一將之降本無足道然唐之滅梁梁之見滅决於是矣故書</hi>
九月蜀主宴羣臣於宣華苑<lb/>
　<hi>蜀主以韓昭潘在迎顧在珣等爲狎客陪侍遊宴與宫女雜坐或爲豔歌相唱和䙝慢無所不至樞密使</hi>
　<hi>宋光嗣等專斷國事恣爲威虐務狥蜀主之欲以盗其權宰相王鍇庾傳素等各保寵禄無敢規正潘在</hi>
　<hi>迎每勸蜀主誅諌者無使謗國嘉州司馬劉賛獻陳後主三閣圖並作歌以諷賢良方正蒲禹卿對䇿語</hi>
　<hi>極切直蜀主不能用至是以重陽宴羣臣於宣華苑酒酣嘉王宗夀乗間極言社稷將危流涕不已昭曰</hi>
<pb n="KR2o0020_WYG_078-23b"/>
　<hi>嘉王好酒悲因諧笑而罷</hi>質實<hi>嘉州注見唐僖宗中和元年陳後主三閣圖注見陳後主至德三年</hi>
　<hi>臨春閣重陽節名注見唐憲宗元和十五年</hi>
冬十月朔日食<lb/>
唐主救鄆州梁師敗績王彦章死之唐主入大梁梁主<lb/>
瑱自殺唐遂滅梁<lb/>
　<hi>唐自德勝失利以來䘮芻糧數百萬租庸副使孔謙暴歛以供軍民多流亡租税益少澤潞未下契丹屢</hi>
　<hi>冦瀛涿又聞梁人欲大舉數道入冦唐主深以爲憂召諸將㑹議李紹宏等皆以爲鄆州難守請以易衛</hi>
　<hi>州及黎陽於梁與之約和休兵息民更圖後舉唐主不悦曰如此吾無塟地矣乃獨召郭崇韜問之對曰</hi>
<pb n="KR2o0020_WYG_078-24a"/>
　<hi>陛下不擳沐不解甲十五餘年欲雪國家讐耻今已正尊號始得鄆州尺寸之地不能守而棄之臣恐將</hi>
　<hi>士解體將來食盡衆散雖畫河爲境誰爲陛下守之臣嘗細詢康延孝以河南之事度已料彼日夜思之</hi>
　<hi>成敗之機决在今歳梁今悉以精兵授叚凝决河自固恃此不復爲備凝非將材不足畏降者皆言大梁</hi>
　<hi>無兵陛下若畱兵守魏固保楊劉自以精兵與鄆州合勢長驅入汴僞主授首則諸將自降矣不然今秋</hi>
　<hi>不登軍糧將盡大功何由可成諺曰當道築室三年不成帝王應運必有天命在陛下勿疑耳唐主曰此</hi>
　<hi>正合朕志丈夫得則爲王失則爲虜吾行决矣司天奏天道不利不聼王彦章將攻鄆州李嗣源遣從珂</hi>
　<hi>逆戰敗其前鋒彦章退保中都㨗奏至唐主喜曰鄆州告㨗足壯吾氣命將士悉遣其家歸興唐亦遣夫</hi>
　<hi>人劉氏皇子繼岌歸與之訣曰事之成敗在此一决若其不濟當聚吾家於魏宫而焚之胡氏曰莊宗以</hi>
<pb n="KR2o0020_WYG_078-24b"/>
　<hi>宦官之譛罷李建及而失忠壯之助以俳優之悅用李存儒而失要害之地以役使之愛使朱守殷而䧟</hi>
　<hi>南城䘮芻糧數百萬㡬如是而地不蹙國不亾然則不旋踵而克梁者非晉必當克也蓋梁祚告終之期</hi>
　<hi>促耳且經營大業者必厚其根本之地使進可以取退可以保今晉雖乆有河東其地瘠薄故必兼得河</hi>
　<hi>北然後富彊然晉王不擇牧民御衆之才守之又令孔謙之徒急政暴賦趣辦目前至於崇韜决䇿擣汴</hi>
　<hi>亦未及善後之計也而莊宗所謂丈夫得則爲王失則爲虜遣妻子歸而與之訣者亦不敢必於克梁也</hi>
　<hi>嗚乎捐身與家以爭天下將以濟民乎抑亦濟欲乎此非眞英雄之所爲不足道也○濟河至鄆州中夜</hi>
　<hi>進軍以李嗣源爲前鋒遇梁兵一戰敗之進至中都圍之梁兵潰追擊破之彥章走將軍李紹竒追之彥</hi>
　<hi>章重傷馬躓遂擒之並擒張漢傑等二百餘人斬首數千級彦章嘗謂人曰李亞子闘鷄小兒何足畏至</hi>
<pb n="KR2o0020_WYG_078-25a"/>
　<hi>是唐主謂曰爾嘗謂我小兒今日服未且爾名善將何不守兗州中都無壁壘何以自固彥章對曰天命</hi>
　<hi>已去無足言者唐主惜彦章之材欲用之賜藥傅其創屢遣人誘諭之彦章曰余本匹夫蒙梁恩位至上</hi>
　<hi>將與皇帝交戰十五年今兵敗力窮死自其分縱皇帝憐而生我我何靣目見天下之人乎豈有朝爲梁</hi>
　<hi>將暮爲唐臣此我所不爲也唐主復遣嗣源自往諭之彦章臥謂曰汝非邈佶烈乎於是諸將稱賀唐主</hi>
　<hi>舉酒屬嗣源曰今日之功公與崇韜之功也曏從紹宏軰語大事去矣謂諸將曰曏所患惟彦章今已就</hi>
　<hi>擒是天意滅梁也叚凝猶在河上何向而可諸將以爲東方諸鎭兵皆在叚凝麾下所餘空城耳以天威</hi>
　<hi>臨之無不下者若先廣地東傅于海然後觀釁而動可以萬全康延孝固請亟取大梁嗣源曰兵貴神速</hi>
　<hi>今彦章就擒叚凝必未之知就使有人走告之疑信之間尚須三日設若知吾所向卽發救兵直路則阻</hi>
<pb n="KR2o0020_WYG_078-25b"/>
　<hi>决河須自白馬南渡舟檝亦難猝辦此去大梁至近無險方陳兼程信宿可至叚凝未離河上友貞已爲</hi>
　<hi>吾擒矣延孝之言是也請陛下以大軍徐進臣願以千騎前驅唐主從之令下諸軍踊躍嗣源是夕遂行</hi>
　<hi>明日唐主發中都以王彦章終不爲用斬之胡氏曰梁之所以亡以理言之朱氏無長乆之道以事言之</hi>
　<hi>友貞踈遠勲舊信任姻黨將士解體卒伍離心敬翔皆無以正之獨請用王彦章自古頗聞倚一猛將能</hi>
　<hi>救危而扶顛者邪夫彦章固善闘然所當者乃朱守殷夫人能破之矣及李周固守則彦章以十萬衆而</hi>
　<hi>不能克其才亦可見矣其所以著名者特以死節不屈爾此則五代之臣所難及者也○越二日至曹州</hi>
　<hi>梁守將降梁主聞彦章就擒唐軍且至聚族而哭召羣臣問䇿皆莫能對謂敬翔曰朕忽卿言以至於此</hi>
　<hi>今事急矣將若之何翔泣曰臣受先帝厚恩殆將三紀名爲宰相其實朱氏老奴事陛下如郎君前後獻</hi>
<pb n="KR2o0020_WYG_078-26a"/>
　<hi>言莫匪盡忠陛下不用致有今日雖使良平更生誰能爲陛下計者臣願先賜死不忍見宗廟之卞也因</hi>
　<hi>與梁主相向痛哭時城中尚有控鶴軍數千朱珪請帥之出戰梁主不從命王瓉驅市人乘城爲備梁主</hi>
　<hi>疑諸兄弟乘危謀亂盡殺之梁主登建國樓或請幸洛陽收軍拒唐唐雖得都城勢不能乆畱或請幸叚</hi>
　<hi>凝軍指揮使皇甫麟曰凝本非將材官由幸進今危窘之際望其臨機制勝轉敗爲功難矣且凝聞彦章</hi>
　<hi>軍敗其膽已破安知能終爲陛下盡節乎趙巖曰事勢如此一下此樓誰心可保梁主復召宰相謀之鄭</hi>
　<hi>珏請自懐傳國寳詐降以紓國難梁主曰今日固不敢愛寳但此䇿竟可了否珏俛首乆之曰但恐未了</hi>
　<hi>左右皆縮頸而笑梁主日夜涕泣不知所爲置傳國寳於卧内忽失之已爲左右竊之迎唐軍矣趙巖曰</hi>
　<hi>吾待温許州厚必不負我遂奔許州梁主謂皇甫麟曰吾不能自裁卿可斷吾首麟泣曰臣爲陛下揮劍</hi>
<pb n="KR2o0020_WYG_078-26b"/>
　<hi>死唐軍則可矣不敢奉此詔梁主曰卿欲賣我邪麟欲自剄梁主持之曰與卿俱死麟遂弑梁主因自剄</hi>
　<hi>梁主爲人温恭儉約無荒滛之失但寵信趙張使擅威褔踈棄敬李舊臣不用其言以至於亡李嗣源軍</hi>
　<hi>行五日至大梁王瓉開門出降是日唐主亦至入自梁門嗣源迎賀唐主喜不自勝手引嗣源衣以頭觸</hi>
　<hi>之曰吾有天下卿父子之功也天下與爾共之李振謂敬翔曰有詔洗滌吾軰相與朝新君乎翔曰吾二</hi>
　<hi>人爲梁宰相君昏不能諌國卞不能救新君若問將何辭以對是夕未曙或報翔曰李太保已入朝矣翔</hi>
　<hi>嘆曰李振謬爲丈夫國卞君死何面目入建國門乎乃縊而死趙巖至許州温昭圗斬之復名韜詔添朱</hi>
　<hi>友貞首函之藏於太社</hi>集覽<hi>當道築室三年不成注見漢章帝元和三年作舎道邊三年不成馬</hi>
　<hi>躓注見前唐昭宗乾寜三年傅其創傳或作敷創初莊反傷也按此止是刀創字邈佶烈卽李嗣源也本</hi>
<pb n="KR2o0020_WYG_078-27a"/>
　<hi>胡人無姓氏以騎射事李克用克用養爲子賜姓李名嗣源邈音墨角反佶音其吉反方陳陳讀曰陣方</hi>
　<hi>陳並陣而進也大社記郊特牲篇天子大社必受霜露風雨以逹天地之氣也注大社王爲群姓所立大</hi>
　<hi>音㤗</hi>質實<hi>瀛涿二州名瀛注見漢帝𤣥更始二年河間涿注同上年黎陽縣名注見漢成帝綏和三</hi>
　<hi>年解體注見漢桓帝延熈二年中都縣名注見周安王十二年平陸南城卽德勝南城注見龍德元年要</hi>
　<hi>害注見漢文帝十一年旋踵注見漢昭帝元平元年白馬津名注見漢王邦三年曹州注見漢光武建武</hi>
　<hi>八年濟隂良平謂漢之張良陳平洛陽縣名注見周顯王三年温許州謂温昭圗許州注見漢後主建興</hi>
　<hi>十年許昌敬李謂敬翔李振</hi>
　　書法<hi>不書伐梁何未嘗伐也故首書救鄆州中書入末書遂滅梁書救鄆書遂滅所以志唐之</hi>
<pb n="KR2o0020_WYG_078-27b"/>
　　<hi>非素畫也書入所以志梁之無備禦也然則唐之得梁爲幸而梁之失國非不幸矣</hi>
　　發明<hi>梁簒弑之國初無足取然彦章武人能死於所事其視當時擇利叛主者則有間矣故綱</hi>
　　<hi>目亦書而予之也○又曰亞子是時已屢失䇿勢且岌岌曽不如初年之英明然朱氏惡周必復天</hi>
　　<hi>理不容是以唐人取之如拾芥耳故夫書唐主救鄆州則見其非大舉伐梁之意書唐主入大梁則</hi>
　　<hi>見梁人畧無守禦之意書梁主瑱自殺則見瑱孤立無與之意書唐遂滅梁則見其遂事滅國謀非</hi>
　　<hi>素定之意然則梁之卞也梁自卞耳固非唐人能滅之也</hi>
梁叚凝降唐<lb/>
　<hi>叚凝入援以杜晏球爲前鋒至封丘遇李從珂晏球先降凝衆五萬亦降帝勞之賜姓名李紹欽凝出入</hi>
<pb n="KR2o0020_WYG_078-28a"/>
　<hi>公卿間揚揚自得無愧色梁之舊臣皆欲齕其面抉其心晏球亦賜姓名李紹䖍</hi>質實<hi>封丘縣名</hi>
　<hi>注見唐僖宗中和四年</hi>
唐貶梁宰相鄭珏以下十一人<lb/>
　<hi>以其世受唐恩而仕梁貴顯也</hi>
敬翔李振趙巖張漢傑等伏誅夷其族<lb/>
　<hi>敬翔旣死叚凝杜晏球上言僞梁要人趙巖張漢傑等竊弄威福殘蠧羣生不可不誅詔敬翔李振首佐</hi>
　<hi>朱温共傾唐祚可並族誅巖至許州亦爲温韜所殺</hi>
　　書法<hi>四人或自殺或死于外或正典刑其等書伏誅何罪可誅也敬翔之拒李振不可謂不知</hi>
<pb n="KR2o0020_WYG_078-28b"/>
　　<hi>耻而其自殺疑亦不可與趙巖之竄同科例以伏誅書何也敬翔教温簒竊雖不爲李振能逃教盗</hi>
　　<hi>之罪乎例書伏誅綱目之懲惡嚴矣誅不書唐蒙上文也</hi>
　　發明<hi>敬翔始終爲梁已先縊死李振爲唐鴟梟又降于敵趙巖張漢傑梁之姦臣國卞不死綱</hi>
　　<hi>目不復分别槩以伏誅書之者蓋以傾覆唐祚敬翔實爲之謀主且朱温兇暴殘忍翔振安爲之臣</hi>
　　<hi>傅虎以翼雖其晚節未路向背不同要之均事逆賊均爲篡國之人此綱目所以等而書之又何别</hi>
　　<hi>異之有哉</hi>
唐毁梁宗廟追廢朱溫朱友貞爲庻人<lb/>
　　書法<hi>莾書毁漢高廟罪之也此書毁梁宗廟何予之也然則晉追廢從珂書唐主温則曷爲以</hi>
<pb n="KR2o0020_WYG_078-29a"/>
　　<hi>故姓名書賊也非從珂比矣終綱目書毁先代廟二新莾始建國二年是年</hi>
　　發明<hi>三代旣遠聖王不作兩漢以還簒竊相踵逆亂之徒横行於天下忠臣義士飲恨而莫伸</hi>
　　<hi>蓋自曹馬以降未有一人能遂討賊之志者朱氏滅唐獨李克用父子極力致討幸而卒酧其志眞</hi>
　　<hi>可謂千古之遇矣向使滅梁之後宣明大義舉行殘戮汙潴之典剖棺焚屍告之昭哀之廟以謝祖</hi>
　　<hi>宗在天之靈則朱温弑二君一后滅唐三百年社稷之罪亦可少快臣民之憤而後世逆亂之徒亦</hi>
　　<hi>或知所戒矣夫何莊宗雖有是志竟移於姦佞者之言而止故綱目於此書唐毁梁宗廟追廢朱温</hi>
　　<hi>等爲庻人而不及其他蓋亦予之而有不盡焉者然後知予其所已行則惜其所未行者矣豈不深</hi>
　　<hi>可歎哉</hi>
<pb n="KR2o0020_WYG_078-29b"/>
梁諸藩鎭入朝于唐者皆復其任考異<hi>提要及徽本無者字</hi>
　<hi>宋州節度使袁象先首來入朝輦珍貨數十萬徧賂劉夫人及權貴伶官宦者中外爭譽之恩寵隆異</hi>
　質實<hi>宋州注見漢後主延熈十八年</hi>
唐以郭崇韜守侍中<lb/>
　<hi>崇韜權兼内外謀猷規益竭忠無隠頗亦薦引人物豆盧革受成而已無所裁正</hi>
梁河南尹張宗奭入朝于唐<lb/>
　<hi>宗奭來朝復名全義唐主欲發梁太祖墓斵棺焚屍全義言朱温雖國之深讐然其人已死刑無可加屠</hi>
　<hi>滅其家足以爲報乞免焚斵以存聖恩唐主從之但鏟其闕室削封樹而已胡氏曰朱全忠倂弑二主毁</hi>
<pb n="KR2o0020_WYG_078-30a"/>
　<hi>唐宗社凶悖殘暴無與爲比莊宗列數其罪誕告多方發冢斵棺焚屍而颺之汙潴其宫室然後快人心</hi>
　<hi>合天意埀後來亂賊之監全義懐私丼辱豈知帝王懲戒之大方莊宗過聼其言而畧於討惡之典惜哉</hi>
　集覽<hi>鏟其闕室鏟初諌反損削之也謂毀其觀闕宫室削封樹削除去之也禮地官封人掌設王之</hi>
　<hi>社壝爲畿封而樹之注聚土曰封畿上有封若今時界矣凡封國建諸侯立其國之封䟽云畿上爲溝積</hi>
　<hi>土於外以爲封又樹木以爲阻固汙潴其宫室注見宋文帝元嘉三十年</hi>正誤<hi>削封樹今按唐主欲</hi>
　<hi>發梁太祖墓斵棺焚屍惑於張全義之言但鏟其闕室削封樹而已然則闕室封樹皆指墓上事封謂聚</hi>
　<hi>土之墳樹謂所植松栢今皆削之猶言不封不樹也今本樹或誤作柱</hi>質實<hi>河南府名注見秦莊</hi>
　<hi>襄王元年三川一綂志云梁太祖墓號極陵在河南府城東南</hi>
<pb n="KR2o0020_WYG_078-30b"/>
　　書法<hi>於是宗奭復名全義矣其以宗奭書何罪宗奭也曷爲罪之先是朱温避暑其第滛汙殆</hi>
　　<hi>遍綱目嘗書曰梁主避暑于河南尹張宗奭第矣及是宗奭復名全義入朝于唐唐主將戮温屍以</hi>
　　<hi>豁衆憤全義力救止之是黨賊而忘其耻也綱目不書全義書其故名若曰是嘗書梁主避暑其第</hi>
　　<hi>者所以志忘耻懐私之罪也後此則書全義從其名矣綱目之㫖深哉</hi>
唐加李嗣源中書令<lb/>
楚王殷遣使入貢于唐質實<hi>楚州名注見宋孝武大明三年山陽</hi>
　<hi>殷遣其子希範入見納行營都綂印上本道將吏籍</hi>
吳遣使如唐<lb/>
<pb n="KR2o0020_WYG_078-31a"/>
　<hi>唐遣使以滅梁告吳徐温尤嚴可求曰公前沮吾計今將奈何可求笑曰聞唐主始得中原志氣驕滿御</hi>
　<hi>下無法不出數年將有内變吾但當卑辭厚禮保境安民以待之耳唐使穪詔吳人不受唐主易其書用</hi>
　<hi>敵國之禮吳人復書穪大吳國主辭禮如牋表</hi>
吳貶鍾㤗章爲饒州刺史<lb/>
　<hi>吳人有告夀州團練使鍾泰章侵市官馬者徐知誥遣王稔代之以㤗章爲饒州刺史徐温召至金陵使</hi>
　<hi>陳彦謙詰之三不對或問㤗章何以不自辨㤗章曰吾在壽州去淮數里歩騎五千茍有他志豈王稔單</hi>
　<hi>騎能代之乎我義不負國雖黜爲縣令亦行况刺史乎何爲自辨以彰朝廷之失知誥請收㤗章治罪徐</hi>
　<hi>温曰吾非㤗章已死於張顥之手今日富貴安可負之命知誥爲子景通娶其女以解之時張崇在廬州</hi>
<pb n="KR2o0020_WYG_078-31b"/>
　<hi>貪暴不法廬江民訟縣令受賕知誥遣侍御史知雜事楊廷式往按之廷式曰雜端推事其體至重職業</hi>
　<hi>不可不行知誥曰何如廷式曰械繋張崇使吏如昇州簿責都綂知誥曰何至是廷式曰縣令㣲官張崇</hi>
　<hi>使之取民財轉獻都綂耳豈可捨大而詰小乎知誥以是重之</hi>集覽<hi>簿責以文簿次第一一責之</hi>
　質實<hi>壽州注見秦王政六年壽春饒州注見梁武帝太清元年鄱陽盧州注見漢景帝五年盧江縣</hi>
　<hi>名注見唐僖宗光啟三年昇州注見漢獻帝興平二年金陵</hi>
彗星見<lb/>
　<hi>彗出輿鬼長丈餘蜀司天監言國有大災蜀主詔於玉局觀設道塲右補闕張雲上疏以爲百姓怨氣上</hi>
　<hi>徹於天故彗星見此乃亡國之徴非祈禳可弭蜀主怒流雲黎州道卒</hi>質實<hi>彗星注見周顯王八</hi>
<pb n="KR2o0020_WYG_078-32a"/>
　<hi>年黎州注見漢武帝元鼎六年沉黎</hi>
　　書法<hi>於是彗出輿鬼井鬼相近未幾而蜀亡則彗爲蜀亡之兆明矣不書出輿鬼何若曰天有</hi>
　　<hi>大戒凡有國者皆當有警戒之心綱目惡傅㑹故不書所出終綱目書彗十有七詳周顯王八年舎</hi>
　　<hi>是無書彗者矣</hi>
　　發明<hi>三皇邁德七曜順軌蓋聖賢在位則日星爲之明潤烏有帝王建功立業之始而天變已</hi>
　　<hi>形於上者哉是時唐方滅梁使其果足以任代天子民之職則無是矣書彗星見而不聞有恐懼脩</hi>
　　<hi>省之實未幾蜀亡而唐亦不免海内愈亂不可救止人主觀此可不克謹天戒也哉</hi>
十一月唐以李紹欽爲㤗寜節度使<lb/>
<pb n="KR2o0020_WYG_078-32b"/>
　<hi>紹欽因伶人景進納貨於宫掖故有是命唐主㓜善音律或時自傅粉墨與優人共戯於庭以悦劉夫人</hi>
　<hi>優名謂之李天下嘗自呼曰李天下李天下優人敬新磨遽前批其頬唐主失色新磨徐曰理天下者只</hi>
　<hi>有一人尚誰呼邪唐主悦厚賜之嘗畋中牟踐民稼中牟令當馬前諌曰陛下爲民父母奈何毁其所食</hi>
　<hi>使轉死溝壑乎唐主怒叱去將殺之新磨追擒至馬前責之曰汝爲縣令獨不知吾天子好獵邪奈何縱</hi>
　<hi>民耕種以妨吾天子之馳騁乎汝罪當死因請行刑唐主笑而釋之諸伶出入宫掖侮弄搢紳羣臣憤嫉</hi>
　<hi>莫敢出氣亦有反相附託以希恩澤者四方藩鎭爭以賄賂結之其尤蠧政害人者景進爲之首進好采</hi>
　<hi>閭閻鄙細事以聞唐主亦欲知外間事遂委進以耳目進毎奏事嘗屏左右問之由是進得施其䜛慝干</hi>
　<hi>豫政事自將相大臣皆憚之</hi>集覽<hi>批其頰批偏迷/反以手擊之也</hi>質實<hi>中牟縣名注見漢獻</hi>
<pb n="KR2o0020_WYG_078-33a"/>
　<hi>帝初平三年搢紳注見漢武帝元朔元年閭閻注見唐昭宗天復元年</hi>
唐朱友謙溫韜入朝<lb/>
　<hi>友謙入朝唐主與之宴寵錫無筭賜姓名曰李繼麟康延孝亦賜姓名李紹琛賜温韜姓名曰李紹冲紹</hi>
　<hi>冲多齎金帛賂劉夫人及權貴伶官旬日復遣還鎭郭崇韜曰温韜發唐山陵殆徧其罪與朱温相埒耳</hi>
　<hi>何得復居方鎭天下義士其謂我何上曰入汴之初已赦其罪竟遣之胡氏曰罪人不可不誅赦令不可</hi>
　<hi>不守二者將何處必於未赦之前揆情法審輕重而區别之使預赦者無可誅之罪被刑者無可恕之人</hi>
　<hi>則一舉而兩得矣然莊宗所見又異乎此使温韜不賂伶官貨宫姫必不以赦爲言也</hi>集覽<hi>相埒</hi>
　<hi>埒音劣説文庳垣也譬如肩與垣相等</hi>
<pb n="KR2o0020_WYG_078-33b"/>
　　發明<hi>前書華原賊温韜發唐諸陵此書温韜入朝則唐之失刑爲可知矣然則明年遣使按視</hi>
　　<hi>果何益哉</hi>
唐省文武官<lb/>
　<hi>中書奏以國用未充請量畱三省寺監官餘並停詔從之人頗咨怨</hi>
唐廢北都爲成德軍梁東京爲宣武軍以宋州爲歸德<lb/>
軍質實<hi>成德軍注見漢光武建武九年常山宣武軍注見周顯王二十九年大梁歸德軍注見漢後主</hi>
<hi>延熈十八年宋州</hi>
唐以趙光𦙍章説同平章事豆盧革判租庸兼鹽鐵轉<lb/>
<pb n="KR2o0020_WYG_078-34a"/>
運使<lb/>
　<hi>議者以郭崇韜不能知朝廷典故當用前朝名家以佐之或薦禮部尚書薛廷珪太子少保李琪耆宿有</hi>
　<hi>文崇韜奏廷珪浮華無相業琪傾險無士風尚書左丞趙光𦙍亷潔方正有宰相器豆盧革薦禮部侍郎</hi>
　<hi>韋説諳練朝章故有是命光𦙍光逄之弟也性輕率喜自矜説謹重守常而已光逄自梁朝罷相杜門不</hi>
　<hi>交賔客光𦙍時往是之語及政事他日光逄署其户曰請不言中書事孔謙畏張憲公正欲專使務言於</hi>
　<hi>郭崇韜奏爲東京副畱守崇韜復奏以豆盧革判租庸兼諸道鹽鐵轉運使謙彌失望</hi>質實<hi>李琪</hi>
　<hi>燉煌人</hi>
唐荆南節度使高季興入朝<lb/>
<pb n="KR2o0020_WYG_078-34b"/>
　<hi>高季昌避唐朝諱更名季興欲自入朝梁震曰唐有吞天下之志嚴兵守險猶恐不自保况數千里入朝</hi>
　<hi>乎且公朱氏舊將安知彼不以仇敵相遇矣季興不從遂入朝唐主待之甚厚從容問曰朕欲用兵於吳</hi>
　<hi>蜀二國何先季興以蜀道險難取乃對曰吳地薄民貧克之無益不如先伐蜀蜀土富饒主荒民怨伐之</hi>
　<hi>必克克蜀之後順流而下取吳如反掌耳唐主曰善</hi>質實<hi>荆南節度使注見漢獻帝建安十三年南</hi>
　<hi>郡從容注見秦二世三年</hi>
唐復以長安爲西京京兆府質實<hi>京兆府注見唐𤣥宗開元十一年</hi>十<lb/>
二月唐遷都洛陽<lb/>
　<hi>從張全義之請也</hi>
<pb n="KR2o0020_WYG_078-35a"/>
唐復行舊律令<lb/>
　<hi>御史臺奏朱温刪改本朝律令格式悉收舊本焚之聞定州敕庫所藏具在乞下本道録進從之</hi>質<lb/>
　實<hi>定州注見周威烈王二十三年中山</hi>
唐李繼韜入朝赦之尋復誅<lb/>
　<hi>李繼韜憂懼欲走契丹㑹有詔徴詣闕繼韜母楊氏善蓄財家貲百萬乃與偕行齎銀四十萬兩他貨穪</hi>
　<hi>是大布賂遺伶宦爭爲之言曰繼韜初無邪謀爲姦人所惑耳嗣昭親賢不可無後楊氏入宫泣請又求</hi>
　<hi>哀於劉夫人唐主釋之寵待如故繼韜不自安潜遺弟繼遠書教軍士縱火冀復遣已撫安之事泄被誅</hi>
　<hi>並斬繼遠</hi>質實<hi>他貨穪是注見唐代宗大厯十二年</hi>
<pb n="KR2o0020_WYG_078-35b"/>
吳復遣使如唐<lb/>
　<hi>吳復遣盧蘋使唐嚴可求預料所問教蘋應對旣至皆如所料蘋還言唐主荒于游畋嗇財拒諌内外皆</hi>
　<hi>怨</hi>集覽<hi>盧蘋姓名也蘋音頻</hi>
高季興還鎭<lb/>
　<hi>季興在洛陽唐主左右伶宦求貨無厭季興忿之唐主欲留季興郭崇韜諌曰陛下新得天下諸侯不過</hi>
　<hi>遣子弟將佐入貢惟高季興身自入朝當褒賞以勸來者乃覊留不遣棄信虧義沮四海之心非計也乃</hi>
　<hi>遣之季興倍道而去至江陵握梁震手曰不用君言幾不免虎口又謂將佐曰新朝百戰方得河南乃對</hi>
　<hi>功臣舉手云吾於十指上得天下矜伐如此則他人皆無功矣其誰不解體又荒於禽色何能乆長吾無</hi>
<pb n="KR2o0020_WYG_078-36a"/>
　<hi>憂矣乃繕城積粟招納梁舊兵爲戰守之備胡氏曰勞而不伐有功而不德賢人君子尚或難之然事在</hi>
　<hi>強勉而已意欲如是少忍而思之曰如是不善終忍而不爲斯善矣意不欲如是少思而克之曰不如是</hi>
　<hi>不善終克而爲之斯善矣此強勉之道也意動卽行不復加思其入於不善如丸之下坂孰能禦之莊宗</hi>
　<hi>之失是已夫九五尊位非覬望可得聖人不以得之爲喜而以處之爲懼是以能濟故曰巍巍乎舜禹之</hi>
　<hi>有天下而不與焉又曰予臨兆民凛乎若朽索之馭六馬莊宗克梁志驕氣溢爲藩鎭所窺凡所料度其</hi>
　<hi>應如響矜伐之爲害乃爾可不戒哉</hi>集覽<hi>九五尊位易乾卦九五飛龍在天伊川傳曰九五位之極</hi>
　<hi>中正者</hi>質實<hi>江陵縣名注見漢獻帝建安十三年予臨兆民凜乎若朽索之馭六馬書五子之歌</hi>
　<hi>予臨兆民凜乎若朽索之馭六馬注予五子自穪也朽腐也朽索易絕六馬易驚朽索固非可以馭馬也</hi>
<pb n="KR2o0020_WYG_078-36b"/>
　<hi>以喻其危懼可畏之甚洛陽縣名注見周顯王三年解體注見漢桓帝延熈二年</hi>
　　書法<hi>綱目書來朝多矣不皆書還漢河間王來朝書還卒賢王也東平王來朝書歸國重恩禮</hi>
　　<hi>也唐崔旰入朝書還鎭譏失刑也田𢎞正來朝書還鎭美忠順也劉從諌來朝書歸鎭譏取輕也周</hi>
　　<hi>安審琦來朝書還鎭美推誠也此其書還鎭何危季興也季興將朝梁震諌不聼旣至唐主惑邇言</hi>
　　<hi>欲留之以崇韜諌遣歸鎭書曰高季興還鎭幸之也而唐主之失著矣</hi>
<hi>甲後唐同光二年○是歳申岐降後唐凡四國四鎭</hi>春正月契丹冦幽州考證<hi>冦當</hi>
<hi>作入唐</hi>質實<hi>契丹北狄種名注見晉安帝義熈二年幽州注見高祖武德四年</hi>
岐王茂貞遣使入貢于唐<lb/>
<pb n="KR2o0020_WYG_078-37a"/>
　<hi>茂貞聞唐主入洛内不自安遣其子繼曮入貢上表穪臣唐主以其前朝耆舊特加優禮賜詔不名</hi>質<lb/>
　實<hi>岐國名注見周顯王八年</hi>
唐復以宦官爲内諸司使及諸道監軍<lb/>
　<hi>敕内官不應居外並遣詣闕至者殆千人皆給贍優厚以爲腹心内諸司使自天祐以來以士人代之至</hi>
　<hi>是復用宦者侵干政事旣而復置諸道監軍陵忽主帥怙勢爭權由是藩鎭皆憤怒</hi>質實<hi>天祐唐昭</hi>
　<hi>宗年號藩鎭注見肅宗上元二年</hi>
　　書法<hi>書復以何志失也天祐以來改用士人矣於是而復用宦者自此侵干朝政譛毁陵忽而</hi>
　　<hi>諸鎭揺心矣</hi>
<pb n="KR2o0020_WYG_078-37b"/>
　　發明<hi>唐室亡於宦者此莊宗之所知也滅梁未幾卽尋覆轍故綱目書其復以宦官爲諸司使</hi>
　　<hi>及監軍以罪之且以見亡國之由也</hi>
唐以王正言爲租庸使<lb/>
　<hi>孔謙復言於郭崇韜曰首座相公事繁第遠簿書畱滯宜更圗之豆盧革嘗以手書便省庫錢數十萬謙</hi>
　<hi>以示崇韜革懼奏請崇韜專判租庸崇韜固辭請復用張憲謙彌失望言於革曰錢榖細事魏都根本興</hi>
　<hi>唐尹王正言操守有餘智力不足使之居朝廷猶愈於專委方面也革言於崇韜乃畱張憲於東京以正</hi>
　<hi>言爲租庸使正言皆懦謙利其易制故也尋敕三司並𨽻租庸使</hi>集覽<hi>首座相公猶今言爲頭宰</hi>
　<hi>相第遠謂宅第遥遠便省庫錢便謂擅便也省減耗也興唐尹後唐以魏州爲興唐府建東京尹府尹也</hi>
<pb n="KR2o0020_WYG_078-38a"/>
　質實<hi>魏都注見漢成帝綏和二年魏郡興唐府名注見上同</hi>
唐太后至洛陽<lb/>
　<hi>唐主遣存渥繼岌迎太后太妃於晉陽太妃曰陵廟在此若相與俱行歳時何人奉祀遂畱不往惟太后</hi>
　<hi>至洛陽</hi>質實<hi>晉陽縣名注見周威烈王二十三年</hi>
二月唐主祀南郊大赦考證<hi>下當書境内</hi>
　<hi>孔謙欲聚歛以求媚凡赦文所蠲者謙復徴之自是每有詔令人皆不信百姓愁怨郭崇韜頗受饋遺所</hi>
　<hi>親諌之崇韜曰吾禄錫巨萬豈藉外財但以僞梁之季賄賂成風今河南藩鎭皆梁之舊臣主上之仇讐</hi>
　<hi>也若拒其意能無懼乎吾特爲國家藏之私室耳及將祀南郊崇韜獻錢十萬緡先是宦官勸唐主分天</hi>
<pb n="KR2o0020_WYG_078-38b"/>
　<hi>下財賦爲内外府州縣上供者入外府充經費方鎭貢獻者入内府充宴賜於是外府常盧竭無餘而内</hi>
　<hi>府山積及是乏勞軍錢崇韜言於上曰臣已傾家所有以助大禮願陛下亦出内府之財以賜有司唐主</hi>
　<hi>黙然乆之曰晉陽自有儲積可令租庸輦取於是軍士皆不滿望始怨恨有離心矣</hi>集覽<hi>上供注見</hi>
　<hi>唐憲宗元和三年</hi>質實<hi>南郊注見漢後主建興十五年</hi>
唐以李茂貞爲秦王質實<hi>秦州名注見漢光武建武元年天水</hi>
唐立夫人劉氏爲后<lb/>
　<hi>郭崇韜位兼將相權侔人主性剛急遇事輙發嬖倖僥求多所摧柳宦官朝夕短之崇韜扼腕不能制豆</hi>
　<hi>盧革韋説嘗問之曰汾陽王本太原人公世家鳫門豈其支𣲖邪崇韜因曰嘗聞先人言上距汾陽四世</hi>
<pb n="KR2o0020_WYG_078-39a"/>
　<hi>耳革曰然則固從祖也崇韜由是以膏梁自處多甄别流品引㧞浮華鄙棄勲舊由是嬖倖疾之於内勲</hi>
　<hi>舊怨之於外崇韜欝欝不得志與所親謀赴本鎭以避之其人曰不可蛟龍失水螻蟻足以制之先是唐</hi>
　<hi>主欲以劉夫人爲皇后而有正妃韓夫人在太后素惡劉夫人崇韜亦屢諌唐主以是不果於是所親説</hi>
　<hi>崇韜曰公若請立劉夫人爲皇后則伶宦軰不能爲患矣崇韜從之與宰相帥百官共奏請立之后生於</hi>
　<hi>寒㣲其父以醫卜爲業后㓜被掠得入宫性狡悍滛妬從唐主在魏父聞其貴詣魏上謁時后方與諸夫</hi>
　<hi>人爭寵以門地相高耻之怒曰妾去鄕時父不幸死亂兵妾哭而去今何物田舎翁敢至此命笞之宫門</hi>
　<hi>又專務蓄財薪蘇果茹皆販鬻之至是四方貢獻皆分爲二一上天子一上中宮以是寳貨山積惟用寫</hi>
　<hi>佛經施尼師而已是時皇太后誥皇后教與制勅交行於藩鎭奉之如一勲臣畏伶官之䜛皆不自安李</hi>
<pb n="KR2o0020_WYG_078-39b"/>
　<hi>嗣源求解兵柄不許胡氏曰崇韜希莊宗邪心請立非所宜立將以自安反以自族嗚呼豈不足爲持禄</hi>
　<hi>迷邦者之戒哉</hi>集覽<hi>膏梁注見宋文帝元嘉元年甄别流品注見唐宣宗大中十二年薪蘇薪柴蘇</hi>
　<hi>草也</hi>質實<hi>扼腕注見漢武帝元朔二年汾陽王謂郭子儀鴈門郡名注見秦王政三年</hi>
　　發明<hi>自古大臣權勢已隆極富貴已亢滿前無所希則必退爲身慮然其爲慮也思之非不深</hi>
　　<hi>計之非不工然異日釁之所起往往又自失其至深至工者焉是故人之處心行事莫若以正夫正</hi>
　　<hi>者無所事計也行所當然而已郭崇韜佐莊宗决䇿滅梁遂一天下自見功高權重姦人議已而莊</hi>
　　<hi>宗之昏爲不足頼也乃爲自安之計時劉氏有寵莊宗嬖之因請立爲后用是以中莊宗之欲結劉</hi>
　　<hi>氏之援其爲計宜無如是之良者然卒之殺崇韜者劉氏也嗚呼正之一言其眞萬世人臣處心行</hi>
<pb n="KR2o0020_WYG_078-40a"/>
　　<hi>事之要乎</hi>
三月蜀主宴近臣於怡神亭<lb/>
　<hi>蜀主宴近臣酒酣君臣及宫人皆脱冠露髻喧譁自恣知制誥李龜禎諌曰君臣沈湎不憂國政臣恐啟</hi>
　<hi>北敵之謀不聼</hi>質實<hi>沈湎注見漢成帝永始二年</hi>
　　書法<hi>譏䙝也蜀主於是再書宴矣終綱目書宴十六大宴一貞觀十二年以前書宴九自隋宴</hi>
　　<hi>外皆美也景龍四年以後書宴八皆譏也詳漢高帝五年舎是無書宴者矣</hi>
唐封高季興爲南平王質實<hi>南平郡名注見晉惠帝永興二年</hi>
唐以李存賢爲盧龍節度使<lb/>
<pb n="KR2o0020_WYG_078-40b"/>
　<hi>李存審以不得預克汴之功感憤疾甚表求入覲許之初唐主嘗與存賢手搏存賢不盡其技唐主曰汝</hi>
　<hi>能勝我當授藩鎭存賢乃仆唐主至是以存賢鎭幽州曰手搏之約吾不食言矣</hi>質實<hi>盧龍節度</hi>
　<hi>注見漢武帝元朔二年肥如克汴猶言滅梁也食言注見晉穆帝永和十三年</hi>
唐詔銓司考覈僞濫<lb/>
　<hi>唐末䘮亂搢紳之家或以誥勅鬻於族姻遂亂昭穆至有舅叔拜甥姪者選人僞濫者衆郭崇韜欲革其</hi>
　<hi>弊請令銓司精加考覈時南郊行事官千二百人注官者纔數十人塗毁告身者十之九選人或號哭道</hi>
　<hi>路或餒死逆旅</hi>質實<hi>昭穆注見漢光武建武十九年告身注見陳宣帝太建九年</hi>
唐遣使按視諸陵質實<hi>諸陵注見懿宗咸通四年十六陵</hi>
<pb n="KR2o0020_WYG_078-41a"/>
　　書法<hi>脩陵必書重山陵也終綱目書修陵者五鎭衛一按視一詳漢獻帝初平二年舎是無書</hi>
　　<hi>修陵者矣</hi>
夏四月唐主加尊號<lb/>
唐遣客省使李嚴如蜀<lb/>
　<hi>唐遣客省使李嚴使于蜀嚴盛穪唐主威德有混一天下之志且言朱氏簒竊諸侯曽無勤王之舉王宗</hi>
　<hi>儔請斬之蜀主不從宣徽使宋光葆言宜選將練兵屯戍邊鄙積糗糧治戰艦以待之蜀主乃以光葆爲</hi>
　<hi>梓州觀察使嚴之行也唐主令市宫中珍玩而蜀法禁錦綺珍竒不得入中國其粗惡者乃聼謂之入草</hi>
　<hi>物嚴還以聞唐主怒曰王衍寜免爲入草人乎嚴因言衍童騃荒縱不親政務斥遠故老眤比小人其臣</hi>
<pb n="KR2o0020_WYG_078-41b"/>
　<hi>諂䛕專恣黷貨無厭賢愚易位刑賞紊亂大兵一臨瓦解土崩可翹足而待也唐主然之</hi>質實<hi>勤王</hi>
　<hi>注見漢獻帝建安元年梓州注同上十八年梓潼</hi>
　　發明<hi>不直曰遣使如蜀而必曰遣客省使如蜀者一以著宦人之禍一以著亡蜀之因耳若夫</hi>
　　<hi>李嚴能言蜀主之失而不能知唐主之失則亦可謂明於知彼而暗於知己者矣吁</hi>
唐秦王李茂貞卒<lb/>
　<hi>遺奏以其子繼曮權知軍府事</hi>
唐澤潞軍亂<lb/>
　<hi>初安義牙將揚立有寵於李繼韜繼韜誅常邑邑思亂㑹發安義兵戍涿州立因聚譟攻城焚掠市肆自</hi>
<pb n="KR2o0020_WYG_078-42a"/>
　<hi>穪畱後表求旄節詔以李嗣源李紹榮張廷藴討之</hi>質實<hi>澤潞二州名注見梁主瑱二年旄節注見</hi>
　<hi>德宗貞元十六年</hi>
唐貸民錢<lb/>
　<hi>孔謙貸民錢使以賤估償絲屢檄州縣督之知汴州盧質言梁趙巖爲租庸使舉貸誅歛結怨于人今陛</hi>
　<hi>下革故鼎新爲人除害而有司未改其所爲是趙巖復生也不報</hi>質實<hi>汴州注見周顯王二十九</hi>
　<hi>年大梁陛下注見漢光武建武二十七年</hi>
　　書法<hi>嘗書貨王侯半租矣漢桓帝延熹四年又嘗書貸商稅冨人錢榖矣僖宗乾符五年譏取</hi>
　　<hi>民也於是貸與民錢是年其予之歟強貸之錢而使以賤估償絲巧取亦甚矣故書譏之終綱目書</hi>
<pb n="KR2o0020_WYG_078-42b"/>
　　<hi>貨三取予雖異皆譏也</hi>
　　發明<hi>前書以王正言爲租庸使猶未見其掊剥之失至是書貸民錢則誅求侵刻之患作矣雖</hi>
　　<hi>欲不亡不可得也</hi>
五月唐以伶人陳俊儲德源爲刺史<lb/>
　<hi>初胡柳之役伶人周匝爲梁所得唐主每思之入汴之日匝謁見泣言臣所以得生皆梁教坊使陳俊内</hi>
　<hi>圍使儲德源之力也願乞二州以報之唐主許之郭崇韜曰陛下所與共取天下者皆英豪忠勇之士今</hi>
　<hi>大功始就封賞未及一人而先以伶人爲刺史恐失天下心以是不行踰年伶人屢以爲言唐主謂崇韜</hi>
　<hi>曰吾已許周匝矣公言雖正然當爲我屈意行之故有是命時親軍有百戰未得刺史者莫不憤歎胡氏</hi>
<pb n="KR2o0020_WYG_078-43a"/>
　<hi>曰莊宗知崇韜之言正而竟違之所以然者不知克己之道也克己者自勝其私意也人有私意有公心</hi>
　<hi>克之乆則公心大莫之克則私意專自身及家逹之天下治與亂之源本也</hi>質實<hi>胡柳之役注見</hi>
　<hi>梁太祖開平四年伶人注見高宗咸亨三年</hi>
　　書法<hi>直書其事而貶義自見矣莊宗之不終伶人實爲之</hi>
　　發明<hi>賢者仕於伶官古亦有之未聞用伶人爲刺史者也揭而書之所以志唐主亡國之本</hi>
唐詔州鎭無得修城毁其守具<lb/>
　<hi>唐主以潞州叛故有是詔右諌議大夫薛昭文上䟽曰今諸道僣竊者尚多征伐之謀未可遽息又士卒</hi>
　<hi>乆從征伐賞給未豐宜加頒賚又河南諸軍皆梁之精銳恐僣竊之國潜以厚利誘之宜加收撫又户口</hi>
<pb n="KR2o0020_WYG_078-43b"/>
　<hi>流亡者宜寛徭薄賦以安集之又土木不急之役宜加裁省又擇隙地牧馬勿使踐京畿民田皆不從</hi>
　質實<hi>京畿注見太宗貞觀五年</hi>
　　書法<hi>此始皇壞城郭决隄防之遺意也於是再見而秦唐乃亡於長驅之兵則多防亦何益哉</hi>
　　<hi>書譏之也</hi>
契丹冦幽州考證<hi>冦當作攻唐</hi>○唐以李繼曮爲鳯翔節度<lb/>
使質實<hi>鳯翔節度注見周顯王八年岐</hi>○唐以曹義金爲歸義節度使<lb/>
　<hi>時𤓰沙與吐蕃雜居義金遣使間道入貢故命之</hi>集覽<hi>𤓰沙二州皆古西戎地𤓰本漢敦煌郡沙</hi>
　<hi>本漢張掖郡五代晉高居誨使于闐記自靈州過黄河行五百里至凉州又西五百里至丼州丼州西北</hi>
<pb n="KR2o0020_WYG_078-44a"/>
　<hi>五百里至肅州西渡金河西百里出天門關又西百里出玉門關經吐蕃界西至𤓰沙</hi>質實<hi>歸義</hi>
　<hi>節度注見漢武帝元朔三年敦煌一綂志云𤓰沙二州名𤓰古西戎地名漢爲敦煌郡地晉分置晉昌郡</hi>
　<hi>後魏屬常樂㑹稽二郡隋屬敦煌郡唐初置𤓰州後䧟於吐蕃宋時爲西夏所㩀元徙居民於肅州但名</hi>
　<hi>存而已故城在肅州衛城西五百五十六里沙注見漢武帝元朔三年敦煌吐蕃西羌種名注見太宗貞</hi>
　<hi>觀八年</hi>
唐討潞州平之<lb/>
　<hi>李嗣源軍前鋒至潞州日已暝張廷藴帥麾下壯士坎城而上卽斬關延諸軍入比明嗣源紹榮至城已</hi>
　<hi>下矣嗣源等不悦六月斬楊立唐主以潞州城池高深悉夷之</hi>質實<hi>比明言天將曉也麾下注見漢</hi>
<pb n="KR2o0020_WYG_078-44b"/>
　<hi>獻帝建安十四年</hi>
六月唐以李嗣源爲蕃漢馬歩總管<lb/>
秋七月唐發兵塞决河<lb/>
　<hi>梁所决河連年爲曹濮患命將軍婁繼英督汴滑兵塞之未幾復壞</hi>質實<hi>汴滑二州名汴注見周顯</hi>
　<hi>王二十九年大梁滑注見隋恭帝皇太二年</hi>
八月唐以孔謙爲租庸使<lb/>
　<hi>孔謙復短王正言於郭崇韜又厚賂伶官求租庸使終不獲意怏怏表求解職唐主怒將寘於法景進救</hi>
　<hi>之得免㑹正言病風恍惚景進又以爲言乃以謙爲租庸使孔循爲副使循卽趙殷衡也梁亡復其姓名</hi>
<pb n="KR2o0020_WYG_078-45a"/>
　<hi>謙自是重歛急徴以充唐主之欲民不聊生賜號豐財贍國功臣天平節度使李存覇等言屬州多穪直</hi>
　<hi>奉租庸使帖指揮公事使司不知有紊規程租庸使奏近例皆直下勅朝廷故事制敕不下支郡牧守不</hi>
　<hi>專奏陳今两道所奏廼朝廷舊規租庸所陳是僞廷近事自今支郡自非進奉皆須本道騰奏租庸徴催</hi>
　<hi>亦須牒觀察使雖有此敕竟不行</hi>質實<hi>快快注見漢光武建武二年恍惚注見肅宗寳應元年天</hi>
　<hi>平節度注見漢獻帝興平元年東平</hi>
唐主獵于近郊<lb/>
　<hi>時唐主屢出遊獵傷民禾稼洛陽令何澤遮馬諌曰陛下賦歛旣急今稼穡將成復蹂踐之使吏何以爲</hi>
　<hi>理民何以爲生臣願先賜死唐主慰遣之</hi>質實<hi>何澤廣州人</hi>
<pb n="KR2o0020_WYG_078-45b"/>
蜀中書令主宗儔卒<lb/>
　<hi>宗儔以蜀主失德與王宗弼謀廢立宗弼猶豫未决宗儔憂憤而卒宗弼謂宋光嗣等曰宗儔教我殺爾</hi>
　<hi>曹今日無患矣光嗣軰泣謝宗弼子承班謂人曰吾家難乎免矣</hi>
　　書法<hi>宗儔本謀廢立未發而卒則其卒之何宗儔忠臣也其謀廢立爲社稷計蓋可與權者使</hi>
　　<hi>其謀早决蜀未必遽亡矣綱目書卒書官惜之也</hi>
冬蜀以宦官王承休爲龍武指揮使<lb/>
　<hi>承休請擇諸軍驍勇者置龍武軍給賜優異以承休爲都指揮使裨將安重覇以狡佞賄賂事承休承休</hi>
　<hi>悅之以爲已副舊將無不憤耻</hi>
<pb n="KR2o0020_WYG_078-46a"/>
吳越入貢于唐<lb/>
　<hi>吳越王鏐復修職貢于唐唐因梁官爵而命之鏐厚貢獻並賂權要求金印玉册有司言故事惟天子用</hi>
　<hi>玉王公皆用竹册唐主曲從之</hi>集覽<hi>職貢注見漢文帝元年玉册見唐代宗大厯十四年</hi>
吳王如白沙<lb/>
　<hi>吳王如白沙觀樓船更命曰迎鑾鎭徐温來朝先是温以親吏翟䖍爲閤門使使察王起居防制甚急至</hi>
　<hi>是王對温名雨爲水温請其故王曰翟䖍父名吾諱之熟矣因以䖍無禮告温頓首謝請斬之王曰遠徙</hi>
　<hi>可也也徙撫州</hi>集覽<hi>白沙在揚州西南六十里後唐時僞吳楊溥置迎鑾鎭宋眞宗陞爲眞州後陳</hi>
　<hi>德林爲眞州守蘇子瞻有詩白沙何必煩此翁注眞州唐永正縣白沙鎭也</hi>質實<hi>一綂志云白沙</hi>
<pb n="KR2o0020_WYG_078-46b"/>
　<hi>湖名在揚州興化縣東南一十里南兗州記云湖岸有白沙鎭卽此迎鑾鎭注見憲宗元和十一年揚子</hi>
　<hi>縣撫州注見晉安帝隆安二年臨川</hi>
唐主獵于伊闕<lb/>
　<hi>唐主獵于伊闕命從官拜梁太祖墓渉歴山險連日不止或夜合圍士卒墜岸谷死傷甚衆</hi>集覽<lb/>
　<hi>伊闕注見周安王十五年</hi>
　　書法<hi>前書獵于近郊矣於是再書皆譏也</hi>
蜀遣使如唐罷北邊兵<lb/>
　　書法<hi>於是李嚴方請伐蜀而蜀乃罷北邊兵以媚敵欲不亡得乎綱目書之所以戒無備也</hi>
<pb n="KR2o0020_WYG_078-47a"/>
○十二月蜀復以張格同平章事<lb/>
　<hi>初格之得罪中書吏王魯柔乘危窘之及再為相杖殺之許寂謂人曰張公才髙而識淺戮一魯柔他人</hi>
　<hi>誰敢自保此取禍之端也</hi>
　　書法<hi>復以何嘗相也於是宗衍徳其立已故再相之斯人為相其何救於亡哉書曰復以為相</hi>
　　<hi>蓋惜之也</hi>
契丹冦蔚州唐遣李嗣源禦之考異<hi>正月契丹冦幽州五月契丹冦幽州</hi>
<hi>十二月契丹冦蔚州按凡例中國有主則夷狄曰入冦中國無主則但云入邉或云入某郡據王莽時書匄奴</hi>
<hi>入塞今五季之間中國無統夷狄入中國當書侵某國或云入某國某州此及上年屢書冦傳錄誤耳後清泰</hi>
<pb n="KR2o0020_WYG_078-47b"/>
<hi>二年書契丹冦邉天福八年書契丹入冦開運元年書契丹冦晉澶州契丹復入冦開運三年書契丹冦定州</hi>
<hi>契丹大舉入冦天福十二年書契丹冦潞州乾祐二年書契丹冦河北乾祐三年書契丹入冦廣順二年書契</hi>
<hi>丹冦冀州廣順三年書契丹冦定州顯徳四年書契丹北漢㑹兵冦周潞州並誤書冦且或但云某州不繫某</hi>
<hi>國亦闕漏也</hi>考證<hi>冦當作/攻唐</hi>質實<hi>蔚州注見楚義帝元年代</hi>○唐主及后如<lb/>
河南尹張全義第考異<hi>如當作幸按巡行例第宅曰幸此誤作如</hi>
　<hi>全義大陳貢獻酒酣皇后奏妾幼失父母請父事全義唐主許之全義惶恐固辭彊之竟受后拜復貢獻</hi>
　<hi>謝恩明日后命翰林學士趙鳯草書謝全義鳯奏自古無天下之母拜人臣為父者唐主嘉其直然卒行</hi>
　<hi>之</hi>質實<hi>河南府名注見秦莊襄王元年三川</hi>
<pb n="KR2o0020_WYG_078-48a"/>
　　書法<hi>凡君入諸臣之家者譏也及后譏之譏也於是劉后至拜全義爲父又甚矣終綱目書君</hi>
　　<hi>入諸臣之家者五幸其府者二詳漢安帝建光元年皆譏也惟晉成帝幸司徒導府唐太宗幸房𤣥</hi>
　　<hi>齡第非譏辭焉</hi>
　　發明<hi>朱温避暑于全義之家温故盗賊無足深責今唐主又挾其后偕往何哉淫縱相尋世變</hi>
　　<hi>日下書之姑以著亂亡之跡耳五季臣主亦何所譏</hi>
蜀以王承休爲天雄節度使<lb/>
　<hi>唐僖昭之世宦官雖盛未嘗有建節者承休言於蜀主曰秦州多美婦人請爲陛下采擇以獻蜀主許之</hi>
　<hi>故有是命又以徐延瓊爲内外都指揮使延瓊以外戚居舊將之右衆皆不平</hi>質實<hi>天雄節度注見</hi>
<pb n="KR2o0020_WYG_078-48b"/>
　<hi>漢成帝綏和二年魏郡</hi>
　　書法<hi>唐書白志貞爲浙西觀察使矣徳宗貞元三年未有宦者爲節度使者也宦者節度於是</hi>
　　<hi>始見是年特書以甚之終綱目宦官爲方鎭二</hi>
<hi>乙後唐同光三年○蜀咸康元年漢酉白龍元年○是歳凡四國四鎭</hi>春正月唐主如興<lb/>
唐<lb/>
　<hi>初李嗣源北征過興唐庫有供御細鎧嗣源牒副畱守張憲取五百領憲以軍興不暇奏而給之至是唐</hi>
　<hi>主怒罰憲俸一月令自往取又以義武王都將入朝欲闢毬塲憲以塲有卽位壇不可毁請更闢塲於宫</hi>
　<hi>西數日未成唐主命毁卽位壇憲謂郭崇韜曰此壇主上受命之地若之何毁之崇韜從容言之唐主立</hi>
<pb n="KR2o0020_WYG_078-49a"/>
　<hi>命两虞候毁之憲私謂崇韜曰忘天背本不祥莫大焉</hi>集覽<hi>義武王都義武軍節度使王處直之</hi>
　<hi>假子名都梁主瑱龍德元年都幽殺其父處直晉王因以都代之</hi>
二月唐以李嗣源爲成德節度使<lb/>
　<hi>唐主以契丹爲憂與郭崇韜謀以宿將零落殆盡欲徙嗣源鎭眞定崇韜深以爲便時崇韜領眞定唐主</hi>
　<hi>欲徙崇韜汴州崇韜辭曰臣富貴極矣何必更領藩方且羣臣或經百戰所得不過一州臣無汗馬之勞</hi>
　<hi>致位至此常不自安今因委任勲賢使臣得解旄節乃大願也且汴州衝要富繁臣旣不至治所徒令他</hi>
　<hi>人攝職何異空城非所以固國基也唐主曰卿爲朕畫䇿保固河津直趨大梁成朕帝業豈百戰之功可</hi>
　<hi>比乎崇韜固辭乃許之</hi>質實<hi>眞定府名注見漢光武建武九年常山</hi>
<pb n="KR2o0020_WYG_078-49b"/>
漢遣使如唐<lb/>
　<hi>漢主聞唐滅梁而懼遣宫苑使何詞入貢覘強弱詞還言唐主驕淫無政不足畏也漢主大悦遂不復通</hi>
　集覽<hi>何詞姓名詞音嗣</hi>
三月唐黜李從珂爲突騎指揮使考證<hi>當加嗣源養子於從珂之上○</hi>
<hi>謹按五代史從珂本王姓母魏氏少寡有子阿三年十餘明宗掠得魏氏養阿三爲子冒姓李改今名是爲潞</hi>
<hi>王綱目於明宗書曰李克用養子於周世宗書曰周主養子此當加嗣源養子於從珂之上一例也五季養子</hi>
<hi>得國者有此三主夫爲國家者君君臣臣父父子子上下相保敬其所尊愛其所親而不相害故能傳於永世</hi>
<hi>莊宗承克用之業有天下之半而不知經綸大經是以身弑嗣絶而明宗繼之明宗奮於卒伍克用子養之者</hi>
<pb n="KR2o0020_WYG_078-50a"/>
<hi>覬其立功以報國也入朝之日固當討誅伶人之弑莊宗者迎魏王繼岌而立之義也乃偪魏王而奪其國雖</hi>
<hi>息兵恤民史穪賢主而大義已虧不足賢矣王從珂石敬瑭劉知逺三人同事明宗從珂不思撫育之恩簒弑</hi>
<hi>閔帝若敬瑭能聲其罪正其名率諸侯王而致討孰能禦之焉用區區小數召戎狄遺天下後世患至如知逺</hi>
<hi>伺釁而興皆無綱常之教一以詐力刼持之何以能永世哉故異姓不可以爲子詐力不可以爲國建邦啟業</hi>
<hi>所宜深鑑也周世宗受太祖命而繼立正也冒太祖姓非正也帝王可繼族類不可瀆若復姓柴氏而受終於</hi>
<hi>太祖斯謂正矣昔者聖人爲政必先正名世宗以不正之名臨郡國綱目均以養子書亦無足穪焉</hi>
　<hi>唐主性剛好勝不欲權在臣下信伶官之䜛頗踈忌宿將李嗣原家在太原表從珂爲北京内牙指揮使</hi>
　<hi>以便其家唐主怒黜從珂爲突騎指揮使帥數百人戌石門鎭嗣源憂恐求朝不許郭崇韜亦忌之私謂</hi>
<pb n="KR2o0020_WYG_078-50b"/>
　<hi>人曰總管令公非久爲人下者皇家子弟皆不及也密勸唐主罷其兵權因而除之不從</hi>質實<hi>石門</hi>
　<hi>鎭注見昭宗乾寕二年</hi>
唐遣使采民女入後宫<lb/>
　<hi>唐宦者欲増廣嬪御詐言宫中夜見鬼物因言咸通乾符時六宫不减萬人今掖庭空虚故鬼物遊之耳</hi>
　<hi>唐主乃命宦者王允平伶人景進采擇民女三千餘人以充後庭</hi>質實<hi>咸通懿宗年號乾符僖宗</hi>
　<hi>年號掖庭宫名注見漢光武建武二年</hi>
　　書法<hi>綱目書采選良家四詳晉癸巳年舎是無書采選者矣</hi>
唐復以洛陽爲東都興唐爲鄴都質實<hi>東都注見秦莊襄王元年三川</hi>
<pb n="KR2o0020_WYG_078-51a"/>
<hi>鄴都注見漢成帝綏和二年魏郡</hi>○夏四月朔日食質實<hi>東都注見新莽天鳯</hi>
<hi>元年</hi>
○大旱<lb/>
　<hi>初五臺僧誠惠自言能降伏天龍命風召雨唐主親帥后妃拜之誠惠安坐不起羣臣莫敢不拜獨郭崇</hi>
　<hi>韜不拜㑹大旱迎至洛陽使祈雨數旬不雨或謂誠惠官以師祈雨無驗將焚之誠惠逃去慙懼而死</hi>
　質實<hi>五臺山名注見武宗會昌五年</hi>
五月唐太妃劉氏卒<lb/>
　<hi>太后自與太妃别常忽忽不樂太妃亦邑邑成疾太后欲自往省之唐主以天暑道遠苦諌乆之乃止及</hi>
<pb n="KR2o0020_WYG_078-51b"/>
　<hi>薨太后悲哀不食者累日自是得疾</hi>
　　書法<hi>太妃立不書書卒何志太后所以殂也劉氏唐主嫡母曹氏則生母也唐主立劉氏爲太</hi>
　　<hi>妃曹氏爲太后不惟劉氏無愠色而於太后情好更篤可謂賢母矣太后之如洛陽旣别常不樂而</hi>
　　<hi>妃亦邑邑成疾妃卒太后自是得疾遂殂自古嫡妾易位不相妬而相睦未有如此者綱目特書之</hi>
　　<hi>所以示勸也</hi>
六月雨<lb/>
　<hi>春夏大旱至是始雨遂連雨七十五日始霽百川皆溢</hi>
　　書法<hi>春秋書六月雨志喜也此其志喜歟記異也先是書夏大旱及是而雨其爲記異何雨喜</hi>
<pb n="KR2o0020_WYG_078-52a"/>
　　<hi>也雨而七十五日乃止百川皆溢其爲異也大矣</hi>
唐主作清暑樓<lb/>
　<hi>唐主苦溽暑宦者因言長安全盛時宫中樓觀以百數今日官家曾無避暑之所唐主乃命王允平别建</hi>
　<hi>一樓宦者曰郭崇韜常不伸眉爲孔謙論用度不足恐陛下雖欲營繕終不可得唐主曰吾自用内府錢</hi>
　<hi>無關經費然猶慮崇韜諌遣中使語之曰今歳盛暑異常朕昔在河上行營卑濕被甲乘馬親當矢石猶</hi>
　<hi>無此暑今居深宫之中而暑不可度柰何對曰陛下昔在河上勍敵未臧深念讎耻雖有盛暑不介聖懷</hi>
　<hi>今外患已除海内賓服故雖珍臺閑館猶覺欝蒸也陛下倘不忘艱難之時則暑氣自消矣唐主黙然宦</hi>
　<hi>者曰崇韜之第無異皇居宜其不知至尊之熱也唐主卒命允平營樓日役萬人所費巨萬崇韜諌曰今</hi>
<pb n="KR2o0020_WYG_078-52b"/>
　<hi>河南水旱軍食不充願且息役以俟豐年不聼</hi>質實<hi>中使注見𤣥宗開元十五年勍敵謂朱梁</hi>
吳鎭海判官陳彦謙卒<lb/>
　<hi>彦謙有疾徐知誥恐其遺言及繼嗣事遺之醫藥金帛相屬彦謙臨終密畱書遺徐温請以所生子爲嗣</hi>
　質實<hi>鎭海軍名注見晉成帝咸和三年京口</hi>
　　書法<hi>卒小國臣録賢也綱目於五代卒小國臣十有三詳戊寅年蜀而吳居三焉陳彦謙徐温</hi>
　　<hi>柴再用舎是無書卒者矣</hi>
秋七月唐太后曹氏殂<lb/>
　<hi>唐主哀毁五日方食</hi>
<pb n="KR2o0020_WYG_078-53a"/>
八月唐主殺其河南令羅貫<lb/>
　<hi>貫性彊直爲郭崇韜所知用爲河南令爲政不避權豪伶宦請託一不報皆以示崇韜崇韜奏之由是伶</hi>
　<hi>宦切齒張全義亦惡之遣婢訴於劉后后與伶宦共毁之唐主含怒未發㑹往視坤陵道濘橋壞怒下貫</hi>
　<hi>獄明日傳詔殺之崇韜諌曰貫法不至死唐主怒曰太后靈駕將發天子朝夕往來橋道不修卿言無罪</hi>
　<hi>是黨也崇韜曰陛下以萬乘之尊怒一縣令使天下謂陛下用法不平臣之罪也唐主曰旣公所愛任公</hi>
　<hi>裁之拂衣起入宫崇韜隨之論奏不已唐主自闔殿門崇韜不得入貫竟死暴屍府門遠近寃之胡氏曰</hi>
　<hi>莊宗五日不食學禮者之所難也然曽子曰斷一樹殺一獸不以其時非孝也况爲伶宦譛毁而殺賢令</hi>
　<hi>乎然則莊宗之不食五日方足爲小節而殺賢縣令是乃大不孝可謂不能充其類者也</hi>質實<hi>陛下</hi>
<pb n="KR2o0020_WYG_078-53b"/>
　<hi>注見漢光武建武二十七年坤陵未詳處所或謂卽曹太后陵莫審是否</hi>
九月蜀主與太后太妃遊青城山質實<hi>一綂志云青城山在成都府灌</hi>
<hi>縣西南五十里唐杜光庭記岷山連峯接岫千里不絶青城乃第一峯也前號青城峯後名大而山山有七十</hi>
<hi>二小洞應七十二候有八大洞應八節道書以此山爲第五洞天乃神僊都㑹之府</hi>
　　書法<hi>嘗書燕主熈與其后遊白鹿山矣晉安帝元興三年於是復見凡遊譏也與后妃遊譏之</hi>
　　<hi>譏也終綱目書太后遊幸三梁己亥年魏太后唐穆宗長䖍二年郭太后是年書與后遊幸二燕主</hi>
　　<hi>熈與后遊白鹿唐甲申年唐主與其太妃如張全義第</hi>
　　發明<hi>少康以一旅而興夏成湯以七十里而興商蜀雖蕞爾諸葛武侯嘗用之矣觸之者碎犯</hi>
<pb n="KR2o0020_WYG_078-54a"/>
　　<hi>之者衂地非加廣也兵非加衆也亦以用之得其道耳自王建之殁王衍繼立首尾八載觀綱目之</hi>
　　<hi>所書無非亾國之事故書以宦者爲將軍則近習進矣書殺華陽尉張士喬則諌臣戮矣書北廵遣</hi>
　　<hi>兵侵岐則輕佻黷武矣書宴羣臣於宣華苑宴近臣於怡神亭則沈湎無度矣書以宦者王承休爲</hi>
　　<hi>指揮使節度使則管軍非其人矣書遣使如唐罷北邊兵則弛備以啟敵矣至是上書遊青城山下</hi>
　　<hi>書唐兵伐蜀繼書蜀主東遊則蜀之亡滅無可言者夫以一蜀之㣲本無足述然綱目屢書于册蓋</hi>
　　<hi>欲後人知其覆亡之故殷鍳若此必憂勤圖治必兢業保邦必畏天命之難諶必知人心之難保則</hi>
　　<hi>庻幾克紹丕基永終天禄其爲後王戒豈不深切著明也哉</hi>
○唐遣魏王繼岌及郭崇韜將兵伐蜀<lb/>
<pb n="KR2o0020_WYG_078-54b"/>
　<hi>唐主與宰相議伐蜀李紹欽素諂事宣徽使李紹宏紹宏薦紹欽有竒才可大任郭崇韜曰叚凝亡國之</hi>
　<hi>將姦諂絕倫不可信也衆舉李嗣源崇韜曰契丹方熾總管不可離河朔魏王地當儲嗣未立殊功請以</hi>
　<hi>爲都綂成其威名帝曰兒㓜豈能獨往當求其副旣而曰無以易卿乃以繼岌充西川行營都統崇韜充</hi>
　<hi>都招討制置等使軍事悉以委之又以高季興充招討使李繼曮充轉運使李令德李紹琛張筠毛璋董</hi>
　<hi>璋李嚴皆爲列將將兵六萬伐蜀仍詔季興自取䕫忠萬三州爲廵屬工部尚書任圜翰林學士李愚並</hi>
　<hi>叅預軍機崇韜以孟知祥有薦引舊恩將行言於上曰知祥信厚有謀可爲西川帥又薦張憲謹重有識</hi>
　<hi>可爲相</hi>集覽<hi>叚凝本梁將降唐/賜姓名李紹欽</hi>質實<hi>夔忠萬三州夔注見漢獻帝建安十</hi>
　<hi>九年巴東忠注見𤣥宗開元十八年萬注見代宗大厯十二年南浦</hi>
<pb n="KR2o0020_WYG_078-55a"/>
冬十月蜀主東遊<lb/>
　<hi>安重覇勸王承休請蜀主東遊秦州毁府署作行宫強取民間女子教歌舞圖形以遺韓昭蜀主將行羣</hi>
　<hi>臣諌皆不聼太后涕泣不食止之亦不能得前秦州節度推官蒲禹卿上表畧曰先帝艱難創業欲傳之</hi>
　<hi>萬世陛下少長富貴流色惑酒無故盤游頻離宫闕今百姓失業盗賊公行山河險固不足慿恃韓昭謂</hi>
　<hi>曰吾收汝表俟主上西歸當使獄吏字字問汝承休妻羙蜀主私焉故鋭意欲行十月引兵數萬發成都</hi>
　<hi>武興節度使王承㨗告唐兵西上蜀主不信大言曰吾方欲耀武遂行在道賦詩殊不爲意</hi>質實<lb/>
　<hi>武興節度注見梁武帝中大通六年</hi>
十一月唐師滅蜀蜀主王衍降<lb/>
<pb n="KR2o0020_WYG_078-55b"/>
　<hi>唐李紹琛攻蜀威武城城降得糧二十萬斛紹琛縱其敗兵萬餘人逸去因倍道趣鳯州李嚴飛書以諭</hi>
　<hi>王承㨗李繼曮竭鳯翔蓄積以饋軍不能克人情憂恐郭崇韜入散關指其山曰吾軰進無成功不復得</hi>
　<hi>還此矣當盡力一决今饋運將竭宜先取鳯州掠其糧諸將皆言蜀地險固未可長驅崇韜以問李愚愚</hi>
　<hi>曰蜀人苦其主荒淫莫爲之用宜乘其人情崩離風驅霆擊彼皆落膽雖有險阻譙與守之兵勢不可緩</hi>
　<hi>也崇韜倍道而進王承㨗以鳯興文扶四州印節迎降得兵八千糧四十萬斛崇韜曰平蜀必矣蜀主至</hi>
　<hi>利州遇威武敗卒始信唐兵之來乃以王宗勲王宗儼王宗昱爲三招討將兵三萬逆戰兵皆怨憤曰龍</hi>
　<hi>武軍糧賜倍於他軍他軍安能禦敵紹琛等克興州與戰三泉大敗之又得糧十五萬斛蜀主聞宗勲等</hi>
　<hi>敗倍道西走斷桔栢津浮梁命王宗弼守利州李紹琛晝夜兼行趣利州宋光葆遺郭崇韜書請兵不入</hi>
<pb n="KR2o0020_WYG_078-56a"/>
　<hi>境當舉廵屬内附茍不如約則背城决戰崇韜納之繼岌至興州光葆及諸城鎭皆望風欵附王承休與</hi>
　<hi>安重覇謀掩擊唐軍重覇曰擊之不勝則大事去矣然公受國恩聞難不可不赴願與公俱西承休以爲</hi>
　<hi>然使以兵從將行重覇拜於馬前曰若從開府還朝誰當守此開府行矣重覇請爲公守之承休無如之</hi>
　<hi>何遂行重覇遂以秦隴降唐高季興常欲取三峽畏蜀將張武不敢進至是乘唐兵勢自將水軍上峽取</hi>
　<hi>施州武以鐵鎻斷江路季興遣勇士乘舟斫之㑹風大起舟絓於鎻不能進退季興輕舟遁去旣而夔忠</hi>
　<hi>萬州遣使詣繼岌降崇韜遺王宗弼等書爲陳利害宗弼棄城歸三招討追及之相持而泣遂合謀送欵</hi>
　<hi>於唐蜀主至成都百官及後宫出迎蜀主入妃嬪中作囘鶻隊入宫數日宗弼亦至登太𤣥門嚴兵自衛</hi>
　<hi>刼遷蜀主及太后後宫諸王于西宫收其璽綬及内庫金帛歸其家子承涓入宫取蜀主寵姫數人以歸</hi>
<pb n="KR2o0020_WYG_078-56b"/>
　<hi>李紹琛進至綿州蜀斷綿江浮梁水深無舟楫紹琛謂李嚴曰吾懸軍深入利在速戰乘蜀人破膽之時</hi>
　<hi>但得百騎過鹿頭關彼且迎降不暇若俟修繕橋梁必畱數日或教王衍堅閉近關折吾兵勢儻延旬浹</hi>
　<hi>則勝負未可知矣乃與嚴乘馬浮度江從兵得濟者僅千人溺死者亦千餘人遂入鹿頭關㨿漢州宗弼</hi>
　<hi>遣使勞軍且以蜀主書遺李嚴曰公來吾卽降或謂嚴公首建伐蜀之䇿蜀人怨公深入骨髓不可徃嚴</hi>
　<hi>不從欣然馳入成都撫諭吏民告以大軍繼至悉命撤去樓櫓蜀主命翰林學士李昊草降表又命平章</hi>
　<hi>事王鍇草降書遣兵部侍郎歐陽彬奉之以迎繼岌崇韜宗弼斬宋光嗣景潤澄李周輅歐陽晃函首送</hi>
　<hi>繼岌又責韓昭佞諛梟于金馬坊門遣使奉牋以後宫珍玩賂繼岌崇韜求西川節度使繼岌曰此皆我</hi>
　<hi>家物奚以獻爲畱其物而遣之繼岌至成都李嚴引蜀主及百官儀衛出降蜀主白衣首絰銜璧牽羊百</hi>
<pb n="KR2o0020_WYG_078-57a"/>
　<hi>官衰絰徒跣輿櫬號哭俟命繼岌受璧崇韜解縳焚櫬承制釋罪君臣東北向拜謝大軍入成都崇韜禁</hi>
　<hi>侵掠市不改肆自出師至是凡七十日得節度十州六十四縣二百四十九兵三萬鎧仗錢糧金銀繒帛</hi>
　<hi>共以千萬計高季興聞蜀亡方食失匕箸曰是老夫之過也梁震曰不足憂也唐主得蜀益驕亡無日矣</hi>
　<hi>安知其不爲吾褔楚王殷上表願上印綬以保餘齡優詔諭之</hi>集覽<hi>散關注見漢光武建武二年桔</hi>
　<hi>栢津津水渡也在利州昭化縣東囘鶻隊戯名也隊謂羣隊旬浹旬十日也浹卽叶反周徧也十日干一</hi>
　<hi>周曰浹曰銜璧古者相見之禮皆有所執以爲贄公侯伯子男執玉賈逵曰銜璧者蓋以手縛於後不能</hi>
　<hi>執璧故銜之牽羊賈逵曰示服爲臣𨽻也輿櫬注見陳宣帝太建十一年匕箸匕卑履反匙也箸直慮反</hi>
　<hi>與櫡同史記周勃世家尚席取櫡記曲禮曰飯黍毋以箸注箸飯敧也又曰羔之有菜者用梜注梜箸也</hi>
<pb n="KR2o0020_WYG_078-57b"/>
　<hi>今人或謂箸爲梜提梜吉叶反又音甲</hi>質實<hi>威武城未詳處所鳯興文扶四州鳯注見梁武帝中</hi>
　<hi>大通六年南岐興注見晉懷帝永嘉四年畧陽文注見漢後主建興元年隂平<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>注見代宗大厯五年三</hi>
　<hi>泉縣名注見僖宗光啟二年三峽注見宋明帝泰始二年施州注見中宗嗣聖三年璽綬注見漢光武建</hi>
　<hi>武三年綿州注見漢後主炎興元年涪縣綿江注見憲宗元和元年浮梁注見周世宗顯德三年鹿頭關</hi>
　<hi>注見僖宗光啟三年漢州注見漢成帝鴻嘉三年廣漢西川節度注見晉武帝㤗始八年益州衰絰注見</hi>
　<hi>梁孝元帝承聖三年</hi>
　　書法<hi>王衍卽位以來綱目凡十六書蜀事而書用宦官者三遊宴者五殺諌臣廢后者各一餘</hi>
　　<hi>則用小人而已若是而有不亡者乎唐師旣臨方且東遊不顧未有沈湎無懼如王衍者矣綱目上</hi>
<pb n="KR2o0020_WYG_078-58a"/>
　　<hi>書伐蜀次書東遊下書滅蜀間雖有事不書所以著王衍之慢爲後世戒也綱目書滅國未有先書</hi>
　　<hi>滅後書降者此其先書滅何蜀無抗者則已滅矣滅不繫其降也是故隋師滅陳先書滅後書獲隋</hi>
　　<hi>文帝開皇九年唐師滅蜀先書滅後書降是年一先一後綱目之權衡審矣終綱目書遊八詳秦始</hi>
　　<hi>皇二十九年舎是無書遊者矣</hi>
　　發明<hi>王衍亦嘗遣兵逆戰皆不復書而直書唐師滅蜀者見其滅亡之易也滅者亡國之善詞</hi>
　　<hi>必其臣主同力死于社稷乃足穪是今蜀旣無人守禦已不可謂之同力而又繼書王衍出降則亦</hi>
　　<hi>不得謂之死于社稷矣此固書法之意也於王衍乎何譏</hi>
十二月唐以董璋爲東川節度使<lb/>
<pb n="KR2o0020_WYG_078-58b"/>
　<hi>平蜀之功李紹琛爲多位董璋上而璋素與郭崇韜善崇韜數召璋與議軍事紹琛心不平謂曰吾有平</hi>
　<hi>蜀之功公等樸樕相從反呫囁於郭公之門謀相傾害吾爲都將獨不能以軍法斬公邪璋訴於崇韜十</hi>
　<hi>二月崇韜表璋爲東川節度使解其軍職紹琛愈怒曰吾冒白刄臨險阻定兩川璋乃坐有之邪乃見崇</hi>
　<hi>韜言東川重地任尚書有文武才宜表爲帥崇韜怒曰紹琛反邪何敢逹吾節度紹琛懼而退初唐主遣</hi>
　<hi>宦者李從襲等從繼岌繼岌雖爲都綂軍中制置一出郭崇韜將吏賔客趨走盈庭而都綂牙門索然從</hi>
　<hi>襲等固耻之及破蜀蜀之貴臣大將爭以寳貨妓樂遺崇韜及其子廷誨繼岌所得不過匹馬束帛唾壺</hi>
　<hi>麈柄而已從襲等益不平王宗弼賂崇韜求爲節度使崇韜陽許之旣而乆未得乃帥蜀人列狀見繼岌</hi>
　<hi>請畱崇韜鎭蜀從襲等因謂繼岌曰郭公父子專横今又使蜀人請己爲帥其志難測王不可不爲之備</hi>
<pb n="KR2o0020_WYG_078-59a"/>
　<hi>繼岌謂崇韜曰主上倚侍中如山嶽豈肯棄之蠻夷之域乎且此非余之所敢知也請諸人詣闕自陳由</hi>
　<hi>是繼岌與崇韜互相疑貳</hi>集覽<hi>樸樕音卜速説文樸樕小木也詩野有死麕林有樸樕樕亦作遫漢</hi>
　<hi>書息夫躬上言諸曹以下樸遬不足數顔師古曰樸遬短小貌呫囁注見敬宗寳厯二年任尚書工部尚書任</hi>
　<hi>圜也塵柄注見齊武帝永明十一年塵尾</hi>質實<hi>東川節度注見漢獻帝建安十八年兩川謂東川西川</hi>
蜀王宗弼王承休伏誅<lb/>
　<hi>崇韜徵犒軍錢數萬緡於宗弼宗弼靳之士卒怨怒夜縱火諠譟崇韜欲誅宗弼以自明白繼岌收宗弼</hi>
　<hi>等數其不忠之罪族誅之蜀人爭食宗弼之肉承休等至繼岌亦斬之</hi>
　　書法<hi>不書唐誅承上文也</hi>
<pb n="KR2o0020_WYG_078-59b"/>
　　發明<hi>此二人者誤蜀者也故雖崇韜挾私殺之亦書伏誅以正其罪</hi>
閩王王審知卒子延翰立考異<hi>立當作嗣</hi>考證<hi>當去/王字</hi>質實<hi>閩國</hi>
<hi>名注見漢武帝建元三年閩中</hi>○唐以孟知祥爲西川節度使質實<hi>西川</hi>
<hi>節度注見晉武帝泰始八年益州</hi>
　<hi>唐以北都畱守孟知祥爲西川節度使議選代者樞密承㫖叚徊等惡鄴都畱守張憲不欲其在朝廷皆</hi>
　<hi>曰憲雖有宰相噐然宰相在天子目前事有得失可以改更北都獨繫一方安危其任尤重非憲不可乃</hi>
　<hi>徙憲爲太原尹王正言爲興唐尹史彦瓊爲鄴都監軍正言昏耄彦瓊本伶人有寵遂專六州之政威褔</hi>
　<hi>自恣陵忽將佐正言以下皆諂事之</hi>
<pb n="KR2o0020_WYG_078-60a"/>
唐主獵於白沙<lb/>
　<hi>初唐主得魏州銀槍效節都近八千人以爲親軍夾河之戰屢立殊功常許以㓕梁之日大加賞賚旣而</hi>
　<hi>河南平雖賞賚非一而士卒恃功驕恣無厭更成怨望是歲大饑民多流亡租賦不充倉廩空竭孔謙日</hi>
　<hi>於上東門外望諸州漕運至者隨以給之軍士乏食有雇妻鬻子者老弱餒死流言怨嗟而唐主遊畋不</hi>
　<hi>息獵於白沙後宫畢從六日而還時大雪吏卒有僵仆者伊汝間饑尤甚衛兵所過責其供餉不得則壞</hi>
　<hi>其什器撤其室廬甚於冦盗</hi>集覽<hi>伊汝伊水在今河南域中禹貢蔡氏傳曰按山海經熊耳之山</hi>
　<hi>伊水出焉東北至洛陽縣西北入于洛也汝水注見漢成帝綏和二年汝潁什器注見漢後主建興六年</hi>
　<hi>什物</hi>質實<hi>流言注見中宗嗣聖九年伊汝二水名伊注見漢高后三年汝注見梁武帝普通六年河</hi>
<pb n="KR2o0020_WYG_078-60b"/>
　<hi>南道名注見宋主昱元徽元年白沙疑是地名未詳處所</hi>
　　書法<hi>唐主於是三書獵矣終綱目書獵者九漢桓帝居其三唐太宗居其三莊宗居其三自太</hi>
　　<hi>宗外皆譏也舎是無書獵者矣</hi>
漢白龍見<lb/>
　<hi>漢主改名龑</hi>集覽<hi>改名龑一本龑作龔刋誤也按南漢主初名巖更名渉又因白龍見更名龔至</hi>
　<hi>晉高祖天褔六年以龔名不利乃自造龑字而名之讀若儼音</hi>
　　書法<hi>終綱目書龍見十有三詳漢惠帝二年舎是無書龍見者矣</hi>
長和求昬於漢<lb/>
<pb n="KR2o0020_WYG_078-61a"/>
　<hi>長和驃信鄭旻求昬于漢漢主以其増城公主妻之長和卽唐之南詔也</hi>集覽<hi>驃信注見前唐懿宗</hi>
　<hi>咸通七年</hi>質實<hi>長和南夷國名注見𤣥宗開元二十六年一綂志云増城本秦番禺縣地名漢未析</hi>
　<hi>置此縣屬南海郡晉於縣置東官郡隋初廢郡以縣屬廣州唐宋元俱仍舊國朝因之改屬廣州府</hi>
閏月唐詔罷折納紐配法<lb/>
　<hi>唐主以軍儲不足謀於羣臣吏部尚書李琪上疏曰古者量入以爲出計農而發兵故雖有水旱之災而</hi>
　<hi>無空乏之憂近代税農以養兵未有農富給而兵不足農捐瘠而兵豐飽者也今縱未能蠲省租税茍除</hi>
　<hi>折納紐配之法農亦可以小休矣唐主卽敕有司從之然竟不能行唐主又欲如汴州諌官上言不如節</hi>
　<hi>儉以足用自古無就食天子今楊氏未㓕不冝示以虛實乃止</hi>
<pb n="KR2o0020_WYG_078-61b"/>
　　發明<hi>黃放白催之弊其來久矣此書詔罷折納紐配法其文甚羙然竟不能有所施行故於分</hi>
　　<hi>注備載其實而於綱目大書以著其虛文也</hi>
唐遣宦者馬彥珪使蜀軍<lb/>
　<hi>郭崇韜素疾宦者嘗密謂魏王繼岌曰大王他日得天下騬馬亦不可乘况任宦官宜盡去之專用士人</hi>
　<hi>呂知柔竊聼聞之由是宦官皆切齒時蜀中盗賊羣起崇韜恐大軍旣去更爲後患命任圜張筠分道招</hi>
　<hi>討以是淹畱未還帝遣宦者向延嗣促之崇韜不出迎延嗣怒李從襲曰郭公專權如是廷誨日與軍中</hi>
　<hi>驍將蜀土豪傑狎飲指天畫地近聞白其父請表已爲蜀帥諸將皆郭氏之黨王寄身於虎狼之口一朝</hi>
　<hi>有變吾屬不知委骨何地矣因相向垂涕延嗣歸具以語劉后后泣訴於唐主請早救繼岌前此唐主聞</hi>
<pb n="KR2o0020_WYG_078-62a"/>
　<hi>蜀人請崇韜爲師已不平至是不能無疑閲蜀府庫之籍曰人言蜀中珍貨無筭何如是之㣲也延嗣曰</hi>
　<hi>蜀珍貨皆入崇韜父子故縣官所得不多耳唐主遂怒及孟知祥行語之曰聞崇韜有異志卿到爲朕誅</hi>
　<hi>之知祥曰崇韜國之勲舊不宜有此俟臣至蜀察之茍無他志則遣還唐主許之尋復遣宦官馬彥珪馳</hi>
　<hi>詣成都曰崇韜奉詔班師則已若有遷延䟦扈之狀則與繼岌圗之彥珪見劉后説之曰蜀中事勢憂在</hi>
　<hi>朝夕安能緩急禀命於三千里外乎后復言之唐主曰傳聞之言未知虛實豈可遽爾后不得請退自爲</hi>
　<hi>教與繼岌令殺崇韜</hi>集覽<hi>騬馬騬慈陵反犗馬也犗居拜反今俗呼爲騸馬䟦扈注見漢質帝本初</hi>
　<hi>元年</hi>質實<hi>成都府名注見晉武帝㤗始八年益州班師注見陳後主禎明元年</hi>
　　書法<hi>自使其軍多矣雖藩鎭不書此其書何病唐也崇韜伐蜀有功無過徒以宦官延嗣之譛</hi>
<pb n="KR2o0020_WYG_078-62b"/>
　　<hi>遽遣彦珪圗之崇韜之死蜀土之亂於是始矣故謹書之書曰宦者馬彥珪病唐主之信伶宦也</hi>
　　發明<hi>一宦者至㣲遣之入蜀特穪使以書之殆若將隆指御專命然者所以著其殺招討䧟冡</hi>
　　<hi>嗣亂蜀軍亡唐室之端也</hi>
楚鑄鈆鐵錢<lb/>
　<hi>楚王殷不征商旅由是四方商旅輻凑湖南地多鈆鐵殷用高郁䇿鑄鈆鐵錢商旅出境無所用之皆易</hi>
　<hi>他貨而去故能以境内所餘之物易天下百貨國以冨饒湖南民不事桑蠶郁命民輸税者皆以帛代錢</hi>
　<hi>未幾民間機杼大盛</hi>質實<hi>輻凑注見漢文帝六年湖南道名注見宋文帝元嘉十六年</hi>
　　書法<hi>梁書鑄鐵錢矣癸卯年於是再見是年終綱目書鑄鐵錢二而已</hi>
<pb n="KR2o0020_WYG_078-63a"/>
<hi>丙後唐同光四年四月明宗李嗣源天成元年吳戍越寳正元年○是歳蜀亾閩建國凡四國三鎭</hi>春正<lb/>
月唐䕶國軍節度使李繼麟入朝<lb/>
　<hi>繼麟自恃與唐主故舊有功苦諸伶宦求丐無厭遂拒不與大軍之征蜀也繼麟閲兵遣其子令德將之</hi>
　<hi>以從景進與宦官譛之曰繼麟聞大軍起以爲討已故閲兵自衛又曰崇韜與河中隂謀内外相應繼麟</hi>
　<hi>聞之懼欲入朝以自明其所親止之繼麟曰郭侍中功高於我今事勢將危吾得見主上面陳至誠則䜛</hi>
　<hi>人獲罪矣乃入朝</hi>質實<hi>䕶國節度注見周赧王十二年蒲坂</hi>
唐魏王繼岌殺郭崇韜<lb/>
　<hi>魏王繼岌將發成都部署已定馬彦珪至以皇后教示繼岌繼岌曰彼無舋端安可爲此且主上無敕獨</hi>
<pb n="KR2o0020_WYG_078-63b"/>
　<hi>以皇后教殺招討使可乎李從襲等泣相與巧陳利害繼岌從之召崇韜計事從者李環撾碎其首並殺</hi>
　<hi>其子廷誨廷信推官李崧謂繼岌曰今行軍三千里外初無敕㫖擅殺大將大王奈何行此危事邪繼岌</hi>
　<hi>曰公言是也悔之無及崧乃召書吏數人登樓去梯矯爲敕書用蠟印宣之軍中粗定崇韜左右皆竄匿</hi>
　<hi>獨掌書記張礪詣魏王府慟哭久之繼岌命任圜代總軍政</hi>
　　書法<hi>殺崇韜者劉后教也書繼岌何將在軍君命有所不受况皇后教乎繼岌知其無舋而復</hi>
　　<hi>爲從襲等所揺則固不得不任其咎矣崇韜不書爵何罪崇韜也曷爲罪之崇韜之罪莫大於請立</hi>
　　<hi>劉后唐主之不克終劉后之貪吝實爲之故前書立劉夫人爲后以著崇韜之罪至其死也則削其</hi>
　　<hi>爵</hi>
<pb n="KR2o0020_WYG_078-64a"/>
　　發明<hi>崇韜之死傳教者彦珪謀殺者從襲奮撾者李環而歸惡繼岌何哉繼岌身爲都帥初無</hi>
　　<hi>朝命曲狥宦人之説輕殺大將畧無遲難之意其專輙擅殺之罪尚誰咎哉至於崇韜以將相大臣</hi>
　　<hi>盡削其官者則以其没于貨寳輕犯近習自貽禍敗不足以勝大臣之任耳書法如此蓋亦交貶之</hi>
　　<hi>也</hi>
唐復以故蜀樂工嚴旭爲蓬州刺史<lb/>
　<hi>魏王獻蜀樂工唐主問嚴旭曰汝何以得刺史對曰以歌使之歌而善之許復故任</hi>質實<hi>蓬州注見</hi>
　<hi>肅宗上元二年</hi>
　　書法<hi>前書以伶人陳俊等爲刺史不書梁此其書蜀何譏也莊宗親見蜀以此亡旣㓕蜀矣改</hi>
<pb n="KR2o0020_WYG_078-64b"/>
　　<hi>其弊政可也而復以其故樂工爲刺史書故蜀樂工書復以無改於舊之辭也功業之不終兆矣</hi>
　　發明<hi>王衍以荒縱亡國凡其嬖倖之流皆當戮于境上以謝蜀人而唐主反襲其覆轍自古以</hi>
　　<hi>亂繼亂未有若是之甚者故雖方許蓬州之請而綱目已書其爲刺史以惡之也夫以樂工領郡非</hi>
　　<hi>亂世則無此舉况又出於亡蜀之伎乎</hi>
唐殺其睦王存乂及李繼麟<lb/>
　<hi>馬彦珪還洛陽唐主乃下詔暴郭崇韜之罪並殺其諸子朝野駭惋保大節度使睦王存乂崇韜之壻也</hi>
　<hi>宦官言存乂攘臂穪寃言辭怨望唐主殺之景進言李繼麟與存又連謀宦者因共勸速除之唐主乃使</hi>
　<hi>朱守殷殺之復其姓名詔繼岌誅令德又詔李紹竒誅其家人於河中時諸軍饑窘妄爲謡言伶官采之</hi>
<pb n="KR2o0020_WYG_078-65a"/>
　<hi>以聞故崇韜友謙皆及於禍李嗣源入朝亦爲謡言所屬唐主遣朱守殷察之守殷私謂嗣源曰令公勲</hi>
　<hi>業振主宜自圗歸藩以遠禍嗣源曰吾心不負天地禍褔之來無可避皆委之於命耳時伶宦用事勲舊</hi>
　<hi>人不自保嗣源危殆者數四李紹宏左右營䕶以是得全</hi>質實<hi>保大節度注見漢獻帝建安十七年</hi>
　<hi>睦州名注見憲宗元和二年河中府名注見周赧王十二年蒲坂</hi>
唐魏王繼岌發成都<lb/>
　<hi>繼岌畱李仁罕潘仁嗣趙廷隠張業武璋李延厚戍成都而還命李紹琛帥萬二千人爲後軍行止常差</hi>
　<hi>中軍一舎</hi>
二月唐以李紹宏爲樞密使○唐鄴都亂遣李紹榮招<lb/>
<pb n="KR2o0020_WYG_078-65b"/>
諭之<lb/>
　<hi>唐魏博指揮使楊仁晸將兵戍瓦橋踰年代歸唐以鄴都空虛恐兵至爲變敕畱屯貝州時天下莫知郭</hi>
　<hi>崇韜之罪民間訛言皇后弑帝人情愈駭仁晸部兵皇甫暉與其徒夜博不勝因人情不安遂作亂刼仁</hi>
　<hi>晸曰主上所以有天下者吾魏軍力也今天下已定天子不念舊勞更加猜忌去家咫尺不使相見今聞</hi>
　<hi>皇后弑逆京師已亂願與公俱歸若天子萬褔興兵致討以吾兵力足以拒之安知不更爲冨貴之資乎</hi>
　<hi>仁晸不從暉殺之乂刼小校不從又殺之効節指揮使趙在禮聞亂而走暉追及示以二首在禮懼而從</hi>
　<hi>之亂兵遂奉以爲帥焚掠貝州南趣臨清有來告者都廵檢使趙鐸等亟詣史彦瓊請授甲乘城爲備彦</hi>
　<hi>瓊曰賊至臨清計程須六日方至爲備未晚鐸曰賊旣作亂必乘吾未備晝夜倍道安肯計程而行請僕</hi>
<pb n="KR2o0020_WYG_078-66a"/>
　<hi>射帥衆乘城鐸募勁兵千人伏於王莾河逆擊之賊旣勢挫必當離散然後可撲討也必俟其至城下萬</hi>
　<hi>一有奸人爲内應則事危矣是夜賊前鋒攻北門彦瓊兵潰單騎奔洛陽賊入鄴都在禮據宫城署皇甫</hi>
　<hi>暉趙進爲指揮使縱兵大掠王正言方據按召吏草奏無至者正言怒其家人曰賊已入城殺掠吏皆逃</hi>
　<hi>散公尚誰呼正言驚曰吾初不知也乃出府門謁在禮再拜請罪在禮諭遣之衆擁在禮爲畱後張憲家</hi>
　<hi>在鄴都在禮厚撫之遣使以書誘憲憲斬其使唐主乃命歸德節度使李紹榮詣鄴都招撫</hi>集覽<lb/>
　<hi>夜博博謂博塞戯也注見晉明帝太寜三年蒱博之其據按據依凭也按通作案几屬也</hi>質實<hi>瓦橋</hi>
　<hi>關名注見梁太祖乹化二年京師注見周顯王二十五年臨清縣名注見梁主瑱貞明五年貝州注見漢</hi>
　<hi>帝𤣥更始二年清河一綂志云王莾河在大名府元城縣有屯氏大河故瀆俗云王莾河一名毛河唐代</hi>
<pb n="KR2o0020_WYG_078-66b"/>
　<hi>宗時朱滔攻魏州實瀕王莾河壁卽此處萬一注見高祖武德九年歸德節度注見漢後主延熈十八年</hi>
　<hi>宋</hi>
唐李紹琛反於蜀魏王繼岌使工部尚書任圜討之<lb/>
　<hi>郭崇韜之死也李紹琛謂董璋曰公復欲呫囁誰門邪璋懼謝罪魏王繼岌至武連遇敕使諭以令董璋</hi>
　<hi>將兵誅李令德紹琛以不見委大驚俄而璋過不謁紹琛怒謂諸將曰國家南取大梁西定巴蜀皆郭公</hi>
　<hi>之謀而吾之功也至於去逆效順與國家犄角以破梁則朱公也今朱郭皆無罪族㓕歸朝之後行及我</hi>
　<hi>矣寃哉天乎奈何紹琛所將多河中兵河中將焦武等號哭於軍門曰西平王何罪闔門屠膾我軰歸則</hi>
　<hi>同誅决不復東矣紹琛自劒州擁兵西還自穪西川節度使移檄成都招諭蜀人衆至五萬繼岌聞之以</hi>
<pb n="KR2o0020_WYG_078-67a"/>
　<hi>任圜爲副招討使追討之</hi>集覽<hi>掎角注見漢昭/烈帝章武二年</hi>質實<hi>武連疑是地名未詳處所</hi>
　<hi>巴蜀二州名注見楚義帝元年郭公謂郭崇韜朱公謂朱友謙大梁郡名注見周顯王二十九年西平王</hi>
　<hi>郭崇韜追諡西平王劒州注見𤣥宗天寳十五載普安</hi>
　　發明<hi>康延孝爲梁將逃奔于唐不書其叛者梁爲簒弑之國故延孝得以末减其罪耳至於委</hi>
　　<hi>身事唐改賜姓名受其寵爵萬一事變之來固當守死無貳庻幾少雪前耻今乃隨事擇利輕於向</hi>
　　<hi>背則是反覆不義之人矣直書曰反正其罪也</hi>
唐李紹榮攻鄴都不克<lb/>
　<hi>李紹榮至鄴都攻其南門遣人以敕招諭之趙在禮拜於城上曰將士思家擅歸相公誠善爲敷奏得免</hi>
<pb n="KR2o0020_WYG_078-67b"/>
　<hi>於死敢不自新史彦瓊㦸手大罵曰羣死賊城破萬叚皇甫暉謂衆曰觀史武德之言上不赦我矣因聚</hi>
　<hi>譟掠敕書手壞之守陴拒戰紹榮攻之不利以狀聞唐主怒曰克城之日勿遺噍類大發諸軍討之</hi>集<lb/>
　覽<hi>守陴注見梁武帝天監三年登陴噍類注見漢宣帝地節四年</hi>質實<hi>史武德史彦瓊表字鄴都</hi>
　<hi>郡名注見漢成帝綏和二年魏郡</hi>
唐從馬直軍士作亂伏誅<lb/>
　<hi>從馬直指揮使郭從謙本優人也優名郭門高以德勝之役挑戰有功遂有寵積功至指揮使郭崇韜方</hi>
　<hi>用事從謙以叔父事之又爲睦王存乂假子及二人得罪從謙數以私財饗諸校對之流涕言崇韜之寃</hi>
　<hi>至是軍士王温等五人作亂擒斬之唐主戯謂從謙曰汝旣負我附崇韜存乂又教王温反欲何爲也從</hi>
<pb n="KR2o0020_WYG_078-68a"/>
　<hi>謙益懼退隂謂諸校曰主上以王温之故俟鄴都平定盡坑若曹家之所有冝盡市酒肉勿爲乆計也由</hi>
　<hi>是親軍皆不自安</hi>集覽<hi>德勝之役事在梁主瑱貞明五年</hi>
唐遣李嗣源將親軍討鄴都<lb/>
　<hi>李紹榮再攻鄴都賊知不赦堅守無降意唐主患之日發中使促魏王繼岌東還繼岌以李紹琛叛畱利</hi>
　<hi>州未得發紹榮久無功㑹邢州兵趙大等亦爲亂據州未下滄州軍亂小校王景戡自爲畱後河朔州縣</hi>
　<hi>告亂者相繼唐主欲自征鄴都大臣皆言京師根本車駕不可輕動唐主曰諸將無可使者皆曰李嗣源</hi>
　<hi>最爲勲舊唐主心忌嗣源曰吾惜嗣源欲畱宿衛皆曰他人無可者張全義李紹宏亦屢言之乃許之</hi>
　質實<hi>中使注見𤣥宗開元十五年邢州注見楚義帝元年襄國利州注見漢獻帝建安十六年葭萌</hi>
<pb n="KR2o0020_WYG_078-68b"/>
　<hi>滄州注見晉穆帝永和六年河朔二州名注見𤣥宗天寳十五載</hi>
唐以王延翰爲威武節度使質實<hi>威武節度注見漢武帝建元三年閩中</hi>
○唐討鄴兵刼李嗣源入鄴都<lb/>
　<hi>李嗣源至鄴都城西南下令詰旦攻城是夜從馬直軍士張破敗作亂帥衆大譟焚營嗣源帥親軍拒戰</hi>
　<hi>不能敵嗣源叱而問之對曰將士從主上十年百戰以得天下今貝州戌卒思歸主上不赦從馬數卒諠</hi>
　<hi>競遽欲盡誅其衆我軰初無叛心但畏死耳今欲與城中合勢請主上帝河南令公帝河北嗣源涕泣諭</hi>
　<hi>之不從遂㧞白刄擁嗣源及李紹眞等入城城中不受外兵逆撃之皆潰趙在禮帥諸校迎拜嗣源泣謝</hi>
　<hi>曰將士軰負令公敢不惟命是聼嗣源詭説在禮曰凡舉大事須藉兵力今外兵流散無所歸我爲公出</hi>
<pb n="KR2o0020_WYG_078-69a"/>
　<hi>收之在禮乃聼嗣源紹眞俱出城宿魏縣散兵稍有至者</hi>集覽<hi>詭説説輸芮反用詭爲之計而説誘</hi>
　<hi>之</hi>質實<hi>魏縣注見漢成帝綏和二年</hi>
　　發明<hi>歐陽公修作五代史於莊宗本紀書李嗣源反自以爲得春秋之法今綱目於嗣源之事</hi>
　　<hi>待之甚恕是時倡亂者張破敗旣不書其主名止書討鄴兵刼嗣源入鄴言兵則罪均於衆而嗣源</hi>
　　<hi>之責爲輕言刼則非嗣源本意而出於衆兵之所刼持又不以軍亂爲文而繼書嗣源奔相州于下</hi>
　　<hi>則見其棄衆獨奔之意皆所以推原本心以恕待之耳嗣源亦何以得此於綱目哉夫以莊宗失道</hi>
　　<hi>寵信伶宦殺戮無辜軍民恐叛嗣源胡人目不知書非有簒國之心爭帝之意偶爲亂兵所刼旣趣</hi>
　　<hi>魏縣衆不滿百又欲束身詣闕復爲李紹榮隔絕迫於逃死進退維谷旣而衆軍歸之如蛾赴火然</hi>
<pb n="KR2o0020_WYG_078-69b"/>
　　<hi>後入洛入汴之行始不可遏以理言之固可責以不能死節之義若槩以反逆誅之彼亦有詞於我</hi>
　　<hi>矣綱目誅亂臣討賊子凛乎不恕而乃書法如此是豈私於嗣源者哉春秋誅心之法推見至隠亦</hi>
　　<hi>以嗣源本心甚明初無他意耳趙穿弑君而歸獄趙盾者誅其心也嗣源得國而綱目恕之者原其</hi>
　　<hi>情也一輕一重之間而綱目之情見矣春秋之法明矣尚何疑於歐陽氏之説哉</hi>
唐任圜破李紹琛擒之孟知祥討定餘㓂<lb/>
　<hi>董璋將兵二萬㑹任圜討李紹琛至漢州紹琛逆戰張礪請伏精兵於後而以羸兵誘之圜從之紹琛大</hi>
　<hi>敗閉城不出漢州無城塹樹木爲柵圜攻焚之紹琛戰敗奔綿竹追擒之孟知祥自至漢州犒軍與任圜</hi>
　<hi>董璋置酒高㑹引李紹琛檻車至座中知祥自酌大巵飲之謂曰公何患不富貴而求入此邪紹琛曰郭</hi>
<pb n="KR2o0020_WYG_078-70a"/>
　<hi>侍中佐命功第一兵不血刄取两川一旦無罪族誅如紹琛軰安保首領以此不敢歸朝耳魏王繼岌倍</hi>
　<hi>道而東孟知祥獲李肇侯𢎞實以爲牙内都指揮使蜀中羣盗猶未息知祥擇亷吏使治州縣蠲除横賦</hi>
　<hi>安集流散下寛大之令與民更始遣趙廷隱張業將兵分討羣盗悉誅之</hi>質實<hi>漢州注見漢成帝鴻</hi>
　<hi>嘉三年廣漢綿竹縣名注見漢光武建武十二年</hi>
唐李嗣源奔相州<lb/>
　<hi>李嗣源之爲亂兵所逼也李紹榮有衆萬人營於城南嗣源遣牙將七人相繼召之欲與共攻亂者紹榮</hi>
　<hi>疑不應及嗣源入鄴遂引兵去嗣源在魏縣衆不滿百乂無兵伏李紹眞所將鎭兵五千聞嗣源得出相</hi>
　<hi>帥歸之由是兵稍振嗣源欲歸藩待罪中門使安重誨曰公爲元帥不幸爲凶人所刼李紹榮不戰而退</hi>
<pb n="KR2o0020_WYG_078-70b"/>
　<hi>歸朝必以公藉口公若歸藩則爲據地邀君適足以實䜛慝之口耳不若星行詣闕靣見天子庻可自明</hi>
　<hi>嗣源曰善南趣相州遇馬坊使康福得馬數十匹始能成軍</hi>質實<hi>鄴郡名注見漢元帝建昭二年</hi>
　<hi>魏郡</hi>
　　書法<hi>刼嗣源者張破敗不書書討鄴兵何衆辭也非嗣源之意明矣是故首書刼繼書奔至其</hi>
　　<hi>引兵大梁也猶書曰向曰入綱目於嗣源多恕辭亦亮其無利之之心而已耳</hi>
唐豫借河南夏秋税<lb/>
　<hi>唐主以軍食不足敕河南尹豫借夏秋税民不聊生租庸使以倉儲不足頗朘刻軍糧軍士流言益甚宰</hi>
　<hi>相懼帥百官上表請出内庫之財以給諸軍唐主欲從之劉后曰吾夫婦君臨萬國雖藉武功亦由天命</hi>
<pb n="KR2o0020_WYG_078-71a"/>
　<hi>命旣在天人如我何宰相又於便殿論之后屬耳於屏風後須臾出粧具及三銀盆皇㓜子三人於外曰</hi>
　<hi>四方貢獻隨以給賜所餘止此耳請鬻以贍軍宰相惶懼而退</hi>集覽<hi>朘刻朘音宣賽縮也刻剥也流</hi>
　<hi>言謂其言如流謗毁無實</hi>
　　書法<hi>豫借行而民不聊其生矣綱目書豫借一而已</hi>
　　發明<hi>莊宗亂亡之事非一而貪吝之禍尤深旣以朘削失軍心又以掊歛失民心夫平時正税</hi>
　　<hi>尚欲捐以予民忍復先期而取強以豫借名之乎况是時人心已離雖盡出内帑痛自改厲尚恐不</hi>
　　<hi>及矧又以貪吝趣之哉直筆書之亂益甚矣○嗚呼横歛厚征治天下之大蠧也所以失人心者在</hi>
　　<hi>是所以促國脉者在是然猶未至於豫借之甚者也方其行横歛厚征之法也天下之民雖怨咨愁</hi>
<pb n="KR2o0020_WYG_078-71b"/>
　　<hi>蹙然猶歸咎於上之人用非其人取非其道幸其一旦更之尚可以爲生也惟豫借之命一行示天</hi>
　　<hi>下以國儲之虚國用之竭國訃之窮天下之人譁然謂天下不復可爲而生其泮渙離散之心者未</hi>
　　<hi>必不自此也掌國訃者惟其謹之哉</hi>
唐李嗣源引兵向大梁<lb/>
　<hi>李紹榮退保衛州奏李嗣源已叛與賊合嗣源遣使上章自理一日數軰唐主遣嗣源長子從審諭嗣源</hi>
　<hi>至衛州紹榮欲殺之從審乃還唐主憐之賜名繼璟待之如子是後嗣源所奏皆爲紹榮所遏不得通嗣</hi>
　<hi>源由是疑懼石敬瑭曰夫事成於果决而敗於猶豫安有上將與叛卒入賊城而他日得保無恙乎大梁</hi>
　<hi>天下之要㑹也願假三百騎先往取之公引大軍亟進如此始可自全康義誠曰主上無道軍民怨望公</hi>
<pb n="KR2o0020_WYG_078-72a"/>
　<hi>從衆則生守節必死嗣源乃令安重誨移檄㑹兵時李紹䖍李紹欽李紹英屯瓦橋安審通屯奉化嗣源</hi>
　<hi>皆遣使召之嗣源家在眞定虞候將王建立先殺其監軍由是獲全李從珂將所部兵趣鎭州與建立合</hi>
　<hi>倍道從嗣源嗣源分三百騎使石敬瑭將之前驅李從珂爲殿軍勢大盛從子從璋過邢州邢人奉爲畱</hi>
　<hi>後唐主乃詔白從暉將騎兵扼河陽橋出金帛給賜軍士詬曰吾妻子已殍死得此何爲李紹榮至洛陽</hi>
　<hi>曰鄴都亂兵欲濟河襲鄆汴願陛下幸關東招撫唐主從之</hi>質實<hi>奉化疑是地名未詳處所猶豫</hi>
　<hi>注見秦孝文王元年爲殿注見梁武帝天監五年殿後河陽橋未詳處所</hi>
　　發明<hi>按綱目於李嗣源多恕辭亮其無利之之心也歐陽氏五代史書其反何明君臣之大義</hi>
　　<hi>也方張破敗刼嗣源入城得間出宿魏縣奔相州時而書其反是誣之也若夫聼石敬瑭之訃急趨</hi>
<pb n="KR2o0020_WYG_078-72b"/>
　　<hi>汴州命安重誨移檄㑹兵欲何爲哉及嗣源在汴唐主至萬勝鎭君臣相望僅數十里間耳茍無反</hi>
　　<hi>心胡不遣復心之使陳忠赤之詞明其爲元行欽所隔絕安知唐主不亮其心也哉况大梁天子之</hi>
　　<hi>城乃公然占而據之車駕將至不行遜避及其返也又以兵踵之而西其意果何在哉謂其無利之</hi>
　　<hi>之心愚不敢以爲然也五代史以反書之夫豈過哉然通以一反辭該之則似乎無所分辨故五代</hi>
　　<hi>史於前書親軍刼其入城至是入大梁始以反書焉或曰嗣源非有簒國之心爭帝之意偶爲亂兵</hi>
　　<hi>所刼姦臣所遏迫於逃死進退惟谷蓋有不得已焉耳嗚呼春秋無將將則必誅茲何等事而可以</hi>
　　<hi>不得已而不已哉然則爲嗣源計將奈何方其出宿魏縣之時聼安重誨之言束身單騎由問道星</hi>
　　<hi>行赴闕面陳其被刼之狀伏地俟罪元行欽雖欲間之胡可得邪又不然得李紹眞五千之兵卽整</hi>
<pb n="KR2o0020_WYG_078-73a"/>
　　<hi>肅部伍申明號命移檄遠近以明本心返斾直抵鄴城期縳趙在禮以獻闕下雖所奏之辭沮而不</hi>
　　<hi>逹而所行之事足以自明百元行欽不能間之矣計不出此乃䧟於簒逆之罪惜哉</hi>
唐殺故蜀主王衍夷其族<lb/>
　<hi>景進等言於唐主曰西南未安王衍族黨不少聞車駕東征恐其爲變不若除之唐主乃遣中使齎敕徃</hi>
　<hi>誅之敕曰王衍一行並從殺戮已印畫張居翰覆視就殿柱楷去行字改爲家字由是獲免者千餘人衍</hi>
　<hi>母徐氏且死呼曰吾兒以一國迎降不免族誅信義俱棄吾知汝行亦受禍矣</hi>集覽<hi>已印畫爲句畫</hi>
　<hi>胡卦反於敕書已使印已簽署之後</hi>
　　書法<hi>書殺何已降也齊㓕元氏之族書齊主周㓕高氏之族書周主隋㓕宇文氏之族書隋主</hi>
<pb n="KR2o0020_WYG_078-73b"/>
　　<hi>此其不書唐主何罪有分也綱目之權衡審矣然則姚泓降斬不書故秦王此則曷爲以故蜀主書</hi>
　　<hi>唐於蜀敵國也</hi>
　　發明<hi>王衍已降矣不書蜀降人而書故蜀主者不予唐人殺之也然則衍無罪乎衍荒淫失國</hi>
　　<hi>則有之矣唐旣受其降又安得率然無故殺之哉彼自其先世據有土宇唐旣奪而有之又嘗賜以</hi>
　　<hi>裂土之詔今乃反夷其族則夫背信食言曲不在彼是以書法如此</hi>
唐主如關東李嗣源入大梁唐主乃還<lb/>
　<hi>唐主發洛陽次汜水或勸繼璟亡去不從唐主亦屢遣之繼璟固辭請死唐主聞嗣源在黎陽彊遣繼璟</hi>
　<hi>召之道遇李紹榮見殺嗣源至滑州符習安審通引兵來㑹知汴州孔循遣使迎唐主亦遣使輸欵於嗣</hi>
<pb n="KR2o0020_WYG_078-74a"/>
　<hi>源曰先至者得之石敬瑭以勁兵入封丘門遂據其城使人趣嗣源嗣源入大梁是日唐主至滎澤東命</hi>
　<hi>龍驤指揮使姚彦温將三千騎爲前軍彦温卽以其衆叛歸嗣源嗣源奪其兵唐主至萬勝鎭聞嗣源已</hi>
　<hi>據大梁諸軍離叛神色沮䘮登高歎曰吾不濟矣卽命旋師夜復至汜水扈從兵二萬五千已失萬餘人</hi>
　<hi>還過罌子谷道遇衛士輙以善言撫之曰適報魏王又進西川金銀五十萬到京當給爾曹對曰陛下賜</hi>
　<hi>已晚矣人亦不感聖恩唐主涕泣而已又索袍帯賜從官内庫使張容哥穪頒給已盡衛士叱之曰致吾</hi>
　<hi>君失社稷皆此閹豎輩也抽刀逐之容哥謂同類曰皇后吝財致此今乃歸咎於吾輩事若不測吾輩萬</hi>
　<hi>叚吾不忍待也因赴河死唐主至石橋西置酒悲涕晚入洛城嗣源命石敬瑭將前軍趣汜水收撫散兵</hi>
　<hi>嗣源繼之李紹䖍李紹英引兵來㑹宰相樞密奏西軍將至車駕冝且控汜水收撫散兵以俟之唐主從</hi>
<pb n="KR2o0020_WYG_078-74b"/>
　<hi>之</hi>集覽<hi>次汜水春秋釋例凡師出一宿爲舎再宿爲信過信爲次也汜水注見漢王邦四年閹豎</hi>
　<hi>注見晉惠帝元康元年且控控據也謂姑且依據汜水也</hi>質實<hi>封丘門注見晉主重貴開運三年一</hi>
　<hi>綂志云滎澤古澤名春秋衛侯及翟人戰于滎澤卽此地秦三川郡嘗移治於此漢爲滎陽縣地晉屬滎</hi>
　<hi>陽郡隋初置廣武縣仁夀初改爲滎陽縣屬鄭州唐因之宋初省入管城元祐初復爲縣元屬汴梁路國</hi>
　<hi>朝初因之改屬開封府萬勝鎮未詳處所罌子谷未詳處所石橋未詳處所</hi>
　　發明<hi>天下之患莫大於人心之離離則不可復合書曰一人之失怨豈在明不見是圗方是時</hi>
　　<hi>也軍心民心魚潰鳥散如水之泮渙然而解不可收拾雖有良平之智賁育之勇韓白之才亦末如</hi>
　　<hi>之何矣故綱目於此書唐主如關東則見其兵衆盡離之意書李嗣源入大梁則見其國都已失之</hi>
<pb n="KR2o0020_WYG_078-75a"/>
　　<hi>意書唐主乃還則見其趑趄猶豫徘徊不得已之意所以著人心之失已非一日無可言者故其書</hi>
　　<hi>法如此夫尊居人上寵綏四方雨露之所沾濡膏澤之所浸潤必使膠固而不可解愛之如父母仰</hi>
　　<hi>之如日月烏有遣兵而兵叛遣將而將叛遣左右而左右叛遣大臣而大臣叛遂至彷徨四顧栖然</hi>
　　<hi>無歸欲爲獨夫而不可得者哉後王鍳此其亦思群心之難保必固結於平日毋至一離而不可復</hi>
　　<hi>合如同光之主乎</hi>
夏四月唐伶人郭從謙弑其主存朂李嗣源入洛陽<lb/>
　<hi>唐主復如汜水四月朔嚴辦將發從馬直指揮使郭從謙帥所部兵攻興教門唐主方食聞變帥衛兵擊</hi>
　<hi>之逐亂兵出門時朱守殷將騎兵在外唐主急召之守殷不至引兵憇茂林下亂兵焚興教門縁城而入</hi>
<pb n="KR2o0020_WYG_078-75b"/>
　<hi>近臣宿將皆釋甲潜遁獨散員都指揮使李彦卿軍校何福進王全斌等十餘人力戰俄而唐主爲流矢</hi>
　<hi>所中鷹坊人善友扶下至絳霄殿廡下抽矢渇懣劉后不自省視遣宦者進酪須㬰遂殂彦卿等慟哭而</hi>
　<hi>去左右皆散善友歛樂器覆屍而焚之劉后囊金寳繫馬鞍與申王存渥及李紹榮焚嘉慶殿出走朱守</hi>
　<hi>殷入宫選宫人三十餘人内於其家於是諸軍大掠是日李嗣源至罌子谷聞之慟哭謂諸將曰主上素</hi>
　<hi>得士心止爲群小蔽惑致此今吾將安歸乎乃入洛陽止于私第禁焚掠拾莊宗骨於灰燼之餘而殯之</hi>
　<hi>謂朱守殷曰公善廵徼以待魏王淑妃德妃在宫供給尤宜豐備吾俟山陵畢社稷有奉則歸藩爲國家</hi>
　<hi>扞禦北方耳是日豆盧革帥百官上牋勸進嗣源曰吾奉詔討賊不幸部曲叛散欲入朝自訴又爲紹榮</hi>
　<hi>所隔披猖至此諸軍見推殊非相悉願勿言也紹榮欲奔河中爲人所執折足送洛陽魏王繼岌至興平</hi>
<pb n="KR2o0020_WYG_078-76a"/>
　<hi>聞亂復引兵西謀保鳯翔始誅李紹琛胡氏曰莊宗初立决勝夾寨觧潞州之圍歸而治國訓兵事各有</hi>
　<hi>理使朱温未死固必爲所擒矣旣違張承業忠謀亟穪尊號則舉措之失已稍形見逮㓕梁之後遂無一</hi>
　<hi>善可穪與向者猶二人然是何也才器有限也若曰天數則裂膚汗血沐雨櫛風凡十五年而後得好田</hi>
　<hi>好女寵伶人信宦官不三年而㓕亡其心昔明而今暗先戒而後肆豈亦天邪故莊宗之命哲命吉凶命</hi>
　<hi>歴年皆所自貽不可歸之天數也</hi>集覽<hi>善友扶下善上声姓也名友時唐主在興教門樓上友扶</hi>
　<hi>之而下廵徼徼音呌史記索隱曰徼是郊外路謂廵徼而伺察境界勸進勸勉嗣源進尊號披猖注見齊</hi>
　<hi>高帝建元元年命哲命吉凶命歴年書召誥篇文孔氏傳曰今天制此三命惟人所修修敬德則有智則</hi>
　<hi>常吉則歴年爲不敬德則愚凶不長雖説之其實在人</hi>正誤<hi>廵徼今按徼循也漢書百官表中尉</hi>
<pb n="KR2o0020_WYG_078-76b"/>
　<hi>掌徼循京師顔師古註徼謂遮繞也</hi>質實<hi>絳霄殿未詳處所申州名注見梁武帝太清二年義陽嘉</hi>
　<hi>慶殿未詳處所部曲注見陳文帝天嘉元年鳯翔府名注見周顯王八年岐興平縣名注見楚義帝元年</hi>
　<hi>廢丘</hi>
　　書法<hi>從謙指揮使也不書書伶人所以著寵任伶優者之效也莊宗戰勝功取克殄世讎雖好</hi>
　　<hi>自矜功亦一代之英矣然自㓕梁以後綱目所書殆無一善可述者非狥伶宦則務貨色事田遊而</hi>
　　<hi>已卒之人心大去不保其身蓋克敵之才雖勝而君人之道則未之有聞也</hi>
　　發明<hi>凡傷生之事非一皆足以亡其軀失道之事非一皆足以亡其國故衛以好鶴亡梁以好</hi>
　　<hi>土功亡吳以好戰亡凡偏有所好未有不亡其國者况於驕侈淫欲馳騁弋獵宦官女寵無一之不</hi>
<pb n="KR2o0020_WYG_078-77a"/>
　　<hi>備者哉莊宗自㓕梁以來凡書于冊者畧無一善可紀如用亡國之臣悦姦諛之軰任宦者貸民錢</hi>
　　<hi>毁城池采民女造樓觀殺勲臣恣遊獵靡一弗具至於酷好優伶尤其素習甚至優名李天下躬自</hi>
　　<hi>爲之丼蹈下流而不耻於是寵信其徒撓亂國政淪於㓕亡不自知悟故綱目於其弑也不書指揮</hi>
　　<hi>使郭從謙而必揭伶人郭從謙書之所以著禍敗之因實在於此欲使後人知優伶之禍若是其慘</hi>
　　<hi>毋徒以爲僅資戯笑而遂忽之其爲後鍳豈不明哉</hi>
唐太原軍亂<lb/>
　<hi>初莊宗命吕鄭二内養在晉陽張憲以下承應不暇莊宗旣殂推官張昭遠勸張憲奉表勸進憲曰吾自</hi>
　<hi>布衣至服金紫皆出先帝之恩豈可偷生而不自愧乎昭遠泣曰此古人所行公能行之忠義不朽矣有</hi>
<pb n="KR2o0020_WYG_078-77b"/>
　<hi>李存沼者莊宗之近屬與二内養謀殺憲及廵檢李彦超彦超欲先圗之憲曰僕受先帝厚恩不忍爲此</hi>
　<hi>狥義而不免於禍乃天也軍士共殺二内養及存沼憲奔忻州㑹嗣源移書至彦超號令士卒城中始安</hi>
　<hi>彦超彦卿之兄也</hi>集覽<hi>吕鄭二内養呂鄭皆姓也史不記其名内養中官也在晉陽一監共一監</hi>
　<hi>倉庫養餘亮反</hi>質實<hi>忻州注見晉孝武太元九年新興</hi>
唐李嗣源監國<lb/>
　<hi>百官三牋請嗣源監國嗣源乃許之入居興聖宮百官班見下令穪教宣徽使選後宫美少者數百獻之</hi>
　<hi>監國曰奚用此爲對曰宮中職掌不可闕也監國曰宮中職掌宜諳故事此軰安知乃悉用老舊之人補</hi>
　<hi>之其少年者皆出之蜀中所送宮人凖此</hi>
<pb n="KR2o0020_WYG_078-78a"/>
唐以安重誨爲樞密使張延朗爲副使<lb/>
　<hi>延朗本梁租庸吏性纎巧善事權要故重誨引之</hi>集覽<hi>纎巧史炤釋文曰亷纎精巧也漢書音義</hi>
　<hi>曰纎儉嗇也巧謂機巧也</hi>
唐監國嗣源殺劉后及諸王<lb/>
　<hi>監國令所在訪求諸王通王存確雅王存紀匿民間安重誨與李紹眞謀曰今殿下旣監國典䘮諸王宜</hi>
　<hi>早爲之所以一人心宻遣人殺之後月餘監國聞之切責重誨傷惜乆之劉后奔晉陽在道與存渥私通</hi>
　<hi>存渥爲其下所殺劉后爲尼於晉陽監國使人就殺之莊宗㓜子繼嵩等皆不知所終惟邕王存羙以病</hi>
　<hi>得免</hi>質實<hi>通州名注見肅宗上元二年雅州名注見僖宗中和二年晉陽縣名注見周威烈王二十</hi>
<pb n="KR2o0020_WYG_078-78b"/>
　<hi>三年邕州名注見憲宗元和十五年</hi>
　　書法<hi>劉后不書弑何罪人也莊宗之不終后之貪吝實爲之殺諸王者重誨也曷爲斥嗣源重</hi>
　　<hi>誨專殺而無討則嗣源不得辭其咎矣綱目書嗣源得國多恕辭於是書監國殺者三諸王李紹榮</hi>
　　<hi>孔謙亦責備賢者之意也</hi>
　　發明<hi>劉后致莊宗㓕亡固無可言諸王何辜亦併及之哉然后爲主母嗣源乃其故臣法當書</hi>
　　<hi>弑而書殺者劉氏有亡國之罪不得爲國母也諸王之死監國初不之知而歸罪監國者旣聞而傷</hi>
　　<hi>之乃不能正專殺者之罪故也合而書之自有深意觀者不可不察</hi>
高季興以孫光憲掌書記<lb/>
<pb n="KR2o0020_WYG_078-79a"/>
　<hi>徐温高季興聞莊宗遇弑益重嚴可求梁震梁震薦孫光憲掌書記季興欲攻楚光憲諌曰荆南亂離之</hi>
　<hi>後頼公休息士民始有生意若又與楚國交惡他國乘吾之敝良可憂也季興乃止</hi>集覽<hi>交惡左傳</hi>
　<hi>周鄭交惡注惡如字两相疾惡也</hi>
唐監國嗣源殺李紹榮<lb/>
　<hi>紹榮被執監國責之曰吾何負於爾而殺吾兒紹榮瞋日直視曰先帝何負於爾遂斬之復其姓名曰元</hi>
　<hi>行欽</hi>
　　發明<hi>紹榮有罪旣削其爵宜正其誅乃以殺書何哉嗣源自有乘亂取國之耻故不得爲天討</hi>
　　<hi>也下書殺孔謙亦然</hi>
<pb n="KR2o0020_WYG_078-79b"/>
唐張居翰罷以孔循爲樞密使○唐監國嗣源殺孔謙<lb/>
廢租庸使及諸道監軍<lb/>
　<hi>監國下教數租庸使孔謙姦佞侵刻窮困軍民之罪而斬之凡謙所立苛歛之法皆罷之因廢租庸使依</hi>
　<hi>舊爲三司委宰相一人專判又罷諸道監軍使以莊宗由宦官仁國命諸道盡殺之</hi>集覽<hi>三司鹽鐵</hi>
　<hi>户部度支是也</hi>
　　書法<hi>孔謙掊克致亂罪人也不書誅何君弑賊不討而察察於其細以爲若正天討則罪宜有</hi>
　　<hi>所先矣故止書殺然則謙無貶歟削其爵足以示貶矣於是諸道監軍皆命本道殺之書廢不書殺</hi>
　　<hi>畧之也</hi>
<pb n="KR2o0020_WYG_078-80a"/>
唐魏王繼岌至長安自殺<lb/>
　<hi>魏王繼岌退至武功李從襲曰退不如進請亟東行以救内難繼岌從之還至渭水畱守張籛已斷浮梁</hi>
　<hi>乃循水浮渡至渭南腹心呂知柔等皆已竄匿從襲謂繼岌曰時事已去王宜自圗繼岌徘徊流涕乃自</hi>
　<hi>伏於牀命李環縊殺之任圜代將而東華州都監李冲殺從襲胡氏曰任圜參預軍機而主帥一旦至此</hi>
　<hi>從容其間莫能捄止而竊取其柄得爲忠乎李愚職與圜同而寂無所施亦不得爲無罪矣且武皇諸子</hi>
　<hi>至是或誅或病莊宗五子繼岌縊死餘不知所終何也德養人者也力勝人智欺人者也我以智力加人</hi>
　<hi>有時而窮則人亦得以加諸我矣故用智未有不困者也我養人其養旣乆則人亦不忍離我矣故修德</hi>
　<hi>未有不安者也三代而上純德之世也三代以下皆力也假德以文之視其智力之裕局則斷其成就之</hi>
<pb n="KR2o0020_WYG_078-80b"/>
　<hi>廣狹觀其假德之深淺則决其所享之延邇後唐之事亦足以觀矣歐陽氏以爲向使張籛不斷橋使繼</hi>
　<hi>岌得東明宗未必能自立愚以爲不然繼岌制於從襲莫能可否使其有立豈以皇后教殺郭崇韜旣聞</hi>
　<hi>大變宜整此六師倍道赴難豈張籛斷橋所能遏乎以彼之才政使東行豈嗣源之敵也</hi>集覽<hi>張籛</hi>
　<hi>姓名也籛將先反整比比音毘至反校次之也</hi>質實<hi>武功縣名注見漢後主建興十二年渭水注見</hi>
　<hi>漢高帝五年渭南縣名注見漢獻帝建安十六年徘徊注見太宗貞觀二十三年</hi>
唐主嗣源立<lb/>
　<hi>有司議卽位禮李紹眞孔循以爲唐運已盡宜自建國號監國問左右何謂國號對曰先帝賜姓於唐爲</hi>
　<hi>唐復讎故穪唐今梁朝之人不欲殿下穪唐耳監國曰吾年十三事獻祖獻祖以吾宗屬視吾猶子又事</hi>
<pb n="KR2o0020_WYG_078-81a"/>
　<hi>武皇先帝垂五十年經綸攻戰未嘗不預武皇之基業則吾之基業也先帝之天下則吾之天下也安有</hi>
　<hi>同家而異國乎李琪曰若改國號則先帝遂爲路人梓宫安所託乎不惟殿下不㤀二世舊君吾曹爲人</hi>
　<hi>臣者能自安乎前代以旁支入繼多矣宜用嗣子柩前卽位之禮衆從之監國服斬衰於柩前卽位百官</hi>
　<hi>縞素旣而御衮冕受册百官吉服穪賀胡氏曰李琪之言似也然國亡君弑子不得立而他人是保人臣</hi>
　<hi>心不自安尚有大於此者乎</hi>集覽<hi>縞素注見秦/莊襄王三年</hi>質實<hi>獻祖謂李國昌武皇謂李</hi>
　<hi>克用梓宫注見漢安帝延光四年袞冕注見漢平帝元始五年</hi>
　　書法<hi>書郭從謙弑其主然後書嗣源入洛陽書魏王繼岌自殺然後書嗣源立皆順辭也綱目</hi>
　　<hi>於嗣源多恕辭則亦亮其無利之之心耳</hi>
<pb n="KR2o0020_WYG_078-81b"/>
　　發明<hi>綱目於非正綂之君其子嗣位書立嗣源立非唐主意而以唐主立書之豈非以嗣源於</hi>
　　<hi>五代主中之彼善於此故恕之歟五代史於此不書其立而以穪帝書以明其不得以嗣莊宗之位</hi>
　　<hi>也况前旣書其反乎何則五常之中君臣獨謂之義臣之事君獨謂之忠義者斷制之宜忠者心無</hi>
　　<hi>不盡之謂也嗣源本夷種李克用養以爲子賜以姓名附之屬籍莊宗嗣位委以重任付以兵權君</hi>
　　<hi>臣之分素定一旦爲亂兵所脇不得已而入亂城幸而以計得出單騎歸朝明其本心可也却乃囘</hi>
　　<hi>翔不進及夫車駕東出又不卽赴行在趨拜道左公然擁兵亟趨汴州以爭先奪利車駕之還又不</hi>
　　<hi>扈送且以兵踵之所謂斷制之義盡心之忠安在哉假使嗣源之心實出避禍一聞莊宗被弑當卽</hi>
　　<hi>日揚旗西指以討罪人傳檄四方遣使西迎魏王奉請劉后臨朝以俟嗣君之至顧乃遽然居太子</hi>
<pb n="KR2o0020_WYG_078-82a"/>
　　<hi>監國之位布置私人以掌樞機殺害國母以及親王魏王聞之安得而不自殺雖曰自殺其與嗣源</hi>
　　<hi>殺之也無異此五代史所以書其反又書其稱帝以明明宗實非沙陁之種類而於莊宗之義則已</hi>
　　<hi>絕矣或曰五代史亦有所據歟曰觀明宗欲殺元行欽責之曰我兒何負于爾行欽瞋目直視之曰</hi>
　　<hi>先帝何負于爾歐陽子謂行欽誠節有足嘉者則明宗逆節有足惡者不言可知矣不特此也綱目</hi>
　　<hi>引胡氏論李琪諌改國號臣心不安之言亦謂國亡君弑子不得立而他人是保是亦不滿於明宗</hi>
　　<hi>之立也史雖委曲爲之開説若明宗有若不得已焉者嗚呼史豈皆實哉按莊宗實録明宗時宰相</hi>
　　<hi>趙鳯修明宗實錄潞王時宰相姚顗修至宋薛居正等採以爲正史司馬公又㨿正史以爲通鑑其</hi>
　　<hi>所書者果得其實否乎雖然其明白昭著者亦自有不容掩焉者歐陽氏作史時去五代未遠其必</hi>
<pb n="KR2o0020_WYG_078-82b"/>
　　<hi>有所據矣夫</hi>
唐殺其太原尹張憲<lb/>
　<hi>有司劾憲委城之罪也胡氏曰張憲不附伶官以致踈外進不預朝廷之謀退不預鄴都之亂及嗣源入</hi>
　<hi>洛又不雷同勸進懷忠狥義蓋賢者也明宗卽位考愼相臣無以踰憲者矣乃狥有司迎合之奏而殺之</hi>
　<hi>無乃重誨所欲乎</hi>
唐大赦考證<hi>下當書境内</hi>
　<hi>唐主大赦量畱後宫百人宦官三十人教坊百人鷹坊二十人御厨五十人中外毋得獻鷹犬竒玩諸司</hi>
　<hi>使務有名無實者皆廢之分遣諸軍就食近畿以省饋運除夏秋税省耗諸侯四節貢奉母得歛百姓刺</hi>
<pb n="KR2o0020_WYG_078-83a"/>
　<hi>史以下不得貢奉胡氏曰此數條者聖王常事也而英雄明逹如漢武帝唐太宗猶有不能焉明宗夷狄</hi>
　<hi>之人從容行之豈不爲賢哉且非矯勉於初政而怠忽於末路者其賢益可尚矣是故表而出之</hi>集<lb/>
　覽<hi>近畿注見昭宗天祐元年畿甸四節貢奉四節謂元旦冬至端午降誕</hi>
唐以鄭珏任圜同平章事<lb/>
　<hi>圜憂公如家簡㧞賢俊杜絕僥倖期年之問軍民皆足朝綱粗立圜毎以天下爲己任由是安重誨忌之</hi>
　質實<hi>僥倖注見宋孝武帝大明二年</hi>
唐李紹眞等復姓名<lb/>
　<hi>李紹眞李紹瓊李紹英李紹䖍李紹竒李紹能各復舊姓名爲霍彦□萇從簡房知温王晏球夏魯竒米</hi>
<pb n="KR2o0020_WYG_078-83b"/>
　<hi>君立晏球本王氏子畜於杜氏故請復姓王</hi>
　　書法<hi>初賜姓名不書畧之也復姓名則何以書予其復也唐末不書其姓名書削惟李茂貞五</hi>
　　<hi>代不書賜姓名書復唯紹眞等</hi>
　　發明<hi>自克用好養假子而後賜姓名者接踵其混亂族類多矣正而復之亦其宜也故書</hi>
唐初令百官轉對<lb/>
　<hi>初令百官正衙常朝外五日一赴内殿起居轉對奏事</hi>
　　書法<hi>五日一轉對令典也書初美之</hi>
　　發明<hi>百官轉對亦清朝令典而實始於此然則唐主豈可以目不知書忽之哉特書曰初蓋予</hi>
<pb n="KR2o0020_WYG_078-84a"/>
　　<hi>之也</hi>
唐以安金全爲振武節度使質實<hi>振武節度注見憲宗元和八年</hi>
　<hi>追賞晉陽之功也</hi>
唐以趙在禮爲義成節度使質實<hi>義成節度注見隋恭帝皇㤗二年滑州</hi>
　<hi>在禮以軍情未聼不赴</hi>
唐以馮道趙鳯爲端明殿學士<lb/>
　<hi>唐主目不知書四方奏事皆令安重誨讀之重誨亦不能盡通乃奏請選文學之臣與之共事以備應對</hi>
　<hi>乃置端明殿學士以道鳯爲之胡氏曰天子宰相義禮所出天下取正焉者也氣數淆薄乃至目不知書</hi>
<pb n="KR2o0020_WYG_078-84b"/>
　<hi>者爲之夫安能考前言學古訓以治天下也然明宗所行有太宗所不及則其質之羙也使輔以學則爲</hi>
　<hi>聖賢必矣而道鳯腐儒不能有以開導禆益使天成之政加美於前也不亦可惜矣哉</hi>集覽<hi>腐儒</hi>
　<hi>腐者爛敗貎言儒者但能守陳腐之見不逹時宜</hi>
唐聼郭崇韜歸塟復朱友謙官爵<lb/>
　　書法<hi>書聼歸塟何予存厚也葢綱目予存厚故詔許鄧隲還塟書漢安帝建光元年聼郭崇韜</hi>
　　<hi>歸塟書是年</hi>
○六月唐汴州軍亂指揮使李彦饒討平之<lb/>
　<hi>詔發汴州軍戍瓦橋已出城指揮使張諌復還作亂殺知州髙逖逼指揮使李彦饒爲帥彦饒禁止焚掠</hi>
<pb n="KR2o0020_WYG_078-85a"/>
　<hi>伏甲執諌等斬之賊黨大譟彦饒撃之盡殪卽日牒推官韋儼權知軍州事彦饒彦超之弟也</hi>質實<lb/>
　<hi>汴州注見周顯王二十九年大梁</hi>
秋七月唐安重誨殺殿直馬延<lb/>
　<hi>安重誨恃恩驕横殿直馬延誤衝前導斬之於馬前御史大夫李琪以聞重誨白帝下詔穪延陵突重臣</hi>
　<hi>戒諭中外</hi>
　　發明<hi>安重誨之不終蓋已見之於此矣故書之以正其專殺無君之罪</hi>
契丹攻渤海㧞夫餘城<lb/>
　<hi>契丹主安巴堅攻渤海㧞其夫餘城更命曰東丹國命其長子托雲鎭之號人皇王次子德光守西樓號</hi>
<pb n="KR2o0020_WYG_078-85b"/>
　<hi>元帥太子</hi>集覽<hi>渤海注見隋文帝開皇十八年靺/鞨夫餘注見新莾始建國元年</hi>質實<hi>契丹</hi>
　<hi>北狄種名注見晉安帝義熈二年</hi>
唐遣供奉官姚坤如契丹<lb/>
　<hi>唐遣姚坤告哀於契丹契丹主安巴堅聞莊宗遇害慟哭曰我楚徳兒也楚徳猶華言朋友也謂坤曰今</hi>
　<hi>天子聞洛陽有急何不救對曰地遠不能及曰何故自立坤爲言其由契丹主曰漢兒喜飾説毋多談又</hi>
　<hi>曰聞吾兒專好聲色遊畋不恤軍民宜其及此我自聞之舉家不飲酒散遣伶人解縱鷹犬若亦效吾兒</hi>
　<hi>所爲行自亡矣又曰我於今天子無怨足以修好若與我大河之北吾不復南侵矣坤曰此非使臣之所</hi>
　<hi>得專也契丹主怒囚之旬餘復召之曰河北恐難得得鎭定幽州亦可也給紙筆趣令爲狀坤不可欲殺</hi>
<pb n="KR2o0020_WYG_078-86a"/>
　<hi>之韓延徽諫乃復囚之</hi>質實<hi>河北道名注見漢成帝綏和二年魏郡</hi>
唐豆盧革韋説罷<lb/>
　<hi>革説奏事唐主前禮貌不盡恭百官俸錢皆折估而革父子獨受實錢説以孫爲子奏官受選人賂除近</hi>
　<hi>官中㫖以蕭希甫爲諌議大夫革説覆奏希甫恨之上䟽言革説不忠前朝並誣革他罪制罷革説擢希</hi>
　<hi>甫爲散騎常侍</hi>
契丹安巴堅死<lb/>
　<hi>安巴堅卒於夫餘城舒嚕后召諸酋長妻謂曰我今寡居汝不可不效我又集其夫立問曰汝思先帝乎</hi>
　<hi>對曰受先帝㤙豈得不思曰果思之宜徃見之遂殺之</hi>集覽<hi>立問曰立之於其前而問云</hi>正<lb/>
<pb n="KR2o0020_WYG_078-86b"/>
　誤<hi>立問今按通鑑本文及今本綱目皆作泣問爲是</hi>
　　發明<hi>夷狄之酋卒則書死安巴堅前已穪帝改元至此亦書死者正其夷狄之名不得齒於中</hi>
　　<hi>國公侯之列自是而後例皆倣此</hi>
八月朔日食質實<hi>日食注見新莾天鳯元年</hi>
唐孟知祥増置營兵<lb/>
　<hi>知祥隂有據蜀之志増置諸營兵七萬餘人</hi>
唐平盧軍亂討平之<lb/>
　<hi>平盧軍校王公儼作亂討斬之其黨支使韓叔嗣預焉其子熈載將奔吳密告其友李穀曰吳若用吾爲</hi>
<pb n="KR2o0020_WYG_078-87a"/>
　<hi>相當長驅以定中原榖笑曰中原若用吾爲相取吳如囊中物耳</hi>集覽<hi>其黨支使使去聲支使卽</hi>
　<hi>支度使也乃王公儼之黨軰</hi>正誤<hi>支使今按此謂平盧節度府之支使非三司使之度入聲支使</hi>
　<hi>也唐採訪節度觀察等使幕屬有判官有支使等</hi>質實<hi>平盧軍注見漢桓帝永康元年青州韓叔</hi>
　<hi>嗣維州北海人中原注見𤣥宗天寳十五載</hi>
九月契丹德光立<lb/>
　<hi>契丹舒嚕后愛中子德光欲立之至西樓命與托雲俱乘馬立帳前謂諸酋長曰二子吾皆愛之莫知所</hi>
　<hi>立汝曹擇可立者執其轡酋長知其意爭執德光轡后曰衆之所欲吾安敢違遂立之爲天皇王托雲愠</hi>
　<hi>欲奔唐后遣歸東丹德光尊后爲太后國事皆决焉太后復納其姪爲后德光性孝謹母病不食亦不食</hi>
<pb n="KR2o0020_WYG_078-87b"/>
　<hi>以韓延徽爲政事令聼姚坤歸唐葬安巴堅於木葉山太后左右有桀黠者后輙謂曰爲我逹語於先帝</hi>
　<hi>至墓所則殺之前後所殺以百數最後平州人趙思温當徃不肯行后曰汝事先帝嘗親近何爲不行對</hi>
　<hi>曰親近莫如后后行臣則繼之后曰吾非不欲從先帝於地下也顧嗣子㓜弱國家無主不得徃耳乃斷</hi>
　<hi>一腕令置墓中思温亦得免</hi>集覽<hi>托雲安巴堅之長子名東丹卽夫餘城也桀黠黠下八反按韻</hi>
　<hi>㑹桀字下引説文桀磔也徐氏曰周禮謂磔爲疈辜古人謂桀黠者謂㓙暴若磔也</hi>質實<hi>酋長注見</hi>
　<hi>漢帝𤣥更始二年一綂志云木葉山在遼東廣寜中屯衛東三十里上建契丹始祖廟二竒善汗在南廟</hi>
　<hi>哈屯在北廟繪塑二像並八子像相傳有神人乘白馬自馬孟山浮土河而東有天女駕青牛車由平地</hi>
　<hi>松林泛潢河而下至木葉山二水合流相遇爲配偶生八子其後族屬漸盛分八部毎行軍及時祭必青</hi>
<pb n="KR2o0020_WYG_078-88a"/>
　<hi>牛白馬云平州注見秦王政三年右北平</hi>
冬十月唐初賜百官春冬衣○王延翰自穪閩王質實<lb/>
<hi>閩國名注見漢武帝建元三年閩中</hi>
　<hi>延翰驕淫殘暴自穪大閩國王宫殿百官皆放天子之制</hi>
契丹盧龍節度使盧文進奔唐<lb/>
　<hi>文進爲契丹守平州唐主遣人説之以易代之後無復嫌怨文進所部皆華人思歸乃帥其衆十萬歸唐</hi>
　質實<hi>盧龍節度注見漢武帝元朔二年肥如</hi>
　　書法<hi>文進嘗書亡奔契丹矣罪卽夷也於是而歸中國則其不書歸何誅心也文進旣受虜官</hi>
<pb n="KR2o0020_WYG_078-88b"/>
　　<hi>未有歸意唐雖説之非迫於所部則亦未必歸矣故上書虜官下書奔深賤之</hi>
　　發明<hi>文進何以不書叛背夷向華理之正也况文進本中國之人又與夷狄種落不同故其書</hi>
　　<hi>法如此夫</hi>
唐以趙季良爲三川制置轉運使李嚴爲西川都監<lb/>
　<hi>初郭崇韜率蜀中冨民輸犒賞錢五百萬緡晝夜督責有自殺者給軍之餘猶二百萬緡至是任園判三</hi>
　<hi>司知成都冨饒遣季良爲三川都制置轉運使蜀人欲皆不與知祥曰府庫他人所聚輸之可也州縣租</hi>
　<hi>税以贍鎮兵决不可得季良但發庫物不敢復言制置轉運職事矣安重誨以知祥及東川節度使董璋</hi>
　<hi>皆㨿險擁兵又知祥乃莊宗近<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>隂欲圗之李嚴自請爲西川監軍嚴母謂曰汝前啟㓕蜀之謀今日再</hi>
<pb n="KR2o0020_WYG_078-89a"/>
　　<hi>徃必以死報蜀人矣</hi>質實<hi>三川郡名注見秦莊襄王元年西川軍名注見晉武帝㤗始八年益州東</hi>
　　<hi>川節度注見漢獻帝建安十八年梓潼</hi>
　唐罷告身綾軸錢<lb/>
　　<hi>舊制吏部給告身先責其人輸朱膠綾軸錢䘮亂以來貧者但受敕牒多不取告身侍郎劉岳言告身有</hi>
　　<hi>褒貶訓戒之辭豈可使其人初不之覩後執政議以爲朱膠綾軸厥費無多乃奏罷之是後試衘帖號所</hi>
　　<hi>除浸多乃至卒伍胥吏皆得銀青階及憲官歳賜告身以萬數</hi>集覽<hi>告身注見陳宣帝太建九年</hi>
　十二月閩王延稟弑其君延翰而立其弟延鈞<lb/>
　　<hi>延翰蔑棄兄弟出延鈞爲泉州刺史延翰多取民女以充後庭延鈞上書極諫由是有隙審知養子延稟</hi>
<pb n="KR2o0020_WYG_078-89b"/>
　　<hi>爲建州刺史延翰使之采擇延稟復書不遜亦有隙合兵襲福州延稟先至梯城而入延翰驚匿延稟執</hi>
　　<hi>之暴其罪惡斬于門外延鈞至延稟納之推爲威武畱後</hi>質實<hi>泉州注見僖宗光啟元年建州注見</hi>
　　<hi>晉武帝㤗始五年建安福州注見漢武帝建元三年閩中</hi>
　唐主以其子從榮爲天雄節度使質實<hi>天雄節度注見漢成帝綏和二</hi>
　<lb/>
　<lb/>
　<lb/>
御批資治通鑑綱目卷五十五<lb/>
</p>
<p>
</p>
  </div>
</body>
</text>
</TEI>
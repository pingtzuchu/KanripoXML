<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_077-1a"/>
　欽定四庫全書<lb/>
御批資治通鑑綱目卷五十四<lb/>
　　<hi>起丁夘盡己夘</hi>考異<hi>提要起丁夘下有唐哀帝天祐四年盡己夘下有晉王李存朂稱唐天祐十六</hi>
　　<hi>年梁貞眀五年</hi>凡十三年<lb/>
　<hi>丁夘</hi>四年<hi>四月以後梁太祖皇帝朱晃開平元年西川稱唐天復七年○是嵗唐亡梁晉岐淮南西川凡</hi>
　<hi>五國呉越湖南荆南福建嶺南凡五鎮</hi>春正月淮南牙将張顥徐温作亂<lb/>
　　<hi>楊渥既得江西驕侈益甚以故怨殺判官周隱将佐皆不自安渥居䘮酣飲作樂燃十圍之燭以擊毬或</hi>
　　<hi>單騎出遊從者不知所之左右牙指揮使張顥徐温泣諫渥怒顥温潜謀作亂一日帥牙兵二百露刃直</hi>
<pb n="KR2o0020_WYG_077-1b"/>
　　<hi>入庭中渥曰爾果欲殺我邪對曰非敢然也欲誅王左右亂政者爾因數渥所親信十餘人之罪曳下擊</hi>
　　<hi>殺之謂之兵諫諸将不與之同者稍以法誅之於是軍政悉歸二人渥不能制</hi>質實<hi>淮南軍名注見</hi>
　　<hi>漢武帝元朔五年楊渥廬州人行宻之子江西道名注見梁孝元帝承聖二年徐温海州朐山人</hi>
　　　書法<hi>書曰作亂而後亂臣不得以趙鞅藉口矣</hi>
　　　發明<hi>楊渥驕侈不道張顥徐温泣諌不從遂至帥兵誅其嬖倖然而綱目俱以作亂書之者臣</hi>
　　　<hi>子事君有隕無二亦所以為脇君者之戒也</hi>
　三月唐遣使奉册寳如梁考證<hi>唐當作帝</hi>
　　<hi>梁王全忠自滄州還威望大沮恐中外離心欲速受禪過魏有疾羅紹威恐全忠襲之說曰今唐室衰微</hi>
<pb n="KR2o0020_WYG_077-2a"/>
　<hi>天命已改而四方稱兵者皆以興復為名王宜早正位號以絶人望全忠然之乃歸大梁帝遣御史大夫</hi>
　<hi>薛貽矩至勞之貽矩請以臣禮見北而拜舞於庭還言於帝曰元帥有受禪之意矣帝乃下詔禪位於梁</hi>
　<hi>遣宰相張文蔚楊渉及薛貽矩蘇循張策趙光逢等奉玉册傳國寳帥百官備法駕詣大梁楊渉子直史</hi>
　<hi>館凝式言於涉曰大人為唐宰相而國家至此不可謂之無過况手持天子璽綬與人雖保富貴奈千載</hi>
　<hi>何盍辭之涉大駭曰汝滅吾族神色為之不寧者數日</hi>質實<hi>滄州注見晉穆帝永和九年魏州名</hi>
　<hi>注見漢成帝綏和二年魏郡大梁郡名注見周顯王二十九年法駕注見漢髙后八年</hi>
　　書法<hi>天寳之末遣使奉册寳如靈武書上皇此臣其不書唐帝何罪唐臣也自温謀簒唐之</hi>
　　<hi>子未有能沮之者今也自洛如梁不為近矣非有王舜之逼而不逺授人無難色書曰如梁所以深</hi>
<pb n="KR2o0020_WYG_077-2b"/>
　　<hi>罪舉朝之臣子也故止書唐</hi>
　　發明<hi>自曹馬以來移國者多矣未有書遣使奉册如梁之詳且悉者何也張文蔚楊涉薛貽矩</hi>
　　<hi>之徒為唐大臣手持璽綬勸進逆賊曽不知恥書法如此所以著唐臣之罪爾然則唐帝亦有責乎</hi>
　　<hi>當是之時大權已去何責之有故止書曰唐而不曰唐帝則文蔚等賣國之罪不容於天地之間矣</hi>
夏四月盧龍節度使劉仁恭為其子守光所囚<lb/>
　<hi>仁恭驕侈貪暴以大安山四面懸絶築館其上極壮麗實以美女與方士煉藥其中悉斂境内錢瘞山巔</hi>
　<hi>令民間用堇泥為錢有愛妾羅氏其子守光通焉仁恭杖守光而斥之至是梁遣李思安擊之直扺城下</hi>
　<hi>仁恭在大安城幾不守守光自外引兵入登城拒守却之遂自稱節度使令部将李小喜攻大安虜仁恭</hi>
<pb n="KR2o0020_WYG_077-3a"/>
　<hi>以歸囚於别室守光弟守竒奔河東</hi>質實<hi>盧龍節度注見漢武帝元朔二年肥如大安山一統志云</hi>
　<hi>在順天府房山縣北八十二里上有大安館相傳五代時劉仁恭所建遺址尚存方士注見憲宗元和六</hi>
　<hi>年河東郡名注見漢獻帝建安七年</hi>
　　書法<hi>為所囚何罪仁恭也未有父不失道而為子所囚者也綱目澄源正本故書罪之然則守</hi>
　　<hi>光無罪歟子而囚父罪固不待貶絶而自見矣故守文舉兵書討</hi>
　　發明<hi>書仁恭為子所囚而不書守光囚其父者仁恭貪暴不臣之罪不可勝誅守光因其危而</hi>
　　<hi>乘之初非其子能囚之也仁恭自囚爾若守光悖逆之罪亦固在其中矣</hi>
梁王全忠更名晃稱皇帝奉唐帝為濟隂王考異<hi>按凡例註</hi>
<pb n="KR2o0020_WYG_077-3b"/>
<hi>封其故君則曰廢而不曰奉此奉字當作廢</hi>考證<hi>全忠當作朱全忠</hi>
　<hi>張文蔚等至大梁梁王更名晃文蔚等乗輅奉册寳至金祥殿王披衮冕即皇帝位文蔚等升殿讀册寳</hi>
　<hi>已降帥百官舞蹈稱賀梁主與之宴舉酒勞之曰北皆諸公推戴之力也文蔚等皆慙伏不能對獨蘇循</hi>
　<hi>薛貽矩盛稱功徳宜應天順人梁主復與宗戚飲傳宫中其兄全昱謂曰朱三汝本碭山一民也從黄巢</hi>
　<hi>為盜天子用汝為四鎮節度使富貴極矣奈何一旦滅唐家三百年社稷他日得無滅吾族乎梁主不懌</hi>
　<hi>而罷奉唐帝為濟隂王遷於曹州栫之以棘使甲士守之</hi>集覽<hi>碭山注見秦二世元年芒碭山中栫</hi>
　<hi>之以棘廣韻注栫圍也左傳哀八年囚諸樓臺栫之以棘注栫雍也栫在薦反雍於勇反</hi>質實<hi>衮冕</hi>
　<hi>注見漢平帝元始五年社稷注見新莽天鳯元年濟隂郡名注見漢光武建武八年曹州注同上年濟隂</hi>
<pb n="KR2o0020_WYG_077-4a"/>
　　書法<hi>綱目自魏晉以下書稱皇帝廢帝為某公為某王恒辭也此其不書廢何罪唐臣也唐則</hi>
　　<hi>奉冊寳如梁矣唐自廢其主也梁何與焉畧全忠所以深罪唐臣也然則子梁乎書稱皇帝如魏晋</hi>
　　<hi>則固以簒目之矣終綱目廢主書奉二惟徐知誥無譏焉</hi>
　　發眀<hi>賊温無道大非前代之比然書法甚恕畧不見其簒奪之跡此皆専罪唐人挈國與賊之</hi>
　　<hi>意然則張文蔚等可勝誅哉</hi>
梁以汴州為東都開封府洛陽為西都長安為大安府<lb/>
佑國軍質實<hi>汴州注見周顯王二十九年大梁洛陽縣名注同上三年長安縣名注見漢恵帝五</hi>
<hi>年佑國軍注見𤣥宗開元十一年京兆</hi>○梁以馬殷為楚王○梁以敬翔<lb/>
<pb n="KR2o0020_WYG_077-4b"/>
知崇政院事<lb/>
　<hi>梁以宣武掌書記太府卿敬翔知崇政院事以備顧問参謀議于禁中承上㫖宣于宰相而行之宰相非</hi>
　<hi>時奏請皆因以聞後廢樞宻院以其職事歸之翔為人沉深有智畧在幕府三十餘年盡心勤勞晝夜不</hi>
　<hi>寐自言惟馬上乃得休息梁主性暴戾難近人莫能測惟翔能識其意有所不可未嘗顯言但微示持疑</hi>
　<hi>梁主已悟禪代之際翔謀居多</hi>質實<hi>宣武軍名注見周顯王二十九年大梁禁中注見宋孝武帝大</hi>
　<hi>眀六年幕府注見秦王政三年</hi>
梁以朱友文判建昌院事<lb/>
　<hi>初梁主為四鎮節度使凡倉庫之籍置建昌院以領之至是以養子友文判院事掌凡國之金榖友文本</hi>
<pb n="KR2o0020_WYG_077-5a"/>
　<hi>康氏子也</hi>
淮南西川移檄興復唐室<lb/>
　<hi>時惟河東鳳翔淮南稱天祐西川稱天復年號餘皆禀梁正朔蜀王建與楊渥移檄諸道云欲與岐王晋</hi>
　<hi>王㑹兵興復唐室卒無應者建乃謀稱帝遺晋王書云請各帝一方晋王復書不許曰誓于此生靡敢失</hi>
　<hi>節</hi>質實<hi>鳳翔府名注見周顯王八年岐移檄檄注見椘義帝元年西川道名注見晋武帝泰始八</hi>
　<hi>年益州正朔注見漢獻帝建安十五年</hi>
　　書法<hi>興復不多書維劉縯嘗書之於是再見然則予二國乎朱氏簒唐天下皆梁臣矣而淮南</hi>
　　<hi>西川猶仍唐厯首倡興復固不得不一予之予二國所以罪天下也及其倡而不和二國亦復弛然</hi>
<pb n="KR2o0020_WYG_077-5b"/>
　　<hi>西川反欲自帝而淮南則區區以争弹丸之地其無意唐室眀矣子是終貶之</hi>
　　發眀<hi>唐有天下垂三百年是時征鎮散在四方者莫不俛首事賊獨淮南西川猶能以興復為</hi>
　　<hi>詞故綱目亦書而予之且以著人心正理未盡泯滅之意云爾夫豈果以興復之事望之哉</hi>
岐王李茂貞開府<lb/>
　<hi>茂貞治軍寛簡無紀律兵羸地蹙不敢稱帝但開岐王府置百官宫殿號令皆擬帝者</hi>質實<hi>岐國</hi>
　<hi>名注見周顯王八年</hi>
契丹遣使如梁<lb/>
　<hi>初契丹有八部部各有大人推一人為王建旗鼔以號令諸部三年一代以次為之及耶律安巴堅為王</hi>
<pb n="KR2o0020_WYG_077-6a"/>
　<hi>尤雄勇奚及室韋達靼咸役屬之安巴堅恃其彊不肯受代七部刼之安巴堅不得已傳旗鼓請帥種落</hi>
　<hi>居古漢城别自為一部漢城地宜五榖有鹽池之利後稍以兵撃滅七部北侵室韋女真西取突厥故地</hi>
　<hi>東北諸夷皆畏服之是嵗帥衆三十萬冦雲州晋王與之連和約為兄弟延之帳中縦酒盡歡約共擊梁</hi>
　<hi>或勸晋王擒之王曰讎敵未滅而失信夷狄自亡之道也留之旬日厚贈遺之安巴堅既歸而背盟更附</hi>
　<hi>于梁晋王由是恨之</hi>集覽<hi>耶律安巴堅契丹主姓耶律名安巴堅五代史四夷附錄曰安巴堅本以</hi>
　<hi>所居横帳地名為姓曰錫里譯者謂之耶律也耶餘遮反古漢城通鑑釋文曰故後魏滑鹽縣也</hi>質<lb/>
　實<hi>契丹東胡種名注見晋安帝義熈二年奚東胡種名注見陳宣帝太建十三年室韋契丹别種注見</hi>
　<hi>隋恭帝義寧二年逹靼北狄種名注見梁武帝大同十一年突厥女貞東胡種名注見晋成帝咸康六年挹</hi>
<pb n="KR2o0020_WYG_077-6b"/>
　<hi>婁突厥北狄種名注見梁武帝大同十一年雲州注見秦王政三年雲中</hi>
梁以錢鏐為吳越王<lb/>
　<hi>鎮海節度判官羅隠說鏐舉兵討梁曰縦無成功猶可退保杭越自為東帝奈何交臂事賊為終古之羞</hi>
　<hi>乎鏐始以隠為不遇于唐必有怨心及聞其言雖不能用心甚義之</hi>質實<hi>鎮海節度注見憲宗元和</hi>
　<hi>二年杭州羅隐杭州新城人杭越二州名杭注見憲宗元和二年越注見漢和帝永元元年㑹稽</hi>
梁以髙季昌為荆南節度使<lb/>
　<hi>依政進士梁震唐末登第歸蜀過江陵髙季昌愛其才識留之欲奏為判官震耻之欲去恐及禍乃曰震</hi>
　<hi>素不慕榮宦眀公不以為愚必欲使參謀議但以白衣侍樽爼可也季昌許之震終身止稱前進士不受</hi>
<pb n="KR2o0020_WYG_077-7a"/>
　<hi>髙氏辟署季昌甚重之以為謀主呼曰先輩</hi>集覽<hi>依政卭州依政/縣在成都路</hi>質實<hi>依政</hi>
　<hi>一統志云西魏縣名屬卭州隋屬雅州唐為卭州治所宋金因之元省入卭縣故城在嘉定州卭縣東南</hi>
　<hi>五十五里進士注見𤣥宗開元十七年梁震卭州依政人江陵郡名注見漢獻帝建安十三年南郡髙季</hi>
　<hi>昌陕州人荆南節度注見漢獻帝建安十三年南郡</hi>
梁主封其兄全昱為廣王<lb/>
　<hi>全昱不樂在京師常居碭山故里二子皆封王胡氏曰人而盗竊四心盡亡猶知畏人則有不可亡者但</hi>
　<hi>不能充其類而已朱温為盗二十年卒竊唐室全昱初無諌止預其利也及見温披衮稱帝則惕然驚駭</hi>
　<hi>發于言色所謂不亡之良心也全昱于此誠能審度大小修短之數無寧堅守所志歸耕碭山則温之族</hi>
<pb n="KR2o0020_WYG_077-7b"/>
　<hi>固滅而朱之宗必全矣見其不可而不勝其利欲蓄疑行險既居王爵又封二子于是舉家為賊而參夷</hi>
　<hi>之罪勢必相及雖居碭山安能免乎</hi>集覽<hi>四心盡亡盡亡謂俱亡也孟子曰無惻隠之心非人也無</hi>
　<hi>羞惡之心非人也無辭譲之心非人也無是非之心非人也注言無此四者當若禽獸非人心也為人則</hi>
　<hi>有之矣凡人但不能演用為仁爾充其類注見𤣥宗開元二年参夷之罪夷滅三族也參音倉含反</hi>質<lb/>
　實<hi>廣州名注見秦始皇三十三年南海京師注見周顯王二十五年</hi>
梁禮部尚書蘇循等致仕<lb/>
　<hi>循及其子楷自謂有功于梁朝夕望為相梁主薄其為人敬翔李振亦鄙之言于梁主曰蘇循唐之鴟梟</hi>
　<hi>賣國求利不可以立于維新之朝詔循等十五人並勒致仕楷斥歸田里循父子乃之河中依朱友謙胡</hi>
<pb n="KR2o0020_WYG_077-8a"/>
　<hi>氏曰人莫難于自見蘇循求相與梁之簒國何異朱温敬翔舍己鴟梟而謂人䲭梟循肯服邪</hi>質實<lb/>
　<hi>䲭梟惡聲之鳥名梟與鴞同致仕注見憲宗元和九年河中府名注見周赧王十二年蒲阪</hi>
　　書法<hi>勒致仕也其書之何書所以為賣國求利者之戒也書之則何以為戒循等賣國志求相</hi>
　　<hi>位而官稱止此書曰梁禮部尚書蘇循等致仕以見卒無其利而徒為是鴟梟也然則曷為不書詔</hi>
　　<hi>梁有慊也梁人知賣國之不忠而不知簒國之為大惡書詔是予梁矣</hi>
　　發眀<hi>循故唐臣也而以梁書何哉賣國求利甘臣逆賊是固逆賊之臣也以梁書之其罪自見</hi>
　　<hi>而不免勒令致仕者則亦使後之臣子安于義命毋非覬以徼利爾然則鴟梟小人徒負不義之名</hi>
　　<hi>者果何益之有哉</hi>
<pb n="KR2o0020_WYG_077-8b"/>
六月淮南遣兵擊楚楚大破之遂取岳州<lb/>
　<hi>楊渥遣其将劉存許𤣥應將水軍擊楚楚王殷懼軍使楊定真賀曰我軍勝矣殷問其故定真曰夫戰懼</hi>
　<hi>則勝驕則敗今淮南兵驕而王有懼色吾是以知其必勝也殷命指揮使秦彦暉黄璠帥戰艦撃之存等</hi>
　<hi>遇雨引兵還彦暉追之存數戰不利遺殷書詐降彦暉使謂殷曰此必詐也勿受鼔譟而進存等走黄璠</hi>
　<hi>引兵合擊大破之執存㧞岳州𤣥應渥之腹心也張顥徐温因其敗收斬之</hi>質實<hi>鼔譟注見宋文</hi>
　<hi>帝元嘉二十六年岳州注同上三年巴陵</hi>
梁侵晉圍潞州晉遣周徳威等救之<lb/>
　<hi>梁遣康懷貞攻潞州晉李嗣昭閉城拒守懐貞晝夜攻之半月不克乃築壘穿蚰蜒塹而守之内外㫁絶</hi>
<pb n="KR2o0020_WYG_077-9a"/>
　<hi>晋王以周徳威為行營都指揮使救之</hi>質實<hi>潞州注見周赧王五十三年上黨蚰蜒塹未詳處所</hi>
　<hi>姑俟知者周徳威馬邑人</hi>
秋七月梁以劉守光為盧龍節度使<lb/>
八月晉敗梁兵於潞州梁築夾寨守之<lb/>
　<hi>晋周徳威壁于髙河康懐貞遣親騎撃之不克梁主遣李思安代之將兵西上至潞州城下更築重城内</hi>
　<hi>以防奔突外以拒援兵謂之夹寨調山東民饋軍糧徳威日以䡖騎抄之思安乃自東南山口築甬道屬</hi>
　<hi>于夹寨徳威與諸將互徃攻之一晝夜數十發梁兵疲于奔命閉壁不出</hi>質實<hi>山東道名注見宋文</hi>
　<hi>帝元嘉二十五年甬道注見漢王邦二年</hi>
<pb n="KR2o0020_WYG_077-9b"/>
九月蜀王王建稱帝<lb/>
　<hi>蜀王建議稱帝将佐皆以為然馮㳙獨獻議請以蜀王稱制曰朝興則未爽稱臣賊在則不同為惡不従</hi>
　<hi>㳙杜門不出建用副使掌書記韋荘之謀即帝位以王宗佶韋荘為宰相唐道襲為内樞宻使是時唐衣</hi>
　<hi>冠之族多避亂在蜀蜀主禮而用之使修舉故事故其典章文物有唐之遺風</hi>質實<hi>朝興則未爽稱</hi>
　<hi>臣爽失也言唐朝若能中興我固不失臣節也</hi>
　　發眀<hi>前書淮南西川移檄興復唐室其名甚正然繼書淮南撃楚而不聞有討賊之舉又書王</hi>
　　<hi>建稱帝而不聞有興復之謀則吴蜀竊義之名曉然自見特比之甘心臣賊者差勝爾要未得為義</hi>
　　<hi>舉也</hi>
<pb n="KR2o0020_WYG_077-10a"/>
十一月義昌節度使劉守文舉兵討其弟守光考異<hi>十字</hi>
<hi>上漏冬字</hi>
　<hi>守文聞其弟守光幽其父集将吏大哭曰不意吾家生此梟獍吾生不如死誓與諸將討之乃發兵撃守</hi>
　<hi>光互有勝負守文恐梁乗虚<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>其後遣使請降</hi>集覽<hi>梟獍注見晋元/帝太始元年</hi>質實<hi>義昌</hi>
　<hi>節度注見晋穆帝永和六年滄州</hi>
梁赦軍士逃亡為盗者<lb/>
　<hi>初梁主在藩鎮用法嚴将校有戰没者所部兵悉斬之謂之䟦隊斬士卒多亡乃命軍士皆文其面以記</hi>
　<hi>軍號逃輒執之無不死者由是亡者皆聚山澤為盗至是赦其罪聽還鄉里盗减什七八胡氏曰文面始</hi>
<pb n="KR2o0020_WYG_077-10b"/>
　<hi>于有苖至劉仁恭朱全忠而加甚籍民為兵無罪而黥之使終身不能去非至不仁者莫忍為也其可以</hi>
　<hi>為故常而無改易邪</hi>集覽<hi>文面始于有苗書伊訓篇臣下不匡其刑墨孔氏曰鑿其額湼以墨也吕刑</hi>
　<hi>篇苖民爰始淫為劓刵椓黥孔氏曰三苖之主頑凶苦民始大為截人耳鼻㭬隂黥面胡致堂曰然則文</hi>
　<hi>面之法起于有苖也湼其顙者五刑之正黥其面者乃五虐之法也顙受墨湼若膚疾然雖刑而不害以</hi>
　<hi>字文面則棄人矣</hi>質實<hi>藩鎮注見肅宗上元二年</hi>
<hi>戊晋岐淮南稱唐天祐五年梁開平二年○蜀髙祖辰王建武成元年○是嵗西川稱蜀凡五國五鎮</hi>考<lb/>
異<hi>按嵗年例曰建國號國之大者朱注國名諡號姓名年號小者朱注國名此年以後梁後唐晋漢周為大</hi>
<hi>國國名諡號姓名年號當白字岐淮南西川蜀北漢南唐楚閩吴吴越荆南諸小國名亦當用白字</hi>春正<lb/>
<pb n="KR2o0020_WYG_077-11a"/>
月晉王李克用卒子存朂立考異<hi>立當作嗣</hi>考證<hi>當去李姓立當作嗣</hi>
　<hi>晋王病篤周徳威等退屯亂栁晋王命其弟克寧監軍張承業大将李存璋吴珙掌書記盧質立其子晋</hi>
　<hi>州刺史存朂為嗣曰此子志氣逺大必能成吾事爾曹善教導之謂存朂曰嗣昭厄于重圍吾不及見矣</hi>
　<hi>俟葬畢汝與徳威輩速竭力救之又謂克寧等曰以亞子累汝亞子存勗小名也言終而卒克寧久総兵</hi>
　<hi>柄有次立之勢軍中多竊議者存勗懼以位譲之克寧曰汝冡嗣也且有先王之命誰敢違之將吏欲謁</hi>
　<hi>見存勗存勗方哀哭久未出張承業入曰大孝在不墜基業多哭何為因扶存勗出<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>位為河東節度使</hi>
　<hi>晋王克寧首帥諸将拜賀王悉以軍府事委之</hi>質實<hi>亂栁或疑地名未詳處所晋州注見漢獻帝建</hi>
　<hi>安七年河東河東節度注同上年河東</hi>
<pb n="KR2o0020_WYG_077-11b"/>
二月蜀以張格同平章事<lb/>
　<hi>蜀主登樓有僧抉一目以獻蜀主命飯僧萬人以報之翰林學士張格曰小人無故自殘赦其罪已幸矣</hi>
　<hi>不宜復崇奨以敗風俗蜀主乃止至是為相多迎合主意有勝已者必以計排去之</hi>
晉兵馬使李克寧謀作亂晉王殺之<lb/>
　<hi>初晉王克用多養軍中壮士為子寵遇如眞子及存勗立諸假子皆年長握兵心怏怏不服存顥隂說克</hi>
　<hi>寧曰兄終弟及自古有之以叔拜姪于理安乎克寧曰吾家世以慈孝聞天下先王之業茍有所歸吾復</hi>
　<hi>何求汝勿妄言我且斬汝克寧妻孟氏素剛悍諸假子各遣其妻入說之使迫克寧克寧心動存顥等謀</hi>
　<hi>奉克寧為節度使舉河東附梁執晉王及太夫人曹氏送大梁帳下親信史敬鎔知之以告太夫人大駭</hi>
<pb n="KR2o0020_WYG_077-12a"/>
　<hi>召張承業指晉王謂之曰先王把此兒臂授公等如聞外間謀欲負之但置吾母子有地勿送大梁自他</hi>
　<hi>不以累公承業惶恐曰老奴以死奉先王之命此何言也晉王以克寧之謀告且曰至親不可自相魚肉</hi>
　<hi>吾茍避位則亂不作也承業乃召李存璋等隂為之備置酒府舍伏甲執克寧存顥于座晋王流涕數之</hi>
　<hi>曰兒曏以軍府譲叔父叔父不取今事已定奈何復為此謀忍以吾母子遺仇讐乎遂殺之</hi>質實<lb/>
　<hi>怏怏注見漢光武二年大梁郡名注見周顯王二十九年</hi>
　　書法<hi>書謀亂矣不書討殺何克寧叔也亦既執之待以不死而誅其黨可也殺之過矣</hi>
　　發眀<hi>言殺不言誅者存叔姪之分也而曰謀作亂則克寧之罪自著矣</hi>
梁主晃弑濟隂王<lb/>
<pb n="KR2o0020_WYG_077-12b"/>
　<hi>追諡曰唐哀皇帝</hi>
夏五月晉王攻梁夹寨破之潞州圍解<lb/>
　<hi>李思安等攻潞州久不下亡将校四十餘人士卒以萬計梁主疑晉王克用詐死欲召兵還恐晉人躡之</hi>
　<hi>乃議自至澤州應接歸師乃召匡國節度使劉知俊為招討使削思安官爵斬監押楊敏貞晉李嗣昭固</hi>
　<hi>守踰年城中資用將竭梁主數遣使諭降之嗣昭焚詔書斬使者梁主欲召兵還諸将以為李克用死晉</hi>
　<hi>兵且退上黨孤城無援請更留旬月以俟之梁主従之初晉周徳威握重兵在外國人疑之晉王召徳威</hi>
　<hi>還四月徳威至晉陽留兵城外徒歩而入伏哭極哀退謁嗣王甚恭衆心由是釋然梁夹寨奏晉兵已去</hi>
　<hi>梁主以為援兵不能復来還大梁夹寨亦不復設備晉王與諸将謀曰上黨河東之藩蔽無上黨是無河</hi>
<pb n="KR2o0020_WYG_077-13a"/>
　<hi>東也且朱温所憚者獨先王爾聞吾新立以為童子未閑軍旅必有驕怠之心若簡精兵倍道趣之出其</hi>
　<hi>不意破之必矣取威定覇在此一舉不可失也張承業亦勸之行乃大閱士卒以丁㑹為都招討使帥周</hi>
　<hi>徳威等發晉陽五月朔晉王伏兵三垂岡下詰旦大霧進兵直抵夹寨梁軍無斥候將士尚未起晉王命</hi>
　<hi>周徳威李嗣源分兵為二道填坑燒寨鼔譟而入梁兵大潰南走招討使符道昭馬倒被殺失亡将士萬</hi>
　<hi>計委棄資械山積徳威至城下呼嗣昭曰先王已薨今王自来破賊賊已去矣可開門嗣昭不信曰此必</hi>
　<hi>為賊所得来誑我爾王自徃呼之嗣昭見王白服大慟㡬絶城中皆哭遂開門初徳威與嗣昭有隙晋王</hi>
　<hi>克用臨終謂存勗曰進通忠孝吾愛之深今不出重圍豈徳威不忘舊怨邪汝為吾以此意諭之若潞圍</hi>
　<hi>不解吾死不瞑目進通嗣昭小名也存勗以告徳威徳威感泣由是戰甚力既相見歡好如初梁主聞夹</hi>
<pb n="KR2o0020_WYG_077-13b"/>
　<hi>寨不守大驚既而歎曰生子當如李亞子克用為不亡矣至如吾兒豚犬爾胡氏曰䘮不二事故春秋于</hi>
　<hi>背䘮而即戎者皆深譏之惟其門庭之㓂存亡繋焉然後従權制而無避此費誓所以得列于典謨命誥</hi>
　<hi>之後也若李存勗夹寨之戰君子深有取者與是類爾梁置夹寨距晋陽不百里可謂危急之勢矣使存</hi>
　<hi>勗于是焉執哀戚之常情忽國家之大計上黨淪陷則晋陽不存又豈所以為孝是以審緩急量輊重出</hi>
　<hi>竒制勝以走梁師然後霸基復安君子美之垂訓大矣</hi>集覽<hi>費誓所以得列于典謨命誥之後記</hi>
　<hi>曾子問篇三年之喪卒哭金革之事無辟也者非與孔子曰昔者魯公伯禽有為為之也魯有徐夷為冦</hi>
　<hi>魯公帶絰征之于費地誓衆故以費誓名篇孔子序書以魯有治戎征討之備故以繫帝王書之後</hi>質<lb/>
　實<hi>澤州注見梁武帝中大通六年建州匡國節度注見唐𤣥宗開元十一年同州上黨郡名注見周赧</hi>
<pb n="KR2o0020_WYG_077-14a"/>
　<hi>王五十三年晋陽縣名注見周威烈王二十三年軍旅注見梁武帝中大通二年三垂岡莫詳處所惟潞</hi>
　<hi>州潞城縣西二十里有三垂山或疑即此未知是否詰旦注見梁武帝大同二年斥候注見漢武帝元封</hi>
　<hi>元年</hi>
晉師攻梁澤州不克<lb/>
　<hi>周徳威乗勝進趣澤州梁統軍牛存節將兵應接潰兵至天井闗謂其衆曰澤州要害地不可失也雖無</hi>
　<hi>詔㫖當救之衆皆不欲曰晋人勝氣方銳且衆寡不敵存節曰見危不救非義也畏敵彊而避之非勇也</hi>
　<hi>遂舉䇿引衆而前至澤州城中人已欲應晋存節至乃定晋兵尋至攻之存節晝夜拒戰凡旬有三日劉</hi>
　<hi>知俊引兵救之徳威退保髙平</hi>質實<hi>要害注見漢文帝十一年天井闗注見唐武宗㑹昌三年髙平</hi>
<pb n="KR2o0020_WYG_077-14b"/>
　<hi>縣名注見周赧王五十三年長平</hi>
晉王歸晉陽<lb/>
　<hi>晋王歸晋陽休兵行賞命州縣舉賢才黜貪殘寛租賦撫孤窮伸寃濫禁姦盗境内大治訓練士卒令騎</hi>
　<hi>兵不見敵無得乗馬部分已定無得相踰越及留絶以避險分道並進期㑹無得差晷刻犯者必斬初唐</hi>
　<hi>昭宗許晋王克用承制封拜時方鎮多行墨制王耻與之同毎除吏必表閒至是存勗始承制除吏兄事</hi>
　<hi>張承業升堂拜母賜遺甚厚潞州圍守歴年士民死者大半嗣昭勸課農柔寛租緩刑數年之間軍城完</hi>
　<hi>復</hi>
淮南張顥徐温弑其節度使楊渥温復攻顥殺之<lb/>
<pb n="KR2o0020_WYG_077-15a"/>
　<hi>張顥徐温専制軍政𢎞農威王心不能平欲去之而未能二人不自安共謀弑王分其地以臣于梁顥遣</hi>
　<hi>其黨弑王集将吏于府庭列白刃厲聲問曰嗣王暴薨軍府誰當主之三問莫應氣色益怒幕僚嚴可求</hi>
　<hi>前宻啟曰軍府至大四境多虞非公主之不可然今日則恐太速顥曰何也可求曰劉威陶雅皆先王之</hi>
　<hi>等夷必不肯為公下不若立幼主輔之諸将孰敢不従顥黙然可求因屏左右急書一紙置袖中麾同列</hi>
　<hi>詣使宅賀衆莫測其所為既至可求跪讀之乃太夫人史氏教也大要言先王創業艱難嗣王不幸早世</hi>
　<hi>隆演次當立諸將宜無負楊氏善輔導之辭㫖眀切顥氣色皆沮以其義正不敢奪遂奉王弟隆演稱留</hi>
　<hi>後既罷副都統朱瑾詣可求曰瑾年十六七即横戈躍馬衝犯大敵未嘗畏懾今日對顥不覺流汗公面</hi>
　<hi>折之如無人乃知瑾匹夫之勇不及公逺矣因以兄亊之顥以徐温鎮潤州可求說温曰公捨牙兵而出</hi>
<pb n="KR2o0020_WYG_077-15b"/>
　<hi>顥必以弑君之罪歸公温驚曰奈何可求曰顥剛愎而暗于事請為公圖之乃徃見顥曰公出徐公于外</hi>
　<hi>人皆言公欲奪其兵權而殺之多言亦可畏也顥曰右牙欲之非吾意也業已行矣奈何可求曰止之易</hi>
　<hi>耳眀日可求邀顥詣温可求瞋目責温曰古人不忘一飯之恩况公楊氏宿将今幼嗣初立多事之時乃</hi>
　<hi>求自安于外可乎温謝曰茍諸公見容温何敢自専由是不行顥知可求隂附温夜遣盗刺之可求知不</hi>
　<hi>免請為書辭府主盗執刀臨之可求操筆無懼色盗見其辭旨忠壮曰公長者吾不忍殺掠其財以復命</hi>
　<hi>温與可求謀宻結将軍鍾泰章等壮士三十人斬顥于牙堂暴其弑君之罪初顥與温謀弑威王温曰参</hi>
　<hi>用左右牙兵心必不一不若獨用吾兵顥不可温曰然則獨用公兵顥従之至是窮治逆黨皆左牙兵也</hi>
　<hi>由是人以温為實不知謀隆演以温為左右牙都指揮使軍府事咸取决焉以可求為揚州司馬温性沉</hi>
<pb n="KR2o0020_WYG_077-16a"/>
　<hi>毅自奉簡儉雖不知書使人讀獄訟之辭而决之皆中情理立法度禁强暴政舉大綱軍民安之温以軍</hi>
　<hi>旅委可求以財賦委支計官駱知章皆稱其職</hi>質實<hi>𢎞農威王楊行宻卒子渥嗣封𢎞農王諡曰威</hi>
　<hi>陶雅合肥人潤州注見晋成帝咸和三年京口業已行矣注見椘義帝元年揚州注見漢武帝元朔五年</hi>
　<hi>淮南</hi>
　　書法<hi>節度為下所殺多矣未有書弑者此其書弑何唐亡也上無天子節鎮専地為之屬者皆</hi>
　　<hi>其臣矣書弑所以正君臣之分也然則温能殺顥何以不書討温既與弑則賊殺賊而已矣安得以</hi>
　　<hi>討予之自是終綱目節度書弑二趙王鎔楊渥</hi>
　　發眀<hi>節度使未有書弑而此書之者顥温固渥之臣也顥有弑逆之罪而温殺之不得為討者</hi>
<pb n="KR2o0020_WYG_077-16b"/>
　　<hi>已亦預弑之人爾眀年書温自領昇州刺史則温簒奪之跡始彰彰乎不可掩此則書法之意也</hi>
蜀岐晉㑹兵攻梁雍州梁遣忠武節度使劉知俊拒却<lb/>
之質實<hi>雍州注見唐𤣥宗開元十一年京兆忠武節度注同上年同州</hi>
　　書法<hi>西川嘗書移檄興復矣于是不書討書攻何夷蜀于梁也曷為夷之蜀稱帝號則不足以</hi>
　　<hi>言討矣故與岐晋皆書攻</hi>
○六月梁殺其金吾將軍王師範夷其族<lb/>
　<hi>朱友寜妻泣訴于梁主曰陛下化家為國宗族皆䝉榮寵妾夫獨不幸因王師範叛死于戰場今仇讐猶</hi>
　<hi>在妾誠痛之梁主曰朕㡬㤀此賊遣使族之師範盛陳宴具與宗族列坐謂使者曰予不欲使積屍長幼</hi>
<pb n="KR2o0020_WYG_077-17a"/>
　<hi>無序酒既行命自幼及長以次就死凡二百人</hi>
秋七月楚收茶稅<lb/>
　<hi>湖南判官髙郁請聽民自采茶賣于北客收其征以贍軍楚王殷従之請于梁置回圖務運茶于河南北</hi>
　<hi>賣之以易繒纊戰馬而歸由是富贍</hi>質實<hi>湖南道名注見宋文帝元嘉十六年</hi>
　　書法<hi>自徳宗書初稅茶至文宗而増重其法茶之為民害也多矣王涯既敗始詔罷焉于是楚</hi>
　　<hi>復收之害未有已也故謹書之</hi>
淮南将吏推楊隆演為節度使<lb/>
　<hi>淮南将吏請于李儼承制授隆演淮南節度使𢎞農王</hi>質實<hi>淮南郡名注見漢武帝元朔五年淮</hi>
<pb n="KR2o0020_WYG_077-17b"/>
　<hi>南節度注同上文</hi>
九月淮南遣兵攻吴越圍蘇州<lb/>
　<hi>淮南遣指揮使周本擊吴越圍蘇州吴越攻㧞東洲淮南遣柴再用復取之再用方戰舟壊僅而得濟家</hi>
　<hi>人為之飯僧千人再用悉取其食以犒部兵曰士卒濟我僧何力焉</hi>質實<hi>周木宿松人瑜之後蘇州</hi>
　<hi>注見漢獻帝建興三年東洲一統志云鎮名本漢海陵縣東境地五代置海門縣屬通州以僻在海隅之</hi>
　<hi>處因名宋元仍舊國朝因之改屬揚州府</hi>
冬十月華原賊帥温韜發唐諸陵質實<hi>華原一統志云漢之縣名隋為</hi>
<hi>宜君郡治所唐屬耀州元省之故城在西安府城北一百八十里耀州境内唐諸陵注見唐懿宗咸通四年</hi>
<pb n="KR2o0020_WYG_077-18a"/>
　　書法<hi>盗發必書重山陵也終綱目書盗發山陵七詳椘義帝元年</hi>
○十一月晉遣兵擊劉守文敗之<lb/>
　<hi>劉守文攻幽州劉守光求救于晋晋王遣兵五千助之守文敗還胡氏曰朱温助守光以子囚其父悖天</hi>
　<hi>理甚矣然温弑君簒國之人也又何責焉晋王兵以義動當討守光助守文一舉而父子兄弟之道皆得</hi>
　<hi>今乃救守光抑守文人之稱斯師也謂之何哉其異于朱温所為㡬希矣</hi>質實<hi>幽州注見唐髙祖武</hi>
　<hi>徳四年</hi>
　　書法<hi>梁撃趙以救燕書救癸酉年罪梁也于是守光求救晉遣兵助之不書救何為晋諱也當</hi>
　　<hi>是時唯晋大國而稱唐正朔故綱目于晋多予辭不書救不以守光之黨累晋也然守文舉兵書討</hi>
<pb n="KR2o0020_WYG_077-18b"/>
　　<hi>而晉撃之直書其事意亦不隠矣</hi>
<hi>已晉岐淮南稱唐天祐六年梁開已平三年○是嵗凡五國五鎮</hi>春正月梁遷都洛陽<lb/>
質實<hi>洛陽縣名注見周顯王三年</hi>○二月朔日食質實<hi>日食注見新莾天鳳元年</hi>
○梁攻岐取丹延鄜坊四州質實<hi>丹延鄜坊四州按一統志丹本後周丹陽</hi>
<hi>縣地唐改為丹州元省之故城在延安府宜川縣東北二十九里延註見梁武帝普通六年統萬鄜注見漢獻</hi>
<hi>帝建安十七年坊注見唐肅宗上元元年</hi>淮南徐温自領昇州刺史<lb/>
　<hi>徐温以金陵形勢戰艦所聚乃自以淮南行軍副使領昇州刺史留廣陵以其假子元従指揮使知誥為</hi>
　<hi>昇州防遏兼樓船副使徃治之</hi>集覽<hi>元従注見唐肅/宗至徳二載</hi>質實<hi>金陵郡名注見漢獻</hi>
<pb n="KR2o0020_WYG_077-19a"/>
　<hi>帝興平二年昇州注同上文廣陵縣名注同上元年江都</hi>
夏四月梁以王審知為閩王<lb/>
　<hi>審知儉約常躡麻屨府舍卑陋未嘗營葺寛刑薄賦公私富實境内以安</hi>質實<hi>閩國名注見漢武帝</hi>
　<hi>建元三年閩中</hi>
吴越撃淮南兵破之<lb/>
　<hi>淮南兵圍蘇州推洞屋攻城吴越將孫琰置輪于竿首垂絙投錐以揭之攻者盡露礟至張網以拒之吴</hi>
　<hi>越王鏐遣指揮使錢鏢等救之蘇州有水通城中淮南軍張網綴鈴縣水中魚鼈過皆知之吴越虞候司</hi>
　<hi>馬福欲潜行入城故以竿觸網敵聞鈴聲舉網福因得過入城由是城中號令與援兵相應敵以為神鏐</hi>
<pb n="KR2o0020_WYG_077-19b"/>
　<hi>嘗遊府園見園卒陸仁章樹藝有智而志之至是使仁章通信入城果得報而返吴越兵内外合撃淮南</hi>
　<hi>兵大破之擒其将三十餘人周本夜遁</hi>集覽<hi>洞屋俗呼鵞車洞其形如屋隠兵卒于中推之使前</hi>
　<hi>以攻城</hi>
五月梁殺其佑國節度使王重師夷其族<lb/>
　<hi>王重師鎮長安數年梁主怒其貢賦不時以劉捍為留後捍譛之云與邠岐通賜自盡夷其族</hi>質實<lb/>
　<hi>邠岐謂王行瑜李茂貞</hi>
劉守光執其兄守文進攻滄州<lb/>
　<hi>劉守文以重賂招契丹吐谷渾之衆合四萬屯薊州守光逆戰為所敗守文單馬立于陣前泣謂其衆曰</hi>
<pb n="KR2o0020_WYG_077-20a"/>
　<hi>勿殺吾弟守光将元行欽識之直前擒之滄徳兵皆潰守光囚之别室乗勝進攻滄州滄州判官吕兖孫</hi>
　<hi>鶴推守文子延祚為帥乗城拒守</hi>質實<hi>吐谷渾西羌種名注見晋元帝建武元年薊州注見秦王</hi>
　<hi>政三年漁陽滄徳二州名滄注見晋穆帝永和六年徳注見陳宣帝太建八年安徳</hi>
六月梁劉知俊叛奔岐<lb/>
　<hi>知俊功名浸盛以梁主猜忌日甚内不自安及王重師誅益懼梁主急徴知俊欲以為河東行營都統知</hi>
　<hi>俊弟知浣宻使人語知俊云入必死知俊遂以同州附于岐遣兵<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>華州守潼闗遣人以重利㗖長安諸</hi>
　<hi>將執劉捍送于岐殺之梁主遣近臣諭知俊曰朕待卿甚厚何忽相負對曰臣不背徳但畏族耳詔削知</hi>
　<hi>俊官爵遣楊師厚劉鄩等討之鄩至闗東獲知俊伏路兵使為前導闗吏納之鄩兵直進遂克潼闗知俊</hi>
<pb n="KR2o0020_WYG_077-20b"/>
　<hi>舉族奔岐岐兵據長安城師厚以竒兵克之岐王厚禮知俊以為中書令</hi>質實<hi>同州注見唐𤣥宗開</hi>
　<hi>元十一年華州注同上年潼闗注見漢獻帝建安十六年長安縣名注見漢恵帝五年楊師厚潁州斤溝</hi>
　<hi>人長安城注見隋煬帝大業十三年</hi>
秋七月梁以劉守光為燕王質實<hi>燕國名注見唐髙祖武徳四年幽州</hi>○<lb/>
淮南盡取江西地<lb/>
　<hi>撫州刺史危全諷帥撫信袁吉之兵攻洪州淮南守兵纔千人節度使劉威宻遣使告急于廣陵日召僚</hi>
　<hi>佐宴飲全諷聞之屯象牙潭不敢進楚王殷遣指揮使苑玫圍髙安以助全諷徐温問将于嚴可求可求</hi>
　<hi>薦周本乃以本将兵七千救髙安本以前攻蘇州無功稱疾不出可求即其卧内彊起之本曰蘇州之後</hi>
<pb n="KR2o0020_WYG_077-21a"/>
　<hi>敵不能勝我但主將權輕爾今必見用願無置副貳乃可可求許之本曰椘人為全諷聲援爾非欲取髙</hi>
　<hi>安也吾敗全諷援兵必還乃疾趣象牙潭或曰全諷兵强君宜觀形勢本曰賊衆十倍于我我軍聞之必</hi>
　<hi>懼不若乗其銳而用之全諷營柵臨溪亘數十里本隔溪布陣先使羸兵嘗敵全諷兵渉溪追之本乘其</hi>
　<hi>半濟縦兵擊之全諷兵大潰本分兵㫁其歸路擒全諷乗勝克袁州歙州刺史陶雅遣兵<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>饒信饒州刺</hi>
　<hi>史唐寳棄城走米志誠敗苑玫于上髙吉州刺史彭玕帥衆奔楚信州刺史危仔倡奔吴越吴越以為淮</hi>
　<hi>南節度副使更其姓曰元氏䖍州刺史盧光稠以州附于淮南于是江西之地盡入于楊氏</hi>質實<lb/>
　<hi>危全諷南城人撫信袁吉四州名撫注見晋安帝隆安二年臨川信注見唐僖宗乾符五年袁注見唐髙宗</hi>
　<hi>儀鳳元年吉注見晋安帝元興元年洪州注見漢武帝元鼎五年豫章象牙潭一統志云在南昌府城南</hi>
<pb n="KR2o0020_WYG_077-21b"/>
　<hi>八十里晋鍾離真君故宅在其上髙安古地名漢為建城縣東漢時以上蔡民分徙于此析置上蔡縣孫</hi>
　<hi>吴又析置陽樂宜豐二縣晋改上蔡曰望蔡陽樂曰康樂隋廢三縣入建城屬洪州唐改曰髙安縣為靖</hi>
　<hi>州治所後屬洪州宋瑞州治此元仍舊國朝因之為瑞州府治所仍屬焉歙州注見漢獻帝建安十三年</hi>
　<hi>新都饒州注見梁武帝太清元年鄱陽上髙本漢豫章郡建城縣地名晋為望蔡縣隋省入建城唐以故</hi>
　<hi>望蔡縣地置上髙鎮南唐易鎮為場尋陞為上髙縣宋元俱仍舊國朝因之屬瑞州府危仔倡南城人全</hi>
　<hi>諷之弟䖍州注見梁簡文帝大寳元年南康盧光稠上猶人江西道名注見梁孝元帝承聖二年</hi>
冬十月蜀行永昌厯<lb/>
　<hi>司天監胡秀林所獻也</hi>
<pb n="KR2o0020_WYG_077-22a"/>
十一月岐遣劉知俊攻梁靈州梁遣兵救之大敗而還<lb/>
　<hi>岐王欲取靈州以處劉知俊使自将兵攻之朔方節度使韓遜遣使告急于梁梁主遣康懐貞㓂彦卿将</hi>
　<hi>兵攻邠寧以救之克寧衍二州㧞慶州南城遊兵及涇州之境知俊聞之解圍引還梁主急召懐貞等還</hi>
　<hi>知俊據險邀之左龍驤軍使王彦章力戰懐貞等乃得過至昇平知俊伏兵山口懐貞大敗僅以身免岐</hi>
　<hi>王以知俊為彰義節度使鎮涇州彦章驍勇絶倫毎戰用二鐵鎗皆重百斤一置鞍中一在手所向無前</hi>
　<hi>時人謂之王鐵鎗</hi>質實<hi>靈州注見唐太宗貞觀二十年朔方郡名注見漢武帝元朔元年邠寧軍</hi>
　<hi>名注見唐肅宗上元元年寧衍二州寧州注同上年衍州未詳沿革姑缺之涇州注見漢光武建武元年</hi>
　<hi>安定慶州注見周顯王四十一年義渠王彦章夀張人昇平縣名注見唐順宗永貞元年彰義節度注見</hi>
<pb n="KR2o0020_WYG_077-22b"/>
　<hi>唐憲宗元和四年</hi>
蜀蜀州刺史王宗弁罷質實<hi>蜀州注見宋文帝元嘉九年崇慶</hi>
　<hi>宗弁稱疾罷歸杜門不出蜀主疑其怨望加檢校太保不受謂人曰㢘者足而不憂貪者憂而不足吾小</hi>
　<hi>人致位至此足矣豈可求進不已乎蜀主嘉其志而許之</hi>
　　書法<hi>刺史未有書罷者書宗弁何美知止也五季之世若宗弁者不多見矣故特書之</hi>
<hi>庚晋岐吴稱唐天祐七年梁開平四午年○是嵗淮南稱吴凡五國五鎮</hi>春正月劉守光克<lb/>
滄州殺其兄守文<lb/>
　<hi>滄州城中食盡吕兖選男女羸弱者烹之以給軍食正月劉延祚力盡出降守光使大將張萬進周知裕</hi>
<pb n="KR2o0020_WYG_077-23a"/>
　<hi>輔其子繼威鎮滄州族吕兖而釋孫鶴兖子琦年十五門下客趙玉紿監刑者曰此吾弟也勿妄殺遂挈</hi>
　<hi>以逃琦足痛不能行玉負之變姓名乞食于路僅而得免琦感家門殄滅力學自立晋王聞其名署代州</hi>
　<hi>判官守光使人殺守文歸罪于殺者而誅之</hi>質實<hi>代州注見秦王政三年雁門</hi>
二月岐王承制加楊隆演嗣吳王質實<hi>岐州名注見周顯王八年吴國</hi>
<hi>名注見漢武帝元朔五年淮南</hi>
　　書法<hi>岐王承制爾何以書予隆演也唐室亡矣隆演渥弟也次立無譏矣故綱目自是従稱吴</hi>
　　<hi>王是故茍義當嗣隆演雖承制書吴王義不當嗣守光雖梁命止書守光雖自帝止書守光</hi>
○夏四月梁夏州亂殺節度使李彛昌以其族父仁福<lb/>
<pb n="KR2o0020_WYG_077-23b"/>
代之質實<hi>夏州注見漢武帝元朔元年朔方</hi>○梁宋州獻瑞麥<lb/>
　<hi>梁宋州節度使衡王友諒獻瑞麥一莖三穂梁主曰豐年為上瑞今宋州大水安用此為詔除本縣令名</hi>
　<hi>遣使詰責友諒以恵王友能代之</hi>質實<hi>宋州注見漢後主延熙十八年</hi>
梁貶冦彦卿為遊擊将軍<lb/>
　<hi>梁左金吾大将軍冦彦卿入朝有民不避道投諸欄外而死彦卿自首梁主以彦卿有功命以私財遺死</hi>
　<hi>者家以贖罪御史司憲崔沂劾奏請諭如法梁主命彦卿分析彦卿對令従者舉置欄外不意誤死梁主</hi>
　<hi>欲以過失論沂奏在法以勢力使令為首下手為従不得歸罪従者不闘而故毆傷人加傷罪一等不得</hi>
　<hi>為過失乃責授彦卿遊撃將軍彦卿揚言有得崔沂首者賞萬緡梁主使人謂彦卿曰崔沂冇毫髪傷吾</hi>
<pb n="KR2o0020_WYG_077-24a"/>
　<hi>當族汝時功臣驕横由是稍肅</hi>集覽<hi>欄外天井橋上欄于外</hi>
五月梁天雄節度使羅紹威卒以其子周翰代之質實<lb/>
<hi>天雄節度注見漢成帝綏和二年魏郡</hi>○六月梁匡國軍節度使馮行襲<lb/>
卒質實<hi>匡國節度注見唐𤣥宗開元十一年同州</hi>
　<hi>行襲疾篤請代許州牙兵皆秦宗權餘黨梁主深以為憂命崇政院直學士李珽馳徃視行<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>珽至謂将</hi>
　<hi>吏曰天子握百萬兵去此數舍爾馮公忠純勿使上有所疑汝曹赤心奉國何憂不富貴由是衆莫敢異</hi>
　<hi>議行<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>欲使人代受詔珽曰東首加朝服禮也乃即/卧内宣詔謂行<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>曰公勿視事子孫之福也行<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>泣</hi>
　<hi>謝遂解印授珽使代掌軍府行<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>卒以珽權知匡國留後</hi>集覽<hi>東首加朝服論語疾君視之東首加</hi>
<pb n="KR2o0020_WYG_077-24b"/>
　<hi>朝服拖紳</hi>質實<hi>許州注見漢後主建興十年許昌</hi>
梁以楚王殷為天䇿上将軍<lb/>
　<hi>楚王殷求為天䇿上將始開府以弟賨存為相</hi>
秋七月岐晉合兵攻梁夏州梁遣兵拒却之<lb/>
　<hi>岐王遣使告晋請合兵攻定難節度使李仁福晋王遣周徳威将兵㑹圍夏州梁主恐晉兵<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>西京遣兵</hi>
　<hi>分屯河陽三原遣李遇邀其歸路岐晉兵皆解去胡氏曰晉之所圖莫重于梁次則燕也李仁福豈能為</hi>
　<hi>河東病晋王狥三鎮之請為之遣師徳威又不諌止豈欲收三鎮心不得不然耶不然則持國之道踈矣</hi>
　質實<hi>西京注見唐𤣥宗開元十一年京兆河陽縣名注見漢帝𤣥更始二年孟津定難節度未詳沿</hi>
<pb n="KR2o0020_WYG_077-25a"/>
　<hi>革三原縣名注見晉孝武大元五年</hi>
八月呉越築捍海石塘廣杭州城<lb/>
　<hi>由是錢塘富庶盛於東南</hi>質實<hi>捍海石塘一統志云在杭州府城東三里舊志云江挾海潮為杭人</hi>
　<hi>患梁開平中錢武肅王始建候潮通江門潮水衝激版築不就因命强弩數百以射潮頭既而潮水漸向</hi>
　<hi>西陵乃積石植木為塘捍之城基始定土人相傳呉越王箭所射止處嘗立鐵幢因名鐵幢浦今其鐵箭</hi>
　<hi>尚存錢塘縣名注見漢獻帝興平元年</hi>
　　書法<hi>城不書必闗要而後書非闗要則京都也終綱目書廣城四是年抗州  夘年晉徳勝壬</hi>
　　<hi>辰年徐知誥金陵乙夘年周大梁杭州大梁都城也徳勝闗要也惟金陵知誥未都先城之</hi>
<pb n="KR2o0020_WYG_077-25b"/>
冬十一月蜀主立其假子宗裕等為王<lb/>
　<hi>初唐末宦官典兵者多養軍中壮士為子以自强由是諸将亦效之而蜀主尤多至百二十人雖冒姓連</hi>
　<hi>名而不禁婚姻</hi>
　　書法<hi>封子不書主此其書何假子也而悉封王甚矣故斥主譏之終綱目封子書主五詳陳己</hi>
　　<hi>夘年惟此為譏辭</hi>
梁遣兵襲鎮州取深冀鎮定推晉王為盟主晉遣兵救<lb/>
之<lb/>
　<hi>梁主疑趙王鎔貳於晉且欲因鄴王紹威卒除移鎮定㑹燕王守光發兵侵定州遣供奉官杜廷隱丁延</hi>
<pb n="KR2o0020_WYG_077-26a"/>
　<hi>徽監魏博兵三千分屯深冀聲言助趙守禦趙将石公立戍深州白鎔拒之鎔不従公立出門指城而泣</hi>
　<hi>曰朱氏滅唐社稷三尺童子知其為人而我王猶恃姻好以長者期之此所謂開門揖盗者也惜乎此城</hi>
　<hi>之人今為虜矣深冀民見魏博兵入奔走驚駭未㡬廷隠等閉門盡殺趙戍兵乗城拒守鎔始命公立攻</hi>
　<hi>之不克乃遣使求援于燕晋與義武節度使王處直共推晋王為盟主合兵攻梁晋王㑹将佐謀之皆曰</hi>
　<hi>鎔久臣朱温輸賂結昬其交深矣此必詐也王曰彼亦擇利害而為之爾王氏在唐猶或臣或叛况肯終</hi>
　<hi>為朱氏之臣乎今救死不贍何顧昬姻我若疑而不救正堕朱氏計中乃遣周徳威将兵出井陘屯趙州</hi>
　<hi>鎔使者至幽州守光方獵孫鶴馳詣野謂曰趙人乞師此天欲成王之功業也守光曰何故對曰比常患</hi>
　<hi>其與朱温膠固温之志非盡吞河朔不已今彼自為讐敵王若與之併力破梁則鎮定皆歛袵而朝燕矣</hi>
<pb n="KR2o0020_WYG_077-26b"/>
　<hi>不早出師但恐晋人先我矣守光曰王鎔數負約今使之與梁自相斃吾可以坐承其利又何救焉不為</hi>
　<hi>出兵自是鎮定復稱唐天祐年號梁主命王景仁等将兵撃之</hi>集覽<hi>除移鎮定除移除代而移徒之</hi>
　<hi>也鎮州本漢常山郡今真定府是定州本漢中山郡今中山府是分屯深冀分屯分兵屯守二州也深州</hi>
　<hi>本漢博陵郡冀即禹貢冀州也二州俱在河北東路先我注見唐徳宗興元元年先人</hi>正誤<hi>先我今按</hi>
　<hi>此言但恐晋人先我救趙也</hi>質實<hi>鄴國名注見漢獻帝建安十五年鎮定二州名鎮注見漢光武</hi>
　<hi>建武九年常山定注見周威烈王二十三年中山深冀二州名深注見唐穆宗長慶二年冀注見秦二世</hi>
　<hi>二年信都義武節度注見周威烈王二十三年中山趙王鎔趙國名注見漢景帝三年鎔成徳節度王景</hi>
　<hi>崇之姪梁初封為趙王井陘縣名注見秦王政十八年趙州注見漢景帝三年王景仁合肥人</hi>
<pb n="KR2o0020_WYG_077-27a"/>
十二月梁定律令格式行之○梁進軍逼鎮州晉王救<lb/>
之次于髙邑<lb/>
　<hi>梁王景仁等進軍柏鄊趙王鎔復告急于晋晋王自将東下王處直遣将将兵五千以従至趙州與周徳</hi>
　<hi>威合獲梁芻蕘者問之曰梁主戒上将云鎮州反覆終為子孫之害今悉以精兵付汝鎮州雖以鐵為城</hi>
　<hi>必為我取之晋王命送于趙進軍距柏鄉三十里遣周徳威等以胡騎迫梁營挑戰梁兵不出進距柏鄉</hi>
　<hi>五里營于野河之北又遣胡騎迫梁營馳射且詬之梁将韓勍等将歩騎追之鎧胄鮮華光彩炫耀晋人</hi>
　<hi>望之奪氣徳威謂李存璋曰梁人志不在戰徒欲曜兵耳不挫其銳則吾軍不振乃徇于軍曰彼皆汴州</hi>
　<hi>屠酤傭販之徒爾衣鎧雖鮮十不能當汝一擒獲一夫足以自富乃竒貨不可失也帥精騎千餘撃其兩端</hi>
<pb n="KR2o0020_WYG_077-27b"/>
　<hi>獲百餘人且戰且却距野河而止言于晉王曰賊勢甚盛宜按兵以待其衰王曰吾孤軍逺来救人之急</hi>
　<hi>三鎮烏合利于速戰公乃欲按兵持重何也徳威曰鎮定之兵長于守城短于野戰且吾所恃者騎兵利</hi>
　<hi>于平原廣野可以馳突今壓賊壘門騎無所展其足且衆寡不敵使彼知吾虚實則事危矣王不恱退卧</hi>
　<hi>帳中諸将莫敢言徳威徃見張承業曰大王驟勝而輕敵不量力而務速戰今去賊咫尺所限者一水爾</hi>
　<hi>彼若造橋以薄我我衆立盡矣不若退軍髙邑誘賊離營彼出則歸彼歸則出别以輕騎掠其饋餉不過</hi>
　<hi>踰月破之必矣承業入褰帳撫王曰此豈王安寝時邪徳威老将知兵其言不可忽也王蹶然而興曰予</hi>
　<hi>方思之梁兵有降者詰之曰景仁方造浮橋王謂徳威曰果如公言是日㧞營退保髙邑胡氏曰晋王雖</hi>
　<hi>善将兵而不善将将欲功自己出而短于用人髙邑之役非承業啟其意則徳威必死矣存勗資性如此</hi>
<pb n="KR2o0020_WYG_077-28a"/>
　<hi>莫之能改他日胡栁陂竟違徳威之謀遂失良将故君子有言必心不外乃能統大衆智不鑿乃能處大</hi>
　<hi>事晋王鑿智自私而心不廣此功名所以不遂歟</hi>集覽<hi>薄我注見齊和帝中興元年薄之他日胡</hi>
　<hi>柳陂晉與梁戰于胡栁陂周徳威敗死在梁主瑱貞眀四年</hi>質實<hi>柏鄉縣名注見唐憲宗元和十</hi>
　<hi>一年芻蕘芻草也蕘薪也挑戰注見漢王邦四年野河未詳處所惟真定府井陘縣東南一十五里有甘</hi>
　<hi>淘河一名冶河源發平定州松嶺流經縣界合綿蔓河又東南流至平山縣入滹沱河或疑即此汴州注</hi>
　<hi>見周顯王二十九年大梁髙邑縣名注見漢光武建武元年鄗邑浮橋注見周世宗顯徳二年浮梁胡栁</hi>
　<hi>陂未詳處所</hi>
　　書法<hi>凡救書次譏也此其譏歟羙従諌也于是徳威請止髙邑晋王不恱承業諌而従之知難</hi>
<pb n="KR2o0020_WYG_077-28b"/>
　　<hi>而退君子所許也美惡不嫌同辭終綱目救書次五晋鄙武陵王紀王琳晋王戊申年唐遣兵惟王</hi>
　　<hi>琳晋王非譏詞</hi>
<hi>辛晋岐吴稱唐天祐八年梁乾化元年未○蜀永平元年○是嵗凡五國五鎮</hi>春正月朔日食<lb/>
質實<hi>日食注見新莽天鳳元年</hi>
　　書法<hi>日食正朔大變也終綱目書日食三百六十七而正朔日食者二十八詳周安王十五年</hi>
　　<hi>及漢恵帝七年舍是無書正朔食者矣</hi>
○晉王伐梁軍于柏鄉大破之<lb/>
　<hi>柏鄉比不儲芻梁兵刈芻自給晋人抄之梁兵不敢出剉屋茅坐席以餉馬馬多死周徳威與别将史建</hi>
<pb n="KR2o0020_WYG_077-29a"/>
　<hi>塘李嗣源将精騎三千壓梁壘門而詬之王景仁韓勍怒悉衆而出徳威等轉戰而北至髙邑南李存璋</hi>
　<hi>以歩兵陳于野河之上梁兵横亘數里競前奪橋鎮定歩兵禦之勢不能支晋王謂指揮使李建及曰賊</hi>
　<hi>過橋則不可復制矣建及力戰却之王登髙丘以望勝曰梁兵争進而囂我兵整而静我必勝戰自己至午</hi>
　<hi>負未决王謂徳威曰兩軍已合勢不可離我之興亡在此一舉我為公先登公可繼之徳威叩馬諌曰觀梁</hi>
　<hi>兵之勢可以勞逸制之未易以力勝也彼去營三十餘里雖挟糗糧亦不暇食日昳之後饑渴内迫矢刃</hi>
　<hi>外交士卒勞倦必有退志當是時我以精騎乗之必大㨗今未可也王乃止至晡梁軍未食果引却徳威</hi>
　<hi>疾呼曰梁兵走矣晋兵大譟争進梁兵驚怖大潰李存璋引歩兵乗之呼曰梁人亦吾人也父兄子弟餉</hi>
　<hi>軍者勿殺于是戰士皆解甲投兵而棄之囂聲動天地趙人以深冀之憾不顧剽掠但奮白刃追之梁之</hi>
<pb n="KR2o0020_WYG_077-29b"/>
　<hi>精兵殆盡棄糧食資械不可勝計凡斬首二萬級河朔大震晋王收兵屯趙州杜廷隠等棄深冀而去</hi>
　集覽<hi>比不儲芻比毘至反猶言比年也毎嵗也儲積聚也</hi>質實<hi>史建塘雁門人河朔二州名注</hi>
　<hi>見唐𤣥宗天寳十五載</hi>
　　書法<hi>前書梁<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>鎮州罪梁也故晋書救至是而大書伐梁軍則予晋之為盟主矣</hi>
　　發眀<hi>前此梁晋交攻屢矣至是始稱伐者或解圍或救援非直與梁對壘故爾今焉正其名義</hi>
　　<hi>則眀晋之為唐復讐而著梁之有罪也然則何以不書討曰討大矣晋非純乎義者特假之而行耳</hi>
　　<hi>權其輕重書之以伐且著其破梁之功則亦足少伸大義于天下而使三綱之理未盡泯也嗚呼微</hi>
　　<hi>矣</hi>
<pb n="KR2o0020_WYG_077-30a"/>
晉師圍邢魏梁兵救之晉師還<lb/>
　<hi>晋王遣周徳威史建塘趣澶魏張承業李存璋攻邢州自以大軍繼之移檄河北州縣諭以利害自攻魏</hi>
　<hi>州不克梁主以羅周翰年少且忌其舊将佐以李振為天雄節度副使命杜廷隠将兵千人衛之間道夜</hi>
　<hi>入魏州助周翰城守晋王觀河于黎陽梁兵将度皆棄舟而去徳威㧞夏津髙唐東武朝城澶州刺史棄</hi>
　<hi>城走進政黎陽㧞臨河淇門逼衛州掠新鄊共城梁主帥親軍屯白司馬阪以備之劉守光淫虐滋甚每</hi>
　<hi>刑人必置諸鐵籠以火逼之又以鐵刷刷人面聞梁兵敗使人謂趙王鎔及王處直曰聞二鎮與晋王破</hi>
　<hi>梁兵舉軍南下僕亦有精騎三萬欲自将之為諸公啟行然四鎮連兵必有盟主僕若至彼何以䖏之鎔</hi>
　<hi>告于晉王晉王笑曰趙人告急守光不能出一卒以攻之及吾成功乃復欲以兵威離間二鎮愚莫甚焉</hi>
<pb n="KR2o0020_WYG_077-30b"/>
　<hi>諸将曰雲代與燕接境彼若擾我城戍動揺人情亦腹心之患也不若先取守光然後可以専意南討王</hi>
　<hi>曰善㑹梁楊師厚引兵救邢魏晉王解圍去師厚留屯魏州趙王鎔来謁晉王大犒將士自是遣其養子</hi>
　<hi>徳眀将三十七都常従晉王征討徳眀本姓張名文禮晋王歸晉陽㽞周徳威等戍趙州</hi>集覽<hi>澶魏</hi>
　<hi>澶本漢頓丘縣地唐宋皆名澶州取古澶淵為名今開州是魏州在澶州北一百六十二里今大名府是</hi>
　質實<hi>澶魏二州名澶注見隋恭帝皇泰二年魏注見漢成帝綏和二年邢州注見楚義帝元年㐮國</hi>
　<hi>黎陽縣名注見漢成帝綏和三年夏津縣名注見隋煬帝大業七年鄃髙唐縣名注見周顯王十四年東</hi>
　<hi>武縣名注見秦王政十四年武城朝城縣名注見隋文帝開皇十二年臨河縣名注見唐昭宗大順二年</hi>
　<hi>淇門縣名注同上年衛州注見秦王政六年朝歌新鄉縣名注見均王龍徳二年共城縣名注同上年白</hi>
<pb n="KR2o0020_WYG_077-31a"/>
　<hi>司馬阪未詳䖏所</hi>
三月梁清海節度使劉隠卒弟巖知㽞後質實<hi>清海節度注見</hi>
<hi>秦始皇三十三年南海</hi>○夏四月岐攻興元蜀兵擊卻之<lb/>
　<hi>蜀主之女普慈公主嫁岐王従子繼崇繼崇驕矜嗜酒蜀主召公主歸寧㽞之岐王怒始與蜀絶至是岐</hi>
　<hi>王聚兵宼蜀興元唐道<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>撃郤之</hi>集覽<hi>歸寜詩葛覃篇歸寧父母注寧安也謂問安也父母在則</hi>
　<hi>有時歸寧爾泉水篇序父母終思歸寧而不得注國君夫人父母在則歸寜沒則使大夫寧于兄弟</hi>質<lb/>
　實<hi>普慈縣名注見唐髙宗顯慶三年普州興元府名注見周赧王四年漢中</hi>
晉王推劉守光為尚父梁亦以為采訪使<lb/>
<pb n="KR2o0020_WYG_077-31b"/>
　<hi>守光嘗衣赭袍顧謂将吏曰今天下大亂英雄角遂吾兵强地險亦欲自帝何如孫鶴曰今内難初平公</hi>
　<hi>私困竭太原窺吾西契丹伺吾北遽謀自帝未見其可大王但飬士愛民訓兵積榖徳政既修四方自服</hi>
　<hi>矣守光不恱又使人諷鎮定求尊已為尚父趙王鎔當以告晋王晋王怒欲伐之諸將皆曰是為惡極矣行</hi>
　<hi>族滅不若陽為推尊以稔之乃與鎔及義武王䖏直昭義李嗣昭振武周徳威天徳宋瑶六節度使共奉</hi>
　<hi>冊推守光為尚書令尚父守光不寤益驕表梁主曰晋王等推臣臣荷陛下厚恩未之敢受不若陛下授</hi>
　<hi>臣河北都統則并鎮不足平矣梁主亦知其狂愚乃以守光為河北道采訪使遣使冊命之守光命僚屬草</hi>
　<hi>受冊儀僚屬取唐冊太尉儀獻之守光問何得無郊天改元之事對曰尚父人臣也安有郊天改元者乎</hi>
　<hi>守光怒投之扵地曰我地方二千里帶甲三十萬直作河北天子誰能禁我尚父何足道哉命趣具即帝</hi>
<pb n="KR2o0020_WYG_077-32a"/>
　<hi>位之儀械繫梁及諸道使者于獄既而皆釋之</hi>集覽<hi>尚父注見唐肅/宗寳應元年</hi>質實<hi>赭袍天子</hi>
　<hi>之服也赭音者赤黄色太原府名注見齊眀帝建武三年并州昭義軍名注見周赧王五十三年上黨振</hi>
　<hi>武軍名注見秦王政三年雁門天徳軍名注見唐憲宗元和八年并鎮二州名并注見齊眀帝建武三年</hi>
　<hi>鎮注見漢光武建武九年常山陛下注見漢光武建武二十七年</hi>
　　書法<hi>尚父有書尊者矣郭子儀有書號者矣王行瑜此其書推何六鎭所推也尚父天子所以</hi>
　　<hi>尊大賢也豈鎮使得用之乎而用之守光無父之人益非矣雖曰以稔其惡終非正也書交譏之諸鎮</hi>
　　<hi>不書書晋王何専咎盟主也</hi>
　　發眀<hi>守光囚父殺兄晋王前日助之已為非義今又従而尊之何哉然守光自囚其父而使他</hi>
<pb n="KR2o0020_WYG_077-32b"/>
　　<hi>人尊已為尚父固其狂愚無足道者怒而欲伐晉王可謂審于知義矣陽為推尊晉之諸臣何不思</hi>
　　<hi>之甚乎揭書晋王是亦制命在君之義也</hi>
秋七月梁主避暑于河南尹張宗奭第<lb/>
　<hi>宗奭即全義也梁改其名梁主避暑其第亂其婦女殆徧宗奭子繼祚不勝憤耻欲弑之宗奭止之曰吾</hi>
　<hi>家頃在河陽為李罕之所圍㗖木屑以度朝夕頼其救我得有今日此恩不可㤀也乃止</hi>質實<hi>河南</hi>
　<hi>府名注見秦荘㐮王元年三川</hi>
　　書法<hi>避暑何久辭也與㽞飲十日者又異矣終綱目書幸諸臣之家五幸其府二詳漢安帝建</hi>
　　<hi>光元年譏莫甚于此也</hi>
<pb n="KR2o0020_WYG_077-33a"/>
　　發眀<hi>君臣為謔禮典有經朱温假避暑之行凟亂男女向使張繼祚得行其謀則其及也固不</hi>
　　<hi>俟友珪之變矣然温本故盗賊初無足責書之姑以著其遺臭云爾</hi>
梁遣楊師厚将兵屯邢州趙王鎔㑹晉王于承天軍考<lb/>
異<hi>此前未書封鎔為趙王疑漏</hi>
　<hi>趙王鎔以楊師厚在邢州甚懼會晋王于承天軍晋王謂鎔父友也事之甚恭謂曰朱温之惡極矣天将</hi>
　<hi>誅之雖有師厚輩不能救也脫有侵軼僕自帥衆當之叔父勿以為憂鎔奉巵為夀謂晋王為四十六舅</hi>
　<hi>晋王許以女妻其幼子昭誨由是晋趙之交遂固</hi>集覽<hi>侵軼注見晋穆帝永和二年奉巵為夀史</hi>
　<hi>記漢髙本紀奉玉巵為太上皇夀注巵鄉飲酒禮器也受四升灌夫傳起為夀注上酒為稱夀非大行酒</hi>
<pb n="KR2o0020_WYG_077-33b"/>
　質實<hi>承天軍未詳沿革姑缺之</hi>
八月燕王劉守光稱帝<lb/>
　<hi>守光將稱帝将吏多竊議以為不可守光乃置斧質于庭曰敢諌者斬孫鶴曰滄州之破鶴分當死䝉王</hi>
　<hi>生全以至今日敢愛死而㤀恩乎竊以為今日之帝未可也守光怒伏諸質上令軍士冎而噉之鶴呼曰</hi>
　<hi>百日之外必有急兵守光命以土窒其口寸斬之遂即位改元應天受册之日契丹陷平州燕人驚擾</hi>
　集覽<hi>斧質注見秦二世三年伏鐵質</hi>質實<hi>燕國名注見唐髙祖武徳四年幽州契丹北狄種名</hi>
　<hi>注見晋安帝義熈二年平州注見秦王政三年右北平</hi>
　　書法<hi>守光簒父綱目一再削爵矣此其書燕王何不書燕王無以知稱帝之為燕帝也雖書稱</hi>
<pb n="KR2o0020_WYG_077-34a"/>
　　<hi>帝綱目終不以燕主書之然守光稱帝孫鶴諌死則曷為不書曰鶴之死當于殺守文時也守文舉</hi>
　　<hi>義不克見殺鶴佐吏也乃復忍耻事讐扵是而死則已晚矣故綱目畧之</hi>
岐王使劉知俊攻蜀圍安逺軍<lb/>
　<hi>岐王使知俊李繼崇将兵撃蜀蜀將王宗侃大敗奔安逺軍知俊繼崇追圍之</hi>質實<hi>安逺軍未詳䖏</hi>
　<hi>所王宗侃夀張人</hi>
九月梁主如相州<lb/>
　<hi>梁主聞晋趙謀南伐自将拒之至衛州方食軍前奏晋軍已出井陘遽命輦北趣邢洺晝夜倍道兼行至</hi>
　<hi>相州聞晋兵不出乃止刺史李思安不意梁主猝至落然無具坐削官爵</hi>集覽<hi>落然落寥落也蕭索</hi>
<pb n="KR2o0020_WYG_077-34b"/>
　<hi>貌</hi>質實<hi>相州注見漢元帝建昭二年魏郡井陘縣名注見秦王政十八年邢洺二州名邢注見椘</hi>
　<hi>義帝元年㐮國洺注見漢武帝元狩四年廣平</hi>
冬十月晉遣李承勲使于燕<lb/>
　<hi>晋王聞劉守光稱帝大笑曰俟彼十年吾當問其鼎矣張承業請遣使致賀以驕之晋王遣太原少尹李</hi>
　<hi>承勲徃用鄰藩通使之禮燕典客欲使稱臣庭見承勲曰吾受命于唐朝為太原少尹燕王豈得而臣之</hi>
　<hi>乎守光怒囚之數日竟不能屈胡氏曰晋諸将請尊劉守光以稔其惡張承業請賀其稱帝以驕其心自</hi>
　<hi>詐謀而論則用兵之善計自義而論則不若晋王欲伐之之為正也昔湯嘗事葛矣教之以禮導之以善</hi>
　<hi>一不従冄不従而終不悛也然後伐之方守光圖為僣竊晋王宜遣使為言人倫不可悖天命不可干囚</hi>
<pb n="KR2o0020_WYG_077-35a"/>
　<hi>父殺兄僣居大號天下其孰容之守光長惡迷復于是致討必師渉燕地而變生肘腋矣此其舉措豈不</hi>
　<hi>賢于承業諸人之計乎</hi>集覽<hi>問其鼎注見梁武帝大通元年湯嘗事葛葛夏之諸侯嬴姓國也湯</hi>
　<hi>居亳與葛為鄰葛伯放而不祀湯先助之故孟子曰湯事葛</hi>
十一月梁主還洛陽<lb/>
　<hi>梁主發相州至洹水邉吏言晋趙兵南下梁主即時進軍至魏縣或告云沙陀至矣士卒忷懼多逃亡嚴</hi>
　<hi>刑不能禁既而復告云無寇上下始定梁主以夹寨柏鄉屢失利故力疾北巡思一雪其耻意欝欝多躁</hi>
　<hi>忿功臣宿将徃徃以小過被誅衆心益懼既而晋趙兵竟不出梁主南還納懐州刺史段眀逺妹為羙人</hi>
　<hi>眀逺饋獻豐備梁主悅至洛陽疾復作</hi>質實<hi>洹水地名注見漢成帝綏和二年魏縣注同上年沙</hi>
<pb n="KR2o0020_WYG_077-35b"/>
　<hi>陀處月别種注見唐睿宗太極元年懐州注見宋順帝昇眀元年</hi>
幽州參軍馮道奔晉<lb/>
　<hi>劉守光謀攻易定道以為未可繫獄得免亡奔晋張承業薦之晋王以為掌書記</hi>質實<hi>幽州注見</hi>
　<hi>唐髙祖武徳四年馮道瀛州樂夀人伉之曾孫也易定二州名易注見周世宗顯徳六年定注見周威烈</hi>
　<hi>王二十三年中山</hi>
　　書法<hi>奔者何危不早也守光囚父殺兄僣稱大號道不聞直諌而區區于易定之後道所以自</hi>
　　<hi>全也而不免而後奔故書危之</hi>
蜀主自將撃岐兵大破之<lb/>
<pb n="KR2o0020_WYG_077-36a"/>
　<hi>蜀王宗弼王宗播再敗岐兵蜀主如興元安逺軍望其旗王宗侃等鼓譟而出與援軍夹攻岐兵大破之</hi>
　<hi>㧞二十一寨斬其将李廷志等岐兵解圍遁去唐道<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>先伏兵于斜谷邀撃又破之岐王左右䜛劉知俊</hi>
　<hi>岐王奪其兵李繼崇曰知俊壮士窮来歸我不宜以䜛廢之知俊舉族居于秦州</hi>質實<hi>斜谷注見</hi>
　<hi>漢獻帝初平二年秦州注見漢光武建武元年天水</hi>
劉守光冦易定晉遣兵救之<lb/>
　　書法<hi>兩鎮相加書攻擊恒也此其書㓂何守光囚故父殺兄又僣大號是真賊矣于是犯晋同盟</hi>
　　<hi>㓂之而下書伐</hi>
<hi>壬晉岐呉稱唐天祐九年梁乾申化二年○是嵗凡五國五鎮</hi>春正月晉師及鎮定之<lb/>
<pb n="KR2o0020_WYG_077-36b"/>
兵伐幽州二月梁主救之大敗走還<lb/>
　<hi>晉周徳威東出飛狐與趙将王徳眀義武將程巖㑹于易水攻燕祁溝闗下之圍涿州刺史劉知温城守</hi>
　<hi>劉守竒之客劉去非大呼于城下謂知温曰河東小劉郎来為父討賊何與汝事而堅守邪守竒免胄勞</hi>
　<hi>之知温遂降周徳威疾守竒之功譛諸晋王守竒恐獲罪與去非及進士趙鳳奔梁梁主以為博州刺史</hi>
　<hi>先是守光籍境内丁壮悉文面為兵雖士人亦不免鳳詐為僧奔晋守竒客之徳威遂至幽州城下守光</hi>
　<hi>求援于梁梁主自将救之従官以梁主誅戮無常多憚行梁主怒至白馬頓賜従官食多未至遣騎趣之</hi>
　<hi>散騎常侍孫隲等三人後至撲殺之至武陟段眀逺供饋有加于前帝追思李思安前事貶栁州司戸告</hi>
　<hi>曰觀眀逺之忠勤如此見思安之悖慢何如尋長流崖州賜死眀逺後更名凝梁主至魏州命楊師厚李</hi>
<pb n="KR2o0020_WYG_077-37a"/>
　<hi>周彛圍棗彊賀徳倫袁象先圍蓨縣書夜兼行至下博遇趙将符習引數百騎巡邏或告曰晋兵大至矣</hi>
　<hi>梁主棄行幄亟引兵趣棗彊與師厚軍合師厚亟攻棗彊數日不下城壊復脩死傷萬數城中矢石將竭</hi>
　<hi>謀出降有一卒奮曰賊自柏鄉喪敗以来視我鎮人裂眥今徃歸之如自投虎狼之口爾我請獨徃試之</hi>
　<hi>夜縋出降周彛召問之對曰非半月未易下也因請一劍效死周彛不許使荷擔従軍卒得間舉擔擊周</hi>
　<hi>彛首踣地救至得免梁主愈怒命師厚晝夜急攻屠之徳倫攻蓨晋将李存審謂史建塘李嗣肱曰吾王</hi>
　<hi>方有事幽薊無兵此来使賊得蓨必西侵深冀患益深矣當與公等以竒計破之存審乃引兵扼下博橋</hi>
　<hi>使建塘嗣肱分道擒生遇梁軍之樵芻者皆執之獲數百人殺之留數人斷臂縦去曰為我語朱公晋王</hi>
　<hi>大軍至矣時梁主引師厚兵攻蓨未及置營建塘嗣肱各将三百騎效梁軍旗幟服色與樵芻者雜行暮</hi>
<pb n="KR2o0020_WYG_077-37b"/>
　<hi>至營門縦火大譟弓矢亂發營中大擾不知所為斷臂者復来曰晋軍大至矣梁主大駭燒營夜遁迷失</hi>
　<hi>道委曲行百五十里蓨之耕者皆荷鋤奮梃逐之委棄資械不可勝計既而復遣騎覘之曰晋軍實未来</hi>
　<hi>此乃史先鋒遊騎爾梁主慙憤病遂増劇</hi>集覽<hi>飛狐注見漢王邦三年蜚狐祁溝闗禹貢冀州之域</hi>
　<hi>祁或作岐今易州涞水縣岐溝鎮是白馬頓頓館舍也今滑州白馬縣是孫隲等三人孫隲與張衍張雋</hi>
　<hi>李思安前事在去年九月棗彊縣名也漢地志清河郡有棗彊縣今𨽻冀州蓨縣注見隋煬帝大業七年</hi>
　<hi>蓨人下博注見漢帝𤣥更始二年裂眥眥目眶也裂州南破目眶言其怒之甚幽薊幽禹貢冀州之域舜以冀</hi>
　<hi>北廣逺分燕北地置幽州以在北方幽隂之地也今大興府是薊本幽州漁陽縣秦置漁陽郡唐武徳以</hi>
　<hi>後析幽州三縣置薊州薊本作<graphic n="KR2085" url="https://raw.githubusercontent.com/kanripo/KR-Gaiji/master/images/KR2085.png" mimeType="image/png"/>
                    </hi>質實<hi>易水注見秦王政二十二年涿州注見漢帝𤣥更始二年</hi>
<pb n="KR2o0020_WYG_077-38a"/>
　<hi>趙鳳幽州人博州注見漢光武建武八年東都白馬縣名注見漢獻帝建安五年武陟縣名注見周烈王</hi>
　<hi>六年懐崖州注見漢武帝元鼎六年朱崖栁州注見唐中宗嗣聖元年棗彊一統志云漢之縣名屬清河</hi>
　<hi>郡東漢省魏復置晋析置廣川縣屬渤海郡北齊省廣川縣入棗彊其地棗木彊盛故名隋唐皆屬冀州</hi>
　<hi>宋省為鎭尋復置金元俱仍舊國朝因之改屬真定府史先鋒謂史建塘</hi>
　　書法<hi>殊鎭定何尊盟主也柏鄉之師晋書伐矣于是再書伐皆予之也晋仍唐厯舉事近義故</hi>
　　<hi>綱目多予辭</hi>
　　發眀<hi>劉守光囚父殺兄僣竊大號今又進㓂易定然晋人舉兵乃僅以伐書何哉始焉助之次</hi>
　　<hi>焉推尊之終焉又遣使賀之晋人之失亦既多矣大義不眀不足以盡誅討之實故綱目予之而不盡</hi>
<pb n="KR2o0020_WYG_077-38b"/>
　　<hi>予者良有以也若夫朱温黨惡固自均為逆賊大敗走還盖亦天誅之也何足道哉</hi>
滄州人殺劉繼威<lb/>
　<hi>義昌莭度使劉繼威年少淫虐類其父淫于都指揮使張萬進家萬進怒殺之梁以萬進為節度使</hi>質<lb/>
　實<hi>義昌節度注見晋穆帝永和六年</hi>
　　書法<hi>繼威何莭度使也曷為不書削之也繼威淫虐指揮張萬進殺之綱目澄源正本不書萬</hi>
　　<hi>進書人垂戒深矣</hi>
　　發眀<hi>劉繼威為張萬進所殺而以滄州人書之者眀繼威淫虐州人皆欲殺之云爾</hi>
晉師克瓦橋闗<lb/>
<pb n="KR2o0020_WYG_077-39a"/>
　<hi>周徳威遣裨將攻瓦橋闗其将吏及莫州刺史李嚴皆降嚴渉獵書傳晋王使傅其子繼岌嚴固辭王怒</hi>
　<hi>将斬之教練使孟知祥諌曰彊敵未滅大王豈宜以一怒戮嚮義之士乎乃免之知祥李克讓之壻也</hi>
　質實<hi>瓦橋闗一統志云在保定府雄縣為三闗之一莫州注見周世宗顯徳六年孟知祥邢州人</hi>
夏四月晉師克瀛州質實<hi>瀛州注見漢帝𤣥更始二年河間</hi>
　　書法<hi>澤雍夏皆書梁某州此其不書梁瀛州何取之也取之則曷為不書不以取非其有為晉</hi>
　　<hi>王病也曷為不以取非其有為晉病河北唐之河北晉稱天祐則猶唐臣也以唐臣取唐地何病焉</hi>
　　<hi>凡晉之攻梁地不克則書梁某州克則不書梁某州是故瀛州不書梁徳州不書梁澶州不書梁衛</hi>
　　<hi>磁不書梁洺州不書梁相邢二州不書梁滄州不書梁貝州不書梁梁取晉地則書晉某地是故攻</hi>
<pb n="KR2o0020_WYG_077-39b"/>
　　<hi>晉魏州書晉攻晉徳勝南城書晉晉臣降梁書叛是故潞州降梁以叛書梁臣降晉則不書叛是故</hi>
　　<hi>朱友謙再降晉不書叛隰州降晉不書叛魏人降晉不書叛張萬進降晉不書叛皆所以重予晉也</hi>
　　<hi>其予晉何也梁簒國臣唐予晉抑梁正也</hi>
○五月梁主至洛陽<lb/>
　<hi>梁主至洛陽疾甚謂近臣曰我經營天下三十年不意太原餘孽更昌熾如此吾觀其志不小天復奪我</hi>
　<hi>年我死諸兒非彼敵也吾無葬地矣因哽咽絶而復蘇</hi>質實<hi>洛陽縣名注見周顯王三年太原餘</hi>
　<hi>孽謂晋王李存勗</hi>
　　書法<hi>前書如相州繼書還洛陽次書救幽州敗走繼書至洛陽八九月間梁主之奔走亦疲矣</hi>
<pb n="KR2o0020_WYG_077-40a"/>
　　<hi>一一書之志晋之興也</hi>
劉守光遣兵出戰晉人擊敗之擒其將考異<hi>據提要将字下有單</hi>
<hi>廷珪三字</hi>
　<hi>守光遣其将單廷珪将精兵萬人出戰與周徳威遇于龍頭岡曰今日必擒周楊五以獻楊五徳威小名</hi>
　<hi>也既戰單騎逐之槍及徳威背徳威側身避之奮檛反擊廷珪墜馬擒之燕兵退走引騎乗之斬首三千</hi>
　<hi>級廷珪燕之驍将也燕人失之奪氣</hi>質實<hi>龍頭岡未詳䖏所</hi>
吳徐温攻宣州克之殺其觀察使李遇<lb/>
　<hi>吴鎮南節度使劉威歙州觀察使陶雅宣州觀察使李遇常州刺史李簡皆武忠王舊将有大功以徐温</hi>
<pb n="KR2o0020_WYG_077-40b"/>
　<hi>秉政内不能平李遇尤甚館驛使徐玠使于吳越温使說遇入見新王曰公不爾人謂公反遇怒曰君言</hi>
　<hi>遇反殺侍中者非反邪温怒以王檀為宣州制置使數遇不入朝之罪遣柴再用徐知誥副之遇不受代</hi>
　<hi>再用攻之踰月不克遇少子為淮南牙将温執之至城下示之遇不忍戰乃請降温斬之夷其族于是諸</hi>
　<hi>将始畏温莫敢違其命知誥以功遷昇州刺史知誥事温甚謹温特愛之毎謂諸子曰汝輩事我能如知</hi>
　<hi>誥乎時諸州長史多武夫専以軍旅為務不恤民事知誥獨選用㢘吏脩眀政教招延四方士大夫洪州</hi>
　<hi>進士宋齊丘好縦横之術謁知誥知誥竒之辟為推官與判官王令謀參軍王翃専主謀議以牙吏馬仁</hi>
　<hi>裕曹悰為腹心</hi>集覽<hi>縦横之術蘇秦張儀之術也注見周安王十五年縦横王翃姓名也翃音胡萌</hi>
　<hi>反</hi>質實<hi>宣州注見漢眀帝永平十三年丹陽常州注見隋煬帝大業十二年毘陵武忠王楊行宻</hi>
<pb n="KR2o0020_WYG_077-41a"/>
　<hi>卒諡曰武忠王洪州注見漢武帝元鼎五年豫章宋齊丘萬載人</hi>
　　書法<hi>遇不朝吴斥徐温何温私也故不書討書攻不書誅書殺</hi>
六月梁郢王友珪弑其主晃而自立<lb/>
　<hi>梁主長子郴王友裕早卒次假子博王友文梁主特愛之常留守東都次郢王友珪其母亳州營娼也為</hi>
　<hi>控鶴指揮使無寵次均王友貞為東都指揮使初張后嚴整多智梁主敬憚之后殂梁主恣意聲色諸子</hi>
　<hi>雖在外常徴其婦入侍友文婦王氏色羙尤寵之欲以友文為太子友珪心不平梁主疾甚命王氏召友</hi>
　<hi>文欲付以後事友珪婦張氏知之宻告友珪曰大家以傳國寳付王氏懐徃東都吾屬死無日矣夫婦相</hi>
　<hi>泣左右或說之曰事急訃生何不改圖六月朔梁主命敬翔出友珪為莱州刺史友珪恐易服微行入左</hi>
<pb n="KR2o0020_WYG_077-41b"/>
　<hi>龍虎軍見統軍韓勍以情告之勍亦見功臣多被誅懼不自保遂相與合謀以牙兵従友珪雜控鶴士中</hi>
　<hi>夜斬闗入至寝殿梁主驚起曰我固疑此賊恨不早殺之汝悖逆如此天地豈容汝乎友珪曰老賊萬段</hi>
　<hi>友珪僕夫馮廷諤刺梁主腹刃出于背以敗氊裹之瘞于寝殿遣供奉官丁昭溥馳詣東都命友貞殺友</hi>
　<hi>文矯詔稱友文謀逆賴友珪忠孝将兵誅之宜令友珪權主軍國之務韓勍為友珪謀多出金帛賜諸軍</hi>
　<hi>及百官以取恱乃發喪即位胡氏曰朱温雖簒逆無道若其用兵則雄長一時矣及晚節末路平日狡桀</hi>
　<hi>畧不復施何也温本羣盗豈嘗有天下之志一旦據非所據意滿氣得豐殖乎貨財沉溺乎子女精銳之</hi>
　<hi>鋒勢自銷耎皎厲之智浸以昏昧何足怪哉</hi>集覽<hi>老賊萬叚唐段秀實罵朱泚曰吾恨不斬汝萬</hi>
　<hi>叚即此</hi>質實<hi>郴州名注見楚義帝元年郢州名注見齊和帝中興元年亳州注見漢獻帝建安十</hi>
<pb n="KR2o0020_WYG_077-42a"/>
　<hi>五年譙邑均州名注見齊元帝建武元年武當大家注見陳宣帝太建三年萊州注見漢安帝永初十二</hi>
　<hi>年刺史官名注見漢成帝建始四年部刺史東都注見秦荘襄王元年三川郡</hi>
　　發眀<hi>朱温簒唐其兇暴悖逆世所未有至其末年禍亦不小且温既能以臣弑君故友珪亦能</hi>
　　<hi>以子弑父其屠戮之慘殆與禄山無異此皆天理昭昭之報也况其淫汙雜揉又禄山之所無者乎</hi>
　　<hi>據事書之理自見矣</hi>
梁忠武軍亂殺節度使韓建<lb/>
　　書法<hi>唐亡節度書弑矣此其曷為書殺梁鎮也故不従淮南趙例</hi>
○秋七月梁以楊師厚為天雄節度使<lb/>
<pb n="KR2o0020_WYG_077-42b"/>
　<hi>天雄節度使羅周翰幼弱楊師厚軍于魏州久欲圖之憚梁主威嚴不敢發至是引兵入牙城據位視事</hi>
　<hi>梁以師厚為天雄節度使徙周翰鎮宣義</hi>質實<hi>宣義軍名注見隋恭帝皇泰二年</hi>
梁加吳越王鏐尚父質實<hi>尚父注見唐肅宗寳應元年</hi>○梁遣兵擊<lb/>
河中節度使朱友謙降晉<lb/>
　<hi>友珪既簒立諸宿將多憤怒雖曲加恩禮終不恱䕶國節度使冀王友謙泣曰先帝數十年開創基業前</hi>
　<hi>日變起宫掖聲聞甚惡吾備位藩鎮心竊耻之友珪加友謙侍中且徴之友謙謂使者曰先帝晏駕不以</hi>
　<hi>理吾且至洛陽問罪何以徴為友珪遣韓勍討之友謙以河中附于晋以求救</hi>質實<hi>䕶國節度注見</hi>
　<hi>周赧王十二年蒲阪晏駕注見漢髙帝十二年</hi>
<pb n="KR2o0020_WYG_077-43a"/>
　　書法<hi>書爵何予友謙也曷為予之友珪弑□友謙欲討而力不逮雖降晋可也几梁臣降晋不</hi>
　　<hi>書叛降晉則曷為不書叛梁氏簒國晉仍唐㦄則猶唐也挈唐土歸唐人何叛之有</hi>
梁以敬翔同平章事<lb/>
　<hi>友珪以敬翔太祖腹心恐其不利于己欲解其内職恐失人望遂以為相以李振充崇政院使翔多稱疾</hi>
　<hi>不預政事</hi>
吳以徐温領鎮海節度使<lb/>
　<hi>吳劉威為帥府所忌徐温将討之威幕客黄訥說威曰公受謗雖深反本無状若輕舟入覲則嫌疑皆亡</hi>
　<hi>矣威従之陶雅亦懼與威偕詣廣陵温待之甚恭如事武忠王之禮皆遣還鎮由是人皆重温</hi>質實<lb/>
<pb n="KR2o0020_WYG_077-43b"/>
　<hi>鎮海節度注見晋成帝咸和三年京口</hi>
冬十月晉王救河中梁兵敗走<lb/>
　<hi>朱友謙告急于晋晋王自将而西遇梁將康懐貞大破之梁兵解圍退保陕州友謙至猗氏詣晋王帳拜</hi>
　<hi>之為舅晋王夜置酒張樂友謙大醉晋王留宿帳中友謙安寝鼾息自如眀旦復置酒而罷</hi>集覽<lb/>
　<hi>猗氏猗於宜反漢書注河東府猗氏縣古猗頓城也今𨽻河中府鼾息鼾音侯旰反鼾睡也息鼻息出入</hi>
　<hi>者也</hi>質實<hi>陕州注見周顯王四十五年猗氏一統志云古郇國地周文王子所封後為晋令狐地漢</hi>
　<hi>置猗氏縣屬河東郡因猗頓居為名西魏改曰桑泉後周復曰猗氏屬汾隂郡隋屬蒲州自故城徙今治</hi>
　<hi>唐屬河中府宋金元仍舊國朝因之改屬平陽府</hi>
<pb n="KR2o0020_WYG_077-44a"/>
梁楊師厚入朝<lb/>
　<hi>楊師厚既得魏博又兼都招討使宿衛勁兵多在麾下諸鎮兵皆得調發威勢甚重心輕友珪専行不顧</hi>
　<hi>友珪患之發詔召之師厚将行其腹心曰往必不測師厚曰吾知其為人矣乃帥精兵萬人度河友珪大</hi>
　<hi>懼至都門留兵于外與十餘人入見友珪喜遜詞恱之厚賜遣還</hi>質實<hi>麾下注見漢王邦三年</hi>
　　書法<hi>凡書入朝必予辭也師厚聞召而行其予之歟罪師厚也曷為罪之友珪弑逆師厚所部</hi>
　　<hi>皆號勁兵諸鎮又得調用既以精兵萬人至洛問罪討賊無難矣乃立其讐耻朝覲如儀受賜而歸</hi>
　　<hi>其罪大矣故書之而削其官</hi>
　　發眀<hi>友珪弑逆已五閱月師厚據大鎮擁彊兵不能伏義致討乃反委身朝賊故特筆書之以</hi>
<pb n="KR2o0020_WYG_077-44b"/>
　　<hi>著其黨惡之罪也</hi>
梁隰州降晉質實<hi>隰州注見晋懐帝永嘉二年蒲阪</hi>
<hi>癸晋岐呉稱唐天祐十年梁主瑱酉乾化三年○是嵗凡五國五鎮</hi>春正月晉㧞燕順薊<lb/>
州安逺盧臺軍質實<hi>順薊二州名順注見唐髙祖武徳九年燕州薊注見秦王政三年漁</hi>
<hi>陽安逺盧臺二軍名安逺未詳沿革盧臺唐初所置屬幽州五代時陷入契丹故城在河間府青縣衛河西南</hi>
<hi>岸周圍三十二里</hi>○二月梁均王友貞起兵討賊友珪伏誅友<lb/>
貞立于大梁更名瑱友謙復歸梁<lb/>
　<hi>友珪遽為荒淫内外憤怒駙馬都尉趙巖犨之子太祖之壻也龍虎統軍袁象先太祖之甥也巖奉使至</hi>
<pb n="KR2o0020_WYG_077-45a"/>
　<hi>大梁均王友貞宻與之謀誅友珪巖曰此事成敗在楊令公得其一言諭禁軍吾事立辦均王乃遣腹心</hi>
　<hi>說師厚曰郢王簒弑人望屬在大梁公若因而成之此不世之功也且許事成之日賜犒軍錢五十萬緡</hi>
　<hi>師厚與将佐謀之曰方郢王弑逆吾不能即討今君臣之分已定無故改圖可乎或曰郢王親弑君父賊</hi>
　<hi>也均王舉兵復讐義也奉義討賊何君臣之有彼若一朝破賊公將何以自䖏乎師厚驚曰吾㡬誤訃乃</hi>
　<hi>遣其将王舜賢至洛陽隂與袁象先謀巖歸洛陽亦與象先定計先是龍驤軍戍懐州者潰亂友珪搜捕</hi>
　<hi>其黨獲者族之經年不已有戍大梁者友珪徴之均王因使人激怒其衆曰天子追汝輩欲盡阬之其衆</hi>
　<hi>皆懼見均王泣請可生之路王曰先帝與汝輩三十餘年征戰經營王業今先帝尚為人所弑汝輩安所</hi>
　<hi>逃死乎因出太祖畫像示之而泣曰汝能自趣洛陽雪讐耻則轉禍為福矣衆皆踊躍呼萬嵗象先等率</hi>
<pb n="KR2o0020_WYG_077-45b"/>
　<hi>禁兵數千人突入宫中友珪令馮廷諤先殺妻次殺已廷諤亦自剄象先巖齎傳國寳詣大梁迎均王王</hi>
　<hi>曰大梁國家創業之地何必洛陽乃即位于大梁追廢友珪為庶人復博王友文官爵梁主更名鍠久又</hi>
　<hi>更名瑱加楊師厚兼中書令賜爵鄴王遣使招撫朱友謙友謙復稱藩</hi>集覽<hi>犨蚩周反鍠胡肓反</hi>
　<hi>瑱他見反</hi>質實<hi>趙巖青州人楊令公謂楊師厚懐州注見宋順帝昇眀元年</hi>
　　書法<hi>君弑書討多矣未有書討賊者書討賊予義也立于大梁何不以自立累友貞也然則魏</hi>
　　<hi>齊王嗣西秦熾磐皆討賊而立者也何以書自立嫡子故無嫌也非嫡也而書自則疑于奪矣友謙</hi>
　　<hi>書復歸善之也不敵而降晋賊討而復歸可謂善䖏矣</hi>
　　發眀<hi>歴代討賊者多矣未有書法如此眀者盖以均王正名伏義詞㫖暴白故特茟予之豈以</hi>
<pb n="KR2o0020_WYG_077-46a"/>
　　<hi>朱温之故而廢討賊之法哉</hi>
二月晉師徇山後八軍及武州皆下之<lb/>
　<hi>劉守光命元行欽募山北兵以應契丹又以騎将髙行珪為武州刺史晋李嗣源分兵徇山後八軍皆下</hi>
　<hi>之進攻武州行珪以城降行欽引兵攻行珪行珪使其弟行周質晋軍以求救嗣源救之行欽力屈亦降嗣源</hi>
　<hi>愛其驍勇養以為子攻儒州㧞之以行珪為代州刺史行周留事嗣源常與嗣源假子従珂分將牙兵以</hi>
　<hi>従従珂本王氏子母魏氏為嗣源妾故嗣源以従珂為子及長以勇健善戰知名嗣源愛之</hi>質實<lb/>
　<hi>武州一統志云禹貢冀州之域戰國屬燕秦為上谷郡地漢為下落縣地屬幽州東漢魏因之晋末為馮</hi>
　<hi>䟦所據後魏于此置文徳縣厯後周不改唐陞為武州仍置縣乾元中改為毅州五代時唐復為武州晋</hi>
<pb n="KR2o0020_WYG_077-46b"/>
　<hi>以賂遼遼改為歸化州後為徳州金天眷初改為宣徳州屬大同府大定中又改宣化州尋復為宣徳州</hi>
　<hi>元初改為宣寧州尋改為山東路総管府中統初改為宣徳府屬上都路至元中改為順寧府領宣徳宣</hi>
　<hi>平順聖三縣國朝初盡徙其民于闗内府縣俱廢後置萬全都指揮使司直𨽻京師契丹北狄種名注見</hi>
　<hi>晋安帝義熈二年儒州注見晋懐帝永嘉五年廣寗</hi>
夏四月晉師逼幽州㧞平營州<lb/>
　<hi>晋周徳威進軍逼幽州南門劉守光遣使致書請和語甚悲哀徳威曰大燕皇帝尚未郊天何雌伏如是</hi>
　<hi>邪予受命討有罪者結盟繼好非所聞也不答其書别将劉光濬㧞平州營州降</hi>質實<hi>平州注見</hi>
　<hi>秦王政三年右北平營州注見晋武帝太康二年昌黎</hi>
<pb n="KR2o0020_WYG_077-47a"/>
梁擊趙以救燕晉分兵拒之<lb/>
　<hi>楊師厚與劉守竒将兵十萬大掠趙境至鎮州燔其闗城周徳威遣騎將李紹衡㑹趙将王徳眀同拒梁</hi>
　<hi>軍</hi>質實<hi>鎮州注見漢光武建武九年常山</hi>
六月蜀以道士杜光庭為諌議大夫<lb/>
　<hi>光庭博學善屬文蜀主重之頗與議政事</hi>
　　書法<hi>嘗書道士加三品階矣又書以道士為崇𤣥館學士矣未有為諌議者書道士為諌議大</hi>
　　<hi>夫譏非人也終綱目書諫議大夫十六詳漢光武建武五年惟吴通𤣥韋渠牟杜光庭為譏焉</hi>
　　發眀<hi>既曰道士而乃任以諌議則亦名實自相戾矣蜀之用人如此于光庭乎何誅</hi>
<pb n="KR2o0020_WYG_077-47b"/>
蜀主殺其太子元膺<lb/>
　<hi>元膺猳喙齙齒目視不正而警敏知書善騎射性狷急猜忍蜀主命杜光庭選純静有徳者侍東宫光庭</hi>
　<hi>薦儒者許寂徐簡夫太子未嘗與之交言日與樂工羣小嬉戯無度僚屬莫敢諌至是召諸王大臣宴飲</hi>
　<hi>集王宗翰内樞宻使潘峭翰林承㫖毛文錫不至太子怒曰集王不来必峭與文錫離間也白蜀主貶之</hi>
　<hi>少保唐道<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>蜀主嬖臣也太子素惡之屢相譛毁至是言于蜀主曰太子謀作亂欲召諸将諸王以兵錮</hi>
　<hi>之然後舉事爾蜀主疑焉道<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>請召兵入衛内外戒/嚴太子初不為備聞道<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>召兵乃以天武甲士自衛</hi>
　<hi>捕峭文錫囚之軍使徐瑶常謙各帥所部奉太子攻道<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>斬之内樞宻使潘炕言于蜀主曰太子與道<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>
                    </hi>
　<hi>爭權爾無他志也陛下宜靣諭大臣以安社稷蜀主乃召王宗侃等使發兵討瑶殺之謙與太子亡匿艦</hi>
<pb n="KR2o0020_WYG_077-48a"/>
　<hi>中舟人以告蜀主遣宗翰徃慰撫之比至已為衛士所殺蜀主疑宗翰殺之大慟不已㑹張格呈慰諭軍</hi>
　<hi>民榜讀至不行斧鉞之誅将誤社稷之計蜀主收涕曰朕何敢以私害公于是下詔廢元膺為庶人</hi>集<lb/>
　覽<hi>畨炕姓名也炕音口浪反</hi>質實<hi>猳喙猳古瑕反牡豕也喙詡穢反口喙也左傳深目而猳喙齙</hi>
　<hi>齒齙歩交反露齒也東宫注見宋文帝元嘉二十七年集州名一統志云唐初所置治難江縣五代因之</hi>
　<hi>宋省州以難江縣屬巴州元廢之故城在保寜府巴縣境内社稷注見新莽天鳳元年</hi>
　　書法<hi>殺元膺者天武衛士也罪蜀主何元膺之困道<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>之譛也春秋之法前有䜛而不見後有</hi>
　　<hi>賊而不知則罪其君蜀主于是不得辭其責矣終綱目書殺其太子三趙太子邃魏太子恂蜀太子</hi>
　　<hi>元膺</hi>
<pb n="KR2o0020_WYG_077-48b"/>
晉克瀛莫州○梁賜髙季昌爵渤海王<lb/>
　<hi>季昌造戰艦五百艘治城塹繕器械為攻守之具招聚亡命交通吴蜀朝廷浸不能制</hi>質實<hi>渤海</hi>
　<hi>郡名注見晋穆帝永和六年</hi>
冬十月蜀立宗衍為太子考異<hi>立下漏子字</hi>
　<hi>蜀潘炕屢請立太子蜀主以雅王宗輅類已信王宗傑才敏欲擇一人立之鄭王宗衍最幼其母徐賢妃</hi>
　<hi>有寵使唐文扆諷張格表請立之格夜以表示王宗侃等詐云受宻㫖衆皆署名蜀主不得已許之曰宗</hi>
　<hi>衍幼懦能堪其任乎宗衍受冊畢炕稱疾請老蜀主不許涕泣固請乃許之國有大疑常遣使就第問之</hi>
　質實<hi>雅州名注見唐僖宗中和二年信州名注見漢獻帝建安十九年巴東鄭州名注見梁武帝普</hi>
<pb n="KR2o0020_WYG_077-49a"/>
　<hi>通六年鄭城</hi>
　　書法<hi>五季舍唐蜀無立太子者太子國本也雖僣國謹書之</hi>
十一月晉王入幽州執劉仁恭及守光以歸<lb/>
　<hi>盧龍巡屬皆入于晉守光求援于契丹契丹以其無信不救屢請降于晉晉人疑其詐亦不許至是登城</hi>
　<hi>謂周徳威曰俟晉王至吾則開門泥首聽命十一月晋王单騎抵城下謂守光曰朱温簒逆余本欲與公</hi>
　<hi>合河朔之兵興復唐祚公謀之不臧乃效彼狂僣鎮定二帥皆俛首事公而公曽不之恤是以有今日之</hi>
　<hi>役丈夫成敗湏决所向公将何如守光曰今日爼上肉爾惟王所裁王憫之與折弓矢為誓曰但出相見</hi>
　<hi>保無他也先是守光愛將李小喜多賛成守光之惡至是守光将出降小喜止之是夕踰城出降且言城</hi>
<pb n="KR2o0020_WYG_077-49b"/>
　<hi>中力竭晋王督諸軍四靣攻城克之擒劉仁恭守光帥妻子亡去王入幽州以周徳威為盧龍節度使李</hi>
　<hi>嗣本為振武節度使守光将奔滄州迷失道為人所擒送晋軍晋王發幽州仁恭父子皆荷校于露布之</hi>
　<hi>下至行唐趙王鎔迎謁于路</hi>集覽<hi>泥首以物䝉其頭如刑人之状也荷校荷下可反負也校居效</hi>
　<hi>反說文木囚也易荷校滅耳此桎也荷校滅趾梏也露布注見晋恭帝元熈二年行唐地名在幽州境</hi>
　質實<hi>鎮定二帥謂趙王鎔王處直一統志云行唐秦之縣名漢為常山國晋屬中山國隋屬恒山郡</hi>
　<hi>唐置王城縣長夀初又改為章武縣神龍初復名行唐縣大厯初改置泫州尋廢以縣屬恒州五代梁改</hi>
　<hi>為彰武縣晋改為永昌縣尋復為行唐縣宋金俱屬真定府元屬保定路國朝因之改屬真定府</hi>
　　書法<hi>晋之伐為守光也書執守光可矣書仁恭何皆罪人也曷為不書仁恭父子罪各異也故</hi>
<pb n="KR2o0020_WYG_077-50a"/>
　　<hi>書及以殊之</hi>
十二月梁遣兵侵吳吳人撃敗之<lb/>
　<hi>梁以王景仁為淮南招討使將兵萬餘侵廬夀吴徐温朱瑾帥諸将拒之遇于趙歩徴兵未集温戰不勝</hi>
　<hi>而却景仁乗之吴吏士皆失色将軍陳紹援槍大呼曰誘敵太深可以進矣躍馬還闘衆随之梁兵乃退</hi>
　<hi>温賜之金帛紹悉以分麾下吴兵既集復戰于霍丘梁兵大敗梁之渡淮而南也表其可渉之津霍丘守</hi>
　<hi>將朱景浮表于木徙置深淵及梁兵敗還望表而渉溺死者大半</hi>質實<hi>廬夀二州名廬注見漢景</hi>
　<hi>帝三年廬江夀注見秦王政六年夀春趙歩或疑地名未詳處所淮南郡名注見漢武帝元朔五年麾下</hi>
　<hi>注見漢王邦三年淮水名注見漢後主建興二年霍丘縣名注見梁武帝天監五年</hi>
<pb n="KR2o0020_WYG_077-50b"/>
<hi>甲晋岐吴稱唐天祐十一年梁乾戍化四年○是嵗凡五國五鎮</hi>春正月劉仁恭劉守<lb/>
光伏誅<lb/>
　<hi>晋王以練[糸*斥]劉仁恭父子凱歌入于晋陽獻于太廟自臨斬劉守光守光呼曰教守光不降者李小喜也</hi>
　<hi>小喜瞋目叱守光曰汝内亂禽獸行亦我教邪王怒其無禮先斬之乃斬守光械仁恭至代州刺其心血</hi>
　<hi>以祭先王墓然後斬之</hi>集覽<hi>以練[糸*斥]廣韻玉篇皆無此[糸*斥]字惟通鑑釋文音昌者反無訓觧疑即</hi>
　<hi>拖拽之義凱歌注見陳宣帝太建九年凱樂</hi>正誤<hi>紤今按丁度集韻充夜切以繩維持之也</hi>
　　書法<hi>守光之罪著矣仁恭也而並書伏誅何仁恭為下則攻其帥為臣則忍其君非罪乎綱目</hi>
　　<hi>之法間無事則䝉上文晋王入幽州之後間有事矣仁恭伏誅曷為不以晋誅書不以仁恭父子之</hi>
<pb n="KR2o0020_WYG_077-51a"/>
　　<hi>誅為晋王私也若曰仁恭父子得罪于天下而天下誅之云爾非咎晋而不予以討與晋撃守文非</hi>
　　<hi>矣然綱目不以救燕書其伐燕也殊晋師而書以伐其非不予晋可知也然則仁恭守光各再書劉</hi>
　　<hi>何再書劉所以見其皆可誅而非相及以罪者也</hi>
　　發眀<hi>守光死有餘辜若仁恭既為其子所囚併書伏誅何哉仁恭本幽州偏校攻其主帥奔敗</hi>
　　<hi>僅免藉河東之力遂得盧龍既而乗輿播越克用召兵入援傲然拒之吞噬鄰境至謂旌節自有驕侈</hi>
　　<hi>貪暴罪盈釁積此固王法所必誅者豈以其見囚于子而遂末減其罪乎書法如此初非過也</hi>
鎮定推晉王為尚書令始置行臺<lb/>
　<hi>或說趙王鎔曰大王所稱尚書令乃梁官也大王既與梁為讐不當稱其官且自太宗踐祚以来無敢當</hi>
<pb n="KR2o0020_WYG_077-51b"/>
　<hi>其名者今晋王為盟主不若以尚書令譲之鎔乃與王處直各遣使推晋王為尚書令晋王三譲然後受</hi>
　<hi>之始開府置行臺如太宗故事</hi>
　　書法<hi>推者何相尊也唐室亡矣諸國有不臣梁者于是相推以爵則亦不亡唐室之意也故綱</hi>
　　<hi>目悉書之始置行臺晋于是乎知節矣彼移檄興復不半載而稱帝者亦何人哉特書始予晋也</hi>
髙季昌攻蜀䕫州不克<lb/>
　<hi>髙季昌以䕫萬忠涪四州舊𨽻荆南興兵取之先攻䕫州刺史王成先逆戰季昌縦火船焚蜀浮橋蜀将</hi>
　<hi>張武舉鐵絙拒之船不得進焚溺甚衆季昌遁還</hi>質實<hi>䕫萬忠涪四州䕫注見漢獻帝建安十九</hi>
　<hi>年巴東萬注見唐代宗大厯十二年南浦忠注見唐𤣥宗開元十八年涪注見晋恵帝大安二年涪陵</hi>
<pb n="KR2o0020_WYG_077-52a"/>
夏四月楚人襲吳黄州克之<lb/>
　<hi>楚岳州刺史許徳勲将水軍巡邊夜分南風暴起都指揮使王環乗風趣黄州大掠而還徳勲曰鄂州將</hi>
　<hi>邀我宜備之環曰我軍入黄州鄂人不知奄過其城彼自救不暇安敢邀我乃展旗鳴鼔而過鄂人不敢</hi>
　<hi>逼</hi>質實<hi>黄州注見晋懐帝永嘉元年黄國鄂州注見漢後主建興七年武昌</hi>
五月梁朔方節度使韓遜卒以其子洙代之質實<hi>朔方節度</hi>
<hi>注見漢武帝元朔元年</hi>○秋七月晉伐梁邢州不克<lb/>
　<hi>晋王既克幽州乃謀伐梁㑹趙王鎔及周徳威攻邢州李嗣昭引昭義兵㑹之梁楊師厚引兵救而却之</hi>
　質實<hi>昭義軍名注見周赧王五十三年上黨</hi>
<pb n="KR2o0020_WYG_077-52b"/>
八月蜀以毛文錫判樞宻院<lb/>
　<hi>峡上有堰或勸蜀主乗夏秋江漲决之以灌江陵文錫諌曰季昌不服其民何罪陛下方以徳懐天下忍</hi>
　<hi>以鄰國之民為魚鱉食乎蜀主乃止</hi>質實<hi>峡上有堰峡即三峡注見漢昭烈章武二年堰壅水為埭</hi>
　<hi>也江陵縣名注見漢獻帝建安十三年</hi>
冬十一月南詔冦蜀蜀遣兵擊敗之考異<hi>冦當作侵</hi>
　<hi>南詔冦黎州蜀主遣兵擊敗之俘斬數萬級溺死數萬人</hi>質實<hi>南詔南夷國名注見唐太宗貞觀二</hi>
　<hi>十六年黎州注見漢武帝元鼎六年沈黎</hi>
十二月蜀攻岐階州破長城闗質實<hi>階州注見漢武帝元鼎六年長城闗</hi>
<pb n="KR2o0020_WYG_077-53a"/>
<hi>未詳處所姑缺之</hi>
<hi>乙晋岐吴稱唐天祐十二年梁貞亥眀元年○是嵗凡五國五鎮</hi>春二月梁分天雄為<lb/>
兩鎮夏四月魏人降晉六月晉王入魏<lb/>
　<hi>梁天雄節度使楊師厚矜功恃衆擅割財賦置銀槍效節都數千人欲以復故時牙兵之盛梁主雖外加</hi>
　<hi>尊禮内實忌之及卒租庸使趙巖判官邵賛言于梁主曰魏博為唐腹心之蠧三百餘年紹威師厚據之</hi>
　<hi>朝廷皆不能制陛下不乗此時為之計安知来者不為師厚乎宜分六州為兩鎮以弱其權梁主以為然</hi>
　<hi>以賀徳倫為天雄節度使置昭徳軍于相州割澶魏二州𨽻焉以張筠為節度使分魏州将士府庫之半</hi>
　<hi>于相州恐魏人不服遣劉鄩将兵六萬濟河以討鎮定為名實張形勢以脅之魏兵皆父子相承族姻磐</hi>
<pb n="KR2o0020_WYG_077-53b"/>
　<hi>結不願分徙連營聚哭鄩遣王彦章將五百騎入魏州魏兵謀曰朝廷忌吾軍府盛强欲設䇿使之殘破</hi>
　<hi>爾吾六州歴代藩鎮兵未嘗逺出河門一旦骨月流離生不如死是夕軍亂縦火大掠詰旦入牙城刼徳</hi>
　<hi>倫置樓上有效莭軍校張彦者自帥其黨㧞白刄止剽掠四月梁主遣供奉官扈異撫諭魏軍許彦以刺</hi>
　<hi>史彦請復三州異還言彦易與但遣劉鄩加兵由是不許使者再返彦裂詔書抵于地㦸手南向詬朝廷</hi>
　<hi>謂徳倫曰天子愚暗聽人穿鼻遂逼徳倫以書求援于晋晋王得書命李存審進據臨清五月劉鄩屯洹</hi>
　<hi>水晋王引大軍東下與存審㑹猶疑魏人之詐按兵不進徳倫遣判官司空頲犒軍宻言張彦凶狡之状</hi>
　<hi>勸晋王先除之王進屯永濟彦選銀槍效節五百人執兵自衛詣謁王登驛樓語之曰汝陵脅主帥殘虐</hi>
　<hi>百姓我今舉兵而来以安百姓非貪土地汝雖有功于我不得不誅以謝魏人遂斬彦及其黨七人餘衆</hi>
<pb n="KR2o0020_WYG_077-54a"/>
　<hi>股栗王召諭之曰罪止八人餘無所問自今當竭力為吾爪牙衆皆拜伏呼萬嵗眀日王緩帶輕裘而進</hi>
　<hi>令彦卒擐甲執兵翼馬而従衆心由是大服劉鄩趣魏縣王自引親軍與鄩夹河為營梁主聞之悔懼遣</hi>
　<hi>兵屯楊劉六月晋王入城徳倫上印節王固辭徳倫再拜曰今㓂敵宻邇人心未安徳倫腹心見殺殆盡</hi>
　<hi>形孤勢弱安能統衆一旦生事恐負大恩王乃受之徳倫率将吏拜賀王承制以徳倫為大同節度使至</hi>
　<hi>晋陽張承業㽞之時銀槍效莭都猶驕横晋王以李存進為天雄都巡按使有訛言揺衆及强取人一錢</hi>
　<hi>以上者皆梟首于市城中肅然王以府事委司空頲頲恃才挟勢睚眦必報納賄驕侈有従子在河南宻</hi>
　<hi>使人召之都虞候執之以白王族誅頲以判官王正言代之魏州孔目吏孔謙勤敏多計數善治簿書以</hi>
　<hi>為支度務使謙能曲事權要由是寵任彌固魏州新亂之後府庫空竭民閒疲弊而供億軍須未嘗有闕</hi>
<pb n="KR2o0020_WYG_077-54b"/>
　<hi>謙之力也然急征重歛使六州愁苦歸怨于王亦其所為也胡氏曰晋王未入汴之前注措有失者不過</hi>
　<hi>數事至破夹寨斬張彦尤為竒偉其天資亦英矣使其知學聞道輔成其質豈不能混一宇内為賢主邪</hi>
　集覽<hi>紹威羅周翰之父㦸手兩手相擊也司空頲司空複姓頲名也頲音珽楊劉注見唐憲宗元和</hi>
　<hi>十二年睚眦注見周赧王五十六年</hi>質實<hi>昭徳軍注見漢元帝建昭二年魏郡臨清一統志云本漢</hi>
　<hi>清淵縣地名屬魏郡後魏太和中于縣西四十里置臨清縣屬魏州北齊罷隋初復置屬貝州大業初屬</hi>
　<hi>清河郡唐初屬貝州大厯初屬瀛州後析置永濟縣宋初以永濟縣省入臨清縣後廢為鎮尋復為臨清縣</hi>
　<hi>屬大名府金屬恩州元𨽻濮州國朝初因之後陞為州屬東昌府洹水地名注見漢成帝綏和二年魏郡</hi>
　<hi>永濟縣名注見上文臨清股栗注見隋文帝開皇二十年晋陽縣名注見周威烈王二十三年大同節度</hi>
<pb n="KR2o0020_WYG_077-55a"/>
　<hi>注見秦王政三年雲中梟首注見漢靈帝建寧元年</hi>
　　發眀<hi>魏愽安于逆亂其来已久梁人分之雖日失䇿然亦不為無自而遽叛降于晋綱目于此</hi>
　　<hi>既不書其軍亂又不書其叛梁止以降晋書之盖以梁人為簒弑之國晋人仗興復之名故其書法</hi>
　　<hi>如此然後知綱目誅亂臣討賊子之意雖易世猶一日也嗚呼嚴矣</hi>
晉㧞徳州<lb/>
　<hi>貝州刺史張源徳北結滄徳南連劉鄩以拒晋數㫁鎮定糧道或說晋王請先取源徳東兼滄景則海隅</hi>
　<hi>之地皆為我有晋王曰不然貝州城堅兵多未易猝攻徳州𨽻于滄州而無備若得而戍之則滄貝不得</hi>
　<hi>徃来二壘既孤然後可取乃遣騎五百畫夜兼行襲徳州克之</hi>質實<hi>貝州注見漢帝𤣥更始二年清</hi>
<pb n="KR2o0020_WYG_077-55b"/>
　<hi>河滄景二州名滄注見晋穆帝永和六年景注見唐髙祖武徳九年</hi>
秋七月晉㧞澶州<lb/>
　<hi>晋人夜襲澶州陷之刺史王彦章在劉鄩營晋人獲其妻子待之甚厚遣兵使誘彦章彦章斬其使晋人</hi>
　<hi>盡滅其家</hi>
晉王勞軍魏縣<lb/>
　<hi>晋王勞軍于魏縣因帥百餘騎循河而上覘劉鄩營㑹天隂晦鄩伏兵五千于河曲鼔譟而出圍王數重</hi>
　<hi>王躍馬大呼所向披靡裨将夏魯竒等操短兵力戰自午至申乃得出亡其七騎㑹李存審救兵至乃得</hi>
　<hi>免賜魯竒姓名曰李紹竒</hi>集覽<hi>河曲注見隋煬/帝大業七年</hi>質實<hi>鼓譟注見宋文帝元嘉二</hi>
<pb n="KR2o0020_WYG_077-56a"/>
　<hi>十六年披靡注見唐肅宗寳應元年</hi>
梁劉鄩引兵襲晉陽不至還守莘城<lb/>
　<hi>劉鄩以晋兵盡在魏州晋陽必虚欲襲取之乃潜引兵自黄澤西去晋人恠鄩軍數日不出遣騎覘之時</hi>
　<hi>見旗幟循堞徃来晋王曰吾聞劉鄩用兵一歩百計此必詐也更使覘之乃縛芻為人執旗乗驢在城上</hi>
　<hi>爾晋王曰鄩長于襲人短于决戰計彼行纔及山下亟發騎兵追之㑹隂雨積旬道險泥深士卒腹疾足</hi>
　<hi>腫墜崖谷死者什二三晋將李嗣恩倍道先入晋陽城中知之勒兵為備鄩糧盡又聞晋有備追兵在後</hi>
　<hi>衆懼将潰鄩諭之曰今深入敵境腹背有兵山谷髙深去将何之惟力戰庶㡬可免不則以死報君親爾</hi>
　<hi>衆泣而止周徳威聞鄩西上自幽州引千騎救晋陽至土門鄩已整衆下山屯于宗城馬死殆半知臨清</hi>
<pb n="KR2o0020_WYG_077-56b"/>
　<hi>有蓄積欲據之以絶晋糧道徳威急追至南宫擒其斥候者㫁腕而縱之使言曰周侍中已據臨清矣詰</hi>
　<hi>朝畧鄩營而過入臨清鄩引軍趨貝州軍堂邑徳威攻之不克翌日軍于莘縣塹而守之晋王營莘西三</hi>
　<hi>十里一日數戰晋王愛元行欽驍健従李嗣源求之賜姓名曰李紹榮王復欲求髙行周重于發言宻使</hi>
　<hi>人以官祿㗖之行周辭曰代州養壮士亦為大王爾行周事代州亦猶事大王也代州脫行周兄弟于死</hi>
　<hi>行周不忍負之乃止</hi>集覽<hi>循堞循環繞也堞城上女垣土門闗名古井陘闗也在常山郡獲鹿縣常</hi>
　<hi>山之西又土門路注見後晋髙祖天福元年臨清縣名屬濮州今濮州𨽻東昌南宫注見漢帝𤣥更始二</hi>
　<hi>年貝州冀州清河郡漢桓帝時改甘陵唐改貝州今恩州是堂邑漢臨淮郡有堂邑括地志云今愽州縣</hi>
　<hi>按愽州今東昌府是莘縣注見唐中宗嗣聖五年</hi>質實<hi>黄澤未詳處所土門闗名按一統志在真</hi>
<pb n="KR2o0020_WYG_077-57a"/>
　<hi>定府獲鹿縣西一十里唐初所置一名井陘闗宗城縣名注見唐中宗嗣聖十三年堂邑本漢發干清縣</hi>
　<hi>地名屬東郡隋始于此置堂邑縣屬毛州取縣西北堂邑故城為名大業初改屬武陽郡唐初屬毛州貞</hi>
　<hi>觀初屬博州五代晋改為河清郡尋復舊宋因之金元俱仍舊國朝因之改屬東昌府斥候注見漢武帝</hi>
　<hi>元封元年詰朝注見梁武帝大同二年翌日眀旦也代州謂髙行珪</hi>
八月梁復取澶州○晉遣李存審圍貝州○梁劉鄩攻<lb/>
鎮定營晉師擊敗之<lb/>
　<hi>劉鄩饋運不給晋人數挑戰鄩不出晋人乃攻絶其甬道梁主以詔譲鄩鄩奏晋兵甚多便習騎射誠為</hi>
　<hi>勍敵未易輕也茍有隙可乗臣豈敢偷安養㓂梁主怒遣中使徃督戰鄩集諸将問曰主上深居禁中不</hi>
<pb n="KR2o0020_WYG_077-57b"/>
　<hi>知軍旅徒與少年新進輩謀之夫兵在臨機制變不可預度今敵尚强與戰必不利奈何諸将皆曰勝負</hi>
　<hi>湏一决曠日何待鄩黙然不恱退謂所親日主暗臣諛将驕卒惰吾不知死所矣後數日將萬餘人薄鎮</hi>
　<hi>定營營中驚擾晋李存審以騎兵三千横擊之鄩大敗奔還晋人逐之俘斬千計</hi>質實<hi>中使注見</hi>
　<hi>唐𤣥宗開元十五年禁中注見宋孝武大眀六年</hi>
吴徐温出鎮潤州留子知訓江都輔政<lb/>
　<hi>吴以徐温為諸軍都指揮使鎮潤州軍國庶務參决如故㽞子知訓居廣陵秉政</hi>質實<hi>潤州注見</hi>
　<hi>晋成帝咸和三年京口江都縣名注見漢獻帝興平元年</hi>
　　書法<hi>晋書太傅越出鎮許昌譏専也于是復見㽞子輔政此髙歡遣澄入鄴之故智也温之専</hi>
<pb n="KR2o0020_WYG_077-58a"/>
　　<hi>亦甚矣故馬謙得書誅</hi>
冬十月梁康王友敬作亂伏誅<lb/>
　<hi>梁徳妃張氏卒将葬友敬使腹心數人匿于寝殿梁主覺之跣足踰垣而出召宿衛兵索殿中得而手刄</hi>
　<hi>之捕友敬誅之由是踈忌宗室専任趙巖及妃兄弟漢鼎漢傑従兄弟漢倫漢融咸居近職參預謀議毎</hi>
　<hi>出兵必使之監䕶巖等倚勢弄權賣官鬻獄離間舊将相敬翔李振雖為執政所言多不用振毎稱疾不</hi>
　<hi>預事政事日紊以至于亡</hi>質實<hi>康州名注見唐髙祖武徳九年</hi>
十一月蜀遣兵攻岐克階成秦鳳州岐將劉知俊奔蜀<lb/>
　<hi>蜀王宗翰引兵出青泥嶺王宗綰等敗秦州兵于金沙谷克階成州秦州節度使李繼崇遣子迎降劉知</hi>
<pb n="KR2o0020_WYG_077-58b"/>
　<hi>俊攻霍彦威于邠州半嵗不克聞秦州降蜀妻子皆遷成都解圍還鳳翔懼及禍夜率親軍斬闗奔蜀軍</hi>
　<hi>宗綰攻鳳州克之</hi>質實<hi>青泥嶺注見唐文宗太和九年金沙谷未詳處所階成二州名階注見漢</hi>
　<hi>武帝元鼎六年成注見漢獻帝建安二十三年成都府名注見晋武帝秦始八年益州鳳翔府名注見周</hi>
　<hi>顯王八年岐鳳州注見梁武帝大通六年南岐</hi>
岐耀鼎二州降梁<lb/>
　<hi>岐義勝節度使李彦韜知岐王衰弱舉耀鼎二州降梁彦韜即温韜也復姓温氏名昭圖官任如故</hi>質<lb/>
　實<hi>義勝節度注見下文耀州耀鼎二州按一統志耀州本秦内史地漢為祋祤縣地東漢置三國後魏</hi>
　<hi>置北雍州西魏改為宜州隋為宜君郡治華原縣唐初復為宜州天祐初改為耀州建義勝軍五代梁改</hi>
<pb n="KR2o0020_WYG_077-59a"/>
　<hi>曰崇州後改為静勝軍唐復為耀州名順義軍宋初為感義軍後改為感徳軍金仍為耀州元以華原縣</hi>
　<hi>省入國朝因之改屬西安府鼎注見漢武帝征和二年湖</hi>
廣州始與梁絶<lb/>
　<hi>劉巖以吳越王鏐為國王而已獨為南平王表求封南越王不許巖謂僚屬曰今中國紛紛孰為天子安</hi>
　<hi>能梯航萬里逺事偽庭乎由是貢使遂絶</hi>質實<hi>廣州注見秦始皇三十三年南海南越國名注同上</hi>
　<hi>文南平郡名注見晋恵帝永興七年</hi>
<hi>丙晋岐吴稱唐天祐十三年梁貞眀二子年蜀通正元年○是嵗凡五國五鎮</hi>春正月梁以李<lb/>
愚為左拾遺<lb/>
<pb n="KR2o0020_WYG_077-59b"/>
　<hi>梁主聞李愚學行召為左拾遺充崇政院直學士衡王友諒貴重李振等見皆拜之愚獨長揖梁主譲之</hi>
　<hi>曰衡王朕兄也朕猶拜之卿長揖可乎對曰陛下以家人禮見衡王拜之宜也振等陛下家臣臣于王無</hi>
　<hi>素不敢妄有所屈久之竟以抗直罷</hi>質實<hi>衡州名注見宋文帝元嘉十六年</hi>
二月吴将馬謙等起兵誅徐知訓不克而死考異<hi>按凡例治</hi>
<hi>臣子之叛亂者書討討而殺之曰誅據漢居攝二年書翟義起兵討莽陳太建十二年書尉遲迴舉兵討丞相</hi>
<hi>堅而此年分註云馬謙發庫兵討徐知訓則當書討誤作誅</hi>
　<hi>吴宿衛将馬謙李球刼吴王登樓發庫兵討徐知訓知訓將出走嚴可求曰軍城冇變公先棄衆自去衆</hi>
　<hi>将何依知訓乃止衆猶疑懼可求闔戸而寝府中稍安謙等陳于天興門外朱瑾自潤州至視之曰不足</hi>
<pb n="KR2o0020_WYG_077-60a"/>
　<hi>畏也返顧外衆舉手大呼亂兵皆潰擒謙球斬之</hi>
梁劉鄩攻晋魏州晉王擊敗之<lb/>
　<hi>劉鄩閉壁不出晋王乃㽞李存審守營自勞軍于貝州聲言歸晋陽鄩聞之奏請襲魏州令澶州刺史楊</hi>
　<hi>延直以萬人㑹魏州延直夜至城中選壮士五百潜出擊之潰走詰旦鄩悉衆至城東與延直餘衆合李</hi>
　<hi>存審引營中兵踵其後李嗣源以城中兵出戰晋王亦自貝州至與嗣源當其前鄩見之驚郤晋王躡之</hi>
　<hi>至故元城西為方陳于西北存審為方陳于東南鄩為圓陳于其中間四靣受敵合戰良久梁兵大敗鄩</hi>
　<hi>突圍走歩卒七萬殺溺殆盡鄩渡河保滑州</hi>質實<hi>元城縣名注見新莽始建國三年詰旦注見梁</hi>
　<hi>武帝大同二年滑州注見隋恭帝皇泰二年</hi>
<pb n="KR2o0020_WYG_077-60b"/>
梁遣兵襲晉陽晉将安金全擊郤之<lb/>
　<hi>梁匡國莭度使王檀宻䟽請發闗西兵襲晋陽奄至城下晝夜急攻城㡬陷者數四代北故將安金全退</hi>
　<hi>居太原徃見張承業曰晋陽根本之地若失之則大事去矣僕雖老病憂兼家國請以庫甲見授為公擊</hi>
　<hi>之承業即與之金全率其子弟及退将之家得數百人夜出擊梁兵梁兵大驚引郤李嗣昭亦遣牙将石</hi>
　<hi>君立將五百騎救晋陽朝發上黨夕至城下大呼曰昭義侍中大軍至矣遂入城夜與安金全等分出諸</hi>
　<hi>門擊梁兵梁兵死傷什二三晋王性矜伐以䇿非已出故不行賞賀徳倫部兵多逃入梁軍張承業恐其</hi>
　<hi>為變收德倫斬之梁主聞劉鄩敗又聞王檀無功歎曰吾事去矣胡氏曰安金全之保晋陽其功猶在周</hi>
　<hi>徳威救上黨之右晋王不念宗國㡬亡而復存顧以䇿非已出不復行賞其不克有終也宜哉</hi>質實<lb/>
<pb n="KR2o0020_WYG_077-61a"/>
　<hi>太原府名注見齊眀帝建武三年并上黨郡名注見周赧王五十三年</hi>
晉王克衛磁州質實<hi>衛磁二州名衛注見秦王政六年朝歌磁注見隋文帝仁夀四年</hi>
○梁遣劉鄩屯黎陽○夏四月晉人克洺州○梁戍卒<lb/>
作亂攻宫門討平之<lb/>
　<hi>劉鄩既敗河南大恐梁主屢召鄩不至由是将卒皆揺心梁主遣捉生都指揮使李覇帥所部千人戍楊</hi>
　<hi>劉既出復入大譟縦掠攻建國門梁主登樓拒戰龍驤指揮使杜晏球出騎擊之決力死戰俄而賊潰晏</hi>
　<hi>球討亂者闔營皆族之</hi>集覽<hi>捉生都都猶言軍也/捉生其一都之名號</hi>質實<hi>楊劉城名注見</hi>
　<hi>唐憲宗元和十二年</hi>
<pb n="KR2o0020_WYG_077-61b"/>
　　書法<hi>書志梁衰也戍卒至攻宫門不振甚矣是故書羽林殺張彛而魏衰梁己亥年書戍卒攻</hi>
　　<hi>宫門而梁衰是年皆亂季之徴也</hi>
秋七月梁以吳越王鏐為諸道兵馬元帥<lb/>
　<hi>吴越王鏐遣判官皮光業間道入貢梁主嘉之故有是命朝議多言鏐之入貢利于市易不宜過以名器</hi>
　<hi>假之翰林學士竇夣徴執麻以泣坐貶</hi>集覽<hi>執麻麻謂麻紙以賜吴越王之制詰也執謂執持之</hi>
　<hi>而不下又麻注見唐徳宗貞元十一年白麻</hi>
八月晉㧞相邢二州<lb/>
　<hi>晋王自将攻邢州張筠棄相州走晋人復以相州𨽻天雄以李嗣源為刺史遣人告閻寳以相州已㧞寳</hi>
<pb n="KR2o0020_WYG_077-62a"/>
　<hi>舉城降晋王以李存審為安國節度使鎮邢州</hi>質實<hi>閻寳鄆州人刺史官名注見漢成帝建始四年</hi>
　<hi>安國莭度注見楚義帝元年㐮國</hi>
契丹冦晉陷蔚州考異<hi>冦當作侵陷當作入</hi>質實<hi>蔚州注見楚義帝元年代國</hi>
○九月晉王還晉陽<lb/>
　<hi>王性孝雖經營河北而數還晋陽省曹夫人嵗再三焉</hi>質實<hi>河北道名注見漢成帝綏和二年魏</hi>
　<hi>郡晋陽縣名注見周威烈王二十三年</hi>
晉㧞滄州<lb/>
　<hi>晋兵逼滄州滄州降晋王徙李存審為横海莭度使以李嗣源為安國莭度使嗣源以應州胡人安重誨</hi>
<pb n="KR2o0020_WYG_077-62b"/>
　<hi>為中門使委以腹心重誨亦為盡力</hi>質實<hi>横海節度注見晋穆帝永和六年滄州一統志云應州古</hi>
　<hi>唐國地戰國屬趙為代郡地秦為隂館縣地屬雁門郡漢因之東漢末廢後魏屬神武郡北齊改屬太平</hi>
　<hi>郡後周郡罷置隂城縣隋罷唐置金城縣以縣置應州以龍首雁門二山南北相應故名五代唐置彰國</hi>
　<hi>軍莭度遼金仍舊元復為應州國朝因之以金城縣省入改屬大同府</hi>
晉㧞貝州<lb/>
　<hi>晋人圍貝州踰年張源徳欲降其衆不従共殺源徳嬰城固守城中食盡乃請擐甲執兵而降晋將許之</hi>
　<hi>其衆三千人出降既釋甲圍而殺之盡殪于是河北皆入于晋惟黎陽為梁守</hi>集覽<hi>盡殪俱被殺死</hi>
　<hi>也殪音乙計反</hi>
<pb n="KR2o0020_WYG_077-63a"/>
晉王如魏州○冬十月蜀攻岐圍鳳翔○晉王遣使如<lb/>
吳吴遣兵擊梁圍潁州質實<hi>潁州注見梁武帝天監二年</hi>○十二月<lb/>
楚王遣使如晉質實<hi>楚州名注見晋孝武大眀三年山陽</hi>○晉以張瓘為<lb/>
麟州刺史<lb/>
　<hi>張承業治家甚嚴有姪為盗殺販牛者承業斬之晋王以其姪瓘為麟州刺史承業謂曰汝本為賊慣為</hi>
　<hi>不法今若不悛死無日矣由此瓘所至不敢貪暴</hi>質實<hi>麟州注見唐𤣥宗開元九年</hi>
契丹稱帝改元考證<hi>契丹下當作安巴堅</hi>
　<hi>契丹主安巴堅自稱皇帝國人謂之天皇王以妻舒嚕氏為皇后置百官改元神册舒嚕后勇决多權變</hi>
<pb n="KR2o0020_WYG_077-63b"/>
　<hi>安巴堅行兵禦衆后常預其謀安巴堅嘗擊党項留后守帳室韋乗虚合兵掠之后知之勒兵以待奮擊</hi>
　<hi>破之后有母有姑皆踞榻受其拜曰吾唯拜天不拜人也晋王方經營河北欲結契丹為援常以叔父事</hi>
　<hi>安巴堅以叔母事舒嚕后劉守光末年衰困遣參軍韓延徽求援于契丹安巴堅怒其不拜留之使牧馬</hi>
　<hi>于野延徽有智畧頗知屬文舒嚕后曰延徽能守節不屈此今之賢者奈何辱以牧圉宜禮而用之安巴</hi>
　<hi>堅召與語恱之遂以為謀主延徽始教契丹建牙開府築城郭立市里以處漢人使各有配偶墾蓻荒田</hi>
　<hi>由是漢人安業逃亡者少契丹威服諸國延徽有功焉頃之逃奔晋陽晋王欲置之幕府掌書記王緘疾</hi>
　<hi>之延徽不自安求歸省母遂復入契丹安巴堅待之益厚至是以為相延徽寄書于晋王曰非不戀英主</hi>
　<hi>非不思故鄉所以不㽞正懼王緘之䜛爾因以老母為託且曰延徽在此契丹必不南牧故終同光之世</hi>
<pb n="KR2o0020_WYG_077-64a"/>
　<hi>契丹不深入為㓂延徽之力也胡氏曰契丹沙陀無以異者然晋王功義著見進于中國當是之時不仕</hi>
　<hi>則已仕而舍晋盖無足適矣延徽儻憂見䜛者無亦晦而待察乃甘従契丹是故急于見用而不慎所歸</hi>
　<hi>才士之通患也於張礪亦云</hi>集覽<hi>建牙注見漢獻帝初平三年牙門幕府注見秦王政三年同光</hi>
　<hi>後唐荘宗年號於張礪亦云後唐眀宗時礪為掌書記于廢帝従珂時入契丹後晋髙祖時逃歸為追騎</hi>
　<hi>所獲契丹主復大用之尋為契丹将蕭翰所殺</hi>質實<hi>党頂西𦍑别種注見陳後主至徳三年</hi>
　　書法<hi>劉淵嘗書稱皇帝矣于是復見然生不書主書名死不書卒書死綱目終外之不得與淵</hi>
　　<hi>比也其不得與淵比何也純夷也</hi>
　　發眀<hi>春秋之義四夷雖大皆稱曰子後世以来夷狄則有單于可汗贊普之號綱目皆従其俗</hi>
<pb n="KR2o0020_WYG_077-64b"/>
　　<hi>而書之今契丹乃始僣號與中國並列然綱目雖書其稱帝改元以志其始而不以契丹主書之者</hi>
　　<hi>不使夷狄得従中國之例也然而不書曰僣號者外之而不内以示中國不臣妾之也嗚呼立法如</hi>
　　<hi>此豈有首下足上之失棄内事外之弊哉</hi>
<hi>丁晋岐呉稱唐天祐十四年梁貞眀三年○蜀天漢丑元年漢乾亨元年○是嵗嶺南稱漢凡六國四鎮</hi>春<lb/>
二月晉新州裨将盧文進殺其防禦使李存矩亡奔契<lb/>
丹<lb/>
　<hi>晋王之弟威塞軍防禦使存矩在新州驕惰不治侍婢預政晋王使募山北部落及劉守光亡卒又率其</hi>
　<hi>民出馬期㑹迫促邉人嗟怨存矩自部送之盧文進為裨将行者皆憚逺役存矩復不存恤至祁溝闗小</hi>
<pb n="KR2o0020_WYG_077-65a"/>
　<hi>校宫彦璋與士卒謀殺存矩文進不能制因還新州守将楊全章拒之文進帥其衆奔契丹晋王聞存矩</hi>
　<hi>不道殺侍婢及幕僚數人</hi>質實<hi>威塞軍注見秦王政三年上谷新州注同上文</hi>
　　書法<hi>殺存矩者小校宫彦璋也首文進何文進身為裨將不能制下還州見拒率衆北奔謂非</hi>
　　<hi>首罪可乎不首文進則託不得已者皆有以逭其責矣</hi>
　　發眀<hi>以部将殺其主帥而不書作亂以中國亡奔夷狄而不書叛降則亦以李存矩淫虐不道</hi>
　　<hi>召亂至此是亦正其本之意也</hi>
三月契丹陷晋新州晉師攻之不克考證<hi>陷當作入</hi>
　<hi>初幽州北七百里有渝闗下有渝水通海自闗東北循海有道道狭䖏纔數尺旁有亂山髙峻不可越舊</hi>
<pb n="KR2o0020_WYG_077-65b"/>
　<hi>置八防禦軍募土兵守之田租皆供軍食嵗致繒纊以供衣毎嵗早穫清野堅壁以待契丹契丹至則閉</hi>
　<hi>壁不戰俟其去選驍勇據隘邀之契丹常失利走土兵皆自為田園力戰有功則賜勲加賞由是契丹不</hi>
　<hi>敢輕入㓂及周徳威鎭盧龍恃勇不修邉備遂失渝闗之險契丹毎芻牧于營平之間徳威又忌幽州舊</hi>
　<hi>将有名者往往殺之吴主遺契丹主安巴堅以猛火油曰此油燃火得水愈熾可以攻城安巴堅大喜即</hi>
　<hi>選騎欲攻幽州舒嚕后哂之曰豈有試油而攻一國乎但以三千騎伏其旁掠其四野使城中無食不過</hi>
　<hi>數年城自困矣何必如此躁動輕舉萬一不勝為中國笑吾部落亦觧體矣乃止至是盧文進引契丹兵</hi>
　<hi>急攻新州刺史安金全棄城走周徳威合河東鎮定之兵攻之旬日不克安巴堅帥衆三十萬救之徳威</hi>
　<hi>大敗奔歸</hi>集覽<hi>渝闗在營州東六十里屬遼西括地志云幽州東北七百里有渝闗在平州石城下</hi>
<pb n="KR2o0020_WYG_077-66a"/>
　<hi>闗下有渝水通海自闗東北循海有道道狭處纔數尺旁皆亂石髙峻不可越羅璧識遺曰燕之下七百</hi>
　<hi>里曰渝闗盖自<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>北口下皆亂石層複實遼海諸州之障也觧體注見漢桓帝延熈二年</hi>質實<hi>渝闗</hi>
　<hi>注見隋文帝開皇十八年臨渝闗渝水按一統志在永平府撫寧縣東二十二里源出古端州南流至連</hi>
　<hi>峯山入于海盧龍軍名注見漢武帝元朔二年肥如萬一注見唐髙祖武徳九年</hi>
契丹圍幽州夏四月晉王遣李嗣源將兵救之<lb/>
　<hi>契丹乗勝進圍幽州盧文進教之攻城周徳威遣使告急晋王與梁相持河上欲分兵則兵少欲勿救恐</hi>
　<hi>失之謀于諸将獨李嗣源李存審閻寳勸王救之王喜曰昔太宗得一李靖猶擒頡利今吾有猛将三人</hi>
　<hi>復何憂哉存審寳以為敵無輜重勢不能久不若俟其還而擊之李嗣源曰徳威社稷之臣今朝夕不保</hi>
<pb n="KR2o0020_WYG_077-66b"/>
　<hi>恐變生于中何暇待敵之衰臣請身為前鋒以赴之王曰公言是也即日命治兵四月命嗣源將兵先進</hi>
　<hi>寳以鎮定之兵繼之</hi>質實<hi>李靖猶擒頡利事在唐太宗貞觀四年輜重注見周顯王三十六年社稷</hi>
　<hi>注見新莽天鳳元年鎮定二州名注見太祖開平三年</hi>
五月吳徐温徙治昇州<lb/>
　<hi>徐知誥治昇州城市府舍甚盛徐温行部愛其繁富潤州司馬陳彦謙勸温徙鎮海軍治所于昇州温従</hi>
　<hi>之徙知誥為潤州團諌使知誥求宣州温不許知誥不樂宋齊丘曰三郎驕縦敗在旦夕潤州去廣陵隔</hi>
　<hi>一水爾此天授也知誥悅即之官三郎謂知訓也温以彦謙為判官温但舉大綱細務悉委彦謙江淮稱</hi>
　<hi>治</hi>集覽<hi>行部巡視部屬也行音下孟反</hi>
<pb n="KR2o0020_WYG_077-67a"/>
秋八月劉巖稱越帝于廣州<lb/>
　<hi>清海建武節度使劉巖稱皇帝國號越以趙光裔楊洞潜李<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>衡同平章事用洞潜計立學校設選舉</hi>
　質實<hi>清海軍名注見秦始皇三十三年建武莭度注見唐徳宗元和十五年</hi>
晉師擊契丹敗之幽州圍解<lb/>
　<hi>契丹圍幽州且二百日城中危困李嗣源等歩騎七萬㑹于易州李存審曰敵衆吾寡敵多騎吾多歩若</hi>
　<hi>平原相遇敵以萬騎蹂吾陳吾無遺類矣嗣源曰敵無輜重吾行必載糧食自随若平原相遇敵抄吾糧</hi>
　<hi>吾不戰自潰矣不若自山中潜行趣幽州若中道遇敵則據險拒之遂踰嶺而東嗣源與従珂将三千騎</hi>
　<hi>為前鋒拒幽州六十里與契丹遇力戰得進至山口契丹以萬騎遮其前将士失色嗣源以百餘騎先進</hi>
<pb n="KR2o0020_WYG_077-67b"/>
　<hi>免胄揚鞭胡語謂曰汝無故犯我疆埸晋王命我将百萬衆直抵西樓滅汝種族因躍馬奮檛三入其陳</hi>
　<hi>斬酋長一人後軍齊進契丹兵郤晋兵始得出存審命歩兵伐木為鹿角人持一枝止則成寨契丹騎環</hi>
　<hi>寨而過寨中發萬弩射之人馬死傷塞路將至幽州契丹列陳待之存審命歩兵陳于其後戒勿動先令</hi>
　<hi>羸兵曵柴燃草而進烟塵蔽天鼔譟合戰乃趣後陳起乗之契丹大敗斬俘萬計嗣源等入幽州契丹以</hi>
　<hi>盧文進為盧龍節度使居平州嵗入北邊殺掠吏民盧龍巡屬為之殘敝</hi>集覽<hi>平原此非地名按爾</hi>
　<hi>雅大野曰平廣平曰原又云可食者曰原郭璞注可種榖給食也鹿角注見唐懿宗咸通十一年</hi>質<lb/>
　實<hi>疆埸注見漢靈帝建寧二年酋長注見漢帝𤣥更始二年酋豪</hi>
冬十月梁以吳越王鏐為天下兵馬元帥○晉王還晉<lb/>
<pb n="KR2o0020_WYG_077-68a"/>
陽<lb/>
　<hi>王連嵗出征凡軍府政事一委監軍使張承業承業勸課農桑畜積金榖收市兵馬征租行法不寛貴戚</hi>
　<hi>由是軍城肅清饋餉不乏王或時須錢蒱博及給賜伶人而承業靳之王乃置酒庫中令其子繼岌為承</hi>
　<hi>業舞承業以帶馬贈之王指錢積謂曰和哥乏錢宜與一積帶馬未為厚也承業曰郎君纒頭皆出承業</hi>
　<hi>俸禄此錢大王所以飬戰士也承業不敢以為私禮王不恱語侵之承業怒曰僕老敕使爾非為子孫計</hi>
　<hi>惜此庫錢所以佐王成覇業也不然王自取用之何問僕為不過財盡人散一無所成爾王怒顧李紹榮</hi>
　<hi>索劍承業起挽王衣泣曰僕受先王顧託之命誓為國家誅汴賊若以惜庫物死于王手僕下見先王無</hi>
　<hi>愧矣曹太夫人聞之遽令召王王惶恐叩頭謝請承業痛飲以分其過承業不肯王入宫太夫人使人謝</hi>
<pb n="KR2o0020_WYG_077-68b"/>
　<hi>承業曰小兒忤特進已笞之矣眀日與王俱至承業第謝之未㡬承制授承業開府儀同三司左衛上将</hi>
　<hi>軍燕國公承業固辭不受但稱唐官終身盧質嗜酒輕傲王啣之承業恐其及禍乗間言曰盧質數無禮</hi>
　<hi>請為大王殺之王曰吾方招納賢士以就功業七哥何言之過也承業起賀曰王能如此何憂不得天下</hi>
　<hi>質由是獲免胡氏曰張承業之志行雖縉紳士大夫有逺不能及者可以為内侍之師法矣為晋養民畜</hi>
　<hi>財軍興不乏職也受克用顧託不敢違負忠也行法不寛貴戚不以官物為私禮公也晋王欲使分過終</hi>
　<hi>不承命守也居唐官終其身義也使中常侍皆率此道烏有趙髙石顯張讓之禍哉</hi>集覽<hi>以分其過</hi>
　<hi>漢光武時賈復與㓂恂有隙帝曰兩<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>安得私闘今日朕分之注分解釋也縉紳注見漢武帝元朔元年</hi>
　質實<hi>蒱博注見晋眀帝太寧三年伶人注見唐髙宗咸亨三年汴賊謂梁王朱全忠</hi>
<pb n="KR2o0020_WYG_077-69a"/>
十一月晉王如魏州<lb/>
　<hi>晋王聞河冰合曰用兵數嵗限一水不得度今冰自合天賛我也亟如魏州</hi>
十二月蜀殺其招討使劉知俊<lb/>
　<hi>蜀主以劉知俊為都招討使諸将皆舊功臣多不用其命且疾之故無成功唐文扆數毁之蜀主亦忌其</hi>
　<hi>才嘗謂所親曰吾老矣知俊非爾輩所能馭也乃誣以謀叛斬之</hi>
晉王襲梁楊劉㧞之梁主如洛陽尋還大梁<lb/>
　<hi>晋王視河冰已堅引歩騎稍度梁甲士三千戍楊劉城緣河數十里列柵相望晋王急攻皆陷之進攻楊</hi>
　<hi>劉城㧞之先是梁祖庸使趙巖言曰陛下踐祚以来尚未南郊議者以為無異藩侯請幸西都行郊禮敬</hi>
<pb n="KR2o0020_WYG_077-69b"/>
　<hi>翔諫曰自劉鄩失利公私困竭人心惴恐今展禮圜丘必行賞賚是慕虚名而受實弊也且勍敵近在河</hi>
　<hi>上乗輿豈宜輕動俟北方既平報本未晚不聽遂如洛陽閱車服飾宫關郊祀有日聞楊劉失守訛言晋</hi>
　<hi>軍已入大梁扼汜水矣梁主皇駭遂罷郊祀奔歸大梁</hi>集覽<hi>圜丘注見漢後主建興十五年</hi>質<lb/>
　實<hi>乗輿注見漢安帝延光四年汜水縣名注見秦荘襄王元年成臯</hi>
　　書法<hi>晋取梁地不書梁楊劉何以書楊劉河南地唐所命也故予梁綱目之予奪審矣下書<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>
                    </hi>
　　<hi>梁鄂州取之義同</hi>
<hi>戊晋岐吴稱唐天祐十五年○梁貞眀四寅年○蜀光天元年○是嵗凡六國四鎮</hi>春正月晉師<lb/>
掠梁濮鄆而還<lb/>
<pb n="KR2o0020_WYG_077-70a"/>
　<hi>梁敬翔上䟽曰國家連年喪師疆土日蹙陛下所與計事者皆左右近習豈能量敵國之勝負乎李亞子</hi>
　<hi>繼位以来攻城野戰無不親當矢石近者攻揚劉身負束薪為士卒先一舉㧞之陛下儒雅守文宴安自</hi>
　<hi>若使賀瓌輩敵之而望攘逐冦讐非臣所知也宜詢訪黎老别求異䇿不然憂未艾也䟽奏趙張之徒言</hi>
　<hi>翔怨望梁主遂不聽</hi>集覽<hi>黎老黎與犂通音力利力兮二反書泰誓中播棄犂老注鮐背之耉稱犂</hi>
　<hi>老趙張之徒謂趙巖及張妃兄弟漢鼎漢傑漢倫漢融輩</hi>質實<hi>濮鄆二州名濮注見周安王五年濮</hi>
　<hi>陽鄆注見唐肅宗寶應元年賀瓌濮州人</hi>
蜀信王宗傑卒<lb/>
　<hi>蜀太子衍好酒色樂遊戯蜀主嘗自夹城過聞太子與諸王闘雞擊毬喧呼之聲歎曰吾百戰以立基業</hi>
<pb n="KR2o0020_WYG_077-70b"/>
　<hi>此輩其能守之乎由是惡張格而徐賢妃為之内主竟不能去也信王宗傑有才畧屢陳時政蜀主賢之</hi>
　<hi>有廢立意至是暴卒蜀主深疑之</hi>質實<hi>闘雞戯名事物紀原云列子有紀渻子為周宣王養闘雞</hi>
　<hi>之事左傳季郈之雞闘季氏介其羽郈氏為之金距推此則兹戯之始當出于周也擊毬戯名注見唐髙</hi>
　<hi>宗永徽三年擊鞠夹城未詳所在</hi>
　　書法<hi>卒小國臣錄才也終綱目卒僣國臣二十一詳晋懷帝永嘉二年五代凡十三焉蜀王宗</hi>
　　<hi>傑宗儔吴陳彦謙徐温漢楊洞潜吴柴再用唐周本漢趙光裔唐楊璉閩劉賛楚馬瞻唐張廷封柴</hi>
　　<hi>克宏</hi>
夏六月蜀主建殂太子宗衍立<lb/>
<pb n="KR2o0020_WYG_077-71a"/>
　<hi>蜀主久疾昬瞀至是増劇以王宗弼為都指揮使召大臣告之曰太子仁弱朕不能違諸公之請而立之</hi>
　<hi>若其不堪可寘别宫幸勿殺之但王氏子弟諸公擇而輔之徐妃兄弟止可優其禄位慎勿使之掌兵預</hi>
　<hi>政以全其宗族時内飛龍使唐文扆典兵預政欲去諸大臣遣人守宫門宗弼輩不得入聞其謀排闥入</hi>
　<hi>言之召太子入侍疾貶文扆刺眉州以宋光嗣為内樞宻使専用士人至是蜀主以諸將多許州故人恐</hi>
　<hi>其不為㓜主用故以光嗣代之自是宦者始用事矣蜀主殂太子即位尊徐賢妃為太后徐淑妃為太妃</hi>
　<hi>殺唐文扆</hi>集覽<hi>昬瞀瞀音二遇反又莫候反目/不眀也荘子曰余適有瞀疾</hi>質實<hi>排闥注見</hi>
　<hi>漢髙帝十一年眉州注見唐太宗貞觀二十二年</hi>
吴副都統朱瑾殺都軍使徐知訓而自殺<lb/>
<pb n="KR2o0020_WYG_077-71b"/>
　<hi>吴都軍使徐知訓驕倨淫暴威武節度使李徳誠有家妓數十知訓求之不得怒曰㑹當殺徳誠并其妻</hi>
　<hi>取之狎侮吴王無復君臣之禮嘗與王為優自為參軍使王為倉鶻又嘗與王泛舟王先起知訓以弹弹</hi>
　<hi>之又嘗侍宴使酒悖慢王懼而泣左右扶王登舟知訓逐之不及撾殺王親吏與弟知詢皆不禮于知誥</hi>
　<hi>獨季弟知諌以兄禮事之知訓嘗召兄弟飲知誥不至知訓怒曰乞子不欲酒欲劍乎又嘗與知誥飲伏</hi>
　<hi>甲欲殺之知諌躡知誥足知誥遁去副都統朱瑾遣家妓候知訓知訓强欲私之瑾已不平知訓惡瑾位</hi>
　<hi>已上出瑾為静海節度使瑾益恨之然外事知訓愈謹置酒延之中堂伏壮士于戸内出妻拜之知訓答</hi>
　<hi>拜瑾以笏擊之踣地呼壮士出斬之提其首馳入府示吴王曰僕已為大王除害王懼走入内曰舅自為</hi>
　<hi>之我不敢知子城使翟䖍等闔府門勒兵討之瑾遂自剄徐知誥在潤州聞難用宋齊丘䇿即日濟江撫</hi>
<pb n="KR2o0020_WYG_077-72a"/>
　<hi>定軍府温乃以知誥代執吴政宣諭使李嚴貧困寓居海陵温疑其與瑾通謀皆殺之</hi>集覽<hi>以彈彈之</hi>
　<hi>上弹去聲說文行丸也下弹平聲丸射也従弓打丸也公羊傳宣六年晋靈公為無道使諸大夫皆内朝</hi>
　<hi>然後䖏乎臺上引弹而弹之已趨而避丸是樂而已矣用宋齊丘䇿事在去年五月</hi>質實<hi>威武莭度</hi>
　<hi>注見漢武帝建元三年閩中静海莭度一統志云本漢海陵縣之東境屬臨淮郡東漢屬廣陵郡晋宋齊</hi>
　<hi>皆屬海陵郡隋屬江都唐屬揚州五代時南唐置静海都鎮制置院後周改為静海軍尋改為通州宋改</hi>
　<hi>為崇州復為通州屬淮南東路元改為通州路後復為州屬揚州路國朝仍為州以静海縣省入直𨽻揚</hi>
　<hi>州府潤州注見晋成帝咸和三年京口海陵縣名注見周世宗顯徳五年</hi>
　　書法<hi>馬謙書誅矣此其書殺何不予瑾以討也知訓信有罪瑾以私怨殺之則非義討矣</hi>
<pb n="KR2o0020_WYG_077-72b"/>
梁人決河以限晉兵晉王攻之㧞其四寨<lb/>
　<hi>梁将謝彦章攻楊劉決河水以限晋兵瀰浸數里晋王謂諸将曰梁軍非有戰意但欲阻水以老我師當</hi>
　<hi>涉水攻之遂引親軍先涉諸軍随之褰甲横槍結陳而進彦章拒之稍却鼔譟復進梁兵大敗河水為赤</hi>
　<hi>晋人遂陷濵河四寨</hi>
　　書法<hi>攻取未有書其方畧者此則曷為以決河書重開河隙也此隙一開連年重為曹濮患唐</hi>
　　<hi>雖塞之未㡬復壊至晋天福以後二十二年九書河決則梁人之罪也綱目重開河隙故引河溝以</hi>
　　<hi>灌魏則書決河以限晋兵則書</hi>
蜀貶張格為維州司戸質實<hi>維州注見唐代宗大厯十四年</hi>○秋七月<lb/>
<pb n="KR2o0020_WYG_077-73a"/>
蜀以王宗弼為鉅鹿王<lb/>
　<hi>蜀主不親政事内外遷除皆出于王宗弼宗弼納賄多私上下咨怨宋光嗣通敏善希合蜀主寵任之蜀</hi>
　<hi>由是遂衰</hi>質實<hi>鉅鹿縣名注見楚義帝元年襄國</hi>
吳以徐知誥為淮南行軍副使輔政<lb/>
　<hi>吴徐温入朝于廣陵疑諸將皆預朱瑾之謀欲大行誅戮徐知誥嚴可求具陳知訓過惡温怒稍解責知</hi>
　<hi>訓将佐不能匡救皆抵罪獨刁彦能屢有諌書温賞之以知誥為行軍副使知諌權潤州團練使温還金</hi>
　<hi>陵庶政皆決于知誥知誥事吴王盡恭接士大夫以謙御衆以寛約身以儉以吴王之命蠲天祐十三年</hi>
　<hi>以前逋稅求賢才納規諌除奸猾杜請託于是士民歸心宿将恱服以宋齊丘為謀主先是吴有丁口錢</hi>
<pb n="KR2o0020_WYG_077-73b"/>
　<hi>又計畝輸錢錢重物輕民甚苦之齊丘以為錢非耕桑所得今使民輸錢是教民棄本逐末也請蠲丁口</hi>
　<hi>錢餘稅悉輸榖帛紬絹匹直千錢者當稅三十或曰如此縣官嵗失錢億萬計齊丘曰安有民富而國家</hi>
　<hi>貧者邪知誥従之由是江淮間曠土益闢桑柘滿野國以富强知誥欲進用齊丘而徐温惡之知誥夜引</hi>
　<hi>齊丘于水亭屏語常至夜分或居髙堂悉去屏障獨置大罏以鐵筯畫灰為字随以匙滅去之故其所謀</hi>
　<hi>人莫得而知也</hi>集覽<hi>縣官注見漢文帝十一年屏語屏退左右而語也記曲禮上侍坐于君子若有</hi>
　<hi>告者曰少間願有復也則左右屏而待注屏猶退也隠也</hi>質實<hi>金陵郡名注見漢獻帝興平二年</hi>
八月晉王大舉伐梁<lb/>
　<hi>晋王謀大舉伐梁周徳威將幽州歩騎三萬李存審李嗣源及王處直遣将各将歩騎萬人及諸部落奚</hi>
<pb n="KR2o0020_WYG_077-74a"/>
　<hi>契丹室韋吐谷渾皆以兵㑹之并河東魏博之兵大閱于魏州軍于麻家渡梁賀瓌謝彦章屯濮州北相</hi>
　<hi>持不戰晋王好自引輕騎迫敵營挑戰危窘者數四賴李紹榮力戰得免趙王鎔及王䖏直皆遣使致書</hi>
　<hi>曰元元之命繫于王本朝中興繫于王奈何自輕如此王笑謂使者曰定天下者非百戰何由得之安可</hi>
　<hi>但深居帷房以自肥乎一旦將出李存審叩馬泣諌曰大王當為天下自重先登陷陳存審之職也王為</hi>
　<hi>之攬轡而還他日伺存審不在䇿馬急出以數百騎抵梁營謝彦章伏精甲五千圍王數十重王力戰僅</hi>
　<hi>得出始以存審之言為忠胡氏曰存勗不自晏安是也而謂非百戰無由定天下則非也天下惡乎定定</hi>
　<hi>于有徳漢髙光唐太宗固以兵取未有不假仁勉義使百姓見徳者故得之易而居之久戰勝攻取随即</hi>
　<hi>失之秦是也晋王不知監焉成難壊易不亦宜哉</hi>集覽<hi>吐谷渾注見晋元帝建武元年元元注見</hi>
<pb n="KR2o0020_WYG_077-74b"/>
　<hi>漢元帝初元三年</hi>質實<hi>挑戰注見漢王邦四年麻家渡未詳處所</hi>
　　書法<hi>書伐何義晋也</hi>
　　發眀<hi>自朱氏簒唐至是星周一紀天道亦一變矣晋王方謀舉兵而綱目即以大舉伐梁書之</hi>
　　<hi>誅亂臣討賊子汲汲然惟恐或後盖以大盗未除環四海之内未有能正之者晋王父子雖不純乎</hi>
　　<hi>義要之名曰為唐其復讐之意固可暴白于天下故綱目大書于册亦足見討賊有人大義未遂終</hi>
　　<hi>泯者也然前史之脩既以朱氏繼唐故于晋王伐梁之事徃徃以入冦書之夫誅亂臣討賊子大義</hi>
　　<hi>所在反謂之入冦可乎此君子所為懼綱目所由作也噫必有君子者出而後綱目之義大眀于天</hi>
　　<hi>下矣</hi>
<pb n="KR2o0020_WYG_077-75a"/>
蜀以諸王領軍使<lb/>
　<hi>蜀諸王皆領軍使彭王宗鼎謂其昆弟曰親王典兵禍亂之本今主少臣彊䜛間将興繕甲訓士非吾輩</hi>
　<hi>所宜為也因固辭但營書舍植松竹自娱而已</hi>質實<hi>彭州名注見唐中宗嗣聖六年</hi>
梁泰寧莭度使張萬進降晋<lb/>
　<hi>梁嬖侍用事多求賄于萬萬進遣使附于晋且求援</hi>進質實<hi>泰寜莭度注見漢獻帝興平二年</hi>
蜀以宦者歐陽晃等為将軍<lb/>
　<hi>蜀主以内給事歐陽晃等為將軍皆干預政事驕縦貪暴周庠<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>諌不聽晃患所居之隘夜因風縦火焚</hi>
　<hi>西鄰軍營數百間眀旦召匠廣其居蜀主亦不之問</hi>
<pb n="KR2o0020_WYG_077-75b"/>
　　書法<hi>唐世宦官不書不勝書也至此而復書其書之何此蜀所以亡也是故歐陽晃等為将軍</hi>
　　<hi>王承休為龍武指揮使綱目皆以宦官表之然自是諸國皆書矣</hi>
　　發眀<hi>唐以宦者亡國殷監未逺而蜀人又踵其覆轍蜀固不足道也揭而書之亦以示戒云爾</hi>
冬十一月越改國號漢○吴取䖍州<lb/>
　<hi>吴遣劉信将兵攻䖍州譚全播拒守其城險固久之不下信使人說譚全播取質納賂而還徐温大怒信</hi>
　<hi>子英彦典親兵温授兵三千曰汝父據上游之地将十倍之衆不能下一城是反也汝可以此兵徃與父</hi>
　<hi>同反又使指揮使朱景瑜與之俱曰全播守卒皆農夫饑窘踰年妻子在外重圍既解相賀而去聞大兵</hi>
　<hi>再徃必皆逃遁全播所守者空城爾徃必克之信大懼引兵還撃䖍州先鋒始至䖍兵皆潰譚全播奔雩</hi>
<pb n="KR2o0020_WYG_077-76a"/>
　<hi>都追執之</hi>集覽<hi>䖍州漢之贑縣也晋立南康郡東晋置郡城于章貢二水之間今城是也隋廢郡為</hi>
　<hi>䖍州以䖍化水為名唐因之後宋髙宗改為贑州取質質如字注見周顯王四十一年質焉上游注見漢</hi>
　<hi>王邦元年雩都縣名屬䖍州䖍即今之贑也</hi>質實<hi>䖍州注見梁簡文帝大寳元年雩都按一統志</hi>
　<hi>漢之舊縣名屬豫章郡因雩水為名三國吴為南部都尉治所晋屬南康郡陳徙縣治大昌村隋徙治東</hi>
　<hi>溪屬䖍州唐徙治南康古郡即今治所宋元仍舊國朝因之改屬贑州府</hi>
十二月晉王與梁軍戰于胡柳陂周徳威敗死晉王收<lb/>
兵復戰大破梁軍<lb/>
　<hi>晋王欲趣大梁而梁軍扼其前堅壁不戰百餘日王進兵拒梁軍十里而舍梁招討使賀瓌善将歩兵排</hi>
<pb n="KR2o0020_WYG_077-76b"/>
　<hi>陳使謝彦章善将騎兵瓌惡其與已齊名一日治兵于野瓌指一髙地曰此可以立柵至是晋軍適置柵</hi>
　<hi>於其上瓌疑彦章與晋通謀瓌屢欲戰彦章曰强㓂憑陵利在速戰今深溝髙壘據其要津彼安能深入</hi>
　<hi>若輕與之戰萬一蹉跌則大事去矣瓌益疑之密譛之于梁主因享士伏甲殺之及别将孟審澄侯温裕</hi>
　<hi>以謀叛聞審澄温裕亦騎将之良者也晋王聞之喜曰彼将帥自相魚肉亡無日矣瓌殘虐失士卒心我</hi>
　<hi>若引軍直指其國都彼安得堅壁不動幸而一與之戰蔑不勝矣王欲自将萬騎直趣大梁周徳威曰梁</hi>
　<hi>軍尚全輕行徼利未見其福不従毁營而進衆號十萬瓌亦棄營而踵之至胡栁陂候者言梁兵至矣周</hi>
　<hi>徳威曰賊倍道而来未有所舍我營柵已立守備有餘既深入敵境動湏萬全不可輕發此去大梁至近</hi>
　<hi>梁兵各念其家内懷憤激不以方畧制之恐難得志王宜按兵勿戰徳威請以騎兵擾之使不得息至暮</hi>
<pb n="KR2o0020_WYG_077-77a"/>
　<hi>營壘未立樵㸑未具乗其疲乏可一舉滅也王曰公何怯也即以親軍先出徳威不得已従之謂其子曰</hi>
　<hi>吾無死所矣賀壞結陳而至横亘數十里王帥銀槍都陷其陳衝盪撃斬徃返十餘里梁馬軍都指揮使</hi>
　<hi>王彦章軍敗走濮陽晋輜重望見梁旗幟驚潰入幽州陳幽州兵亦擾亂徳威不能制父子皆戰死梁兵</hi>
　<hi>四集勢甚盛晋王據髙丘收散兵至日中軍復振陂中有土山賀壊引兵據之晋王謂将士曰今日得此</hi>
　<hi>山者勝吾與汝曹奪之即引騎兵先登李従珂王建及以歩卒繼之遂奪其山日向晡賀瓌陳于山西晋</hi>
　<hi>兵望之有懼色諸将以為諸軍未盡集不若歛兵還營詰朝復戰閻寳曰梁騎兵已入濮陽山下惟歩卒</hi>
　<hi>向晚有歸志我乘髙趣下破之必矣今深入敵境偏師不利若復引退必為所乘諸軍未集者閫梁再克</hi>
　<hi>必不戰自潰几決勝料敵惟觀情勢情勢已得斷在不疑王之成敗在此一戰若不決力取勝縦收餘衆</hi>
<pb n="KR2o0020_WYG_077-77b"/>
　<hi>北歸河朔非王冇也李嗣眧曰賊無營壘日晚思歸但以精騎擾之使不得夕食俟其引退追擊可破也</hi>
　<hi>我若歛兵還營彼歸整衆復来勝負未可知也王建及擐甲横槊而進曰王但登山觀臣為王破賊王愕</hi>
　<hi>然曰非公等言吾㡬誤計嗣昭建及以騎兵大呼陷陳諸軍繼之梁兵大敗死亡者㡬二萬人晋王還營</hi>
　<hi>聞徳威父子死哭之慟曰是吾罪也李嗣源不知王所之或曰北渡河矣嗣源遂乗冰北渡晋王進攻濮</hi>
　<hi>陽㧞之嗣源復来見王不恱曰公以吾為死邪嗣源頓首謝王以従珂有功但賜大鐘酒以罰之然自是</hi>
　<hi>待嗣源稍薄梁敗卒走至大梁曰晋人至矣京城大恐梁主驅市人登城又欲奔洛陽遇夜而止敗卒至</hi>
　<hi>者不滿千人傷夷逃散各歸鄉里月餘僅能成軍胡氏曰仲由問孔子行三軍則誰與子曰暴虎馮河死</hi>
　<hi>而無悔者吾不與也必也臨事而懼好謀而成者也孔子所取徳威有之其所不取存勗犯焉聖人之訓</hi>
<pb n="KR2o0020_WYG_077-78a"/>
　<hi>不可違如此昔光武伐尤来兵敗軍中意王没矣吴漢曰王兄子在何憂光武不以為嫌誠以䘮敗之際</hi>
　<hi>兩不相知有如不測寧能禁人之他議晋王于是不能容一嗣源淺量褊局固非可以席卷天下包舉宇</hi>
　<hi>内者也</hi>集覽<hi>輕行徼利輕去聲不持重也徼堅堯反求也要也尤采王莽末諸盜之號也時㓂盜</hi>
　<hi>蜂起如銅馬大槍等號不可勝數</hi>質實<hi>蹉跌注見漢順帝陽嘉二年髙丘或疑地名未詳䖏所濮</hi>
　<hi>陽郡名注見周安王五年河朔二州名注見唐𤣥宗天寶十五載</hi>
<hi>已晋岐稱唐天祐十六年梁貞眀五年○蜀乾徳元卯年吴宣王楊隆演武義元年○是嵗凡六國四鎮</hi>春<lb/>
正月晉築徳勝兩城<lb/>
　<hi>晋李存審于徳勝南北夹河築兩城而守之晋王以存審為内外蕃漢馬歩総管</hi>質實<hi>徳勝南北</hi>
<pb n="KR2o0020_WYG_077-78b"/>
　<hi>夹河築兩城注見龍徳元年</hi>
　　書法<hi>書徳勝何闗要也</hi>
三月晉王自領盧龍節度使<lb/>
　<hi>王自領盧龍節度使以李紹宏提舉軍府事紹宏宦者也本姓馬晋王賜姓名</hi>
晉以郭崇韜為中門副使<lb/>
　<hi>孟知祥薦教練使雁門郭崇韜能治劇王以為中門副使崇韜倜儻有智畧臨亊敢決王寵待日隆知祥</hi>
　<hi>稱疾辭位崇韜専典機宻</hi>集覽<hi>倜儻注見隋文/帝仁夀四年</hi>質實<hi>雁門郡名注見秦王政三</hi>
　<hi>年郭崇韜代人</hi>
<pb n="KR2o0020_WYG_077-79a"/>
夏四月吳王隆演建國改元<lb/>
　<hi>吴徐温自以權重而位卑說吴王隆演曰今大王與諸将皆為節度使不相臨制請建吴國稱帝而治王</hi>
　<hi>不許嚴可求屢勸温以知詢代徐知誥知誥與駱知吾祥謀出可求為楚州刺史可求至金陵見温說之曰</hi>
　<hi>奉唐正朔常以興復為辭今朱李方争一旦李氏有天下吾能北面為之臣乎不若先建吴國以繫民望</hi>
　<hi>温大恱復㽞可求參総庶政至是温帥将吏藩鎮請吴王稱帝不許复四月朔即吴國王位大赦改元建</hi>
　<hi>宗廟社稷置百官宫殿文物皆用天子禮以温為大丞相都督中外諸軍事東海郡王知誥為左僕射參</hi>
　<hi>政事兼知内外諸軍事王令謀為内樞使嚴可求為門下侍郎駱知祥為中書侍郎</hi>質實<hi>楚州注見</hi>
　<hi>宋孝武大眀三年山陽金陵郡名注見漢獻帝興平二年正朔注同上建安十五年朱李謂梁唐二國藩</hi>
<pb n="KR2o0020_WYG_077-79b"/>
　<hi>鎮注見唐肅宗上元二年東海注見秦二世二年郯</hi>
吴越擊吳戰于狼山破之<lb/>
　<hi>吳越王鏐遣其子副大使傳瓘擊吴吴遣将彭彦章陳汾拒之戰于狼山吴船乗風而進傳瓘引舟避之</hi>
　<hi>既過自後随之吴回船與戰傳瓘使順風揚灰吴人不能開月及船舷相接傳瓘使散沙于已船而散豆</hi>
　<hi>于吴船豆為戰血所漬吴人踐之皆僵仆因縦火焚吴船吴兵大敗彦章戰甚力陳汾按兵不救彦章自</hi>
　<hi>殺吴人誅汾籍没家貲以其半賜彦章家稟其妻子終身</hi>集覽<hi>禀其妻子稟筆錦反賜榖也漢西域</hi>
　<hi>傳須諸國稟食稟給注稟讀曰廩歐陽氏曰古者給人以食取之于倉廩故因稱稟食稟給</hi>質實<lb/>
　<hi>狼山一統志云在揚州府通州南一十八里五山相連屬常有白狼居上或云山形如狼因以名</hi>
<pb n="KR2o0020_WYG_077-80a"/>
梁攻晉徳勝南城不克<lb/>
　<hi>賀瓌攻徳勝南城百道俱進以竹笮聮艨艟十餘艘䝉以牛革設睥睨戰格横于河流以斷晋救兵晋王</hi>
　<hi>自引兵救之不能進遣善游者入城守将言矢石将盡陷在頃刻晋王積金帛于軍門募能破艨艟者衆</hi>
　<hi>莫知為計李建及請選效節敢死士得三百人披鎧操斧帥之乗舟而進将至流矢雨集建及使操斧者</hi>
　<hi>入艨艟間斧其竹笮又以木甖載薪沃油燃火于上流縦之随以巨艦鼔譟攻之艨艟随流梁兵焚溺者</hi>
　<hi>殆半晋兵乃得渡瓌解圍走</hi>集覽<hi>以竹笮聮艨艟以竹為索曰笮笮與筰通音疾各反聮連屬也</hi>
　<hi>艨艟注見漢獻帝建安十三年蒙衝設睥睨戰格以版作如睥睨及戰格設置于船上以禦敵也睥四詣</hi>
　<hi>反睨宜計反睥睨城上垣杜甫詩睥睨發哀柝注女墉開箭眼以闚望城外因名睥睨也睥睨字或従土</hi>
<pb n="KR2o0020_WYG_077-80b"/>
　<hi>傍格各頟反戰格即彭排也釋名彭排軍器也按彭訓旁也亦音旁言在旁側排敵禦攻</hi>
秋七月吴越攻吴常州吴人與戰破之<lb/>
　<hi>吴越王鏐遣錢傳瓘将兵三萬攻吴常州徐温帥諸将拒之戰于無錫㑹温病熱不能治軍吴越攻中軍</hi>
　<hi>陳彦謙遷中軍旗鼔于左取貌類温者擐甲胄號令軍事吴越兵敗殺其将何逢斬首萬級傳瓘遁去温</hi>
　<hi>募生獲叛将陳紹者賞錢百萬獲之紹勇而多謀温復使之典兵初吴将曹筠亦奔吴越温厚遇其妻子</hi>
　<hi>遣間使告之曰使汝不得志而去吾之過也及是役筠復奔吴温自數昔日不用筠言者三而不問其罪</hi>
　<hi>歸其田宅復其軍職筠内愧而卒知誥請帥歩卒二千易吴越旗幟鎧伏躡敗卒而東襲取蘇州温曰爾</hi>
　<hi>䇿固善然吾且求息兵未暇如汝言諸将亦以為吴越所恃者舟楫今大旱水涸此天亡之時宜盡歩騎</hi>
<pb n="KR2o0020_WYG_077-81a"/>
　<hi>之勢一舉滅之温歎曰天下離亂久矣民困已極錢公亦未易可輕若連兵不解方為諸君之憂今戰勝</hi>
　<hi>以懼之戢兵以懐之使兩地之民各安其業君臣髙枕豈不樂哉多殺何為遂引還吴越王鏐見何逢馬</hi>
　<hi>悲不自勝故将士心附之寵姬鄭氏父犯法當死左右為之請鏐曰豈可以一婦人亂吾法出其女而斬</hi>
　<hi>之鏐自少在軍中夜未嘗寐倦極則就圓木小枕或枕大鈴寐熟輒欹而寤名曰警枕置粉盤于卧内有</hi>
　<hi>所記則書盤中比老不倦或寝方酣外有白事者令侍女振紙即寤時弹銅丸于樓牆之外以警直更者</hi>
　<hi>嘗微行夜叩北城門吏不肯唘闗曰雖大王来亦不可唘乃自他門入明日召吏厚賜之</hi>集覽<hi>無錫</hi>
　<hi>縣名今陞為州屬常州路在浙西</hi>質實<hi>無錫一統志云漢之縣名屬㑹稽郡縣有山舊産錫至漢</hi>
　<hi>末錫殚故縣以無錫名新莽改曰有錫東漢復舊三國吴廢晋復置屬毘陵郡宋齊梁陳皆屬晋陵郡隋</hi>
<pb n="KR2o0020_WYG_077-81b"/>
　<hi>初省入晋陵縣後復置唐屬常州宋因之元陞為州國朝初復為縣屬常州府</hi>
晉王以馮道掌書記<lb/>
　<hi>中門使郭崇韜以諸将陪食者衆請省其數王怒曰孤為效死者設食亦不得専可令軍中别擇河北帥</hi>
　<hi>孤自歸太原即召馮道草詞示衆道曰大王方平河南定天下崇韜所言未至大過不従可矣何必以此</hi>
　<hi>驚動逺近使敵國聞之謂大王君臣不和非所以隆威望也乃止</hi>
八月梁以王瓉為招討使拒晉兵<lb/>
　<hi>賀瓌卒梁主以王瓉為招討使瓉為治嚴令行禁止據晋人上游楊村夹河築壘造浮橋饋運相繼晋副</hi>
　<hi>総管李存進亦造浮橋于徳勝或曰浮梁湏竹笮鐵牛石囷我皆無之何以能成存進以葦笮維巨艦繫</hi>
<pb n="KR2o0020_WYG_077-82a"/>
　<hi>于土山巨木踰月而成人服其智</hi>質實<hi>楊村未詳䖏所</hi>
呉與吴越連和<lb/>
　<hi>吴徐温遣使以吴王書歸無錫之俘于吴越吴越王鏐亦遣使請和于吴自是吴國休兵息民三十餘州</hi>
　<hi>民樂業者二十餘年</hi>
冬十月晉廣徳勝北城<lb/>
　<hi>晋王發徒數萬廣徳勝北城日與梁人争大小百餘戰互有勝負左射軍使石敬塘戰于河壖梁人斷其</hi>
　<hi>馬甲横衝兵馬使劉知逺以所乗馬授之自乗斷甲馬徐行為殿梁人疑有伏不敢迫俱得免敬塘以是</hi>
　<hi>親愛之二人之先皆沙陀人敬塘李嗣源之壻也</hi>集覽<hi>河壖史記河渠書注韋昭曰壖而緣反緣</hi>
<pb n="KR2o0020_WYG_077-82b"/>
　<hi>河邉地按韻書壖本作堧或作[田*耎]訓郤也郤隙地也顔師古曰[田*耎]游也游餘也横衝軍都之號也徐行為殿徐緩</hi>
　<hi>也說文安行也殿丁練反軍居前曰唘居後曰殿又謂之斷後此乃兵家之最難者也我兵既敗敵人来</hi>
　<hi>追我在後拒之非勇敢者不能也</hi>質實<hi>為殿注見漢宣帝地節四年</hi>
　　書法<hi>書徳勝何闗要也</hi>
梁克兖州殺張萬進<lb/>
　<hi>劉鄩圍張萬進于兖州經年城中危窘晋王方與梁人戰河上力不能救萬進遣親將劉處譲乞師未許</hi>
　<hi>處譲于軍門截耳曰苟不得請生不如死晋王義之将為出兵㑹鄩已屠兖州族張萬進乃止以䖏譲為</hi>
　<hi>驍衛将軍</hi>質實<hi>兖州注見漢帝興平二年</hi>
<pb n="KR2o0020_WYG_077-83a"/>
　十二月梁王瓉與晉王戰敗績梁以戴思逺代之<lb/>
　　<hi>晋王與王瓉戰于河南瓉先勝獲晋將石君立等既而大敗失亡萬計梁主聞石君立勇繫于獄而使人</hi>
　　<hi>誘之君立曰我晋之敗将而為用于梁雖竭誠效死誰則信之人各有君何忍反為仇讐用哉梁主猶惜</hi>
　　<hi>之晋王乗勝㧞濮陽梁主召瓉還以戴思逺代為招討使屯河上以拒晋人</hi>
　吳團結民兵<lb/>
　　<hi>吴禁民私蓄兵器盜賊益繁御史臺主簿盧樞言今四方分爭宜教民戰且善人畏法禁而姦民弄干戈</hi>
　　<hi>是欲偃武而反招盜也宜團結民兵使之習戰自衛鄉里従之</hi>質實<hi>干戈釋名云干楯也戈㦸也王</hi>
　　<hi>子年拾遺記曰庖犧造干戈以飾武此干戈之始也則兵為起于太昊矣吕氏春秋云蚩尤造五兵盖其</hi>
<pb n="KR2o0020_WYG_077-83b"/>
　　<hi>一也</hi>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_032-1a"/>
　欽定四庫全書<lb/>
御批資治通鑑綱目卷二十一<lb/>
　　<hi>起庚申晉穆帝升平四年○盡甲申晉孝武帝太元九年</hi>凡二十五年<lb/>
　<hi>庚申</hi>四年<hi>秦甘露二燕幽帝慕容暐建熈元年</hi>春正月燕主儁卒太子暐立<lb/>
　　<hi>初燕主儁寢疾謂太原王恪曰今二方未平景茂冲㓜社稷屬汝何如恪曰太子雖㓜勝殘致治之主也</hi>
　　<hi>臣何敢干正統儁怒曰兄弟之間豈虚飾邪恪曰陛下若以臣能荷天下之任者豈不能輔少主乎儁喜</hi>
　　<hi>曰汝能為周公吾復何憂李績清方忠亮汝善遇之召吳王垂還鄴至是疾篤召恪及司空陽騖司徒評</hi>
　　<hi>將軍慕輿根受遺輔政乃卒太子暐即位年十一</hi>質實<hi>陽騖無終人鄴縣名注見漢獻帝建安十</hi>
<pb n="KR2o0020_WYG_032-1b"/>
　　<hi>五年</hi>
　二月燕以慕容恪為太宰專録朝政太師慕輿根伏誅<lb/>
　　<hi>燕人以太原王恪為太宰專録朝政上庸王評為太傅陽騖為太保慕輿根為太師參輔朝政根自恃勲</hi>
　　<hi>舊心不服恪欲為亂乃言於恪曰主上㓜冲母后干政俟畢山陵殿下宜自取之恪曰公醉邪何言之悖</hi>
　　<hi>也吾與公受遺詔云何而遽有此議根愧謝而退恪以告吳王垂垂勸恪誅之恪曰今新遭大喪二鄰觀</hi>
　　<hi>釁而宰輔自相誅夷恐乖遠近之望且可忍之根又言於可足渾后及燕主暐曰太宰太傅将謀不軌臣</hi>
　　<hi>請帥禁兵誅之后将從之暐曰二公國之親賢先帝託以孤嫠必不肯爾安知非太師欲為亂也乃止根</hi>
　　<hi>又思戀舊土謀欲還東恪乃宻奏根罪狀誅根并其黨與時新遭大喪誅夷狼籍内外恟懼恪舉止如常</hi>
<pb n="KR2o0020_WYG_032-2a"/>
　<hi>人不見其有憂色毎出入一人歩從或説以宜自嚴備恪曰人情方懼當安重以鎮之奈何復自驚擾恪</hi>
　<hi>雖綜大任而朝廷之禮兢兢嚴重毎事必與司徒評議之虚心待士諮詢善道量才授任人不踰位朝臣</hi>
　<hi>或有過失不顯其狀隨宜他叙時人以為大愧莫敢犯者或有小過自相責曰爾復欲望宰公遷官邪朝</hi>
　<hi>廷初聞儁卒皆以為中原可圖桓溫曰慕容恪尚在憂方大耳</hi>集覽<hi>二鄰謂秦與晉二鄰國孤嫠孤</hi>
　<hi>兒寡婦也</hi>質實<hi>上庸郡名注見周赧王十一年狼籍注見唐僖宗乾符五年</hi>
三月燕遣慕容垂守蠡臺<lb/>
　<hi>燕所徵郡國兵去冬集鄴欲遣伐晉以燕主儁病大閲而罷至是以燕朝多難互相驚動擅自散歸自鄴</hi>
　<hi>以南道路斷塞太宰恪以吳王垂為征南將軍鎮蠡䑓孫希傅顔帥騎二萬觀兵河南臨淮而還境内乃</hi>
<pb n="KR2o0020_WYG_032-2b"/>
　<hi>安</hi>集覽<hi>觀兵觀音貫觀示兵威也/注見漢靈帝中平五年</hi>質實<hi>蠡䑓注見永和九年鄴縣</hi>
　<hi>名注見漢獻帝建安十五年</hi>
匈奴劉衞辰降秦<lb/>
　<hi>劉衞辰遣使降秦請田内地春来秋返秦王堅許之夏雲中䕶軍賈雍帥騎襲之大獲而還堅怒曰朕方</hi>
　<hi>以㤙衣領</hi>　<hi>懐戎狄而汝貪小利以敗之何也黜雍以白遣使還其所獲慰撫之衞辰於是入居塞内</hi>
　<hi>貢獻相尋</hi>集覽<hi>夏雲中夏字為句全本作夏四月也雲中屬下句注見秦王政三年</hi>
秋八月朔日食旣<lb/>
　　書法<hi>食既大變也漢惠之末五月食既八月而有大喪於是八月食既明年而有大喪終綱目</hi>
<pb n="KR2o0020_WYG_032-3a"/>
　　<hi>書食既十有二未有無其應者免者其惟漢明帝乎詳漢惠帝七年</hi>
○桓温以謝安為征西司馬<lb/>
　<hi>安少有重名前後徴辟皆不就寓居㑹稽以山水文籍自娱雖為布衣時人皆以公輔期之士大夫至相</hi>
　<hi>謂曰安石不出當如蒼生何安毎遊東山常以妓女自隨㑹稽王昱聞之曰安石既與人同樂必不得不</hi>
　<hi>與人同憂召之必至安妻劉惔之妹也見家門貴盛而安獨静退謂丈夫不如此也安掩鼻曰恐不免耳</hi>
　<hi>及弟萬廢黜安始有仕進之志時已年四十餘桓温請為司馬安乃赴召温深禮重之</hi>質實<hi>會稽</hi>
　<hi>郡名注見漢和帝永元元年安石謝安表字一統志云東山在紹興府上虞縣西南四十五里晉太傅謝</hi>
　<hi>安居此中丞髙崧嘗戲安曰卿髙卧東山人言安石不出将如蒼生何蒼生亦將如卿何今絶頂有謝公</hi>
<pb n="KR2o0020_WYG_032-3b"/>
　<hi>調馬路白雲明月二亭遺跡又謝靈運嘗於此讀書有石壁精舍</hi>
冬十月烏桓獨孤部鮮卑没弈干降秦<lb/>
　<hi>獨孤部及没弈干各帥衆數萬降秦秦王堅處之塞内陽平公融諫曰戎狄人面獸心不知仁義其稽顙</hi>
　<hi>内附實貪地利非懐徳也不敢犯邊實憚兵威非感㤙也今與民雜居彼窺郡縣虚實必為邊患不如徙</hi>
　<hi>之塞外堅從之</hi>集覽<hi>獨孤東胡烏桓别部之號也没弈干東胡鮮卑别部之號也本姓没名弈干後</hi>
　<hi>囙以姓名為部落之號</hi>質實<hi>陽平郡名注見孝武帝太元九年館陶</hi>
燕李績卒<lb/>
　<hi>太宰恪欲以績為右僕射燕主暐不許恪屡以為請暐曰萬機之事皆委之叔父伯陽一人暐請獨裁之</hi>
<pb n="KR2o0020_WYG_032-4a"/>
　<hi>出為章武太守以憂卒</hi>集覽<hi>伯陽李/績表字</hi>質實<hi>一統志云章武古地名漢為東平舒縣屬</hi>
　<hi>渤海郡東漢屬河間國晉為章武國治後魏改章武郡北齊廢郡置平舒縣隋屬景州唐屬瀛州五代改</hi>
　<hi>大城縣周屬覇州宋金元仍舊本朝因之屬順天府</hi>
　　書法<hi>屬漢及晉諸臣卒不書官貶辭也此其貶歟綱目於僣國不皆卒諸臣其卒之者皆録賢</hi>
　　<hi>也貶之則不卒之矣</hi>
<hi>辛酉</hi>五年<hi>秦甘露三燕建熈二年  是歳凉奉升平之號</hi>春正月劉衞辰叛秦降<lb/>
代○燕河内太守呂護遣使來降燕人圍之<lb/>
　<hi>呂䕶遣使来降拜冀州刺史欲引晉兵以襲鄴燕太宰恪将兵討之護嬰城自守将軍傅顔請急攻之恪</hi>
<pb n="KR2o0020_WYG_032-4b"/>
　<hi>曰老賊經變多矣觀其守備未易猝攻然内無蓄積外無救援我深溝高壘坐而守之休兵養士離間其</hi>
　<hi>黨於我不勞而賊勢日蹙不過十旬取之必矣何為多殺士卒以求旦夕之功乎乃築長圍守之</hi>質<lb/>
　實<hi>河内郡名注見漢桓帝延熹九年冀州注見秦二世二年信都</hi>
夏四月凉宋混卒<lb/>
　<hi>混疾甚張𤣥靚及其祖母馬氏往省之曰将軍萬一不幸寡婦孤兒将何所託混曰臣弟澄政事愈於臣</hi>
　<hi>但恐其懦緩機事不稱耳殿下䇿勵而使之可也混戒澄曰吾受國大㤙當以死報無恃勢力以驕人又</hi>
　<hi>見朝臣皆戒之以忠貞及卒行路為之揮涕𤣥靚以澄為領軍将軍輔政</hi>
五月帝崩琅邪王丕即位<lb/>
<pb n="KR2o0020_WYG_032-5a"/>
　<hi>帝崩無嗣皇太后令曰琅邪王丕中興正統義望情地莫與為比其以王奉大統於是百官備法駕迎入</hi>
　<hi>即位</hi>集覽<hi>義望情地義謂大義望謂聞望情謂親情地謂地位四者皆莫比琅邪王也</hi>
秋七月葬永平陵質實<hi>一統志云永平陵在應天府上元縣境内</hi>○燕㧞野<lb/>
王呂護奔滎陽質實<hi>野王縣名注見周赧王五十三年滎陽縣名注見秦莊襄王元年</hi>
○九月立皇后王氏<lb/>
　<hi>后濛之女也</hi>
尊何皇后為穆皇后○凉張邕殺宋澄冬十月張天錫<lb/>
誅之詔以張𤣥靚為凉州刺史西平公<lb/>
<pb n="KR2o0020_WYG_032-5b"/>
　<hi>張邕既殺宋澄與𤣥靚叔父天錫同輔政驕淫專權多所刑殺天錫誅之盡滅其族𤣥靚以天錫為大將</hi>
　<hi>軍輔政始奉升平年號故有是命</hi>質實<hi>凉州注見唐中宗景龍二年</hi>
秦滅張平○秦舉四科<lb/>
　<hi>秦王堅命牧伯守宰各舉孝悌廉直文學政事察其所舉得人者賞之非其人者罪之由是人莫敢妄舉</hi>
　<hi>而請託不行士皆自勵雖宗室外戚無才能者皆棄不用當是之時内外之官率皆稱職田疇脩闢倉庫</hi>
　<hi>充實盜賊屏息</hi>
呂護復奔燕<lb/>
<hi>壬戌</hi>哀皇帝隆和元年<hi>秦甘露四燕建熈三年</hi>春正月減田租畝收<lb/>
<pb n="KR2o0020_WYG_032-6a"/>
二升○二月以庾希為徐兗刺史袁真監豫司等州軍<lb/>
事<lb/>
　<hi>希鎮下邳真鎮汝南</hi>質實<hi>下邳郡名注見漢高帝六年汝南郡名注見漢光武建武十九年</hi>
拜母貴人周氏為皇太妃考異<hi>按尊立例曰尊曰尊某為某此當書尊誤作拜</hi>
燕呂護攻洛陽桓温遣兵救之秋七月燕師引還<lb/>
　<hi>呂護攻洛陽守將陳祐告急桓温遣庾希竟陵太守鄧遐帥舟師三千人助祐守之因上疏請遷都洛陽</hi>
　<hi>自永嘉之亂播流江表者一切北徙以實河南朝廷畏温不敢為異著作郎孫綽上疏曰昔中宗龍飛非</hi>
　<hi>惟信順恊於天人實頼萬里長江畫而守之耳喪亂已来六十餘年河洛丘墟函夏蕭條士民播流江表</hi>
<pb n="KR2o0020_WYG_032-6b"/>
　<hi>已經數世存者老子長孫亡者丘隴成行雖北風之思感其素心目前之哀實為交切温今此舉誠為遠</hi>
　<hi>圖而百姓震駭豈不以反舊之樂賖而趨死之憂促哉臣愚以為宜遣將帥有威名資實者先鎮洛陽掃</hi>
　<hi>平凉許清壹河南運漕之路既通開墾之積已豊豺狼遠竄中夏小康然後可徐議遷徙耳奈何捨百勝</hi>
　<hi>之長理舉天下而一擲哉綽少慕高尚嘗著遂初賦以見志温見綽表不悦曰致意興公何不尋君遂初</hi>
　<hi>賦而知人家國事邪時朝廷憂懼將遣侍中止温王述曰温欲以虚聲威朝廷耳非事實也但從之自無</hi>
　<hi>所至詔從其計溫果不行温又議移洛陽鐘虡述曰永嘉不競暫都江左方當蕩平區宇旋軫舊京若其</hi>
　<hi>不爾宜改遷園陵不應先事鐘虡温乃止七月護退希等亦還</hi>集覽<hi>北風之思詩北風篇曰北風其</hi>
　<hi>喈雨雪其霏惠而好我攜手同歸樂賖賖謂遲緩也興公孫綽表字永嘉不競競彊也懐帝永嘉五年為</hi>
<pb n="KR2o0020_WYG_032-7a"/>
　<hi>劉聰所獲故云永嘉不競也左傳㐮十三年楚實不競</hi>質實<hi>竟陵郡名注見元帝建武元年</hi>
秦王堅臨太學<lb/>
　<hi>秦王堅親臨太學考第諸生經義與博士講論自是毎月一至焉</hi>
　　書法<hi>晉書遣生徒秦書臨太學中國為可愧矣特書予之</hi>
冬十二月朔日食○庾希退屯山陽袁真退屯壽陽質<lb/>
實<hi>山陽郡名注見漢成帝河平二年夀陽郡名注見齊主寳卷永元二年</hi>
興寕元年<hi>秦甘露五燕建熈四年</hi>春三月皇太妃周氏薨<lb/>
　<hi>太妃薨于琅邪第帝就第治䘮詔㑹稽王昱總内外衆務帝欲為太妃服三年僕射江虨啓於禮應服緦</hi>
<pb n="KR2o0020_WYG_032-7b"/>
　<hi>麻帝猶欲服朞虨曰厭屈私情所以上嚴祖考乃服緦麻</hi>集覽<hi>虨逋閑反緦麻其制三月記䘮服小</hi>
　<hi>記曰三月之䘮一時也又注見齊武帝永明五年服朞朞服象歳之一周厭屈私情厭一妾反又於艶反</hi>
　<hi>厭降屈抑也胡致堂曰禮曰為人後者為其父母降此正禮也後世或致隆於所生服齊衰不杖朞而反</hi>
　<hi>蒙不孝之譏今哀帝抑制私情從規諫而就正禮遂服緦麻可為後世法矣</hi>質實<hi>江虨陳留圉人</hi>
　<hi>統之子</hi>
　　書法<hi>書薨何帝母也綱目自戰國分王外其書薨者非不成君廢帝廢后則諡為帝為后者也</hi>
　　<hi>不然則帝母也有功公主也非是無薨道矣唐㑹昌以後方鎮大臣有書薨者誤也</hi>
夏五月加桓温大司馬都督中外諸軍録尚書事<lb/>
<pb n="KR2o0020_WYG_032-8a"/>
　<hi>温以王坦之為長史坦之述之子也又以郗超為參軍王珣為主簿毎事必與二人謀之府中為之語曰</hi>
　<hi>髯參軍短主簿能令公喜能令公怒温氣槩髙邁罕有所推與超言常自謂不能測傾身待之超亦深自</hi>
　<hi>結納珣導之孫也與謝𤣥皆為温掾温俱重之曰謝掾年四十必擁旄仗節王掾當作黒頭公皆未易才</hi>
　<hi>也𤣥安兄奕之子也</hi>質實<hi>王坦之晉陽人郗超髙平人愔之子王珣琅邪臨沂人謝𤣥㑹稽人安之</hi>
　<hi>姪</hi>
秋八月有星孛于角亢○凉張天錫弑其君𤣥靚而自<lb/>
立考證<hi>自立當作代之</hi>
　<hi>張𤣥靚庶母郭氏以張天錫與政與大臣謀誅之事泄天錫皆殺之遂弑𤣥靚自稱凉州牧西平公時年</hi>
<pb n="KR2o0020_WYG_032-8b"/>
　<hi>十六遣司馬奉章詣建康請命</hi>
汝南太守朱斌襲燕許昌克之質實<hi>汝南郡名注見漢光武建武十九年</hi>
<hi>許昌縣名注見漢獻帝興平元年</hi>
<hi>甲子</hi>二年<hi>秦甘露六燕建熈五年○凉西平悼公張天錫元年</hi>春二月燕慕容評畧<lb/>
地河南質實<hi>河南郡名注見漢武帝元朔二年</hi>○三月大閲戸口令所<lb/>
在土斷集覽<hi>土斷注見武帝太康六年</hi>
　<hi>謂之庚戍制</hi>
帝寢疾皇太后臨朝攝政<lb/>
<pb n="KR2o0020_WYG_032-9a"/>
　<hi>帝信方士言斷榖餌藥以求長生侍中髙崧諌不聽尋以藥發不能親萬機太后復攝政</hi>集覽<hi>斷榖</hi>
　<hi>猶言辟榖也注見宋主義符景平元年</hi>
　　書法<hi>漢殤鄧太后桓梁太后再臨朝皆書猶魏馮氏胡氏唐武氏再臨朝皆書復此亦再臨朝</hi>
　　<hi>者也其不書猶與復何非禇太后意也禇太后凡三臨朝皆非其意故綱目無譏焉臨朝若禇太后</hi>
　　<hi>可矣特書攝太后謙也</hi>
夏四月燕陷許昌汝南陳郡<lb/>
　<hi>燕李洪敗晉兵於懸瓠汝南太守朱斌犇壽春陳郡太守朱輔退保彭城大司馬温遣袁真等禦之温帥</hi>
　<hi>舟師屯合肥燕人遂拔許昌汝南陳郡遣将軍慕容塵屯許昌</hi>集覽<hi>懸瓠縣名也屬汝南又注見梁</hi>
<pb n="KR2o0020_WYG_032-9b"/>
　<hi>武帝太清元年</hi>質實<hi>夀春縣名注見秦王政六年陳郡注見周赧王三十七年陳彭城郡名注見秦</hi>
　<hi>始皇二十八年合肥縣名注見漢靈帝中平五年</hi>
五月以王述為尚書令<lb/>
　<hi>述毎受職不為虚譲其所辭必於不受及為尚書令子坦之白述故事當譲述曰汝謂我不堪邪曰非也</hi>
　<hi>但克譲自美事耳述曰既謂堪之何為復譲人言汝勝我定不及也</hi>
加大司馬温揚州牧<lb/>
　<hi>時召温入參朝政辭不至</hi>
六月秦以張天錫為西平公質實<hi>西平郡名注見漢宣帝元康四年湟中</hi>
<pb n="KR2o0020_WYG_032-10a"/>
秋七月大司馬温城赭圻<lb/>
　<hi>詔復徴温入朝温至赭圻詔止之温遂城赭圻居之固辭内錄遥領揚州牧</hi>集覽<hi>赭圻史炤曰地</hi>
　<hi>名也在姑孰</hi>質實<hi>一統志云赭圻城名在太平府繁昌縣西南一十二里晉哀帝召桓温入朝至</hi>
　<hi>赭圻有詔止温温遂築城居於此處梁南陵縣嘗治赭圻隋唐以來為鎮戍土俗至今猶稱故縣城揚州</hi>
　<hi>注見漢獻帝興平二年金陵</hi>
　　書法<hi>城不書必闗要而後書赭圻耳書城何温伉也故城未有書其人者斥大司馬温城罪之</hi>
　　<hi>也是故桓温擅城赭圻則斥書大司馬温是年知誥擅營宮城則斥書吳徐知誥五代癸巳年皆罪</hi>
　　<hi>其專也</hi>
<pb n="KR2o0020_WYG_032-10b"/>
秦苻騰謀反伏誅<lb/>
　<hi>秦汝南公騰秦王生之弟也以謀反誅時生弟猶有五人王猛曰不去五公終必為患堅不從</hi>質實<lb/>
　<hi>汝南郡名注見漢光武建武十九年王猛劇人</hi>
燕徙其宗廟百官於鄴質實<hi>鄴縣名注見漢獻帝建安十五年</hi>○燕陷<lb/>
河南諸城<lb/>
　<hi>太宰恪将取洛陽先遣人招納士民遠近諸塢皆歸之乃使悦希軍盟津孫興軍成臯初沈充之子勁以</hi>
　<hi>其父死於逆亂志欲立功以雪舊恥年三十餘以刑家不得仕及燕人逼洛陽陳祐守之兵不過二千勁</hi>
　<hi>自表求配祐効力詔補長史令自募壮士得千餘人以行屡以少擊衆摧破燕軍而洛陽糧盡援絶祐自</hi>
<pb n="KR2o0020_WYG_032-11a"/>
　<hi>度不能守乃以救許昌為名留勁以五百人守之勁喜曰吾志欲致命今得之矣悦希引兵畧河南諸城</hi>
　<hi>盡取之</hi>集覽<hi>盟津即孟津也注見漢帝𤣥更始/二年成臯注見秦荘㐮王元年</hi>質實<hi>沈勁</hi>
　<hi>吳興人父死于逆亂事在明帝太寧二年</hi>
秦平陽公融等降爵為侯<lb/>
　<hi>秦王堅命公國各置三卿并餘官皆聽自采辟獨為置郎中令富商趙掇等車服僣侈諸公競引以為卿</hi>
　<hi>堅乃詔有司推檢辟召非其人者自今國官皆委之銓衡非命士不得乘馬工商皁𨽻不得服金銀錦繡</hi>
　<hi>犯者棄市於是五公降爵為侯</hi>集覽<hi>銓衡銓量衡平也所以/量度人物而為之平也</hi>質實<hi>平陽</hi>
　<hi>郡名注見周威烈王二十三年</hi>
<pb n="KR2o0020_WYG_032-11b"/>
<hi>乙丑</hi>三年<hi>秦建元元燕建熈六年</hi>春正月皇后王氏崩<lb/>
　　書法<hi>晉后書塟矣此則曷為不書是春帝崩塟安平陵因以合塟矣</hi>
○劉衛辰復叛代代王什翼犍擊走之<lb/>
　<hi>代王什翼犍性寛厚郎中令許謙盗絹二匹知而匿之謂左長史燕鳳曰吾不忍視謙之面卿慎勿泄若</hi>
　<hi>謙慙而自殺是吾以財殺士也嘗討西部叛者流矢中目既而獲射者羣臣欲臠割之什翼犍曰彼各為</hi>
　<hi>其主闘耳何罪遂釋之</hi>
大司馬温移鎮姑孰以弟豁監荆揚等州軍事質實<hi>姑孰</hi>
<hi>縣名注見明帝太寕元年</hi>
<pb n="KR2o0020_WYG_032-12a"/>
　　書法<hi>書移鎮書以弟專辭也</hi>
○三月帝崩琅邪王弈即位<lb/>
　<hi>帝崩無嗣皇太后詔以弈承大統</hi>
燕陷洛陽將軍沈勁死之<lb/>
　<hi>燕太宰恪及吳王垂共攻洛陽恪謂諸将曰卿等常患吾不攻今洛陽城髙而兵弱勿畏也乃攻克之執</hi>
　<hi>沈勁勁神氣自若恪将宥之将軍慕輿䖍曰勁雖竒士觀其志度終不為人用遂殺之恪畧地至崤澠闗</hi>
　<hi>中大震秦王堅自将屯陜城以備之燕以慕容筑鎮金墉吳王垂鎮魯陽恪還鄴謂僚屬曰吾前平廣固</hi>
　<hi>不能濟辟閭蔚今定洛陽使沈勁為戮雖皆非本情實有愧於四海朝廷嘉勁之忠贈東陽太守司馬公</hi>
<pb n="KR2o0020_WYG_032-12b"/>
　<hi>曰沈勁恥父之惡致死以滌之變凶逆之族為忠義之門可謂能為子矣○恪為将不事威嚴專用㤙信</hi>
　<hi>撫士卒務綜大要不為苛令使人人得便安平時營中寛縱似若可犯然警備嚴宻敵至莫能近故未嘗</hi>
　<hi>敗</hi>集覽<hi>陕城漢地志𢎞農有陜縣今陜州治不能濟辟閭蔚穆帝永和十二年慕容恪攻段龕龕</hi>
　<hi>之友辟閭蔚被創恪聞其賢而求之則已死矣是不能濟也</hi>質實<hi>崤澠山水名注見漢獻帝建安</hi>
　<hi>十年金墉城名注見魏元帝咸熈二年陕城注見周顯王四十五年陜魯城縣名注見漢獻帝初平元年</hi>
　<hi>廣固城名注見穆帝永和六年一統志云東陽三國吳之郡名治長山縣晉屬揚州劉宋屬東揚州梁改</hi>
　<hi>置金華郡陳兼置縉州隋初廢縉州改金華郡以地屬吳州尋又置婺州治吳寕縣大業初廢州復為東</hi>
　<hi>陽郡治金華縣唐初復為婺州天寳初又改東陽郡乾元初復為婺州五代晉時改為武勝軍宋仍改為</hi>
<pb n="KR2o0020_WYG_032-13a"/>
　<hi>婺州淳化初改軍曰保寧𨽻淛東路元復置婺州路國朝改為金華府𨽻浙江道</hi>
葬安平陵質實<hi>一統志云安平陵在應天府上元縣境内</hi>○夏四月燕以陽<lb/>
騖為太尉<lb/>
　<hi>騖歴事四朝年耆望重自太宰恪以下皆拜之而騖謙恭謹厚過於少時戒束子孫雖朱紫羅列無敢違</hi>
　<hi>犯其法度者</hi>
六月益州刺史周撫卒<lb/>
　<hi>撫在益州三十餘年甚有威惠詔以其子楚代之</hi>
秋七月㑹稽王昱為琅邪王考異<hi>提要㑹上有徙字</hi>考證<hi>當作更立</hi>
<pb n="KR2o0020_WYG_032-13b"/>
<hi>㑹稽王昱為琅邪王固譲不受○謹按凡例更立曰更立是時昱固譲不受稱㑹稽王故當補書固譲不受以</hi>
<hi>著其實</hi>
　<hi>昱固譲卒自稱㑹稽王</hi>
立皇后庾氏<lb/>
　<hi>后冰之女也</hi>
匈奴曹轂劉衛辰叛秦秦擊降之○冬十一月梁州刺<lb/>
史司馬勲反圍成都大司馬温遣江夏相朱序救之<lb/>
　<hi>勲為政暴酷治中别駕言語忤意即於坐斬之常有據蜀之志惮周撫不敢發及撫卒遂舉兵反自號成</hi>
<pb n="KR2o0020_WYG_032-14a"/>
　<hi>都王引兵入劒閣圍成都温表序為征討都䕶以救之</hi>質實<hi>江夏郡名注見漢獻帝建安十三年</hi>
　<hi>朱序義陽平氏人劍閣注見漢後主炎興元年</hi>
以王彪之為僕射<lb/>
<hi>丙寅</hi>帝弈太和元年<hi>秦建元二燕建熈七年</hi>
　　書法<hi>帝廢為海西公矣史以海西公書此其書曰帝弈何弈即帝位六年矣不予温之得廢之</hi>
　　<hi>也然則曷為名之孝武即位十四年而後海西公以薨書既無帝諡不稱其名則将何稱此綱目之</hi>
　　<hi>變例也以為失國名之則過矣不可稱廢帝乎稱廢帝是予其廢之也</hi>
　　發明<hi>此海西公也何以書帝弈不予桓温之廢也夫帝者有天下之稱太和承統前朝在位初</hi>
<pb n="KR2o0020_WYG_032-14b"/>
　　<hi>無失徳温何得而廢之故書帝弈則見不失為帝之尊而不書海西公則見温不得而封之也然則</hi>
　　<hi>何以名之夫諸侯不生名失地則名帝雖無罪見廢然尊居九五擅一國之名寵湯以七十里文王</hi>
　　<hi>以百里尚能為政於天下帝在位六年固無顯過而徳亦蔑聞遂使强臣廢之易於反掌故綱目比</hi>
　　<hi>之失地之君又以戒人君不可不自强於善爾書法若此豈不嚴哉</hi>
夏五月皇后庾氏崩○朱序及益州刺史周楚擊司馬<lb/>
勲斬之考異<hi>據上書勲反擊當作討斬當作誅</hi>質實<hi>周楚潯陽人撫之子</hi>○代王<lb/>
什翼犍遣使入貢于秦○秋七月葬孝皇后○秦㓂荆<lb/>
州掠萬餘戸而還○冬十月以㑹稽王昱為丞相録尚<lb/>
<pb n="KR2o0020_WYG_032-15a"/>
書事加殊禮<lb/>
　<hi>入朝不趨賛拜不名劒履上殿</hi>
　　書法<hi>殊禮何入朝不趨賛拜不名劒履上殿是也綱目備書者四惟蕭何得書賜畧之稱殊禮</hi>
　　<hi>者四惟梁冀㑹稽王書加餘皆僣而已矣詳漢髙帝六年</hi>
燕㓂兖州陷魯髙平數郡質實<hi>兖州注見周安王五年濮陽魯郡名注見漢獻</hi>
<hi>帝興平二年兖州一統志云髙平地名即古徐州之域春秋時屬魯戦國屬宋秦屬碭郡漢屬山陽郡晉為髙</hi>
<hi>平國及任城國地劉宋屬濟北郡後魏置濟州於碻磝城隋改為濟北郡唐初復為濟州後廢之五代周復置</hi>
<hi>濟州治鉅野金徙治任城元初還治鉅野後陞為濟寕路而於任城置濟州至正中省濟州而徙路治任城本</hi>
<pb n="KR2o0020_WYG_032-15b"/>
<hi>朝初改路為府後改府為州以任城縣省入屬兖州府</hi>○南陽督護趙億以宛城<lb/>
叛燕遣趙盤戍之質實<hi>宛城注見周赧王十七年宛</hi>
<hi>丁夘</hi>二年<hi>秦建元三燕建熈八年</hi>春二月燕太宰慕容恪卒<lb/>
　<hi>恪疾病燕王暐親視之問以後事恪曰吳王垂文武兼資管蕭之亞若任以政國家可安不然秦晉必有</hi>
　<hi>窺窬之計言終而卒</hi>質實<hi>管蕭謂齊之管仲漢之蕭何</hi>
　　書法<hi>恪卒而闚國者至矣綱目聨書之所以戒也綱目卒僣國臣二十一詳晉懐帝永嘉二年</hi>
　　<hi>於恪卒尤深惜之</hi>
匈奴曹轂遣使如燕<lb/>
<pb n="KR2o0020_WYG_032-16a"/>
　<hi>秦王堅聞慕容恪卒隂有圖燕之計命轂發使如燕以西戎主簿郭辯為之副燕司空皇甫真兄腆及從</hi>
　<hi>子奮覆皆任秦辯至燕謂真曰僕本秦人家為秦所誅故寄命曹主貴兄常侍及奮覆兄弟並相知有素</hi>
　<hi>真怒曰臣無境外之交此言何以及我君似姦人得無因縁假託乎白暐請窮治之太傅評不許辯還為</hi>
　<hi>堅言燕政無綱可圖鍳機識變唯皇甫真耳堅曰以六州之衆豈得不使有智士一人哉轂尋卒秦分其</hi>
　<hi>部落為二使其二子分統之號東西曹</hi>集覽<hi>奮覆皆任秦奮覆二人名並皇甫真之從子時皆為</hi>
　<hi>質任在秦家為秦所誅家謂其乃祖乃父</hi>正誤<hi>從子奮覆皆任/秦今按仕為是</hi>質實<hi>西戎注見</hi>
　<hi>漢光武建武二年</hi>
桓豁攻宛拔之獲趙盤質實<hi>桓豁譙國人彛之子温之弟</hi>○秋九月<lb/>
<pb n="KR2o0020_WYG_032-16b"/>
以郗愔都督徐兖等州軍事○冬十月秦苻柳雙庾武<lb/>
舉兵反秦遣兵討之<lb/>
　<hi>秦晉公柳趙公雙與魏公庾燕公武謀作亂堅聞之徴詣長安柳據蒲坂雙據上邽庾據陜城武據安定</hi>
　<hi>反堅遣使諭以罷兵安位各齧梨以為信皆不從</hi>質實<hi>蒲坂地名注見周赧王十二年上邽縣名</hi>
　<hi>注見漢光武建武八年安定郡名注見漢光武建武元年</hi>
代王什翼犍擊匈奴劉衞辰走之<lb/>
　<hi>什翼犍擊衞辰河氷未合命以葦絙約流澌俄而氷合然猶未堅乃散葦於其上氷草相結有如浮梁兵</hi>
　<hi>乘以度衞辰不意兵猝至遂西走什翼犍收其部落什六七而還衞辰奔秦秦送還朔方遣兵戍之</hi>質<lb/>
<pb n="KR2o0020_WYG_032-17a"/>
　實<hi>朔方郡名注見漢武帝元朔元年</hi>
<hi>戊辰</hi>三年<hi>秦建元四燕建熙九年</hi>春二月燕以慕容沖為大司馬<lb/>
　<hi>初太宰恪有疾以燕主暐幼弱政不在已太傅評多猜忌謂暐兄樂安王臧曰今南有遺晉西有彊秦常</hi>
　<hi>蓄進取之志大司馬總統六軍不可任非其人我死之後以親疏言之當在汝及沖汝曹雖才識明敏然</hi>
　<hi>年少未堪多難吳王天資英傑智畧超世汝曹若推以授之必能混壹四海况外㓂乎慎無冒利而忘害</hi>
　<hi>又以語評及恪卒評不能用</hi>質實<hi>樂安郡名注見漢靈帝中平二年呉王謂慕容垂</hi>
秦苻庾以陜城降燕<lb/>
　<hi>秦魏公庾以陜降燕請兵應接秦人大懼燕范陽王德以為苻氏骨肉乖離投誠請援是天以秦賜燕也</hi>
<pb n="KR2o0020_WYG_032-17b"/>
　<hi>天與不取反受其殃吳越之事足以觀矣宜命皇甫真引并冀之衆徑趨蒲坂吳王垂引許洛之兵馳解</hi>
　<hi>庾圍太𫝊縂京師虎旅為二軍後繼傳檄三輔示以禍福彼必望風響應太傅評曰秦大國也今雖有難</hi>
　<hi>未可易圖朝廷雖明未如先帝吾等智畧又非太宰之比閉闗保境足矣庾遺垂及真牋曰苻堅王猛皆</hi>
　<hi>人傑也謀為燕患乆矣今不乘機取之恐異日有甬東之悔矣垂謂真曰主上富於春秋太傅識度豈能</hi>
　<hi>敵堅猛乎</hi>集覽<hi>呉越之事春秋吳伐越敗之越王勾踐請成吳王許之伍子胥諫不聽遂與越平後</hi>
　<hi>越伐吳吳王夫差請成於越范蠡曰天以越賜吳而吳不取今天以吳賜越越其可逆天乎遂滅吳甬東</hi>
　<hi>之悔越滅吳遷吳王夫差於甬東吳王曰悔不用伍子胥之言遂自剄死賈逵曰甬東越之東鄙甬江東</hi>
　<hi>也索隱曰國語云甬勾東越地㑹稽勾章縣東海中洲也按勾章今明州鄞縣是也</hi>質實<hi>范陽國名</hi>
<pb n="KR2o0020_WYG_032-18a"/>
　<hi>注見漢帝𤣥更始二年涿郡陕縣名注見周顯王四十五年一統志云甬東古之郡名史記越滅吳欲置</hi>
　<hi>吳王於甬東即此處今寕波府鄞縣是也蒲坂地名注見周赧王十二年</hi>
三月朔日食○秋七月秦討苻雙武柳皆斬之考異<hi>斬當</hi>
<hi>作誅</hi>○冬燕罷䕃戸<lb/>
　<hi>燕王公貴戚多占民為䕃户國之户口少於私家倉庫空竭用度不足悦綰請罷䕃户盡還郡縣燕主暐</hi>
　<hi>從之使綰專治其事糾擿姦伏無敢蔽匿出户二十餘萬舉朝怨怒</hi>集覽<hi>糾擿姦伏糾弹擿挑也猶</hi>
　<hi>以杖擿地而求路姦謂姦宄之人伏謂隱伏之事皆糾弹而擿發之擿地歴反</hi>
十二月秦拔陜城斬苻庾考異<hi>前年書柳雙庾武舉兵反此斬字當作誅</hi>
<pb n="KR2o0020_WYG_032-18b"/>
　<hi>王猛等拔陜城獲魏公庾送長安秦王堅問之對曰臣本無反心但以兄弟屢謀逆亂臣懼并死故耳堅</hi>
　<hi>泣曰汝素長者固知非汝心也且髙祖不可以無後乃賜庾死原其七子以長子襲魏公餘子嗣諸弟之</hi>
　<hi>無後者</hi>質實<hi>長安縣名注見漢惠帝五年</hi>
加大司馬温殊禮考異<hi>據凡例當書大司馬温自加殊禮</hi>
　<hi>位在諸侯王上</hi>
　　書法<hi>殊禮何位諸侯王上也莽操皆書位諸侯王上此其止稱殊禮何畧之也然莽書升宰衡</hi>
　　<hi>位諸侯王上至操則以魏公操進位諸侯王上書是自進矣温雖畧稱殊禮而書曰加大司馬温蓋</hi>
　　<hi>命猶上出也又愈於操矣終綱目書殊禮十詳漢殤帝延平元年</hi>
<pb n="KR2o0020_WYG_032-19a"/>
秦以仇池公楊世為秦州刺史<lb/>
　<hi>世亦稱臣於秦秦以為南秦州刺史</hi>質實<hi>仇池縣名注見惠帝元康七年南秦州注見漢光武建武</hi>
　<hi>十一年下辨</hi>
<hi>己巳</hi>四年<hi>秦建元五燕建熈十年</hi>夏四月大司馬温帥師伐燕秦人<lb/>
救之秋九月温及燕人戰于枋頭不利而還袁真以壽<lb/>
春叛降于燕<lb/>
　<hi>桓溫請與徐兖刺史郗愔江州刺史桓沖豫州刺史袁真等伐燕初愔在北府温常云京口酒可飲兵可</hi>
　<hi>用深不欲愔居之愔遺温牋欲共奨王室請督所部出河上愔子超為温參軍取視毁之更作愔牋自陳</hi>
<pb n="KR2o0020_WYG_032-19b"/>
　<hi>非将帥才加以老病乞閑地自養勸温并領已所統温大喜即以愔為㑹稽内史而自領徐兖夏帥歩騎</hi>
　<hi>五萬發姑孰将自兖州伐燕郗超曰道遠河淺漕運難通温不從六月至金鄉天旱水絶使将軍毛虎生</hi>
　<hi>鑿鉅野三百里引汝會于清引舟自清入河舳艫数百里超曰清水入河難以通運若㓂不戰運道必絶</hi>
　<hi>因敵為資復無所得此危道也不若舉衆趨鄴彼必望風逃潰北歸遼碣若能出戰則事可立决若恐勝</hi>
　<hi>負難必務欲持重則莫若頓兵河濟控引漕運俟資儲克備來夏乃進捨此二䇿而連軍北上進不速决</hi>
　<hi>退必愆乏賊因此勢以日月相引漸及秋冬水更澁滯北土早寒三軍裘褐者少恐於時所憂非獨無食</hi>
　<hi>而已温又不從遣攻胡陸拔之燕主暐使下邳王厲逆戰敗還前鋒鄧遐朱序亦敗燕兵於林渚七月温</hi>
　<hi>至枋頭暐及太傅評大懼謀奔和龍吴王垂曰臣請擊之若其不㨗走未晚也暐乃使垂帥衆五萬以拒</hi>
<pb n="KR2o0020_WYG_032-20a"/>
　<hi>温垂表申𦙍封孚悉羅騰從軍暐又遣樂嵩請救于秦許賂虎牢以西之地秦羣臣議曰昔桓温伐我燕</hi>
　<hi>不我救今温伐燕我何救焉王猛曰燕雖彊大慕容評非温敵也若温舉山東進屯洛邑收幽冀之兵引</hi>
　<hi>兖豫之粟觀兵崤澠則陛下大事去矣不如與燕合井以退溫温退燕亦病矣然後我承其弊而取之不</hi>
　<hi>亦善乎堅從之遣茍池鄧羌帥歩騎二萬以救燕封孚問於申𦙍曰事将何如𦙍曰以温聲勢似能有為</hi>
　<hi>然吾觀之必無成功何則晉室衰弱温專制其國晉之朝臣未必皆與之同心必将乖阻以敗其事又温</hi>
　<hi>驕而恃衆怯於應變大衆深入值可乘之㑹反更逍遥中流不出赴利欲望持乆坐取全勝若糧廩愆懸</hi>
　<hi>情見勢屈不必戰自敗此自然之数也初温使袁真攻譙梁開石門以通水運不克九月燕范陽王徳帥</hi>
　<hi>騎屯石門李邽帥兵斷温糧道徳使慕容宙帥騎一千為前鋒與晉兵遇宙曰晉人輕剽怯於陷敵勇於</hi>
<pb n="KR2o0020_WYG_032-20b"/>
　<hi>乘退宜設餌以釣之乃使二百騎挑戰分餘騎為三伏挑戰者兵未交而走晉兵追之宙帥伏撃之晉兵</hi>
　<hi>死者甚衆温戰數不利糧儲復竭又聞秦兵将至焚舟棄輜重鎧仗自陸道奔還自東燕出倉垣鑿井而</hi>
　<hi>飲行七百餘里燕将争欲追之吳王垂曰溫初退必嚴設警備簡精鋭為後拒不如緩之彼幸吾未至晝</hi>
　<hi>夜疾趨俟其氣衰撃之無不克矣乃帥八千騎行躡其後温果兼道而進數日垂曰可矣乃急追之及於</hi>
　<hi>襄邑徳先帥勁騎伏於東澗中與垂夾擊温大破之斬首三萬級秦茍池邀擊溫於譙又破之温收散卒</hi>
　<hi>屯于山陽深耻喪敗乃歸罪袁真奏免為庶人真不伏表温罪状朝廷不報遂據壽春叛降燕</hi>集覽<lb/>
　<hi>金郷兖州縣即漢山陽郡東緡縣也晉置金鄉郡鉅野注見漢獻帝興平二年引汝㑹子清漢地志汝水</hi>
　<hi>源出𢎞農盧氏縣東南至新蔡入淮清水源出泰山南流經沛至彭城經呂梁南入淮正義曰清河在淮</hi>
<pb n="KR2o0020_WYG_032-21a"/>
　<hi>安州淮隂縣北二十里舳艫音軸盧漢書舳艫千里注李斐曰舳船後施䑨處艫船頭刺櫂處言其船多</hi>
　<hi>前後相衘不絶説文云漢律名船方長為舳艫一曰船尾也和龍晉成帝時燕築城於營州栁城之北龍</hi>
　<hi>山之西命曰龍城後穆帝時燕有二龍見於龍山遂命所居新宮曰和龍後契丹改和龍城曰黄龍府又</hi>
　<hi>注見五代漢髙祖晉天福十二年悉羅騰悉羅虜複姓騰其名也虎牢闗名即武牢也在鄭州滎陽縣周</hi>
　<hi>穆王獵鄭圃七萃之士髙奔戎捕虎生獻之天子命為柙養於東虞因名其地曰虎牢見穆天子傳括地</hi>
　<hi>志云河南成臯縣故虎牢也譙梁譙注見漢獻帝建安十四年梁注見漢景帝三年輕剽注同上年剽輕</hi>
　<hi>山陽揚州域晉分廣陵置山陽郡隋置楚州宋為淮安軍括地志云楚州山陽縣本漢射陽縣也射音食</hi>
　<hi>夜反</hi>質實<hi>郗愔髙平人鍳之子桓沖譙國人彛之子温之弟京口郡名注見成帝咸和三年一統志</hi>
<pb n="KR2o0020_WYG_032-21b"/>
　<hi>云金郷後漢之縣名屬山陽郡以山為名晉屬髙平國唐於縣置金州尋廢以縣屬兖州五代周屬濟州</hi>
　<hi>宋金仍舊元屬濟寕路本朝因之改屬兖州府汝水名注見漢成帝綏和二年清水名即清河水在淮安</hi>
　<hi>府清河縣治西即泗水之下流也源自泰安州經徐州流至邳州東境曰直河西境曰沙河又南下至縣</hi>
　<hi>西北三汊河口分為大小二清河南達于淮遼碣山名注見穆帝永和七年幽冀二州名幽注見唐髙祖</hi>
　<hi>武徳四年冀注見秦二世二年信都國河濟二水名注見周安王十五年下邳縣名注見漢髙帝六年枋</hi>
　<hi>頭地名注見成帝咸和八年虎牢周之闗名在開封府汜水縣西二里漢置成臯縣於此隋復為虎牢闗</hi>
　<hi>唐改為武牢闗歴代累經戰守本朝改為古崤闗置廵檢司在焉石門注見漢明帝永平十二年輜重注</hi>
　<hi>見周顯王三十六年東燕縣名即古之胙國周公别子封胙伯於此春秋時為南燕國漢置南燕縣屬東</hi>
<pb n="KR2o0020_WYG_032-22a"/>
　<hi>郡晉為慕容徳據之號東燕縣隋始改為胙城縣屬滑州唐置胙州及析置南燕縣後州廢省南燕入胙</hi>
　<hi>城宋元仍舊本朝因之改屬衞輝府襄邑縣名注見漢順帝陽嘉二年東澗水名在河南府盧氏縣北源</hi>
　<hi>出鐵嶺流入城中析為衆渠灌漑蔬圃東南流入于洛山陽古地名漢為臨淮郡射陽縣地東漢屬廣陵</hi>
　<hi>郡晉末立山陽郡以境内有地曰山陽故名南齊仍為射陽縣地屬臨淮郡隋置山陽縣為楚州治宋置</hi>
　<hi>淮安軍縣亦改名淮安元初以馬羅軍寨置山陽縣後以淮安縣省入本朝因之為淮安府治所仍屬焉</hi>
　<hi>夀春縣名注見秦王政六年</hi>
　　書法<hi>枋頭之敗孫盛春秋嘗直筆書之矣此其止書不利何存中國也開復之舉綱目常予之</hi>
　　<hi>書曰不利而還不以外加内也</hi>
<pb n="KR2o0020_WYG_032-22b"/>
　　發明<hi>温之此舉大敗奔還所喪士卒甚多初非㶚上之比而亦止書不利者示王師之體存中</hi>
　　<hi>國之義終不以此而屈於彼且為後人經畧之勸也其㫖深矣</hi>
燕遣郝晷梁琛如秦<lb/>
　<hi>秦燕旣結好燕使郝晷梁琛相繼如秦晷與王猛有舊猛接以平生問晷東方之事晷知燕将亡隂欲自</hi>
　<hi>託頗泄其實琛至長安秦王堅方畋於萬年欲引見琛琛曰秦使至燕燕之君臣朝服備禮灑掃宮廷然</hi>
　<hi>後敢見今秦王欲野見之使臣不敢聞命尚書郎辛勁謂琛曰天子稱乘輿所至曰行在所何常居之有</hi>
　<hi>又春秋亦有遇禮何為不可乎琛曰桓温闚我王畧燕危秦孤是以秦主恤患結好交聘方始謂宜崇禮</hi>
　<hi>篤義以固二國之歡若忽慢使臣是卑燕也豈修好之義乎夫天子以四海為家故行曰乘輿止曰行在</hi>
<pb n="KR2o0020_WYG_032-23a"/>
　<hi>今海縣𤓰裂天光分曜安得以是為言哉禮不期而見曰遇盖因事權行其禮簡畧豈平居容與之所為</hi>
　<hi>哉客使單行誠勢屈於主人然茍不以禮亦不敢從也堅乃為設行宮百僚陪位然後延之琛從兄弈為</hi>
　<hi>秦尚書郎堅使典客舘琛於弈舍琛曰昔諸葛瑾為吳聘蜀與諸葛亮惟公朝相見退無私面今使之即</hi>
　<hi>安私室所不敢也弈數問琛東事琛曰兄弟本心各有所在欲言其美恐非所欲聞欲言其惡又非使臣</hi>
　<hi>之所得論也堅使太子延琛相見秦人欲使琛拜先諷之曰隣國之君猶其君也隣國之儲君亦何以異</hi>
　<hi>乎琛曰天子之子尚不敢臣其父之臣况他國之臣乎禮有往來情豈忘恭但恐降屈為煩耳乃不果拜</hi>
　<hi>王猛勸堅留琛堅不許</hi>集覽<hi>萬年縣屬京兆府遇禮㑹遇之禮注見周赧王三十六年海縣海謂</hi>
　<hi>四海之内縣謂赤縣也中國名曰赤縣神州容與楚辭聊逍遥兮容與又河東賦靈輿安歩周流容與顔</hi>
<pb n="KR2o0020_WYG_032-23b"/>
　<hi>師古曰與讀曰豫容暇而安豫也子虚賦翺翔容與郭璞云容與言自得也或云閑雅舒散貌</hi>質實<lb/>
　<hi>萬年縣名注見漢髙帝十年諸葛瑾為呉聘蜀事在漢昭烈章武元年</hi>
冬十一月燕慕容垂出奔秦秦以為冠軍將軍<lb/>
　<hi>吳王垂自襄邑還鄴威名益振太傅評愈忌之垂奏将士功賞皆抑而不行太后可足渾氏素惡垂與評</hi>
　<hi>謀誅之太宰恪之子楷及垂舅蘭建知之以告曰先發制人但除評及樂安王臧餘無能為矣垂曰骨肉</hi>
　<hi>相殘而首亂於國吾不忍為也寕避之於外耳世子令曰主上闇弱委任太傅一旦禍發疾於駭機今欲</hi>
　<hi>保族全身不失大義莫若逃之龍城遜辭謝罪以待主上之察感寤得還幸之大者如其不然則内撫燕</hi>
　<hi>代外懐羣夷守肥如之險以自保亦其次也垂曰善十一月請畋於大陸因微服将趨龍城至邯鄲少子</hi>
<pb n="KR2o0020_WYG_032-24a"/>
　<hi>麟素不為垂所愛逃還告狀燕主暐遣精騎追之垂散騎滅迹得免世子令請給數騎襲鄴垂曰不可乃</hi>
　<hi>與叚夫人及令寳農隆楷建及郎中令髙弼俱奔秦初秦王堅聞恪卒隂有圖燕之志憚垂不敢發及聞</hi>
　<hi>垂至大喜郊迎執手曰天生賢傑必相與共成大功此自然之數也要當與卿共定天下告成岱宗然後</hi>
　<hi>還卿本邦世封幽州使卿去國不失為子之孝歸朕不失事君之忠不亦美乎堅復愛令及楷之才皆厚</hi>
　<hi>禮之王猛曰垂父子譬如龍虎非可馴之物若借以風雲将不可復制不如早除之堅曰吾方收攬英雄</hi>
　<hi>以清四海奈何殺之且其始來吾已推誠納之矣匹夫猶不棄言况萬乘乎乃以垂為冠軍将軍梁琛歸</hi>
　<hi>言於評曰秦人日閲軍旅聚糧陜東和必不久今吳王又徃宜為之備評曰秦主何如人琛曰明而善斷</hi>
　<hi>問王猛曰名不虚得旣又以告燕主暐皆不然之唯皇甫真深以為憂上疏請選將益兵以防未然不聽</hi>
<pb n="KR2o0020_WYG_032-24b"/>
　集覽<hi>大陸漢地理志大陸澤在鉅鹿郡爾雅晉有大陸郭璞以為此澤是正義曰大陸澤在邢州及</hi>
　<hi>趙州界一名廣河澤一名鉅鹿澤令寳農隆楷建六人名</hi>質實<hi>肥如縣名注見漢武帝元朔三年一</hi>
　<hi>統志云大陸澤名在順徳府鉅鹿縣西北五里一名廣河一名鉅鹿一名大麓中有菱蓮魚蟹之類又有</hi>
　<hi>醎泉可煑為鹽邯鄲縣名注見周威烈王二十年</hi>
秦遣使如燕<lb/>
　<hi>秦石越聘於燕太傅評示之以奢尚書郎髙泰曰越言誕而視遠乃觀釁也宜耀兵以折其謀今乃示之</hi>
　<hi>以奢益為所輕矣評不從泰遂謝病歸時太后侵擾國政評貪昧無厭貨賂上流官非才舉羣下怨憤尚</hi>
　<hi>書左丞申紹上疏以為宜精擇守宰併官省職存恤兵家使公私兩遂節抑浮靡愛惜用度賞必當功罰</hi>
<pb n="KR2o0020_WYG_032-25a"/>
　<hi>必當罪如此則温猛可梟二方可取豈特保境安民而已疏奏不省</hi>質實<hi>温猛謂晉之桓温秦之王</hi>
　<hi>猛也</hi>
　　書法<hi>垂出而闚國者至矣綱目聨書之所以戒也</hi>
秦遣王猛等伐燕十二月取洛陽<lb/>
　<hi>初燕人許割虎牢以西賂秦晉兵既退燕人謂曰行人失辭有國有家者分災救患理之常也秦王堅大</hi>
　<hi>怒遣猛及将軍梁成鄧羌帥歩騎三萬伐之攻洛陽洛陽降</hi>質實<hi>洛陽縣名注見周顯王元年</hi>
　　發明<hi>方書慕容垂奔秦即書秦遣王猛等伐燕蓋秦久有謀燕之心而所忌者垂爾今旣去其</hi>
　　<hi>所忌則何憚而不發哉然則一士止百萬之師一賢制千里之難非虚語也燕有才不能用棄以資</hi>
<pb n="KR2o0020_WYG_032-25b"/>
　　<hi>敵雖欲不亡得乎</hi>
大司馬温徙鎮廣陵<lb/>
　<hi>温發徐兖州民築廣陵城徙鎮之時征役既頻加之疫癘死者十四五百姓嗟怨祕書監孫盛作晉春秋</hi>
　<hi>直書時事温見之怒謂盛子曰枋頭誠為失利何至乃如尊君所言若此史遂行自是闗君門戸事其子</hi>
　<hi>遽拜謝請改之時盛年老家居性方嚴有軌度子孫雖班白待之愈峻至是諸子號泣稽顙請為百口計</hi>
　<hi>盛大怒不許諸子遂私改之盛先已寫别本傳之外國及孝武帝購求異書得之於遼東人與見本不同</hi>
　<hi>遂兩存之</hi>集覽<hi>枋頭城為失利穆帝永和五年桓/温及燕人戰于枋頭不利而還</hi>質實<hi>廣陵</hi>
　<hi>城注見成帝咸和三年遼東郡名注見秦王政三年</hi>
<pb n="KR2o0020_WYG_032-26a"/>
<hi>庚午</hi>五年<hi>秦建元六燕建熈十一年○是歳燕亡大一小二凡三僣國</hi>春正月慕容令<lb/>
自秦奔燕<lb/>
　<hi>王猛之發長安也請慕容令參其軍事以為鄉導将行造慕容垂飲酒從容謂曰今當遠别卿何以贈我</hi>
　<hi>使我覩物思人垂脱佩刀贈之猛至洛陽賂垂所親使詐為垂使者謂令曰吾父子來此以逃死也今王</hi>
　<hi>猛疾人如讐秦主心亦難知聞東朝比來悔悟吾今還東汝可速發令疑之躊躇終日又不可審覆乃奔</hi>
　<hi>燕軍猛表令叛狀垂懼而出走及藍田為追騎所獲秦王堅勞之曰卿家國失和委身投朕賢子心不忘</hi>
　<hi>本亦各其志然燕之将亡非令所能存惜其徒入虎口耳且父子兄弟罪不相及卿何為過懼而狼狽如</hi>
　<hi>是乎待之如舊燕人以令叛而復還疑為反間徙之沙城司馬公曰敵國材臣來為己用進取之良資也</hi>
<pb n="KR2o0020_WYG_032-26b"/>
　<hi>慕容垂材髙功盛無罪見疑窮困歸秦故秦王堅禮之以收燕望親之以盡燕情寵之以傾燕衆信之以</hi>
　<hi>結燕心未為過矣猛何汲汲於殺垂至乃為市井鬻賣之行有如嫉其寵而䜛之者豈雅徳君子所宜為</hi>
　<hi>哉</hi>集覽<hi>沙城在龍城/東北六百里</hi>質實<hi>藍田縣名注見周赧王三年狼狽注見漢獻帝初平</hi>
　<hi>三年</hi>
燕慕容臧將兵拒秦師秦王猛擊走之<lb/>
　<hi>燕樂安王臧自新樂進屯滎陽猛遣梁成鄧羌撃走之留羌鎮金墉以桓寅代羌戌陜城而還秦王堅以</hi>
　<hi>猛為司徒録尚書事封平陽郡侯猛固辭曰今燕代未平戎車方駕而始得一城即受三事之賞若克殄</hi>
　<hi>二冦將何以加之堅曰茍不蹔抑朕心何以顯卿謙光之美遂寢司徒尚書之命</hi>質實<hi>一統志云</hi>
<pb n="KR2o0020_WYG_032-27a"/>
　<hi>新樂古城名本漢河内郡獲嘉汲二縣地隋於古新樂城置新鄉縣唐初屬義州後屬衛州宋熈寕中省</hi>
　<hi>入汲縣元祐初復置金元仍舊本朝因之改屬衛輝府滎陽縣名注見秦荘㐮王元年金墉城名注見魏</hi>
　<hi>元帝咸熈二年平陽郡名注見周威烈王二十三年</hi>
二月袁真死子瑾代領其衆燕秦皆遣兵助之夏四月<lb/>
大司馬温遣兵擊破之考異<hi>據四年書袁真叛此擊字當作討</hi>
　　書法<hi>袁氏書叛矣此其不書討何真之叛温激之也綱目罪首禍故謝尚激張遇之叛則尚不</hi>
　　<hi>書討而書攻穆帝永和八年桓温激袁氏之叛則溫不書討而書擊是年</hi>
○五月慕容令襲燕龍城不克而死<lb/>
<pb n="KR2o0020_WYG_032-27b"/>
　<hi>令自度終不能免宻謀起兵沙城中讁戍士數千人皆厚撫之帥以東襲威徳城據之諸戍皆應将襲龍</hi>
　<hi>城弟麟以告令出走遂為其下所殺</hi>集覽<hi>龍城注見太和四年和龍</hi>
六月秦王猛督諸軍復伐燕<lb/>
　<hi>秦王堅送猛於㶚上曰今委卿以關東之任當先破壺闗平上黨長驅取鄴所謂疾雷不及掩耳吾當親</hi>
　<hi>督萬衆繼卿星發舟車糧運水陸俱進卿勿以為後慮也猛曰臣仗威靈奉成算盪平殘胡如風掃葉不</hi>
　<hi>煩鑾輿親犯塵霧但速敕所司部置鮮卑之所堅大悦</hi>集覽<hi>星發猶星言電赴之義部置鮮卑之</hi>
　<hi>所謂克燕之後徙鮮卑於闗中也但令有司部分安置鮮卑之處所</hi>質實<hi>㶚上注見秦王政二十二</hi>
　<hi>年壺闗縣名注見漢獻帝建安七年上黨郡名注見周赧王五十三年鑾輿注見漢文帝元年鑾旂</hi>
<pb n="KR2o0020_WYG_032-28a"/>
秋七月朔日食○八月秦克壺闗<lb/>
　<hi>王猛攻壺闗燕主暐命太傅評將中外精兵三十萬以拒之畏猛不敢進猛克壺闗所過郡縣皆望風降</hi>
　<hi>附燕人大震申𦙍歎曰鄴必亡矣然越得歲而吳伐之卒受其禍今福德在燕秦雖得志而燕之復建不</hi>
　<hi>過一紀耳</hi>集覽<hi>越得歲左傳昭三十二年吳伐越史墨曰不及四十年越其有吳乎越得歲而吳伐</hi>
　<hi>之必受其凶注杜預曰此年歲在星紀星紀吳越之分也歲星所在其國有福吳先用兵故反受其殃哀</hi>
　<hi>二十二年越果滅吳索隱曰天官占云歲星一曰應星一曰經星一曰紀星物理論云歲行一次謂之歲</hi>
　<hi>星十二歲而星一周天正義曰歲星東方木之精蒼帝之象也漢天文志歲星所在之國不可伐可以伐</hi>
　<hi>人福德一曰德星出於有道之國索隱曰德星即歲星歲星所在其國有福故曰福德</hi>
<pb n="KR2o0020_WYG_032-28b"/>
大司馬温敗袁瑾于壽春遂圍之質實<hi>夀春縣名注見秦王政六年</hi>
九月秦王猛入晉陽冬十月及燕慕容評戰于潞川敗<lb/>
之遂圍鄴<lb/>
　<hi>秦楊安攻晉陽乆未下猛引兵助攻為地道使將軍張蚝帥壯士數百潜入城中大呼斬闗納秦兵遂入</hi>
　<hi>晉陽評屯潞川猛進兵與相持遣將軍徐成覘燕軍期以日中及昏而返猛将斬之鄧羌固請曰成羌郡</hi>
　<hi>將也願與効戰以贖罪猛弗許羌怒還營嚴鼓勒兵將攻猛猛赦之羌詣猛謝猛執其手曰吾試将軍耳</hi>
　<hi>將軍於郡将尚爾况國家乎評為人貪鄙鄣固山泉鬻樵及水積錢帛如邱陵士卒怨憤莫有闘志猛聞</hi>
　<hi>之笑曰慕容評真奴才雖億兆之衆不足畏况數十萬乎乃遣将軍郭慶帥騎五千夜從間道出評營後</hi>
<pb n="KR2o0020_WYG_032-29a"/>
　<hi>燒評輜重火見鄴中燕主暐懼譲評曰府庫之積朕與王共之何憂於貧若家國喪亡王持錢帛欲安所</hi>
　<hi>置之乃命悉以其錢帛散之軍士且趣使戰評大懼請戰猛陳於渭源而誓之曰王景畧受國厚恩任兼</hi>
　<hi>内外今與諸君深入賊地當竭力致死有進無退共立大功以報國家受爵明君之朝稱觴父母之室不</hi>
　<hi>亦美乎衆皆踊躍破釜棄糧大呼競進猛望燕兵之衆謂鄧羌曰今日非將軍不能破勍敵將軍勉之羌</hi>
　<hi>曰若能以司𨽻見與者公勿以為憂猛曰此非吾所及也必以安定太守萬戸侯相處羌不悦而退俄而</hi>
　<hi>兵交猛召羌羌寢弗應猛馳就許之羌乃大飲帳中與張蚝徐成等跨馬運矛馳赴燕陳出入數四旁若</hi>
　<hi>無人所殺傷數百及日中燕兵大敗俘斬五萬餘人乘勝追擊所殺及降又十萬餘評單騎走還鄴崔鴻</hi>
　<hi>曰鄧羌請郡将以撓法狥私也勒兵欲攻王猛無上也臨戰豫求司𨽻要君也有此三者罪孰大焉猛能</hi>
<pb n="KR2o0020_WYG_032-29b"/>
　<hi>容其所短收其所長若馴猛虎馭悍馬以成大功采葑采菲無以下體猛之謂矣○秦兵長驅圍鄴號令</hi>
　<hi>嚴明軍無私犯法簡政寛燕民各安其業更相謂曰不圖今日復見太原王猛聞之歎曰慕容𤣥恭可謂</hi>
　<hi>古之遺愛矣設太牢以祭之秦王堅詔猛曰朕今親帥六軍星言電赴将軍其休養将士以俟朕至然後</hi>
　<hi>取之</hi>集覽<hi>嚴鼔顔師古曰戒嚴而擊鼓也景畧王猛自稱其字采葑采菲詩谷風采葑采菲無以下</hi>
　<hi>體注葑須也菲蔥也下體根莖也箋云此二菜皆上下可食然而其根有美時有惡時采之者不可以根</hi>
　<hi>惡時并棄其葉葑孚容反蔓菁也郭璞云今菘菜也菲妃鬼反爾雅蔥菜也郭以為土𤓰復見太原王句</hi>
　<hi>絶太原王慕容恪也死四年矣今有王猛猶再見恪古之遺爱謂慕容恪見愛有古人之遺風</hi>正誤<lb/>
　<hi>嚴鼔今按謂擊之急也</hi>質實<hi>晉陽縣名注見周威烈王二十三年潞川地名未詳處所或謂即潞</hi>
<pb n="KR2o0020_WYG_032-30a"/>
　<hi>州注見周赧王五十三年上黨渭源疑是地名未詳處所又按一統志云唯臨洮府城東百二十里有渭</hi>
　<hi>源縣乃後魏所置屬渭州本漢之首陽縣唐陷于吐蕃宋收復置渭源及慶平通谷三堡屬熈州金仍舊</hi>
　<hi>元陞渭源堡為縣而慶平通谷𨽻焉本朝因之屬臨洮府愚私臆之晉陽之去渭源路程不應又逺東晉</hi>
　<hi>之於後魏朝代又且後先所以不敢指實故録此以備考之安定郡名注見漢光武建武元年鄴縣名注</hi>
　<hi>見漢獻帝建安十五年慕容𤣥恭吳王恪之表字</hi>
十一月秦王堅入鄴執燕主暐以王猛為冀州牧都督<lb/>
闗東六州軍事<lb/>
　<hi>秦王堅留李威輔太子自帥精鋭十萬赴鄴七日而至安陽宴祖父時故老燕主暐與慕容評等奔龍城</hi>
<pb n="KR2o0020_WYG_032-30b"/>
　<hi>堅入鄴宮慕容垂見燕公卿及故僚吏有愠色髙弼宻言曰今雖國家傾覆安知其不為興運之始邪宜</hi>
　<hi>恢江海之量慰結其心以立覆簣之基成九仞之功奈何以一怒捐之垂悦從之暐既出城衞士皆散惟</hi>
　<hi>将軍孟髙扶侍極其勤瘁所在遇賊轉闘而前與将軍艾朗俱死於賊暐失馬歩走堅使将軍郭慶追之</hi>
　<hi>及於髙陽執以詣堅堅詰其不降之状對曰狐死首邱欲歸死於先人墳墓耳堅哀而釋之令還宮帥文</hi>
　<hi>武出降暐稱髙朗之忠於堅堅命厚加歛葬拜其子為郎中評奔髙句麗髙句麗執送於秦凡得郡百五</hi>
　<hi>十七户二百四十六萬口九百九十九萬以燕宮人珍寳分賜将士評之敗也暐疑梁琛知秦謀收繋獄</hi>
　<hi>至是堅召釋之謂曰卿不能見幾而作反為身禍可謂智乎對曰臣聞幾者動之微吉凶之先見者也如</hi>
　<hi>臣愚暗實所不及然為臣莫如忠為子莫如孝是以烈士臨危不改見死不避以狥君親彼知幾者心達</hi>
<pb n="KR2o0020_WYG_032-31a"/>
　<hi>安危身擇去就不顧家國臣雖知之尚不忍為况非所及邪堅聞悅綰之忠恨不及見拜其子為郎中堅</hi>
　<hi>以猛為使持節都督闗東六州諸軍事冀州牧鎮鄴悉以評第中之物賜之守令有闕令以便宜補授將</hi>
　<hi>士封賞各有差州縣守長皆因其舊以燕申紹與韋儒俱為繡衣使者循行闗東觀省風俗勸課農桑振</hi>
　<hi>恤窮困收葬死亡旌顯節行燕政有不便於民者皆變除之</hi>集覽<hi>狐死首邱記檀弓上太公封於</hi>
　<hi>營邱留為太師死葬於周子孫生焉不忍離也比及五世皆反葬於齊君子曰樂樂其所自生禮不亡其</hi>
　<hi>本古之人有言曰狐死正邱首仁也鄭𤣥曰正邱首正首邱也仁恩也首手又反朱申曰狐以穴丘而生</hi>
　<hi>亦不忍背邱而死不忘恩也淮南子曰鳥飛返鄉狐死歸窟狐死首邱楚辭九章哀郢篇鳥飛返故鄉兮</hi>
　<hi>狐死必邱首晦庵朱氏集註鳥飛返故鄉思舊巢也首邱謂狐以首枕邱而死不忘其所自生也繡衣使</hi>
<pb n="KR2o0020_WYG_032-31b"/>
　<hi>者漢百官表有繡衣直指出討奸猾治大獄注云指事而行無阿私衣以繡者尊寵之也</hi>質實<hi>安陽</hi>
　<hi>縣名注見惠帝永興元年高句麗東夷國名注見新莽始建國五年高陽縣名注見愍帝建興四年</hi>
　　發明<hi>劉石苻姚均之夷狄也然堅能用猛師行有紀故伐燕之舉不見其斬艾屠戮之慘異乎</hi>
　　<hi>他虜所為是以上書入晉陽此書入鄴詞皆不費而燕已舉矣滅一大國昜若反手如猛所謂使六</hi>
　　<hi>州士庶不覺易主者蓋真實語也而堅又能就用猛綂六州以安其衆異於他滅國之後多有反側</hi>
　　<hi>不安者此堅之所以獨盛於五胡也</hi>
十二月秦遷故燕主暐及鮮卑四萬戸於長安<lb/>
　<hi>秦王堅遷慕容暐及其百官并鮮卑四萬餘户于長安猛表留梁琛為主簿他日與僚屬晏語及燕吏猛</hi>
<pb n="KR2o0020_WYG_032-32a"/>
　<hi>曰人心不同昔梁君專美本朝郝君微說國弊參軍馮誕曰敢問取臣之道何先猛曰郝君知幾為先誕</hi>
　<hi>曰然則明公賞丁公而誅李布也猛大笑秦封暐為新興侯以評為給事中皇甫真為奉車都尉燕故太</hi>
　<hi>史黄泓歎曰燕必中興其在吳王乎恨吾老不及見耳初燕以宜都王桓將兵為評後繼聞敗走和龍攻</hi>
　<hi>遼東時遼東已降秦秦追桓擊而殺之其子鳯年十一隂有復讎之志鮮卑丁零有氣幹者皆傾身與之</hi>
　<hi>交權翼謂曰兒方以才望自顯勿效爾父不識天命鳯厲色曰先王欲建忠而不遂此乃人臣之節君侯</hi>
　<hi>之言豈奬勸將來之義乎翼改容謝之言於堅曰鳯忼慨有才器但狼子野心恐終不為人用耳</hi>集<lb/>
　覽<hi>郝君指郝晷賞丁公誅李布注見漢光武建武二年賞季布誅丁固</hi>質實<hi>新興縣名注見孝武</hi>
　<hi>帝太元九年宜都郡名注見孝武帝太元十一年鮮卑東胡種名注見漢光武建武二十五年丁零北狄</hi>
<pb n="KR2o0020_WYG_032-32b"/>
　<hi>種名注見漢武帝天漢元年狼子野心注見漢靈帝建寜元年</hi>
<hi>辛未</hi>太宗簡文皇帝咸安元年<hi>秦建元/七年</hi>考異<hi>提要帝下注昱字按歲年</hi>
<hi>例君名注曰即位在今年内者用之則此當大書昱字然改元例曰凡中歳改元闗義理得失者以前為正而</hi>
<hi>注所改於下據此年十一月桓温廢帝奕立簡文則此當大書六年分注太宗簡文皇帝昱咸安元年而明年</hi>
<hi>歲首大書太宗簡文皇帝咸安二年</hi>考證<hi>當補書六年分注簡文帝咸安元年○謹按是歲實帝奕太和</hi>
<hi>六年也十一月桓温搆誣辭廢帝立㑹稽王昱是為簡文帝今諸本於歳首即去太和之年大書簡文之號則</hi>
<hi>是於帝奕在位之日已追廢之矣通鑑舊文以後為正者欲從簡便耳凡例曰漢建安二十五年十月魏始稱</hi>
<hi>帝改元黄初通鑑於是年之首即書黄初非惟失其事實而於君臣之義所害尤大今當正之夫以太和咸安</hi>
<pb n="KR2o0020_WYG_032-33a"/>
<hi>而不正則是遂桓温之非傷人倫之教豈立言之本意哉故當改書六年於歲首而分註簡文諡年於其下云</hi>
春正月大司馬温拔壽春獲袁瑾斬之考異<hi>斬當作誅</hi>
　<hi>袁瑾求救於秦秦遣將軍王鍳張蚝帥歩騎二萬救之温遣桓伊等撃鍳蚝於石橋大破之遂㧞夀春擒</hi>
　<hi>瑾送建康斬之</hi>質實<hi>石橋有二處一在滁州全椒縣東北下通舟楫今名積玉橋一在和州含山縣</hi>
　<hi>治南上有觀音閣今名觀音橋按此二處未知孰是姑錄之以備考焉建康郡名注見漢獻帝興平二年</hi>
　<hi>金陵夀春縣名注見秦王政六年</hi>
秦徙闗東豪傑及雜夷十五萬户于闗中○凉州張天<lb/>
錫稱藩于秦<lb/>
<pb n="KR2o0020_WYG_032-33b"/>
　<hi>秦王堅命王猛為書諭天錫曰昔貴先公稱藩劉石者為審於彊弱也今秦之威旁振無外闗東既平將</hi>
　<hi>移兵河右恐非六郡士民所能抗也天錫大懼遣使稱藩堅拜天錫凉州刺史西平公</hi>質實<hi>凉州</hi>
　<hi>注見唐中宗景龍二年西平郡名注見漢宣帝元康四年湟中</hi>
吐谷渾入貢于秦<lb/>
　<hi>吐谷渾王辟奚遣使獻馬千匹金銀五百斤于秦秦以為漒川侯辟奚好學仁厚而無威斷三弟專恣國</hi>
　<hi>人患之長史鍾惡地與司馬乞宿雲收殺之辟奚由是發病恍惚命世子視連曰吾禍及同生何以見之</hi>
　<hi>於地下國事汝自治之吾餘年殘命寄食而已遂以憂卒視連立不飲酒遊畋者七年軍國之事委之將</hi>
　<hi>佐惡地諌以為人主當自娛樂建威布徳視連泣曰孤自先世以來以仁孝忠恕相承先王念友愛之不</hi>
<pb n="KR2o0020_WYG_032-34a"/>
　<hi>終悲憤而亡孤雖纂業尸存而已聲色遊娛豈所安耶威徳之建當付之將來耳</hi>集覽<hi>漒川漒音</hi>
　<hi>其良反水名也在河南尸存尸主也尸存猶言尸位</hi>正誤<hi>尸存今按尸存言雖存而如尸也</hi>質<lb/>
　實<hi>吐谷渾西域種名注見元帝建武元年</hi>
代世子寔卒<lb/>
　<hi>初代將長孫斤謀弑代王什翼犍寔格之傷脇至是卒寔娶東部大人賀野干之女有遺腹子什翼犍名</hi>
　<hi>之曰渉圭</hi>
秦伐仇池克之執楊纂以歸質實<hi>仇池縣名注見惠帝元康七年</hi>○秦<lb/>
以鄧羌為鎮軍將軍<lb/>
<pb n="KR2o0020_WYG_032-34b"/>
　<hi>王猛以潞川之功請以羌為司𨽻秦王堅下詔曰司𨽻校尉董牧皇畿吏責甚重非所以優禮名將光武</hi>
　<hi>不以吏事處功臣實貴之也羌有亷李之才朕方委以征伐之事北平匈奴南蕩揚越羌之任也司𨽻何</hi>
　<hi>足以嬰之其進號鎮軍將軍位特進</hi>集覽<hi>董牧皇畿爾邪曰董督正也牧養也猶言牧伯也皇畿注</hi>
　<hi>見漢獻帝建安十三年王畿</hi>質實<hi>司𨽻校尉注見漢元帝永光元年廉李謂戰國趙之良將亷頗</hi>
　<hi>李牧也光武不以吏事處功臣事在漢光武建武十三年</hi>
冬十月秦王堅如鄴<lb/>
　<hi>秦王堅至鄴獵于西山旬餘忘返伶人王洛叩馬諌曰陛下羣生所繫今久獵不歸一旦患生不虞奈太</hi>
　<hi>后天下何堅為之罷獵還宫王猛因進言曰畋獵誠非急務洛之言不可忘也堅賜洛帛百匹拜官箴左</hi>
<pb n="KR2o0020_WYG_032-35a"/>
　<hi>右自是不復獵</hi>質實<hi>鄴縣名注見漢獻帝建安十五年伶人即伶官注見唐高宗咸亨三年</hi>
十一月大司馬温入朝廢帝為東海王迎㑹稽王昱入<lb/>
即位<lb/>
　<hi>温恃其材畧位望隂蓄不臣之志嘗撫枕歎曰男子不能流芳百世亦當遺臭萬年術士杜炅能知人貴</hi>
　<hi>賤温問之炅曰明公勲格宇宙位極人臣温不悦温欲先立功河朔以收時望還受九錫及枋頭之敗威</hi>
　<hi>名頓挫既克夀春謂郗超曰足以雪枋頭之耻乎超曰未也久之超就温宿中夜謂曰明公不為伊霍之</hi>
　<hi>舉無以立大威權鎮壓四海温遂與定議以帝素謹無過而床第易誣乃揚言帝早有痿疾嬖人朱靈寳</hi>
　<hi>等參侍内寢三美人生三男將移皇基人莫能審其虛實温乃詣建康諷褚太后請廢帝而立㑹稽王昱</hi>
<pb n="KR2o0020_WYG_032-35b"/>
　<hi>并作令草呈之太后太后曰我本自疑此便索筆益之曰未亡人不幸罹此百憂感念存没心焉如割温</hi>
　<hi>集百官於朝堂百官震慄温亦色動不知所為尚書僕射王彪之命取霍光傅禮度儀制定於須臾彪之</hi>
　<hi>朝服當階神彩毅然於是宣太后令廢帝為東海王帝乘犢車出神虎門侍御史將兵衞送東海第温帥</hi>
　<hi>百官迎昱即帝位温有足疾詔乘輿入殿温撰辭欲陳述廢立本意帝引見便泣下數十行温兢懼竟不</hi>
　<hi>能一言而出太宰武陵王晞好習武事温忌之表免其官尊褚太后曰崇德太后逼新蔡王晃自列與晞</hi>
　<hi>及殷浩之子涓及庾藴弟倩柔等謀反收付廷尉乂殺東海王三子及其母有司承温㫖詣誅晞詔曰悲</hi>
　<hi>惋惶怛非所忍聞温固請帝手詔曰若晉祚靈長公便宜奉行前詔如大運去矣請避賢路温覽之流汗</hi>
　<hi>乃奏廢晞徙新安免晃為庶人涓倩柔皆族誅侍中謝安見温遙拜温驚曰安石卿何事乃爾安曰未有</hi>
<pb n="KR2o0020_WYG_032-36a"/>
　<hi>君拜於前臣揖於後温遂還姑孰秦王堅聞温廢立謂羣臣曰温前敗灞上後敗枋頭不能思愆自貶以</hi>
　<hi>謝百姓方更廢君以自說六十之叟舉動如此將何以容於四海乎諺曰怒其室而作色於父温之謂矣</hi>
　集覽<hi>炅古惠反牀第易誣謂滛亂之語易以誣枉人也正義曰第側里反郭璞云第牀板也左傳襄</hi>
　<hi>二十七年鄭伯享趙孟于垂隴伯有賦鶉之賁賁趙孟曰牀第之言不踰閾非使人之所得聞也杜預曰</hi>
　<hi>鶉之賁賁刺其君滛亂故趙孟云牀第之言不當踰門限也痿疾史炤通鑑釋文曰痿儒佳反痺濕病也</hi>
　<hi>此說與床第之義全不相著愚按廢帝本紀曰床第易誣乃言帝為閹則痿疾正類漢膠西王隂痿之疾</hi>
　<hi>膠西于王端景帝子為人賊戾又隂痿一近婦人病之數月正義曰痿委危反不能御婦人見史記五宗</hi>
　<hi>世家未亡人左傳注婦人既寡自稱曰未亡人自列列陳也倩柔庾藴二弟名自說自為飾說</hi>正誤<lb/>
<pb n="KR2o0020_WYG_032-36b"/>
　<hi>炅今按當作古迥切光也音桂者人姓漢有炅横</hi>質實<hi>九錫注見漢平帝元始五年枋頭之敗事</hi>
　<hi>在帝奕太和四年尹霍之舉注見元帝大興元年東海國名注見秦二世二年郯武陵國名注見漢光武</hi>
　<hi>建武二十四年新蔡國名注見漢宣帝甘露二年㑹稽郡名注見漢和帝永元元年新安縣名注見楚義</hi>
　<hi>帝元年姑孰縣名注見穆帝太寧元年</hi>
　　書法<hi>書入書廢書迎即位兇悖之氣燄可見矣</hi>
　　發明<hi>累朝廢立自非如霍光之忠赤皆先著其跋扈之迹至温則不然纔書入朝即書廢帝立</hi>
　　<hi>㑹稽王易若折枝亦不見羣臣有抗拒立異死斥之人何哉温久專大權晉朝在其掌握天子特擁</hi>
　　<hi>虚器故立談之頃視置君如奕棊畧無少齟齬其間者使温是時因而改物則亦何難之有書法若</hi>
<pb n="KR2o0020_WYG_032-37a"/>
　　<hi>此所以戒有國者不可不謹其微而嚴履霜之漸爾於温乎何誅</hi>
十二月降封東海王為海西縣公<lb/>
　<hi>大司馬温奏廢放之人不可以臨黎元東海王宜依昌邑故事太后詔封海西縣公温威震内外帝雖處</hi>
　<hi>尊位拱黙而已先是熒惑守太微端門踰月而海西廢至是又逆行入太微帝甚惡之謂中書侍郎郗超</hi>
　<hi>曰命之脩短本所不計故當無復近日事邪超曰大司馬臣温方内固社稷外恢經畧非常之事臣以百</hi>
　<hi>口保之及超請急省其父帝曰致意尊公家國之事遂至於此由吾不能以道匡衞因詠庾闡詩云志士</hi>
　<hi>痛朝危忠臣哀主辱遂泣下霑襟帝美風儀善容止留心典籍凝塵滿席湛如也雖神識恬暢然無濟世</hi>
　<hi>大畧謝安以為惠帝之流但清談差勝耳超以温故朝中皆畏事之謝安嘗與左衞將軍王坦之共詣超</hi>
<pb n="KR2o0020_WYG_032-37b"/>
　<hi>日旰未得前坦之欲去安曰獨不能為性命忍須臾邪</hi>集覽<hi>昌邑故事漢昭帝崩迎昌邑王即帝</hi>
　<hi>位有罪被廢歸于昌邑太微端門天官書衡太微三光之庭南四星執法中端門正義曰太微宫垣十星</hi>
　<hi>在翼軫地天子之宫庭五帝之坐其外藩九卿也南藩中二星間於端明</hi>質實<hi>西海縣未詳處所</hi>
<hi>壬申</hi>二年<hi>秦建元/八年</hi>考證<hi>當書太宗簡文皇帝於二年之上</hi>春二月秦以慕<lb/>
容評為范陽太守<lb/>
　<hi>慕容垂言於秦王堅曰臣叔父評燕之惡來革也不宜復汙聖朝願為燕戮之堅乃出之范陽司馬公曰</hi>
　<hi>古之人滅人之國而人悅何哉為人除害故也秦王堅不以評為誅首又從而寵秩之是愛一人而不愛</hi>
　<hi>一國之人也其失人心多矣是以施恩於人而人莫之恩盡誠於人而人莫之誠卒於功名不遂容身無</hi>
<pb n="KR2o0020_WYG_032-38a"/>
　<hi>所由不得其道故也</hi>集覽<hi>惡來革秦本紀蜚亷生惡來又曰惡來革者蜚亷子也以是知惡來革即</hi>
　<hi>惡來也又讀楚辭惜誓篇梅伯數諫而至醢兮來革順至而用國文公集註云來謂惡來與革皆紂之佞</hi>
　<hi>臣如此則惡來革自是兩人正疑史記之誤及觀劉鼎全史提綱乃曰惡來名革蜚亷長子也此説郤與</hi>
　<hi>史記相符史炤通鑑釋文惡音哀部反孫弈示兒編亦云</hi>質實<hi>范陽郡名注見漢帝𤣥更始二年涿</hi>
　<hi>郡</hi>
三月秦命闗東禮送經藝之士<lb/>
　<hi>秦王堅詔闗東之民學通一經才成一藝者所在郡縣以禮送之在官百石以上學不通一經才不成一</hi>
　<hi>藝者罷遣還民</hi>
<pb n="KR2o0020_WYG_032-38b"/>
夏四月遷海西公於吳縣質實<hi>吳縣注見漢獻帝建安三年</hi>○六月<lb/>
秦以王猛為丞相苻融為冀州牧質實<hi>冀州注見漢元帝建昭二年鄴</hi>
○秋七月帝崩太子昌明即位考證<hi>下當補書立子昌明為皇太子○謹</hi>
<hi>按簡文有疾召大司馬入輔不至詔立皇子昌明為皇太子生十年矣帝崩王彪之正色謂羣臣曰天子崩太</hi>
<hi>子代立何容得異朝議乃定太子昌明即位太子立於簡文在位之日故當補書以正孝武之始</hi>
　<hi>帝不豫急召大司馬温入輔一日一夜發四詔温辭不至詔立皇子昌明為皇太子生十年矣道子為琅</hi>
　<hi>邪王領㑹稽國以奉帝母鄭太妃之祀遺詔温依周公居攝故事又曰少子可輔者輔之如不可君自取</hi>
　<hi>之侍中王坦之持詔入於帝前毁之帝曰天下儻來之運卿何所嫌坦之曰天下宣元之天下陛下何得</hi>
<pb n="KR2o0020_WYG_032-39a"/>
　<hi>專之帝乃使改詔曰家國事一禀大司馬如諸葛武侯王丞相故事是日帝崩羣臣曰當須大司馬處分</hi>
　<hi>王彪之正色曰天子崩太子代立大司馬何容得異朝議乃定太子即位太后欲令温居攝彪之曰此異</hi>
　<hi>常大事大司馬必當固讓使萬機停滯稽廢山陵未敢奉令事遂不行温望簡文臨終禪位不爾便當居</hi>
　<hi>攝既不副所望與弟沖書曰遺詔使吾依武侯王公故事耳疑王坦之謝安所為心銜之</hi>集覽<hi>王丞</hi>
　<hi>相謂王導也</hi>質實<hi>琅邪郡名注見漢光武建武五年宣元謂宣帝元帝也</hi>
八月秦加王猛都督中外諸軍事<lb/>
　<hi>猛至長安復加都督中外諸軍事辭章三四上秦王堅不許曰朕方混壹四海非卿誰可委者卿之不得</hi>
　<hi>辭宰相猶朕不得辭天下也猛為相堅端拱於上百官總已於下軍國之事無不由之猛剛明清肅善惡</hi>
<pb n="KR2o0020_WYG_032-39b"/>
　<hi>著白放黜尸素顯拔幽滯勸課農桑練習軍旅官必當才刑必當罪由是國富兵彊戰無不克秦國大治</hi>
　<hi>堅敕太子宏及長樂公丕等曰汝事王公如事我也陽平公融年少在冀州為政好新奇貴苛察治中别</hi>
　<hi>駕申紹數規正導以寛和融雖敬之未能盡從後紹出為濟北太守融屢以過失聞數致譴讓乃恨不用</hi>
　<hi>紹言嘗坐擅起學舎為有司所糾問紹誰可使者紹曰燕尚書郎高㤗清辯有膽智可使也使至長安見</hi>
　<hi>猛曰昔魯僖公以泮宫發頌齊宣王以稷下垂聲今陽平公開建學宫乃煩有司舉劾明公懲勸如此下</hi>
　<hi>吏何所逃罪乎猛曰是吾過也事遂釋猛因歎曰高子伯豈陽平所宜吏乎言於秦王堅堅召見問以為</hi>
　<hi>治之本對曰治本在得人得人在審舉審舉在核真未有官得其人而國家不治者也堅曰可謂辭簡而</hi>
　<hi>理博矣以為尚書郎固請還州許之</hi>集覽<hi>以泮宫發頌詩泮水頌魯僖公能修泮宫也泮宮注見漢</hi>
<pb n="KR2o0020_WYG_032-40a"/>
　<hi>平帝元始四年以稷下垂聲史記田敬仲完世家齊宣王喜文學遊說之士自如騶衍淳于髠田駢接予</hi>
　<hi>慎到環淵之徒皆賜列第為上大夫不治而議是以稷下學士復盛且數百千人劉向别錄曰齊有稷門</hi>
　<hi>城門也談說之士期㑹於稷下春秋莒子如齊盟于稷門即此齊地記云齊城西門側系水左右有講堂</hi>
　<hi>舊阯葢因側系水故曰稷門古側稷音相近耳又虞喜曰齊有稷山立舘其下以待遊士亦異說也</hi>質<lb/>
　實<hi>長樂國名注見秦二世二年信都陽平郡名注見孝武帝太元九年舘陶濟北郡名注見楚義帝元</hi>
　<hi>年長安縣名注見漢惠帝五年子伯髙泰表字</hi>
　　發明<hi>堅之任猛如此方盡其才而桓温乃以軍謀祭酒處之欲與俱南宜乎猛之不就也且温</hi>
　　<hi>既知江東無猛之比當戰攻分裂之世乃不能羅而致之棄以資敵何哉然猛才畧出温之右亦自</hi>
<pb n="KR2o0020_WYG_032-40b"/>
　　<hi>知必不為温所容秦能用猛而晉不能用温故猛功業傑出而温終為跋扈之臣此又繋乎君臣遇</hi>
　　<hi>合與否爾猛是時輔相苻秦兵彊國富境内大治温與之對局不能自反方且廢立亂朝甘處不韙</hi>
　　<hi>之域其不及猛多矣綱目止書猛受任之重而佐秦之烈固已隱然在中宜乎後人謂為苻堅之管</hi>
　　<hi>仲也</hi>
冬十月葬高平陵質實<hi>一綂志云高平陵在應天府上元縣境内</hi>○三吳大<lb/>
旱饑質實<hi>張九韶曰三吳謂東吳蘓州中吳潤州西吳湖州也</hi>
<hi>癸酉</hi>烈宗孝武皇帝寧康元年<hi>秦建元九年</hi>春二月大司馬温<lb/>
來朝<lb/>
<pb n="KR2o0020_WYG_032-41a"/>
　<hi>桓温來朝詔吏部尚書謝安侍中王坦之迎于新亭時都下恟恟云欲誅王謝因移晉祚坦之甚懼安神</hi>
　<hi>色不變曰晉祚存亡决於此行温既至百官拜於道側温大陳兵衞延見朝士坦之流汗沾衣倒執手版</hi>
　<hi>安從容就席謂温曰安聞諸侯有道守在四隣明公何須壁後置人邪温笑曰正自不能不爾遂命撤之</hi>
　<hi>與安笑語移日郗超卧帳中聽其言風動帳開安笑曰郗生可謂入幕之賔矣時天子㓜弱外有彊臣安</hi>
　<hi>與坦之盡忠輔衞卒安晉室三月温有疾還姑孰</hi>質實<hi>新亭注見安帝元興元年</hi>
　　發明<hi>書大司馬温來朝初無異詞而其兇威虐燄固自隱然於中則當時之氣象為如何耶吁</hi>
　　<hi>可畏也哉</hi>
秋七月大司馬温卒以桓沖都督揚豫江州軍事<lb/>
<pb n="KR2o0020_WYG_032-41b"/>
　<hi>初温疾篤諷朝廷求九錫屢使人趣之謝安王坦之故緩其事使袁宏具草宏以示王彪之彪之歎其文</hi>
　<hi>辭之羙因曰卿固大才安可以此示人安見其草輙改之由是厯旬不就温弟江州刺史沖問安坦之所</hi>
　<hi>在温曰渠等不為汝所處分也温以世子熈才弱使沖領其衆温卒熈及弟濟謀殺沖沖徙之長沙稱温</hi>
　<hi>遺命以少子𤣥為嗣時方五歲襲封南郡公沖既代温居任藎忠王室或勸誅除時望沖不從始温在鎮</hi>
　<hi>死罪皆專决沖以為生殺之重當歸朝廷須報後行</hi>質實<hi>袁宏陽夏人瓌之從子長沙郡名注見漢</hi>
　<hi>獻帝興平元年南郡注見漢獻帝建安十三年</hi>
　　書法<hi>綱目卒蜀漢及晉諸臣無不書姓者此其不書何削之也自蜀漢及晉卒不書姓者大司</hi>
　　<hi>馬温一人而已矣</hi>
<pb n="KR2o0020_WYG_032-42a"/>
　　發眀<hi>桓温之卒既書其官乃不書其爵又削其姓何哉温在晉誠為䟦扈然使其為操為懿一</hi>
　　<hi>以無道行之則亦何難之有惟温尚能稍知顧忌故雖垂涎晉鼎終莫染指是以綱目權其輕重寓</hi>
　　<hi>諸書法之間予之而不盡予故止書其官貶之而不盡貶故僅去其爵至於名而不氏又以著其强</hi>
　　<hi>大之實若莽卓然不問可知其為温也噫此綱目之所以為綱目也歟</hi>
皇太后臨朝攝政以王彪之為尚書令謝安為僕射<lb/>
　<hi>謝安以天子㓜冲欲請崇徳太后臨朝彪之曰上年垂及冠婚反令從嫂臨朝豈所以光揚聖德乎安不</hi>
　<hi>欲委任桓沖故使太后臨朝已得專决遂不從其言彪之與共掌朝政安每歎曰朝廷大事衆所不能决</hi>
　<hi>者以諮王公無不立决</hi>集覽<hi>崇徳太后康帝褚后也</hi>
<pb n="KR2o0020_WYG_032-42b"/>
　　書法<hi>太后於是三臨朝矣漢殤鄧太后桓梁太后再臨朝則書猶魏馮胡唐武氏再臨朝則書</hi>
　　<hi>復於是三臨朝而綱目書之如恒辭惟無意於擅朝也凡書臨朝譏也惟褚太后無譏焉再書攝義</hi>
　　<hi>同</hi>
冬秦寇梁益陷之<lb/>
　<hi>秦王堅使王綂朱肜帥卒二萬出漢川毛當徐成帥卒三萬岀劒門以冦梁益梁州刺史楊亮拒之戰敗</hi>
　<hi>肜遂㧞漢中徐成亦克劒門楊安進攻梓潼太守周虓固守涪城遣歩騎送母妻趣江陵肜邀而獲之虓</hi>
　<hi>遂降十一月秦取二州卭筰夜郎皆附之秦以楊安鎮成都毛當鎮漢中姚萇屯墊江王綂鎮仇池堅欲</hi>
　<hi>以周虓為尚書郎虓曰蒙晉厚恩但老母見獲失節於此母子獲全秦之惠也雖公侯之貴不以為榮遂</hi>
<pb n="KR2o0020_WYG_032-43a"/>
　<hi>不仕毎見堅或箕踞而坐呼為氐賊嘗值元㑹儀衞甚盛堅問之曰晉朝元㑹與此何如虓攘袂厲聲曰</hi>
　<hi>犬羊相聚何敢比擬天朝秦人以虓不遜屢請殺之堅待之彌厚</hi>集覽<hi>虓虛交反卭筰注見漢武</hi>
　<hi>帝元光五年夜郎注同上年</hi>質實<hi>漢川地名注見周赧王四年漢中劒門闗名注見唐昭宗大順</hi>
　<hi>二年梁益二州名梁注見周赧王四年漢中益注見武帝㤗始八年漢中郡名注見周赧王四年梓潼郡</hi>
　<hi>名注見漢獻帝建安十八年涪城縣名注見漢光武建武十二年江陵郡名注見漢獻帝建安十三年墊</hi>
　<hi>江縣名注見漢光武建武十一年箕踞注見漢後主景耀五年</hi>
以王坦之為中書令領丹陽尹質實<hi>丹陽郡名注見漢獻帝興平二年金</hi>
<hi>陵</hi>○彗星見<lb/>
<pb n="KR2o0020_WYG_032-43b"/>
　<hi>彗星出于尾箕長十餘丈經太微掃東井自四月見及冬不滅秦太史令張孟言尾箕燕分東井秦分也</hi>
　<hi>今彗起尾箕而掃東井十年之後燕當滅秦二十年之後代當滅燕慕容氏布列朝廷臣竊憂之宜剪其</hi>
　<hi>魁傑以消天變堅不聽陽平公融亦上疏言之堅報曰朕方混六合為一家視夷狄為赤子汝宜息慮勿</hi>
　<hi>懷耿介夫惟修德可以禳災苟能内求諸已何懼外患乎其後有人入秦明光殿大呼曰甲申乙酉魚羊</hi>
　<hi>食人悲哉無復遺堅命執之不獲朱肜趙整固請誅諸鮮卑堅不聽整宦官也博聞彊記能屬文好直言</hi>
　<hi>面諌慕容垂夫人得幸於堅堅與之同輦遊於後庭整歌曰不見雀來入鷰室但見浮雲蔽白日堅改容</hi>
　<hi>謝之命夫人下輦</hi>質實<hi>彗星注見周顯王八年尾箕東方之宿名太微注見漢景帝後三年東井</hi>
　<hi>注見宋文帝元嘉十六年鮮卑東胡種名注見漢光武建武二十五年</hi>
<pb n="KR2o0020_WYG_032-44a"/>
　　書法<hi>彗星出尾箕掃東井燕滅秦之兆明矣綱目不書所出若曰天有大戒凡有國者皆當有</hi>
　　<hi>警懼之心云耳</hi>
　　發明<hi>星變如此秦太史言燕秦興滅之由他時皆驗然欲使之誅殺之應之則非矣且堅之亡</hi>
　　<hi>非在於不殺鮮卑而在於窮黷不已此則非秦太史之所能知也是時宇宙𤓰分綱目書彗見而不</hi>
　　<hi>書分野正欲夫人知敬畏修省之實無徒泥於天象之所屬而異其心也</hi>
<hi>甲戍</hi>二年<hi>秦建元十年</hi>春二月以王坦之都督徐兗等州軍事<lb/>
詔謝安總中書<lb/>
　<hi>安好聲律朞功之慘不廢絲竹士大夫效之遂以成俗坦之屢書苦諫曰天下之寳當為天下惜之安不</hi>
<pb n="KR2o0020_WYG_032-44b"/>
　<hi>能從又嘗與王羲之登冶城悠然遐想有高世之志羲之謂曰夏禹勤王手足胼胝文王旰食日不暇給</hi>
　<hi>今四郊多壘宜思自效而虛談廢務浮文妨要恐非當世所宜安曰秦任商鞅二世而亡豈清言致患邪</hi>
　集覽<hi>朞功之慘謂有周朞大功小功之服手足胼胝胼蒲眠反胝張尼反胼胝皮堅厚也列子曰禹</hi>
　<hi>惟荒土功身體偏枯手足胼胝</hi>質實<hi>冶城本吳冶鑄之地在應天府治北朝天宫後晉謝安與王羲</hi>
　<hi>之同訪冶城悠然遐想有超世之志即此</hi>
<hi>乙亥</hi>三年<hi>秦建元十一年</hi>夏五月徐兗都督藍田侯王坦之卒質<lb/>
實<hi>藍田縣名注見周顯王三年</hi>
　<hi>坦之臨終與謝安桓沖書惟以國家為憂言不及私卒諡曰獻</hi>
<pb n="KR2o0020_WYG_032-45a"/>
以桓沖為徐州刺史謝安領揚州刺史<lb/>
　<hi>沖以安素有重望以揚州讓之自求外出桓氏族黨莫不苦諫沖處之澹然</hi>
秋七月秦丞相清河侯王猛卒<lb/>
　<hi>猛寢疾秦王堅親為祈郊廟社稷分遣侍臣徧禱河嶽疾少瘳為之赦殊死以下猛上疏曰不圖陛下以</hi>
　<hi>臣之命而虧天地之德開闢以來未之有也臣聞報德莫如盡言謹以埀没之命竊獻遺欵夫善作者不</hi>
　<hi>必善成善始者不必善終古先哲王知功業之不易戰戰兢兢如臨深谷伏惟陛下追蹤前聖天下幸甚</hi>
　<hi>堅覽之悲慟七月堅親至猛第視疾訪以後事猛曰晉雖僻處江南然正朔相承上下安和臣没之後願</hi>
　<hi>勿以晉為圖鮮卑西羌我之仇敵終為大患宜漸除之以便社稷言終而卒堅比歛三臨哭謂太子宏曰</hi>
<pb n="KR2o0020_WYG_032-45b"/>
　<hi>天不欲使吾平一六合邪何奪吾景畧之速也葬之如漢霍光故事諡曰武</hi>質實<hi>清河縣名注見</hi>
　<hi>漢安帝建元元年甘陵社稷注見新莽天鳯元年六合應劭曰六合者天地四方之謂也景畧王猛表字</hi>
　　發明<hi>凡仕夷者皆以死書而猛獨書官書爵書卒何原其心也猛負高世之資生亂離之世不</hi>
　　<hi>得已而仕秦其心蓋惓惓然以中國生靈為念觀其臨終秦主訪以後事猛曰晉雖僻處江南然正</hi>
　　<hi>朔相承上下安和臣没之後願勿以晉為圖噫所謂正朔相承一言其深明華夷之分識順逆之理</hi>
　　<hi>也歟表而出之以為不幸而仕夷者之法</hi>
八月立皇后王氏<lb/>
　<hi>后濛之孫也</hi>
<pb n="KR2o0020_WYG_032-46a"/>
九月以徐邈為中書舍人<lb/>
　<hi>帝講孝經始覽典籍延儒士謝安薦邈補中書舎人毎被顧問多所匡益帝或宴集酣樂之後好為詩章</hi>
　<hi>文詞穢雜邈應時收歛還省刋削經帝重覽然後出之</hi>
冬十月朔日食○秦置聽訟觀遣太子入學禁老莊圖<lb/>
䜟之學<lb/>
　<hi>秦王堅詔曰新喪賢輔百司或未稱朕心可置聽訟觀五日一臨以求民隱今天下雖未大定權可偃武</hi>
　<hi>脩文以稱武侯雅㫖其増崇儒敎禁老莊圖䜟之學犯者棄市妙簡學生太子及羣臣之子皆就學受業</hi>
　<hi>尚書郎王佩讀䜟堅殺之䜟學遂絶</hi>質實<hi>老莊注見成帝咸康三年圖䜟注見漢光武建武中元元</hi>
<pb n="KR2o0020_WYG_032-46b"/>
　<hi>年棄市注見秦始皇三十四年</hi>
　　書法<hi>自晉初書禁星氣䜟緯之學於是復書禁老莊圖䜟堅可謂知所尚矣綱目於苻氏有取</hi>
　　<hi>焉此類是也然終以䜟誤何哉太元十年終綱目書禁圖䜟四詳武帝泰始三年禁老莊則一而已</hi>
<hi>丙子</hi>太元元年<hi>秦建元十二年○是歲凉代皆亡僣國一</hi>春正月朔帝冠太后<lb/>
歸政以謝安為中書監錄尚書事<lb/>
　　書法<hi>褚太后三臨朝凡再書歸政矣皆以帝冠首之后可謂知節者也與上書歸政下書太后</hi>
　　<hi>喪漢桓帝梁太后上書歸政下書復稱制者唐高宗武氏大異矣綱目書太后歸政四惟禇氏無譏</hi>
　　<hi>焉</hi>
<pb n="KR2o0020_WYG_032-47a"/>
○秦遣侍臣分廵郡縣<lb/>
　<hi>秦王堅下詔曰徃得丞相常謂帝王易為自丞相違世鬚髮半白今天下既無丞相或政教淪替可遣侍</hi>
　<hi>臣分廵郡縣問民疾苦</hi>
秋七月秦遣兵擊凉州八月敗其兵凉將掌據死之張<lb/>
天錫降老證<hi>降當作降秦</hi>
　<hi>天錫荒于酒色不親庶務黜世子大懐而立嬖妾之子大豫人情憤怨秦王堅以天錫臣道未純遣將軍</hi>
　<hi>茍萇梁熈等將兵臨西河尚書郎閻負梁殊奉詔徴之若有違命即進師撲討負殊至姑臧天錫㑹官屬</hi>
　<hi>謀之皆怒曰吾世事晉朝忠節著於海内今一旦委身賊庭醜莫大焉且河西天險若悉境内精兵右招</hi>
<pb n="KR2o0020_WYG_032-47b"/>
　<hi>西域北引匈奴以拒之何遽知其不㨗也天錫攘袂大言曰孤計决矣言降者斬使謂負珠曰君欲生歸</hi>
　<hi>乎死歸乎殊等辭氣不屈天錫怒射殺之其母嚴氏泣曰秦主横制天下兵不留行汝若降之猶可延數</hi>
　<hi>年之命今既抗衡又殺其使者亡無日矣天錫使將軍馬建帥衆二萬拒秦八月秦師濟河天錫又遣掌</hi>
　<hi>據帥衆三萬軍于洪池苟萇使姚萇為前驅馬建迎降據兵敗就帳免胄西向稽首伏劒而死秦兵遂至</hi>
　<hi>姑臧天錫面縳出降凉州郡縣悉下秦以梁熈為凉州刺史鎮姑臧封天錫歸義侯初秦兵之出也先為</hi>
　<hi>天錫築第於長安至則居之熈清儉愛民河右安之桓沖聞秦攻凉州遣兵分道撓秦以救凉不克而罷</hi>
　集覽<hi>横制横胡肓反瓉曰以威勢相脅曰横兵不留行漢書武帝攻匈奴譬猶以彊弩射潰癰也必</hi>
　<hi>不留行矣注言無所礙也</hi>質實<hi>西河地名未詳處所姑臧縣名注見元帝建武元年河西郡名注見</hi>
<pb n="KR2o0020_WYG_032-48a"/>
　<hi>漢安帝元初元年洪池地名未詳處所凉州注見唐中宗景龍二年</hi>
詔除度田收租之制<lb/>
　<hi>初哀帝減田租畝收二升至是除之王公以下口稅米三斛蠲在役之身</hi>
冬十一月朔日食○秦遣兵擊代敗之十二月代寔君<lb/>
弑其君什翼犍秦討殺之遂分代為二部考異<hi>殺當作誅</hi>
　<hi>劉衞辰為代所逼求救於秦秦王堅遣行唐公洛鄧羌朱肜等將兵擊之以衞辰為鄉導代王什翼犍使</hi>
　<hi>南部大人劉庫仁將兵拒戰大敗什翼犍病不能自將乃奔隂山之北聞秦兵稍退復還雲中初什翼犍</hi>
　<hi>世子寔早卒寔子珪尚㓜慕容妃諸子皆長繼嗣未定庶長子寔君遂殺諸弟并弑什翼犍秦兵趨雲中</hi>
<pb n="KR2o0020_WYG_032-48b"/>
　<hi>部衆逃潰國中大亂珪母賀氏以珪走依賀納秦王堅召代長史燕鳯問代亂故鳯具以對堅曰天下之</hi>
　<hi>惡一也乃執寔君至長安車裂之堅欲遷珪於長安鳯固請曰代王遺孫沖㓜莫相綂攝庫仁勇而有智</hi>
　<hi>衞辰狡猾多變皆不可獨任宜分諸部為二令此兩人綂之兩人素有深讎而勢莫敢先發俟其孫稍長</hi>
　<hi>立之是陛下有存亡繼絶之德於代使其子孫永為不侵不叛之臣此安邉之良䇿也堅從之分代為二</hi>
　<hi>部自河以東屬庫仁自河以西屬衞辰使統其衆賀氏以珪依庫仁庫仁招撫離散恩信甚著奉事拓跋</hi>
　<hi>珪恩勤周備不以廢興易意常謂諸子曰此兒有高天下之志必能恢隆祖業汝曹當謹遇之慕容紹私</hi>
　<hi>謂其兄楷曰秦恃其彊大務勝不休北戍雲中南守蜀漢轉運萬里道殣相望兵疲民困危亡近矣</hi>集<lb/>
　覽<hi>道殣相望左傳文也殣音近路冡也道中死人人所覆也</hi>質實<hi>行唐縣名注見梁主瑱乾化三</hi>
<pb n="KR2o0020_WYG_032-49a"/>
　<hi>年隂山注見秦王政三年燕鳯代人雲中郡名注見秦王政三年</hi>
　　書法<hi>代弑也秦書討何弑逆之賊夫人得而討之綱目之誅惡嚴矣是故祖約反於晉而趙書</hi>
　　<hi>誅成帝咸和五年寔君弑於代而秦書討是年</hi>
<hi>丁丑</hi>二年<hi>秦建元十三年</hi>春高句麗新羅西南夷皆遣使朝貢于<lb/>
秦質實<hi>新羅東夷國名注見唐太宗貞觀十七年西南夷注見漢武帝元狩元年滇國</hi>○秦以<lb/>
熊邈為將作長史<lb/>
　<hi>趙故將作功曹熊邈屢為秦王堅言石氏宫室器玩之盛堅以邈為將作長史大修舟艦兵器飾以金銀</hi>
　<hi>頗極精巧慕容農私言於垂曰自王猛之死秦之法制日以頹靡今又重以奢侈殃將至矣大王宜結納</hi>
<pb n="KR2o0020_WYG_032-49b"/>
　<hi>英傑以承天意垂笑曰天下事非爾所及</hi>
　　書法<hi>一將作長史耳何以書著秦主之驕侈也</hi>
以朱序為梁州刺史鎮襄陽質實<hi>梁州注見周赧王四年漢中襄陽縣名注</hi>
<hi>見漢獻帝建安十二年</hi>○秋七月以謝安都督揚豫等州軍事質<lb/>
實<hi>揚豫二州名揚注見漢獻帝興平二年金陵豫注見周赧王三十七年陳</hi>○冬十月以桓<lb/>
沖都督江荆等州軍事謝𤣥監江北軍事<lb/>
　<hi>桓沖以秦人彊盛欲移阻江南奏自江陵徙鎮上明使劉波守江陵楊亮守江夏初中書郎郗超自以其</hi>
　<hi>父愔位遇應在謝安之右而優游㪚地常憤悒形於詞色由是與謝氏有隙時朝庭方以秦㓂為憂詔求</hi>
<pb n="KR2o0020_WYG_032-50a"/>
　<hi>文武良將可鎮禦北方者安以尼子𤣥應詔超聞之歎曰安之明乃能違衆舉親𤣥之才足以不負所舉</hi>
　<hi>衆咸以為不然超曰吾嘗與𤣥共在桓公府見其使才雖履屐間未嘗不得其任是以知之𤣥鎮廣陵募</hi>
　<hi>驍勇之士得彭城劉牢之等數人以牢之為參軍常領精銳為前鋒戰無不㨗時號北府兵敵人畏之</hi>
　集覽<hi>㪚地猶言間處也散上聲莊子注云不在可用之數</hi>質實<hi>江陵縣名注見漢獻帝建安十</hi>
　<hi>三年一綂志云上明城名在荆州府松滋縣境晉荆州刺史桓沖自襄陽退屯於此時所築江夏郡名注</hi>
　<hi>見漢獻帝建安十三年廣陵郡名注見漢武帝元朔五年淮南彭城郡名注見秦始皇二十八年</hi>
散騎常侍王彪之卒<lb/>
　<hi>初謝安欲增修宫室彪之曰中興之初即東府為宫殊為儉陋蘇峻之亂成帝止蘭臺都坐不蔽風雨是</hi>
<pb n="KR2o0020_WYG_032-50b"/>
　<hi>以更營新宫比之漢魏則為儉比之初過江則為侈矣今㓂敵方彊豈可大興功役勞擾百姓邪安曰宫</hi>
　<hi>室弊陋後世謂人無能彪之曰凡任天下之重者當保國寧家緝熈政事乃以修室屋為能邪安不能奪</hi>
　<hi>故終彪之之世無所營造</hi>集覽<hi>蘭臺都座蘭臺御史臺也都坐猶今都堂也孝武置檢校御史掌行</hi>
　<hi>馬外事亦蘭臺之職</hi>質實<hi>東府注見安帝元興元年一綂志云新宫在應天府上元縣治東北五里</hi>
　<hi>臺城内晉有顯陽宫蘇峻作亂宫室盡焚太元初乃作新宫名曰永安</hi>
臨海太守郗超卒<lb/>
　<hi>初超黨於桓氏以父愔忠於王室不令知之及病甚出一箱書授門生曰公年尊我死之後若以哀悼害</hi>
　<hi>寢食者可呈此不爾即焚之超卒愔果成疾門生呈箱皆與桓温徃反密計愔大怒曰小子死已晩矣遂</hi>
<pb n="KR2o0020_WYG_032-51a"/>
　<hi>不復哭</hi>質實<hi>一綂志云臨海古地名春秋戰國時為越地秦屬閩中郡漢初屬東甌國後東甌内</hi>
　<hi>徙以其地置回浦縣屬㑹稽郡又南部都尉治此處東漢初改回浦曰章安三國吳以㑹稽東部為臨海</hi>
　<hi>郡治臨海縣徙治章安梁改為赤城郡尋廢陳復置章安郡隋罷唐初置海州尋改曰台州因天台山為</hi>
　<hi>名天寳初復改為臨海郡乾元初復為台州至德初移治始豐陞為徳化軍宋仍為台州屬浙東路元改</hi>
　<hi>為台州路本朝因之改為台州府𨽻浙江道</hi>
　　書法<hi>太守卒不書書卒超何著愔忠也終綱目卒太守四詳見愍帝建興元年皆予之也惟郗</hi>
　　<hi>超非予辭</hi>
　　發明<hi>超本不足録而特卒之者著其黨於桓氏之罪也然則何以書官超慮其父哀惋成疾故</hi>
<pb n="KR2o0020_WYG_032-51b"/>
　　<hi>暴其身後之惡以止之志亦可哀故特憫而存之也</hi>
<hi>戊寅</hi>三年<hi>秦建元十四年</hi>春二月作新宫○秦寇凉州夏四月陷<lb/>
南陽考異<hi>一本作梁州</hi>
　<hi>秦王堅遣長樂公丕將軍茍萇石越慕容垂等四道㑹攻襄陽梁州刺史朱序以秦無舟檝不以為虞既</hi>
　<hi>而石越帥騎五千浮度漢水序惶駭固守中城越克其外郭獲船百餘艘以濟餘軍丕督諸將攻中城序</hi>
　<hi>母韓氏聞秦兵將至自登城履行西北隅以為不固帥百餘婢及城中女丁築斜城於其内及秦兵至西</hi>
　<hi>北隅果潰移守新城襄陽人謂之夫人城桓沖在上明擁衆七萬憚秦兵不敢進丕欲急攻襄陽苟萇曰</hi>
　<hi>吾衆十倍於敵糗糧山積但稍遷漢沔之民於許洛塞其運道絶其援兵譬如網中之禽何患不獲而多</hi>
<pb n="KR2o0020_WYG_032-52a"/>
　<hi>殺將士急求成功哉丕從之慕容垂拔南陽執太守鄭裔與丕㑹</hi>質實<hi>長樂郡名注見秦二世二</hi>
　<hi>年信都漢水注見漢獻帝建安十二年漢沔新城郡名注見漢獻帝建安二十四年房陵一統志云夫人</hi>
　<hi>城在襄陽府治西北晉朱序鎮襄陽苻堅遣將圍城序母韓氏謂城西北角必先受弊領百餘婢并城中</hi>
　<hi>女丁於其角築城二十餘丈賊攻西北角果潰衆守新築城賊遂引退襄陽人因名夫人城襄陽縣名注</hi>
　<hi>見漢獻帝建安十二年南陽郡名注見秦二世三年</hi>
秋七月新宫成<lb/>
　　書法<hi>凡宫室書作書成乆辭也此僅五月耳書成何速成也綱目乆成書成速成書成晉自蘇</hi>
　　<hi>峻遷帝石頭宫闕灰燼矣成帝更造新宫倥偬可知至此近六十年改而新之宜也二月經始七月</hi>
<pb n="KR2o0020_WYG_032-52b"/>
　　<hi>告成則孝武可謂知節矣故特書成終綱目書宫成四詳見漢高帝七年皆譏也惟此為美辭</hi>
○秦遣兵分道寇盱眙彭城魏興<lb/>
　<hi>彭超請攻沛郡太守戴遂於彭城且曰願更遣重將攻淮南為棊劫之勢東西並進丹陽不足平也秦王</hi>
　<hi>堅從之使俱難帥歩騎七萬㓂淮陽盱眙八月超攻彭城詔右將軍毛虎生帥衆鎮姑孰以禦之秦又使</hi>
　<hi>韋鍾圍魏興太守吉挹於西城</hi>集覽<hi>丹陽即金陵也秦改曰秣陵三國吳大帝改曰建業晉元帝改</hi>
　<hi>曰丹陽郡此非漢唐之丹陽也漢丹陽治宛陵唐丹陽治京口淮陽周為陳國春秋楚滅之戰國為楚魏</hi>
　<hi>之郊秦改潁川郡正義曰淮陽國今陳州是盱眙注見秦二世二年彭城郡名注見秦始皇二十八年西</hi>
　<hi>城注見漢後主建興八年</hi>質實<hi>沛郡注見漢成帝河平二年丹陽郡名注見漢獻帝興平二年金陵</hi>
<pb n="KR2o0020_WYG_032-53a"/>
　<hi>淮陽郡名注見宋明帝泰始三年魏興郡名注見漢後主建興八年西城</hi>
九月秦王堅宴羣臣<lb/>
　<hi>秦王堅與羣臣飲酒以極醉為限趙整作酒歌曰地列酒泉天垂酒池杜康妙識儀狄先知紂喪殷邦桀</hi>
　<hi>傾夏國由此言之前危後則堅大悅命整書之以為酒戒自是宴羣臣禮飲而已</hi>集覽<hi>禮飲記玉</hi>
　<hi>藻君子之飲酒也禮已三爵而油油以退左傳宣二年臣侍君宴過三爵非禮也</hi>質實<hi>姓源樞機</hi>
　<hi>云杜康古之善造酒者以酉日死故酉日不㑹賔客戰國䇿云儀狄作酒禹飲而甘之曰後世必有以酒</hi>
　<hi>亡其國者遂疏儀狄而絶㫖酒</hi>
冬十月大宛獻馬于秦不受<lb/>
<pb n="KR2o0020_WYG_032-53b"/>
　<hi>大宛獻汗血馬于秦秦王堅曰吾嘗慕漢文帝為人用千里馬何為命羣臣作止馬詩而反之</hi>質實<lb/>
　<hi>大宛西域國名注見漢武帝元朔三年汗血馬注見漢武帝元鼎二年</hi>
秦豫州刺史苻重謀反赦就第<lb/>
　<hi>北海公重鎮洛陽謀反秦王堅曰長史呂光忠正必不與之同即命光收重檻車送長安赦之以公就第</hi>
　質實<hi>北海郡名注見漢桓帝永康元年青州吕光畧陽氐人婆樓之子洛陽縣名注見周顯王三年</hi>
　<hi>長安縣名注見漢惠帝五年</hi>
　　書法<hi>謀反書赦譏失刑也終綱目謀反書赦二燕王旦苻重未有不復反者也</hi>
　　發明<hi>人臣無將將則必誅苻重既書其反而又書赦之就第是縱使為逆爾亂階何自而弭宜</hi>
<pb n="KR2o0020_WYG_032-54a"/>
　　<hi>乎他日復反也</hi>
<hi>己卯</hi>四年<hi>秦建元十五年</hi>春二月秦陷襄陽執刺史朱序以歸<lb/>
　<hi>秦御史中丞李柔劾奏長樂公丕等擁衆十萬攻圍小城日費萬金乆而無效請徵下廷尉秦王堅遣使</hi>
　<hi>持節切讓丕等賜丕劒曰來春不㨗汝可自裁勿復持面見吾也丕等惶恐命諸軍并力攻襄陽堅欲自</hi>
　<hi>將來攻陽平公融諫曰陛下欲取江南固當博謀熟慮不可倉猝若止取襄陽親勞大駕所謂以隨侯之</hi>
　<hi>珠彈千仞之雀也乃止朱序屢破秦兵遂不設備丕命諸軍進攻督護李伯護為内應遂克襄陽執序送</hi>
　<hi>長安堅以序能守節拜度支尚書以伯護為不忠斬之秦將慕容越拔順陽執太守丁穆堅欲官之穆固</hi>
　<hi>辭不受堅以梁成為荆州刺史鎮襄陽選其才望禮而用之</hi>質實<hi>隨侯之珠弹千仞之雀莊子讓</hi>
<pb n="KR2o0020_WYG_032-54b"/>
　<hi>王篇以隨侯之珠彈千仞之雀世必笑之何也所用重所要輕長樂郡名注見秦二世二年信都國順陽</hi>
　<hi>郡名注見漢惠帝永興二年襄陽郡名注見漢獻帝建安十三年</hi>
　　書法<hi>執善辭也力屈而被執也</hi>
秦陷彭城淮隂<lb/>
　<hi>謝𤣥帥衆萬餘救彭城軍于泗口欲遣間使報戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>而不可得部曲將田泓請没水潜往𤣥遣之為秦人</hi>
　<hi>所獲厚賂使云南軍已敗泓偽許之既而告城中曰南軍垂至勉之秦人殺之彭超置輜重於留城𤣥揚</hi>
　<hi>聲遣軍向留城超聞之釋彭城圍引兵還保輜重<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>帥衆奔𤣥超遂據彭城留徐褒守之南攻盱眙俱難</hi>
　<hi>克淮隂留邵保戍之</hi>集覽<hi>遂丑絹反</hi>正誤<hi>遂今按漢書匈奴𫝊賛<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>/逃竄㐲<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>即遯字集覽音</hi>
<pb n="KR2o0020_WYG_032-55a"/>
　<hi>切本玉篇當讀作遯晉書音義同</hi>質實<hi>泗口即泗水之口注見秦始皇二十八年部曲注見陳文</hi>
　<hi>帝天嘉元年一綂志云留城在徐州沛縣東南二十三里張良遇漢高祖處後高祖欲封良三萬戸良曰</hi>
　<hi>願封留足矣即此淮隂縣名注見漢獻帝建安元年</hi>
三月詔減省用度<lb/>
　<hi>詔以疆埸多虞年榖不登其供御所須事從儉約九親供給衆官廪俸權可減半凡諸役費非軍國事要</hi>
　<hi>皆宜停省</hi>質實<hi>九親猶言九族之親也</hi>
夏四月秦陷魏興太守吉挹死之<lb/>
　<hi>秦韋鍾㧞魏興吉挹引刀欲自殺左右奪其刀㑹秦人至執之挹不言不食而死秦王堅歎曰周孟威不</hi>
<pb n="KR2o0020_WYG_032-55b"/>
　<hi>屈於前丁彥遠㓗已於後吉祖沖閉口而死何晉氏之多忠臣也挹參軍史潁逃歸得挹臨終手疏詔贈</hi>
　<hi>益州刺史</hi>集覽<hi>孟威周虓表字也秦獲其母遂降常有不遜之語秦待之彌厚彥逺丁穆表字也被</hi>
　<hi>執秦欲官之穆固辭不受</hi>質實<hi>祖冲吉挹表字也</hi>
五月秦陷盱眙進圍三阿謝𤣥連戰敗走之<lb/>
　<hi>秦俱難彭超拔盱眙執内史毛璪之遂圍田洛于三阿去廣陵百里朝廷大震臨江列戍謝𤣥自廣陵救</hi>
　<hi>三阿難超戰敗退保盱眙六月𤣥進攻之又敗退屯淮隂𤣥遣何謙等帥舟師乗潮而上夜焚淮橋難超</hi>
　<hi>退屯淮北𤣥謙等共追之戰于君川復大破之難超北走僅以身免𤣥還廣陵加領徐州刺史秦王堅大</hi>
　<hi>怒徵超下廷尉超自殺難削爵為民謝安為相秦人屢入㓂衆心危懼安每鎮以和静其為政務舉大綱</hi>
<pb n="KR2o0020_WYG_032-56a"/>
　<hi>不為小察時人比安於王導而謂文雅過之</hi>集覽<hi>三阿屬髙郵軍今北阿鎮是在晉為三阿唐為</hi>
　<hi>下阿徐敬業屯兵下阿溪魏思温破之即此</hi>質實<hi>一綂志云三阿地名即北阿鎮在揚州府高郵</hi>
　<hi>州城外九十二里在晉為三阿唐為下阿是也君川地名未詳處所盱眙縣名注見秦二世二年廣陵郡</hi>
　<hi>名注見漢武帝元朔五年淮南徐州注見秦始皇二十八年彭城</hi>
秦大饑<lb/>
<hi>庚辰</hi>五年<hi>秦建元十六年</hi>春秦復以苻重為鎮北大將軍守薊質<lb/>
實<hi>薊縣名注見漢帝𤣥更始二年</hi>
　　書法<hi>書復以何譏貳過也謀反而赦赦而復用故書譏之復以為之辭有四有改過之辭有貳</hi>
<pb n="KR2o0020_WYG_032-56b"/>
　　<hi>過之辭有不能令之辭有因人之辭苻重鎮北將軍魏蕭寳寅西道大都督唐宇文融勸農使蜀張</hi>
　　<hi>格同平章事唐嚴旭蓬州刺史晉馮暉朔方節度南唐馮延已平章事皆譏貳過者也詳漢文帝十</hi>
　　<hi>四年</hi>
　　發明<hi>苻重既有反逆之罪赦而不誅已為過矣况又委之重任乎故特書復譏之</hi>
秦作教武堂<lb/>
　<hi>秦作教武堂於渭城命太學生明隂陽兵法者教授諸將朱肜諫曰陛下四海之地什得其八宜稍偃武</hi>
　<hi>脩文乃更始立學舎教人戰闘之術殆非所以馴致升平也且諸將百戰之餘何患不習於兵而更使受</hi>
　<hi>教於書生非所以彊其志氣也此無益於實而有損於名堅乃止</hi>集覽<hi>馴致馴音循以漸而致曰</hi>
<pb n="KR2o0020_WYG_032-57a"/>
　<hi>馴致</hi>質實<hi>一綂志云渭城在西安府長安縣秦孝公所居之城即此</hi>
　　書法<hi>書教武何譏黷武也故雖以諫止猶書之終綱目書作堂三漢靈帝萬金秦王堅教武唐</hi>
　　<hi>武后天堂皆譏也</hi>
　　發明<hi>按分注堅作教武堂朱肜諌之而止今綱目書之則若未嘗止者堅兵强地廣務勝不休</hi>
　　<hi>方且作堂教武求逞其欲雖有朱肜之諫然其志嚮已不可移特筆書之亦所以見其本志也夫豈</hi>
　　<hi>過哉</hi>
夏四月秦幽州刺史苻洛及苻重舉兵反秦遣兵擊之<lb/>
斬重擒洛赦之考異<hi>擊當作討斬當作誅</hi>
<pb n="KR2o0020_WYG_032-57b"/>
　<hi>秦行唐公洛勇而多力能坐制奔牛射洞犁耳自以有滅代之功求開府儀同三司不得由是怨憤秦王</hi>
　<hi>堅以洛為益州牧洛謂官屬曰孤不得入為將相而又投之西裔於諸君意何如治中平規曰主上窮兵</hi>
　<hi>黷武民思息肩者十室而九宜聲言受詔盡幽州之兵南出常山陽平公必郊迎因而執之進據冀州總</hi>
　<hi>闗東之衆以圖西土天下可指麾而定也洛從之四月帥衆七萬發和龍堅遣將軍竇衝呂光討之北海</hi>
　<hi>公重悉薊城之衆與洛㑹屯中山五月衝等與戰敗之擒洛送長安重走還薊光追斬之幽州悉平堅赦</hi>
　<hi>洛不誅徙西海郡司馬公曰夫有功不賞有罪不誅雖堯舜不能為治况他人乎秦王堅毎得反者輙宥</hi>
　<hi>之使其臣狃於為逆行險徼幸雖力屈被擒猶不憂死亂何自而息哉</hi>集覽<hi>西裔猶言西夷也裔</hi>
　<hi>者言如衣之裔末</hi>質實<hi>常山郡名注見漢光武建武九年和龍注見帝弈太和四年龍城中山郡</hi>
<pb n="KR2o0020_WYG_032-58a"/>
　<hi>名注見周威烈王二十三年西海郡名注見元帝建武元年</hi>
　　書法<hi>書反矣不書討何知有天討者不若是矣故書撃重嘗謀反救之矣於是而復與洛反則</hi>
　　<hi>赦之不能使人自新可知也斬重當矣復赦洛焉謂之何哉綱目書曰擒洛赦之譏出虎於柙中也</hi>
以謝安為衞將軍與桓沖並開府儀同三司<lb/>
　<hi>朝廷以秦兵之退為謝安桓沖之功故有是命</hi>
六月秦以苻融為中書監都督諸軍錄尚書事苻丕為<lb/>
冀州牧苻暉為豫州牧<lb/>
　<hi>秦王堅以諸氏種類繁滋分三原九嵕武都汧雍氐十五萬戸使諸宗親領之㪚居方鎮如古諸侯以其</hi>
<pb n="KR2o0020_WYG_032-58b"/>
　<hi>子長樂公丕鎮鄴平原公暉鎮洛陽石越梁讜毛興王騰等皆為諸州刺史堅送丕至灞上丕所領氐三</hi>
　<hi>千户别其父兄皆慟哭趙整因侍宴援瑟而歌曰阿得脂阿得脂博勞舊父是仇綏尾長翼短不能飛逺</hi>
　<hi>徙種人留鮮卑一旦緩急當語誰堅笑而不納</hi>集覽<hi>諸氏正義曰今成州武州等是風俗通云氐本</hi>
　<hi>西南夷種漢地志云武都有白馬氐魚豢魏畧云漢置武都郡排其種類分竄山谷或號青氐或號白氐</hi>
　<hi>三原今京兆府輝州有三原縣按輝州古耀州也九嵕山名在馮翊谷口其地常隂故西京賦云九嵕甘</hi>
　<hi>泉涸隂沍寒嵕本作嵏祖紅反武都注見漢獻帝建安二十四年汧雍汧注見漢光武建武六年雍注見</hi>
　<hi>周顯王八年</hi>質實<hi>一綂志云三原古地名即漢之池陽縣地晉時苻秦置三原護軍以其地在清</hi>
　<hi>鄷原孟侯原白鹿原間故名後魏改為三原縣屬北地郡後周屬馮翊郡隋屬雍州唐初屬北泉州後復</hi>
<pb n="KR2o0020_WYG_032-59a"/>
　<hi>屬雍州五代唐屬耀州宋金元俱仍舊本朝因之改屬西安府九嵕山名在西安府醴泉縣西北六十二</hi>
　<hi>里高六百餘丈平原郡名注見漢光武建武五年鄴縣名注見漢獻帝建安十五年</hi>
秋九月皇后王氏崩冬十一月葬定皇后<lb/>
<hi>辛巳</hi>六年<hi>秦建元十七年</hi>春正月立佛精舎於殿内<lb/>
　<hi>帝初奉佛法立精舎於殿内引諸沙門居之左丞王雅諌不從</hi>集覽<hi>精舎佛寺也釋迦譜云息心所</hi>
　<hi>棲曰精舎精練行者之所居顏師古曰講讀之所亦曰精舎也</hi>
　　書法<hi>佛自明帝時入中國漢永平八年未有書立佛舎者書立佛舎譏尚夷敎也於内殿益非</hi>
　　<hi>所矣是故孝武之立精舎以於内殿書是年肅宗之置道場以於三殿書唐上元二年武宗之立望</hi>
<pb n="KR2o0020_WYG_032-59b"/>
　　<hi>僊臺以於禁中書唐㑹昌三年皆譏之譏也</hi>
　　發明<hi>佛西域之神也不論有無姑就其本法言之清虛寂滅者也今内殿何地乃立精舎於中</hi>
　　<hi>况又雜引沙門軰居之哉直筆書之其失自見</hi>
二月東夷西域六十二國朝貢于秦○夏六月朔日食<lb/>
○冬十一月秦寇竟陵桓沖擊破之遂拔管城獲其將<lb/>
閻振吳仲質實<hi>一綂志云竟陵晉之郡名治竟陵縣梁又置沔陽郡後周兼置復州治建興縣</hi>
<hi>隋初郡廢以州徙治竟陵尋復舊治大業初改為沔州及改建興曰沔陽尋改為沔陽郡唐初又改為復州治</hi>
<hi>竟陵尋移治沔陽天寳初復改為竟陵郡乾元初復為復州仍治竟陵五代晉改為景陵郡漢周俱復舊宋廢</hi>
<pb n="KR2o0020_WYG_032-60a"/>
<hi>復州以景陵𨽻安州元祐初復置端平中移治沔陽鎮即今治所元改為復州路又改為沔陽府領玉沙景陵</hi>
<hi>二縣本朝初改為沔陽州併玉沙縣入焉直𨽻湖廣道管城注見秦王政三年</hi>○江東大饑<lb/>
<hi>壬午</hi>七年<hi>秦建元十八年</hi>春三月秦司農苻陽侍郎王皮尚書郎<lb/>
周虓謀反事覺徙邉<lb/>
　<hi>秦東海公陽及王皮周虓謀反事覺收下廷尉秦王堅問其反狀陽曰臣父哀公死不以罪臣為父復仇</hi>
　<hi>耳堅泣曰哀公之死事不在朕皮曰臣父丞相有佐命之勲而臣不免貧賤欲圖富貴耳堅曰丞相臨終</hi>
　<hi>託卿以十具牛為治田之資未嘗為卿求官知子莫若父何其明也虓曰世荷晉恩生為晉臣死為晉鬼</hi>
　<hi>復何問乎先是虓屢謀反左右請殺之堅曰孟威烈士秉志如此豈憚死乎殺之適足成其名耳皆赦不</hi>
<pb n="KR2o0020_WYG_032-60b"/>
　<hi>誅徙陽高昌皮虓朔方之北以皮兄永清修好學擢為幽州刺史</hi>集覽<hi>十具牛風俗通云北俗三</hi>
　<hi>牛為一具以荷一犁十具三十牛也</hi>質實<hi>孟威周虓表字高昌西夷國名注見齊明帝建武四年</hi>
　　書法<hi>虓晉臣也降秦不書此何以書罪之也虓不受秦官義也故不書其降以全之至是為尚</hi>
　　<hi>書郎則秦臣矣始復異謀是二心也於是以反書之與苻陽等同科守志不忠者可以鑒矣</hi>
秦徙鄴銅駝馬飛亷翁仲于長安質實<hi>銅駝馬注見惠帝太安元年飛</hi>
　<hi>亷注見漢武帝元封二年翁仲注見成帝咸康二年</hi>
　　書法<hi>魏徙鍾簴槖駝不書書鑄銅人此徙耳則其書何重勞民也魏嘗欲徙銅人矣重不可致</hi>
　　<hi>然後更鑄魏不能徙而秦徙之其不䘏民甚矣特書罪之</hi>
<pb n="KR2o0020_WYG_032-61a"/>
秦以苻融為征南大將軍<lb/>
　<hi>謀伐晉也</hi>
夏五月幽州蝗考異<hi>幽上漏秦字</hi>
　<hi>蝗生廣袤千里秦王堅遣使發民撲除之</hi>
八月秦以裴元畧為巴西梓潼太守質實<hi>巴西郡名注見漢獻帝建</hi>
<hi>安十九年梓潼郡名注見獻帝建安十八年</hi>考異<hi>提要八月上有秋字</hi>
　<hi>為伐晉故使密具舟帥也</hi>
九月秦遣將軍呂光將兵擊西域<lb/>
<pb n="KR2o0020_WYG_032-61b"/>
　<hi>車師鄯善入朝于秦請為鄉導以伐西域之不服者因如漢法置都護以綂理之秦王堅以呂光為都督</hi>
　<hi>總兵十萬以伐西域陽平公融諫曰西域荒逺得其民不可使得其地不可食漢武征之得不補失臣竊</hi>
　<hi>惜之不聽</hi>質實<hi>車師西域國名注見漢武帝元鼎二年鄯善西域國名注見漢武帝元鼎三年西域</hi>
　<hi>國名注見漢成帝元夀二年</hi>
桓沖遣兵伐襄陽<lb/>
　<hi>桓沖遣將軍朱綽擊襄陽焚踐沔北屯田掠六百餘户而還</hi>質實<hi>沔北即沔水之北注見漢獻帝</hi>
　<hi>建安十三年</hi>
　　書法<hi>國而書伐襄陽一城耳其書伐何不以襄陽予秦也於是秦陷襄陽四年矣</hi>
<pb n="KR2o0020_WYG_032-62a"/>
冬十月秦㑹羣臣于太極殿<lb/>
　<hi>秦王堅㑹羣臣于太極殿議曰今四方畧定唯東南一隅未霑王化計吾士卒可得九十七萬欲自將討</hi>
　<hi>之何如左僕射權翼曰昔紂為無道三仁在朝武王猶為之旋師今晉雖微弱未有大惡謝安桓沖皆江</hi>
　<hi>表偉人君臣輯睦未可圖也太子左衞率石越曰今歲鎮守斗福德在吳伐之必有天殃且彼處長江之</hi>
　<hi>險民為之用殆未可伐也堅曰天道幽逺未易可知以吾之衆投鞭於江足斷其流又何險之足恃乎於</hi>
　<hi>是羣臣各言利害乆之不决堅曰此所謂築室道旁無時可成吾當内斷於心耳羣臣皆出獨留陽平公</hi>
　<hi>融問之對曰今伐晉有三難天道不順晉國無釁我數戰兵疲民有畏敵之心羣臣言晉不可伐者皆忠</hi>
　<hi>臣也願陛下聽之堅作色曰汝亦如此吾復何望融泣曰晉未可滅昭然甚明且臣之所憂不止於此陛</hi>
<pb n="KR2o0020_WYG_032-62b"/>
　<hi>下寵育鮮卑羌羯布滿畿甸太子獨與弱卒留守京師臣懼變生肘腋不可悔也臣之頑愚誠不足米王</hi>
　<hi>景畧一時英傑陛下常比之諸葛武侯獨不記其臨没之言乎堅不聽於是朝臣進諫者衆堅曰以吾撃</hi>
　<hi>晉猶疾風之掃秋葉而内外皆言不可何也太子宏曰今嵗在吳分又晉君無罪若大舉不㨗恐威名外</hi>
　<hi>挫財力内竭耳堅曰昔吾滅燕亦犯歲而㨗秦滅六國豈皆暴虐乎冠軍慕容垂獨言於堅曰陛下神武</hi>
　<hi>威加海外而蕞爾江南獨違王命豈可復留之以遺子孫哉詩云謀夫孔多是用不集陛下斷自聖心足</hi>
　<hi>矣晉武平吳所仗者張杜二三臣而已若從衆言豈有混一之功乎堅大悅曰與吾共定天下者獨卿而</hi>
　<hi>已堅鋭意欲取江東寢不能旦融復諫曰自古窮兵極武未有不亡者江東雖微弱然中華正綂天意必</hi>
　<hi>不絶之堅曰帝王厯數豈有常邪惟德之所在耳堅素信重沙門道安羣臣使乗間進言堅與遊東苑曰</hi>
<pb n="KR2o0020_WYG_032-63a"/>
　<hi>朕將與公南遊吳越泛長江臨滄海不亦樂乎安曰陛下應天御世居中土而制四維自足以比隆堯舜</hi>
　<hi>何必櫛風沐雨經畧遐方堅不聽所幸張夫人諫曰天地之生萬物聖王之治天下皆因其自然而順之</hi>
　<hi>故功無不成黄帝服牛乗馬因其性也禹濬九川障九澤因其勢也后稷播殖百榖因其時也湯武率天</hi>
　<hi>下而攻桀紂因其心也今朝野皆言晉不可伐陛下獨决意行之妾不知何所因也自秋冬以來鷄夜鳴</hi>
　<hi>犬哀嘷廐馬多驚武庫兵器自動皆非出師之祥也堅曰軍旅之事非婦人所當預堅㓜子詵最有寵亦</hi>
　<hi>諌曰國之興亡繫賢人之用舎今陽平公國之謀主而陛下違之晉有謝安桓冲而陛下伐之臣竊惑焉</hi>
　<hi>堅曰天下大事孺子安知</hi>集覽<hi>三仁太史公曰孔子稱微子去之箕子為之奴比干諫而死殷有三</hi>
　<hi>仁焉何晏曰按謂仁者愛人三人行本異而乃同稱曰仁者何也以其俱在憂亂而寧民也夏侯𤣥曰微</hi>
<pb n="KR2o0020_WYG_032-63b"/>
　<hi>子仕之窮也箕子比干志之窮也故或盡材而止或盡心而留皆其極也致極斯君子之事矣是以三仁</hi>
　<hi>不同而歸其一揆也見宋世家左衞率注見惠帝元康九年歲鎮守斗福德在吳歲鎮二星名居其宿為</hi>
　<hi>守也斗二十八宿中一宿也斗之分野在江湖江湖吳地也漢天文志曰歲星所在之國不可伐可以伐</hi>
　<hi>人天官書曰鎮星中央土一名地侯歳鎮二宿二十八歲而周天其所居國吉索隱曰歲星所在其國有</hi>
　<hi>福故曰福徳</hi>質實<hi>築室道旁無時可成注見漢章帝元和三年作舎道邉三年不成景畧王猛表</hi>
　<hi>字詩云謀夫孔多是用不集詳見詩小雅小旻篇張杜謂張華杜預也厯數謂帝王相繼之次第猶歲時</hi>
　<hi>氣節之先後也沙門注見漢明帝永平八年櫛風沐雨注見周世宗顯德五年禹濬九川障九澤禹貢九</hi>
　<hi>川謂弱水黑水河水漢水江水沇水淮水渭水洛水也九澤謂大陸雷夏孟瀦滎澤大野彭蠡震澤雲夢</hi>
<pb n="KR2o0020_WYG_032-64a"/>
　<hi>菏澤也</hi>
秦大熟<lb/>
　<hi>秦劉蘭討蝗不能滅有司請徵下廷尉秦王堅曰災降自天非人力所能除此由朕之失政蘭何罪乎是</hi>
　<hi>歲大熟蝗不食麻豆</hi>
　　書法<hi>此天所以驕秦而滅之也故特書之終綱目書大有年四有年二大熟一大稔四稔一詳</hi>
　　<hi>漢明帝永平九年</hi>
　　發明<hi>前書東夷西域六十二國朝貢于秦此書秦大熟非美之也正以著天稔其惡而驕之使</hi>
　　<hi>陷於覆亡之禍而不自知爾</hi>
<pb n="KR2o0020_WYG_032-64b"/>
<hi>癸未</hi>八年<hi>秦建元十九年</hi>夏五月桓沖帥師伐秦拔筑陽<lb/>
　<hi>桓沖帥衆十萬伐秦攻襄陽别將攻筑陽拔之秦遣慕容垂來救進臨沔水夜命軍士人持十炬繫于樹</hi>
　<hi>枝光照數十里沖懼退還上明表其兄子石民領襄陽太守戍夏口自求領江州刺史詔許之</hi>集覽<lb/>
　<hi>筑陽縣屬順陽郡筑音竹又音逐按順陽漢南鄉也南鄉注見穆帝永和十年</hi>質實<hi>一綂志云筑陽</hi>
　<hi>漢之縣名屬南陽郡晉屬順陽郡梁改為義城縣隋改為榖城縣屬襄州唐宋金元俱仍舊本朝因之改</hi>
　<hi>屬襄陽府沔水注見漢獻帝建安十二年漢沔夏口地名注見漢獻帝建安十三年上明城名注見太元</hi>
　<hi>二年江州注見漢武帝元鼎五年豫章</hi>
秋八月秦王堅大舉入寇詔征討都督謝石冠軍將軍<lb/>
<pb n="KR2o0020_WYG_032-65a"/>
謝𤣥等帥師拒之<lb/>
　<hi>秦王堅下詔大舉民毎十丁遣一兵其良家子年二十已下有材勇者皆拜羽林郎又曰其以司馬昌明</hi>
　<hi>為尚書左僕射謝安為吏部尚書桓沖為侍郎先為起第良家子至者三萬餘騎拜趙盛之為少年都綂</hi>
　<hi>是時朝臣皆不欲堅行獨慕容垂姚萇及良家子勸之陽平公融諫曰垂萇我之仇讎良家少年皆富饒</hi>
　<hi>子弟不閑軍旅何可聽也堅不聽八月遣融督張蚝慕容垂等歩騎二十五萬為前鋒以姚萇為龍驤將</hi>
　<hi>軍督益梁州諸軍謂曰昔朕以龍驤建業未嘗輕以授人卿其勉之竇衝曰王者無戱言此不祥之徵也</hi>
　<hi>堅黙然慕容紹言於垂曰主上驕矜已甚叔父建中興之業在此行也堅遂發長安戎卒六十餘萬騎二</hi>
　<hi>十七萬九月至項城凉州兵始達咸陽蜀漢兵皆順流而下幽冀兵至于彭城東西萬里水陸齊進運漕</hi>
<pb n="KR2o0020_WYG_032-65b"/>
　<hi>萬艘融等兵三十萬先至潁口詔以謝石為征討大都督謝𤣥為前鋒都督與將軍謝琰桓伊胡彬等督</hi>
　<hi>衆八萬拒之時都下震恐𤣥入問計於謝安安夷然答曰已别有㫖既而寂然遂命駕出遊山墅親朋畢</hi>
　<hi>集與𤣥圍棊别墅安棊常劣於𤣥是日𤣥懼便為敵手而又不勝安遂遊陟至夜乃還桓沖深以根本為</hi>
　<hi>憂遣精騎三千入援安固却之曰朝廷處分已定兵甲無闕宜留以防西藩沖歎曰安石有廟堂之量不</hi>
　<hi>閑將畧今大敵垂至方遊談不暇遣諸不經事少年拒之衆又寡弱天下事已可知吾其左衽矣</hi>集<lb/>
　覽<hi>以龍驤建業初苻健之入闗也夢天神遣使者朱衣赤冠命拜堅為龍驤將軍使翌日授之卒建帝</hi>
　<hi>業驤音相墅承與反田廬遊陟陟登也遊山登高也</hi>質實<hi>司馬昌明孝武帝姓司馬字昌明王者無</hi>
　<hi>戲言晉世家云周成王五年王與弟叔虞削桐葉為珪戲曰吾以此封若史佚請擇日王曰吾與之戲爾</hi>
<pb n="KR2o0020_WYG_032-66a"/>
　<hi>史佚曰天子無戲言言則史書之禮成之樂歌之遂封叔虞於堯之故墟曰唐侯項城縣名注見梁武帝</hi>
　<hi>太清二年咸陽縣名注見周顯王十九年潁口即潁水之口注見漢後主建興二年謝石陽夏人萬之弟</hi>
　<hi>謝琰同上縣人安之子桓伊譙國人左衽注見漢靈帝中平二年</hi>
　　發明<hi>不曰秦大舉入寇而必曰秦王堅者此行秦人舉國皆不欲獨堅違衆决意南向是以綱</hi>
　　<hi>目特書之以著堅之罪也</hi>
以琅邪王道子錄尚書六條事質實<hi>琅邪郡名注見漢光武建武九年</hi>
冬十一月謝石謝𤣥等大破秦兵于肥水殺其大將苻<lb/>
融秦王堅走還長安<lb/>
<pb n="KR2o0020_WYG_032-66b"/>
　<hi>秦陽平公融等攻夀陽克之胡彬退保硖石融進攻之梁成等屯于洛澗柵淮以遏東兵謝石謝𤣥等憚</hi>
　<hi>不敢進彬糧盡潜遣使告石等曰今賊盛糧盡恐不復見大軍秦人獲之送於融融馳使白秦王堅曰賊</hi>
　<hi>少易擒但恐逃去宜速赴之堅乃留大軍於項城引輕騎八千兼道就融遣朱序來說石等不如速降序</hi>
　<hi>私謂石等曰若秦衆盡至誠難與為敵今乘諸軍未集宜速擊之若敗其前鋒則彼已奪氣可遂破也十</hi>
　<hi>一月𤣥遣廣陵相劉牢之帥精騎五千趣洛澗成阻澗為陳以待之牢之直前渡水擊成大破斬之分兵</hi>
　<hi>斷其歸津秦歩騎崩潰赴淮死者萬五千人於是石等水陸繼進堅與融登夀陽城望之見晉兵部陣嚴</hi>
　<hi>整又望見八公山上草木皆以為晉兵顧謂融曰此亦勍敵何謂弱也憮然始有懼色秦兵逼肥水而陳</hi>
　<hi>𤣥使謂融曰君懸軍深入而置陳逼水此乃持乆之計非欲速戰者也若移陳小却使我兵得渡以决勝</hi>
<pb n="KR2o0020_WYG_032-67a"/>
　<hi>負不亦善乎秦諸將皆曰我衆彼寡不如遏之使不得上可以萬全堅曰但使半渡我以鐵騎蹙而殺之</hi>
　<hi>蔑不勝矣融亦以為然遂麾兵使却秦兵遂退不可復止𤣥等引兵渡水撃之融騎畧陳欲以帥退者馬</hi>
　<hi>倒為晉兵所殺秦兵遂潰𤣥等乗勝追擊至于青岡秦兵大敗自相蹈藉而死者蔽野塞川其走者聞風</hi>
　<hi>聲鶴唳皆以為晉兵且至晝夜不敢息草行露宿重以饑凍死者什七八初秦兵小却朱序在陳後呼曰</hi>
　<hi>秦兵敗矣衆遂大奔序因與張天錫皆來奔獲堅所乗雲母車及儀服器械不可勝計復取夀陽堅中流</hi>
　<hi>矢單騎走至淮北饑甚民有進壺飱豚髀者堅賜之帛辭曰陛下厭苦安樂自取危困臣為陛下子陛下</hi>
　<hi>為臣父安有子飼其父而求報乎弗顧而去堅謂張夫人曰吾今復何面目治天下乎澘然流涕是時惟</hi>
　<hi>慕容垂所將三萬人獨全堅以千餘騎赴之世子寳言於垂曰此時不可失願不以意氣微恩亡社稷之</hi>
<pb n="KR2o0020_WYG_032-67b"/>
　<hi>重垂曰彼以赤心投我若之何害之天茍棄之何患不亡不若保䕶其危以報德徐俟其釁而圖之既不</hi>
　<hi>負宿心且可以義取天下慕容徳曰此為報仇非負宿心也垂曰吾昔為太傅所不容置身無所秦王以</hi>
　<hi>國士遇我後復為王猛所賣秦王獨能明之此恩何可忘也若氐運必窮吾當懐集闗東以復先業耳悉</hi>
　<hi>以兵授堅謝安得驛書知秦兵已敗方與客圍棊攝書置牀上了無喜色圍棋如故客問之徐答曰小兒</hi>
　<hi>軰遂已破賊既罷還内過戸限不覺屐齒之折石等歸建康得秦樂工能習舊聲於是宗廟始備金石之</hi>
　<hi>樂堅收集離散比至洛陽衆十餘萬慕容農謂垂曰尊不迫人於險其義聲足以感動天地夫取果於未</hi>
　<hi>熟與自落不過晩旬日之間然其難易羙惡相去逺矣埀善其言行至澠池言於堅曰北鄙聞王師不利</hi>
　<hi>輕相煽動臣請奉詔書以鎮慰之堅許之權翼諫曰埀勇畧過人世豪東夏譬如養鷹饑則附人每聞風</hi>
<pb n="KR2o0020_WYG_032-68a"/>
　<hi>飊之起常有凌霄之志正宜謹其絛籠豈可解縱任所欲者堅曰卿言是也然朕已許之匹夫猶不食言</hi>
　<hi>况萬乘乎若天命有廢興固非智力所能移也翼曰陛下重小信而輕社稷臣見其徃而不返闗東之亂</hi>
　<hi>自此始矣堅不聽翼密遣壯士邀埀於河橋垂疑之自凉馬臺結草筏以渡堅至長安哭陽平公融而後</hi>
　<hi>入</hi>集覽<hi>硤石山名在今安豐軍按寰宇記云兩岸相對淮水經中過山上立二城以防津要故名</hi>
　<hi>硤石山八公山在安豐夀春縣北四里苻堅伐晉望山上草木皆人形即此是已滁州來安縣西南十三</hi>
　<hi>里八公山此乃淮南王安與八公憇石處又無為軍巢縣西八公山此亦淮南王遇八仙處憮然憮音武</hi>
　<hi>廣韻注失意貎三蒼云怪愕之辭也青岡在安豐軍去夀春三十里昔為太傅所不容太傅慕容評也先</hi>
　<hi>嘗謀誅慕容垂故垂奔秦風飊軍遙反說文扶搖風也</hi>質實<hi>壽陽郡名注見齊主寳卷永元二年</hi>
<pb n="KR2o0020_WYG_032-68b"/>
　<hi>一綂志云硤石山名在鳯陽府夀州西北二十五里山兩岸相對淮水經其中禹所鑿舊蹟猶存山上嘗</hi>
　<hi>立二城以防津要洛澗二水名洛水注見漢光武建武三年澗水源出河南府澠池縣白石山東流經新</hi>
　<hi>安洛陽入於洛周書所謂澗水東瀍水西即此二水劉牢之彭城人八公山在鳯陽府夀州西北二十五</hi>
　<hi>里淝水之北淮水之南晉謝𤣥禦苻堅陣肥水堅望見八公山上草木皆為旌旗狀秦師遂敗即此肥水</hi>
　<hi>注見齊主寳卷永元二年肥口青岡城名在鳯陽府夀州西二十五里晉謝𤣥等禦秦軍時所築澠池縣</hi>
　<hi>名注見漢光武建武三年食言注見穆帝永和十一年河橋注見武帝太始十年凉馬臺未詳處所</hi>
　　書法<hi>書大舉何秦恃衆也故下書大破秦兵書殺其大將快辭也前書大熟繼書大舉此書大</hi>
　　<hi>破然則恃天幸者可以鍳矣</hi>
<pb n="KR2o0020_WYG_032-69a"/>
　　發明<hi>晉淝水之㨗亦有天幸然綱目歸功謝石等者是時謝安為相政事和平石等才能稱職</hi>
　　<hi>上下輯睦固自有勝秦之理彼苻堅恃其强大屢勝而驕不知晉雖微弱無釁可乘輕舉妄動傾國</hi>
　　<hi>南下固自有敗亡之理故雖草木人形風鶴王師而綱目則書石等大破秦兵不書秦兵自敗者將</hi>
　　<hi>使後世以人事為重而不以天幸為心此書法之深意也</hi>
以謝石為尚書令進謝𤣥號前將軍固讓不受<lb/>
　　書法<hi>書不受何嘉能讓也入綱目除拜書不受多矣未有書固讓者書固讓深嘉之也</hi>
　　<hi>書不受十九不拜一讓還一書固讓者一而已</hi>
　　發明<hi>前書石等大破秦兵厥功懋矣今而進職固其宜也然石等推而弗居出於由𠂻故特書</hi>
<pb n="KR2o0020_WYG_032-69b"/>
　　<hi>固讓不受以美之後世有未能制敵而冐賞邀功者視此得無愧乎</hi>
○以王國寳為尚書郎<lb/>
　<hi>謝安壻王國寳坦之之子也安惡其為人每抑而不用由是怨安國寳從妹為㑹稽王道子妃帝與道子</hi>
　<hi>皆嗜酒狎昵國寳乃譛安於道子使離間之安功名既盛而險詖求進之徒多毁短安帝稍疎忌之</hi>質<lb/>
　實<hi>㑹稽郡名注見漢和帝永元元年王國寳晉陽人</hi>
初開酒禁增民稅米口五石<lb/>
　書法<hi>書初何謹始也綱目重取民故謹書之書增稅始此終綱目户稅書增二是年唐徳宗建</hi>
　　<hi>中三年増税錢雜税書増二唐徳宗建中二年文宗太和九年</hi>
<pb n="KR2o0020_WYG_032-70a"/>
○秦呂光攻龜兹<lb/>
　<hi>呂光行越流沙焉耆等諸國皆降惟龜兹王帛純固守光進攻之</hi>質實<hi>焉耆西域國名注見新莽</hi>
　<hi>始建國五年龜兹西域國名注見漢光武建武二十二年流沙河名注見漢元帝初元三年</hi>
秦將軍乞伏國仁叛據隴右<lb/>
　<hi>國仁本隴西鮮卑居勇士川為秦前將軍從秦王堅入冦叔父歩頽聞秦師敗率隴西叛之秦使國仁討</hi>
　<hi>之國仁遂與歩頽合衆至十萬㨿隴右</hi>集覽<hi>乞伏國仁隴西鮮卑人其上世如弗斯驍勇善騎射</hi>
　<hi>諸部推為綂主號乞伏可汗傳子至裔綂司繁為苻堅將王綂所襲部衆叛降於綂司繁亦詣綂降堅署</hi>
　<hi>為南單于留之長安司繁卒國仁代之</hi>質實<hi>隴西郡名注見秦王政三年</hi>
<pb n="KR2o0020_WYG_032-70b"/>
丁零翟斌起兵攻洛陽秦使慕容垂討之垂叛秦與斌<lb/>
合<lb/>
　<hi>慕容垂至安陽修好於長樂公丕丕身自迎之趙秋勸垂於座取丕因據鄴起兵垂不從丕謀襲擊垂侍</hi>
　<hi>郎姜讓諫曰垂反形未著而擅殺之非臣子之義不如待以上賔嚴兵衞之密表情狀聽敕而後圖之丕</hi>
　<hi>從之舘垂於鄴西垂潜與燕故臣謀復燕祚㑹丁零翟斌叛秦謀攻洛陽秦王堅驛書使垂討之石越言</hi>
　<hi>於丕曰垂有恢復舊業之心今復資之以兵此為虎傅翼也丕曰垂在此常恐為肘腋之變今遠之於外</hi>
　<hi>不猶愈乎乃以羸兵弊鎧給之又遣苻飛龍帥氐騎一千為之副密戒飛龍曰垂為三軍之帥卿為謀垂</hi>
　<hi>之將行矣勉之垂請入鄴城拜廟丕弗許乃潜服而入亭吏禁之垂怒斬吏燒亭而去石越言於丕曰垂</hi>
<pb n="KR2o0020_WYG_032-71a"/>
　<hi>反形已露可因此除之丕曰淮南之敗垂侍衞乘輿此功不可忘也越退告人曰公父子好為小仁不顧</hi>
　<hi>大計終當為人擒耳垂留慕容農及楷紹於鄴行至安陽聞丕與飛龍謀因激怒其衆曰吾盡忠於苻氏</hi>
　<hi>而彼專欲圖吾父子吾雖欲已得乎乃停河内募兵旬日間有衆八千夜襲飛龍氐兵盡殺之以書遺秦</hi>
　<hi>王堅言其故而慕容鳯等亦各帥部曲歸翟斌㑹秦豫州牧平原公暉遣毛當討斌鳯擊破斬之垂遂濟</hi>
　<hi>河焚橋有衆三萬遣人告農等使起兵農等遂以晦日將數十騎微服出鄴奔列人止於烏桓魯利家利</hi>
　<hi>為之置饌農笑而不食利謂其妻曰惡奴郎貴人家貧無以饌之奈何妻曰郎有雄才大志今無故而至</hi>
　<hi>必將有異非為飲食來也君亟出逺望以備非常利從之農謂利曰吾欲集兵列人以圖興復卿能從我</hi>
　<hi>乎利曰死生唯郎是從農乃詣烏桓張驤說之驤再拜曰得舊主而奉之敢不盡死</hi>集覽<hi>為虎傅翼</hi>
<pb n="KR2o0020_WYG_032-71b"/>
　<hi>傅讀曰附著也韓詩外𫝊毋為虎傅翼將飛入邑擇人而食列人城名烏桓魯利魯利烏桓人也烏桓注</hi>
　<hi>見漢宣帝本始三年惡奴句絶魯利呼其妻名云郎貴人郎猶稱郎君指慕容農也契丹志云北朝親近</hi>
　<hi>無職事者呼為郎君</hi>正誤<hi>惡奴今按此乃戲罵/其妻之辭非名也</hi>質實<hi>安陽縣名注見惠帝</hi>
　<hi>永興元年丁零北狄種名注見漢武帝天漢元年河内郡名注見漢桓帝延熹九年平原郡名注見漢光</hi>
　<hi>武建武五年一綂志云列人城名在廣平府肥鄉縣東北二十里列人堤上梁惠成王伐邯鄲取列人即</hi>
　<hi>此漢為縣屬廣平國唐初竇建德據廣平郡又嘗置營于此處</hi>
　　書法<hi>翟斌書起兵何羌也書討何羌也垂則曷為書叛受秦命也是故起兵者皆書擊惟羌則</hi>
　　<hi>書討泓沖不書叛惟垂則書叛綱目之修内外君臣之分而已矣</hi>
<pb n="KR2o0020_WYG_032-72a"/>
<hi>甲申</hi>九年<hi>秦建元二十年○燕世祖慕容垂元年○後秦太祖姚萇白雀元年○舊大國一新大國二凡</hi>
<hi>三僣國</hi>
春正月慕容垂自稱燕王大破秦兵斬其將石越<lb/>
　<hi>正月朔長樂公丕大會賔客請慕容農不得始覺有變遣人四出求之乃知其在列人已起兵矣慕容鳯</hi>
　<hi>勸翟斌奉垂為盟主斌從之垂至洛陽平原公暉閉門拒之斌勸垂稱尊號垂曰新興侯吾主也當迎歸</hi>
　<hi>反正耳垂以洛陽四面受敵欲取鄴而據之乃引兵東至滎陽羣下固請上尊號垂乃稱燕王立綂府承</hi>
　<hi>制行事封徳為范陽王楷為太原王翟斌為河南王帥衆二十餘萬自石門濟河長驅向鄴而農亦驅列</hi>
　<hi>人居民為卒斬桑榆為兵裂襜裳為旗使趙秋說屠各及東夷烏桓各帥部衆數千赴之攻破館陶收其</hi>
<pb n="KR2o0020_WYG_032-72b"/>
　<hi>軍資器械取康臺牧馬數千匹於是歩騎雲集衆至數萬推農為驃騎大將軍監綂諸將隨才部署上下</hi>
　<hi>肅然農以垂未至不敢行賞趙秋曰軍無賞士不往今之來者皆欲建功規利宜承制封拜以廣中興之</hi>
　<hi>基農從之於是赴者相繼農號令整肅軍無私掠士女喜悦長樂公丕使石越討之農曰越有智勇之名</hi>
　<hi>今不南拒大軍而來此是畏王而陵我也必不設備可以計取之衆請治列人城農曰今起義兵唯敵是</hi>
　<hi>求當以山河為城池何列人之足治也越至列人西農參軍趙讓請急擊之農曰彼甲在外我甲在心晝</hi>
　<hi>戰則士卒見其外貌而憚之不如待暮擊之可以必克令戰士嚴備以待毋得妄動越立柵自固農笑曰</hi>
　<hi>越兵精士衆不乗其初至之鋭以擊我方更立柵吾知其無能為也向暮農鼓譟出陳于城西牙門劉本</hi>
　<hi>帥壯士四百騰柵而入農督大衆隨之大敗秦兵斬越越與毛當皆秦驍將相繼敗没秦人騷動盜賊羣</hi>
<pb n="KR2o0020_WYG_032-73a"/>
　<hi>起垂至鄴改元服色朝儀皆如舊章農引兵㑹垂遂立世子寳為太子封拜王公百餘人丕使姜讓誚讓</hi>
　<hi>垂垂曰孤受主上不世之恩故欲安全長樂公使赴京師然後修復舊業永為鄰好若不以鄴城見歸當</hi>
　<hi>窮極兵勢恐單馬求生亦不可得也讓厲色責之曰將軍不容於家國投命聖朝燕之尺土將軍豈有分</hi>
　<hi>乎主上與將軍風殊類别一見傾心親如宗戚寵踰勲舊一旦因王師小敗遽有異圖長樂公受分陜之</hi>
　<hi>任寧可拱手輸將軍以百城之地乎將軍欲裂冠毁冕自可極其兵勢但惜將軍以七十之年懸首白旗</hi>
　<hi>高世之忠更為逆鬼耳垂黙然左右請殺之垂曰彼各為其主耳何罪禮而歸之上秦王堅表請送丕歸</hi>
　<hi>長安堅怒復書切責之</hi>質實<hi>新興侯故燕主慕容暐也秦封為新興侯時在長安屠各注見漢桓</hi>
　<hi>帝延熹元年館陶魏郡館陶縣今屬濮州故城在今縣西南七十里南鎮是也受分陜之任以慕容丕此</hi>
<pb n="KR2o0020_WYG_032-73b"/>
　<hi>周公召公也注見惠帝太安元年周召之法懸首白旗周武王以黄鉞斬紂頭懸太白之旗</hi>質實<lb/>
　<hi>一綂志云新興東漢之郡名治曲陽縣晉初因之後改為晉昌郡後魏置肆州隋復立新興郡尋廢郡置</hi>
　<hi>忻州取界内忻水為名大業初州廢後復立新興郡唐初又改為忻州天寳初為定襄郡乾元初復為忻</hi>
　<hi>州金屬太原府元改為九原府尋復舊本朝以秀容縣入省改屬太原府滎陽郡名注見秦莊襄王元年</hi>
　<hi>范陽國名注見漢帝𤣥更始二年涿郡太原郡名注見齊明帝建武三年河南郡名注見秦莊襄王元年</hi>
　<hi>三川石門堤名注見漢明帝永平十二年館陶漢之縣名屬魏郡三國魏屬陽平郡晉時石趙徙陽平郡</hi>
　<hi>治此後周置毛州隋廢毛州以縣屬武陽郡唐屬魏州宋金俱屬大名府元屬濮州本朝因之改屬東昌</hi>
　<hi>府長樂郡名注見秦二世二年信都國</hi>
<pb n="KR2o0020_WYG_032-74a"/>
遣將軍劉牢之伐秦拔譙城桓沖伐秦拔魏興上庸新<lb/>
城質實<hi>譙城注見元帝建武元年魏興郡名注見漢後主建興八年西城上庸郡名注見周赧王十一</hi>
<hi>年新城郡名注見漢獻帝建安二十五年</hi>○二月荆江都督豐城公桓沖卒<lb/>
　<hi>沖聞謝𤣥等有功自以失言慙恨成疾而卒諡曰宣穆朝議欲以𤣥為荆州刺史謝安自以父子名位太</hi>
　<hi>盛又懼桓氏失職怨望乃以桓石民為荆州桓石䖍為豫州桓伊為江州</hi>質實<hi>一綂志云豐城晉之</hi>
　<hi>縣名本漢豫章郡南昌縣地三國吳分置富城縣晉移治豐水西改名豐城縣隋初廢尋復置改曰廣豐</hi>
　<hi>屬洪州仁夀初復曰豐城後廢唐初復置五代梁時改為吳臯唐復改曰豐城宋仍舊元陞為富州本朝</hi>
　<hi>復為豐城縣屬南昌府</hi>
<pb n="KR2o0020_WYG_032-74b"/>
燕王垂圍鄴<lb/>
　<hi>燕王垂攻鄴拔其外郭長樂公丕退守中城垂築長圍守之關東六州郡縣多降於燕秦征東府官屬疑</hi>
　<hi>參軍高泰有貳心泰懼與同郡吳韶逃歸渤海韶曰燕軍近在肥鄉宜從之泰曰吾以避禍耳去一君事</hi>
　<hi>一君吾所不為也</hi>集覽<hi>肥鄉縣名屬洛州/按洛州今廣平是</hi>質實<hi>一綂志云肥鄉三國魏之</hi>
　<hi>縣名屬廣平郡晉因之後魏省入臨漳縣隋復置屬磁州後屬洛州唐省清漳縣入焉宋金元俱仍舊本</hi>
　<hi>朝因之改屬廣平府渤海郡名注見漢獻帝建安八年南皮</hi>
燕擊秦枋頭館陶取之<lb/>
　<hi>燕范陽王德擊秦枋頭取之東胡王晏據館陶為鄴中聲援夷夏不從燕者亦尚衆燕王垂遣太原王楷</hi>
<pb n="KR2o0020_WYG_032-75a"/>
　<hi>與陳留王紹擊之楷謂紹曰今大業始爾人心未洽唯宜綏之以徳不可震之以威乃屯于辟陽紹帥騎</hi>
　<hi>數百徃說王晏晏降於是民夷降者數十萬口楷留其老弱置守宰以撫之發其丁壯十餘萬與晏詣鄴</hi>
　<hi>垂大悦曰以兄弟才兼文武足以繼先王矣</hi>集覽<hi>枋頭注見成/帝咸和八年</hi>質實<hi>鄴縣名注</hi>
　<hi>見漢獻帝建安十五年辟陽縣名注見漢文帝三年</hi>
三月以謝安為太保○燕慕容泓起兵華隂慕容沖起<lb/>
兵平陽秦遣苻叡擊泓敗死夏四月叡司馬姚萇起兵<lb/>
北地自稱秦王考證<hi>當分註是為後秦○謹按凡例曰凡諸國號從其本稱或屢更易即</hi>
<hi>從史家所稱而於建國之始即註云是為某國</hi>
<pb n="KR2o0020_WYG_032-75b"/>
　<hi>泓為秦北地長史聞燕王垂攻鄴亡奔闗東收集鮮卑還屯華隂其衆遂盛自稱雍州牧秦王堅謂權翼</hi>
　<hi>曰不用卿言使鮮卑至此闗東之地吾不復爭將若泓何乃使廣平公熈鎮蒲坂徴鉅鹿公叡都督中外</hi>
　<hi>諸軍事配兵五萬以竇衝為長史姚萇為司馬以討泓平陽太守慕容沖亦起兵於平陽進攻蒲坂堅使</hi>
　<hi>竇衝討之泓聞秦兵且至懼帥衆將奔闗東叡麤猛輕敵欲馳兵邀之姚萇諫曰鮮卑皆有思歸之志故</hi>
　<hi>起而為亂宜驅令出闗不可遏也夫執鼷䑕之尾猶能反噬於人但可鳴鼓隨之彼將奔敗不暇矣叡弗</hi>
　<hi>從與戰果敗見殺萇遣其長史詣堅謝罪堅怒殺之萇懼奔渭北馬牧於是天水尹緯尹詳南安龎演等</hi>
　<hi>糾煽羌豪五萬餘家推萇為盟主萇自稱秦王進屯北地羌胡降者十餘萬</hi>集覽<hi>廣平注見漢哀</hi>
　<hi>帝建平元年華隂注見漢獻帝興平二年蒲坂注見周赧王十二年</hi>質實<hi>廣平縣名注見漢光武建</hi>
<pb n="KR2o0020_WYG_032-76a"/>
　<hi>武二十年鉅鹿縣名注見楚義帝元年襄國平陽郡名注見周威烈王二十三年鼷䑕注見宋順帝昇明</hi>
　<hi>元年天水郡名注見漢光武建武元年南安郡名注見漢後主建興六年</hi>
　　書法<hi>垂書叛矣泓冲書起兵何燕餘也興滅繼絶綱目所予也故恕之然則埀非燕餘乎受命</hi>
　　<hi>討羌反與羌合非泓沖比矣是故起兵一也翟斌羌種則書討泓沖燕餘則書擊綱目之權衡審矣</hi>
　　<hi>哉萇書叡司馬則叛秦也曷為不以叛書萇既戰敗遣人謝罪堅怒殺之萇懼遂奔馬牧於是尹詳</hi>
　　<hi>推萇則非萇心也綱目於此有以亮之矣</hi>
　　發明<hi>苻堅敗北羣㓂乘之如蝟毛而起然垂萇一體之人垂既書叛萇乃書起兵何耶垂受堅</hi>
　　<hi>知遇之厚非萇之比堅使垂討翟斌而垂反與斌合故書叛以正其罪若萇則佐叡叡不能用其諫</hi>
<pb n="KR2o0020_WYG_032-76b"/>
　　<hi>輕敵敗死萇方恐懼遣使謝罪堅乃怒而殺之是驅之使亂也故書起兵以原其本無叛意爾然堅</hi>
　　<hi>驕滛失道自取敗滅故翟斌泓沖軰皆以起兵書之又以為强大不務德黷武事遠畧者之鑒也</hi>
秦苻定苻紹以信都高城降燕質實<hi>信都縣名注見秦二世二年一綂志</hi>
<hi>云高城漢之縣名屬渤海郡本春秋時無隶邑魏晉因之隋置浮水縣尋改高城為鹽山縣以地有鹽山故名</hi>
<hi>大業初以浮水縣省入唐武德中於縣置東鹽州貞觀中州罷以縣屬滄州宋金元俱仍舊本朝因之改屬河</hi>
<hi>間府</hi>
秦遣兵擊慕容冲破之沖奔華隂泓遂逼長安<lb/>
　<hi>秦竇衝擊沖破之沖奔華隂泓衆至十餘萬遣使謂秦王堅曰吳王已定闗東可速備大駕送家兄皇帝</hi>
<pb n="KR2o0020_WYG_032-77a"/>
　<hi>還鄴都與秦以虎牢為界堅大怒召慕容暐責之曰卿之宗族可謂人面獸心不可以國士期也命暐以</hi>
　<hi>書招諭泓沖及垂暐密遣使謂泓曰吾籠中之人必無還理且燕室之罪人也不足復顧汝勉建大業聽</hi>
　<hi>吾死問便即尊位泓於是進向長安</hi>
竟陵太守趙綂伐襄陽克之質實<hi>竟陵郡名注見太元六年襄陽縣名注見</hi>
<hi>漢獻帝建安十二年</hi>○梁州刺史楊亮帥兵伐蜀屯巴郡質實<hi>梁州</hi>
<hi>注見周赧王四年漢中蜀郡名注見武帝秦始八年巴郡注見周顯王七年</hi>○五月秦洛州<lb/>
刺史張五虎據豐陽來降質實<hi>洛州注見元帝太興元年上洛一綂志云豐陽</hi>
<hi>漢之縣名屬商州魏晉因之唐析置安業縣屬雍州乾元初改乾元縣屬京兆尋又屬商州五代漢改乾祐縣</hi>
<pb n="KR2o0020_WYG_032-77b"/>
<hi>宋仍舊元廢之本朝於廢縣北二十二里始置鎮安縣改屬西安府</hi>○六月崇德太后褚<lb/>
氏崩○秦王堅擊後秦敗之<lb/>
　<hi>後秦王萇進屯北地秦華隂北地新平安定羌胡降之者十餘萬秦王堅自帥歩騎二萬以擊之後秦兵</hi>
　<hi>屢敗軍中無井秦人塞安公谷堰水以困之有渴死者㑹天大雨後秦營中水三尺營外寸餘而已後秦</hi>
　<hi>軍復振堅歎曰天亦祐賊乎</hi>質實<hi>新平郡名注見漢桓帝延熹五年安定郡名注見漢光武建</hi>
　<hi>武元年安公谷未詳處所</hi>
燕諸將殺慕容泓立沖為皇太弟考證<hi>當去皇字○謹按古者立嗣必</hi>
<hi>子立子必嫡禮也不幸君死無子而綂不可絶或子㓜未足承綂然後立弟亦禮之宜况古無皇太弟之名其</hi>
<pb n="KR2o0020_WYG_032-78a"/>
<hi>名始見於西晋已非禮矣慕容垂因苻堅之敗而復國慕容泓及弟沖亦皆起兵諸將殺泓立冲為皇太弟焉</hi>
<hi>有殺其兄而弟為太弟者乎當是時沖能率衆聽命於垂共成燕業可也何必自立西燕之號紛紜簒弑卒滅</hi>
<hi>於垂是以非禮之名未有能傳世者矣綱目據事直書以監後世燕非正綂例故當去皇號云</hi>
　<hi>慕容泓謀臣高蓋等以泓德望不如沖且持法苛峻乃殺泓立沖為皇太弟承制行事置百官後秦王萇</hi>
　<hi>遣其子嵩為質於沖以請和</hi>質實<hi>為質注見周顯王四十一年質焉</hi>
燕將軍慕容麟拔常山中山慕容沖大破秦兵遂據阿<lb/>
房城<lb/>
　<hi>秦平原公暉帥洛陽陜城之衆七萬歸于長安秦王堅聞沖去長安浸近乃引兵歸遣暉拒沖戰於鄭西</hi>
<pb n="KR2o0020_WYG_032-78b"/>
　<hi>中大破之遂據阿房城</hi>質實<hi>鄭西鄭縣之西注見太元十六年長安縣名注見漢惠帝五年阿房</hi>
　<hi>城注見秦始皇三十五年阿房</hi>
秋七月秦梓潼太守壘襲以涪城來降質實<hi>梓潼郡名注見漢獻</hi>
<hi>帝建安十八年涪城縣名注見漢光武建武十二年</hi>○葬康獻皇后○燕殺丁零<lb/>
翟斌<lb/>
　<hi>翟斌恃功驕縱邀求無厭又以鄴城久不下潜有貳心太子寳請除之燕王垂曰河南之盟不可負也若</hi>
　<hi>其為難罪由於斌今事未有形而殺之人必謂我忌其功能吾方收攬豪傑以隆大業不可示人以狹失</hi>
　<hi>天下之望藉彼有謀吾以智防之無能為也斌果密與秦長樂公丕通謀事覺垂殺之</hi>質實<hi>鄴城</hi>
<pb n="KR2o0020_WYG_032-79a"/>
　<hi>注見漢獻帝建安十五年鄴</hi>
秦呂光大破龜兹入據其城<lb/>
　<hi>龜兹王帛純窘急重賂獪胡以求救獪胡王引諸國兵七十餘萬以救之呂光與戰大破之帛純出走光</hi>
　<hi>入其城城如長安市邑宮室甚盛光撫寧西域威恩甚著遠方諸國前世所不能服著皆來歸附光立帛</hi>
　<hi>純弟震為龜兹王</hi>質實<hi>獪胡獪西域國</hi>
八月燕王垂解鄴圍趨新城<lb/>
　<hi>初燕王垂以鄴城猶固㑹僚佐議之右司馬封衡請引漳水灌之從之垂行圍因飲於華林園秦人密出</hi>
　<hi>兵掩之矢下如雨垂幾不得出冠軍隆將騎衝之垂僅而得免至是鄴中芻糧俱盡削松木以飼馬垂曰</hi>
<pb n="KR2o0020_WYG_032-79b"/>
　<hi>苻丕必無降理不如開丕西歸之路以謝秦王疇昔之恩乃解圍趨新城遣慕容農狥清河平原徴督租</hi>
　<hi>賦農明立約束均適有無軍令嚴整無所侵暴由是榖帛屬路軍資豐給</hi>集覽<hi>冠軍隆冠軍將軍慕</hi>
　<hi>容隆</hi>質實<hi>漳水注見漢高帝十年華林園未詳處所新城縣名注見漢武帝元光二年武州塞清河</hi>
　<hi>郡名注見漢安帝建元元年甘陵平原郡名注見漢光武建武五年</hi>
遣都督謝𤣥率師伐秦取河南<lb/>
　<hi>太保安奏請乗苻氏傾敗開拓中原以𤣥為前鋒都督帥桓石䖍等伐秦𤣥至下邳秦徐州刺史趙遷棄</hi>
　<hi>彭城走𤣥進據之使彭城内史劉牢之攻秦兗州刺史張崇崇棄鄄城奔燕牢之據鄄城河南城堡皆來</hi>
　<hi>歸附</hi>集覽<hi>鄄城注見漢獻/帝興平元年</hi>質實<hi>河南地名注見宋主昱元徽元年</hi>
<pb n="KR2o0020_WYG_032-80a"/>
　　發明<hi>人臣專兵之事前已論之詳矣今此謝𤣥伐秦則書遣與前此謝石等拒秦則書詔者是</hi>
　　<hi>時謝安為相命出朝廷是以書法如此使晉之征伐皆能若是又安有跋扈制朝之事哉噫</hi>
加太保安都督十五州諸軍事假黄鉞質實<hi>假黄鉞注見漢後主</hi>
<hi>建興六年</hi>○慕容沖進逼長安質實<hi>長安縣名注見漢惠帝五年</hi>○冬十<lb/>
月朔日食○謝𤣥遣兵攻秦青州降之○燕慕輿文殺<lb/>
劉庫仁<lb/>
　<hi>庫仁欲救苻丕發鴈門上谷代郡兵屯繁畤燕慕輿句之子文在庫仁所知三郡兵不樂遠征因作亂夜</hi>
　<hi>攻庫仁殺之竊其駿馬奔燕庫仁弟頭眷代領部衆</hi>質實<hi>鴈門郡名注見秦王政三年上谷郡名注</hi>
<pb n="KR2o0020_WYG_032-80b"/>
　<hi>同上年代郡注同上年繁畤縣名注見懐帝永嘉四年</hi>
加謝𤣥都督七州軍事<lb/>
　<hi>秦長樂公丕進退路窮謀於僚佐司馬楊膺請自歸於晉丕未許㑹謝𤣥遣劉牢之等據碻磝郭滿據滑</hi>
　<hi>臺顔肱劉襲軍于河北襲克黎陽丕懼乃遣參軍焦逵致書於𤣥稱欲假途求糧西赴國難逵與參軍姜</hi>
　<hi>讓密告楊<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>改書為表許以王師之至當致身南歸且議丕若不從則逼縛與之於是𤣥遣晉陵太守滕</hi>
　<hi>恬之渡河守黎陽朝廷以兗青司豫既平加𤣥都督徐兗青司冀幽并州諸軍事</hi>集覽<hi>碻磝城名</hi>
　<hi>史炤曰碻口勞反磝五勞反然二字俱在五爻韻又碻本作䂭按大宋重修廣韻注䂭口交反磝五交反</hi>
　<hi>䂭磝城名今濟州是出音譜滑臺本春秋鄭之廪延邑後魏置東郡又改滑州黎陽注見漢成帝綏和二</hi>
<pb n="KR2o0020_WYG_032-81a"/>
　<hi>年</hi>質實<hi>一綂志云碻磝晉之戍名屬濟北郡宋因之後周於此置肥城縣隋屬濟州唐初屬東秦</hi>
　<hi>州後屬兗州宋省入平隂縣金因之元復置肥城縣本朝因之改屬濟南府晉陵郡名注見隋煬帝大業</hi>
　<hi>十二年毗陵徐兗青司豫冀幽并八州名徐注見秦始皇二十八年彭城兗注見周安王五年青注見漢</hi>
　<hi>桓帝永康元年司注見秦莊襄王元年三川豫注見周赧王三十七年陳冀注見秦二世二年信都幽注</hi>
　<hi>見唐高祖武德四年并注見齊明帝建武三年</hi>
後秦王萇攻新平<lb/>
　<hi>後秦王萇聞慕容沖攻長安㑹羣僚議進止皆曰宜先取長安建立根本然後經營四方萇曰燕人因其</hi>
　<hi>衆思歸以起兵若得志必不乆留闗中吾當移屯嶺北廣收資實以待秦亡燕去然後拱手取之耳乃留</hi>
<pb n="KR2o0020_WYG_032-81b"/>
　<hi>長子興守北地自將其衆攻新平初新平人殺其郡將秦王堅缺其城角以耻之新平民望深以為病欲</hi>
　<hi>立忠義以雪之及萇至太守苟輔欲降郡人馮傑等諫曰昔田單以一城存齊今秦猶連城過百奈何遽</hi>
　<hi>為叛臣乎輔喜曰此吾志也但恐乆而無救郡人横被無辜諸君能爾吾豈顧生哉於是憑城固守後秦</hi>
　<hi>為土山地道輔亦於内為之或戰地下或戰山上後秦之衆死者萬餘人輔詐降以誘萇萇將入城覺之</hi>
　<hi>而返輔伏兵邀擊幾獲之又殺萬餘人</hi>集覽<hi>以為病病猶言耻也田單以一城存齊戰國燕攻齊</hi>
　<hi>下齊七十餘城齊君出奔田單走保即墨以距燕卒盡復齊城事在周赧王三十六年</hi>質實<hi>闗中</hi>
　<hi>注見唐𤣥宗開元十一年京兆</hi>
十二月秦殺其新興侯慕容暐<lb/>
<pb n="KR2o0020_WYG_032-82a"/>
　<hi>鮮卑在長安城中者猶千餘人慕容肅與慕容暐謀伏兵殺堅事覺堅召暐肅曰吾相待何如而起此意</hi>
　<hi>肅曰家國事重何論意氣堅乃并鮮卑無少長男女皆殺之燕王垂㓜子柔與太子寳之子盛乗間得出</hi>
　<hi>奔慕容沖</hi>
燕王垂復圍鄴謝𤣥遣劉牢之救之且饋之粟<lb/>
　　書法<hi>凡書救予義也此其書救何譏忘讎也故苻丕請帥不書書救之且饋之粟且也者甚辭</hi>
　　<hi>也</hi>
　　發明<hi>春秋書救未有不善之者况賙人困急則其善尤不可加是故救鄭救許經所以予伯主</hi>
　　<hi>安夏之功而歸粟于蔡傅所以美諸侯周亟之義今晉人救鄴饋之以粟綱目特筆書之亦予之乎</hi>
<pb n="KR2o0020_WYG_032-82b"/>
　　<hi>曰經有詞同而義異者亦有因褒以見貶者又有言在此而意在彼者要在觀其時察其事考其旨</hi>
　　<hi>意之所在則得之矣晉遷江表僅足以延不冺之祀夫何秦人屢寇彊埸陷梁益陷襄陽陷魏興特</hi>
　　<hi>書屢書不一書而止顧方大舉入寇必欲蕩平吳越而後已幸而天誘其𠂻淮肥奏㨗是晉君無國</hi>
　　<hi>而有國晉臣無家而有家也今苻丕乃堅之子困於㓂敵以計投我特恨不能奮戈相待况從而援</hi>
　　<hi>之乎夫救災恤鄰自古有之然救災可也救讐則不可也䘏鄰可也䘏㓂則不可也晉人不知大義</hi>
　　<hi>輕助讐賊綱目書此若曰既遣將救虜又且饋之以粟且之一詞所以示其不足於晉人之意也不</hi>
　　<hi>然既以救為善而又以饋粟為賙窮之義則失綱目之㫖矣</hi>
○秦梁州刺史潘猛棄漢中走質實<hi>梁州注見周赧王四年漢中漢中郡</hi>
<pb n="KR2o0020_WYG_032-83a"/>
　<hi>名注同上年</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_032-83b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷二十一<lb/>
</p>
<p>
</p>
  </div>
</body>
</text>
</TEI>
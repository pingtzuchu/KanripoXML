<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_034-1a"/>
　欽定四庫全書<lb/>
御批資治通鑑綱目卷二十三<lb/>
　　<hi>起己亥晉安帝隆安三年盡庚戍晉安帝義熈六年</hi>凡十二年<lb/>
　<hi>己亥</hi>三年<hi>燕長樂元秦𢎞始元魏天興二年凉主呂纂咸寧元北凉天璽元年</hi>春正月南凉<lb/>
　徙治樂都<lb/>
　　<hi>南凉王秃髪烏孤謂群臣曰隴右河西本數郡之地遭亂分裂至十餘國呂氏乞伏氏段氏最彊今欲取</hi>
　　<hi>之三者何先楊統曰乞伏本吾部落終當伏從段氏書生無能為患且結好於我攻之不義呂光衰耄嗣</hi>
　　<hi>子微弱纂𢎞雖有才而内相猜忌若使浩亹廉川乗虗迭岀彼必疲於奔命不過二年兵勞民困則姑臧</hi>
<pb n="KR2o0020_WYG_034-1b"/>
　　<hi>可圖也姑臧舉則二冦不待攻而服矣烏孤曰善</hi>集覽<hi>浩亹注見漢宣帝神爵元年</hi>質實<lb/>
　　<hi>樂都郡名注見漢宣帝元康四年湟中隴右即隴西郡注見秦王政三年河西郡名注見漢安帝元初元</hi>
　　<hi>年廉川郡名注見孝武帝太元二年姑臧縣名注見元帝建武元年</hi>
　二月魏主珪襲髙車大破之<lb/>
　　<hi>魏主珪北廵分命諸將三道襲髙車大破髙車三十餘部獲七萬餘口馬三十餘萬匹衛王儀别將三萬</hi>
　　<hi>騎絶漠千餘里破其七部諸部大震</hi>質實<hi>髙車西域國名注見孝武帝太元十六年</hi>
　段業自稱凉王<lb/>
　　<hi>業以沮渠䝉遜為尚書左丞梁中庸為右丞</hi>
<pb n="KR2o0020_WYG_034-2a"/>
三月魏分尚書諸曹置五經愽士考異<hi>提要漏置字</hi>
　<hi>魏主珪分尚書三十六曹及外署凡置三百六十曹令八部大人主之吏部尚書崔宏通署三十六曹如</hi>
　<hi>令僕統事置五經博士増國子太學生員合三千人珪問博士李先曰天下何物可以益人神智對曰莫</hi>
　<hi>若書籍珪曰書籍有幾如何可集對曰自書契以來世有滋益至今不可勝計茍人主所好何憂不集珪</hi>
　<hi>遂命郡縣大索書籍悉送平城</hi>質實<hi>崔宏東武城人李先中山人書契以來尚書序曰古者伏羲氏</hi>
　<hi>之王天下也始畫八卦造書契以代結繩之政帝王世紀曰伏羲氏仰觀象於天俯察理於地中觀鳥獸</hi>
　<hi>之文與地之宜近取諸身逺取諸物於是造書契也平城縣名注見漢髙帝七年</hi>
　　書法<hi>書置博士何予道武也道武始稱皇帝首有此舉可謂知所尚矣</hi>
<pb n="KR2o0020_WYG_034-2b"/>
　　發明<hi>魏於是乎漸進矣晉為衣冠文物之主而罷遣生徒不修孔廟迭書于冊拓䟦何人乃能</hi>
　　<hi>置五經博士綱目書以予之宜矣春秋之法美在夷狄則責在中國</hi>
南燕苻廣叛南燕王徳擊斬之滑臺降魏徳遂東冦青<lb/>
兖考異<hi>據李朗書討誅之此擊斬二字當作討誅</hi>
　<hi>初秦主登之弟廣帥衆依南燕王徳徳處之乞活堡至是自稱秦王時滑臺孤弱土無十城衆不過萬附</hi>
　<hi>徳者多去附廣徳乃留魯王和守滑臺自帥衆討廣斬之和長史李辯殺和以滑臺降魏魏行臺尚書和</hi>
　<hi>䟦帥輕騎自鄴赴之悉收徳宮人府庫陳潁之人多附於魏將軍慕容雲斬辯帥將士家屬出附徳徳欲</hi>
　<hi>還攻滑臺韓範曰嚮也魏為客吾為主今也吾為客魏為主人心危懼不可復戰不如先據一方自立基</hi>
<pb n="KR2o0020_WYG_034-3a"/>
　<hi>本乃圖進取張華欲取彭城潘聰曰彭城土曠人稀平夷無險且晉之舊鎮未易可取又宻邇江淮夏秋</hi>
　<hi>多水乘舟而戰者呉之所長我之所短也青州沃野二千里精兵十餘萬左有負海之饒右有山河之固</hi>
　<hi>廣固城曹嶷所築地形阻峻三齊英傑思得明主以立功於世久矣晉刺史辟閭渾昔為燕臣今宜遣辯</hi>
　<hi>士馳說而以大兵繼其後若其不服取之如拾芥耳既得其地然後閉闗養銳伺隙而動此乃陛下之闗</hi>
　<hi>中河内也徳乃引師而南兖州北鄙諸郡縣皆降徳置守宰以撫之禁軍士虜掠百姓大恱</hi>集覽<lb/>
　<hi>三齊注見漢王劉邦元年辟閭渾辟閭注見穆帝永和十二年闗中河内漢光武遣冦恂守河内謂曰昔</hi>
　<hi>髙帝留蕭何鎮闗中吾今委公以河内當給足軍糧率厲士馬闗中注見惠帝元康九年河内注見漢桓</hi>
　<hi>帝延熹九年</hi>質實<hi>乞活堡未詳處所滑臺注見孝武帝太元九年陳潁二州名陳注見周赧王三</hi>
<pb n="KR2o0020_WYG_034-3b"/>
　<hi>十七年潁注見梁武帝天監三年彭城郡名注見秦始皇二十八年廣固城名注見穆帝永和七年</hi>
追尊所生母陳氏為徳皇太后○夏四月以㑹稽世子<lb/>
元顯為揚州刺史<lb/>
　<hi>㑹稽王道子有疾且無日不醉元顯知朝望去之諷朝廷解道子揚州以授元顯道子醒而知之大怒無</hi>
　<hi>如之何元顯以廬江太守張法順為謀主多引樹親黨朝貴皆畏事之</hi>質實<hi>廬江郡名注見漢景</hi>
　<hi>帝五年</hi>
燕除公侯金帛贖罪法<lb/>
　<hi>燕主盛十日一決獄不加拷掠多得其情下詔曰法例律公侯有罪得以金帛贖此不足以懲惡而利於</hi>
<pb n="KR2o0020_WYG_034-4a"/>
　<hi>王府甚無謂也自今皆令立功以自贖</hi>
秋七月秦冦洛陽八月魏人來救<lb/>
　<hi>後秦齊公崇冦洛陽河南太守辛恭靖嬰城固守雍州刺史楊佺期遣使求救於魏魏遣太尉穆崇將六</hi>
　<hi>萬騎救之</hi>質實<hi>洛陽縣名注見周顯王元年河南郡名注見秦莊襄王元年三川</hi>
　　書法<hi>於是佺期求救於魏魏人來救則書救書來嘉助順也綱目嘉助順是故魏人來援則書</hi>
　　<hi>漢後主炎興元年魏人來救則書是年</hi>
魏殺其御史中丞崔逞<lb/>
　<hi>初魏將軍張衮以才謀為魏主珪腹心衮薦中州士人盧溥及崔逞珪皆用之及圍中山久未下軍食乏</hi>
<pb n="KR2o0020_WYG_034-4b"/>
　<hi>問計於羣臣逞對曰桑椹可以佐糧飛鴞食而改音者也珪雖用其言然心銜之秦人冦襄陽雍州刺史</hi>
　<hi>郗恢以書求救於魏常山王遵謂珪為賢兄珪以恢無禮命衮及逞為復書必貶其主而衮逞謂帝為貴</hi>
　<hi>主珪遂大怒逞之降魏也以天下方亂恐無復遺種使妻子留冀州至是珪并以是責逞賜死而溥亦受</hi>
　<hi>燕爵命侵掠魏境珪謂衮所舉皆非其人黜為尚書令史衮闔門不通人事手校經籍嵗餘而終</hi>質<lb/>
　實<hi>中州猶言中夏中國也中山國名注見周威烈王二十三年襄陽縣名注見漢獻帝建安十二年雍</hi>
　<hi>州注見齊和帝中興元年常山郡名注見漢光武建武九年冀州注見秦二世二年信都</hi>
南涼王烏孤卒弟利鹿孤立徙治西平考異<hi>立當作嗣</hi>考證<lb/>
<hi>立當作嗣</hi>質實<hi>西平郡名注見漢宣帝元康四年湟中</hi>○南燕王徳䧟廣固殺<lb/>
<pb n="KR2o0020_WYG_034-5a"/>
幽州刺史辟閭渾遂都之<lb/>
　<hi>南燕王徳使說幽州刺史辟閭渾不從遂遣北地王鍾帥步騎擊之徳進據琅邪徐兖之民歸附者十餘</hi>
　<hi>萬渤海太守封孚燕舊臣也聞徳至出降徳大喜曰孤得青州不為喜喜得卿耳遂委以樞宻渾守廣固</hi>
　<hi>其下多出降渾懼奔魏徳追斬之渾子道秀自詣徳請與父俱死徳曰父雖不忠而子能孝特赦之渾㕘</hi>
　<hi>軍張瑛為渾作檄辭多不遜徳執而讓之瑛神色自若徐曰渾之有臣猶韓信之有蒯通通遇漢主而生</hi>
　<hi>臣遇陛下而死比之古人竊為不幸耳徳殺之遂定都廣固</hi>質實<hi>幽州注見唐髙祖武徳四年北</hi>
　<hi>地郡名注見漢哀帝建平元年琅邪郡名注見漢光武建武五年渤海郡名注見漢獻帝建安八年南皮</hi>
　<hi>韓信之有蒯通通遇漢主而生蒯通范陽人楚漢時說士有權變武信君嘗用其䇿降燕趙二十餘城韓</hi>
<pb n="KR2o0020_WYG_034-5b"/>
　<hi>信用其計遂定齊地自序其說號曰雋永凡八十一首事在漢髙帝十一年</hi>
九月燕遼西太守李朗謀叛其主盛討誅之<lb/>
　<hi>燕遼西太守李朗在郡十年威行境内燕主盛疑之累徴不赴朗亦以家在龍城未敢顯叛隂召魏兵許</hi>
　<hi>以郡降事覺盛滅朗族遣將軍李旱討之旱既行急召而復遣之朗聞其家被誅擁二千餘戸以自固及</hi>
　<hi>聞旱還謂有内變不復設備留其子守令支自迎魏師於北平旱襲克令支追朗斬之</hi>集覽<hi>北平</hi>
　<hi>索隠曰此北平縣名也𨽻中山郡正義曰今定州北平縣是又右北平注見秦王政三年</hi>質實<hi>遼西</hi>
　<hi>郡名注見漢獻帝建安十年龍城縣名注見帝奕太和四年和龍令支縣名注見成帝咸康四年北平縣</hi>
　<hi>名注見漢髙帝七年曲逆</hi>
<pb n="KR2o0020_WYG_034-6a"/>
秦主興降號稱王<lb/>
　<hi>興以災異屢見降號稱王詔羣公卿士將牧守宰各降一等存問孤貧舉㧞賢俊簡省法令清察獄訟守</hi>
　<hi>令有政迹者賞之貪殘者誅之遠近肅然</hi>
冬十月秦陷洛陽<lb/>
　<hi>秦冦洛陽辛恭靖固守百餘日魏救未至秦兵㧞洛陽獲之㳟靖見秦王興不拜曰吾不為羌賊臣興囚</hi>
　<hi>之㳟靖逃歸淮漢以北多降於秦</hi>質實<hi>辛恭靖狄道人洛陽縣名注見周顯王三年</hi>
孫恩冦陷㑹稽殺内史王凝之詔徐州刺史謝琰及劉<lb/>
牢之討破之以琰為㑹稽太守<lb/>
<pb n="KR2o0020_WYG_034-6b"/>
　<hi>㑹稽世子元顯性苛刻生殺任意發東土諸郡免奴為客者置京師以充兵役東土囂然孫恩因民心騷</hi>
　<hi>動自海島攻會稽内史王凝之世奉天師道不出兵亦不設備官屬請討之凝之曰我已請大道借鬼兵</hi>
　<hi>守諸津要不足憂也恩遂䧟會稽殺凝之於是八郡之人一時起兵殺長吏以應恩旬日中衆數十萬時</hi>
　<hi>三呉承平日久民不習戰郡縣兵皆望風奔潰恩據㑹稽自稱征東將軍號其黨曰長生人醢諸縣令以</hi>
　<hi>食其妻子不食則支解之所過焚掠刋木堙井表㑹稽王道子及元顯之罪請誅之自帝即位以來内外</hi>
　<hi>乖異石頭以南皆為荆江所據以西皆豫州所専京口及江北皆劉牢之及廣陵相髙雅之所制朝政所</hi>
　<hi>行三呉而已及恩作亂八郡皆為恩有畿内盜賊蠭起恩黨亦有潜伏在建康者人情危懼於是内外戒</hi>
　<hi>嚴加道子黄鉞元顯領中軍將軍命徐州刺史謝琰討之牢之亦發兵討恩拜表輒行琰擊斬義興呉郡</hi>
<pb n="KR2o0020_WYG_034-7a"/>
　<hi>羣盜與牢之轉鬭而前所向輒克琰留屯烏程遣司馬髙素助牢之進臨浙江詔以牢之都督呉郡諸軍</hi>
　<hi>事初彭城劉裕生而母死父翹僑居京口家貧將棄之同郡劉懷敬之母裕従母也往救而乳之及長勇</hi>
　<hi>健有大志僅識文字以賣履為業好摴蒱為鄉閭所賤至是牢之引叅軍事使將數十人覘賊遇賊數千</hi>
　<hi>人即迎擊之從者皆死裕墜岸下賊臨岸欲下裕奮長刀仰斫殺數人乃得登岸仍大呼逐之殺傷甚衆</hi>
　<hi>劉敬宣怪裕久不返引兵尋之見裕獨驅數千人咸共歎息因進擊賊大破之恩驅男女二十餘萬口東</hi>
　<hi>走多棄寶物子女於道官軍競取之恩由是得脱復逃入海島牢之縱軍暴掠士民失望朝廷憂恩復至</hi>
　<hi>以琰為㑹稽太守都督五郡軍事戍海浦</hi>集覽<hi>鳥程春秋楚為菰城春申君邑也秦置烏程縣屬㑹</hi>
　<hi>稽杜預曰在呉興郡北按呉興今湖州是</hi>質實<hi>海島注見成帝咸康四年三呉注見簡文帝咸安二</hi>
<pb n="KR2o0020_WYG_034-7b"/>
　<hi>年石頭城名注見漢獻帝建安十七年京口郡名注見成帝咸和三年廣陵郡名注見漢武帝元朔五年</hi>
　<hi>淮南蠭起注見秦二世二年徐州注見秦始皇二十八年彭城義興郡名注見孝武帝太元十七年呉郡</hi>
　<hi>注見漢獻帝建安五年一統志云烏程秦之縣名屬㑹稽郡因烏氏程氏善釀故名漢永建中改屬呉郡</hi>
　<hi>孫呉於此置呉興郡隋罷郡以縣屬蘇州尋置湖州所宋屬安吉州元屬湖州路  國朝因之為湖州府治</hi>
　<hi>仍屬焉浙江注見秦始皇三十七年摴蒱注見隋文帝開皇十七年彭城郡名注見秦始皇二十八年劉</hi>
　<hi>敬宣彭城人毅之子</hi>
以㑹稽世子元顯録尚書事質實<hi>㑹稽郡名注見漢和帝永元元年</hi>
　<hi>時謂道子為東録元顯為西録西府車騎填凑東第門可張羅元顯所親信率皆佞諛諷禮官立議公卿</hi>
<pb n="KR2o0020_WYG_034-8a"/>
　<hi>以下見者皆拜時國用虚竭公卿日廩七升而元顯聚斂不已富踰帝室</hi>
桓𤣥舉兵攻江陵殺殷仲堪楊佺期考異<hi>提要楊上有及雍州刺史</hi>
<hi>五字</hi>
　<hi>殷仲堪恐桓𤣥䟦扈乃與佺期結婚為援佺期屢欲攻𤣥仲堪毎止之𤣥恐終為殷楊所滅乃求廣其所</hi>
　<hi>統執政亦欲搆使乖離乃加𤣥都督荆州四郡軍事又以𤣥兄偉代佺期兄廣為南蠻校尉佺期忿懼欲</hi>
　<hi>與仲堪共襲𤣥仲堪多疑少決苦禁止之叅軍羅企生謂其弟遵生曰殷侯仁而無斷必及於難吾䝉知</hi>
　<hi>遇義不可去必將死之是嵗荆州大水仲堪竭倉廩以賑饑民𤣥欲乘其虚而伐之乃發兵西上聲言救</hi>
　<hi>洛先遣兵襲取巴陵積穀食之仲堪遣楊廣等拒之皆為所敗江陵乏食以胡麻廩軍急召佺期自救佺</hi>
<pb n="KR2o0020_WYG_034-8b"/>
　<hi>期曰江陵無食可來相就共守襄陽仲堪紿之曰比來收集已有儲矣佺期帥步騎八千至江陵仲堪唯</hi>
　<hi>以飯餉之佺期大怒曰今兹敗矣不見仲堪與其兄廣共擊𤣥大敗單騎奔還仲堪亦奔酇城𤣥遣將軍</hi>
　<hi>馮該追獲皆殺之仲堪奉天師道禱詣鬼神不吝財賄而嗇於周急好為小惠以恱人病者自為診脉分</hi>
　<hi>藥用計倚伏煩密而短於鑒畧故至於敗仲堪之走也文武無送者惟羅企生從之路經家門遵生曰作</hi>
　<hi>如此分離何可不一執手企生旋馬授手遵生牽下之曰家有老母去將何之企生弹淚曰今日之事我</hi>
　<hi>必死之汝等奉養不失子道一門之中有忠與孝亦復何恨遵生抱之愈急遂不得去及𤣥至荆州人士</hi>
　<hi>無不詣𤣥者企生獨不往而營理仲堪家事𤣥遣人謂曰若謝我當釋汝企生曰吾為殷荆州史荆州敗</hi>
　<hi>不能救尚何謝為𤣥乃收之復問欲何言企生曰従公乞一弟以養老母𤣥乃殺企生而赦其弟</hi>集<lb/>
<pb n="KR2o0020_WYG_034-9a"/>
　覽<hi>胡麻夢溪筆談曰胡麻直是今油麻更無他說其角有六稜者有八稜者中國麻今謂之大麻張騫</hi>
　<hi>始自大宛得油麻種亦謂之麻故以胡别之謂漢麻為大麻酇城即南陽酇縣也注見漢髙帝六年分藥</hi>
　<hi>分猶言合和倚伏注見梁孝元帝承聖元年</hi>正誤<hi>分藥今按謂以/藥分給與人也</hi>質實<hi>䟦扈</hi>
　<hi>注見漢質帝本初元年羅企生豫章人巴陵郡名注見宋文帝元嘉三年江陵縣名注見漢獻帝建安十</hi>
　<hi>三年</hi>
　　書法<hi>方鎮相攻晉之不綱甚矣殷楊不書官罪之也罪之則曷為不書誅𤣥不得而誅之也</hi>
　　發明<hi>桓𤣥何以不書反所攻者江陵也仲堪佺期何以不書誅𤣥不得而誅之也然則予之乎</hi>
　　<hi>曰𤣥書舉兵則見其反叛之實安有天子在上而人臣擅自舉兵者哉仲堪佺期不書官則見其有</hi>
<pb n="KR2o0020_WYG_034-9b"/>
　　<hi>罪之實安有方鎮大臣無故為人所殺者哉要亦各致其責而已此輕重之權衡也</hi>
涼王光卒太子紹立庶兄纂殺而代之考異<hi>立當作嗣殺當作弑</hi>
<hi>據永嘉四年書漢主淵卒太子和立其弟聰弑而代之永和五年書趙主虎卒太子世立其兄遵弑之及其太</hi>
<hi>后劉氏而自立皆書弑不書殺</hi>考證<hi>立當作嗣○謹按呂光據涼建國十有四年諄諄遺命授其世嫡諸</hi>
<hi>子果如其言弟兄輯睦以禦外侮則涼祚豈易量哉紹受國於先君者也君也纂受先君遺命輔嗣皇為其太</hi>
<hi>尉臣也違先君命殺紹而奪其國以臣弑君以庶奪嫡有國有家者可不監哉故當曰太子紹嗣庶兄纂弑而</hi>
<hi>代之</hi>
　<hi>光疾甚立紹為天王自號太上皇以太原公纂為太尉常山公𢎞為司徒謂紹曰今三鄰伺隙吾没之後</hi>
<pb n="KR2o0020_WYG_034-10a"/>
　<hi>使纂統六軍𢎞管朝政汝恭已無為委重二兄庶幾可濟若内相猜忌則蕭牆之變至矣又謂纂𢎞曰永</hi>
　<hi>業才非撥亂直以立嫡有常猥居元首汝兄弟輯睦則祚流萬世若内自相圖則禍不旋踵纂𢎞泣曰不</hi>
　<hi>敢及光卒紹祕不發喪纂排閤入哭盡哀而出紹懼以位讓之纂不許光弟子超謂紹曰纂為將積年威</hi>
　<hi>震内外臨喪不哀歩髙視逺必有異志宜早除之紹曰先帝言猶在耳奈何棄之縦其圖我我視死如歸</hi>
　<hi>終不忍有此意也𢎞謂纂曰主上闇弱未堪多難兄宜為社稷計不可徇小節也纂𢎞於是夜帥壯士攻</hi>
　<hi>廣夏門左將軍齊従抽劒直前斫纂中額左右擒之纂曰義士也勿殺呂超帥卒二千赴難衆素憚纂不</hi>
　<hi>戰而潰纂入升殿紹自殺超奔廣武綦憚𢎞兵彊以位讓之𢎞不受纂乃即天王位以𢎞為大都督録尚</hi>
　<hi>書事纂叔父方鎮廣武纂遣使謂曰超實忠臣義勇可嘉但不識權變之宜方賴其用可以此意諭之超</hi>
<pb n="KR2o0020_WYG_034-10b"/>
　<hi>上疏陳謝復其爵位</hi>集覽<hi>永業紹/小字</hi>質實<hi>太原郡名注見齊明帝建武三年并州蕭墻猶</hi>
　<hi>言屏牆也馮敬曰蕭肅也臣之見君至屏而加肅敬故曰蕭牆一統志云廣武古地名漢為枝陽縣地前</hi>
　<hi>涼置廣武郡於此隋罷郡置廣武縣唐寳應間䧟于吐蕃故城在臨洮府蘭縣西二百二十里</hi>
<hi>庚子</hi>四年<hi>燕長樂二秦𢎞始二魏天興三年○南燕建平元南涼王秃髪利鹿孤建和元年○西涼公李</hi>
<hi>暠庚子元年○是嵗西秦降秦舊大國三涼南涼北涼南燕小國四新小國一凡八僣國</hi>春正月燕<lb/>
主盛自貶號為庶人天王○西秦遷都苑川質實<hi>苑川郡名</hi>
<hi>注見孝武帝太元十年</hi>○二月燕主盛襲髙句麗㧞二城<lb/>
　<hi>髙句麗王安事燕禮慢燕主盛自將兵三萬襲之㧞新城南蘇開境七百餘里</hi>質實<hi>髙句麗東夷國</hi>
<pb n="KR2o0020_WYG_034-11a"/>
　<hi>名注見新莽始建國四年新城南蘇二城名未詳處所</hi>
三月魏立慕容氏為后<lb/>
　<hi>初魏主珪納劉頭眷之女寵冠後庭生子嗣及克中山獲燕主寶之幼女將立皇后用其國故事鑄金人</hi>
　<hi>以卜之慕容氏所鑄成遂立為后</hi>集覽<hi>鑄金人按元魏故事凡欲立皇后皇子必先以金鑄其像</hi>
　<hi>而占之以鑄成者為吉不成則不得立也</hi>質實<hi>中山國名注見周威烈王二十三年</hi>
詔桓𤣥都督荆江八州軍事荆江州刺史考異<hi>提要無詔字</hi>
　<hi>𤣥既克荆雍表求領荆江詔以𤣥都督荆司等七州軍事領荆州刺史𤣥固求江州乃加督八州領二州</hi>
　<hi>刺史𤣥輒以兄偉為雍州刺史朝廷不能違</hi>質實<hi>荆雍二州名荆注見漢獻帝建安十二年雍注</hi>
<pb n="KR2o0020_WYG_034-11b"/>
　<hi>見漢獻帝建安十二年襄陽江州名注見漢武帝元鼎五年豫章司州名注見秦莊襄王元年三川郡</hi>
涼呂𢎞作亂涼王纂殺之考異<hi>殺當作誅</hi>
　<hi>涼王纂忌大司馬𢎞功髙地逼𢎞亦自疑遂以東苑之兵作亂纂遣兵擊之𢎞衆潰出走纂兵大掠悉以</hi>
　<hi>東苑婦女賞軍𢎞妻子亦在其中侍中房晷曰天禍涼室憂患仍臻雖𢎞自取夷滅亦由陛下無棠棣之</hi>
　<hi>恩當省已責躬以謝百姓乃更縦掠士女百姓何罪且𢎞妻陛下之弟婦𢎞女陛下之姪也奈何使無賴</hi>
　<hi>小人辱為婢妾乎遂歔欷流涕纂改容謝之召𢎞妻子寘東宮厚撫之𢎞將奔南涼道過廣武呂方見之</hi>
　<hi>大哭曰天下甚寛汝何為至此乃執𢎞送獄纂遣人殺之</hi>集覽<hi>棠棣之恩棠棣小雅詩周公弔二叔</hi>
　<hi>之不咸而使兄弟之恩疏召公為作此詩而歌之以親之左傳僖公二十四年富辰曰召穆公思周徳之</hi>
<pb n="KR2o0020_WYG_034-12a"/>
　<hi>不類故糾合宗族于成周而作詩曰棠棣之華鄂不韡韡凡今之人莫如兄弟</hi>質實<hi>東苑地名未詳</hi>
　<hi>處所</hi>
北涼以李暠為敦煌太守<lb/>
　<hi>初隴西李暠好文學有令名孟敏為沙州刺史以暠為效穀令敏卒治中索僊等以暠温毅有惠政推為</hi>
　<hi>敦煌太守請於段業業因授之將軍索嗣言於業曰暠不可使處敦煌業以嗣代暠使帥五百騎之官暠</hi>
　<hi>遣同母弟宋繇逆擊之嗣敗走還暠表業請誅嗣業乃殺之</hi>集覽<hi>效穀敦煌郡效榖縣本魚澤障</hi>
　<hi>漢武時濟南崔不意為魚澤尉敎民力田以勤效得穀因立縣名焉按敦煌在長安西二千八百里</hi>質<lb/>
　實<hi>隴西郡名注見秦王政三年沙州注見漢武帝元朔三年敦煌治中官名事物紀原云秦置郡丞以</hi>
<pb n="KR2o0020_WYG_034-12b"/>
　<hi>佐郡守左邊為長史掌兵馬漢因之又設治中别駕於右邊主衆曹文書隋開皇中改别駕治中為長史</hi>
　<hi>司馬大業中罷之尋置贊治又置通守唐武徳中又改贊治曰治中敦煌郡名注見漢武帝元朔三年</hi>
夏五月孫恩復冦㑹稽太守謝琰敗死恩轉冦臨海遣<lb/>
兵討之不克<lb/>
　<hi>謝琰鎮㑹稽不能綏懷又不為武備諸將咸諌曰賊近在海浦伺人形便宜開其自新之路琰不聼既而</hi>
　<hi>恩冦浹口入餘姚破上虞乘勝徑至㑹稽琰出戰兵敗為帳下所殺恩轉冦臨海朝廷大震遣將軍桓石</hi>
　<hi>才髙雅之等拒之為恩所敗</hi>質實<hi>一統志云浹口即大浹江之口在寧波府定海縣治南東晉末</hi>
　<hi>劉裕與孫恩戰退還浹口卽此餘姚縣名注見康帝建元元年上虞古邑名舜封支庶於㑹稽故邑即此</hi>
<pb n="KR2o0020_WYG_034-13a"/>
　<hi>秦為縣屬㑹稽郡東漢順帝時分置始寧縣隋初以上虞始寧二縣廢入㑹稽縣唐貞元初復置上虞縣</hi>
　<hi>屬越州宋元俱仍舊本朝因之改屬紹興府臨海郡名注見孝武帝太元二年</hi>
六月朔日食○秋七月太皇太后李氏崩○秦擊西秦<lb/>
西秦王乾歸戰敗奔南涼遂降秦<lb/>
　<hi>後秦遣姚碩徳伐西秦西秦王乾歸使將軍慕兀等屯守秦軍樵采路絶秦王興潜引兵救之乾歸聞之</hi>
　<hi>自將輕騎數千前候秦軍㑹大風昏霧與中軍相失入於外軍戰敗走歸其衆皆降興進軍枹罕乾歸奔</hi>
　<hi>金城將復西走謂諸豪帥曰今舉國而去必不得免卿等宜留此降秦以全宗族皆曰死生願従陛下乾</hi>
　<hi>歸曰吾今將寄食於人若天未亡我庶㡬異日克復舊業復與卿等相見今相隨而死無益也乃大哭而</hi>
<pb n="KR2o0020_WYG_034-13b"/>
　<hi>别遂奔允吾乞降於南涼南涼王利鹿孤待以上賔秦兵既退南羌梁戈等密招乾歸乾歸將應之或以</hi>
　<hi>白利鹿孤乾歸懼為所殺乃送太子熾磐等於西平南奔枹罕遂降於秦久之熾磐亦逃歸</hi>集覽<lb/>
　<hi>允吾允音鉛吾音牙縣名也屬金城郡在河西</hi>質實<hi>枹罕縣名注見漢靈帝中平元年金城郡名注</hi>
　<hi>見元帝永昌元年允吾縣名注見漢光武建武中元二年</hi>
九月地震<lb/>
　　書法<hi>自晉武太康九年書地震至是一百一十三年然後復見自是至于五代書地震九而已</hi>
　　<hi>然則地震之數莫甚於兩漢者矣兩漢書地震九十</hi>
○冬十一月詔劉牢之討孫恩走之<lb/>
<pb n="KR2o0020_WYG_034-14a"/>
　<hi>劉牢之討孫恩恩走入海牢之東屯上虞使劉裕戍句章呉國内史袁崧築滬瀆壘以備之</hi>集覽<lb/>
　<hi>句章注見漢武帝元鼎六年滬瀆滬水名滬瀆在秀州華亭縣東江之側蓋虞潭袁崧防海處又在蘇州</hi>
　<hi>呉縣界陸龜䝉叙矢魚之具云列竹於海澨曰滬</hi>質實<hi>呉國注見漢獻帝建興三年袁崧陽夏人</hi>
　<hi>喬之子一統志云滬瀆城名在蘇州府城東一百里唐陸龜䝉敘矢魚之具云列竹於海澨曰滬蓋以此</hi>
　<hi>名瀆晉呉郡太守袁崧築壘於此以備孫恩今名滬瀆城又名袁崧城</hi>
以㑹稽世子元顯都督揚豫等十六州軍事○李暠自<lb/>
稱涼公<lb/>
　<hi>北涼晉昌太守唐瑤叛移檄六郡推暠為沙州刺史涼公暠遣宋繇束伐涼興并擊玉門已西諸城皆下</hi>
<pb n="KR2o0020_WYG_034-14b"/>
　<hi>之是為西涼</hi>質實<hi>晉昌郡名注見漢靈帝中平五年沙州注見漢武帝元朔三年玉門闗注同上</hi>
　<hi>元鼎二年</hi>
十二月有星孛于天津㑹稽世子元顯解録尚書事<lb/>
　<hi>元顯以星變解録尚書事復加尚書令吏部尚書車𦙍以元顯驕恣白㑹稽王道子請禁抑之元顯問道</hi>
　<hi>子曰車武子屏人言及何事道子怒曰爾欲幽我不令與朝士語邪元顯出謂其徒曰𦙍間我父子𦙍懼</hi>
　<hi>自殺魏太史屢奏天文乖亂魏主珪自覽占書云當改王易政乃下詔風厲羣下以帝王繼統皆有天命</hi>
　<hi>不可妄干又數變易官名欲以厭塞災異</hi>集覽<hi>厭塞厭音益渉反/廣雅云厭鎮也</hi>質實<hi>天津</hi>
　<hi>注見義熈十四年車𦙍南平人育之子武子車𦙍表字</hi>
<pb n="KR2o0020_WYG_034-15a"/>
魏置僊人博士<lb/>
　<hi>儀曹郎董謐獻服餌僊經珪置僊人博士立僊坊煑錬百藥成令死罪者試服之不驗而訪求不已</hi>
　　書法<hi>僊人博士何方士也魏主卒以寒食散誤故特書譏之自是服僊藥者唐太宗於天竺方</hi>
　　<hi>士憲宗於栁泌武宗於趙歸真宣宗於李𤣥伯受誤不一書矣綱目書方士十四人詳秦始皇二十</hi>
　　<hi>八年書僊人博士者一而已</hi>
　　發明<hi>魏前日置五經博士是也今乃置仙人博士此何義哉且所謂僊者徒有其名而已今乃</hi>
　　<hi>置官以領之則其謬妄不言可知書以譏之宜矣</hi>
魏殺其左將軍李粟<lb/>
<pb n="KR2o0020_WYG_034-15b"/>
　<hi>魏主珪常以燕主垂諸子分據勢要使權柄下移遂至敗亡深非之博士公孫表希㫖上韓非書勸珪以</hi>
　<hi>法制御下李粟性簡慢對珪疎放不肅咳唾任情珪積其宿過誅之羣下皆震栗</hi>質實<hi>韓非書即</hi>
　<hi>刑名法律之學注見漢武帝建元元年</hi>
南燕王徳稱帝更名備徳<lb/>
　<hi>備徳嘗問羣臣朕可方古何主鞠仲曰陛下中興聖主少康光武之儔也備徳顧左右賜仲帛千匹仲以</hi>
　<hi>多辭備徳曰卿知調朕朕不知調卿邪韓範進曰天子無戲言今日之論君臣俱失備徳大恱賜範絹五</hi>
　<hi>十匹</hi>質實<hi>少康夏后氏中興之君詳見通鑑外紀光武東漢中興之君詳見漢書本紀</hi>
<hi>辛丑</hi>五年<hi>燕王慕容熈光始元秦𢎞始三魏天興四年○涼王呂隆神鼎元北涼王沮渠䝉遜永安元年</hi>
<pb n="KR2o0020_WYG_034-16a"/>
考異<hi>主當作王提要注燕昭文帝</hi>春正月南凉置都督中外録尚書<lb/>
官<lb/>
　<hi>南涼王利鹿孤欲稱帝將軍鍮勿崙曰吾國被髪左袵無冠帶之飾逐水草遷徙無城郭室廬故能雄視</hi>
　<hi>沙漠抗衡中夏今舉大號誠順民心然建都立邑難以避患儲畜倉庫啟敵人心不如處晉民於城郭勸</hi>
　<hi>課農桑以供資儲帥國人以習戰射鄰國弱則乘之彊則避之此久長之䇿也且虚名無實徒為世之質</hi>
　<hi>的將安用之利鹿孤乃更稱河西王以其弟傉擅都督中外録尚書事</hi>集覽<hi>鍮勿崙人名也鍮托</hi>
　<hi>侯反質的詩發彼有的注毛云的質也周禮注鄭衆馬融云鵠之中二尺曰正四寸曰質王肅又引小爾</hi>
　<hi>雅鵠之中謂之正正方二尺正中謂之𣙗𣙗則質也今按鄉射記天子熊侯白質諸侯麋侯赤質大夫布</hi>
<pb n="KR2o0020_WYG_034-16b"/>
　<hi>侯畫虎豹士布侯畫鹿豕凡畫者丹質鄭云白質赤質皆謂采其地又荀子質的張而弓矢至焉楊倞法</hi>
　<hi>云質射侯也的正鵠也然則毛以的為質鄭馬謂四寸曰質王謂正之中為𣙗而𣙗為質者皆誤矣傉檀</hi>
　<hi>利鹿孤之弟傉奴篤反</hi>質實<hi>被髪左衽注見漢靈帝中平二年沙漠注見宋文帝元嘉元年沙南</hi>
二月孫恩冦句章劉牢之擊走之考異<hi>擊走當作討破據三年書劉牢</hi>
<hi>之討破之四年書遣兵討之劉牢之討孫恩走之並不書擊</hi>○秦使乞伏乾歸還鎮<lb/>
苑川質實<hi>苑川地名注見孝武帝太元十年</hi>○涼呂超弑其君纂而立<lb/>
其兄隆纂后楊氏自殺<lb/>
　<hi>纂嗜酒好獵太常楊頴諫之不悛番禾太守吕超擅擊鮮卑思盤纂命超及思盤入朝超懼至姑臧深自</hi>
<pb n="KR2o0020_WYG_034-17a"/>
　<hi>結於殿中監杜尚纂見超責之曰卿恃兄弟桓桓乃敢欺吾要當斬卿天下乃定然實無意殺之也因引</hi>
　<hi>超思盤及羣臣宴於内殿超兄中領軍隆數勸纂酒纂醉超取劍擊殺之纂后楊氏命禁兵討超杜尚止</hi>
　<hi>之皆捨仗不戰超讓位於隆隆遂即天王位以超都督中外録尚書事楊后將出宮超恐其挾珍寳命索</hi>
　<hi>之后曰爾兄弟不義手刄相屠我旦夕死人安用寳為超又問玉璽所在后曰已毁之矣后有美色超將</hi>
　<hi>納之謂其父桓曰后若自殺禍及卿宗桓以告后后曰大人賣女與氐以圖富貴一之謂甚其可再乎遂</hi>
　<hi>自殺桓奔河西</hi>集覽<hi>番禾音盤和武威郡屬縣在涼州或曰金城郡邑桓桓書牧誓篇朂哉夫子尚</hi>
　<hi>桓桓蔡氏𫝊曰桓桓威武貌</hi>質實<hi>河西郡名注見漢安帝元初元年</hi>
　　書法<hi>秦后毛氏書死之孝武帝太元十四年此其書自殺何毛氏死難書死之宜也呂纂之弑</hi>
<pb n="KR2o0020_WYG_034-17b"/>
　　<hi>楊民非有決死之心不為吕超所逼未必自殺其與死難者固異矣書曰自殺權衡之辭也</hi>
三月孫恩攻海鹽劉牢之叅軍劉裕擊破之考異<hi>提要攻作</hi>
<hi>冦據上㑹稽臨海句章下丹徒皆書冦此誤書攻當従提要作冦○又誤書擊當作討</hi>
　<hi>恩北趣海鹽劉裕隨而拒之城中兵少裕夜偃旗匿衆明晨開門使羸疾數人登城賊遙問裕所在曰夜</hi>
　<hi>已走矣賊爭入城裕奮擊大破之恩乃進向滬瀆裕復追之不利引歸</hi>集覽<hi>海鹽今嘉興府海鹽</hi>
　<hi>縣按嘉興古秀州也在浙西</hi>質實<hi>一統志云海鹽秦之縣名屬㑹稽郡漢因之王莽改曰展武縣</hi>
　<hi>後䧟為湖移治武原鄉改為武原縣東漢復為海鹽縣屬呉郡又改為故邑縣晉復為海鹽陳省入鹽官</hi>
　<hi>縣唐初復置五代晉時屬秀州宋初仍舊後屬嘉興府元陞為州至本朝仍置為縣屬嘉興府</hi>
<pb n="KR2o0020_WYG_034-18a"/>
南涼擊涼徙其民二千户以歸<lb/>
　<hi>其後南涼王利鹿孤命羣臣極言得失従事史暠曰陛下命將出征往無不捷然不以綏寧為先唯以徙</hi>
　<hi>民為務民安土重遷故多離叛此所以斬將搴旗而地不加廣也利鹿孤善之</hi>集覽<hi>搴旗注見陳宣</hi>
　<hi>帝太建十一年</hi>
夏五月北涼沮渠䝉遜弑其君業<lb/>
　<hi>北涼王業憚沮渠䝉遜勇畧䝉遜亦深自晦匿張掖太守馬權素豪儁為業所親重意輕䝉遜䝉遜譛而</hi>
　<hi>殺之乃謂其兄男成曰段公非撥亂之主向所憚者馬權今權已死欲除之以奉兄何如男成曰人親信</hi>
　<hi>我圖之不祥䝉遜乃求為西安太守因與男成約同祭蘭門山而隂使人先告男成欲為亂以求祭蘭門</hi>
<pb n="KR2o0020_WYG_034-18b"/>
　<hi>山為騐至期果然業收男成賜死男成曰䝉遜先與臣謀反臣以兄弟之故隠而不言今以臣在恐部衆</hi>
　<hi>不従故約臣祭山而反誣臣其意欲王之殺臣也乞詐言臣死暴臣罪惡䝉遜必反然後使臣討之無不</hi>
　<hi>克矣業不聴殺之䝉遜泣告衆曰男成忠於段王而無故枉殺之諸君能為報仇乎男成素得衆心衆皆</hi>
　<hi>憤怒爭奮北至氐池羌胡多起兵應之業先疑將軍田昻囚之至是召之使討䝉遜昻以衆降業軍遂潰</hi>
　<hi>䝉遜入張掖業謂曰孤孑然一已為公家所推願丐餘命東還與妻子相見䝉遜斬之業儒素長者無他</hi>
　<hi>權畧威禁不行羣下擅命尤信卜筮巫覡故至於敗</hi>質實<hi>張掖郡名注見漢後主建興十三年西安</hi>
　<hi>郡名未詳沿革蘭門山未詳處所氐池未詳處所巫覡注見漢隠帝乾祐三年</hi>
孫恩陷滬瀆殺呉國内史袁崧質實<hi>滬瀆城名注見隆安四年呉國注見</hi>
<pb n="KR2o0020_WYG_034-19a"/>
<hi>漢獻帝建興三年</hi>○六月孫恩冦丹徒劉裕擊破之恩北走䧟<lb/>
廣陵考證<hi>擊當作討</hi>
　<hi>孫恩浮海奄至丹徒戰士十餘萬樓船千餘艘建康震駭内外戒嚴劉牢之使劉裕自海鹽入援裕兵不</hi>
　<hi>滿千人倍道兼行與恩俱至丹徒守軍莫冇鬭志恩帥衆鼓譟登蒜山居民皆荷擔而立裕帥所領奔擊</hi>
　<hi>大破之恩狼狽僅得還船然恩猶恃衆復整兵向京師譙王尚之帥精銳馳至恩樓船髙大泝風不得疾</hi>
　<hi>行數日乃至白石聞尚之在建康牢之至新洲乃浮海北走郁洲攻䧟廣陵桓𤣥厲兵訓卒常伺朝廷之</hi>
　<hi>隙聞恩逼京師建牙聚衆請討之後將軍元顯大懼㑹恩退以詔書止之𤣥乃解嚴</hi>集覽<hi>建牙注見</hi>
　<hi>漢獻帝初平三年牙門</hi>質實<hi>丹徒縣名注見漢景帝三年建康郡名注見漢獻帝興平二年一統</hi>
<pb n="KR2o0020_WYG_034-19b"/>
　<hi>志云蒜山在鎮江府城西五里大江岸上山多澤蒜因名或云呉周瑜與蜀諸葛亮議拒曹操于此籌算</hi>
　<hi>又曰算山東晉末劉裕大破孫恩於此南唐徐知誥嘗遊此山㑹僚屬狼狽注見漢獻帝初平三年京師</hi>
　<hi>注見周顯王二十五年白石壘名注見宋明帝泰始元年白下新洲未詳處所郁洲山名在淮安府朐山</hi>
　<hi>東北海中有大洲謂之鬰洲又名郁洲一名郁鬱山一名蒼梧山或云昔從蒼梧飛来</hi>
沮渠䝉遜自稱張掖公<lb/>
　<hi>亦號北涼</hi>
秋七月魏徇許昌東至彭城質實<hi>許昌縣名注見漢獻帝興平元年彭城郡</hi>
<hi>名注見秦始皇二十八年</hi>○秦伐涼大破之西涼南涼北涼皆遣使<lb/>
<pb n="KR2o0020_WYG_034-20a"/>
入貢於秦<lb/>
　<hi>涼王隆多殺豪望人不自保魏安人焦朗使人說後秦姚碩徳曰呂氏兄弟相賊政亂民饑乘其簒奪之</hi>
　<hi>際取之易於反掌不可失也碩徳以告其主興而従之自金城濟河直趨姑臧隆遣吕超等逆戰碩徳大</hi>
　<hi>破之隆嬰城固守於是西涼公暠河西王利鹿孤張掖公䝉遜各遣使奉表入貢於秦秦主興聞楊桓之</hi>
　<hi>賢而徵之利鹿孤不敢留</hi>集覽<hi>姑臧涼所都注見漢/光武建武十二年</hi>質實<hi>魏安疑是郡縣</hi>
　<hi>之名按一統志襄陽府漢川縣卽西魏時魏安郡又重慶府墊江縣乃後周時魏安縣此二處未知孰是</hi>
　<hi>所以不敢註之智者察焉河西郡名注見漢安帝元初元年</hi>
八月以劉裕為下邳太守討孫恩於郁洲大破之質實<lb/>
<pb n="KR2o0020_WYG_034-20b"/>
<hi>下邳郡名注見漢髙帝六年</hi>
　<hi>恩由是衰弱復縁海南走裕隨而擊之</hi>
燕段璣弑其君盛太后丁氏立盛叔父熈討璣殺之考<lb/>
異<hi>按璣弑逆之臣當書誅誤作殺</hi>
　<hi>燕王盛懲其父寳以懦弱失國目矜聰察多所猜忌羣臣有纎介之嫌皆先事誅之人不自保初段太后</hi>
　<hi>兄之子璣為反者段登辭所連及逃奔遼西復還歸罪盛赦之使尚公主入直殿内至是作亂盛帥左右</hi>
　<hi>出戰被傷而卒中壘將軍慕容㧞白太后丁氏以國家多難宜立長君時衆望在盛弟平原公元而河間</hi>
　<hi>公熈素得幸於丁氏乃廢太子定迎熈入宫即天王位捕璣等夷三族元定皆賜死</hi>集覽<hi>尚公主公</hi>
<pb n="KR2o0020_WYG_034-21a"/>
　<hi>羊𫝊注天子嫁女於諸侯必有諸侯同姓者主之故謂之公主漢書注劉貢父曰子謂公主之稱本諸秦</hi>
　<hi>舊男為公子女為公主古者大夫妻稱主故以公配之若謂同姓主之故謂之公主則是周之事秦不知</hi>
　<hi>用也韋昭曰尚奉也奉事公主也不敢斥言娶顔師古曰尚配也</hi>質實<hi>遼西郡名注見漢獻帝建</hi>
　<hi>安十年平原郡名注見漢光武建武五年河間郡名注見漢帝𤣥更始二年</hi>
九月涼王隆遣使降秦<lb/>
　<hi>秦隴西公碩徳圍姑臧累月撫納夷夏分置守宰節食聚粟為持久計吕超言於涼王隆曰今資儲内堨</hi>
　<hi>上下嗷嗷當卑辭以退敵敵去之後修政息民若卜世未窮何憂舊業之不復若天命去矣亦可保全宗</hi>
　<hi>族隆乃遣使請降於秦碩徳表隆為涼州刺史碩徳軍令嚴整秋毫不犯祭先賢禮名士西土恱之</hi>質<lb/>
<pb n="KR2o0020_WYG_034-21b"/>
　實<hi>隴西郡名注見秦王政三年</hi>
冬十一月劉裕追擊孫恩破之考異<hi>此誤書擊當作討</hi>○涼攻<lb/>
魏安南涼救之<lb/>
　<hi>涼吕超攻焦朗於魏安朗請救於南涼利鹿孤遣將軍傉檀赴之比至超已退朗閉門拒之傉檀怒將攻</hi>
　<hi>之將軍俱延曰朗孤城無食今年不降後年自服何必多殺士卒以攻之若其不捷彼必去従他國棄州</hi>
　<hi>境士民以資鄰敵非計也不如以善言諭之傉檀乃與朗連和尋伐取之</hi>
桓𤣥表桓偉鎮夏口刁暢鎮襄陽<lb/>
　<hi>桓𤣥表其兄偉為江州刺史鎮夏口司馬刁暢督八郡鎮襄陽遣其將馮該戍湓口自謂有晉國三分之</hi>
<pb n="KR2o0020_WYG_034-22a"/>
　<hi>二數使人上已符瑞欲以惑衆又致牋於㑹稽王道子曰賊造近郊以風不得進食盡故去非力屈也昔</hi>
　<hi>國寳死後王恭不乘此威入統朝政足見其心非侮於明公也而謂之不忠今之腹心誰有時望豈無佳</hi>
　<hi>勝直是不能信之耳元顯見之大懼張法順謂曰𤣥承藉世資素有豪氣既并殷楊専有荆楚第下所控</hi>
　<hi>引止三呉耳今東土塗地公私困竭𤣥必乘此縱其姦凶元顯曰為之奈何法順曰𤣥始得荆州人情未</hi>
　<hi>附若使劉牢之為先鋒而以大軍繼進𤣥可取也元顯以為然㑹武昌太守庾楷密使人自結於元顯請</hi>
　<hi>為内應元顯大喜遣法順至京口謀於牢之牢之以為難法順還曰觀牢之言色必貳於我不如召入殺</hi>
　<hi>之不爾敗人大事元顯不従於是大治水軍謀討𤣥</hi>集覽<hi>殷楊謂殷仲堪楊佺期前年為𤣥所殺也</hi>
　質實<hi>江州注見漢武帝元鼎五年豫章夏口地名注見漢獻帝建安十三年湓口地名注見元興三</hi>
<pb n="KR2o0020_WYG_034-22b"/>
　<hi>年襄陽縣名注見漢獻帝建安十二年武昌郡名注見漢後主建興七年</hi>
<hi>壬寅</hi>元興元年<hi>燕光始二秦𢎞始四魏天興五○南涼王秃髪傉檀𢎞昌元年</hi>春正月以<lb/>
尚書令元顯為征討大都督加黃鉞討桓𤣥考異<hi>提要作㑹</hi>
<hi>稽世子元顯</hi>
　<hi>下詔罪狀桓𤣥以元顯為驃騎大將軍征討大都督加黄鉞劉牢之為前鋒譙王尚之為後部張法順言</hi>
　<hi>於元顯曰桓謙兄弟毎為上流耳目而牢之反覆萬一有變則禍敗立至可令牢之殺謙兄弟以示無貳</hi>
　<hi>若不受命當逆為其所元顯曰今非牢之無以敵𤣥且始事而誅大將人情不安又以桓冲有遺惠於荆</hi>
　<hi>土而謙其子也乃除謙荆州刺史以結西人之心</hi>質實<hi>黄鉞注見漢後主建興六年桓冲譙國人</hi>
<pb n="KR2o0020_WYG_034-23a"/>
　<hi>彞之子荆州注見漢獻帝建安十二年</hi>
柔然據漠北自稱可汗<lb/>
　<hi>初魏主珪遣賀狄干獻馬求昬於秦秦王興聞魏已立慕容后止狄干而絶其昬由是魏與秦有隙攻其</hi>
　<hi>屬國沒奕干黜弗素古延柔然社崙方睦於秦遣將救之大敗遠遁漠北奪髙車之地而居之遂吞併諸</hi>
　<hi>部士馬繁盛雄於北方其地西至焉耆東接朝鮮南臨大漠旁側小國皆羈屬焉自號豆代可汗始立約</hi>
　<hi>束以千人為軍軍有將百人為幢幢有帥攻戰先登者賜以虜獲畏懦者以石擊其首殺之</hi>集覽<lb/>
　<hi>没奕干注見穆帝升平四年黜弗素後秦之屬國古延亦後秦屬國柔然社崙社崙柔然國王名</hi>質<lb/>
　實<hi>焉耆西域國名注見漢安帝永寧元年朝鮮東夷國名注見漢武帝元封二年</hi>
<pb n="KR2o0020_WYG_034-23b"/>
南涼攻涼顯美克之<lb/>
　<hi>南涼王秃髪傉檀克顯美執太守孟褘而責其不早降褘曰褘受吕氏厚恩分符守土若明公大軍甫至</hi>
　<hi>望旗歸附恐獲罪於執事矣傉擅釋而禮之以為左司馬褘辭曰褘為人守城不能全復忝顯任於心竊</hi>
　<hi>所未安若䝉明公之恵使得就戮姑臧死且不朽傉檀義而遣之</hi>質實<hi>顯美疑是郡名未詳沿革</hi>
　<hi>姑臧縣名注見漢光武建武十二年</hi>
桓𤣥舉兵反<lb/>
　<hi>東土遭孫恩之亂因以饑饉漕運不繼桓𤣥禁㫁江路商旅俱絶公私匱乏以粰橡給士卒𤣥謂朝廷多</hi>
　<hi>虞必未暇討已可以蓄力觀釁及聞大軍將發乃大驚欲完聚保江陵長史卞範之曰明公威振逺近元</hi>
<pb n="KR2o0020_WYG_034-24a"/>
　<hi>顯口尚乳臭劉牢之大失物情若兵臨近畿示以禍福土崩之勢可翹足而待何有延敵入境自取窮蹙</hi>
　<hi>者乎𤣥從之留桓偉守江陵抗表傳檄罪狀元顯舉兵東下檄至元顯大懼下船而不發</hi>集覽<hi>粰橡</hi>
　<hi>粰扶牛反䊕粥也橡似兩反栩實也</hi>質實<hi>饑饉注見義熈十年江陵縣名注見漢獻帝建安十三年</hi>
　<hi>傳檄注見楚義帝元年檄翹足注見漢光武建武九年</hi>
　　書法<hi>書討書拒恒也此其書反何討𤣥之師末至而𤣥兵先至姑孰矣元顯逗遛之罪可勝誅</hi>
　　<hi>哉</hi>
二月魏襲沒奕干沒奕干奔秦<lb/>
　<hi>魏常山王遵等率兵襲沒奕干至髙平沒奕干棄其部衆帥數千騎與劉勃勃奔秦州魏軍盡獲其府庫</hi>
<pb n="KR2o0020_WYG_034-24b"/>
　<hi>蓄積馬四萬餘匹徙其民於代都復遣兵侵河東長安大震</hi>集覽<hi>劉勃勃注見懷帝永嘉四年鐵</hi>
　<hi>弗</hi>質實<hi>高平縣名注見漢光武建武六年秦州注同上建武八年河東郡名注見漢獻帝建安七</hi>
　<hi>年長安縣名注見漢惠帝五年</hi>
秦立子泓為太子<lb/>
　<hi>泓孝友寛和喜文學善談詠而懦弱多病秦王興欲以為嗣而狐疑不決久乃立之</hi>質實<hi>狐疑注見</hi>
　<hi>秦王政三年</hi>
北涼攻涼姑臧不克<lb/>
　<hi>姑臧大饑餓死者十餘萬口城門晝閉樵采路絶沮渠䝉遜引兵攻之涼王隆擊破其軍䝉遜請盟留糓</hi>
<pb n="KR2o0020_WYG_034-25a"/>
　<hi>萬餘斛遺之</hi>
𤣥兵至姑孰三月劉牢之叛附於𤣥元顯軍潰𤣥入建<lb/>
康自以太尉總百揆殺元顯等以牢之為㑹稽内史牢<lb/>
之自殺<lb/>
　<hi>桓𤣥發江陵慮事不捷常為西還計及過尋陽甚喜詔遣齊王柔之以騶虞幡止之為𤣥所殺𤣥至歴陽</hi>
　<hi>襄城太守司馬休之敗走譙王尚之衆潰𤣥捕獲之劉牢之素惡元顯又慮功髙不為所容自恃材武擁</hi>
　<hi>彊兵欲假𤣥以除執政復伺𤣥隙而自取之叅軍劉裕請擊𤣥牢之不許𤣥使牢之族舅何穆說之曰自</hi>
　<hi>古戴震主之威挾不賞之功而能自全者誰邪今戰勝則傾宗戰敗則覆族不若翻然改圖則可以長保</hi>
<pb n="KR2o0020_WYG_034-25b"/>
　<hi>富貴矣牢之遂興𤣥通東海何無忌牢之之甥也與劉裕極諌不聽其子敬宣又諌牢之怒曰吾豈不知</hi>
　<hi>今日取𤣥如反覆手但平𤣥之後令我奈驃騎何遂遣敬宣詣𤣥請降𤣥隂欲誅牢之乃與敬宣宴飲陳</hi>
　<hi>名書畫共觀之以安恱其意敬宣不覺也元顯將發聞𤣥已至新亭棄船退軍二日復出陳於宣陽門外</hi>
　<hi>軍中相驚言𤣥已至南桁元顯遂引兵欲還宫𤣥遣人㧞刀隨後大呼曰放仗軍人皆奔潰元顯走入東</hi>
　<hi>府𤣥遣從事收縛數之元顯曰為法順所誤耳𤣥入京師稱詔解嚴自為丞相總百揆都督中外録尚書</hi>
　<hi>事揚州牧復讓丞相而為太尉以桓偉為荆州刺史桓脩為徐兖刺史桓石生為江州刺史卞範之為丹</hi>
　<hi>陽尹王謐為中書令徙㑹稽王道子於安成郡斬元顯尚之庾楷張法順以劉牢之為㑹稽内史牢之曰</hi>
　<hi>始爾便奪我兵禍其至矣敬宣勸牢之襲𤣥牢之猶豫告劉裕曰今當北就髙雅之扵廣陵舉兵以匡社</hi>
<pb n="KR2o0020_WYG_034-26a"/>
　<hi>稷卿能從我乎裕曰將軍以勁卒數萬望風降服彼新得志威震天下朝野人情皆已去矣廣陵可得至</hi>
　<hi>邪裕當反服還京口耳退謂何無忌曰吾觀鎮北必不免卿可隨我還京口𤣥若守臣節當與卿事之不</hi>
　<hi>然當與卿圖之於是牢之大集僚佐議據江北以討𤣥叅軍劉襲曰事之不可者莫大於反將軍徃年反</hi>
　<hi>王兖州近日反司馬郎君今復反桓公一人三反何以自立語畢趨出佐吏多散走牢之懼帥部曲北走</hi>
　<hi>至新洲縊而死</hi>集覽<hi>騶虞幡注見恵帝元康元年柰驃騎何時元顯為驃騎將軍牢之素惡之故云</hi>
　<hi>新亭金陵覽古新亭在江寧縣南十里附近江渚周顗嘗與羣公遊宴于此南桁桁與航通方舟也駕方</hi>
　<hi>舟以為橋在國之南故名南桁放仗呼令放棄兵杖東府輿地志東府城晉安帝所築其城西本簡文帝</hi>
　<hi>為㑹稽時第其東丞相㑹稽王道子府謝安石薨以道子代鎮揚州州在第西故時人號為東府西州總</hi>
<pb n="KR2o0020_WYG_034-26b"/>
　<hi>百揆書舜典納于百揆蔡氏𫝊曰揆度也百揆揆度庶政之官惟唐虞有之猶周之冡宰也</hi>質實<lb/>
　<hi>姑執縣名注見明帝太寧元年尋陽縣名注見漢獻帝建安十五年歴陽縣名注見漢冲帝永嘉元年襄</hi>
　<hi>城郡名注見周赧王十五年東海郡名注見秦二世二年一統志云新亭在應天府城南一十五里俯近</hi>
　<hi>江渚東晉初過江僕射周顗與羣公遊宴于此顗嘆曰風景不殊舉目有江山之異因而流涕王導曰諸</hi>
　<hi>公當戮力王室尅復神州何至作楚囚對泣邪衆皆肅然整容東府城名在應天府清溪橋東南臨淮水</hi>
　<hi>晉㑹稽王道子領楊州其宅在州東故號曰東府安成郡三國呉所置治平都縣晉廬陵郡屬揚州安成</hi>
　<hi>郡屬荆州元康初俱屬江州隋廢二郡以廬陵縣置吉州大業初復為廬陵郡唐改吉州天寳初改廬陵</hi>
　<hi>郡乾元初復為吉州屬江南西道宋屬江南西路元西初為吉州路後改吉安路至本朝改為吉安府屬江</hi>
<pb n="KR2o0020_WYG_034-27a"/>
　<hi>道丹陽郡名注見漢獻帝興平二年金陵猶豫注見秦孝文王元年京口郡名注見成帝咸和三年王兖</hi>
　<hi>州謂王恭司馬郎君謂司馬元顯桓公謂桓𤣥部曲注見唐代宗廣徳元年</hi>
　　書法<hi>詳牢之懲叛者也</hi>
　　發明<hi>前日王恭書反故牢之無嫌於執之以降今日桓𤣥書反是亦前日之王恭也牢之不惟</hi>
　　<hi>不能討𤣥而誅之乃為其所怵反附於𤣥故綱目書叛以正其誅夫小人反覆本不足道也特書法</hi>
　　<hi>之間不可以不嚴爾○桓𤣥隆安二年已與王恭同反䧟江州時𤣥尚未冇所統朝廷既不能討乃</hi>
　　<hi>就用為刺史未幾又加都督四郡反欲仗𤣥以制殷楊二人既戮𤣥遂都督荆江八州非復前日之</hi>
　　<hi>𤣥矣孫㤙連年入冦𤣥幸晉朝顚覆以為已利又表桓偉鎮夏口刁暢鎮襄陽兇威既熾朝廷方謀</hi>
<pb n="KR2o0020_WYG_034-27b"/>
　　<hi>討之𤣥遂舉兵肆逆誘牢之破官軍殺元顯自總百揆於是簒勢竞成不可復止然𤣥本斗筲之才</hi>
　　<hi>初非其父溫之比遭值晉室衰微得逞其欲追繼乃父凶徳以成厥志綱目削去其官書反書討書</hi>
　　<hi>入不以亂故不正其名然而是時元顯任征討之責不戰而潰遂無一人抗拒其與王蘇之亂死節</hi>
　　<hi>赴難者史不絶書大不侔矣君子觀此又可以知晉氏之盛衰云</hi>
孫恩冦臨海郡兵擊破之恩赴海死𤣥以恩黨盧循為<lb/>
永嘉太守考異<hi>擊當作討</hi>
　<hi>孫恩冦臨海太守辛景擊破之恩所虜三呉男女死亡殆盡恐為官軍所獲乃赴海死其黨從死者以百</hi>
　<hi>數謂之水僊餘衆數千人復推恩妹夫盧循為主循諶之曽孫也神采清秀雅有才藝少時沙門恵逺嘗</hi>
<pb n="KR2o0020_WYG_034-28a"/>
　<hi>謂之曰君雖體渉風素而志存不軌如何桓𤣥欲撫安東土乃以循為永嘉守循雖受命而冦暴不已</hi>
　集覽<hi>三呉蘇子曕指掌圖序三蜀三呉之已殊注云三呉今蘇潤湖三州是也臨海本漢時治縣地</hi>
　<hi>呉分為東部都尉在臨海後置臨海郡唐改為台州永嘉晉明帝立永嘉郡唐改温州宋升瑞安府</hi>質<lb/>
　實<hi>臨海郡名注見孝武帝太元二年不軌注見漢靈帝和光五年永嘉郡名注見漢惠帝三年東甌</hi>
　　書法<hi>書𤣥以何著再亂之由也</hi>
南涼王利鹿孤卒弟傉檀立考異<hi>立當作嗣</hi>
　<hi>始稱涼王徙樂都</hi>質實<hi>樂都郡名注見漢宣帝元康四年湟中</hi>
夏四月𤣥出屯姑孰<lb/>
<pb n="KR2o0020_WYG_034-28b"/>
　<hi>𤣥辭録尚書事出屯姑孰大政皆就諮焉小事則決於尚書令桓謙及卞範之自隆安以來人厭禍亂𤣥</hi>
　<hi>初至黜奸佞擢儁賢京師欣然冀得少安既而奢豪縱逸陵侮朝廷裁損乘輿供奉帝幾不免饑寒衆由</hi>
　<hi>是失望</hi>質實<hi>姑孰縣名注見明帝太寧元年乘輿注見漢安帝延光四年</hi>
三呉大饑<lb/>
　<hi>三呉大饑户口減半臨海永嘉殆盡富室皆衣羅紈懷金玉閉門餓死</hi>
五月盧循冦東陽劉裕擊走之考異<hi>按上文書冦此擊字當作討</hi>質<lb/>
實<hi>東陽郡名注見哀帝興寧三年</hi>○秦王興攻魏敗績其將姚平死之<lb/>
　<hi>秦王興大發諸軍遣義陽公平等將以伐魏興自將大軍繼之平攻魏乾壁㧞之魏主珪遣長孫肥為前</hi>
<pb n="KR2o0020_WYG_034-29a"/>
　<hi>鋒自將大軍繼後以禦之平遣驍將帥精騎二百覘魏軍肥逆擊盡擒之平退走珪追及於柴壁平嬰城</hi>
　<hi>固守魏軍圍之興將兵四萬救之將據天渡運糧以餽平魏博士李先曰兵法髙者為敵所棲深者為敵</hi>
　<hi>所囚今秦皆犯之宜遣竒兵先據天渡柴壁可不戰而取也珪命増築重圍内防平出外拒興入將軍安</hi>
　<hi>同曰汾東冇䝉阬東西三百餘里蹊徑不通興來必従汾西直臨柴壁如此虜聲勢相接重圍雖固不能</hi>
　<hi>制也不如為浮梁渡汾西築圍以拒之虜至無所施其智力矣珪從之帥歩騎三萬逆擊興於䝉阬之南</hi>
　<hi>興退走四十餘里平亦不敢出興屯汾西束柏林従汾上流縦之欲以毁浮梁魏人皆鈎取為薪平糧竭</hi>
　<hi>矢盡夜悉衆突圍不得出乃帥麾下赴水死餘衆二萬餘人皆斂手就擒興力不能救舉軍慟哭數遣使</hi>
　<hi>求和於魏珪不許乘勝進攻蒲坂㑹柔然謀伐魏乃引兵還</hi>集覽<hi>汾東有蒙阬䝉阨在汾水之東</hi>
<pb n="KR2o0020_WYG_034-29b"/>
　<hi>晉州之南</hi>質實<hi>義陽郡名注見梁武帝太清二年汾東汾水之東注見周威烈王二十三年汾西汾</hi>
　<hi>水之西注同上年浮梁注見周世宗顯徳二年麾下注見漢獻帝建安十四年蒲坂縣名注見周赧王十</hi>
　<hi>二年</hi>
將軍司馬休之劉敬宣髙雅之奔南燕<lb/>
　<hi>𤣥殺呉興守髙素將軍竺謙之及劉襲等皆牢之北府舊將也襲兄軌邀司馬休之劉敬宣髙雅之等共</hi>
　<hi>據山陽欲起兵攻𤣥不克而走將軍袁䖍之劉壽等皆往從之將奔魏至陳留南分為二軰軌休之敬宣</hi>
　<hi>奔南燕䖍之壽等奔秦魏主初聞休之等當來大喜後怪其不至令兖州求訪獲其従者問之皆曰聞崔</hi>
　<hi>逞被殺故奔二國魏主深悔之自是士人冇過頗見優容</hi>集覽<hi>崔逞被殺事在隆安三年</hi>質實<lb/>
<pb n="KR2o0020_WYG_034-30a"/>
　<hi>呉興郡名注見宋明帝泰始六年山陽郡名注見帝奕太和四年陳留郡名注見周顯王二十九年</hi>
燕王熈殺其太后丁氏考異<hi>一本作燕主誤按殺字當作弑據太元二十一年書</hi>
<hi>燕主寳弑其太后段氏不書殺</hi>
　<hi>燕王熈納苻謨二女冇寵丁太后怨恚與兄子尚書信謀廢熈立章武公淵事覺熈逼丁太后令自殺併</hi>
　<hi>殺淵及信</hi>質實<hi>章武郡名注見穆帝升平四年</hi>
　　書法<hi>成殺故主班母羅氏非母后也故書殺丁氏書太后矣則其不書弑何罪丁氏也初熈得</hi>
　　<hi>幸丁氏丁氏廢太子定而立之既而爭寵又欲廢熈熈遂逼之自殺若此不足以母一國矣故特書</hi>
　　<hi>殺太后弑書殺終綱目一而已矣</hi>
<pb n="KR2o0020_WYG_034-30b"/>
　　發明<hi>此何以不書弑丁既失身於熈故不得為其君母然猶書太后者所以著熈墻茨之醜也</hi>
𤣥殺㑹稽王道子<lb/>
　<hi>𤣥使御史杜林防衛道子至安成林承𤣥旨酖殺之</hi>質實<hi>㑹稽郡名注見漢和帝永元元年</hi>
北涼梁中庸奔西涼<lb/>
　<hi>北涼西郡太守梁中庸叛奔西涼西涼公暠問曰我何如索嗣中庸曰未可量也暠曰嗣才度若敵我者</hi>
　<hi>我何能於千里之外以長繩絞其頸邪中庸曰智冇短長命冇成敗若以身死為負計行為勝則公孫瓚</hi>
　<hi>豈賢於劉虞邪暠黙然</hi>集覽<hi>我何如索嗣前年李暠擊索嗣嗣敗走還公孫瓚豈賢於劉虞漢獻</hi>
　<hi>帝詔瓚討烏桓令受虞節度瓚性貪殘虞性仁愛二人不相平虞遂為瓚所斬事在初平四年</hi>
<pb n="KR2o0020_WYG_034-31a"/>
秦遣使授南涼北涼西涼官爵<lb/>
<hi>癸卯</hi>二年<hi>燕光始三秦𢎞始五魏天興六年○是嵗涼亡大三小四凡七僣國</hi>春盧循使其<lb/>
黨徐道覆冦東陽建武將軍劉裕擊破之考異<hi>擊當作討</hi>
　<hi>道覆循之姊夫也</hi>
桓𤣥自為大將軍<lb/>
　<hi>𤣥上表請帥諸軍平闗洛而諷朝延不許乃云奉詔故止𤣥初欲飭装先命作輕舸載服玩書畫或問其</hi>
　<hi>故對曰兵凶戰危脱其意外當使輕而易運衆皆笑之</hi>質實<hi>闗洛即闗中洛陽也闗中注見唐𤣥</hi>
　<hi>宗開元十一年京兆洛陽注見周顯王三年</hi>
<pb n="KR2o0020_WYG_034-31b"/>
夏四月朔日食○南燕遣使隱覈䕃户<lb/>
　<hi>南燕王備徳優遷徙之民使之長復不役民緑此迭相䕃冒或百室合户或千丁共籍以避課役尚書韓</hi>
　<hi>
                        <graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>請加隱覈備徳從之使<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>廵行郡縣得䕃戸五萬八千</hi>集覽<hi>長復復音福除也長復永久除免徭</hi>
　<hi>賦也<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>竹角反</hi>
五月燕作龍騰苑<lb/>
　<hi>燕王熈作龍騰苑方十餘里役徒二萬人築景雲山於苑内基廣五百步峯髙十七丈</hi>質實<hi>龍騰</hi>
　<hi>苑未詳處所</hi>
秋七月魏殺其平原太守和䟦<lb/>
<pb n="KR2o0020_WYG_034-32a"/>
　<hi>䟦奢豪喜名魏主珪惡而殺之使其弟毗等就與訣䟦曰灅北土瘠可遷水南勉為生計毗等諭其意逃</hi>
　<hi>入秦魏主怒滅其家將軍鄧淵從弟暉與䟦善或譛之曰毗之出亡暉實送之魏主疑淵知其謀賜淵死</hi>
　集覽<hi>灅注見愍帝建興元年</hi>
秦徵呂隆為散騎常侍以王尚為涼州刺史<lb/>
　<hi>南北涼互出兵攻吕隆秦之謀臣言於秦主興曰隆今饑窘尚能自支若將來豐贍終不為吾有不如因</hi>
　<hi>其危而取之興乃徵吕超入侍遣齊難帥兵迎之隆素車白馬迎於道旁難以司馬王尚行涼州刺史鎮</hi>
　<hi>姑臧徙隆宗族及民萬户于長安興以隆為散騎常侍超為安定守郭黁奔晉秦人追殺之</hi>集覽<lb/>
　<hi>郭黁姓名黁奴昆反</hi>質實<hi>凉州注見唐中宗景龍二年長安縣名注見漢恵帝五年姑臧縣名注見</hi>
<pb n="KR2o0020_WYG_034-32b"/>
　<hi>漢光武建武十二年安定郡名注同上元年</hi>
劉裕追盧循至晉安破之<lb/>
　<hi>何無忌潜詣裕勸於山隂起兵討桓𤣥裕謀於土豪孔靖靖曰山隂去都道逺舉事難成不如待𤣥簒位</hi>
　<hi>於京口圖之裕從之</hi>質實<hi>晉安郡名注見漢武帝建元三年閩中何無忌東海郯人一統志云山隂</hi>
　<hi>秦之縣名屬㑹稽郡以邑在山之隂故名漢為郡都尉治東漢徙㑹稽郡治此隋初廢入㑹稽縣唐初復</hi>
　<hi>置宋元俱仍舊本朝因之為紹興府治所仍屬焉</hi>
九月𤣥自為相國封楚王加九錫<lb/>
　<hi>殷仲文卞範之勸𤣥早受禪朝廷冊命𤣥為相國總百揆封楚王加九錫楚國置丞相以下官桓謙私問</hi>
<pb n="KR2o0020_WYG_034-33a"/>
　<hi>彭城内史劉裕曰楚王勲徳隆重朝廷之情咸謂宜有揖讓卿以為何如劉裕曰楚王勲徳蓋世晉室民</hi>
　<hi>望久移乘運禪代有何不可謙即喜曰卿謂之可即可耳</hi>質實<hi>九錫注見漢平帝元始五年桓謙譙</hi>
　<hi>國人</hi>
南燕講武城西<lb/>
　<hi>髙雅之表南燕主備徳請伐𤣥曰縦未能廓清呉㑹亦可收江北之地韓範亦上疏曰晉室衰亂戎馬單</hi>
　　<hi>重以桓𤣥悖逆上下離心拓地定功正在今日失不取彼之豪傑誅滅桓𤣥更修徳政則無望矣備</hi>
　<hi>徳因講武城西步卒三十七萬人騎五萬三千匹車萬七千乘公卿皆以𤣥新得志未可圖乃止</hi>質<lb/>
　實<hi>呉㑹郡名注見漢獻帝建安十二年</hi>
<pb n="KR2o0020_WYG_034-33b"/>
冬十一月楚王𤣥稱皇帝廢帝為平固王遷于尋陽<lb/>
　<hi>𤣥表請歸藩使帝作手詔固留之詐言錢塘臨平湖開江州甘露降使百僚集賀為已受命之符又以前</hi>
　<hi>世皆有隱士耻獨無之求得皇甫希之給其資用使居山林徵為著作郎又使固辭然後下詔旌禮號曰</hi>
　<hi>髙士時人謂之充隱又欲廢錢用穀帛及復肉刑制作無定卒無所施性復貪鄙人士有法書好畫及佳</hi>
　<hi>園宅必假蒱博而取之尤愛珠玉未嘗離手至是卞範之為禪詔逼帝書之遣司徒王謐禪位于楚出居</hi>
　<hi>永安宫百官詣姑孰勸進𤣥築壇于九井山北即帝位改元永始封帝為平固王遷于尋陽𤣥入建康宮</hi>
　<hi>登御座而床忽䧟羣下失色殷仲文曰將由聖徳深厚地不能載𤣥大恱𤣥臨聴訟觀閲囚徒罪無輕重</hi>
　<hi>多得原放有干輿乞者時或䘏之以其祖彞以上名位不顯不復追尊獨納桓溫神主于太廟卞承之曰</hi>
<pb n="KR2o0020_WYG_034-34a"/>
　<hi>宗廟之祭上不及祖冇以知楚徳之不長矣𤣥性苛細好自矜伐主者奏事或一字片辭之謬必加紏擿</hi>
　<hi>以示聰明或手注直官或自用令史詔令紛紜有司奉答不暇而紀綱不治奏案停積不能知也又性好</hi>
　<hi>遊畋更繕宫室朝野騷然思亂者衆</hi>集覽<hi>錢塘臨平湖開錢塘今杭州是州北有大湖上有臨平鎮</hi>
　<hi>即其地也三國呉人言於呉主孫晧曰臨平湖自漢末薉塞長老言湖塞天下亂湖開天下平今無故忽</hi>
　<hi>開天下當太平青蓋入洛之祥也皓自以為已瑞時晉武帝咸寧二年也後四年皓降晉平固縣名屬南</hi>
　<hi>康郡此南康今贛州是有干輿乞者時或卹之全本云其好行小惠如此</hi>質實<hi>錢塘縣名注見漢獻</hi>
　<hi>帝興平元年一統志云臨平湖在杭州府城東北六十里舊名鼎湖自漢末壅塞晉咸寧中復開父老相</hi>
　<hi>𫝊云此湖開天下太平故名臨平著作郎官名事物紀原云漢之東京使名儒碩學入直東觀譔述國史</hi>
<pb n="KR2o0020_WYG_034-34b"/>
　<hi>謂之著作以他官領之未以為官也魏太和中始置著作郎晉元興初又謂之大著此其始也肉刑注見</hi>
　<hi>漢文帝十三年蒱博即摴蒱博奕也注見隋文帝開皇十七年九井山在太平府城南一十里山有九井</hi>
　<hi>世𫝊晉桓溫所鑿元和志殷仲文九月九日嘗從溫登九井賦詩即此勸進注見元帝建武元年姑孰縣</hi>
　<hi>名注見明帝太寧元年紀綱注見宋文帝元嘉元年教綱紀</hi>
　　書法<hi>莽倫書自稱𤣥亦莽倫也其不書自何莽受金匱即服玉冠御前殿下詔即真倫詐𫝊神</hi>
　　<hi>語逼奪璽綬備法駕入宫即皇帝位皆無故而然者也故書自𤣥則不然使卞範之草為禪詔帝手</hi>
　　<hi>書之或者得以禪讓之說欺天下後世矣故從魏晉書法書稱書廢綱目一字之筆削豈茍然哉</hi>
　　發明<hi>桓𤣥矯稱符命文飾姦詐大類王莽然綱目書其自為相國加九錫稱帝廢遷之類與歴</hi>
<pb n="KR2o0020_WYG_034-35a"/>
　　<hi>代無異何哉𤣥固無成之魏晉而魏晉乃有成之𤣥爾成敗雖冇不同簒竊則出一轍此書法所以</hi>
　　<hi>不得不據其實也</hi>
益州刺史毛璩起兵討𤣥<lb/>
　<hi>𤣥遣使加璩左將軍璩不受命𫝊檄列𤣥罪狀進屯白帝</hi>質實<hi>益州注見武帝泰始八年白帝城名</hi>
　<hi>注見漢獻帝建安十七年</hi>
　　書法<hi>書起兵討予倡義也故通鑑不書綱目特書之</hi>
魏初制冠服<lb/>
　<hi>魏始命有司制冠服以品秩為差然法度草創多不稽古</hi>
<pb n="KR2o0020_WYG_034-35b"/>
<hi>甲辰</hi>三年<hi>燕光始四秦𢎞始六魏天賜元年</hi>春二月劉裕起兵京口討𤣥<lb/>
𤣥使弟謙拒之<lb/>
　<hi>劉裕従徐兖刺史桓脩入朝𤣥謂王謐曰裕風骨不常蓋人傑也每遊集必引接殷勤贈賜甚厚𤣥妻劉</hi>
　<hi>氏亦謂𤣥曰裕龍行虎步視曕不凡恐終不為人下不如早除之𤣥曰我方平蕩中原非裕莫可用者俟</hi>
　<hi>闗河平定别議之耳𤣥以桓𢎞鎮廣陵刁逵鎮歴陽裕與何無忌同舟還京口密謀興復劉邁弟豰家於</hi>
　<hi>京口亦與無忌謀之無忌曰桓氏彊盛其可圖乎毅曰天下自有彊弱茍為失道雖彊易弱正患事主難</hi>
　<hi>得耳無忌曰草澤之中非無英雄也毅曰所見唯有劉下邳無忌笑而不答還以告裕遂與定謀平昌孟</hi>
　<hi>㫤為桓𢎞主簿至建康還裕謂之曰草間當有英雄起卿頗聞乎㫤曰今日英雄有誰正當是卿耳於是</hi>
<pb n="KR2o0020_WYG_034-36a"/>
　<hi>裕毅無忌㫤及裕弟道䂓諸葛長民等相與合謀起兵道規為桓𢎞叅軍裕使毅就道規昶共殺𢎞據廣</hi>
　<hi>陵長民為刁逵㕘軍使殺逵據歴陽無忌夜草檄文其母密窺之泣曰吾不及東海吕母明矣汝能如此</hi>
　<hi>吾復何恨裕託以遊獵與無忌收合徒衆得百餘人詰旦京口門開無忌着𫝊詔服稱敕使居前徒衆隨</hi>
　<hi>之入斬桓脩以徇裕問無忌曰急須一府主簿何由得之無忌曰無過劉道民道民者東莞劉穆之也裕</hi>
　<hi>曰吾亦識之即馳信召焉時穆之聞京口讙譟聲晨起出陌頭屬與信㑹直視不言者久之返室壞布裳</hi>
　<hi>為袴往見裕裕曰始舉大義須一軍吏甚急卿謂誰堪其選穆之曰倉猝之際畧當無見踰者裕笑曰卿</hi>
　<hi>能自屈吾事濟矣即於坐署主簿孟昶勸桓𢎞其日出獵天未明開門出獵人昶與劉毅劉道規帥壯士</hi>
　<hi>數十人直入斬之因收衆濟江衆推裕為盟主總督徐州事以昶為長史守京口裕帥二州之衆千七百</hi>
<pb n="KR2o0020_WYG_034-36b"/>
　<hi>人軍于竹里移檄逺近𤣥加桓謙征討都督謙等請亟遣兵擊裕𤣥曰彼兵銳甚計出萬死若有蹉跌則</hi>
　<hi>彼氣成而吾事去矣不如屯大衆於覆舟山以拒之彼空行二百里無所得銳氣已挫忽見大軍必驚愕</hi>
　<hi>我按兵堅陣勿與交鋒彼求戰不得自然散走此策之上也謙等固請乃遣呉甫之皇甫敷相繼北上𤣥</hi>
　<hi>憂懼特甚或曰裕等烏合微弱勢必無成何慮之深𤣥曰劉裕足為一世之雄劉豰家無擔石之儲摴蒱</hi>
　<hi>一擲百萬何無忌酷似其舅共舉大事何謂無成甫之𤣥驍將也</hi>集覽<hi>東海吕母新莽天鳳四年</hi>
　<hi>琅邪海曲有吕母者子為縣史宰以小罪殺之吕母乃傾家貲以報仇</hi>質實<hi>一統志云平昌漢之</hi>
　<hi>縣名屬平原郡東漢改曰西平昌後魏復名平昌省鬲重平二縣入焉隋屬徳州唐以般縣省入五代唐</hi>
　<hi>改為徳平縣宋省入安徳縣元符初復置屬徳州金元俱仍舊本朝因之改屬濟南府劉邁沛人劉下邳</hi>
<pb n="KR2o0020_WYG_034-37a"/>
　<hi>謂劉裕為下邳守也建康郡名注見漢獻帝興平二年歴陽縣名注見漢冲帝永嘉元年東莞郡名注見</hi>
　<hi>義熈五年劉穆之莒人徙居京口竹里山名注見隆安元年蹉跌注見漢順帝陽嘉二年覆舟山在應天</hi>
　<hi>府城西北七里東連鍾山北臨𤣥武湖劉宋改名真武山以其北臨𤣥武湖故名廣陵郡名注見漢武帝</hi>
　<hi>元朔五年淮南酷似其舅舅謂劉牢之也</hi>
南涼去年號罷尚書官<lb/>
　<hi>傉檀畏秦之彊乃去年號罷尚書丞郎官遣叅軍闗尚使于秦秦王興曰車騎獻欵稱藩而擅造大城豈</hi>
　<hi>為臣之道乎尚曰車騎僻在遐藩密邇勍敵蓋為國家重門之防耳興善之傉檀求領涼州興不許</hi>質<lb/>
　實<hi>凉州注見唐中宗景龍二年</hi>
<pb n="KR2o0020_WYG_034-37b"/>
三月劉裕及桓謙戰于覆舟山大破之𤣥出走裕立留<lb/>
臺於石頭<lb/>
　<hi>三月朔裕軍與呉甫之遇於江乘斬之至羅落橋皇甫敷帥數千人逆戰又斬之𤣥使桓謙屯東陵卞範</hi>
　<hi>之屯覆舟山西合衆二萬明日裕軍食畢悉棄餘糧數道並前裕與劉毅身先士卒進突其陳將士皆殊</hi>
　<hi>死戰因風縱火謙等大潰𤣥先已潜使殷仲文具舟至是遂將其子昇鞭馬趣石頭浮江南走經日不食</hi>
　<hi>悲不自勝裕入建康明日徙屯石頭城立留臺百官焚桓溫神主迎晉新主納于太廟遣諸將追𤣥尚書</hi>
　<hi>王嘏帥百官奉迎乘輿誅𤣥宗族在建康者使臧熹入宫收圖籍器物封閉府庫𤣥司徒王謐與衆議推</hi>
　<hi>裕領揚州裕固辭乃以謐為侍中領揚州刺史録尚書事謐推裕為都督八州徐州刺史劉毅為青州刺</hi>
<pb n="KR2o0020_WYG_034-38a"/>
　<hi>史何無忌為琅邪内史孟昶為丹陽尹劉道規為義昌太守諸大處分皆委於劉穆之倉猝立定無不允</hi>
　<hi>愜裕遂托以腹心時晉政寛弛綱紀不立豪族陵縱小民窮蹙穆之斟酌時宜隨方矯正裕以身範物先</hi>
　<hi>以威禁内外肅然○初謐為𤣥佐命元臣手解帝璽綬以授𤣥及𤣥敗衆謂宜誅裕特保全之劉毅嘗因</hi>
　<hi>朝㑹問謐璽綬所在謐内不自安逃奔曲阿裕追還復位諸葛長民至豫州失期不得發刁逵執之檻車</hi>
　<hi>送桓𤣥未至而𤣥敗送人共破檻出長民還趣歴陽逵棄城走其下執以送裕斬於石頭子姪皆死裕初</hi>
　<hi>名微位薄輕狡無行盛流皆不與相知惟王謐獨竒貴之謂曰卿當為一代英雄裕嘗與刀逵摴蒱不時</hi>
　<hi>輸直逵縳之馬栁謐責逵而代償由是裕憾逵而徳謐蕭方曰夫蛟龍潜伏魚鰕䙝之是以漢髙赦雍齒</hi>
　<hi>魏武免梁鵠安可以布衣之嫌而成萬乘之隙也今王謐為公刀逵亡族酬恩報怨何其狹哉○初袁真</hi>
<pb n="KR2o0020_WYG_034-38b"/>
　<hi>殺梁國内史朱憲憲弟綽奔桓溫溫克壽陽綽輒發真棺戮其尸溫怒將殺之桓冲請而免之綽事冲如</hi>
　<hi>父冲薨綽嘔血而卒至是綽子齡石為劉裕叅軍從至江乘將戰齡石請曰世受桓氏厚恩不欲以兵刄</hi>
　<hi>相向請在軍後裕義而許之</hi>集覽<hi>覆舟山在建康城北五里晉北郊壇宋藥園壘樂遊苑氷井甘</hi>
　<hi>露亭皆在此山漢高赦雍齒髙帝平生所憎為最甚者雍齒也帝見諸將坐沙中語意其謀反故先赦雍</hi>
　<hi>齒而封之事在漢髙帝五年</hi>正誤<hi>魏武免梁鵠今按晉書衞恒𫝊梁鵠以書至選部尚書後奔劉</hi>
　<hi>表魏武帝破荆州募求鵠鵠之為選部也魏武欲為洛陽令而以為北部都尉故懼而自縳詣門署軍假</hi>
　<hi>司馬在祕書以勤書自効</hi>質實<hi>江乘縣名注見漢後主建興二年東陵疑是地名未詳處所臧熹東</hi>
　<hi>莞莒人燾之弟揚州刺史注見漢獻帝興平二年義昌郡名未詳處所璽綬注見漢光武建武二年曲阿</hi>
<pb n="KR2o0020_WYG_034-39a"/>
　<hi>縣名注見漢獻帝興平元年豫州注見周赧王三十七年陳梁國注見漢景帝三年壽陽郡名注見齊主</hi>
　<hi>寳卷永元二年</hi>
魏詔縣户不滿百者罷之○𤣥至尋陽逼帝西上劉毅<lb/>
等率兵追之考異<hi>提要劉上有青州刺史四字</hi>
　<hi>桓𤣥於道自作起居注叙討劉裕經畧舉無遺䇿諸軍違節度以致奔敗専覃思著述不暇與羣下議事</hi>
　質實<hi>尋陽縣名注見漢獻帝建安十五年</hi>
劉裕推武陵王遵承制行事<lb/>
　<hi>裕稱受密詔以遵承制入居東宫内外畢敬遷除稱制教稱令</hi>質實<hi>武陵國名注見漢光武建武二</hi>
<pb n="KR2o0020_WYG_034-39b"/>
　<hi>十四年承制謂承奉制詔也東宫注見宋文帝元嘉二十七年</hi>
劉敬宣司馬休之自南燕來歸<lb/>
　<hi>劉敬宣髙雅之結青州大姓及鮮卑豪帥謀殺南燕王備徳推司馬休之為主謀泄南走南燕人追殺雅</hi>
　<hi>之敬宣休之至淮泗間聞桓𤣥敗遂來歸劉裕以敬宣為晉陵太守休之為荆州刺史</hi>質實<hi>鮮卑</hi>
　<hi>東胡種名注見漢光武二十五年</hi>
　　書法<hi>來者何喜辭也凡奔書歸嘉復義也𤣥虐出奔𤣥敗來歸二子可謂知節矣綱目予復義</hi>
　　<hi>故敬宣休之書元畧書元彧書賀㧞勝書獨孤信書</hi>
　　發明<hi>敬宣休之出奔避桓𤣥也今而來歸則知義矣故書</hi>
<pb n="KR2o0020_WYG_034-40a"/>
夏四月𤣥挾帝入江陵<lb/>
　<hi>桓𤣥挾帝至江陵恐威令不行更峻刑罰衆益離怨</hi>質實<hi>江陵縣名注見漢獻帝建安十三年</hi>
何無忌等及𤣥兵戰于桑落洲大破之得太廟神主送<lb/>
建康考異<hi>提要何上有琅邪内史四字</hi>
　<hi>桓𤣥遣庾稚祖何澹之等守湓口何無忌劉道規至桑落洲澹之等逆戰澹之常所乘舫旗幟甚盛無忌</hi>
　<hi>曰賊帥必不居此欲詐我耳今衆寡不敵戰無全勝此舫戰士必弱我以勁兵攻之必得之得之則彼勢</hi>
　<hi>沮而我氣倍因而薄之破賊必矣遂攻得之因傅呼曰已得何澹之矣賊軍驚擾官軍亦以為然乘勝大</hi>
　<hi>破之遂克湓口進據尋陽遣使奉送宗廟主祏還京師</hi>集覽<hi>湓口漢灌嬰築盆口城即此案十道</hi>
<pb n="KR2o0020_WYG_034-40b"/>
　<hi>四蕃志太平寰宇記皆云湓水有青盆山因山名水也字本不從水旁今盆作湓而或讀如噴則是世俗</hi>
　<hi>所誤也又湓城注見梁敬帝太平元年桑落洲在大江之中江北則安慶府宿松縣相距百餘里江南則</hi>
　<hi>江州湖口縣也江州圖經云九江始於鄂陵終於桑落是已又東到武陵洲即桑落洲下尾也主祏神主</hi>
　<hi>注見漢光武建武二年宗祏注見隋文帝開皇二十年</hi>質實<hi>一統志云湓口湓浦之口在九江府</hi>
　<hi>城西一十五里源出瑞昌縣青盆山亦名盆水相傳昔嘗有人此處洗銅盆水忽暴漲失盆投水取之見</hi>
　<hi>一龍啣盆奪之而出故名盆水桑落洲在安慶府宿松縣南一百九十里九江口昔江水泛漲流一桑于</hi>
　<hi>此因名晉劉毅與盧楯戰于桑落洲即此薄之注見齊和帝中興元年</hi>
𤣥挾帝東下<lb/>
<pb n="KR2o0020_WYG_034-41a"/>
　<hi>桓𤣥収集荆州兵曽未三旬有衆二萬復帥諸軍挾帝東下使徐放說劉裕等散甲裕等不聴</hi>質實<lb/>
　<hi>荆州注見漢獻帝建安十二年</hi>
以劉敬宣為江州刺史質實<hi>江州注見漢武帝元鼎五年豫章</hi>○燕起<lb/>
逍遙宫<lb/>
　<hi>燕主熈於龍騰苑起逍遙宮連房數百鑿曲光海盛夏士卒不得休息暍死大半</hi>集覽<hi>暍死暍於</hi>
　<hi>歇反中暑死也史記禹扇暍杜甫詩武王親救暍注引世說周武王見暍人王下車自左擁而右扇之</hi>
　質實<hi>曲光海未詳處所</hi>
　　書法<hi>書起何峻宇也故以臺觀之辭書之凡宫殿書起皆譏也終綱目宫殿書起五漢武帝明</hi>
<pb n="KR2o0020_WYG_034-41b"/>
　　<hi>光明帝北宫燕逍遙陳後主三閣唐憲宗承暉惟明帝既而罷之非譏辭</hi>
五月劉毅等及𤣥戰于崢嶸洲大破之𤣥復挾帝入江<lb/>
陵寧州督䕶馮遷擊𤣥誅之帝復位考異<hi>擊當作討</hi>
　<hi>劉毅何無忌劉道規帥衆自尋陽西上與桓𤣥遇於崢嶸洲豰等兵不滿萬人而𤣥戰士數萬衆憚之欲</hi>
　<hi>退道規曰不可彼衆我寡彊弱異勢今若不進必為所乗雖至尋陽豈能自固夫决機兩陣將雄者克不</hi>
　<hi>在衆也因麾衆先進毅等従之𤣥常漾舸於舫側以偹敗走由是衆莫有鬭心豰等乘風縦火盡銳爭先</hi>
　<hi>𤣥衆大潰𤣥挾帝單舸西走留永安何皇后及王皇后於巴陵殷仲文因叛𤣥奉二后還建康𤣥與帝入</hi>
　<hi>江陵欲奔漢中而人情乖沮乃與腹心百餘人夜出更相殺害僅得至船左右奔散荆州别駕王康産奉</hi>
<pb n="KR2o0020_WYG_034-42a"/>
　<hi>帝入南郡府舍毛璩之弟子修之為校尉誘𤣥入蜀𤣥従之㑹璩弟寧州刺史璠卒官璩使兄孫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之及</hi>
　<hi>參軍費恬帥數百人送其喪遇𤣥於枚囬洲迎擊之督護馮遷抽刀而前𤣥曰汝何人敢殺天子遷曰我</hi>
　<hi>殺天子之賊耳遂斬之乘輿反正於江陵以脩之為驍騎將軍大赦諸以畏逼従逆者一無所問奉神主</hi>
　<hi>于太廟豰等𫝊送𤣥首梟于大桁</hi>集覽<hi>將雄者克史記趙奢𫝊譬猶兩鼠鬭於穴中將勇者勝正</hi>
　<hi>義曰將平聲方來也謂方來者勇故勝乘輿反正乘輿注見漢安帝延光四年反通作返或解返正猶言</hi>
　<hi>中興非是注見唐徳宗興元元年</hi>正誤<hi>將雄者克今按將字雖有史記為證但平聲者擬料將然</hi>
　<hi>之辭今劉道規乃臨敵對衆勇決之辭當音去聲言主將雄勇者則克不在於軍士衆多也</hi>質實<lb/>
　<hi>一統志云崢嶸洲在武昌府武昌縣一曰新生洲半屬黃州府黃岡縣晉劉豰破桓𤣥即此處漢中郡名</hi>
<pb n="KR2o0020_WYG_034-42b"/>
　<hi>注見周赧王四年南郡注見漢獻帝建安十三年毛璩之滎陽武陽人巴陵郡名注見宋文帝元嘉三年</hi>
　<hi>寧州注見漢武帝元狩元年滇國枚回洲未詳處所大桁釋名云桁屋之横木也</hi>
閏月桓振襲江陵䧟之劉毅等進兵討之不克<lb/>
　<hi>毅等既戰勝以為大事已定不急追躡𤣥死幾一旬諸軍猶未至桓謙及振竄匿復出聚衆襲江陵䧟之</hi>
　<hi>殺王康産振見帝於宫欲行弑逆謙苦禁之乃拜而出為𤣥舉哀追諡謙帥羣臣奉璽綬於帝侍御左右</hi>
　<hi>皆振腹心何無忌劉道規進攻謙於馬頭破之無忌欲直趨江陵道規曰兵法屈伸有時諸桓世居西楚</hi>
　<hi>羣小皆為竭力振勇冠三軍難與爭鋒且可息兵養銳徐以計縻之不憂不克無忌不從振逆戰於靈溪</hi>
　<hi>無忌等大敗退還尋陽</hi>質實<hi>一統志云馬頭山名在荆州府夷陵州西北三十里靈溪未詳處所</hi>
<pb n="KR2o0020_WYG_034-43a"/>
　<hi>唯韶州府樂昌縣東北五十里有靈溪源出靈君山下與武水合流未知是否智者察之西楚注見楚義</hi>
　<hi>帝元年尋陽縣名注見漢獻帝建安十五年</hi>
六月毛璩遣兵攻梁州誅𤣥所署刺史桓希質實<hi>梁州注見</hi>
<hi>周赧王四年漢中</hi>○秋七月永安皇后何氏崩<lb/>
　　書法<hi>穆后也不書葬何簡也自哀帝立尊何皇后為穆皇后無母道矣於是又歴五世其簡可</hi>
　　<hi>知也</hi>
○九月魏改官制<lb/>
　<hi>魏主置六謁官準古六卿臨昭陽殿親加銓擇列爵四等王封大郡公封小郡侯封大縣伯封小縣其品</hi>
<pb n="KR2o0020_WYG_034-43b"/>
　<hi>第一至第四舊臣有功無爵者追封之宗室疏逺及異姓襲封者降爵有差又置散官五等其品第五至</hi>
　<hi>第九文官材能秀異武官堪為將帥者其品亦比第五至第九百官有闕則取於其中以補之其官名多</hi>
　<hi>倣上古龍官鳥官謂諸曹之使為鳬鴨取其飛之迅疾也謂候官伺察者為白鷺取其延頸遠望也餘皆</hi>
　<hi>類此</hi>質實<hi>昭陽殿未詳處所</hi>
冬十月盧循䧟番禺徐道覆䧟始興質實<hi>番禺縣名注見漢武帝元</hi>
<hi>鼎六年始興郡名注見愍帝建興三年</hi>○劉毅等復攻桓振諸城壘皆克<lb/>
之<lb/>
　<hi>劉敬宣在尋陽聚糧繕船未嘗無備故何無忌等雖敗退賴以復振進至夏口桓振遣馮該守東岸孟山</hi>
<pb n="KR2o0020_WYG_034-44a"/>
　<hi>圖據魯山城桓僊客守偃月壘衆合萬人水陸相援毅等悉攻㧞之生禽山圖僊客該走石城</hi>集覽<lb/>
　<hi>魯山城今河南府汝州魯山縣是括地志云山在南陽郡魯陽縣北偃月城即濡須塢也在無為州巢縣</hi>
　<hi>東南四十里接巢湖西北至合肥界</hi>質實<hi>魯山城注見漢獻帝初平元年偃月城注見漢獻帝建安</hi>
　<hi>十七年濡須塢石城注見梁簡文帝大寶元年夏口地名注見漢獻帝建安十三年</hi>
十一月魏命宗室州郡各置師<lb/>
　<hi>魏主命宗室置宗師八國置大師小師州郡亦各置師以辨宗黨舉才行如魏晉中正之職</hi>質實<lb/>
　<hi>中正官名注見梁武帝天監十八年</hi>
燕王熈與其后苻氏遊白鹿山質實<hi>一統志云白鹿山在太原府㿻縣北</hi>
<pb n="KR2o0020_WYG_034-44b"/>
<hi>三十里嘗有白鹿遊此山因名</hi>
　<hi>后苻謨幼女也是行也士卒為虎狼所害及凍死者五千餘人</hi>
　　書法<hi>凡書遊譏也與其后遊譏之譏也終綱目書遊八而書后妃遊者三是年燕苻氏梁己亥</hi>
　　<hi>年魏太后後唐乙酉年蜀王衍太后太妃</hi>
十二月劉毅等進克巴陵<lb/>
　<hi>毅號令嚴禁所過百姓安恱</hi>
<hi>乙巳</hi>義熈元年<hi>燕光始五秦𢎞始七魏天賜二年○南燕主慕容超太上元西涼建初元年</hi>春<lb/>
正月入江陵桓振亡走謙奔秦考異<hi>月下當補書劉毅等三字</hi>
<pb n="KR2o0020_WYG_034-45a"/>
　<hi>南陽太守魯宗之起兵襲襄陽桓蔚走江陵劉毅等軍至馬頭桓振挾帝出屯江津遣使求割江荆二州</hi>
　<hi>奉送天子毅等不許宗之進屯紀南振留桓謙馮該守江陵引兵與宗之戰大破之而毅等亦擊破該於</hi>
　<hi>豫章口謙棄城走毅等入江陵執卞範之等斬之振還知城已䧟其衆皆潰乃逃于溳川詔大處分悉委</hi>
　<hi>冠軍將軍劉毅大赦改元惟桓氏不原以桓冲盡忠王室特宥其孫𦙍徙新安以宗之為雍州刺史毛璩</hi>
　<hi>為征西將軍督梁益等五州弟瑾為梁秦刺史瑗為寧州刺史桓謙何澹之等皆奔秦</hi>集覽<hi>溳川</hi>
　<hi>在隨州隨縣案重修廣韻溳音云溳水在南陽一云在美陽</hi>質實<hi>紀南城名注見陳後主光天二</hi>
　<hi>年一統志云溳川即溳水在漢陽府漢川縣東北四十五里自隨州東南流經雲夢縣入本縣界至溳口</hi>
　<hi>與漢水合流晉陶侃為杜㑹所敗將奔溳中唐人詩暮兩不知溳口處皆謂此新安郡名注見漢獻帝建</hi>
<pb n="KR2o0020_WYG_034-45b"/>
　<hi>安十三年新都</hi>
燕伐髙句麗不克而還<lb/>
　<hi>燕王熈伐髙句麗攻遼東城且䧟熈命將士毋得先登俟剗平其城朕與皇后乗輦而入由是城中得嚴</hi>
　<hi>備卒不克而還</hi>質實<hi>遼東郡名注見秦王政三年</hi>
秦以鳩摩羅什為國師<lb/>
　<hi>秦王興以鳩摩羅什為國師奉之如神帥羣臣及沙門聴講又命羅什翻譯西域經論大營塔寺沙門坐</hi>
　<hi>禪者常以千數由是州郡化之事佛者卜室而九</hi>集覽<hi>鳩摩羅什鳩摩虜複姓羅什名也前秦苻</hi>
　<hi>堅遣呂光伐龜兹而獲之後秦姚興禮為國師使居逍遙園譯出衆經翻譯翻夷語譯為華言也翻與反</hi>
<pb n="KR2o0020_WYG_034-46a"/>
　<hi>通韻㑹切字下注反切一音展轉相呼謂之反譯繹也如繹絲然紬其語而譯之</hi>質實<hi>西域西域</hi>
　<hi>國名注見漢哀帝元壽二年</hi>
　　書法<hi>侏離之書於是大布秦為之也故謹志之綱目書國師一而已莽國師不與焉詳漢帝𤣥</hi>
　　<hi>更始元年</hi>
　　發明<hi>自王道衰異端熾佛氏流入中國姚興以夷狄竊據土宇故羅什為所尊禮是以佛書皆</hi>
　　<hi>出於其翻譯𫝊布甚廣夫六經火於嬴秦後世卒莫得其全佛書譯於姚秦後世終莫得而泯人心</hi>
　　<hi>好尚如此世變亦可知矣書以羅仆為國師謂之國師則是舉國師之也吁可勝嘆哉○邱濬曰中</hi>
　　<hi>國有梵夾書始盛于此嗚呼書字自蒼頡以來有所謂籀文篆𨽻行草其聲音文字三代以來未之</hi>
<pb n="KR2o0020_WYG_034-46b"/>
　　<hi>有異也至是始有一種怪體殊音之製以亂我中國自結繩以來之書嗚呼作俑者漢明帝也然是</hi>
　　<hi>時止有四十二章之經藏之宫寺是後雖有胡僧安静支懺康㑹等翻譯未甚傳布民間至是姚興</hi>
　　<hi>始大集胡僧以華音譯番語自時厥後偽作日増無從質正遂至遍滿天下家𫝊而人誦之而中國</hi>
　　<hi>之人虛矯者又剽竊老莊之緒餘以粉飾之遂至淪人肌膚入人骨髓膠固深密而不可解散其尤</hi>
　　<hi>可惡者竊我聖經之名名其邪偽之作雖其以經為訓異乎經常之義然亦無忌憚矣嗚呼揆之名</hi>
　　<hi>敎其罪可勝誅哉</hi>
西涼公暠遣使來上表<lb/>
　<hi>西涼公暠自稱大將軍領秦凉二州牧遣黃始梁興間行奉表詣建康</hi>質實<hi>建康郡名注見漢獻</hi>
<pb n="KR2o0020_WYG_034-47a"/>
　<hi>帝興平二年</hi>
　　書法<hi>於是僣國無知尊正統者故特書嘉之</hi>
二月帝東還<lb/>
　<hi>留臺備法駕迎帝於江陵劉毅劉道規留屯夏口何無忌奉帝東還</hi>質實<hi>江陵縣名注見漢獻帝建</hi>
　<hi>安十三年夏口地名注同上年</hi>
益州叅軍譙縱殺其刺史毛璩自稱成都王<lb/>
　<hi>初毛璩聞桓振䧟江陵帥衆三萬順流東下將討之使其弟瑗出外江叅軍譙縱出涪水蜀人不樂遠征</hi>
　<hi>逼縱為主璩聞變奔還成都遣兵討之不克營户開城納縱殺璩及瑗滅其家縱自稱成都王於是蜀大</hi>
<pb n="KR2o0020_WYG_034-47b"/>
　<hi>亂漢中空虛氐王楊盛遣其兄子撫據之</hi>質實<hi>涪水注見漢光武建武十一年成都縣名注見漢帝</hi>
　<hi>𤣥更始二年</hi>
　　書法<hi>殺璩者營户也書縱殺何權不足也縱為衆所逼不能以死拒之有不得辭其責者矣綱</hi>
　　<hi>目蔽罪於縱所以塞姦雄託不得已者之口也</hi>
　　發明<hi>蜀人逼縱為主營户殺璩而滅其家然綱目書縱殺其刺史毛璩自稱成都王何耶縱為</hi>
　　<hi>屬掾坐視主將屠戮自當死於其難而乃委身從賊此固王法所必誅者前史載縱走投于水及投</hi>
　　<hi>地固辭之語分注皆棄而不録夫既知其不義直當奮身而死安有為賊所擁尚可自免者哉書法</hi>
　　<hi>如此原其實也後世有從賊于亂而以逼於不得已為解者可以觀矣</hi>
<pb n="KR2o0020_WYG_034-48a"/>
三月桓振復襲江陵將軍劉懷肅與戰誅之○帝至建<lb/>
康除拜琅邪王徳文武陵王遵劉裕以下有差<lb/>
　<hi>帝至建康百官詣闕待罪詔令復職尚書殷仲文以朝廷音樂未備言於劉裕請治之裕日今日不暇給</hi>
　<hi>且性所不解仲文曰好之自解裕曰正以解則好之故不習耳以琅邪王徳文為大司馬武陵王遵為太</hi>
　<hi>保劉裕為侍中車騎將軍都督中外諸軍事加録尚書事裕皆不受而請歸藩</hi>質實<hi>武陵郡名注見</hi>
　<hi>漢光武建武二十四年</hi>
以劉敬宣為宣城内史<lb/>
　<hi>初劉毅嘗為劉敬宣叅軍時人或以雄傑許之敬宣曰非常之才自有調度此君外寛而内忌自伐而尚</hi>
<pb n="KR2o0020_WYG_034-48b"/>
　<hi>人若一旦遭遇亦當以陵上取禍耳毅聞而恨之及敬宣為江州毅使人言於裕曰敬宣不預建義授郡</hi>
　<hi>已為過優聞為江州尤用駭惋敬宣不自安請解職乃召還為宣城内史</hi>集覽<hi>自伐老子曲則全章</hi>
　<hi>不自伐故有功莊子山木篇大成之人曰自伐者無功論語孟之反不伐饒雙峰解云伐如伐木之伐几</hi>
　<hi>人矜誇其能乃所以自伐其能也</hi>質實<hi>宣城郡名注見漢明帝永平十三年丹陽</hi>
夏四月以劉裕都督十六州軍事出鎮京口○以盧循<lb/>
為廣州刺史<lb/>
　<hi>時朝廷新定未暇征討以循為廣州徐道覆為始興相循遣使貢獻因遺劉裕益智粽裕報以續命湯循</hi>
　<hi>之䧟番禺也執刺史呉隠之至是裕與循書令遣隠之還循不從長史王誕曰孫伯符豈不欲留華子魚</hi>
<pb n="KR2o0020_WYG_034-49a"/>
　<hi>邪但以一境不容二君耳循乃遣之</hi>集覽<hi>益智粽粽作弄反風土記呉楚間以菰葉褁黏米煑而食</hi>
　<hi>之名曰粽一名角黍益智藥名本草益智子味辛溫主益氣安神盧循以益智為粽遺之蓋言劉裕智氣</hi>
　<hi>窮也續命湯成藥名治中風不省人事劉裕以此藥報之蓋言盧循不省事也孫伯符豈不欲留華子魚</hi>
　<hi>伯符三國呉主孫䇿字子魚華歆先仕漢為豫章太守孫䇿畧地江東歆乃幅巾奉迎䇿待以上賔之禮</hi>
　<hi>䇿死歆仕魏</hi>正誤<hi>續命湯今按裕以循當誅絶今不征討而命為廣州是續其命也</hi>質實<lb/>
　<hi>廣州注見秦始皇三十三年呉隠之濮陽人</hi>
南燕主備徳封其兄子超為北海王<lb/>
　<hi>初南燕主備徳仕秦為張掖太守従秦王堅冦淮南留金刀與其母公孫氏别備徳與燕主垂舉兵張掖</hi>
<pb n="KR2o0020_WYG_034-49b"/>
　<hi>收備徳兄納及諸子殺之公孫氏以老獲免納妻段氏方娠未決獄掾呼延平備徳之故吏也竊以逃羌</hi>
　<hi>中段氏生超十嵗而公孫氏卒以金刀授超平又以超母子奔涼及呂隆降秦徙長安而平卒段氏為超</hi>
　<hi>娶其女超恐為秦所録乃陽狂行乞備徳遣人往視之超不敢告其母妻潜變姓名逃歸備徳聞超至大</hi>
　<hi>喜遣騎迎之超以金刀獻備徳備徳悲慟不自勝封超為北海王備徳無子欲以為嗣</hi>質實<hi>北海</hi>
　<hi>郡名注見漢桓帝永康元年青州張掖郡名注見秦安帝隆安元年</hi>
五月劉毅何無忌討滅桓𤣥餘黨荆湘江豫皆平<lb/>
　<hi>桓𤣥餘黨苻宏等擁衆冦郡縣者以十數劉毅等分兵討滅之荆湘江豫皆平詔以毅為都督淮南五郡</hi>
　<hi>豫州刺史何無忌都督江東五郡㑹稽内史</hi>
<pb n="KR2o0020_WYG_034-50a"/>
秋七月劉裕遣使求和於秦得南鄉等十二郡<lb/>
　<hi>劉裕遣使求和於秦因求南鄉諸郡秦王興許之羣臣以為不可興曰天下之善一也劉裕㧞起細微能</hi>
　<hi>討桓𤣥復晉室内釐庶政外脩封疆吾何惜數郡不以成其美乎遂以十二郡歸晉</hi>質實<hi>南鄉郡名</hi>
　<hi>注見穆帝永和九年</hi>
　　書法<hi>書得郡録功也其書劉裕使何存中國也然與書齊人來歸鄆讙龜隂之田者霄壤矣故</hi>
　　<hi>書求和得之</hi>
九月南燕主備徳卒太子超立<lb/>
　<hi>汝水竭南燕主備徳惡之俄而寢疾北海王超請禱之備徳曰人命在天非汝水所能制也病篤召羣臣</hi>
<pb n="KR2o0020_WYG_034-50b"/>
　<hi>議立超為太子俄而地震君臣震恐是夕卒為十餘棺夜分出四門潜瘞山谷超即位虚葬備徳於東陽</hi>
　<hi>陵超引所親公孫五樓為腹心備徳故大臣北地王鍾段宏等皆不自安求補外職封孚諫曰臣聞親不</hi>
　<hi>處外羇不處内鍾宏出藩五樓内輔臣竊未安超不從鍾宏相謂曰黄犬之皮恐終補狐裘也五樓聞而</hi>
　<hi>恨之</hi>集覽<hi>公孫五樓公孫複姓也五樓其名黃犬之皮恐終補狐裘史記田敬仲完世家淳于髠曰</hi>
　<hi>狐裘雖弊不可補以黄狗之皮騶忌子曰請謹擇君子毋雜小人是也</hi>正誤<hi>黃犬之皮恐終補狐</hi>
　<hi>裘今按黄犬之皮指公孫五樓言五樓乃小人恐終居貴重之職位是也</hi>質實<hi>汝水注見帝奕太和</hi>
　<hi>四年一統志云東陽陵在青州府城北又注見宋營陽王景平元年</hi>
西涼徙都酒泉<lb/>
<pb n="KR2o0020_WYG_034-51a"/>
　<hi>西涼公暠與長史張邈謀徙都酒泉以逼沮梁䝉遜暠手令戒諸子曰從政者當審慎賞罰勿任愛憎近</hi>
　<hi>忠正遠佞諛勿使左右竊弄威福毁譽之來當研覈真偽聴訟折獄必和顔任理慎勿逆詐億必輕加聲</hi>
　<hi>色務廣咨詢勿自専用吾蒞事五年雖未能息民然含垢匿瑕朝為冦讐夕委心膂粗無負於新舊事任</hi>
　<hi>公平坦然無纇初不容懷有所損益計近則如不足經遠乃為有餘庶亦無愧於前人也</hi>集覽<hi>逆詐</hi>
　<hi>億必逆逆料也詐詐偽也億億度也必必然也人未必是詐偽我逆料而疑之是逆詐也人未必如然我</hi>
　<hi>億度而防之是億必也無纇纇音盧對反疵也戾也</hi>正誤<hi>逆詐億必今按此語稍晦當云人未必如</hi>
　<hi>此而我億度其必是如此</hi>質實<hi>酒泉郡名注見漢武帝元朔三年</hi>
<hi>丙午</hi>二年<hi>燕光始八秦𢎞始八魏天賜三年</hi>春正月魏増置刺史守令<lb/>
<pb n="KR2o0020_WYG_034-51b"/>
　<hi>魏諸州置三刺史郡置三太守縣置三令長功臣為州者皆徵還京師以爵歸第</hi>
燕王熈襲髙句麗不克<lb/>
　<hi>燕王熈襲契丹至陘北畏其衆欲還苻后不肯遂棄輜重輕兵襲髙句麗士馬疲凍死者屬路夕陽公雲</hi>
　<hi>傷於矢且畏熈之虐遂以疾去官</hi>集覽<hi>契丹東夷裔居於西樓在潢水之南黄龍之北得鮮卑故</hi>
　<hi>地或以為鮮卑遺族至元魏時自號契丹契音喫按契丹志其地有二水一曰北雅里穆稜源出中京西</hi>
　<hi>馬盂山東北流華言土河是也一曰尼嚕古穆稜源出饒州西南平地松林直東流華言潢河是也至木</hi>
　<hi>葉山合流為一相𫝊初有男子乘白馬浮土河而下一婦人乘小車浮潢河而下遇於木葉山顧合流之</hi>
　<hi>水遂為夫婦此其始祖陘北井陘山之北也漢地志常山郡石邑縣井陘山在其西穆天子𫝊云至陘山</hi>
<pb n="KR2o0020_WYG_034-52a"/>
　<hi>之隧升于三道之磴即此</hi>質實<hi>高句麗東夷國名注見新莽始建國四年輜重注見周顯王三十六</hi>
　<hi>年一統志云陘北陘山之北在真定府井陘縣東北五十里夕陽疑是縣名未詳沿革姑闕之</hi>
夏六月秦姚碩徳自上邽還長安<lb/>
　<hi>秦隴西公碩徳自上邽入朝秦王興為之大赦及歸送至雍興事晉公緒及碩徳皆如家人禮車馬服玩</hi>
　<hi>先奉二叔而自服其次國家大政皆咨而後行</hi>質實<hi>長安縣名注見漢恵帝五年隴西郡名注見秦</hi>
　<hi>王政三年上邽縣名注見漢光武建武元年天水雍縣名注見周顯王八年</hi>
　　書法<hi>朝也書還何成興志也興事碩徳如家人禮車馬服玩每先二叔而自服其次國家大政</hi>
　　<hi>必咨而後行可謂能尊尊矣不書入朝所以成其不敢臣之之美也</hi>
<pb n="KR2o0020_WYG_034-52b"/>
秦以秃髪傉檀為涼州刺史守姑臧<lb/>
　<hi>南涼傉檀伐北涼還獻馬三千匹羊三萬口于秦秦王興以為忠以為涼州刺史鎮姑臧徴王尚還涼州</hi>
　<hi>人遣主簿胡威請留尚弗許威見興流涕言曰臣州僻遠仗良牧仁政保全至今陛下奈何以臣等貿馬</hi>
　<hi>羊乎若軍國須馬直煩尚書一符臣州三千餘户朝下而夕可辦也昔漢武帝領天下資力開拓河西以</hi>
　<hi>斷匃奴右臂今無故棄五部之地忠良華族以資暴虜豈惟臣州士民墜於塗炭恐方為聖朝旰食之憂</hi>
　<hi>興悔之使人馳止尚則傉檀已軍五澗逼遣尚行矣别駕宗敞送尚還長安傉檀謂曰吾得涼州三千餘</hi>
　<hi>家情之所寄惟卿一人而已奈何捨我去乎敞曰今送舊君所以忠於殿下也傉檀因問新政所宜敞曰</hi>
　<hi>恵撫其民收用賢俊因薦本州名士十餘人傉檀嘉納之傉檀宴於宣政堂仰視嘆曰古人有言作者不</hi>
<pb n="KR2o0020_WYG_034-53a"/>
　<hi>居居者不作信矣孟禕曰昔張文王始為此堂於今百年十有二主矣惟履信思順者可以久處傉擅善</hi>
　<hi>之傉檀雖受秦爵命然其車服禮儀皆如王者</hi>集覽<hi>張文王明帝/時涼王張茂</hi>質實<hi>五澗未詳</hi>
　<hi>處所</hi>
魏築灅南宮<lb/>
　<hi>魏主規度平城發八部男丁築灅南宫闕門髙十餘丈穿溝池廣苑囿規立外城方二十里</hi>質實<lb/>
　<hi>一統志云灅南宫灅本水名作宫於灅水之南因名焉又注見愍帝建興元年</hi>
秋八月劉裕遣將軍毛脩之討譙縦<lb/>
　<hi>裕遣龍驤將軍毛脩之將兵與益州刺史司馬榮期等共討譙縦榮期為其叅軍楊承祖所殺脩之還白</hi>
<pb n="KR2o0020_WYG_034-53b"/>
　<hi>帝</hi>質實<hi>益州注見武帝泰始八年白帝城名注見漢獻帝建安十七年</hi>
南燕段宏奔魏慕容鍾奔秦<lb/>
　<hi>南燕主超猜虐日甚政出權倖盤于遊畋封孚韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>屢諫不聴公孫五樓欲擅朝權譛北地王鍾於超請</hi>
　<hi>誅之鍾懼遂與段宏謀反不克乃出奔超好變更舊制又欲復肉刑増置烹轘之法衆議不合而止</hi>質<lb/>
　實<hi>肉刑注見漢文帝十三年</hi>
　　書法<hi>於是鍾等謀反不書書奔君無道也</hi>
冬十月論建義功封賞劉裕等有差<lb/>
　<hi>劉裕豫章郡公劉毅南平郡公何無忌安成郡公自餘封賞有差</hi>質實<hi>南平郡注見恵帝光熈元</hi>
<pb n="KR2o0020_WYG_034-54a"/>
　<hi>年</hi>
西秦乞伏乾歸如秦<lb/>
<hi>丁未</hi>三年<hi>秦𢎞始九魏天賜四年○燕王髙雲正始元年○夏主赫連勃勃龍升元年○是嵗燕慕容熈</hi>
<hi>亡舊大國二南涼北涼南燕西涼小國四新小國二凡八僣國</hi>考異<hi>分注燕王下漏慕容熈建始元年</hi>
春正月秦以乞伏乾歸為主客尚書<lb/>
　<hi>秦王興以乾歸寖彊難制留為主客尚書以其世子熾磐行西夷校尉監其部衆</hi>
閏二月劉裕殺東陽太守殷仲文及桓冲孫𦙍夷其族<lb/>
　<hi>仲文素有才望自謂宜當朝政出為東陽太守悒悒不樂何無忌素慕其名仲文許便道脩謁無忌喜欽</hi>
<pb n="KR2o0020_WYG_034-54b"/>
　<hi>遲之而仲文失志恍惚遂不過府無忌以為薄已大怒㑹南燕入冦無忌言於劉裕曰桓𦙍殷仲文乃腹</hi>
　<hi>心之疾北虜不足憂也㑹裕府將駱球謀作亂伏誅裕因言球與仲文桓𦙍冇謀皆族誅之</hi>質實<lb/>
　<hi>東陽郡名注見哀帝興寧三年殷仲文陳郡長平人覬之弟</hi>
　　書法<hi>書殺多矣未有書某孫者書桓冲孫何重罪裕也𤣥之敗也詔以桓冲乃心王室宥其孫</hi>
　　<hi>𦙍今而殺之違義熈之赦絶賢者之世裕罪大矣然則仲文𤣥黨也曷為以官書仲文𤣥黨嘗叛𤣥</hi>
　　<hi>自歸矣綱目貴徙義官仲文所以深惡裕也</hi>
　　發明<hi>義熈之初大赦改元惟桓氏不赦獨宥冲之孫𦙍以其忠於帝室所以勸事君者也今又</hi>
　　<hi>誣而殺之則非義矣故不直曰桓𦙍而必書曰桓冲孫𦙍以起義也然劉裕自舉事以來去年遣毛</hi>
<pb n="KR2o0020_WYG_034-55a"/>
　　<hi>脩之討譙縦今年殺殷仲文及桓𦙍不論是否綱目皆自裕書之則裕之専輒自行其無晉之心又</hi>
　　<hi>自不言可知矣一賊仆一賊起可勝嘆哉</hi>
夏四月燕后苻氏卒<lb/>
　<hi>燕王熈為其后苻氏起承華殿負土北門與穀同價典軍杜静載棺詣闕極諌熈斬之苻氏嘗季夏思凍</hi>
　<hi>魚熈下有司切責不得斬之至是苻氏卒熈哭之絶而復蘇斬衰食粥命百官哭無淚者罪之又以其嫂</hi>
　<hi>張氏為殉</hi>質實<hi>斬衰注見漢昭帝元平元年殉注見唐太宗貞觀二十三年</hi>
燕主熈廢其太后段氏○六月赫連勃勃自稱大夏天<lb/>
王<lb/>
<pb n="KR2o0020_WYG_034-55b"/>
　<hi>勃勃魁岸美風儀性辯慧秦王興見而竒之與論大亊寵遇踰於勲舊興弟邕曰勃勃不可近也興曰勃</hi>
　<hi>勃有濟世才吾方與之平天下奈何逆忌之乃以為將軍使助没奕干鎮髙平伺魏間隙邕固爭曰勃勃</hi>
　<hi>貪猾不仁輕為去就恐終為邊患興乃止久之竟配以雜虜二萬餘落使鎮朔方㑹魏主珪歸所虜秦將</hi>
　<hi>于秦興歸賀狄干以報之勃勃怒遂謀叛秦柔然獻馬于秦勃勃掠取之襲殺没奕干而幷其衆自為夏</hi>
　<hi>后氏之苗裔稱大夏天王置百官○賀狄干久在長安常幽閉因習讀經史舉止如儒者及還魏珪見其</hi>
　<hi>言語衣服皆類秦人以為慕而效之怒并其弟歸殺之</hi>集覽<hi>魁岸注見漢武帝太始三年苖裔離</hi>
　<hi>騷經帝髙陽之苗裔兮晦菴集註苗裔謂逺孫也苗者草之莖葉根所生也裔者衣裾之末衣之餘也故</hi>
　<hi>以為逺末子孫之稱弟歸賀狄干之弟名歸</hi>質實<hi>赫連勃勃注見懷帝永嘉四年鐵弗朔方郡名</hi>
<pb n="KR2o0020_WYG_034-56a"/>
　<hi>注見漢武帝元朔元年柔然北狄國名注見孝武帝太元十二年没奕干東胡部落之號注見穆帝升平</hi>
　<hi>四年</hi>
秋七月朔日食○燕髙雲弑其主熈自立為天王<lb/>
　<hi>燕主熈𦵏其后苻氏被髪徒跣步従二十餘里初將軍馮䟦得罪於燕亡命山澤因民之怨欲舉大事潜</hi>
　<hi>入龍城匿於孫䕶家及熈出送葬䟦等與將軍張興等作亂推熈養子夕陽公雲為主帥衆入宫授甲閉</hi>
　<hi>門拒守熈馳還攻北門不克雲遂即天王位大赦改元執熈殺之復姓髙氏以䟦為都督中外諸軍録尚</hi>
　<hi>書事</hi>質實<hi>龍城縣名注見帝奕太和四年和龍</hi>
南燕遣使稱藩獻太樂伎于秦冬秦遣其母妻還之<lb/>
<pb n="KR2o0020_WYG_034-56b"/>
　<hi>南燕主超母妻猶在秦遣封愷使於秦以請之秦王興曰昔苻氏太樂諸伎悉入于燕燕今稱藩送伎或</hi>
　<hi>送呉口千人乃可得也超與羣臣議之段暉曰陛下嗣守社稷不宜以私親之故遂降尊號且太樂先代</hi>
　<hi>遺音不可與也不如掠呉口與之張華曰侵掠鄰國兵連禍結非國家之福也陛下慈親在人掌握豈可</hi>
　<hi>靳惜虚名不為之屈乎乃使韓範聘于秦稱藩奉表秦使韋宗報聘張華請北面受詔封逞曰大燕七聖</hi>
　<hi>重光奈何一旦為䜿子屈節超曰吾為太后屈願諸君勿復言遂北面受詔使華獻太樂伎一百二十人</hi>
　<hi>於秦秦王興乃還超母妻厚其資禮而遣之</hi>質實<hi>社稷注見新莽天鳳元年</hi>
　　書法<hi>先書獻樂伎惡秦也若燕主則可與權矣綱目無譏焉</hi>
夏王勃勃破薛干等部降之遂進攻秦及南涼大破之<lb/>
<pb n="KR2o0020_WYG_034-57a"/>
　<hi>夏王勃勃破鮮卑薛干等三部降其衆以萬數進攻秦三城以北諸戍斬秦將楊丕姚石生等諸將皆曰</hi>
　<hi>陛下欲經營闗中宜先固根本使人心有所慿繫髙平險固饒沃可以定都勃勃曰吾大業草創姚興亦</hi>
　<hi>一時之雄未可圖也今専固一城彼必并力於我亡可立待不如以驍騎風馳出其不意救前則擊後救</hi>
　<hi>後則擊前使彼疲於奔命我則游食自若不及十年嶺北河東盡為我有待興既死嗣子闇弱徐取長安</hi>
　<hi>在吾計中矣於是侵掠嶺北諸城秦主興乃歎曰吾不用黄兒之言以至於此勃勃求婚於南涼傉檀不</hi>
　<hi>許勃勃帥騎二萬擊破之名臣勇將死者什六七勃勃積尸而封之號曰髑髏臺</hi>集覽<hi>薛干别部</hi>
　<hi>之人名侵掠左傳有鐘鼓曰伐無曰侵襄十一年禁侵掠注掠音亮不用黃兒之言男女始生為黃黄兒</hi>
　<hi>猶言小兒也興弟邕嘗勸勿用勃勃興不聴</hi>正誤<hi>黃兒今按黃兒/乃姚邕小字</hi>質實<hi>闗中</hi>
<pb n="KR2o0020_WYG_034-57b"/>
　<hi>注見唐𢎞宗開元十一年京兆高平縣名注見漢光武建武六年</hi>
涼公暠復遣使來上表考異<hi>提要無此九字</hi>
　　書法<hi>書復何重嘉之也</hi>
<hi>戊申</hi>四年<hi>秦𢎞始十魏天賜五年○南涼嘉平元年</hi>春正月劉裕自為揚州刺<lb/>
史録尚書事<lb/>
　<hi>王謐既卒劉毅等不欲劉裕入輔政議以謝混為揚州刺史或欲令裕於丹徒領揚州以内事付孟昶遣</hi>
　<hi>皮沈以二議諮裕沈先見劉穆之具道朝議穆之密白裕曰晉命已移公勲髙位重豈得遂為守藩之將</hi>
　<hi>邪劉孟與公俱起布衣立大義以取富貴一時相推非委體心服宿定臣主之分也力敵勢均終相吞噬</hi>
<pb n="KR2o0020_WYG_034-58a"/>
　<hi>揚州根本所繫不可假人前者以授王謐事出權道今若復以他授便應受制於人一失權柄何由可得</hi>
　<hi>今但答以此事既大非可懸論便蹔入朝共盡同異公至京邑彼必不敢越公更授餘人矣裕從之朝廷</hi>
　<hi>乃徴裕為侍中揚州刺史録尚書事裕解兖州以諸葛長民鎮丹徒劉道憐戌石頭</hi>集覽<hi>事出權道</hi>
　<hi>従權之宜也公羊𫝊桓十一年權者何權者反於經然後有善者也</hi>質實<hi>丹徒縣名注見漢景帝三</hi>
　<hi>年劉孟謂劉毅孟昶</hi>
　　發明<hi>按裕此行特以朝議未定自請入朝而朝廷因遂召裕授以是任而已今綱目書其自為</hi>
　　<hi>揚州刺史録尚書事殆與操丕昭師無異何歟裕於是時雖未能専國然其志已有所在故特設詭</hi>
　　<hi>謀使晉朝不能捨己而授餘人是名非自為實則自為也况簒晉之禍實始於此特筆書之深得春</hi>
<pb n="KR2o0020_WYG_034-58b"/>
　　<hi>秋誅心之法矣</hi>
南燕祀南郊<lb/>
　<hi>南燕主超祀南郊有獸如鼠而赤大如馬來至壇側須臾大風畫晦羽儀帷幄皆毁裂超懼以問太史令</hi>
　<hi>成公綏對曰陛下信用姦佞誅戮賢臣賦斂繁多事役殷重之所致也超乃黜公孫五樓等俄復用之</hi>
夏五月譙縦稱藩于秦<lb/>
　<hi>譙縦請桓謙於秦欲與共擊劉裕秦王興以問謙謙因請行興曰小水不容巨魚若縦才力自足辦事亦</hi>
　<hi>不假君為羽翼矣遂遣之謙至成都虚懷引士縦疑之置於龍格使人守之</hi>質實<hi>成都郡名注見</hi>
　<hi>漢帝𤣥更始二年</hi>
<pb n="KR2o0020_WYG_034-59a"/>
秦遣兵襲南涼討夏皆敗績<lb/>
　<hi>秦王興以傉檀内外多難欲因而取之使韋宗往覘之傉檀與宗論當世大畧縦横無窮宗退歎曰竒才</hi>
　<hi>英器不必華夏明智敏識不必讀書吾乃今知九州之外五經之表復自有人也歸言於興曰涼州雖弊</hi>
　<hi>傉檀權譎過人未可圖也興曰劉勃勃以烏合之衆猶能破之況我舉天下之兵以加之乎宗曰不然形</hi>
　<hi>移勢變返覆萬端陵人者易敗戒懼者難攻傉檀之所以敗於勃勃者輕之也今我以大軍臨之彼必懼</hi>
　<hi>而求全竊觀羣臣才略無傉檀比者雖以天威臨之亦未敢保其必勝也興不聴使其子廣平公弼將軍</hi>
　<hi>斂成帥步騎三萬襲傉檀僕射齊難帥騎三萬討勃勃弼長驅至姑臧傉檀嬰城固守出竒兵擊破之命</hi>
　<hi>郡縣悉散牛羊於野斂成縦兵鈔掠又擊破之勃勃聞秦兵且至退保河曲齊難遂縦兵野掠勃勃潜師</hi>
<pb n="KR2o0020_WYG_034-59b"/>
　<hi>襲破禽之及其將士萬三千人於是嶺北夷夏附於勃勃者以萬數勃勃皆置守宰以撫之</hi>質實<lb/>
　<hi>廣平郡名注見漢武帝元狩四年河曲縣名注見漢光武建武二十二年</hi>
　　書法<hi>夏書討何勃勃故秦臣也一秦兵也或書襲或書討綱目之書法嚴矣是故袁術一也孫</hi>
　　<hi>䇿加之書討曹操加之則書擊漢獻帝建安元年秦兵一也加於南涼書襲加於夏則書討是年</hi>
　　發明<hi>秦無故興兵攻傉檀故直書曰襲勃勃以敗亡降虜事秦復叛故書之曰討一字之間固</hi>
　　<hi>不茍也如此夫</hi>
遣將軍劉敬宣督毛脩之討譙縦不克引還<lb/>
　<hi>毛脩之擊斬楊承祖請討譙縦劉裕表劉敬宣帥衆五干伐之敬宣入峡轉戰而前軍至黄虎去成都五</hi>
<pb n="KR2o0020_WYG_034-60a"/>
　<hi>百里秦遣兵救之縦亦悉衆拒嶮相持六十餘日軍中饑疫死者大半乃引軍還敬宣坐免官裕降號中</hi>
　<hi>軍將軍</hi>質實<hi>峽水名注見漢獻帝建安二十四年黃虎地名未詳處所</hi>
　　書法<hi>自誅桓𤣥餘黨至是四年綱目凡書晉事無一不書劉裕者譏専也此亦劉裕表遣也其</hi>
　　<hi>不書劉裕何咎裕也裕始遣脩之將兵討縦既而承祖作亂脩之退屯於是二年矣乃復遣敬宣督</hi>
　　<hi>之綱目於遣毛脩之書裕遣於遣劉敬宣督毛脩之則不書裕使若出於朝議者所以見前所遣之</hi>
　　<hi>卒無功而著遣之者之咎也其㫖深矣</hi>
冬十一月南涼復稱王○南燕汝水竭<lb/>
　<hi>南燕汝水竭河凍皆合而澠水不氷南燕主超惡之問於李宣宣對曰澠水無氷良由逼帶京城近日月</hi>
<pb n="KR2o0020_WYG_034-60b"/>
　<hi>也超大恱</hi>質實<hi>汝水注見帝奕太和四年澠水注見漢獻帝建安十年</hi>
　　書法<hi>燕亡之祥也是故江水竭而西漢衰成帝元延元年汝水竭而南燕亡是年綱目皆謹書</hi>
　　<hi>之終綱目書水竭二而已矣</hi>
<hi>己酉</hi>五年<hi>秦𢎞始十一魏太宗拓䟦嗣永興元年○燕王馮䟦太平元年○西秦更始元年○舊大國二</hi>
<hi>南涼北涼南燕西涼燕夏小國六新小國一凡九僣國</hi>春正月秦封譙縦為蜀王<lb/>
○二月南燕冦掠宿豫<lb/>
　<hi>南燕主超正旦朝㑹羣臣歎太樂不備議掠晉人以補伎韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>曰先帝以舊京傾覆戢翼三齊陛下不養</hi>
　<hi>士息民伺釁恢復而更侵掠南隣以廣讐敵可乎超曰我計已定不與卿言遂遣公孫五樓兄歸將兵冦</hi>
<pb n="KR2o0020_WYG_034-61a"/>
　<hi>宿豫㧞之大掠而去簡男女二千五百付太樂敎之時五樓専總朝政宗親並居顯要内外無不憚之尚</hi>
　<hi>書都令史王儼諂事五樓比嵗屢遷官至左丞國人為之語曰欲得侯事五樓超又遣歸等冦淮南俘男</hi>
　<hi>女千餘人而去詔劉道憐鎮淮隂以備之</hi>質實<hi>宿豫縣名注見唐昭宗景福二年泗州淮南國名注</hi>
　<hi>見漢武帝元朔五年淮隂縣名注見漢獻帝建安元年</hi>
乞伏乾歸自秦逃歸<lb/>
　<hi>乞伏熾磐入見秦太原公懿於上邽彭奚念乘虚伐之熾磐聞之怒不告而歸擊奚念破之遂克枹罕乾</hi>
　<hi>歸逃還苑川留熾磐鎮枹罕收其衆得二萬人</hi>質實<hi>太原郡名注見齊明帝建武三年并州上邽縣</hi>
　<hi>名注見漢光武建元元年天水枹罕縣名注見漢靈帝中平元年苑川地名注見孝武帝太元十年</hi>
<pb n="KR2o0020_WYG_034-61b"/>
三月恒山崩質實<hi>恒山恒與常通注見周安王十六年</hi>
　　書法<hi>恒山何北嶽也崩至四嶽非小變矣故書華山崩而漢亡獻帝初平四年書恒山崩而晉</hi>
　　<hi>亡是年皆帝業所基也終綱目四嶽書崩二而已矣</hi>
○夏四月雷震魏天安殿<lb/>
　<hi>雷震魏天安殿東序魏主惡之命以衝車攻東西序皆毁之初魏主服寒食散藥發躁怒無常至是寖劇</hi>
　<hi>又災異數見占者言有急變生肘腋魏主憂懣廢寢食追計平生成敗得失獨語不止每百官奏事至前</hi>
　<hi>記其舊惡輒殺之其餘或顔色變動或鼻息不調或步趨失節或言辭差謬皆以為懐惡在心發形於外</hi>
　<hi>往往手擊殺之死者皆陳天安殿前羣臣多不敢求親近唯著作郎崔浩㳟勤不懈其父吏部尚書宏未</hi>
<pb n="KR2o0020_WYG_034-62a"/>
　<hi>嘗諂諛亦不忤㫖故父子獨不被譴</hi>集覽<hi>衝車詩皇矣篇與爾臨衝注臨臨車也衝衝車也衝通作</hi>
　<hi>䡴說文䧟陣車也</hi>質實<hi>崔浩東武城人</hi>
　　書法<hi>綱目書冬雷七記異也此四月爾何以書震天安殿則為魏之不祥也大矣故大風毁莽</hi>
　　<hi>王路堂雷震魏天安殿皆大異也綱目每謹書之終綱目書雷十詳漢恵帝五年而四月雷二漢成</hi>
　　<hi>帝元延元年以無雲故書是年以震天安殿故書舍是無書雷者矣</hi>
　　發明<hi>災異証應之說若出於附㑹然其應亦未嘗爽也前書南燕汝水竭未幾而燕滅亡此書</hi>
　　<hi>魏雷震天安殿未幾而魏主不得其終綱目據事書之不言其應而應固在中矣</hi>
劉裕伐南燕六月及燕師戰於臨朐大破之遂圍廣固<lb/>
<pb n="KR2o0020_WYG_034-62b"/>
　<hi>劉裕抗表伐南燕朝議皆以為不可惟孟昶謝裕臧熹勸行裕以昶監南府事初苻氏之敗王猛孫鎮惡</hi>
　<hi>來奔騎射不能及人而有謀畧善果斷喜論軍國大事至是或薦於裕與語恱之因留宿明旦謂叅佐曰</hi>
　<hi>吾聞將門有將信然即以為中軍叅軍四月裕帥舟師自淮入泗五月至下邳留輜重步進至琅邪所過</hi>
　<hi>皆築城留兵守之或謂裕曰燕人若塞大峴之險或堅壁清野大軍深入不唯無功將不能自歸奈何裕</hi>
　<hi>曰吾慮之熟矣鮮卑貪婪不知逺計進利虜獲退惜禾苖謂我孤軍逺入不能持久不過進據臨朐退守</hi>
　<hi>廣固必不能守險清野敢為諸君保之南燕主超召羣臣㑹議公孫五樓曰呉兵輕果利在速戰宜據大</hi>
　<hi>峴使不得入曠日延時沮其鋭氣然後徐簡精騎循海而南絶其糧道勅段暉帥兖州之衆緣山東下腹</hi>
　<hi>背擊之此上䇿也各命守宰依險自固校其資儲餘悉焚芟使敵無所得旬月之間可以坐制此中䇿也</hi>
<pb n="KR2o0020_WYG_034-63a"/>
　<hi>縦賊入峴出城逆戰此下䇿也超曰今嵗星居齊以天道推之不戰自克客主勢殊以人事言之彼逺來</hi>
　<hi>疲弊勢不能久奈何芟苗徙民先自蹙弱乎不如縦使入峴以精騎蹂之何憂不克桂林王鎮曰陛下必</hi>
　<hi>以騎兵利平地者宜出峴逆戰戰而不勝猶可退守不宜縦敵入峴自棄險固也超不從鎮出嘆曰既不</hi>
　<hi>能逆戰又不肯清野延敵入腹坐待攻圍酷似劉璋矣超聞之怒收鎮下獄裕過大峴燕兵不出裕舉手</hi>
　<hi>指天喜形于色左右曰公未見敵而先喜何也裕曰兵已過險士有必死之志餘糧棲畆人無匱乏之憂</hi>
　<hi>虜已入吾掌中矣六月裕至東莞超先遣五樓及段暉等將步騎五萬屯臨朐聞晉兵入峴自將步騎四</hi>
　<hi>萬往就之裕以車四千乘為左右翼方軌徐進與燕兵戰於臨朐南日向昃勝負未決叅軍胡藩言於裕</hi>
　<hi>曰燕悉兵出戰臨朐城中留守必寡願以竒兵従間道取其城此韓信所以破趙也裕遣藩等潜師出燕</hi>
<pb n="KR2o0020_WYG_034-63b"/>
　<hi>兵後攻臨朐聲言輕兵自海道至遂克之超大驚單騎就暉於城南裕因縱兵奮擊大敗之斬暉等大將</hi>
　<hi>十餘人乘勝逐北至廣固克其大城超入保小城裕築長圍守之撫納降附采㧞賢俊因齊地糧儲停江</hi>
　<hi>淮漕運超遣張綱乞師於秦赦桂林王鎮以為都督且問計焉鎮曰百姓之心繫於一人今陛下親董六</hi>
　<hi>師奔敗而還士民喪氣聞秦自有内患恐不暇救人今散卒尚有數萬宜悉出金帛以餌之更決一戰若</hi>
　<hi>天命助我必能破敵如其不然死亦為美樂浪王恵曰晉軍氣勢百倍我以敗卒當之不亦難乎秦與我</hi>
　<hi>如唇齒也安得不來相救超従恵計復遣韓範如秦裕圍城益急超請割地稱藩不許秦王興遣使謂裕</hi>
　<hi>曰今遣鐵騎十萬屯洛陽晉軍不還當長驅而進矣裕謂其使者曰語汝姚興我克燕之後息兵三年當</hi>
　<hi>取闗洛今能自送便可速來劉穆之聞裕言尤之曰此語不足威敵適足以怒之若廣固未㧞羌冦奄至</hi>
<pb n="KR2o0020_WYG_034-64a"/>
　<hi>不審何以待之裕笑曰此正是兵機非卿所解夫兵貴神速彼若審能赴救必畏我知寧容先遣信命逆</hi>
　<hi>設此言是自張大之辭耳晉師不出為日久矣羌見伐齊殆將内懼自保不暇何能救人邪</hi>集覽<lb/>
　<hi>琅邪注見周赧王三十一年大峴山名其地險固在琅邪郡陽都縣峴胡典反臨朐東莞郡邑屬青州今</hi>
　<hi>益都府臨朐縣朐音劬廣固注見穆帝永和七年呉兵輕果左傳楚兵輕窕注輕去聲言不能持重也果</hi>
　<hi>敢也今嵗星居齊謂嵗星今在齊之分野注見帝奕太和五年越得歲酷似劉璋酷極甚也漢獻帝時劉</hi>
　<hi>璋為益州牧劉備兵向雒城從事鄭度謂璋曰劉備懸軍襲我莫若驅巴西梓潼民内涪水以西其倉廩</hi>
　<hi>野穀一皆燒除請戰勿許不過百日必成禽矣璋曰吾聞拒敵以安民未聞動民以避敵也雒城潰進圍</hi>
　<hi>成都璋遂降東莞郡名本漢琅邪國邑後改為沂水縣屬沂州即今莒州沂水也莞音管左右翼旁引其</hi>
<pb n="KR2o0020_WYG_034-64b"/>
　<hi>車若鳥翼之為也太公六韜曰翼其兩旁疾擊其後方軌注見陳宣帝太建七年竒兵注見周赧王五十</hi>
　<hi>五年逐北注見周赧王三十一年樂浪注見漢武帝元封三年長驅而進猶言直進謂無禦之者張大張</hi>
　<hi>去聲自侈大也</hi>質實<hi>謝裕陽夏人朗弟允之子晦之從父淮水名注見漢後主延興二年泗水名注</hi>
　<hi>見秦始皇二十八年一統志云大峴山名在青州府臨朐縣東南一百五里上有穆陵闗在焉貪婪注見</hi>
　<hi>漢章帝章和二年臨朐縣名注見宋營陽王景平元年桂林郡名注見秦始皇三十三年東莞古地名周</hi>
　<hi>為鄆邑漢為東莞縣屬琅邪郡晉於此置東莞郡後魏改為新泰縣隋初改曰東安縣後於古蓋城别置</hi>
　<hi>東安縣而此縣改名沂水唐宋屬沂州金元屬莒州本朝因之改屬青州府韓信所以破趙事在漢王邦</hi>
　<hi>三年</hi>
<pb n="KR2o0020_WYG_034-65a"/>
　　書法<hi>南燕往年書冦宜伐也裕既表請矣書劉裕不書帥師何桓温再伐皆書帥師裕違衆議</hi>
　　<hi>而専行謀也故稱將不稱師止書劉裕蓋將壹以功歸之</hi>
　　發明<hi>晉氏無政藩鎮往往専征前固已論之矣今劉裕平定南燕誠為雋功然抗表即行與桓</hi>
　　<hi>溫伐蜀無異故溫之不臣不待廢立而後見而裕之代晉亦不待簒弑而後知語曰天下有道則禮</hi>
　　<hi>樂征伐自天子出天下無道則禮樂征伐自諸侯出觀之綱目所書劉裕伐南燕之事而益信</hi>
秋七月西秦復稱王九月秦王興伐夏夏王勃勃襲而<lb/>
敗之<lb/>
　<hi>秦王興自將擊夏至貳城遣將軍姚詳等分督租運夏王勃勃乘虚奄至秦兵大敗初興遣將軍姚强帥</hi>
<pb n="KR2o0020_WYG_034-65b"/>
　<hi>步騎隨韓範往救南燕至是追强兵還範嘆曰天滅燕矣遂降於裕張綱亦為晉軍所獲裕將範循城升</hi>
　<hi>綱樓車使周城呼曰秦為劉勃勃所敗無兵相救城中莫不失色綱復為裕造攻具盡諸竒巧南燕主超</hi>
　<hi>怒懸其母於城上支解之</hi>質實<hi>劉勃勃載記云赫連勃勃乃劉淵之族子故曰劉勃勃</hi>
冬十月西秦以焦遺為太子太師<lb/>
　<hi>西秦王乾歸以焦遺為太子太師與叅軍國大謀謂熾磐曰焦生非特名儒乃王佐才也汝事之當如事</hi>
　<hi>吾熾磐拜遺於牀下遺子華至孝乾歸欲以女妻之辭曰娶妻者欲與之共事二親也今以王姬下嫁蓬</hi>
　<hi>茅之士臣懼其闕於中饋也乾歸曰卿之所行古人之事孤女不足以强卿乃以為尚書郎</hi>集覽<lb/>
　<hi>王姬猶言公主也左傳晉平公以同姓四人備嬪御鄭子産聘晉言於叔向曰今君内實有四姬焉蓋指</hi>
<pb n="KR2o0020_WYG_034-66a"/>
　<hi>其不别同姓之醜非目賤妾為姬也後世乃以目賤人戰國䇿曰幸姬如姬漢史曰諸姬薄姬愛姬釋者</hi>
　<hi>皆不辯其為同姓如淳曰姬音怡臣瓚曰漢内官也秩比二千石位倢伃下惟顔師古謂漢内官無姬職</hi>
　<hi>姬者周姓貴於衆國之女故婦人美號皆稱姬宋徽宗大觀間公主易號曰帝姬貴之也世例以目妾豈</hi>
　<hi>反賤乎懼其闕於中饋謂恐不居中主饋闕事親之禮也易家人六二無攸遂在中饋貞吉伊川傳曰人</hi>
　<hi>之處家在骨肉父子之間大率以情勝理以恩奪義唯剛立之人則能不以私愛失正理況柔弱之人其</hi>
　<hi>能勝妻子之情乎如二之才若為婦人之道則其正也以柔順處中正婦人之道也故在中饋則得其正</hi>
　<hi>而吉也婦人居中而主饋者也故云中饋</hi>
燕弑其君雲馮䟦自立為天王<lb/>
<pb n="KR2o0020_WYG_034-66b"/>
　<hi>北燕王雲自以無功徳而居位内懐危懼常畜養壯士以為腹心爪牙寵臣離班桃仁専典禁衞賞賜巨</hi>
　<hi>萬衣食起居皆與之同而班仁志願無厭猶有怨憾至是殺雲馮䟦升門觀變帳下共斬班仁䟦遂即天</hi>
　<hi>王位以其弟范陽公素弗録尚書事素弗少任俠放蕩嘗請婚於尚書左丞韓業業拒之及為宰輔待業</hi>
　<hi>尤厚好申㧞舊門謙恭儉約以身率下百僚憚之論者美其有宰相之度</hi>質實<hi>范陽郡名注見漢帝</hi>
　<hi>𤣥更始二年涿郡</hi>
　　書法<hi>弑君者離班桃仁也不書主名何君無道也故馮䟦討斬之不書</hi>
魏清河王紹弑其君珪齊王嗣討紹殺之而自立考異<lb/>
<hi>殺當作誅</hi>考證<hi>謹按拓䟦紹以其母氏一言遽行弑逆齊王聞變救之不及討得罪人而誅之今觀諸本</hi>
<pb n="KR2o0020_WYG_034-67a"/>
<hi>誤書曰殺如燕慕容㑹秦姚弼姚愔作亂既皆曰伏誅況道武身死於其臣子之手乎考之凡例叅以列國故</hi>
<hi>曰殺當作誅</hi>
　<hi>魏主珪將立齊王嗣為太子魏故事凡立嗣子輒先殺其母乃賜嗣母劉貴人死召嗣諭之嗣性孝哀泣</hi>
　<hi>不自勝珪怒嗣還舍日夜號泣珪復召之左右曰上怒甚入將不測不如且避之嗣乃逃匿於外惟帳下</hi>
　<hi>車路頭王洛兒隨之初珪見賀太后之妺美請納之太后曰不可是過美必有不善且已有夫不可奪也</hi>
　<hi>珪密令人殺其夫而納之生清河王紹紹兇狠無賴好輕遊里巷刼剥行人以為樂珪嘗倒懸井中埀死</hi>
　<hi>乃出之至是譴責賀夫人將殺之未決夫人密使告紹曰何以救我紹年十六夜與宦者宫人通謀踰垣</hi>
　<hi>入宫弑珪大出布帛賜王公已下崔宏獨不受嗣聞變遣洛兒夜入平城告將軍安同等衆翕然響應爭</hi>
<pb n="KR2o0020_WYG_034-67b"/>
　<hi>出奉迎衞士執紹送嗣嗣并賀氏及為内應者皆臠食之乃卽位諡珪曰宣武廟號烈祖公卿先罷歸第</hi>
　<hi>者悉召用之詔長孫嵩與安同奚斤崔宏等八人坐止車門右共聽時政時人謂之八公又以尚書燕鳳</hi>
　<hi>逮事仆翼犍使與都坐大官封懿等入侍講論出議政事以洛兒路頭為散騎常侍常問舊臣為先帝所</hi>
　<hi>親信者為誰洛兒言李先因召問先卿以何才何功為先帝所知對曰臣不才無功但以忠直為先帝所</hi>
　<hi>知耳乃令常宿於内以備顧問</hi>集覽<hi>車門右公車府門之右也注見漢文帝三年公車令</hi>正誤<lb/>
　<hi>坐止車門右今按止車門三字門名言坐於止車門之右也集覽以為公東府門非也</hi>質實<hi>清河</hi>
　<hi>郡名注見義熈十三年平城縣名注見漢髙帝七年</hi>
　　書法<hi>魏道武自遷平城首書遣使循行郡國可謂有䘏民之心既稱皇帝即書置五經博士可</hi>
<pb n="KR2o0020_WYG_034-68a"/>
　　<hi>謂知經國之本又書制冠服定官品亦庶乎日不暇給規模宏逺者矣光啓後人廟號太祖宜哉而</hi>
　　<hi>惑於方士以誤其身則不知學之過也○凡書自立簒辭也齊王嗣宜立者也則其書自立何惟嫡</hi>
　　<hi>故無嫌也是故齊王嗣嫡子也書討書自立是年西秦熾磐世子也書討書自立義熈七年唯無嫌</hi>
　　<hi>故也非嫡也則嫌不書自立矣故武陵王駿書討劭矣必書宋人立駿文帝元嘉三十年均王友貞</hi>
　　<hi>書討賊矣止書友貞立於大梁五代癸酉年梁此而書自則疑於簒矣友貞有兄友文</hi>
　　發明<hi>嗚呼有父之親有君之尊而乃敢於弑逆此天理之大變人情所深駭者也拓䟦雖夷狄</hi>
　　<hi>若頭曼冒頓然而進於中國已不純乎狄矣昔先儒於春秋商臣之事謂考于傳之所載可以見其</hi>
　　<hi>所由致之漸蓋以𫝊為案經為斷爾今綱目之比春秋則猶經也而分注則猶𫝊也考之分注珪始</hi>
<pb n="KR2o0020_WYG_034-68b"/>
　　<hi>因賀氏之美殺其夫而納之既而生紹則大本已不正矣紹之肆逆得非餘惡之所鍾乎夫殺人而</hi>
　　<hi>納其妻為之妻者茍有人心焉宜於此焉變矣況又以其子之故將欲殺之則是速之使亂也故夫</hi>
　　<hi>以天道言則善惡之報捷如影響不可誣也以人事言則處置之繆禍變之來不可忽也綱目書此</hi>
　　<hi>其亦使後人推考而謹於善惡之積也夫其亦使後人警戒而審於處置之際也夫吁</hi>
十二月太白犯虚危<lb/>
　<hi>南燕靈䑓令張光勸南燕王出降超手殺之</hi>質實<hi>靈臺令事物紀原云唐乾元初改太史為司天</hi>
　<hi>監掌天文歴數風雲氣色其小史有靈臺令又注見齊武帝永明十年</hi>
<hi>庚戌</hi>六年<hi>秦𢎞始十二魏永興二年○是歳南燕亡大二小六凡八僣國</hi>春正月魏伐柔<lb/>
<pb n="KR2o0020_WYG_034-69a"/>
然質實<hi>柔然北狄國名注見孝武帝太元十二年</hi>
　　書法<hi>魏始加柔然書擊詳孝武帝太元十六年此書伐何始進魏也於是魏既再世漸變華風</hi>
　　<hi>故進之也</hi>
○二月魏冦盜羣起魏主嗣赦其罪遣兵討餘冦平之<lb/>
　<hi>魏主嗣以郡縣豪右多為民患優詔徵之民戀土不樂内徙長吏逼遣之於是冦盜羣起嗣引八公議之</hi>
　<hi>曰朕欲為民除蠧而守宰不能綏撫使之紛亂今犯者既衆不可盡誅吾欲大赦以安之何如元城侯屈</hi>
　<hi>曰民逃亡為盜不罪而赦之是為上者反求於下也不如誅其首惡赦其餘黨崔宏曰聖王御民務在安</hi>
　<hi>之而已不與較勝負也夫赦雖非正可以行權屈欲先誅後赦要為兩不能去曷若一赦而遂定乎赦而</hi>
<pb n="KR2o0020_WYG_034-69b"/>
　<hi>不從誅未晚也嗣從之既而遣于栗磾討不從命者所向皆平</hi>質實<hi>元城縣名注見新莽始建國四</hi>
　<hi>年</hi>
　　書法<hi>書赦其罪何善之也建武之篇書詔許相斬除罪於是書赦其罪皆處盜之良法也</hi>
劉裕㧞廣固執南燕主超送建康斬之<lb/>
　<hi>南燕城久閉男女病脚弱者大半出降者相繼尚書恱壽曰今戰士彫瘁絶望外援豈可不思變通之計</hi>
　<hi>超嘆曰廢興命也吾寧奮劍而死不能銜璧而生劉裕悉衆攻城或曰今日徃亡不利行師裕曰我往彼</hi>
　<hi>亡何為不利四面急攻之壽開門納晉師超突圍出走追獲之裕數以不降之罪超神色自若一無所言</hi>
　<hi>惟以母託劉敬宣而已裕忿廣固久不下欲盡阬之以妻女賞將士韓範諌曰晉室南遷中原鼎沸士民</hi>
<pb n="KR2o0020_WYG_034-70a"/>
　<hi>無援强則附之既為君臣必須為之盡力彼皆衣冠舊族先帝遺民今王師弔伐而盡阬之竊恐西北之</hi>
　<hi>人無復來蘇之望矣裕改容謝之然猶斬王公以下三千人没入家口萬餘夷其城隍送超詣建康斬之</hi>
　<hi>司馬公曰晉自濟江以來威靈不競戎狄横騖虎噬中原劉裕始以王師剪平東夏不於此際旌禮賢俊</hi>
　<hi>慰撫疲民使羣士嚮風遺黎企踵而更恣行屠戮以快忿心迹其施設曽苻姚之不如宜其不能蕩壹四</hi>
　<hi>海成美大之業也豈非有智勇而無仁義使之然哉</hi>集覽<hi>徃亡立春後七日驚蟄後十四日清明後</hi>
　<hi>二十一日立夏後八日芒種後十六日小暑後二十四日立秋後九日白露後十八日寒露後二十七日</hi>
　<hi>立冬後十日大雪後二十日小寒後三十日其日是謂徃亡日來蘇之望商書仲虺之誥徯予后后來其</hi>
　<hi>蘇蔡氏傳曰蘇復生也謂后來我其復生乎夷其城隍夷平之也隍城外塹也有水曰池無水曰隍</hi>質<lb/>
<pb n="KR2o0020_WYG_034-70b"/>
　實<hi>銜璧注見武帝咸寧二年符姚謂苻堅姚萇也</hi>
　　發明<hi>禍莫大於滅人之國然而亦有不可以一槩論者若昔帝王之世列國公侯或先代神明</hi>
　　<hi>之胄或勤勞功徳之臣其後子孫世守其國乃從而滅之誠可謂不仁之甚者至於奭狄亂華盜竊</hi>
　　<hi>土宇有能規恢掃除又豈可例以滅國待之哉自金行失馭㝢縣分裂劉石苻姚皆裔夷醜類塗炭</hi>
　　<hi>中原遂使忠臣義士北望慨想徒歎神州之陸沉諸陵之覆没未有能蕩平河洛克復舊物者劉裕</hi>
　　<hi>起自單微興復晉室今焉出師北伐一舉而平南燕亦可少伸志士憤鬰之氣彼慕容超者雖凶暴</hi>
　　<hi>不若劉石然亦鮮卑之餘耳取而戮之良不為過然猶恨劉裕未能廣弔伐之意使義聲昭布於天</hi>
　　<hi>下舉四海而平壹之尚可以滅國之事責之哉此綱目於南燕之克書之初無貶詞也况超既不降</hi>
<pb n="KR2o0020_WYG_034-71a"/>
　　<hi>則斬之建康宜矣若夫他日姚泓既受其降而又戮之此則裕之過歟</hi>
盧循冦長沙南康廬陵豫章䧟之劉裕引軍還<lb/>
　<hi>初徐道覆聞劉裕北伐勸盧循襲建康不從自至番禺說之曰本住嶺外豈將以此𫝊之子孫邪正以劉</hi>
　<hi>裕難與為敵也今裕頓兵堅城之下未有還期我以此思歸死士掩擊何劉之徒如反掌耳不乘此機而</hi>
　<hi>茍求一日之安裕平齊後以璽書徴君自將屯豫章遣諸將帥銳師過嶺恐將軍不能當也若先克建康</hi>
　<hi>傾其根蔕裕雖南還無能為矣循乃従之初道覆使人伐船材於南康山至始興賤賣之居人爭市之至</hi>
　<hi>是悉取以裝艦旬日而辦循自始興冦長沙道覆冦南康廬陵豫章皆䧟之道覆順流而下舟楫甚盛朝</hi>
　<hi>廷急徵裕裕方議留鎭下邳經營司雍㑹得詔乃以韓範為都督八郡軍事封融為渤海太守引兵還久</hi>
<pb n="KR2o0020_WYG_034-71b"/>
　<hi>之劉穆之稱範融謀反皆殺之</hi>集覽<hi>南康非謂江束道南康軍此南康本漢之贛縣晉立南康郡東</hi>
　<hi>晉置郡城於章貢二水之間今城是也隋為䖍州以䖍化水為名宋改贛州始興注見愍帝建興三年</hi>
　質實<hi>南康郡名注見梁簡文帝大寳元年長沙郡名注見漢獻帝興平元年廬陵郡名注見元帝元</hi>
　<hi>興元年安成豫章郡名注見漢武帝元鼎五年司雍二州名司注見秦莊襄王元年三州雍注見唐𤣥宗</hi>
　<hi>開元十一年京兆渤海郡名注見漢獻帝建安八年南皮</hi>
三月江荆都督何無忌討徐道覆戰敗死之考異<hi>提要戰下</hi>
<hi>作於豫章敗績死之</hi>
　<hi>無忌自尋陽引兵拒盧循長史鄧潜之諫曰循兵艦盛勢居上流宜决南塘守二城以待之彼必不敢捨</hi>
<pb n="KR2o0020_WYG_034-72a"/>
　<hi>我逺下蓄力養銳俟其疲老然後擊之此萬全之䇿也今決成敗於一戰萬一失利悔將無及叅軍殷闡</hi>
　<hi>曰循所將皆三呉舊賊百戰餘勇始興溪子拳捷善鬭宜留屯豫章徵兵屬城兵至合戰未為晩也無忌</hi>
　<hi>不聴與徐道覆遇於豫章賊令彊弩數百登山邀射乘風暴急以大艦逼之衆遂奔潰無忌厲聲曰取我</hi>
　<hi>蘇武節來節至執以督戰賊衆雲集遂握節而死中外震駭諡曰忠肅</hi>質實<hi>南塘莫詳處所尋陽</hi>
　<hi>郡名注見明帝太寧二年三呉注見安帝元興元年蘇武節漢蘇武在匈奴不屈起臥皆仗節故後人義</hi>
　<hi>之因名焉節注見唐徳宗興元元年</hi>
　　發明<hi>起義諸人往往見戕於劉裕之手無忌雖敗於道覆然能握節而死不失為忠義之士書</hi>
　　<hi>之于册猶為榮也</hi>
<pb n="KR2o0020_WYG_034-72b"/>
南涼擊北涼敗績遂遷于樂都<lb/>
　<hi>傉檀自將五萬騎伐䝉遜戰于窮泉傉檀大敗䝉遜乘勝進圍姑臧夷夏萬餘户降於䝉遜傉檀懼納質</hi>
　<hi>請和䝉遜徙其衆八千餘户而去傉檀畏逼遷于樂都姑臧人推焦朗為主降于䝉遜</hi>質實<hi>樂都</hi>
　<hi>郡名注見漢宣帝元康四年湟中窮泉地名未詳處所姑臧縣名注見元帝建武元年</hi>
夏四月劉裕至建康<lb/>
　<hi>劉裕至下邳以船載輜重自帥精銳步歸聞何無忌敗死卷甲兼行將濟江風急衆咸難之裕曰若天命</hi>
　<hi>助國風當自息不然覆溺何害即命登舟舟移而風止四月至建康青州刺史諸葛長民兖州刺史劉藩</hi>
　<hi>并州刺史劉道憐各將兵入衞藩毅之従弟也</hi>質實<hi>建康郡名注見漢獻帝興平二年輜重注見周</hi>
<pb n="KR2o0020_WYG_034-73a"/>
　<hi>顯王三十六年青州注見漢桓帝永康元年下邳縣名注見漢髙帝六年劉藩掖人兖州注見周安王五</hi>
　<hi>年濮陽并川注見齊明帝建武三年</hi>
五月豫州都督劉毅及盧循戰于桑落洲敗績循進逼<lb/>
建康<lb/>
　<hi>劉毅自拒盧循裕與書曰賊新獲利其鋒不可輕今脩船垂畢當與弟同舉又遣劉藩諭止之毅怒謂藩</hi>
　<hi>曰往以一時之功相推耳汝謂我真不及劉裕邪投書於地帥舟師二萬發姑孰五月與循戰于桑落洲</hi>
　<hi>毅兵大敗棄船歩走其衆皆為循所虜循聞裕已還與其黨相視失色欲退還尋陽取江陵據二州以抗</hi>
　<hi>朝廷徐道覆謂宜乘勝徑進固爭累日循乃従之裕募人為兵賞之同京口赴義之科發民治石頭城議</hi>
<pb n="KR2o0020_WYG_034-73b"/>
　<hi>者謂宜分兵守津要裕曰賊衆我寡若分兵屯守則測人虚實且一處失利則沮三軍之心今聚衆石頭</hi>
　<hi>隨宜應赴既令彼無以測又於衆力不分若徒旅轉集徐更論耳朝廷聞劉毅敗人情恟懼時北師始還</hi>
　<hi>將士多創病建康戰士不盈數千循既克二鎮戰士十餘萬舟車百里僂船髙十二丈孟昶諸葛長民欲</hi>
　<hi>奉乘輿過江裕不聴叅軍王仲徳言於裕曰明公新建大功威鎮六合妖賊既聞凱還自當奔潰若先自</hi>
　<hi>遁逃則勢同匹夫匹夫號令何以威物裕甚恱昶固請不已裕曰今重鎮外傾彊冦内逼人情危駭莫有</hi>
　<hi>固志若一旦遷動便自土崩瓦解江北亦豈可得至設令得至不過延日月耳今兵士雖少自足一戰若</hi>
　<hi>其克濟則臣主同休茍厄運必至我當横尸廟門遂其由來以身許國之志不能草間求活也昶恚甚請</hi>
　<hi>死裕怒曰卿且一戰死復何晚昶乃抗表曰臣贊北伐之計使狂賊乘間至此謹引咎以謝天下乃仰藥</hi>
<pb n="KR2o0020_WYG_034-74a"/>
　<hi>而死循至淮口中外戒嚴琅邪王徳文都督宫城裕屯石頭謂將佐曰賊於新亭直進其鋒不可當宜且</hi>
　<hi>避之若迴泊西岸此成禽耳道覆請於新亭至白石焚舟而上數道進攻循曰大軍未至孟昶望風而裁</hi>
　<hi>以大勢言之當計日潰亂今決勝負於一朝既非必克之道且多殺傷士卒不如案兵待之道覆嘆曰我</hi>
　<hi>終為盧公所誤事必無成使我得為英雄驅馳天下不足定也裕登城見循軍引向新亭顧左右失色既</hi>
　<hi>而迴泊蔡洲乃恱遂柵石頭淮口脩治越城築查浦藥園廷尉三壘皆以兵守之明日循伏兵南岸使老</hi>
　<hi>弱乘舟向白石聲言悉衆自白石步上裕留沈林子徐赤特戌南岸斷查浦戒令堅守勿動裕北出拒之</hi>
　<hi>林子曰妖賊此言未必有實宜深為之防裕曰石頭城險淮柵甚固留卿在後足以守之矣又明日循焚</hi>
　<hi>查浦赤特將擊之林子曰衆寡不敵不如守險以待大軍赤特不從出戰大敗林子據柵力戰賊乃退復</hi>
<pb n="KR2o0020_WYG_034-74b"/>
　<hi>引兵大上至丹陽郡裕帥諸軍馳還石頭斬赤特出陳於南塘</hi>集覽<hi>創病創初莊反刀箭所傷也仰</hi>
　<hi>藥漢書注顔師古曰仰首而飲藥也按司馬君實明妃曲白頭蕭太傅被䜛仰藥更無疑注仰去聲仰藥</hi>
　<hi>自殺也</hi>質實<hi>姑孰縣名注見明帝太寧元年桑落洲注見元興三年江陵縣名注見漢獻帝建安</hi>
　<hi>十三年石頭城名注見漢獻帝建安十七年京口郡名注見成帝咸和二年六合注見唐僖宗廣明元年</hi>
　<hi>琅邪郡名注見漢光武建武九年淮口淮水之口注見漢後主延興二年新亭注見元興元年白石即白</hi>
　<hi>下壘名注見宋明帝泰始元年蔡洲注見梁武帝太清二年越城注見明帝太寧二年查浦壘名未詳處</hi>
　<hi>所藥園壘名未詳處所廷尉壘名未詳處所</hi>
柔然圍魏師於牛川魏主嗣救之可汗社崘走死弟斛<lb/>
<pb n="KR2o0020_WYG_034-75a"/>
律立質實<hi>柔然北狄國名注見孝武帝太元十二年牛川疑是地名未詳處所</hi>○六月劉<lb/>
裕自為太尉中書監加黄鉞復辭官而受黄鉞質實<hi>黄鉞</hi>
<hi>注見漢後主建興六年</hi>
　　書法<hi>上書自為下書復辭後書始受辭繁不殺裕之譎見矣</hi>
　　發明<hi>嗚呼乘時而邀利者市井小人之志也是時寇賊滔天國祚危若綴旒裕亦何忍自進其</hi>
　　<hi>爵位而又作偽以辭之哉況左仗黄鉞乃武王伐紂之事自司馬昭謀簒魏始假此為威制中外之</hi>
　　<hi>具裕又率而行之如出一轍然前史書此則若出於朝廷之命者豈知黄鉞之加非清朝令典裕茍</hi>
　　<hi>無風旨晉朝詎敢行此綱目書之如見其肺肝然天下果可以文欺也哉</hi>
<pb n="KR2o0020_WYG_034-75b"/>
○宗室司馬國璠自弋陽奔秦<lb/>
　<hi>桓𤣥之亂河間王曇之子國璠叔璠奔南燕還冦䧟弋陽至是奔秦秦王興曰劉裕方誅桓𤣥輔晉室卿</hi>
　<hi>何為來對曰裕削弱王室臣宗族有自修立者裕輙除之方為國患甚於桓𤣥耳</hi>質實<hi>河間郡名</hi>
　<hi>注見漢帝𤣥更始二年弋陽郡名注見武帝泰始二年</hi>
　　書法<hi>宗室自劉縯外未有書者此其書宗室何惡裕也裕志移晉鼎先除枝葉於是國璠遠禍</hi>
　　<hi>出奔綱目書曰宗室司馬國璠奔秦又書曰宗室司馬楚之據長社皆罪裕之辭也國璠書自弋陽</hi>
　　<hi>奔秦言逺避也</hi>
秋七月盧循退還尋陽劉裕遣兵追之<lb/>
<pb n="KR2o0020_WYG_034-76a"/>
　<hi>盧循冦掠諸縣無所得謂徐道覆曰師老矣不如還尋陽幷力取荆州據天下三分之二徐更與建康爭</hi>
　<hi>衡耳遂還裕遣將軍王仲徳等帥衆追之</hi>質實<hi>尋陽縣名注見漢獻帝建安十五年荆州注見漢獻</hi>
　<hi>帝建安十二年建康郡名注見漢獻帝興平二年</hi>
劉裕遣將軍孫處等率兵襲番禺<lb/>
　<hi>劉裕還東府大治水軍遣將軍孫處沈田子自海道襲番禺衆以為海道艱逺必至為難且分撤見力非</hi>
　<hi>目前之急裕不從敕處曰大軍十二月之交必破妖虜卿至時先傾其巢窟使彼走無所歸也</hi>質實<lb/>
　<hi>東府城名注見元興元年番禺縣名注見漢武帝元鼎六年</hi>
譙縱使桓謙㑹秦將茍林入冦荆州刺史劉道規大破<lb/>
<pb n="KR2o0020_WYG_034-76b"/>
斬之考異<hi>斬當作誅</hi>
　<hi>譙縱遣使請兵於秦以謙為荆州刺史使帥衆二萬冦荆州秦王興遣將軍茍林帥騎兵㑹之謙於道召</hi>
　<hi>募義舊民投之者二萬人謙屯枝江林屯江津江陵士民多懐貳心道規乃㑹將士告之曰聞諸長者頗</hi>
　<hi>有去就之計吾東來文武足以濟事若欲去者不相禁也因夜開城門達曉不閉衆咸憚服莫有去者魯</hi>
　<hi>宗之帥衆數千自襄陽赴救或謂宗之情未可測道規單馬迎之宗之感恱道規使之居守委以腹心自</hi>
　<hi>帥諸軍攻謙水陸齊進戰於枝江天門太守檀道濟先進䧟陳大破之謙林皆走並追斬之初謙至枝江</hi>
　<hi>江陵士民皆與書言城中虛實許為内應至是檢得之道規悉焚不視衆乃大安桓石綏亦起兵於洛口</hi>
　<hi>梁州刺史何韶討斬之桓氏遂滅</hi>質實<hi>一統志云枝江古羅國地名漢始置枝江縣屬南郡以蜀</hi>
<pb n="KR2o0020_WYG_034-77a"/>
　<hi>江至此分為諸洲故名唐析置長寧縣以枝江省入大歴中復置枝江省長寧宋省入松滋後復置徙治</hi>
　<hi>澌洋洲又還治下沱市元仍舊本朝因之改屬荆州府天門郡名本漢武陵郡零陽縣地孫呉以武陵分</hi>
　<hi>置天門郡治零陽晉因之陳為石門郡隋罷郡為石門縣屬灃州唐宋元皆仍舊本朝因之改屬岳州府</hi>
　<hi>襄陽郡名注見漢獻帝建安十二年洛口洛水之口注見漢光武建武三年</hi>
西秦攻秦略陽隴西諸郡克之質實<hi>畧陽郡名注見懐帝永嘉四年隴西</hi>
<hi>郡名注見秦王政三年</hi>○冬十月劉裕南擊盧循<lb/>
　<hi>劉毅還至建康降為後將軍固求追討盧循長史王誕密言於劉裕曰毅既喪敗不冝復使立功裕乃帥</hi>
　<hi>劉藩檀韶等南擊循以毅監留府</hi>
<pb n="KR2o0020_WYG_034-77b"/>
徐道覆冦江陵劉道規大破之<lb/>
　<hi>徐道覆帥衆三萬趣江陵奄至破冢江漢士民感劉道規焚書之恩無復貳志道規使劉遵别為遊軍自</hi>
　<hi>拒道覆於豫章口前驅失利遵自外横擊大破之斬首萬餘級餘悉赴水死道覆單舸走還湓口初道規</hi>
　<hi>使遵為遊軍衆咸以為彊敵在前唯患衆少不應分割見力置無用之地至是乃服</hi>質實<hi>豫章郡名</hi>
　<hi>注見漢武帝元鼎五年湓口浦名注見元興三年</hi>
十一月孫處攻畨禺㧞之<lb/>
　<hi>盧循兵守廣州者不以海道為大霧四面攻之即日㧞其城處</hi>　<hi>孫處乘海奄至㑹其舊民戮循親黨</hi>
　<hi>勒兵謹守分遣沈田子等擊嶺表諸郡</hi>
<pb n="KR2o0020_WYG_034-78a"/>
十二月劉裕及盧循戰於大雷又戰于左里大破之循<lb/>
及道覆南走裕遣將軍劉藩等追之<lb/>
　<hi>劉裕軍雷池盧循揚聲不攻雷池當乘流徑下裕知其欲戰進軍大雷循及徐道覆帥衆數萬塞江而下</hi>
　<hi>裕悉出輕騎及水軍擊之又分歩騎屯於西岸先備火具裕以勁弩射循軍因風水之勢以蹙之循艦悉</hi>
　<hi>泊西岸岸上軍投火循道覆兵大敗將趣豫章乃悉力柵斷左里裕至攻之麾兵將進麾折幡沈衆皆懼</hi>
　<hi>裕笑曰往年覆舟之戰如是今乃復見必破賊矣即破柵而進殺溺死者萬餘人循收散卒徑還番禺道</hi>
　<hi>覆走保始興裕遣劉藩孟懐玉等追之遂還建康劉毅惡劉穆之每言其權太重裕益親任之</hi>集覽<lb/>
　<hi>雷池同安志曰雷池源自宿松縣界東流二百餘里經望江縣南五里龍潭河合流三十里出大江此即</hi>
<pb n="KR2o0020_WYG_034-78b"/>
　<hi>大雷池也按宋書郡國志西岸有雷江即此大雷本漢之皖縣地晉安帝置大雷戍後置新冶縣陳置大</hi>
　<hi>雷郡隋廢為義鄉縣後改望江縣唐置髙州後復為縣屬舒州今安慶府望江縣是地稱三孝有王祥臥</hi>
　<hi>氷池孟宗泣竹臺徐仲源孝感山舊跡存焉左里文選歐陽修廬山髙是為揚瀾左里兮注云揚瀾左里</hi>
　<hi>二灘名也里本作蠡南康志云左蠡湖一名宮亭湖即禹貢彭蠡湖也在城東南五里與揚瀾相對按禹</hi>
　<hi>貢彭蠡既瀦蔡氏𫝊曰地志彭蠡湖在豫章郡彭澤縣東合江西江東諸水跨豫章郡饒州南康軍三州</hi>
　<hi>之地今所謂鄱陽湖者是麾折幡沉大將之旗曰麾所以指撝也幡亦旗屬謂麾竿折斷而幡沈溺於水</hi>
　<hi>中徃年覆舟之戰如是元興三年與桓𤣥戰於覆舟山時其幡竿亦嘗折斷後大破𤣥軍</hi>質實<hi>一統</hi>
　<hi>志云雷池在安慶府望江縣其源西自宿松縣界流經縣東南積而為池又十五里入大江名雷港大雷</hi>
<pb n="KR2o0020_WYG_034-79a"/>
　　<hi>晉之戍名即漢之皖縣地東晉置新冶縣于此屬晉熈郡陳於此置大雷郡隋改為義郷縣又改望江縣</hi>
　　<hi>屬興州唐初於縣置髙州尋改智州未幾州廢以縣屬舒州宋元仍舊本朝因之改屬安慶府左里城名</hi>
　　<hi>在南康府都昌縣西九十五里晉盧循為劉裕所敗自蔡洲南走乃悉力柵斷左里即此</hi>
　<lb/>
　<lb/>
　<lb/>
　<lb/>
　<lb/>
<pb n="KR2o0020_WYG_034-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_061-1a"/>
　欽定四庫全書<lb/>
御批資治通鑑綱目卷四十三下<lb/>
　<hi>庚午</hi>十八年春正月以裴光庭為侍中○二月初令百官<lb/>
　休日選勝行樂<lb/>
　　<hi>初令百官于春月旬休選勝行樂自宰相至員外郎凡十二筵各賜錢五千緡或御花蕚樓邀其歸騎留</hi>
　　<hi>飲迭使起舞盡歡而去</hi>集覽<hi>旬休毎十日賜與百官一休假也選勝選擇勝槩去處</hi>
　　　書法<hi>書初令何譏教逸也欲逸人心之所不免也上復令之莫敢不從矣自是以至於天寳之</hi>
　　　<hi>亂故書初</hi>
<pb n="KR2o0020_WYG_061-1b"/>
　　　發眀<hi>書曰警戒無虞又曰無教逸欲有邦當是之時君戒其臣以夙夜出納惟允臣戒其君以</hi>
　　　<hi>一日二日萬幾夫以雍熙盛際至治之極君臣相與告戒者如此則其餘從可知矣開元之時雖曰</hi>
　　　<hi>民物阜康然猶未及唐虞之盛而驕怠之萌已駸駸乎不可遏其不克終之漸盖已形見于此書初</hi>
　　　<hi>令百官選勝行樂則𤣥宗侈汰自滿之意為何如哉治道雖欲加進尚可得乎</hi>
　夏四月築西京外郭<lb/>
　　<hi>九旬而畢</hi>
　以裴光庭兼吏部尚書<lb/>
　　<hi>先是選司注官惟視其人之能否或不次超遷或老於下位有出身二十餘年不得禄者光庭始奏用循</hi>
<pb n="KR2o0020_WYG_061-2a"/>
　<hi>資格各以罷官若干選而集官髙者選少卑者選多無問能否選滿則注非負譴者有升無降庸愚皆喜</hi>
　<hi>謂之聖書而才俊之士無不怨嘆宋璟争之不能得</hi>集覽<hi>各以罷官若干選而集各以謂下文官髙</hi>
　<hi>者卑者也罷官謂罷劇就閒者也若干數未定之辭不拘多少為一選聚集而銓注也如天寳二年選人</hi>
　<hi>集者以萬計是已</hi>
　　書法<hi>兼官未有書者書光庭何譏也用循資格自光庭始故謹志之是故志罷四時選之失則</hi>
　　<hi>馬周以攝書志用循資格之失則光庭以兼書吏部尚書綱目每謹書之</hi>
六月以忠王浚領河北道行軍元帥帥十八總管討奚<lb/>
契丹考證<hi>討當作伐</hi>
<pb n="KR2o0020_WYG_061-2b"/>
　<hi>浚即陜王嗣昇更封改名也初契丹王李卲固遣可突干入貢李元紘不禮焉張説曰可突干狡而狠專</hi>
　<hi>其國政久矣人心附之今失其心必不来矣至是可突干弑邵固叛降突厥制以忠王浚領元帥御史大</hi>
　<hi>夫李朝隐京兆尹裴伷先副之帥十八總管以討奚契丹命浚與百官相見張説謂人曰吾嘗觀太宗畫</hi>
　<hi>像雅類忠王此社稷之福也然浚竟不行</hi>質實<hi>陕州名注見周顯王四十五年一統志云忠州名本</hi>
　<hi>春秋戰國時巴地秦屬巴郡漢置臨江縣東漢末屬永寧郡梁置臨江郡後周兼置臨州隋郡州俱廢義</hi>
　<hi>寧初復置臨州唐改忠州以巴臣蔓子及郡守嚴顔皆著忠烈故名天寳初改南賔郡乾元初復為忠州</hi>
　<hi>𨽻山南道宋陞為咸淳府元復為忠州併臨江縣入焉至本朝因之改𨽻重慶府</hi>
　　書法<hi>奚契丹自開元以来皆書擊此其書討何討弑君也綱目之筆削嚴矣</hi>
<pb n="KR2o0020_WYG_061-3a"/>
洛水溢質實<hi>洛水注見漢高后三年</hi>
　<hi>溺千餘家</hi>
冬十月吐蕃遣使入貢<lb/>
　<hi>吐蕃兵數敗而懼乃求和親忠王友皇甫惟明因奏事從容言和親之利上曰賛普嘗遺吾書悖慢此何</hi>
　<hi>可捨對曰賛普當開元初年尚㓜穉安能為此殆邉將詐為之欲以激怒陛下耳夫邉境有事則將吏得</hi>
　<hi>以因縁盗匿官物妄述功狀以取勲爵此皆姦臣之利非國家之福也兵連不解日費千金河西隴右由</hi>
　<hi>兹困弊陛下誠命一使徃視公主因與賛普相約結使之稽顙稱臣永息邉患豈非御夷狄之長䇿乎上</hi>
　<hi>悦命惟明與内侍張元方使于吐蕃賛普大喜遣其大臣論名悉獵随惟明入貢遂復欵附</hi>集覽<lb/>
<pb n="KR2o0020_WYG_061-3b"/>
　<hi>論名悉獵名悉獵吐蕃大臣之名也其俗不言姓應王族皆稱論</hi>質實<hi>從容注見秦二世二年</hi>
是嵗天下奏死罪二十四人<lb/>
　<hi>胡氏曰以文觀之九州之大一嵗死罪止于如此㡬於刑措矣以實論之𤣥宗方以奢汰逸樂教有邦則</hi>
　<hi>訟獄曲直安得一一辨白無乃慕刑措之名有當死而幸免者乎然則姦猾逋誅而平人寃抑者衆矣</hi>
<hi>辛未</hi>十九年春正月王毛仲有罪賜死<lb/>
　<hi>初毛仲以嚴察幹力有寵百官附之輻湊毛仲嫁女上問何湏毛仲頓首謝曰臣萬事已備但未得客上</hi>
　<hi>曰知卿所不能致者一人耳必宋璟也朕為汝召客明日詔宰相與諸逹官詣之日中璟乃至先執酒西</hi>
　<hi>向拜謝飲不盡巵遽稱腹痛而歸其剛直之操老而彌篤如此毛仲與龍武將軍葛福順為婚吏部侍郎</hi>
<pb n="KR2o0020_WYG_061-4a"/>
　<hi>齊澣言於上曰福順典禁兵不宜與毛仲為婚且毛仲小人寵過生姦不早為之所恐成後患上然其言</hi>
　<hi>澣曰君不宻則失臣願陛下宻之退以語大理丞麻察察遽奏之上怒制澣察交構將相離間君臣皆貶</hi>
　<hi>嶺南由是毛仲驕恣日甚福順倚其埶多為不法毛仲求兵部尚書不得怏怏上由是不悦時上寵任宦</hi>
　<hi>官徃徃為三品將軍門施棨㦸奉使所過賂遺少者千緡京城第舍郊畿田園參半皆宦官矣楊思朂髙</hi>
　<hi>力士尤貴幸毛仲視之若無人毛仲妻産子三日上命力士賜之甚厚且授兒五品官毛仲抱兒示力士</hi>
　<hi>曰此豈不堪作三品邪力士歸奏之上大怒曰昔誅韋氏此賊心持兩端今日乃敢以赤子怨我力士因</hi>
　<hi>言北門奴官太盛不早除之必生大患上恐其黨驚懼為變貶毛仲福順等於逺州追賜毛仲死自是宦</hi>
　<hi>官勢盛力士尤為上所寵信表奏皆先呈之小事即决埶傾内外</hi>集覽<hi>逹官顔真卿傳諸司長官</hi>
<pb n="KR2o0020_WYG_061-4b"/>
　<hi>者逹官也皆得專逹于天子棨㦸注見漢宣帝甘露三年參半參倉含反三相參曰參猶言大半也北門</hi>
　<hi>奴官唐分宦寺為北司故稱北門初制宦寺不任以事惟廷内掃除故稱官奴</hi>質實<hi>輻凑注見漢文</hi>
　<hi>帝六年</hi>
以詩書賜吐蕃<lb/>
　<hi>吐蕃使者稱公主求毛詩春秋禮記正字于休烈上䟽曰東平王漢之懿親求史記諸子漢猶不與况吐</hi>
　<hi>蕃國之㓂讎今資之以書使知權畧愈生變詐非中國之利也裴光庭等奏吐蕃久叛新服因其有請賜</hi>
　<hi>以詩書庶使漸陶聲教化流無外休烈徒知書有權畧變詐之語不知忠信禮義皆從書出也遂與之</hi>
　質實<hi>于休烈髙陵人志寧曽孫東平王名蒼漢明帝母弟</hi>
<pb n="KR2o0020_WYG_061-5a"/>
上躬耕於興慶宫側考異<hi>上當作帝</hi>質實<hi>興慶宫注見開元二年</hi>
　<hi>盡三百歩</hi>
　　書法<hi>書嘉重農也綱目籍田外書耕四未有書躬者此其書躬何漢武明章皆廵幸于外將有</hi>
　　<hi>事者也若𤣥宗則誠所謂重農者矣是時𤣥宗猶有可書之善故綱目詳之躬耕興慶宫側則書芟</hi>
　　<hi>麥苑中則書終綱目書耕四詳漢武帝征和四年舍是無書矣</hi>
三月置太公廟<lb/>
　<hi>令兩京諸州各置太公廟以張良配享選古名將以備十哲以二八月上戊致祭如孔子禮司馬公曰經</hi>
　<hi>緯天地之謂文戡定禍亂之謂武自古不兼斯二者而稱聖人未之有也豈孔子專文而太公專武乎自</hi>
<pb n="KR2o0020_WYG_061-5b"/>
　<hi>生民以来未有如孔子者豈太公得與抗衡哉古者有發命大司徒教士以車甲臝股肱决射御受成獻</hi>
　<hi>馘莫不在學欲其先禮義而後勇力也自孫吳以降皆以勇力相勝狙詐相髙豈足數于聖賢之門而謂</hi>
　<hi>之武哉使太公有神必羞與之同食矣</hi>集覽<hi>有發發謂徴發也獻馘詩泮水篇在泮獻馘箋云馘</hi>
　<hi>所格者之左耳音古獲反狙詐相髙各尚權謀也楊子問道篇曰狙詐之家注狙猶莊子狙公朝三暮四</hi>
　<hi>以智籠衆狙即狙詐之家也言兵法權謀家流用此巧詐之計</hi>質實<hi>太公注見漢桓帝永康元年稷</hi>
　<hi>卨伊吕張良其先韓人也家世相韓秦㓕韓良為韓報讎不果亡匿下邳遇黄石公授與姜太公兵法乃</hi>
　<hi>佐漢髙帝㓕秦天下既定封留侯因謝病辟榖棄人間事從赤松子遊卒諡文成侯先儒謂其有儒者氣</hi>
　<hi>象選古名將以備十哲唐肅宗時尊姜太公為武成王以歴代良將田穰苴孫武吳起白起樂毅張良韓</hi>
<pb n="KR2o0020_WYG_061-6a"/>
　<hi>信諸葛亮李靖李勣十人為十哲配享廟庭孫吳謂孫武吳起也孫注見開元二十四年吳注見中宗嗣</hi>
　<hi>聖七年</hi>
　　書法<hi>書譏也於是帝事邉功故有此置而以白起軰為十哲帝之將以兵終其兆見矣</hi>
　　發明<hi>西晉恵帝之時諸王府置官武號森列識者知其兵亂之未已𤣥宗喜事邉功當四方寧</hi>
　　<hi>謐之際乃無故置太公廟於兩京諸州間而又致祭如先聖禮然則兵戈之兆盖自此始矣抑嘗考</hi>
　　<hi>唐志開元十九年始置太公廟以古名將為十哲配享而不言其人至上元元年始著十哲之名而</hi>
　　<hi>居其首者乃白起耳起在戰國屠殺之多見於史册所載其可考之數几七八十萬人唐自太公置</hi>
　　<hi>廟之後西北二邉用兵不已南詔之敗至于䘮師二十萬衆未㡬逆胡犯闕四海分崩流為藩鎮之</hi>
<pb n="KR2o0020_WYG_061-6b"/>
　　<hi>禍生民屠戮㡬盡極而至於五代然後已其害豈不甚惨綱目書置太公廟所以志右武好兵之始</hi>
　　<hi>爾天下兵禍何時而弭乎吁</hi>
冬十二月幸東都考異<hi>此上亦漏帝字幸當作如</hi>○殺嶲州都督張<lb/>
審素<lb/>
　<hi>或告嶲州都督張審素贓汚制遣監察御史楊汪按之總管董元禮殺告者以兵圍汪謂曰善奏則生不</hi>
　<hi>然則死㑹救兵至擊斬之汪遂奏審素謀反審素坐斬</hi>質實<hi>嶲州注見漢武帝元鼎六年越嶲張</hi>
　<hi>審素河東解人</hi>
　　書法<hi>審素贓汚不無罪矣其以無罪書殺何贓罪未明而罪以反則殺之不以其罪也綱目之</hi>
<pb n="KR2o0020_WYG_061-7a"/>
　　<hi>法雖有罪而殺之不以其罪一以無罪之辭書之故審素書殺而不去其官</hi>
浚苑中洛水<lb/>
　<hi>六旬而罷</hi>
<hi>壬申</hi>二十年春正月遣信安王禕將兵擊奚契丹大破之<lb/>
　<hi>以信安王禕為行軍總管戸部侍郎裴耀卿副之與幽州節度趙含章分道擊奚契丹含章與虜遇虜望</hi>
　<hi>風遁去平盧先鋒將烏承玼言於含章曰二虜劇賊也非畏我而遁乃誘我耳宜按兵以觀其變含章不</hi>
　<hi>從與戰大敗承玼别引兵出其右擊虜破之禕䓁大破奚契丹可突干逺遁奚酋李詩𤨏髙帥五千餘帳</hi>
　<hi>来降禕乃引兵還</hi>集覽<hi>可突干契丹大臣名奚酋李詩𤨏高奚國酋長姓李名詩𤨏髙</hi>質實<lb/>
<pb n="KR2o0020_WYG_061-7b"/>
　<hi>平盧鎮名注見代宗大歴十年烏承玼張掖人承恩族弟</hi>
二月朔日食○夏四月宴百官於上陽東洲<lb/>
　<hi>醉者肩輿以歸相屬於路</hi>
敇裴光庭蕭嵩分押左右廂兵○秋八月朔日食○九<lb/>
月開元禮成<lb/>
　<hi>初命張説與諸學士刋定五禮説薨蕭嵩繼之請依上元敕父在為母齊衰三年從之至是書成上之號</hi>
　<hi>曰開元禮</hi>集覽<hi>五禮注見梁武帝天監十一年上元敕記䘮服四制曰家無二尊故父在為母齊衰</hi>
　<hi>期者見無二尊也髙宗上元中武后請父在為母服三年故曰上元敕</hi>
<pb n="KR2o0020_WYG_061-8a"/>
　　書法<hi>書禮成何成之為禮也故成之為禮則前書命張説修五禮後書開元禮成不成之為禮</hi>
　　<hi>則前書命曹褒定漢禮而後書奏所撰制度漢章帝建和三年</hi>
冬十一月祀后土於汾隂十二月還西京考異<hi>按凡例還宫間</hi>
<hi>無異事不書帝此間有異事還上漏帝字</hi>
　<hi>初蕭嵩奏自祠后土以来年榖屢豐冝因還京賽祠上從之是嵗天下戸七百八十六萬一千二百三十</hi>
　<hi>六口四千五百四十三萬一千二百六十五</hi>
<hi>癸酉</hi>二十一年春正月遣大門藝討渤海不克考證<hi>討當作擊</hi>
　<hi>初渤海靺鞨王武藝遣將冦登州殺刺史至是上遣大門藝發幽州兵討之無功而還武藝怨門藝宻遣</hi>
<pb n="KR2o0020_WYG_061-8b"/>
　<hi>客刺之不死</hi>集覽<hi>渤海靺鞨王武藝注見隋/文帝開皇十八年靺鞨</hi>質實<hi>一統志云登州</hi>
　<hi>古為斟尋國唐虞時為嵎夷地春秋時為牟子國戰國属齊秦為齊郡地漢屬東郡後魏析東莱郡地於</hi>
　<hi>黄縣東中郎故城置東牟郡北齊省東牟入長廣郡自昌陽縣移長廣郡治中郎城隋初廢郡置牟州大</hi>
　<hi>業初州廢唐復置牟州治牟平又置登州治文登貞觀間二州俱廢如意初復置登州於牟平縣神龍間</hi>
　<hi>徙治蓬莱縣天寶初改州為東牟郡乾元初復為登州屬河南道宋屬京都路金屬山東東路元初屬益</hi>
　<hi>都路後屬般陽路至本朝初屬莱州府後陞為登州府𨽻山東道</hi>
三月裴光庭卒<lb/>
　<hi>太常愽士孫琬議光庭用循資格失勸奬之道請諡曰克其子訟之賜諡忠獻</hi>
<pb n="KR2o0020_WYG_061-9a"/>
　　發明<hi>人臣之卒書爵不書爵前已論之詳矣𤣥宗之世大臣卒者凡十一人而書爵者八盧懐</hi>
　　<hi>慎王仁皎劉子元姚崇宋璟蘇頲張嘉貞九齡是已其不書爵者三光庭仙客林甫是已以是觀之</hi>
　　<hi>可以知其選也夫光庭比之仙客林甫則有間而比之姚宋諸人則不侔矣况又用循資格賢愚同</hi>
　　<hi>滯有如當時之議者乎不書其官非過貶也</hi>
以韓休同平章事<lb/>
　<hi>上問蕭嵩可以代光庭者嵩欲薦散騎常侍王丘丘讓於韓休嵩言之上以為相休為人峭直不干榮利</hi>
　<hi>始嵩以為恬和易制故引之及與共事守正不阿嵩漸惡之宋璟歎曰不意韓休乃能如是上或宴樂遊</hi>
　<hi>獵小有過差輙謂左右曰韓休知否言終諌䟽已至左右曰韓休為相陛下殊痩於舊何不逐之上歎曰</hi>
<pb n="KR2o0020_WYG_061-9b"/>
　<hi>吾貌雖痩天下必肥蕭嵩奏事常順指既退吾寢不安休常力争既退吾寢乃安吾用休為社稷耳非為</hi>
　<hi>身也有供奉侏儒黄㼐上常憑之以行寵賜甚厚一日晚入上怪之對曰曏逢捕盗官與臣争道臣掀之</hi>
　<hi>墜馬故晚因下階叩頭上曰但使外無章奏汝亦無憂有頃京兆奏其状上即叱出杖殺之</hi>集覽<lb/>
　<hi>峭直峭本作陗音七笑反漢鼂錯為人峭直瓉曰峭峻陿也供奉侏儒黄㼐供奉宦官也侏儒短小人也</hi>
　<hi>黄㼐姓名也㼐蒲眠反記樂記及優侏儒左傳我君小子侏儒是使</hi>質實<hi>韓休長安人大智之子</hi>
閠月幽州副總管郭英傑與契丹戰敗死○夏六月制<lb/>
選人有才行者委吏部臨時擢用<lb/>
　<hi>時雖有此制而有司以循資格便於已猶踵行之是時官自三師以下一萬七千六百八十六員吏自佐</hi>
<pb n="KR2o0020_WYG_061-10a"/>
　<hi>吏以上五萬七千四百一十六員而入仕之塗甚多不可勝紀</hi>
秋七月朔日食○冬十月左丞相宋璟致仕歸東都<lb/>
　　書法<hi>綱目書致仕多矣未有書所歸者書歸東都何惜賢者之逺也綱目書致仕二十二詳漢</hi>
　　<hi>宣帝本始二年致仕書所歸者一而已</hi>
○蕭嵩韓休罷考異<hi>按分注此條提要當接下條提要共為一條為是其發明當移之於</hi>
<hi>後</hi>
　　發明<hi>用賢去佞人主之能事也然所用者未必賢所去者未必佞則亦以主徳不明不能察之</hi>
　　<hi>耳夫茍知之則必能審所擇矣異哉明皇之用人乎明知韓休之忠直且有吾用休為社稷之語然</hi>
<pb n="KR2o0020_WYG_061-10b"/>
　　<hi>自三月相之十月而罷則是所用纔七八月耳他時明知林甫忌賢嫉能無與為比而相之至歴十</hi>
　　<hi>九年自古人君用人未若𤣥宗之異者即綱目之所書考嵗月之乆近具義曉然見矣</hi>
以裴耀卿同平章事起復張九齡同平章事考異<hi>此條當接</hi>
<hi>上條</hi>
　<hi>休數與嵩争論於上前靣折嵩短嵩因乞骸骨上曰朕未厭卿卿何為遽去對曰陛下未厭臣故臣得從</hi>
　<hi>容引去若已厭臣首領且不保安能自遂因泣下上亦為之動容乃皆以為丞相罷政事時九齡居母䘮</hi>
　<hi>自韶州入見求終䘮不許胡氏曰宰相師表百僚其進必以禮退必以義然後人心服而政教行當是時</hi>
　<hi>朝廷非有金革危急之事而起九齡於衰服之中九齡非有無所避焉之義而釋齊麻于巖廊之上上下</hi>
<pb n="KR2o0020_WYG_061-11a"/>
　<hi>交失也而在九齡則尤甚矣且辭而不起當身居苫次今乃逺詣京師辭又不力九齡於是乎失正矣春</hi>
　<hi>秋責備賢者是以君子惜之</hi>集覽<hi>金革危急之事注見晉元帝永昌元年無所避焉之義避本作</hi>
　<hi>辟記䘮大記篇金革之事無辟也者注見同上苫次苫始占反草也孝子以為覆席次䘮次也凡言次者</hi>
　<hi>倚廬堊室以下總名</hi>質實<hi>韶州注見晉愍帝建興三年</hi>
　　書法<hi>同平章事一也别書之何重起復也杜暹為都䕶不書起復此何以書非有金革之事而</hi>
　　<hi>奪人之䘮自奪其䘮皆可譏也綱目書起復七詳太宗貞觀十五年惟田布非譏辭</hi>
　　發明<hi>書蕭嵩韓休罷既見忠佞之無别書起復張九齡又見使臣不以禮夫于志寧起復為東</hi>
　　<hi>宫官屬且猶不可况宰相師表四海者乎綱目於二人同為平章事而兩言之者書之重詞之複所</hi>
<pb n="KR2o0020_WYG_061-11b"/>
　　<hi>以深譏之耳若九齡不能終制之失則亦不待貶絶而自見矣</hi>
分天下為十五道置采訪使<lb/>
　<hi>京畿都畿闗内河南河東河北隴右山南東西劒南淮南江南東西黔中嶺南凡十五道各置采訪使以</hi>
　<hi>六條檢察非法兩畿以中丞領之餘皆擇賢刺史領之惟變革舊章乃湏報可自餘聽便冝從事先行後</hi>
　<hi>聞</hi>集覽<hi>京畿都畿京畿采訪使治京城都畿采訪使治東都六條注見漢獻帝建安二十五年</hi>
以楊慎矜知太府出納<lb/>
　<hi>楊政道之子崇禮為太府卿二十餘年前後莫能及至是以戸部尚書致仕上問宰相崇禮諸子誰能繼</hi>
　<hi>其父者以慎矜對乃擢為監察御史知太府出納稱職上甚悦之慎矜奏諸州所輸布帛有漬汚穿破者</hi>
<pb n="KR2o0020_WYG_061-12a"/>
　<hi>皆下本州徴折估錢轉市輕貨徴調始繁矣</hi>質實<hi>太府事物紀原云周禮天官冢宰之屬有太府</hi>
　<hi>下大夫梁武帝天監七年始置太府卿續事始則云梁天監中置少府卿後魏太和中改為太府</hi>
　　書法<hi>知出納未有書者書慎矜何志掊克也宇文融之後以興利逄君者稱慎矜焉故詳錄之</hi>
　　發明<hi>前書宇文融為勸農使為九河使雖志在興利然其名猶正也至是書楊慎矜知太府出</hi>
　　<hi>納則好貨之心著矣故特書以志之</hi>
<hi>甲戍</hi>二十二年春正月幸東都考異<hi>此上亦漏帝字幸當作如</hi>
　　書法<hi>𤣥宗於是五幸東都矣五年正月一書十年正月再書十二年十一月三書十九年十二</hi>
　　<hi>月四書今年正月五書近者十月逺者三年而後還計二十四年之中在東都者居半非東都宫内</hi>
<pb n="KR2o0020_WYG_061-12b"/>
　　<hi>有怪書幸東都未已也自書還西京而後率皆華清之嵗月矣</hi>
○二月秦州地震質實<hi>秦州注見漢光武建武元年天水</hi>
　<hi>壓死四千餘人遣蕭嵩賑恤之</hi>
夏五月以裴耀卿為侍中張九齡為中書令李林甫同<lb/>
三品<lb/>
　<hi>張九齡請不禁鑄錢敇百官議之裴耀卿等曰一啓此門恐小人棄農逐利而濫惡更甚秘書監崔沔曰</hi>
　<hi>若税銅折役計估度庸則官冶可成而私鑄無利矣且錢之為物貴以通貨利不在多何待私鑄然後足</hi>
　<hi>用乎左監門錄事參軍劉秩曰夫人富不可以賞勸貧不可以威禁若許私鑄貧者必不能為之臣恐貧</hi>
<pb n="KR2o0020_WYG_061-13a"/>
　<hi>者益貧而役於富富者益富而逞其欲也上乃止秩子𤣥之子也  林甫柔佞多狡數深結宦官及妃嬪</hi>
　<hi>家伺候上動静無不知之由是每奏對常稱㫖時武恵妃寵傾後宫生壽王瑁太子浸踈薄林甫乃因宦</hi>
　<hi>官言於恵妃願盡力保䕶壽王妃徳之隂為内助</hi>質實<hi>壽州名注見秦王政六年壽春</hi>
上芟麥於苑中考異<hi>上當作帝</hi>
　<hi>上種麥苑中帥太子以下親徃芟之謂曰此所以薦宗廟不敢不親且欲使汝曹知稼穡艱難耳</hi>質<lb/>
　實<hi>稼穡注見晉高祖天福八年</hi>
以裴耀卿為江淮河南轉運使置河口輸場<lb/>
　<hi>初上以闗中久雨榖貴將幸東都召耀卿謀之對曰闗中帝業所興當百代不易但地狹榖少故乘輿時</hi>
<pb n="KR2o0020_WYG_061-13b"/>
　<hi>幸東都以寛之臣聞貞觀永徽之際禄稟不多嵗漕闗東一二十萬石足以周贍今用度浸廣運數倍於</hi>
　<hi>前猶不能給故使陛下數冐寒暑以恤西人今若使司農租米悉輸東都而轉漕以實闗中則闗中有數</hi>
　<hi>年之儲而無水旱之憂矣且吳人不習河漕所在停留遂生隱盗臣請於河口置倉使吳船至彼輸米而</hi>
　<hi>去官自雇載分入河洛於三門東西各置一倉至者貯納水險則止水通則下或開山路車運而過則無</hi>
　<hi>復留滯省費鉅萬矣上深然其言至是以耀卿為江淮河南轉運使於河口置輸場場東置河隂倉西置</hi>
　<hi>柏崖倉三門東置集津倉西置鹽倉鑿漕渠十八里以避三門之險先是舟運江淮之米至東都含嘉倉</hi>
　<hi>僦車陸運三百里至陜率兩斛用十錢耀卿以江淮舟運悉輸河隂倉更用舟運至含嘉倉及太原倉自</hi>
　<hi>太原倉入渭輸闗中凡三嵗運米七百萬斛省僦車錢三十萬緡或説耀卿獻之耀卿曰此公家贏縮之</hi>
<pb n="KR2o0020_WYG_061-14a"/>
　<hi>利耳奈何以市寵乎悉奏以為市糴錢</hi>集覽<hi>河口在鄭州武牢三門山名在陕州平陸</hi>質實<lb/>
　<hi>河洛二水名河注見宋文帝元嘉二十七年洛注見漢髙后三年三門山名注見漢成帝綏和二年砥柱</hi>
　<hi>河陰縣名注見漢光武建武十五年柏崖倉莫詳處所唯懐慶府濟源縣境有柏崖城唐初王世充以懐</hi>
　<hi>州僑治此未知是否陜州名注見周顯王四十五年渭水名注見漢高帝五年</hi>
以方士張果為銀青光祿大夫<lb/>
　<hi>初張果自言有神仙術堯時為侍中多徃來恒山中相州刺史韋濟薦之上遣璽書迎入禁中以為光祿</hi>
　<hi>大夫號通𤣥先生厚賜遣歸後卒好事者以為尸解上由是頗信神仙</hi>集覽<hi>尸解漢方術傳注尸</hi>
　<hi>解言將登仙假托為尸以解化也葛洪年八十卒其顔色如生體亦柔軟舉尸入棺甚輕如空衣然以為</hi>
<pb n="KR2o0020_WYG_061-14b"/>
　<hi>尸解得仙也又注見秦始皇二十八年形解</hi>質實<hi>恒山注見周安王十六年相州注見漢元帝建</hi>
　<hi>昭二年魏郡璽書注見漢光武建武三年</hi>
　　書法<hi>於是帝頗信神仙矣與度鄭郭為道士者如二人焉書曰以方士為銀青光祿大夫其䙝</hi>
　　<hi>名器甚矣</hi>
　　發明<hi>所謂方士者盖方外之士也而張果又自言有神仙術堯時為侍中則其視後世官爵為</hi>
　　<hi>何物哉嘗怪世之好異者於浮屠之死則言寂㓕於方士之死則言尸解要之不免於死則其為欺</hi>
　　<hi>誕可知矣况堯時固未聞有所謂侍中之官使果為之更歴虞夏商周之世何畧無所聞耶以秦皇</hi>
　　<hi>漢武窮幽極逺汎海求之于時方士交騖于天下顧不能羅而致之是又何耶書以方士為銀青大</hi>
<pb n="KR2o0020_WYG_061-15a"/>
　　<hi>夫則明皇惑於神怪此徒誑世取寵皆具見矣况未㡬而遂死乎</hi>
冬十二月朔日食○幽州節度使張守珪斬契丹王屈<lb/>
烈及可突干<lb/>
　<hi>時可突干連年為邉患守珪屢撃破之可突干困廹遣使詐降守珪使管記王悔就撫之悔至而契丹初</hi>
　<hi>無降意宻遣人引突厥謀殺悔悔知之以牙官李過折與可突干争權不恊説使圖之過折夜勒兵斬屈</hi>
　<hi>烈及可突干帥衆来降上羙守珪之功欲以為相張九齡曰宰相代天理物非賞功之官也上曰假以名</hi>
　<hi>而不使任其職可乎對曰惟器與名不可以假人君之所司也守珪纔破契丹即以為相若盡滅奚厥將</hi>
　<hi>以何官賞之乃以為羽林大將軍兼御史大夫賜二子官賞賚甚厚</hi>集覽<hi>牙官戎狄大臣之稱猶言</hi>
<pb n="KR2o0020_WYG_061-15b"/>
　<hi>逹官惟噐與名不可以假人左傳成二年衛孫桓子與齊師戰將敗新築人仲叔于奚救桓子是以免既</hi>
　<hi>衛人賞之以邑辭請曲縣繁纓以朝許之仲尼聞之曰惜也惟器與名不可以假人君之所司也名以出</hi>
　<hi>信器以藏禮若以假人與人政也政亡則國家從之注器車服所以表尊卑名爵號名位不愆為民所信</hi>
　<hi>奚厥或解云奚與突厥也一本直作突厥</hi>
突厥殺其毗伽可汗考異<hi>殺當作弑</hi>
　<hi>毗伽為其大臣梅錄啜所毒而死子登利可汗立</hi>集覽<hi>梅錄啜梅錄突厥别部之號啜其大臣之</hi>
　<hi>稱</hi>
置病坊<lb/>
<pb n="KR2o0020_WYG_061-16a"/>
　<hi>禁京城匄者置病坊以廩之</hi>
<hi>乙亥</hi>二十三年春正月耕籍田御樓酺宴考異<hi>耕上漏帝字</hi>
　<hi>上耕籍田九推乃止公卿以下皆終畆上御五鳯樓酺宴時命三百里内刺史縣令各率所部音樂集樓</hi>
　<hi>下較勝負懐州刺史以車載樂工數百皆衣文繡魯山令元徳秀惟遣樂工數人連袂歌于蒍上曰懐州</hi>
　<hi>之人其塗炭乎立以刺史為散官徳秀性介潔質樸士大夫服其高</hi>集覽<hi>上耕籍田九惟乃止注見</hi>
　<hi>漢文帝二年親耕籍田酺宴酺注見開元元年大酺于蔿歌名元徳秀所作帝聞而異之嘆曰賢人之言</hi>
　<hi>哉通鑑考異曰明皇雜錄作于蒍新傳作于偽此義未詳今從雜錄蒍羽委反</hi>質實<hi>魯山縣名注見</hi>
　<hi>漢獻帝初平元年元徳秀河南人</hi>
<pb n="KR2o0020_WYG_061-16b"/>
　　書法<hi>書耕籍何重宗廟也終綱目耕籍田十詳漢文帝二年舍是無書者矣</hi>
　　發明<hi>前書令百官行樂此書御樓酺宴則𤣥宗之志至是為益荒矣吁</hi>
三月張瑝張琇殺殿中侍御史楊汪以復父讎敕杖殺<lb/>
之<lb/>
　<hi>初汪既殺張審素審素二子瑝琇皆㓜坐流嶺表尋逃歸手殺汪於都城繫表于斧言父寃狀欲之江外</hi>
　<hi>殺與汪同謀者為有司所得議者多言二子穉年孝烈冝加矜宥張九齡亦欲活之裴耀卿李林甫以為</hi>
　<hi>壞法不可上然之乃下敕曰國家設法期于止殺各伸為子之志誰非狥孝之人展轉相讎何有限極宜</hi>
　<hi>付河南府杖殺士民憐之為作哀誄歛錢葬之胡氏曰復讎固人之至情以立臣子之大義也讎而不復</hi>
<pb n="KR2o0020_WYG_061-17a"/>
　<hi>則人道㓕絶天理淪亡矣瑝琇忿其父死之寃亡命報之其失在不訟于司㓂其志亦可矜矣宋璟欲宥</hi>
　<hi>之豈非為此乎而裴李之言何其戻哉但以非司冦而擅殺當之仍矜其志則免死而流放之可爾若直</hi>
　<hi>殺之是楊氏以一人而當張氏二人之命不亦頗乎</hi>集覽<hi>不亦頗乎注見太宗貞觀七年刑赦之頗</hi>
　　書法<hi>瑝琇何審素子也審素前以無罪書矣于是書復父讎而列叙二子義之也而杖殺之甚</hi>
　　<hi>矣書曰敕病其上也</hi>
　　發明<hi>禮有復讎之文然鯀既殛死禹乃嗣興者不敢廢至公也前開元十九年冬綱目於張審</hi>
　　<hi>素之死書殺書爵則死非其罪明矣瑝琇㓜穉既能復父之讎是其志亦可嘉况二子繫表于斧言</hi>
　　<hi>父寃狀則當時盍與辨明是否使審素果以寃死則二子豈容誅殛如其不然是以王法為讎更相</hi>
<pb n="KR2o0020_WYG_061-17b"/>
　　<hi>報復而已不可赦也今不此之思乃止斷以相讎之説果何謂哉故綱目特掲以復父讎書之者盖</hi>
　　<hi>予之也而曲直當否之别亦判然矣二子之死可哀也哉</hi>
秋七月加咸宜公主實封千戸<lb/>
　<hi>唐初公主實封止三百戸太平公主至五千戸率以七丁為限開元以来皇妹千戸皇女半之以三丁為</hi>
　<hi>限或言其太薄上曰百姓租賦非我所有戰士出死力賞不過束帛女子何功而享多戸且欲使之知儉</hi>
　<hi>嗇耳至是以武恵妃女咸宜公主將下嫁始加至千戸於是諸公主皆加至千戸</hi>集覽<hi>儉嗇儉節</hi>
　<hi>嗇愛也老子曰治人事天莫若嗇注嗇貪也治國當愛惜民財不為奢泰嗇通作穡左傳昭元年大國省</hi>
　<hi>穡而用之</hi>
<pb n="KR2o0020_WYG_061-18a"/>
　　書法<hi>於是諸公主皆加至千戸獨書咸宜何譏私也咸宜恵妃女也恵妃方嬖咸宜將下嫁特</hi>
　　<hi>命加之因及諸公主綱目獨書咸宜所以誅其心也終綱目公主書加封二太平咸宜皆譏也</hi>
　　發明<hi>皇女而實封加至千户非清明盛世之事也故書以譏之</hi>
冬閏十月朔日食○十二月册壽王妃楊氏<lb/>
　<hi>妃故蜀州司戸𤣥琰之女也</hi>質實<hi>蜀州注見宋文帝元嘉九年崇慶州</hi>
　　書法<hi>王妃不書書楊氏何明倫也是故將書以武氏為昭儀則太宗之篇先書以武氏為才人</hi>
　　<hi>將書以楊太眞為貴妃則開元之䇿先書册壽王妃楊氏皆所以明倫也</hi>
　　發明<hi>壽王𤣥宗第十八子也册諸王妃未有書而此書之者志其始也</hi>
<pb n="KR2o0020_WYG_061-18b"/>
以契丹涅禮為松漠都督<lb/>
　<hi>李過折既殺可突干詔以為契丹王至是為其臣涅禮所殺上赦涅禮因以為都督且賜書責之曰卿之</hi>
　<hi>蕃法多無義於君長過折卿之王有惡輙殺為此王者不亦難乎卿今為王亦應防慮後事豈得取快目</hi>
　<hi>前也</hi>
<hi>丙子</hi>二十四年春正月敇聽逃戸自首<lb/>
　<hi>敕天下逃戸盡今年内自首有舊業者還本貫無者俟進止踰限不首搜配諸軍</hi>
突騎施㓂北庭都䕶盖嘉運擊破之○二月頒令長新<lb/>
戒<lb/>
<pb n="KR2o0020_WYG_061-19a"/>
　　書法<hi>令長近民官也綱目每致意焉是故齊始用士人為縣令則書陳丙戍年唐舉堪為縣令</hi>
　　<hi>則書太宗貞觀二年𤣥宗即位既引見京畿縣令開元元年又召縣令試䇿開元四年又敕以縣令</hi>
　　<hi>為舉者賞罰開元九年於是又頒令長新戒可謂知所本矣故綱目悉書之</hi>
○皇太子更名瑛<lb/>
　<hi>諸皇子皆更之忠王浚改曰瑛</hi>
三月敕禮部侍郎掌貢舉<lb/>
　<hi>舊制考功員外郎掌貢舉有進士陵侮之議者以員外郎位卑不能服衆敕委禮部侍郎</hi>
夏四月張守珪使討擊使安祿山討奚契丹敗績考異<lb/>
<pb n="KR2o0020_WYG_061-19b"/>
<hi>討當作擊後同</hi>
　<hi>張守珪使平盧討擊使安祿山討奚契丹敗績守珪奏請斬之祿山臨刑呼曰大夫欲㓕奚契丹奈何殺</hi>
　<hi>禄山乃更執送京師張九齡批曰昔穰苴誅莊賈孫武斬宫嬪守珪軍令若行禄山不宜免死上惜其才</hi>
　<hi>赦之九齡固争曰失律䘮師不可不誅且其貌有反相不殺必為後患上曰卿勿以王夷甫識石勒枉害</hi>
　<hi>忠良竟赦之祿山本營州雜胡初名阿犖山母再適安氏冒其姓後其部落破散遂與安氏子思順逃来</hi>
　<hi>狡黠善揣人情守珪愛之養以為子又有史窣干者與禄山同里閈亦以驍勇聞守珪奏為果毅累遷將</hi>
　<hi>軍後入奏事上與語悦之賜名思明胡氏曰禍福雖有定數若由人事今置毒於前食則死不食則生生</hi>
　<hi>死繫乎食與不食則人事為近矣故古之聖人必修人事其於天命曰我不敢知使明皇外任賢相内無</hi>
<pb n="KR2o0020_WYG_061-20a"/>
　<hi>蠱惑雖祿山焉攸亂然祿山敗軍其罪應誅九齡直以軍法争論其理自勝乃言未来之事斷其後患故</hi>
　<hi>𤣥宗得以拒之蘇子曰齊桓公不殺敬仲楚成王不殺重耳漢髙祖不殺劉濞晉武不殺劉淵苻堅不殺</hi>
　<hi>慕容垂明皇不殺安祿山皆盛徳事也愚以為彼五人者皆賢而無罪何名而殺祿山則有死罪矣明皇</hi>
　<hi>不能按法行辟而愎諫飬奸安得為盛徳邪</hi>集覽<hi>穰苴誅莊賈注見漢靈帝中平元年莊賈後期</hi>
　<hi>穰苴奮劒孫武斬宫嬪孫武子者齊人也以兵法見吳王闔廬闔廬出宫人為二隊以寵姬二人為隊長</hi>
　<hi>試習戰法武乃三令五申而鼓之宫人笑乃斬隊長以狥王夷甫識石勒夷甫晉王衍字也石勒上黨匃</hi>
　<hi>奴人衍見之識具有反相將収之勒已去矣後果叛據襄國僣稱後趙卒禍晉室阿犖山新舊書皆作軋</hi>
　<hi>犖山案軋犖山突厥所謂闘戰神也安祿山本營州栁城胡種姓康氏其母阿史徳為巫居突厥中禱子</hi>
<pb n="KR2o0020_WYG_061-20b"/>
　<hi>於軋犖山及産有光照穹廬鳥獸盡鳴望氣者言其祥范陽節度張仁愿搜廬帳欲殺之匿而獲免母以</hi>
　<hi>神所命遂字軋犖山父死母攜之再適突厥安延偃故更名安禄山犖力角反史窣干姓史名窣干窣蘇</hi>
　<hi>骨反里閈閈音汗説文里門曰閈行辟辟毗亦反法也</hi>質實<hi>營州注見晉武帝太康二年昌黎齊</hi>
　<hi>桓公不殺敬仲敬仲陳胡公滿之後以罪奔齊事桓公為工正其後世專齊政僣稱王是為田齊楚成王</hi>
　<hi>不殺重耳重耳晉獻公之次子公信䜛欲殺重耳乃奔楚成王納之獻公卒重耳返國立為文公漢高祖</hi>
　<hi>不殺劉濞劉濞髙祖兄仲之子封吳王或言有反相帝不信景帝時濞率七國謀反戰敗自殺晉武不殺</hi>
　<hi>劉淵劉淵匃奴左賢王豹之子為任子在洛陽武帝拜為左部帥懐帝時叛晉自立為漢王苻堅不殺慕</hi>
　<hi>容垂慕容垂前燕王皝之次子為時所忌奔秦秦主堅以為將軍後叛秦自稱後燕王</hi>
<pb n="KR2o0020_WYG_061-21a"/>
　　書法<hi>書使何罪使之者也奚契丹書討則使之者何罪使之而不能正其敗績之誅以至隳國</hi>
　　<hi>典胎國禍則守珪之罪也故書使凡功罪書使歸之其上也是故歸罪使之者則書張守珪使安禄</hi>
　　<hi>山是年歸功使之者則書李光弼使田神功肅宗寶應元年</hi>
　　發明<hi>禄山既有敗軍之罪按法行辟可也而撓法赦之何哉書敗績而不書誅失可知矣又况</hi>
　　<hi>他日亂天下乎故書以志之</hi>
増宗廟籩豆數加母黨服<lb/>
　<hi>上因籍田赦命有司議増宗廟籩豆之數及服紀未通者太常卿韋縚奏請宗廟毎坐籩豆十二兵部侍</hi>
　<hi>郎張均職方郎中韋述曰聖人知孝子之情深而物類之無限故為之節制同歸于古今取甘肥皆充祭</hi>
<pb n="KR2o0020_WYG_061-21b"/>
　<hi>用既踰于制其何限焉若以今之珍饌平生所習于神無方何必泥古則簠簋可去而盤㿻盃按當御矣</hi>
　<hi>韶濩可息而箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>筝笛當奏矣既非正物後嗣何觀君子愛人以禮不求茍合况在宗廟敢忘舊章太子</hi>
　<hi>賔客崔沔曰祭祀之興肇於太古茹毛飲血則有毛血之薦未有麴糵則有𤣥酒之奠施及後王禮物漸</hi>
　<hi>備然以神道致敬不敢廢也國家清廟禮饌用周制也園寢上食遵漢法也職員来祭致逺物也有新必</hi>
　<hi>薦順時令也躬稼所収蒐狩所獲薦而後食盡誠敬也若此至矣復何加焉但當申敕有司無或簡怠不</hi>
　<hi>必加籩豆之數也上固欲増之縚又奏毎室加籩豆各六實以新果珍羞從之縚又奏請加外祖父母為</hi>
　<hi>大功九月姨舅皆小功五月堂舅堂姨舅母並加至袒免崔沔曰正家之道不可以貳總一定義理歸本</hi>
　<hi>宗是以内有齊斬外加緦麻尊名所加不過一等此先王不易之道也願守八年明旨一依古禮以為成</hi>
<pb n="KR2o0020_WYG_061-22a"/>
　<hi>法韋述曰傳曰禽獸知母而不知父學士大夫則知尊祖矣然則母黨比于本族不可同貫明矣今若外</hi>
　<hi>祖及舅加服一䓁堂舅及姨列於服紀廢禮狥情所務者末茍可加也亦可减也先王之制謂之彛倫奉</hi>
　<hi>以周旋猶恐失墜一紊其叙庸可止乎請依儀禮䘮服為定禮部員外郎楊仲昌曰昔子路有姊之䘮而</hi>
　<hi>不除孔子曰先王制禮行道之人皆不忍也子路除之此則聖人援事抑情之明例也敕姨舅既服小功</hi>
　<hi>舅母不得全降宜服緦麻堂姨舅宜服袒免</hi>集覽<hi>於神無方易繫辭故神無方王弼注神則隂陽</hi>
　<hi>不測不可以一方明也文公本義曰至神之妙無有方所又附錄曰神便是在隂底又忽然在陽在陽底</hi>
　<hi>又忽然在隂泥古泥去聲執不通也當御御進也用也韶濩注見太宗貞觀二年箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>樂器師延所作言</hi>
　<hi>空國之矦所好靡靡之音應劭風俗通曰本名坎侯吳兢樂府解題云漢武滅南越祠太一后土令樂工</hi>
<pb n="KR2o0020_WYG_061-22b"/>
　<hi>侯暉依琴造竷竷音坎以工人姓侯故名坎侯後語訛以坎為空毛血之薦記禮運萹昔者先王未有火</hi>
　<hi>化食鳥獸之肉飲其血茹其毛後聖有作然後脩火之利薦其血毛注所以法於太古也𤣥酒之奠記禮</hi>
　<hi>運篇𤣥酒以祭注𤣥酒井中水也皇侃曰太古未有酒而始之祭但酌水用之尚質也至晚世雖有酒猶</hi>
　<hi>用水代之示不忘古也清廟禮饌詩清廟篇注清廟者祭有清明之徳者之宫也天徳清明文王象焉故</hi>
　<hi>祭之而歌此詩記樂記篇清廟之瑟朱絃而䟽越有遺音者矣注清廟謂作樂歌清廟也又禮運萹𤣥酒</hi>
　<hi>在室醴醆在戸粢醍在堂澄酒在下陳其犧牲備其鼎爼列其琴瑟管磬鐘皷修其祝嘏以降上神與其</hi>
　<hi>先祖是謂承天之祜注此言今禮饌具所因于古及其事義也園寢上食注見漢元帝建昭五年寢廟園</hi>
　<hi>下袒免免音問記問䘮篇或問曰冠者不肉袒何也曰冠至尊者不居肉袒之體也故為之免以代之免</hi>
<pb n="KR2o0020_WYG_061-23a"/>
　<hi>者以何為也曰不冠者之所服也禮曰童子不緦唯當室緦緦者其免也注言身無飾者不敢冠冠為䙝</hi>
　<hi>尊服肉袒則著免免狀如冠而廣一寸不冠者猶未冠也當室謂無父兄而主家者也童子不杖不杖者</hi>
　<hi>不免當室則杖而免緦者其免也言免乃有緦服也文公家禮曰齊衰以下至同五世祖者皆袒免袒謂</hi>
　<hi>左袒自前投于要之右免謂裂布或縫絹廣一寸從項中向前交於額上又却向後繞於髻如著掠頭也</hi>
　<hi>子路有姊之䘮而不除記檀弓篇子路有姊之䘮可以除之矣而弗除孔子曰何弗除也子路曰吾寡兄</hi>
　<hi>弟而弗忍也孔子曰先王制禮行道之人皆弗忍也子路遂除之</hi>質實<hi>籩豆祭器注見漢明帝永</hi>
　<hi>平元年簠簋祭器注見漢文帝六年麯糵酒媒注見陳宣帝大建七年蒐狩注見梁武帝中大通二年大</hi>
　<hi>功注見漢靈帝熹平元年小功注同上年</hi>
<pb n="KR2o0020_WYG_061-23b"/>
　　書法<hi>書増加何譏也籩豆有常數母黨有常服于是又増加焉非矣増也者不冝増者也加也</hi>
　　<hi>者不冝加者也</hi>
　　發明<hi>夫禮有定制不可損亦不可増昔程頤子嘗力辨加禮之一字今籩豆之薦有常數而増</hi>
　　<hi>之母黨之服有定制而加之皆非禮也茍其合禮則綱目固不以増與加書之矣</hi>
秋八月張九齡上千秋金鑑錄<lb/>
　<hi>千秋莭羣臣皆獻寶鏡九齡以為以鏡自照見形容以人自照見吉凶乃述前世興廢之源為書五卷謂</hi>
　<hi>之千秋金鑑錄上之賜書褒羙</hi>
　　書法<hi>獻文不書此何以書重格君也故金鑑錄書丹扆箴書非是皆畧之于是帝生日則曷為</hi>
<pb n="KR2o0020_WYG_061-24a"/>
　　<hi>不書九齡此錄為人主者朝夕座右可也豈一時賦頌之流哉故不書生日</hi>
冬十月帝還西京<lb/>
　<hi>先是敕以来年二月還西京㑹宮中有怪上召宰相議西還裴耀卿張九齡以農収未畢請俟仲冬李林</hi>
　<hi>甫潜知上㫖獨留言曰長安洛陽陛下東西宫耳徃來行幸何更擇時借使妨農但應蠲所過租税而已</hi>
　<hi>臣請宣示有司即日西行從之上過陕州以刺史盧奐有異政題賛于聽事而去</hi>質實<hi>長安縣名</hi>
　<hi>注見漢恵帝五年洛陽縣名注見周顯王三年</hi>
十一月賜朔方節度使牛仙客爵隴西縣公<lb/>
　<hi>仙客前在河西能節用度勤職業倉庫充實器械精利上嘉之欲加尚書張九齡曰不可尚書古之納言</hi>
<pb n="KR2o0020_WYG_061-24b"/>
　<hi>唐興以来惟舊相及揚歴中外有徳望者乃為之仙客本河湟使典今驟居清要恐羞朝廷上曰然則但</hi>
　<hi>加實封可乎對曰封爵所以勸有功也邉將實倉庫脩器械乃常務耳不足為功欲賞其勤賜之金帛可</hi>
　<hi>也裂土封之恐非其宜上黙然李林甫曰仙客宰相才也何有于尚書九齡書生不逹大體上説明日復</hi>
　<hi>以仙客實封為言九齡固執如初上怒變色曰卿嫌仙客寒㣲如卿有何閥閲九齡曰臣嶺海孤賤不如</hi>
　<hi>仙客生于中華然臣出入臺閣典司誥命有年矣仙客邉隅小吏目不知書若大任之恐不惬衆望林甫</hi>
　<hi>退而言曰茍有才識何必辭學天子用人何有不可乃賜仙客爵食實封三百戸胡氏曰𤣥宗方相張九</hi>
　<hi>齡而肆辯摧折之如此者九齡非有可輕也直縁釋服居位人主意其重利禄而好貴勢可以制指爾是</hi>
　<hi>故古之君子不茍就不俯從使去就從違之重在我而不在人在義而不在利庶乎招不来麾不去足以</hi>
<pb n="KR2o0020_WYG_061-25a"/>
　<hi>取信於其上也</hi>集覽<hi>河湟使典河湟二州並凉州地牛仙客前判凉州别駕故云孤賤言獨立無與</hi>
　質實<hi>一統志云隴西縣唐初所置本漢隴西郡襄武縣地宋立古渭寨於此元祐中復置隴西縣金</hi>
　<hi>元仍舊至本朝因之為鞏昌府治所仍屬焉河西郡名注見漢安帝元初元年河湟二州名注見武宗㑹</hi>
　<hi>昌五年閥閲注見宋孝武大明二年</hi>
　　發明<hi>𤣥宗志在邉功故増重邊賞如仙客止能脩其職業而寵異已至於此故綱目書賜爵而</hi>
　　<hi>不書其有功則可以知其失矣况未幾又使之相乎</hi>
裴耀卿張九齡罷為左右丞相以李林甫兼中書令牛<lb/>
仙客同三品<lb/>
<pb n="KR2o0020_WYG_061-25b"/>
　<hi>初上欲以李林甫為相問於張九齡九齡對曰宰相繫國安危陛下相林甫臣恐異日為廟社之憂上不</hi>
　<hi>從是時上在位嵗久漸肆奢欲怠於政事而九齡遇事無細大皆力争之胡氏曰忠愛其君者必思納諸</hi>
　<hi>無過之地而不計一身之安危不忠不愛者惟其身之營使君荒怠昏亂而不恤也九齡可謂愛君矣然</hi>
　<hi>以違拂對順從則有恭與不恭之似以恣肆對儆成則有樂與不樂之殊惟聰明睿智之君則知違拂之</hi>
　<hi>為恭而順從之為大不恭也知儆戒之可樂而知恣肆之有大不樂也若明皇稍有持盈守成恐及危溢</hi>
　<hi>之心使九齡常立於朝則放心必収禍亂必弭嗚呼九齡可謂古之大臣矣○上之在藩也趙麗妃生太</hi>
　<hi>子瑛皇甫徳儀生鄂王瑶劉才人生光王琚及即位幸武恵妃生壽王瑁麗妃等愛皆弛太子與瑶琚以</hi>
　<hi>母失職有怨望語駙馬都尉楊洄尚咸宜公主常伺三子過失以告恵妃恵妃泣訴於上上大怒欲皆廢</hi>
<pb n="KR2o0020_WYG_061-26a"/>
　<hi>之九齡曰陛下享國長久子孫蕃昌天下之人方以為慶今三子皆已成人不聞大過奈何一旦以無根</hi>
　<hi>之語廢之乎且太子天下本不可輕揺昔晉獻公聽驪姬之䜛殺恭世子三世大亂漢武帝信江充之誣</hi>
　<hi>罪戾太子京城流血晉恵帝用賈后之譛廢愍懐太子中原塗炭隋文帝納獨孤后之言黜太子勇立煬</hi>
　<hi>帝遂失天下由此觀之不可不慎陛下必欲為此臣不敢奉詔上不悅林甫退而私謂宦官之貴幸者曰</hi>
　<hi>此主上家事何必問外人上猶豫未决恵妃宻使官奴謂九齡曰有廢必有興公為之援宰相可長處九</hi>
　<hi>齡叱之以其語白上上為之動色故訖九齡罷相太子得無動范氏曰明皇三子之廢繋于李林甫之一</hi>
　<hi>言其得未廢繫于張九齡之未罷相賢則父子得以相保相佞則天性㓕為仇讎置相可不慎哉○林甫</hi>
　<hi>日夜短九齡于上上浸踈之林甫引蕭炅為戸部侍郎炅素不學嘗讀伏臘為伏獵中書侍郎嚴挺之言</hi>
<pb n="KR2o0020_WYG_061-26b"/>
　<hi>於九齡曰省中豈容有伏獵侍郎乃出炅刺岐州故林甫怨挺之上積前事以耀卿九齡阿黨並拜丞相</hi>
　<hi>罷政事而以林甫為中書令牛仙客同三品領節度如故貶挺之為洛州刺史上即位以来所用之相姚</hi>
　<hi>崇尚通宋璟尚法張嘉貞尚吏張説尚文李元紘杜暹尚儉韓休張九齡尚直各具所長也九齡既得罪</hi>
　<hi>朝廷之士皆容身保位無復直言林甫欲蔽主擅權明謂諸諌官曰今明主在上羣臣將順之不暇烏用</hi>
　<hi>多言諸君不見立仗馬乎食三品料一鳴輒斥去悔之何及補闕杜暹嘗上書言事黜為下邽令自是諌</hi>
　<hi>争路絶矣仙客既為林甫所引進專給唯諾而已林甫城府深宻人莫窺其際好以甘言䧟人而隂中傷</hi>
　<hi>之不露辭色凡為上所厚者始則親結之及位勢稍逼輙以計去之雖老奸巨猾無能逃其術者</hi>集<lb/>
　覽<hi>愛皆弛漢書曰以色事人者色衰而愛弛炅古恵反立仗馬飛龍廐日以八馬列宫門外號南衙立</hi>
<pb n="KR2o0020_WYG_061-27a"/>
　<hi>仗馬食三品料食與飼通唐給九品祿三品四百石也一作飫三品芻豆</hi>質實<hi>鄂州名注見漢後主</hi>
　<hi>建興七年武昌光州名注見晉武帝泰始二年弋陽晉獻公聽驪姬之䜛殺恭世子注見漢高帝十二年</hi>
　<hi>漢武帝信江充罪戾太子事在征和二年晉恵帝用賈后之譛廢愍懐太子事在元康九年隋文帝納獨</hi>
　<hi>孤后之言黜太子勇事在開皇二十年伏臘注見漢宣帝五鳯四年下邽縣名注見晉懐帝永嘉五年</hi>
　　書法<hi>唐宰相罷書為某官者錄賢也賢之故詳之非是則與左降者同書罷而已</hi>
　　發明<hi>觀九齡罷相與林甫兼中書令之書文無褒貶然明皇治亂之分已在於此盖以林甫佞</hi>
　　<hi>邪九齡正直即人品而知之也况又分注詳載其事於下乎雖然𤣥宗進退大臣其得失固可見矣</hi>
　　<hi>至于官制名稱尤有可得而論者夫以丞相名官盖輔政大臣也今耀卿九齡既罷政事乃以為左</hi>
<pb n="KR2o0020_WYG_061-27b"/>
　　<hi>右丞相然則所謂左右丞相者特無用之冗員爾名稱不正莫甚於此故綱目因事書之以見唐人</hi>
　　<hi>官制之失於宰相為尤甚也</hi>
<hi>丁丑</hi>二十五年春正月置𤣥學博士<lb/>
　<hi>毎嵗依明經舉</hi>
　　發明<hi>前十七年書明經進士嵗限百人今此年二月書立明經問義進士試經法是盖狹其塗</hi>
　　<hi>嚴其制以沮止之僅免廢罷云爾至所謂𤣥學者前未之聞乃特置博士官又令每嵗依明經舉則</hi>
　　<hi>當時好尚曉然可知比事觀之義自見矣</hi>
二月立明經問義進士試經法<lb/>
<pb n="KR2o0020_WYG_061-28a"/>
　<hi>敕曰進士以聲韻為學多昧古今明經以帖誦為功罕窮㫖趣自今明經問大義十條對時務䇿三道進</hi>
　<hi>士試大經十帖</hi>集覽<hi>帖誦誦帖括曰帖誦其明經則誦帖括謂為機括而誦之以求僥倖大經十帖</hi>
　<hi>唐以左氏傳為大經帖凡三言</hi>
河西節度使崔希逸襲吐蕃破之<lb/>
　<hi>初希逸遣使謂吐蕃邉將乞力徐曰兩國通好今為一家何必置兵妨人耕牧請皆罷之乞力徐曰常侍</hi>
　<hi>忠厚言必不欺然朝廷未必專以邉事相委葛一姦人交闘其間掩吾不備悔之何及希逸固請乃刑白</hi>
　<hi>狗為盟各去守備於是吐蕃西擊勃律勃律来告急上命吐蕃罷兵吐蕃不奉詔上甚怒㑹希逸傔人孫</hi>
　<hi>誨入奏事言吐蕃無備請掩撃必大獲上命内給事趙恵琮與誨徃察事宜恵琮至矯詔令希逸襲之希</hi>
<pb n="KR2o0020_WYG_061-28b"/>
　<hi>逸不得已發兵至青海西與吐蕃戰大破之乞力徐脱身走恵琮及誨皆受厚賞吐蕃復絶朝貢希逸自</hi>
　<hi>念失信愧恨而卒</hi>集覽<hi>刑白狗為盟索隐曰盟之用牲貴賤不同天子用牛馬諸侯犬猳大夫以</hi>
　<hi>下用雞傔人注見徳宗貞元十二年傔從</hi>
　　書法<hi>襲之者趙恵琮矯詔耳曷為以希逸書希逸始與吐蕃盟誓罷去守備矣將在軍君命有</hi>
　　<hi>所不受而恵琮得以矯詔使之以失信於邉境是誰之咎歟綱目以希逸主兵蔽其罪於希逸也</hi>
夏四月殺監察御史周子諒貶張九齡為荆州長史<lb/>
　<hi>子諒彈牛仙客非宰相才上怒甚命㩧於殿庭絶而復蘇仍杖之朝堂流瀼州至藍田而死李林甫言子</hi>
　<hi>諒九齡所薦也乃貶九齡荆州長史范氏曰古之殺諌臣者必亡其國明皇親為之其大亂之兆乎開元</hi>
<pb n="KR2o0020_WYG_061-29a"/>
　<hi>之初諌者受賞及其末也而殺之非獨此也始抑外戚焚珠玉詆神仙禁言祥瑞其終也惑女寵極奢侈</hi>
　<hi>求長生悦禨祥一人之身而相反如此由有所䧟溺其心故也可不戒哉</hi>集覽<hi>瀼州瀼乃朗反地理</hi>
　<hi>表云廣南化外地在欝林西南交趾東北唐太宗置瀼州以逹交趾禨祥注見隋文帝開皇十四年</hi>質<lb/>
　實<hi>藍田縣名注見周赧王四十九年荆州注見漢獻帝建安十三年南郡</hi>
　　書法<hi>杖流道卒耳其書殺何誅心也子諒奏彈仙客怒之可也而㩧之幾絶及其蘇也復杖而</hi>
　　<hi>後流之則帝之欲殺明矣綱目之法茍有誅意於其臣一以殺書之</hi>
　　發明<hi>自古非大無道之君未有輕殺諌臣者𤣥宗何為乃爾盖其驕矜已甚其視諌臣猶雀䑕</hi>
　　<hi>之㣲是以輕於殺之又况仙客之相出已私意深欲掩盖覆匿子諒忽觸其實故怒不可解必寘之</hi>
<pb n="KR2o0020_WYG_061-29b"/>
　　<hi>死地而後已書殺監察御史周子諒此奔竄失國兩京覆沒之兆也然其貽後王鍳顧不明哉</hi>
廢太子瑛鄂王瑶光王琚而殺之<lb/>
　<hi>楊洄又譛太子鄂王光王潜搆異謀上召宰相謀之李林甫對曰此陛下家事非臣等所宜預上意乃决</hi>
　<hi>使宦官宣制於宫中廢為庶人尋賜死瑶琚皆好學有才識死不以罪人皆惜之</hi>
　　書法<hi>書廢太子廢無罪也而殺之帝之忍亦甚矣殺一無罪不可也况三子乎是禍也林甫成</hi>
　　<hi>之</hi>
　　發明<hi>隋文用楊素而廢太子勇然猶未至殺之也𤣥宗用林甫而黜太子瑛又併瑶琚殺之然</hi>
　　<hi>皆無罪可書其惡甚矣天理既㓕何以國乎</hi>
<pb n="KR2o0020_WYG_061-30a"/>
五月流夷州刺史楊濬於古州<lb/>
　<hi>濬坐贓當死上命杖之流古州左丞相裴耀卿上䟽曰决杖贖死㤙則甚優解體受笞事頗為辱止可施</hi>
　<hi>之徒𨽻不當及於士人上從之</hi>質實<hi>古州注見中宗景龍二年</hi>
募丁壯長充邊軍<lb/>
　<hi>敕以方隅底定令中書門下量軍鎮閒劇利害審計兵防定額召募丁壮長充邉軍増給田宅務加優恤</hi>
詔選宗子補官○秋七月大理寺奏有鵲來巢賜李林<lb/>
甫爵晋國公牛仙客豳國公<lb/>
　<hi>大理少卿徐嶠奏今嵗天下斷死刑五十八獄院由来殺氣太盛鳥鵲不栖今有鵲巢其樹於是百官以</hi>
<pb n="KR2o0020_WYG_061-30b"/>
　<hi>刑措表賀上歸功宰輔故有是命范氏曰明皇一日殺三子而宰相以刑措受賞讒䛕得志天理㓕矣能</hi>
　<hi>無亂乎</hi>質實<hi>晉州名注見漢獻帝建安七年河東豳州名注見漢桓帝延熹五年</hi>
　　書法<hi>賜爵不言故此其言故何譏也有鵲來巢而二相受爵無謂甚矣</hi>
行和糴法停江淮運<lb/>
　<hi>先是西北多宿重兵地租營田皆不能贍始用和糴之法有彭果者獻䇿請推之闗中敇以榖賤傷農命</hi>
　<hi>増時價什二三和糴東西畿粟各數百萬斛停今年江淮運租自是闗中蓄積羡溢車駕不復行東都矣</hi>
　質實<hi>東都注見秦莊襄王元年三川</hi>
　　書法<hi>書和糴始此然則曷為不書初先是西北行之久矣至是始推之東西畿也終綱目書和</hi>
<pb n="KR2o0020_WYG_061-31a"/>
　　<hi>糴三是年徳宗貞元三年八年</hi>
冬十月開府儀同三司廣平文貞公宋璟卒考異<hi>此誤書諡</hi>
考證<hi>當去文貞二字分註諡文貞</hi>質實<hi>廣平縣名注見漢光武建武二十年</hi>
　　書法<hi>書官書爵書諡自狄仁傑以來於是再見終唐之世五人而已矣狄仁傑宋璟李晟馬璲</hi>
　　<hi>裴度若郭子儀號官爵諡具則又非五人所可及也</hi>
　　發明<hi>宋璟在𤣥宗朝第一流人物也故書官書爵書諡以表之此亦可以觀綱目褒貶之筆矣</hi>
○十二月恵妃武氏薨追諡貞順皇后考異<hi>㨿大厯十年書貴妃</hi>
<hi>獨孤氏卒則此薨字當作卒</hi>
<pb n="KR2o0020_WYG_061-31b"/>
　<hi>妃攸止之女也初上欲以妃為后或上言武氏乃不戴天之讎豈可以為國母且妃既有子若登宸極太</hi>
　<hi>子必危上乃止至是薨贈貞順皇后</hi>
　　書法<hi>妃妾自宋殷氏始書卒未有書薨者也此其書薨何諡為后也自是而皇后為贈官矣終</hi>
　　<hi>綱目卒妃妾四宋孝武殷氏唐𤣥宗武氏肅宗韋氏代宗獨孤氏惟此獨書薨譏之譏也</hi>
復以明堂為乾元殿<lb/>
　<hi>命將作大匠康諐素徃東都毁明堂諐素言毁之勞人請去上層仍舊為乾元殿從之</hi>集覽<hi>諐去</hi>
　<hi>乾反籕文愆字</hi>
<hi>戊寅</hi>二十六年春正月以牛仙客為侍中以王璵為祠祭<lb/>
<pb n="KR2o0020_WYG_061-32a"/>
使<lb/>
　<hi>上頗好鬼神以太常博士王璵為祠祭使祈禱或焚紙錢類巫覡習禮者羞之胡氏曰古者祭必用幣所</hi>
　<hi>以交神猶人之相見有贄以為禮非利之也後世淫祀既衆于是廢幣帛而用楮泉是以賄交于神也使</hi>
　<hi>神而果神也夫豈可賄使其不神而可賄也又安用事雖然王璵行之而世以為羞則當時猶未盡用也</hi>
　<hi>今舉四海用之而未有革之者不亦悲乎</hi>集覽<hi>璵羊諸反紙錢自漢以来䘮𦵏有瘞錢後世俚俗稍</hi>
　<hi>以紙寓錢為鬼事明皇用之楮泉楮丑呂反榖木名可為紙索隠曰錢本名泉言貨之流行如泉也</hi>質<lb/>
　實<hi>巫覡注見漢高祖乾祐二年</hi>
　　書法<hi>後世用紙錢代帛始此</hi>
<pb n="KR2o0020_WYG_061-32b"/>
令天下州縣里皆置學<lb/>
　　書法<hi>武徳嘗置州縣鄉學矣不皆置也於是令皆置學則無無學之里矣特書嘉之</hi>
○夏六月立忠王璵為太子改名亨考異<hi>太上漏皇字</hi>
　<hi>李林甫數勸上立壽王瑁上以忠王璵年長孝謹好學意欲立之猶豫不决常忽忽不樂高力士請其故</hi>
　<hi>上曰汝揣我何意力士曰得非以郎君未定邪上曰然對曰但推長而立誰復敢争上曰汝言是也由是</hi>
　<hi>遂定璵將受册命儀注有中嚴外辦及絳紗袍璵嫌與至尊同稱表請易之於是停中嚴改辦曰備易絳</hi>
　<hi>紗袍為朱明服故事太子乘輅至殿門至是璵不就輅歩而入尋更名紹又更名亨孫甫曰太子瑛之廢</hi>
　<hi>雖由武妃林甫亦張説之過也初忠王出見百官説有貌類太宗之言盖昭成方娠時説侍讀東宮知其</hi>
<pb n="KR2o0020_WYG_061-33a"/>
　<hi>異事謂王當受天命故因事言之以廣於衆耳説事明皇情義至厚言從計行於忠王豈無宻議也使明</hi>
　<hi>皇之意已移嬖寵之言易入説無以逃其過矣</hi>集覽<hi>儀注儀禮/之記注</hi>質實<hi>輅大車之名古</hi>
　<hi>者以木為之至商而有輅之名盖始異其制也</hi>
突騎施殺其可汗蘇祿考異<hi>殺當作弑</hi>
　<hi>初蘇祿亷儉攻戰所得悉與諸部分之由是衆樂為用既尚唐公主突厥吐蕃亦各以女妻之用度浸廣</hi>
　<hi>遂不復分由是諸部離心酋長莫賀逹干夜襲蘇祿殺之都摩度立蘇祿之子骨啜為吐火仙可汗以収</hi>
　<hi>其餘衆</hi>集覽<hi>莫賀逹干莫賀酋長之名也按突厥大臣之官凡二十有八䓁皆世其官而無員限</hi>
　<hi>逹干其一也</hi>質實<hi>酋長注見漢帝𤣥更始二年</hi>
<pb n="KR2o0020_WYG_061-33b"/>
秋九月朔日食○貶王昱為髙要尉質實<hi>一統志云髙要縣名漢初</hi>
<hi>所置屬蒼梧郡劉宋屬南海郡梁於此置髙要郡隋平陳廢郡以縣置端州唐以傅林縣省入宋又省平興縣</hi>
<hi>入焉金元仍舊至本朝因之為肇慶府治所仍屬焉</hi>
　<hi>初吐蕃䧟安戎城而據之其地險要唐屢攻之不克劒南節度使王昱築兩城於其側運資糧以逼之吐</hi>
　<hi>蕃大發兵救安戎城昱衆大敗脱身走資仗皆沒由是貶死</hi>集覽<hi>劒南道名注見晉武帝泰始八</hi>
　<hi>年益州</hi>
册南詔為雲南王<lb/>
　<hi>南詔之先本哀牢夷地居姚州西東南接交趾西北接吐蕃蠻語謂王曰詔先有六詔莫能相一歴代因</hi>
<pb n="KR2o0020_WYG_061-34a"/>
　<hi>之以分其勢蒙舍最在南故謂之南詔至皮邏閤浸彊大而五詔㣲弱乃賂王昱求合六詔為一朝廷許</hi>
　<hi>之賜名歸義於是以兵威脇服羣蠻遂破吐蕃徙居大和城卒為邉患</hi>集覽<hi>南詔南蠻國本烏蠻</hi>
　<hi>别種也在永昌東五代時號曰長和五代史四夷附錄曰南詔所居曰苴咩城哀牢注見漢明帝永平十</hi>
　<hi>三年六詔一曰䝉嶲詔二曰越析詔三曰浪穹詔四曰邆睒詔五曰施浪詔六曰䝉舍詔䝉舍最在南故</hi>
　<hi>謂之南詔大和城夷語山陂陀曰和</hi>質實<hi>一統志云南詔西南夷之國名其王本烏蠻之别種夷語</hi>
　<hi>王為詔其渠帥有六詔唯䝉舎詔在諸部南故稱南詔姚州禹貢梁州之界漢武帝開西南夷此為益州</hi>
　<hi>郡嶲唐葉榆縣境東漢分屬永昌郡蜀漢又分葉榆屬雲南郡晉諸郡皆屬寧州李特據蜀分置漢州宋</hi>
　<hi>齊梁陳仍置雲南永昌郡屬寧州唐麟徳初於昆明之梇棟川置姚州都督府治葉榆洱河蠻開元末䝉</hi>
<pb n="KR2o0020_WYG_061-34b"/>
　<hi>舍詔皮羅閤併䝉嶲詔越析詔浪穹詔邆睒詔浪施詔五詔合為一號南詔治太和城至閤羅鳳號大䝉</hi>
　<hi>國又至異牟尋再徙羊苴咩城即今府治改號大禮國其後鄭買賜趙善政楊干貞互相簒奪至五代晉</hi>
　<hi>時叚思平得之更號大理國元憲宗時収附立上下二萬戸府至元間改置大理路至本朝改路為府𨽻</hi>
　<hi>雲南道交趾郡名注見宣宗大中二年吐蕃西羌種名注見太宗貞觀八年大和城注見天寶十三載</hi>
　　書法<hi>自是浸彊大為邉患至䘮師二十萬則王昱之罪也故謹志之南詔見綱目始此</hi>
冬十月作行宫於兩都間<lb/>
　<hi>凡千餘間</hi>
　　書法<hi>書譏也終綱目書作行宫二隋文帝開皇十八年是年皆奢欲之主也</hi>
<pb n="KR2o0020_WYG_061-35a"/>
置龍武軍<lb/>
　<hi>分羽林置龍武軍以萬騎營𨽻焉</hi>
<hi>己夘</hi>二十七年夏六月貶張守珪為括州刺史<lb/>
　<hi>幽州將趙堪白眞陀羅矯節度使張守珪之命使平慮軍使烏知義邀叛奚餘黨知義不從白眞陀羅矯</hi>
　<hi>稱制指以廹之知義出師與虜遇先勝後敗守珪隐其敗狀以克獲聞事頗泄上令内謁者監牛仙童徃</hi>
　<hi>察之守珪重賂仙童歸罪于白眞陀羅逼令縊死衆宦官疾仙童發其事上怒杖殺之守珪坐貶</hi>集<lb/>
　覽<hi>叛奚奚國之叛者</hi>正誤<hi>趙堪白真陀羅集覧無註○今按新唐書張守珪傳初書趙堪白眞</hi>
　<hi>陀羅下文兩見皆止書眞陀羅當是二人趙與白為氏而堪與眞陀羅其名也</hi>質實<hi>括州注見髙宗</hi>
<pb n="KR2o0020_WYG_061-35b"/>
　<hi>顯慶元年平盧軍注見漢桓帝永康元年青州</hi>
秋八月磧西節度使蓋嘉運擊突騎施擒其可汗骨啜<lb/>
　<hi>突騎施吐火仙可汗與莫賀逹干相攻莫賀逹干遣使告磧西節度使蓋嘉運嘉運引兵擊之擒吐火仙</hi>
　<hi>取交河公主悉収散髪之民數萬以與㧞汗那王威震西陲</hi>集覽<hi>㧞汗那注見中宗景龍二年</hi>
　質實<hi>磧西注見太宗貞觀四年交河縣名注見齊明帝建武四年</hi>
追諡孔子為文宣王<lb/>
　<hi>先是祀先聖先師周公南向孔子東向坐制自今孔子南向坐被王者之服釋奠用宫懸贈弟子為公侯</hi>
　<hi>伯</hi>集覽<hi>釋奠注見梁武帝天監十七年宫懸注見漢獻帝建安十八年軒縣之樂</hi>
<pb n="KR2o0020_WYG_061-36a"/>
　　發明<hi>追諡先聖以王爵正南向之坐而被王者之服其禮正矣然亦有説焉是時既尊太公又</hi>
　　<hi>尊老君盛儀交舉至於吾先聖則不可以闕然也是以禮典如此書之於册識者可以觀矣○按自</hi>
　　<hi>漢平帝追諡孔子為褒成侯宣尼公後世因謂孔子為宣父又謂之為宣尼至是又加文與宣為諡</hi>
　　<hi>然文之為言諡法有所謂經天緯地者矣孔子亦曰文王既沒文不在兹乎以是諡之固亦幾矣然</hi>
　　<hi>亦有所未盡焉若夫宣之為宣諡法之羙者不過聖善周間而已豈足以盡吾聖人之大徳哉况唐</hi>
　　<hi>未加聖人此諡之前北齊髙洋李元忠南齊蕭子良隋長孫賢固有此諡矣天生聖人為萬世道徳</hi>
　　<hi>之宗主稱天以誄之猶恐未足以稱其徳彼區區荒誕之君汙下之見何足以為吾聖人之輕重當</hi>
　　<hi>其時行之可也後世乃遵之百世而不改何耶</hi>
<pb n="KR2o0020_WYG_061-36b"/>
冬十二月更定禘祫之制<lb/>
　<hi>初睿宗䘮既除祫于太廟自是三年一祫五年一禘是嵗夏既禘冬又當祫太常以為祭數則瀆請停祫</hi>
　<hi>祭自是通計五年一祫一禘從之</hi>
<hi>庚辰</hi>二十八年春正月荆州長史張九齡卒考證<hi>當分註諡文憲</hi>
　<hi>上雖以九齡忤㫖逐之然愛重其人毎宰相薦士輙問曰風度得如九齡不乎</hi>集覽<hi>風度宋璟風度</hi>
　<hi>凝逺三宗注風采度量凝固逺大也</hi>
　　書法<hi>書惜賢也終綱目長史書卒三吳張紘後趙張賔唐張九齡於九齡尤深惜之</hi>
三月朔日食○以阿史那昕為十姓可汗○夏六月以<lb/>
<pb n="KR2o0020_WYG_061-37a"/>
蓋嘉運為河西隴右節度使<lb/>
　<hi>嘉運来獻㨗上嘉其功故有是命嘉運恃恩流連不時發裴耀卿曰嘉運誠勇烈有餘然言氣矜誇恐難</hi>
　<hi>成事且將軍受命鑿凶門而出今乃酣宴朝夕殆非憂國愛人之心乞速遣進塗嚴加訓勵上乃趣嘉運</hi>
　<hi>行已而竟無功</hi>集覽<hi>凶門淮南子兵畧訓曰君命將臣辭而行乃爪鬋設明衣鑿凶門而出杜甫秋</hi>
　<hi>日荆南述懐詩凶門轂少推</hi>
冬十月吐蕃㓂安戎城發闗中兵救之<lb/>
　<hi>初劍南節度使張宥文吏不習軍旅悉以軍政委團練副使章仇兼瓊兼瓊入奏事盛言安戎城可取上</hi>
　<hi>悦之以宥為光祿卿兼瓊為節度使兼瓊潜與安戎城中吐蕃結謀開門納降兵盡殺吐蕃將卒使監察</hi>
<pb n="KR2o0020_WYG_061-37b"/>
　<hi>御史許逺將兵守之至是吐蕃㓂安戎發闗中兵救之吐蕃引去</hi>集覽<hi>章仇注見隋文帝仁壽四</hi>
　<hi>年</hi>質實<hi>軍旅注見梁武帝中大通二年許逺新城人敬宗之孫</hi>
　　書法<hi>書發兵可矣書闗中兵何譏也於是内備始虚而天下之勢偏重矣故特筆書之</hi>
十一月立莫賀逹干為突騎施可汗<lb/>
　<hi>莫賀逹干聞立阿史那昕怒曰首誅蘇祿我之謀也今立史昕何以賞我遂帥諸部叛上乃立莫賀逹干</hi>
　<hi>為可汗使統突騎施之衆命嘉運招諭之莫賀逹干竟擊昕殺之</hi>
是嵗戸口之數<lb/>
　<hi>戸八百四十一萬二千八百口四千八百一十四萬三千六百西京東都米斛直錢不滿三百絹匹亦如</hi>
<pb n="KR2o0020_WYG_061-38a"/>
　<hi>之海内富安行者萬里不持寸兵</hi>
<hi>辛巳</hi>二十九年春正月立賑饑法<lb/>
　<hi>制曰承前饑饉皆待奏報然後開倉道路悠逺何救懸絶自今委州縣及採訪使給訖奏聞</hi>質實<lb/>
　<hi>饑饉注見隋煬帝大業十二年</hi>
　　書法<hi>書羙之也自是以至天寶末年帝無可書之政矣其所書者非惑鬼神則務聚歛也寵邉</hi>
　　<hi>將也其所誅賞非為林甫則國忠也貴妃也書得𤣥元皇帝像羣臣請加尊號享𤣥元皇帝于新廟</hi>
　　<hi>以田罔秀為朝散大夫追尊周上御大夫為先天太皇臯繇為徳明皇帝始祀九宫貴神帝間空中</hi>
　　<hi>神語改㑹曷縣為昭應加聖祖及諸帝后號諡得妙寶眞苻復加聖祖及諸帝后號皆惑鬼神也書</hi>
<pb n="KR2o0020_WYG_061-38b"/>
　　<hi>以韋堅為江准租庸轉運使廣運潭成加韋堅左散騎常侍以楊慎矜為御史中丞以楊慎矜為租</hi>
　　<hi>庸轉運使以王鉷為京畿採訪使以楊釗判度支事帥羣臣觀左蔵賜楊釗金紫皆務聚歛也書以</hi>
　　<hi>安禄山為營州都督以安禄山為平盧莭度使安禄山入朝以安祿山兼范陽節度使安禄山討奚</hi>
　　<hi>契丹敗之安祿山奏立李靖李勣廟以安禄山兼御史大夫賜安禄山鐵劵賜安禄山爵東平郡王</hi>
　　<hi>以安禄山兼河北採訪處置使安祿山入朝為安祿山起第于親仁坊以安禄山兼河東節度使安</hi>
　　<hi>禄山擊契丹以安思順為朔方節度使哥舒翰安禄山安思順入朝安祿山入朝加安禄山左僕射</hi>
　　<hi>以安禄山為閑廐使安祿山歸范陽安禄山請以蕃將代漢將從之安祿山表獻馬遣中使諭止之</hi>
　　<hi>十一月安禄山反自開元二十九年至于書反不書安祿山者天寶五載八載與十二載三年爾皆</hi>
<pb n="KR2o0020_WYG_061-39a"/>
　　<hi>寵邉將也書以盧絢嚴挺之為員外詹事以楊慎矜為御史中丞貶裴寛為睢陽太守以韋堅為刑</hi>
　　<hi>部尚書楊慎矜為相庸轉運使貶韋堅為縉雲太守皇甫惟明為播州太守李適之罷以陳希烈同</hi>
　　<hi>平章事殺驍騎兵曹栁勣贊善大夫杜有隣殺北海太守李邕及皇甫惟明韋堅等王琚李適之自</hi>
　　<hi>殺殺户部侍郎楊慎矜以天下嵗貢賜李林甫殺咸寧太守趙奉璋皆為林甫也書流宋渾於潮陽</hi>
　　<hi>制追復張易之官爵賜楊釗名國忠免駙馬程昌裔官以楊國忠領劍南節度使以庫錢易惡錢以</hi>
　　<hi>楊國忠為御史大夫京畿採訪使上復幸左蔵以楊國忠為右相兼文部尚書以吉温為御史中丞</hi>
　　<hi>楊國忠注選人於都堂追削李林甫官爵復以魏周隋後為三恪以楊國忠為司空陳希烈罷以韋</hi>
　　<hi>見素同平章事貶韋陟為桂嶺尉吉温為澧州長史皆為國忠也書册壽王妃韋氏以楊太眞為貴</hi>
<pb n="KR2o0020_WYG_061-39b"/>
　　<hi>妃加嶺南經略使張九章三品以王翼為户部侍郎以楊釗判度支事以貴妃姊為國夫人皆為貴</hi>
　　<hi>妃也此外亦無幾事耳夫君心惑溺於上奸邪專恣于下欲不亂可得乎綱目詳書之所以為萬世</hi>
　　<hi>戒也</hi>
夏閏四月得𤣥元皇帝像<lb/>
　<hi>上夢𤣥元皇帝云吾像在京城西南百餘里遣使求得之於盩厔迎置興慶宫范氏曰人之有夢盖其心</hi>
　<hi>之動也昔髙宗㳟黙思道誠心求賢故夢帝賚之良弼明皇怠於庶政志求神仙惑方士之言自以老子</hi>
　<hi>其祖也感而見於夢亦其誠之形也自是迂怪日聞謟諛成俗姦宄得志而天下之理亂矣人君心術可</hi>
　<hi>不慎哉</hi>集覽<hi>盩厔注見隋煬/帝大業十三年</hi>質實<hi>髙宗恭黙思道誠心求賢故夢帝賚之良</hi>
<pb n="KR2o0020_WYG_061-40a"/>
　<hi>弼商書說命上萹恭黙思道夢帝賚予良弼</hi>
　　書法<hi>於是帝以夢求得之也曷為夢之信惑之深發而為此也然則其得之何㫖意所在不得</hi>
　　<hi>不可矣書曰得宜得也</hi>
　　發明<hi>國將興聽于人將亡聽於神自古清明之世未聞有神異之事惟衰亂之世則有之亦猶</hi>
　　<hi>大明麗畫則百怪咸伏暮夜晦冥則羣慝交作耳𤣥宗誕謾荒忽既夢老君之像遣使求之正使無</hi>
　　<hi>有則使者亦必附㑹來上此固無可疑者綱目書得而不言其所以得譏之明矣妖由人興未幾遂</hi>
　　<hi>有田同秀寶符之事紛紛見於史册夫豈無自而然哉</hi>
吐蕃入㓂<lb/>
<pb n="KR2o0020_WYG_061-40b"/>
　<hi>吐蕃四十萬入冦至安仁軍騎將臧希液帥衆五千擊破之</hi>
秋七月突厥殺其登利可汗考異<hi>殺當作弑</hi>
　<hi>初登利從叔二人分典兵馬號左右殺登利惡其專誘右殺斬之自將其衆左殺判闕特勒攻登利殺之</hi>
　<hi>骨咄葉䕶自立為可汗上以突厥内亂命羽林將軍孫老奴招諭回紇葛邏祿㧞悉宻等部落</hi>集覽<lb/>
　<hi>判闕特勒左殺名骨咄葉䕶咄當沒反骨咄名也葉䕶注見陳後主禎明元年</hi>
洛水溢質實<hi>洛水注見漢髙后三年</hi>
　<hi>溺死者千餘人</hi>
八月以安祿山為營州都督<lb/>
<pb n="KR2o0020_WYG_061-41a"/>
　<hi>祿山傾巧善事人人多譽之上左右至平盧者祿山皆厚賂之由是上益以為賢又賂採訪使張利貞利</hi>
　<hi>貞盛稱之上乃以為營州都督充平盧軍使胡氏曰以利合者小人之事也夫惟君子不可以貨取故人</hi>
　<hi>主必昭儉徳以照臨百官清心寡慾不殖貨利而用君子立乎朝廷則寵賂之門自塞矣明皇自入宇文</hi>
　<hi>融之説殫天下以自奉故使祿山專以貨寶交結左右豢養姦慝所以治國者不以利為利為其生患之</hi>
　<hi>若此也孟子對梁王以何必曰利為其末流至於弑君簒國而猶不止也</hi>集覽<hi>傾巧傾側機巧也</hi>
　質實<hi>營州注見晉武帝太康二年昌黎</hi>
　　書法<hi>自是祿山每事必書詳亂本也</hi>
冬十一月太尉寧王憲薨追諡曰讓皇帝考異<hi>薨當作卒</hi>
<pb n="KR2o0020_WYG_061-41b"/>
　<hi>憲薨上哀惋特甚曰天下兄之天下也固譲於我為唐太伯常名不足以處之乃諡曰讓皇帝其子汝陽</hi>
　<hi>王璡表述先志固讓不許</hi>集覽<hi>為唐太伯周太王長子曰太伯少曰季歴生子名昌昌有聖瑞太伯</hi>
　<hi>知太王意欲立季歴以傳昌乃亡如荆蠻以讓季歴今寧王以讓𤣥宗此可謂唐之太伯也</hi>質實<lb/>
　<hi>汝陽縣名注見漢後主延熈十八年</hi>
　　書法<hi>以皇帝贈諡自太子𢎞始矣於是三見書官書爵子憲也綱目諡為帝書薨</hi>
十二月吐蕃䧟石堡城<lb/>
<hi>壬午</hi>天寶元年春正月以安祿山為平盧節度使<lb/>
　<hi>是時天下聲教所被之州三百三十一覊縻之州八百置十節度經畧使以備邉安西節度撫寧西域治</hi>
<pb n="KR2o0020_WYG_061-42a"/>
　<hi>龜兹城北庭節度防制突騎施堅昆治北庭都䕶府河西節度斷隔吐蕃突厥治凉州朔方節度捍禦突</hi>
　<hi>厥治靈州河東節度與朔方犄角以禦突厥治太原府范陽節度臨制奚契丹治幽州平盧節度鎮撫室</hi>
　<hi>韋靺鞨治營州隴右節度備禦吐蕃治鄯州劒南節度西抗吐蕃南撫蠻獠治益州嶺南五府經畧綏静</hi>
　<hi>夷獠治廣州此外又有長樂經畧福州領之東莱收捉莱州領之東牟守捉登州領之凡鎮兵四十九萬</hi>
　<hi>人馬八萬餘匹開元之前毎嵗供邉兵衣糧費不過二百萬天寶之後益兵浸多毎嵗用衣千二十萬匹</hi>
　<hi>糧百九十萬斛公私勞費民始困苦矣范氏曰海内之地非不廣也財非不多也人君不能清静恭儉以</hi>
　<hi>待太平於其安也而勞之於其富也而刻之是以天下之禍常基於安富之時亂已成而猶不悟也豈非</hi>
　<hi>好大多欲任失其人之咎歟</hi>集覽<hi>聲教書禹貢朔南暨聲教蔡氏傳曰聲謂風聲教謂教化林氏</hi>
<pb n="KR2o0020_WYG_061-42b"/>
　<hi>曰振舉於此而逺者聞焉故謂之聲軓範於此而逺者效焉故謂之教覊縻之州自太宗平突厥西北諸</hi>
　<hi>蕃及蠻夷稍稍内屬即其部落列置州縣大者為都督府其貢賦版籍多不上戸部號曰覊縻凡府州八</hi>
　<hi>百五十六龜兹城即漢龜兹縣也注見漢桓帝永夀元年堅昆注見漢宣帝黄龍元年室韋注見隋恭帝</hi>
　<hi>義寧二年長樂郡名今福州長樂縣是也州南六里有長樂山閩中記云地名長樂居者安之東萊収捉</hi>
　<hi>収字誤當是守字與下東牟守捉同按守捉即團結營也唐制兵之戍邉者大曰軍小曰守捉曰城曰鎭</hi>
　<hi>而總之者曰道</hi>質實<hi>靈州注見太宗貞觀二十年河東郡名注見漢獻帝建安七年犄角注見漢昭</hi>
　<hi>烈章武二年范陽郡名注見漢帝𤣥更始二年涿郡益州注見晉武帝泰始八年長樂郡名注見漢光武</hi>
　<hi>建武三年閩中郡福州注同上文東萊郡名注見漢安帝永初二年萊州注同上文東牟郡名注見開元</hi>
<pb n="KR2o0020_WYG_061-43a"/>
　<hi>二十年登州</hi>
穿三門運渠質實<hi>三門山名注見漢成帝綏和二年砥柱</hi>○羣臣請加尊<lb/>
號<lb/>
　<hi>陳王府參軍田同秀言𤣥元皇帝告以藏靈符在尹喜故宅上遣使求得之羣臣上表以寶符潜應年號</hi>
　<hi>請於尊號加天寶字從之</hi>集覽<hi>𤣥元皇帝髙宗乾封元年至亳州謁老君廟尊為太上𤣥元皇帝藏</hi>
　<hi>靈符在尹喜故宅崔浩曰尹喜昔為散闗令案散闗在鳯翔府寶鷄縣西列仙傳曰闗令尹喜者周大夫</hi>
　<hi>也善學星宿服精華隱徳行仁時人莫知老子西遊喜光見其氣知真人當過候物色而迹之果得老子</hi>
　<hi>老子亦知其竒為著書言道徳之意五千餘言喜亦著書九篇名闗尹子與老子服巨勝實俱之流沙之</hi>
<pb n="KR2o0020_WYG_061-43b"/>
　<hi>西莫知其所終今田同秀故託言老子藏靈符在尹喜故宅耳按列子注尹喜字公度</hi>質實<hi>陳州</hi>
　<hi>名注見周赧王三十六年尹喜天水人周康王時為函谷闗令東見紫氣乃占風知有神人過老子果至</hi>
　<hi>授喜錬氣吐納之術三宫正一之法復求著書於是為道徳經以授之後仙成復與老子相㑹於蜀賜號</hi>
　<hi>文始先生</hi>
二月享𤣥元皇帝于新廟越三日享太廟越二日合祀<lb/>
天地於南郊質實<hi>南郊注見漢後主建興十五年</hi>
　　書法<hi>合祀非古也自是終唐世為永制矣傳曰皇皇后帝皇祖后稷君子曰禮謂其祖親而先</hi>
　　<hi>帝也唐於是重失之書曰越二日譏也</hi>
<pb n="KR2o0020_WYG_061-44a"/>
　改官名<lb/>
　<hi>侍中中書令為左右相丞相改為僕射東北都皆為京州為郡刺史為太守</hi>
以田同秀為朝散大夫<lb/>
　<hi>時人皆疑寶符同秀所為也間一嵗清河人崔以清復言見𤣥元皇帝云藏符在武城紫㣲山敕使徃掘</hi>
　<hi>亦得之東京留守王倕知其詐按問果首服奏之上亦不深罪也范氏曰明皇崇老喜仙故其大臣䛕小</hi>
　<hi>臣欺盖度其可為而為之也不惟信而惑之又賞以勸之則小人孰不欲為姦罔哉昔漢文一為新垣平</hi>
　<hi>所詐而終身不復言神仙之事可謂能補過也</hi>集覽<hi>為新垣平所詐漢文帝時趙人新垣平詐令人</hi>
　<hi>獻玉杯</hi>質實<hi>清河縣名注見漢帝𤣥更始二年武城縣名注見秦王政十四年</hi>
<pb n="KR2o0020_WYG_061-44b"/>
三月以韋堅為江淮租庸轉運使<lb/>
　<hi>初宇文融既敗言利者稍息及楊慎矜得幸於是韋堅王鉷之徒競以利進百司有事權者稍稍别置使</hi>
　<hi>以領之舊官充位而已堅太子之妃兄也督江淮租運嵗増巨萬上以為能故擢任之王鉷亦以善治租</hi>
　<hi>賦為戸部員外郎</hi>集覽<hi>事權史作争權</hi>
以盧絢嚴挺之為員外詹事<lb/>
　<hi>李林甫為相凡才望功業出己右者必百計去之尤忌文學之士或陽與之善而隂䧟之世謂林甫口有</hi>
　<hi>蜜腹有劒上嘗陳樂於勤政樓下垂簾觀之兵部侍郎盧絢謂上已起垂鞭按轡横過樓下絢風標清粹</hi>
　<hi>上目送之林甫知之乃召絢子弟謂曰交廣藉才上欲以尊君為之若憚逺行則當左遷姑以賔詹分務</hi>
<pb n="KR2o0020_WYG_061-45a"/>
　<hi>東洛何如絢懼請之乃除華州刺史未幾誣其有疾除員外詹事上又嘗問林甫嚴挺之可用今安在挺</hi>
　<hi>之時為絳州刺史林甫退召挺之弟諭以上意甚厚盍稱疾求還可以見上挺之從之林甫以其奏白上</hi>
　<hi>云挺之老疾冝且授以散秩以便醫藥上歎吒久之亦以為員外詹事</hi>集覽<hi>交廣藉才交廣二州</hi>
　<hi>在廣東春秋百粤之地秦置南海郡漢武既定粤地置交州孫權以歩隲為交州刺史遷州於番禺孫休</hi>
　<hi>以交州土壤太逺徙交州理龍編分交州置廣州理番禺隋改番州唐置廣州藉慈夜反謂交廣邉逺須</hi>
　<hi>藉有才之人賔詹謂太子賔客及詹事官</hi>質實<hi>勤政樓注見開元二年絳州注見宋文帝元嘉二十</hi>
　<hi>三年東雍州</hi>
　　書法<hi>員外詹事何以書病𤣥宗也二臣帝所眷者林甫以計去之而帝殊不之恠甚矣其蔽也</hi>
<pb n="KR2o0020_WYG_061-45b"/>
　　<hi>故特書病之</hi>
　　發明<hi>古人闢四門明四目逹四聰非好為是多事也所以通上下之情絶壅蔽之患耳盧絢嚴</hi>
　　<hi>挺之近在目前無疾而謂之有疾由林甫蔽其聰明也故夫員外詹事不必書而特書之者所以著</hi>
　　<hi>林甫之欺為後世偏聽生姦獨任成亂之戒爾居人上者可不鑒諸</hi>
秋七月朔日食○牛仙客卒以李適之為左相○突厥<lb/>
阿布思來降<lb/>
　<hi>初突厥㧞悉宻囘紇葛邏祿三部共攻骨咄葉䕶殺之立㧞悉宻為頡跌可汗回紇葛邏祿自為左右葉</hi>
　<hi>䕶突厥餘衆共立判闕特勒之子為烏蘇可汗朔方節度使王忠嗣説㧞悉宻等使攻之烏蘇遁去突厥</hi>
<pb n="KR2o0020_WYG_061-46a"/>
　<hi>西葉䕶阿布思等帥餘衆千餘帳相次来降突厥遂㣲</hi>質實<hi>王忠嗣鄭縣人</hi>
<hi>癸未</hi>二年春正月安祿山入朝<lb/>
　<hi>安祿山入朝上寵待甚厚謁見無時祿山奏言去秋營州蟲食苖臣焚香祝天云臣若操心不正事君不</hi>
　<hi>忠願使蟲食臣心若不負神祗願使蟲散即有羣鳥從北来食蟲立盡請宣付史舘從之李林甫領吏部</hi>
　<hi>尚書日在政府選事悉委侍郎宋遥苖晉卿時選人集者以萬計遥晉卿以御史中丞張倚得幸於上擢</hi>
　<hi>其子奭為首祿山言於上上召入面試之奭手持試紙終日不成一字時人謂之曵白於是三人皆坐貶</hi>
　質實<hi>曵白曵音裔引也一字不能書惟對白紙直視故號曵白又云即拖白是也</hi>
三月追尊周上御大夫為先天太皇臯繇為徳明皇帝<lb/>
<pb n="KR2o0020_WYG_061-46b"/>
　<hi>范氏曰老子之父書傳無見焉取方士附㑹之説而追尊加諡不亦誣乎臯陶作士而作史者以為大理</hi>
　<hi>既不經矣又以為李氏所出而尊之尤非其族類也唐之先祖出於隴西狄道非有世次可考而必托之</hi>
　<hi>上古以耀于民非禮之禮適所以為後世笑也</hi>質實<hi>臯陶作士臯陶舜時賢臣詳見虞書隴西郡名</hi>
　<hi>注見秦王政三年狄道縣名注見漢高后六年</hi>
廣運潭成加韋堅左散騎常侍<lb/>
　<hi>堅引滻水抵苑東望春樓下為潭以聚江淮運船役夫匠通漕渠發人丘壟自江淮至京城民間愁怨二</hi>
　<hi>年而成上幸樓觀之堅以新船數百艘扁榜郡名各陳珍寳仍進輕貨及百牙盤食上置宴竟日而罷加</hi>
　<hi>堅常侍吏卒褒賞有差賜其潭名廣運</hi>集覽<hi>滻水滻或作産顔師古曰滻水出京兆萬年縣藍田</hi>
<pb n="KR2o0020_WYG_061-47a"/>
　<hi>谷入覇括地志云滻水即荆海猶枷之下流也扁榜扁補典反署也榜標也百牙盤食以牙盤進食至百</hi>
　<hi>數也時貴戚競以進食相尚有進水陸珍饈至數千盤者凡一盤可費中人十家之産</hi>質實<hi>一統</hi>
　<hi>志云滻水在西安府城東一十五里源出藍田縣合金谷水北流入覇水</hi>
　　書法<hi>凡功役書成久辭也於是鑿苑東引滻水二年而成則其用民力也多矣故書成然則其</hi>
　　<hi>不書始鑿何畧之也一潭也而書成則久可知矣終綱目渠潭書成三詳漢明帝永平十三年皆久</hi>
　　<hi>也</hi>
<hi>甲申</hi>三載春正月改年曰載○二月海賊冦台州遣河南<lb/>
尹裴敦復討平之○以安祿山兼范陽節度使<lb/>
<pb n="KR2o0020_WYG_061-47b"/>
　<hi>河北黜陟使席建侯稱祿山公直李林甫裴寛亦順㫖稱譽其羙由是祿山之寵益固</hi>
夏五月河西軍擊突騎施斬莫賀逹干更立骨咄祿為<lb/>
可汗○秋突厥亂册回紇骨力裴羅為懐仁可汗<lb/>
　<hi>㧞悉宻攻斬突厥烏蘇可汗國人立其弟為白眉可汗於是突厥大亂敕王忠嗣出兵乗之破其左廂十</hi>
　<hi>一部㑹回紇葛邏祿共攻㧞悉宻頡跌伊施可汗殺之回紇骨力裴羅自立為骨咄祿毗伽闕可汗遣使</hi>
　<hi>言狀上册拜裴羅為懷仁可汗於是懐仁南據突厥故地舊統藥邏葛等九姓又併㧞悉宻葛邏禄凡十</hi>
　<hi>一部各置都督毎戰則以二客部為先</hi>
九月以楊愼矜為御史中丞<lb/>
<pb n="KR2o0020_WYG_061-48a"/>
　<hi>初上以愼矜知御史中丞事時李林甫專權公卿之進有不出其門者必以罪去之愼矜固辭不受至是</hi>
　<hi>林甫以慎矜屈附於已復以為中丞</hi>
冬十二月貶裴寛為睢陽太守<lb/>
　<hi>戸部尚書裴寛素為上所重李林甫忌之刑部尚書裴敦復擊台明海賊還受請託廣序軍功寛㣲奏其</hi>
　<hi>事林甫以告敦復敦復言寛亦嘗以親故為屬林甫曰君速奏之勿後于人敦復乃賂女官楊太眞之姊</hi>
　<hi>使告之裴寛由是坐貶</hi>質實<hi>睢陽郡名注見漢後主延熙十八年台明二州名台注見晉孝武太</hi>
　<hi>元二年臨海明注見僖宗乾符四年</hi>
始祀九宫貴神<lb/>
<pb n="KR2o0020_WYG_061-48b"/>
　<hi>初術士蘇嘉慶言遯甲術有九宫貴神典司水旱請立壇於東郊祀以四孟月從之禮在太清宫太廟上</hi>
　<hi>所用牲玉皆侔天地</hi>
　　書法<hi>始者何前乎此無有也帝之惑于神怪亦甚矣故書始譏之是故漢武親祀竈則書始元</hi>
　　<hi>光二年𤣥宗祀九宫貴神則書始是年是後肅宗祀九宫不書上元元年非創也貶其始而已矣終</hi>
　　<hi>綱目滛祀書始二而已</hi>
初令百姓十八為中二十三成丁<lb/>
<hi>乙酉</hi>四載春正月帝聞空中神語<lb/>
　<hi>上謂宰相曰朕於宫中為壇為百姓祈福自草黄素置案上俄飛升天聞空中語云聖夀延長又煉藥成</hi>
<pb n="KR2o0020_WYG_061-49a"/>
　<hi>置壇上及夜欲収又聞空中語云藥未湏収此自守䕶羣臣表賀范氏曰明皇假于怪神以罔天下言之</hi>
　<hi>不怍而居之不疑何以使其臣下不為欺乎是率天下而欺已也</hi>
　　書法<hi>書帝聞何譏自欺也求神仙自秦皇漢武始然秦漢之君為人所欺耳如帝此言乃自欺</hi>
　　<hi>也繼是而有妙寶眞符之得矣自欺者人亦欺之</hi>
　　發明<hi>凡鬼神竒怪之事稍有識者耻言之惟巫覡託此以誑愚俗為罔利之資耳𤣥宗既夢得</hi>
　　<hi>像又以寶符而上尊號又尊先天太皇又祀九宫貴神至是又聞空中神語可謂惝恍之極精爽既</hi>
　　<hi>失不亂得乎直筆書之可愧甚矣</hi>
回紇懐仁可汗死<lb/>
<pb n="KR2o0020_WYG_061-49b"/>
　<hi>回紇懐仁可汗擊突厥白眉可汗殺之傳首京師於是北邉晏然回紇斥地愈廣盡有突厥故地懐仁卒</hi>
　<hi>子磨延啜立號葛勒可汗</hi>
二月以朔方節度使王忠嗣兼河東節度使<lb/>
　<hi>忠嗣少勇敢及鎮方靣專以持重安邉為務常曰太平之將但當撫循訓練士卒不可疲中國之力以邀</hi>
　<hi>功名軍中日夜思戰忠嗣多遣間諜見可勝然後興師故出必有功既兼兩道節制自朔方至雲中邉陲</hi>
　<hi>數千里要害之地悉置城堡斥地各數百里邉人以為自張仁亶之後將帥皆不及</hi>質實<hi>雲中郡名</hi>
　<hi>注見秦王政三年鴈門</hi>
秋七月册壽王妃韋氏八月以楊太真為貴妃<lb/>
<pb n="KR2o0020_WYG_061-50a"/>
　<hi>初武恵妃薨後宫無當意者或言壽王妃楊氏之羙上見而悦之乃令妃自以其意乞為女官號太真更</hi>
　<hi>為壽王娶郎將韋昭訓女潜内太真宫中不朞嵗寵遇如恵妃宫中號曰娘子凡儀體皆如皇后至是册</hi>
　<hi>為貴妃贈其父𤣥琰兵部尚書以從兄銛為殿中少監錡為駙馬都尉三姊皆賜第京師寵貴赫然楊釗</hi>
　<hi>者貴妃之從祖兄也不學無行為宗黨所鄙從軍於蜀貧不能歸新政富民鮮于仲通常資給之仲通頗</hi>
　<hi>讀書有才智章仇兼瓊引為採訪支使委以心腹嘗從容謂仲通曰今吾獨上所厚茍無内援李林甫必</hi>
　<hi>見危聞楊妃新得幸子能為我結之吾無患矣仲通言釗本末釗儀觀甚偉言辭敏結兼瓊見之大悦即</hi>
　<hi>辟為推官使獻春綵於京師贐蜀貨直萬緡釗大喜過望至長安見諸妹分以遺之曰此章仇公所贈也</hi>
　<hi>於是諸楊日夜譽兼瓊且言釗善摴蒱引之見上得出入禁中授金吾兵曹参軍范氏曰明皇殺三子納</hi>
<pb n="KR2o0020_WYG_061-50b"/>
　<hi>子婦用李林甫為相使族滅無罪之人三綱絶矣其何以為天下乎</hi>集覽<hi>新政今閬州新政縣在利</hi>
　<hi>州東路儀觀儀容神觀也觀古玩反摴蒱注見晉明帝太寧三年蒱博之具</hi>質實<hi>楊太真按許子</hi>
　<hi>真記太真容州普寧縣雲陵里人久維母葉氏生妃有異質都部署楊康求為女時楊𤣥琰為長史又從</hi>
　<hi>康求為女携歸京後進入夀王宫𤣥宗召為貴妃京師注見周顯王二十五年一統志云新政唐之縣名</hi>
　<hi>屬閬州本漢之充國縣地元併入南部縣故址在保寧府城東南一百三十里</hi>
　　書法<hi>王妃不書前書册壽王妃楊氏矣此其再書韋氏何著韋之繼楊也然則楊太真之為壽</hi>
　　<hi>王妃明矣武氏為昭儀書太宗才人譏瀆倫也此其為瀆一也曷為不書壽王妃書太真書太真所</hi>
　　<hi>以志作偽之勞拙也終綱目册王妃惟壽王再書舍是無書册王妃者矣</hi>
<pb n="KR2o0020_WYG_061-51a"/>
　　發明<hi>開元二十三年書册壽王妃楊氏至是又册韋氏則楊氏為壽王之偶已非一日明皇奪而有</hi>
　　<hi>之則紊亂三綱絶㓕天理不可立於人上矣夫納伋之妻作新臺于河上而要之釋者謂伋妻自齊以采</hi>
　　<hi>未至於衛而宣公為臺以待其至是時國人猶且惡之烏有十年子婦而可奪之為己有邪綱目直書其</hi>
　　<hi>惡甚矣不遂為狄所㓕豈非幸歟</hi>
九月以韋堅為刑部尚書楊慎矜為租庸轉運使<lb/>
　<hi>堅以通漕有寵遂有入相之志又與李適之善林甫由是惡之故遷以羙官實奪之權也</hi>質實<hi>李適之京</hi>
　<hi>兆人</hi>
安祿山討奚契丹破之考證<hi>討當作擊</hi>
<pb n="KR2o0020_WYG_061-51b"/>
　<hi>祿山欲以邉功市寵數侵掠奚契丹奚契丹各殺所尚公主以叛祿山討破之</hi>
冬安祿山奏立李靖李勣廟<lb/>
　<hi>祿山奏臣討契丹至北平郡夢先朝名將李靖李勣從臣求食遂命立廟又奏薦享之日廟梁産芝</hi>質實<lb/>
　<hi>北平郡注見秦王政三年</hi>
　　書法<hi>丞相亮廟習隆請立也不書某請此其書祿山奏立何著欺也祿山前奏致鳥食蟲今又奏夢</hi>
　　<hi>從求食及廟梁産芝皆欺也其譎若此猶以赤心信之不至於大亂不止矣</hi>
　　發明<hi>英衛唐之名臣使見祿山則必唾去惟恐或後烏有反從求食之理其為誣罔蓋不待智者而</hi>
　　<hi>後知也然祿山所以敢肆其欺者亦以𤣥宗自為妖怪惝恍之説故乗而譎之耳綱目特書奏立奏在祿</hi>
<pb n="KR2o0020_WYG_061-52a"/>
　　<hi>山而聼在𤣥宗蓋亦交貶之也</hi>
以王鉷為京畿采訪使<lb/>
　<hi>初鉷為戸口色役使敕賜百姓復除鉷奏徴其輦運之費廣張錢數使市輕貨百姓所輸乃甚於不復除舊制</hi>
　<hi>戍邉者免其租庸六嵗而更時邉將耻敗士卒死者皆不申牒貫籍不除王鉷皆以為避課六嵗之外悉徴其</hi>
　<hi>租庸有併徵三十年者民無所訴上在位久用度日侈又不欲數於左右蔵取之鉷知上㫖嵗貢額外錢帛百</hi>
　<hi>億萬貯於内市以供宴賜曰此皆不出於租庸調上以鉷為能富國益厚遇之中外歎怨至是以為御史中丞</hi>
　<hi>京畿採訪使楊釗侍宴禁中專掌摴蒱文簿鉤校精宻上賞其强明曰好度支郎諸楊數徴此言於上又以屬</hi>
　<hi>王鉷鉷因奏充判官</hi>集覽<hi>色役使色科名也使去聲主掌諸色雜徭役者復除復芳目反亦除也謂除免</hi>
<pb n="KR2o0020_WYG_061-52b"/>
　<hi>其賦役也租庸調高祖武徳七年初定租庸調</hi>質實<hi>京畿注見太宗貞觀五年</hi>
<hi>丙戌</hi>五載春正月貶韋堅為縉雲太守皇甫惟明為播州太<lb/>
守<lb/>
　<hi>李適之性踈率李林甫嘗謂之曰華山有金礦采之可以富國上未之知也他日適之言之上以問林甫對曰</hi>
　<hi>臣久知之但華山陛下本命王氣所在鑿之非宜故不敢言上以林甫為愛已謂適之曰自今奏事宜先與林</hi>
　<hi>甫議之適之由是束手而與韋堅益親林甫愈惡之初太子之立非林甫意林甫思異日為已禍欲動揺之隴</hi>
　<hi>右節度使皇甫惟明嘗為忠王友時破吐蕃入獻㨗見林甫專權勸上去之林甫知之使楊慎矜宻伺其所為</hi>
　<hi>㑹正月望夜太子出遊與堅相見堅又與惟明㑹於景龍觀慎矜遂告堅與惟明謀立太子収下獄林甫使慎</hi>
<pb n="KR2o0020_WYG_061-53a"/>
　<hi>矜等鞫之上亦疑堅與惟明有謀而不顯其罪皆貶之親黨坐者數十人太子表請與妃離昏</hi>集覽<hi>縉雲</hi>
　<hi>古縉雲之墟越地吳立臨海郡唐𤣥宗改縉雲郡徳宗改為處州大歴間以處士星見故也播州本西南徼外</hi>
　<hi>蠻夜郎且蘭地唐置播州在湖廣溪洞中踈率麄踈率略也顔師古曰踈率心不精王氣王興也太𤣥經曰五</hi>
　<hi>行用事者王</hi>質實<hi>縉雲郡名注見高宗顯慶元年播州注見漢武帝元光五年牂牁華山注見周安王</hi>
　<hi>十五年泰華</hi>
以王忠嗣為河西隴右朔方河東節度使<lb/>
　<hi>忠嗣始在朔方河東毎互市高估馬價諸胡聞之爭以馬求市由是胡馬少唐兵益壮忠嗣仗四節控制萬里</hi>
　<hi>天下勁兵重鎮皆在掌握與吐蕃戰於青海積石皆大㨗又討吐谷渾於墨離軍虜其全部而歸</hi>集覽<lb/>
<pb n="KR2o0020_WYG_061-53b"/>
　<hi>青海注見高宗儀鳯三年積石注見太宗貞觀九年墨離軍括地志云𤓰州西北千里有墨離軍即其地也</hi>
夏四月李適之罷<lb/>
　<hi>韋堅等既貶適之懼自求散地罷政事其子衛尉少卿霅嘗召客客畏李林甫無一人敢徃者初適之與林甫</hi>
　<hi>有隙適之領兵部尚書林甫使人發兵部銓曹姦利事収吏六十餘人付京兆京兆尹蕭炅使法曹吉温鞫之</hi>
　<hi>温置吏於外先取二重囚訊之號呼之聲所不忍聞吏聞之大懼引入皆自誣服頃刻獄成敕誚責前後知銓</hi>
　<hi>侍郎及判南曹郎官而宥之始太子文學薛嶷薦温才上召見顧嶷曰是一不良人朕不用也及林甫欲除不</hi>
　<hi>附已者求治獄吏炅薦温于林甫林甫大喜温頊之兄子也又有羅希奭者為吏深刻林甫引為殿中侍御史</hi>
　<hi>二人皆随林甫所欲深淺鍜鍊成獄無能自脱者時人謂之羅鉗吉網</hi>集覽<hi>散地猶言閒處也霅胡甲</hi>
<pb n="KR2o0020_WYG_061-54a"/>
　<hi>反鍜鍊成獄吏入人罪猶工冶陶鑄鍜鍊成熟也</hi>質實<hi>吉温洛州河南人</hi>
以陳希烈同平章事<lb/>
　<hi>希烈以講老莊得進專用神仙符瑞媚於上李林甫以希烈柔佞易制故引以為相政事一决於林甫希烈但</hi>
　<hi>給唯諾故事宰相午後六刻乃出林甫奏今太平無事已時即還第機務皆决於私家主書抱成案詣希烈書</hi>
　<hi>名而已</hi>質實<hi>老莊注見晉成帝咸康三年</hi>
五月朔日食○秋七月敕左降官日馳十驛<lb/>
　<hi>以流貶人在道逗遛故有是敕自是左降官多不全矣</hi>質實<hi>逗遛注見漢宣帝本始三年</hi>
加嶺南經畧使張九章三品以王翼為戸部侍郎<lb/>
<pb n="KR2o0020_WYG_061-54b"/>
　<hi>楊貴妃方有寵毎乗馬則高力士執轡授鞭織繡之工專供貴妃院者七百人中外争獻珍玩九章翼所獻精</hi>
　<hi>羙九章加三品翼為戸部侍郎民間歌之曰生男勿喜女勿悲君今㸔女作門楣妃欲得生荔支嵗命嶺南馳</hi>
　<hi>驛致之嘗以姤悍不遜送歸銛第上遂不食及夜力士奏請迎妃歸院遂開禁門而入後復以忤㫖遣歸吉温</hi>
　<hi>因宦官言於上曰陛下何愛宫中一席之地使之就死而辱之於外舍邪上亦悔之遣中使賜以御膳妃對使</hi>
　<hi>者涕泣曰金玉珍玩皆陛下所賜惟髪者父母所與乃剪髪一繚而獻之上遽召還寵待益深</hi>
冬殺驍衛兵曹桞勣贊善大夫杜有鄰<lb/>
　<hi>有鄰女為太子良娣其長女為勣妻勣性狂踈好功名喜結交豪俊淄川太守裴敦復北海太守李邕皆</hi>
　<hi>與定交勣與妻族不恊欲䧟之為飛語告有鄰妄稱圖䜟交搆東宫指斥乗輿林甫令吉温鞫之乃勣首</hi>
<pb n="KR2o0020_WYG_061-55a"/>
　<hi>謀遂與有鄰皆杖死太子亦出良娣為庶人</hi>集覽<hi>贊善大夫唐東宫官有左右贊善大夫各五人</hi>
　<hi>掌傳令諷過失贊禮儀飛語猶言飛狀注見開元十七年圖䜟注見漢平帝元始四年指斥斥亦指也指</hi>
　<hi>斥渫瀆直言之也</hi>質實<hi>淄川郡名注見宋明帝泰始三年北海郡名注見漢桓帝永康元年青州</hi>
　<hi>東宫注見宋文帝元嘉二十七年</hi>
　　書法<hi>於是勣為飛語以䧟有鄰有鄰以無實書殺宜也勣則曷為亦以殺書殺不以其罪也有</hi>
　　<hi>鄰女為太子良娣其長女為勣妻林甫故實其事以䧟太子因使吉温奏勣首謀故勣雖傾險綱目</hi>
　　<hi>舍勣所以惡林甫也書之以殺而後有任其咎者矣</hi>
<hi>丁亥</hi>六載春正月殺北海太守李邕及皇甫惟明韋堅等<lb/>
<pb n="KR2o0020_WYG_061-55b"/>
王琚李適之自殺<lb/>
　<hi>江華司馬王琚性豪侈與李邕皆自謂耆舊久在外意怏怏李林甫惡其負材使氣欲因事除之因别遣</hi>
　<hi>羅希奭按邕與裴敦復皆杖死邕才藝出衆盧藏用常語之曰君如干將莫邪難與争鋒然終虞缺折耳</hi>
　<hi>邕不能用林甫又奏分遣御史賜皇甫惟明韋堅等死希奭所過殺遷謫者李適之仰藥琚自縊適之子</hi>
　<hi>霅迎䘮至東京林甫令人誣告殺之給事中房琯坐與適之善貶宜春太守林甫恨韋堅不已遣使於循</hi>
　<hi>河及江淮州縣求堅罪収繫綱典船夫徴剥逋負延及鄰伍死者甚衆至林甫卒乃止</hi>集覽<hi>干將</hi>
　<hi>莫邪正義曰二劒名也將無明音但人皆讀作鏘邪余遮反漢書音義曰干將韓王劒師也索隐曰應劭</hi>
　<hi>云干將吳大夫善冶者與歐冶子同師俱能為劒歐冶子在越鑄劒五口三口入於吳一曰盤郢二曰魚</hi>
<pb n="KR2o0020_WYG_061-56a"/>
　<hi>腸三曰湛盧吳王闔閭得而寶之以故使劒匠作劒二口匠作劒不成干將曰昔吾師作冶金鐡之精不</hi>
　<hi>銷夫妻俱入爐中然後成物於是其妻乃斷髮剪爪與夫望爐俱躍遂投爐中乃成故陽曰干將隂曰莫</hi>
　<hi>邪陽作龍文隂作漫理終虞虞慮也所過殺遷謫者羅希奭所經過處應有坐遷謫者盡殺之綱典主漕</hi>
　<hi>運案牘之吏</hi>質實<hi>江華郡名注見中宗嗣聖七年道州房琯河南人宜春郡名注見高宗儀鳯元</hi>
　<hi>年</hi>
　　書法<hi>於是邕與敦復皆以勣黨坐杖死不書敦復何畧之也曷為畧之敦復林甫黨也黨於林</hi>
　　<hi>甫而卒為所殺亦自取矣故不書然則王琚適之則曷為止以自殺書上書殺某某某下書某某自</hi>
　　<hi>殺則其自殺也有廹之而然矣</hi>
<pb n="KR2o0020_WYG_061-56b"/>
　　發明<hi>世之治也昆蟲草木皆得其生世之亂也公卿大夫不得其死觀綱目所書自栁勣杜有</hi>
　　<hi>鄰以至李邕王琚李適之等皆當時薦紳不免無罪見殺則民之無告而死者又可知矣古人亂邦</hi>
　　<hi>不居無道則隱蓋為此也雖然明皇蔽於林甫雖愛子猶且不免况大夫士乎</hi>
除絞斬條<lb/>
　<hi>上慕好生之名令應絞斬者皆重杖流嶺南其實有司率杖殺之</hi>
　　書法<hi>書予之也綱目䘏刑之政書除十詳漢惠帝四年皆予之也</hi>
令天下嫁母服三載考異<hi>提要嫁上有為字</hi>集覽<hi>嫁母服三載嫁母謂父卒</hi>
<hi>母嫁禮降服杖期今乃令天下為嫁母服三年文公家禮曰子為父後則為嫁母無服</hi>
<pb n="KR2o0020_WYG_061-57a"/>
　　書法<hi>嘗敇五服並從經傳矣既又加母黨服於是又令嫁母服三載綱目並書之得失昭然矣</hi>
　　發明<hi>自武韋増加母服屢見譏於君子然婦人自崇其黨無足言者今𤣥宗乃無故令天下嫁</hi>
　　<hi>母服三載果何謂哉夫嫁母於義已絶猶増重如此則逮事之母當如何耶此於理不通而不可以</hi>
　　<hi>强推者是不獨知母而不知父而已大書于册可勝歎哉</hi>
○令士通一藝以上皆詣京師<lb/>
　<hi>上欲廣求天下之士命通一藝以上皆詣京師李林甫恐草野之士對䇿斥其姦惡建言舉人卑賤恐有</hi>
　<hi>俚言汚濁聖聽乃令郡縣精加試練送省覆試具名聞奏既而至者皆試以詩賦論遂無一人及弟者林</hi>
　<hi>甫乃以野無遺賢上表稱賀</hi>
<pb n="KR2o0020_WYG_061-57b"/>
　　書法<hi>於是林甫艱之覆試無一人及第者則其書之何甚𤣥宗之暗也終綱目書舉經士六詳</hi>
　　<hi>漢平帝元始四年具文無如天寶者矣</hi>
以安祿山兼御史大夫<lb/>
　<hi>祿山體肥腹垂過膝外若癡直内實狡黠令其將劉駱谷留京師詗朝廷指趣嵗獻俘虜雜畜竒禽異獸</hi>
　<hi>珍玩之物不絶於路其在上前應對敏給雜以詼諧上嘗戯指其腹曰此胡腹中何所有其大乃爾對曰</hi>
　<hi>更無餘物止有赤心耳上悦又嘗命見太子祿山不拜左右趣之拜祿山曰太子何官上曰此儲君也朕</hi>
　<hi>千秋萬歳後代朕君汝者也祿山曰臣愚曏者唯知有陛下一人不知乃更有儲君不得已然後拜上以</hi>
　<hi>為信然益愛之上嘗晏勤政樓獨祿山於御座東間設金雞障置榻使坐其前命楊銛娣弟皆與祿山叙</hi>
<pb n="KR2o0020_WYG_061-58a"/>
　<hi>兄弟祿山得出入禁中因請為貴妃兒上與貴妃共坐祿山先拜貴妃上問何故對曰胡人先母而後父</hi>
　<hi>上悦</hi>質實<hi>詼諧注見漢武帝建元三年</hi>
　　發明<hi>祿山胡人目不知書御史大夫乃風憲之長朝廷清選以之兼職可謂非其倫矣直筆書</hi>
　　<hi>之亦足貽千古之笑也</hi>
夏四月王忠嗣觧河東朔方節度<lb/>
　<hi>李林甫以忠嗣功名日盛恐其入相忌之安祿山潜蓄異志託以禦㓂築雄武城請忠嗣助役欲留其兵</hi>
　<hi>忠嗣先期而徃不見祿山而還數奏祿山必反林甫益惡之忠嗣固辭河東朔方節度許之</hi>
冬十月如驪山温泉名其宫曰華清考異<hi>如上漏帝字</hi>質實<lb/>
<pb n="KR2o0020_WYG_061-58b"/>
<hi>驪山注見秦始皇三十七年一統志云温泉在西安府臨潼縣東南二里驪山之麓秦始皇於此砌石起宇漢</hi>
<hi>武重加修飾華清宫在驪山下唐太宗所建以温湯所在初名温泉宫𤣥宗改曰華清治湯為池環山列宫室</hi>
<hi>每歳臨幸内有飛霜九龍長生明珠等殿久廢今湯存焉</hi>
　　書法<hi>未有書名其宫者書名其宫何譏溺愛也與前書更集仙為集賢者大異矣</hi>
○將軍董延光攻吐蕃石堡城不克十一月以哥舒翰<lb/>
充隴右節度使貶王忠嗣為漢陽太守<lb/>
　<hi>王忠嗣以部將哥舒翰為大斗軍副使李光弼為河西兵馬使翰本突騎施别部酋長光弼契丹王楷洛</hi>
　<hi>之子也皆以勇畧為忠嗣所重每嵗積石軍麥熟吐蕃輙來穫之無能禦者翰先伏兵於其側虜至斷其</hi>
<pb n="KR2o0020_WYG_061-59a"/>
　<hi>後夹擊之無一人得返自是不敢復来上欲使忠嗣攻吐蕃石堡城忠嗣上言石堡險固吐蕃舉國守之</hi>
　<hi>非殺數萬人不能克臣恐所得不如所亡不如厲兵秣馬俟其有釁然後取之上意不快將軍董延光請</hi>
　<hi>行上命忠嗣分兵助之忠嗣不得已奉詔而不盡如其所欲李光弼曰大夫以多殺士卒之故不欲成延</hi>
　<hi>光之功雖廹於制書實奪其謀也何以知之今以數萬衆授之而不立重賞士卒安肯為之盡力乎然此</hi>
　<hi>天子之意也彼無功必歸罪於大夫大夫何愛數萬叚帛不以杜其讒口乎忠嗣曰今以數萬之衆争一</hi>
　<hi>城得之未足以制敵不得亦無害於國故忠嗣不欲為之忠嗣今受責天子不過以一將軍歸宿衛其次</hi>
　<hi>不過黔中上佐忠嗣豈以數萬人之命易一官乎光弼曰大夫能行古人之事非光弼所及也延光過期</hi>
　<hi>不克言忠嗣沮撓軍計上怒李林甫因使人告忠嗣欲擁兵奉太子敕徴忠嗣入朝委三司鞫之上聞哥</hi>
<pb n="KR2o0020_WYG_061-59b"/>
　<hi>舒翰名召見悦之以為隴右節度使而詔三司曰吾兒居深宫安得與外人通謀此必妄也但劾忠嗣沮</hi>
　<hi>撓軍功翰之入朝也或勸多齎金帛以救忠嗣翰曰若直道尚存王公必不寃死如其將䘮多賂何為三</hi>
　<hi>司奏忠嗣罪當死翰力陳其寃上感悟貶忠嗣漢陽太守范氏曰王忠嗣可謂賢將矣不為無益害有益</hi>
　<hi>不以所得易所亡不顧一身之危而惜士卒之命其可謂賢將矣然忠嗣知石堡之不可取莫若固守前</hi>
　<hi>議均之得罪不亦宜乎既黽勉奉詔而復撓其謀使讒人得以藉口豈忠嗣思之未至邪○李林甫屢起</hi>
　<hi>大獄以楊釗有掖庭之親乃引以為援事有㣲渉東宫者皆指擿使之奏劾付羅希奭吉温鞫之釗因得</hi>
　<hi>逞其私志所擠䧟誅夷者數百家幸太子仁孝謹静張垍高力士常保䕶於上前故林甫終不能間也</hi>
　集覽<hi>哥舒翰哥舒虜複姓元和姓纂云哥舒本突騎施别部之號後因為氏焉大斗軍凉州有大斗</hi>
<pb n="KR2o0020_WYG_061-60a"/>
　<hi>軍因大斗㧞谷為名黔中上佐黔中注見周顯王七年上佐官名也别駕長史司馬通謂之上佐指擿指</hi>
　<hi>示桃擿也垍其致反</hi>質實<hi>哥舒翰營州桞城人積石軍莫詳處所惟河州衛軍民指揮使司城西北</hi>
　<hi>一百二十里有積石闗唐置軍於此防守未知是否智者察焉厲兵秼馬注見晋孝武太元十七年漢陽</hi>
　<hi>郡名本春秋鄖國地戰國屬楚秦屬南郡漢為江夏郡安陸縣地三國屬魏後屬吳皆為重鎮晋立沌陽</hi>
　<hi>縣為江夏郡治後郡移治安陸縣宋齊梁並屬江夏郡後周屬竟陵郡隋屬復州大業初屬沔陽郡唐置</hi>
　<hi>沔州治漢陽縣天寶初改漢陽郡乾元初復為沔州寶歴初州廢周世宗平淮南以漢陽縣置軍宋熈寧</hi>
　<hi>中廢為縣紹興中復置軍元至元中陞為漢陽府本朝因之𨽻湖廣道掖庭注見漢光武建武二年</hi>
殺戸部侍郎楊愼矜<lb/>
<pb n="KR2o0020_WYG_061-60b"/>
　<hi>慎矜為上所厚李林甫浸忌之慎矜與王鉷父中表兄弟也故引鉷入臺及鉷遷中丞慎矜猶名之鉷意</hi>
　<hi>不平慎矜不之覺也嘗與之私語䜟書慎矜與術士史敬忠善敬忠言天下將亂勸慎矜於臨汝山中買</hi>
　<hi>莊避亂林甫知鉷與慎矜有隙誘使圖之鉷乃遣人以飛語告慎矜隋煬帝孫與凶人徃来家有䜟書謀</hi>
　<hi>復祖業上大怒収慎矜繋獄命楊釗盧鉉同<graphic n="KR1382" url="https://raw.githubusercontent.com/kanripo/KR-Gaiji/master/images/KR1382.png" mimeType="image/png"/>之使吉温捕敬忠於汝州敬忠與温父善温㓜時敬忠嘗</hi>
　<hi>抱撫之及捕獲温不與語鎻其頸驅之馬前使吏誘之曰楊慎矜已欵服惟湏子一辨解意則生不然必</hi>
　<hi>死敬忠求紙温不答敬忠懇請哀切乃令答辨還鞫愼矜引以為證慎矜皆引服惟搜䜟書不獲使盧鉉</hi>
　<hi>入長安搜其家鉉袖䜟書入闇中出詬曰逆賊深藏秘記以示愼矜歎曰吾不蓄䜟書此何從在吾家哉</hi>
　<hi>吾應死而已於是兄弟皆賜死妻子流嶺南連坐者數十人</hi>集覽<hi>與王鉷父中表兄弟王鉷之父</hi>
<pb n="KR2o0020_WYG_061-61a"/>
　<hi>名晉中表兄弟猶言外内兄弟也爾雅姑之子外兄弟也舅之子内兄弟也又魏楊阜稱外兄姜叙而皇</hi>
　<hi>甫謐列女傳云姜叙姑子楊阜則舅子稱姑子為外兄弟姑子稱舅子為内兄弟或曰兩姨之子為外兄</hi>
　<hi>弟姑舅之子為内兄弟臨汝河南汝州屬縣名今汝州梁縣是有臨汝店</hi>質實<hi>一統志云臨汝縣名</hi>
　<hi>唐初所置屬汝州後廢之故城在南陽府汝州西南六十里汝州注見漢光武建武二年梁縣</hi>
　　書法<hi>慎矜掊克罪人也書爵書殺何甚林甫也愼矜私語䜟書信有罪矣不至殺也誣而殺之</hi>
　　<hi>甚矣</hi>
十二月以天下歲貢賜李林甫<lb/>
　<hi>命百官閲嵗貢物於尚書省悉以車載賜李林甫上或時不視朝百司悉集林甫第門臺省為空林甫子</hi>
<pb n="KR2o0020_WYG_061-61b"/>
　<hi>岫為將作監頗以滿盈為懼嘗從林甫遊後園指役夫言曰大人久處鈞軸怨仇滿天下一朝禍至欲為</hi>
　<hi>此得乎林甫不樂曰勢已如此將若之何先是宰相皆以徳度自處騶從不過數人林甫自以多結怨常</hi>
　<hi>虞刺客出則歩騎百餘人為左右翼金吾靜街前驅在數百歩外居則重闗複壁如防大敵一夕屢徙牀</hi>
　<hi>雖家人莫知其處</hi>集覽<hi>鈞軸鈞陶瓦輪也其中旋轉者取周回調均之義軸車軸也所以持輪者</hi>
　<hi>鈞軸皆在物之要者故謂宰相秉鈞當軸言其居中用事也左右翼顔師古曰旁引其騎若鳥翼之為也</hi>
　<hi>軍左翼曰啓右翼曰胠楚辭天問篇曰並驅擊翼何以將之文公集註云六韜曰翼其兩旁疾擊其後金</hi>
　<hi>吾注見漢武帝太初元年又注見漢光武建武十二年</hi>
　　書法<hi>書病𤣥宗也自書籍以來未有此賜矣綱目書賜金三賜銀器一賜錢一賜榖二賜帛四</hi>
<pb n="KR2o0020_WYG_061-62a"/>
　　<hi>賜服二賜第二賜錦綵一賜絲一賜物一未有大於此者也</hi>
　　發明<hi>自林甫專政至是十有二年凡見於綱目所書者初無一善可紀而𤣥宗方且倚之為股</hi>
　　<hi>肱心膂若何而不亡哉書以天下嵗貢賜林甫蓋自古所無也使林甫而果賢者其可以貨取乎</hi>
以高仙芝為安西四鎭節度使<lb/>
　<hi>仙芝本高麗人從軍安西驍勇善騎射累官四鎮節度副使小勃律王及其旁二十餘國皆附吐蕃貢獻</hi>
　<hi>不入討之不克制以仙芝為行營節度使討之自安西行百餘日至連雲堡破之遣將軍席元慶將千騎</hi>
　<hi>前行謂曰小勃律聞大軍至其君臣百姓必走山谷第呼取出繒帛稱敕賜之大臣至盡縛之以待我元</hi>
　<hi>慶如其言仙芝至斬其附吐蕃者數人急遣元慶徃斫娑夷藤橋甫畢而吐蕃救至娑夷即弱水不能勝</hi>
<pb n="KR2o0020_WYG_061-62b"/>
　<hi>草芥藤橋闊盡一矢力修之朞年乃成仙芝虜小勃律王及吐蕃公主而還上以仙芝為安西四鎮節度</hi>
　<hi>使仙芝署封常清判官任以軍事自唐興以来邉帥皆用忠厚名臣不久任不遥領不兼統功名著者徃</hi>
　<hi>徃入為宰相其四夷之將雖才畧如阿史那社爾契苾何力猶不專大將之任皆以大臣為使以制之及</hi>
　<hi>開元中天子有吞四夷之志為邉將者十餘年不易始久任矣皇子則慶忠諸王宰相則蕭嵩牛仙客始</hi>
　<hi>遥領矣蓋嘉運王忠嗣專制數道始兼統矣李林甫欲杜邉帥入相之路以胡人不知書乃奏言文臣為</hi>
　<hi>將怯當矢石不若用寒族胡人胡人則勇决習戰寒族則孤立無黨陛下誠以恩洽其心彼必能為朝廷</hi>
　<hi>盡死上悦其言始用安祿山至是諸道節度使盡用胡人精兵咸戍北邉天下之勢偏重卒使祿山傾覆</hi>
　<hi>天下皆出於林甫專寵固位之謀也范氏曰明皇蔽於吞滅四夷欲求一切之功是以林甫得以行其計</hi>
<pb n="KR2o0020_WYG_061-63a"/>
　　<hi>人君茍不能以義制欲迷而不復何所不至哉</hi>集覽<hi>小勃律注見開元十年第呼句絶第但也但呼</hi>
　　<hi>之令其出也第通作弟漢酈食其傳第言之陳勝傳弟令毋斬契苾何力契苾虜複姓何力其名契詰歴</hi>
　　<hi>反苾蒲結反慶忠慶王名琮忠王即肅宗也名亨並領節度不出閤一切之功一切注見漢順帝陽嘉元</hi>
　　<hi>年</hi>正誤<hi>第呼取出繒帛稱敕賜之今按通鑑本文作第呼出取繒帛賜之綱目倒出字也</hi>質<lb/>
　　實<hi>髙麗東夷國名注見漢武帝元封二年朝鮮安西四鎮注見髙宗永淳元年弱水注見宋武帝元嘉</hi>
　　<hi>六年阿史那社爾突厥處羅可汗之子貞觀十年率衆入朝授左騎衛大將軍契苾何力鐡勒莫賀可汗</hi>
　　　<hi>之孫貞觀六年率衆内附擢左領軍將軍</hi>
　　　書法<hi>至是諸道節度多胡人矣林甫為之也</hi>
<pb n="KR2o0020_WYG_061-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷四十三下<lb/>
</p>
<p>
</p>
  </div>
</body>
</text>
</TEI>
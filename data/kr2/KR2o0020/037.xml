<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_037-1a"/>
　欽定四庫全書<lb/>
御批資治通鑑綱目卷二十五下<lb/>
　<hi>庚宋元嘉十七年魏辰太平眞君元年</hi>春正月沮渠無諱㓂魏酒泉考異<lb/>
　<hi>㓂當作侵或作攻</hi>考證<hi>㓂當作入</hi>
　　<hi>涼之亡也牧犍之弟無諱出奔敦煌至是冦酒泉㧞之</hi>質實<hi>敦煌郡名注見漢武帝元朔三年酒</hi>
　　<hi>泉郡名注同上年</hi>
　　　書法<hi>䝉遜之滅西涼也歆弟李恂奔北山既而據郡綱目書曰涼李恂入敦煌稱刺史無譏辭</hi>
　　　<hi>也無諱亦牧犍弟也涼亡出奔敦煌至是攻酒泉而㧞之則曷為書魏酒泉且斥以冦沮渠再世魏</hi>
<pb n="KR2o0020_WYG_037-1b"/>
　　　<hi>爵既被伐而降矣涼之故土皆魏土也於是出而竊地非宼何哉綱目之子奪也審矣其辨名分也</hi>
　　　<hi>嚴矣故前年於分注書涼亡據李恂是年分注猶書改元永建次年分注始書西涼亡今年書冦至</hi>
　　　<hi>受宋爵王河西則綱目以爵卒之無貶焉</hi>
　夏四月朔日食○六月魏大赦改元考證<hi>赦下當書境内</hi>
　　<hi>取宼謙之神書之文也</hi>
　　　書法<hi>改元不書改元此何以書譏也於是改曰太平眞君取宼謙之神書之文也故書譏之是</hi>
　　　<hi>故漢好言者之䛕而改元章和則書改元章帝章和元年魏惑謙之之誕而改元眞君則書改元是</hi>
　　　<hi>年隋信袁充之誣而改元仁夀則書改元文帝仁壽元年皆譏之也</hi>
<pb n="KR2o0020_WYG_037-2a"/>
秋七月魏討秃髪保周殺之沮渠無諱降考異<hi>據上書保周叛</hi>
<hi>則此殺字當作誅</hi>○冬十月宋領軍劉湛有罪誅以彭城王義<lb/>
康為江州刺史江夏王義恭為司徒錄尚書事始興王<lb/>
濬為揚州刺史<lb/>
　<hi>宋司徒義康專總朝權宋主羸疾積年屢至危殆義康盡心營奉藥石非親嘗不進或連夕不寐性好吏</hi>
　<hi>職紏剔精盡凡所陳奏入無不可方伯以下並令選用生殺大事或以録命斷之勢傾遠近朝野幅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>義</hi>
　<hi>康傾身引接未嘗懈倦士之幹綀者多被意遇嘗謂劉湛曰王敬𢎞王球之屬竟何所堪坐取富貴復那</hi>
　<hi>可解然素無學術不識大體朝士有才用者皆引入已府府僚無施及忤㫖者乃斥為臺官自謂兄弟至</hi>
<pb n="KR2o0020_WYG_037-2b"/>
　<hi>親不復存君臣形迹置私僮六十人四方獻饋皆以上品薦義康而以次者供御領軍劉湛與僕射殷景</hi>
　<hi>仁有隙欲倚義康以傾之義康權勢已盛湛愈推崇之無復人臣之禮宋主浸不能平湛初入朝宋主思</hi>
　<hi>禮甚厚湛善論治道諳前代故事叙致銓理聽者忘疲每入雲龍門不夕不出及是宋主意雖内離而接</hi>
　<hi>遇不改嘗謂所親曰劉班初自西還與語常視日早晚慮其將去比入吾亦視日早晩苦其不去殷景仁</hi>
　<hi>密言於宋主曰相王權重非社稷訃冝少裁抑宋主然之義康長史劉斌王履劉敬文孔𦙍秀等皆以傾</hi>
　<hi>謟有寵宋主嘗疾篤使義康具顧命詔義康還省流涕以告湛及景仁湛曰天下艱難詎是㓜主所御義</hi>
　<hi>康景仁皆不答而𦙍秀等輙就尙書議曹索晉立康帝舊事義康不知也及宋主疾瘳微聞之而斌等密</hi>
　<hi>謀欲使大業終歸義康遂邀結朋黨伺察禁省有不與已同者必百方搆䧟之由是主相之勢分矣既而</hi>
<pb n="KR2o0020_WYG_037-3a"/>
　<hi>湛遭母憂去職謂所親曰常日正頼口舌爭之故得推遷今既窮毒無復此望禍至其能久乎至是宋主</hi>
　<hi>收湛下詔誅之及斌等八人義康上表遜位詔以為江州刺史出鎭豫章初殷景仁卧疾五年雖不見上</hi>
　<hi>而密函去來日以十數朝政大小必以咨之影迹周密莫有窺其際者收湛之日景仁使拂拭衣冠左右</hi>
　<hi>莫曉其意至夜聞召猶稱脚疾以小牀輿就坐誅討處分一皆委之初檀道濟薦吳興沈慶之忠謹曉兵</hi>
　<hi>宋主使領隊防東掖門劉湛謂曰卿在省歲久比當相論慶之正色曰下官在省十年自應得轉不復以</hi>
　<hi>此仰累收湛之夕宋主召之慶之戎服縛袴而入宋主曰卿何意乃爾急装慶之曰夜半喚隊主不容緩</hi>
　<hi>服乃遣收劉斌殺之將軍徐湛之與義康尤親厚被收當死其母㑹稽公主於兄弟為長嫡素為上所禮</hi>
　<hi>家事大小必咨而後行高祖微時自於新洲伐荻有衲布衫襖臧皇后手所作也既貴以付公主曰後世</hi>
<pb n="KR2o0020_WYG_037-3b"/>
　<hi>有驕奢不節者可以此衣示之至是公主入見號哭以錦囊盛衲衣擲地曰汝家本貧賤此是我母為汝</hi>
　<hi>父所作今日得一飽餐遽欲殺我兒邪宋主乃赦之王履叔父球為史部尙書簡淡有美名為宋主所重</hi>
　<hi>以履性進利屢戒之不從至是履徒跣告球球日常日語汝云何履懼不能對球徐曰阿父在汝亦何憂</hi>
　<hi>宋主以球故竞免履死廢於家義康用事人爭求親暱唯主薄江湛早能自踈求出為武陵内史檀道濟</hi>
　<hi>嘗為子求昏於湛湛固辭道濟因義康以請湛拒之愈堅故不染於二公之難義康停省十餘日奉辭下</hi>
　<hi>渚上唯對之慟哭餘無所言義康問沙門慧琳曰弟子有還理否琳曰恨公不讀數百卷書初吳興太守</hi>
　<hi>謝述累佐義康數有規益早卒至是義康歎曰昔謝述唯勸吾退劉班唯勸吾進今班存而述死其敗也</hi>
　<hi>宜哉宋主亦曰謝述若存義康必不至此以蕭斌為義康諮議參軍領豫章太守事無大小皆以委之使</hi>
<pb n="KR2o0020_WYG_037-4a"/>
　<hi>將軍蕭承之將兵防守資奉優厚信賜相繫久之宋主就㑹稽公主宴集甚讙主起再拜悲不自勝曰車</hi>
　<hi>子歳暮必不為陛下所容今特請其命因慟哭宋主亦流涕指蔣山曰若違今誓便是負初寧陵即封所</hi>
　<hi>飲酒賜義康故終主之身義康得無恙司馬公曰文帝之於義康兄弟之情其始非不隆也終於失兄弟</hi>
　<hi>之歡虧君臣之義迹其亂階正由劉湛權利之心無有厭已詩云貪人敗類其是之謂乎○義恭懲彭城</hi>
　<hi>之敗雖為總録奉行文書而已宋主乃安之景仁為掦州刺史尋卒以王球為僕射始興王濬為掦州刺</hi>
　<hi>史范曄沈演之為左右衞將軍對掌禁旅庾炳之為吏部郎俱參機密曄寗之孫也有儁才而薄情淺行</hi>
　<hi>數犯名教為士流所鄙性躁競自謂才用不盡常怏怏不得志吏部尚書何尙之言於宋主曰范曄志趨</hi>
　<hi>異常請出為廣州刺史若在内舋成不得不加鈇鉞鉄鉞亟行非國家之美也宋主曰始誅劉湛復遷范</hi>
<pb n="KR2o0020_WYG_037-4b"/>
　<hi>曄人將謂卿等不能容才朕信受䜛言但共知其如此無能為害也</hi>集覽<hi>以錄命斷之直用錄尚書</hi>
　<hi>之命决斷之不復奏閒也無施猶言無能為之人劉班劉湛小字班獸故曰劉班顧命詔書顧命篇注臨</hi>
　<hi>終之命曰顧命馬氏云王將崩顧念太子命大臣輔相之也蔡氏集傅曰鄭𤣥云回首曰顧臨死回顧而</hi>
　<hi>發命也索晉立康帝售事索取也晉成帝崩庾氷以帝二子皆在襁褓恐易世後親屬愈疏請以母弟琅</hi>
　<hi>邪王岳立之是為康帝今孔𦙍秀索此故事意欲立義康也窮毒我今窮苦而遭毒害也列子楊朱篇此</hi>
　<hi>天人窮毒者也資奉資給奉禄也奉讀曰俸車子彭城王義康小字初寧陵武帝陵墓也貪人敗類詩桑</hi>
　<hi>柔篇文注貪人貪惡之人類善也箋云類等夷也敗伯邁反文公集傳曰敗類猶言圯族也亟行亟去吏</hi>
　<hi>反頻數也</hi>質實<hi>輻輳注見漢文帝六年江州注見漢武帝元鼎五年吳興郡名注見明帝泰始二年</hi>
<pb n="KR2o0020_WYG_037-5a"/>
　<hi>沈慶之武康人徐湛之東海郯人羡之從孫也新洲未詳處所江湛陳留考城人夷之子下渚杜預曰小</hi>
　<hi>淵曰渚又水名按一統志應天府西南三十里有投書渚乃晉殷羡為豫章守赴郡人多附書行至此以</hi>
　<hi>書擲水中祝曰沉者自沉浮者自浮殷洪喬不作致書郵或疑即此未知是否臧皇后東莞莒人燾之妹</hi>
　<hi>武帝之后蔣山注見梁武帝太清二年鍾山初寧陵注見武帝永初三年始興郡名注見晉愍帝建興三</hi>
　<hi>年范曄南陽順陽人泰之子沈演之吳興人鈇鉞注見漢獻帝建安十八年</hi>
　　發明<hi>論者謂義康但知兄弟之親未識君臣之義以臣觀之義康亦未能盡兄弟之理者也何</hi>
　　<hi>則子路問聞斯行諸子曰有父兄在如之何其聞斯行之義康於義為臣於親為弟豈有生殺大事</hi>
　　<hi>或以錄命斷之至於四方獻饋皆以上品自奉而以次者供御其為不恭厥兄不亦甚乎彼小人但</hi>
<pb n="KR2o0020_WYG_037-5b"/>
　　<hi>知推崇勢要以為已利不知權位已極終將何之冝乎不免顛沛之禍也然則綱目於義康何以無</hi>
　　<hi>貶曰上書劉湛有罪誅湛推奉義康者也湛既有罪則累及義康矣何得謂之無貶曰若是則義康</hi>
　　<hi>將若之何形迹未露則忠勤匪懈恭恪小心形迹既露則闔門遁迹祈保天年斯亦庻乎其可也刺</hi>
　　<hi>江州督交廣尊享王爵尙可為乎噫</hi>
<hi>辛宋元嘉十八年魏已太平眞君二年</hi>春正月宋以彭城王義康為都督<lb/>
江交廣州軍事考異<hi>為字羡</hi>
　<hi>義康至豫章辭刺史以為都督三州軍事前龍驤將軍扶令育上表曰彭城王先朝之愛子陛下之次弟</hi>
　<hi>若有迷謬之愆正可導以義方柰何一旦黜削遠送南垂萬一義康年窮命盡奄忽于南臣雖微賤竊為</hi>
<pb n="KR2o0020_WYG_037-6a"/>
　<hi>陛下羞之陛下徒知惡枝之冝伐豈知伐枝之傷樹乎願亟召還兄弟恊和君臣輯睦則四海之望塞多</hi>
　<hi>言之路絶矣表奏賜死裴子野曰夫在上為善若雲行雨施萬物受其賜及其惡也若天裂地震萬物所</hi>
　<hi>驚駭誰弗知見豈戮一人鉗一口所能弭滅哉是皆不勝其忿而有増於疾疹也以太祖之含𢎞尙掩耳</hi>
　<hi>於彭城之戮自此以後誰易由言有宋累葉罕聞直諒豈骨鯁之氣俗愧前古抑時王之刑政使之然乎</hi>
　<hi>張約隕於權臣扶育斃於哲后宋之鼎鑊吁可畏哉</hi>集覽<hi>誰易由言易輕也由於也謂誰人復敢輕</hi>
　<hi>易於上言也詩小弁篇君子無易由言</hi>質實<hi>豫章郡名注見漢武帝元鼎五年</hi>
魏新興王俊謀反伏誅質實<hi>新興郡名注見晉孝武帝太元九年</hi>○魏人<lb/>
伐酒泉克之<lb/>
<pb n="KR2o0020_WYG_037-6b"/>
　<hi>魏以沮渠無諱終為邉患遣兵伐之㧞酒泉無諱乃謀西渡流沙</hi>質實<hi>流沙河名注見漢元帝初</hi>
　<hi>元三年又按一統志黎州安撫司有漢水源出飛越山流經城南二十里東入岷江一名流沙河</hi>
楊難當寇宋漢川宋遣兵討之考異<hi>宼當作攻討當作擊</hi>考證<hi>宼當</hi>
<hi>作入討當作擊</hi>
　<hi>難當傾國宼宋邉謀據蜀上遣其將符冲出東洛宋梁秦刺史劉真道擊斬之難當攻㧞葭萌遂圍涪城</hi>
　<hi>不克而還十二月宋遣龍驤將軍裴方明等討之</hi>質實<hi>漢川郡名注見周赧王四年漢中東洛疑</hi>
　<hi>地名未詳處所葭萌縣名注見漢獻帝建安十六年涪城縣名注見漢光武建武十二年</hi>
宋晉寧郡反討平之質實<hi>一統志云晉寧古地名漢為滇池縣地晉隆安初置寧州</hi>
<pb n="KR2o0020_WYG_037-7a"/>
<hi>宋改晉寧郡齊梁因之唐武德初置昆州及晉寧縣後䝉氏段氏皆為陽城堡部元初立陽城堡萬戸府至元</hi>
<hi>中復為晉寧州本朝因之改屬雲南府</hi>
<hi>壬宋元嘉十九年魏午太平眞君三年</hi>春正月魏主詣道壇受符籙<lb/>
　<hi>魏宼謙之言於魏主曰陛下以眞君御世建静輪天宫之法開古以來未之有也應登受符書以彰聖德</hi>
　<hi>魏主從之自是每世即位皆受符籙謙之又奏作静輪宫必令其高不聞鷄犬欲以上接天神崔浩亦勸</hi>
　<hi>為之功費萬訃經年不成太子晃諫曰天人道殊卑高定分不可相接理在必然今耗府庫疲百姓為無</hi>
　<hi>益之事將安用之不聽</hi>
　　書法<hi>漢章帝幸孔子宅則書詣尊師也此道壇也亦書詣何以見其尊非所尊也美惡不嫌同</hi>
<pb n="KR2o0020_WYG_037-7b"/>
　　<hi>辭書受籙始此終綱目人主書受籙者有三足年唐㑹昌元年武宗㑹昌六年宣宗</hi>
　　發明<hi>綱目書漢肅宗至魯詣孔子宅者變文起義不狥流俗以示尊師重道也書魏主詣道壇</hi>
　　<hi>受符籙者因情定義隨俗所稱以見崇尙異端也且夫符籙之事前所未聞而始見於此魏主䖍恭</hi>
　　<hi>受之自冝神物後先而乃其身不保然則果何益哉後之欲尊奉道籙者可以觀矣</hi>
夏四月沮渠無諱西據鄯善李寳入據敦煌<lb/>
　<hi>沮渠無諱將萬餘家棄敦煌西據鄯善其士卒經流沙溺死者大半鄯善王比龍將其衆犇且末李寳自</hi>
　<hi>伊吾帥衆二千人據敦煌繕脩城府安集故民而奉表於魏沮渠牧犍之亡也涼州人闞爽據高昌唐契</hi>
　<hi>為柔然所迫擁衆西趨高昌欲奪其地契死弟和收餘衆犇車師前部㧞高寧自力二城遣使請降於魏</hi>
<pb n="KR2o0020_WYG_037-8a"/>
　集覽<hi>且末西域國都於且末城因以為號在鄯善國西西北有流沙數百里且子餘及伊吾注見漢</hi>
　<hi>明帝永平十五年高昌西域國都交河城在鄯善北伊吾南漢車師前王故地也地勢高敵人庶昌盛因</hi>
　<hi>名高昌</hi>質實<hi>敦煌郡名注見漢武帝元朔三年高昌西域國名注見齊明帝建武四年涼州注見</hi>
　<hi>唐中宗景龍二年柔然北狄國名注見晉孝武帝太元十二年</hi>
五月宋討楊難當平之魏人救之不克考異<hi>討字當作擊</hi>考<lb/>
證<hi>討當作擊</hi>
　<hi>裴方明等至漢中與劉真道分兵攻武興下辯白水皆取之楊難當遣苻𢎞祖守蘭臯以其子和為後繼</hi>
　<hi>方明與戰大破之斬𢎞祖和退走難當犇上邽獲其兄子保熾又獲其子虎送建康斬之仇池平以胡崇</hi>
<pb n="KR2o0020_WYG_037-8b"/>
　<hi>之為北秦州刺史鎮其地立保熾為楊𤣥後守仇池魏人迎難當詣平城真道方明竟坐匿金寳善馬下</hi>
　<hi>獄死</hi>集覽<hi>武興今沔州古武興郡也本漢祖縣地西魏置興州宋改沔州在隴西下辯注見漢獻帝</hi>
　<hi>建安二十二年白水駰按如淳曰白水地名晉灼曰今廣魏縣也索隱曰白水水名出武都經隴西西縣</hi>
　<hi>東南按武都今階州是括地志云白馬水源出文州曲水縣西南㑹經孫山下離騷經曰朝吾將濟於白</hi>
　<hi>水晦庵集註云淮南子言白水出崑崙之山蘭臯城名今鞏昌路蘭州是在隴西離騷經曰歩余馬於蘭</hi>
　<hi>臯注澤曲曰臯其中有蘭故名蘭臯仇池注見晉惠帝元康六年</hi>質實<hi>漢中郡名注見周赧王四</hi>
　<hi>年一統志云武興晉之縣名屬武都郡宋初因之後省焉故址在漢中府畧陽縣南白水縣名未詳處所</hi>
　　書法<hi>書討而救罪救者也</hi>
<pb n="KR2o0020_WYG_037-9a"/>
秋七月晦日食○九月沮渠無諱襲據高昌宋以無諱<lb/>
為河西王<lb/>
　<hi>唐契之攻闞爽也爽遣使詐降于沮渠無諱欲與之共擊契八月無諱將其衆趨高昌比至契已死爽閉</hi>
　<hi>門拒之九月無諱夜襲高昌屠其城爽奔柔然無諱據高昌遣使奉表于宋以無諱為河西王</hi>質實<lb/>
　<hi>河西郡名注見漢武帝元狩二年</hi>
冬十月柔然遣使如宋○十二月宋脩孔子廟<lb/>
　<hi>詔魯郡脩孔子廟及學舎蠲墓側五戸課役以供灑掃</hi>質實<hi>魯郡注見漢獻帝興平二年孔子廟</hi>
　<hi>注見周太祖廣順二年</hi>
<pb n="KR2o0020_WYG_037-9b"/>
　　書法<hi>自晉書李遼請脩孔子廟不報至是乂五十年矣始書宋修嘉之也亦傷之也終綱目書</hi>
　　<hi>孔子廟三詳晉孝武帝太元十七年</hi>
魏以李寳為敦煌公○宋雍州蠻反<lb/>
　<hi>宋雍州刺史劉道産善為政民安其業小大豐瞻由是民間有襄陽樂歌山蠻前後不可制者皆出緣沔</hi>
　<hi>為村落戸口殷盛道產卒蠻追送至沔口未幾羣蠻大動征西司馬朱脩之討之不利詔將軍沈慶之伐</hi>
　<hi>之殺虜萬餘人</hi>質實<hi>雍州注見齊和帝中興元年沔口注見漢獻帝建安十三年沔水</hi>
魏尚書李順有罪誅<lb/>
　<hi>魏主使李順差次羣臣賜以爵位順受賄品第不平魏主怒且以順保庇沮渠氏靣欺誤國賜死</hi>集<lb/>
<pb n="KR2o0020_WYG_037-10a"/>
　覽<hi>保庇沮渠氏先李順使涼受涼王金言涼無水草不可伐故云保庇</hi>
<hi>癸宋元嘉二十年魏未太平眞君四年</hi>春正月魏擊宋仇池取之<lb/>
　<hi>魏軍進至下辯宋將軍强𤣥明等敗死胡崇之被擒餘衆走還漢中魏遂取仇池楊保熾走</hi>集覽<lb/>
　<hi>强姓也音其兩反</hi>
烏洛侯國遣使如魏<lb/>
　<hi>初魏之居北荒也鑿石為廟在烏洛侯西北以祀其先高七十尺深九十歩及烏洛侯使至言石廟具在</hi>
　<hi>魏主遣使致祭刻祀文於壁而還去平城四千餘里</hi>質實<hi>平城縣名注見漢高帝七年</hi>
夏四月魏殺其武都王楊保宗秋七月宋立楊文德為<lb/>
<pb n="KR2o0020_WYG_037-10b"/>
武都王<lb/>
　<hi>魏河間公齊與武都王楊保宗封鎭雒谷保宗弟文德說保宗閉險叛魏齊誘保宗殺之其屬苻逹任朏</hi>
　<hi>遂舉兵立文德為王㨿白崖分兵取諸戍進圍仇池自號仇池公魏將軍占弼擊之文德退走皮豹子督</hi>
　<hi>闗中軍至下辯聞仇池圍解欲還弼遣人謂曰宋人耻敗必將復來軍還之後再舉為難不若綀兵蓄力</hi>
　<hi>以待之不出秋冬宋師必至以逸待勞無不克矣豹子從之文德遣使求援於宋七月宋以文德為征西</hi>
　<hi>大將軍武都王屯葭蘆城武都隂平氐多歸之</hi>集覧<hi>葭蘆城渡赤河經岐山三百四十里即其地也</hi>
　質實<hi>河間郡名注見漢帝𤣥更始二年一統志云雒谷未詳處所唯鞏昌府成縣西八十里有雒谷</hi>
　<hi>水雒一作駱唐太和初詔於駱谷築城廢上禄縣治於此未知是否白崖山名在漢中府洋縣北六十里</hi>
<pb n="KR2o0020_WYG_037-11a"/>
　<hi>山有白石崖故名葭蘆城未詳處所惟延安府葭州西五里有葭蘆河岸多蘆葦故名宋元豐中於此立</hi>
　<hi>寨未知是否智者詳之隂平郡名注見漢後主炎興元年</hi>
九月魏主襲柔然走之<lb/>
　<hi>魏主如漢南捨輜重以輕騎襲柔然分軍為四道魏主至鹿渾谷遇敕連可汗太子晃曰賊不意大軍猝</hi>
　<hi>至冝掩其不備速進擊之尙書劉絜曰賊營塵盛其衆必多不如須諸軍大集然後擊之晃曰塵盛者軍</hi>
　<hi>士驚擾也何得營上而有此塵乎魏主疑之不急擊柔然遁去追之不及獲其候騎曰柔然不覺魏軍至</hi>
　<hi>惶駭北走經六七日知無追者始乃徐行魏主深悔之自是軍國大事皆與晃謀之司馬楚之别將督軍</hi>
　<hi>糧柔然欲擊之俄而軍中有告失驢耳者楚之曰此必賊遣姦人入營覘伺割以為信耳賊至不乆冝急</hi>
<pb n="KR2o0020_WYG_037-11b"/>
　<hi>為備乃伐桞為城以水灌之城立而柔然至氷堅滑不可攻乃散走</hi>質實<hi>輜重注見周顯王三十六</hi>
　<hi>年鹿渾谷未詳處所劉絜長樂信都人</hi>
冬十一月宋人攻魏濁水戍敗績<lb/>
　<hi>宋將軍姜道盛與楊文德合衆攻魏濁水戍魏皮豹子等救之道盛敗死</hi>質實<hi>濁水戍按一統志濁</hi>
　<hi>水在鞏昌府西和縣境從長道縣界穿大潭舊鎭合清水入階州</hi>
十二月魏主還平城<lb/>
　<hi>魏主還至朔方詔太子晃總百揆且曰諸功臣皆勤勞日乆應當以爵歸第隨時朝宴論道陳謨不冝復</hi>
　<hi>煩以劇職更舉賢俊以備百官遂還平城</hi>質實<hi>朔方郡名注見漢武帝元朔元年平城縣名注見漢</hi>
<pb n="KR2o0020_WYG_037-12a"/>
　<hi>高帝七年百揆注見晉安帝元興元年</hi>
<hi>甲宋元嘉二十一年申魏太平眞君五年</hi>春正月宋主耕籍田大赦考異<hi>下當</hi>
<hi>書境内</hi>魏太子晃總百揆考證<hi>魏上當以圈隔太子上漏以字</hi>
　<hi>魏太子晃始總百揆以中書監穆夀司徒崔浩侍中張黎古弼輔之弼忠愼質直嘗以上谷苑囿太廣乞</hi>
　<hi>减太半以賜貧民魏主方與給事中劉樹圍棋志不在弼弼侍坐良乆不獲陳聞忽起捽樹頭毆之曰朝</hi>
　<hi>廷不治實爾之罪魏主失容曰不聽奏事朕之過也樹何罪置之弼具以狀聞魏主可之弼曰為臣無禮</hi>
　<hi>至此其罪大矣出詣公車免冠徒跣請罪魏主詔入謂曰吾聞築社之役蹇蹷而築之端冕而事之神降</hi>
　<hi>之福然則卿有何罪其冠履就職苟有可以利社稷使百姓者竭力為之勿顧慮也晃課民稼穡使無牛</hi>
<pb n="KR2o0020_WYG_037-12b"/>
　<hi>者借人牛而為之芸以償之凡耕㮔二十二畝而芸七畝大畧以是為率使民各標姓名於田首以知其</hi>
　<hi>勤惰禁飲酒遊戲者於是墾田大増</hi>集覽<hi>公車注見漢/文帝三年</hi>質實<hi>上谷郡名注見秦王</hi>
　<hi>政三年</hi>
魏禁私養沙門巫覡<lb/>
　<hi>魏主詔王公以下至庶人有私養沙門巫覡者皆遣詣官過二月十五日不出沙門巫覡死主人門誅</hi>
　質實<hi>沙門僧名注見漢明帝永平八年巫覡注見五代漢隱帝乾祐三年</hi>
魏令公卿子弟皆入太學<lb/>
　<hi>魏詔王公卿大夫之子皆詣太學其百工商賈之子各習父兄之業毋得私立學校違者師死主人門誅</hi>
<pb n="KR2o0020_WYG_037-13a"/>
二月魏尚書令劉絜有罪誅樂平王丕以憂卒<lb/>
　<hi>初魏尚書令劉絜久典機要恃寵自專魏主心惡之及將襲柔然絜諫曰蠕蠕遷徒無常前者出師勞而</hi>
　<hi>無功不如廣農積榖以待其來崔浩固勸魏主行魏主從之絜耻其言不用欲敗魏師魏主與諸將期㑹</hi>
　<hi>鹿渾谷絜矯詔易其期至鹿渾谷欲擊柔然絜又止之使待諸將留六日而諸將不至柔然遂逺遁軍還</hi>
　<hi>糧盡士卒多死絜隂使人驚魏軍勸魏主委軍輕還不從又以軍出無功請治崔浩之罪魏主曰諸將失</hi>
　<hi>期遇賊不擊浩何罪也浩以絜矯詔事白魏主收絜囚之魏主之北行也絜私謂所親曰若車駕不反吾</hi>
　<hi>當立樂平王又聞尚書右丞張嵩家有圖䜟問曰劉氏應王吾有姓名否魏主聞之命有司窮治絜嵩皆</hi>
　<hi>夷三族絜好作威福諸將破敵得財物皆與分之既死籍其家財巨萬樂平戾王丕以憂卒初魏主築白</hi>
<pb n="KR2o0020_WYG_037-13b"/>
　<hi>臺丕夢登其上四顧不見人命術士董道秀筮之曰吉丕黙有喜色至是道秀亦坐棄市高允聞之曰夫</hi>
　<hi>筮者皆當依附爻象勸以忠孝王之問也道秀冝曰窮高為亢易曰亢龍有悔又曰高而無民皆不祥也</hi>
　<hi>王不可以不戒如此則王安於上身全於下矣道秀反之冝其死也</hi>集覽<hi>窮高為亢窮極之甚為亢</hi>
　<hi>乾卦亢龍有悔窮之災也程子傳曰窮極而災至也易曰亢龍有悔又曰高而無民乾卦文言曰上九曰</hi>
　<hi>亢龍有悔何謂也子曰貴而無位高而無民賢人在下位而無輔是以動而有悔也子夏傳云亢極也廣</hi>
　<hi>雅云尚也程子傳曰九居上而不當尊位是以無民無輔動則有悔也朱子本義曰賢人在下位謂九五</hi>
　<hi>以下無輔以上九過高志滿不來輔助之也又附錄曰亢龍有悔若占得此爻必湏以亢滿為戒</hi>質<lb/>
　實<hi>圖䜟注見漢光武建武中元元年棄市注見秦始皇三十四年</hi>
<pb n="KR2o0020_WYG_037-14a"/>
宋以江夏王義恭為太尉○夏六月河西王沮渠無諱<lb/>
卒弟安周代立考異<hi>代立二字當作嗣</hi>考證<hi>當去沮渠二字</hi>○魏罷舊<lb/>
俗所祀胡神<lb/>
　<hi>魏入中國以來雖頗用古禮祀天地宗廟百神而猶循其舊俗所祀胡神甚衆崔浩請存其合於祀典者</hi>
　<hi>五十七所餘悉罷之魏主從之</hi>
秋八月魏主畋于河西<lb/>
　<hi>魏主詔以肥馬給獵騎尚書令古弼留守悉以弱馬給之魏主大怒欲還臺斬之弼官屬惶怖恐并坐誅</hi>
　<hi>弼曰吾為人臣不使人主盤于遊田其罪小不備不虞乏軍國之用其罪大今蠕蠕方强南㓂未㓕吾為</hi>
<pb n="KR2o0020_WYG_037-14b"/>
　<hi>國遠慮雖死何傷且吾自為之非諸君之憂也魏主聞之歎曰有臣如此國之寳也賜衣一襲他日復畋</hi>
　<hi>於山北獲麋鹿數千頭詔尚書發牛車五百乘以運之既而謂左右曰筆公必不與我汝軰不如自以馬</hi>
　<hi>運之尋果得弼表曰秋榖懸黄麻菽布野猪鹿竊食鳥鴈侵費風雨所耗朝夕三倍乞賜矜緩使得收載</hi>
　<hi>魏主曰果如吾言筆公可謂社稷之臣矣弼頭鋭故魏主常以筆目之</hi>集覽<hi>筆公按本傳初明元</hi>
　<hi>帝嘉其直而有用賜名曰筆後改名弼言其有輔佐才也後太武帝怒罵曰尖頭奴以弼頭尖或命之曰</hi>
　<hi>筆頭時人呼為筆公</hi>質實<hi>蠕蠕即柔然國也注見晉孝武帝太元十二年</hi>
　　書法<hi>書魏畋何美從諫也綱目書田三惟魏太武非譏辭書獵十三惟唐太宗非譏辭詳周顯</hi>
　　<hi>王十四年</hi>
<pb n="KR2o0020_WYG_037-15a"/>
宋以衡陽王義季為兖州刺史南譙王義宣為荆州刺<lb/>
史<lb/>
　<hi>初宋主以義宣不才故不用㑹稽公主屢以為言宋主不得已用之先賜詔曰師護在西雖無殊績潔已</hi>
　<hi>節用通懐期物不恣群下聲著西土士庻所安論者未議遷之今之冋換更為汝與師護年時一軰欲各</hi>
　<hi>試其能汝徃脱有一事减之者遷代之譏必歸於吾矣義宣至鎮勤自課厲事亦脩理宋主餞義季於武</hi>
　<hi>帳岡將行敕諸子且勿食至㑹所設饌日旰不至皆有饑色乃謂曰汝曹少長豐佚不見百姓艱難今使</hi>
　<hi>汝曹識有饑苦知以節儉御物耳裴子野曰善乎太祖之訓也夫侈興於有餘儉生於不足欲其隱約莫</hi>
　<hi>若貧賤習其險艱利以任使逹其情偽易以躬臨太祖若能帥此訓也堅其志操卑其禮秩教成徳立然</hi>
<pb n="KR2o0020_WYG_037-15b"/>
　<hi>後授以政事則無怠無荒可播之九服矣而崇樹襁褓迭據方岳國之存亡既不是繫早肆民上非善誨</hi>
　<hi>也</hi>集覽<hi>師護在西師護衡陽王義季小字也時為荆州刺史故云在西通懐期物通懐開心見誠</hi>
　<hi>之謂期物待人接物之謂乾卦聖人作而萬物覩程子𫝊曰物人也古語云人物物論謂人也</hi>質實<lb/>
　<hi>一統志云南譙古地名春秋時為吳楚之交戰國屬楚秦為九江郡地漢初屬淮南國元狩初復屬九江</hi>
　<hi>郡三國為魏地晉屬淮南郡東晉於此僑置南譙郡宋置新昌郡梁置南譙州北齊徙南譙州於新昌郡</hi>
　<hi>又改北譙州為臨滁郡隋初罷新昌郡改南譙州為滁州因滁水而名大業初州廢以其地屬江都郡唐</hi>
　<hi>初復置滁州天寳初改為永陽郡乾元初復為滁州五代時楊吳南唐有其地後入於周宋屬淮南東路</hi>
　<hi>元初為滁州路後復為州𨽻揚州路本朝以清流全椒來安三縣倂入州𨽻鳯陽府尋復置全椒來安為</hi>
<pb n="KR2o0020_WYG_037-16a"/>
　<hi>屬縣直𨽻京師武帳岡在應天府上元縣治東臺城内宋文帝閱武處文帝嘗以開酒禁宴於此敕諸子</hi>
　<hi>且勿食至㑹所賜饌日旰食不至有饑色乃戒之曰汝曹少長豐佚不見百姓艱難今使爾識有饑苦知</hi>
　<hi>務節儉</hi>
柔然敕連可汗死子處羅可汗吐賀真立質實<hi>柔然北狄國名</hi>
<hi>注見晉孝武帝太元十二年</hi>○敦煌公李寳入朝于魏魏人留之質<lb/>
實<hi>敦煌郡名注見漢武帝元朔三年</hi>
<hi>乙宋元嘉二十二年酉魏太平真君六年</hi>春正月朔宋行元嘉厯<lb/>
　<hi>初宋太子率更令何承天撰元嘉新厯表上之以月食之衝知日所在又以中星驗之知堯時冬至日在</hi>
<pb n="KR2o0020_WYG_037-16b"/>
　<hi>須女十度今在斗十七度又測景較二至差三日有餘知今之南至日應在斗十三四度於是更立新法</hi>
　<hi>冬至徙上三日五時日之所在移舊四度又月有遲疾前厯合朔月食不在朔望今皆以盈縮定其小餘</hi>
　<hi>以正朔望詔付外詳之太史令錢樂之等奏皆如承天所上唯月有類三大二小比舊為異謂冝仍舊詔</hi>
　<hi>可至是始行之初漢京房以十二律仲吕上生黄鍾不滿九寸更演為六十律樂之復演為三百六十律</hi>
　<hi>日當一管承天以為上下相生三分損益其一葢古人簡易之法猶古厯周天三百六十五度四分度之</hi>
　<hi>一也而房不悟謬為六十乃更設新率林鍾長六寸一釐則從仲吕還得黄鍾十二旋宫聲韻無失</hi>集<lb/>
　覽<hi>測景樞要曰日光曰景禮大司徒以土圭之法測土深正日景以求地中注景如字或作影非新率</hi>
　<hi>率與律通聲之管也</hi>質實<hi>率更令官名注見元嘉十五年</hi>
<pb n="KR2o0020_WYG_037-17a"/>
　　書法<hi>日食書朔記厯未有書朔者此其書朔何始正朔也於是何承天以前厯合朔月食不在</hi>
　　<hi>朔望更撰新厯皆取贏縮定其小餘以正之詔以是朔行焉故特書朔終綱目書厯之變十有九其</hi>
　　<hi>書朔者一而已詳漢武帝太初二年</hi>
宋以武陵王駿為雍州刺史<lb/>
　<hi>宋主欲經畧闗河故以駿鎮襄陽</hi>質實<hi>雍州刺史注見齊和帝中興元年襄陽縣名注見漢獻帝</hi>
　<hi>建安十二年</hi>
三月魏詔中書以經義决疑獄<lb/>
　　發明<hi>魏以夷狄主中國行事一以華夏為法葢欲以華變夷也春秋之法夷而進於夏則夏之</hi>
<pb n="KR2o0020_WYG_037-17b"/>
　　<hi>元魏之好尙如此其亦異乎䝉古之所為此綱日所以予之</hi>
○夏四月魏伐鄯善質實<hi>鄯善西域國名注見漢武帝元鼎三年</hi>
　<hi>北涼之亡也鄯善人以其地與魏鄰大懼曰通其使人知我國虛實取亡必速乃閉斷魏道使者往來輙</hi>
　<hi>鈔刼之由是西域不通者數年魏主發涼州以西兵擊之</hi>
秋七月宋討羣蠻平之考異<hi>討當作擊</hi>
　<hi>武陵王駿遣參軍沈慶之擊蠻破之蠻斷驛道欲攻隨郡太守桞元景募得六七百人邀擊破之遂平羣</hi>
　<hi>蠻獲十萬餘口</hi>質實<hi>武陵郡名注見漢光武建武二十四年一統志云隨郡本春秋時隨國楚為隨</hi>
　<hi>縣秦漢皆屬南陽郡晉屬義陽郡後分置隨郡西魏置并州後改為隨州隋初郡廢後又置漢東郡治隨</hi>
<pb n="KR2o0020_WYG_037-18a"/>
　<hi>縣唐初復為隨州以安貴平林順義三縣省入天寳初復改為漢東郡乾元初復為隨州宋初置崇義軍</hi>
　<hi>後又改為崇信軍紹興初復為隨州復因兵亂徙治無常元初治黄仙洞𨽻德安府本朝初廢州為縣後</hi>
　<hi>復置州以縣省入改屬德安府桞元景河東觧人</hi>
鄯善降魏西域復通○八月魏徙雜民於北邉<lb/>
　<hi>魏主如隂山之北發諸州兵三分之一各於其州戒嚴以須後命徙諸種雜民五千餘家於北邉各就畜</hi>
　<hi>牧以餌柔然</hi>質實<hi>隂山注見秦王政三年</hi>
魏伐吐谷渾慕利延走據于闐<lb/>
　<hi>魏軍至寧頭城吐谷渾王慕利延擁其部落西度流沙入于闐殺其王據其地死者數萬人</hi>集覽<lb/>
<pb n="KR2o0020_WYG_037-18b"/>
　<hi>于闐注見漢武帝元狩元年</hi>質實<hi>寧頭城未詳處所</hi>
九月魏盧水胡蓋吳反<lb/>
　<hi>魏民間訛言㓕魏者吳盧水胡蓋吳聚衆反於杏城諸種胡爭應之有衆十餘萬表降于宋魏長安鎮將</hi>
　<hi>拓䟦紇討之敗死吳衆愈盛分兵四掠魏主發并秦雍兵擊破之河東薛永宗復聚衆以應吳吳自號天</hi>
　<hi>台王置百官</hi>集覽<hi>蓋吳姓名/蓋公盍反</hi>質實<hi>盧水胡注見晉武帝元康六年杏城鎮名注見</hi>
　<hi>漢獻帝建安十七年鄜河東郡名注見漢獻帝建安七年天台未詳處所若指為郡名乃唐時所置若指</hi>
　<hi>為縣名乃五代梁所置皆非此時所稱也或疑是山名在鳳翔府麟遊縣西五里唐九成宫之西未知孰</hi>
　<hi>是眀者察焉幷秦雍三州名并注見齊眀帝建武三年秦注見漢光武建武元年天水雍注見唐𤣥宗開</hi>
<pb n="KR2o0020_WYG_037-19a"/>
　<hi>元十一年京兆</hi>
冬十一月魏人侵宋<lb/>
　<hi>魏選六州驍騎二萬分為二道掠淮泗以北徙青徐之民以實北河</hi>質實<hi>青徐二州名青注見漢桓</hi>
　<hi>帝永康元年徐注見秦始皇二十八年彭城</hi>
十二月宋太子詹事范曄謀反伏誅<lb/>
　<hi>初魯國孔熈先博學文史兼通數術有縱横才志為貟外㪚騎侍郎憤憤不得志父黙之為廣州刺史以</hi>
　<hi>贓獲罪彭城王義康救解得免及義康遷豫章熈先密懷報效且以為天文圖䜟宋主必以非道晏駕禍</hi>
　<hi>由骨肉而江州應出天子以范曄志意不滿欲引與同謀而素不為曄所重乃原結曄甥太子中舎人謝</hi>
<pb n="KR2o0020_WYG_037-19b"/>
　<hi>綜綜引熈先見曄熈先家饒於財數與曄博故為拙行以物輸之由是情好欵洽熈先乃從容說曄弑宋</hi>
　<hi>主立義康曄愕然熈先曰丈人雅譽過人䜛夫側日久矣比肩競逐庸可遂乎今建大勲奉賢哲圖難於</hi>
　<hi>易以安易危豈可棄置而不取哉曄猶疑未决熈先曰又有過於此者愚則未敢道耳曄曰何謂也熈先</hi>
　<hi>曰丈人奕葉清通而不得連姻帝室人以犬豕相遇而丈人曾不耻之欲為之死不亦惑乎曄門無内行</hi>
　<hi>故熈先以此激之曄黙然不應反意乃决綜述之子也素為義康所厚弟約又取其女丹陽尹徐湛之及</hi>
　<hi>尼法静皆義康黨並與熈先往來法静妹夫許曜領隊在臺許為内應熈先以牋書與義康陳說圖䜟於</hi>
　<hi>是宻相署置及素所不善者並入死目又作檄文稱賊臣趙伯符肆兵犯蹕禍流儲宰湛之曄等投命奮</hi>
　<hi>戈斬伯符首今遣將軍臧質奉璽綬迎彭城王正位宸極又詐作義康與湛之書令誅君側之惡宣示同</hi>
<pb n="KR2o0020_WYG_037-20a"/>
　<hi>黨宋主之燕武帳岡也曄等謀以其日作亂許曜扣刀目曄曄不敢發湛之恐事不濟密白其謀宋主乃</hi>
　<hi>命有司收赴廷尉熈先望風吐欵詞氣不撓宋主奇其才遣人慰勉之曰以卿之才而滯於集書省理應</hi>
　<hi>有異志此乃我負卿也熈先於獄中上書謝㤙且陳圖䜟深戒宋主以骨肉之禍曄在獄為詩曰雖無嵇</hi>
　<hi>生琴庶同夏侯色十二月曄綜熈先及其子弟黨與皆伏誅曄母至市涕泣責曄曄色不怍妹及妓妾來</hi>
　<hi>别曄悲涕流連綜曰舅殊不及夏侯色曄收淚而止謝約不預逆謀見綜與熈先遊常諌之曰此人輕事</hi>
　<hi>好奇果銳無檢不可狎也綜母以子弟自蹈逆亂獨翠不出視收籍曄家樂器服玩並皆珍麗妓妾不勝珠</hi>
　<hi>母居止單陋唯有一厨盛樵薪弟子冬無被叔父單布衣裴子野曰劉𢎞仁范蔚宗皆忸志而貪權矜才</hi>
　<hi>以狥逆累葉風素一朝而隕向之所謂智能翻為亡身之具矣</hi>集覽<hi>非道晏駕死非其命也丈人易</hi>
<pb n="KR2o0020_WYG_037-20b"/>
　<hi>師貞丈人注馬云丈人莊嚴之稱鄭云能以法度長於人風俗通曰師貞丈人非徒取尊老亦須往行先</hi>
　<hi>人也嵇生琴魏元帝時鍾㑹譛嵇康於司馬昭昭遂害之將刑顧視日景索琴彈之曰廣陵散於今絶矣</hi>
　<hi>按紫霞洞譜云嵇康嘗遊洛西暮宿華陽亭引琴而彈夜分忽有客詣之稱是古人與康共談音律辭致</hi>
　<hi>清辯因索琴彈之而為廣陵散聲調絶倫遂以授康仍誓不傳人沈括曰盧氏雜說云韓臯謂嵇康琴曲</hi>
　<hi>有廣陵散者以王凌毋邱儉軰皆自廣陵敗散言魏之散亡自廣陵始故名其曲曰廣陵散以予考之散</hi>
　<hi>自是曲名如操弄慘淡序引之類故潘岳笙賦云輟張女之哀彈流廣陵之名㪚又應璩與劉孔才書云</hi>
　<hi>聽廣陵之清散以是知散是曲名明矣兼韻㑹載琴曲廣陵散在寒字韻夏侯色三國魏主芳時李豐等</hi>
　<hi>謀以夏侯𤣥輔政而誅司馬師謀泄下元獄及就東市𤣥顔色不變舉動自若</hi>質實<hi>魯國注見周太</hi>
<pb n="KR2o0020_WYG_037-21a"/>
　<hi>祖廣順二年曲阜廣州注見秦始皇三十三年南海從容注見漢後主延熈元年奕葉猶言奕世注見唐</hi>
　<hi>高宗開耀元年檄文注見楚義帝元年臧質東莞莒三人熹之子誅君側之惡左傳文注見漢獻帝建安十</hi>
　<hi>年嵇生琴嵇康其先本上虞人姓奚以避怨徙譙家于銍之嵇山因命氏焉康遠邁不群與魏宗室婚拜</hi>
　<hi>中散大夫不就康嘗彈琴詠詩以自足後以譛被害夏侯色夏侯𤣥沛國人悼侯尙之子魏齊王時累遷</hi>
　<hi>中護軍後為征西將軍與曹爽共興駱谷之役時人譏之及爽被誅召為大鴻臚因李豐張緝謀以𤣥輔</hi>
　<hi>政欲誅司馬師事泄與豐等被殺皆夷三族𢎞仁劉湛表字蔚宗范曄表字</hi>
　　發明<hi>曄本無異謀特為熈先軰所怵然綱目止書曄而不及餘人何也熈先小人仕不得志故</hi>
　　<hi>為非望僥倖之圖初無足道曄身居要職受知世主乃惑於邪説躬圖反逆故綱目正其首惡之誅</hi>
<pb n="KR2o0020_WYG_037-21b"/>
　　<hi>而畧其餘耳其書爵者非貴之也所以著其職位清顯不知自愛而狥小人為狂悖之謀重其罪也</hi>
宋廢其彭城王義康為庶人徙安成郡<lb/>
　<hi>宋有司奏削義康收付廷尉治罪詔免為庶人絶屬籍徙安成郡以沈邵為安成相領兵防守義康在安</hi>
　<hi>成讀書見淮南厲王事廢書歎曰自古有此我乃不知得罪宜矣</hi>集覽<hi>絶屬籍不得為宗室親屬</hi>
　<hi>名籍淮南厲王事注見晉武帝太康六年尺布斗粟</hi>質實<hi>安成郡注見晉安帝元興元年</hi>
　　書法<hi>自劉湛之誅再書義康綱目於其君臣無譏辭雖賜扶令育死不書蓋亮宋也至是則書</hi>
　　<hi>廢書徙矣其書之何甚之也然則義康無罪乎熈先牋義康陳圖䜟而己未嘗與聞反計也而廢徙</hi>
　　<hi>之且絶屬籍甚矣况終殺之乎故其殺之也書殺其弟而斥宋主</hi>
<pb n="KR2o0020_WYG_037-22a"/>
宋始備郊廟之樂<lb/>
　<hi>初江左二郊無樂宗廟有歌無舞是歲南郊始設登歌</hi>集覽<hi>二郊注見漢後主建興十五年南北</hi>
　<hi>郊登歌顔師古曰工歌堂上貴人聲也故曰登歌歌所以詠德或曰登歌者五帝三王之聲也漢明帝時</hi>
　<hi>又乘百官詩頌以為登歌周禮皷制圖云太師登歌令奏擊拊鄭𤣥云拊形如皷以韋為之著之以糠也</hi>
　　書法<hi>書始何緩辭也宋氏有國幾三十年於是始能備樂其慢於郊廟甚矣故書譏之凡宗廟</hi>
　　<hi>書始皆譏慢也惟北漢初立七廟非譏辭丁巳年</hi>
<hi>丙宋元嘉二十三年戊魏太平真君七年</hi>春正月魏主討蓋吳宋發兵援之<lb/>
考異<hi>討當作擊</hi>
<pb n="KR2o0020_WYG_037-22b"/>
　<hi>魏主軍至東雍州臨薛永宗壘崔浩曰永宗未知陛下自來衆心縱弛今北風迅疾宜急擊之魏主從之</hi>
　<hi>永宗出戰大敗赴水死其族人安都先據𢎞農棄城奔宋魏主聞蓋吳在長安北以渭北地無榖草欲渡</hi>
　<hi>渭南循渭而西崔浩曰夫擊蛇者先擊其首首破則尾不能掉今吳營去此六十里輕騎趨之一日可到</hi>
　<hi>破之必矣破吳南向長安亦不過一日一日之乏未致有傷若從南道則吳入北山猝未可平也魏主不</hi>
　<hi>從吳衆聞之悉散入北地山軍無所獲魏主悔之遂如長安所過誅民夷與吳通謀者諸軍大破吳於杏</hi>
　<hi>城吳復遣使求援於宋宋以吳為北地公發雍梁兵屯境上為吳聲援</hi>集覽<hi>尾不能掉左傳尾大</hi>
　<hi>不掉注掉搖也掉徒弔反</hi>質實<hi>一統志云東雍州本春秋時晉故絳與新田之都戰國時屬魏漢為</hi>
　<hi>河東郡臨汾縣地魏屬平陽郡後魏置平正郡兼置東雍州治栢壁後周改為絳州徙治玉璧隋初郡廢</hi>
<pb n="KR2o0020_WYG_037-23a"/>
　<hi>徙州治東雍州城後改絳郡治正平縣唐復為絳州宋仍舊金置絳陽軍節度後陞為晉安府元復為絳</hi>
　<hi>州本朝因之以正平縣省入改屬平陽府長安縣名注見漢惠帝五年渭北渭水之北注見漢高帝五年</hi>
　<hi>渭南渭水之南注同上年北山注見漢文帝三年北地郡名注見秦王政三年雍梁二州名雍注見漢獻</hi>
　<hi>帝建安十二年襄陽梁注見周赧王四年漢中</hi>
　　書法<hi>書討而援罪援者也</hi>
　　發明<hi>前書魏蓋吳反此書魏討蓋吳曰反曰討其義明矣宋乃發兵援之果何理也天下之惡</hi>
　　<hi>一也烏有遣兵助反虜而可威敵服人者哉書法若此其罪宋人之意為如何邪吁</hi>
宋伐林邑<lb/>
<pb n="KR2o0020_WYG_037-23b"/>
　<hi>初林邑王范陽邁雖貢奉於宋而寇盗不絶宋主遣交州刺史檀和之討之南陽宗慤家世儒素慤獨好</hi>
　<hi>武事常言願乘長風破萬里浪至是自請從軍和之進圍區粟城遣慤為前鋒擊林邑别將破之</hi>集<lb/>
　覽<hi>林邑注見漢後主建興四年</hi>質實<hi>交州注見唐宣宗大中十二年安南南陽郡名注見周赧</hi>
　<hi>王十七年宛區粟城未詳處所</hi>
三月魏誅沙門毁佛書佛像<lb/>
　<hi>魏主與崔浩皆信重宼謙之奉其道浩素不信佛法毎言於魏主以為佛法虛誕為世費害宜悉除之及</hi>
　<hi>魏主至長安入佛寺沙門飲從官酒入其室見大有兵器出以白魏主魏主怒曰此非沙門所用必與蓋</hi>
　<hi>吳通謀欲為亂耳命有司按誅闔寺沙門閱其財産犬得釀具及窟室婦女浩因說魏主悉誅境内沙門</hi>
<pb n="KR2o0020_WYG_037-24a"/>
　<hi>焚毁經像魏主從之詔曰昔後漢荒君信惑邪偽以亂天常使政教不行禮義大壊九服之内鞠為邱墟</hi>
　<hi>朕欲除偽定真滅其蹤跡有司其宣告征鎮諸有佛像胡書皆擊破焚燒沙門無少長悉阬之自今以後</hi>
　<hi>有事胡神及造泥人銅人者門誅太子晃素好佛法屢諌不聼乃緩宣詔書使遠近豫聞之得各為計沙</hi>
　<hi>門多亡匿獲免或收藏書像唯塔廟無復孑遺</hi>集覽<hi>窟室婦女穴地為室以匿婦女又窟室注見漢</hi>
　<hi>後主延熈十二年後漢荒君東漢明帝也迷禮曰荒明帝聞西域有神其名曰佛始遣使之天竺求其道</hi>
　<hi>得其書及沙門以還九服禮夏官職方氏辨九服之邦國方千里曰王幾其外有九服曰侯服曰甸服曰</hi>
　<hi>男服曰采服曰衞服曰蠻服曰夷服曰鎮服曰藩服各去其外方五百里毎邉四千五百里四守者距一</hi>
　<hi>萬里謂之服者責以服事天子為職也又大司馬以九畿之籍施邦國之政案九畿之與九服名雖異而</hi>
<pb n="KR2o0020_WYG_037-24b"/>
　<hi>制則同征鎮諸郡太守皆領征鎮或曰太守守土而已征鎮者主征伐鎮面相也</hi>質實<hi>沙門僧名</hi>
　<hi>注見漢明帝永平八年</hi>
　　書法<hi>誅者何罪辭也罪者長安佛者耳境内沙門豈皆有是罪乎從夷教滅人倫以為四民之</hi>
　　<hi>蠧其為罪也大矣終綱目沙門書誅三是年宋戊戌年齊辛酉年佛教書廢三是年陳甲午年周廢</hi>
　　<hi>佛道教唐㑹昌五年毁天下佛寺僧尼並勒歸俗然皆不數年而復魏七年周六年唐不一年雖至</hi>
　　<hi>沙汰僧道亦不一二月而罷異端撲滅之難如此可勝嘆哉</hi>
　　發明<hi>自佛入中國人皆敬奉其法以求福利未有敢訾之者至魏主燾乃毅然去之亦可謂剛</hi>
　　<hi>正不惑者矣然世之議者或以魏主不得其終為毁佛之報抑不知梁主衍奉佛尤篤得禍尤慘豈</hi>
<pb n="KR2o0020_WYG_037-25a"/>
　　<hi>佛獨靈於魏而不靈於梁耶要知人之禍福自繫乎善惡之積而奉佛與否初無預也夫綱目有罪</hi>
　　<hi>則書誅無罪則書殺今沙門者崇信其法以脩行其所謂善初非有可名之罪而綱目乃以誅書之</hi>
　　<hi>何哉居中國而從夷狄捨王道而尙異端棄君臣絶父子滅人倫毁形體游手游食以耗蠧平民至</hi>
　　<hi>於藏姦蓄穢滛汙雜揉又有不可勝言者是果有罪耶無罪耶書之曰誅所謂原其情而定其實耳</hi>
　　<hi>夫豈過哉後之欲敬禮沙門者要當以是為的○邱濬曰嗚呼人君之於民其賢者智者固當愛之</hi>
　　<hi>其愚者不肖者亦當憐之故民有悖於教違於禮犯於法者必先原其心察其情而推究其所自苟</hi>
　　<hi>上之所不為而又明有禁令而民犯之違之悖之然後罪之誅之彼固茸心而受也上之人分明為</hi>
　　<hi>之而又無禁令一旦不分彼此施之以一切之刑則彼固有辭矣元魏之誅沙門雖若痛快人心然</hi>
<pb n="KR2o0020_WYG_037-25b"/>
　　<hi>未嘗先有禁約之令限斷之期而即加之以不可復生之刑使之欲改過而無由亦云慘矣况其心</hi>
　　<hi>偏有所向非一於扶正教以闢邪說也安能服其心哉</hi>
魏人侵宋<lb/>
　<hi>初魏移書於宋以南國僑立諸州多濫北境名號人欲遊獵具區宋人答曰必若因土立州則彼立徐掦</hi>
　<hi>豈有其地如欲觀化南國則呼韓入漢厥儀未冺館邸饋餼每存豐厚至是魏人侵宋北邉宋主以為憂</hi>
　<hi>咨謀羣臣御史中丞何承夭言凡備匃奴之䇿不過二科武夫盡征伐之謀儒生講和親之約今若欲追</hi>
　<hi>蹤衞霍自非大田淮泗内實青徐使民有贏儲野有積榖然後發卒十萬一舉簜夷則不足為也若但欲</hi>
　<hi>遣軍追討報其侵暴則彼輕騎奔走不肯㑹戰徒興巨費不損於彼報復之役遂將無已斯䇿之最末者</hi>
<pb n="KR2o0020_WYG_037-26a"/>
　<hi>也唯安邉固守於計為長耳夫曹孫之覇才均智敵江淮之間不居各數百里何者斥候之郊非耕牧之</hi>
　<hi>地故堅壁清野以候其來整甲繕兵以乗其弊保民全境不出此塗要而歸之其䇿有四一曰移遠就近</hi>
　<hi>今青兖舊民及冀州新附在首界者三萬餘家可悉徙置大峴之南以實内地二曰多築城邑以居新徙</hi>
　<hi>之家假其經用春夏佃牧秋冬入保宼至之時一城千家戰士不下二千其餘嬴弱猶能登陴鼓譟足抗</hi>
　<hi>羣虜三萬矣三曰纂偶車牛以載糧械訃千家之資不下五百耦牛為車五百兩參合鉤連以衞其衆設</hi>
　<hi>使城不可固平行趨險賊不能千有急徴發信宿可聚四曰計丁課仗凡戰士二千隨其便能各自有仗</hi>
　<hi>素所服習銘刻由已還保輸之於庫出行請以自新弓簳利鐵民不得者官以漸充之數年之内軍用粗</hi>
　<hi>備矣近郡之師遠屯清濟功費既重嗟怨亦深以臣料之未若即用彼衆之易屯今因民所利導而帥之</hi>
<pb n="KR2o0020_WYG_037-26b"/>
　<hi>兵强而敵不戒國富而民不勞比於優復隊伍坐食糧廩者不可同年而校矣</hi>集覽<hi>具區禮職方氏</hi>
　<hi>東南曰揚州其澤藪曰具區注大澤曰藪具區在吳南禹貢震澤底定蔡氏傳曰震澤太湖也即禮所謂</hi>
　<hi>具區在吳都西南五十里吳都今蘓州吳縣也索隱曰吳縣具區古文作震澤左傳稱笠澤呼韓入漢呼</hi>
　<hi>韓邪匃奴單于之號漢宣帝五鳯元年其國人共立稽侯㹪為呼韓邪單于茸露二年欵塞請朝漢寵以</hi>
　<hi>殊禮又光武建武中八部大人共立日逐王比為呼韓邪單于欵塞願為藩蔽館邸饋餼周禮市有館館</hi>
　<hi>有積以待朝聘之客邸諸侯來朝所舎也饋餉也饋客芻米曰餼衞霍衞青霍去病漢武帝時擊匃奴大</hi>
　<hi>峴注見晉安帝義熈五年登陴注見梁武帝天監三年纂偶纂集而比偶耦牛說丈耜廣五寸為伐二伐</hi>
　<hi>為耦前漢志后稷始畊田以二耜為耦注併兩耜而耕也弓簳弓與簳也簳箭簳也字與笴竿通簳音稈</hi>
<pb n="KR2o0020_WYG_037-27a"/>
　質實<hi>一統志云具區即太湖在常州府城東南一百里連武進無錫冝興三縣界禹貢謂之震澤爾</hi>
　<hi>雅謂之具區周廻三萬六千頃亦名五湖也淮泗二水名淮注見漢後主延興二年泗注見秦始皇二十</hi>
　<hi>八年曹孫謂曹操孫權也斥候注見漢武帝建元元年</hi>
　　發明<hi>自南北分統彼此交侵師出未嘗有名今宋人近有蓋吳之援若可問罪而魏則未能也</hi>
　　<hi>潜師入境果何為哉書人書侵葢陋之也</hi>
魏上邽東城反州兵討平之<lb/>
　<hi>魏金城邉固天水梁㑹與秦益雜民萬餘户據上邽東城反攻逼西城秦益刺史封敕文拒却之氐羌及</hi>
　<hi>休官屠各數萬人皆起兵應固㑹敕文擊宮斬之餘衆推㑹為主魏主遣兵討之未至㑹棄城走敕文先</hi>
<pb n="KR2o0020_WYG_037-27b"/>
　<hi>掘重塹於外嚴兵守之格闘從夜至旦敕文曰賊知無生路致死於我多殺士卒未易克也乃以白虎幡</hi>
　<hi>宣告降者赦之㑹衆遂潰追討平之</hi>集覽<hi>休官屠各漢武帝時匃奴有休屠王此言休官屠各按即</hi>
　<hi>休屠王之遺種也休音朽屠直於反</hi>正誤<hi>休官屠各今按休官屠各二種夷也休官雜夷部落之名</hi>
　<hi>孝武帝時休官權千成據天水顯親縣自稱秦州牧種晉時北狄入居塞内者十九種屠各最豪貴統理諸</hi>
　<hi>休如字屠音除</hi>質實<hi>金城郡名注見漢武帝元狩二年天水郡名注見漢光武建武元年上邽縣名</hi>
　<hi>漢初所置屬隴西郡晉天水郡治此隋因之唐廢故址在鞏昌府秦州境秦益二州名秦注見漢光武建</hi>
　<hi>武元年益注見晉武帝泰始八年</hi>
宋師克林邑<lb/>
<pb n="KR2o0020_WYG_037-28a"/>
　<hi>檀和之等㧞區粟斬其將乘勝入象浦林邑王陽邁傾國來戰以具裝被象前後無際宗慤曰吾聞外國</hi>
　<hi>有獅子威服百獸乃製其形與象相拒象果驚走和之遂克林邑陽邁父子挺身走所獲未名之寳不可</hi>
　<hi>勝計慤一無所取還家之日衣櫛蕭然</hi>集覽<hi>衣櫛蕭然蕭然謂蕭條寂寥也胡致堂曰衣櫛蕭然</hi>
　<hi>葢亦全無行槖矣</hi>質實<hi>象浦未詳處所獅子物理論獅子狻猊也一名白澤一名虓形似虎正黄</hi>
　<hi>色有髯耏尾端茸毛大如斗銅頭鐵額鈎𤓰鋸牙弭目跪足目光如電聲吼如雷能食虎豹外國所産毛</hi>
　<hi>羣之長也西國能馴養獅子因以名國</hi>
夏六月朔日食○魏築塞圍<lb/>
　<hi>魏發司幽定冀十萬人築畿上塞圍起上谷西至河廣縱千里</hi>質實<hi>司幽定冀四州名司注見秦莊</hi>
<pb n="KR2o0020_WYG_037-28b"/>
　<hi>襄王元年三川幽注見唐高祖武德四年定注見周威烈王二十三年中山冀注見秦二世二年信都河</hi>
　<hi>即黄河注見五代漢隱帝乾祐三年</hi>
宋築北隄立𤣥武湖起景陽山於華林園質實<hi>𤣥武湖注見梁</hi>
<hi>武帝太清二年華林園注見元嘉元年</hi>
　　書法<hi>書重民力也終綱目書作隄四立湖一起山二漢後主建興十五年是年餘詳漢明帝永</hi>
　　<hi>平十二年</hi>
○秋七月宋以杜坦為青州刺史<lb/>
　<hi>初杜預之子耽避晉亂居河西仕張氏秦克涼州子孫始還闗中高祖滅後秦坦兄弟從過江時江東王</hi>
<pb n="KR2o0020_WYG_037-29a"/>
　<hi>謝諸族方盛北人晚渡者朝廷悉以傖荒遇之雖復人才可施皆不得踐清塗宋主嘗與坦論金日磾曰</hi>
　<hi>恨今無復此軰人坦曰日磾假生今世養馬不暇豈辦見知宋主變色曰卿何量朝廷之薄也坦曰請以</hi>
　<hi>臣言之臣本中華高族世業相承直以南渡不早便以傖荒賜隔况日磾胡人身為牧圉乎宋主黙然</hi>
　集覽<hi>仕張氏張氏注見元嘉十六年傖荒傖仕行反顔師古曰吳人罵楚人曰傖晉陽秋云吳人謂</hi>
　<hi>中州人曰傖蕭望之曰戎狄荒服言其來服荒忽無常也金日磾漢武帝時匈奴休屠王太子名日磾元</hi>
　<hi>狩二年没入官輸黄門養馬後拜為馬監遷侍中駙馬都尉上甚信愛之賜姓金氏磾音都奚切此輩人</hi>
　<hi>言今無此等好人</hi>質實<hi>河西郡名注見漢安帝元初元年闗中注見唐𤣥宗開元十一年京兆杜</hi>
　<hi>垣杜陵人預之後王謝謂王導謝安也金日磾張掖人休屠王子漢建武初没入官武帝奇其狀貎拜為</hi>
<pb n="KR2o0020_WYG_037-29b"/>
　<hi>侍中賜姓金氏嘗欲納其女於後宫日磾不肯後為車騎將軍與霍光同受遺詔輔政著忠勲之節封秺</hi>
　<hi>侯卒諡曰敬</hi>
八月魏長安鎮將陸俟討蓋吳斬之安定胡劉超反俟<lb/>
又斬之考異<hi>討當作擊</hi>
　<hi>蓋吳屯杏城聲勢復振魏遣高涼王那等討破之獲其二叔諸將欲送詣平城長安鎮將陸俟曰長安險</hi>
　<hi>固風俗豪忮今不斬吳變未已也吳一身僣竄非其親信誰能獲之然停十萬之衆以追一人又非長策</hi>
　<hi>不如私許吳叔免其妻子使自追吳禽之必矣諸將咸曰得賊不殺而更遣之若其不返將何以任其罪</hi>
　<hi>俟曰此罪我為諸君任之高涼王那亦以為然遂與刻期而遣之及期不至諸將皆咎俟俟曰彼伺之未</hi>
<pb n="KR2o0020_WYG_037-30a"/>
　<hi>得其便爾必不負也後數日果以吳首來傳詣平城討其餘黨悉平之以俟為内都大官㑹安定盧水胡</hi>
　<hi>劉超復反魏主以俟威恩著於闗中復遣鎮長安俟單馬之鎮超等聞之大喜以俟為無能為也俟既至</hi>
　<hi>喻以成敗誘納其女以招之超無降意俟乃帥帳下往見之超設備甚嚴俟縱酒盡醉而還頃之復選敢</hi>
　<hi>死士五百人出獵因詣超營約曰發機當以醉為限既飲俟陽醉上馬大呼手斬超首士卒應聲縱擊殺</hi>
　<hi>傷千數遂平之魏主復徴俟為外都大官</hi>質實<hi>一統志云高涼古邑名春秋時晉侯治兵于稷即此</hi>
　<hi>漢為河東郡聞喜縣地後魏置高涼縣屬龍門郡後周移縣治玉壁縣北齊置勲州隋屬絳州遷治於汾</hi>
　<hi>水北改曰稷山縣以山為名唐屬河中府宋金元俱屬絳州本朝因之𨽻平陽府</hi>
　　書法<hi>書又斬之重嘉俟也</hi>
<pb n="KR2o0020_WYG_037-30b"/>
吐谷渾復還故土<lb/>
<hi>丁宋元嘉二十四年亥魏太平真君八年</hi>春三月魏殺沮渠牧犍<lb/>
　<hi>魏師之克敦煌也沮渠牧犍使人斫開府庫取金玉及寳器至是守蔵者告之且言曰牧犍蓄毒藥潜殺</hi>
　<hi>人前後以百數姊妹皆學左道有司索其家果得所匿物魏主大怒賜沮渠昭儀死并誅其宗族又冇告</hi>
　<hi>牧犍猶與故臣民交通謀反者乃詔賜死</hi>質實<hi>左道注見唐武宗㑹昌元年</hi>
　　書法<hi>魏殺赫連定書故夏主牧犍故涼王也則何以不書已降也是故姚泓不書牧犍不書皆</hi>
　　<hi>已降也綱目之筆削嚴矣</hi>
宋鑄大錢<lb/>
<pb n="KR2o0020_WYG_037-31a"/>
　<hi>初宋主以貨重物輕改鑄四銖錢民多剪鑿古錢取銅盗鑄江夏王義恭建議請以大錢一當兩右僕射</hi>
　<hi>何尙之議泉貝之興以估貸為本事有交易豈假多鑄數少則幣重數多則物重多少雖異濟用不殊况</hi>
　<hi>復以一當兩徒崇虛價者邪若今制遂行冨人之貨自倍貧者彌増其困懼非所以使之均一也宋主卒</hi>
　<hi>從義恭議</hi>集覽<hi>泉貝索隱曰錢本名泉言貨之流如泉也貝海介蟲也古者貨貝而寳龜周有泉至</hi>
　<hi>秦廢貝行錢漢食貨志大貝牝貝么貝小貝不成貝凡五種</hi>質實<hi>四銖錢注見漢文帝六年</hi>
宋衡陽王義季卒<lb/>
　<hi>義季自義康之貶遂縱酒不事事以至成疾而終</hi>
冬十月宋胡誕世據豫章反討平之<lb/>
<pb n="KR2o0020_WYG_037-31b"/>
　<hi>胡藩之子誕世殺豫章太守據郡反欲奉前彭城王義康為主前交州刺史檀和之去官歸過豫章擊斬</hi>
　<hi>之</hi>質實<hi>胡藩豫章人</hi>
楊文德據葭蘆五郡氐皆應之質實<hi>葭蘆城名注見元嘉二十一年</hi>
<hi>戊宋元嘉二十五年子魏太平真君九年</hi>春正月魏人擊楊文德文德敗走<lb/>
漢中宋免其官削爵土質實<hi>漢中郡名注見周赧王四年</hi>○魏山東<lb/>
饑罷塞圍役者質實<hi>一統志云山東古青兖二州地漢置青州部刺史領北海濟南齊琅</hi>
<hi>邪東萊五郡高密膠東淄川城陽四國又置兖州部刺史領東泰山濟隂平原清河渤海千乘七郡東平一國</hi>
<hi>後漢刺史如故兖治昌邑青治臨淄唐置河南河北二𨽻道採訪處置使而河南治汴河北治魏以青兖諸郡分</hi>
<pb n="KR2o0020_WYG_037-32a"/>
<hi>宋宋置京東秉路京東西路河北東路三安撫司並以守臣兼領元以山東直𨽻省部置山東東西道宣慰司</hi>
<hi>治益都又置山東東西道肅政亷訪司治濟南本朝置山東等處承宣布政使司領濟南兖州東昌青州登州</hi>
<hi>萊州六府云</hi>○宋吏部尚書庾炳之有罪免<lb/>
　<hi>炳之性彊急輕淺多納賄賂為有司所紏上欲不問僕射何尚之極陳其短乃免其官</hi>質實<hi>何尚</hi>
　<hi>之安慶潜人</hi>
夏四月宋以武陵王駿為徐州刺史<lb/>
　<hi>彭城太守王𤣥謨上言彭城要兼水陸請以皇子撫臨州事故有是命</hi>質實<hi>武陵郡名注見漢光</hi>
　<hi>武建武二十四年王𤣥謨太原祁人㽔之子徐州注見秦始皇二十八年彭城</hi>
<pb n="KR2o0020_WYG_037-32b"/>
宋罷大錢<lb/>
　<hi>當兩大錢行之經時公私不以為便罷之</hi>
秋悅般國遣使如魏<lb/>
　<hi>西域悅般國去平城萬有餘里遣使詣魏請與魏東西合擊柔然魏主許之中外戒嚴</hi>質實<hi>西域</hi>
　<hi>國名注見漢宣帝神爵二年悅般西域國名注見元嘉十二年平城縣名注見漢髙帝七年</hi>
魏擊焉耆龜兹冬十二月破之西域平質實<hi>焉耆西域國名注見</hi>
<hi>元嘉十二年龜兹西域國名注見漢光武建武二十二年</hi>○魏主伐柔然不見虜而<lb/>
還質實<hi>柔然北狄國名注見晉孝武帝太元十二年</hi>
<pb n="KR2o0020_WYG_037-33a"/>
<hi>已宋元嘉二十六年丑魏太平真君十年</hi>春正月魏主復伐柔然可汗遁走<lb/>
質實<hi>可汗夷狄君長之號注見漢後主景耀四年</hi>○秋七月宋以隨王誕為<lb/>
雍州刺史<lb/>
　<hi>宋主欲經畧中原羣臣争獻䇿以迎合取寵王𤣥謨尤好進言宋主謂侍臣曰觀𤣥謨所陳令人有封狼</hi>
　<hi>居須意御史中丞袁淑曰陛下今當席卷趙魏檢玉岱宗臣逢千載之㑹願上封禪書宋主悅以襄陽外</hi>
　<hi>接闗河欲廣其資力乃罷江州軍府文武悉配雍州湘州入臺租稅悉給襄陽</hi>集覽<hi>有封狼居須意</hi>
　<hi>令我遂起北伐之意也須通作胥狼居胥匃奴中山名漢武元狩四年霍去病擊匈奴出代右北平二千</hi>
　<hi>餘里絶大漠封狼居胥禪於姑衍而還檢玉岱宗檢玉注見漢光武建武中元元年岱宗注見漢章帝元</hi>
<pb n="KR2o0020_WYG_037-33b"/>
　<hi>和二年封襌書史記封禪書注正義曰此泰山上築土為壇以祭天報天之功故曰封此泰山下小山上</hi>
　<hi>除地以祭報地之功故曰禪言禪者神之也白虎通云或曰封者金銀繩或曰石泥金繩封之印璽也五</hi>
　<hi>經通義云易姓而王致太平必封泰山禪梁父荷天命以為王使理羣生告太平於天報羣神之功也</hi>
　正誤<hi>願上封禪書今按此欲效司馬相如事相如未死時為一卷書曰有使來求書奏之其遺札書</hi>
　<hi>言封禪事</hi>質實<hi>中原注見唐元宗天寶十五載袁淑陽夏人豹之子江州注見漢獻帝建安十二年</hi>
　<hi>襄陽湘州注同上興平元年襄陽縣名注見明帝夫始元年王元謨太原祁人</hi>
九月魏主伐柔然大獲<lb/>
　<hi>魏主伐柔然高涼王那出東道畧陽王羯兒出中道柔然處羅可汗悉國中精兵圍那數十里那掘塹堅</hi>
<pb n="KR2o0020_WYG_037-34a"/>
　<hi>守相持數日處羅數挑戰輙為那所敗以那衆少而堅疑大軍將至解圍夜去那追之九日夜處羅益懼</hi>
　<hi>棄輜重踰穹隆嶺逺遁那收其輜重引軍還與魏主㑹於廣澤羯兒收柔然民畜凡百餘萬自是柔然衰</hi>
　<hi>弱屏跡不敢犯魏塞</hi>質實<hi>畧陽郡名注見晉懐帝永嘉四年穹隆嶺未詳處所廣澤未詳處所</hi>
冬宋雍州蠻反<lb/>
　<hi>沔北諸山蠻冦雍州將軍沈慶之帥參軍柳元景隨郡太守宗慤等討之八道俱進先是諸將討蠻者皆</hi>
　<hi>營於山下蠻得據山發矢石以擊官軍多不利慶之曰去歲蠻田大稔積榖重巖不可與之曠日相守也</hi>
　<hi>不若出其不意衝其腹心破之必矣乃命諸軍斬木登山鼓譟而前羣蠻震恐因其恐而擊之所向奔潰</hi>
　質實<hi>沔北沔水之北注見漢獻帝建安十三年宗慤南陽人鼓譟號<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也又曰諠呼也</hi>
<pb n="KR2o0020_WYG_037-34b"/>
<hi>庚宋元嘉二十七年魏寅太平真君十一年</hi>春正月宋將軍沈慶之討蠻平<lb/>
之考異<hi>此誤書討當作擊據後書魏擊焉耆龜兹伐柔然不書討</hi>
　<hi>沈慶之自冬至春屢破山蠻因其榖以充軍食幸諸山大羊蠻慿險築城守禦甚固慶之命諸軍連營於</hi>
　<hi>山中開門相通各穿池於營内朝夕不外汲蠻潜兵夜來燒營諸軍以池水沃火多出弓弩夾射之蠻兵</hi>
　<hi>散走蠻所據險固不可攻慶之乃置六戍以守之久之蠻食盡稍稍請降悉遷於建康以為營户</hi>質<lb/>
　實<hi>沈慶之呉興武康人</hi>
二月魏主侵宋圍懸瓠<lb/>
　<hi>魏主將伐宋宋主聞之敕淮泗諸郡若魏冦小至則各堅守大至則㧞民歸夀陽邉戍偵候不明魏主自</hi>
<pb n="KR2o0020_WYG_037-35a"/>
　<hi>將歩騎十萬奄至南頓潁川太守並棄城走是時豫州刺史南平王鑠鎮壽陽遣參軍陳憲守懸瓠城中</hi>
　<hi>戰士不滿千人魏主圍之</hi>集覽<hi>偵候偵通作遉丑正反探伺也又曰遊偵左傳謂之諜今謂之細作</hi>
　<hi>候邏也南頓注見漢光武建武十九年懸瓠縣名屬汝南郡</hi>質實<hi>懸瓠城名注見漢光武建武十</hi>
　<hi>九年豫州注同上年南平郡名注見晉惠帝永興二年</hi>
三月宋減百官俸<lb/>
　<hi>以軍興減内外官俸三分之一</hi>
夏四月魏師還<lb/>
　<hi>魏人晝夜攻懸瓠作高樓臨城以射之矢下如雨城中負户以汲施大鉤於衝車之端以牽樓堞壊其南</hi>
<pb n="KR2o0020_WYG_037-35b"/>
　<hi>城陳憲内設女墻外立木柵以拒之魏人填塹肉薄登城憲督厲將士苦戰積屍與城等魏人乘屍上城</hi>
　<hi>短兵相接憲銳氣愈奮戰士無不一當百殺傷萬計城中死者亦過半魏遣永昌王仁驅所掠六郡生口</hi>
　<hi>北屯汝陽宋主遣間使命武陵王駿發騎襲之駿發百里内馬得千五百匹分為五軍遣將軍劉泰之等</hi>
　<hi>將之直趨汝陽魏人唯慮救兵自壽陽來不備彭城泰之等潜進擊之殺三千餘人燒其輜重魏人奔散</hi>
　<hi>諸生口悉得東走魏偵知泰之等兵無後繼復引兵擊之士卒驚亂走死免者九百餘人馬還者四百匹</hi>
　<hi>魏主攻懸瓠四十二日宋主遣南平内史臧質司馬劉康祖共救懸瓠魏主遣任城公乞地真逆拒之質</hi>
　<hi>等擊斬乞地真四月魏主引兵還宋以陳憲為龍驤將軍魏主遺宋主書曰前蓋呉反逆扇動關隴彼復</hi>
　<hi>使人誘之是曹正欲譎誑取賂豈有逺相服從之理為大丈夫何不自來取之而以貨誘我邉民我今至</hi>
<pb n="KR2o0020_WYG_037-36a"/>
　<hi>此所得孰與彼多彼又北通蠕蠕西結赫連沮渠吐谷渾東連馮𢎞高麗凡此數國我皆滅之彼豈能獨</hi>
　<hi>立邪我今北征先除有足之冦以彼無足故不先討耳我當顯然徃取揚州不若彼翳行竊歩也彼前使</hi>
　<hi>裴方明取仇池既得之疾其勇功已不能容有臣如此尚殺之烏得與我校邪彼嘗欲與我一交戰我亦</hi>
　<hi>不癡復非苻堅何時與彼交戰晝則遣騎圍遶夜則離彼百里外宿呉人止有斫營伎不過行五十里天</hi>
　<hi>已明矣其首豈得不為我有哉彼公時舊臣雖老猶有智䇿知今已殺盡非天資我邪</hi>集覽<hi>負戸</hi>
　<hi>以汲負䕶也半門曰户引水於井曰汲謂汲水者背負其户以禦流矢衝車注見晉安帝義熈五年樓堞</hi>
　<hi>城上之樓櫓女垣也垣以白堊之故曰粉堞肉薄注見晉安帝義熙十三年生口生獲之人也馮𢎞北燕</hi>
　<hi>王姓名翳行翳隱也謂隱蔽而行也</hi>質實<hi>短兵相接注見漢高帝五年汝陽縣名注見漢後主延熈</hi>
<pb n="KR2o0020_WYG_037-36b"/>
　<hi>十八年任城國名注見漢明帝永平十四年</hi>
宋以江湛為吏部尚書<lb/>
　<hi>湛性公亷與僕射徐湛之並為上所寵信時稱江徐</hi>
六月魏殺其司徒崔浩夷其族<lb/>
　<hi>浩自恃才畧及為魏主所寵任專制朝權嘗薦士數十人皆起家為郡守太子晃曰先徴之人亦州郡之</hi>
　<hi>選也在職已久勤勞未答宜先補郡縣以新徴者代為郎吏且守令治民宜得更事者浩固爭而遣之中</hi>
　<hi>書侍郎高允聞之曰崔公其不免乎茍遂其非而校勝於上將何以堪之魏主使浩允等共譔國記曰務</hi>
　<hi>從實録著作令史閔湛郗標性巧佞浩常注易及論語詩書湛標上疏言馬鄭王賈不如浩之精微乞收</hi>
<pb n="KR2o0020_WYG_037-37a"/>
　<hi>境内諸書班浩所注令天下習業浩亦薦湛標有著述才湛標又勸浩刋所譔國史于石以彰直筆允聞</hi>
　<hi>之謂著作郎宗欽曰湛標所營分寸之間恐為崔門萬世之禍吾徒亦無噍類矣浩竟刋石立於郊壇東</hi>
　<hi>方百歩所書魏之先世事皆詳實列於衢路北人無不忿恚相與譛浩以為暴揚國惡魏主大怒使有司</hi>
　<hi>按浩及秘書郎吏等罪狀初遼東公翟黒子奉使并州受布千匹事覺謀於高允允曰公帷幄寵臣有罪</hi>
　<hi>首實庶或見原不可重為欺㒺崔鑑謂曰首實罪不可測不如諱之黒子怨允曰君柰何誘人就死地遂</hi>
　<hi>不以實對魏主殺之魏主使允授太子經及崔浩被收太子召允謂曰吾自導卿至尊有問但依吾語太</hi>
　<hi>子入言高允小心慎密且制由崔浩請赦其死魏主問曰國書皆浩所為乎對曰太祖記前著作郎鄧淵</hi>
　<hi>所為先帝記及今記臣與浩共為之然浩所領事多總裁而已至於著述臣多於浩魏主怒曰允罪甚於</hi>
<pb n="KR2o0020_WYG_037-37b"/>
　<hi>浩何以得生太子懼曰天威嚴重允小臣迷亂失次耳臣曏問皆云浩所為魏主問信如東宫所言乎對</hi>
　<hi>曰臣罪當滅族不敢虚妄殿下哀臣欲匄其生耳魏主顧謂太子曰直哉此人情所難而允能為之臨死</hi>
　<hi>不易辭信也為臣不欺君貞也宜特除其罪以旌之遂赦之召浩臨詰浩惶惑不能對允事事申明皆有</hi>
　<hi>條理魏主命允為詔誅浩及僚屬僮吏凡百二十八人皆夷五族允持疑不為帝頻使催切允曰浩之所</hi>
　<hi>坐若更有餘舋非臣敢知若直以觸犯罪不至死魏主怒命武士執允太子為之拜請魏主意解乃曰無</hi>
　<hi>斯人當更有數千口死矣六月詔誅浩夷其族餘皆誅其身他日太子讓允曰吾欲為卿脫死而卿終不</hi>
　<hi>從激怒帝如此每念之使人心悸允曰夫史者所以記人主善惡為將來勸戒故人主有所畏忌慎其舉</hi>
　<hi>措崔浩孤負聖恩以私欲没其亷潔愛憎蔽其公直不為無罪至於書朝廷起居言國家得失此為史之</hi>
<pb n="KR2o0020_WYG_037-38a"/>
　<hi>大體木為多違臣與浩實同其事死生榮辱義無獨殊誠荷殿下再造之慈違心茍免非臣所願也太子</hi>
　<hi>動容稱嘆允退謂人曰我不奉東宫指導者恐負翟黒子故也魏主既誅浩而悔之㑹北部尚書宣城公</hi>
　<hi>李孝伯病篤或𫝊已卒魏主悼之曰李宣城可惜既而曰朕失言崔司徒可惜李宣城可哀孝伯順從父</hi>
　<hi>弟也自浩已誅軍國諫議皆出孝伯寵春亞於浩</hi>集覽<hi>郗標姓名郗音丑譏反馬鄭王賈東漢馬</hi>
　<hi>融鄭𤣥鄭興賈逵三國魏王肅無噍類注見漢宣帝地節四年餘舋猶言别罪也舋許慎反</hi>質實<lb/>
　<hi>馬鄭王賈馬融茂陵人羙辭貌有俊才受學摯恂博通經籍漢永初間拜為校書郎以忤鄧氏滯東觀十</hi>
　<hi>年不得調後為河間王廐長史召拜郎中桓帝時為南郡太守融才高博洽為世通儒教飬諸生常有千</hi>
　<hi>數坐高堂施絳帳前授生徒後列女樂所著述甚富鄭𤣥北海高密人漢桓帝時入關從馬融受學後歸</hi>
<pb n="KR2o0020_WYG_037-38b"/>
　<hi>鄉里學徒相隨者數千人孔融深敬之𤣥嘗道遇黄巾賊數萬人見𤣥皆拜相約不入縣境袁紹帥冀州</hi>
　<hi>大㑹賔客競設異端百家互起𤣥隨方辨對咸出問表莫不嘆服鄭興開封人學公羊春秋兼通左氏學</hi>
　<hi>者逺近師之嘗與劉歆條列章句傳詁及校三統厯漢建武中徴為大中大夫賈逵平陵人父徽受左氏</hi>
　<hi>春秋兼習國語周官尚書毛詩逵悉傳其業尤倜儻有大節漢明帝時拜為侍中至和帝時内備帷幄兼</hi>
　<hi>領祕書甚見信用所著經傳義詁及論難百餘萬言學者宗之稱為通儒王肅東海郯人少聰慧性善賈</hi>
　<hi>馬之學魏明帝時拜為散騎常侍遷太常卿累官至光禄勲嘗訂定父朗所作易傳皆列于學官其所論</hi>
　<hi>駁朝廷典制郊祀宗朝䘮紀輕重凡百餘篇及作周易毛詩禮記春秋等傳國語爾雅太𤣥等注崔鑑博</hi>
　<hi>陵武平人悼之子洪六世孫東宫釋名云太子曰東宫選詩云正體育徳於少陽注謂太子繼天子之體</hi>
<pb n="KR2o0020_WYG_037-39a"/>
　<hi>育德東宮少陽者東方也又震為長子葢東屬震故立宫于東方曰東宫宣城郡名注見漢明帝永平十</hi>
　<hi>三年李孝伯趙郡平棘人㑹之子</hi>
　　發明<hi>周官司宼八議有議故議賢議功議貴之典崔浩自其父宏仕魏實為世臣浩厯事三朝</hi>
　　<hi>身為上公才畧獨優運籌制勝屢有成績自八議言之浩居其四而乃一觸忌諱遽赤其族凶暴之</hi>
　　<hi>國尙可立其朝哉拓䟦本夷狄進於中國而未能純乎中國故其所為如此書殺司徒崔浩夷其族</hi>
　　<hi>蓋甚之也</hi>
秋宋人大舉侵魏取碻磝圍滑臺冬十月魏主自將救<lb/>
之宋將軍王𤣥謨退走<lb/>
<pb n="KR2o0020_WYG_037-39b"/>
　<hi>宋主欲伐魏丹陽尹徐湛之尙書江湛寧朔將軍王𤣥謨等並勸之將軍劉康祖以為歲月已晚請待明</hi>
　<hi>年宋主曰北方苦虜虐政義<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>並起頓兵一周向義之心不可沮也校尉沈慶之諌曰我歩彼騎其勢不</hi>
　<hi>敵檀道濟再行無功到彥之失利而返今料王𤣥謨等未踰兩將六軍之盛不過往時恐重辱王師宋主</hi>
　<hi>曰道濟養寇自資彥之中塗疾動虜所恃惟馬今夏水浩汗河道流通汎舟北下碻磝必走滑臺易㧞克</hi>
　<hi>此二城館榖弔民虎牢洛陽自然不固比及冬初城守相接虜馬過河即成擒也慶之又固陳不可宋主</hi>
　<hi>使湛之等難之慶之曰治國譬如治家耕當問奴織當訪婢陛下今欲伐國而與白靣書生軰謀之亊何</hi>
　<hi>由濟宋主大笑太子劭及將軍蕭思話亦諌皆不從魏主復與宋主書曰彼此和好日乆而彼志無厭誘</hi>
　<hi>我邉民又聞彼欲自來彼年已五十未嘗出户雖自力而來如三嵗嬰兒與我鮮卑生長馬上者果如何</hi>
<pb n="KR2o0020_WYG_037-40a"/>
　<hi>哉七月宋主遣王𤣥謨帥沈慶之申坦水軍入河受督於青冀刺史蕭斌臧質王方回徑造許洛駿鑠東</hi>
　<hi>西齊舉劉秀之震盪汧隴義恭出次彭城為衆軍節度是時軍旅大起王公妃主及朝士牧守下至富民</hi>
　<hi>各獻金帛雜物以助國用又以兵力不足悉發六州三五民丁倩使蹔行募中外有馬歩衆藝武力之士</hi>
　<hi>應科者皆加厚賞有司奏軍用不充富民家貲滿五十萬僧尼滿二十萬並四分借一事息即還建武司</hi>
　<hi>馬甲元吉趣碻磝魏濟青刺史皆棄城走蕭斌與沈慶之留守碻磝使王𤣥謨進圍滑臺隨王誕遣雍州</hi>
　<hi>參軍桞元景將軍尹顯祖㑹方平薛安都龎法起將兵出𢎞農參軍龎季明年七十餘自以闗中豪右請</hi>
　<hi>入長安招合夷夏誕許之乃自貲谷入盧氏盧氏民趙難納之季明誘說士民應者甚衆安都等因之自</hi>
　<hi>熊耳山出元景繼進南平王鑠遣豫州參軍胡盛之出汝南梁坦出上蔡向長社王陽兒擊豫州魏荆豫</hi>
<pb n="KR2o0020_WYG_037-40b"/>
　<hi>刺史魯爽僕蘭皆棄城走鑠又遣司馬劉康祖助坦進逼虎牢魏羣臣初聞有宋師言於魏主請遣兵救</hi>
　<hi>縁河榖帛魏主曰馬今未肥天時尚熱速出必無功若兵來不止且還隂山避之國人未著羊皮袴何用</hi>
　<hi>綿帛展至十月吾無憂矣九月魏主引兵南救滑臺命太子晃屯漠南以備柔然王𤣥謨士衆甚盛器械</hi>
　<hi>精嚴而𤣥謨貪愎好殺初圍滑臺城多茅屋衆請以火箭燒之𤣥謨曰彼吾財也何遽燒之城中即徹屋</hi>
　<hi>穴處時河洛之民競出租榖操兵來赴者日以千數𤣥謨不即其長帥而以配私暱家付匹布責大棃八</hi>
　<hi>百由是衆心失望攻城數月不下聞魏救將至衆請發車為營𤣥謨不從十月魏主夜渡河衆號百萬鞞</hi>
　<hi>鼓之聲震動天地𤣥謨懼退走魏人追擊之死者萬餘人麾下散亡畧盡委棄軍資器械山積先是𤣥謨</hi>
　<hi>遣垣護之以百舸為前鋒據石濟護之聞魏兵將至馳書勸𤣥謨急攻曰昔武皇攻廣固死没甚衆况今</hi>
<pb n="KR2o0020_WYG_037-41a"/>
　<hi>事迫於曩日豈得計士衆傷疲願以屠城為急𤣥謨不從魏人以所得戰艦連以鐵鎻三重斷河以絶護</hi>
　<hi>之還路河水迅急護之中流而下每至鐵鎻以長柯斧斷之魏不能禁唯失一舸餘皆完備而返蕭斌遣</hi>
　<hi>沈慶之將五千人救𤣥謨慶之曰𤣥謨士衆疲老宼虜已逼小軍輕往無益也斌固遣之㑹𤣥謨遁還斌</hi>
　<hi>將斬之慶之固諌曰佛狸威震天下控弦百萬豈𤣥謨所能當且殺戰將以自弱非良計也斌乃止斌欲</hi>
　<hi>固守碻磝慶之曰今青冀虛弱而坐守窮城若虜衆東過清東非國家有也碻磝孤絶復作朱修之滑臺</hi>
　<hi>耳㑹詔使至不聼退師斌復召諸將議之慶之曰閫外之事將軍得以專之詔從遠來不知事勢節下有</hi>
　<hi>一范増不能用空議何施斌及坐者並笑曰沈公乃更學問慶之厲聲曰衆人雖知古今不如下官耳學</hi>
　<hi>也斌乃使王𤣥謨戍碻磝申坦垣護之據清口自將諸軍還歴城</hi>集覽<hi>碻磝注見晉孝武帝太元</hi>
<pb n="KR2o0020_WYG_037-41b"/>
　<hi>九年滑臺注同上年館榖注見隋煬帝大業十二年自力而來用力勉强曰力漢書申公曰顧力行如何</hi>
　<hi>耳駿鑠武陵王名駿南平王名鑠汧隴汧水隴山相連皆在扶風汧注見漢光武建武六年隴注見梁武</hi>
　<hi>帝普通五年盧氏縣名屬𢎞農郡按𢎞農唐改虢州今改嵩州熊耳山索隱曰在𢎞農盧氏縣伊水所出</hi>
　<hi>括地志云熊耳山在虢州盧氏南五十里汝南注見漢光武建武十九年上蔡注見秦二世二年長社注</hi>
　<hi>見漢光武建武八年不即其長帥即就也言當就用其來赴者之長帥佛狸魏太武小字復作朱脩之滑</hi>
　<hi>臺先是到彥之北侵自河南回留脩之守滑臺明年魏將安頡攻破之囚修之節下有一范増不能用節</hi>
　<hi>下稱蕭斌也謂節制之下猶言麾下閣下也漢高帝曰項氏之所以失天下者何有一范増而不能用此</hi>
　<hi>所以為我擒也今沈慶之以喻蕭斌不用其言</hi>質實<hi>寧朔將軍未詳其義按事物紀原云宋真宗祥</hi>
<pb n="KR2o0020_WYG_037-42a"/>
　<hi>符四年九月宣示咸平中朕因㨂閱諸州招到兵士為有人材堪充馬軍者置寧朔指揮此云寧朔將軍</hi>
　<hi>疑亦此義也虎牢縣名注見晉帝奕太和四年洛陽縣名注見周顯王三年許洛二州名許注見漢獻帝</hi>
　<hi>興平元年許昌洛注見秦莊襄王元年三川薛安都河東汾隂人濟青二州名濟注見晉帝奕太和元年</hi>
　<hi>高平青注見漢桓帝永康元年貲谷未詳處所盧氏縣名注見元嘉十二年莘一統志云熊耳山在河南</hi>
　<hi>府盧氏縣西南五十里山連永寧界兩峯相並如熊耳禹貢導洛自熊耳即此又冝陽縣亦有熊耳山史</hi>
　<hi>記漢光武破赤眉積甲冝陽城與熊耳山齊是也又陜州東熊耳山乃逹磨塟處其塔尚存魯爽郿人軌</hi>
　<hi>之子河洛二水名河即黄河水自西安府潼闗界流入河南府閿鄉縣境經靈寳陜州澠池新安洛陽孟</hi>
　<hi>津鞏縣入開封府界洛注見漢高后三年廣固城名注見晉穆帝永和七年清口清河之口注見元嘉七</hi>
<pb n="KR2o0020_WYG_037-42b"/>
　<hi>年厯城縣名注見漢光武建武五年厯下</hi>
　　書法<hi>前再書宋伐魏矣此書大舉而止曰侵何忿兵也葢自宋討楊難當而魏救之魏討蓋吳</hi>
　　<hi>而宋援之於是魏再侵采今之此舉則亦交侵而已矣故其後魏復取碻磝不繫之宋不與此舉之</hi>
　　<hi>為克復也</hi>
　　發明<hi>宋有援蓋吳之事魏人不能問罪至是年四月分注於魏師還之下備載魏主遺宋主書</hi>
　　<hi>首責及此則是其曲蓋在宋也然魏兵既退宋人盍知自反今乃不然反大起軍旅以伐之果何義</hi>
　　<hi>哉是時魏復與宋書且有彼此和好日久彼志無厭誘我邊民之語而在宋則初無詞可執也夫師</hi>
　　<hi>出無名事故不成宋之此舉名義既已索然烏在其熊成功然則中原淪於夷虜置之不問可乎曰</hi>
<pb n="KR2o0020_WYG_037-43a"/>
　　<hi>此在晉則可言克復爾今宋非其故上固當養威俟時胡可輕舉妄動以自詒伊慼哉是以綱目既</hi>
　　<hi>書大舉而復書侵以陋之至魏則書救以見其為應兵此葢輕重之權衡也烏有堂堂大舉而僅能</hi>
　　<hi>侵人之國者哉噫</hi>
十一月魏主進至魯郡以太牢祠孔子<lb/>
　<hi>魏主命諸將分道並進永昌王仁自洛陽趣夀陽尚書長孫真趣馬頭楚王建趣鍾離高涼王那自青州</hi>
　<hi>趣下邳魏主自東平趣鄒山十一月禽魯郡太守崔邪利見秦始皇石刻使人排而仆之以太牢祠孔子</hi>
　質實<hi>馬頭山名按一統志有二處一在應天府六合縣東北三十五里山勢雄秀絶頂一石高丈餘</hi>
　<hi>中一穴水清而不竭世傳有龍居焉一在滁州來安縣北七十里俗傳有龍經過又石上有人馬足跡未</hi>
<pb n="KR2o0020_WYG_037-43b"/>
　<hi>知孰是明者察焉鍾離縣名注見梁武帝天監六年下邳縣名注見漢高帝六年東平郡名注見漢獻帝</hi>
　<hi>興平元年鄒山注見秦始皇二十八年鄒嶧魯郡注見漢獻帝興平二年兖州秦始皇石刻即秦碑在濟</hi>
　<hi>南府泰安州北五里泰山秦觀峯東南刻奈始皇封泰山制丞相李斯所篆又南有磨崖碑唐𤣥宗御製</hi>
　<hi>泰山銘秦漢以來碑刻不可勝紀剝落者多太牢注見唐太宗貞觀十九年少牢</hi>
　　書法<hi>漢章祠孔子書至此書進至何嘉專也魏主方事干戈而知崇先聖特為此行綱目書曰</hi>
　　<hi>進至且以以太牢書同於高帝冝矣終綱目書祠孔子五書謁孔子祠一詳漢高帝十二年而魏書</hi>
　　<hi>祠孔子者再是年乙亥年一書進至一書如皆予其專之辭也</hi>
　　發明<hi>拓䟦夷虜在戎馬之中猶知尊聖人典午氏中原正統請修孔子廟乃寢而不報綱目皆</hi>
<pb n="KR2o0020_WYG_037-44a"/>
　　<hi>明書于冊所謂夷狄之有君不如諸夏之亡也</hi>
雍州參軍栁元景大破魏師于陜斬其將張是連提進<lb/>
據潼闗而還考異<hi>雍上漏宋字</hi>考證<hi>當加宋字於雍州之上○謹按凡例曰凡無統</hi>
<hi>畧如春秋書他國事事各冠以國號不連書後倣此</hi>
　<hi>宋畧陽太守龎法起等諸軍入盧氏斬縣令以趙難為令使為卿導桞元景等進攻𢎞農㧞之進向潼闗</hi>
　<hi>詔以元景為𢎞農太守元景使薛安都尹顯祖先引兵就法起等於陜元景於後督租陜城險固攻之不</hi>
　<hi>㧞魏洛州刺史張是連提帥衆二萬度崤救陜安都等與戰於城南魏人縱突騎諸軍不能敵安都怒脫</hi>
　<hi>兠鍪解鎧馬亦去具裝瞋目横矛單騎突陳所向無前魏人夾射不能中如是數四殺傷不可勝數日暮</hi>
<pb n="KR2o0020_WYG_037-44b"/>
　<hi>别將魯元保引兵自函谷闗至魏兵乃退明日安都等陳於城西南魯方平謂安都曰今勍敵在前堅城</hi>
　<hi>在後是吾取死之日卿若不進我當斬卿我若不進卿斬我也安都曰善遂合戰軍副桞元佑引兵自南</hi>
　<hi>門鼓譟直出旌旗甚盛魏衆驚駭安都挺身奮擊流血凝肘矛折易之更入諸軍齊奮自旦至日昃魏衆</hi>
　<hi>大潰斬張是連提及將卒三千餘級其餘赴河塹死者甚衆降者二千餘人明日元景至讓降者日汝軰</hi>
　<hi>本中國民今為虜盡力力屈乃降何也皆曰虜驅民戰後出者滅族以騎蹙歩未戰先死此將軍所親見</hi>
　<hi>也諸將欲盡殺之元景曰王旗北指當令仁聲先路盡釋而遣之皆稱萬歳而去遂克陜城進攻潼闗據</hi>
　<hi>之闗中豪傑所在蠭起及四山羌胡皆來送欵宋以王𤣥謨敗退魏兵深入桞元景等不冝獨進皆召還</hi>
　<hi>元景使薛安都斷後引兵歸襄陽詔以元景為襄陽太守</hi>集覽<hi>仁聲先路言當修仁政以為前導也</hi>
<pb n="KR2o0020_WYG_037-45a"/>
　<hi>孟子曰仁者無敵離騷經乘騏驥以馳騁兮來吾道大先路</hi>質實<hi>陜縣名注見周顯王四十五年</hi>
　<hi>一統志云崤水名在河南府永寜縣北六十里源出崤山流入于洛兠鍪事物紀原云兠鍪胄也黄帝内</hi>
　<hi>傳所述葢𤣥女請帝製之以備身也淮南子紀論訓曰有鍪頭而綣領以王天下者矣許慎注曰葢三皇</hi>
　<hi>所以鍪頭者兠鍪㡌也則是黄帝之制胄亦以古鍪頭之事耳故自古以兠鍪為首鎡之名函谷闗注見</hi>
　<hi>陳文帝天嘉六年蠭起注見秦二世二年</hi>
　　發明<hi>王元謨首建北伐之謀親將大衆望風退走桞元景偏禆别將破敵成功宋主不能顯加</hi>
　　<hi>賞戮此固佛貍之所望而侮者尙可與之校勝負哉</hi>
魏永昌王仁克懸瓠遂敗宋師于尉武殺其將劉康祖<lb/>
<pb n="KR2o0020_WYG_037-45b"/>
進逼壽陽<lb/>
　<hi>魏永昌王仁攻懸瓠項城抜之宋主恐魏兵至夀陽召劉康祖使還仁將八萬騎追及康祖於尉武康祖</hi>
　<hi>有衆八千人軍副胡盛之欲依山險間行取至康祖怒曰臨河求敵遂無所見幸其自送柰何避之乃結</hi>
　<hi>車營而進下令軍中曰顧望者斬首轉歩者斬足魏人四靣攻之將士皆殊死戰自旦至晡殺魏兵萬餘</hi>
　<hi>人流血没踝康祖身被十創意氣彌厲魏分其衆為三且休且戰㑹日暮風急魏以騎負草燒車營康祖</hi>
　<hi>隨補其闕有流矢貫康祖頸墜馬死餘衆遂潰魏人掩殺殆盡南平王鑠使參軍王羅漢以三百人戍尉</hi>
　<hi>武魏兵至衆欲南依卑林以自固羅漢以受命居此不去魏人攻而擒之鎻其頸使三郎將掌之羅漢夜</hi>
　<hi>斷三郎將首抱鎻亡奔盱眙仁進逼夀陽南平王鑠嬰城固守</hi>集覽<hi>流血没踝踝戸瓦反腿兩旁曰</hi>
<pb n="KR2o0020_WYG_037-46a"/>
　<hi>内外踝没踝言流血如此深也</hi>質實<hi>項城縣名注見梁武帝太清二年尉武疑是縣名未詳處所晡</hi>
　<hi>釋名曰日出申曰晡卑林疑是地名未詳處所盱眙縣名注見秦二世二年</hi>
魏主攻彭城不克<lb/>
　<hi>魏軍在蕭城去彭城十餘里彭城兵雖多而食少江夏王義恭欲棄彭城南歸沈慶之以為厯城兵少食</hi>
　<hi>多欲為函箱車陳以精兵為外翼奉二王及妃女直趨厯城何朂欲席卷奔鬱洲自海道還京師義恭去</hi>
　<hi>意已判唯二議未决長史張暢曰若厯城鬱洲有可至之理下官敢不高賛今城中乏食百姓咸有走志</hi>
　<hi>但以闗扄嚴固耳一旦動足則各自逃散欲至所在何由可得今軍食雖寡朝夕猶未窘罄豈有捨萬安</hi>
　<hi>之術而就危亡之道若此計必行下官請以頸血汚公馬蹄武陵王駿謂義恭曰阿父既為總統去留非</hi>
<pb n="KR2o0020_WYG_037-46b"/>
　<hi>所敢干道民忝為城主必與此城共其存没張長史言不可異也義恭乃止魏主至彭城使尚書李孝伯</hi>
　<hi>至南門餉義恭貂裘餉駿槖駝及騾且曰魏主致意安北可蹔出見我駿使張暢開門出見之孝伯曰魏</hi>
　<hi>主不圍此城自帥衆軍直造𤓰歩飲江湖以療渴爾暢曰去留之事自適彼懐若虜馬遂得飲江便為無</hi>
　<hi>復天道先是童謡云虜馬飲江水佛狸死卯年故暢云然暢音容雅麗孝伯亦辯贍且去謂暢曰長史深</hi>
　<hi>自愛相去歩武恨不執手暢曰君善自愛冀盪定有期君還宋朝今為相識之始</hi>集覽<hi>蕭城地理</hi>
　<hi>志沛郡有蕭縣括地志云徐州縣也古蕭叔國城彭城注見秦始皇二十八年厯城注見元嘉七年鬰洲</hi>
　<hi>在東海中周數百里宋明帝泰始二年青冀二州僑治於此累石為城闗扄闗謂城寨門也扄涓熒反外</hi>
　<hi>閉之闗也道民武陵王駿自稱其小字貂裘注見漢宣帝神爵元年貂狐𤓰歩山名在今真州西南六十</hi>
<pb n="KR2o0020_WYG_037-47a"/>
　<hi>里屬六合縣南濵大江沿滁河入六合縣三十里宋藝祖以舟師伐李璟於𤓰歩振旅凱旋因名曰回軍</hi>
　<hi>渡相去歩武歩布武跡也言至近也記曲禮堂上接武堂下布武錢氏曰毎移足半躡之中人之迹尺二</hi>
　<hi>寸</hi>質實<hi>一統志云蕭城即蕭子國城在徐州蕭縣治北城臨古汴本宋邑春秋時封子姓别為附</hi>
　<hi>庸左傳謂宋羣公奔蕭是也鬱洲山名注見晉安帝隆安五年郁州槖駞獸名注見漢武帝太初三年𤓰</hi>
　<hi>歩山名在揚州府儀真縣西四十七里魏太武帝南伐起行宫於此處諸軍同日皆臨江即此山有盤道</hi>
　<hi>及太武所鑿井劉宋鮑照文云𤓰歩山因逈為高據絶作雄凌清瞰遠擅奇含秀是亦居勢使之然也</hi>
宋取隂平平武郡<lb/>
　<hi>宋主起楊文徳為輔國將軍引兵自漢中西入揺動汧隴隂平平武悉平梁南秦刺史劉秀之遣文德伐</hi>
<pb n="KR2o0020_WYG_037-47b"/>
　<hi>啖提氏不克執送荆州使文德從祖兄頭戍葭蘆</hi>集覽<hi>隂平注見漢後主炎興元年平武唐志為</hi>
　<hi>平武隋志為武平晉立武平縣屬隂平郡後魏置江油郡西魏改龍州隋煬帝廢為武平郡唐復為龍州</hi>
　<hi>今屬利州西路啖提氐氐之號曰啖提也氐注見漢武帝元狩元年氐筰</hi>質實<hi>一統志云平武古地</hi>
　<hi>名周秦時為氐羌地漢為隂平道屬廣漢郡北部都尉治此永平後置隂平郡蜀漢以隂平屬益州晉有</hi>
　<hi>隂平平廣二縣屬隂平郡宋改為平武郡梁時為楊傑李龍遷所㨿後魏得其地置江油郡治江油縣西</hi>
　<hi>魏兼置龍州後周仍舊隋罷郡存州大業初廢州為平武郡義寧初改為龍門郡唐貞觀初為龍門州垂</hi>
　<hi>拱中改正州天寳初改江油郡領江油清川二縣至德初改應靈郡乾元初復為龍州宋政和中改政州</hi>
　<hi>紹興初復為龍州寳祐中徙治雍村元又徙治武都後為龍州宣慰司本朝改為龍州宣撫司𨽻四川道</hi>
<pb n="KR2o0020_WYG_037-48a"/>
十二月魏主引兵南下攻盱眙不克進次𤓰歩宋人戒<lb/>
嚴守江<lb/>
　<hi>魏主引兵南下使中書郎魯秀出廣陵高梁王那出山陽永昌王仁出横江所過無不殘滅城邑皆望風</hi>
　<hi>奔潰建康纂嚴魏兵至淮上宋主使將軍臧質將萬人救彭城至盱眙魏主已過淮質使胡崇之等營東</hi>
　<hi>山前浦而自營於城南魏燕王譚攻之皆敗没質軍亦潰質棄輜重器械單將七百人赴城初盱眙太守</hi>
　<hi>沈璞到官王𤣥謨猶在滑臺江淮無警璞以郡當衝要乃繕城浚隍積財榖儲石矢為城守之備僚屬皆</hi>
　<hi>非之朝廷亦以為過及魏兵南向守宰多棄城走或勸璞還建康璞曰虜若以城小不顧夫復何懼若肉</hi>
　<hi>薄來攻此乃吾報國之秋諸君封侯之日也柰何去之諸君嘗見數十萬人聚於小城之下而不敗者乎</hi>
<pb n="KR2o0020_WYG_037-48b"/>
　<hi>昆陽合肥前事之明驗也衆心稍定璞收集得二千精兵曰足矣及藏質向城衆謂璞曰虜若不攻城則</hi>
　<hi>無所事衆若其攻城則城中止可容見力爾地狹人多鮮不為患若以質衆能退敵完城者則全功不在</hi>
　<hi>我若避罪歸都㑹資舟楫必更相蹂踐正足為患不若勿受璞歎曰虜必不能登城敢為諸軍保之舟楫</hi>
　<hi>之計固已久息虜之殘害古今未有屠剥之苦衆所共見其中幸者不過得驅還北國作奴婢爾彼雖烏</hi>
　<hi>合寧不憚此邪所謂同舟而濟胡越一心者也今兵多則虜退速少則退緩吾寧可欲專功而留虜乎乃</hi>
　<hi>開門納質質見城中豐實大喜因與璞共守魏人之南宼也不齎糧用唯以抄掠為資及過淮民多竄匿</hi>
　<hi>抄掠無所得人馬饑乏聞盱眙有積粟欲以為北歸之資攻城不㧞即留數千人守盱眙自帥大衆南向</hi>
　<hi>由是盱眙得益完守備魏主至𤓰歩壊民廬舍及伐葦為筏聲言欲渡江建康震懼民皆荷擔而立内外</hi>
<pb n="KR2o0020_WYG_037-49a"/>
　<hi>戒嚴丹陽統内盡户發丁王公以下子弟皆從役命劉遵考等將兵分守津要遊邏上接于湖下至蔡洲</hi>
　<hi>陳艦列營周亘江濵自采石至于暨陽六七百里太子劭出鎮石頭總統水軍徐湛之守石頭倉城江湛</hi>
　<hi>兼領軍軍事處置悉以委焉宋主登石頭城有憂色謂江湛曰北伐之計同議者少今日士民勞怨不得</hi>
　<hi>無慙貽大夫之憂予之過也又曰檀道濟若在豈使胡馬至此</hi>集覽<hi>纂嚴纂集兵嚴也猶曰戒嚴止</hi>
　<hi>可容見力見形甸反謂見在城中所有之兵力也</hi>質實<hi>廣陵郡名注見漢武帝元朔五年横江注</hi>
　<hi>見漢獻帝興平元年一統志云東山前浦東山在鳯陽府盱眙縣治東山有石洞左曰靈闗右曰劔壁洞</hi>
　<hi>中曲折相通宛若仙界南山十景此居其首山上有北望亭前浦疑即洪澤赤欄二浦洪澤在盱眙縣北</hi>
　<hi>三十里舊名破釡澗隋煬帝幸江都經此時亢旱至則遇雨下水泛遂更今名赤欄在盱眙縣城南舊於</hi>
<pb n="KR2o0020_WYG_037-49b"/>
　<hi>浦上作赤欄橋因名二浦未知孰是姑錄之以備考焉肉薄注見晉安帝義熈十三年昆陽縣名注見漢</hi>
　<hi>帝𤣥更始元年合肥縣名注見漢靈帝中平四年于湖縣名注見晉明帝太寧元年蔡洲注見梁武帝太</hi>
　<hi>清二年采石山名在太平府城北二十五里牛渚北昔人於此取石因名臨江有磯曰采石唐李白嘗乘</hi>
　<hi>月與崔宗之自采石至金陵著宫錦袍坐舟中即此處暨陽古鄉名本秦漢毘陵縣地屬㑹稽郡晉初析</hi>
　<hi>置暨陽縣屬毘陵郡梁始置江隂郡及江隂縣隋初郡廢以縣屬常州又以利城梁豐二縣省入唐初於</hi>
　<hi>縣置暨州復析置暨陽利城二縣尋廢暨州及省二縣入江隂縣屬常州五代時南唐置江隂軍領江隂</hi>
　<hi>縣宋或為軍或為縣元初仍為軍後陞為江隂路後又降為州本朝初改連洋州尋復為江隂州後又為</hi>
　<hi>縣屬常州府石頭城名注見漢獻帝建安十七年倉城未詳處所</hi>
<pb n="KR2o0020_WYG_037-50a"/>
　　　發明<hi>宋主北伐之舉初意云何今乃恐懼至此魏相有言爭恨小故者謂之忿兵兵忿者敗利</hi>
　　　<hi>人土地者謂之貪兵兵貪者破其宋主之謂乎書宋人戒嚴守江可愧甚矣</hi>
　魏及宋平<lb/>
　　<hi>魏主以槖駝名馬餉宋主求和請婚宋主亦餉以珍饈異味魏主以其孫示使者曰吾逺來至此非欲為</hi>
　　<hi>功名實欲繼好援宋若能以女妻此孫我以女妻武陵王自今匹馬不復南顧使還宋主召羣臣議之衆</hi>
　　<hi>謂冝許江湛曰戎狄無親許之無益太子劭怒謂湛曰今二王在阨詎冝苟執異議聲色甚厲坐散劭又</hi>
　　<hi>言於宋主曰北伐敗辱數州淪破獨有斬江徐可以謝天下宋主曰北伐自是我意江徐但不異爾由是</hi>
　　<hi>太子與江徐不平魏亦竟不成婚</hi>集覽<hi>好援並去聲好契愛/之義援相救助也</hi>質實<hi>江徐</hi>
<pb n="KR2o0020_WYG_037-50b"/>
　　<hi>謂江湛徐湛之也</hi>
　<lb/>
　<lb/>
　<lb/>
　<lb/>
　<lb/>
　<lb/>
御批資治通鑑綱目卷二十五下<lb/>
</p>
<p>
</p>
  </div>
</body>
</text>
</TEI>
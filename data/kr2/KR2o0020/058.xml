<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2o0020_WYG_058-1a"/>
　欽定四庫全書<lb/>
御批資治通鑑綱目巻四十二上<lb/>
　　<hi>起丁酉唐中宗嗣聖十四年盡癸丑唐𤣥宗開元元年</hi>凡十七年<lb/>
　<hi>丁酉</hi>十四年<hi>周武氏神/功元年</hi>春正月帝在房州質實<hi>房州注見漢獻帝建</hi>
　<hi>安二十四年房陵</hi>○三月周總管王孝傑與契丹戰敗死武攸<lb/>
　宜不敢進質實<hi>契丹東胡種名注見晉安帝義熙二年</hi>○周立突厥黙啜<lb/>
　為可汗<lb/>
　　<hi>突厥黙啜請為其女求婚太后遣閻知微田歸道冊拜黙啜為遷善可汗知微見黙啜舞蹈歸道長揖不</hi>
<pb n="KR2o0020_WYG_058-1b"/>
　　<hi>拜黙啜囚歸道将殺之歸道辭色不撓乃捨之但留不遣初唐處突厥降者於豐勝靈夏朔代六州至是</hi>
　　<hi>黙啜求之及單于都䕶府之地并穀種繒帛農器鐵姚璹楊再思請給之鳯閣侍郎李嶠曰此所謂借寇</hi>
　　<hi>兵資盜糧也不如治兵以備之璹等固請乃悉驅六州降戸數千帳幷給穀種四萬斛雜綵五萬叚農器</hi>
　　<hi>三千事鐵數萬斤并許其婚黙啜由是益彊歸道得還與知微争論於太后前歸道以為黙啜必負約知</hi>
　　<hi>微以為和親必可保</hi>質實<hi>突厥北狄國名注見梁武帝大同十一年可汗夷狄君長號注見漢後主</hi>
　　<hi>景耀四年豐勝靈夏朔代六州豐注見漢宣帝甘露二年五原勝注見隋文帝開皇十九年靈注見太宗</hi>
　　<hi>貞觀二十年夏注見漢武帝元朔元年朔方朔注見漢髙帝六年馬邑代注見秦王政三年鴈門李嶠贊</hi>
　　<hi>皇人楊再思鄭州人單于夷狄君長號注見秦王政三年</hi>
<pb n="KR2o0020_WYG_058-2a"/>
夏四月周鑄九鼎成<lb/>
　<hi>九鼎成置通天宫豫州鼎髙丈八尺受千八百石餘州髙丈四尺受千二百石各圖山川物産於其上共</hi>
　<hi>用銅五十六萬七百餘斤令宰相諸王帥宿衛兵十餘萬人自𤣥武門曵入</hi>質實<hi>九鼎注見周慎</hi>
　<hi>靚王五年豫州江見漢光武建武十九年</hi>
　　書法<hi>三年書鑄大儀矣八年書鑄天樞矣於是復書鑄九鼎焉終綱目書鑄六詳新莽天鳯四</hi>
　　<hi>年而后居其三亦泰甚矣哉</hi>
周以王及善為内史<lb/>
　<hi>王及善已致仕㑹契丹作亂起為滑州刺史太后召見問以朝廷得失及善陳治亂之要十餘事太后曰</hi>
<pb n="KR2o0020_WYG_058-2b"/>
　<hi>外州末事此為根本卿不可出留為内史</hi>質實<hi>王及善邯鄲人滑州注見隋恭帝皇㤗二年</hi>
周遣武懿宗婁師徳擊契丹○六月周殺其右司郎中<lb/>
喬知之<lb/>
　<hi>知之有美妾曰碧玉武承嗣奪之知之作綠珠怨詩以寄之碧玉赴井死承嗣得詩於裙帶大怒諷酷吏</hi>
　<hi>羅告族誅之</hi>集覧<hi>緑珠晉石崇有妓妾名綠珠孫秀求之弗得乃勸趙王倫誅崇緑珠遂自投於</hi>
　<hi>樓下死之</hi>質實<hi>羅告注見嗣聖九年</hi>
　　發明<hi>喬知之族誅而綱目止以殺書者何哉知之溺一愛妾遂至淪陷其族故綱目末減偽周</hi>
　　<hi>之罪葢恕周所以惡喬也其㫖微矣</hi>
<pb n="KR2o0020_WYG_058-3a"/>
周來俊臣伏誅<lb/>
　<hi>來陵臣倚勢貪淫士民妻妾有美者百方取之前後羅織誅人不可勝計自言才比石勒監察御史李昭</hi>
　<hi>徳素惡之俊臣遂誣昭徳謀反下獄又欲羅告諸武及太平公主與皇嗣廬陵王南北牙同反諸武及太</hi>
　<hi>平公主共發其罪繫獄有司處以極刑奏上三日不出王及善曰俊臣國之元惡不去之必動揺朝廷吉</hi>
　<hi>頊曰俊臣聚結不逞誣搆良善贓賄如山寃魂塞路國之賊也何足惜哉太后乃下其奏昭徳俊臣同棄</hi>
　<hi>市時人無不痛昭徳而快俊臣仇家争噉其肉士民相賀曰自今眠者背始帖席矣俊臣方用事選司受</hi>
　<hi>其屬請不次除官者每銓數百人俊臣敗侍郎皆自首太后責之對曰臣亂國家法罪止一身違俊臣語</hi>
　<hi>立見滅族太后乃赦之</hi>集覽<hi>南北牙唐分宰相為南司故稱南牙宦寺為北司故稱北牙</hi>質<lb/>
<pb n="KR2o0020_WYG_058-3b"/>
　實<hi>石勒武鄉人有豪志因晉亂起兵割據都襄國自稱趙王不逞注見梁武帝太清三年棄市注見秦</hi>
　<hi>始皇三十四年</hi>
　　書法<hi>武氏殺人多矣自永徽書房遺愛以後四十四年無書伏誅者武氏所殺多非罪也於是</hi>
　　<hi>始書來俊臣後書閻知微俊臣誣陷善人知微受虜僞號皆大罪人也故特書誅</hi>
　　發明<hi>武氏殺人多矣獨俊臣死得其罪故以伏誅書之雖然是時監察御史李昭徳與俊臣同</hi>
　　<hi>死綱目何以畧而不書曰武氏亂唐大夫士稍知愛重者必有以自處其身奚至駢首受戮故綱目</hi>
　　<hi>於武氏殺戮之事或書或不書其書之者所以著武氏之惡其不書者所以示不滿時人之意此固</hi>
　　<hi>書法之深㫖君子所當加察者也</hi>
<pb n="KR2o0020_WYG_058-4a"/>
契丹軍潰斬孫萬榮以降<lb/>
　<hi>武懿宗軍至趙州聞契丹将至冀州懼而南遁契丹遂屠趙州孫萬榮於柳城西北依險築城留其老弱</hi>
　<hi>婦女引精兵寇幽州突厥默啜襲其新城三日克之盡俘以歸時萬榮方與唐兵相持軍遂大潰奴斬其</hi>
　<hi>首以降餘衆降於突厥</hi>質實<hi>趙州注見漢景帝三年趙國冀州注見秦二世二年信都柳城注見</hi>
　<hi>漢獻帝建安十三年幽州注見髙祖武徳四年</hi>
周以武承嗣武三思同三品○周遣武懿宗等安撫河<lb/>
北<lb/>
　<hi>武攸宜自幽州凱旋制以契丹初平命武懿宗婁師徳狄仁傑分道安撫河北懿宗所至殘酷奏請族誅</hi>
<pb n="KR2o0020_WYG_058-4b"/>
　<hi>河北百姓從賊者左拾遺王求禮廷拆之曰此屬素無武備力不勝賊茍以求生而已豈有叛國之心懿</hi>
　<hi>宗擁彊兵數十萬望風退走賊徒滋蔓又欲移罪於草野詿誤之人為臣不忠請先新懿宗以謝河北懿</hi>
　<hi>宗不能對司刑卿杜景儉亦曰此皆脇從請悉原之太后從之</hi>質實<hi>王求禮許州人詿誤注見漢元</hi>
　<hi>帝建昭二年</hi>
秋九月周以魏元忠為肅政中丞<lb/>
　<hi>太后謂侍臣曰頃者周興來俊臣按獄多連引朝臣云其謀反朕使近臣就獄引問皆自承服朕不復疑</hi>
　<hi>今自興俊臣死不復聞有反者然則前死者不有寃邪夏官侍郎姚元崇對曰比來坐謀反死者率皆興</hi>
　<hi>等羅織陛下使近臣問之近臣亦不自保何敢動揺今賴天啟聖心興等伏誅臣以百口為陛下保自今</hi>
<pb n="KR2o0020_WYG_058-5a"/>
　<hi>内外之臣無復反者矣時人多為魏元忠訟寃太后復召為肅政中丞</hi>質實<hi>羅織注見景龍元年</hi>
　<hi>陛下注見漢光武建武二十七年</hi>
冬閏十月以狄仁傑同平章事<lb/>
　<hi>仁傑上疏曰天生四夷皆在先王封畧之外故東拒滄海西阻流沙北横大漠南阻五嶺此天所以限夷</hi>
　<hi>狄而隔中外也今三代聲教之所不及者國家盡兼之矣若復邀功絶域不務安人此秦皇漢武之所行</hi>
　<hi>非五帝三王之事業也近者頻歲出師西戍四鎮東戍安東調發日加百姓虚弊今關東饑饉蜀漢逃亡</hi>
　<hi>人不復業相率為盜本根一揺憂患不淺昨貞觀中克平九姓復立思摩使統諸部得推亡固存之義無</hi>
　<hi>逺戍勞人之役此近日之令典經邊之故事也竊謂宜立斛瑟羅委之四鎮繼髙氏絶國使守安東省軍</hi>
<pb n="KR2o0020_WYG_058-5b"/>
　<hi>費於遠方并甲兵於塞上使夷狄無侵侮之患則可矣何必窮其窟穴與螻蟻校長短哉但當敕邊兵謹</hi>
　<hi>守備逺斥候聚資糧待其自致然後擊之以逸待勞則戰士力倍以主禦客則我得其便堅壁清野則寇</hi>
　<hi>無所得如此數年可使三虜不擊而服矣時蜀州每歲遣兵戍姚州路險而逺死亡者多蜀州刺史張柬</hi>
　<hi>之上言姚州荒外自以為州未嘗得其鹽布之稅甲兵之用而空竭府庫驅率平人受役蠻夷肝腦塗地</hi>
　<hi>臣竊為國家惜之請并瀘南諸鎮一切廢省置關瀘北非奉使者無得交通往來疏奏不納</hi>集覽<lb/>
　<hi>斛瑟羅名也姓阿史那氏嗣聖三年太后以為繼徃絶可汗</hi>質實<hi>滄海即東海神僊傳麻姑為王</hi>
　<hi>方平言自接待以来見滄海三為桑田又注見漢光武建武七年流沙河名注見漢元帝初元三年五嶺</hi>
　<hi>注見秦始皇三十三年四鎮注見徳宗建中二年安東鎮名注見漢武帝元封二年朝鮮饑饉注見隋煬</hi>
<pb n="KR2o0020_WYG_058-6a"/>
　<hi>帝大業十二年推亡固存注見漢宣帝黄龍元年髙氏絶國髙氏謂髙璉之後注見漢武帝元封二年朝</hi>
　<hi>鮮張柬之襄陽人斥候注見漢武帝元封元年蜀州注見宋文帝元嘉九年崇慶一統志云姚州本滇國</hi>
　<hi>地漢初為弄棟縣屬益州郡東漢改為梇棟縣蜀漢屬雲南郡唐麟徳初置姚州都督府以其民多姓姚</hi>
　<hi>故名天寳中南詔䝉氏改為弄棟府宋時叚氏改為姚州元立統矢千戸所至元中復改置姚州屬大理</hi>
　<hi>路天厯間陞為姚安路本朝初改路為府後又改姚安軍民府𨽻雲南道瀘北瀘水之北注見漢後主建</hi>
　<hi>興五年瀘南注亦同上</hi>
　　書法<hi>仁傑進用例書周以恒辭也此其不書周何仁傑心乎唐者也自仁傑相而中宗始有詣</hi>
　　<hi>行宫之召綱目於其始相特不書周所以表其為唐也故終太后之世惟狄仁傑同平章事不書周</hi>
<pb n="KR2o0020_WYG_058-6b"/>
　　<hi>惟張柬之同平章事不書周皆心乎唐者也他日帝旣在東都周之復為唐已決則書周以狄仁傑</hi>
　　<hi>兼納言無嫌矣</hi>
周以李嶠知天官選事<lb/>
　<hi>始置員外官數千人</hi>
<hi>戊戍</hi>十五年<hi>周武氏聖厯元年</hi>春三月帝還東都<lb/>
　<hi>武承嗣三思營求為太子狄仁傑從容言於太后曰太宗櫛風沐雨親冒鋒鏑以定天下傳之子孫大帝</hi>
　<hi>以二子託陛下陛下今乃欲移之他族無乃非天意乎且姑姪之與母子孰親陛下立子則千秋萬歲後</hi>
　<hi>配食太廟立姪則未聞姪為天子而祔姑於廟者也太后曰此朕家事卿勿預知仁傑曰王者以四海為</hi>
<pb n="KR2o0020_WYG_058-7a"/>
　<hi>家四海之内何者不為陛下家事况元首股肱義同一體臣備位宰相豈得有所不預知乎因勸太后召</hi>
　<hi>還廬陵王太后意稍寤他日又謂仁傑曰朕夢大鸚鵡兩翼皆折何也對曰武者陛下之姓兩翼二子也</hi>
　<hi>陛下起二子則兩翼振矣太后由是無立承嗣三思之意吉頊與張易之昌宗為控鶴監供奉頊從容説</hi>
　<hi>二人曰公兄弟貴寵天下側目不有大功何以自全二人懼問計頊曰天下未忘唐徳主上春秋髙公何</hi>
　<hi>不勸立廬陵王以慰人望如此豈徒免禍亦可以長保富貴矣二人以為然承閒屢為太后言之太后乃</hi>
　<hi>託言廬陵王有疾遣使召之及其妃子皆詣行在承嗣怏怏遂發病死胡氏曰歸廬陵王狄仁傑雖首言</hi>
　<hi>之太后未許也及頊為二張謀后意乃定然則頊功為多而當時及後世稱復唐之功者特歸仁傑而不</hi>
　<hi>歸之頊何也人臣建䇿効計當原其心誠為國邪䇿雖不就君子予之心不在國假善以濟其私功雖幸</hi>
<pb n="KR2o0020_WYG_058-7b"/>
　<hi>成君子不與也狄公精忠惟復唐室是念其請歸廬陵王太后雖未之許然心已開悟矣吉頊之計太后</hi>
　<hi>雖即行之然其心乃本教二張以長保富貴之術耳又况狄公之請已在前乎</hi>集覽<hi>控鶴監供奉官</hi>
　<hi>名也唐百官志控鶴府有監有丞及主簿録事等監三品嗣聖十七年改為奉宸府</hi>質實<hi>櫛風沐雨</hi>
　<hi>注見周世宗顯徳五年從容注見漢宣帝地節三年鸚鵡鳥名注見太宗貞觀五年行在注見晋惠帝永</hi>
　<hi>興元年怏怏注見漢光武建武二年</hi>
　　書法<hi>前書築神都外城矣此其復稱東都何正名也神都武氏所改旣書周則雖書神都可也</hi>
　　<hi>今帝旣還反正有日黜僞號而復舊名所以正始也一字之謹嚴如此哉</hi>
　　發明<hi>綱目之於褒貶有坦然明白者有微詞奥義寓於其中者武氏未改國號以前凡用人皆</hi>
<pb n="KR2o0020_WYG_058-8a"/>
　　<hi>書太后自改號俊皆書周然去年狄仁傑同平章事獨不書周何也蓋廬陵之歸自仁傑為相之後</hi>
　　<hi>從容進説切而不迫卒能感悟武氏遂有復還唐社稷之意故綱目於此先書以仁傑平章事不繫</hi>
　　<hi>之周則明其本志為唐非武氏得而臣之繼書帝還東都序於其下則見復唐之績原於仁傑為相</hi>
　　<hi>之後此其微詞奥義寓於其中要在後人深求而得之者也不然仁傑他時進用皆書曰周何獨於</hi>
　　<hi>此而不書周哉</hi>
秋八月突厥黙啜宼嬀檀等州<lb/>
　<hi>初太后命武承嗣之子淮陽王延秀入突厥納黙啜女為妻復遣閻知微齎金帛巨億以送之鳯閣舍人</hi>
　<hi>張柬之諫曰自古未有中國親王娶夷狄女者由是忤㫖出刺合州延秀至突厥黙啜謂曰我欲以女嫁</hi>
<pb n="KR2o0020_WYG_058-8b"/>
　<hi>李氏安用武氏兒邪我突厥世受李氏恩聞李氏盡滅唯兩兒在我今将兵輔立之乃拘延秀以知㣲為</hi>
　<hi>南面可汗言欲使之主唐民也發兵寇嬀檀等州移書數朝廷曰與我蒸穀種器行濫帛疎惡且我可汗</hi>
　<hi>女當嫁天子兒武氏小姓門戸不敵罔冒為婚我為此起兵欲取河北耳河北諸州聞之争發民脩城衛</hi>
　<hi>州刺史敬暉曰吾聞金湯非粟不守柰何捨收穫而事城郭乎罷使歸田百姓大悦</hi>集覽<hi>器行濫器</hi>
　<hi>物不牢而濫惡也先曽給與農器三千事今故云唐韓琬傳器不行窳音義曰不牢曰行苦惡曰窳</hi>質<lb/>
　實<hi>淮陽縣名注見梁武帝太清元年真陽合州注見漢光武建武十一年墊江嬀檀等州嬀注見晉懐</hi>
　<hi>帝永嘉五年廣寗檀本秦漢時漁陽郡地後魏置宻雲郡領白檀要陽宻雲三縣兼置安州北齊廢郡以</hi>
　<hi>二縣併入宻雲縣後周改安州曰𤣥州隋初置檀州後改為安樂郡唐初復置檀州遼為武威軍宋號横</hi>
<pb n="KR2o0020_WYG_058-9a"/>
　<hi>山郡金復改檀州元仍舊本朝初改為宻雲縣屬順天府衞州注見秦荘襄王三年汲敬暉絳州平陽人</hi>
　<hi>可汗夷狄君長號注見漢後主景耀四年金湯非粟不守注見太宗貞觀十七年</hi>
周以狄仁傑兼納言<lb/>
　<hi>太后命宰相各舉尚書郎一人仁傑舉其子光嗣拜地官員外郎已而稱職太后喜曰卿足繼祁奚矣通</hi>
　<hi>事舍人元行冲博學多通仁傑重之行冲數規諫仁傑且曰凡為家者必有儲蓄脯醢以適口參术以攻</hi>
　<hi>疾僕竊計明公之門珍味多矣行冲請備藥物之末仁傑笑曰吾藥籠中物何可一日無也</hi>集覽<lb/>
　<hi>足繼祁奚左傳襄三年晉中軍尉祁奚請老晉侯問嗣焉祁奚舉其子祁午以自代君子謂祁奚於是能</hi>
　<hi>舉善矣立其子不為比今狄仁傑舉其子光嗣而稱職足可繼祁奚不比之美矣參术本草人參味甘微</hi>
<pb n="KR2o0020_WYG_058-9b"/>
　<hi>寒微温丹參沙參皆味苦微寒苦參味苦寒𤣥參味苦醎微寒爾雅术山薊注木一名山薊今术似薊而</hi>
　<hi>生山中白术味苦甘温蒼术味苦甘</hi>質實<hi>一統志云祁奚晉人悼公時為中軍尉請老公問代之者</hi>
　<hi>稱解狐其讐也狐卒又問對曰臣之子午也可羊舌職死公問孰可代之者對曰赤也可於是使祁午為</hi>
　<hi>中軍尉羊舌赤佐之君子謂奚稱其讐不為諂立其子不為比舉其偏不為黨平公立起奚為公族大夫</hi>
　<hi>納言官名注見漢靈帝光和元年</hi>
周以武攸寧同三品○九月突厥陷趙州周刺史髙叡<lb/>
死之<lb/>
　<hi>黙啜圍趙州長史唐般若翻城應之刺史髙叡與妻秦氏仰藥詐死虜輿詣黙啜黙啜以金獅子帶紫袍</hi>
<pb n="KR2o0020_WYG_058-10a"/>
　<hi>示之曰降則拜官不降則死叡顧其妻妻曰酬報國思正在今日遂俱閉目不言再宿虜乃殺之虜退唐</hi>
　<hi>般若族誅贈叡冬官尚書諡曰節</hi>集覽<hi>唐般若唐姓也名/般若般若音撥喏</hi>質實<hi>翻城猶言</hi>
　<hi>踰城也髙叡京兆萬年人</hi>
　　書法<hi>許欽明不書周不以周之臣累之也髙叡以死節書其過欽明多矣書曰周刺史何帝在</hi>
　　<hi>東都則周之為唐決矣雖書周無嫌也</hi>
周武氏以帝為皇太子河北道元帥狄仁傑副之以討<lb/>
黙啜<lb/>
　<hi>皇嗣固請遜位於廬陵王太后許之立為太子復名顯賜姓武氏命太子為河北道元帥以討突厥先是</hi>
<pb n="KR2o0020_WYG_058-10b"/>
　<hi>募人月餘不滿千人及聞太子為帥應者雲集未幾數盈五萬時太子不行命仁傑知元帥事王及善請</hi>
　<hi>太子赴外朝以慰人心從之突厥盡殺所掠趙定男女萬餘人而去仁傑将兵追之不及黙啜還漠北擁</hi>
　<hi>兵四十萬據地萬里西北諸夷皆附之有輕中國之心</hi>質實<hi>趙定二州名趙注見漢景帝三年趙</hi>
　<hi>國定注見周威烈王二十三年中山</hi>
　　書法<hi>皇太子書立恒也未有書以者書以為皇太子何帝矣而為太子非所以也故不從恒辭</hi>
周以蘇味道同平章事<lb/>
　<hi>味道在相位依阿取容嘗謂人曰處事不宐明白但摸稜持兩端可矣時人謂之蘇摸稜</hi>集覽<hi>摸稜</hi>
　<hi>摸<graphic n="KR2021" url="https://raw.githubusercontent.com/kanripo/KR-Gaiji/master/images/KR2021.png" mimeType="image/png"/>捫搎也稜盧登反四方木摸之可左可右僉載曰味道為相或問其變和之道無答但以手摸床稜</hi>
<pb n="KR2o0020_WYG_058-11a"/>
冬十月周以武懿宗武攸歸領屯兵○周以狄仁傑為<lb/>
河北道安撫大使<lb/>
　<hi>時河北人為突厥所驅廹者虜退懼誅往往亡匿仁傑上疏曰邊塵暫起不足為憂中土不安此為大事</hi>
　<hi>諸為突厥契丹脇從之人皆是計逼情危且圖賒死今且潜竄山澤露宿草行罪之則衆情恐懼恕之則</hi>
　<hi>反側自安伏願曲赦河北諸州一無所問制從之仁傑於是撫慰百姓得突厥所驅掠者悉逓還本貫散</hi>
　<hi>糧運以賑貧之脩郵驛以濟旋師自食疏糲禁其下不得侵擾百姓犯者必斬河北遂安胡氏曰陳子昂</hi>
　<hi>諫説武氏其論亦美而或者譏其失言謂武氏不可與言而言也狄公不幾與子昻比乎曰人之語黙行</hi>
　<hi>止有事同而情異者此屬是也武氏已老太子旣在東宫天下必復歸唐狄公所為懇懇恐百姓虚弊根</hi>
<pb n="KR2o0020_WYG_058-11b"/>
　<hi>本揺動為唐計耳</hi>質實<hi>東宫注見宋文帝元嘉二十七年</hi>
周以姚元崇同平章事○周閻知微伏誅以田歸道為<lb/>
夏官侍郎<lb/>
　<hi>黙啜縱知微使還太后命磔於天津橋南使百官共射之夷其三族擢歸道為夏官侍郎甚見親委</hi>集<lb/>
　覽<hi>磔陟陌反裂也裂其支體而殺之史記磔作矺正義音貯格反索隐曰矺與磔同古今字異耳</hi>質<lb/>
　實<hi>天津橋注見隋煬帝大業十三年</hi>
十一月周以豫王旦為相王質實<hi>相州名注見漢元帝建昭二年魏郡</hi>
　　書法<hi>旦嘗為皇嗣矣於是廢之則不書廢何不予武氏之立之也故旦終始書豫王自皇帝廢</hi>
<pb n="KR2o0020_WYG_058-12a"/>
　　<hi>為皇嗣書以自皇嗣廢為相王亦書以</hi>
○周置控鶴監<lb/>
　<hi>控鶴監率皆嬖寵之人頗用才能文學之士田歸道李逈秀薛稷員半千以參之半千以古無此官請罷</hi>
　<hi>之遂忤㫖左遷</hi>集覽<hi>員半千員王問/反姓也名半千</hi>質實<hi>李逈秀涇陽人大亮族孫薛稷汾隂</hi>
　<hi>人道衡曽孫員半千齊州全節人左遷注見漢宣帝元康二年</hi>
十二月周以魏元忠同平章事○周貶宗楚客為播州<lb/>
司馬質實<hi>播州注見漢武帝元光五年牂牁</hi>
<hi>己亥</hi>十六年<hi>周武氏聖厯二年</hi>春正月帝在東宫○二月周遣使<lb/>
<pb n="KR2o0020_WYG_058-12b"/>
禱少室山<lb/>
　<hi>太后不豫遣給事中閻朝隐禱少室山朝隐自為犧牲沐浴伏爼上請代太后命太后厚賞之</hi>集覽<lb/>
　<hi>犧牲祭天地宗廟之牲曰犧卜得吉曰牲記曲禮天子以犧牛注犧純毛也左傳僖三十一年牛卜日曰</hi>
　<hi>牲注旣得吉日則牛改名曰牲</hi>質實<hi>不豫猶言不安也少室山注見嗣聖十二年嵩山</hi>
吐蕃贊婆弓仁降周<lb/>
　<hi>初吐蕃賛普器弩悉弄尚幼論欽陵兄弟用事皆有勇畧諸胡畏之欽陵居中秉政諸弟握兵分據方面</hi>
　<hi>賛婆常居東邊為中國患者三十餘年器弩悉弄浸長陰與大臣論巖謀誅之㑹欽陵出外賛普殺其親</hi>
　<hi>黨二千餘人欽陵自殺贊婆帥所部千餘人欽陵子弓仁以所統七千帳來降</hi>集覽<hi>賛婆欽陵長弟</hi>
<pb n="KR2o0020_WYG_058-13a"/>
　<hi>名論巖巖名也論注見嗣聖十七年</hi>質實<hi>吐蕃西羌屬名注見太宗貞觀八年</hi>
　　書法<hi>突厥黙啜遣使請降不書周不為周降也此其書降周何帝在東宫則周之為唐也決矣</hi>
　　<hi>雖書降周無嫌也</hi>
帝及武攸曁等誓于明堂<lb/>
　<hi>太后自以春秋髙慮身後太子與諸武不相容命太子相王太平公主與武攸曁等誓於明堂銘之鐵劵</hi>
　集覽<hi>太子相王太子謂中宗也相王即豫王旦鐵券漢書髙祖與功臣剖符作誓丹書鐵劵注謂以</hi>
　<hi>鐵䥴之朱書字也國之所以示信後唐明宗問趙鳯曰帝王賜人鐵劵何也對曰與之立誓令其子孫長</hi>
　<hi>享爵祿耳</hi>質實<hi>明堂注見漢武帝建元元年</hi>
<pb n="KR2o0020_WYG_058-13b"/>
秋八月周以王及善為文昌左相<lb/>
　<hi>内史王及善雖無學術然清正難奪有大臣之節張易之兄弟每侍内宴無復人臣之禮及善屢以為言</hi>
　<hi>太后不悦謂及善曰卿髙年不宜更侍遊宴及善遂乞骸骨太后不許以為左相罷政事</hi>
周納言婁師徳卒考證<hi>當分註諡曰貞○謹按武氏之亂仕于其朝者皆僞官也然能</hi>
<hi>引薦忠賢卒成匡復之功者惟狄仁傑一人耳然而薦仁傑者婁師徳也况師徳寛厚清慎盛徳長者卒諡曰</hi>
<hi>貞非虚美之稱故當註其諡云</hi>
　<hi>師徳在河隴前後四十餘年恭勤不怠民夷安之性沉厚寛恕狄仁傑之入相也師徳實薦之而仁傑不</hi>
　<hi>知意頗輕之太后嘗問仁傑曰師徳賢乎對曰為将能謹守邊陲賢則臣不知又曰師徳知人乎對曰臣</hi>
<pb n="KR2o0020_WYG_058-14a"/>
　<hi>嘗同僚未聞其知人也太后曰朕之知卿乃師徳所薦也亦可謂知人矣仁傑旣出嘆曰婁公盛徳我為</hi>
　<hi>其所包容久矣吾不得窺其際也是時羅織紛紜師徳久為将相獨能以功名終人以是重之</hi>質實<lb/>
　<hi>河隴謂河西隴右注見漢靈帝中平三年</hi>
周以武三思為内史○河溢<lb/>
　<hi>漂千餘家</hi>
周以韋嗣立為鳯閣舍人<lb/>
　<hi>太后稱制以來學校殆廢酷吏所䧟親友流離未獲原宥嗣立上疏曰時俗浸輕儒學先王之道弛廢不</hi>
　<hi>講宜令三公以下子弟皆入國學不聽以他岐仕進又酷吏乗間殺人求進至如仁傑元忠枉遭按鞫亦</hi>
<pb n="KR2o0020_WYG_058-14b"/>
　<hi>皆自誣非陛下明察則已為菹醢矣今陛下升而用之皆為良輔臣恐曏之負寃得罪者亦皆如是伏望</hi>
　<hi>一皆昭洗死者追復官爵生者聽還鄉里如此則天下皆知昔之枉濫非陛下之意幽㝠歡欣和氣感通</hi>
　<hi>矣不從嗣立承慶之異母弟也母王氏遇承慶甚酷每杖承慶嗣立必解衣請代母不許輙私自杖母為</hi>
　<hi>稍寛承慶為鳯閣舍人以疾去職嗣立時為萊蕪令太后召使代之</hi>集覽<hi>葅醢葅臻魚反字本作菹</hi>
　<hi>酢菜也醢肉醤也前漢刑法志菹其骨肉於市注葅謂醢也戰國䇿不避菹醢之誅注髙誘曰言剉斮之</hi>
　<hi>如此耳萊蕪縣名屬泰山</hi>質實<hi>韋嗣立陽武人思謙之子一統志云萊蕪漢之縣名屬泰山郡本春</hi>
　<hi>秋時夾谷地魏移治嬴縣隋屬魯郡唐屬淄州尋省入博城縣後復置屬兖州宋初因之後又増置萊蕪</hi>
　<hi>監金廢監以縣屬泰安州元仍舊本朝因之改屬濟南府</hi>
<pb n="KR2o0020_WYG_058-15a"/>
突厥黙啜以其子匐俱為小可汗<lb/>
　<hi>黙啜立其弟咄悉匐為右廂察骨篤祿子黙矩為左廂察各主兵二萬餘人其子匐俱為小可汗位在兩</hi>
　<hi>察上主處木昆等十姓兵四萬餘人又號為拓西可汗</hi>
冬十一月周貶吉頊為安固尉<lb/>
　<hi>太后以頊有幹畧以為同平章事委以腹心頊與武懿宗争趙州之功於太后前頊魁岸辯口懿宗短小</hi>
　<hi>傴僂頊視懿宗聲氣凌厲太后由是不悦曰頊在朕前猶卑諸武況異時詎可倚邪他日頊奏事方援引</hi>
　<hi>古今太后怒曰卿所言朕飫聞之無多言昔太宗有馬肥逸無能馭者朕為宫女進言曰妾能制之然須</hi>
　<hi>三物一鐵鞕二鐵撾三匕首鞭之不服則撾其首撾之不服則斷其喉太宗壮朕之志今日卿豈足汙朕</hi>
<pb n="KR2o0020_WYG_058-15b"/>
　<hi>匕首邪頊皇恐謝諸武因共發其弟冒官事由是坐貶辭日得召見涕泣言曰臣永辭闕庭願陳一言太</hi>
　<hi>后問之頊曰合水土為泥有争乎太后曰無之又曰分半為佛半為天尊有争乎曰有争矣頊頓首曰宗</hi>
　<hi>室外戚各當其分則天下安今太子已立而外戚猶為王此陛下驅之使他日必争兩不得安矣太后曰</hi>
　<hi>朕亦知之然業已如是不可如何</hi>集覽<hi>魁岸雄傑貌前漢江充為人魁岸注魁大也岸者有亷稜</hi>
　<hi>如崖岸之形傴僂傴於武反背曲也僂力知反尫也廣韻注傴僂不伸也荘子一命而傴再命而僂林希</hi>
　<hi>逸口義云傴背曲也僂腰曲也</hi>質實<hi>一統志云安固晉之縣名屬臨海郡太康初析置始陽縣尋改</hi>
　<hi>曰横陽隋省之唐復置安固縣乾元中改為平陽縣宋因之元陞為州本朝初復改為縣屬温州府争趙</hi>
　<hi>州之功事在嗣聖十四年然業巳如是業已注見漢王邦元年</hi>
<pb n="KR2o0020_WYG_058-16a"/>
十二月周同平章事陸元方罷<lb/>
　<hi>太后問元方以外事對曰臣備位宰相有大事不敢不以聞人間細事不足煩聖聽忤㫖遂罷元方為人</hi>
　<hi>清謹再為宰相太后每有遷除多訪之元方宻封以進臨終悉焚其藁曰吾於人多隂徳子孫其未衰乎</hi>
　質實<hi>陸元方蘇州吳縣人餘慶從子</hi>
周以狄仁傑為内史<lb/>
　<hi>太后幸三陽宫有胡僧邀車駕觀葬舍利太后許之仁傑跪於馬前曰佛者戎狄之神不足以屈天下之</hi>
　<hi>主彼胡僧詭譎直欲招置萬乘以惑逺近之人耳太后中道而還曰以成吾直臣之氣</hi>質實<hi>一統</hi>
　<hi>志云三陽宫在河南府登封縣唐聖厯中所建舍利釋氏要錄阿育王造釋迦真身舍利塔注釋迦佛旣</hi>
<pb n="KR2o0020_WYG_058-16b"/>
　<hi>化弟子阿難等焚其身有骨子如五色珠光瑩堅固名曰舍利子阿育王造塔以藏之萬乗注見秦始皇</hi>
　<hi>二十六年</hi>
<hi>庚子</hi>十七年<hi>周武氏久視元年</hi>春正月帝在東宫○夏五月朔日<lb/>
食○六月周以張易之為奉宸令<lb/>
　<hi>太后改控鶴監為奉宸府以易之為令每内殿曲宴輒引諸武易之昌宗飲博嘲謔又命易之昌宗與李</hi>
　<hi>嶠等修三教珠英於内殿以掩其迹武三思奏昌宗乃王子晉後身太后使衣羽衣吹笙乗木鶴於庭中</hi>
　<hi>文士皆賦詩以美之太后又多選美少年為奉宸内供奉右補闕朱敬則諫曰陛下内寵易之昌宗足矣</hi>
　<hi>而侯祥等明自媒衒求入供奉醜慢無耻臣職諫諍不敢不奏太后勞之易之昌宗競以豪侈相勝弟昌</hi>
<pb n="KR2o0020_WYG_058-17a"/>
　<hi>儀為洛陽令請屬無不從嘗早朝有選人姓薛以金五千兩并狀賂之昌儀受金以狀授天官侍郎張錫</hi>
　<hi>數日錫失其狀以問昌儀昌儀曰我亦不記但姓薛者即與之錫懼退索在銓姓薛者六十餘人悉留注</hi>
　<hi>官</hi>集覽<hi>三教珠英書籍名王子晉注見晉穆帝升平三年周太子晉媒衒説文媒謀也謀合二姓</hi>
　<hi>衒自矜也衒音縣廣韻注自衒鬻自媒也</hi>質實<hi>朱敬則亳州人洛陽縣名注見周顯王三年</hi>
周遣将軍李楷固等擊契丹餘黨平之<lb/>
　<hi>契丹将李楷固善用䌈索及騎射舞槊每陷陳如鶻入烏羣所向披靡駱務整者亦為契丹将屢敗唐兵</hi>
　<hi>及孫萬榮死二人來降有司請族之狄仁傑曰二人驍勇絶倫能盡力於所事必能盡力於我若撫之以</hi>
　<hi>徳皆為我用矣奏請赦之皆以為将軍使将兵擊契丹餘黨悉平之獻俘含樞殿太后召公卿合宴舉觴</hi>
<pb n="KR2o0020_WYG_058-17b"/>
　<hi>屬仁傑曰公之功也将賞之對曰此乃陛下威靈将帥盡力臣何功之有固辭不受</hi>集覽<hi>蹋索注見</hi>
　<hi>嗣聖十三年飛索以䌈</hi>質實<hi>獻俘注見梁武帝大通元年俘馘</hi>
周隴右大使唐休璟破吐蕃於洪源<lb/>
　<hi>吐蕃将麴莽布支寇凉州圍昌松唐休璟與戰於洪源休璟謂諸将曰諸論旣死麴莽布攴新為将不習</hi>
　<hi>軍事請為諸君破之乃披甲先陷陳六戰皆㨗吐蕃大奔</hi>集覽<hi>諸論王崇曰吐蕃之俗不言姓其王</hi>
　<hi>族皆曰論官族皆曰尚</hi>質實<hi>隴右注見秦王政三年隴西凉州注見景龍二年</hi>
周造大像<lb/>
　<hi>太后欲造大像使天下僧尼日出一錢以助其功狄仁傑上疏諫曰今之伽藍制過宫闕功不使鬼止在</hi>
<pb n="KR2o0020_WYG_058-18a"/>
　<hi>役人物不天來終須地出不損百姓将何以求且梁武簡文捨施無限及三淮沸浪五嶺騰烟列刹盈衢</hi>
　<hi>無救危亡之禍緇衣蔽路豈有勤王之師比來水旱不節邊境未寧若費官財又盡人力一隅有難将何</hi>
　<hi>以救之哉太后曰公教朕為善何得相違遂罷其役</hi>集覽<hi>伽藍伽求迦反梵語僧伽藍摩或曰僧伽</hi>
　<hi>羅摩猶中華言衆園園者生植之所佛弟子居之取生植道本聖果之義或云毘阿羅此云遊止處也釋</hi>
　<hi>氏要覽刹音與察同梵語刹中華言竿即幡柱也増韻注僧寺也緇衣緇帛黒也浮屠所服袈裟壊色衣</hi>
　<hi>也</hi>質實<hi>勤王注見漢獻帝建安元年</hi>
　　書法<hi>先是嘗作大像貯天堂矣天堂旣火於是復造前作大像不書此其書何為仁傑之諫書</hi>
　　<hi>也後書復作為李嶠之諫書也綱目嘉二子故書罷役亦書之終綱目書作大像三丁未年魏主宏</hi>
<pb n="KR2o0020_WYG_058-18b"/>
　　<hi>是年周武氏二十一年再書</hi>
司空梁文惠公狄仁傑卒考異<hi>此誤書諡</hi>考證<hi>當去文惠二字分註諡文</hi>
<hi>惠○謹按狄仁傑仕僞周為内史曲盡忠誠迎中宗還宫授計五王反正唐室卒于周贈文昌右相睿宗贈司</hi>
<hi>空𤣥宗追封梁公綱目書曰司空梁公狄仁傑卒凡綱目書武后時事事各冠以周號雖如婁師徳卒猶不免</hi>
<hi>也獨仁傑不加周號者明其心在唐室不曰文昌右相而曰司空梁公明其忠於唐室褒之也褒之所以示勸</hi>
<hi>也綱目平易中有精深處故曰非朱子其誰能脩之</hi>
　<hi>太后信重仁傑羣臣莫及常謂之國老而不名仁傑好靣引廷争太后毎屈意從之常從太后遊幸遇風</hi>
　<hi>巾墜馬驚不止太后命太子追執其鞚而繫之屢以老疾乞骸骨不許每入見太后嘗止其拜曰每見公</hi>
<pb n="KR2o0020_WYG_058-19a"/>
　<hi>拜朕亦身痛及薨太后泣曰朝堂空矣自是朝廷有大事衆或不能決太后輒嘆曰天奪吾國老何太早</hi>
　<hi>邪太后嘗問仁傑朕欲得一佳士用之誰可者仁傑曰有張柬之者其人雖老宰相才也太后擢為洛州</hi>
　<hi>司馬數日又問仁傑對曰前薦柬之尚未用也太后曰已遷矣對曰臣所薦者可為宰相非司馬也乃遷</hi>
　<hi>秋官侍郎卒用為相仁傑又嘗薦夏官侍郎姚元崇監察御史桓彦範大州刺史敬暉等數十人卒成反</hi>
　<hi>正之功或謂仁傑曰天下桃李悉在公門矣仁傑曰薦賢為國非為私也中宗復位贈司空睿宗時追封</hi>
　<hi>梁國公</hi>質實<hi>洛州注見秦荘襄王元年三川桓彦範丹陽人大州莫詳沿革或謂敬暉前為衛州</hi>
　<hi>刺史疑大當作衛未知是否明者察之梁郡名注見宋順帝昇平三年</hi>
　　書法<hi>仁傑自帝還東都以來拜官書周已屢矣無嫌也其卒也復不書周何著仁傑之始終為</hi>
<pb n="KR2o0020_WYG_058-19b"/>
　　<hi>唐也是故大臣卒不書諡自裴行儉一書之於是再見大臣卒書本官惟仁傑官書中宗所贈爵書</hi>
　　<hi>睿宗所封所以殊仁傑於諸臣也此綱目之特筆也一人而已矣唐臣卒具官爵姓諡者五人狄仁</hi>
　　<hi>傑宋璟李晟馬璲裴度具號官爵諡者一人郭子儀</hi>
　　發明<hi>婁師徳之卒綱目以周納言書之雖其其官然固不免為周之臣也狄仁傑之卒書爵書</hi>
　　<hi>諡而不繫之周則仁傑雖事武氏固唐之臣耳夫武氏廢唐人神共憤仁傑䝉恥奮忠每以母子之</hi>
　　<hi>説感悟武氏武氏亦信重其説而從之紓徐不迫卒復唐緒故綱目於此特筆起義以著仁傑始終</hi>
　　<hi>為唐之意為天下後世不忘本朝者之勸也雖然仁傑不繫之周是矣胡為亦不繫之唐哉曰是時</hi>
　　<hi>武氏雖僣位號然天下實唐之天下故不必繫之唐而已知其為唐此又綱目書法之意也或曰武</hi>
<pb n="KR2o0020_WYG_058-20a"/>
　　<hi>氏殺賢士大夫多矣奚獨於仁傑信重若此曰狄公一念在唐發於精誠惓惓<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                        <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>其所以為武氏</hi>
　　<hi>言者不出諸此故武氏亦以誠相感初非有竒謀異説行乎其間故曰誠者天之道也不誠無物至</hi>
　　<hi>誠未有不動者不誠未有能動者其狄公之謂歟</hi>
冬十月周復以正月為歲首<lb/>
　　發明<hi>武氏自六年十一月始用周正改十一月為正月十二月為臘月正月為一月至是凡十</hi>
　　<hi>二年間前史皆從其説每歲十一月書於歲首以為正月繼書臘月一月然綱目止用夏正紀月初</hi>
　　<hi>未嘗為之改易今此雖書周復以正月為歲首其實歲首固己自用正月不待是年而後復凡此皆</hi>
　　<hi>斥絶武氏不予其改易唐家之正朔也然則曷為書周曰書周所以著其廢唐之罪明其自絶於唐</hi>
<pb n="KR2o0020_WYG_058-20b"/>
　　<hi>爾若紀年則用嗣聖而正朔止用唐舊此則綱目自立義例取法春秋之義不以其私自改作而遂</hi>
　　<hi>從之者也故曰綱目之為綱目非君子莫能脩之</hi>
○周以韋安石同平章事<lb/>
　<hi>時武三思張易之兄弟用事安石數面折之嘗侍宴禁中易之引蜀商數人在座同博安石跪奏曰商賈</hi>
　<hi>賤類不應得預此㑹顧左右逐出之座中皆失色太后以其言直勞勉之同列皆嘆服</hi>質實<hi>韋安</hi>
　<hi>石杜陵人孝寛曾孫禁中注見宋孝武帝大明六年</hi>
十二月周開屠禁<lb/>
　<hi>鳯閣舍人崔融言割烹弋獵著之典禮茍順月令合禮經自然物遂其生矣遂開屠禁祠祭用牲牢如故</hi>
<pb n="KR2o0020_WYG_058-21a"/>
　質實<hi>崔融齊州全節人月令禮記篇名乃吕不韋所著言十二月政令所行用夏正令則雜舉三代</hi>
　<hi>及秦事也</hi>
<hi>辛丑</hi>十八年<hi>周武氏大足元年又改長安</hi>春正月帝在東宫<lb/>
　<hi>是歲武邑人蘇安恒上疏太后曰陛下欽先聖之顧託受嗣子之推讓敬天順人二十年矣今太子春秋</hi>
　<hi>旣壮陛下年徳旣尊何不禪位東宫使臨宸極亦何異陛下之身哉諸武皆得封王而陛下二十餘孫無</hi>
　<hi>尺寸之土此非長久之計也臣請黜諸武為公矦而分土以王諸孫擇立師傅教其孝敬之道以夾輔周</hi>
　<hi>室屏藩皇家疏奏太后召見賜食慰諭而遣之</hi>質實<hi>東宫注見宋文帝元嘉二十七年一統志云武</hi>
　<hi>邑漢之縣名屬信都國東漢屬安平國晉置武邑郡於此北齊郡縣俱廢隋初復置縣以觀津縣省入屬</hi>
<pb n="KR2o0020_WYG_058-21b"/>
　<hi>冀州唐宋金元俱仍舊本朝因之改屬真定府</hi>
三月周流張錫於循州<lb/>
　<hi>平章事張錫坐知選漏洩禁中語贓滿數萬當斬臨刑釋之流循州時蘇味道亦坐事俱下獄錫氣色自</hi>
　<hi>若舍三品院帷屏食飲無異平居味道歩至繫所席地蔬食太后聞之赦味道而復其位</hi>質實<hi>循州</hi>
　<hi>注見晉髙祖天福七年</hi>
雨雪<lb/>
　<hi>蘇味道以雪為瑞帥百官入賀殿中侍御史王求禮止之曰三月雪為瑞雪臘月雷為瑞雷乎味道不從</hi>
　<hi>旣入求禮獨不賀進言曰今陽和布氣草木發榮而寒雪為災豈得誣以為瑞賀者皆諂諛之士也太后</hi>
<pb n="KR2o0020_WYG_058-22a"/>
　<hi>為之罷朝時又有獻三足牛者宰相復賀求禮颺言曰凡物反常皆為妖此鼎足非其人政教不行之象</hi>
　<hi>也太后為之愀然</hi>集覽<hi>颺言亟明其失也書益稷注大言而疾曰颺</hi>
　　書法<hi>記異也終綱目書冬雪一漢元帝建昭二年書正月雪一宋辛丑年書二月雪一丙子年</hi>
　　<hi>新莽書三月雪四漢景帝中六年武帝元鼎三年元帝永光元年是年書四月雪二漢成帝建始四</hi>
　　<hi>年陽朔四年自是無書雪者矣</hi>
夏六月周以李逈秀同平章事<lb/>
　<hi>逈秀母本微賤妻叱媵婢母聞之不悦逈秀即時出之或問何遽如是逈秀曰娶妻本以養親令乃違忤</hi>
　<hi>顔色安敢留也</hi>集覽<hi>媵婢媵以證反送女從嫁為媵婢</hi>
<pb n="KR2o0020_WYG_058-22b"/>
冬十一月周以崔𤣥暐為天官侍郎<lb/>
　<hi>天官侍郎崔𤣥暐性介直未嘗請謁執政惡之改文昌左丞月餘太后謂𤣥暐曰聞卿改官令史設齋自</hi>
　<hi>慶此欲盛為姦貪耳今還卿舊任乃復拜天官侍郎</hi>質實<hi>崔𤣥暐博陵人</hi>
周以郭元振為凉州都督<lb/>
　<hi>先是凉州南北境不過四百餘里突厥吐蕃頻嵗奄至城下百姓苦之元振始於南境硤口置和戎城北</hi>
　<hi>境磧中置白亭軍控其衝要拓州境千五百里自是寇不復至城下元振又令甘州刺史李漢通開置屯</hi>
　<hi>田盡水陸之利舊粟麥斛至數千及至是一縑糴數十斛軍糧支數十年元振善撫御在州五年夷夏畏</hi>
　<hi>慕令行禁止牛羊被野路不拾遺</hi>質實<hi>一統志云和戎城在陜西行都司城東南六百四十二里</hi>
<pb n="KR2o0020_WYG_058-23a"/>
　<hi>本漢武威郡地唐築和戎城宋因之元為古浪城立廵檢司屬永昌路本朝正統中改置古浪守禦千戸</hi>
　<hi>所仍屬焉白亭軍白亭本海名在陜西凉州衛東北境唐郭元振置軍於此故名白亭軍突厥北狄國名</hi>
　<hi>注見梁武帝大同十一年甘州注見晉安帝隆安元年張掖</hi>
<hi>壬寅</hi>十九年<hi>周武氏長安二年</hi>春正月帝在東宫<lb/>
　<hi>是歲蘇安恒復上疏曰臣聞天下者神堯文武之天下也陛下雖居正統實因唐氏舊基當今太子追廻</hi>
　<hi>年徳俱盛陛下貪其實位而忘母子深恩将以何顔見唐家之宗廟哉今天意人事還歸李家陛下雖安</hi>
　<hi>天位殊不知物極則反器滿則傾臣何惜一朝之命而不安萬乗之國哉太后亦不之罪</hi>質實<hi>神堯</hi>
　<hi>文武唐髙祖諡為神堯皇帝太宗諡為文武皇帝</hi>
<pb n="KR2o0020_WYG_058-23b"/>
周設武舉○突厥寇鹽夏遂寇并州周遣薛季昶張仁<lb/>
愿禦之質實<hi>鹽夏二州名鹽注見徳宗貞元三年夏注帝見漢武帝元朔元年朔方并州注見齊明</hi>
<hi>建武三年張仁愿下邽人</hi>○秋八月周賜張昌宗爵鄴國公<lb/>
　<hi>昌宗兄弟貴盛勢傾朝野太子相王太平公主上表請封昌宗為王制不許乃賜爵鄴國公</hi>質實<lb/>
　<hi>鄴縣名注見漢獻帝建安十五年</hi>
　　書法<hi>書譏私也漢世初賜爵止左庶長至宣帝以後賜爵皆矦矣入唐以來自贈武士彠外未</hi>
　　<hi>嘗書賜爵唐書賜爵始此而得昌宗封爵之輕甚矣哉唐世書賜爵十五昌宗李多祚等敬暉等牛</hi>
　　<hi>仙客李林甫等安祿山李光弼等僕固懷恩郭子儀李元忠等韋臯李愬裴度李徳裕楊行宻天寳</hi>
<pb n="KR2o0020_WYG_058-24a"/>
　　<hi>以前自李多祚敬暉外皆濫授也至徳以後自楊行宻外其庶幾乎</hi>
九月朔日食不盡如鉤<lb/>
　　書法<hi>宋文丁卯年梁武己巳年唐開元十七年日食亦皆不盡如鉤矣不書此何以書為武氏</hi>
　　<hi>書也武氏以隂侵陽且極矣故次年而日食之旣終綱目書日食不盡如鉤二是年𤣥宗天寳十三</hi>
　　<hi>載舍是無書者矣</hi>
○吐蕃遣使求和<lb/>
　<hi>宴吐蕃使者論彌薩於麟徳殿時凉州都督唐休璟入朝亦預宴彌薩屢窺之太后問其故對曰洪源之</hi>
　<hi>戰此将軍猛厲無敵故欲識之休璟練習邊事自碣石以西踰四鎮綿亘萬里山川要害皆能記之</hi>集<lb/>
<pb n="KR2o0020_WYG_058-24b"/>
　覽<hi>碣石此非北平郡驪城西南之碣石按戰國䇿注碣石在常山郡九門縣</hi>質實<hi>麟徳殿注見憲</hi>
　<hi>宗元和十四年宣政殿碣石山名注見秦始皇三十二年吐蕃西羌屬名注見太宗貞觀八年四鎮注見</hi>
　<hi>髙宗調露元年要害注見漢文帝十一年</hi>
　　書法<hi>書求和始此終綱目書求和二是年𤣥宗開元九年請和四嗣聖十三年睿宗景雲二年</hi>
　　<hi>代宗永泰元年憲宗元和四年敵國不與焉</hi>
冬十月吐蕃寇茂州都督陳大慈與戰破之質實<hi>茂州注見</hi>
<hi>漢武帝元鼎六年冉駹</hi>○十一月周命監察御史蘇頲按雪寃獄<lb/>
　<hi>監察御史魏靖上疏以為陛下旣知俊臣之姦處以極法乞詳覆俊臣等所推大獄伸其枉濫太后乃命</hi>
<pb n="KR2o0020_WYG_058-25a"/>
　<hi>蘇頲按覆由是雪寃者甚衆</hi>集覽<hi>雪寃雪除也洗/也洗雪而免罪</hi>質實<hi>陛下注見漢光武建</hi>
　<hi>武二十七年蘇頲武功人瓌之子</hi>
十二月周以張嘉貞為監察御史<lb/>
　<hi>侍御史張循憲為河東採訪使有疑事不能決問侍吏曰此有佳客可與議事者乎吏言前平鄉尉張嘉</hi>
　<hi>貞有異才循憲召見詢之嘉貞為之條析理分莫不洗然循憲因請為奏皆意所未及及還太后善之循</hi>
　<hi>憲具言嘉貞所為且請以己官授之太后曰朕寧無一官自進賢邪因召嘉貞與語太悦即拜監察御史</hi>
　<hi>擢循憲司勲郎中賞其得人也</hi>質實<hi>河東道名注見漢獻帝建安七年張嘉貞蒲州虞鄉人平鄉縣</hi>
　<hi>名注見漢靈帝中平元年</hi>
<pb n="KR2o0020_WYG_058-25b"/>
<hi>癸卯</hi>二十年<hi>周武氏長安三年</hi>春正月帝在東宫<lb/>
　<hi>突厥請以女妻太子之子許之乃遣武延秀還仍遣使来謝宴於宿羽臺太子預焉宫尹崔神慶上疏曰</hi>
　<hi>今五品以上所以佩龜者為别敕徴召恐有詐妄内出龜合然後應命况太子國本古來徴召皆用玉契</hi>
　<hi>此誠重慎之極也昨緣突厥使見太子應預朝參直有文符下宫曽不降敕處分臣愚謂太子非朔望朝</hi>
　<hi>參應别召者請降手敕及玉契太后然之</hi>質實<hi>崔神慶東武城人義𤣥次子</hi>
三月朔日食質實<hi>日食注見新莽天鳯元年</hi>○夏閏四月周改文昌<lb/>
臺為中臺○六月寧州大水質實<hi>寧州注見肅宗上元元年</hi>○秋七<lb/>
月周以唐休璟同三品<lb/>
<pb n="KR2o0020_WYG_058-26a"/>
　<hi>時突騎施酋長烏質勒與西突厥諸部相攻安西道絶太后命休璟議其事行之後十餘日安西諸州請</hi>
　<hi>兵應接程期一如休璟所畫太后曰恨用卿晚時西突厥斛瑟羅用刑殘酷諸部不服烏質勒本𨽻斛瑟</hi>
　<hi>羅能撫其衆諸部歸之斛瑟羅不能制後攻陷碎葉徙其牙帳居之斛瑟羅部衆離散因入朝不敢復還</hi>
　<hi>烏質勒悉併其地</hi>集覽<hi>突騎施西夷種名本西突厥之别部元和姓纂云突騎施本號西陵突厥</hi>
　<hi>碎葉西域國名或曰突厥中有碎葉城</hi>質實<hi>酋長注見漢帝𤣥更始二年酋豪安西鎮名注見髙</hi>
　<hi>宗永淳元年牙帳注見𤣥宗開元八年</hi>
九月朔日食旣<lb/>
　<hi>胡氏曰吕后末年日食旣后惡之曰此為我也未幾而卒武后至是日食再旣明年亦卒日者至陽之精</hi>
<pb n="KR2o0020_WYG_058-26b"/>
　<hi>人君之表今乃為女主之應乎夫陽淑不競則隂慝長理固然也今武氏反隂為陽居中履極奄唐虞之</hi>
　<hi>舊域頒正朔於八荒其氣燄所感上致日星之變不亦宜乎</hi>質實<hi>日食旣注見漢惠帝七年八荒</hi>
　<hi>謂八極之外荒眛之地也詳見淮南子</hi>
　　書法<hi>食旣大變也往年九月不盡如鉤矣於是九月又食之旣武氏之隂沴已極極則反矣後</hi>
　　<hi>二年而武氏即世變不虚生信哉終綱目書食旣十有二未有無應者也詳漢惠帝七年</hi>
周貶魏元忠為髙要尉流張説於嶺南<lb/>
　<hi>初元忠為洛州長史張易之奴暴亂都市元忠杖殺之及為相太后欲以易之弟昌期為雍州長史問宰</hi>
　<hi>相誰堪雍州者元忠以薛季昶對太后曰昌期何如元忠曰昌期少年不閑吏事曏在岐州戸口逃亡且</hi>
<pb n="KR2o0020_WYG_058-27a"/>
　<hi>盡不如季昶太后黙然而止元忠又嘗靣奏臣承乏宰相不能盡忠死節使小人在側臣之罪也太后不</hi>
　<hi>悦由是諸張深怨之乃譛元忠嘗言太后老矣不若挾太子為久長太后怒下元忠獄昌宗宻引鳯閣舍</hi>
　<hi>人張説賂以美官使證元忠説許之太后召説入鳯閣舍人宋璟謂曰名義至重鬼神難欺不可黨邪陷</hi>
　<hi>正若獲罪流竄其榮多矣若事有不測璟當叩閤力爭與子同死努力為之萬代瞻仰在此舉也殿中侍</hi>
　<hi>御史張廷珪曰朝聞道夕死可矣左史劉知幾曰無汗青史為子孫累及入太后問之説未對昌宗從旁</hi>
　<hi>廹趣説使速言説曰陛下視之在陛下前猶逼臣如是况在外乎臣實不聞元忠有是言易之昌宗遽呼</hi>
　<hi>曰張説與元忠同反太后問其状對曰説嘗謂元忠為伊周伊尹放太甲周公懾王位非欲反而何説曰</hi>
　<hi>易之小人徒聞伊周之語安知伊周之道伊尹周公為臣至忠古今慕仰陛下用宰相不使學伊周當使</hi>
<pb n="KR2o0020_WYG_058-27b"/>
　<hi>學誰邪太后曰説反覆宜并繫治之他日更引問説對如前朱敬則抗疏理之曰元忠素稱忠正張説所</hi>
　<hi>坐無名若令扺罪失天下望蘇安恒亦上疏曰元忠下獄里巷恼恼皆以為陛下委信姦宄斥逐賢良忠</hi>
　<hi>臣烈士皆拊髀於私室方今賦役煩重百姓凋弊重以䜛慝專恣刑賞失中竊恐人心不安别生他變竞</hi>
　<hi>貶元忠髙要尉流説嶺表元忠入辭言曰臣老向嶺南十死一生但陛下他日必思臣言因指昌宗易之</hi>
　<hi>曰此二小兒終為亂階殿中侍御史王睃復奏申理元忠宋璟謂之曰魏公幸已得全今子復冐威怒得</hi>
　<hi>無狼狽乎睃曰魏公以忠獲罪晙為義所激顛沛無恨璟歎曰璟不能申魏公之枉深負朝廷矣太子僕</hi>
　<hi>崔貞慎等八人餞元忠於郊外易之詐為状稱貞慎等與元忠謀反太后使監察御史馬懐素鞫之懐素</hi>
　<hi>曰昔欒布奏事彭越頭下漢祖不以為罪况元忠之刑未如彭越而陛下欲誅其送者乎太后意解太后</hi>
<pb n="KR2o0020_WYG_058-28a"/>
　<hi>嘗命朝貴宴集易之兄弟皆位宋璟上易之素憚璟欲悦其意虚位揖之曰公方今第一人何乃下坐璟</hi>
　<hi>曰才劣位卑張卿以為第一何也天官侍郎鄭杲謂璟曰中丞柰何卿五郎璟曰以官言之正當謂卿足</hi>
　<hi>下非張卿家奴何郎之有舉坐悚惕時自武三思以下皆謹事易之兄弟璟獨不為之禮諸張積怒嘗欲</hi>
　<hi>中傷之太后知之故得免胡氏曰宋璟可謂賢矣為張説謀而忠張説亦可謂賢矣聞宋璟言而受使事</hi>
　<hi>君者相詔相聽皆如是朝廷豈有過舉哉説非守義不囘者特以蓬生麻中勢不得不直耳茍為不然説</hi>
　<hi>他日事業可紀如是者甚少豈爵位旣髙不得親忠良以自助邪君子所以貴乎三益之友也</hi>集覽<lb/>
　<hi>張説讀曰悦恼恼字本作忷與匈兇通漢髙本紀天下匈匈翟方進傳羣下兇兇孫奕示兒編曰按皆當</hi>
　<hi>作上聲讀説文擾恐貌髙要注見梁武帝太清二年晙祖峻反中傷中陟仲反隂中害之也</hi>質實<lb/>
<pb n="KR2o0020_WYG_058-28b"/>
　<hi>雍州注見𤣥宗開元十一年京兆岐州注見周顯王八年張説洛陽人宋璟邢州南和人張廷珪河南人</hi>
　<hi>劉知幾彭城人藏器之子青史夏煚曰史者紀事之籍謂之青者葢古人以火炙簡令汗出取青易書故</hi>
　<hi>其簡謂之青簡而史亦謂之青史伊周伊注見晉元帝太興元年周注見秦昭襄王五十二年王晙滄州</hi>
　<hi>景城人狼狽注見漢獻帝初平三年顛沛朱子曰顛沛傾覆流離之際馬懐素丹徒人欒布奏事彭越頭</hi>
　<hi>下事在漢髙帝十一年</hi>
周以裴懐古為桂州都督<lb/>
　<hi>始安獠反攻陷州縣朝廷思得良吏以鎮之朱敬則稱懐古有文武才以為桂州都督懐古飛書示以禍</hi>
　<hi>福獠即迎拜懐古輕騎赴之左右曰夷獠無信不可忽也懐古曰吾仗忠信可通神明而况人乎遂詣其</hi>
<pb n="KR2o0020_WYG_058-29a"/>
　<hi>營賊衆大喜嶺外悉定</hi>質實<hi>始安縣名注見晉成帝咸和四年桂州注見秦始皇三十三年桂林</hi>
　<hi>裴懐古夀州夀春人</hi>
周遣使以六條察州縣○吐蕃贊普器弩悉弄死考異<lb/>
<hi>提要死誤作卒</hi>
　<hi>吐蕃南境諸部皆叛器弩悉弄擊之卒於軍中子爭立久之國人立其子棄𨽻蹜贊生七年矣</hi>
<hi>甲辰</hi>二十一年<hi>周武氏長安四年</hi>春正月帝在東宫○周以阿史<lb/>
那懐道為西突厥十姓可汗質實<hi>突厥北狄國名注見梁武帝大同十一年</hi>
<hi>可汗夷狄君長號注見漢後主景耀四年</hi>○周作興泰宫<lb/>
<pb n="KR2o0020_WYG_058-29b"/>
　<hi>武三思建議毁三陽宫以其材作興泰宫於萬安山功費甚廣百姓苦之左拾遺盧藏用上疏以為左右</hi>
　<hi>近臣多以順意為忠犯忤為戒致陛下不知百姓失業陛下誠能以勞人為辭發制罷之則天下皆知陛</hi>
　<hi>下咎已而愛人也不從</hi>質實<hi>三陽宫注見嗣聖十六年一統志云興泰宫在河南府宜陽縣西萬</hi>
　<hi>安山唐長安四年所建萬安山在河南府城東南四十一里又名大石山北接登封縣盧藏用幽州范陽</hi>
　<hi>人</hi>
周平章事朱敬則致仕<lb/>
　<hi>敬則為相以用人為先自餘細務不之視</hi>
三月周以韋嗣立等為諸州刺史<lb/>
<pb n="KR2o0020_WYG_058-30a"/>
　<hi>太后嘗與宰相議及刺史縣令李嶠唐休璟等奏竊見朝廷物議逺近人情莫不重内官輕外職除授牧</hi>
　<hi>伯多是貶累之人風俗不澄實由於此望於臺閣寺監妙簡賢良分典大州共康庶績臣等請輟近侍率</hi>
　<hi>先具僚太后命書名探之得鳯閣侍郎韋嗣立御史大夫楊再思等二十人各以本官檢校刺史其後政</hi>
　<hi>迹可稱者唯常州薛謙光徐州司馬鍠而已</hi>集覽<hi>貶累累力僞反玷辱也鍠胡盲反</hi>質實<lb/>
　<hi>常州注見隋煬帝大業十二年毘陵徐州注見秦始皇二十八年彭城</hi>
夏四月周復作大像<lb/>
　<hi>太后復税天下僧尼作大像糜費巨億李嶠上疏曰造像錢見有一十七萬餘緡若将散施人與一千濟</hi>
　<hi>得一十七萬餘戸拯饑寒之弊省勞役之勤人神胥悦功徳無窮監察御史張廷珪疏曰以時政論之則</hi>
<pb n="KR2o0020_WYG_058-30b"/>
　<hi>宜先邊境蓄府庫養人力以釋教論之則宜救苦厄滅諸相崇無為願察臣之愚行佛之意太后為之罷</hi>
　<hi>役召見賞慰之</hi>
周以天官侍郎崔𤣥暐同平章事○周以姚元崇為春<lb/>
官尚書<lb/>
　<hi>初以相王府長史姚元崇兼夏官尚書元崇上言臣事相王不宜典兵馬臣不敢愛死恐不益於王乃改</hi>
　<hi>春官尚書同三品如故元崇字元之時突厥叱列元崇反太后命元崇以字行</hi>集覽<hi>叱列虜複姓</hi>
　質實<hi>姚崇陜州陜石人懿之子</hi>
秋七月周以楊再思為内史<lb/>
<pb n="KR2o0020_WYG_058-31a"/>
　<hi>再思為相專以諂媚取容司禮少卿張同休易之之兄嘗因宴集戲再思曰楊内史靣似髙麗再思欣然</hi>
　<hi>翦紙帖巾反披紫袍為髙麗舞舉坐大笑時人或譽張昌宗之美曰六郎靣似蓮花再思獨曰不然昌宗</hi>
　<hi>問其故再思曰乃蓮花似六郎耳</hi>質實<hi>髙麗東胡國名注見漢武帝元封二年朝鮮</hi>
周貶戴令言為長社令<lb/>
　<hi>司禮少卿張同休汴州刺史張昌期尚方少監張昌儀皆坐贓下獄命左右臺共鞫之敕以易之昌宗作</hi>
　<hi>威作福亦命同鞫御史大夫李承嘉中丞桓彦範奏同休兄弟贓共四千餘緡昌宗法應免官昌宗訴有</hi>
　<hi>功無罪太后問宰相昌宗有功乎楊再思曰昌宗合神丹聖躬服之有驗此莫大之功太后悦赦之左補</hi>
　<hi>闕戴令言作兩足狐賦以譏再思出為長社令</hi>質實<hi>汴州注見周顯王二十九年大梁長社縣名注</hi>
<pb n="KR2o0020_WYG_058-31b"/>
　<hi>見漢光武建武八年</hi>
周以韋安石為揚州長史唐休璟兼幽營都督<lb/>
　<hi>安石舉奏張易之等罪敕付安石及唐休璟鞫之未竟而事變出安石揚州休璟幽營休璟将行宻言於</hi>
　<hi>太子曰二張恃寵不臣必将為亂殿下宜備之</hi>質實<hi>揚州注見漢武帝元朔五年淮南幽營二州名</hi>
　<hi>幽注見髙祖武徳四年營注見晉武帝太康二年昌黎</hi>
九月周以姚元之為靈武道安撫大使冬十月以秋官<lb/>
侍郎張柬之同平章事<lb/>
　<hi>元之将行太后令舉外司堪為宰相者對曰張柬之沈厚有謀能斷大事且其人已老惟陛下急用之太</hi>
<pb n="KR2o0020_WYG_058-32a"/>
　<hi>后遂以柬之同平章事時年且八十矣</hi>質實<hi>靈武郡名注見太宗貞觀二十年靈州</hi>
　　書法<hi>自革命以來凡封拜皆書周以恒辭也此其不書周何柬之心乎唐者也自柬之相而帝</hi>
　　<hi>有復位之書矣綱目於其同平章事不書周所以表其為唐也故終太后之世惟狄仁傑同平章事</hi>
　　<hi>不書周惟張柬之同平章事不書周</hi>
周以岑羲為天官員外郎<lb/>
　<hi>太后命宰相選郎吏韋嗣立薦羲曰但恨其伯父長倩為累太后曰茍或有才此何所累由是諸緣坐者</hi>
　<hi>始得進用</hi>集覽<hi>長倩為累累力僞反事相緣及也長倩乃羲之伯父先因諫立武承嗣為太子被誅</hi>
　<hi>故云為累</hi>質實<hi>岑羲鄧州棘陽人文本之孫</hi>
<pb n="KR2o0020_WYG_058-32b"/>
十二月周張昌宗下獄旣而赦之<lb/>
　<hi>太后寝疾宰相不得見者累月惟易之昌宗侍側崔𤣥暐奏曰太子相王足侍湯藥宫禁事重願不令異</hi>
　<hi>姓出入易之昌宗亦恐禍及隂為之備屢有人為飛書云易之兄弟謀反許州人楊元嗣告昌宗嘗召術</hi>
　<hi>士李𢎞泰占相𢎞泰言昌宗有天子相太后命平章事韋承慶及司刑卿崔神慶御史中丞宋璟鞫之神</hi>
　<hi>慶奏言昌宗款稱𢎞泰語已奏聞準法首原璟奏昌宗儻以𢎞泰為妖妄何不執送有司雖云奏聞終是</hi>
　<hi>包蔵禍心法當處斬太后不許璟退左拾遺李邕進曰宋璟志安社稷非為身謀願陛下可其奏亦不聽</hi>
　<hi>尋敕璟安撫隴蜀璟不肯行奏曰故事中丞非軍國大事不當出使今隴蜀無變臣不敢奉制司刑少卿</hi>
　<hi>桓彦範上疏曰昌宗無功荷寵而包藏禍心所以奏者擬事發則云先已奏陳不發則俟時為逆此乃奸</hi>
<pb n="KR2o0020_WYG_058-33a"/>
　<hi>臣詭計若云可捨誰為可刑請考竟其罪疏奏不報崔𤣥暐亦屢以為言太后令法司議罪𤣥暐弟司刑</hi>
　<hi>少卿昪處以大辟宋璟復奏昌宗為飛書所逼不得已而自首且謀反大逆無容首免太后温言解之璟</hi>
　<hi>聲色愈厲曰臣知言出禍從然義激於心雖死不恨太后不悦楊再思遽宣敕令出璟曰聖主在此不煩</hi>
　<hi>宰相擅宣敕命太后乃可其奏遣昌宗詣臺璟庭立而按之事未畢太后特敕赦之璟歎曰不先擊小子</hi>
　<hi>腦裂負此恨矣太后使昌宗詣璟謝璟拒不見胡氏曰太后不以内嬖之私屈外庭之議肯自抑斷以伸</hi>
　<hi>正直之氣其與漢文聽申屠嘉困鄧通何以異哉使其生為男子而臨天下其雄才大畧殆與孝武等矣</hi>
　集覽<hi>飛書如語無姓名上書者漢書注不知所從來也昪皮變反</hi>質實<hi>許州注見漢光武建</hi>
　<hi>武八年長社李邕江夏人善之子韋承慶鄭州人思謙之子隴蜀謂隴西蜀郡注見漢光武建武五年大</hi>
<pb n="KR2o0020_WYG_058-33b"/>
　<hi>辟刑名注見漢宣帝地節三年大辟之計漢文聽申屠嘉困鄧通事在漢文帝後二年</hi>
　　書法<hi>周勃書下某獄旣而赦之釋無罪之辭也昌宗書某下獄旣而赦之釋有罪之辭也終綱</hi>
　　<hi>目下獄書旣而赦之二詳漢文帝四年</hi>
周以陽嶠為右臺侍御史<lb/>
　<hi>桓彦範袁恕己共薦陽嶠為御史楊再思曰嶠不樂搏擊之任如何彦範曰為官擇人豈必待其所欲所</hi>
　<hi>不欲者尤須與之所以長難進之風抑躁求之路乃擢為右臺侍御史</hi>集覽<hi>搏擊之任御史之職</hi>
　<hi>出討奸猾如鷹鸇之搏擊鳥雀</hi>質實<hi>袁恕己滄州東光人</hi>
<hi>乙巳</hi>神龍元年春正月張柬之等舉兵討武氏之亂張易<lb/>
<pb n="KR2o0020_WYG_058-34a"/>
之昌宗伏誅帝復位大赦<lb/>
　<hi>太后疾甚易之昌宗居中用事張柬之崔𤣥暐與中臺右丞敬暉司刑少卿桓彦範相王司馬袁恕己謀</hi>
　<hi>誅之柬之謂羽林大将軍李多祚曰将軍富貴誰所致也多祚泣曰大帝也柬之曰今大帝之子為二䜿</hi>
　<hi>所危将軍不思報大帝之徳乎多祚曰茍利國家惟相公處分不敢顧身遂與定謀初柬之與荆府長史</hi>
　<hi>楊元琰相代同泛江至中流語及太后革命事元琰慨然有匡復之志及柬之為相引元琰為右羽林将</hi>
　<hi>軍謂曰君頗記江中之言乎今日非輕授也柬之又用彦範暉及右散騎侍郎李湛皆為羽林将軍委以</hi>
　<hi>禁兵易之等疑懼乃更以其黨武攸宜參之易之等乃安俄而姚元之自靈武至都柬之彦範相謂曰事</hi>
　<hi>濟矣遂以其謀告之彦範以事白其母母曰忠孝不兩全先國後家可也時太子於比門起居彦範暉謁</hi>
<pb n="KR2o0020_WYG_058-34b"/>
　<hi>見宻陳其䇿太子許之柬之𤣥暐彦範乃與左威衛将軍薛思行等帥羽林兵五百餘人至𤣥武門遣多</hi>
　<hi>祚湛及内直郎王同皎詣東宫迎太子斬闗而入斬易之昌宗於廡下進至太后所寝長生殿太后驚起</hi>
　<hi>問曰亂者誰邪多祚等對曰易之昌宗謀反臣等奉太子令誅之恐有漏洩故不敢以聞稱兵宫禁罪當</hi>
　<hi>萬死太后見太子曰小子旣誅可還東宫彦範進曰昔天皇以愛子託陛下今年齒已長久在東宫天意</hi>
　<hi>人心久思李氏願陛下傳位太子以順天人之望太后謂崔𤣥暐曰卿朕所自擢亦在此邪對曰此乃所</hi>
　<hi>以報陛下之大徳於是收張昌期等皆斬之與易之昌宗梟首天津南收其黨韋承慶房融崔神慶繫獄</hi>
　<hi>以太后制命太子監國以袁恕己為鳯閣侍郎同平章事遣使宣諭諸州明日太后傳位於太子中宗復</hi>
　<hi>位大赦惟易之黨不原其為周興等所枉者咸令清雪子女配没者皆免之相王旦加號安國相王太平</hi>
<pb n="KR2o0020_WYG_058-35a"/>
　<hi>公主加號鎮國太平公主皇族皆復屬籍敘官爵其為太后所殺者訪求其柩改葬之</hi>集覽<hi>北門</hi>
　<hi>起居唐分宰相為南司故稱南牙宦寺為北司故稱北門天津南天津在龍門山之西北天津南謂在天</hi>
　<hi>津橋南</hi>質實<hi>羽林衛名注見漢安帝延光四年楊元琰虢州閿鄉人長生殿注見𤣥宗天寳六載</hi>
　<hi>華清宫天津橋名注見隋煬帝大業十三年東宫注見宋文帝元嘉二十七年相州名注見漢元帝建昭</hi>
　<hi>二年魏郡</hi>
遷太后於上陽宫上尊號曰則天大聖皇帝<lb/>
　<hi>胡氏曰武氏之禍古所未有也張柬之等第知反正廢主而不能以大義處非常之變為唐室討罪人也</hi>
　<hi>武后以太宗才人蠱惑嗣帝一罪也戕殺主母二罪也黜中宗而奪之三罪也殺君之子三人四罪也自</hi>
<pb n="KR2o0020_WYG_058-35b"/>
　<hi>立為帝五罪也廢唐宗廟六罪也誅鋤宗室七罪也穢徳彰聞八罪也尊用酷吏毒痡四海九罪也兵旣</hi>
　<hi>入宫當先奉太子復位即以武氏至唐太廟數其九罪廢為庶人賜之死而滅其宗中宗不得而與焉然</hi>
　<hi>後足以慰在天之靈雪臣民之憤而天地之常經立矣昔者文姜預弑魯桓哀姜預弑二君聖人例以孫</hi>
　<hi>書若其去而不返以深絶之所以著思輕而義重也武氏負九大罪自絶於唐柬之等乃膠守常故不能</hi>
　<hi>討治使得從容傳位又受顯册竊尊稱以是見為大臣斷大事而無學不能善始善終決矣或曰使狄公</hi>
　<hi>而在當有以異乎此邪曰狄公亦如是而已矣觀其説武氏之言固不肯以血食紿之於先而以罪討之</hi>
　<hi>於後也或曰文姜哀姜與聞乎弑武氏未嘗弑也比而同之不亦過乎曰弑君立君宗廟猶未亡也罪已</hi>
　<hi>當絶况移其宗廟改其國姓是滅之矣豈不重於弑君者邪夫惟如是而不能討故不旋踵而韋氏肆行</hi>
<pb n="KR2o0020_WYG_058-36a"/>
　<hi>無所忌憚意可以為常事也</hi>集覽<hi>毒痡四海書泰誓文蔡氏傳曰痡病也作刑威以殺戮毒病四</hi>
　<hi>海之人言禍所及遠也文姜預弑魯桓文美魯桓公夫人桓十八年公及文姜如齊齊矦通之而使公子</hi>
　<hi>彭生拉公幹而殺之哀姜預弑二君哀姜魯荘公夫人也荘三十二年公疾問後於叔牙對曰慶父材問</hi>
　<hi>於季友對曰臣以死奉般後荘公薨子般即位慶父使人弑之魯人立閔公後年慶父恨不得立又使人</hi>
　<hi>弑閔公閔公哀姜之娣叔姜之子也慶父通於哀姜閔公之死也哀姜與知之何休曰為淫二叔殺二嗣</hi>
　<hi>子聖人例以孫書例謂春秋凡例也荘元年經曰夫人孫于齊注夫人荘公母也魯人責之故出奔内諱</hi>
　<hi>奔謂之孫猶孫讓而去孫亦作遜公羊傳曰孫者何孫猶孫也注孫遁也榖梁傳曰孫之為言猶孫也諱</hi>
　<hi>奔也注孫孫遁而去閔二年經曰夫人姜氏孫于邾注哀姜外淫故孫稱姜公羊傳作夫人姜氏孫于邾</hi>
<pb n="KR2o0020_WYG_058-36b"/>
　<hi>婁若其去而不返以深絶之文姜哀姜與聞弑君之後史筆畧不及之視二人如往而不歸者是所以深</hi>
　<hi>絶之也</hi>正誤<hi>文姜哀姜今按文姜孫齊之後春秋書夫人姜氏㑹齊矦于禚又享于祝丘又如齊</hi>
　<hi>師又㑹于防又㑹于榖又如齊又再如莒又書夫人姜氏薨葬我小君文姜凡十見哀姜孫邾之後書夫</hi>
　<hi>人姜氏薨于夷齊人以歸書夫人姜氏之䘮至自齊書葬我小君哀姜凡三見集覽謂與弑之後史筆畧</hi>
　<hi>不及之非也然哀姜與弑二君去而不返春秋書夫人姜氏孫于邾宜也文姜與弑桓公之後即歸于魯</hi>
　<hi>亦書夫人孫于齊一例皆以孫書何也其罪已極雖即歸魯若其去而不返以深絶之也</hi>質實<hi>上陽</hi>
　<hi>宫注見髙宗乾封二年</hi>
　　書法<hi>武氏自臨朝稱太后旣革命則削稱武氏絶之於唐廟也上書討武氏之亂綱目固己正</hi>
<pb n="KR2o0020_WYG_058-37a"/>
　　<hi>名其罪矣此其復書太后何罪唐朝之君臣也太后絶唐宗廟罪莫大焉中宗知有母而不知有祖</hi>
　　<hi>大臣知守常而不知斷義從其恒稱所以深譏之也而復號曰皇帝焉又甚矣故綱目雖書號曰則</hi>
　　<hi>天大聖皇帝而其崩其葬則從其恒稱然則書遷太后何太后得罪宗廟固不得以自遷為文也綱</hi>
　　<hi>目書遷太后六其辭有二秦太后漢靈竇太后魏郭太后齊宣徳太后皆逆辭也漢閻太后唐武太</hi>
　　<hi>后皆罪辭也</hi>
　　發明<hi>綱目自七年改國號周之後不書太后止書武氏明其得罪於唐宗廟故黜而絶之廢為</hi>
　　<hi>庶人是以上書姓氏爾今此上書張柬之等討武氏之亂而下書遷太后號曰則天大聖皇帝夫所</hi>
　　<hi>謂太后者即武氏也旣討其亂又尊其號可乎綱目於此深恨唐室諸臣不能舉正其罪而黜之故</hi>
<pb n="KR2o0020_WYG_058-37b"/>
　　<hi>備載胡氏之言於下以明武氏當廢之罪爾况皇帝者有天下稱烏可加之於已廢之婦人乎直筆</hi>
　　<hi>書之其義見矣可勝嘆哉可勝惜哉○丘濬曰嗚呼皇帝者天子之嘉稱非婦人女子所得稱也彼</hi>
　　<hi>其逆理亂常自為稱謂勢必行而威可畏臣下懼死而不敢拒猶之可也今旣立皇帝矣而遷於别</hi>
　　<hi>宫顧猶尊之以大聖皇帝何邪其罪不特在武氏矣先儒胡寅追咎當時大臣不能數其九大罪而</hi>
　　<hi>廢之以為千古遺恨嗚呼武氏之罪誅之固不容誅矣何廢之足云但中宗其所生也以義論之母</hi>
　　<hi>雖輕於祖以恩論之子終無絶母之理也當時大臣遷之别宫復其后號誅絶其宗族黨與凡在武</hi>
　　<hi>氏臨朝之時助武氏抑唐宗者一切按問之量其輕重以定其罪狀或誅或竄以為後世之戒可也</hi>
　　<hi>一時具臣不知出此反仍其舊稱而加以美號豈不悸哉</hi>
<pb n="KR2o0020_WYG_058-38a"/>
以張柬之袁恕己同三品崔𤣥暐為内史敬暉桓彦範<lb/>
為納言李多祚等進官賜爵有差質實<hi>納言官名注見漢靈帝先和元</hi>
<hi>年</hi>○二月復國號曰唐<lb/>
　<hi>郊廟社稷陵寝百宫旗幟服色文字皆如永淳以前故事復以神都為東都北都為并州老君為𤣥元皇</hi>
　<hi>帝范氏曰昔季氏出其君魯無君者八年春秋每歲必書公之所在不與季氏之專國也自司馬遷作吕</hi>
　<hi>后本紀後世為史者因之故唐史亦列武后于本紀其於記事之體則實矣春秋之法則未用也或曰武</hi>
　<hi>后母也中宗子也母雖不慈子不可以不孝中宗欲以天下與韋𤣥貞不得為無罪武后實有天下不得</hi>
　<hi>不列于本紀不沒其實所以著其惡也臣以為不然中宗之有天下受之於髙宗也其曰以天下與韋𤣥</hi>
<pb n="KR2o0020_WYG_058-38b"/>
　<hi>貞乃一時拒諫之忿辭非實欲行之也若以為罪則漢哀帝之欲禪位董賢其臣亦可廢立也春秋吳楚</hi>
　<hi>之君不稱王所以存周室也天下者唐之天下也武氏豈得而間之故匡復繫嗣聖之年黜武氏之號以</hi>
　<hi>為母后禍亂之戒竊取春秋之義雖獲罪於君子而不辭也</hi>集覽<hi>禪位董賢漢哀帝置酒麒麟殿</hi>
　<hi>視董賢笑曰吾欲法堯禪舜何如</hi>質實<hi>社稷注見新莽天鳯元年</hi>
　　書法<hi>此書復國號曰唐世史書革去周號何武氏所以據尊位臨萬方以臣其人民者豈盡出</hi>
　　<hi>其智力哉因唐之勢耳彼其革去唐號而稱曰周特見於稱呼施之文移焉耳人心天意之在唐者</hi>
　　<hi>固未嘗有渝也武氏一旦去位則唐之社稷固自如也又何俟於復哉革去周號唐斯在矣</hi>
流貶周宰相韋承慶房融崔神慶於嶺南質實<hi>嶺南道名注見</hi>
<pb n="KR2o0020_WYG_058-39a"/>
<hi>秦始皇三十三年五嶺</hi>○以楊再思同三品○姚元之為亳州刺<lb/>
史<lb/>
　<hi>太后之遷上陽宫也同三品姚元之獨嗚咽流涕桓彦範張柬之謂曰今日豈公涕泣時邪元之曰前日</hi>
　<hi>從公誅姦逆人臣之義也今日别舊君亦人臣之義也雖獲罪實所甘心遂出為亳州刺史</hi>質實<lb/>
　<hi>亳州注見漢獻帝建安十五年</hi>
復立韋氏為皇后贈后父𤣥貞上洛王<lb/>
　<hi>左拾遺賈虚已上疏曰異姓不王古今通制今中興之始萬姓仰觀而先王后族非所以廣徳美於天下</hi>
　<hi>也且先朝贈后父太原王殷鑒不遠須防其漸不聽上之遷房陵也與后同幽閉備嘗艱危情愛甚篤每</hi>
<pb n="KR2o0020_WYG_058-39b"/>
　<hi>聞敕使至輒皇恐欲自殺后止之曰禍福無常何遽如是嘗與后私誓曰異時幸復見天日當惟卿所欲</hi>
　<hi>不相禁禦至是上每臨朝則后必施帷帳坐於殿上預聞朝政如武后在髙宗之世矣桓彦範上表曰書</hi>
　<hi>稱牝雞之晨惟家之索自古帝王未有與婦人共政而不破國亡身者也願令皇后專居中宫治陰教勿</hi>
　<hi>出外朝干國政先是胡僧慧範與張易之兄弟善韋后亦重之至是復出入宫掖彦範表言慧範執左道</hi>
　<hi>以亂政請誅之上皆不聼</hi>集覽<hi>殷鍳不遠詩蕩篇文注見隋煬帝大業三年執左道以亂政記王制</hi>
　<hi>文注左道若巫蠱及俗禁</hi>質實<hi>上洛郡名注見晉元帝太興元年太原郡名注見齊明帝建武三年</hi>
　<hi>并州房陵縣名注見漢獻帝建安二十四年牝雞之晨惟家之索注見隋文帝仁夀四年</hi>
　　書法<hi>前書立韋氏為皇后矣中宗被廢則韋氏為廬陵王妃可知也然中宗雖書廢而綱目每</hi>
<pb n="KR2o0020_WYG_058-40a"/>
　　<hi>歲皆以帝書不予武氏之廢之云耳帝旣復位則后正位中宫亦不言可知也其必以復立書何著</hi>
　　<hi>唐再禍之始也帝旣復位唐復為唐韋后復立唐必再禍特書復立若曰唐室之禍復自此始矣復</hi>
　　<hi>之故重書之凡事有不必書復而書復者綱目皆有深意焉韋氏未嘗書廢而書復立為皇后以為</hi>
　　<hi>不可立者也崔旰未嘗書譴而書復使還鎮以為不可使還者也代宗大厯三年皆惜之之辭也然</hi>
　　<hi>則武士彠再書贈矣不書后父𤣥貞則何以書書后父見中宗之汲汲於韋氏猶前日也武氏立為</hi>
　　<hi>后十七年而後追王其父韋氏復立首贈后父以王綱目聨書之中宗反正以來之初政可知矣</hi>
　　發明<hi>春秋襄十四年書衛矦出奔二十五年書衛矦入于夷儀當其失國之時皆書其爵至二</hi>
　　<hi>十六年書衛矦衎復歸于衛迨其復國之後反書其名葢衛矦在外十有二年而徳弗加進一旦得</hi>
<pb n="KR2o0020_WYG_058-40b"/>
　　<hi>國失信無刑猶夫人也是以春秋深貶而名之爾夫人之有徳慧術知者常存乎疢疾今中宗横罹</hi>
　　<hi>廢酷二十餘年困心衡慮多於衛矦淹恤之日反位未幾故態復作果何為哉况其嗣位之初止以</hi>
　　<hi>韋𤣥貞之故貽禍擯黜今縱念不到此亦獨不思母氏亂唐不過出於女禍則夫懲創前失尤當裁</hi>
　　<hi>抑女寵於動心忍性之餘胡可反聽牝雞之晨復蹈亂亡之轍者哉昔太甲顛覆厥度伊尹放之於</hi>
　　<hi>桐三年自怨自艾處仁遷義卒能復辟為賢徳之君中宗幽廢不為不久而其狂愚之惡曽弗之改</hi>
　　<hi>故綱目於韋氏之立旣書曰復而於上洛王之贈則特揭后父書之所以著其困而弗革雖得復國</hi>
　　<hi>猶非其國也嗚呼觀綱目所書中宗初政若此真所謂下愚不移之性者矣廢於母弑於妻又誰咎</hi>
　　<hi>哉</hi>
<pb n="KR2o0020_WYG_058-41a"/>
以武三思為司空<lb/>
　<hi>二張之誅也洛州長史薛季昶謂張柬之敬暉曰二凶雖除産祿猶在去草不去根終當復生二人曰大</hi>
　<hi>事已定彼猶机上肉耳夫何能為季昶歎曰吾不知死所矣朝邑尉劉幽求亦謂柬之等曰三思尚存公</hi>
　<hi>軰終無葬地若不早圖噬臍無及不從上女安樂公主適三思子崇訓上官儀女婉兒者沒入掖庭辯慧</hi>
　<hi>能文明習吏事太后愛之及上即位使掌制命益委任之拜為婕妤三思通焉故婉兒黨於武氏又薦三</hi>
　<hi>思於韋后上遂與三思圖議政事數微服幸其第柬之等皆受制於三思矣上使后與三思䨇陸而自為</hi>
　<hi>㸃籌三思遂與后通由是武氏之勢復振柬之等數勸上誅諸武曰革命之際宗室誅夷畧盡今陛下反</hi>
　<hi>正武氏濫官僭爵按堵如故豈遠近所望邪不聽柬之等或撫床歎憤或彈指出血曰主上昔為英王時</hi>
<pb n="KR2o0020_WYG_058-41b"/>
　<hi>稱勇烈吾所以不誅諸武者欲使上自誅之以張天子之威耳今反如此事勢已去知復柰何上遂以三</hi>
　<hi>思為司空同三品</hi>集覽<hi>座祿猶在喻武三思尚未除去也漢髙后時吕産吕祿皆以外戚居中用</hi>
　<hi>事後並伏誅噬脯無及左傳若不早圖後君噬臍注齧臍腹喻不可及也</hi>質實<hi>朝邑縣名注見隋煬</hi>
　<hi>帝大業十三年劉幽求冀州武强人安樂縣名注見漢髙后六年狄道掖庭獄名注見漢武帝後元元年</hi>
　<hi>婕妤婦官名注同上太始三年䨇陸博具注見梁武帝太清三年按堵注見代宗大厯八年</hi>
　　發明<hi>武氏亂唐亘古無有五王不能誅除禍根誠為失䇿然中宗獨不念幽囚之辱乎旣登九</hi>
　　<hi>五掃除元惡惟恐弗及夫何復位未幾乃反信而用之是亦無人心矣故網目書以武三思為司空</hi>
　　<hi>專罪中宗而未暇責及五王者端本澄源之論首惡必有所歸也</hi>
<pb n="KR2o0020_WYG_058-42a"/>
貶譙王重福為均州刺史<lb/>
　<hi>重福上之庶子也韋后惡之貶均州刺史常令州司防守之</hi>質實<hi>均州注見晉元帝建武元年武</hi>
　<hi>當</hi>
以武攸曁為司徒祝欽明同三品質實<hi>祝欽明京兆人</hi>○三月<lb/>
流酷吏於嶺南死者追貶之所破家皆復資䕃○以袁<lb/>
恕己為中書令○徴武攸緒為太子賔客<lb/>
　<hi>以安車徴武攸緒旣至為太子賔客固請還山許之胡氏曰武攸緒之志不緇於其族卓矣他人避武后</hi>
　<hi>之亂思中宗之復事革則奮然而出攸緒見其未也應召而來遺榮而去當是之時一人而已</hi>質實<lb/>
<pb n="KR2o0020_WYG_058-42b"/>
　<hi>安車注見漢武帝建元元年</hi>
夏四月以鄭普思為秘書監葉静能為國子祭酒<lb/>
　<hi>術士鄭普思尚衣奉御葉静能皆以妖妄為上所信墨敕以普思為秘書監静能為國子祭酒桓彦範崔</hi>
　<hi>𤣥暐固執不可曰陛下初復大位下制政令皆依貞觀故事貞觀中魏徴為秘書監孔頴達為國子祭酒</hi>
　<hi>豈普思静能之比乎拾遺李邕上疏曰若有神僊能令人不死則秦始皇漢武帝得之矣佛能為人福利</hi>
　<hi>則梁武帝得之矣堯舜所以為帝王首者亦脩人事而已尊寵此屬何補於國上皆不聽</hi>
　　書法<hi>監學清流長官要職而以方士居之直書而貶義自見矣</hi>
以魏元忠韋安石李懐遠唐休璟崔𤣥暐並同三品張<lb/>
<pb n="KR2o0020_WYG_058-43a"/>
柬之為中書令質實<hi>李懷逺邢州柏仁人</hi>○五月遷周廟主於西<lb/>
京仍避其諱<lb/>
　　書法<hi>仍者何不宜仍者也</hi>
　　發明<hi>武氏廢唐宗廟中宗僅能復之今乃復崇武氏果何謂哉故綱目旣書遷周廟主又書仍</hi>
　　<hi>避其諱以惡之</hi>
○賜敬暉等五人王爵罷其政事<lb/>
　<hi>敬暉等帥百官上表曰天授革命之際宗室誅竄殆盡今天命惟新而諸武封建如舊開闢以來未有斯</hi>
　<hi>理願陛下為社稷計順遐邇心降其王爵以安内外上不許暉等畏武三思之䜛以考功員外郎崔湜為</hi>
<pb n="KR2o0020_WYG_058-43b"/>
　<hi>耳目湜見上親三思而忌暉等乃悉以暉等謀告三思三思引為中書舍人先是殿中侍御史鄭愔諂事</hi>
　<hi>二張坐貶亡入東都謁三思初見哭甚哀旣而大笑三思恠之愔曰愔始哀大王将戮死而滅族後乃喜</hi>
　<hi>大王之得愔也大王雖得天子之意然彼五人皆據将相之權膽畧過人廢太后如反掌日夜切齒欲噬</hi>
　<hi>大王之肉此愔所以為大王寒心也三思大懼與之登樓問自安之䇿引為中書舍人與崔湜皆為三思</hi>
　<hi>謀主三思與韋后日夜譛暉等云恃功專權将不利於社稷不若封以王爵罷其政事外不失尊寵功臣</hi>
　<hi>内實奪之權上以為然封敬暉為平陽王桓彦範為扶陽王張柬之為漢陽王袁恕己為南陽王崔𤣥暐</hi>
　<hi>為博陵王皆罷政事三思令百官脩復太后之政不附武氏者斥之為五王所逐者復之大權盡歸三思</hi>
　<hi>矣胡氏曰崔湜小人無足罪者獨五王不知人可恨耳上則不知中宗次則不知三思其為崔湜所反也</hi>
<pb n="KR2o0020_WYG_058-44a"/>
　<hi>固宜夫三思之惡布在天下何用更伺其動静是時建義諸人分柄文武若合謀同志再匡王室討除三</hi>
　<hi>思猶未為晚也若中宗與韋后必欲復武氏之政則斷以大義推奉睿宗以主社稷雖為法受惡豈不賢</hi>
　<hi>於三思所菹醢乎惜哉五王之忠而智不及此其受禍也宜哉</hi>集覽<hi>湜丞職反愔揖淫反</hi>質實<lb/>
　<hi>崔湜定州人仁師之孫東都注見秦荘襄王元年三川平陽縣名注見周威烈王二十三年一統志云扶</hi>
　<hi>陽縣名隋初所置於扶水之北故名屬庸州唐屬費州宋廢之故址在思南府城西北八十五里漢陽縣</hi>
　<hi>名注見髙祖武徳五年南陽縣名注見周赧王十七年宛博陵縣名注見周威烈王二十三年中山</hi>
　　書法<hi>特筆也霍氏之将誅書罷其屯兵五王之将禍書罷其政事皆特筆也綱目於此凛凛矣</hi>
以岑羲為秘書少監畢構為潤州刺史<lb/>
<pb n="KR2o0020_WYG_058-44b"/>
　<hi>初五王之請削武氏諸王也求人為表衆莫肯為中書舍人岑羲為之語甚激切中書舍人畢構次當讀</hi>
　<hi>辭色明厲三思旣得志羲改秘書少監出構為潤州刺史</hi>質實<hi>畢構偃師人卓之三世孫潤州注見</hi>
　<hi>晉成帝咸和三年京口</hi>
以宋璟為黄門侍郎<lb/>
　<hi>上嘉宋璟忠直累遷黄門侍郎武三思嘗以事屬璟璟正色拒之曰今太后旣復子明辟王當以矦就第</hi>
　<hi>何得尚預朝政獨不見産祿之事乎</hi>質實<hi>復子明辟注見漢孺子嬰初始元年</hi>
以楊元琰為衛尉卿<lb/>
　<hi>先是元琰知三思浸用事請棄官為僧上不許敬暉聞而笑之元琰曰功成名遂不退将危此乃由𠂻之</hi>
<pb n="KR2o0020_WYG_058-45a"/>
　<hi>請非徒然也及暉等得罪元琰獨免</hi>集覽<hi>由𠂻之請言此請出於𠂻心之誠然也𠂻與中通左傳隐</hi>
　<hi>三年君子曰信不由中質無益也</hi>
皇后表請改易制度從之<lb/>
　<hi>上官婕妤勸韋后襲武后故事表請令士庶䘮出母三年百姓二十三為丁五十九免役改易制度以收</hi>
　<hi>時望詔皆從之</hi>集覽<hi>䘮出母三年出母謂為父所出者禮為出母期父卒為父後者不服耳記檀弓</hi>
　<hi>曰子上之母死而不䘮又曰孔氏之不䘮出母自子思始也注云記禮所由廢非之又䘮服小記曰為父</hi>
　<hi>後者為出母無服注云不敢以己私廢父所傳重之祭祀也髙宗時武后請父在為母服齊衰三年</hi>
　　書法<hi>此天后表十二事之故歩也而皆從之父子一轍矣綱目前書行之髙宗上元元年此書</hi>
<pb n="KR2o0020_WYG_058-45b"/>
　　<hi>従之是年深譏之也</hi>
　　發明<hi>昏庸之君雖身罹禍敗亦弗知戒如中宗之寵韋庶人是已况望其遠鍳前世乎書皇后</hi>
　　<hi>表請改易制度從之惡可知矣</hi>
降河内王武懿宗爵為公質實<hi>河内縣名注見周赧王五十三年野王</hi>○<lb/>
以唐休璟豆盧欽望為左右僕射<lb/>
　<hi>以唐休璟豆盧欽望為左右僕射休璟仍同三品欽望有軍國重事中書門下可共平章先是僕射為正</hi>
　<hi>宰相其後多兼中書門下之職午前決朝政午後決省事至是欽望專為僕射不敢預政事故有是命是</hi>
　<hi>後專拜僕射者不復為宰相矣</hi>質實<hi>豆盧欽望雍州人</hi>
<pb n="KR2o0020_WYG_058-46a"/>
以韋安石為中書令魏元忠為侍中○洛水溢質實<hi>洛水</hi>
<hi>注見漢髙后三年</hi>
　<hi>流二千餘家</hi>
秋七月以韋巨源同三品○以漢陽王張柬之為襄州<lb/>
刺史<lb/>
　<hi>柬之表請歸襄州養疾制以柬之為刺史不知州事</hi>質實<hi>襄州注見漢獻帝建安十二年</hi>
河南北十七州大水制求直言<lb/>
　<hi>右衛參軍宋務光上疏曰水隂類臣妾之象恐後庭有干外朝之政者宜杜絶其萌太子國本宜早擇賢</hi>
<pb n="KR2o0020_WYG_058-46b"/>
　<hi>能而立之又外戚太盛如武三思等宜解其機要鄭普思葉静能以小枝竊大位亦朝政之蠧也疏奏不</hi>
　<hi>省</hi>質實<hi>宋務光西河人</hi>
九月改葬上洛王韋𤣥貞<lb/>
　<hi>其儀如太原王故事尋進封鄷王</hi>質實<hi>太原王故事髙宗贈武士彠為太原王事在咸淳元年鄷</hi>
　<hi>縣名注見漢武帝建元元年</hi>
　　書法<hi>楊震書改葬嘉禮賢也此其書何譏私也復位一月而追贈越八月而改葬中宗於后父</hi>
　　<hi>亦拳拳甚矣終綱目臣書改葬二詳漢安帝延光四年宋路太后唐息隐王不與焉</hi>
韋巨源罷以魏元忠為中書令楊再思為侍中○冬十<lb/>
<pb n="KR2o0020_WYG_058-47a"/>
一月羣臣上皇帝皇后尊號<lb/>
　<hi>羣臣上皇帝尊號曰應天皇帝皇后曰順天皇后上與后謁謝太廟赦天下相王太平公主加實封皆滿</hi>
　<hi>萬戸</hi>
　　書法<hi>帝后並書何譏也失尊無二上之義矣綱目以羣臣上冠之罪羣臣也</hi>
上御樓觀潑寒胡戲考異<hi>上當作帝</hi>
　<hi>清源尉吕元泰上疏曰謀時寒若何必祼身揮水鼓舞衢路以索之哉疏奏不納</hi>集覽<hi>潑寒胡戲</hi>
　<hi>即乞寒胡戲注見陳宣帝太建十一年</hi>質實<hi>清源縣名注見周赧王二十七年梗陽</hi>
　　書法<hi>凡書觀譏也觀戲甚矣終綱目書觀十詳漢後主建興十四年而中宗六年三書焉是年</hi>
<pb n="KR2o0020_WYG_058-47b"/>
　　<hi>景龍三年四年帝亦早自縱矣</hi>
　　發明<hi>中宗失徳初無足道然亂亡之蹟不容盡泯此觀潑寒胡戲之類所以皆書于册為世鑒</hi>
　　<hi>也</hi>
皇太后武氏崩<lb/>
　<hi>太后崩於上陽宫年八十二遺制去帝號赦王蕭二族及褚遂良韓瑗柳奭親屬上居諒隂以中書令魏</hi>
　<hi>元忠攝冢宰三日元忠素負忠直之望中外賴之武三思矯太后遺制慰諭元忠賜實封百戸元忠捧制</hi>
　<hi>感咽涕泗見者曰事去矣胡氏曰元忠慷慨論事屢濵危殆無所屈折是以利為輕以義為重矣實封百</hi>
　<hi>戸於宰相何加焉而至於懐感悲涕何也葢至是義氣不勝有貪志焉卒為三思所陷容容循黙坐視五</hi>
<pb n="KR2o0020_WYG_058-48a"/>
　<hi>王夷滅政事紊亂不敢一言而卒亦不免孔子曰棖也慾焉得剛元忠之謂矣○将以太后合葬乾陵給</hi>
　<hi>事中嚴善思上疏曰神明之道體尚幽𤣥今欲啟之恐致驚黷况合葬非古宜於陵旁更擇吉地不從</hi>
　集覽<hi>容容循黙容容謂不擇善否皆兩容之也循黙謂因循守職静黙不語也又容容多厚福注見</hi>
　<hi>漢順帝永建元年</hi>質實<hi>諒隂注見漢昭帝元平元年冢宰官名注見陳宣帝太建九年六卿韓瑗</hi>
　<hi>京兆三原人仲良之子上陽宫注見髙宗乾封二年乾陵注見嗣聖元年</hi>
　　發明<hi>丘濬曰武氏自稱皇帝中宗復位又尊之以為則天大聖皇帝其崩也以其所尊者書之</hi>
　　<hi>可也而綱目乃以皇太后武氏書之葢不予其為皇帝也是何也女不可以統男皇帝本非婦人女</hi>
　　<hi>子之所得而稱者也書之曰太后武氏崩則凡其生時所自稱及人所以尊之者皆非所宜也如是</hi>
<pb n="KR2o0020_WYG_058-48b"/>
　　<hi>書之不啻足矣今史綱直斥其姓名而且以死書何嗚呼武氏起自閭閻使其不入宫闈一匹婦耳</hi>
　　<hi>所以生得為后死得書崩徒以其作配髙宗以承唐家之宗祀焉耳今武氏為人妻則淫蕩為人妾</hi>
　　<hi>則妬害為人母則殘虐為人婦則廢人之宗祀滅人之國祚殺人之族屬凡其一生所以孤人之子</hi>
　　<hi>寡人之妻絶人之宗祀不知其凡幾百千萬矣其於李氏固己義絶葬不可以列李氏之園陵祭不</hi>
　　<hi>可以入李氏之宗廟由是觀之乃天地間一不仁不義之婦人耳死全首領固己為幸而又稱之以</hi>
　　<hi>為后書之以為崩何以誅絶其旣往而示戒於将來哉必若直斥其名而且以死書之之為愈</hi>
戸部奏是歲天下戸口之數<lb/>
　<hi>戸六百一十五萬口三千七百一十四萬有奇</hi>
<pb n="KR2o0020_WYG_058-49a"/>
　　書法<hi>書戸口之數始此終綱目書戸口數七是年𤣥宗開元十四年二十八年天寳十三載代</hi>
　　<hi>宗廣徳二年文宗開成四年武宗㑹昌五年兵民數一徳宗建中元年皆唐也</hi>
<hi>丙午</hi>二年春正月以李嶠同三品于惟謙同平章事○制<lb/>
太平安樂公主各開府置官屬<lb/>
　<hi>安樂公主恃寵賣官鬻獄勢傾朝野或自為制敕掩其文令上署之上笑而從之竟不視也自請為皇太</hi>
　<hi>女上雖不從亦不譴責</hi>質實<hi>安樂縣名注見漢髙后六年狄道</hi>
　　書法<hi>書開府置官屬多矣未有以公主書者公主而有此制中宗之狥也直書譏之</hi>
　　發明<hi>武氏雖曰亂唐然大權在己政出于一故能控制四海踰二十年今中宗以陽徳居尊胡</hi>
<pb n="KR2o0020_WYG_058-49b"/>
　　<hi>為反縱女謁甚至下令特令公主開府置官屬書之于册不惟遠愧乃祖亦且近愧乃母矣</hi>
以平陽王敬暉扶陽王桓彦範南陽王袁恕己為諸州<lb/>
刺史<lb/>
　<hi>武三思惡暉等居京師出之暉滑州彦範洛州恕已豫州尋復左遷遠郡</hi>質實<hi>京師注見周顯王二</hi>
　<hi>十五年滑州注見隋恭帝皇泰二年豫州注見漢光武建武十九年汝南</hi>
二月以韋巨源同三品<lb/>
　<hi>詔與皇后敘宗族</hi>
制僧慧範道士史崇恩等並加五品階<lb/>
<pb n="KR2o0020_WYG_058-50a"/>
　　書法<hi>自武氏始書僧拜官於是再見僧道五品是襲武氏之跡也再亂宜矣終綱目書僧有官</hi>
　　<hi>三懐義慧範不空書道士有官三崇恩劉𤣥静杜光庭本教官稱不與焉</hi>
　　發明<hi>夫所謂僧道士者果何物哉就其本法言之清虚寂滅者也而乃加以品秩不惟王法之</hi>
　　<hi>所不容是亦彼法之所惡者書之于册豈不深可為笑而適足以為戒哉</hi>
置十道廵察使考異<hi>提要置上當有圏子</hi>
　<hi>選内外五品以上官二十人為十道廵察使委之察吏撫人薦賢直獄二年一代考其功罪而進退之姜</hi>
　<hi>師度馬懷素源乾矅盧懷慎李傑皆預焉</hi>質實<hi>姜師度魏州魏縣人源乾矅相州臨漳人盧懷慎滑</hi>
　<hi>州人李傑相州滏陽人</hi>
<pb n="KR2o0020_WYG_058-50b"/>
韋安石罷以蘇瓌為侍中唐休璟致仕○三月殺駙馬<lb/>
都尉王同皎<lb/>
　<hi>初宋之問及弟之遜皆坐附㑹張易之貶嶺南逃歸東都匿於友人王同皎家同皎疾武三思及韋后所</hi>
　<hi>為每與所親言之輒切齒之遜宻告三思三思使人告同皎與武當丞周憬等謀殺三思廢皇后皆坐斬</hi>
　<hi>之問之遜並除京官憬亡入比干廟大言曰比干古之忠臣知吾此心三思與皇后淫亂傾危國家行當</hi>
　<hi>梟首都市恨不及見耳遂自剄</hi>質實<hi>宋之問西河人武當縣名注見晉元帝建武元年比干廟注見</hi>
　<hi>漢昭帝元鳯元年梟首注見漢靈帝建寧元年</hi>
大置員外官<lb/>
<pb n="KR2o0020_WYG_058-51a"/>
　<hi>置員外官自京師及諸州凡二千餘人宦官超遷七品以上員外官者又将千人魏元忠自端州還為相</hi>
　<hi>不復彊諌惟與時俯仰中外失望酸棗尉袁楚客以書責之曰主上新服厥命惟新厥徳當進君子退小</hi>
　<hi>人以興大化豈可安其榮寵循黙而已今不早建太子擇師傳而輔之一失也公主開府置僚屬二失也</hi>
　<hi>崇長緇衣借勢納賂三失也俳優小人竊盗品秩四失也有司選賢皆以貨取勢求五失也寵進宦者殆</hi>
　<hi>滿千人六失也王公貴戚賞賜無度競為侈靡七失也廣置員外官傷財害民八失也先朝宫女出入無</hi>
　<hi>禁交通請謁九失也左道之人熒惑主聽竊盗祿位十失也凡此十失君矦不正誰正之哉元忠得書愧</hi>
　<hi>謝而已胡氏曰中宗鼎鑊豈若武后之烈三思凶熖豈若周來之甚元忠不懼武后而畏三思是何也血</hi>
　<hi>氣旣衰戒之在得故也簟食豆羹不得則死然蹴而與之乞人不屑者血氣尚勝故也萬鍾之祿與不得</hi>
<pb n="KR2o0020_WYG_058-51b"/>
　<hi>則死者相去遠矣然有不辨理義而受之者血氣衰故也知所以戒則志常為主血氣不能盛衰之矣</hi>
　集覽<hi>周來之甚武后時周興來俊臣皆酷吏之尤者</hi>質實<hi>端州注見梁武帝太清二年魏元忠</hi>
　<hi>宋州宋城人酸棗縣名注見周慎靚王四年左道注見漢成帝永始二年</hi>
　　書法<hi>嘗書置員外同正官矣未書大也於是始書大書大何譏濫也中外合三千餘人其濫莫</hi>
　　<hi>甚於此矣</hi>
　　發明<hi>前書公主置官屬此書大置員外官亂政若此不亡得乎</hi>
夏四月李懷遠致仕○殺處士韋月将以尹思貞為青<lb/>
州刺史宋璟為貝州刺史<lb/>
<pb n="KR2o0020_WYG_058-52a"/>
　<hi>處士韋月将上書告武三思潛通宫掖必為逆亂上大怒命斬之黄門侍郎宋璟奏曰人言中宫私於三</hi>
　<hi>思陛下不問而誅之臣恐天下必有竊議固請按之上不許璟曰必欲斬月将請先斬臣不然臣終不敢</hi>
　<hi>奉詔上怒少解御史大夫蘇珦大理卿尹思貞皆以為方夏行戮有違時令上乃命杖而流之嶺南過秋</hi>
　<hi>分一日平曉廣州都督周仁軌斬之御史大夫李承嘉附武三思詆尹思貞於朝思貞曰公附㑹姦臣将</hi>
　<hi>圖不軌先除忠臣邪承嘉怒劾奏思貞出為青州刺史武三思惡宋璟出之檢校貝州刺史范氏曰自古</hi>
　<hi>殺諫臣未有不亡國者中宗愚闇足以取亡而髙祖太宗徳澤未遠人心天命未厭唐也故禍及其身而</hi>
　<hi>已矣</hi>質實<hi>處士注見周赧王元年蘇珦藍田人廣州注見秦始皇三十三年南海不軌注見漢靈帝</hi>
　<hi>光和五年青州注見漢桓帝永康元年貝州注見漢安帝建光二年</hi>
<pb n="KR2o0020_WYG_058-52b"/>
　　書法<hi>隐士書殺韋祖思見之矣晉恭帝元熈元年於是再見殺至處士而中宗之為君可知矣</hi>
　　<hi>月将以諌見殺曷為不以諌者書是年若曰韋氏宫掖之慙徳雖山林之人皆知之矣而帝不之悟</hi>
　　<hi>書處士所以病中宗也然月将退處山林而與聞宫掖之事亦出位甚矣書交病之</hi>
　　發明<hi>廬陵不道無足論者然綱目上書殺處士韋月将下書以尹思貞宋璟為刺史又以著二</hi>
　　<hi>人因諌見貶爾彼其淫刑濫殺旣戮言者又逐諌臣未幾身弑統絶其為後主鑒豈不深切著明也</hi>
　　<hi>哉</hi>
五月葬則天皇后於乾陵質實<hi>乾陵髙宗之墓注見嗣聖元年</hi>
　　書法<hi>后葬不地合葬也於乾陵常矣其書何罪大臣也武氏得罪宗廟溝而絶之可矣乃合葬</hi>
<pb n="KR2o0020_WYG_058-53a"/>
　　<hi>焉特書於乾陵所以譏大臣之不能斷也是故唐后之葬惟則天書乾陵不宜合而合也惟興慶書</hi>
　　<hi>景陵之側宜合而不合也宣宗大中三年綱目之意微矣終綱目后葬書地七詳漢宣帝本始三年</hi>
○六月貶敬暉桓彦範張柬之袁恕己崔𤣥暐為遠州<lb/>
司馬<lb/>
　<hi>武三思使鄭愔告敬暉等與王同皎通謀貶暉崖州彦範瀧州柬之新州恕己竇州𤣥暐白州司馬員外</hi>
　<hi>長任削其勲封</hi>集覽<hi>崖州在海外漢珠崖郡也唐改崖州今吉陽軍是瀧州瀧音䨇今廣東徳慶府</hi>
　<hi>瀧水縣是新州秦南海郡也梁武置新州屬廣東竇州漢合浦地唐置竇州尋改髙州白州今鬰林州博</hi>
　<hi>白縣是在廣西</hi>質實<hi>崖州注見漢武帝元鼎六年珠崖一統志云瀧州本漢端溪縣地晉分置龍鄉</hi>
<pb n="KR2o0020_WYG_058-53b"/>
　<hi>縣尋改為平原縣置平原郡梁兼置瀧州隋初郡廢改平原曰瀧水縣大業初改州為永熈郡唐初復置</hi>
　<hi>改為瀧州天寳初改為開陽郡乾元初復為瀧州宋初州罷以瀧水縣屬康州元屬徳慶路本朝初改𨽻</hi>
　<hi>肇慶府新州注見梁武帝大同七年竇州本秦南海郡地漢屬蒼梧郡隋屬永熈郡唐置信義縣為南扶</hi>
　<hi>州治貞觀初州罷以縣𨽻瀧州尋於縣置竇州宋以特亮譚峩懷徳三縣併入信義改為信宜縣熙寧中</hi>
　<hi>竇州廢以縣屬髙州元仍舊本朝因之改屬髙州府白州注見髙祖武徳五年</hi>
加周仁軌鎮國大將軍<lb/>
　<hi>初韋𤣥貞流欽州而卒蠻酋寗承基逼取其女𤣥貞妻崔氏不與承基殺之及其四男至是廣州都督周</hi>
　<hi>仁軌討承基斬之故有是命及韋氏敗仁軌亦誅</hi>質實<hi>欽州注見隋文帝開皇十七年</hi>
<pb n="KR2o0020_WYG_058-54a"/>
秋七月立衛王重俊為皇太子<lb/>
　<hi>太子性明果而官屬率貴遊子弟所為多不法左庶子姚珽屢諌不聽</hi>質實<hi>姚珽陜州陜石人衛</hi>
　<hi>州名注見秦王政六年朝歌</hi>
以李嶠為中書令<lb/>
　<hi>初李嶠為吏部侍郎欲樹私恩再求入相奏大置員外官廣引貴勢親識旣而為相銓衡失序府庫減耗</hi>
　<hi>乃更表言濫官之弊且請遜位上慰諭不許</hi>質實<hi>銓衡注見晉穆帝興寧二年</hi>
敬暉桓彦範張柬之袁恕己崔𤣥暐為武三思所殺<lb/>
　<hi>武三思隂令人疏皇后穢行牓於天津橋請加廢黜上大怒命李承嘉窮覈其事承嘉奏言敬暉等所為</hi>
<pb n="KR2o0020_WYG_058-54b"/>
　<hi>請族誅之上可其奏大理丞李朝隐奏稱暉等未經推鞫不可遽就誅夷乃長流暉於瓊州彦範於瀼州</hi>
　<hi>東之於瀧州恕己於環州𤣥暐於古州崔湜説三思遣使矯制殺之三思問誰可者湜以大理正周利用</hi>
　<hi>先為五王所惡貶官乃薦之三思使攝侍御史奉使嶺外比至柬之𤣥暐已死遇彦範於貴州令左右縛</hi>
　<hi>之曵於竹槎之上肉盡至骨然後杖殺得暉咼而殺之恕己素服黄金利用逼之使飲野葛汁盡數升不</hi>
　<hi>死不勝毒憤掊地爪甲殆盡仍捶殺之利用還擢拜御史中丞三思旣殺五王勢傾人主常言我不知代</hi>
　<hi>間何者謂之善人何者謂之惡人但於我善者則為善人於我惡者則為惡人耳時宗楚客宗晉卿紀處</hi>
　<hi>訥甘元柬皆為三思羽翼周利用冉祖雍李俊宋之遜姚紹之皆為三思耳目時人謂之五狗</hi>集覽<lb/>
　<hi>瓊州在海外唐以崖州之瓊山置瓊州瀼州瀼音曩廣南化外唐置瀼州環州廣南化外唐開生獠置環</hi>
<pb n="KR2o0020_WYG_058-55a"/>
　<hi>州古州廣南溪洞有古州八萬洞屬思州掊地以手杷土也代間代猶言世</hi>質實<hi>天津橋注見隋</hi>
　<hi>煬帝大業十三年李朝隐三原人瓊州注見漢武帝元鼎六年珠崖環州注見本年鳴沙及原㑹古州莫</hi>
　<hi>詳沿革唯黎平府城西六十里有古州八萬洞軍民長官司乃元初所置本朝改為古州蠻夷長官司仍</hi>
　<hi>屬焉未知是否姑錄之以備叅考貴州注見梁武帝大同十一年定州宗楚客蒲州人宋之遜西河人</hi>
　　書法<hi>不書三思殺書為所殺何咎暉等也惡本不除昧於遠引以自取禍書曰為所殺咎在我</hi>
　　<hi>也終綱目書為所殺十詳漢昭烈帝章武元年張飛五王皆譏不在人也</hi>
　　發明<hi>入綱目以來淫刑濫殺固亦多矣未有書某人為某人所殺者今五王之死所書乃爾何</hi>
　　<hi>哉武氏亂唐人神共怒敬暉等并謀協智不遺餘力僅能反正復辟方是之時儻能深明大義數武</hi>
<pb n="KR2o0020_WYG_058-55b"/>
　　<hi>氏滅唐社稷之罪廢而絶之然後取其黨與族類必殺無赦盡磔而尸諸市聲其大惡布告中外庶</hi>
　　<hi>幾上荅祖宗在天之靈下釋四海臣民之憤若弗暇也夫何謀之不臧僅能誅二張等軰而禍本亂</hi>
　　<hi>根反置不問遂使餘燼復張迄至受制賊手駢首屠戮不啻如机上肉故綱目於此不書武三思殺</hi>
　　<hi>敬暉等而書暉等為三思所殺變文起義若曰三思非能殺暉等暉等自為三思所殺耳書法如此</hi>
　　<hi>所以痛恨諸人不知大義失於處斷以至此極是以深為歎惜之也然則三思獨無貶乎曰傾覆社</hi>
　　<hi>稷之黨迷國亂朝之賊濁穢宫闈之徒其惡猶待貶絶而後見乎</hi>
冬十月車駕還西京○十一月以竇從一為雍州刺史<lb/>
　<hi>從一舊名懐貞避皇后父諱更名從一太平公主與僧寺争碾磑雍州司戸李元紘判歸僧寺從一懼命</hi>
<pb n="KR2o0020_WYG_058-56a"/>
　<hi>改判元紘大署判後曰南山可移此判無動從一不能奪</hi>集覽<hi>碾磑碾女箭反磑五對反皆磨屬所</hi>
　<hi>以礱穀出米者</hi>
流鄭普思於儋州<lb/>
　<hi>鄭普思聚黨於雍岐二州謀作亂事覺西京留守蘇瓌收繋窮治之上抑瓌而佑普思侍御史范獻忠進</hi>
　<hi>曰請斬蘇瓌上曰何故對曰瓌為留守大臣不能先斬普思然後奏聞使之熒惑聖聽其罪大矣且普思</hi>
　<hi>反状明白而陛下曲為申理王者不死殆謂是乎魏元忠曰蘇瓌長者用刑不枉普思法當死上不得已</hi>
　<hi>流普思於儋州餘黨皆伏誅</hi>質實<hi>雍岐二州雍注見𤣥宗開元十一年京兆岐注見周顯王八年</hi>
　<hi>儋州注見漢武帝元鼎六年儋耳</hi>
<pb n="KR2o0020_WYG_058-56b"/>
十二月突厥黙啜寇鳴沙<lb/>
　<hi>黙啜寇鳴沙靈武總管沙吒忠義與戰軍敗死者六千餘人突厥進寇原㑹等州掠隴右牧馬萬餘匹而</hi>
　<hi>去詔訪羣臣計䇿右補闕盧俌上疏曰卻縠説禮樂敦詩書為晋元帥杜預射不穿札建平吳之勲是知</hi>
　<hi>中權制謀不取一夫之勇如沙吒忠義驍将之材本不足以當大任又鳴沙之役主将先逃宜正邦憲賞</hi>
　<hi>罰旣明敵無不服又邊州刺史宜精擇其人使之蒐卒乗積資糧來則禦之去則備之去嵗四方旱災未</hi>
　<hi>易興師當理内以及外綏近以來遠俟倉廩實士卒練然後大舉以討之上善之</hi>集覽<hi>黙啜突厥</hi>
　<hi>君長名鳴沙故靈州縣咸亨初以為安樂州治小説靈州有沙踐之有聲故曰鳴沙五代晉髙居誨使于</hi>
　<hi>闐記自靈州過黄河行三十里始渉沙沙行五百里至凉州西五百里至甘州州西始渉磧西北五百里</hi>
<pb n="KR2o0020_WYG_058-57a"/>
　　<hi>至肅州西出天門闗又西出玉門闗西至𤓰州州南十里鳴沙山冬夏殷殷有聲如雷云禹貢流沙也沙</hi>
　　<hi>吒虜複姓吒知加反卻縠春秋晋文公之謀帥也射不穿札言射無力也射穿七札注見髙宗儀鳯三年</hi>
　　<hi>蒐卒乗練習士卒車乗也左傳成十六年蒐乗補卒</hi>質實<hi>一統志云鳴沙古鎮名此地人馬行沙有</hi>
　　<hi>聲故名後周移置㑹州於此尋廢隋初置環州及鳴沙縣大業初州罷唐貞觀中復置環州尋廢以縣屬</hi>
　　<hi>靈州神龍初為黙啜所據咸通中收復仍於鳴沙縣置安樂州以處吐谷渾部落後没于吐蕃大中間收</hi>
　　<hi>復改置威州徙治方渠以鳴沙為屬縣元初於此立鳴沙州今廢故城在寧夏衛城東南一百五十里靈</hi>
　　<hi>武郡名注見太宗貞觀二十年原㑹等州原州注見漢光武建武六年髙平㑹州本秦漢時北地郡地後</hi>
　　<hi>魏為鎮屬靈州後周置㑹州隋初改曰環州大業初州罷以其地屬靈武郡唐初復置㑹州貞觀初更置</hi>
<pb n="KR2o0020_WYG_058-57b"/>
　　<hi>環州咸亨中改置安樂州大中間改置威州五代初廢晋復置威州治方渠縣周復改曰環州置通逺軍</hi>
　　<hi>宋環州治通逺縣金因之元以通遠縣省入州屬鞏昌路本朝改為環縣屬慶陽府卻縠説禮樂敦詩書</hi>
　　　<hi>晋元帥卻縠行唐人晋文公蒐於被廬作三軍謀帥趙衰曰卻縠可公曰何以知其可也衰曰卻縠</hi>
　　<hi>說禮樂而敦詩書必知御兵之道公乃使縠将中軍使卻溱佐之杜預射不穿札建平吳之勲杜預杜陵</hi>
　　<hi>人畿之孫博學時號杜武庫晋武帝時為河南尹荆州都督羊祜舉預自代拜為征南将軍決䇿平吳以</hi>
　　<hi>功封為當陽矦嘗作春秋左傳集解傳世</hi>
　<lb/>
御批資治通鑑綱目卷四十二上<lb/>
</p>
<p>
</p>
  </div>
</body>
</text>
</TEI>